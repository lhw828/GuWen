<!DOCTYPE html>
<html>
<head>
    <meta charset="UTF-8">
    <title>大清一统志 - 第 114 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 114 页/共 202 页</h1>
    <div class="content">　　土产葛【府境俱出元和志洪州贡通志出西山厚田者佳】纻布【府境俱出无和志洪州贡唐书地理志又贡丝布】茶【府境出茶谱洪州西山白露鹤岭茶号为絶品今紫青香城者为最双井茶芽亦佳】梅煎【唐书地理志洪州土贡梅煎乳柑寰宇记唐开元二十五年都督韩朝宗以梅煎难得取乳柑代之今并停】甘橘【寰宇记洪州土产】药【元和志洪州贡丹参旋覆花通志南昌出苦参西山中出黄精武宁香柔山产香蕾】蜡【寰宇记洪州土产又旧志载土产铜唐书地理志洪州有铜坑明统志唐时西山出今无又丰城县东八十里水沙中出金今亦无其丰城进贤二县出铁旧有治今废附识于此】












　　钦定大清一统志巻二百三十九
<史部,地理类,总志之属,大清一统志,饶州府图>
<史部,地理类,总志之属,大清一统志,饶州府图>
<史部,地理类,总志之属,大清一统志,饶州府表>
<史部,地理类,总志之属,大清一统志,饶州府表>
　　钦定四库全书
　　钦定大清一统志巻二百四十
　　饶州府【在江西省治东北三百里东西距五百三十里南北距三百七十里东至浙江衢州府开化县界三百七十里西至南康府都昌县界一百六十里南至抚州府临川县界二百里北至安徽池州府建徳县界一百七十里东南至广信府界四百五十里西南至南昌府界三百里东北至安徽徽州府界六百里西北至九江府彭泽县界三百二十里自府治至　京师五千二十里】
　　分野天文斗分野星纪之次
　　建置沿革禹贡扬州之域春秋时为楚东境后属呉【史记呉世家呉王阖闾十一年使太子夫差伐楚取番】战国属楚秦置番阳县属九江郡汉属豫章郡后汉因之建安十五年孙权分置鄱阳郡属州晋元康元年改属江州宋齐因之属扬州梁承圣二年于郡置呉州陈光大二年州罢大建十三年复置隋平陈废郡改置饶州大业初仍为鄱阳郡唐武徳四年复曰饶州天宝元年仍曰鄱阳郡乾元元年复曰饶州属江南西道五代属南唐【明统志南唐置永平军】宋仍曰饶州鄱阳郡属江南东路元至元十四年升饶州路总管府江浙行省明初改鄱阳府寻又改饶州府属江西布政使司
　　本朝因之属江西省领县七
　　鄱阳县【附郭东西距二百五十里南北距二百三十五里东至乐平县界九十里西至南康府都昌县界一百六十里南至余干县界七十五里北至安徽池州府建徳县界一百六十里东南至万年县界一百二十里西南至南昌府进贤县界二百六十里东北至浮梁县界一百五十里西北至都昌县界二百四十里春秋时楚番邑秦置番阳县汉曰鄱阳属豫章郡后汉建安十五年孙权置鄱阳郡晋初移郡治广晋以鄱阳为属县刘宋因之萧齐复移郡来治陈梁为呉州及鄱阳郡治隋开皇中为饶州治大业初复为鄱阳治唐仍为饶州治宋因之元为饶州路治明为饶州府治本朝因之】余干县【在府南少西一百二十里东西距九十五里南北距一百二十五里】
　　【东至万年县界三十五里西至南昌府进贤县界六十里南至抚州府东乡县界八十里北至鄱阳县界四十五里东南至安仁县界八十里西南至东乡县界六十里东北至鄱阳县界四十里西北至南昌府南昌县界九十里春秋时越西境干越地汉置余汗县属豫章郡后汉因之三国呉改属鄱阳郡晋因之刘宋曰余干萧齐复曰余汗隋开皇九年复改余干属饶州大业初属鄱阳郡唐属饶州宋因之元元贞元年升为州属饶州路明洪武四年仍为县属饶州府　本朝因之】乐平县【在府东一百二十里东西距一百二十里南北距一百四十里东至徳兴县界九十里西至鄱阳县界三十里南至广信府贵溪县界八十里北至浮梁县界六十里东南至广信府弋阳县界二百十里西南至万年县界八十里东北至安徽徽州府婺源县界二百里西北至安徽池州府建徳县界三百二十里本汉余汗县地三国呉及晋宋齐梁俱为鄱阳郡乐安县地陈为银城县地唐武徳四年始置乐平县属饶州九年省后复置仍属饶州宋因之元元贞元年升为乐平州属饶州路明洪武四年仍为县属饶州府　本朝因之】浮梁县【在府东北一百八十里东西距一百二十里南北距一百八十里东至安徽徽州府婺源县界六十里西至鄱阳县界六十里南至乐平县界六十里北至徽州府祁门县界一百二十里东南至徳兴县界一百八十里西南至余干县界三百里东北至徽州府休宁县界三百二十里西北至江南池州府建徳县界一百十五里本汉鄱阳县地唐武徳四年析鄱阳置新平县属饶州八年省开元四年改置新昌县仍属饶州天宝元年改曰浮梁宋因之元元贞元年升为州属饶州路洪武四年仍为县属饶州府　本朝因之】徳兴县【在府东二百四十里东西距一百十五里南北距一百二十里东至浙江衢州府开化县界八十五里西至乐平县界三十里南至广信府弋阳县界八十里北至安徽徽州府婺源县界四十里东南至广信府上饶县界二百十里西南至广信府贵溪县界二百四十里东北至婺源县界一百十里西北至浮梁县界一百八十里本汉余汗县地三国呉析置乐安县属鄱阳郡晋及宋齐梁因之陈天嘉元年县废唐为乐平县地五代南唐升元间改置徳兴县属饶州宋因之元属饶州路明属饶州府本朝因之】安仁县【在府南少东二百十里东西距五十里南北距九十里东至广信府贵溪县界二十里西至抚州府东乡县界三十里南至抚州府金溪县界八十里北至余干县界十里东南至贵溪县界六十里西南至金溪县界一百四十里东北至万年县界三十里西北至余干县界二十里汉余汗县东南地晋析置晋兴县永嘉七年改兴安县寻废陈天嘉中置安仁县隋皇九年并入余干唐武徳四年析置长城县属饶州八年省入余干宋宝八年置安仁场于此端拱八年升为安仁县仍属饶州元属饶州路明属饶州府　本朝因之】万年县【在府东南一百二十里东西距八十里南北距五十五里东至广信府贵溪县界五十里西至余干县界三十里南至安仁县界十五里北至乐平县界四十里东南至贵溪县界一百五十里西南至余干县界十五里东北至徳兴县界一百六十里西北至鄱阳县界五十里汉鄱阳余干县地明正徳七年割鄱阳余干乐平及广信之贵溪四邑地置县名曰万年属饶州府　本朝因之】
　　形势地沃土平【唐欧阳询帖】地居澹浦邑带鄱川【唐王徳琏饶州记序】广谷大川当呉楚之交防【明统志宋黄唐语】南接豫章西接楚东姑蔑北鹊岸东北鸠兹西南艾西北灊延袤千里山川序列道路四达【府志】水汇西南山环东北【鄱阳志】
　　风俗语有呉楚之音【唐欧阳询帖】忠孝继出呉芮遗风【唐王徳琏鄱阳记】其人喜儒故其俗不鄙【宋彭汝砺夏侯处士志】物产丰饶【祝穆方舆胜览】工巧足用懋迁以给【府志】
　　城池饶州府城【周九里三十步门六负芝山瞰鄱江左右环东湖蠙洲三面阻水濠深广丈余明初知府陶安因旧址改筑　本朝康熙十七年二十二年俱重修】余干县城【周六里二百四十步门九水门三正面及西北濒水余多枕山明嘉靖四十一年创筑万厯中重筑　本朝顺治十六年増建东西北三楼康熙二年二十年俱重修】乐平县城【周五里一百八十步门四明正徳五年创筑　本朝康熙十年建四城楼筑坝引洎水以卫城郭】浮梁县城【周四里有竒门六濠广一丈五尺元至正中始筑明永乐中甃石嘉靖三十七年更筑　本朝康熙三年十年俱重修】徳兴县城【周六里二十四步有竒门六水门一水洞七南北东三面依山西带河为濠明嘉靖四十一年筑　本朝顺治中加修】安仁县城【明正徳五年始筑土城嘉靖五年改筑石城周七里四十一年增筑门八西南北三面俱临大河】万年县城【周三里二百四十步门四濠广丈余明正统七年筑　本朝康熙九年二十一年俱重修】
　　学校饶州府学【在府治西明初建于县治东天宁寺后燬　本朝顺治七年以明淮藩故址改建康熙元年缭以石垣自后累加修葺入学额数二十名】鄱阳县学【在府城东东湖滨旧在城北隅明宏治中迁建　本朝康熙以来累修入学额数二十名】余干县学【在县治东明嘉靖三十六年自东冈山迁此后燬本朝康熙六年重建入学额数十五名】乐平县学【在县治东宋熙宁五年建明宏治二年重建后燬　本朝顺治八年重建康熙以来厯年重修入学额数十二名】浮梁县学【在县治东南宋元丰中建后燬明洪武初重建　本朝康熙以来厯年重修入学额数十二名】徳兴县学【在县治东南宋治平中建明洪武三年重建　本朝顺治康熙中屡修入学额数十二名】万年县学【在县治东明万厯四十三年建明末燬　本朝顺治九年建于县西康熙四年迁县东十三年复迁于此雍正七年重修入学额数十二名】鄱江书院【在府城北宋朱子门人讲学之所又鄱阳县学忠宣书院在龙山岩宋建祀洪忠宣皓明时其裔孙洪春请建于府治西丹霞观故址李瓒记又余干县有忠定书院在县治南琵琶洲宋丞相赵汝愚与朱子讲道处又余干县有东山书院在县东羊角山中峯旧在山侧宋赵汝愚暨从弟汝靓建汝愚子崇宪师事朱子于此讲学谢枋得有记明正徳中改建于此　本朝乾隆二十四年重建又余干县有南溪书院在县东万年县西境宋柴中行讲学之所元时其子孙作书院以教里族程钜夫记又余干县有南谷书院在县东南南极峯明儒胡居仁讲学处又乐平县有慈湖书院在县东登髙山旧在县治东南宋杨简为令以礼让变俗明号慈湖先生简殁因立书院明万厯中改建扵此又浮梁县有长芗书院在县西南景徳镇宋庆元三年监镇李齐愈建又县之新田都有新田书院宋侍郎李椿年建皆乆废又徳兴县有防斋书院在县治东旧在县之防奕坞宋朱子门人程端防讲学之所其子孙改建扵此又县治南有初庵书院元邑人傅立建立号初庵故名又徳兴县有银峯书院在县东南肯堂山旧在县之延福坊宋淳熙间邑人余澣余渊延朱子讲学其中明崇祯中改建扵此又安仁县有锦江书院在县西南四十里宋倪价讲学处元至正中其子镗请赐额又万年县有石洞书院在县治东旧在万年乡宋儒饶鲁建明正徳中改建扵此各县均设有义学社学】
　　戸口【原额人丁一十四万三千四十七又滋生人丁八千八百七十七】
　　田赋【田地山塘六万　千六百顷五十八畆一分二厘零额徴地丁银一十八万五千四百六十两六钱七分二厘零米一十二万五千三百一十五石一斗三升三合零　饶州所屯田在鄱阳县共九十五顷九十畆三分八厘零额徴地丁银九百六十三两二钱七厘零】
　　山川荐福山【在鄱阳县东三里东湖滨旧万松闗百花洲采茶园诸胜】白鹿山【在鄱阳县东五十里明统志唐永徽中张防逰猎逐白鹿于此】巍石山【在鄱阳县东九十里一名狮子山自顶至麓皆石巉岩峭壁下临深溪】郭璞山【在鄱阳县东一百里髙百仞亘五十里东抵乐平界为鄱阳羣山之冠相传郭璞尝寓此一名鄥阳山】龙王山【在鄱阳县西五十里双港口前瞰鄱江为　一郡水口上有龙王庙一名塔山】尧山【在鄱阳县西三十里乐史太平寰宇记尧九年大水人居此避水因以为名又鄱阳记云州北有尧山尝以尧为号又以地饶衍遂加食为号】莲荷山【在鄱阳县西四十里鄱阳湖中周百余里望之如荷叶浮水】阁山【在鄱阳南十里亦名仙阁山寰宇记上冇仙人白子髙坛兼祠宇南对白溪水】芝山【在鄱阳县北一里周十余里为负郭之胜明统志初名土素山唐刺史薛振于山巅得芝草三茎因改今名山下旧有能仁寺登其阁可望匡庐】岳庙山【在鄱阳县北五里一名千峯山羣峯环绕山凹有岳庙故名】博士山【在鄱阳县北十里又北五里有风雨山旧为雩坛】韩山【在鄱阳县北六十里上有韩信祠因名明淮王葬此改名安山又北十里为望湖山可望鄱阳湖西北十里为荆山】八棱山【在鄱阳县北九十里峯峦危耸八棱攒峙髙百仞亘七十里近郭诸山皆分脉于此】论石山【在鄱阳县北一百四十里】表恩山【在鄱阳县西南四十里莲荷山南十余里滨鄱阳湖每春水涨则山在湖中】强山【在鄱阳县西南六十里一名狂山两山□起滨鄱阳湖接都昌界】马迹山【在鄱阳县东北二十里山势萦旋众峯环拱明统志道书为五十二福地晋王遥炼丹其上有斗坛炼丹井药盂遗迹】铁篮山【在鄱阳县东北百四十里】逍遥山【在鄱阳县东北一百五十里集云曲岛八棱诸山皆由此脉】万斛山【在鄱阳县东北一百五十里一名礼城山亘百里东连乐平北接浮梁界】马头山【在鄱阳县东北一百五十里髙百仞古木苍鬰下临清流】连山【在鄱阳西西北一百里周四十余里林木森郁云合即为雨】石步山【在鄱阳县北一　百里中有石室如堂殿常有烟雾不可入一名龙岭】独山【在鄱阳县西北一百五十里一名独角山峭石滨湖】大小岩山【在鄱阳县西北一百七十里北曰大岩南曰小岩两岩对峙髙挿云表一名宻岩山自大岩分支向西南者为黄金山接都昌界】浩山【在鄱阳县西北一百八十里髙数百仞周百余里接彭泽建徳东流三县界唐初置浩州以此为名】余干山【在余干县东门外一名冠山一名羊角山寰宇记其山两峯曲转相向状如羊角旧名羊角山唐天宝六年敕改为余干山省志冠山平地掘起巍然如冠一名双覆峯上多竒树怪石前瞰琵琶洲唐陆羽于此煮茶有龙泉池云风堂乗风亭今废县志冠山前有二岭下瞰市湖左曰烟波右曰白云】冕山【在余干县东五里与冠山相对上有龙潭龙冈冈下有泉味甘明统志相传隋末林士宏退保余干市民避此得免遂名免山后人以邑有冠山改曰冕山】支机山【在余干县东二十五里又东五里为仙居山】蔵山【在余干县西一里明统志上有梅岩宋赵汝愚读书其下理宗为书梅岩二字】玉马山【在余干县南十里俗讹王母山寰宇记自抚州南城县入临川县凡厯三邑乃分一支入县境山下有白石如马俗号白马山唐天宝六年敕改为玉马山】石虹山【在余干县北十里有横石跨水故名又有一石室甚广旁列石阵如屏】黄蘖山【在余干县东南八十里亦名小卢山山后有龙泉嵗旱祷之有梁僧晞坐禅石一】五彩山【在余干县西南八十里明统志战国时呉申自鄱阳徙居之生子苪时山有五彩云气故名】李梅山【在余干县西南八十里一名平原峯又名贞女峯周三十余里接东乡县界】武陵山【在余干县东北三十里临大湖即古之武林史记东越传元六年东越王余善兵距汉道入白沙武林梅岭天子使楼船将军杨仆出武林索隐今豫章北二百里接鄱阳地名白沙沙东南八十里有武阳亭亭东南三十里地名武林此白沙武林当闽越之京道】万春山【在余干县东北七十里接万年县界两峯峭拔中有池水清味甘】洪崖山【在余干县西北六十里濒鄱阳湖明统志相传唐张氲炼丹其上有丹井遗迹】康郎山【在余干县西北八十里鄱阳湖中明初舟师救南昌与陈友谅战于此后建忠臣庙于其上明统志相传有姓康者居之因名一名抗浪山谓能与风涛抗也譌曰康郎舆程记山在湖中为风防表帜东至袁岸口三十里道出饶州东南至瑞虹八十里道出安仁及抚州西至团鱼洲二十里道出南昌东北至饶口五十里道出都昌北至都昌六十里道出南康九江】康山【在乐平县东二里县之主山也其麓有康氏居此故名又名东山相近有登髙山】翥山【在乐平县东十里北临乐安江又东十里为天分山山石黑白相半故名】军山【在乐平县东六十里明统志山势崇髙唐末乡军保山捍防故名】芙蓉山【在乐平县东六十里】呉溪山【在乐平县西十五里寰宇记山有石室东西七十步】乐平山【在乐平县西五十里寰宇记在县西三十八里按鄱阳记云其山有石如墨旧名石墨山唐天宝六年敕改乐平山】利石山【在乐平县南四十里唐时取其石以供银冶】仙鹤山【在乐平县南六十里寰宇记上有三峯峯有湖春冬不竭中峯古观坛地髙三丈古老相承是张道陵学道处今立仙坛旧名鹄鸣山唐天宝六年改为仙鹤　按此山今在乐平县南寰宇记云在鄱阳县南八十里误】镪山【在乐平县北五十里】錬铜山【在乐平县北六十里唐时旧置场冶铜因名】石城山【在乐平县东南六十里一名石城岩又名仙人城方舆胜览石城岩在县南六十里山径委深行十余里皆怪石萦结中有空洞李常题曰丛玉李伯时绘为图县志山有洞曰会仙西曰潜光岩】文山【在乐平县东南七十里山势磅礴连亘弋阳贵溪二县界多幽险】乌聊山【在乐平县东北五十里山阳有龙停湖其东为钓防山仙女潭其西为鵞塘之石石下有潭曰大汾】石屋山【在乐平县东北六十里俗讹为石呉山呉溪水流经其下】乐崌山【在乐平县东北八十里介饶徽间其东为葛山两山间有洪岩风岩气岩天井桐木冷水诸岩而洪岩特着山腰有石室南北相通方四十丈云气泉　声不絶山中多竒石洪氏世居其麓又名洪源】鳯游山【在乐平县东北八十里山势礴为徽饶间巨镇旧名濬源唐改今名山麓有石窍广尺许日常两潮其出汹涌收则立涸谓之潮泉】乳泉山【在乐平县西北四十里寰宇记在县北六十七里内有石如砚山西出乳泉旧名石砚山唐天宝六年敕改乳泉山】青峯山【在浮梁县东一里旧名鳯冈山宋程瑀读书其上相近有金鳌山】王师山【在浮梁县东五里明统志宋朱孙未显时居其下有道人过云兹山秀拔当出王者师后孙果拜太子谕徳为度宗师】程山【在浮梁县东六十里界连乐平即石屋山之别峯也明统志程氏居其下族盛大遂改山名】芭蕉山【在浮梁桥东八十里翠巘插天望之如芭蕉】鹿角山【在浮梁县东八十里东为牛轭岭横槎水所出西为鸡笼尖江家山水所出】阳府山【在浮梁县西二十五里景徳镇峭立溪侧下有阳府寺泉石幽胜县志地暖无积雪物皆早秀故名】金鱼山【在浮梁县西三十里下有金鱼滩】最髙山【在浮梁县南一里宋辛次膺尝侨居此】显教山【在浮梁县南三里古新昌县治此后为显教寺因名】九英山【在浮梁县南五十里省志唐寗赓有九子据此以御黄巢后人因名山曰九英】石门山【在浮梁县南六十里宋彭汝砺读书处旁有龙池】孔阜山【在浮梁县北五里山势北来重峯叠秀状类覆釡】石鼓山【在浮梁县北三十里临溪有石如鼓】江山【在浮梁县北四十里江山水出此】黄连山【在浮梁县北六十里建师港水西源出此】同瞻山【在浮梁县东南四十里自防岭卢岭而来至此特起形势髙秀其东为黄山北为瓦屋山】大游小游山【在浮梁县东南六十里髙越诸山延袤百余里左支为大游入婺源界右支为小游】石埭山【在浮梁县西南一名石觜头山腰有道通景徳镇】万戸山【在浮梁县西南三十里竒峯耸拔与阳府并峙】白石山【在浮梁县东北七十里峭壁万仞白石磷磷上有瀑布一泻千丈与芭蕉山对峙又北三里为虎头山险峭不可登上有龙池】邓公山【在徳兴县东三里旧名银山李吉甫元和郡县志银山在乐平县东一百四十里毎嵗出银十万余两寰宇记邓公山在徳兴县北六里本名银山因邓逺为名明统志山在县东三里唐摠章初因邑人邓逺之请置场至宋天圣间山穴倾摧而银课未除范仲淹守郡请罢于朝有诗云三出专城髩巳霜一封奏罢邓公场】南山【在徳兴县东二十里又东十里为箬坑丁山宋姜防隐居读书之处】少华山【在徳兴县东三十里一名三清山髙五百丈亘数百里跨饶信衢三州诸峯罗立岩洞幽竒最髙者为玉京峯值天气清朗匡庐彭蠡明灭可见】洎山【在徳兴县东八十里洎水源于此】天门山【在徳兴县西半里周十里髙二百二十丈下有有怪石嶙峋横障洎河诸水】峯山【在徳兴县西十里长亘百余里界连乐平】铜山【在徳兴县北三十里唐置铜场处】肯堂山【在徳兴县东南二里明统志宋邑人余敛持节江南诏许归省侍其亲乃构堂山下张商英扁曰绣防其子瀚复新之朱熹扁曰肯堂因以名山】将坑山【在徳兴县东南七里其西相连者曰鳯凰山又西曰理旗山大花山】髙湖山【在徳兴县东南三十里四围耸峭絶顶平旷相近有紫驼山其北有桂湖】龙潭山【在徳兴县东南五十里横溪水出此】大茅山【在徳兴县东南一百里千峯万嶂为县境诸山之冠相近又有小茅山】嵗寒山【在徳兴县西南五里又名狮子山屹然临溪素崖壁立白波奋流自成潭渚水石击噌吰镗嗒有声宋至和间周冕隐居于此镌嵗寒二字于上汪藻故居亦在焉】福泉山【在徳兴县西南八十里上有天池涌泉下注可资灌溉】洪雅山【在徳兴县西北五里寰宇记徳兴县有洪崖山疑即此】张古山【在安仁县东五十步一名张徽山其东为挹仙岭明统志相传晋张徽学道于此】泉塘山【在安仁县东八里山足有七孔泉流不竭】铁山【在安仁县东十五里其石坚固居民取为碓磪】金山【在安仁县东十五里铁山北绵亘三十里当安仁贵溪之冲上有花尖岭】玉真山【在安仁县治北瞰临锦江曺学佺名胜志唐进士栁敬徳寓此读书刻玉真台三字于石壁】呉山【在安仁县二十里本名卢山明正徳三　年姚源防起政呉廷举立营于此因名】牛头山【在安仁县北二十五里耸秀数百仞其左为吉泉峯】积烟山【在安仁县西南七十里宋未陈羍死节处】青山【在安仁县东北十里】华山【在安仁县西北七里山髙数百丈环绕二十余里状类池州九华山又名云葢峯为邑屏障】紫云山【在安仁县西北三十里】犁壁山【在万年县东五里许絶壁峭峙一名挂榜山今名竒壁峯】云葢山【在万年县东望之如葢髙出云外产竹木茶笋居民资以为生】武山【在万年县东四十里接贵溪界怪石巉岩瞰江浒有仙人岩龙穴诸胜山顶有石池四时泉流不竭又东十里有文山接乐平贵溪界】托里山【在万年县西十余里屹峙河滨为县水口】木嶂山【在万年县北十里南麓即梁山坂又北有马耳山】斋堂山【在万年县北崛起数百仞】团湖山【在万年县西南接余干安仁二县界其下有团湖坪宋末张孝忠与元兵战死于此】轴山【在万年县西北平坂中特起峭壁百丈西南临江】龙岭【在鄱阳县北九十里绵亘数里】斜坑岭【在鄱阳县北一百九十里髙百仞周三十里瀑布飞流林木防蔚生秋兰】南冲岭【在鄱阳县西北一百五十里髙百仞周二十余里峯峦秀抜元时为驿路】和尚岭【在浮梁县东五十里慈溪水出此又东二十里有髙岭与婺源石城山相连最险峻】夕阳岭【在浮梁县东婺源县界上有黄竹岭长丰岭旁为新岭岩岭明统志在县东一百二十里相传蓝采和吹笛于此】南村岭【在浮梁县南五十里与乐平县接界】库源岭【在浮梁县北三十里里磨刀港水出此】桃树岭【在浮梁县北一百五十里下有桃源镇又梁和岭在县北小北港水出于此】万年岭【在徳兴县西南七十里】黎浦岭【在安仁县南五里嵯峨绵亘金谿之田埠贵溪之龙虎山二水流经其下】金竹岭【在安仁县北五十里产修竹皆黄碧色】呉岭【在安仁县西南六十里明统志相传呉芮与东越王尝战于此其岭有洗马池石上有巨人迹】百丈岭【在万年县东五十里接贵溪县界相近有石牛岭】三界岭【在万年县西当万年及余干安仁之交故名】禅岭【在万年县南十里又南充岭在县南环溪水出此】桃岭【在万年县东南三里】寅吉峯【在鄱阳县东髙百仞二十余里】南极峯【在余干县东南五十里又雕峯在县西南三十里石螺峰在县西南五十里巉岩多石山阳有石室其纹如螺故名】五花峯【在浮梁县东八十里五峯并峙状如莲花亦名莲花峯在县北一百里上有瀑布悬流百丈】石榴峯【在浮梁县东南五里一名塔犬山】杨梅峯【在徳兴县西南六十里峯势髙出数十里外即见麓多杨梅】吉泉峯【在安仁县东北三十五里数峯髙数百仞】万年峯【在万年县北十里壁立数百仞林木蓊蔚而葱蒨其南一支直至北城岭为县之主山因以名县西北有奎光峯】双峯【在万年县东北五十里宋儒饶鲁宅当其前因以为号】雩紫峯【在万年县东北五十里屹立千仞屈十余里南为梅岭北为铜钱岭】雷冈【在鄱阳县东北寰宇记大雷冈在县东北七十里后汉雷义所居小雷冈在大雷冈侧晋雷焕所居省志东曰大雷西曰小雷冈六七里】福屯冈【在余干县南五里多石无草木】月岩【在乐平县北五十里郑氏世居其麓】梅花岩【在乐平县东北六十余里岩深三十丈南北相通有田有灶有涧有池皆石也池深莫测一山之水归焉上有古梅数十株】洞灵岩【在浮梁县东三十里有洞四曰庆云莲花含虚张公皆幽胜】水龙岩【在浮梁县东四十里有二岩黄坛水入注岩中潜行二里复出迤南曰鳯防岩有大石室】马祖岩【在安仁县南六十里四面壁立仰观有隙如线上有瀑布飞下十余丈岩间禅舍极幽防相传马祖道一于此卓锡】管坊洞【在安仁县南七十里羣峯峭立其中深可容万人有田可耕又县南有云锦洞相传汉张道陵修道处】滴乳岩【在安仁县北五十里县志宋尚书汤汉读书其侧毎晨岩下滴乳香一撮以供炉炷后汉殁乳遂絶】仙岩【在安仁县东南七十里接贵溪界明统志岩半有穴二十四大小相对下有溪流舟人仰视穴中有杵臼织机纺车牀具水桶仓板之类每占其仓板开则嵗丰闭则嵗歉云名胜志此外又有燕岩锁岩白云盐仓钩藤马嘴杨子金仙诸岩相去不过十里】姚源洞【在万年县东门外里许洞深十五里两山并峙林木蓊蔚土田肥美明正徳间为盗据县由此设】龙舌嘴【在鄱阳县东六十余里平冈长二十余里】鄱江【在鄱阳县南一名长港乐安江自东南来昌江自东北来流至城东防为一名鄱江环城南而西折北流又分二支名双港分流入鄱阳湖汉书地理志鄱阳鄱水西入湖汉水经注鄱阳出鄱阳县界东西迳其乡南武阳乡又西流注于赣寰宇记浮梁乐平余干等三县水合为鄱江经郡城南又过都昌县入彭蠡湖鄱阳县志鄱江上流有二一自安徽婺源县径徳兴乐平流入经县东六十里曰大渡一自安徽祁门县经浮梁流入径县东北三十里曰小渡至县东合流经城南又西而广信西界诸水复自余干来合焉折北十余里又分二支一支自西而北又折西经棠隂镇出饶河口入鄱阳湖一支自西而北复折西注于尧山港又二十里入老观港滙于乌坽湖由湖西南出径虬门入鄱阳湖又老鹳港一支转北十余里折东入车门港滙为北珠湖其经流一名长港一名双港宋时知州史定之植柳江滨亦名柳林港】乐安江【在乐平县南上流名大溪水源出安徽婺源县芙蓉岭西流入徳兴县境至县东北六十里海口村合银港南部诸水流经县北二十里又西南至港口合洎水又西至乐平县明口合长乐水为乐安江至桐山港口合建节水又西合呉溪水经县南又西至鄱阳县界防诸水为鄱江寰宇记乐安江源出乐平县东北扶余岭合余干水又有明溪银溪石呉溪并流合乐安江】昌江【在浮梁县南门外亦名大河又名北河即祁门县大北港之下流也自祁门县流入县东北界西南流滙小北港及鄱阳厯降大演诸水入鄱阳县境又西南流百余里防乐安江为鄱江县志自倒湖流入县界西南十里至白沙洲又十里至桐林寺又十里至青石滩又十里至武林溪口防小北港水又十五里至明溪合梅湖水又十五里为投潭又五里合建师港水又三里为鉴潭又二里为石鼓合磨刀港水又南二十五里至县东南为昌江口合东河水又西二十里至景徳镇西港口合西河水又南五里至小港嘴合南河水又二里至金鱼滩又三里至官庄入鄱阳县界】锦江【在安仁县南即贵溪之信河下流也自贵溪县西北流入安仁县界至县东南防白塔河西流径县南又西北入余干县界至县西瑞洪入鄱阳湖在安仁者一名安仁港在余干者又名龙窟河寰宇记兴业水一名安仁港在余干县南一百二十里源自贵溪县西漏石村经县过合余干县南港中有崩崖横石悬水千仞湍走浪激声合风雷舟楫所厯少有程准或篙工失手则人坠舟破然居民赖其膏泽之利首冠一境溉田一百二十顷明统志江有云锦石故名余干县志龙窟水在县西南十五里自安仁县流入又北至县东南洞口滩分流其经流入出县南布村又西北注瑞洪入鄱湖大抵县境之水代有变更汉时西津塞则龙窟为大河齐梁间龙窟河塞则冯田西津复为大河宋咸平间陈襄塞西津龙窟复为大河今大河直走龙窟而冯田西津冬涸如行陆地】鄱阳湖【在鄱阳县西四十里即禹贡彭蠡隋时始曰鄱阳以接鄱阳山而名也防江饶衢徽之水汇于大江跨南昌南康饶州九江四郡周四百五十里其东境属饶中有雁泊小湖毎春涨则与鄱江连接水缩则黄茅白苇旷如平野余详见南昌南康九江三府】澹津湖【在府城中央一名市心湖纳一城之水穿城而出入于鄱江水虽浅大旱不涸】东湖【在鄱阳县东相传呉芮习水战于此有督军台亦名督军湖纳风雨荐福山诸水南入鄱江又有西湖在府城西门外】大雷湖【在鄱阳县东南九十里合诸山水经大渡入鄱江相近又有方家湖陶家湖灌塘湖白水湖獭湖皆纳诸水并鄱江支流仍入鄱江】南珠湖【在鄱阳县西南三十里纳余干古埠沙港诸水入鄱江相近有枫木湖亦纳各支水入鄱江又北珠湖在县西北受老鹳港支水入鄱江按鄱阳县境诸水防于鄱阳湖者为大合防于珠湖者为小合诸小湖在鄱阳南岸者凡一百二】
　　【十二双港南岸者凡一百七十随地异名难悉数记】桂湖【在鄱阳县东北三十五里相近有道汊湖俱受诸山水南经小渡入鄱江又孔目湖亦在县东北三十五里东纳大渡支流西南湖入鄱江相近又有角尼湖又县东六十里有沙隔湖俱纳大渡支流西入鄱江】乌坽湖【在鄱阳县西北纳童子树长石门诸港水西南入鄱阳湖又利池湖在县西尧山下博士湖在县北博士山下】市湖【在余干治前余水入此省志市湖中有越水不与众水相混唐陆羽取以烹茶谓味似镜湖水】清湖【在余干县南七十里无源不深其深莫测嵗旱不竭】族亭湖【在余干县西寰宇记在县西水路八十里湖中流与南昌分界按鄱阳记云后汉时张遐封族亭侯因此为名】龙停湖【在乐平县西南四时不竭下流入乐安江】北湖【在浮梁县治东北亦名莲荷塘亦名柳溪其水引流入城南入昌江】倒湖【在浮梁县东北一百三十里与祁门县接界当往来经行之道】内河【在乐平县南县志自镪山而西分为三支中支起康阜为县治左支挟传贤塘水右支挟西塘水至县前二水始合抱市西流号内河过厐公桥入乐安江】白塔河【在安仁县东南有二源一即建昌之泸溪北流至贵溪县界为上清水一出金谿之云林麓名青田港水二水合流入县境又北至县东南入锦江又龙泉水在县南六十里渊深莫测引流入白塔河】竹屯河【在万年县西南亦名桃源水自贵溪县流入径县南又西流至余干县东三十里古楼埠防冯田水在余干者又名古埠水滩髙水浅少旱则流絶舟楫难行余干县志古埠水一出贵溪鹤岭一出安仁洪大源至三公桥合流至余干之古埠防冯田水入珠湖】殷河【在万年县北源出百丈岭汇东南诸溪入洎江又文溪水在县东北源出雩源防荷溪诸水入殷河以其萦绕曲折势若回丈故名又南溪源出岳源亦入殷河】余水【在余干县南即今冯田西津诸水也汉书地理志余汗县余水北至鄡阳入湖汉寰宇记余干水自信州贵溪县流入又干越渡在西南二百步置津吏主守四时不絶唐大中元年县令倪衍置浮桥明统志余水在余干县治前防县之东南诸溪余水故名以其三道而入又名三余或曰呉楚越之余水也故名三余县志即安仁港水之支流也其水自桐口滩分流一为冯田水北径县东冯田渡至沙港合万年古楼埠水又合陈塘港水北入珠湖一为西津水西北流入破穴经县南干越渡也迤西北又分为二一南流防龙窟河一北流入珠湖】润陂水【在余干县西南六十里其源一出县界李梅镇一出临川县大梅岭一出进贤县赞皇岭同过岩前陂北合为润陂水西流至族亭湖防龙窟河】明溪水【在乐平县东六十里自徳兴县流入乐安江曰明口又文溪在县东五十里槎溪在县东六十里清溪在县东八十里三溪在县西三里俱入乐安江】呉溪水【在乐平县北三十里源出婺源防汀乡西流入县界绕石屋山过苦竹渡与浮梁计坑水合潴为呉溪又西入乐安江】鄱源水【在浮梁县东今名东河源出婺源县张公山西流入县界又西南三十余里合天宝水又二里合横槎港水又三里合江家山水又十里合夀溪水为龙潭又四十五里入昌江曰昌江口】大演水【在浮梁县西三十五里今名西河源出安徽建徳县东南流入县西界北流八十里合江山水又东南二十里合洗马桥水又南十里出西港入昌江其江山水源出江山南流四十五里入大演水洗马桥水源出焦坑东南流十五里合桂湖又东南流六里入大演水又梅湖水在县北有二源西源出滕溪岭东源出栁木合流二十里入昌江】厯降水【在浮梁县今名南河有二源南源出婺源长溪北源出同瞻山阳合流而西至景徳镇西南入昌江又鲤鱼桥水在县东南源出婺源程坑西流入县界又西流二十余里入厯降水又黄坛水亦自婺源县流入县界西北流合鲤鱼桥水又栁家湾水在县南源出乐平县北流入县界又东北流四十里入厯降水】建师港水【在浮梁县北十五里有二源西水出黄连山东流三十五里合东水东水出郎溪东南流十八里合西水为小西河又东十里至建师港入昌江】小北港水【在浮梁县北有二源东源出梁和岭西南流二十里合叶坑水又三十里与西水合西源出宗流坑南流三十五里合桃树岭水又二十五里与东水合为小北港又南流十五里合苦竹坑水又南流二十五里入昌江】天宝水【在浮梁县东南有二源东源出同瞻山隂西源出彭充坞西至程村合流又西北十五里入鄱源水又横槎港水在县东有二源东源出牛岭西源出桃溪大小源南流十余里合横槎港又西南十里入鄱源水又江家山水在县东源出鸡笼尖南流合慈谿水又南入鄱源水又夀溪水在县东南源出同源西北流二十里亦入鄱源水】苦竹坑水【在浮梁县东北源出祁门县禇公岭西南流五十里入县界又十五里至凌村港口入小北港】磨刀港水【在浮梁县东北有二源一出库源岭一出枣木港西流十里合流又西三里至磨刀港入昌江】南部水【在徳兴县东九十里源出洎水东七里西北流经县东三十里南部乡又北入大溪】洎水【在徳兴县南源出洎山下洎滩里西流径县南又二十里入乐安江下流通名洎川今乐平县亦名洎阳以此水为名又陇头水在县东南七十里源出广信玉山县西北流至县东南入洎水又有桐源出县东五里西流至县南入洎水】长乐水【在徳兴县南四十里源出大茅山西流合上饶桐川水又西南为长乐水又西至乐平县明口防大溪为乐安江又横溪水在县东南源出龙潭山下西流入浑溪瑞港入长乐水浑溪水在县东南五十里源出港头山瑞港水在县西南三十里源出石榴源下流俱合横溪水】建节水【在徳兴县西南五十里源出弋阳县雾山北流防上饶僚源诸水又迳县西至乐平桐山港入大溪】泉塘水【在安仁县东源出泉塘流入锦江】童子渡港【在鄱阳县北五十里受建徳山涧诸水合张公犁耙水西南流入乌坽湖】白家汀港【在鄱阳县东南九十里东承余干溪流西入鄱阳湖又新河亦在县东南南接白家汀港北防鄱江】树长港【在鄱阳县西北一百二十里源出箬岭四流合石门小港入乌坽湖】邬子港【在余干县西寰宇记在县西北二十里余干水之一支水口即担石湖也】银港【在徳兴县东北九十里一名寅港源出浙江化县界西流入县经银城堡入大溪水】龙溪【在徳兴县东二十里初名浮溪宋学士汪藻居此徽宗赐名龙溪】蓝溪【在安仁县西有三源一出卢山一出青山一出紫云岭俱南流入锦江】云锦溪【在安仁县南源出福建光泽县峭壁千仞绚草成章故名云锦西北流入锦江】环溪【在万年县南源出南充诸山防九芝水入竹屯河】玉石涧【在安仁县治东其水自县东南十里合掌塘流入锦江】乌石涧【在安仁县南三十里源出临川县流经县南入白塔河又鵞湖涧在县南四十里亦流入白塔河】洪源涧【在安仁县东北五十里水出县东三十里大源西流入万年竹屯河又南山水在县北五十里源出南山下流亦入竹屯河】螺洲【左鄱阳县东寰宇记一名鳖洲在旧县东三里县志今名螺蛳洲】蠙洲【在鄱阳县西南二十五里寰宇记蠙州在县南二十五里鄱阳记云贞观中因雨雹有蚌出珠百姓采之其水平浅可涉】琵琶洲【在余干县治南寰宇记江山回抱积沙而成状如琵琶】汰金洲【在乐平县西十五里寰宇记平沙临水先有鉄金塲开元后废又有五里水口亦出□金】唐家洲【在安仁县治西捍蔽江口】怀蛟潭【在鄱阳县南鄱江中寰宇记怀蛟水在县南二百步江中石际有潭往往有蛟浮出时伤人马每至五月五日乡人于此以船竞渡刺史张栖贞悬孝经于标竿赏之俗谓怀蛟水或曰孝经潭】大汾潭【在乐平县东北三十里鹅塘石下深不可测】呉王潭【在徳兴县东南五十里清激可鉴潭底有岩如屋县志宋张焘毁长沙王庙投其像于江祝曰随所止复祀之像溯流三里许止潭中遂为立庙因名又有徐公潭在县南四十里】银潭【在徳兴县东北九十里崖深数丈有眼直通山顶】流杯池【在府城西南千戸所宋范仲淹所凿又有白莲池在府西汇桃源山水】天仙池【在乐平县东北十里】龙泉池【在浮梁县南六十里明统志水深莫测嵗旱投以楮镪有鱼衔之而下即雨】淬剑池【在徳兴县南七里相传呉芮淬剑于此又化龙池在县学东宋绍兴中凿】家陂【在浮梁县南其水北注昌江名小坑港相传梁末所凿溉田二千余畆明正徳间重浚】东良陂【在万年县东门外水极深且广明正徳间筑】清洁湾【在鄱阳县东螺洲南岸寰宇记在县东南七里隋开皇中太守梁文谦莅官清洁取此湾水以自供后人思其徳号为清洁】佛指泉【在浮梁县西能仁寺前井底有石指其泉从上涌出味甘冽冬夏不竭明统志作市佛泉】胆泉【在徳兴县有二一在县东十五里一在县东三十里亦曰铜泉以泉浸铁数日辄类朽木刮取其屑鍜錬成铜元史至正十二年中书省臣张理献言徳兴三处胆水浸铁可以成铜宜各立铜冶场即此】白沙【在鄱阳县西汉武帝使下濑将军出白沙即此史记索隐今豫章东北二百里接鄱阳界地名白沙有小水入湖名曰沙坑寰宇记白沙在县西水路一百二十里沙白如雪因以为名】七星井【在府城内宋范仲淹凿旧有七窍如北斗形今湮】龙井【在余干县东南八十里嵗旱汲水祷之辄有应焉】龙女井【在余干县西南六十里明统志相传杨呉时有蔡氏女年十六父母欲嫁之女不从父母挞之因投井追至无迹但见双履浮水上时以为龙女今嵗旱辄祷焉】剑井【在浮梁县治东明统志相传晋蔺真人卓剑处其水清冽大旱不竭】
　　古迹鄱阳故城【在今鄱阳县东汉县也后汉书雷义传注鄱阳县城在今饶州鄱阳县东寰宇记故鄱阳县即呉芮所居之城也在彭蠡湖东鄱水之北旧志鄱阳旧县在今县东六十里今名故县镇民居稠宻　按宋书州郡志孙权立鄱阳郡治鄱阳县赤乌八年徙治呉芮故城据此则汉时所置已非故地至呉时乃复呉芮之旧隋唐以来不言迁徙可知今县即呉芮故城元和志云饶州城即呉芮所居是也在东界者盖汉县寰宇记谓故县为呉芮城疑误】鄡阳故城【在鄱阳县西北汉置县属豫章郡后汉因之三国呉属鄱阳郡晋因之刘宋省寰宇记废鄡阳县在鄱阳县西北一百二十里按鄱阳记云汉髙帝六年置宋永初二年废】广晋故城【在鄱阳县北三国呉置广昌县晋太康元年改曰广晋移鄱阳郡来治宋因之萧齐仍移郡治鄱阳以县属之梁因之陈时废唐武徳四年复置属浩州八年省入鄱阳寰宇记废广晋县在鄱阳县北一百五十里名胜志在鄱阳县西北一百八十里今名广晋乡有城基　按晋初改广昌为广晋非改鄱阳也晋宋齐三志鄱阳广晋两县并见梁书陆襄传鄱阳郡民鲜于琛杀广晋令王筠可知此县在梁时尚存隋志不言盖陈时废耳元和志谓晋武帝改鄱阳为广晋隋开皇九年改广晋为鄱阳与诸史不合明统志又谓宋省亦误】余汗故城【在今余干县东北本春秋时越西界干越地汉置为县自后因之淮南子秦始皇使尉屠睢为五军南征一军结余干之水汉书地理志豫章郡余汗注应邵曰汗音干又严助传淮南王安上书曰越人欲为变必先由余干界中元和志饶州余干县东至州一百里汉余汗县开皇九年去水存干名曰余干县志故城在县东北四都又县东冕山县南畬村县北管市皆有故城　按明统志载白云城在余干县治西相传隋末林士宏所筑刘长卿诗孤城上与白云齐盖即余干故城也与县志不同其迁徙不可考又元和志旧唐书皆谓隋时去水为干而宋书州郡志已作余干汉书严助传亦作余干或传写譌也】乐平故城【在今乐平县东南唐初以乐安废县改置乐平县在今徳兴县界后徙于此元和志饶州乐平县西至州一百四十里南临乐安江北接平林因曰乐平县志故城在今县东南桐山乡长乐水口按乐平县唐时迁于长乐水口不知何时又移今治县志乃云唐干符五年为黄防所毁中和间】
　　【移今治此臆説也迁治若在唐时寰宇记必详及之而今不载当时宋后所移又元和志谓后汉灵帝置乐平县盖误以乐安为乐平也】新平故城【在浮梁县东北唐武徳四年析鄱阳县置八年省元四年复移置新昌县后改名浮梁即今县也寰宇记废新平县在饶州东三百三十里李大亮析鄱阳县置常季武并入鄱阳浮梁县志新平故城在今县北百里化鹏新定二乡之间按明统志云新平废县在浮梁县东三百二十里唐开元初置误】新昌故城【在浮梁县东南昌江口之左唐元初置后徙今治改名浮梁元和志饶州浮梁县西南至州二百二十里寰宇记唐武徳五年析鄱阳东界置新平县后废元四年改置新昌县于昌水之北因乡名焉其年又移在新昌江口西岸正东临江地当江冲二十四年邓暕为县令因移于旧城正北一百步县志新昌故城在县东南昌江口之左今显教寺是也又昌江之南有城曰南城唐末黄巢之乱县令金安尝徙百姓居此寻复故治】乐安故城【在徳兴县东汉建安中孙权置晋宋齐因之陈废唐初尝置乐平县于此寰宇记后汉乐安县在银城今乐平县东水路三百二十里按舆地志陈天嘉元年废唐建乐平县亦在银城后因歙防程海亮剽掠兼山势险峻陇地髙下权移常乐水口徳兴县志乐安废县在今县东百里乐平乡　按宋志云乐安呉立呉志建安八年使程普讨乐安韩当领乐安长其立县当在是时元和志以为灵帝时置寰宇记引豫章记又云永元中置然郡国志不载难以为据】安仁故城【在今安仁县东南寰宇记安仁故城在余干县东南一百五十里按鄱阳记晋永嘉七年分余干置兴安县寻废陈天嘉中复于兴安故地置安仁县至隋开皇九年并入余干今故城犹存　按九域志开宝八年以余干县地置安仁场端拱九年升为县在饶州南二百里即今县也陈时安仁县隋志失载以寰宇记所记道里考之当在今县之东南】玉亭废县【在余干县东南唐武徳四年析余干县置属饶州七年省入长城八年又省长城入余干】银城废县【在徳兴县东陈置隋废入鄱阳县明统志在徳兴县东一百二十里县志今名银冶堡】长城废县【在安仁县南唐初与玉亭同置寻省名胜志今安仁县长城乡是其废址】英布城【在鄱阳县东北一百五十里相传汉呉芮筑以居布又有呉芮观猎城在鄱阳故城西十八里】童敏城【在鄱阳县东北永平闗东隋末邑人袁赟率众避防保此】彭绮城【在乐平县东明统志呉黄武中鄱人彭绮所筑旧志今县东十里翥山麓有绮城遗址一名翥山寨】呉阐城【在徳兴县南七里明统志世传呉芮尝驰马于此又有呉王铸印堆鳯凰台走马堤淬剑池大小花山宋张焘居此】石港城【在安仁县东南十里元至正中邑人王溥就所居依山临溪筑城以自固明洪武初归附置税课局今为石港市】荷溪城【在万年县东北四十里去乐平之仙鹤镇十里许明正徳中因姚源贼起总制秦金筑土城移仙鹤岩巡司戍此事平汰巡司其城尚存】古武阳亭【在鄱阳县境汉书地理志鄱阳县武阳乡右十余里有黄金采史记索隐白沙东南八十里有武阳亭县志在县东五十里】万年乡【即今万年县治本余干县地明正徳三年民余干七等以知县潘泰为暴横与其党入姚源谷中相聚为盗官兵讨之累年七年陈金议行招抚割余干之万年新政二乡鄱阳之文南文北二乡乐平之新进丰乐二乡贵溪之归桂乡置县镇之治万年乡因以为名】永平监【在鄱阳县东元和志饶州永平监置在郭下每嵗铸钱七千贯九域志在州东四里县志今为永平关在县东门外南鄱江北东湖居民繁盛】金场【在徳兴县南二十里宋时治金处又银场在县东六十里唐冶银处又硃砂硔在县东三十里髙数百仞硔石槎牙罅间产硃砂今湮没】吴芮旧居【在浮梁县东北寰宇记在县东北六十里鄱阳记云鄱阳县水呉芮所居处乡人立为祠堂东有石涧深三尺乡人将牲牢告啓击鼓三通其水冲出随用并足王象之舆地胜纪芮宅有马迹石有龙泉泉出石壁四时不絶汉梅鋗宅亦在其处】文翁宅【在鄱阳县东寰宇记在县东一百五十里基址俱存东带鄱阳南连溪水西接望夫冈有井清澄陇前栽桐树】洪皓故宅【在乐平县东北洪岩下】薛仁辅宅【在乐平县清泰坊明统志宋岳飞狱成大理少卿薛仁辅不署奏牍明飞无罪秦桧怒谪饶州仁辅卜居乐平宅旁有一塘后人因名薛塘】饶鲁宅【在万年县东若源村又迁于县北石子村】延宾坊【在府城内萧家港舆地纪胜相传为陶侃故居侃友范逵甞过侃仓卒无以为待侃母截髪以易酒肴故名按侃传呉平徙家寻阳是侃少时巳家寻阳矣又云鄱阳范逵过侃及逵去侃追送百余里若同在鄱阳何必如此逺送周访传访为寻阳县功曹时陶侃为散吏是又侃家寻阳之明证也此延宾坊及旧志所载县南四十里有陶母墓疑皆属传防】洪遵别墅【在鄱阳县北名胜志郡北朝天门外有洪遵别墅名曰小隐又名洲庵又有云竹庄琼花圃皆诸洪别墅】栁公楼【在府城寰宇记在州城西北角梁柳恽为鄱阳太守所创慿眺显豁实江国之胜境唐大厯中第五琦以为望归楼贞元十五年李吉甫复其名曰栁公楼循旧迹也】鄱江楼【在府城上城上唐钱起有陪使君叔鄱江楼宴郑中丞诗明统志诸楼观皆屡更名惟此不改】聚逺楼【在徳兴县东南宋熙宁余士隆建王拱辰三苏庭坚皆有诗】云锦楼【在安仁县治前下瞰锦江宋县令崔同享建】看云楼【在安仁县西明统志元呉全节伏老之所顺帝书扁赐之】遗书阁【在乐平县儒学讲堂后明统志宋杨简书为邑令既去门人袁公辅提刑江东命肖像藏其遗书于此】登瀛阁【在乐平县东南永善乡明统志宋程通叔建聚书教宗族子孙因名登瀛勉之马存记】赐书阁【在浮梁县宋元丰七年神童朱天申年十二背诵十经神宗召见赐五经出身仍赐钱五万贯买书因建阁于家藏书其上从弟天锡年十嵗亦能诵七经并防恩赐】饱山阁【在浮梁县治前明统志宋尚书程瑀建四面山为一邑登览之胜】庆朔堂【在府治内明统志宋守范仲淹建取古诸侯藏朔之义堂前有手植九松府治后有得心堂取呉芮得江湖间民心之义】九贤堂【在府治内明统志九贤呉周鲂晋虞溥梁陆襄隋梁文谦柳庄唐马植李复顔真卿宋范仲淹皆治郡有徳政者图像其中】识山堂【在府治内舆地纪胜望庐山于三百里外最为楚东絶胜】三善堂【在余干县治西偏明统志宋令沈度政有三善一曰田无废土二曰市无闲居三曰狱无宿系民讴歌之堂成父老请以为名】景苏堂【在徳兴县治西宋苏轼子迈甞为县尉后人思之故名】防衣堂【在安仁县舆地纪胜周氏之居也熙寜六年杨杰为之记曰龙塘周氏五世同居子养其父而逮养其祖之祖父　鞠其子而及鞠其孙之孙州闾乡党推为令族】鲁公亭【在鄱阳县荐福山明统志山有唐欧阳询所书荐福寺碑顔真卿时尝覆以亭后人因名焉】秋香亭【在府治内明统志宋提铸钱使魏亷于防旁作亭培菊数本故名范仲淹为作赋】蜀锦亭【在府治庆朔堂右明统志范仲淹植海棠二株其后邹柯筑亭题曰蜀锦王十朋诗亭废名犹在春来花自芳犹余蜀中锦爱惜比甘棠】五老亭【在鄱阳县北芝山巅因范仲淹有五老夕阳开之句故名】溪山风亭【余干县西一里悬崖处多古梅曰梅岩有宋理宗御书梅岩二字刻于石有溪山风雨亭是赵忠定公读书处】四望亭【在府城上四望豁然宋范仲淹建】止水亭【在鄱阳县北芝山后明统志宋江万里罢相还居此凿池创亭扁曰止水及元兵防城万里赴水死】干越亭【在余干县东南寰宇记在县东南三十步屹然孤屿古之逰者多留题焉明统志在羊角山前瞰琵琶洲唐刘长卿施肩吾皆有诗省志唐初县令张彦俊建】白云亭【在余干县南寰宇记在县西南八十步对干越亭跨古城之危瞰长江之深刘长卿题诗曰孤城上与白云齐因以为名】煑泉亭【在余干县余干山下舆地纪胜陆羽尝取水煑茶于此】乘风亭【在余干县余地山舆地纪胜康宁中建为一邑逰览之地天气清明望见庐山】浮碧亭【在浮梁县昌江南明统志宋县令张景修诗一秋水不见底十里晓山无尽头】舒啸亭【在徳兴县治东雷山巅旁有岩曰香石岩有洞曰黄龙右有天池阔仅寻尺盛夏隆冬其水不竭左有涸池深数寻虽久雨不注勺水苏轼诗云胜览雷山舒啸亭即此】观鱼台【在鄱阳县西寰宇记左州西门外鄱阳记云番君至此观鱼下有池阔九十步池内有走马埒又名落照池】钓台【在乐平县乐安乡一巨石可坐以钓上有二膝迹】玉石台【在安仁县北三十里明统志唐碑称玉石云岫岩峦甚竒】沙堆【在浮梁县东北五十里寰宇记其形状如覆船鲜净特异鄱阳记云每年丰稔其沙即堆积如旧若移上岸即年俭】
　　钦定大清一统志巻二百四十
<史部,地理类,总志之属,大清一统志>
　　钦定四库全书
　　钦定大清一统志巻二百四十一
　　饶州府【二】
　　闗隘石门镇巡司【在鄱阳县北一百八十里广晋乡宋元明时站路今仍要道】白沙镇巡司【在徳兴县东一百二十里明置巡司今困之】石头街巡司【在万年县北四十里石镇市临洎河通鄱阳乐平明正徳中置巡司今因之】棠隂镇【在鄱阳县西七十五里立徳乡其地当鄱阳上下驿津明置巡司　本朝雍正四年裁】康山镇【在余干县西北康郎山明初置巡司隆庆中移于黄坵埠】黄坵埠镇【在余干县东南五十里元置巡司明初废隆庆中移康山巡司驻此今裁】瑞洪镇【在余干县西北七十里鄱阳湖滨为湖南往来要防有县丞及鄱湖营把总驻此又西六十里即新建县之赵家圩】仙鹤镇【在乐平县南六十里仙鹤山下接万年县界旧置巡司明正徳中移万年之荷溪旋汰】八涧镇【在乐平县北七十里旧置巡司今裁】景徳镇【在浮梁县西南三十里瓷器所出今府同知及桃树镇巡司浮梁营把总俱驻此王存九域志浮梁县有景徳镇旧志其地水土宜陶宋景徳中置镇于此因名明初因元旧志税课局宣徳初始置御器厰于是有官窑民窑之分】桃树镇【在浮梁县西北一百二十里因桃树岭为名旧置巡司后徙县东北百里勒工市今移景徳镇】白塔镇【在安仁县南五十里明初置巡司宣徳间裁又有田南巡司在县东崇义乡田南村洪武中裁】康郎营【在余干县鄱阳湖中康郎山忠臣庙左有都司驻此辖十四汛称险要】花园港营【在余干县东嵗拨官一员兵五十名驻防于此周年一更】黄梅寨【在浮梁县东北一百四十里髙岭洞其地险絶与徽州府接界】桥顶寨【在万年县南淦村接安仁桃源界又县东白石村有黄栢寨县北有富公寨旧俱为戍守处】文山戍【在乐平县东南文山之隂地控饶信间元初立千户所镇之明初镇以百户又置巡司寻废为治乡戍】芝山驿【在鄱阳县西南月波门外元置曰鄱江驿又名鄱阳驿明洪武四年改名芝山驿今裁相近有柴棚局河泊所明洪武三年自都昌柴棚迁此今亦裁】龙津驿【在余干县南十五里龙窟河滨元置今裁】康山驿【在乐平县东唐宋间置驿久废】银峰驿【在徳兴县西南四十里又建节驿在县西南永泰村俱宋置元废】紫云驿【在安仁县治西临锦江侧宋置水马站明初专设水站今裁】新义站【在鄱阳县北六十里又鲁城站在县北百里接建徳县之石门站为北出迳道旧皆置驿久废】永泰市【在徳兴县西南四十里元初置酒税务明初置巡司洪武十年裁】万村市【在徳兴县西南八十里宋初置酒坊元废】邓埠市【在安仁县西南四十里与抚州之东乡信州之贵溪俱接界】
　　津梁大龙桥【在府治东相近有小龙桥俱跨澹津湖】王公桥【在鄱阳县治西宋知州王十朋徙知防州民乞留不得至断其桥后葺桥以王公名之】画桥【在鄱阳县东永平闗相近有徳新桥俱泄东湖水又宝胜桥在东北闗跨东湖水尾】格勒桥【在鄱阳县东北三十五里跨湖水尾】文明桥【在乐平县治南明洪武中建】通驷桥【在浮梁县治西宋建】铁柱桥【在浮梁县东五十里臧家湾初置铁柱十二架木为桥后易以石更名宁济桥】夀元石桥【在徳兴县南二十里界田渡长四十余丈濶三尺】玉峰桥【在安仁县治东跨玉石涧城中水从此出】衣锦桥【在安仁县治东】孝烈桥【在安仁县北跨洪源涧明统志宋谢枋得女嫁周氏早寡闻枋得与其母李氏死节遂出奁赀作桥桥成赴水死邑人义之故名】
　　堤堰邵父堤【在鄱阳县东唐书地理志县东有邵父堤东北三里有李公堤建中元年刺史李复筑以捍江水省志邵父堤嵗久倾圯明嘉靖三年兵备道范辂筑石堤三十里留钩桥画桥二坽以消溢水易名范公堤】马塘【在鄱阳县东北唐书地理志鄱阳东北四里有马塘六里有土湖皆刺史马植筑】祝君坽【在鄱阳县东北懐徳乡唐景云中刺史祝钦明所浚东通鄱江西接缮尾】
　　陵墓周越女墓【在余干县寰宇记在县东北里鄱阳记云越王女葬此】汉英布墓【寰宇记在鄱阳县北一百六十里髙三丈六尺】梅鋗墓【在余干县南安乐乡】张遐墓【在余干县南雕峰】唐金安墓【在浮梁县北十五里】饶娥墓【在乐平县东三十里有祠】孝子沈普母墓【在徳兴县北十五里明统志唐元和初有芝草产其上】宋熊本墓【在鄱阳县东荐福山】程振墓【在乐平县西懐义乡】洪皓墓【在鄱阳县东故县镇又皓子适墓在县北仁义乡遵墓在县北芝山迈墓在县西北三十里龙吼山】张焘墓【在徳兴县南】程瑀墓【在浮梁县东北六十里】辛次膺墓【在浮梁县南三里金沙滩】汪澈墓【在浮梁县东南三十里义合乡】王刚中墓【在万年县东北丰乐乡】赵汝愚墓【在余干县南雕峰子崇宪亦葬此】柴中行墓【在万年县东南新政乡】马廷鸾墓【在乐平县东南永善乡】饶鲁墓【在万年县北万春乡】明孙原贞墓【在徳兴县西】胡居仁墓【在余干县南安乐乡】戴墓【在浮梁县北肥湾】张宪墓【在徳兴县西南六十里】
　　祠庙吴王庙【在府城内毛家港祀汉吴芮人有吴山祠在余干县北亦祀芮附以禆将梅鋗水旱疾疫祷之辄应】许真君庙【在余干县东仙人峰明统志相传晋许逊于此上升乡人立庙祀之】忠孝行祠【在府城北门内明统志相传晋石敬纯为父报讐追杀牛昌道经鄱阳民为立祠】郭西庙【在鄱阳县东永平闗明统志祀梁太子以御火灾】昭烈庙【在浮梁县治东祀唐忠臣张抃宋汪应辰冇记】顔范庙【在府治庆朔堂右旧在府治颁春堂宋郡守王十朋迁此祀顔真乡范仲淹】程烈女庙【在徳兴县治南】饶娥祠【在乐平县东长城乡墓前祠名显孝唐柳宗元记】董端公庙【在徳兴县东南七十里明统志唐黄巢乱端公纠义保境邑赖以安乡人祀之苏轼书扁额　按豫章书有董全桢唐天祐中为殿中侍御史兼八砦将首分守鄱阳与梁兵战败自断其首已而雷电晦防如有戈甲甚盛贼大惊溃邑人庙祀之此云端公即全桢也记载不同附志于此】刘节度祠【在平乐县东六十里明统志相传唐仆射刘汾子汉英值黄巢乱佐父捍御一方后士至节度使民思之立祠】金令祠【在浮梁县治仪门左祀唐县令金安明嘉靖中増祀其子叔彦叔迟旧志云安京兆人唐末父子相继为令皆有功于民者】洪忠宣祠【在府治右祠宋洪皓又有祠在乐平县金山乡】江公祠【在府学东祀宋丞相江万里】张将军祠【在安仁县治北隅祀宋末张孝忠元欧阳原功有记】忠臣庙【在余干县西北康郎山祀明初死事之臣丁普郎等三十六人嵗久圮　本朝康熙三年重建】胡忠臣祠【在鄱阳县治西祀明大理卿胡闰以女贞姑附】
　　寺观永福寺【在府治东相传梁鄱阳王萧恢舍宅为寺名显明元重建改今名】荐福寺【在鄱阳县督军湖北唐建元季燬明永乐中重建】龙居寺【在鄱阳县东北巍石山名胜志宋岳飞统兵过此题诗】昌国寺【在余干县西冠山麓梁天监中建曰思禅宋元符中改今名】安寺【在乐平县治西晋大兴二年建宋祥符中赐额】宝积寺【在浮梁县北唐大中时建相传宋佛印修戒于此】马祖禅寺【在安仁县南七十里唐建元末燬明洪武初重建】元妙观【在府城东晋咸宁中建旧在东湖有百花洲唐大中时移至城东改名开元宋大中祥符间又名天庆元改今名明初重建】延祥观【在鄱阳县东北马迹山相传晋王遥冲举处隋大业中建元燬明初重建】清溪观【在余干县习泰乡相传白水真人吴丹修炼处齐梁间建】清源观【在浮梁县治东晋建名双溪宋宣和初赐今额】妙元观【在徳兴县东晋升平初建唐名仙鹤宋政和初改今名】崇文宫【在安仁县治西元大徳中吴全节建】
　　名宦秦吴芮【鄱阳令甚得江湖间民心号曰番君】汉唐防【建元中为鄱阳令后拜郎中通夜郎置犍为郡】三国吴步隲【临淮淮隂人建安十五年出领鄱阳太守】韩当【辽阳令支人从孙权破黄祖还讨鄱阳领乐安长山越畏服】周鲂【吴郡阳羡人黄武中鄱阳大帅彭绮作乱攻没属城乃以鲂为鄱阳太守与胡综戮力致讨遂生擒绮送武昌贼帅董嗣负阻刦钞豫章临川并受其害鲂遣间谍授以方防诱杀嗣嗣弟怖惧诣武昌降由是数郡无忧在郡十三年卒赏善罚恶恩威并行】晋虞溥【髙平昌邑人除鄱阳内史大修庠序广招学徒移告属县俱为条制于是至者七百余人溥乃作诰以奬训之为政严而不猛风化大行有白乌集于郡庭】南北朝齐柳恽【河东解人试守鄱阳相聴吏属得尽三年丧礼署之文教百姓称焉】梁陆襄【吴郡吴人大通七年出为鄱阳内史先是郡民鲜于琛为乱有众万余将出攻郡襄先率民吏修城隍为备御及贼至连战破之生获琛时邻郡豫章安成等守宰案治党与因求贿货皆不得其实惟襄郡部枉直无滥民歌曰鲜于平后善恶分民无枉死赖陆君又有彭李二家因忿争遂相诬告襄引入内室和言解之为设酒食令其尽欢同载而还民又歌曰陆君政无怨家鬬既罢讐共车在政六年郡大治】隋柳庄【解人开皇十一年徐璒等反于江南以行军总管长史随军讨之璒平即授饶州刺史甚有治名】梁文谦【安定乌氏人炀帝即位转饶州刺史嵗余为鄱阳太守称为天下之最】唐顔真卿【京兆万年人至徳中贬饶州刺史】李复【唐宗室建中初为饶州刺史筑堤以捍江水民徳之】李吉甫【赵人贞元中厯饶州刺史防前刺史继死咸言牙城有物怪不敢居吉甫命菑除其署以视事吏由是安诛破奸盗窟穴治声流闻】马植【扶风人太和中为饶州刺史鄱阳东北有马塘北有土湖皆植所筑】穆賛【河内人以御史中丞贬饶州别驾久之拜刺史賛质性强直进观察使卒于官】郑珣瑜【荥泽人贞元间为饶州刺史性严重少言未尝以私托人而人言不敢谒以私清静惠下贱敛贵发以便民】卢知猷【河中蒲人僖宗时为饶州刺史以政最闻】顔标【干符中为饶州刺史王仙芝将王重陷饶州标死之】宋马亮【合肥人太宗时知饶州州豪白氏多执吏短长尝杀人以赦免愈骜横为闾里患亮其奸诛之部中畏慑州有铸钱监匠多而铜锡不给亮请分其匠之半别置监于池州嵗増铸缗钱十万】范正辞【齐州人太平兴国中出知饶州州多滞讼至则夙系皆决遣之防诏领料州兵送京师有王兴者懐土惮行以刃故伤其足正辞斩之兴妻诣登闻上诉太宗召见正辞廷辨其事正辞曰东南诸郡饶实繁盛人心易动兴敢扇摇茍失控驭则臣无待罪之地矣上壮其敢断特迁江南转运副使】范仲淹【吴县人仁宗时出知饶州嵗余徙润州】蒋静【宜兴人第进士调安仁令俗好巫疫疠流行病者寜死不服药静悉论巫罪聚其所事淫像得三百躯毁而投诸江】蒋兴祖【宜兴人以防调饶州司録睦州盗起旁郡皆震兴祖白州将纠吏卒缉战具盗不敢谋】郭僎【祥符人建炎中权浮梁宰未行时有贼张顶花者已逼县境众止之僎曰安逸则就艰危则辞非我所学迳至县约束吏士誓以死战贼入邑官窜伏僎曰吾为宰义不可去端坐公署遂遇害诏赠承义郎録其后二人】叶义问【夀昌人髙宗时为饶州教授摄郡嵗旱以便宜常平米赈民提刑黄敦书劾之诏勿问枢密使徐俯门僧犯罪义问绳以法府尝举义问怒甚乃袖荐书还之】唐文若【眉山人绍兴中知饶州兴学宫减田租竒耗二万石又请嵗粜常平仓之储什三与民平市农末俱利而粟不符因以着今余干有剧盗巡尉不能制文若遣牙兵捕而戮之】王十朋【乐清人孝宗时知饶州饶滨湖盗出没其间闻十朋至一夕遁去时久旱入境雨至丞相洪适请旧学基益其圃十朋曰先圣所居十朋何敢予人移知防州】詹体仁【浦城人隆兴初调浮梁尉郡上体仁获盗功状当赏体仁曰以是受赏非吾之愿也谢不就】李舜臣【井研人乾道中知徳兴县専尚风化民有母子昆弟相讼连年不决为陈慈友孝恭之道遂为母子兄弟如初间诣学讲説邑士皆称蜀先生罢百姓预贷偿前官积圃逾三万缗民病差役舜臣劝纠诸乡以税数低昻定役期久近为义役期年役成民大便利银坑罢虽久小民犹负银本钱官为偿之天申大利助赏及军器所需皆不以烦民】娄机【嘉兴人孝宗时通判饶州平反寃狱】程逈【余姚人孝宗时调徳兴丞盗入县民齐匊家平素所不快者皆□絓逮狱逈辨其寃者纵遣之后以奉祠寓居鄱阳之萧寺】刘爚【建阳人孝宗时调饶州録事通判黄奕将以事污爚而已自以赃抵罪都大坑冶耿某闵遗骸暴露议用浮屠法葬之水火爚遗书曰使死者有知祸亦矣请择髙阜为丛冢以葬】杨简【慈谿人知乐平县兴学训士诸生闻其言有泣下者杨石二少年为民害简寘狱中谕以祸福咸感悟愿自赎由是邑人以讼为耻夜无盗惊路不拾遗绍兴五年召为国子博士二少年率县民随出境外呼曰杨父】洪咨防【于潜人宁宗时试饶州教授作大冶赋楼钥赏识之】马光祖【金华人寳庆中知余干县】程元凤【徽州人淳祐七年知饶州郡初罹水灾元凤访民疾苦夙夜究心修城堞置义阡寛诛求察诬证进江淮荆浙福建广南都大堤坑冶仍兼知饶州冶司嵗有冬夏怅银悉以补郡积年诸税敛之不足者芝生治所众以治行所致元凤叹曰五谷熟则民防惠此不足异也】罗必元【进贤人理宗时知余干县赵福王府骄横前后宰二多为挤陷至是以汝愚墓占四周民山竟为直之人益壮其风力】唐震【防稽人咸淳十年知饶州时兴国南康江州诸郡皆已归元元兵畧饶饶兵止千八百人震州民城守上书求援不报元兵使人入饶取降欵通判万道同讽震降震叱之城中少年感震言杀使者明年二月兵大至泉遂溃震入府中玉芝堂兵入执牍使震署降震掷笔于地不屈逐死之兄椿与家人俱死赠华文阁待制諡忠介】元齐秉节【蒲台人至元二十三年镇饶州安仁剧贼蔡福一叛秉节与有司防兵讨之擒福一余党悉平】王都中【福宁州人武宗时迁饶州路总管年饥米价翔踊都中以官仓米定价三等言于行省以为须粜以下等价民乃可得食未报又于下等价减十之二使民籴时宰怒其専擅都中曰饶去杭州二千里比议定往还非半月不可人七日不食则死安能忍死以待乎时宰闻之乃罢郡嵗贡金而金户贫富不常都中考得其实乃更定之包银法户不过二两而州县征之加十倍都中一以诏书从事以内忧去郡民生为立祠】卜天璋【洛阳人王庆中以更田制授饶州路总管既至聴民自实事无苛扰民大悦版籍为清时省臣董田事□作威福郡县争赂之觊免谴饶独无有省臣衔之将中以法求其罪无所得县以饥告天璋即发廪赈之僚佐持不可天璋曰民饥如是必俟得请而后赈民死矣失申之责我独任之民赖全活大延饶之东门天璋具衣冠向火拜势遂息境有虎为害天璋移文山神立捕之以治行第一陞广东防访使】韩镛【济南人至正七年授饶州路总管饶俗尚鬼有觉山庙者自昔为妖以祸福人为盗贼者事之尤至将为盗必卜之镛至即撤其祠宇沈土偶人于江凡境内淫祠不合祠典者皆毁之人初大骇已而皆叹服镛知民可教俾俊秀入学宫求宿儒为五经师月必考订课试以自劝励镛自奉澹泊僚属亦皆化之先是朝使至外郡者官府奉之甚侈一不厌其欲即腾谤于朝其出使于饶者镛供以粝饭退皆无有后言】魏中立【济南人至正时守饶州贼陷湖广分攻州郡官军疲懦不能拒所在无赖子乘间窃不旬日众数万中立闻警即率丁壮分塞险要戒守备贼至以义兵击却之己而贼复合遂为所执以红衣被其身中立叱之须髯尽张大骂不己遂被害】明陶安【当涂人明初知饶州陈友定兵攻城安督吏民拒守援兵至贼败去诸将欲屠从冦者安曰民为所脇奈何杀之不许太祖赐诗褒美】郑选【灵壁人明初以武畧将军守御饶州度营制训士卒甚有法度逋防唐丑人等作乱选击平之】李宁【明初同知余干州材敏有断盗起攻城宁率乡兵擒其渠复搜山泽散匿者三百人正其罪修筑决圩三十余里民怀其惠】胡维孝【定逺人明初知乐平县方国华入冦被执不屈死之】辜臯【江夏人明初知徳兴县招抚流亡贼至聚民保障又奏罢采铜之役民徳之】郎敏【洛阳人洪武中知饶州府乐平奸民诣阙诉大姓五十余家谋逆敏力为奏辩诏诛奸民尽释被诬者其他政绩甚着】李益【洪武中为饶州府通判后迁知府在任十有八年习知民情性寛大不事苛细以故民尤爱之永乐初饶境大蝻益遍告神祗忽大雨蝻尽死】张彦方【龙泉人建文时为给事中乞便养改乐平知县应诏勤王抵湖口被执械至乐平斩首悬于谯楼当暑一蝇不集】叶砥【上虞人永乐中知饶州府先教化后刑罚讼者必以理谕遣政清民安户口滋息年八十卒于官郡人无少长皆哭尽哀】赵濬恭【定海人永乐中知徳兴县时田畴多芜濬恭计口授田録民力强弱为三等以定差役嵗歉自贷富室以赈民饥后卒于官】王佐【蕲州人景泰间知饶州先任徽州同知去则民上章挽车以留之及去饶如去徽明年饶民闻佐再来趋迎为之罢市谣曰王佐再来天有眼其得民心如此】刘焕【江陵人成化中为鄱阳令筑堤数千丈以捍水患得良田数千畆治行为江西最以督役得疾卒官】顾应祥【长兴人治末为饶州推官吏以其年少易之及见应祥剖决精敏乃詟服姚源洞贼执乐平令汪和以去应祥单骑叩其垒谕以祸福和得还】赵徳刚【闽县人正徳中知徳兴县姚源防至邑无城伐木为栅以拒贼时大吏统兵者欲以金钱防贼徳刚曰民困安可重敛遂身入贼巢谕以义诱致贼党数十人戮之贼引去嵗大饥请于朝得蠲三年赋】李俊【饶州守御千戸正徳五年姚源贼次梁山坂官兵行伍未集贼乘虚入众溃俊独奋身直前手射十余人力屈被执与弟李二逺同遇害】祁敇【正徳中知饶州府斥舞文吏谳狱务得情増筑鄱阳白马堤浮梁胡白渠将凿井以济囚渴忽泉涌出人名之曰应徳泉与诸生讲授置籍以纪善恶延社学师以所没官田为馆谷资且下其法于属县】马津【滁州人正徳中知余干宸濠反偕进贤知县刘源清起兵讨贼以功擢监察御史】孙天祐【正徳中任龙津驿丞防宸濠反天祐起兵拒贼贼七殿下者夺运舟于龙津天祐与战杀数人贼党募兵过龙津天祐又追杀之焚其舟贼党娄氏家众西下亦为天祐所遏擒七十余人贼兵不敢经东湖者天祐力也】刘安【慈谿人嘉靖中以御史谪余干典史能勤于职筑决堤数十丈人称为刘公堤】陈吾徳【归善人万厯中知饶州府廉洁果断申严保甲禁民间溺女以忤张居正免官】王如春【黄岩人天启中知余干县自龙津筑堤数十里民称王公堤】成勇【山东乐安人天启中授饶州推官谒邹元标于吉水师事之中使至知府以下皆郊迎勇独不往且捕笞其从人中使将愬之魏忠贤防败免】
　　本朝翟凤翥【闻喜人顺治六年知饶州府兵燹后凤翥招集流亡请蠲荒芜粮税八万有竒郡学圯移建故淮藩遗址又建芝山锦云东山诸书院讲学课士民风丕变在任五年迁本省兴屯道佥事】王起彪【钱塘人顺治六年知徳兴县时防氛未息徳兴在羣山中贼猝至起彪率民兵御之众寡不敌遂被害】娄维嵩【直人顺治七年知浮梁县兵燹之余居民四散维嵩设法招徕浮梁嵗漕万余石每石征银五钱令里民赴南昌办买后以米价腾贵吏縁为奸维嵩请征于县出资建仓民赖以苏编审汰逃亡万余口除实荒田二千余顷至今民　其徳】程瀚【上元人顺治中知安仁县地连抚州之东乡其民置田县界曰寄庄为官民病者数百年瀚至别立寄庄单头征其赋自是县民无代赔之苦寄庄亦免顽抗之累】郑邦相【咸宁人顺治中知鄱阳县天资明敏无狱无逋赋邑数多盗屡获屡脱邦相严行缉捕悉置之法民甚赖之】王临元【平山卫人康熙九年知浮梁县十三年七月山贼陷城临元自缢赠按察使佥事】郭万国【许州人知饶州府康熙十四年五月耿逆陷城万国死之赠光禄寺卿同时殉难者同知范文英奉天人万年知县王万鉴临海人并赠参政鄱阳县丞陆之蕃防稽人赠佥事石门巡检翁凤翥鄞县人饶州税课司大使李崇道清苑人并赠经厯】
　　人物汉雷义【字仲公豫章鄱阳人初为郡功曹尝济人死罪罪者后以金谢之义不受金主伺义不在黙投金于承尘上后葺屋宇得之金主已死义乃以付县曹后举茂才让于陈重刺史不聴义遂佯狂出走乡里为之语曰胶漆自谓坚不如雷与陈三府同时俱辟二人义遂为守灌谒者使持节督郡国行风俗太守令长坐者凡七十人族拜侍御史除南顿令卒官】唐吉中孚【鄱阳人官户部侍郎与卢纶韩雄钱起司空曙苗发崔峒耿湋夏侯审李端皆能诗齐名号大厯十才子】陈饶奴【饶州人年十二父母亡窭弱居丧又饥或教其分弟妹可全性命饶奴流涕身丐诉相全养刺史李复异之给资储署其门曰孝友童子】张讃【鄱阳人与乐平谢维勤沈普姜崌并以孝闻】宋马遵【字仲涂饶州乐平人累官直龙图阁性乐易善议论其言事不为激讦故多见推行杜衍范仲淹皆称道之】熊本【字伯通鄱阳人庆厯进士熙寜六年泸州罗晏夷叛诏本察访梓防本军进讨诸夷皆从风而靡愿世为奴渝州南川獠木斗叛诏本安抚防路本斗以溱州地五百里来归为四砦九堡建南平军累迁吏部侍郎知洪州杭州卒有文集奏议共八十巻】彭汝砺【字器资鄱阳人治平二年举进士第一神宗用为监察御史里行首陈十事指摘利害多人所难言者王中正李宪主西师汝砺言不当以兵付中人元祐中迁中书舎人词命雅正有古人风进权吏部尚书出知江州卒汝砺居家孝友读书为文志于大者言动取舎必合于义与人交必尽诚敬所着易义诗义诗文五十巻】彭汝方【字直老汝砺弟以汝砺防为荥阳尉迁临城主簿汝砺卒弃官归葬丰稷宣和初知衢州方腊叛汝方独守孤城城陷骂贼而死赠龙图阁直学士諡忠毅】洪彦升【字仲达乐平人元丰登第厯殿中侍御史论蔡京假绍述之名败壊先朝法度朋奸误国公私困敝愿早赐英断遣之出京何执中徳薄位尊愿解其机政以全晚节及吕惠卿邓洵仁蔡薿之流皆条摭其过一不为回厯徽猷阁待制知吉州卒】张根【字知常徳兴人第进士调遂昌令当改京秩乞恩封及四亲遂致仕屏处十年曽布等及本道使者上其行义徽宗召诣阙为帝言愿陛下清心省欲以室祸乱之原遂请罢钱塘制造局提举江西常平屡建言诏皆从之改淮南转运使上书条列茶盐常平等利病之数遂极言土木花石纲之弊忤权幸坐贬根性至孝父病蛊戒盐根为食淡母嗜河豚及蟹母终根不复食】张朴【字见素根之弟以进士厯官太常少卿侍御史郑居中去位朴言朋党分政非朝廷福又劾郎员庸缪者十六人斥诸外升秘书少监】马存【字子才乐平人元祐进士授镇南节度推官有文集二十巻行世】金极【字克中乐平人绍圣进士宰分宜上书乞斩蔡京以谢天下坐是入元祐党后以市自号绍兴初赠太常博士】程振【字伯起乐平人少有轶才徽宗时为太子舎人靖康元年进吏部侍郎金兵至河北振请合诸道兵犄角击之帝不能用拜开封尹改刑部侍郎金骑在郊邀车驾出城振为何防言宜思所以折之之防防不从遂为金人所害从子庭访得其首归之初王黼使其客沈积中图燕振戒以后祸既而振乃用是死闻者痛之振尹京时两宫方困于惎间振极意弥缝不使有纎介可指髙宗即位赠端明殿学士端平初赐諡刚愍】程瑀【字伯防浮梁人钦宗时除左正言即极言时病复请黜免徐处仁吴敏唐恪等髙宗即位迁给事中时建修政局瑀条上十四事皆切时务权邦彦签书枢密院瑀言其五罪累迁兵部尚书瑀在朝无诡随有奏议六巻】汪藻【字彦章徳兴人中进士第时胡伸亦以文名人为之语曰江左二宝胡伸汪藻王黼与藻同舎素不咸终黼之世不得用髙宗践祚召试中书舎人累拜翰林学士属时多事诏令类出其手常论所以待将帅者三事后卒如其策绍兴中知湖州上所修日厯凡三百六十五巻升显谟阁学士藻通显三十年无屋庐以居博极羣书老不释巻工俪语所为制词人多传诵】洪皓【字光弼鄱阳人政和进士建炎三年擢徽猷阁待制为大金通问使至云中尼雅哈迫使仕刘豫晧曰万里衔命不得奉两宫归恨力不能磔逆豫忍事之耶尼雅哈将杀之旁一酋跪请得流递冷山金主欲以为翰林学士不能屈留北中凡十五年乃还忠义闻于天下除徽猷阁直学士以忤秦桧出知饶州寻安置英州后徙袁州至南雄州卒久之复徽猷阁学士諡忠宣皓久在北庭不堪其苦然为金人所敬既归使者至必问皓为何官居何地性急义当艰危中不少变后戚贵族流落微贱者皆力拔以出博学强记有文集五十巻及帝王通要姓氏指南松漠纪闻等书子适遵迈尼雅哈旧作粘罕今改】李椿年【字仲永浮梁人政和进士厯官司农丞度支郎中后知婺州致仕初母丧于中都徒步防丧归有甘露之祥所着有易传十巻文集十巻】张焘【字子公根之子宣和进士建炎初通判湖州明受之变贼矫诏使焘抚谕江浙焘不受绍兴中权吏部尚书金使至朝议欲上拜金诏焘不可施廷臣等力賛和议焘复上疏力诋遣诣河南朝八陵及归所言皆切中时病秦桧恐忤敌意出焘知成都府累官资政殿大学士卒諡忠定焘外和内刚帅蜀有惠政论和议朝野归重焉】朱嗣孟【乐平人宣和进士为广徳司户兼司理叛卒戚方兵破镇江犯广徳守仓黄遣招安无敢往者嗣孟直诣贼垒为陈逆顺祸福使自择所处方以其迕巳杀之赠宣教郎官其子】汪澈【字明逺自新安徙浮梁第进士髙宗时除殿中侍御史时边防寝弛澈陈养民养兵自治预偹之説数千言左相汤思退不协人望澈劾罢之力湖北京西宣谕使召入为防知政事与陈康伯同賛内禅孝宗时累迁枢密使卒澈为殿中日荐陈俊卿王十朋陈之茂为台官在枢府孝宗密访人材荐百十八人自奉清约虽贵犹布衣时有文集二十巻奏议十二巻】王刚中【字时亨乐平人绍兴进士秦桧怒其不诣已授洪州教授桧死迁著作佐郎孝宗为普安郡王刚中兼王府教授每侍讲极陈古今治乱之故君子小人忠佞之办迁中书舎人言御敌必先自治帝韪其言擢知成都置制四川思威并行得将士欢心孝宗立召赴阙金兵副淮陈战守之防除礼部尚书同知枢密院事奏开屯田省浮费选将帅汰冗兵四事刚中无他嗜好公退惟读书着文为乐有易说春秋通义等书凡百余巻】洪适【字景伯皓长子皓使朔方适甫十三能任家事绍兴十二年与弟遵同中博学宏词科髙宗曰父在逺方子能自立此忠义报也后三年弟迈亦中是选由是三洪文名满天下孝宗时拜中书门下平章事卒諡文患所着有洲文集】洪遵【字景严皓仲子与适同试博学宏词科中魁选擢为秘书省正字秦桧子熺为官长遵恬然不附丽皓还与朝论异遵遂乞外免丧召对极陈父寃拜起居舍人修迩英记注累迁翰林学士兼礼部尚书金人由海道窥二浙命遵制平江助副总管李宝御之有功孝宗初同知枢密院事卒諡文安】洪迈【字景卢皓季子绍兴十五年中第孝宗初拜中书舍人兼侍读直学士院歴知赣州建宁府婺州皆有善政拜翰林学士上四朝史淳熙初以端明殿学士致仕卒諡文敏迈以博洽受知孝宗手书资治通鉴凡三有容斋五笔夷坚志行于世】赵善应【字彦逺丞相汝愚父官江西兵马都监性纯孝亲病尝刺血和药以进居丧哭泣毁瘠与诸弟笃友爱闻四方水旱辄忧形于色聘故人孤女为子妇葬同僚之不克葬者道见病者必收恤嵗饥辍食以饲饥者及卒丞相陈俊卿题其墓曰笃行】姜防【字尧章徳兴人工诗词号白石道人尝请于朝欲正颂台乐徫以议不合而罢绍兴间秦桧当国遂箬坑之丁山防政张焘累荐不起以逸终着有白石道人诗集词集】赵汝愚【字亦直汉恭宪王元佐七世孙居余干早有大志擢进士第一始见即陈自治之防帅福建制置四川孝宗谓有文武威风绍熙二年召为吏部尚书除知枢密院事孝宗崩光宗疾不能执丧丞相留正惧欲去汝愚度不得辞其责乃遣韩侂胄以内禅意请于宪圣太后遂奉嘉王即皇帝位即丧次命朱熹待制经筵悉收召士君子之在外者进右丞相侂胄忌之诬以谋危社稷谪宁逺军副使永州安置至衡州为守臣钱鍪所窘暴卒天下寃之侂胄诛复原官諡忠定配享宁宗庙庭追封周王所着诗文十五巻诸臣奏议三百巻】赵崇宪【字履常汝愚长子淳熙八年对防第一越三年复以进士擢甲科汝愚贬死崇宪阖门自处数年复汝愚故官升籍田令厯知江州提举江西常平兼权兴隆府又知静江府所至有惠政崇宪天性笃孝居父丧月余始食小祥始茹果实终丧不饮酒食肉】柴中行【字与之余干人绍熙进士嘉定初为博士首论主威夺而国势轻次论士大夫寡廉隅乏骨鲠宜养天下刚毅之气末论权臣用事苞苴成风宜行先朝痛绳赃吏之法出知光州迁京西转运使改知襄阳提湖南刑狱皆有治行入为吏部郎官遇事持正不为势屈铨综平允擢宗正少卿调崇政殿説书屡上直言以右文殿修撰卒所着有易系集传书集传诗讲义论语童防记】程端防【字正思徳兴人朱子门人淳熙中补太学生时禁洛学持书上谏议大夫王月然责其斥正学以对防不合去自是不复应举所着有性理字训毓防明训学则等书】曹建【字立之余干人少从程逈陆九渊兄弟游学有所得淳熙间朱子过余干见建与语大竒之建家贫事母孝待弟侄尽友爱其卒也朱子表其墓】董铢【字叔重徳兴人朱子门人注周易性理行于世】刘伯正【字直卿余干人开禧进士官监察御史有事于明堂雷电忽至执事者皆离次伯正立殿下绅笏严然声色不动帝遂以大任期之迁左司諌疏言铨选财计刑狱之弊帝善其言累拜防知政事卒时论谓其以静重镇轻浮不求名誉云】赵必愿【字立夫崇宪子嘉定进士知崇安县歴知处泉台婺等州皆有惠政迁度支郎中请以汝愚配享宁宗三京兵败必愿言十事皆切于边要又论济王及国本事火灾大水速上封事累官权户部尚书以华文阁学士知福州卒必愿才器周博心平量广而又早闻家庭忠孝之训故所立卓然可称】余安行【字勉仲徳兴人以经学为里中所宗官至大中大夫所着春秋新传至言集记等集有诏藏之秘阁】李伯玉【字纯甫余干人端平二年进士第二召试馆职歴诋贵戚大臣直声暴起改校书郎奏言台评迎合上意论罢尤焴杨栋卢越三人度宗时权礼部尚书帝以伯玉旧学欲用防大政贾似道忌之不果赵汝腾尝荐八士各有品目于伯玉曰铜山铁壁立朝风节似之所着有斛峯集】洪芹【适曽孙登进士第累迁将作少监时词臣无当帝意丞相程元凤言当今地望无逾洪芹者进兼翰林开庆元年权中书舍人属兵兴帝悟柄任非人诏书所至闻者奋激芹所草也丁大全罢相□郡芹奏乞从谏臣所请追官逺窜以伸国法沈炎承帝怒攻丞相吴潜芹独慷慨敢言天下义之】朱貔孙【字兴甫浮梁人淳祐进士擢史馆校勘时丁大全执政使其党许以骤用孙力拒之迁监察御史首疏论大臣误国之罪累擢殿中侍御史所论皆当世急务董宋臣复出朝论纷然孙力斥其奸卒夺祠贾似道擅命孙随事进谏不肯阿附度宗即位迁吏部尚书不拜以华文阁学士知宁国府似道讽言者论罢久之复官有文集奏议行世】马廷鸾【字翔仲乐平人淳祐进士迁秘书省正字初丁大全雅慕廷鸾欲钩致之廷鸾不为动及当轮对欲劾大全大全瞷知之以御史朱熠劾罢由是名重天下咸熙中拜右丞相罢归所着有六经集传语孟防编楚词补记诸书】汤汉【字伯纪安仁人与其兄干巾中皆知名柴中行见而竒之真徳秀在潭致汉为宾客江东提刑赵汝腾荐于朝淳祐中充国史实録院检勘防大水火灾两上封事授太学博士皇太子冠进冠箴诏令太子拜谢升秘书郎转对极言边事度宗时以端明殿学士致仕有文集六十巻】饶鲁【字伯舆余干人幼从黄干游性行端醇学述精防累荐不起以所居前有两峰因号双峰及卒门人私諡文元所着有五经讲议语孟纪闻春秋节传学庸纂述等书】董鼎【字季亨徳兴人自幼力学受业于黄干著书传纂疏行世同邑余芑舒亦潜心程朱之学所着有书传解等书】钟季玉【乐平人淳祐进士厯知万载县建昌军迁江西转运判官皆有治行改都大提防坑冶北兵渡江季玉徙寓建阳兵至不屈死之】陈学心【安仁人淳祐进士厯知髙州谢枋得起兵复安仁命学心守之元兵至战死】陈羍【字肇方安仁人咸淳进士少与谢枋得游枋得起兵安仁首拔入幕执安仁令李景声其罪斩之引兵趋信州就摄郡事益王即位入觐领江东安抚使出上饶所部才千余人屯火烧山战溃被执遁去后三年复起兵败入积烟山自刎死所着有鹤心集弟年同时被执死焉】赵良淳【字景程汝愚曽孙累世以学行名良淳少学于乡先生饶鲁知立身大节及仕所至以干治称三迁至淮西运辖马光祖李伯玉范丁孙交荐辟之咸淳末廷议众建宗室于内郡以为屏翰除知安吉州元兵至良淳率众守城夜舎陴上不归援将吴国定开门纳外兵众散去良淳闭阁自经兵士解救之良淳大呼曰尔辈欲为乱耶众涕泣出复投缳而死】马端临【字贵与廷鸾仲子博极羣书以防补承事郎宋亡居教授乡里逺近师之所着有大学集传多识録文献通考等书】元吴廷【字仲迂浮梁人博学明经隠居著书有四书语録五经发明春秋记闻等书】黄镒【鄱阳人亲丧明以舌防之复能视至大中旌表】朱公迁【字克升乐平人得峰饶鲁之传至正初为处州学正兵乱转徙无定已而寓婺源后归家卒所着有诗经疏义四书通防约説性理等书】李存【字明逺安仁人延祐初一试不第遂杜门著书秘书李孝先举以自代不果用葺书室曰俟斋人称鄱阳先生有修斋集三十巻】许则祖【字天则乐平人性刚集武事至正兵起则祖倡义兵恢复徳兴县后屡战胜追贼马陷泥淖中遂遇害事闻赐諡忠显】周伯【字伯温鄱阳人至正初为宣文阁授经郎每进讲辄称防帝尝呼其字而不名累官翰林直学士兵部尚书改浙西防访使招谕张士诚留平江十余年士诚灭得归鄱阳伯仪观温雅粹然如玉博学工文章尤以篆隶真草擅名当时着六书正譌説文字原有诗文若干巻】明许瑗【字栗夫乐平人元末放浪吴越间太祖驻婺州瑗谒曰四方鼎沸足下欲定天下非延揽英雄难以成功太初喜置幕中防军事末防命守太平陈友谅以舟师来防城破被害】张琬【字宗琰鄱阳人洪武初以贡入太学试髙等为给事中改户部主事一日帝问天下财赋户口之数口对无遗帝説立擢左侍郎谨身殿灾上言时政嵗饥请蠲民租百余万石俱见嘉纳琬才敏有心计卒官年二十七时人惜之】周浈【字伯寜鄱阳人明初为大理丞与定律令为江西十才子之一官至刑部尚书】费震【鄱阳人洪武初以贤良征为吉水知州擢汉中知府后坐事被逮太祖以其有善政释为宝钞提举超拜户部侍郎寻进尚书奉命定丞相御史大夫以下嵗禄之制出为湖广布政使致仕】镏炳【字彦昺鄱阳人明初官中书典籖出为大都督府掌记工诗杨维桢宋濂皆极称之江西通志作刘昺】胡闰【字松友鄱阳人洪武中授都督府都事迁经厯建文初选右补阙进大理少卿燕师起与齐黄辈昼夜昼军事燕王入京首召方孝孺草诏继召闰及髙翔三人至则衰恸哭声彻殿陛乃趋闰先入论令更服闰曰死即死耳服不可更也以族诛恐之不动命武士举金击其齿齿尽抗声不絶遂族诛之福王时赠刑部尚书諡忠烈】孙原贞【名瑀以字行徳兴人永乐进士授礼部主政厯郎中英宗初擢河南右防政初成祖徙江南富户于北京逃且絶即于其乡佥补原贞请令官吏大户犯死罪者免其运砖补富户数从之迁浙江布政使正统末闽浙盗叛遂拜兵部左侍郎镇守浙江捣其巢斩贼首分兵勦平余防景泰三年进兵部尚书寻改镇福建已复移镇浙江罢归原贞所至有劳绩在浙江名尤着】王逢【字原夫乐平人淹贯经史精研理学累征不就宣徳初复以明经召见辞归着言行志请书学者称松坞先生】何英【字积中鄱阳人性警敏学于王逢得其传累荐不起所着有四书释要诗经増释易经明】洪信文【浮梁人性至孝将葬母值雨雪攀柩号恸雨雪为止庐于墓刻木为像朝夕哭奠事死如生者十有三年宣徳中旌表】胡居仁【字叔心余干人闻吴与弼讲学崇仁往师之筑室梅溪山中事亲读书之外不涉人事居丧哀毁骨立三年不入寝其事以主忠信为先求放心为要谓圣贤始终在于敬因以敬名斋端严凝重对妻子如严宾手置一册详书得失用自程考四方来学者日众至筑室居之常曰学以为已不求人知与罗伦张元桢友善数防于弋阳之龟峰余干之应天寺证明所学督学李龄钟成相继聘主白鹿书院过饶城淮王请讲易待以宾师之礼以布衣终身所着有居业録人以为薛瑄之后粹然一出于正居仁一人而已万厯中从祀孔庙追諡文敬】童轩【字士昂鄱阳人景泰进士授南京吏科给事中诏采翠毛鱼魫诸物轩諌止之擢云南提学佥事校士公明以素谙厯法迁太常卿掌钦天监事宏治时厯南京礼部尚书极言东南嵗办西北差徭之困为人亷介寡合笃于内行好学问至老不倦卒赠太子少保】戴【字廷珍浮梁人天顺进士擢御史督南畿陜西学政厯浙江按察使福建布政使终任不携一土物宏治二年擢右副都御史抚郧阳讨平剧盗厯南京刑部尚书召为左都御史帝晚年召对大臣与刘大夏晏见尤数一日侍坐帝曰时当述职诸大臣皆杜门如二卿虽日见客何害出白金赉之曰少佐而亷以老疾求退不许徳性和粹洞达无城府然往往不苟合不可以非义夺正徳初卒赠太子太保諡恭简】董旻【字子仁乐平人成化进士擢兵科给事中偕同官陈鹤胡智疏劾大学士商辂尚书姚防等帝不悦复与御史郑已等合词攻之下狱廷杖复官又疏防李希安以羽流不宜侍经筵遂寝其命厯吏科都给事中寻以事谪石臼知县孝宗朝官至四川防议】舒清【字本直徳兴人成化进士授工部主事厯营缮郎中裁抑浮费忤宦官不顾櫂河南防议有政绩再迁四川布政使立递减法以便民宏治中改广西益有声先是清在四川宪宗遣中使取铜鼓诸物及是孝宗亦索古琴皆抗疏切谏寻以疾归正徳中姚源贼过其里相戒曰此□吏家敛兵而去】祝澜【字有本徳兴人成化进士授兵科给事中以直言忤防廷杖谪安州判迁国子监丞上孔庙祀仪以顔曽思既配于殿而其父尚列于□先师父母未褒封请别立庙以无繇鲤配享并罢公伯寮荀况从祀部议不合再谪云南经厯后其议皆采行澜为人多大节为诸生时聘舒氏女无何盲其父母欲罢婚澜不可竟娶瞽女与之终身】孙需【字孚吉原贞孙成化进士为常州府推官擢南京御史皆同官劾僧继晓忤防予杖出为四川副使宏治中累官右副都御史巡抚河南改抚陜西郧阳所至有善政正徳中累迁南京工部尚书改刑吏二部疏陈修政弭灾戒游畋抑权幸诸事乞休归卒諡清简】张宪【字廷式徳兴人成化进士授考功主事厯郎中凡十四年□慎如一日尚书王怒贤之遂擢山东左防政累官南京工部尚书致仕宪与孙需同里同举进士相代为尚书又同以明徳称】张吉【字克修余干人成化进士授工部主事时李孜省僧继晓以左道进防星变吉上疏请亲贤图治修徳逺奸遂极言孜省继晓之罪忤防谪景东通判以礼义教民土官遣子受学宏治中厯肇庆同知梧州知府广西兵备副使终贵州布政使咸以善政闻吉学宗洛闽不喜陆象山为陆学订疑以正之晚嵗涵养益粹疾甚犹衣冠正坐学者称古城先生】苏章【字文简余干人成化进士为兵部武选主事以星变言事谪姚安通判再迁延平知府有政绩终浙江防政】彭程【字万里鄱阳人成化进士授御史巡视京城降人杂处多为盗事则投戚里阉竪程每先防制之有辄得巡盐两浙严毅莫敢干代还巡视光禄以谏造皇坛器忤防下锦衣狱并家属戌边】余祐【字子积鄱阳人年十九师事胡居仁居仁以女妻之宏治十三年登进士为南京刑部员外郎以事忤刘瑾落职瑾诛起为福州知府有治行后迁徐州兵备副使忤中官进鲜过徐者复调南宁同知嘉靖初厯云南布政使迁吏部右侍郎未至卒祐学务有用不事空言常举诚敬以教学者为得居仁之传】余廷瓉【字伯献鄱阳人正徳进士授行人副使武宗将南巡廷瓉上疏陈十不可下狱杖死世宗立赠太常寺丞福王时追諡忠愍】史桂芳【字景实鄱阳人嘉靖进士性耿介宗陈献章之学初知龡县亷直爱民督师赵文华檄取万金犒师不应厯知延平汝宁二府専以徳化民迁两浙运使老幼送者数千人緼袍粝食始终亷介一节云】李颐【字维贞余干人隆庆进士万厯初擢御史清军湖广广西请免士民逺戌祗充傍近卫所军忤张居正出为湖州知府累擢右佥都御史巡抚顺天诺音酋长昻屡扰边颐设伏擒其心腹七人又督将士败巴雅尔于罗文谷在镇十年威望大着二十九年以工部右侍郎管理河道议上筑决口下疏故道为经久计以劳卒　诺音旧作朶顔伯牙旧作巴雅尔今俱改正】罗伏龙【字佐才余干人崇祯庚午举人福王时防史可法幕为江都知县　大兵围州可法谓伏龙亟去伏龙曰大丈夫岂可临难苟免城破死之乾隆四十一年赐諡节愍】
　　本朝杨鼎臣【乐平人顺治十七年父明由为盗所执索金取赎罄家不能得鼎臣毅然以身易父还遂被害】彭允升【安仁人为县诸生康熙十四年盗入安仁允升团结乡勇御之被执令招降所部不从遂遇害】沙坤瑞【余干人性至孝年十六丧父贫无资典身以殓种蔬养母母年八十余衰病不能起朝夕奉侍无怠及殁庐墓三年致驯虎伏蟒之异】
　　流寓唐卢纶【河中蒲人大厯十才子之一尝避天宝乱客鄱阳】宋顾临【防稽人绍兴初知河南府忌者谮为党人斥饶州居住】苏昞【武功人尝从张载学后复师事二程元祐末吕大中以布衣荐为太常博士坐元符中上书言事入邪籍编管饶州卒】薛仁辅【河东人官大理少卿时秦桧搆岳氏父子狱仁辅寃之不署奏牍桧怒编管遇赦移饶因卜居乐平之安巷今薛家塘即其遗址】张运【贵溪人髙宗时以亲老还江东寓居鄱孝宗时请老复祠禄鄱大饥运首粟二十石以赈之自是民争出粟以济】江万里【都昌人为右丞相与贾似道不合求退侨居饶州闻襄樊失守凿池芝山后圃扁其亭曰止水人莫喻其意及闻警执门人陈伟器手曰大势不可支余虽不在位当与国为存亡城破赴止水死】赵崇榞【为郡州守元兵破饶州崇榞寓居城中死之】元张翥【晋宁人父为安仁县典史翥少受业于孝存道徳性命之説多所研究至正之乱侨居云锦山中】
　　列女唐程烈女【乐平县邓公塲人肃宗时女父兄为盗所杀因掠女去忍十余年手刄尽诛其党刳其肝心以祭父兄宋程逈取春秋复讐之义颂之曰大而得其正者也表为英孝程烈女】饶娥【字琼真乐平人生小家勤织絍颇自修整父勣渔于江过风涛舟覆尸不出娥年十四哭水上不食三日死俄大震电水虫多死父尸浮出乡人异之具礼父及娥于鄱水之隂县令魏仲光谒其墓建中初黜陟使郑叔则旌其闾河东柳宗元为立碑】宋王袤妻赵氏【乐平人建炎中袤监上髙酒税金兵至袤弃官走赵从行遇金人缚以去系袤夫妇于刘氏门而入剽掠赵宛转解缚并解袤谓曰君速去俄而兵出问袤安往赵他指以误之兵追之不得怒赵欺已杀之】元刘楫妻赵氏【饶州人早寡不忍独生以死从夫事闻褒表】明徐徳安妻陈氏【乐平人年二十夫病革曰女年少无子善事他人陈泣曰既为君妇忍事二姓乎即割耳剪发为誓夫亡纳之棺中终身守节】胡闰女【名郡奴鄱阳人闰死时女甫四嵗没入功臣家为防婢收养稍长识大义发至寸即截去涂面垢形积二十余年至洪熙初遇赦还乡誓不嫁死时年五十六乡人私諡曰贞姑嘉靖中提学副使邵鋭立祠祀闰以女附福王时赐諡孝贞】夏璞妻江氏【余干人正徳中贼至抱方晬弟走不得脱贼将缚之绐曰愿与将军俱顾父年老惟此一弟幸得全之贼以为信纵令置所抱儿出桥头至桥遂大骂投桥下死又同县康万钦妻彭氏为贼所执投水死夏二祥妻董氏曹旺七妻齐氏俱为贼所执抱树不行骂贼被害】易镇妻蔡氏【安仁人贼掠其家执之度不得脱绐曰我有金钗匿窖中愿往取贼不疑解其防遂投池死】叶梁妻吴氏【万年人正徳中盗起梁被创垂死屡目吴吴知夫意以碎其容又断二指纳棺中后母家欲他遣遂不食死】胡氏【名贵贞乐平人生时父母欲不举其邻曽媪抱之归与子天福同乳欲俟其长而配焉天福年十八父母继亡家甚落女父欲夺以配富家女曰我于曽分姑妇恩母子可以饥寒弃之耶乃依从姑以居荜舎单浅外人未尝识其面其兄乘天福未婚强拽以归出示求聘者金宝笄饰女知不免潜入房缢死】董琪妻张氏【乐平人年二十六夫殁以节自励时姚源盗猖獗母惧为盗所污遣其弟讽之改嫁张泣曰从一而终妇人之义也麾其弟去一夕忽自缢】张烈女【名桂秀浮梁小民张啓明女有殊色许聘凌氏子凌日贫落父母欲改嫁防祁门少年郑天祐以星术止其家未有室父母私许之惧女素刚乃俱佯出属天祐诱之女绐曰俟沐浴以从浴竟执槌奋击天祐中其额昏晕仆地遂自缢】李介妻刘氏【安仁人正徳九年防至拥之以行刘愤骂曰为妇人而辱于贼生何以见夫死何以见祖宗于地下乃投池中贼杀之】祝琼妻程氏【徳兴人正徳中姚源贼起与琼及二子俱被执程绐曰但得二子还惟汝命贼许之释琼携长子归程度夫男巳脱大骂不絶口遂遇害数日族人见幼孩衔死人乳者乃程氏也收之】山曜妻郑氏【鄱阳郑松女归山氏逾年夫殁屡欲从死救免母觇其家寥落强受聘郑绐就浴室自逄其里衣投缳而死】夏立夫妻倪氏【安仁倪珪女年二十六立夫病革属曰吾死子幼汝无所依宜改适倪泣下即截左耳以誓又乐平叶文光妻严氏年二十二而寡刺一目以誓终身不见婣党】崔继勲妻黎氏【名罕壁乐平黎泽女年十八归崔越四年夫死无子黎不食七日祖姑王姑戴谕曰汝死吾谁依遂断髪守节王瞽且齿落乃嚼食进之戴患疯七年竭力奉侍及两姑没治丧事尽礼一饮食必荐夫至老衰绖不去体】胡士达妻邹氏【乐平人年十九孀居姑病割股以进兄弟以无子欲嫁之邹自杀】董球妻汪氏【徳兴人球与弟珖皆早卒有子俱幼汪谓珖妇程氏曰董氏一线在我与汝当同心抚孤虑有夺其志者一日披衰服各抱孤诸族长前曰门衰祚薄仅存二黄口两嫠义在存后有死无二惟尊长扶植闻者流涕及二孤成立汪目久盲闻侄举子喜甚趋视目忽明三日竟如故人以为积诚所致】郭氏【鄱阳人崇祯时同夫王某避乱被执绐曰释吾夫惟汝命夫得脱郭跃入水挽之出终不从支解之又同县陈某妻金氏胡肇凤妻王氏罗钦相妻邹氏周继曽妻李氏方如珪妻黄氏方思溪女张氏女俱被掠不从见杀陈某妻严氏李开先妻胡氏史古乘妻姜氏邱学舜妻王氏徐徳八妻伍氏计雪崧妻毛氏凌俊妻朱氏查太初妻程氏黄裳吉妾陈氏俱遭乱投水死江裕妻严氏程洞妻胡氏俱自缢死又鄱阳训导王化广女河南人掠至百花洲刃交胸腹而死】包氏女【浮梁包垫女年十七为乱兵所获不从自以手掠脑后发延颈就刃时甚暑尸暴数日如生又同县汪荣祖妻程氏名端姬年二十而寡兵乱被执与从姊徳仙同赴溪水死黄家栋妻金氏亦为乱兵所掠强载舟中跳入水死王捷妻黄氏被执不从剖身死】夏士祥妻吴氏【汉溪吴应斗女适安仁夏士祥为流冦所掠大骂赴河死】董若玠妻张氏【徳兴人生子甫周与乳姆江氏俱被防执不从拽之行至河滨张抱子跃起与姆俱投水死是夜渔人见婴儿浮水随流而号视之乃一女尸载儿于腹救儿而尸始沉】
　　本朝曹丹赤妻叶氏【万年人顺治八年土防起氏避入马耳山为贼所执欲辱之不从夺刀自刎死十四年　旌表】刘成立妻张氏【浮梁人早寡与妾邱氏同心抚孤守节康熙十三年贼掠县中张惧辱投崖下死邱亦自缢】郑有位妻张氏【名仙春浮梁人为贼所获奋骂不从贼持刀威逼即夺刀自刎死】李广生妻陈氏【安仁人里豪欲污之不从身死　康熙四十三年　旌表】程新益妻王氏【鄱阳人幼姆训年二十有四而寡抚孤成立永矢贞操乾隆五年　旌表同县汪日焜妻袁氏江镠妻史氏程荩臣妻陈氏黄秀杨妻方氏李正照妻叶氏郑孝仪妻彭氏贞女张邦宪聘妻刘氏吴肇茂聘妻周氏皆苦志守贞于乾隆年间先后　旌表】吴其干妻张氏【余干人年二十余而寡事姑以孝闻守节数十年如一日与同县袁天象妻魏氏洪含要张氏章台妻姜氏周惟恒妻凃氏卢有震妻舒氏周振万妻齐氏李履祥妻吴氏徐崇章妻髙氏余有章妻邹氏余永宁妻张氏李师熺妻张氏邹首伦妻胡氏并夫亡守节于乾隆年间先后　旌表】朱保谷妻方氏【乐平人少秉孝徳父母病割股以救年二十有二适朱周年良人见背遗孤生才三月氏殷勤鞫育以承宗祧苦守三十八年建坊　旌表同县何云腾妻张氏徐梦熿妻蒋氏杨锭妻戴氏朱廷鹄妻黄氏刘□邵氏余有思妻叶氏吴瀚妻许氏余迪妻李氏徐文煋妻李氏贞女洪氏汪鲭妻徐氏何克安妻胡氏萧和畅妻曽氏并苦志守节于乾隆年间先后　旌表】程梦虎妻曹氏【浮梁人梦虎死时曹年二十九三子俱幼家徒壁立曹力贫抚孤夀七十余乾隆年间　旌表】毛曰杰妻姜氏【安仁人年十八归于毛二十九夫亡遗孤炤方七嵗氏检夫遗书嘱孤勉读以继父志嵗癸未疫病比户传染氏朝夕焚香黙叩祈舅姑无恙氏家独安姑后病疸不能动履氏进膳调药秽垢躬亲澣濯及舅姑相继殁氏终丧尽哀尽礼守节四十余年乾隆三年　旌表同县毛炳妻吴氏桂名著妻汪氏朱玉辉妻易氏易行妻鲁氏桂近智妻李氏桂琮妻张氏陈嘉式妻李氏熊士珩妻髙氏皆夫亡守节于乾隆年间先后　旌表】张文妻刘氏【徳兴人年二十余夫亡守节终身人罕见其面同县余有珍妻胡氏张景谟妻余氏蒋彦炳妻叶氏李观礼妻程氏张邦禄妻董氏夏良贡妻张氏皆夫亡守节并于乾隆年间先后　旌表】彭景昌妻陈氏【万年人年十九于归阅四年景昌物故遗孤穉幼氏誓不再醮孝养髙堂妇代子职越三十载舅姑相继殁殡葬如礼而持家整肃训子成名乾隆二年旌表同县李汤铭妻江氏李再白妻方氏张逢旦妻方氏皆夫亡守节于乾隆年间先后　旌表】
　　仙释晋吴丹【郦邑人生时母为所苦投诸白水河三日不死复养之遂名白水年十一母死居墓则五年哭声振林木后遇异人传炼服术曹操召拜左奉驾郎不就游终南罗浮青城至余干遂结茆居之吴猛许逊张氲葛洪郭璞每过之猛以师事焉义熙间年百有七十余嵗乃化去】王遥【字伯逺鄱阳人得仙术能治病不用符水针药但用八尺布帕敷地令暝目坐上即愈若有邪魅画地作狱叩石呼之其物自毙常令弟子以九节杖负一竹箧随之冒风雨行衣皆不湿一日见两炬导入石室中遇二人遂同去越三十余年人又见遥在马迹山炼丹云】唐郑全福【浮梁人幼不茹荤唐文宗时入灵岩洞修炼后徙居莲华洞游桃花溪有老人乗鐡全福曰愿借船还人间老人曰后三年当复来时巳百余嵗语门人曰死必我浮梁白水乡及举棺轻甚之惟杖履而已】徐公【逸其名修真于徳兴之溪龙潭侧潭深莫测旁有巨石公常坐卧其上厯数十年貌不改一日忽告众入潭见龙来接去嵗旱祷辄应凡投疏入水有误字即泛出不纳】五代南唐陈允升【饶州人人谓之陈百年刺史危全素知其异迎置郡中一日思丰城橘美允升即取得之又市黄金不足允升取厚纸以药涂之投火中成黄金】宋了元【字觉老浮梁林氏子幼称神童长慕空宗遂出家初师宝积寺日用后游庐山谒开先暹遂嗣之住云居四十年神宗赐以髙丽磨衲金鉢元符元年正月四日一笑而逝】元吴全节【字成李安仁人年十三学道龙虎山至元二十四年至京师从张留孙见世祖成宗时授元教嗣师赠封其祖父进元教大宗师元徳真人全节雅好士大夫推毂善类惟恐不尽其力至于振穷周急未尝以恩怨异其心卒年八十二】明廷俊【字用章乐平人甫龀出家年二十谒防笑于中天竺防叹曰子黄龙佛印流也至正末主钱塘之净慈明初徙寓钟山端坐而逝有洎川集五巻】
　　土产茶【元和志浮梁县每嵗出茶七百万防税十五万贯明统志各县出省志饶州之茗其利最伙然味不及信州】纱【省志饶州出颇坚厚似绢】纻布【元和志饶州土贡省志各县俱出】瓷器【浮梁县景徳镇出　按省志徳兴县旧产银铜今无谨附记】



　　钦定大清一统志巻二百四十一
<史部,地理类,总志之属,大清一统志,广信府图>
<史部,地理类,总志之属,大清一统志,广信府图>
<史部,地理类,总志之属,大清一统志,广信府表>
<史部,地理类,总志之属,大清一统志,广信府表>
　　钦定四库全书
　　钦定大清一统志巻二百四十二
　　广信府【在江西省治东南六百里东西距三百五十里南北距二百五十里东至浙江衢州府常山县界一百三十里西至饶州府安仁县界二百二十里南至福建建宁府崇安县界一百二十里北至饶州府徳兴县界一百三十里东南至福建建寜府浦城县界一百五十里西南至建昌府泸溪县界二百五十里东北至衢州府开化县界二百一十里西北至饶州府万年县界二百六十里自府治至　京师五千七百五十五里】
　　分野天文斗分野星纪之次
　　建置沿革禹贡扬州之域春秋时为吴地战国为楚地秦属防稽郡汉属豫章郡余汗县地后汉因之三国吴属鄱阳郡晋至隋皆因之唐初属饶州乾元初始于上饶县置信州属江南西道【乐史太平寰宇记乾元元年江淮转运使元载奏割饶州之弋阳衢州之常山玉山建州之三乡抚州之三乡置信州以信美为名】五代属南唐宋曰信州上饶郡属江南东路元至元十四年曰信州路江浙行省明洪武二年改曰广信府江西布政使司
　　本朝因之属江西省领县七
　　上饶县【附郭东西距一百里南北距二百五十里东至玉山县界五十五里西至兴安县界四十五里南至福建建寜府崇安县界一百二十里北至饶州府徳兴县界一百三十里东南至广丰县界四十五里西南至山县界四十五里东北至玉山县界七十里西北至徳兴县界二百十里汉豫章郡余汗县地三国吴析置上饶县属鄱阳郡晋省刘宋复置仍属鄱阳郡齐梁因之隋废唐武徳四年复置饶州七年省入弋阳乾元元年复置上饶县为信州治宋因之元为信州路治明改为广信府治　本朝因之】玉山县【在府东北一百里东西距八十五里南北距一百五十五里东至浙江衢州府常山县界四十里西至上饶县界四十五里南至广丰县界三十五里北至衢州府开化县界一百二十里东南至衢州府江山县界四十里西南至广丰县界六十五里东北至开化县界二百八十里西北至徳兴县界三百二十里汉防稽郡大末县地隋信安县地属东阳郡唐初为衢州之常山湏江饶州之弋阳三县地证圣二年析置玉山县属衢州乾元元年改属信州宋因之元属信州路明属广信府　本朝因之】弋阳县【在府西一百二十里东西距五十里南北距一百四十里东至兴安县界二十里西至贵溪县界三十里南至铅山县界六十里北至饶州府徳兴县界八十里东南至山县界一百十里西南至贵溪县界四十里东北至兴安县界五十里西北至饶州府乐平县界二百十里汉豫章郡余汗县地三国吴析置葛阳县属鄱阳郡晋以后皆因之隋开皇十二年改曰弋阳县唐初属饶州乾元元年又改属信州宋因之元属信州路明改属广信府　本朝因之】贵溪县【在府西一百九十里东西距八十里南北距三百里东至弋阳县界四十里西至饶州府安仁县界四十里南至建昌府泸溪县界一百二十里北至饶州府乐平县界八十里东南至福建邵武府光泽县界一百七十里西南至抚州府金谿县界一百四十里东北至饶州府徳兴县界二百四十里西北至饶州府万年县界一百二十里汉余汗县地隋余干弋阳二县地唐永泰元年析置贵溪县属信州宋因之元属信州路明属广信府　本朝因之】铅山县【在府西南八十里东西距一百六十里南北距一百四十里东至上饶县界九十里西至弋阳县界七十里南至福建建寜府崇安县界八十五里北至兴安县界五十五里东南至崇安县界一百三十里西南至福建邵武府光泽县界一百八十里东北至上饶县界三十里西北至弋阳县界一百十里汉余汗县地唐上饶弋阳二县地五代南唐升元四年析置铅山塲寻升为县属信州宋开寳八年以县直京师寻还属信州元至元二十九年升为铅山州直江浙行省明洪武二年复为县属广信府　本朝因之】广丰县【在府东南四十五里东西距七十五里南北距一百十里东至浙江衢州府江山县界六十里西至上饶县界十五里南至福建建寜府浦城县界八十里北至玉山县界二十里东南至浦城县界一百八十里西南至建寜府崇安县界一百三十里东北至玉山县界六十五里西北至上饶县界四十五里汉余汗县地隋为弋阳县地唐乾元元年析置永丰县属信州元和七年省入上饶宋熙寜七年复置县仍属信州元属信州路明属广信府　本朝雍正九年改名广丰县】兴安县【在府西北八十五里东西距七十里南北距一百五十里东至上饶县界四十里西至弋阳县界三十里南至山县界三十五里北至饶州府徳兴县界一百十五里东南至上饶县界四十里西南至弋阳县界五十里东北至上饶县界五十里西北至饶州府乐平县界二百里汉余汗县地隋唐以后为弋阳县地明嘉靖三十九年始析弋阳贵溪上饶三县地置兴安县属广信府　本朝因之】
　　形势当呉楚闽越之交为东南望镇【宋李弥大法海院记】北枕灵阜南带氷溪东挹琅峰西瞻层巘【广信府志】山川之秀甲天下【元袁桷梅亭记】
　　风俗土薄民愿风俗朴野【宋郡国志】俗多刻厉自奋矜谨节义【元袁桷梅亭记】
　　城池广信府城【周九里五十步门四濠广一丈八尺宋明以来因旧址修筑　本朝屡加修葺】玉山县城【周七里门四明嘉靖四十年创筑隆庆万厯时改拓　本朝康熙八年重修乾隆十年又修】弋阳县城【周五里八十四步门四明嘉靖三十九年筑　本朝康熙中屡修乾隆十二年重修】贵溪县城【周五里三百步门四明正徳五年筑　本朝康熙十九年及四十五年俱重修乾隆十二年两次重修】铅山县城【周四里七十二步门五北濒河东西南三靣为濠广四丈明洪武九年筑　本朝康熙十八年重修】广丰县城【周五里门四濠广丈余明嘉靖四十一年筑　本朝康熙四十七年重修乾隆九年又修】兴安县城【周四里二百八十八步门七明嘉靖四十一年筑　本朝乾隆二十七年重修】
　　学校广信府学【在府治东宋景徳三年建　本朝康熙十九年重建四十七五十六等年屡修入学额数二十名】上饶县学【在县治西北宋淳熙中建于城西明洪武七年迁今所　本朝康熙二十四年重建四十六年再修入学额数二十名】玉山县学【在县治南宋建在县治东元大徳中移今所　本朝雍正四年重建入学额数十二名】弋阳县学【在县治东宋绍兴二年始建于县治西明洪武年迁今所　本朝康熙十八年重建入学额数二名】贵溪县学【在县治东宋庆厯四年建　本朝康熙十八年重建五十七年重修入学额数十五名】铅山县学【在东山下宋皇庆中建在县东南寻徙今所明万厯二十八年重建明末燬　本朝康熙七年重建甲寅兵燬知县潘士瑞捐修四十六年知县夏景宣重修五十一年五十七年雍正八年屡修入学额数十二名】广丰县学【在县治东宋熙寜中建本朝康熙中屡加修葺入学额数十二名】兴安县学【在县治东北明嘉靖十四年建　本朝顺治康熙中屡修入学额数八名】叠山书院【在上饶县南旧在县北宋谢枋得讲学处本朝乾隆八年迁紫阳书院右又紫阳书院在城南黄金山麓初为曲江书院郡人为知府张国】
　　【祯祠　本朝康熙五十一年知府周錞元史名钟灵乾隆八年知府陈世増修葺于堂后山作楼祀朱子旁建学舍八十余间因易今名玉山县有懐玉书院在县治东旧在县北懐玉山麓本朱子讲学之所元建法海寺明成化中改为书院万厯中废　本朝康熙五十四年重建于端明书院故址弋阳县有蓝山书院在县水南地元初张弼隠居教授于此来学者甚众其门人建书院以处之虞集有记贵溪县有象山书院在县西二里万安山旧在县南三峯山下宋陆九渊请学之所绍定四年建元季燬景泰中重建　本朝乾隆十年知县彭之锦改建贵溪县有桐源书院在县南十里唐观察使髙寛仁故居七世孙可仰即其地建书院以教乡族子弟置赡田百亩汪应辰有记明宣徳间十四世孙吉昌重修王増佑萧镒皆有记山县有鵞湖书院在县北鵞湖山宋淳熙二年朱子与吕祖谦陆九渊兄弟讲学鵞湖寺后人立为四贤堂淳祐中赐额文宗书院明正徳中徙于山巅改名　本朝顺治初重建康熙五十六年圣祖仁皇帝赐御书穷理居敬额并章岩月朗中天镜石井波分太极泉聫句山县有稼轩书院在县南二里宋辛弃疾读书处广丰县有龙山书院在县新城乡宋嘉定中黄运干建真徳秀有记又玉山县有刘氏义学明统志在县顺城乡宋邑人刘允廸割田立屋聘知名之士以教族子弟及乡人之愿学者又各县并设有义学社学】
　　戸口【原额人丁九万一千四百三十二又滋生人丁二万一千八百一十二】
　　田赋【田地山塘四万五千五百二十二顷二十一亩八分零额征地丁银一十二万五千五百五十两五钱三分零米五万二千二百六十石三升零广信所屯田在上饶玉山广丰兴安四县共一百五顷三十二亩四分零额征地丁银一千七十八两三钱四分七厘零铅山所屯田在弋阳贵溪铅山兴安四县共二百顷五十四亩二分九厘零额征地丁银一千九百三十七两二钱九分四厘零】
　　山川黄岩山【在上饶县东五十里山半一岩寛厰如室中有泉水自石窦中出味极甘美其巅髙圆如甑俗亦呼为饭甑山】石桥山【在上饶县西二十里脉由灵山来其巅平坦山半有穴逺望如月一名月岩又西五里有仙山山势幽絶欲雨则云气蒸腾】铜山【在上饶县西四十五里脉自鐡山来寰宇记下有天井广一丈余石有倒悬可四五尺如莲花覆盖其水碧色莫测浅深春夏不増减天欲雨井中即有白雾上腾】天马山【在上饶县南隔溪一里势如奔骑南来直指县治宋赵汝愚建台于其上】乌石山【在上饶县南七十里形势巉岩如垒黒玉下有一宂横深十余丈亦名溪傍山】铜塘山【在上饶县南一百里险塞危峻为郡要害广长各三四百里其南则属福建浦城等县界中产铜鐡县志明景泰中福建沙县防邓茂七聚众盗冶永丰知县邓颙追捕遇害后官军讨平之遂严冶禁设隘戍守亦名封禁山】湖古山【在上饶县南一百二十里山巅有池中有龙井祷雨輙应】茶山【在上饶县北唐陆鸿渐居此有陆羽泉即天下第四泉也】铅石山【在上饶县北四十里石屏秀峙岩壑幽异髙与灵山相上下上有清池】南屏山【在上饶县东南五里一名琅琊山与谯门相值祝穆方舆胜覧其山自东南来为波涛起伏之状及至州治前则周环拱防秀润之气可挹】木洲山【在上饶县东南十五里脉由闽来为县治左障】石黄山【在上饶县东南三十五里产熏黄石人或采之炼为丹药】丁溪山【在上饶县东南六十里旧名铁山宋时为治铁之所】灵山【在上饶县西北七十里一名灵鹫山有七十二峰髙千余丈绵亘百余里道书以为第三十三福地郡之镇山也上有龙池多珍木竒草产水晶其东北孤石挺立髙百余丈名石人峯西峯絶顶有葛仙坛遗址溪分五西流入上饶江】大陇山【在玉山县东山形圆如覆釡】十二尖山【在玉山县东十里有十二峯连峙其形如一】古山【在玉山县东三十里屏障覆垒界江浙之间山半有泉一旱祷多应其并峙者为天井山旧有泉上涌今出山麓有灌溉之利】回龙山【在玉山县西十里巃嵸特出为县治水口】龙泉山【在玉山县西八十里山半有泉从石罅出出】武安山【在玉山县南二里脉自闽来蜿蜒起伏至此鋭如卓笔相近有功曹山亦名大王山怪石磈磊古木森蔚下临氷溪为县之胜山之东更起腾折与武安功曹鼎峙名暖水三山俗以其皆在水南统谓之水南山】齐峯山【在玉山县南三十五里脉自广丰来形如屏障】太甲山【在玉山县北二十五里髙二百丈周百里踞县治之后上有商太甲庙其南为龙防山绵亘二十余里】懐玉山【在玉山县北一百二十里髙四百余丈盘亘三百余里界衢饶信三郡当吴楚闽越之交为东南望镇相传异光夜烛一名辉山唐贾躭云其山上干天际势连北斗又名玉斗山循山之麓升降凡十有五里至大洋坂地寛广约数百亩而竒峯峻岭怪石深池环列于前后左右山灵之窟宅也山麓有龙潭一十八磜又有玉峫银盖飞泉银尖狮子石牛天门屏风罗汉九峰七盘金刚二岭彩霞志初二岩金鸡望乡二墩洗墨九莲浴佛三池及石鼔山蟠龙冈过云洞誓波石天圣松连理木竒景凡二十四】柳居山【在玉山县东南二十里雄伟髙耸絶顶有巨石如台右有古井祷雨多应井后石崖壁立闻人语声则泉迸出如防】三清山【在玉山县西北一百二十里与懐玉山对峙髙七百余丈周二百余里界衢饶信三郡之境有三峰峻防自下而升路极险峻凡二十五里始至其巅上有三清观山下之水西出则入于江东出则入于浙盖江浙山水之宗也山麓有金沙龙溪亦名氷玉洞即上干溪源】捣药山【在弋阳县东寰宇记在弋阳县东十五里葛元居此求仙山有石桥长二十步有捣药石臼旁有石井水甚美天宝七年敇置坛洒扫　按明统志谓在县东一百三十里与寰宇记不合】待賔山【在弋阳县东二十五里山石累累如羣狮亦名狮子岩】十二台山【在弋阳县西四十里山峯峻峭岩石竒秀】龟峯山【在弋阳县南二十里弋阳江经其下有三十二峯皆笋植笏立峭不可攀中峯有巨石如龟形又有蜃楼峯能吐纳云气以验晴雨】军阳山【在弋阳县南三十里县志唐贞元中产银铁宋干符后不复产亦名君阳唐李翺有信州君阳山诗】寳峯山【在弋阳县南三十里广袤数十里白云吞吐瀑泉清激与灵山龟峯山并峙中有石亭髙七十余丈又有石桥长五十余丈相近有金鳯山有石如鳯】仙人城山【在弋阳县南四十里寰宇记山峰壁立髙五十丈形如层城羣仙之室上有池水清冷与捣药山相对】邹山【在弋阳县南四十里山石竒秀攒峯列峙如树防倚屏有清池曲沼邹氏世居其下因名】洪山【在弋阳县南八十里又县南百里有黄蘖山与福建崇安县接界产杉木】七星山【在弋阳县北三十里下有膏壤可树艺世传昔有七星坠此又后阳山在县北五十里】东潭山【在弋阳县北八十里迤西又有西潭山路特竒险广尺有咫南倚悬崖下临絶壑凡三十里而后至其地二潭深不可测大止许各有瀑布从峻壁飞下】潦源山【在弋阳县北一百里其水混浊无源流入上饶县界】自鸣山【在贵溪县西五十里邑之镇山也髙出羣峰之上巅有湖天欲雨则水涌其声如雷一名神山亦名鸣山】三峯山【在贵溪县南二里三峯鼎峙一名天冠山其巅自为两坞中有泉悬崖而下下有徐岩因移象山书院于山俗亦呼为象山其东麓接王表峯峯下有长廊岩相传西汉末有王表此因名】五靣山【在贵溪县南五里东接三峯山其南一峯屹立五靣如削成】大南山【在贵溪县南五十里相近有小南山一名天塘山絶顶有池冬夏不涸又有小龙湫土人呼蔡家井】藐姑山【在贵溪县南七十里中有封鬼洞幞头石俗传张道遗迹】交山【在贵溪县南七十里周八十余里民物繁盛而时有岚气居人多瘿】天台山【在贵溪县南七十里其西北有髙冠峰峯前有龙须坑马头岭甚险峻中有田隰平衍又云台山在县南七十余里】洞源山【在贵溪县南一百里一名鬼谷山道家以为第十五洞天相近有苏秦台张仪井山背有岩名鬼岩其前有洞深约四里俗传鬼谷子隠此】贵原山【在贵溪县南一百里东连火烧岭南通福建光泽县西连昻山北接鳜鱼峯广七十余里内多良田美地物产繁庶民俗淳厚宋叶梦得谒真徳秀归经此题壁曰新丰今因有新丰街】仰髙山【在贵溪县北五里山下有白鸥湖石台】龙窟山【在贵溪县北七十里脉自弋阳绵亘而来有龙井及龙窟寺歳旱祷焉】象山【在贵溪县西南七十里连冈叠阜自闽而来为诸山之宗旧名应天山宋陆九渊读书于此以山形如象更今名东崖有繙经石西崖有歇石其下壁立万仭山之隂有镜湖山天成一池然如鉴其余岩壑泉石俱称絶胜】龙虎山【在贵溪县西南八十里象山西南两峰对峙如龙昂虎踞道书以为第三十二福地汉张道陵修炼于此下有演法观古松夹道丹灶丹井及飞升台遗趾尚存今上清宫在龙虎两岐之间】西源山【在贵溪县西南八十里石壁峭立两旁如门濶仅数尺山腰有壁立洞中有石灶石几石林一名西源洞】昻山【在贵溪县西南一百十里与贵原相连广四十余里山形昻耸故名】鹰山【在贵溪县西北六十里北接鸡砦南连黄冈恵安溪水循山而流达于塔桥土人呼为厓山】李吴山【在山县东十五里峰耸如笏顶平濶数丈名天香台】锦屏山【在山县东五十里山形壁立如开图障中多花木甚幽胜】山【在山县西四里寰宇记又名桂阳山山出先置信州之时铸钱百姓开采得什而税一建中元年封禁贞元元年置永平监其山又出铜及青碌旧志南唐置塲及山县皆以此山名今山已倾陷不产铜】薛尊山【在铅山县西五里宋皇祐中尝产铜又嵩山在县西三十里】凤凰山【在山县城南有泉甚甘美又县南五里有洪洋山宋治平中尝产青碌政和中废】罗铜山【在山县南五十里宋政和中产铜今废】葛仙山【在山县南五十里周八十里为县之望有石磴纡折上有仙坛龙井吴葛元修炼于此又石垅山在县南六十里接桐木源有羊坡凤岭】白塔山【在铅山县南六十里髙入云汉有径可攀萝直上其东为笔架山对峯卓峙上有龙鳯仙岩岩下有龙泉旱祷輙应】鸢山【在山县南七十里双溪水经其下】鹅湖山【在铅山县北稍东十五里旧志鄱阳记云山上有湖多生荷旧名荷湖山晋末有龚氏蓄鹅于此更名鹅湖山周四十余里诸峯聫络以一二十记最髙处名峯顶有三峯揭秀】章山【在山县北四十里溪旁縁溪深入土地平衍上有章岩窦如半防内甚宏敞岩心一石镜色白如玉又有方塘可十亩许周围四靣皆石不假雕甃】铜寳山【在山县西南七里旧名杨梅山一名七寳山下有银平坑石窍中胆泉涌出浸铁成铜天久晴有石可拾建隆三年置铜塲久废】状元山【在山县西北六里西有清风峡空嵌崭岩寒气逼人有读书岩宋刘煇读书处】芙蓉山【在山县西北三十里峰峦耸秀为县境诸山之最有水下入信河】九石山【在铅山县西北三十五里亦名九阳山九山相连无林木色如生铁状如覆釡为县西北门户俗谓之龙门】黛琛山【在铅山县西北四十里踞饶江中流横亘数里其色苍翠亦名青山或譌为大琛山】东峯山【在广丰县东三里许下临溪有东懽渡诸溪流多滙于此】排山【在广丰县东稍北十余里羣峰防岏如劒防山前有天桂岩中深岩左有恠石如虬龙中开一窦名石龙洞】星石山【在广丰县东二十五里乱石罗列若陨星然】灵鹫山【在广丰县东三十里岩石秀润树木环宻山下有洞曰光相两崖崭然其相望者曰古城山一名将军山山石崚嶒如雉堞】双门山【在广丰县东三十里两峰并峙逺望如门纡廻二十余里东接衢州北连玉山往来常山玉山者必取道于山下】雨石山【在广丰县东稍北三十里髙三百余丈腹多岩洞乡人恒祷雨于此】三岩山【在广丰县东六十里髙三百丈周七十里与六石丰相望羣山皆处其下冇三岩寛广五六丈】平洋山【在广丰县东稍南六十里旧有坑曰平洋坑出银鑛其地去仙霞仅十五里明时以盗贼窥伺设兵戍守】鹤山【在广丰县西二十里相传山有龙穴石壁间谺然开峡上横石梁矫如鹤颈可四五寻有飞泉喷激而出溉田甚广上有苏岩深窅不可入西南接七峰岩入上饶界】罘罳山【在广丰县南里许北临溪流拱揖县治形如罘罳故名】石城山【在广丰县南十五里左右石壁如破垒中颇平衍】仙人掌山【在广丰县南三十五里石峯壁立有痕如掌山之东有东岩下有岩坡其西为西石凝然削立】九仙山【在广丰县南六十里峯峦环叠绵亘数十里与浦城接界其相接者为白花岩岩之南为清风峡】松峯山【在广丰县东南七十里髙二百丈周围百余里跨浙之江山福之浦城等县界】永丰山【在广丰县西南二十五里形如石困下瞰溪流旧传山生石乳赤则岁旱白则年丰因名永丰】博山【在广丰县西南三十余里南临溪流逺望如庐山之香罏峰】覆泉山【在广丰县西北十二里俗讹为覆舩山山有泉眼八十四冬夏沸出溉田万亩今存者三四耳】黄尖山【在广丰县西北二十余里其峰巉削为县西北屏障上有碧云洞山半有龙湫山之西为古壶山】青金山【在广丰县西北二十余里其北接上饶县界永丰溪洭诸山谷之水流经山下】仙岩山【在兴安县西山十里脉由重山来纡廻昻伏数十里再折而南平巘絶壑谺然空硿可容千人有石泉甚甘美　按□宇记以赭亭入弋阳名胜志以重山仙岩山入上饶今通志府县志俱载兴安盖兴安本上饶弋阳地而赭亭重山仙岩今皆属兴安也】赭亭山【在兴安县南三十五里山形方正望之若亭其色赤无林木旁一小山相肖曰小赭亭后汉李愔封赭亭侯即此山之东南入山县界西入弋阳县界】横峯山【在兴安县治北县之镇山也周三十里有岩洞泉石之胜居民取土为陶器又香山亦在县治北势陡险旧设香山砦于此】重山【在兴安县北八十里其脉由上饶县灵山来重峦垒巘岧嶤峻絶宋谢枋得筑室读书其下因自号叠山】天台山【在兴安县东北三里横峯山之东】方胜山【在兴安县西北五十里髙峰冠于羣山亦名方胜峰】黄山【在兴安县西北五十余里色如铁上有岩可容数百人中有泉】筓尖山【在兴安县西北六十里与上饶县灵山相望状如筓其麓昻伏而下为云堂山孤峰矗起又由云堂山蜿蜒而下有三山鼎峙为龙泉山下有潭深不可测】秦峰岭【在上饶县东五十里一名鸡笼山】道观山岭【在上饶县治南山石雄踞为邑右障登覧尽一邑之胜】冷水岭【在上饶县南三十里崖石突起下瞰溪流丁溪水南流至是触石滙为潭极清冽路通崇安县之髙洲岑阳关又南二十里有大横岭当入闽孔道山石陡起横亘直出溪浒】莺山岭【在上饶县南八十里通岑阳关又髙洋岭亦在县南八十里岭之南即髙洲也相近又有铁山岭斗母岭】北岭【在上饶县南八十里最髙峻其岭寛广约百亩山泉灌溉四时不竭岭之南接岑阳关】岑阳岭【在上饶县南百里岭势峥嵘上侵云表江闽自此分界】黄土岭【在上饶县北一百二十里接徽饶二府界】鳌头岭【在上饶县东北八十里极险峻】南岭【在玉山县西髙十五里极险峻】泉水岭【在玉山县南四十里岭下有泉涌出清冷可鉴】沙溪岭【在玉山县北五十里与懐玉山相连出砚石】东山岭【在贵溪县治东稍北百步许为县治之后障】仓西岭【在贵溪县城西为县治右屏】据岭【在贵溪县南八十里】佛姥岭【在贵溪县北四十里山有井泉甚甘美】豪岭【在贵溪县北六十余里东连灵尖峰西出鹰山】百丈岭【在贵溪县北八十里髙百丈周三十里路出饶徽二郡又分水岭在县东北七十里接徳兴县界】火烧岭【在贵溪县东南一百里东通铅山西接贵原岭多岚瘴】紫溪岭【在铅山县南四十里髙可四十余丈其水流为紫金溪岭下旧有紫溪驿】车盘岭【在铅山县南六十里】分水岭【在铅山县南六十里南接福建崇安县界山岭峻阻水流南北两分分水关置于其南】乌石岭【在铅山县南八十里又南五里为郑家岭往来孔道】云际岭【在铅山县西南与福建邵武府光泽县接界最髙耸俯视城中厯厯可数有飞泉潺湲而下】念青岭【在广丰县东雨石山东十里许耸防三百余仭当江浙通衢又从岭左折而上约五里许一峯干霄曰大岩尖陟其巅逺近山川一览而尽泉涌絶顶冬夏不涸又有石室可坐千人】祈雨岭【在兴安县南五里祷雨輙应为县治水口】仙人岭【在兴安县东北下有龙潭】莲花峯【在弋阳县西八十里有月池石坞百花径诸胜】金圭峯【在弋阳县南四十里登之可望鄱湖又县南六十里有紫云峯县南七十里有白石峯】玉龙峯【在贵溪县南六十里俗称玉蓉峯】逍遥峯【在贵溪县南七十里相传晋许旌阳炼丹处又云林峯在县南仙源乡并峙者有九十九】鳜鱼峯【在贵溪县南百余里数峯连属直指云际逺望如鳜鱼杨鬐】白鹤峯【在贵溪县北东接百丈岭西连畬源岭逶迤为福感炉东诸山北连安仁界绵亘百余里为县境后屏】呈表峯【在贵溪县东北五十里脉自鹤峯南行旁无附丽若呈表测影然故名】天桂峯【在铅山县南四十里屹立如束笋冠诸山之上】鹅峯【在广丰县东三十里脉自闽中来蜿蜒数百里至此一峯矗起昻首如鹅与星石山遥相对峙】六石峯【在广丰县东六十里与平洋山相望六峯特立中有圣泉冬至则涸夏至则溢六石关置于此】黄藤峯【在兴安县东南十五里】则名峯【在兴安县西北三十里相传昔有仙人炼丹于此祈祷多应自此而北稍西有荷灵峯距县五十里】笔架峯【在兴安县西北六十里由筓尖山蜿蜒而下矗起三峯形如笔架又县西八十里有飞龙峯】龙井冈【在贵溪县北五十里相传五代时尝欲建郡治于此以水道不便而止今冈尾尚有城墙遗址中有龙井深不可测】白云岩【在上饶县西二十里岩谷幽异隠隠如在云中又洪岩在县西三十里空洞如室可容百人】黄沙岩【在上饶县西四十里谽谺敞豁可容百人岩下有两泉水自石中流出可溉田十余亩】西岩【在上饶县南六十里岩石防起中空如洞内有悬石如螺滴水垂下味甘冷又云岩亦在县南六十里巉岩削防中空如室其相近有柱石岩屹然耸立如柱中有岩甚寛豁】南岩【在上饶县西南十里寰宇记岩旁巨石俨然北向其下寛平可坐千余人本名卢家岩时人呼为南岩又弋阳县南十里有南岩髙耸百丈县东南五里又有南岩寺石壁嶙峋上峙天半岩下洞宂逶迤可容千人寺随岩架立】金星岩【在玉山县西六十里一名白龙洞中空如室可容数百人】洞岩【在玉山县北三十五里林壑竒秀中寛平可坐数十人溪水流出其声清壮】石城岩【在弋阳县西七十里其广可容万人上有石乳泉窦】吉岩【在弋阳县南二十五里屹立云表下有池广可数亩清泉不竭俗号圣塘】馨香岩【在贵溪县东寰宇记在县东五里旧名腥臊岩鄱阳记云昔术士许旌阳斩蛟于此岩縁此名焉】积翠岩【在贵溪县西三里寰宇记岩每积烟霭与五面峯相对】龙口岩【在贵溪县南二里峭石壁立有飞泉二道直下如龙喷又雷公岩亦在县南二里相近有道人岩仙足岩】徐岩【在贵溪县南三里三峯山下宋徐绍景读书处林深水逺洞穴幽防有巨石平坦突出山侧如月扪萝可登以望逺】龙岩【在贵溪县北岩内濶十余丈深二十余丈内有三孔】月桥岩【在贵溪县东南三里髙跨如桥山股有圆洞望如月形亦名仙人桥】僊岩【在贵溪县西南去龙虎山二里峯峦削立髙出云表岩石嵌空多为洞穴房屋窻牖床榻仓廪之状共二十有四岩总名之曰仙岩】月岩【在铅山县东二十里其山髙一百六十七丈周十余里岩髙丈余状如圆龛前有天然石梁有双柱】云岩【在铅山县西十八里直嵩山之前松径数百步始至其巅两崖怪石崚嶒有一穴可容百人云出则雨降】七峯岩【在广丰县鹤山之西南涧谷谽谺岩穴空洞可容千百人者不一而足】岑山岩【在兴安县北二里许石洞空濶中有观音阁金刚楼铁瓦观诸胜其后又有马岩悬厓百尺岩中有泉泠泠不絶】石梁岩【在兴安县西北十里内外两层空明如堂中有石梁髙不可度】潮水岩【在弋阳县西七十里一名潮岩崖上有水痕按潮水消长因名】天灵洞【在上饶县西二十里石室深邃内有窦通日光俗呼透光岩岩之南又有一线天洞】石泉洞【在弋阳县北五十里洞之东四十余步有穴泉滴乳凝为石状如列屏南北广六十余步中有石室可坐卧】瑶源洞【在贵溪县东南七十里洞深里余又县南五十里有风洞常有风气嘘吸县南八十里有水帘洞洞中可容数十人泉水悬崖而下】蘃云洞【在铅山县东三十里山形如乳名女城山洞在其巅循涧六七里始至有飞瀑临其前洞口如门者三中倚一石状如屏可旋转最后悬一龙首水出不竭】层氷洞【在铅山县西二十五里由一窦入深里许所履皆斤石凌凌有声如层氷】石城洞【在铅山县西二十五里石门如城伛倭而入石室甚朗其石音类磬左一洞可容百许人又西五里有石龙洞深半里许】燕洞【在铅山县西六十里前临涧水深十余丈内有石座石莲之属】石城【在上饶县北灵山南麓峭石壁立周环如城前有门中寛广可庐而居】龙潭石【在上饶县西五里上饶江与永丰溪合流至此有石屹然雄踞溪浒下滙重潭】呌石【在上饶县西寰宇记在信州西九十里巨石枕江有数十穴如口】缨绩石【在上饶县西寰宇记在信州西九十里孤石圆耸独立潭中髙十余丈如缉麻缨】羊石【在上饶县西南二十里脉由闰来昻伏百里至是有石突起髙十数丈岭平坦状如卧羊前石如顾后峰环列】钱仓石【在弋阳县东二十里有石临水如廪髙数丈号曰钱仓】响石【在弋阳县南二十里其广容数千人击之则响应崖谷】神石【在弋阳县东南百余步横截大溪县治赖以无冲溃之患】钟石【在贵溪县北亦名仙人石靣瞰溪水背负断山屹若钟形其腹有巨洞俗传神仙窟宅】鸡笼石【在贵溪县北三十里其脉逶迤曲折平冈中耸起巨石髙广数百丈拾级而上可坐百余人】硖石【在铅山县西二十里两崖对峙苍翠壁立中有泉石之胜】卷绩石【在铅山县西北四十里有石圆耸屹立溪水中】军潭石【在广丰县南四十里脉自浦城县北山来南山诸水经其下滙为潭深不可测】上饶江【在府城南一名信河源出玉山县懐玉山西流上饶铅山弋阳贵溪四县入饶州府安仁县界寰宇记玉山溪源出懐玉西流入上干沦溪沙溪三水名曰上饶江　按此水上源即上干溪自懐玉山源西南流合下干溪迳玉山县南名之曰玉溪西流入上饶县界与永丰溪防过城南为上饶江又西合槠溪迳铅山县西北三十里最深处曰大王潭铅山诸水皆流入焉又西入弋阳县界合信义港弋溪葛溪诸水为弋阳江迳县南又西迳贵溪县南又名贵溪亦名芗溪因北岸有白芒洲产鬰金香草也又西合须溪入安仁县界为安仁港下流入鄱阳湖其名虽多实一水耳故俗通谓之信河旧志析上饶江弋阳江玉溪芗溪为四非是】灵溪【在上饶县东二十里源出灵山亦曰灵山水南流百里合玉山沙溪诸水南入上饶江】槠溪【在上饶县西十里发源灵山南流入上饶江以岸多槠木而名又峙溪在县西二十里源出石桥山东南流入江】宋溪【在上饶县西八十里一名宋氏水源出灵山西流百二十里入上饶江又破石山水在县西六十里源出福建建阳县界北流六十里入上饶江】古良溪【在上饶县南五十五里源出封禁山北流与丁溪山水合入上饶江】上干溪【在玉山县东寰宇记在县东五里源出怀玉山溪源浅涸秋冬不通舟楫故名干溪或谓干字之误也又汉书地理志云余干县以水为名本越勾践之西界也韦昭云干越今余干之别名谓此为上干或以为余干之号即因此是也县志其水有二源一自金沙氷玉洞源一自常山县界源径县东合为一抵新安堤南与下干溪合流为玉溪上源】沙溪【在玉山县西三十里源出沙溪岭下流二十里又南入上饶江】仑溪【在玉山县南十里源出懐玉山西峤南流入玉溪通小舟即寰宇记所谓沦溪也】沧溪【在玉山县南三十里源出江山县委蛇至县界与渎口合中有石陂潴水呼为石仓】古溪【在玉山县东南一里下流入下干溪亦名桃花港】下干溪【在玉山县东南二里自浙江江山县界流入县志亦有二源一自江山县干溪洪桥源一自江山上阳源至渎口合而为一入上干溪】弋溪【在弋阳县东二十里源出上饶县灵山西南流入县界又西流六十里入弋阳江寰宇记云水口有大石靣如镌成弋字故名又晚港水在县东十里源亦出灵山西南流七十里入弋阳江】葛溪【在弋阳县西二里亦名西溪源出灵山西南流八十里绕县北又南流入弋阳江寰宇记昔欧冶子居其侧以水淬剑又有葛元塜因名葛水按弋溪葛溪皆发源灵山入弋阳江旧志谓弋阳江一名弋溪又名葛溪误】明溪【在弋阳县西二十里源出贵溪界南流三十里入县境又二十里入弋阳江本名弱水唐刺史孙成改今名又古港亦在县西二十里莲湖在县西十里源俱出贵溪县入弋阳江】大洲溪【在弋阳县东南二十里源出上饶县浮竹山西北流二十里防师溪水又西流五十里入弋阳江又军阳山水在县南三十里源出县东南隠士石西北流五十里至军阳山下复西流七十里入江】石堂溪【在贵溪县西二十里寰宇记溪水自归化南流出县西上源数十里皆生苦竹苔痕防晕状如琢玉榦直可为杖水傍山岭幽映堪为赏玩溪岸竹树防宻名胜志县南百二十里有石堂中可坐数百人下为石堂溪北流合于芗溪】须溪【在贵溪县南源出福建光泽县界之大源官山北流径火烧岭又北受南乡三十六水又北入芗溪曰须口县志县南二十里有罗塘港源自闽界来入须溪俗因呼须溪为罗塘港】上清溪【在贵溪县南一百里自泸溪县流入即泸溪下流也其源有二一自分水岭一自建昌南城县髙阜山至县南八十里合流入安仁港】箬溪【在贵溪县北十里源出县西北五十里大水源南流至县西十里金沙渡入芗溪又县北五里有戴星溪十里有湖陵溪二十里有田西溪东二十里有石榴桥水俱合诸山水入芗溪】惠安溪【在贵溪县北五十里源出自鸣山西流八十里入芗溪又河桥水在县北七十里源出百丈岭南流入芗溪】焦溪【在铅山县南百余步源出洋源山径县治循山岐岭入铅山水水色黄沾衣则腐】石溪【在铅山县东北三十五里源出山溪中上饶永丰南境之水皆滙流于此北入上饶江又傍罗水在县北二十五里自上饶县界来流至汭口入江】永平溪【在广丰县东自六石峯野潦源流扺双山入永丰溪】永丰溪【在广丰县城南一名干封溪自福建浦城县之盘亭来扺双门山合永平溪经县东四十五里为杉溪才通舟楫又右纳玉涧桥水并流数里绕县之南合西桥水为黄塘港下洋口滩直扺上饶境与玉溪合】汭水【在铅山县西三十里石城层氷二洞间有二小溪合流五里与桐木水防入上饶江故入江处谓之汭口】桐木水【在铅山县南五十五里源出福建崇安县界流入分水关北合紫溪又西合黄蘖水车盘水至汭口入上饶江亦名铅山水其紫溪水在县西南四十里源出紫溪岭北流入桐木水】上下渠源水【在铅山县南六十里源出崇安县界温林岭沿流六十里入桐木水】车盘水【在铅山县西南东北流合桐木水又合珠水在县西源出合珠山北流合新丰阳坳二水入桐木水】黄蘗水【在铅山县西南源自云际岭东北流循鸢山防葛水为双溪又东北达桐木水其葛水亦名葛仙泉自山顶分五沠逶迤而下北入黄蘗水】封禁山水【在广丰县西南源自上饶界封禁山东流过军潭石合永平溪】西桥水【在广丰县西北发源县北之黄尖山诸小溪曲折而来绕县后扺西桥入永丰溪】信义港【在弋阳县东二十里源出福建邵武县界北流入境又北入弋阳江寰宇记其水出矿石煆者求之顾祖禹方舆纪要港旁土地饶沃人多信义故名旧志又有双港在县东南五十里源出玉屏至翁源与信义港合又大渠源在县西南六十里源出贵溪界东流二十里亦入信义港】詹家港【在贵溪县南三十里其源有二一自上磜一自深田至县西南五十里双港口合流至詹山口入芗溪又黄泥港在县西南源自应天山至安安仁界锦溪为黄泥港口】黄藤港【在兴安县东十里亦溪涧诸水防流处南流入信河其水汹涌每漂没民田明万厯中知县郎文焕縁港筑坝潴水溉田民受其利】岑港【在兴安县北五里滙山溪诸水绕县城西南流又西南入于信河】西湖【在铅山县南门外旧名江家湖湖内生茭荷多髙桺沙屿回折又清湖在县西二十五里澄澈可鉴周围三十亩】廿里潭【在上饶县西三十里接铅水县界其水停蓄广二十余里又梅潭在县西四十里接铅山县界最深滙】八磜龙潭【在玉山县懐玉山麓深不可测水由山巅倾注而下势甚汹涌潭侧有石鼓溪又玉瑘峯下有玉瑘溪皆即玉溪之源也】傅家潭【在玉山县治东二里家山下常兴云雾人龙潜其中】武石潭【在弋阳县东三十里有石雄踞江浒波流触石滙为深潭潭内有石森列如甲冑士】南城洲【在弋阳县城南自西逆水而上遏西溪水东流绕县称为形胜】白芒洲【在贵溪县东二里贵溪北岸旧产鬰金香草】老虎滩【在上饶县西十里滩势险恶故名又县西二十里有牛眼潭中有两石如牛眼水势震激舟行甚险又县西八十里有钟石滩滩畔巨石如钟】桃花滩【在弋阳县西四十五里滩势镂错如桃花瓣因名】一滴泉【在上饶县南岩之西自石窦中出味甚甘四时不竭】石泉【在玉山县西北出石山下四时不竭】瓢泉【在铅山县东二十五里形如瓢宋辛弃疾有瓢泉词稼轩书院即在其中】胆泉【在铅山县西三里铜寳山下或涌平地或出石罅余流入溪至于汭口其水能化铁为铜宋时为没铜之所】铜塘井【在上饶县铜塘山麓有九井幽深莫测相传有神物居中旱祷輙应】华峯龙井【在玉山县南十五里有龙潜焉兴云则雨又仙峯井在县东二十五里道旁清冽甘美】圣井【在贵溪县南龙虎山三井相连一井在絶顶人迹罕到世传有龙居之多灵异】义泉井【在贵溪县南七十里当入闽要路里人徐氏凿井引泉作亭其上又女龙井在县南九十里祷雨多应三台井在县南百里三级相连水泉不竭】石井【在铅山县东北四里周六丈深三丈上有石龛覆之县多胆水味涩此独甘昼夜流注溉田数百亩旧名玉洞泉又有碧玉慈祷醒心诸名唐光啓中赐额曰石井】
　　古迹玉山故城【在今玉山县东李吉甫元和郡县志县西至信州九十里证圣二年分常山须江等县置乾元元年自衢州割入信州寰宇记本衢之西鄙也以有怀玉山为称然他山合沓峻岭横亘溪谷互分虽步通三衢而水絶于越自陈隋以来此为巨奥县志玉山未为县时号沙磔镇唐天宝十四载草防窃里人徐叔伦幸众保障于此镇址在今县东二里】葛阳故城【在今弋阳县西寰宇记弋阳县在信州西一百里本余汗县地后汉建安十五年孙权分置葛阳县于赭亭之地以城在葛水之北故也隋开皇中县失印风俗以为不便表请移于弋江之北改名弋阳】永丰故城【在今广丰县南元和志永丰县西北至信州四十五里本弋阳县进贤乡永丰里之地乾元元年置因里为名元和六年废入上饶】上饶故县【在今府城西北天津桥之原三国吴置县于此唐乾元初再置宋因之元末燬于兵明洪武三年徙今置今社稷坛即其故址】寳丰故县【在弋阳县南五十里宋淳化五年升寳丰塲为县景祐二年废为镇康定中复置废厯三年又废王存九域志弋阳县有寳丰馆及寳丰银塲】贵溪故县【在今贵溪县治西元和志贵溪县东至信州二百二十里永泰元年洪州观察使李勉奏割乐平余干二县地于贵溪口置县因名县志故县址在今治西一里今名旧教塲元时移于今所】铅山故址【在今铅山县西寰宇记铅山县在信州西南一百二十里本置铅塲旧在寳山南唐升元二年迁鹅湖山郭水西邓田坂即署也县志宋绍定中县令章谦亨又迁于八树岭之南故基在今北关外明洪武初又徙今治】横峯镇【今兴安县治宋元时为弋阳县之横峯镇居民以陶器为业亦名横峯窑明初置了岩寨巡司正徳十三年设通判名曰镇寜公署嘉靖中割弋阳十三都上饶十都置县于此】银铜塲【在上饶县东南丁溪山下九域志上饶县有丁溪银铜场】铸钱院【在铅山县西百步宋置后以铜铅滋并入永平监】兼济仓【在铅山县天王寺之左宋直文华阁赵不遏所立以谷贱时籴至谷贵时损价以粜始淳熙十五年米百斛歳増至千斛乡人徳之】周瑜宅【在上饶县治后名胜志今半为天寜寺基半为上饶学基】陆羽宅【在上饶县东五里唐孟郊有题陆鸿渐上饶新开山舍诗】士石室【在弋阳县南寰宇记在弋阳县南六十里鄱阳记云有士张氏琢石为室形如□时郡守鄢陵庾翼欲表见之而不见故号士石室】江山胜览楼【在贵溪县龙虎山】望火楼【在贵溪县仙源乡县志明洪武间歳饿邑人夏源友发粟以赈乡人待以举火者数百家原友复登髙四望见屋无炊烟即囊粟往赈之明年歳丰竞偿以粟原友不受因即其登望处建楼名曰望火】霞落园【在铅山县北三里名胜志宋绍兴中闽防乱丞相李纲将兵万五千人驻于霞落即此今俗呼其地为相公府】靣山堂【在府治南祝穆方舆胜览在州宅晁补之诗谁傍铃斋作靣山晦明终日卷看】溪山堂【在上饶县南山巅宋曾巩游厯之地靣对灵山下临溪水故名】两贤堂【在上饶县西北三里明统志宋咸淳间建两贤谓中书舍人吕居仁礼部侍郎曾建也韩元吉记】制锦堂【在玉山县治内宋令章得象有善政既去人思之乃取杨亿送得象诗县斋制锦留遗爱之句名其堂】谷堂【在玉山县南二十里宋尚书郎东莱吕丕问居此取其旧堂名以名之其犹子居仁诗客中不顾生事窘所至有堂名谷隠】芳润堂【在玉山县懐玉山之阳元郑伯飞建堂前池上有亭亭曰若舟堂左有楼曰览辉】纶堂【在铅山县明统志在铅山县南三十五里崇寿院宋厐籍侍其父格为是邑征官尝寓学于此后籍为相邦人因旧馆为是堂】驻云堂【在铅山县东二里宋白玉蟾记】稼轩【在上饶县北宋辛弃疾所居因以自号宋洪迈记稼轩在郡治之北可十里东冈西阜北墅南麓以青径欵竹扉锦路行海棠集山有楼婆娑有堂信步有亭涤砚有渚皆约畧位置】一杯亭【在府城南明统志宋赵汝愚为郡未逾年政成恵洽郡人于城南祥符寺建祠设像为之祝寿汝愚因觞客于中命撤其像戏名曰一杯亭取且尽生前酒一杯之义】玉光亭【在玉山县志曹学佺名胜志信州图经云玉光亭在县防之东不知所自有章子厚王荆公诗碑在焉】君子亭【在玉山县南二里明统志宋直龙图阁赵字又若尝居此吕颐浩以书寄信州守连南夫曰赵又若父子皆士林宿望治封有贤人君子可厚加礼后人因取其语名之】天开图画亭【在玉山县治南宋侍郎韩祥建】黄公亭【在玉山县治南二里宋县令黄衮有政绩既去民筑亭绘像祠之朱文公书榜徐文卿记】梅亭【在弋阳县南山之阳元隠士陈徳文所筑袁桷有记】南台【在府城南宋郡守赵汝愚建其侧有跨鹤台宋知州王自中得白鹤庵故址筑台临之故名】素华台【在贵溪县龙虎山下元陈旅张雨皆有诗】
　　关隘岑阳关【在上饶县东南一百二十里东去浦城县二渡关三十里当广丰崇安之界山谿丛杂径路崎岖为要害之所又撩竹关在县南一百里二关俱在崇安八关之列其详备见福建崇安县】紫门关【在上饶县北一百里通江南徽州婺源县之要道又北有东坞关亦走□婺之间道也】安乐关【在玉山县东四十里明嘉靖中因镰徒出没筑此守御今仅存遗址】鑛岭关【在玉山县西北又县北有广平鸦山二隘路通防饶】分水关【在铅山县南少东八十里为闽越要冲上有巡司今改隶福建崇安县又县东南七十里有温林关西南八十里有桐木关一百六十里有云际关相近又有火烧关俱接福建光泽县界】汾水岭关【在兴安县东北九十里北走徽州婺源之间道今为汛守处】郑家坊巡司【在上饶县东北七十里与饶徽隣境人烟凑集明置巡司今因之】八房塲巡司【在上饶县南八十里亦作八坊塲与福建邵武府接境明初置巡司今因之】营盘巡司【在玉山县西七十一里　本朝雍正三年置乾隆四年移驻太平桥又旧有栁都岩巡司在县东南三十里今裁】管界寨巡司【在贵溪县南九十里路出抚建二郡明设巡司　本朝乾隆三十年移驻上清镇】神前街巡司【在贵溪县北六十里明正徳中置本朝乾隆三十一年移驻鹰潭镇】石佛镇巡司【在铅山县西南五十里山髙地峻洞如峡口接邵武府界明洪武七年设巡司正徳间移善政乡湖坊街　本朝乾隆三十一年移驻河口镇又广信府同知于乾隆四十年亦移驻河口镇其河口镇巡检仍移驻湖坊街】柘杨寨巡司【在广丰县东五十里南去平阳坑六里明初置巡司筑寨以守平洋之险　本朝雍正六年移于县西南洋口镇仍名柘阳又县东沙溪西岸旧有杉溪察巡司久裁】童家坊【在玉山县西北六十里地接徽饶本朝雍正四年移县丞驻此】漆工镇【在弋阳县北二十里接徳兴县界明季设兵戍此今设陆汛又县东五十里有黄沙港县西二十里有篠箬埠县北五十里有湖村山俱设塘汛】雄石镇【在贵溪县南八十里据岭下县志唐武徳八年置为江闽要冲唐末尝置镇遏使于此宿兵守卫宋平江南始敕镇县又有醹口镇在县南八十里元置巡司明初废】江浒山镇【在贵溪县南八十余里与福建邵武府接界　本朝雍正六年移贵溪县丞驻此又县西二十里曰金沙埠又西十里曰石鼔又西十里曰鹰潭县东四十里曰河潭县南又有白田三马桥饶桥等处俱为水陆要冲今皆有兵戍守】紫溪镇【在铅山县南四十里路通瓯闽居民辏集宋时置驿今久废】汭口镇【在铅山县西北三十里宋淳熙中设驻泊巡司明洪武十三年裁今有汭口仓】沙溪寨【在上饶县东五十里路通闽浙旧有巡司明洪武中革今有兵戍守】了岩寨【在兴安县东五里明洪武三年设巡司正徳六年裁县境又有崇山岩龙潭桥篁村三处俱为近时汛守之所】峡口隘【在玉山县西北又草坪镇在县东四十五里今皆有兵戍守】六峯隘【在广丰县东六石峯下东北去仙霞关三十五里北去平洋坑十里相近有平石隘翁村隘俱接江山县界】谹山隘【在广丰县南三十里谹山之阳西四十里达封禁山择子岭最为要害】军潭隘【在广丰县东南五十里南至福建浦城县界塘峯洞十五里西至封禁山五十里相近又有港头石溪上木靖安四隘】灵鹫隘【在广丰县东灵鹫山下东通江山县之清湖镇北达玉山县已上诸隘俱与平洋坑相近旧皆为守御处】葛阳驿【在上饶县南一里宋皇祐中置曰饶阳元迁县西改名葛阳明洪武中迁此今裁】懐玉驿【在玉山县治西宋置明为水马驿今裁】葛溪驿【在弋阳县南唐时为弋阳馆明嘉靖间燬　本朝康熙三年置驿今裁】芗溪驿【在贵溪县治东南明初置又县治西旧有递运所皆久废】鹅湖驿【在铅山县北大义桥外明初置今裁又有车盘驿在县南六十里车盘岭上宋设巡司明置驲久废】
　　津梁平政桥【在府城南门外宋赵汝愚建　本朝康熙初改建始更名广安】钟灵桥【在府城南跨上饶江明天啓中建后圯　本朝康熙三十八年重建】槠溪桥【在上饶县西十里】龙溪桥【在上饶县北九十里】玉虹桥【在玉山县治南王溪上】东津桥【在玉山县东二里旧为浮梁明成化中易以石后圯　本朝顺治康熙中两建】西济桥【在玉山县西十里旧名仑溪架木以渡明万厯中建石桥东西亘五里许后圯　本朝康熙六年重建】连城桥【在玉山县西二里明天顺七年建】晚港桥【在弋阳县东十里明万厯中建长三十五丈】待宾桥【在弋阳县东三十里】莲湖桥【在弋阳县西】龙津桥【在贵溪县南七十里龙虎山前又升仙桥在县南九十里】上清桥【在贵溪县西南宋绍兴中县令李正通建朱子有记】戴星桥【在贵溪县北五里元至正中建】大义桥【在铅山县治北百五十歩旧名思政宋乾道中重建改名万安绍兴三年更今名　本朝康熙十九年重建长五十三丈广二丈】期思桥【在铅山县东三十里宋建】鹅湖桥【在铅山县北十五里】玉涧桥【在广丰县东杉溪上】新丰桥【在广丰县东三十里桂林山下元至正中建】西桥【在广丰县西一里明成化中建】白芒渡【在玉山县西四十里水势汹涌渡者多溺今设官渡】
　　陵墓汉李愔墓【在弋阳县西双窟岭愔汉车骑军封赭亭侯】唐王贞白墓【在广丰县治西一里墓侧有祠】宋郑骧墓【在玉山县东】张叔夜墓【在广丰县灵鹫山寳积院西塟衣冠处】王埭墓【在贵溪县南舒山埭仕开徳路安抚使金人入不屈死】陈康伯墓【在弋阳县南二十五里孝宗御书其碑曰旌忠显徳之碑】周执羔墓【在弋阳县北白马山】韩元吉墓【在上饶县东】汪应辰墓【在玉山县北】辛弃疾墓【在铅山县北】徐元杰墓【在上饶县北十五里吉阳山】谢枋得墓【在弋阳县南二十五里玉亭乡先京师文明门外其子定之奉柩归于此】明渤泥国王叔墓【在上饶县南三里永乐十年进贡还国卒塟于此】邓颙墓【在广丰县】夏言墓【在上饶县鳯凰峯】杨时乔墓【在上饶县东桂子铺】郑以伟墓【在上饶县东五十里】
　　祠庙葛仙祠【在铅山县葛仙山祀吴葛元】张睢阳祠【有二一在上饶县治东一在铅山县南二十里】夏梦龙祠【在玉山县南二十里梦龙唐进士官至兵部尚书兄为太保由信安清湖徙居此兄弟能御防既没乡人立祠祀之】杨光翼庙【在上饶县东光翼唐肃宗时信州刺史有恵爱州人立祠祀之】张抃庙【在铅山县冶西抃唐封忠靖威显灵佑应济王】璩侯庙【在贵溪县南邑人璩瑗仕南唐为都虞侯封西州侯贵溪与闽接境命瑗领兵屯戍民赖以安因立庙祀之】威显庙【在贵溪县治南明统志祀南唐信州静边总辖使桂卿宋赐今额黄应龙谢枋得皆有记】旌忠愍节祠【在玉山县顺城乡旧祀宋郑骧张叔夜明正统时广丰知县邓颙死难亦附祀焉】两先生祠【在府学东祀宋陈康伯汪应辰】辛稼轩祠【在铅山县南二十里宋辛弃疾尝寓居此既没乡人祀之谢枋得有记】陆象山祠【在贵溪县三峯山下祀宋儒陆九渊明初増祀其兄九韶九龄为三贤祠】朱文公祠【在上饶县南废下明成化中建　本朝康熙十一年重建】谢文节祠【有二一在上饶县叠山书院后一在弋阳县东二里祀宋谢枋得又有显忠祠在贵溪县东门内亦祀枋得配以部张孝忠】忠节祠【在广丰县治西明景泰中建祀知县邓颙】
　　寺观景徳寺【在上饶县南宋景徳中建　本朝康熙中重修】茶山寺【在上饶县治北隅唐建中有陆羽泉本朝康熙中重建】证因寺【在玉山县本白云庵旧址　本朝康熙中改建赐额证因】普宁寺【在玉山县治东南唐建】真如寺【在弋阳县东一里晋咸康中建】莲塘寺【在弋阳县西十里晋建明改修】白衣寺【在贵溪县治东唐建　本朝康熙中更名青莲】鹅湖寺【在铅山县北十五里旧名仁夀院唐大义禅师卓锡于此宋赐额慈济后以鹅湖山改今名】天王寺【在铅山县北一里唐建】博山寺【在广丰县崇善乡五代时建】太上清宫【在贵溪县龙虎山汉天师张道陵后裔居之唐名真仙舘宋大中祥符间改上清观政和中敕改上清正一宫元大徳中赐名正一万夀宫明洪武永乐中两修　本朝康熙二十二年圣祖赐御书碧城及大真人府太上清宫扁额五十六年奉敕重修雍正九年】
　　【特帑金遣官监修并建斗母阁乾隆三十一年赐御书真灵福地区额】昭真宫【在贵溪县南三峯山右乃汉王表修炼之所】三清观【在玉山县三清山】葛仙观【在弋阳县东二十里捣药山梁大同三年建】演法观【在贵溪县龙虎山汉张道陵修道处又先天观乾元观繁禧观佑圣观北真观真懿观俱在龙虎山】洞元观【在广丰县西隅元建】
　　名宦唐裴倩【绛州闻喜人厯信州刺史劝民垦田二万亩以治行赐金紫服】孙成【博州武水人代宗时为信州刺史歳大旱仓以贱直售民饥而不亡再期増戸五千优诏褒美】宋鞠咏【开封人天圣时王钦若复相咏嫉其阿倚数睥睨其短钦若忌之出通判信州】李及之【濮州人仁宗时知信州灵鹫山浮屠犯法者众及之治其奸流数十人乃自劾朝廷嘉之释不问】荣宗范【任城人真宗时知铅山县诏罢县募民采铜民散为盗宗范请复如故】董敦逸【吉州永丰人哲宗时知弋阳县寳丰铜冶役卒多困于诱畧有致死者敦逸推见本末纵还乡者数百人】沈畸【徳清人蔡京兴苏州钱狱欲陷张綖兄弟遣开封尹李孝夀御史张茂直】
　　【鞫之株连至千百死者甚众帝独意其非辜遣畸及御史萧服往代畸至苏即日决释无佐证者七百人京大怒削畸三秩贬监信州酒税未防卒】陈禾【鄞县人迁右正言首劾童贯复劾黄经臣论奏未终上拂衣起未引上衣衣裾落上曰正言碎朕衣矣禾言陛下不惜碎衣臣岂惜碎首御史卢航纠禾狂妄谪监信州酒】张根【饶州徳兴人徽宗时条列茶盐常平等利寻以花石纲拘占漕舟官买一竹至费五十缗而多入诸臣之家根因力陈其益忤权幸谪监信州酒税】萧振【温州人政和中调信州仪曹时方腊冦东南距信尤近守檄振摄贵溪弋阳二邑既而王师至衢又檄振督军饷振治办无阙刘光世喜之欲以军中俘馘授振为赏振辞曰岂可不冐矢石而贪人之功乎诸邑盗未息守复檄振如初振悉意区处许其自新贼多降者】潘良贵【金华人迁秘书郎钦宗问孰可秉钧轴者良贵极言何防唐恪等不可用他日必悮社稷语彻于外当国者指为狂黜监信州汭口排岸】王徳【通逺军人建炎中刘光世遣平信州妖贼王念经行次饶州贼刘文舜围城徳引兵诛之谓诸校曰念经闻吾宿留必不为备倍道而趋一鼔擒之献俘于朝】叶颙【仙游人绍兴中知贵溪县时诏行经界郡议以上中下三等定田税颙请分为九等守从之檄属邑以贵溪为式】程瑀【浮梁人秦桧既主和议忌瑀出知信州防大水桧见瑀奏牍谓同列曰尧之洪水不至如是瑀遂称疾】程逈【余姚人孝宗时知上饶县歳纳租数万石旧法加倍又取斛靣米逈力止絶之州郡督率经总钱甚急逈曰斯乃古之除陌钱也今三倍正赋民何以堪反复言之当路】徐侨【义乌人淳熙中调上饶主簿始登朱熹之门熹称其明白刚直命以毅名斋】汤汉【安仁人淳祐中授上饶主簿江东转运使赵希暨言汉今海内知名士岂得吏之州县诏循两资差信州教授兼象山书院长】曽从龙【晋江人开禧中知信州戍卒行掠境内从龙寘于法】袁甫【鄞县人嘉定中提防饶信刑狱盗起常山调他州兵千人屯广信为备行部问民疾苦荐循良劾奸贪决滞狱创书院于贵溪之南祀先儒陆九渊歳大旱请缗钱以助振防疫疠大作创药院以疗治之所活不可数计】赵逢龙【鄞县人嘉定中知信州守已俭约日具蔬食坐公署事至即靣问决遣政务寛恕抚谕一以天理民为言吏民不忍欺尤究心荒政以羡余为平粜本】叶梦鼎【寜海人理宗时为信州军事推官摄教事讲荒政】唐震【防稽人咸淳中江东大旱擢知信州奏减纲运米蠲其租赋令坊置一吏籍其户劝富人分粟使坊吏主给之吏有劳者輙为具奏复其身所活无算州有民庸童牧牛童逸而牧舍火其父讼庸者杀其子投火中民自诬服震宻物色之得童旁郡狱遂直】元布哷齐【世祖时授宣威将军信州路达噜噶齐时江南初附布宣上意与民更始期年郡中大治　布哷齐旧作孛兰奚达噜噶齐旧作达鲁花赤今俱改正】林兴祖【罗源人至治中知铅山州铅山素多造伪钞者豪民吴友文为之魁民罹其害十余年兴祖至立赏募民首告狱具逮捕其党二百余人悉寘之法政声借甚】巴延布哈徳济【本衢州路达噜噶齐至正十八年陈友谅遣贼党王奉国等防信州巴延布哈徳济自衢引兵援焉粮絶矢尽气不少衰军民惟食草苗茶纸既尽括靴底煮食之又尽掘鼠罗雀及杀老弱以食城陷力战不胜遂自刎其歩将蔡诚奋力巷战死　巴延布哈徳济旧作伯顔不花的斤　达噜噶齐译见前】蒋广【巴延布哈徳齐部将同守信州城破被执贼爱广勇敢使之降广曰我寜为忠死不为降生汝等草中一盗耳吾岂屈汝乎贼怒磔广于竿广大骂而絶　巴延布哈徳齐译见前】于大本【宻州人信州路总管贼犯信州大本以土兵御之被执不屈死】明徐仕宗【山隂人永乐中知贵溪县县圮于水仕宗重建县治民困积逋奏免苏之歳饥捐俸倡赈任满加秩通判留治县事】邓颙【乐昌人正统中知永丰县贼叶宗留犯饶州都御史张楷檄颙御之兵溃或劝之走颙不可遂见执不屈死景泰中赐諡忠毅】吴浍【増城人天顺中知弋阳县集诸生讲学置义仓储粟万石抑镇守中官使不得为虐自奉泊然一介不取成化中赐欶奨励】张昺【慈溪人成化中知铅山县性刚明不惑有妖巫隠形为淫乱昺印其背立鞭死山中有寡妇子伤于虎昺朱书戒城隍约五日内必驱虎伏辜虎如约至昺射之三中其首而死县称神君】施仕【湖州人正徳中广信府吏目宸濠之难贼党掠永丰欲从间道趋闽仕追至双山力战被执不屈死之】徐申【昆山人嘉靖初知上饶县境有铜铁二山奸民时开采滋患申力遏之俗佞神喜讼廸以教化俗为之变】陈仕【黄冈人嘉靖间知弋阳县时闽浙倭警客兵骚动为乱廹近邻壤仕抚循既定请建县城赖以保障】胡甲桂【昆山人崇祯朱广信府同知时南昌袁州吉安俱失广信止疲卒千人防黄道周以募兵至相议城守已而道周败殁势益孤甲桂效死不去自经死　本朝乾隆四十一年赐諡节愍】
　　本朝张凤仪【锦州人顺治初知广信府兵燹之后实心抚循　大兵入闽取道广信凤仪筹画供应不以烦民】郭永静【奉天人顺治初知上饶县值金声桓叛永静绸缪措置民始得安乱定后搜获伪兵株连甚众永静详察情伪全活甚多】谭瑄【嘉兴人康熙中知弋阳县时县经闽变瑄多方抚集开垦荒田数百顷治行称最】潘士端【锦州人康熙中知铅山县时山贼盘踞士端募死士授方畧馘斩二百七十余人生获九人贼遂平】
　　人物唐吴武陵【信州人元和进士吴元济叛武陵遗书晓之元济不悟裴度东讨韩愈为司马武陵数因愈献防决贼必亡太和初为太学博士后坐事流永州及北还大为裴度器遇始李愬节度唐邓武陵荐李景俭王湘健智沉敏可表以自副时号知人】宋沈邈【字子山弋阳人庆厯初为侍御史时吕夷简罢相辅臣皆进官邈言今邉鄙屡警未闻庙堂谋折外侮而但无功进秩下何劝焉又论夏竦隂交内侍外専机务其言甚切】郑骧【字潜翁玉山人元符进士知溧阳县时议自建康凿渠导太湖以通大江将破数州民田调江浙十五州丁夫所费百万计骧条析利病力止之通判岢岚军改庆阳府地震秦陇金城六城壊自请董兵获筑益机滩新堡六百步以控西夏擢京兆府等路提举常平骧按格为常平总目十巻颁之所部髙宗初以直秘阁知同州兼沿河安抚使金将娄宿犯同州骧遣兵据险击之师失利金人乗机至城下城陷骧赴井死赠枢宻院学士谥威愍】陈康伯【字长卿弋阳人宣和进士累拜平章事髙宗称其静重明敏金兵至卢州朝臣咸遣家预避康伯独迎家入浙人恃以安金败盟上降手诏散百官康伯焚之奏请亲征敌寻败于采石孝宗即位封鲁国公及薨配享孝宗庙庭】张运【字南仲贵溪人宣和进士髙宗时为度支郎中陈纲运七惩革十术改大理少卿明于治狱狱为之空寓居鄱鄱大饥运首粟二千石赈之民争出粟以济】周执羔【字表卿弋阳人宣和进士厯治郡县有古循吏风官至礼部尚书寳文阁学士刘孝荣言统元厯差命执羔厘正撰厯议厯书五星测騐各一巻上之在经筵二十年上称其忠执羔立朝无朋比屡劝上辨忠邪纳谏诤孝宗嘉纳之平生手不释巻尤通于易】申世寜【铅山人绍兴六年潘达兵袭铅山父俞年七十遇贼欲杀之世寜年未冠引颈欲代父死贼两全之】汪应辰【字圣锡玉山人初名洋年十八举绍兴进士第一赐今名投镇东军签判赵鼎为帅幕府事悉咨焉召为秘书省正字以论和议忤秦桧出判建州巳召为吏部郎厯权户部侍郎髙宗内禅大典礼多应辰所定知福州举朱熹自代防朝廷谋蜀帅乃以敷文阁直学士为四川制置使知成都府治甚有声除吏部尚书在朝多革事中贵人皆侧目应辰流落岭峤十有七年秦桧死始还朝刚方正直敢言不避少从吕居仁胡安国游张栻吕祖谦深器许之卒谥文定】施师【字圣与上饶人十歳通六经弱冠游太学寻授学职乾道中除给事中赐对上曰观卿所奏公辅器也累除防知政事州郡上供立歳终稽考法或请不待歳终先期行之师追寝其议惓惓搜访人才手书置夹袋中尝谓诸子曰人穷达有命不在巧图忠孝乃吾事也薨赠光禄大夫】徐元杰【字仁伯上饶人师事真徳秀绍定中厯校书郎奏否泰剥复之理授侍左郎官兼崇政殿説书时久不极论洪范天人感应之理及古今遇灾修省之实拜国子祭酒杜范入相延议军国所言皆朝廷大政邉鄙逺虑每至宗社隠忧处輙阁笔挥涕书就随削稿子弟无知者】徐宗仁【字求心永丰人淳祐进士为国子监主簿开庆元年伏阙上书言今通国之谓佚罚者不过丁大全哀玠之徒而首恶则董宋臣若误国之罪不诛则用兵之士不勇又极论邉事谓威防而威不振累官权礼部尚书兼益王府赞读卫益王走海上厓山兵败死焉】谢枋得【字君直弋阳人寳祐进士对防极攻丞相董槐与宦官董宋臣五年彗星出东方枋得考试建康摘贾似道政事为问且言兵必至国必亡漕使陆景思上其藁于似道追两官谪居兴国军宋亡元集贤学士程文海首荐不起尚书刘梦炎又荐终不行福建行省防政魏天祐强之而北即日絶粒至燕京问太后瀛国公所在恸哭而卒其世父徽明以特恩奏为当阳尉摄县事元兵奄至徽明战死二子趋抱父尸亦死之】元陈受【信州人巴延布哈得齐知受有膂力募为义兵寻战败为贼擒痛骂不屈贼焚杀之】明陈修【字伯昻上饶人明初从平浙东授理官律令悉本寛厚尽改元季苛政累迁济南知府兵燹之后大加抚绥流亡复业召拜吏部尚书时选除考课犹未画一修详考旧典防以时宜按地剧僻为设官繋简凡庶司黜陟及课功覈实之法皆精心筹尽铨法秩然】李奎【字文曜弋阳人永乐中举于乡擢御史亷勤多建白按苏松诸府政严而明去赃吏甚众正统末以大理寺丞巡抚河南及京西四府奏蠲畿内军需三之一免大名顺徳广平户口盐钞临清仓以赈饥民民甚徳焉进右少卿景泰元年命耑抚畿辅诸府以疾归】髙明【字上达贵溪人景泰进士授御史谏内苑造龙舟劾尚书陈汝言罪成化时累迁南京右佥都御史讨州盐防尽平之就命理盐课宿大厘上杭盗发奉命勦捕盗尽絶奏析上杭地置永定县一方以靖】娄谅【字克贞上饶人少从吴与弼游景泰中举于乡除成都训导寻告归著书成日録四十巻三礼订讹四十巻春秋本意十二篇其学以收放心为居敬之门以何思何虑勿忘勿助为居敬要防王守仁少时常受业于谅子忱字诚善传父学从者甚众】夏尚朴【字敦夫永丰人正统初会试赴京见刘瑾乱政叹曰时事如此尚可干进乎不试而归六年成进士授南京礼部主事歳饥条上救荒数事嘉靖时厯南京太仆寺少卿尚□少师娄谅传主敬之学后与魏校湛若水辈日相讲习学者宗之着中庸语録东岩文集】吕盛【字景熙永丰人由进士厯南京刑部郎中父丧庐墓白乌巢树成化中旌表】费瑄【铅山人成化进士治时为兵部员外郎贵州巡抚谢昶总兵吴经等奏烂土苖反乞发大军征讨命瑄及御史邓庠往勘苖实无及状抚定之劾昶经等罪官终贵州防议】费宏【字子充铅山人成化中进士第一授修撰正徳中累进户部尚书武英殿大学士宸濠欲交欢宏宏不可幸臣钱寜等党宸濠构罢之世宗即位召入辅政持重识大体数劝帝革武宗政帝委任甚至寻复为张璁桂萼搆罢再起承璁萼操切之后易以寛和朝士皆慕乐之卒赠太保谥文宪弟宷字子和正徳进士授编修宸濠蓄异志屡以意属来宷隂折之宸豪赂中贵出内批勒致仕后起至礼部尚书卒谥文通】姜绾【字玉卿弋阳人成化进士宏治初擢南京御史劾中官蒋琮十事谪桂州判厯庆逺知府剧贼魏七旋等数万众攻城绾坚守檄民兵夹击破走之东兰诸州蛮悉归侵地总督刘大夏荐为右江兵备使思恩知府岑濬叛绾合诸路兵平之遂条二府形势请以流官代土官从之迁河南按察使】汪俊【字抑之弋阳人宏治六年会试第一授编修正徳中与修孝宗实録以不附刘瑾焦芳调南京员外郎嘉靖初累迁礼部尚书时兴献王已加帝号桂萼复请称皇考俊集廷臣上议争之既又谕建室奉先殿侧俊复力争不聴抗疏乞休俊行谊修洁立朝光明端介学宗洛闽人称石潭先生隆庆初赠少保谥文荘】汪伟【字器之俊弟宏治进士授检讨以忤刘瑾调南京礼部主事瑾诛复官厯南京祭酒武宗南巡率诸生请幸学不从江彬矫防取玉砚伟曰独有秀才时故砚可持去彬乃已嘉靖初厯吏部侍郎数争大礼寻为陈洸劾罢】吕翀【永丰人宏治进士为刑科给事武宗践祚阁臣刘健谢迁去位翀抗章乞留语侵刘瑾廷杖削籍后起云南佥事迁四川副使修成都江堰以资灌溉水利大兴】詹轼【字敬之玉山人正徳进士授行人諌武宗南巡杖死福王时追谥忠洁从父瀚字汝约以进士为刑部主事亦以谏受杖嘉靖初争大礼再受杖终刑部侍郎】夏言【字公谨贵溪人正徳进士由行人櫂给事中世宗初覈亲军及京卫冗员汰三千二百人出按荘田悉夺还民产贫民尽复业防帝鋭意礼文言赞成二郊及配享诸议累进吏部尚书华盖殿大学士后为严嵩所陷遂弃市隆庆初复官谥文愍】徐九思【字子慎贵溪人嘉靖中乡荐知句容县为治于单赤务加恩而御豪猾特严积九载迁工部主事厯郎中知张秋漕河筑减水桥于沙湾遂为永利时赵文华以工部尚书视师东南九思不出迎防迁髙州知府文华修旧怨坐致仕】吕怀【永丰人嘉靖进士由庶吉士厯官南京太仆少卿受业于湛若水有学行在师门与洪恒并称】杨时乔【字宜迁上饶人嘉靖进士授主事隆庆初上时政要务中外传诵万厯时累迁太常卿请议建文帝谥祀死事诸臣晋吏部左侍郎秉铨凡五年卒箧余一敝裘同列赙襚以殓诏赠吏部尚书谥端洁】徐贞明【字儒东九思子隆庆进士万厯中为给事中上水利军班二议皆下所司已而顺天廵抚张国彦行之蓟州永平丰润玉田皆有效乃进贞明尚寳少卿兼御史领垦田使未数月开水田三万九千余亩大疏濬而奄人勲戚之占闲田为业者争言不便竟谕停役贞明识敏才练慨然有经世志为浮议所挠论者惜之】费曽谋【铅山人少师宏裔崇祯末以乡举知通许县才四旬贼猝至曽谋召父老曰我死若辈以城降可免屠戮北向再拜抱印投井死　本朝乾隆四十一年】
　　【赐谥忠烈】詹兆恒【字月如永丰人崇祯进士知瓯寜县多善政征授南京御史福王时进大理寺丞阮大铖起兆恒力争之已请告归唐王召为兵部左侍郎与黄道周恊守广信城破奔懐玉山聚众数千人进攻衢之开化县兵败战死　本朝乾隆四十一年】
　　【赐谥忠烈】胡梦泰【字友履铅山人崇祯进士除奉化知县吏部防廷臣举天下贤能有司十人梦泰与焉唐王时授兵科给事中奉使旋里　本朝顺治三年城破与妇李氏同缢死乾隆四十一年】
　　【赐谥节愍】
　　本朝周元【字孟祥上饶人任云南腾越副将吴三桂叛署元伪总兵不就退居永昌　王师至蜀与永昌伪军田进学伪总兵李钟秀同谋反正钟秀举兵北胜元与进学举兵永昌恢复顺寜府云龙州贼兵压境众寡不敌被执不屈遇害】
　　流寓唐吴勔【延陵人徙贵溪好学善文元和间为水曹郎年四十即致仕读书五靣山学者称为潜谷先生子武陵】陆羽【复州竟陵人拜太子文学徙太常寺太祝不就寓居信城北三里自号东冈子性嗜茶环居多植茶因号茶山御史】宋曽防【河南人髙宗时请闲得崇道观复为广西运判固辞侨居上饶】辛弃疾【厯城人罢秘阁修撰寓居铅山县期思渡之匏泉书院后遂改名为稼轩书院】赵【郑州人直龙图阁以提防坑冶铸钱行提举江州太平观来居信州玉山智门寺】
　　列女宋舒氏二女【玉山人绍兴中苖傅作乱二女被执将逼与俱乃佯许之行至崖侧执手投崖而死】卢孝孙妻郭氏【贵溪人侍郎郭元徳女娴礼教通诗书孝孙编次四书集义丛稿如山郭博览精究手抄类集功实半之】桂氏【弋阳人谢枋得母枋得逋鄱妇与孙幽逺方处之泰然人问之曰义所当然也人称为贤母】谢枋得妻郭氏【饶州安仁人美而慧通女训诸书事舅姑奉祭待宾皆有礼万戸武良弼搆逋之根及其家李二子匿贵溪山荆棘中采草木而食兵至令曰不获李氏屠而墟李曰岂可以我故累人遂就俘徙囚建康谓二子曰若幸生还善事吾姑吾不得终养矣即自缢死】詹氏【铅山人其夫以逋租匿去詹依其姊数年夫不归姊议嫁之泣曰夫以他去犹当守死况门户事耶姊勿谅受聘妇赴水死】元程植妻王氏【名静婉余干人归植五载植疾焉与王诀曰吾父母老不得终养奈何王泣曰所不毕志以养无以见夫子于地下夫殁事舅姑愈婉顺至元中盗至将刃姑王以身翼姑愿代死盗义而两释焉】郑琪妻罗氏【名妙安弋阳人能闇诵列女传归琪琪同居百余口罗执妇道无间言琪以军功擢铅山州判至正末信州陷罗取所佩刀淬令铦琪问何为对曰万一遇难为自全计耳已而兵至罗自刎死】夀安妻杨氏【贵溪人至正中夀安监玉山县冦逼信领兵拒之中流矢卒杨闻之不食数日卒】明樊静妻叶氏【名淑慧贵溪人年十六归樊五月而寡守节五十年麻衣不去身初病目母欲疗之曰未亡人亟死无憾何以疗为遂丧明平生纺绩养姑姑殁祭如礼】杨仕荣妻倪氏【贵溪人荣病草倪截髪示之荣遂瞑目邻妪讽之他适倪泣曰妾髪固在也背舅姑不孝弃孤不仁食言不信何以见吾夫于泉下闻者凛然】傅岗妻祝氏【铅山人岗殁姑欲夺而嫁之泣辞不可聘至祝佯为检饬状抱石赴水死是秋大旱知县张昺祷雨不应有以祝氏节义告者昺即具牲醴为文亲诣死所奠之是夕大雨祝死节处水深莫测后涌塞成洲俗呼为节妇洲】孙景云妻钟氏【浙之上虞人景云知玉山县宏治中卒于官钟哀悼迫切自缢以殉提学邵寳为之立亭记于石】汪芳妻刘氏【上饶人归芳芳病废且贫甚谋更遣之刘泣曰妾命也敢以死从纺绩以给夫正徳中姚源贼至刘防芳不忍去贼欲辱之不从斩芳首以胁之骂益厉遂遇害】郑贽妻圑氏【上饶人姚源贼至团度难兼免使夫舁其姑先走自负子从之不及被执欲汚之绐求缓乃并其子俱赴水死】闻一贯妻危氏【名鳯英贵溪人正徳中姚源贼至被执不从杀其幼子胁之愈厉骂遂遇害又万登妻谢氏名霜弋阳人姚源贼攻寨投崖死毕侃卿妻姚氏贵溪人夫死守节厯二十余年避姚源贼至九圳投水死】李鸿妻孙氏【名义姑玉山人流防袁三剽掠孙与侧室俱被执侧室有娠孙谓曰尔死如李宗何乃绐贼请以所藏金赎之贼许之既脱侧室遂抱桥柱厉声骂贼贼怒磔之事闻旌表】施氏三烈妇【永丰人施廷翊妻王氏廷翔妻周氏廷栩妻吴氏嘉靖中广防搜掠男子皆亡命去三妇扶其姑裴氏匿岩中被执各脱簮珥救姑贼释姑驱妇行妇誓不辱至双塘王抱二歳儿先赴水死周呉相继死贼愤乱创刺之塘水尽赤万厯中敕建三节坊】李时育妻谢氏【铅山人时育以贡试卒于塲谢年十九剪髪入殓矢死不贰纺绩以养舅姑抚遗姑数年舅姑与子俱殁父母欲其改适遂投井死】潘肇荐妻夏氏【永丰人夫亡无子父母欲易其志夏乃佯为择吉裁衣而宻制殓服届期夜半自缢】郑某妻徐氏【名鳯英上饶人为兵所掠急以稚子邦祚授其弟曰为我视此去数武从马上跃入龙潭碎身而死】
　　本朝吴氏【名桂英广丰人幼丧父母哀毁不欲生许字周天赐天赐逼女兄悔盟希得厚金吴以礼无再受人聘缝衣投水而死】刘觐光妻李氏【铅山人家贫麋粥奉舅姑自采草食或终日枵腹觐光殁抚遗孤教以大义子尝获遗金令持还曰勿希非义物也】孙朝选妻熊氏【上饶县人年十八归孙为广西防将夫故扶柩归厯洞庭鄱阳之险归后家业荡然父兄逼夺其志破容剪髪诉官乃免又同县汪爌妻郑氏姜云锦妻刘氏张文坛妻郑氏郑养沛妻汪氏纪其年妻管氏俱以节孝于乾隆年间先后　旌表】祝梦兰妻毛氏【玉山县人夫故守死不渝风规凛凛里人钦之又同县程俦妻余氏蔡朝聘继妻马氏吴伯挺妻黄氏王仲辉妻姚氏童明焕妻祝氏姜天祈妻徐氏吴宪麟妾丁氏叶良材妻周氏俱夫亡守节于乾隆年间先后　旌表】叶士樽妻刘氏【广丰县人夫故守志清操苦节厯数十载逺近佥无间言又同县纪防洙妻汤氏徐龄妻郑氏纪锵元妻俞氏俞振妻刘氏刘介妻妻俞氏郑润妻俞氏王廷献妻铁氏叶士贵妻方氏刘燫妻周氏刘勲妻王氏吕卫圻妻陈氏刘翼培妻传氏纪壤酬妻王氏又贞女潘人珴未昏妻徐氏陈景唐妻范氏程士行妻周氏陈岐妻解氏刘圻妻张氏刘舟楫妻邓氏江松来妻刘氏聂道伟妻戴氏解文焯妻陈氏吕徴妻周氏朱之璘妻周氏俞鸿昌妻张氏俱以节烈于乾隆年间　旌表】任廷梁妻江氏【铅山县人年二十四夫亡无子艰难苦节四十九年事继姑以孝闻又同县人江大斌妻李氏诸逺妻张氏祝如柏妻李氏传上逹妻林氏江秀里妻顔氏又烈女林科生妻杨氏俱于乾隆年间先后　旌表】黄大用妻万氏【弋阳县人年十六适黄生于甫一龄夫逝抚孤节烈自矢皓首全节又同县吕恩明妻范氏吕成锦妻王氏叶之轸妻周氏谢大绅妻毕氏吴存仁妻赵氏张琮妻倪氏俱以苦节于乾隆年间先后旌表】詹接济妻曽氏【贵溪县人年二十一夫卒毁容誓死姑邹老病待养极谨乾隆元年　旌表又同县童师贤妻夏氏毛文锦妻李氏璩叠妻徐氏江衡妻张氏蔡元焜妻张氏何三竒妻陈氏江绳烈妻徐氏黄廷材妻蔡氏裴宗云妻吴氏江鸿儒妻许氏徐廸玉妻詹氏徐天培妻吴氏王元资妻桂氏邵恵蒲妻周氏翁天华妻董氏程道逺妻张氏陈其韬妻黄氏傅防妻薛氏徐敬典妻蒋氏又烈女席兼思未婚妻项氏烈女萧定南未婚妻龚氏杨映桂妻潘氏顔良徳妻李氏童能赋妻周氏童碧光妻周氏黄子碧妻张氏璩日照妻王氏毛偶莲妻蔡氏江蒸之妻曽氏方名得妻严氏杨清士妻徐氏周蒲楩妻徐氏徐益思妻刘氏杨子让妻江氏方成之妻桂氏江亷孙妻吴氏鲁兆魁妻李氏江一鹏妻朱氏李尚彩妻蒋氏方忠文妻徐氏方鼎新妻江氏徐岸若妻杨氏聂纶文妻林氏熊日辉妻邓氏张诰妻刘氏桂游妻钱氏璩如镜妻黄氏并以节烈于乾隆年间先后　旌表】童恵妻陈氏【兴安县人恵卒时氏年二十有七苦志守节乡党钦重又同县蓝璧昆妻倪氏并夫亡守节于乾隆年间　先后旌表】
　　仙释汉张道陵【留侯九世孙建武时生于天目山永平时拜江州令弃官洛阳北邙山章帝和帝累召不就杖防游龙虎山修炼道成入蜀居阳平山永夀时遣渠亭山出其经箓印劒授子衡使世世相传乃于南龙云台峰乘云上升是为汉天师第一世衡传子鲁鲁传子盛盛复居龙虎山元世祖赐三十六世天师宗潢号曰灵应冲和真人大徳中加授嗣天师与材为正一教主兼领三山符箓至今世袭】宋徐若浑【字居明上饶人政和中命林灵素讲道寳箓宫士大夫咸会徐越次起曰倾河之辩贵当于理终日不言贵会于道林曰子所学者何道徐曰孝于亲忠于君居仁由义调喜怒正好恶安时处顺乐天知命如是而已诏授以爵不受玉虚之西不知所终】王道坚【贵溪人政和中赴阙馆于太乙宫徽宗访以修炼之术奏曰清静无为轩黄所以致治多欲求仙汉武所以防功修炼非天子之事时徽宗预知国当有厄命禳之对曰修徳可以回天禬禳之説不敢误国请还山】元张与材【道陵三十八世孙袭掌道教时潮囓盐官海盐两州为患特甚与材以术治之一夕大雷电以震明日见有物鱼首龟形者磔于水裔潮患遂息】张留孙【字师汉贵溪人少入龙虎山为道士有相者曰神仙宰相也至元十三年从天师张宗演入朝留侍阙下世祖尝亲祠幄殿忽风雨暴至众骇惧留孙祷之立止昭睿顺圣皇后得危疾召留孙请祷既而后梦有朱衣长髯从甲士导朱辇白兽行草间者觉而异之以问留孙对曰甲士导辇兽者臣所佩法箓中将吏也朱衣长髯者汉祖天师也行草间者春时也疾其及春而瘳乎后命取所事画像以进果梦中所见者】
　　本朝觉浪【名道盛柘浦张氏子因见瑞岩识公遂求薙栖梦华山后至天界昆卢阁休夏忽命移锡禅堂停午书偈掷笔而逝】
　　土产铁【唐书地理志上饶有铁寰宇记上饶县有铁山通志玉山弋阳贵溪三县皆有塲久罢惟上饶永乐乡塲尚存】铅【唐书地理志上饶有铅寰宇记铅山县有铅山郡志铅山县招善乡有杨梅山塲今罢采】青碌【寰宇记铅山县出】绵【元和志信州贡绵】藤纸【元和志信州贡藤纸府志上饶县有黄白表纸亦有连四纸俱不甚佳又铅山贵溪二县有白録纸煮竹丝为之铅山者佳又有髙帘纸俗名蓬纸又玉山县东北乡有楮皮纸今广丰东乡亦有之其楮皮出自湖广】葛粉【唐书地理志信州土贡省志各县出】茶【省志七邑俱产】瓷器【明统志弋阳县出省志弋阳县湖西马坑窑皆以陶器为业郡邑多资之　按旧志唐书地理志上饶有金弋阳玉山有银又上饶有铜今俱不产谨附注】
</div>
    <div class="pagination">
<a href="大清一统志_page113.html">上一页</a><span>...</span><a href="大清一统志_page109.html">109</a><a href="大清一统志_page110.html">110</a><a href="大清一统志_page111.html">111</a><a href="大清一统志_page112.html">112</a><a href="大清一统志_page113.html">113</a><span class="current-page">114</span><a href="大清一统志_page115.html">115</a><a href="大清一统志_page116.html">116</a><a href="大清一统志_page117.html">117</a><a href="大清一统志_page118.html">118</a><a href="大清一统志_page119.html">119</a><span>...</span><a href="大清一统志_page115.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
