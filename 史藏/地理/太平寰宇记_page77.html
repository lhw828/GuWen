<!DOCTYPE html>
<html>
<head>
    <meta charset="UTF-8">
    <title>太平寰宇记 - 第 77 页/共 120 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平寰宇记 - 第 77 页/共 120 页</h1>
    <div class="content">　　东北至东京七百五十里　西北至西京九百里西北至长安一千七百一十里　东至光州二百二十里　南至安州二百五十里　北至蔡州二百八十里　东南至光州二百六十里　西北至隋州二百四十里　西北至唐州二百五十里
　　户
　　唐开元戸二万一千二十皇朝户主一千二十客四百四十六
　　风俗
　　与安州同
　　姓氏
　　【阙】


　　人物
　　王赞义阳人
　　土产
　　旧贡绯葛　白纻布　花蛇　茶
　　信阳县二十二乡今六乡本汉平氏县义阳乡之地魏志云文帝黄初中分平氏立义阳县葢在石城今钟山县东南三十里石城是也皇朝开寳九年六月降州为军仍并罗山钟山二县入太平兴国元年改为信阳县　淮水西自唐州桐栢县界流入东北经县去县三十七里　桐柏山其阳有淮渎祠　义阳山在县五十步　卓斧山上有寺下有潭在县西北五十里　董奉山在县西南六十里昔董奉居于此山学道得仙有祠存焉　震雷山在县东南二十里　浉水南至随州随县界流入注水经云浉水一带三川乱流北注经贤首山西　天井水经注云义阳郡城南一十五步对门有天井周百余步　故平靖闗城在西南七十六里旧有此闗不知何代创故齐志义阳有三闗之塞此其一也武阳黄岘一闗在安州应山县界长老传云此山因闗为障不营濠隍故名平靖闗　故曺城在县东三十五里梁将曺景宗将兵侵魏所筑　废罗山县在州东一百一十里本汉□县地梁武帝置西汝南郡于此开皇三年并入钟山县十六年于钟分置罗山因山以为名属申州唐武徳四年置南罗州领罗山一县八年州废以县属申州皇朝并入信阳县　罗山在县西南九里　淮水经县北去县二十里　废钟山县在州东南八十里本汉之□县属江夏郡宋永初属义阳郡髙齐于此置齐安此郡后改为万嵗郡隋开皇三年罢郡为齐安县仍属申州四年以近钟山故改齐安为钟山县皇朝并入信阳　淮水经县北四十里　涩水出县南霸山七十五里山石之间波流塞涩因以为名　钟山在县西信阳县界石人谷在县西三十里谷内有石人　九塞淮南子云大汾渑阨荆阮方城殽陂井陉今疵自注居庸是谓九塞今罗山即渑之塞也　石城山山甚髙峻在故县东南即吕氏春秋之九塞也此是其一晋于北山上置义阳郡今废城犹在石城山南有天井濶百步
　　太平寰宇记卷一百三十二
　　钦定四库全书
　　太平寰宇记卷一百三十三
　　宋　乐史　撰
　　山南西道一
　　兴元府
　　兴元府汉中即今理南郑县古梁州之境虞舜十二牧梁其一也周官合梁于雍今州又为雍州之域春秋战国地并属楚秦置三十六部汉中其一也汉髙帝封汉王都于此后汉末张鲁据有其地因改汉中曰汉宁建安二十年魏武帝复置汉中郡仍于安阳西城置都尉治三国时刘蜀破魏将夏侯渊遂有汉中故蜀志曰先主为汉中王还成都又入于蜀至汉后主以蒋琬姜维相继屯守后闻魏将钟防埋兵闗中维表请分将防安阳闗口后主不从旋至败亡王隠晋书云魏末克蜀分广汉巴涪陵以北七郡为梁州理汉中之沔阳今州八十四里沔阳故城是也厯晋太康中州又移理汉中郡领郡八后李特据蜀汉中又陷为柏元王子平蜀梁州刺史复理汉中郡谯縦时又失汉中刺史寄理魏兴郡今金州也谯縦灭复理汉中之苞中县今苞城县也东晋末又移理城固至宋初领郡二十宋已后又分置秦州亦理于此或论汉中实为巴蜀捍蔽故先主初得汉中曰曺公虽来无能为也是以蜀巴有难汉中辄没自公孙述刘备李雄谯縦据蜀汉中皆为所有民掳接畛又为威御之镇至梁武帝大同元年使大将兰钦克梁州复移在南郑县即今郡也至萧齐明帝初登位后魏大将元英率兵十万通斜谷围南郑刺史萧懿守拒百日不下后魏亦置梁州及汉中郡按梁书云天监三年刺史夏侯道迁以州叛入魏大同初复之元帝末又陷西魏也西魏又因之周奄升又改曰汉川郡隋开皇初郡废而州如故大业初州废复为汉川郡唐武徳元年置梁州总管府管梁洋集兴四州领南郑褒中城固西四县二年改城固为唐固割两县置褒州三年置白云县七年改总管为都督督梁洋集褒五州梁州领南郑褒中城固白云四县八年废褒州以西金牛二县来属九年省白云县入城固贞观三年复改唐固为城固褒中为褒城六年废都督府八年又置依旧督梁洋集壁四州开元十三年改梁州为褒州依旧都督府二年又为梁州天宝元年改为汉中郡仍为都督府乾元元年复为梁州徳宗以朱泚之乱幸梁洋真元元年升为兴元府皇朝因之
　　元领县六　今三
　　南郑　城固　褒城
　　二县割出直属京师
　　西县　三泉
　　一县废
　　金牛入褒城
　　州境
　　东西一百二十五里　南北四百八十里
　　四至八到
　　东北至东京取斜谷路二千五百三十三里取洋州骆谷路一千九百六十三里　东北至西京取骆谷路一千五百八十里取斜谷路一千七百八十九里驿路一千七百八十里　东北至长安取骆谷路六百五十二里取斜谷路九百三十三里驿路一千二百一十三里　东至洋州二百二十里南取巴岭路至集州三百里　西至集州五百里　北至太白山路至鳯翔府六百七十里　东南至洋州三百九十里　西南至利州三百九十里　西北至兴州二百八十里　东北至洋州兴道县界八十六里　西北取斜谷桥阁路至鳯州三百八十里
　　户
　　唐开元户三万七千四百皇朝管户主一万一千三百六十四客六千一百七十
　　风俗
　　汉州土地寛平泉源清洁俗多淳谨不尚浮华姓氏
　　【阙】

　　人物
　　张骞汉中人
　　李固汉中人为太尉
　　土产
　　唐贡红花　胭脂　夏蒜　冬笋　糟　药物今贡胭脂　蠲纸　红花
　　南郑县旧二十四乡今五乡本汉旧县属汉中郡后魏废帝三年改为光义县移理州东光义府隋开皇初复为南郑县大业八年移南县理郡西城南临汉水即今所理斜谷路在府西北入斜谷路至鳯州界一百五十里有桥阁二千九百八十九间险板阁二千九百九十二间　仙台山　玉女山在县南一百九十里上有古城三门不可登山山时闻钟磬之声道家开生经云此山仙人玉女所居之地也　玉女潭在县西南二十八里源従褒城县南梁山下来　旱山在县西南二十里周地图记云山上有云即雨故谚云牛头戴旱山晦家中干谷莫相贷傍有石牛十二头一云五头葢秦惠王所造以绐蜀者山下有石池水多莼菜　梁山尔雅云晋望也有南方之美者有梁山之犀象焉州因山名　太巴岭山在县西南一百九里注水经云防水出巴岭山北流经防州又周地图记云此岭之南是古之巴国也黄牛山在县西南五十里山有石黄色逺望如牛故
　　曰黄牛山山下有黄牛川十道记云黄牛川有再熟之稻土人重之　天池山上有池方二十里冬夏不竭汉王堆西广汉水侧有髙阜即髙帝游憩之地故汉人于此阜立祠甚灵迄今人畏莫敢人慢　武乡谷在县东北三十一里十道记云在县南即诸葛孔明受封之地　拜将坛汉髙祖初为汉王欲东下拜韩信为将因筑此坛受命　街亭三国志云魏将张郃与蜀将马谡战于街亭谡违诸葛亮莭制军大败亮乃戮谡上表自贬　美农台梁州记云后汉安帝时太守恒宣每至农月亲载耒耜以登此台劝民故后号曰美农台在郡西絶栈汉书项借立沛公为汉王张良因説沛公烧絶
　　栈道示无东意终因汉中以定天下所有栈在郡东褒中古褒国都尉理在府西三十三里　文川梁州记云范柏年汉中常谒宋明帝因言及南海贪泉帝问柏年云卿乡中有此水名不柏年对曰臣汉中惟有文川武乡防泉让水足以表名帝善其对　防津在龙冈山北临汉水南带防津　龙溪道家杂记张鲁女尝浣于山下有雾蒙身遂孕后耻之投汉水而死鲁因女于龙冈山顶后有龙子数来游母墓前遂成溪径　汉水一名沔水裴秀云汉氏释淮氏秩汉水以其国所氏为四渎焉卫康公祀汉用三牲玉珪有车马绀葢两青龙如五岳也　汉中故城汉髙祖所都故城在今县东北白云故城后周武帝大和中于此立白云县废城在
　　今县东
　　城固县七十二乡今九乡汉旧县有南北二城相对按四夷县通记云城固今县东六里故北城是以有南城故谓此为北城周地图记云后魏宣武帝正始中城固县移居壻乡川即今理　三嵎谷在县西九十里周帝图记云此三嵎山上有三峰如覆鼎足也　斗山在县南五里周地图记云斗山上下有石穴道家开山经云斗山凡五穴一通昆仑山一通陇山一通武当山一通青城山一通长安穴穴中有千嵗虾蟆名为肉芝得而食之夀千嵗山侧有白鹿时见焉即此山也　壻水在县东九里注水经云左谷水出汉北即智水也北聴山山下有穴水穴水东南流歴平川谓之智乡水曰智水房公房升仙之日壻知行未还不获同偕云路约以此川为居言无繁霜虎蛟之患其俗以为信然因号为壻乡水即名壻水　黒水源出县西北大山诸葛亮牋云朝南郑暮宿黒水
　　褒城县西三十三里旧十四乡今五乡本汉褒中县以其当褒斜大路故汉都尉理此其褒国城为褒水所壊葢后汉宋曺魏初移于今理东晋义熙宋梁州刺史理此仍改为褒中县后魏正始中又于此立褒中郡故周帝图云后魏分汉中郡之褒中武乡二县立褒中郡后周天和元年改武乡为白云县而褒中郡领褒中白云二县隋初郡与县并改为褒内三年罢郡以县属梁州仁夀元年改为褒城义宁二年又改褒中贞观三年又改褒城　牛头山山形如牛头髙百仞云覆如笠即雨故彼一号为戴笠山　石门舆地志云石门在褒中之北汉中之西是为全蜀之险是也　黄鹿谷在县东二十里以山多鹿故土人因名黄鹿山　衙岭山在县西北九十八里褒水源出此山至县理东注汉水　斜水源并出西北衙岭山　褒水出褒中故曰褒水　丙水源出县西北牛头山舆地志云按河南及巴陵昆阳并有丙穴水出嘉鱼即此数也　褒谷在县北五十里十三州志云昔蜀王従卒数千出猎于褒谷西溪秦惠王亦畋于山中怪而问之以金一筐遗蜀王及报欺之以土秦王大怒其臣曰此秦得土之端也秦王未知蜀道乃刻石井五头置金于尾下伪如养之者言此天牛能屎金蜀人见而信乃令五丁共引牛成道致之成都秦始知蜀道而亡蜀今地接故金牛县界　汉阳闗在县西北即汉时所立也蜀先主时破魏军杀大将夏侯渊于此也　甘亭闗在县北入斜谷一十里唐文宗时温造为兴元莭度使赴任所将近汉中大雨平地水尺余若不可进祷鸡翁山神疾风驱云即时晴霁文宗闻其事曽造入见得详言当时灵贶明日下诏封鸡翁山神为侯　废金牛县在州西一百八十里本汉褒县地唐开元十八年按察使韩朝宗自县西四十里故县移就白土店置即今县是南临东汉水西临陈平水其旧县即汉葭萌县地东晋孝武帝分葭萌置绵谷县唐武徳二年分绵谷县于通谷镇置金牛县废后于故城置白牢闗唐废入褒城县为西县
　　西县
　　西县旧十四乡今九乡按郡县道里记云西本名白马城因山以名县又曰浕口城即宋于此城偏立华阳郡周城国记云后魏宣武正始中分沔阳县地置嶓冡县属华阳郡开皇三年罢郡置白马镇于古诸葛城县理不改大业二年改嶓冡县为西隅以县西南有诸葛所立西乐城以名之张鲁城理于此本属兴元府皇朝平蜀后以此县当要冲申奏公事直属朝廷
　　县境
　　东西九十里　南北四百一十里
　　四至八到
　　圗经未有至二京里数　东至兴元府褒城县七十里　西至三泉县一百六十里　南至兴元府南郑县并三泉县界一百一十里并是大山不过鞍马北至县界嘉鱼乡凤州界三百里　东南至兴元府南郑县界一百一十里　西南至三泉县界一百一十里不通鞍马　东北至凤州界三百里　西北至兴元顺政县一百五十里
　　户
　　旧户载兴元府皇朝管一县户主一千七百四十三客一千七百一十四
　　风俗土产并与兴元府同
　　事迹
　　诸葛城即诸葛孔明拔陇西千余家还汉中筑此城以处之因取名焉　白马山汉水记云西县有白马山又张衡家传云衡于浕口升仙时乗白马后人遥望山上往往有白马因以为名亦神仙十化之一也浕水源出县北四十五里独石谷南流经县西二百步南注汉水　汉水在县南一百里东流　西乐城古城甚险因号为张鲁城在县四十里　沔阳故城在县东南六十里沔阳故城是南临汉水隋开皇三年废曹魏末梁州曽理于此蜀先主曽于此城设坛即王位　百牢闗在县西南隋开皇中蜀以蜀路险号曰百牢闗一云置在白牢谷　诸葛武侯冡在县东南一十里与妻合冡塟焉
　　三泉县
　　三泉县旧三乡本汉葭萌县地后魏正始中分置三泉县以界内三泉山为名唐天寳元年自县西南一百二十里故县移理今嘉陵江东一里闗城仓陌沙水西置即今县理也皇朝平蜀后以此县路当津要申奏公事直属朝廷
　　县境
　　东西一百五十里　南北六十里
　　四至八到
　　至西京路已载梁州　东至县西一百五十里　西至利州一百七十里　南至集州七百里　北至兴州三百二十里又至阶州五百里　东南至兴元府四百里　西南至利州三百五十里
　　户
　　旧户都入梁簿皇朝户主一千一百二十客一千七十
　　风俗
　　土产无所出
　　事迹
　　嶓冡山在县东二十八里禹贡曰岷嶓既艺又山海经云嶓冡之山汉水出焉而东流注于江亦曰沔水龙门山在故县西七十里　大寒水在故县南五十里西流至龙门山入大石穴　三泉故城唐武徳四年置以县北二十五里山下有三泉水为名属利州在州东北一百五十里　漾水一名汉水一名沔水源出县东二十八里　嶓冡山按顔师古注汉书云汉上曰沔今县南有故漾水闗即汉李固解印绶处今有冡有嘉陵江在县西半里















　　太平寰宇记卷一百三十三
　　钦定四库全书
　　太平寰宇记卷一百三十四
　　宋　乐史　撰
　　山南西道二
　　州
　　州河池郡今理梁泉县禹贡梁州之域战国时为秦地秦并天下为陇西郡汉髙帝分陇西郡置广汉郡武帝分广汉西部置武都郡领九县其属有故道河池二县今州即二县之地也三国时属魏明帝太和三年其地没蜀魏平蜀后为雍州地其地本氐羌所居汉献帝建安中有杨腾者为部落大师腾子驹勇健多计略始徙居仇池至宋武帝封杨盛为武都王其子元及弟难当亦相为王文帝元嘉十八年难当倾国南防规有蜀土文帝遣裴方明讨之难当奔后魏太平真君二年拓定仇池其年于此城立镇太和元年置固道郡延昌中以固道郡置南岐州废帝三年改南岐州为州因州郡有鸑鷟山为名按成州同谷县本是鳯州西界县南有鳯凰山因为州名大业三年改为河池郡武徳元年复为鳯州北接蕃戎东绵秦汉天宝元年改为河池郡乾元元年复为鳯州为蜀升为武兴军节度使后唐三年降为防御州今为团练州
　　元领县四　今三
　　梁全　两当　河池
　　一县废
　　黄花【并入梁泉】
　　州境
　　东西百八里　南北三百七十六里
　　四至八到
</div>
    <div class="pagination">
<a href="太平寰宇记_page76.html">上一页</a><span>...</span><a href="太平寰宇记_page72.html">72</a><a href="太平寰宇记_page73.html">73</a><a href="太平寰宇记_page74.html">74</a><a href="太平寰宇记_page75.html">75</a><a href="太平寰宇记_page76.html">76</a><span class="current-page">77</span><a href="太平寰宇记_page78.html">78</a><a href="太平寰宇记_page79.html">79</a><a href="太平寰宇记_page80.html">80</a><a href="太平寰宇记_page81.html">81</a><a href="太平寰宇记_page82.html">82</a><span>...</span><a href="太平寰宇记_page78.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
