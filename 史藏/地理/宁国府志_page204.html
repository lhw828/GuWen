<!DOCTYPE html>
<html>
<head>
    <meta charset="UTF-8">
    <title>宁国府志 - 第 204 页/共 477 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宁国府志 - 第 204 页/共 477 页</h1>
    <div class="content">
府、县志同


〔唐〕
蒋徵君华墓在敬亭山下。李白吊墓诗云：“敬亭

山下墓，知是蒋徵君。”同上

按：蒋徵君系开元间人，详《嘉靖府志》。

白府君墓在城西。白居易兄侨寓，没葬于此。同上

按：《嘉靖府志》，白府君上有“乌江”二字。

将军徐楮墓在城南双羊山。原有碑题，后碑沉水中。旧志载楮

将军墓。今仍从碑。同上

按：《嘉靖府志》云，将军吴人，楮其讳也，当以碑为正。


〔南唐〕
魏王徐知证墓在城南二十里丁山。《嘉靖府

志》作

西十里。旧有碑亭，裔孙尚书徐元太撰记，后毁。康熙戊申徐氏子姓重立。同上



按：《嘉靖府志》王以永泰军节度检校太傅为宣州刺史，真封于魏，谥曰惠云。

宣城掾梅远墓在古州学址上东南，松岭塘界西北，望水冈月埂界，

丈计二百

一十六弓零二步，墓前有横碑，周显德五年立。覆土中，即墓志遗意。《乾隆县

志》

按：梅远，字维明。天间，节度使王懋章辟为宣州掾。值梁乱不克归，遂家于城东州学之

西。雍正间有取茯芩者，锄地得墓志，知为远墓。


〔宋〕
宣城王赵师祁墓在城东南三十里千堆山。后裔

太守赵瑞墓附。提学御史章兖志铭。乾隆府、县志

御史郭滂墓在峄山下。《嘉靖志》

太常李含章墓在敬亭山西麓。又有查宣公墓因名查山。疑即南唐查文

辉。同上

尚书梅询墓在城东二十五里峄山。欧阳修志铭。同上

郡守张果墓在夏家渡叉路口，先在铁冶冲，后徙葬此。康熙中，主簿

宗泰立碑墓前。同上

太尉高琼墓在湖北山乡，今罗荡，犹存坊隅。高氏祀为始祖。同上



赠光禄卿高元矩三代墓在峡石山北。《万历志》载，废冢碑仆地，字

迹蚀灭，惟额有宋诰

封“高氏三代之碑”数字，或即高惠连之父。元矩墓今无后矣。后里人吏部郎高登明考其家

谱，谓硖石高氏三代墓葬，高元矩附子尚书惠连，孙知安南军器之也。元矩工诗，不仕，以

子贵封光禄卿。登明立碑具载其详。《万历志》称无后误。同上

修撰吴柔胜墓在城南四十里小劳山。裔孙明知府吴宗周，副使吴大本

附葬。同上

按：吴柔胜墓有朱文公题碑云：“呜呼！此炎宋伪学党人吴公正肃之墓”十五字。本《采访

册》。

丞相吴潜墓在隆演山南柿木铺，又有行太仆蒋宾兴墓。同上

待制贡师道墓在城东北华盖山。附近灵马山有宋进士方点墓。同上

都官梅尧臣墓在城南柏山。欧阳修志铭。《嘉靖府志》乾隆府、县

志并同

光禄卿杨墓在城西四十里川山。《乾隆府志》

朱胜非墓在馒头山，一名龙头山。有徽猷阁直学士撰神道碑。乾隆府

、县志同

右丞相马廷鸾墓在行廊山歇车原。按：廷鸾，乐平人，宋亡，由临安之宣
</div>
    <div class="pagination">
<a href="宁国府志_page203.html">上一页</a><span>...</span><a href="宁国府志_page199.html">199</a><a href="宁国府志_page200.html">200</a><a href="宁国府志_page201.html">201</a><a href="宁国府志_page202.html">202</a><a href="宁国府志_page203.html">203</a><span class="current-page">204</span><a href="宁国府志_page205.html">205</a><a href="宁国府志_page206.html">206</a><a href="宁国府志_page207.html">207</a><a href="宁国府志_page208.html">208</a><a href="宁国府志_page209.html">209</a><span>...</span><a href="宁国府志_page205.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
