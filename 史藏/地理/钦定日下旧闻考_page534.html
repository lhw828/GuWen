<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 534 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 534 页/共 698 页</h1>
    <div class="content">在其下寺建自郑常侍同生髙丽其国王李祹贡入中国得侍宣宗后复使髙丽至金刚山见千佛绕 
毘卢之式归结圆殿供毘卢表里千佛面背相向自为碑文自书之帝京景物略臣等谨按今碧云寺 
之北普觉寺之南木兰陀有玉皇阁弘法寺址今无考原成化四年十二月遣太监郑同崔安册封朝 
鲜世子李晄为王既行巡按辽东监察御史侯英奏同与安俱朝鲜人坟墓宗族皆在其地于其国王 
未免行跪拜之礼进嘱托之辞殊轻中国之体乞追寝成命遣翰林院给事中及行人往使为便上是 
其言于是赍赏则遣内臣册封则遣廷臣有学行者明宪宗实录原王延陵同张昆仑过洪光寺诗洪 
光髙阁杳林端缭绕双过锦绣鞍晓日乍开仙阙曙春云犹弄上方寒窗中猿堕青天影树里人行赤 


玉阑已分息机甘晏寂长安风雾任漫漫今雨瑶华原邬佐卿洪光寺诗绿暗深深入林端梵宇开晴 
岚飞鹳鹤秋色绣莓苔磴转山容变云移塔影来迟回不得住舍此复尘埃芳润斋集原凌震洪光寺 
诗盘旋穷九折绀殿忽茏葱寺正当髙处山都在眼中翻阶花胜雪委地栁宜风沾醉归途里春云处 
处同练溪集原邓钦文洪光寺怀陈文诗寺里还藏寺山头别起山磴盘千级上僧占一峰间秀色杯 
前堕孤云杖底还元龙自奇好惆怅不同攀诗统原朱国祚洪光寺诗石门几曲转丹梯圆殿僧同怖 
鸽栖指点游人下山路酒旗风飐夕阳西介石斋集原左光斗洪光寺诗磴削天全阔梯盘地转牢一 
亭环积翠万里见秋毫白日入林碍青天过鸟劳自从经御跸直是五云髙左忠毅集原出洪光寺东 
数转为玉华寺寺后有池泉流涓涓不绝山房跨磵十余楹称玉华别院越磵折而西北有小院名慈 
寿庵游业臣等谨按慈寿庵今无考原王嘉谟玉华寺诗层峰开浄域十丈控丹梯坐瞰平湖浅中分 
万岭低斜阳传塔影飞瀑乱莺啼自觉诸天近香花聚路蹊蓟邱集原碧云庵建于元耶律阿利吉正 
德中内监于经拓之为寺天启三年魏忠贤重修之土人呼为于公寺岩下有泉泉旁一栁有大瘿人 
呼为瘿柳栁左堂三楹万历御题水天一色前临河沼沼南修竹成林岩下一亭曰啸云春明梦余录 
臣等谨按孙承泽春明梦余录所称柳左之堂及啸云亭今俱无考水天一色扁已废原碧云寺二元 
碑一至顺二年立一元统三年立帝京景物略臣原香山碧云寺正德中御马监太监于经所造经以 
便给得幸导上于通州张家湾榷商贾舟车之税岁入银八万之外即以自饱斥其余羡为寺于香山 
而立蒙域于寺后上尝亲幸焉为之赐额嘉靖初下狱瘐死籍其家而寺与墓独存涌幢小品臣等谨 
按今寺后蒙域已毁原自洪光折而东取道松杉中二里许从槐径入一溪横之跨以石梁为碧云寺 
壮丽与香山相伯仲历数百级登佛殿殿前甃石为池深丈许水引自寺后石罅出喷薄入小渠人以 
卓锡名之寺僧导之过斋厨绕长廊出殿两庑左右折复汇于殿前石池金鲫千头上尝临观焉长安 
客话増碧云寺左侧有泉屋之纳以方池吐以螭唇红酣绿沉饵之则争帝京景物略原碧云寺泉从 
山西壁螭首口中吐出去渠尺许微有飞沫时雨初过淙淙若琴筑下注于渠渠绕亭后折而东南又 
折而北渠广尺余越数步设一闸亭前有沼可一亩渠水注之亦由螭口出迤东南注垣下过香积厨 
又西南注殿前沼余文敏集臣等谨按寺内泉源今从岩罅吐注非螭首口也原碧云刹后有泉从石 
罅出有声石壁色甚古亭曰听水佳处泉绕亭而出流于小池种白莲百本塘前穉竹嫩绿有致竹旁 
有银杏二株阴荫一亩其左一洞若夏屋泉复绕之而出达于廊下引入殿前为池界以石梁朱鱼泼 
刺水脉隐见至寺门迸入溪珂雪斋集臣等谨按听水佳处亭今无考洞屋今存原碧云寺金银宫阙 
若王者之居殿前有池跨以石梁上移跸再幸乐之设帟饮梁上观鱼寺前有泉亭竹树留御书额额 
曰苍松古栢曰水天一色其西峭壁如城有石室三临涧石门石窦盛夏可以避暑冬则徙卉木藏焉 
大复山房集臣等谨按苍松古栢诸额今废原碧云寺修除连拱与香山称左缘曲径有卓锡泉环庭 
际  鸣中为广亭右壁缀以文石境之最幽者长安可游记原出香山策马东行转而西北即碧云寺 
寺门有石狮二雕镂绝工钟楼西石刻蛟形泉从口涌泠泠泻沟中出寺而纳于涧同上臣等谨按碧 
云寺前石狮今尚存原碧云寺后有魏忠贤墓本于经旧墓道忠贤拓之翁仲石麟羊虎森列扶阑皆 
以白玉石为之雕刻精巧中立二穹碑合书其衔忠贤戮尸之后未尝葬此闻系崇祯甲申都城破后 
其党为之者明初中官造坟安葬例给银五十两自正德中多至五百两矣其后岁益月增享堂碑亭 
制愈僭越夫山林之制亦不过前树一碑而已忠贤乃用二碑党附小人之无忌惮如此惜无力士踣 
而碎之也泠然志増御史张瑗疏臣廵视西城查阅至香山碧云寺寺后峻宇缭墙覆压数里郁葱金 
碧疑是前王陵寝询之土人乃知为故明逆珰魏忠贤生圹墓上有二穹碑屹立合书钦差总督东厂 
官旗办事掌惜薪司内府供用库尚膳监印务司礼监秉笔总督南海子提督保和等殿完吾魏公忠 
贤之墓臣观览之下不胜髪指云云香祖笔记补西山碧云寺元之碧云庵也耶律阿利吉所建明正 
德中内珰于经拓之为寺而立蒙域于后土人呼为于公寺嘉靖初于下狱死天启三年内珰魏忠贤 
重修亦立蒙域其后崇祯初魏亦戮尸二珰皆立蒙而皆不得其终岂名山有灵不为奸竖藏魄耶冬 
夜笺记补西山佛寺百数皆建自内官其最闳丽者曰碧云寺因山下上筑台殿金碧露松栝之表其 
北内官坟墓数十镌石为阑穷极纤巧翁仲羊虎夹侍墓碑林立其文俱宰相所制中立穹碑二具书 
总督东厂官旗魏忠贤爵秩盖忠贤败后其尸已戮其族已徙阉寺犹力护其类树碑立蒙然后知小 


人流祸未有酷于阉寺者也竹垞文类补碧云寺有小石幢本当时卖地劵也演作韵语末云卖与中 
丞阿利吉吉作平声盖从国语读古人游戏翰墨书劵每作韵语如王褒童约石崇奴劵皆然戴良失 
父零丁亦用韵语又见汾州学宫门右有石嵌壁中乃金郝天挺募建文庙疏其文伏以之下书绝句 
一首即接以谨疏字此皆辨文体者所未及也青鞋踏雪志朱昆田原按周宪王作元宫词云独木凉 
亭锡宴时年年巡幸孟秋归红妆小妓频催酌醉倒花前阿刺吉张光弼塞上谣云妖姬二八貌如花 
留宿不问东西家醉来拍手趁人舞口中合唱阿刺刺皆以元国语叶韵未免近于填词然填词必准 
周伯清中原韵而吉字止作上声读刺字止作去声读无读平声者以中州韵作诗犹且不可况逸出 
中原韵之外乎以之入卖地劵君子无讥焉矣原陆深碧云寺诗乌道千盘迥羊肠一径斜年年二三 
月红杏碧桃花俨山集原陈沂游碧云寺诗西岭多金刹林深到碧云山文琱宇断水脉石渠分鱼跃 
翻苹见莺啼隔竹闻经营竟谁主太息倚斜曛拘虚集原唐顺之游西山碧云寺诗端居滞文翰久与 
赏心阕出汴乘休豫寻幽展欢悦涉涧俯潺湲攀峦面嶻嵲邈哉神皋奥居然灵境别夷峻疏深池塞 
坎构崇棁浴室荡汤泉氷井沸阴穴跻险惕瞑眩逃回折超轶密林嬉猿猕远峰挂虹霓宵看朝旭升 
昼见昏星列蔀丰光乍熹崖悬曜先晰景会万象昭迹暌百虑绝嵓栖庶可希从兹谢尘辙荆川集原 
何御碧云寺诗侵晨发广源到寺日亭午回见山下居颇异寰中土树底禽关关岩间鹿麌麌钟鸣出 
绀林香霭薄珠宇薜荔当髙垣蘼芜杂修楚入门释尘襟僧导转回庑石泉山下行流杯坐中取即此 
慰遐情何恋圭与组白湖集原莫如忠碧云寺诗香台何处觅倚杖蹑层巅出树凌飞磴穿阶响暗泉 
洞阴扄若户林霭碧于天到切归依想无劳更问禅崇兰馆集原何栋碧云寺诗万峰圆殿阁碧色净 
如云树影栏前落泉声竹里闻攀萝丹磴转凿石翠流分独爱空林静焚香对鹤群太华集原王世贞 
宿碧云寺诗幽人夜无寐初月衔山阁不见月出光但见松影落弇州山人稿原公鼐碧云寺诗西山 
千百寺无若碧云奇水自环廊出峰如对塔移楼齐平乐观苑接定昆池不似人工得当时作者谁问 
次斋稿原姚汝循碧云寺诗策马随流水穿林到碧云金银开法界紫翠霭朝曛峰自香炉转泉非裂 
帛分年来几事息鱼鸟与人群锦石斋集原朱国祚碧云寺诗银牓髙悬宝地赊游人只爱寺前花不 
知贾舶征求尽旧鬼年年哭潞沙介石斋集原钱楷碧云寺诗空王台殿碧氤氲药坞松关启夕曛丛 
筱娟娟围砌密细泉汩汩绕廊分月明梵呗诸天近雨后钟声下界闻向夕虚堂对寒碧坐来衣冷欲 
生云万玉亭集原傅淑训碧云寺诗洞岩倒立石笋涧水斜流落花朝云迷处僧舍暮山影里人家帝 
京景物略补陆深碧云寺观泉作堂辞白玉前寺到碧峰下石幢挿堵波贝叶翻般若循除决清泉此 
境极潇洒琤琮金佩传宛转玉绳泻细怀川上心临流叹不舍曾闻貂珰雄挥金事游冶高台相掩映 
松篁杂梧槚似识舟壑安宁知蕉鹿假止观等殷鉴洗酌泛周斚俨山集以上各条原在郊垧门今移 
改 

 

钦定日下旧闻考卷八十七 

 


钦定四库全书 

钦定日下旧闻考巻八十八 

郊垧东一 

 

</div>
    <div class="pagination">
<a href="钦定日下旧闻考_page533.html">上一页</a><span>...</span><a href="钦定日下旧闻考_page529.html">529</a><a href="钦定日下旧闻考_page530.html">530</a><a href="钦定日下旧闻考_page531.html">531</a><a href="钦定日下旧闻考_page532.html">532</a><a href="钦定日下旧闻考_page533.html">533</a><span class="current-page">534</span><a href="钦定日下旧闻考_page535.html">535</a><a href="钦定日下旧闻考_page536.html">536</a><a href="钦定日下旧闻考_page537.html">537</a><a href="钦定日下旧闻考_page538.html">538</a><a href="钦定日下旧闻考_page539.html">539</a><span>...</span><a href="钦定日下旧闻考_page535.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
