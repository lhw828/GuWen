<!DOCTYPE html>
<html>
<head>
    <meta charset="UTF-8">
    <title>大清一统志 - 第 172 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 172 页/共 202 页</h1>
    <div class="content">　　人物元杨恵【威楚人父早逝母疾祷神求代母感神梦以子孝延年翌日病痊年八十五恵负土茔坟庐墓三年有司以闻表其门蠲徭役】明髙恵【姚州土舍洪武十七年土官自久寇品甸恵为姚州同知从西平侯沐英击平之二十年普定侯陈桓总制云南于姚安等处立营屯粮时恵治姚安安辑其民称能吏】赵和【白盐井人天顺间母兵掠和年十四昼夜涕泣随至辽东见其母主者留不即遣和泣血哀求乃与母俱还】髙梓潼赐【姚州土州同五嵗丧父母谭氏病痿痹朝夕稽颡北辰求代母病目赐时砥之病廱又吮之俱愈成化中诏予旌表】髙栋【姚州土合宏治十六年普安贼叛屠郡县栋与指挥唐永击之奋勇杀贼追至板桥驿遇伏孤身转战身中十数鎗而死】王用之【镇南州人宣徳间任交趾慈亷州知州交人叛被执不屈死之事闻赠官赐祭】宋钰【楚雄人正徳中蕲水教谕擢知岳池多恵政登仕籍二十年所得俸赀悉周亲族家无余财】王鸣鳯【大姚人事母以孝闻知府王鼎竒其学行为择娶则一丑女也鼎欲为更娶鸣鳯不可曰此女见弃则终身失所矣鼎益竒之以贡谒选至京师从王守仁学献筹邉六防授安福丞转峨眉令兴利除弊政声大着】髙鹄【姚安府土舍多谋善骑射盗贼敛迹嘉靖三十年元江之变布政使徐樾遇害鹄赴救死之有司以状闻诏予优防】孙学易【楚雄人万歴中进士授宁国府推官断狱无寃陞遵义副使土官奢崇明有逆志屡请上官先事以折其谋不纳后猖獗三省骚然人服其先见歴官陜西布政使致仕卒】苏徳馨【广通人父宠异母遂之居外益尽孝耕田养亲不怨不怒郷党称之万歴中任茂州学正】吴继勲【楚雄人授楚雄卫指挥万歴中督军征缅屡防孤军无援没于阵事闻赐祭□起周世袭】孙学诗【楚雄人万歴中由举人累迁吏部员外着四民图説进呈帝嘉之擢四川永寜道有恵政以疾归】陶希臯【姚安人万歴中石阡推官发奸摘伏如神及守永寜平赋役擒巨寇以刚直忤上官迁王府教授归里】金鲤【姚安诸生性至孝母杨氏病笃鲤昼夜祷梦神授方母病遂愈后母没庐墓侧时罗贼刼掠感其孝舍之而去兄鲲举家疾疫鲤与同寝处供汤药万歴七年诏赐银币建坊旌奨】刘九畴【姚安人由贡生知綦江县方出仕尽以遗产让诸弟乡里重之万歴间赐孝友驰声匾额】李邦相【楚雄人家贫甚父殁卖身以葬留妻养母未几母卒妻亦愿卖身姑妻父怒讼于郡郡髙其事以上闻诏建坊旌之】周孔徒【定逺人性孝友抚兄子育弟妹周济贫乏乡里称之子昌祚天启进士少孤事母以孝闻官大理评事】丁师羲【楚雄人崇祯中知坝州时州城被兵竭力战守城防死之赠叅议　本朝乾隆四十一年　　赐諡节愍】俞观【楚雄人与弟益潜心理学教授生徒逺近负笈而至时土贼防城闻其名迫之使见不屈自投泮水人救之遂隠遯不出】杜天桢【楚雄人崇祯末土贼沙定洲攻城天祯创议力守监军杨畏知败于流寇城中瓦解天祯至西城楼正衣冠自缢死】王承宪【楚雄人崇祯末袭职为楚雄卫指挥中武举授游击为监军副使杨畏知前锋沙定洲围城承宪击却之贼隂诱其部曲承宪大呼手仞数人与弟承慎俱战死　本朝乾隆四十一年　　赐谥烈愍】谢琯【楚雄人任四川遵义推官适流寇攻城琯战败不屈贼令屠城琯曰茍止杀吾当从汝贼喜遵义人遂获免廹与偕行至贵阳自缢于学宫　本朝乾隆四十一年　　赐谥节愍】张朝纲【广通人崇祯时任浑源州州同解职归流寇至广通朝纲谓妻冯氏曰吾受国恩何忍偷生与妻从容自缢长子耀葬亲讫亦缢死　本朝乾隆四十一年　　赐諡节愍】包洪策【广通人崇祯末任新都知县甫四月流寇至洪策力守孤城兵少食尽城防被执不屈骂贼死】陈士性【楚雄人崇祯末任冀州州同流贼防城不屈死之　本朝　乾隆四十一年　　予入忠义祠】王家祥【楚雄人廪生流寇入城閤家二十九口皆投水死　本朝乾隆四十一年　　予入忠义祠】靳时芳【姚安人侍父赴京父在途疾不能乗马时芳背负而行母病痈时芳晨夕抱扶歴三十二年如一日家贫教授跬歩有绳尺游其门者皆有规矩侄仕清防孤抚之成立年八十三卒】李师泌【姚安人邑武生吾必奎叛杨畏知任楚雄监军以守偹委师泌协守必奎防城师泌不屈直前大骂贼令防其首师泌骂曰贼奴防人何不先其足乎遂从足防至首而死楚人莫不哀之　本朝乾隆四十一年予入忠义祠】席上珍【姚安人崇祯中孙可望等入云南上珍与州守何思大姚举人】
　　【金世鼎婴城固守城防世鼎自杀上珍被执至昆明骂贼磔于市思亦不屈死之　本朝乾隆四十一年　　予入忠义祠】
　　本朝杨三竒【南安人顺治间有贼刼其家父被执竒十四嵗奋身抱贼曰寜伤我母伤我父遂受刃死父得全】陈士骥【南安人顺治举人吴三桂反檄官之拒不受事平授隆徳县知县】徐逹干【字跻庵楚雄人康熙癸丑进士吴三桂之乱杜门八年胁以伪命不屈贼平滇抚疏荐授山东髙苑县有殊绩累迁吏科都给事中】张肫仁【楚雄人康熙癸卯举人吴三桂叛胁以官不受贫居教授以终】李天秩【楚雄人康熙庚午举人当事重其才延为山长议论开发一时人士多所成就】萨纶锡【楚雄人康熙乙未进士选庶常授检讨气度安详诗文博雅为迤西甲科之首】
　　流寓唐李善【江都人善属文淹贯古今号为书麓顕庆中累迁崇文馆直学士为文选注敷析渊洽坐与贺兰敏之善流姚州寻赦还】宋髙量成【大理人世为段氏相避位不仕筑城于威楚之徳江村恤孤寡教子弟风俗为之一变】明黄辅【巴县人成化间以举人任南安州学正后寓广通聚徒讲学士类赖其陶成今子孙犹在南安】黄守钟【宋黄庭坚之后宧于姚遂家焉】
　　列女明王定邦妻孙氏【楚雄人年二十九夫亾守节训二子承宠承宪以忠义立身后俱死国难氏年八十三卒】王俊妻严氏【楚雄人夫卒无子甘贫守节而终】杨时泰妻何氏【镇南人年二十七夫卒抚孤教子夀至百嵗】陈友忠妻鲁氏【江南人随父戍姚安所年二十八夫战死交趾氏抚孤守节年至九十成化中被旌】鞠以和妻杨氏【南安人年二十三夫亾无子誓志守节年至九十一嵗】杨焕袍妻杨氏【南安人年二十值沙贼之乱氏被执厉声骂贼冐刃而死】包遇景女【定逺人为野寇所掠女不辱被杀】周国正妻张氏【定逺人年二十夫逾垣失足死氏舐其血大恸自缢以殉】周如盘妻陆氏【定逺人年十五夫卒氏悲涕不己至夜遂死于尸侧】孟宗圣妻温氏【定逺人年二十余夫殁事姑孝教子成立夀至百嵗】李大中妻张氏【定逺人遇贼劫掠恐为所汚投河死】苏兰妻董氏【广通人年二十六夫亾守节安鳯之变劫掠至县氏负姑逺避﨑岖山谷间卒免于难】杨世恩妻韦氏【广通人崇祯五年野贼焚民□氏恐受辱投烮熖中死】徐光鼎妻万氏【广通人崇祯五年野贼破城氏自投水死　又同县段元臣妻王氏亦城破投水死】景同春妾赵氏【琅井人春无子纳为妾亦不孕春夫妇相继而殁氏为立嗣殓如礼前一日自缢死家人哀之同穴葬焉】靳志妻赵氏【姚安人夫卒守节抚子子复卒抚幼孙成立】刘襄妻髙氏【姚州人明末流寇防城氏惧辱抱幼子投井死】王经妻张氏【大姚人夫早卒家贫氏苦节事翁姑抚子鸣鳯成立后官县令以清节着人以为母教】施经纶妻张氏【大姚人夫卒于官临诀托以养父母氏扶榇归有欲夺其志者氏泣曰违夫重托何以相见地下孝事舅姑守节终身】张震妻王氏【白盐井人年二十夫卒抚子世荣长娶妇世荣又殁姑媳相依守节不渝】席上珍妻封氏【白盐井人流冦张虎防姚州上珍骂贼死氏亦被执将逼之氏绐曰姑俟七日乃可贼禁氏庙中至三日伺间潜出投井死】
　　本朝谢泰来妻金氏【镇南人年二十四夫亾守节纺绩以飬翁姑教子成立康熙五十七年旌】陈所飬妻罗氏【楚雄人年二十九夫卒子甫一嵗氏守节抚孤数十年足不履外庭雍正三年　旌】张天琯妻孟氏【定逺人夫为诸生早卒氏守节抚孤成立雍正三年　旌】袁尚义妻李氏【楚雄人年二十四夫亡守节孝事翁姑周恤宗族三世同居雍正十三年　旌】白璋妻王氏【楚雄人年二十九夫亡子幼氏纺绩教子事孀姑甚谨雍正十三年　旌】鲁逹道妻李氏【姚州人年二十八夫亡矢志抚孤事翁姑以孝闻雍正十三年　旌】王希孔妻张氏【白盐井人年十九夫卒无子事舅姑甚谨抚侄为嗣守节七十年雍正十三年　旌】倪光防妻王氏【大姚人年二十九夫卒抚子成立夫弟殁无子氏出资殡更为立嗣人以为难雍正十三年　旌】陈天成妻萨氏【楚雄人年二十六夫故无子抚侄廷洁为嗣课之成立仍捐置祭田修葺租墓以成夫志同县江长源妻刘氏刘宗孟妻王氏并于乾隆年间前后　旌表】李徳湛妻段氏【南安州人夫亾家贫苦节事舅姑抚二子成立乾隆四十四年　旌表】李濬妻杨氏【定逺人夫亾守志与同县金淳妻田氏并于乾隆元年　旌表】张镜妻徐氏【姚州人年二十八嵗夫故嗣子继殁氏乃抚其弟子徐绍武为张氏后事八旬翁姑能尽飬乾隆三年　旌表同州由虞陛妻冉氏李望道妻袁氏王式良妻朱氏并于乾隆年间先后　旌表】张天琼妻宋氏【黒盐井人适张七载生子嵗余氏年甫二十一守节不渝乾隆三十年　旌表】唐徳焯妻罗氏【白盐井人夫故氏年甫二十抚飬孤子敏功成立乾隆三十一年　旌表】
　　仙释唐杨波逺【叶榆人永徽时尝骑三角青牛逍遥威楚间滇池盐井四十余处皆杨所开】王载元【南诏时同友张明亨楼威楚之五楼山有道人至自称无心昌道人与饮欢噱起谓二子曰来年秋风起塞外吾当再来及期道人果至防醇酒与二子饮饮毕驣空而上二子亦俱仙去后人谓昌无心乃吕字也其吕岩乎遂名阁闗滩为吕阁】
　　土产金【唐书地理志姚州土贡麸金明统志龙蛟江出】银【楚雄南安出】盐【白盐井出】黒盐【定逺县出黒井琅井广通县阿陋井猴井俱产盐色黒】麝香【唐志姚州土贡】莎萝布【寰宇记姚州有橦木皮可为布府志即梭萝布】越氊【寰宇记姚州产又引蜀记云云南越毭氊罽也】响石【出楚雄县文殊山声清越宜为磬今无】锦鸡　白鹇【俱府境出】龙目【寰宇记姚州产似荔枝】菩提子【俗名木槵子可为念珠圆净胜他产世传髙泰祥死节一女流亾民间未知兄弟所在手植此树以卜存亾九植咸茁久之尽得今存者九族】















　　钦定大清一统志巻三百七十九
<史部,地理类,总志之属,大清一统志,永昌府图>
<史部,地理类,总志之属,大清一统志,永昌府图>
<史部,地理类,总志之属,大清一统志,永昌府表>
<史部,地理类,总志之属,大清一统志,永昌府表>
　　钦定四库全书
　　钦定大清一统志巻三百八十
　　永昌府【在云南省治西一千二百里东西距六百九十里南北距一千一百二十里东至顺寜府顺宁县界一百四十里西至神防闗界五百五十里南至孟定土府界八百七十里北至大理府云龙州界二百五十里东南至顺寜府顺宁县界一百一十七里西南至天马闗界一千一百一十里东北至云龙州界三百五十二里西北至马面闗界三百里自府治至　京师一万一千八百十里】
　　分野天文东井舆鬼分野鹑首之次
　　建置沿革禹贡梁州荒裔古哀牢国九隆氏居之未通中国汉武帝元狩二年置不韦县属益州郡后汉永平初于县置永昌郡治焉三国汉因之晋成帝时省萧齐复置水昌郡【南齐书州郡志有名无氏曰空荒不立】隋废为益州总管府地唐初为云南姚州郡地【杜佑通典后汉永昌郡即今云南郡唐书南蛮传姚州境有永昌蛮居古永昌郡地咸亨五年叛髙宗以太子右卫副率梁积夀为姚州行军总管讨平之武后天授中遣御史裴怀古招怀至长夀时大首领董期率部落内属】后为防氏六节度之一徙西防蛮居之段氏髙氏皆称永昌府元初立千户隶大理万户府至元十一年置永昌州十五年升为府隶大理路二十三年又置金齿等处宣抚司于此【元史地理志中统初金齿白夷诸酋各遣子弟朝贡二年立安抚司以统之至元八年分金齿白夷为东西两路安抚司十二年改西路为建寜路东路为镇康路十五年改安抚为宣抚立六路总管府二十三年罢两路宣抚司并入大理金齿等处宣慰司】明洪武十五年仍置永昌府又立金齿卫二十三年省府以金齿衞为军民指挥使司嘉靖元年改为永昌军民府【滇志景泰中设镇嘉靖中罢】
　　本朝为永昌府属云南省领州一县二安抚司一外又领羁縻土府一土州二宣抚司五安抚司二长官司一
　　保山县【附郭东西距六百九十里南北距四百十里东至顺宁府顺宁县界一百四十里西至神防闗界五百五十里南至潞江安抚司界一百六十里北至大理府云龙州界二百五十里东南至顺宁县界一百十七里西南至腾越州界一百四十里东北至永平县界一百六十七里西北至野人界一百四十七里本汉不韦县属益州郡后汉为永昌郡治晋省齐复设永安县为永昌郡治不韦属焉梁以后废元为永昌府治明洪武十五年改为永昌金齿二千户属金齿卫正徳十四年改设新安千戸嘉靖元年始置保山县为永昌府治　本朝因之】永平县【在府城东北一百七十里东西距二百三十五里南北距一百五里东至防化防界一百八十里西至保山县界五十五里南至顺宁府顺宁县界二十五里北至大理府云龙州界八十里东南至防化防界六十里西南至顺寜县界三十五里东北至云龙州界一百三十里西北至保山县界五十里本汉益州郡地后汉置博南县属永昌郡晋省萧齐复置梁以后废唐时防氏置胜乡郡段氏因之元初立永平千户至元十一年改为县属永昌府明洪武二十三年改属金齿衞嘉靖二年仍属永昌府　本朝因之有土县丞马姓世袭】腾越州【在府城西三百六十里东西距三百里南北距二百里东至保山县界一百二十里西至野人界一百八十里南至南甸宣抚司界二十里北至保山县界一百八十里东南至陇川宣抚司治一百二十里西南至野人界一百二十里东北至保山县界一百十里西北至野人界二百七十里汉益州郡地后汉永昌郡地唐贞元中南诏异牟寻逐诸蛮置软化府后白蛮徙居之改腾冲府元宪宗三年府酋髙救内附至元十一年改藤越州又置藤越县十四年増置腾冲府仍置藤越县二十五年州废府县如故寻又省县入府隶大理路明洪武三十一年改腾冲守御千户所隶金齿卫正统九年升为腾冲军民指挥使司嘉靖二年改置腾越州属永昌府仍置腾冲衞　本朝康熈二十六年裁衞入州仍属永昌府】潞江安抚司【在府城西南一百三十五里东至保山县界十五里西至腾越州界六十里南至芒市界一百五里北至保山县界一百五十里本后汉永昌郡地旧名怒江甸讹为潞江元至元十三年置柔逺路军民总管府治怒江甸隶金齿等处宣抚司后为麓川宣抚司所防明洪武十五年改为柔逺府二十三年改为潞江长官司永乐九年升安抚司属永昌衞土官绵氏世袭　本朝因之属永昌府嵗征差发银八十两】孟定土府【在府东南八百七十里东至顺寜府云州界西至木邦界南至孟琏长官司界北至镇康土州界自府治东北至省城一十八程本古蛮地名景麻甸元至元十六年立孟定路军民总管府领二甸隶大理金齿等处宣慰司明洪武十五年改置孟定土府　本朝因之隶永昌府土官罕氏世袭】湾甸土州【在府东南二百二十里东西距五十里南北距九十里东至顺宁府顺宁县界二十五里西至猛波罗三十里南至镇康土州界二十里北至保山县界七十里自州治东北至省城二千里本古蛮地名细睒元中统初内附属镇康路明洪武十七年置湾甸土州永乐元年改为长官司寻仍改为州本朝因之隶永昌府土官景氏世袭嵗徴差发银五十两】镇康土州【在府南三百八十里东西距一百十里南北距一百十里东至顺宁府顺宁县界四十里西至潞江安抚司界七十里南至耿马宣抚司界六十里北至湾甸土州界五十里自州治东北至省城二十三程本古蛮地名石睒黒僰所居元中统初内附至元十三年立镇康路军民总管府领三甸隶金齿等处宣抚司明洪武十五年改为镇康土府十七年改为土州本朝因之隶永昌府土官刁氏世袭嵗徴差发银一百两】陇川宣抚司【在府西南五百里东至芒市安抚司界一百八十里西至千崖宣抚司界八十里南至木邦旧宣慰司界一百八十里北至南甸宣抚司界六十里自司治东北距省城六十六程本汉永昌郡徼外地其地曰大布茫曰睒头附赛曰睒中弹吉曰睒尾福禄培皆白蛮所居元中统初内附至元十三年置麓川路军民总管府明洪武十七年置麓川平缅军民宣慰使司正统三年土蛮思任发叛六年讨平之遂废十一年复置于陇把之地改曰陇川宣抚司与南甸干崖谓之三宣万歴中入于缅已而复归中国本朝因之隶永昌府腾越州土官多氐世袭嵗征差发银一百七十两】南甸宣抚司【在府西南三百九十里东至潞江安抚司界一百二十里西至千崖宣抚司界七十里南至陇川宣抚司界一百二十里北至腾越州界七十里自司治东北至省城二十二程本汉永昌郡徼外地曰南宋甸元至元二十六年置南甸路军民总管府领三甸明洪武十五年改南甸府永乐十二年改南甸州正统八年升宣抚司　本朝因之隶永昌府腾越州土官刁氏世袭嵗征差发银十一两】干崖宣抚司【在府西南四百八十里东至南甸宣抚司界四十里西至盏逹宣抚使界五十里南至陇川宣抚司界八十里北至南甸宣抚司界五十里自司治东北至省城二十三程本汉永昌郡徼外地旧名干頼睒亦曰渠澜睒白蛮居之元中统初内附至元十三年置镇西路军民总管府领二甸隶金齿等处宣抚司明洪武十五年改镇西府永乐中改长官司正统八年升宣抚司　本朝因之隶永昌府腾越州土官刁氏世袭嵗徴差发银五十两】芒市安抚司【在府南三百二十里东至镇康土州界三里西至陇州宣抚司界五里南至放宣抚司界十里北至潞江安抚司界十里自司治东北至省城二十三程本古蛮地旧曰怒谋曰大枯睒小枯睒即唐时茫施蛮也元中统初内附至元十三年立茫施路军民总管府领二甸属金齿宣抚司明洪武十五年置芒施府正统九年改置芒市长官司隶金齿军民指挥使司万歴中辖于陇川后加安抚本朝因之置为安抚司隶永昌府腾越州土官放氏世袭嵗征差发银七十两】猛卯安抚司【在府西南六百里东至遮放宣抚司界六十里西至缅甸界八十里南至旧木邦宣抚司界五里北至陇川宣抚司界四十里本陇川宣抚司地明万歴十三年析置蛮莫宣抚司后为缅所据安揷于此　本朝平滇顺治十六年改蛮莫宣抚司为猛卯安抚司隶永昌府腾越州土官衎氏世袭】遮放副宣抚司【在府西南四百里东至芒市安抚司界一百里西至陇川宣抚司界五里南至阿瓦界八十里北至南甸宣抚司界五十里本陇川宣抚司地明万歴十二年置副宣抚司　本朝因之隶永昌府腾越州土官多氏世袭】盏达副宣抚司【在府西南五百里东至干崖宣抚司界二十里西至距石闗一百里南至铜壁闗一百里北至猛睑八十里本干崖宣抚司地明正统中置副宣抚司万厯九年为缅所灭　本朝平滇置盏逹副宣抚司隶永昌府土官刁氏世袭】孟琏长官司【在府东南一千五百六十里东至车里宣慰司界西至旧本邦宣慰司界南至孟艮土府界北至威逺州界自司治北至省城二十三程本古蛮地名哈瓦明永乐四年设隶云南都司正统四年其长官降于麓川七年王征麓川招降孟琏长官司亦保等寨嘉靖中孟琏与孟飬孟宻诸部相仇杀者数十年司废万厯十三年陇川平复设孟琏长官司本朝因之雍正八年土司刁派愿输厰课六百两以充兵饷奉　防减半收三百两】
　　形势北接大理东界澜沧【明统志】沧江怒水为襟帯于东西九隆三崇作屏藩于前后据八闗三堡之形胜扼三宣六慰之咽喉【通志】
　　风俗风俗敦直【汉诸葛亮表】衣冠礼仪悉效中土【明通志】男务农桑女勤织絍【府志】
　　城池永昌府城【周十三里有竒门八有濠旧土城唐天寳中南诏皮罗閤所筑西倚太保山麓段氏因之元至元间复修筑明洪武十五年又因旧址重修寻废十八年改筑甃以砖石又于太保山絶巘为子城设兵守二十八年辟城西罗太保山于城内　本朝康熈中累修】永平县城【周三里有竒门四引江水为濠旧与永平守御同城明洪武十九年立木栅跨银龙江上二十六年易以砖】腾越州城【周八里有竒门四有濠其西北二面架石以通山泉旧无城明正统十四年兵部侍郎杨寜征麓川驻此筑土城十五年甃以砖　本朝康熈五年重修】
　　学校永昌府学【在府治北明嘉靖二十六年改建本朝康熈中屡修入学额数二十名】保山县学【在县治北明嘉靖十一年建　本朝康熙九年重修入学额数二十名】永平县学【在废守御所西明嘉靖十二年改建　本朝康熙八年迁西山下三十一年复还故址入学额数八名】腾越州学【在旧衞治明成化十六年建腾冲司学于治南嘉靖三年改为州学　本朝康熙七年修三十三年改建今所入学额数二十名】正学书院【在府学左又保山书院在明伦堂左侧明嘉靖间知府杨朗建又保山县有见罗书院明万歴间建兵备副使李材集吏士讲学于此又永平县有博南书院在县学前各州县俱设义学】
　　戸口【原额军民人等共三十二万五千二十七新增二万七千五百二十三】
　　田赋【民屯田地二千四百九十五顷二十六亩四分共额征银一万一千一百六十五两六分六厘零夏税秋粮一万五百十八石六升五合零】
　　山川太保山【在保山县内郡之镇山也旧志旧时府城西倚山麓洪武中于山之絶巘为子城设兵以守寻辟城之西罗山于内府志嵯峨东向亘数十里山巅平衍可习骑射林木苍翠尝掘地得巨砖上有平好二字相传为诸葛武侯所遗】寳盖山【在太保山后以形似得名山势崚嶒为众山之冠羣峰层叠皆此山支裔又有五福山在寳盖山北二里滇志寳盖山右二里曰梯山山左曰玉壶山有石窦流泉甚清每白云从涧底起穿挂山椒如王壶然】安乐山【在保山县东二十五里夷语讹为哀牢峯秀耸延袤三十里絶顶有石巉岩如人坐怀中府志絶顶一石有二穴相去一寸五分名天井土人于春首视穴水盈缩卜岁丰歉相传武侯凿以济军者山下有一石二泉出焉一温一凉号为玉泉故又名玉泉山】九隆山【在保山县西龙泉门外十里后汉书西南夷传哀牢夷妇人沙壹居牢山捕鱼水中触沉木有感懐姙十月产子男十人后沉木化为龙出水上九子惊走小子不能去背龙而坐龙因舐之其母鸟语谓背为九谓坐为隆因名子曰九隆后牢山下有一夫一妇生十女九隆兄弟皆娶以为妻渐相滋长世世相继明统志山有九岭又名九坡岭沙河源出此府志诸葛亮南征尝凿山脉以泄其气今迹存焉】玛瑙山【在保山县西百里产玛瑙石山之后曰茶山其上产茶最佳】法寳山【在保山县南十里府志法寳山势接九隆山而沙河亦限之异牟寻于此建法寳寺故名】卧狮山【在保山县南十五里滇畧山以形名袤二里俗号卧狮窝旧志下有芭蕉洞石乳垂结如霤又名石花洞洞南即官市山也县志山北有官市堰】秀岩山【在保山县南废施甸长官司东南二里岩下出泉注于小罗窑河北流经峡口洞入澜沧江又东二里有摩苍山一名施甸山孤峯耸秀又秀岩山西七里冇石栅山又司西北二十五里有当归山又十五里有新栅山】茨竹坪山【在保山县南旧镇姚所南三十余里接猛波罗界】屋牀山【在保山县南七十里滇程记由武昌过蒲缥驿经屋牀山箐险路狭人不得行过山至潞江之外为髙黎共山】栖贤山【在保山县城北四里】白龙山【在保山县北十里相传东汉时有白龙之祥故名】虎嶂山【在保山县北二十里高百丈袤三里许下有温泉】寳台山【在保山县北一百八十里府志山势髙竣雄峙万峯中西南名区也】峡口山【在保山县东南四十里通志下有石洞广二丈泄一郡之水隂流地中达施甸枯柯河下入澜沧江府志洞多鱼又名鱼洞】鳯溪山【在保山县东北三十里与安乐山并峙上有吕公台府志不韦废县在其麓】天井山【在保山县东北四十里冈陵四围中有平陆故名山北有大树段氏时獠蛮为盗出没此中过者辄弯弓射树以厌之树髙五丈余箭镞如猬毛俗谓之万箭树】罗岷山【在保山县东北八十里澜沧江西岸延袤四十余里通志相传防氏时有僧罗岷自天竺来此作戏舞术石亦相随而舞迄今岸下时有飞石过者惊趋又传天将晓时石自江中飞入雾表】灵鹫山【在保山县西北八里府志髙如寳盖延袤七里余山间产茶香逾诸品】云岩山【在保山县西北二十五里明统志山髙百丈盘廻三里许岩深处一横石凿为卧佛因以建寺匾曰云岩卧佛又五里为石磵山层叠如列屏】大富山【在保山县西北三十里其北又冇银壶山状如悬壶】地寳藏山【在永平县东七十里一名观音山相传诸葛武侯南征至此迷道遇一老妪呼犬从絶境中出始得路因建庙祀之俗名呌狗山】罗武山【在永平县东一百里髙五百丈山半有泉胜备江发源扵此】和邱山【在永平县西三十里盘廻五十里众峯耸秀入云逺近瞩目焉东麓一潭四时澄澈流为木里河西麓有泉流为曲洞河】罗木山【在永平县北八里翠列三峯状如笔架西临银龙江又万松山在县北三十五里山多古松上有万松阁又北七十里为羊街山山半涌泉周围五尺名一碗水地名碗水哨又县西北三十五里有七盘山】髑髅山【在永平县西南五里相传昔有妖食人多存髑髅有僧于山上立神祠下建佛刹镇之害遂息】花桥山【在永平县西南三十五里髙二十里许上有铁矿】博南山【在永平县西南四十五里华阳国志博南县西山髙三十里郦道元水经注博南山名也县以氏之明统志汉武通博南山即此一名金浪巅山俗讹为丁当丁山极险隘为蒲蛮出入之所昔南诏遣将军征缅囘师多赍金寳经此山遇盗死后因立祠曰金浪巅山神祠北麓有泉流为花桥河滇南畧山上有铁柱为西陲要道通志崇坡峻坂委曲嶙峋上下约三十里】横岭山【在永平县东北一百三十五里山极陡峻驿路径其上其西冇泉下流为九渡河府志横岭山髙三十里延袤七十余里春时山花如锦綉又名綉岭山】阿荒山【在永平县东北一百七十里银龙江发源于此】球□山【在腾越州东五里下峻上平山顶有池池旁二穴相距十余丈水从上穴流经下穴注于地谓之伽河池明正统间麓川贼防边守御官军防此立寨亦名梗寨山又东十里为马峯山一名长洞山又东三里为巅峻山又东三十里有赤土山】髙黎共山【在腾越州东一百二十里州志一名磨盘山又名昆仑山夷语讹为髙良公山一作髙黎贡山东临潞江西临龙川江左右有平川名为湾甸山东南即湾甸州山上下东西各四十里可望吐蕃雪山草木四时不凋瘴气最恶冬雪春融夏秋炎炽山顶有泉甚清洌其泉东入永昌西入腾越又名分水岭防氏封为西岳明永乐初平缅诸蛮刁干孟叛何福讨之跻髙良公山直捣南甸大破之正统二年麓川贼思任发叛别将髙逺帅师败扵髙黎共山下七年总督王骥分军破上江贼寨中军渡下江通髙黎共山道进至腾冲其山延袤数百里当走集之道战守要地也滇行记越怒江二十里为磨盘山径险箐深仅容单骑为西山腾越之要冲】擂鼔山【在腾越州西十里又名寳峯山上有攅峯寺为摩伽陀禅定处相传武侯驻兵其上故得今名】来鳯山【在腾越州南四里一名龙鳯山每曙时有岚气锁之上有神祠唐杜光庭卒于此立庙祀之州志去州南五里曰水尾山七里曰飞鳯山南去里许曰团山形如林峦相接多产名材】罗左冲山【在腾越州南二十里】半个山【在腾越州南六十里上有镇夷闗接南甸宣抚司界悬崖削壁足为华戎之限北寒南暑】□峨山【在腾越州北十里其下有池亦名下干峨池又二里为上干峨山下有池名清河亦名上□峨池旧志上干峨池周六百余丈花木围绕叶落池内则鸟雀啣去山北有金塔坡相传昔有异人修道于此至今无蚊蚋霜雪亦曰澄镜又有土山在州北十二里上有龙池周五十余丈池旁有圆石大丈许传昔异僧所遗旱祷此石石浸龙池内雷雨辄至曰济旱石】巃嵸山【在腾越州北三十里山极峻云合则雨人以此騐隂晴又五里为打莺山春莺多集其上】雪山【在腾越州北九十里山有三峯上多积雪】小甸山【在腾越州北一百三十里山径险絶以木为栈又山北二百二十里有明光山上有银铜矿南又有南香甸山】罗生山【在腾越州东南二十里峯峦千丈条冈百里腾冲之名山也】和塲山【在潞江司东三十余里通志在府西南一百三十五里】雷弄山【在潞江司东八十里接雷弄冈为干崖境】掌亢山【在潞江司南三十里通志司南又有髙仑山】无量山【一名无粮山在孟定土府北镇康土州西南接耿孟司界】孟通山【在湾甸土州境产茶】乌木龙山【在镇康土州西南与无量山俱产大药】寄箭山【在陇川司境滇畧司有诸葛武侯寄箭山过此尽平地一望数千里】摩梨山【在陇川司境又有罗木山俱极髙大夷人恃以为险】丙弄山【在南甸司东十里】蛮干山【在南甸司东十五里土酋慿恃其险世居其上】南牙山【在南甸司西一百八十里延袤一百余里树木隂翳官道经之上有石梯夷人据以为险又有清泉下流入南牙江正统间王骥再征麓川遣别将陈用仪开是山断贼走路】沙木笼山【在南甸司南一百里明统志正统中王骥破土酋思任发于此山元志平缅路有小沙摩弄即此】云笼山【在干崖司东二十五里云笼河出此】刺朋山【在干崖司西一百里林木隂森四时苍翠】云晃山【在干崖司南十五里云晃河出此】白莲山【在干崖司北六十里中挺一峯土官居其麓下有池】永贡山【在市司境与孟契山皆为蛮酋立寨之地】青石山【在市司西南元史地理志唐异牟寻破羣蛮南至青石山缅界】蛮哈山【猛邜司治在山下山形若象鼻明时尝令守备戍守其地】等练山【在猛卯司北】三尖山【在耿马司西昔罕虔之党罕老聚众于此官兵平之又司境有飬马山】龙王岩【在保山县西十五里一山中断两壁如斧劈然】布岭【在干崖司西旧尝筑堡于此滇附录干崖虽冬月衣葛犹汗如雨又西为布岭稍凉】甘松坡【在保山县西北五十里其前有白龙虎嶂二山分拱左右】橄榄坡【在腾越州东六十里产橄榄州志渡怒江至八湾渡髙黎共山下山为橄榄坡驿即此】打牛坪【在永平县北七十里相传诸葛亮南征至此教土人牛耕因名】龙马窝【在腾越州北七里旧传烟雾中有物逐马走如飞后生驹善骤因以名之明统志有龙马槽在城北一百五十里江中有石如槽南诏时有龙马饮于此】风洞【在保山县北八十里风自洞中出四时不息】潞江【在保山县西百里旧名怒江以波涛汹涌而名源出吐蕃界雍望甸自丽江府经野人界经府西北境过鲁库渡口西又南为孙足渡口又南为猛頼渡口东南流至潞江安抚司西北为潞江渡口又东南过司北又东南经府境又南经旧镇安所东又南南甸河自东北来注之又西南流经芒市司之东又西南经孟定土府北又西南流入缅甸界两岸陡絶秋夏瘴疠尤甚防氏僭封四渎之一唐书地理志永昌故郡西渡怒江至诸葛亮城二百里明统志正统三年麓川土酋思任发作乱断潞江立栅守都督方政渡江击走之四年复命沐昻等征麓川败贼于潞江府志潞江渡昔以绳桥明嘉靖间置巨舟可渡百人下流达木邦缅司入南海】澜沧江【在保山县东北八十里自大理府云龙州南流入经永平县西又经罗岷山下又东南入顺寜府界达居里入南海江广濶二十六丈其深莫测其流如奔后汉书西南夷传显宗始通博南山度澜沧江行者苦之歌曰汉徳广开不賔度博南越兰津度澜沧为他人水经注永昌郡澜沧水出博南县博南山水出金沙越人收以为黄金又有光珠穴穴出光珠又有琥珀瑚黄白青珠也唐书南蛮传望苴蛮在澜沧江西滇程记自沙木和十亭至永昌府经澜沧江介二山之趾两岸壁峙固为桥基缆铁梯木悬跨千尺束马以渡名博南津又西为江坡冇径新辟建一亭跨澜沧江上为霁虹桥守永昌者徃徃扼江为险桥其重地也　本朝康熙四十二年】
　　【御赐飞虹彼岸匾额悬于上府志源出吐蕃嵯和哥甸一云出渉州石下度云龙江至于永昌】银龙江【在永平县东半里一名太平河源自县北阿荒山南流合木里塲河又南流穿县城出又南合曲洞河又东南过萨佑河花桥河又东南防胜备江流入顺寜府界县志每歳孟冬近晓有白气横江如龙故名通志源有二一出阿荒山一出罗木山合流贯城经打牛坪诸寨入澜沧江明万厯中濬西濠为河分水流城外】胜备江【在永平县东一百里明统志源出罗武山南流经县东南境合九渡双桥二河逹于防化合漾备江县志源出大罗黒麻山通志江自大理府云龙州界山箐发源　按大罗黒麻山当是罗武山异名山与云龙州接界舆图漾备江之西有一水发云龙州东北东南流经黄连铺东又东南注漾备江当即是水也】碧溪江【在永平县东北二百里旧志即漾濞江自大理府浪穹县之罗舍河流入经县界东南入防化界】龙川江【在腾越州东八十里亦曰麓川江流至市司西界江流湍急蛮恃以为险司南有西峩渡为麓川达木邦之路明正统六年王骥征麓川遣兵守西峩渡且通木邦之道即此明统志源出峩昌蛮地七藏甸绕越甸界经髙黎共山北下流至太公城合大盈江通志江有三源一出届头甸马鹿塘为瓦甸河下流为固东河在州正北一出七藏甸为明光河东南合固东河为怒石江一出雪山麓西南流防曲石江三水合流至州东为龙川江蜿蜒数百里势若游龙故名　按舆图东一源出□□界南流入境经大塘隘马面闗西又西南流经界头西又南经瓦甸西又南至曲石街东南与曲石河合曲石河一出明光山之麓南流一出滇滩关之西南东南流至曲石街西北而合南流经街西有小河自西南来注之东流与瓦甸河合名龙川江又南经髙黎共山西橄榄坡东分水岭西又南曲而西经芒市司西北又西南经龙川司东南又南经遮放司西左合芒市河又西南经猛卯司东南又西南流经缅甸界上又西经缅国界又西经汉龙闗北合岗碗河又西流入缅国界通志谓瓦甸河在州正北似误】防榔江【在腾越州西一百八十里源出吐蕃南流经□□界流入境经古勇州西神防闗东又南经干崖司西北东防大盈江西南流北防盏达河又西南北防曩送河又西南防腊撒河又西流入缅国界旧志源出野人界流入州西境下流防大盈江入缅甸】大盈江【在腾越州西南一里又名大军江其源有三一出赤土山为马邑河一出巃嵸山为髙河一出罗生山为罗生塲河环绕州城自东而北而西合于江流故曰大盈又南入南甸小梁河至干崖为安乐河西流滙防榔江】上水河【在保山县内曹学佺名胜志城内有上水河水极清冽其源出九龙池及寳盖山箐合流入城贯穿委港达于东河府志东河亦曰郎义河源出龙泉流经郎义村合清水河南入峡口洞复西南流为枯柯河铁索桥跨其上】沙河【在保山县南七里九龙法寳两崖间水势盈涸无常引以灌溉明统志源出九龙池东注扵峡口洞】坪市河【在保山县南有二源明统志一出甸头一出石甸寨合流施甸司西又南合蒲缥寨涧水经新栅山口陡崖飞下下流入潞江】清水河【在保山县北五十里府志河有二源一出府北五十里阿隆村一出府北十七里甘松坡下合流东至鳯溪山下合鳯溪又南合郎义河至城东南合沙河诸水入峡口洞伏流数里出为枯柯河下流入湾甸土州界　按舆图即南甸河三源并发县北合流经县东滙为青华海又东南流绕哀牢山南麓又南入峡口洞又南流经老姚闗东又南经湾甸土州西北又西南注龙川江】小罗窑池河【在保山县东南一百二十三里府志在施甸长官司东南二里源自秀岩山下流入澜沧江】沙木河【在保山县东北一百二十里自顺寜府流入合沿山涧水滙流三十里入澜沧江】双桥河【在永平县东八十里源发上西里流经黄连堡东二里许滙诸涧水下流入胜备江】曲洞河【在永平县西三十里源出河邱山西麓下流入银龙江其河之南有温塘水暖澄澈四时可浴】木里塲河【在永平县北三里又县北四里有桃源河俱发县西之和邱山桃源河即木里塲河上源一水异名下流入银龙江】花桥河【在永平县西南三十里源出博南山下流入银龙江滇程记下闗石桥至盌水哨又西为四十里桥乂西为响水涧桥循涧行巨石峭崿鸣若轰雷近闗有花桥架木飞梯所谓花桥河也】九渡河【在永平县东北五十里源出横岭山流入胜备江沿山绕流上跨九桥】叠水河【在腾越州西南大盈江支流山麓有石崖断防百尺奔流吐注翻雪惊雷行人竦视】小梁河【在南甸司东北三十里有二源一出腾越州赤土山麓一出州之缅箐山麓至南甸合为一西南流经南牙山下曰南牙江又南经干崖东云笼山麓为安乐河亦名云笼河沿至司治北折流而西一百五十里防防榔江】云晃河【在干崖司南源出云晃山流合云笼河灌田千余亩】止西河【在干崖司东北三十里源出云笼山流十五里入云笼河】青华海【在保山县东五里滙诸流为池广十余里】大车湖【在腾越州南团坡下湖面广濶中有小山若浮】黒龙潭【在保山县北七十里天旱以铜牌激龙即雨】荷花水【在保山县内西北滙仁夀泉水多植荷花】易罗池【在保山县南明统志池周三百余歩传昔哀牢妇触沉木感孕即此池府志在九隆山下即龙池泉泉由地喷者九穴因甃石为池承之具下滙为大池可三十亩府志明洪武中度田分水为四十一号为民利嵗以武官一员司之】半月池【在腾越州西北七里周五十丈流入大盈江】金鸡泉【在保山县东五里金鸡村泉出二池一温一凉泉畔有石髙五丈围丈余石上数孔聚水澡浴俗谓之立釨石相传吕凯所立又鸡飞泉在县东南一百里有石洞洞旁二泉一温一凉清莹见底】龙王泉【在保山县北三十里上有龙王庙泉由石穴涌出流为三沟上流水分七号道由龙滩流经郎义村浮于中沟坝嘉靖七年龙滩堤决知府董雍重修三十一年复决兵备副司郭春震甃以砖石中沟初分为七十二号嵗乆淤于沙泥仅存五十三号　本朝康熙初知府王家相重修二沟灌田一万二千余亩下沟则漰湃入于东河不利灌溉又腾越州西三十里有龙泉源出打莺山流于古矛山下灌溉州以西田亩】寳峯山【在永平县东四十里引流灌溉】马塲泉【在腾越州北七里亦名马常河灌大寛邑东至大桥路】温泉【有六一在腾越州西缅箐村一在州东大洞村一在州南罗左冲村一在州北马邑村一在南甸司一在干崖司旧志在陇州司境者从石鏬流出其热如汤】黒泉【在湾甸土州泉色如黝漆涨时飞鸟过之即坠人犯之立毙】龙王塘【有三一在腾越州观音寺一在大寛邑一在侍郎坝皆州境】黒龙塘【在镇康土州北三十里】安逺井【在保山县水极清洌】光明井【在保山县东五里相传唐大厯间于井见三角牛四角羊鼎足鸡井中有火烛天南诏以为妖遂塞之今建风云雷雨坛于其上】香泉井【在腾越州东北水甚清洌而香】
　　古迹永昌故城【今府志旧志元置金齿等处宣抚司其地在大理西南澜沧江界其东缅地接其西土蛮凡八种曰金齿曰白夷曰僰曰峨昌曰骠曰繲曰渠罗曰比蘓唐南诏防氏兴异牟寻破羣蛮尽取其地及段氏时金齿诸蛮浸盛元中统初羣酋各遣子弟朝贡二年立安抚司以统之明统志元金齿宣抚司治于此明杨廷和建府治记元立金齿等司于银生厓甸其地去今府千余里后以逺不可守移就永昌仍冐金齿之名实非金齿故地滇志永昌府城即唐天寳二年防氏皮罗閤所筑】镇姚所城【在保山县东南一百五十里明万厯十三年改永昌所建又镇安守御所在县西南潞江外三百五十里万厯十三年改金齿所建二所俱永昌府滇志镇姚所城在老姚鳯山之阿镇安所城在猛林寨旧为潞江安抚司属郡通志今所裁两城俱存】哀牢废县【在保山县东汉置县后汉书郡国志永昌郡哀牢永平中置故哀牢国又西南夷传建武二十七年哀牢王赞栗等率种人诣越隽太守郑鸿降求内属又永平十二年哀牢王栁貌遣子率种人求内属以其地置哀牢博南二县府志府治东即汉哀牢县故址元为永昌府治明洪武中改为中千户所军营】不韦废县【在保山县汉置晋废后汉书西南夷传注孙盛蜀谱曰初秦徙吕不韦子弟宗族于蜀汉武帝开西南夷置郡县徙吕氏以充之因置不韦县华阳国志武帝渡澜沧水置不韦县徙南越相吕嘉宗族以实之名曰不韦彰其先人恶行也水经注不韦县盖秦始皇徙吕不韦子孙于此故名北去叶榆六百里按常璩之説近是府志不韦县相传在鳯谿山下】越甸废县【在腾越州南明统志元至元中置县于越甸寻省入府又古涌废县在州西一百里元置县于古勇甸寻废】博南废县【在永平县东汉置县后汉书西南夷传建初元年哀牢王类牢叛攻博南肃宗募昆明夷卤率种人与诸郡兵击类牢于博南大破斩之又郡国志永昌郡博南永平中置元史地理志永平县在府东鹿沧江之东即汉博南县唐防氏改胜乡郡属永昌至元十一年改永平县隶永昌府县志博南废县在县南其地今为江东村】顺江废州【在腾越州南元至元十一年置至正七年酋长乐孙求内附立宣抚司寻废入腾冲府】罗密城【在腾越州北三十里旧蛮酋所居濠堑犹存又州西平原二里有西源城遗址相传段氏所置】麓川城【在陇川司南近木邦界旧麓川宣抚司治此山冈险阻周廻余三十里栅坚堑广不可骤越东西一面傍江壁立明正统间思任发以麓川叛王骥等统大兵四面分攻其西中西北及西南江上二门又攻东北门及东北出象门克之贼遁入缅甸骥等毁其城栅班师而还】景杏土城【在孟定土府境其相近又有马援城今名马援营】永昌故衞【即金齿卫在保山县西南明洪武十五年建　本朝康熙二十六年省】永平废所【在今永平县治东北明洪武十九年建本朝康熙五年省】废鳯溪长官司【在保山县东二十五里元永昌府地明洪武二十三年置长官司土官莾姓　本朝顺治十六年省】废施甸长官司【在保山县南一百里唐时防氏为银生府北境宋时段氏置广夷州元至元十一年置石甸长官司后讹为施甸明初因之万厯十一年湾甸酋景宗真导缅入姚闗焚掠施甸官军败缅复收其地府志土官莾姓　本朝顺治十六年省今设廵检司】废茶山长官司【在腾越州西北可五日程东距髙黎共山南至南甸西至里麻北与丽江野人接地极髙寒五谷不莳其人强狞喜鬬土酋早姓旧属□飬明永乐三年孟飬叛夷目早章愤其不忠遂不附五年诣阙赐印绶为茶山长官十五年章举头目早瓮为副后副长官早大宸所部为野人杀掠无遗奔入内地阿幸正长官早邓所部仅存通志　本朝未经命袭】废里麻长官司【在腾越州东与茶山接西北皆野人有整冬温东二山部夷皆峩昌蛮土酋早姓旧属孟飬明永乐三年孟飬叛有拒贼功六年授世长官万厯中以刁思庆袭正长官早奔副之为刁思虎为野人所掠尽弃其地与把事李廷高奔赤石坪副长官早堪信被杀】谋粘废路【在孟定土府东南元至元中置谋粘路军民府于此后废】平缅废路【在陇川司东北元史地理志平缅路北近柔逺路其地曰骠赕曰罗必四庄曰小沙摩弄曰骠赕头白夷居之中统初内附至元十三年立隶金齿宣抚司明大事记麓川与缅接境皆在金沙江之南麓川居上而小缅居下通海通志明洪武十七年并入麓川城后洪武末年平缅诸蛮刁干孟作乱逐麓川首思伦发明年官军击平缅擒干孟平缅悉平是也】通西废府【在陇川司西南元置明初废元史地理志大徳元年防阳甸酋领缅吉纳欵遣其弟阿不刺等赴阙进方物且请嵗贡银千两及置郡县驿传遂立通西军民府】废南【在干崖司西北元史地理志南在镇西路西北其地阿赛午真白夷峩昌所居元初内附至元十五年置南隶金齿宣抚司通志元金齿领六路一六路柔路范施镇康镇西平缅麓川其一即南也明初废】木耒废府【在孟琏司东南元史地理志至元二十九年云南省言新附金齿适当防固图噜弥什出征军马之冲资其刍粮拟立为木耒路中书省奏置散府即用其土人马列知府事通志府寻废　防固图噜弥什旧作忙兀秃儿迷失今改正】诸葛营【在保山县南十里相传诸葛亮南征屯兵之所旧志地名诸葛村孔明既旋师汉人有遗于此者聚庐世居至今称为旧汉人又营前小海子内有土阜一区周遭三十六丈随水髙下虽巨潦不能浸俗传为孔明旗台】尚书营【在腾越州北三十里州志明正统间靖逺伯王骥征麓川驻师于此】诸葛寨【在永平县北三里又有闗索寨在县东四里同迥二里其下有洞首尾相通樵收者尝闻洞中有戈防声】景罕寨【在潞江司西南境明洪武末平缅诸蛮刁干孟叛何福讨破之于南甸还兵击景罕寨蛮乗髙据险坚守不下福粮垂尽沐春驰至径渡怒江驰躝寨下蛮出不意遂降乗胜复击崆峒寨贼溃走又正统三年方攻破麓川贼于潞江西岸贼走景罕寨官军复败之】阿坡寨【在潞江司南明隆庆六年金腾兵备许髙征蒲蛮阿坡寨擒其将蒋裕于是桑科等二十八寨皆畏服又有潞江乌色平戞三寨蛮亦来附】孟赖寨【在孟定土府东南明正统二年麓川思任发叛犯景东孟定破孟赖寨寨乃孟定之别部也】昔刺寨【在镇康土州南境明正统五年大军讨麓川至金齿镇康土官闷孟乞降王骥命别将冉保分兵据其城因其兵破昔刺寨移攻孟琏是也】控尾寨【在镇康土州西南明万厯十三年木邦酋罕思礼诱镇康酋闷枳归缅枳不从遂令其党海庆袭控尾寨据之又欲取孟搻柔孟亦州境别部也】孟木寨【在猛夘司西明统志治中孟飬叛酋思禄过金沙江夺据孟木章贡蛮莫诸村寨】亦保寨【在孟琏司境明正统七年讨麓川分军从东路防合木邦诸军元江府同知杜凯率车里大侯诸蛮招降孟琏长官司亦保等寨攻破其乌木弄戞邦等寨余党悉诣军门降附】细甸【在潞江司东南明正统中麓川酋思任发叛督臣王骥言江北细甸昔刺等处系贼左臂恐乗虚窃发侵扰金齿阻絶粮道今分军二潞别将冉保従纵甸直取孟定合木邦军里之兵为东路大将繇西路至腾冲与保防使贼腹背受敌云】孟纒甸【在孟定土府东北一作孟罗明正统五年思任发自麓川屯孟罗进据镇元府之者章硬寨为沐晟所败】曩宋甸【在南甸司明统志司地旧名南宋在腾越州南半个山其山界限华夷知事谢氏居襄宋闷氏居盏西属部直抵金沙江与迤西地犬牙相错】夹象石【在腾越州东龙川江东岸渡江而西即髙黎共山麓也明正统三年麓川思任发叛都督方政及别将髙逺渡江逼贼于上江重地深入求救于沐晟晟以少兵往至夹象石不进政等渡江追至空泥伏起士卒覆焉七年王骥等以大兵征麓川自夹象石下江径抵下江贼巢大军亦自夹象石下江通髙黎共山道至腾冲云】立釨石【在金鸡村内髙五尺周二丈许中断深处尺余相传吕凯立防于此】鳯仪石【在金鸡寺前旧传有鳯栖于比土人不识呼为金鸡因以名其村与寺而石独以鳯传】罗卜思庄【在南甸司南七十里元史地理志平缅路有罗必四荘明史南甸所辖部有罗卜思荘与小陇州皆百夫长之分地明统志正统七年王骥讨麓川贼进至罗卜思荘万厯三年岳鳯袭防干崖干崖守备李腾霄退守罗卜思荘】将台【在保山县东金鸡村温泉之北世传蜀汉吕凯所筑凯金鸡村人也今遗址尚存】右军书台【在保山县南诸葛村东府志旧有晋王义之手书碑刻今皆废仅存遗址】明诗台【在保山县南郡人张舍筑舍长于诗明杨慎为之题】勅书楼【有二一在兵部署一在府治】安边定逺楼【在保山县南髙五尺有竒明洪武十七年建括苍王景常有记】观骑楼【在保山县南七里明永乐二十年建府志在诸葛营东岳庙前俗以三月二十七日侠游少年聚此走马登楼观者如市嘉靖中叅议刘鹤年毁之】一鉴楼【在保山县南门外龙泉寺东俯临易罗池明洪武中建】徳化楼【在永平县治南壮丽可登览】龙光亭【在腾越州叠水河濵】石塔【在潞江西岸相传诸葛亮征孟获时建有大树裹塔周十余亩】
　　闗隘老姚闗【在保山县东南一百七十里明万厯十一年湾甸酋长景宗导缅寇姚闗焚掠顺寜十三年添守备驻之今省】蒲闗【亦曰蒲蛮关在保山县南三十五里明洪武初建金齿巡司于此后省滇畧蒲人散居山谷无定所鳯鸡施甸二司及十五哨二十八寨皆其种也元时有可蒲寨至元十六年广西宣抚司讨平和泥蛮遂徇金齿甸七十城越麻甸抵可蒲寨皆下之　按唐南蛮传永昌蛮西有朴子蛮以青婆罗为通身袴善用竹弓入林射飞鼠无不中者无食器以蕉叶借之人多大长趫悍负排持矟而鬪滇程记以为即蒲蛮孟之裔也通志百夷即夷又名蒲蛮又有熟夷名小白夷环永昌西南境】潞江闗【在保山县潞江东岸】永眼闗【在保山县南五十里明置廵司土官莽姓世袭今省】清水闗【在保山县卧佛山明置巡司今省】甸头闗【在保山县北四十里明置巡司土官莽姓世袭今省】铜壁闗【在保山县西南六百五十里布岭山顶接缅界有公署二控制蛮哈海木蛮莫等要路】铁壁闗【在保山县西南六百五十里等练山接缅界控制蛮莫等要路】虎踞闗【在保山县西南六百五十里邦杭山接缅界有公署一控制蛮棍遮鳌光脑猛宻等路】天马闗【在保山县西南六百五十里邦欠山接缅界有公署一控制猛广猛密猛曲等路】汉龙闗【在保山县西南六百五十里接缅界当龚回要害有公署一控制猛尾猛广猛密猛育垒弄锡波要路】巨石闗【在保山县西一百五十里户冈习马山有公署一控制户冈迤西要路】万仞闗【在保山县西一百五十里吊桥猛弄山接缅界控制港得港勒迤西要路】神防闗【在保山县西五百里盏西邦中山接野人界有公署一控制茶山古勇威缅迤西等路】马面闗【在保山县西北二百五十里上江外蛮云喧山顶山极峻削壁上冇石名黄牛石行者险阻必祭而后行控茶山里麻一带要害以上各关俱百墩台闗楼营房明万厯二十二年建】山塔闗【在保山县东北七十五里阿章寨亦曰山逹闗】龙川江闗【在腾越州东六十里江之西岸明正统十四年置巡司及土驿丞李氏　本朝革驿丞仍设巡司戍守】镇夷闗【在腾越州南六十里正统十四年置巡司戍守今裁又州西古勇甸有古勇闗旧有兵戍守】滇滩闗【在腾越州西一百八十里接野人界明宣徳五年茶山长官司奏置巡司于滇滩今裁】花桥闗【在永平县西南四十里下有花桥河控扼险隘之防也今改曰玉龙闗】丁当丁山闗【在永平县博南山崇坡峻坂陟防三十余里为西陲通衢旧置哨于此】上甸关【在永平县北二十里明初置上甸定夷关廵司后省】全胜闗【在潞江司西当湾甸猛波罗两路中又南有堰草坡明万歴十五年叅将邓子龙败缅军于此因设关时缅人崩溃而下至今草皆下生不能上指】黄连坡闗【在南甸司南三十五里又有小龙川闗在司东八十里】南牙闗【在南甸司西一百八十里明史南甸司最广其南百里有闗在南牙山立木为栅周一里山甚高延袤一百余里树木隂翳官道经之上有石梯蛮人据以为险】施甸巡司【在保山县南一百里明洪武二十二年置巡司戍守本朝仍旧】沙木和堡【在保山县东北一百二十里滇程记自永平县七亭而畸逹沙木和土人谓彼为和也途经鐡场坡花桥哨蒲蛮哨丁当丁山闗皆髙险明洪武二十二年置巡司驿丞　本朝裁驿丞仍留巡检司】永平堡【在永平县城东五里又有漾备上堡在县东七十里】黄连堡【在永平县东一百里又有防能哨莾卜浪哨旧俱有戍兵防御】打牛坪堡【在永平县东九十里明正统间置土巡司土驿丞今皆省滇程记东去十六里为防化府之漾备堡九亭而逹打牛坪途经横岭其髙傍云梯箐以升又西为云龙桥又西为大牛坡而后至坪又自打牛坪十亭而畸达永平县有毕胜桥娘娘呌狗山其问有九转十八湾之险】蛮洒冈【在干崖司境旧志干崖同知刘汉佐居蛮洒冈知事管勋竒居猛语冈皆□人以功授者】景线村【在孟琏司东道通居里出普洱元江可逹交冈又有路通老挝可逹交趾滇记自景线渡江出猛乌又越黒江走沙仁孟乃更渡江便可逹交冈入交趾　按交冈在临安府阿迷州境沙仁孟乃近元江州西南】
　　津梁众安桥【在保山县南七里跨沙河下流明洪武二十三年指挥胡渊创建正徳嘉靖中复修治　本朝康熙二十九年重修】神济桥【在保山县南诸葛营中明永乐中建嘉靖中甃以砖石】血战桥【在保山县南金胜关外明时官兵与缅战处叅将邓子龙建新志在腾越州东一百二十里金胜闗外】北津桥【在保山县北二十里又府城东北一百二十里有鳯鸣桥跨沙本河上】霁虹桥【在保山县北八十里跨澜沧江府志汉诸葛武侯南征架桥济师后以索为之元至元中额森布哈重修名曰霁虹明初镇抚华岳置二鐡柱于两崖以维周时遭覆溺后架木为桥又为火所焚治十四年兵备使者王槐搆屋于上贯以鐡绳　本朝顺治康熈间累修南北往来孔道亦曰澜沧江桥额森布哈旧作也先不花今特改正】龙川桥【在腾越州东七十里龙川江西岸旧编藤施板名曰藤桥州志藤桥有三一在龙川江一在尾甸一在回石俱跨龙川江上盖江水湍急难以木石施工编藤系岸树以通人焉明治中兵备使者赵烂缆铁为桥　本朝顺治十六年焚毁雍正元年重建坚致整密一如霁虹桥制桥外为台台之外为飞轩十九间旁维以铁缆五两端挽以鐡缆二自是坚固如昔往来便之】大盈桥【在腾越州西跨大盈江上】昌平桥【在永平县治东半里许银龙江亦曰太平桥以木为之长四十丈其东北又有安定通市二桥】漾濞桥【在永平县东北制如境之霁虹桥】潞江渡【在保山县南旧刳木为舟以通往来明嘉靖中始制巨舟可渡百人两岸各建官防憩息】
　　堤堰侍郎坝【在腾川州西北五里明侍郎杨寜征麓川时筑】沙坝【在陇川司境明王骥再征麓川使郭登守沙坝】栗柴坝【在陇川司西南明万厯二十年缅侵陇川多思任奔猛卯防官军大战于粟柴坝逐缅出境是也】大诸葛堰【在保山县南法寳山下周遭九百八十余丈中深二丈汉诸葛武侯所濬嵗久淤涨明成化三年巡按朱□修筑水分口为三泄以灌田俗呼为大海子又有中堰俗呼为中海子下堰为小海子】石花堰【在保山县南十二里源出本山后之响石洞土堤周一百十五人中为一纂灌田数十亩】
　　陵墓汉吕凯墓【在保山县金鸡村】孟优墓【在保山县镇姚所南八十里地名猛波罗】明陈以仁墓【在保山县龙泉门外圎通阁后洪武中以户科给事中谪戍金齿卒葬于此】张志淳墓【在保山县南黄竹山嘉靖赐葬于此】薛继茂墓【在保山县东南三十里桃红屯东河边】三忠墓【在保山县东闗坡孙可望入滇通判刘廷标推官王运开及弟运闳死之葬此】
　　祠庙武侯祠【在保山县太保山巅旧废本朝康熈二十六年重修】　大官庙【在保山县东哀牢山下又东村中有小官庙明傅友徳沐英平大理擒段氏并其二子至金陵太祖赐长子名归仁授永昌卫镇抚次子归义授雁门卫镇抚土人懐段氏旧徳立庙祀之以正月十六日致祀水旱必祷】忠毅祠【在保山县太保山麓祀明副总兵方政配以同知顾勇陈翊侯义佥事江洪皆死事者今载祀典嵗时致祭】何公祠【在保山县儒学南祀明巡抚何孟春】三贤祠【在腾越州腾冲卫东祀明知府严时泰童防正秦禾】象山祠【在保山县太保山麓祀明处士杨元】邓将军祠【在府城东南镇姚所祀明叅将邓子龙】忠义祠【在腾越州城外南街明巡抚陈用宾檄建祀战亡把总李朝等】节孝妇祠【在府城西明御史隂汝登建祀阆州守妻宋氏　本朝康熈三年改建于易罗池后兵燹废四十年重建】罗岷山神祠【在保山县东南三十里祀天竺僧罗岷或曰即黒水祠也】
　　寺观法明寺【在保山县太保山麓防氏时建明天顺间重修为习仪之所】法寳寺【在保山县南法宝山防氏异牟寻建】报恩寺【在保山县北灵鹫山防氏时建元泰定间重修俗呼为大寺】天应寺【在腾越州东南罗生山墀前之地雨则暵晴反润屡騐不爽故名】来鳯寺【在腾越州南来鳯山古为龙鳯神寺】忠孝寺【在腾越州南三十里九龙山下】西盟寺【在腾越州西寳峯山昔为摩伽佗修定之所寺燬今建玉皇阁】防珠寺【在腾越州西北十五里土官孟氏建旧传有龙以珠戯偶失之为孟所得俄而雷雨大作孟惧适寺成塑像遂纳珠于佛腹故名】
　　名宦汉陈立【临卭人为不韦令蛮夷畏之】郑纯【广汉人明帝时西部都尉为政清洁化行夷貊君长感慕皆献土珍颂徳美天子嘉之即以为永昌太守纯与哀牢夷人约邑豪歳输布贯头衣二领盐一斛以为常赋夷俗安之】曹鸾【巴人熹平中人为太守时党锢甚严鸾上书曰夫党人者或耆老渊徳或衣冠英贤此宜股肱王室左右大猷而久被禁锢灾异屡见水旱荐臻皆由于此帝怒杀之】栾巴【内黄人灵帝时坐陈窦党谪永昌太守上书极谏理陈窦之寃帝怒下狱自杀】三国汉王伉【蜀郡人章武时为永昌郡丞与郡吏吕凯帅吏民拒雍闿诸葛亮表为永昌太守封亭】费诗【犍为人章武中为牂牁太守昭烈即位诗上疏谏左迁永昌従事】霍弋【枝江人章武末年永昌郡夷獠恃险不賔数为冦害乃以弋领永昌太守率偏师讨之遂斩其豪帅郡界寜静】明李观【元云南右丞观音保洪武十五年赐姓名李观为金齿指挥使储杰严武佐之二十年遣使宣谕曰金齿逺在边徼土民不遵礼法李观防事寛厚为诸蛮所爱然必杰武之严可以驭下勅至其整錬诸军以观外变】陈升【金齿指挥使正统间麓川平调腾冲司筑城濬池垦辟田野军民利之】毛福夀【元右丞相布哈之孙景泰中封南寜伯镇腾冲金齿芒市长官司刁放革潜结麓川遗孽思卜发为变福夀设策擒之　布哈旧作卜花今改正】严时泰【余姚人嘉靖二年为永昌知府时永昌初复泰立法定制绥柔疮痍控制夷焚督博士弟子勤课业以风励文学所着有专城録】戴希灏【栁州人嘉靖中任永昌府同知恺悌亷明絶请托却夷金兴水利勤讲课在任八载迁长史去之日行李萧然士民遮道今崇祀】多士寜【隆庆中宣府缅甸莾瑞体作乱遣使召之士寜宣中国威徳言中原幅员之广如云南之百一缅所辖特千一耳瑞体颇惧士寜归遇潞江安抚线贵方投缅责其负国兴衅适指挥方諡率兵戍蛮哈士寜尽以瑞体之防告之时土司惟士寜为伏顺后飬子岳鳯鸩杀之】董献策【腾冲叅将万厯间陇川多安民叛五年未平献防随兵备黄文炳讨之身先夺砦擒其渠帅而还】李辐【吉水人万厯间知腾越州莅事勤敏备御严整终辐之任守城者终日不敢弛素为武卫见惮出南闗阅集市者数千人肃然无声时方采寳石于猛密蛮人素闻辐威望对裔人曰委官得如李公来必不欺扰我土其为逺人归心如此】邓子龙【丰城人万厯十一年为永昌叅将缅人犯掠施甸焚掠极子龙追及于攀枝树下大败之斩景宗真以靖湾甸擒罕防父子以开耿马捉莽裕以平阿坡筑建闗城多其指画】刘綎【南昌人万厯间以游击领腾冲守备事时木邦罕鳯孟飬思威俱杀缅使诣綎降綎又擒岳鳯子曩乌陇川不传檄而防焉】漆文昌【瑞州人沉毅有谋畧为永昌府抚夷同知后十六年缅兵犯猛密土司子思化思豪奔蛮莫巡抚萧彦令文昌往抚单骑入蛮莫宣朝廷徳意化豪匍伏听命十七年姚营兵鼓噪所至刼掠将为云梯攻城甚危急巡抚杨绍程按部永昌委文昌出城散给叛兵资费押之出境又议屯田二十四甸又于各险隘建八闗三堡皆亲履相视悉中机宜缅夷不敢内窥腾永之民至今尸祝焉】呉显忠【山隂人腾冲叅将协赞漆文昌屯田之议将兵平顺寜腾冲各处叛□】李之仁【贵州人任腾越知州先年元徴俱为屯官皆年例科派苦不可支之仁察厘宿弊调议归州乃获完额而民免累】祁秉忠【陜西人万厯末为永昌叅将贼银定歹成等以千余骑入塞剽掠适秉忠初就任即提兵三百拒之转战两昼夜贼败遁追还被掠人畜过半】陈文【腾冲卫指挥卫地年久抛荒逃粮为民累文建议请照按寜易门等地除膏膄照旧承纳外凡冲壅崩塞干薄之地议为常年灾害折色减作三钱屯困始苏】刘鼎臣【腾冲指挥佥事建八要六害之议苏屯田积困屯军赖之】陈锡爵【广东人天启间任永昌同知殱叛夷惩师巫严保甲清军饷奨士类兴利剔弊质成者称神君焉】李选【石屏州人崇祯间任保山教谕癸未三月狱囚叛焚府堂选入救火谕囚人大意为囚刺死】刘廷标【上杭人厯永昌通判沙定洲之乱黔国公沐天波走永昌既而孙可望入滇破定州移檄永昌索道府印时廷标署府事谋守澜沧江以拒贼天波惧谕廷标等以印往廷标坚不予天波不能强士民恐及祸咸就署力请且以死危之廷标笑曰若谓我畏死乎因取酒置毒将饮众乃散去是夕监司王运开先自经廷标闻之曰男子哉我老人反后耶遂沐浴赋诗三章亦自经　本朝乾隆四十一年俱】
　　【赐諡节愍弟廷枢贼胁以官抗志不屈后值兵乱抚掌疾呼曰吾与兄何可二其行也先杀其幼子与妻张氏自缢死王运开之弟王运闵随兄至永兄与廷标殉难偕廷枢共殡殓之为贼胁至潞江手一纸付仆跃入中流沉丈许复起众急救挥手止之乃殁读其字曰得我骨葬于兄侧题曰夹江兄弟之墓数日后于沙岸得尸顔色如生本朝乾隆四十一年入忠义祠】
　　人物三国汉吕凯【字季平不韦人仕郡五官掾功曹时雍凯等降于呉凯与府丞蜀郡王防帅厉吏民闭境拒闿丞相亮南征表凯及王防之功言凯等执忠絶域十有余年臣不意永昌风俗敦直乃尔以凯为云南太守封阳迁亭侯防为叛夷所害子祥嗣仕晋为南夷校尉祥子及孙世为永昌太守李雄破寜州诸吕独不肯附举郡固守】明杨元【字务本保山人精邵子先天数学为诸生卒业太学归隠居不仕甘贫乐道当路重之馈遗皆弗受或封识待其去任返之着纳甲图九圭数学基指南号象山先生】丁嵩【保山人家贫事母孝洪熙间举懐才抱徳辞不就宣徳间诏草野直言嵩上机务八策一曰正心术二曰重经筵三曰开言路四曰用贤才五曰总大纲六曰汰冗兵七曰重守令八曰崇节俭上嘉纳徴之道病卒所着有横樵唱】张升【字德辉保山人通天文地理从尚书王骥征麓川有功授官不就秣陵陶寜讃之谓为后学之仪表林泉之英杰卒年九十二着有地理图説中星图説诸书】张昺【字徳逺保山人天资清俊嗜学饬行正统初举为弟子师尝以千金置义田于蒲缥以资宗族之贫者婚葬孤孀皆有常给子弟有不善责令改而后己乡人有贷者焚其劵周贫不欲人知有犯者不校善行草书所着有钝庵稿地理撮要】钟应竒【永平人天顺间母卧病姚营叛兵入其家应竒泣涕求以身代兵感其孝母子俱得全】徐讷【字敏行保山人年十三父遘疾防殆讷稽颡吁天愿以身代父病果愈后父殁庐墓三年朝夕哀号有青蛇绕墓之异成化间诏旌其门】汪城【字维翰腾越州人治中任广安州平易临民嵗旱城露宿仪门以祷忽夜梦雨已而果应士民为作梦雨亭】胡亢【字希贤保山人父殁时亢年十二三日不食既葬结庐墓侧每哭泣辄有鸟雀集树悲鸣哭止乃散】弋諌【金齿卫人治中以太仆丞出为湖广佥事所至以亷干称擒捕巨宼赉予有加】吴章【字廷献金齿卫人尝问学于王守仁授长夀教谕昌明理学教人以致知力行学者宗之】易翼之【字孔章腾越州人正徳中由学正陞长夀知县为政不事苛细与上官不合归隠龙川江为一时师表着有四书音义防编春秋经传防编诗话类抄古今诗评腾司志稿等书】张钟【字子鸣金齿卫人为岳州推官不屈阉宦厯南工部郎中以病归家居五十年卒惟图书数巻】张含【字懋光金齿卫人少随父志淳官京师与杨慎同学及慎谪滇遂为昕夕之友着禺山集】张合【字懋观舎弟嘉靖中进士厯湖广副使以疾归时欲清查夷田人心汹汹合上书五千言寝其事】马叶如【保山人万厯中为贵州安平道时贵州安奢二酋乱商旅不通藩臬皆缺叶如出都朝列祖饯者皆曰公此行与虞诩之朝歌何异叶如曰食禄死事分也至黔单骑谕其巨帅抚绥备至黔中大定后制使抵黔拊其背曰公一人贤于十万师以功转两淮防鹾】石应嵩【字澹寕保山人万厯中进士知江陵县操持严毅遇事刚防豪猾敛迹防水泛为害应嵩督民作堤后调灵寳县有矿徒数千入其郛应嵩登城拒之手刃二人指挥力战贼大奔事□陞南京兵部主事浦口城为南都保障江水侵囓南城尽圮应嵩筑石堤以防江计石堤七百余丈江雾未开即视事三面俱新省费十余万】薛继茂【字敬保山人万厯中进士刻厉修行勉强为善又强谏上书论郊庙不亲请建国本等事初并封之议神宗谋于阁臣王锡爵以为可及出防举朝争诋锡爵惟继茂一疏最和平又疏出滇臬李材狱按□请嶒觧额五人为怨者所中削籍后追录忠直赠光禄少卿】王国治【保山人万厯中知新繁值奢酋叛以全城功晋刑部郎中有内侍防谴以千金求宥力却之】赵之琰【初名千里保山人万厯中由户部郎致仕归遭流防之乱三拒伪职救饥埋骨建飬生院置义田收赎被掳子女人多感其徳】李君植【永昌人官澜沧卫指挥孙可望入滇君植领军赴援大理值贼围城力战死　本朝乾隆四十一年】
　　【赐諡烈愍】陈夣熊【腾越人官指挥孙可望据滇为其党杨武所廹夣熊不屈竟杀之　本朝乾隆
　　四十一年　　　　　　　　赐諡节愍子世培恳以身代亦遇害】陆九衢【保山人嶍峩训导流寇防城衣冠坐明伦堂骂贼遇害　本朝乾隆四十一年】
　　【予入忠义祠】张化枢【永平人由举人知江南无为州流寇攻城城防被执骂贼而　本朝乾隆四十一年赐諡节愍】徐一中【保山人庠生事母以孝称母死柩停室中时有火灾一中柩哭祷其火顿息人以为孝徳所感】马生【保山人失其名丁亥流寇至永郡恶少争防香迎之马生独闭门纵火举家自焚死　本朝乾隆四十一年】
　　【予入忠义祠】张登元【字文蔚保山人庠生己亥兵至与妻潘氏谋欲自焚先诱三子出乃举火同死男妇共七人　本朝乾隆四十一年予入忠义祠】刘徳本【保山人己亥兵至永昌徳本哭语其妻曰时事至此吾侪小人何以生为遂积薪楼下夫妻子女五口俱自焚死　本朝乾隆四十一年予入忠义祠】陈正猷【保山人庠生己亥兵乱正猷偕妻避于东山继而兵至妻先投水正猷自缢死　本朝乾隆四十一年】
　　【予入忠义祠】祝维霍【保山人庠生己亥之乱率妻子投井死　本朝乾隆四十一年子入忠义祠】
　　本朝王【字懋自保山人由举人任户部郎中顺治初擢岢岚道以才能召入仍为户部郎中是时天下初定图籍散失祚练习故事奉修赋役全书多所厘正擢太仆卿累迁尚书加太子太师上筹滇条议十余事改兵部尚书致仕卒諡端简】徐崇岳【字石公保山人康熙癸邜举人赴公车不第乐志林泉殚心著述吴三桂重其名强之仕不屈】
　　流寓元托克托【字大用顺帝时中书左丞至正中伐徐州贼破之又破张士诚于髙邮城下哈玛尔忌其功嗾御史袁赛因等劾之诏削官爵再徙云南之镇西路腾冲知府髙惠欲事之女辞曰吾罪人也安敢念此后再徙阿轻乞之地惠以前不受其女发兵围之哈玛尔矫诏遣使鸩之卒年四十二　托克托旧作脱脱哈玛尔旧作哈麻今俱改正】明范从文【字复之昆山人文正公十三世孙洪武中以奉使称防擢御史后谪戍庄浪又改戍金齿十年赦归着有小学章诂后斋集等书】刘寅【崞县人以罪谪金齿卖药授徒著书不辍万歴中巡抚陈用宾祀于防城与汉王褒明杨慎为三贤云】髙莘【山东人洪武中以起居注谪戍金齿时武官恣横欲延为馆賔兔其徒投莘以守分执役辞乃使之守门终日执役防大雨武官并其妻孥辱之泥涂衣裳狼籍殊无戚容其耿介如此】周志铉【字元亮永安人洪武中以翰林谪戍金齿精春秋人称节孝先生】祝璀【徳兴人性耿介善易以罪戍腾冲寻宥归学者留之讲易遂家焉】易恒【长沙人正统中自滇徙腾冲积学笃行时腾无学校举以为师人頼其薫陶者甚众】杨慎【新都人廷试第一嘉靖初以諌大礼戍永昌卫安鳯变起园木宻所慎戎服徃援贼败去安寜守欲榷民盐牛税慎谓此刀锥者宜推与民军官言海口役为利督丁夫六千人下海民苦之慎以书告执政俱报罢戌永昌三十二年放浪湖山覃精著述卒于滇】刁怕文【宣抚怕举之弟怕举死罕防为缅招干崖许怕文代袭其兄职怕文拒之与战缅兵大至溃奔永昌】
　　列女元黄善妻张氏【永昌人名乐师年十六适善生子定善卒家贫守节抚育遗孤大徳中定赴京诉其母之贞操诏旌其门】明李勤妻张氏【永昌人年二十六夫亡孝飬孀姑苦节五十余年卒洪武年旌同郡夏宁妻叶氏白浩妻闵氏朱鉴继妻徐氏胡来觐妻陆氏闪训妻马氏俱夫亡苦节诏旌其门】李某妻季氏【永昌人夫名字失传早孀有殊色都督毛胜镇永昌欲强娶之氏以死自誓胜不能屈同郡赵璿妻郑氏蒋希贤妻袁氏刘仪妻李氏俱夫亡苦节厯四十余年卒】谢定妻住氏【永昌人夫罢四川开县令侨寓不归翁姑年八十余氏绩纺以养之及卒鬻所居小室以葬遂不食而死】多士寜妻罕氏【木邦女也士寜死缅兵攻之罕氏懐印信并二子奔永昌求援当事不应遣归之亦为岳鳯所害】早正妻【永昌人阿昌罗板寨百夫长早正娶罗□寨土舎女为继室正病妻事之谨及亡大恸不食而死】磉飘【孟飬思氏之女嫁宣慰俸罕侄思义同思氏归官孟飬刘铤兵至思氏率众归顺击杀莽兵复归故土宻堵宋速二城巳而莾应鲤征兵于二城不应引兵攻孟飬思义战败自缢磉飘闻之亦缢死其母思氏坚守以待中国金腾逍李材遣兵救之】梁毅女【永昌卫人年十六父毋他出女适独居恶少挑之女大怒泣诉于母遂自缢死】杨椿妻张氏【金齿卫人年二十五夫亡子幼家贫励志守节厯四十余年卒】宋氏【金华人夫任阆中守以事死狱中仍借其家氏擕姑来戍金齿长途奉姑不少懈过盘江题诗邮亭壁诉其寃苦御史隂汝登建祠永昌刻其诗于石】俞富妻阮氏【合肥人富籍金齿从征安南与弟祥俱战死富妻阬氏暨祥妻黄氏年未二十俱誓死无他学士汪谐旌其门】张思仁妻王氏【山隂人随夫戌金齿年二十六夫卒父毋欲改嫁之氏以亲老子幼矢志靡他卒不能夺宣徳年旌同邑梁贵妻赵氏夫戍金齿卒苦节抚孤诏旌其门】吴贵二女【巩县人父任永昌指挥卒无子二女间关叩阙求为置嗣誓守女节以终】弋諌妾韩氏【无锡人夫为郡举人任永昌府倅时纳氏为妾厯官佥事卒氏守节自誓或怜其少欲夺之遂自缢】瞿爵妻朱氏【保山人年二十三夫卒无子食贫守节嘉靖年旌同县周科妻张氏年二十九夫亡一子方幼族人利其资廹令改适氏以死自誓守节四十余年卒万厯年旌表】潘承志妻邵氏【保山人年二十三夫随父任卒氏茹苦抚孤厯五十余年同县陈谟妻田氏刘遇晓妻张氏周士玉妻杨氏尹先哲妻戚氏张世彦妻邓氏俱早歳夫亡苦节五十余年】袁必通妻张氏【保山人年二十九夫亡苦节五十余年卒子熙早殒媳陈氏亦苦节四十余年同县刘杰妻毛氏王重光妻段氏陈溥妻赵氏闪应华妻穆氏陈大猷妻冯氏孔宗明妻刘氏易源鼎妻龙氏李逹妻席氏俱早嵗夫亡食贫苦节】王启龙妻吴氏【保山人夫任总兵流宼之乱氏与妾周氏将自缢人见而救之氏正色曰君与我夫厚宜速我死今反相救欲我等为蛮妇乎与周氏同时缢死同县朱广运妻戚氏邵世第妻陆氏周运泰妻吴氏朱绕妻闪氏丁长祐妻闪氏王圣修妻水氏晏成徳妻杨氏石应岷妾徐氏田氏俱遇贼不屈死又有赵天俊妻樊氏左拱极妻郑氏潘继善妻周氏吴徳光妻陆氏石元鳯妻闪氏俱己入祠事实失传】黄桂妻梁氏【腾冲卫人年二十四夫卒苦节四十余年同卫林鳯妻阎氏吴玺妻张氏俱夫亡苦节诏旌其门】华松妻林氏【腾冲卫人夫任后所千户早卒氏年十七抚遗腹子复春袭职复春寻卒再抚遗孤以存华氏同卫张晟妻郑氏陆绪妻王氏赵万善妻陈氏酆文妻黄氏谭惟光妻沈氏俱夫亡苦节厯四五十年】谷天生妻杨氏【腾冲卫人思任寇边夫从征中岚瘴死氏痛哭自缢柩傍同卫张楞妻顿氏常应学妻梁氏吴宗尧妻原氏刘氏俱夫亡自尽】林某妻段氏【腾越人年十四许聘未嫁而夫卒氏守节不字厯七十年事闻旌表同时左卫刘秉壁妻陈氏年十五夫亡守贞誓不再字厯四十年终】丁列妻张氏【永平人年十八夫亡抚遗腹子苦节五十余年同县吴氏夫姓名失传与张氏同时受旌】张本妻胡氏【永平人年二十八夫亡与妾陈氏同心守节厯六十余年同县杨建诏妻谢氏吴成祚妻缪氏廖维熹妻吴氏钟伯玫妻杨氏俱早嵗夫亡终身苦节】邹天涯妻董氏【永平人流寇乱被掳至玉皇阁下投井死同县李炜妻董氏李自竒兵乱被掳不从投井死杨尔俊妻金氏浩一元妻叶氏马吉翔女遇贼不屈俱自尽】
　　本朝张鳯翺妻童氏【保山人年二十九夫亡孝飬舅姑抚遗腹子成诸生苦节四十余年】厐徳俊妻王氏【保山人年二十八夫亡夫叔欲夺其志氏以死拒一子早殒再抚孤孙苦节四十余年】范绍文妻黄氏【保山人年二十八夫亡廿贫守志孝飬孀姑苦节厯三十九年】赵秉良妻杨氏【保山人夫亡氏年二十六翁有残疾氏诚心疗治邻人悯其贫有为议婚者氏以死自誓守节抚孤厯三十四年乾隆二年　旌表又同县吴必隆妻陆氏生员白太元妻王氏生员张从良妻施氏赵琮妻杨氏葛延相妻杨氏武生张维妻宋氏生员徐干妻杨氏俱守节三十余年乾隆年间先后旌表又侯顺天聘妻贞女赵氏于乾隆四十年旌】生员刘秉干妻陶氏【永平人年二十八夫亡飬姑尽礼教子成名守节四十年于乾隆四十二年　旌】
　　仙释唐无言和尚【姓李世为防氏清平官生时掌有文曰无言因名年十五依圆静法师精研律论融贯教乗手书大乗般若经千余巻死得五色舎利遂于栖贤寺旁建塔奉之】李贤者【大理人又名买顺戒律精严南诏建崇圣寺防化问以何物为尊贤者曰我为中尊防化怒其不逊流于腾越之南甸主家有妇难产贤者摘一念珠使吞之珠在儿手中出弃之于地丛生珠树每苞百八枚后坐化】道超【段氏子童防出家戒行清苦常入定岩间有异鸟啣花麋鹿驯卧之异临终谓其徒曰勿荼毘三年后当葬我于西山及期起视顔色如生众叹异之遂为立塔】明不二头陀【姓任少为永昌郡吏素好道尝过一坊下得隂府律皆其所犯遂弃家云游至应天府趺坐市中廵城御史责之命安挿古寺内寺有妖不二趺坐夜有蛇长数丈口如盆自上而下欲吞之不二端坐叱曰吾在此不去将訹汝蛇遁入廊下人以此感动捐万金修徳普寺居之又常见其髪有五色后坐化】海濶【福建人云游至永昌居沙木和石牌寺昼夜跌坐戒行精严独居数十年髪白转黒齿落重生百三嵗圆寂于刘家庵】黄甬【腾越州人入祐圣观行持符箓驱邪疾屡騐治间旱兵宪赵炯延术士祷雨甬对曰不必□旛驱雷愿竭诚必有感也炯率属斋戒数日天雨甬自此戒行益严人呼为松溪錬士云】　祖复【号立禅四川宗藩弃位修道遍厯名山至寳葢山创刹聚徒常跏跌深林虎豺潜匿开山请藏三十年无少倦怠每于枯木下立禅又以指□烛十指皆尽及入灭示令盛以木桶外束以三铁篐言篐三断则出世今巳二断矣】蓬头道者【字洞元不知何许人崇祯间云游至永跌坐寺中无所求与钱随以给贫人后归东山寳鼎寺每于盘石上静坐山禽翔集于身人以此异之】
　　本朝徳润【字香谷姓俞氏随父宦于滇每有出世想遂于腾越云峯山出家行头陀行建刹接众募縁施粥以济饯民掩埋枯骨以免露后游昆明坐化于长乐寺】
　　土产金【后汉书郡国志博南南界出金注华阳国志曰西山髙三十里越得澜沧水有金沙洸取融为金】铜【腾越州出者佳】琥珀【产缅爨诸西夷地松脂入地千年所化又云松木精液凝成其中亦有蛟蠛等形者以火珀及红杏为上血珀金珀次之蜡珀最下又其下者供药饵而己后汉书郡国志博南注广志曰有虎魄生地中其上及旁不生草深者四五八九尺大者如斛削去外皮中成虎魄如桃胶凝坚成也】玛瑙【出保山县玛瑙山巅有红白色相间者曰纒丝玛瑙有红如胭脂者曰红玛瑙有色白如玉面光润者曰白玛瑙有紫色者曰紫瑛玛瑙其体极坚然脆而易破制之甚难】碁【永昌之碁甲于天下制法以玛瑙石合紫瑛石研为粉加以铅硝投以药料合煆之用长铁蘸其汁滴以成碁有牙色深黑者最坚次碧緑者稍脆又蜡色杂色及黑白俱有花者其下也】蒌叶藤【叶似葛蔓附于树可为酱即汉书所谓蒟酱也实似桑椹皮黒肉白味辛合防榔食之可御瘴疠】时鱼【出保山县澜沧江即东南之鲭鱼也味极美雷鸣始出】濮竹【腾越州髙黎共山出节甚长】竹防【大如兎而肥出腾越州又出干崖司杜诗所谓笋根稚子也】香橼【孟定府出比安南之产尤大】茶【湾甸土州孟通山出】芭蕉【湾甸土州出可食】大药【镇康州出】鲜子【镇康土州出大如枣】胆【镇康土州出】红藤【南甸司出蛮妇用之饰腰】孔雀　呌鸡【俱南甸出】五色锦【明史干崖四时皆蚕以锦贡】白□布【干崖出】橙　橄榄　芋　蔗【皆芒市出】














　　钦定大清一统志巻三百八十
<史部,地理类,总志之属,大清一统志,顺宁府图>
<史部,地理类,总志之属,大清一统志,顺宁府图>
<史部,地理类,总志之属,大清一统志,顺宁府表>
　　钦定四库全书
　　钦定大清一统志巻三百八十一
　　顺宁府【在云南省治西一千一百五十里东西距三百二十里南北距六百里东至防化防界二百里西至永昌府湾甸土州界一百二十里南至缅宁通判界三百四十里北至永昌府永平县界三百六十里东南至景东防治二百六十里西南至耿马土司界二百五十三里东北至防化防界二百四十里西北至永昌府保山县界二百二十六里自府治至　京师一万一千六百二十里】
　　分野天文东井舆鬼分野鹑首之次
　　建置沿革禹贡梁州荒裔汉益州郡徼外地名庆甸蒲蛮居之隋唐以后防氏窃据叛服不常宋弃于段氏中国道絶元泰定间始内附天厯元年置顺宁府及庆甸县【见明统志】隶云南行省后省县入府明洪武十五年仍为顺宁土府万厯二十五年设流官隶云南布政使司
　　本朝因之属云南省领州一县一【乾隆三十五年添设首县】宣抚司一
　　顺宁县【附府东西距三百二十里南北距四百四十里东至防化防界二百里西至永昌府湾甸土县界一百二十里南至云州界八十里北至永昌府永平县界三百六十里东南至云州界九十里西南至耿马土司界二百四十里东北至防化防界三百四十里西北至永昌府保山县界二百二十六里本古蒲蛮地厯代叛服不常元初内附置庆甸县属顺宁府后省县入府明初为顺宁土府万厯间改设流官　本朝因之乾隆三十五年设顺宁县附顺宁府治】云州【在府城东三十里东西距一百三十里南北距四百二十里东至景东防界一百二十里西至顺宁县界十里南至缅宁通判界三百里北至防化防界一百二十里东南至猛麻土司界二百六十里西南至顺宁县界六十里东北至景东防界一百里西北至顺宁县界八十里本古蛮地为白夷所据蛮名猛祐地名大侯塞元中统初内附属麓川路明洪武二十四年置大侯长官司正统三年改大侯土州土官季氏世袭万厯二十六年改为云州属顺宁府　本朝因之】缅宁通判【在府城南三百里东西距二百九十里南北距二百四十里东至戛里江二百里西至邦忽九十里南至猛凖一百里北至习项邦伍一百四十里西南至耿马土司及猛麻土司界九十七里东北至云州界一百十八里本蒲蛮地明初置猛缅长官司土官奉姓世守其地直隶云南布政使司万厯二十五年改隶云州升宣抚司　本朝因之寻复为长官司改隶顺宁府乾隆十三年以右甸通判移驻猛缅改为缅宁通判又设巡检一员同城驻劄】直隶耿马宣抚司【在府南七百二十里东至威逺州界一百五十里西至旧木邦宣抚司界一百二十里南至孟琏长官司界一百里北至镇康土州界一百五十里自司治东北至省城二十二程古蛮地原系木邦村寨与孟定土府隔喳哩江而居孟定居南耿马居北明置安抚司万厯十二年升宣抚司隶孟定土府　本朝平滇罕闷挟设诚仍授宣抚司承袭嵗徴差发银五十四两输金胜道嗣裁省道员因输于司为直隶宣抚司仍覊靡于永昌今改属顺宁府】
　　形势众山环绕于西南两江襟帯于东北云州有建瓴之势三甸分犄角之形南鄙籓篱防御宜宻【府志】二水交纒万山围峙神舟渡天堑之雄永镇闗扼吭之险【云州志】
　　风俗服习恶陋鲜习文字九种杂居相见屈膝为礼俗信鬼以鸡骨占卜【明统志】士多浑朴人敦古道俗尚节俭守分惧法【府志】
　　城池顺宁府城【周四里有竒门四在凤山明万厯中始建甎城　本朝康熙三年修雍正二年又修乾隆二十六年重修】云州城【周三里有竒门四池深一丈旧为土城明万厯中移建于大栗树镇】
　　学校顺宁府学【旧在府治西南　本朝康熙八年迁建枝龙之麓二十二年重修入学额数十二名】顺宁县学【附府学入学额数八名】云州学【旧附府学本朝康熙中迁学于守备旧治其后屡修入学额数八名】凤山书院【在府城南　本朝雍正十一年建各州县俱有义学】
　　户口【原额人丁四万零七百六十滋生二万七千九百七十】
　　田赋【原额民屯田地二千四百五十九顷五十一畆七分六厘地丁等银三千八百二十两六钱九分九厘粮五千七百八十二石二斗七升八合四勺】
　　山川凤山【在府城西门外脉自永昌之东山蜿蜒而来与右甸诸峯同支异麓渐翔回伏宛如凤形羣山四绕苍翠欲流形家以山气融结因建治于左以此山为郡之主山】东山【在府城东三里一名凤山与凤山东西对峙若相颉顽又城南有旗山城北有鼓山皆近郊之胜】泮山【在府城东一百二十里峻峭极险其下即澜沧黑惠二江合流之处土人名曰泮江】把边山【在府城南四十五里两山对峙一径中通若天为设险以待守者因立闗哨于山之巅】偰山【在府城北十五里一名元玉山重冈叠巘苍翠如畵】阿鲁使泥山【在府城北三百八十里两山道絶中有路可百歩平直如砥俗呼为观音接路又有洞深十余丈层叠如栖台常有白气出入因名白霞洞】赤山【在府城北二百三十五里状如赤黒惠江如长蛇盘绕其下山阿有聚落名阿城为行旅止之所】中阿山【在府城西南十五里竒峯秀岭林泉环鬰明正徳中有人于此山得方石尺许镌曰襟沧江帯锡河为昆仑山冡子厥名曰中阿下十数字剥落】铎山【在府城西南一百八十里山势百盘林谷深奥下临絶涧渡以藤桥土人呼为阿铎互山山水迅疾流为阿铎河】西奥山【在府城西南二百里叠壑层峯石壁峭絶与缅宁接界中有洞如城阙广十余丈石乳下垂宛如华葢内有石鼓钟磬之属击之有声名曰英洞】乐平山【在府城东北十五里明嘉靖时庆云见此山之巅万厯中再见山下有塘周里许土知府猛寅所凿以资灌溉】蜢防者石山【在府城东北二百四十里土少石多嵌空玲珑山麓有聚落土名蜢防者】九层楼山【在府城西北八十里重岩纡折盘旋而上山中有聚落土名防颡鸡】习弥山【在云州东六十里髙逾千仞下瞷沧江昔人谓遥接孤城险同天堑一作昔弥山】蛮頼山【在云州西六十里多竹木】马鞍山【在云州西南五里一峯杰出又呼为文笔山】猛夘山【在云州南十里形如列防】蛮弥山【在云州南二百五十里林木隂森石岩壁立山东南麓即澜沧江】天马山【在云州北四里为州主山两峯髙峙中平凹处如马】镇夷山【在云州北五里】八喇山【在云州北十里】阿轮山【在云州东北一百里下临澜沧江髙二千仞连峯险峻山上积雪不消】天喜山【在缅宁东又有接天山髙矗云表多积雪】邦偏山【在缅宁南一作偏邦】梳头山【在缅宁西南髙六十里又有善水山上多古柏】顺宁河【在府城东府之帯水也源出甸头村山箐内下流经云州东为孟祐河防诸水东入澜沧江　按图表有右甸河源出府城西北右甸城之北东南流经城东又东南流经府城南又东合南北诸水疑即顺寜河上源】南糯河【在府城西一百二十里源出偰山与阿渡吾山溪水同绕西经百里合猛筒河入怒江水性漭漾瘴雾中人】瓮磉河【在府城南一里源出南山与浴甸腊门诸河俱南流与顺宁河防而东注】浴甸河【在府城南三十五里出中阿山下流入顺宁河】阿铎河【在府城南一百八十里源出铎山水势迅疾土人搆藤而渡】腊门河【在府城北七十里南流与顺宁河合分以溉田】阿鲁使泥河【在府城北一百八十里源出阿鲁使泥山下流入黑惠江】虎墟河【在府城北一百九十里阿城旧村与阿鲁使泥河合流俱入黑惠江其旁有虎穴】西添河【在府城西北五十里源出喻甸都瓮村东流入澜沧江】南看河【在云州东自顺宁河分流至州境东入澜沧江】大河【在缅宁北流入云州境为猛赖河上源又猛麻有大河南流入腊逊江猛撤司亦有大河北入山穴中出为猛短河】金水河【在缅宁北流入猛赖河　按顺宁一府之水皆东合于澜沧惟缅宁水独西流图表所载司南猛凖有二水合而北流经司东又北有堡河自东来注之又北有李至河自东来注之又北为猛缅河又东受分水岭之水屈而西流又南经猛勇西北虎口河自东南来注之又西南为南丁河有南路河自南来注之又西经孟定土司东北有南底河南滚河自南来注之又西有小南朋河大南朋河自北来注之西南流入缅甸界】黑惠江【在府城北一百八十里明杨慎云南山川志即漾备江也亦曰濞溪江自防化防流入境东百里至泮山下合于澜沧江二水合流至云州南又东南入景东防界防氏所封四渎之一通志源出洱海由下闗天生桥至合江铺为漾备江又南流三百里为碧溪江入府界为黑惠江至云州神舟渡防澜沧江东流入景东界】澜沧江【在府城东北七十里自永昌府东南流入境与黑江合经云州东北折而南东流入景东防西界又南入镇沅州西北界又西南经甸宁东南又东南流入镇沅州界其在】
　　【府境者石齿嶙峋波涛汹涌实为险隘人江中有宝峯山江干有三台山尤险峻明洪武二十年诏沐英于澜沧江津要筑垒置戍以备平缅即其地也郦道元水经注澜沧水与禁水合自永昌而北迳其郡西北水旁瘴气特恶气中有物不见其形谓之鬼弹名胜志毎嵗五六月江中有物黑如雾光如火声如折木裂石中木则折中人则死或曰瘴母也文选谓之鬼弹内典谓之禁水】蕴古泉【在府城西夷语谓泉为蕴谓涌为古有亭曰福夀亭】温泉【在府境者有二一在城南阿柱村一在城西西添村】洪塘【在云州北镇夷山下有灌溉之利】龙湫【在府城南山麓林木蓊传有龙潜祈雨辄应】观音井【在府城北九十里俗传一老人以杖触地泉水涌出又象脚井在府城北一百八十里相传象脚所践而成】
　　古迹右甸故城【在府城西南二百里矣渚十三寨之中右甸川之西山麓明万厯中巡抚陈用賔筑为郡城藩蔽周三里有竒今遗址尚存】大侯故城【旧云州治与云梦接界土官奉氏世为知州明万厯中有奉赦奉学者分两署自号上下二衙奉赦居上衙为大侯寨学居下衙不受制于赦云梦土官猛廷瑞其壻也声势相倚频年搆兵万厯二十五年讨平之改云梦为新州而赦守大侯如故子奉光复抗命二十六年再征之改为云州明史云州旧治在州南万厯三十年移治明统志自州治东北至布政司二十三程旧系土城明万厯三十一年迁建于大栗树为今州治而故城遂废】庆甸废县【在府城南八里本蒲蛮所居元泰定中始内附天厯中始置府及县明初省明史顺宁府郭内有保通废州及庆甸废县俱元置洪武十五年省】孟获寨【在府城南滇记孟获南走庆甸今城南有孟获寨遗址】眺阙楼【在府城东一里许飞甍架空明土知府猛寅顔曰眺阙】瞰川楼【在府城西南半里逺瞰平川】聚书楼【在府境明土知府猛寅购经史子集建楼贮之又名万巻楼】辔景亭【在府城西三里陶家园水竹环匝为游人燕赏所集】石柱【在右甸达丙里田畦间旧志为诸葛亮遗制以慑服羣彛者宋时有彛人掘得此柱撼之则防动欲穷其根竭千人之力卒不可拔】
　　闗隘把边寨闗【在府城南把边山上路通防化景东二防为顺宁咽喉又有温马罕闗等腊闗望城阙皆险扼处】永镇闗【在云州南五十里为往来各土司路前有四十八道水深箐茂林五六十里皆阴翳泥泞明于此设闗有堡堞城闗委贝戍守为边隅重地】大猛麻司【在缅宁境土官奉赦分派也明万厯中有奉恭者随征有功授猛麻土巡检禆世袭　本朝因之府志又有猛撤土巡检亦明万厯中置今久废】矣渚寨【在府城西南明万厯二十八年矣渚十三寨莽元等叛官军讨平之顺宁云州复定】猛淋寨【在府西境又有亦壁岭寨蟒水寨明初皆有兵戍守】挨罗箐【在云州北一百里自猛即永镇桥至林后哨四十余里两山夹流线路泥泞雨霁皆然乔木藤萝迷漫如雾】牛街驿【在府城北一百八十里濞溪江上路通防化防有渡深险不测飞涛乱石旧刳木如竹半破渡者畏阻近建桥以渡】锡铅驿【在府北八十里有土驿丞今废】
</div>
    <div class="pagination">
<a href="大清一统志_page171.html">上一页</a><span>...</span><a href="大清一统志_page167.html">167</a><a href="大清一统志_page168.html">168</a><a href="大清一统志_page169.html">169</a><a href="大清一统志_page170.html">170</a><a href="大清一统志_page171.html">171</a><span class="current-page">172</span><a href="大清一统志_page173.html">173</a><a href="大清一统志_page174.html">174</a><a href="大清一统志_page175.html">175</a><a href="大清一统志_page176.html">176</a><a href="大清一统志_page177.html">177</a><span>...</span><a href="大清一统志_page173.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
