<!DOCTYPE html>
<html>
<head>
    <meta charset="UTF-8">
    <title>山西通志 - 第 183 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 183 页/共 700 页</h1>
    <div class="content">　　山西通志卷五十二
　　武事【三】
　　大同府
　　大同县
　　汉文帝四年匃奴絶和亲大入云中三万骑杀掠甚众汉使三将军屯北地代屯勾注赵屯飞狐口　元光元年十一月骠骑将军李广屯云中　冬南部助汉扞戍当于骨都侯屯五原呼衍骨都侯屯云中郎氏骨都侯屯定襄栗籍骨都侯屯代左南将军屯鴈门皆领部众为郡县侦逻耳目　六年遣轻车将军公孙贺出云中　本始四年遣前将军韩増三万余骑出云中塞千二百余里至乌员【师古曰地名也音云】斩首捕虏至侯山百余级【师古曰侯山山名也于此山斩捕得人】虏马牛羊二千余　王莽遣厌难将军陈钦震狄将军王巡出云中建武十四年秋九月平城人贾丹杀卢芳将尹由
　　来降【平城属鴈门郡今云州定襄县也】永平十六年二月北部大入云中塞烽火日通故事寇过五千人移书旁郡吏欲移书求救太守防范不听自率士卒拒之防日暮令军士各交缚两炬三头爇火营中星列寇遥望火多谓汉救兵至大惊待旦将退范乃令军中蓐食晨往赴之斩首数百级寇自相辚籍死者千余人由此不敢复向云中　阳嘉四年十月乌桓寇云中遮截商贾牛车千余两度辽将军耿率二千余人击之不利又战于沙南斩首五百乌桓遂围于兰池乃发积射士二千人度辽营千人配上郡屯以讨之乌桓始退【后汉书沙南有兰池乌桓围耿晔于此沙南县汉属云中兰池地在沙南】永夀二年秋鲜卑檀石槐将三四千骑寇云中　鲜卑檀石槐立庭于弹汗山去髙柳三百余里永夀二年七月寇云中　熹平六年八月乌桓校尉夏育出髙柳中郎将田晏出云中中郎将臧旻率南匃奴出雁门各将万骑出塞二千余里鲜卑檀石槐逆战育等大败魏鴈门太守牵招鲜卑来犯辄摧破之又搆间其
　　大人歩度归泄归泥等令与轲比能为隙后汉建兴四年招率归泥击比能于云中故郡败之时比能入居代郡矣　晋太元元年十二月秦兵破代置戍云中　九年前秦宁朔将军宋万三千骑从云中援秦姚苌邀击万大败之　后燕太元二十一年三月燕主慕容垂宻发逾青岭经天门凿山开道出魏不意直指云中后魏陈留公拓跋防部落三万余家先镇平城垂次猎岭以辽西王农髙阳王隆为前锋袭击之时燕兵新败皆畏魏惟龙城兵勇锐争先防素不设备徴兵未集閠月乙卯农等军至平城乃觉防率麾下邀击败死遂拔平城收其部众三万余人魏主珪欲出走防垂寝疾乃还师　后魏始光元年宜城王奚斤将军安原闾大肥出云中白道至漠南　蠕蠕大檀寇云中太武亲讨之三日二夜至云中大檀骑围太武五十余重骑逼马首相次如堵焉士卒大惧太武顔色自若众情乃安先是大檀弟大那与社崘争国败而来奔大檀以大那子于陟斤为部帅军士射于陟斤杀之大檀恐乃还　延和五年太武西伐沮渠牧犍宜都王穆夀辅景穆居守长乐王嵇敬建宁公崇二万人镇漠南以备蠕蠕吴提果犯塞夀素不设备贼至七介山京邑大骇争奔中城司空长孙道生拒之于吐頽山防敬崇等破吴提兄乞列归于阴山之北斩首万余级吴提闻而遁走道生追至漠南还　太和五年二月沙门法秀谋反伏诛　十九年定州刺史穆泰自陈病久乞为恒州遂转陆叡为定州以泰代焉泰不愿迁都叡未及发而泰已至遂潜相扇诱图为变乃与叡及安乐侯元隆乐陵王思誉等谋推朔州刺史阳平王顺为主顺伪许以安之宻表其事遣任城王澄率并肆兵以讨之澄遣治书侍御史李焕先单车入代宣示祸福泰自度必败率麾下数百人攻焕郭门不克单马走出城西为人擒送澄亦寻到泰等皆伏诛髙祖迁洛阳敕洛阳侯于烈镇代京参委留台庶政及穆泰之逆代乡旧族同恶者甚多唯烈一宗无所染预　正光四年八月拔陵寇云州魏云州刺史费穆招抚离散四面拒敌时北境州镇俱没惟云州一城独存七年七月朔州鲜于阿胡拥州流民东下攻魏平城城内开门应之行台元纂奔冀州　隋仁夀元年行军元帅杨素出云州败达头可汗　元年正月突厥寇恒安遣柱国韩洪击之官军败绩平寇县公李景适送义成公主至恒安镇率所领数百人援之力战三日杀虏甚众唐贞观四年二月总管李靖繇马邑任城王道宗
　　出大同道幽州都督衞孝节出恒安道　永隆元年七月突厥寇云中都督窦懐哲中将程务挺击走之　永淳元年十月突厥骨咄禄保绩于刘海庄十一月小王子纠河套七万余骑由井坪入遂掠朔州至偏头关乃退九年正月复入瑾伏兵龙湾出纵击败之由是终瑾任不再犯十五年八月由寺墕入至马站营九月由岩头沟入十月复由巗头沟入一岁凡三犯十六年八月由平鲁衞入至老营十九年八月由朔州入二十一年七月由朔州入参将张守忠邀击于六支村战死隆庆元年十月黄台吉冦偏头关逮系镇巡刘焘王之诰副防田世威等命阁部与文武臣商御冦防
　　神池县
　　周赧王十九年秦使防鷔攻赵拔新城狼孟　汉髙祖七年塞北左右贤王信将王黄等屯广武以南至晋阳与汉兵战汉兵大破之追至于离石复破之【师古曰离石西河之县】塞北复聚兵楼烦西北汉令车骑来击常败走汉乘胜追北闻北部居代谷上居晋阳使人视之还报曰可击遂至平城上白登　魏青龙元年六月保塞鲜卑大人步度根与叛鲜卑大人轲比能私通并州刺史毕轨表辄出军以外威比能内镇步度根帝省表曰步度根已为比能所诱有自疑心今轨出军适使二部惊合为一何所威镇乎促勅轨已出军者慎勿越塞过勾注也比诏书到轨已进军屯阴馆遣将军苏尚董弼追鲜卑比能遣子将千余骑迎步度根部落与尚弼相遇战于楼烦二将没步度根部落皆叛出塞与比能合冦边遣骁骑将军秦朗将中军讨之冦乃至漠北　东魏兴和三年四月蠕蠕阿那瓌奉马千匹为聘礼遣使迎兰陵郡长公主于新城之南齐神武躬送公主死如长松自倒非我伐之也　后唐天成四年四月契丹寇云州　清泰元年十二月寇云州　晋天福二年二月契丹主徳光北归至云州大同彰国振武三节度迎见皆留之不遣云州判官吴峦集兵治具闭城自守不受割地之命徳光以兵围之半岁不能下晋主召峦归　辽神册元年安瑞平云州　天庆十年秋猎沙岭冬复至西京　保大二年宋宣和四年也正月辽主延禧猎于鸳鸯泺闻金兵至遂奔云州　三月金尼玛哈败辽兵于北安州获其将衞实讷埒因知辽主在云州宿衞单寡报其都统舍音曰机防不可失也于是舍音出青岭尼玛哈出瓢岭辽主闻金师将至趋白水泺尼玛哈以精骑袭之将近辽主行营辽主乃觉率轻骑走夹山【夹山在云中北】辽主出奔使耿守忠救云州金舍音与尼玛哈击走之时云州城西有浮图辽兵据守更下射攻城者舍音曰必夺是城乃可下防金将斡勒呼博啰攻浮图夺之以精锐下射城中城中震栗留守萧察喇开门降　四年正月夏称藩于金金以下寨以北阴山以南云中之地二千里畀之云中古云中也　初金人约夏羌之请割拓防故地云中二千里遗之止以朔武二州归宋宣和十一年夏人举兵侵朔武界谭稹御之不退金又以兵攻应蔚逐守臣又陷飞狐灵邱两县　宗翰等攻西京实黙罗索等于城东为木洞以捍蔽矢石于北隅以刍茭塞其隍城中出兵万余将烧之温徳赫布哈率众力战执旗者被创布哈自执旗奋击却之又为四轮革车髙出于堞实黙与麾下乘车先登诸军继之遂克西京与辽步骑五千战于朔州之境斩首三百级复败辽骑三百于河阴辽兵五千屯于马邑县南复击破之隳其营垒尽得其车马器械辽兵三万列营于西京之西阇毋以三千击之使士卒皆去马阵于沟堑之间曰以一击十不致之死地不可使战也谓众曰若不胜敌不可以求生于是人皆殊死战辽兵遂败追至其营而止眀日复败其兵七百余人　西京既降复叛时粮饷垂尽议欲罢攻宗防曰西京都防也若委而去之则降者离心辽之余党与夏人得以窥伺矣乃立重赏以激士心既而夜中有火大如斗坠于城中宗雄曰此城破之象也及克西京赐宗雄黄金百两衣十袭及奴婢等与宗翰等击耿守忠兵七千于西京之东四十里大破之　宗翰袭辽主于五院司希尹为前驱所将才八骑与辽主战一日三败之眀日希尹得降人玛展言辽主在漠委辎重将奔西京几及辽主于白水泺南辽主以轻骑遁去尽获其内库寳物遂至西京西京降使富察守之希尹至伊实部不及辽主而还　西京未下总领左翼防衞尔佳实讷获城中生口乃知城中潜遣人求救于外都统府得为之备却其救兵西京乃下　金大安二年八月留守呼沙呼及元穆呼哩战于定安败绩元遂陷云朔丰胜　三年十一月西京留守赫舍哩呼沙呼弃西京走还京师是时西南至忻代皆归元　贞祐三年三月壬午西京军民变遣官抚谕之　元太祖七年秋围西京金元帅左都监鄂屯襄率师来援上遣兵诱至宻谷口遂击之尽殪复攻西京上中流矢遂撤围　元西京郝道章阴结武仙抄掠州县恒州元帅岱逊擒杀之　至正十八年二月黄河万户田丰降刘福通以曹濮兵转掠而西逾太行焚上党遂掠晋冀雁门及大同诸州复大掠而南　三月辛酉大同诸县陷　六月关先生破头潘等分二道一出绛州一出沁州逾太行破辽州转掠晋冀雁门之间至是复掠大同诸州及塞外诸路平章察罕特穆尔遣将关保击却之　九月丙午贼兵攻大同路十月大同路陷达噜噶齐谔勒哲特穆尔弃城遁　十月关先生南攻保定不下攻陷完州遂北掠塞外攻大同达噜噶齐谔勒哲特穆尔城遁城陷　十九年二月博啰特穆尔移镇大同置大都督兵农司分为十道皆以博啰领之博啰率兵与关先生战于云中走之遂南向争晋冀　三月诏博啰特穆尔移兵至大同置大都督兵农司专督屯粮以博啰特穆尔领之二十二年三月博啰特穆尔遣裨将伊苏布哈等
　　招兵五万戍大同　二十三年御史大夫娄达实与知枢密院事图沁特穆尔得罪皇太子皆奔大同博啰特穆尔匿之军中　二十四年四月戊辰库库特穆尔奉命讨博啰特穆尔屯兵冀宁其东道以白索珠领兵二万守御京师其中道以摩该珠展领兵四万西道以关保领军五万合击之关保等兵逼大同博啰特穆尔留兵守大同而自率兵与娄达实图沁特穆尔复大举向阙　二十五年四月乙巳关保等进围大同乙卯入大同　明洪武元年九月右丞薛显防政傅友徳攻大同擒元乔右丞等三十四人以归　二年正月副将军常遇春率郭英汤和耿炳文汪兴祖陈徳谢成郭子兴攻大同元右丞相库库特穆尔奔甘肃守将珠展亦弃城遁遂取大同　七月元图鲁卜孔兴以重兵攻大同眀李文忠师至太原闻之率谭济冯胜周显缪美萧夀孔礼等出雁门九月过马邑抵梅峪口遇元逻骑数千败之擒其平章刘塔本进次白阳门又擒四大王时雨雪文忠疑有伏自率数骑入山觇之防前军去大同四十里止壁文忠至惊曰此岂驻兵地耶寇来败矣麾之令前五里阻水而壁宻遣人间行达城中与都督汪兴祖期是夜图鲁卜悉众来攻文忠令将士秣马蓐食坚壁不动以二营委敌督令死战不之救自寅至辰度其饥疲乃分军为两翼鼓行疾驰薄其阵声撼林木城中亦开门出战腹背奋击大破之追至炭窖擒图鲁卜降其众万余辎重无算孔兴走绥徳遂进兵东胜州至莽格仓而还　八年正月征虏大将军冯胜出大同定未下沙布尔地逾月还　三十二年燕王繇紫荆歴广昌蔚州进收大同张玉朱能薛禄陈亨亨子愆皆从　正统十四年夏额森谋入寇都督同知毛胜偕平乡伯陈懐等率京军三万镇大同懐战殁胜脱还　八月己酉上驻大同中官王振益欲北镇守太监郭敬宻告曰北必堕敌计振始惧班师至双寨雨甚振初议道紫荆关繇蔚州邀上幸其第既恐蹂乡稼复改道宣府纡回奔走壬戍始次土木威喇追至师大溃遂北狩振亦为乱兵所杀　九月额森拥驾至使袁彬入城索金币约赂至即归驾防将郭英闭门不纳而总兵刘安与侍郎沈固给事中孙祥知府霍瑄等出谒以金币进请如约额森笑不应是夕驾驻城西郭登谋遣壮士刼敌迎驾入城不果眀日敌拥驾去　冬寇六百骑逼城下总兵官郭登击却之　景泰元年春额森自顺圣川入驻沙窝登败之追至栲栲山再败之得所掠人畜八百有竒封定襄伯自土木之败边将无敢与敌战至是登以八百骑破寇数千边军为増气　四月额森数千骑复奄至登出东门战佯北诱之入土城伏起败之寇遂遁登度寇且复至令军士赍毒酒羊豕楮钱伪祭塜见敌佯走寇争饮食死者甚众　六月寇复以二千骑入登再击却之　额森奉英宗至城外声言送驾还登设计具朝服候月城内伏兵城上俟驾入即下月城闸既及门寇觉之遂拥驾去　天顺中玛拉噶据套分掠水泉营及朔州佩将军印杨信屡却之寇遂东入大同六年信与副将徐恕防将张瑛分道出塞遇敌战胡柴堡败之寇且战且却复败之获马五百余匹　成化五年提督军务王越选轻骑出孤店关俘敌于威宁海子　十七年二月保国公朱永与太监汪直提督军务王越出师大同御伊斯玛音获首百二十　十八年春巡抚何乔新败寇于灰沟　十九年小王子大入总兵官永新伯许宁与巡抚郭镗太监蔡新敛兵守别遣将刘宁董升与周玺相犄角寇大掠焚代王别墅王趣战至使众哭于辕门宁愤激与镗等营城外寇预伏兵以十余人为诱新麾下驰击宁将士争赴之遇伏大败死者千余人宁奔夏米庄镗新疾驰入城防玺等来援寇乃退宁还阵亡妇女号呼诟詈掷以瓦砾宁由是丧气寇去复入麾下刘宁宋澄庄鉴等御之七战寇始退　十九年七月寇入镇兵战不利　小王子入宣大告急以朱永为镇朔大将军中官蔡新监其军督诸将周玉李璵等击败之　伊斯玛音大入大同总兵官许宁分遣副总兵周玺守懐仁宁与游击董升营西山自将中军击之夏米庄败绩宁升被围数重几防亟发巨炮击之敌多死围乃解玺闻中军失利亟还兵援夜遇敌乘胜前鋭甚厉将士曰今日有进无退大呼陷阵敌少却久之短兵接臂中流矢拔镞战益急与子鹏及麾下壮士击杀数十人防宁兵至中军溃卒亦稍集敌乃退许宁等亦还　二十一年督军务余子俊请筑长城五月都指挥顾纲以京营兵六千助役治十三年和硕入大同平江伯陈鋭等不能御诏保国公朱晖等佩大将军印代之　嘉靖三年七月镇兵杀巡抚都御史张文锦　十二年十月镇兵杀总兵官李瑾总督刘源清都督郤永讨之兵驻聚乐堡永趣镇城南攻南关破之遂为长围以守贼乘间出突战官兵数不利　源清令为地道垂成为贼所觉复引水灌城城土坚不隳时户部中詹荣居忧不及出与游击戴防指挥马升谋升扬言曰官兵断炭路城中冻甚詹中有信义盍挽之一出乞军门诸叛不疑荣至军计事毕复与兵部主事楚书谋令书赍诏入荣还绐曰炭路许通然闻有天使赍赦至阖城或可生也升复言天使至众迎书入宣慰毕书出是夜升与同盟分擒诸首恶二十余人斩之次日大军退舎荣令开诸城门去备具迎巡抚都御史樊继祖以入　尹九宫记十二年耕为藁城令藁有张尚书子麟者家居一日乡人至报大同之变耕走谒张因言下城策张曰此事只要朝廷主张果欲大惩之乘其未备募人入城纵火为善又曰闻大同如浑河水去城近可灌也后闻用兵时穴地道决水注之城不隳因思宋史有太祖灌太原契丹使臣讥其不知俟涸之语疑之庚子耕改官归父老谓耕曰兵已退数日水涸城乃隳于是知古今事势不逺而人之智识才力有逮不逮也乙亥耕过东平谒故总督刘公源清语及灌城俟涸事刘公曰彼时实思不至此　十三年正月叛兵遣邢通事勾寇济农青巴圗以五万骑至官军坚壁不敢战而饷道断絶聚乐堡兵与寇角不利永屯南城不能相援也中外大震诸叛欲尽纳寇入城城中人不听乃止已而寇自解去或曰有陜西游击某潜出塞袭其辎重寇闻之乃退陜西梁震素知大同悍卒纵肆态十五年十月命
　　为大同镇守总兵官率所亲家丁三百辈驰至申严约束禁治私聚一军大惊其家丁辈时时向镇兵语曰尔敢蔑主将者恃其众耳儿辈在此无不一当百五步之内恐尔不得用其众镇兵皆咋舌　十六年二月梁震出塞与谙达众战于玉林川废宣宁县斩百四十余级三月又战于红崖儿斩百八十余级十七年二月入安子山十八年閠七月谙达繇石窰沟八时五堡初就梁震御却之七月又入总兵官周尚文御之斩五十余级内一人金带锦裘二十三年九月入大同总督翟鹏御却之二十四年和川奉国将军充灼坐罪夺爵怨望乃与襄垣中尉充□谋引寇入大同杀代王以举事应州人罗廷玺与其党王廷荣以白莲教惑众入见充灼为妖言充灼因与画计约奉小王子入居大同借塞外兵攻雁门取平阳充灼为王事定即计杀小王子充灼然之先遣人持火箭焚大同草塲五六所而令通塞外语者衞奉阑出边总兵周尚文逻卒遮获其所献表物鞫实以闻充灼等伏诛　嘉靖二十九年谙达数万骑入塞伏精鋭谿谷中巡按御史胡宗宪信敌诱乘醉趣总兵张达出师达欲持重宗宪厉声责之不得已率所部出达素勇敢好离营绕鬬至是愤怒挺身陷阵寇兵围之数匝达左右突不得出副总兵林椿别击零骑于弥陀山闻达急引兵西救一日三战亦陷重围矢如雨达椿俱死军尽殁三十一年三月诏仇鸾帅兵赴大同三十二年二月寇入宣府閠三月大同副总兵郭都出战死之三十三年七月寇入大同官军败绩十二月寇大同总督许论巡抚王忬击走之三十四年十二月寇大入总兵马芳击却之三十九年二月大同总兵刘汉自镇河口出塞捣寇帐于灰河斩首二十八级夺髙驼一百七十余只时寇聚喜峰口外汉乘虚攻其巢穴以牵制之寇果狼狈西顾自后各镇往往乘间出剿寇始有戒心逺徙其幕四十二年寇犯龙须墩巡抚万恭甫至伏兵击却之隆庆元年九月寇大同防将刘国御却之甲申二月闯贼犯大同兵民皆欲降命城守不应总兵朱三乐自刎巡抚衞景瑗督理粮储户部中徐有声朱家仕俱死之李自成入大同六日杀代府宗室殆尽留伪将张天琳守之天琳凶暴阅两月阳和军民约镇城军民内应杀天琳
　　懐仁县
　　隋大业末刘武周自桑干镇徙定襄　金完顔希卜蘓年十六从伐宋攻下懐仁县功居最　眀治十八年六月和硕由懐仁入寇应州　嘉靖十七年九月谙达入由野狐岭直犯镇城南掠懐仁乃退三十一年二月万骑入塞抵懐仁管家堡大掠居民总兵徐仁等言马市既通无庸戍守各观望不战游击刘潭阴遣厮卒约结鬻路独中军指挥王恭率所部御战于管家堡力屈死之
　　山阴县
　　辽天显九年九月乙卯太宗次云州丁巳拔河阴冬十月丁亥又略地至灵邱父老进牛酒犒师十一月辛丑围武州之阳城壬寅阳城降癸卯斡齐尔城降括所俘丁壮籍于军十二月驻跸百湖之西南　眀嘉靖十年十月谙达寇夹镇城西下总兵彭楧坚壁南山不敢战遂入懐仁山阴至广武大掠而去
　　应州
　　汉建安二十三年四月代郡乌桓反曹操以子彰为中郎将夏侯尚为防军击之彰入涿乌桓数千卒至时兵马未集彰用田预计固守要隙敌散退彰追之身自搏战驰射敌骑应而倒前后相属战至半日铠中数箭意气益厉乘胜逐北至桑干【云中志今地属应州汉代郡县】去代二百余里长史诸将皆以为新涉逺地士马疲顿又受节制不得过代不可深进彰曰率师而行惟利所在何节制乎遁走未逺追之必破从令纵敌非良将也遂上马令军中后出者斩一日夜相及击大破之【魏土地记代城北九十里有桑干城城西渡桑干水水经注魏任城王彰以建安二十三年伐乌丸入涿郡遂北逐至桑干止于此也今当系蔚州北然去代二百里则地属应州之説亦当存之】后魏皇始二年二月时以栢肆坞之役逺近流言贺兰部帅附力眷纥突隣部帅匿物尼纥奚部帅叱努根聚党反于阴馆南安公元顺率军讨之不克死者数千诏安逺将军庾岳总万骑还讨叱努根等灭之辽道宗女梁宋国大长公主特烈适萧特黙为都统与金人战于实讷图被擒公主从天祚出奔眀年金攻应州留公主守辎重金人围之公主奔行在所天祚潜遁为金人所获　　宋志应州故属大同军节度唐置彰国军石晋以赂契丹宣和五年契丹将苏京以州来降金人寻逐京复取之　宣和五年十一月金以兵攻应蔚逐守臣　金下西京实黙攻应州未下退营于州北十余里夜遣阿里布率兵四百伺敌城中果出兵三千来袭阿里布道与之遇斩首百余获马六十后辽兵三万出马邑境以千兵击之斩其将于阵　金宗望攻平州遣托克索讨应州贼平之抚安其民而还　尔佳沃哩布从定云中又从宗翰屯应州辽军在近境以所部击败之　金兴定二年六月甲辰枢宻院言诸道表称元集兵应州飞狐将分道南下观其意不在河北而在陜西河东各路义士土兵蕃汉弓箭手宜于农隙教阅以备缓急眀洪治十三年六月和硕掠应州及马邑懐仁广昌十八年寇繇懐仁入应州正徳十一年十月寇应州镇兵出战有功嘉靖八年十月谙达掠井坪应朔三十六年九月众二十万入破应州四十余堡总督杨顺杀避难民妇上首功得不罢去
　　浑源州
　　宋雍熙三年取浑源辽耶律色珍复取之　金泰和元年西京副都统田琢募壮士二万复取浑源白登驻师州　眀正徳八年和硕掠浑源嘉靖十三年正月叛兵纠谙达入镇城指代王府曰俟官兵退以此相酬寇留精骑相持余众分掠浑应朔懐诸州县乃去十五年掠浑源十九年七月寇浑源二十四年七月朱克灼焚草塲
　　国朝顺治五年守备唐虎寳峰寨人方应祥【朱氏冐舅姓】附姜瓖六年二月杀知州荣尔竒　大兵攻围月余三月四日炮陨东北城隅乃防应祥力战于巷众磔之灵邱县
　　汉髙帝十二年陈豨奔灵邱将军周勃樊哙击斩之代地悉定　信成侯郦商与周勃定代郡雁门得代丞相程纵守相郭同将军以下至六百石十九人　隋大业十二年正月雁门人翟松柏起兵于灵邱众至数万转攻旁县　后唐清泰元年九月契丹东丹王突欲奔唐上书请讨耶律徳光遂自将南侵次于云州分兵略灵邱　宋太平兴国四年李继隆领妫州刺史防三交屯兵与潘美出征北边破灵邱县尽略其人以归　宣和五年十一月金陷灵邱　元至正十九年三月贼由飞狐灵邱犯蔚州　眀嘉靖十五年八月谙达由寺口入掠灵邱十九年七月寇众十余万入分二道东入宣府右衞掠至广灵县西入寺东口掠懐仁浑源灵邱马邑朔州复由寺东口而出二十年七月由左衞猪儿窊入至太原复掠灵邱而出二十三年十月由膳房堡入蔚三县欲叩紫荆关马疲而去　二十二年俺答分道掠广灵广灵县
　　汉永建元年八月鲜卑寇代郡代郡太守李超战殁建安末代郡叛遣鄢陵侯曹彰讨之以夏侯彰参军事定代地　晋升平三年匃奴贺赖头部三万余降于燕燕主儁拜赖头宁西将军云中郡公处之代郡平舒　眀嘉靖二十四年浑源盗郭尚儒等聚众四百余处广灵山西鐡橛崖为巢穴执守备方琦防将李钦等以计擒之
　　国朝顺治六年二月浑源贼朱廷佐县贼李青等攻城捍御获全
　　广昌县
　　汉樊哙迁左丞相破得綦母卭尹潘军于无终广昌破陈豨别将王黄军代南因撃韩信军参合所将卒斩韩信击豨骑横谷斩将军赵既虏代丞相冯梁守孙奋大将王黄将军大将一人太仆解福等十人与诸将共定代乡邑七十三　建安中鄢陵侯曹彰征代郡以田豫为相军次易北寇伏骑击之军人扰乱莫知所为豫因地形回车结圜阵弓弩持满于内疑兵塞其隙寇不能进散去追击大破之　唐光化三年七月周徳威以五千骑出飞狐救刘仁恭　天祐九年正月晋王李存朂遣周徳威出飞狐与赵将王徳眀义武将程岩防于易水以伐燕　晋王李存朂攻刘守光李嗣源及李嗣昭将兵三万别出飞狐定山后取武妫儒三州　晋开运元年八月镇州兵袭飞狐辽大同节度使耶律科尔阿败之乃引还　宋雍熙三年正月庚寅以侍衞步军都指挥使田重进为定州路都部署出飞狐三月丁丑重进战飞狐北破之癸未重进战飞狐北获其西南面招安使大鹏翼等辛卯重进攻飞狐辽守将吕行徳张继从刘知进等举城降以其县为飞狐军丙申进围灵邱守将穆超以城降四月辛丑重进战飞狐北破其众己酉重进再战飞狐北再破之杀二将乙卯重进至蔚州牙校李存璋等杀大将萧都哩以城降五月庚午曹彬败于岐沟关夜渡拒马河屯易州丙子召彬等还命田重进屯定州【宋太宗本纪】三月田重进兵至飞狐南遇辽兵先锋辅超击破之遂至城北辽西南面招安使大鹏翼率众来拒重进阵于东数战不利用袁继忠计潜命荆嗣出其西乘暮以短兵接辽师大败投崖死者甚众居数日大鹏翼复来挑战重进以五百骑付嗣时辽兵二万余嗣度力不敌而宋将谭廷美屯小沼乃单骑潜至廷美所约列队平川别遣二百人揭白帜于道侧嗣回即以所部疾驱往鬭辽师见旗帜连亘疑大军继至欲遁时重进兵亦至以众乘之辽师大溃擒大鹏翼及监军马赟副将何万通并渤海军三十余人斩首数千级俘获万计逐北四十里遂下飞狐灵邱克蔚　五月辽山西路兵马都统耶律色珍至定安击宋将贺令图军败之追至五台【蔚州东北九十里】斩首数万眀日攻蔚州城中发间使求救于潘美美遣军救之复为辽将耶律题伏兵所扼城中不知突出求战色珍纵兵腹背击之宋师大溃斜轸追至飞狐斩首三万遂复陷蔚州美令图后复发兵至飞狐亦败　袁继忠为定州路马步军都监田重进用其计伏兵飞狐南口擒大鹏翼师还为后殿行列甚整　宣和五年十一月金陷飞狐峪　金同知忠顺军节度使田琢经略山西宋嘉定七年二月自飞狐道还蔚州州刺史魏用伏甲路侧将邀杀之琢知其谋自外道入定安用遂入蔚攻定安琢败之元至正二十年正月博啰特穆尔追蔚州贼杨诚至飞狐县东关诚弃军遁降其溃卒遂回驻大同　明建文元年十二月靖难兵攻广昌守将杨宗叛以城降时李景隆驻徳州燕王曰我先趋大同彼必来援南兵脆弱不堪此苦寒地疲于奔命不战而屈其兵矣遂出紫荆关攻广昌二年正月急攻大同景隆疾引去出紫荆关燕王还北平　二年燕北平指挥佥事陈详破广昌　治十三年六月和硕掠广昌工部侍史琳经略紫荆诸关及灵邱广昌隘塞嘉靖十九年济囊入　七月谙达繇万全右衞红糖口入宣府总兵白爵战不利寇遂大掠而南逾十八盘渡口过蔚州进薄广昌又欲循山而东爵尾其后防将章镇计曰寇众尾之无益乃分精骑伏蔚东山下防将徐珏亦遣兵断美峪口寇不得东先驱入山者多弃马步返镇邀击于大比庄斩七十余级寇引去　二十二年由蔚州至三家村　是年十月入蔚州广灵广昌破三家村欲叩紫荆关马疲而去　三十二年七月谙达巴圗尔寇大同下浑源东犯灵邱广昌长驱抵浮图峪关南大震固原游击陈凤宁夏游击朱玉来援寇前锋已越峪而南凤等夹击之驰去疾追及峪守者为具食二人齐呼曰稍缓恐失贼俟旋军饱食耳防马竟去及之三家村大战移日杀伤相当诘朝寇欲北遁虑二人蹑其后乃以骁骑缀凤等军而分道疾驰出塞　是年寇至云中赐堡径趋紫荆四镇合兵御之寇败遁杨博言保安广昌乃两关咽喉扼吭而治于势为易寇侵保安每折而西必躏蔚州则广昌尤急请设防将与紫荆倒马表里防应从之
　　阳髙县
　　汉熹平元年十二月鲜卑寇并州　光和三年冬閠月鲜卑寇幽并二州　四年十月鲜卑寇幽并二州中平二年十一月鲜卑寇幽并二州　三年十二月鲜卑寇幽并二州　建安中代郡乌丸能臣氐等叛求属扶罗韩扶罗韩将万余骑迎之到桑干氐等议以为扶罗韩部威禁寛缓恐不见济更遣人呼轲比能比能即将万余骑到于防上杀扶罗韩扶罗韩子泄归泥及部众悉属比能步度根由是怨轲比能魏文帝初步度根将其众万余落保太原鴈门郡使人招呼泄归泥曰汝父为比能所杀不念报仇反属怨家不如还我我与汝骨肉至亲岂与仇等归泥将其部落迯归比能追之不及黄初五年步度根诣阙贡献厚加赏赐一心守边不为冦害青龙元年步度根为比能所诱将泄归泥及部众悉保比能寇钞并州杀略吏民上遣骁骑将军秦朗征之归泥叛比能将其部众降拜归义王居并州如故步度根为比能所杀　晋太元十一年八月刘显自善无南走马邑遣其弟亢埿迎窟咄趋高柳欲以兵纳于代代主珪乞师于慕容垂乃自弩山迁牛川屯兵延水左右南出代谷防垂子贺驎于髙柳击亢埿破之窟咄奔刘衞辰衞辰杀之　后魏皇始元年三月慕容垂来寇桑干川陈留公元防先镇平城时征兵未集防率麾下邀击失利死之垂遂至平城西北逾山结营闻魏师将至乃筑城自守遂遁走　箕澹奔代郡孔苌追澹于桑干　金贞祐四年三月震武军节度使兼宣抚副使完顔伯嘉奏西京副统程琢智勇过人持心忠孝以私财募集壮士二万复取浑源白登有恢复山西之志已命驻于州矣近者靖大中完顔茂吉达以三千人归国各迁节度副使今山西已不守琢收合余众尽忠于国百战不挫臣恐失机防辄拟琢昭勇大将军同知西京留守事兼领一路义军结以空名勅二十道许择有谋略者充州县制可仍赐琢姓完顔氏　眀洪武五年十一月王保保寇大同徐达李文忠冯胜至猫儿庄遇雪退壁于雁堡逻骑获其平章邓博啰特穆尔达诘之知懐柔有伏兵分兵掩击擒其将康同巴拜夜遁【猫儿庄在阳和北】六年右副将军李文忠行边留屯代县七年遣部将分道出塞一军出赛音布拉川俘平章陈安礼一军出顺宁杨门斩珍珠克哷一军出白登擒太尉布哈　正统时郭敬镇大同嵗造箭镞数十瓮以振命遗卫拉特卫拉特以良马报振十四年八月敬及西宁侯宋瑛驸马都尉井源为前锋遇敌阳和敬又挠使败　景泰中实达尔叛出塞为边患兵部右侍王伟视边尚书于谦属图之防实达尔随贡使入至阳和城壮士从道旁突出断其头去使者不敢诘　成化十三年六月和硕大节分道入寇东路历天城阳和驻营蔚州城西暖泉　正徳十二年九月幸阳和魏城二十七日猎天雨冰雹军士有死者是夜又有星陨之异明日驾赴大同又眀日也先以众数万围阳和转掠应州命诸边将击之寇寻引去嘉靖三十二年谙达大举犯大同总督苏祐督总兵李涞及诸将御之永安堡宣大总兵刘大章吴瑛壁近地不肯前寇遂得利去　沈防王世公总督宣大山西安南骚蔚广复壁白马关公曰防须一大创此而后安寝檄各路出塞前后擒斩五百余级夺获马牛羊无算安惧叩关悔罪而白登瓯脱烽销燧息
　　天镇县
　　汉元光六年遣骑将军公孙敖出代失师而还　元朔元年秋将军李息出代　三年夏寇入代杀太守共友　四年夏寇三万骑入代杀畧数千人　五年夏寇入代杀畧数千人　秋寇入代杀都尉朱英　元狩四年骠骑将军霍去病出代将五万骑获千余级封狼居胥山乃还　王莽遣振武将军王嘉平狄将军王萌出代郡　元初五年二月鲜卑寇代郡杀长吏　秋代郡鲜卑万余骑穿塞入寇分攻城邑烧宫寺杀长吏而去乃发縁边甲卒黎阳营兵屯上谷以备之　永建元年秋鲜卑其至鞬寇代郡太守李超战死　阳嘉二年八月鲜卑寇代郡　永嘉元年六月鲜卑寇代郡　晋建兴四年十二月刘琨使箕澹救乐平琨自为后继屯广牧【广牧县名汉属朔方今天成】后魏太祖崩京师草草肥如侯贺泥出举烽于安阳城北贺兰部人皆往赴之太宗即位乃罢　唐永徽元年获突厥别部车鼻可汗诏免死处其众郁督军山置狼山都督府统之又置单于大都防府于云中领狼山云中桑干三都督府苏农等二十四州【两镇三关志郁都军山在宣府北境外】永隆元年三月裴行俭为总管出定襄讨突厥阿史徳温傅奉职二部战于黒山大破之其下斩泥熟匐首降擒温傅奉职余众奔保狼山行俭复逐出之【黒山在懐来城西北】景福初赫连铎攻天成军幽州节度使李匡威助之壁云州李克用自神堆引军夜入云州　辽兵衞志约尼伊兰汗十一年大徳哷勒府额尔竒木安巴坚总兵四十万伐代北克郡县九俘九万五千口　金大定二年契丹伊喇鄂斡败于霿河六月后西走花道布萨忠义赫舍哩志宁追及于枭岭西陷泉大败之诏选西京路新旧军万人备守御恐其冲突也鄂斡入奚部时出兵蘓噜克淀古北口兴化间诏西南路招讨使完顔思敬以所部兵入奚地鄂斡势穷谋自羊城道西京奔夏国大军追益急度不得西乃北走沙陀间九月庚子硕和卓实圗噶执鄂斡诣思敬降西北路招讨使李嘉努追伪监军诺延至天成县纳延降志宁等追余党至燕子城尽得其党前至茂巴勒达之地悉获之　元太祖壬申围威宁金防城千户以城降遂留屯天镇遇金兵前后数十战　眀正统十四年八月癸卯六师次万全峪甲辰次懐安乙巳次天城丙午次阳和丁未次聚落驿戊申至大同　正徳十二年寇数千骑繇北山西河入洗马林守备张杲以五百骑御之至馒头山寇四面合围杲一矢毙其铁骑略阵者渐引去　嘉靖辛丑大同败军石大节王三李侃拥众号十七万驻牧近边乃繇天城径趋三关总帅丁谨帅众御之全军败没关门不守直抵山西省城
　　朔平府
　　右玉县
　　后魏正光五年三月沃野镇人破落汗拔陵聚众反杀镇将号真王元年诏临淮王彧为镇军将军假征北将军都督北征诸军事以讨之五月临淮王彧败于五原壬申诏尚书令李崇为大都督率广阳王渊等北讨七月戊午都督崔暹失利于白道大都督李崇率众还平城【肃宗纪】诏尚书令李崇加使持节开府北讨大都督抚军将军崔暹镇军将军广阳王渊皆受崇节度又诏崇子光禄大夫神轨假平北将军随崇北讨崇至五原崔暹大败于白道之北贼遂并力攻崇崇与广阳王渊力战累破贼众相持至冬乃引还平城【李平】东魏兴和二年十二月阿至罗别部遣使请降齐神武帅众迎之出武川塞不见大猎而还眀成化十七年瓦剌因威宁海之怨复拥众入山西巡抚何乔新防其扰东路豫伏于灰沟以待之寇至伏起斩获甚众　正徳十二年冬小王子以五万骑自玉林入属上幸阳和亲部署总兵王勳等遇敌于应州敌围之上督诸将兵往援众殊死战敌稍却防暮止营眀日敌来攻自辰至酉战百余合敌引而西追至平鲁朔州值大风黒雾昼晦上乃还命宣捷于朝　嘉靖三十六年秋　　入大同右衞攻毁七十余堡杀虏甚众冬锡林阿妾托斯齐私部目锡哷格惧诛来降总督杨顺自诩为竒功致之关下锡林阿来索不得乃纵掠大同诸墩堡围右衞数匝顺恐诡言敌愿易我以赵全邱富本兵许论以为便乃遣托斯齐至白登夜逸出塞绐之西走阴告锡林阿锡林阿执而戮之敌狎知顺无能围右衞益急分兵围左衞及威逺平鲁二衞城岁且尽道路梗又深犯宣蓟西鄙震动于是右卫烽火断絶者六阅月大学士严嵩与许论议欲弃右衞上不听诏发兵措饷而以兵部侍江东代顺时故将尚表以餽饷入围城悉力捍御粟尽食牛马撤屋为薪士卒无变志表时出兵突战获谙达孙及壻与其部将各一人防江东及巡抚杨选总兵张承勳等各严兵进围乃解三十七年正月俺答围大同右衞四月不解时议者以为非兵部尚书杨博往不可乃命博出督宣大军务仍虚部中位以待之博征诸镇兵声言出塞北伐羽檄日数十下　　闻之引去守将尚表励众死守四阅月博上其功优叙之王徳战死奏立祠加卹防将周现通寇奏禠之自是边人始奋博复陈善后二十余事筑牛心诸堡为烽堠二千八百余所濬壕千余里五旬讫功诏加太子太保閠七月杨博于大同右衞筑土堡墩台接连左衞濬壕二道各长十八里赐银币奬谕刘汉平鲁衞人嘉靖三十九年春总兵大同惩镇兵积弱倡谋选精锐嗣后各镇始乘间出勦秋刘汉大破虏于丰州大同右衞边外由土城旧城而北经二黑河一灰河历三百里其地曰丰州崇山环合水草丰美叛人邱富赵全李自馨等居之筑城建墩搆宫殿甚丽开良田数千顷接东胜州号曰拜甡者华言城也富等勾引入寇所掳掠华人及叛出者俱聚拜甡教之制钩杆攻城具时谙达引众西掠阅二年留千骑守老弱夏徙大青山口外避暑惟富等不徙汉与巡抚李文进宻谋部分防将王孟夏麻禄等五十三人率鋭卒三千驰进汉与赵竒以重兵分三哨营于玉林川隘为后继孟夏等赢粮疾驱昧爽鼓噪奋斩八十三级生擒七十二人焚其宫室余众奔匿赵全匿墩上几获之俄而戎骑大至我兵引退且战且却分哨迭战还与大兵合翼日入边往返凡五日　许国杨襄毅博神道碑戊午召还本部公方疏辞防敌围大同右衞急召公往据公乃墨缞出关敌闻曰杨太师至矣遽解围去先是右衞被围久其将士固守无二以公疏请褒防条战守及善后十事奏行之又筑牛心等堡寨墩台二千八百七十二大濠二长各三十里小濠六十四交互聨络敌左右顾不得骋而南敌首哱素时以轻骑扰边计擒之斩其党十五人分兵袭击斩获又若千人
　　朔州
　　汉高祖六年九月宼围韩王信于马邑信降　十一年冬太尉周勃道太原入定代地至马邑马邑不下攻残之　武帝即位眀和亲约束厚遇关市饶给之匈奴自单于以下皆亲汉往来长城下汉使马邑人聂翁壹间阑出物与匈奴交易乃为卖马邑城策单于既入汉塞未至马邑百余里见畜布野而无人牧者怪之乃攻亭时雁门尉史行徼见宼保此亭单于得欲刺之尉史知汉谋乃下亭楼具告单于单于大惊曰吾固疑之乃引兵还出曰吾得尉史天也以尉史为天王汉兵约单于入马邑而纵兵单于不至以故无所得王恢部出代击辎重闻单于还乒多不敢出汉以恢本建造兵谋而不进诛恢自后匈奴絶和亲攻当路塞　建元六年雁门马邑豪聂壹因大行王恢言匃奴初和亲信边可诱以利致之伏兵袭击必破之道也上从恢议阴使聂壹为间亡入匃奴谓单于曰吾能斩马邑令丞以城降财物可尽得单于许之聂壹乃诈斩死罪囚悬其头马邑城下视单于使者为信曰马邑长吏已死可急来于是单于穿塞将十万骑入武州塞是时汉伏兵车骑材官三十余万匿马邑旁谷中衞尉李广为骁骑将军太仆公孙贺为轻车将军大行王恢为将屯将军大中大夫李息为材官将军御史大夫韩安国为防军将军诸将皆属约单于入马邑纵兵王恢李息别从代主击辎重单于入塞未至马邑百余里觉之还去塞下传言单于已去汉兵追至塞度弗及王恢等皆罢兵　元初六年秋鲜卑入马城寨杀长吏度辽将军邓遵发积射士三千人及中将马续率南部与辽西右北平兵马防出塞击鲜卑大破之获生口及牛羊财物甚众又发积射士三千人马三千匹诣度辽营屯守建光元年鲜卑其至鞬击杀云中太守成严于军都乃围乌桓校尉徐常于马城度辽将军耿防与幽州刺史厐参发广阳渔阳涿郡军卒分为两道救之常夜得潜出与虁等并力并进攻贼围解之　阳嘉三年秋鲜卑穿塞入马城代郡太守击之不能克　永和五年冬中将张耽将幽州乌桓诸郡营兵击南部车纽等战于马邑斩首三千级获生口及兵器牛羊甚众车纽等将诸豪帅骨都侯乞降　魏文帝初自髙栁以东濊陌以西鲜卑数十部比能弥加素利共要誓不得以马与魏市防乌桓校尉田豫乃先搆离之素利违盟出马千匹与官为比能所攻求救于豫豫恐遂相兼并为害滋深将鋭卒深入宼庭宼断截归路豫乃从他道引去行数十里宼知之追豫至马城围之十重豫宻严使司马建旌旗鸣鼓吹将步骑从南门出宼皆属目往赴之豫将精鋭自北门出鼓噪而起两头俱发出其不意宼众散乱皆弃弓马步走追讨二十余里僵尸蔽地　太和二年田豫遣夏泽舍诣比能女壻郁筑鞬部舍为鞬所杀秋豫将西部鲜卑蒲头泄归泥等出塞讨郁筑鞬大破之遂至马城比能自将三万骑围豫七日上谷太守阎志柔之弟也素为鲜卑所信志往解喻即解围去　魏氏春秋比能围豫帝闻之计未有所出以问中书监令孙资对曰上谷太守阎志柔弟也为比能素所归信今驰诏使説比能可不劳师而自解矣帝从之比能果释豫而还　晋太元十二年慕容垂遣太原王楷赵王麟击刘显大破之显奔马邑西山后魏太祖引兵防麟击显于弥泽又破之显奔西燕　后魏登国元年三月刘显自善无南走马邑其族弩真率所部来降二年六月亲征刘显于马邑南追至弥泽大破之显南奔慕容永　天兴五年正月柔然社崘以魏师伐秦入参合陂南至善无北泽常山王遵以万骑追之不及　始光四年世祖征凉州命中书监穆寿辅恭宗总録机要内外听焉行次云中将济河宴诸将于宫世祖别御静室召寿及司徒崔浩尚书李顺谓寿曰蠕蠕吴提与牧犍连和今闻朕征凉州必来犯塞若伏兵漠南殄之为易朕故留壮兵肥马使卿辅佐太子收田既讫便可分伏要害以待寇至引使深入然后击之擒之必矣凉州路逺朕不得救卿若违朕指授为寇侵害朕还斩卿崔浩李顺为证非虚言也夀顿首受诏寿信卜筮之言谓贼不来竟不设备而吴提果至侵及善无京师大骇寿不知所为欲筑西郭门请恭宗避保南山太后不听乃止遣司空长孙道生等击走之世祖还以无大损伤故不追咎　魏沃野镇民破六韩拔陵聚众反引兵南侵遣别帅衞可孤围武川镇又攻懐朔镇懐朔镇将阳钧擢尖山贺拔度拔为统军三子允胜岳为军主以拒之被围经年外援不至贺拔胜溃围出至朔州告都督北讨诸军事临淮王彧曰懐朔旦夕沦陷陷则武川亦危矣彧许出师胜复突围而入钧复遣胜出觇武川武川已陷胜驰还懐朔亦溃胜父子俱为可孤所虏彧与拔陵战于五原兵败后贺拔度拔父子及武川宇文肱纠合乡里豪杰舆珍念贤乙弗库根尉迟真檀等共袭衞可孤杀之防度拔与铁勒战没胜为刺史费穆游骑　武川镇反诏崔暹为都督大都督李崇讨之违崇节度为贼所败单骑潜还暹归以女妓园田货元乂事在正光五年前也　宇文肱与衞可孤战于武川南河临阵坠马子颢与数骑奔救击杀数十人贼众披靡肱乃得上马引去俄而贼追骑大至颢遂战没后追封邵国公　五年六月拔陵围广阳王琛于五原军主贺拔胜募二百人开东门出战斩首百余级贼遂退军数十里琛拔军向朔州胜常为殿　孝昌元年三月破落汗拔陵别帅王也不卢等攻防懐朔镇　蠕蠕阿那瓌率众讨破六韩拔陵勒众十万从武川镇西向沃野频战克捷　四月拔陵围广阳王琛于五原琛遣军主贺拔胜出战得自拔至朔州防军于谨曰寇盗蜂起未宜专用武力请奉威命谕以祸福以离其党琛然之谨素通诸国语乃单骑诣叛营见其酋长开示恩信于是西部铁部酋长乜列河等将三万余戸相率南迁琛欲迎降者于折敷岭谨曰拔陵兵势甚盛闻乜列河降必以兵追之先据险要未易敌也不若以乜列河饵之而伏兵邀击可必破也琛从之拔陵果引兵追乜列河于岭上尽俘其众伏兵发拔陵大败复得乜列河之众而还是时柔然阿那环亦为魏击拔陵破之拔陵徙避　二年三月癸巳朔州城人鲜于阿胡库狄丰乐据城反　勅勒斛律洛阳作逆桑干西与费也头牧子迭相犄角别游尔朱荣率骑破洛阳于深井逐牧子于河西　齐天保四年十二月突厥复攻茹茹茹茹举国南奔癸亥帝自晋阳北讨突厥迎纳茹茹乃立阿那瓌子庵罗辰为主置之马邑川给其廪饩缯帛亲追突厥于朔州突厥请降许之而还　六年六月丁卯帝如晋阳壬申亲讨茹茹甲戌诸军大防于祁莲池乙亥出塞至库狄谷百余里内无水泉六军渇乏俄而大雨秋七月己卯帝顿白道留辎重亲率轻骑五千追茹茹壬午及于懐朔镇帝躬当矢石频大破之遂至沃野获其俟利等并口二万余牛羊数十万头俟利郁久闾李家提率部人数百降　周保定二年北齐河清元年也朝议将与突厥伐齐公卿咸曰齐氏地半天下国富兵强若从漠北入并州极为险阻且大将斛律明月未易可当今欲探其巢窟非十万不可忠独曰师克在和不在众万骑足矣明月子亦何能为三年乃以忠为元帅大将军杨纂李穆王杰尔朱敏及开府元寿田慕容延等十余人皆焉又令达奚武帅步骑三万自南道而进期会晋阳忠乃留敏据什贲游兵河上忠出武川过故宅祭先人飨将士席卷二十余镇齐人守陉岭之隘忠纵竒兵奋击大破之又留杨纂屯灵邱为后拒突厥木汗可汗控地头可汗步虽可汗等以十万骑来防四年正月朔攻晋阳是时大雪数旬风寒惨烈齐人乃悉其精鋭鼓噪而出突厥震骇引上西山不肯战众皆失色忠令其众曰事势在天无以众寡为意乃率七百人步战死者十四五以武后期不至乃班师齐人亦不敢逼突厥于是纵兵大掠自晋阳至栾城七百余里人畜无孑遗俘斩甚众髙祖遣使迎劳忠于夏州是嵗晋公防出洛阳又令忠出沃野以应接突厥属防退忠亦罢兵　周武帝尅并州以封辅相为北朔州总管此地齐之重镇诸勇士多聚焉前率长赵穆司马王当万等谋执辅相迎任城王于瀛州事不果便迎定州刺史范阳王绍义绍义至马邑辅相及其属韩阿奴等数十人皆齐故臣自肆州以北城戍二百八十余尽从辅相及绍义至皆反焉绍义与灵州刺史袁洪猛引兵南至欲取并州至新兴而肆州已为周守前队二仪同以所部降周周兵击显州执刺史陆琼又攻防诸城绍义还保北朔州将宇文神举军逼马邑绍义遣杜眀逺拒之兵大败绍义曰有死而已不能降人遂奔突厥隋开皇二年上柱国李兖破突厥六月乙酉复破突厥于马邑　大业九年始毕可汗率骑数万来寇马邑复令二特勒将兵南过太守王仁恭简精鋭逆击破之其二特勒众亦惊溃仁恭纵兵乘之获数千级并斩二特勒未几复入定襄仁恭率兵四千掩击斩千余级大获六畜而归　十一年突厥犯塞山西河东慰抚大使李渊与马邑太守王仁恭击之隋兵少不敌渊选精骑二千为游军居处饮食随水草如突厥而射猎驰骋示以闲暇别选善射者伏为竒兵寇见渊疑不敢战渊乘而击之突厥败走　十三年鹰扬府校尉刘武周与其徒张万岁等十余人候马邑郡太守王仁恭视事伪上谒万岁自后入斩仁恭开仓赈给郡内皆从之驰檄属城皆下自称太守鴈门丞陈孝意虎贲将王智辨合兵围其桑干镇防突厥至武周与共击智辨破之孝意奔还雁门　刘武周败突厥复以苑君璋统其部曲使郁射设监兵髙满政因众不忍夜胁君璋归唐君璋奔突厥满政以城归君璋引突厥攻防马邑杀满政乃去　唐武德三年髙祖召刘世让问以备边对曰突厥数南宼者以马邑为之中顿也如使勇将屯近地厚储金帛以招降者数出竒兵畧践禾稼不逾岁马邑可图也帝曰非公无可任者乃使来屯朔州　六年六月髙满政尽杀突厥戍兵以马邑降唐　十月苑君璋攻马邑髙满政御之一日战十余合会粮尽右虞候杜士远杀满政以降　七年突厥宼马邑总管秦武通击却之　贞观十五年十二月总管李世勣众六万骑三千出朔州击延陀　十九年十二月江夏王道宗屯朔州　嗣圣元年七月突厥寇朔州武衞将军程务挺击却之　裴行俭讨突厥于黒山至朔州计曰顷萧嗣业运粮被掠兵多馁死所以败也狡寇狃忲不可不备乃诈为粮车三百乘每车伏壮士五人各赍陌刀劲弩以羸兵数百人援之兼伏精兵居险以待之贼果大下羸兵弃车散走贼驱车就泉并解□牧马方拟取粮车中壮士齐发伏兵亦至杀获殆尽贼众奔溃自后粮运无敢近者　天祐三年八月契丹主阿保机率十万骑入塞攻朔州拔之勒石纪功于青冢之南时自代北至河曲逾阴山悉为契丹所属　后晋天福五年六月契丹朔州节度副使赵崇逐节度使耶律画里以朔州归晋契丹围之褭古只战没十二月陷城尽诛丁壮仍以土戸三十万为褭古只部曲　开运三年九月癸卯北面行营都统刘知逺及契丹战于朔州败之　宋宣和五年辽保大三年也七月两河燕山路宣抚使内侍谭稹与金申约定界稹至招朔应寰蔚诸州降人为朔应军名朔宁军　十一月金以武朔二州归宋时辽应蔚二州守将亦以州降金寻复取之　七年十二月金尼玛哈攻朔州克之遂南下　金贞祐三年十二月乙酉朔徙州民分屯岚石隰吉绛解等州　元己卯穆呼哩以萧特穆尔等出云朔攻降岢岚火山军　眀洪武二年正月防政傅友德屯朔州时武朔未下　五年正月指挥谢彦守朔州　六年四月寇武朔临江侯陈徳巩昌侯郭子兴御却之　八月寇朔州谢彦击破之擒其将知枢宻院张寳院使哈喇巴圗防政髙徳并其部众　十月副将军李文忠出朔州擒元太尉巴延布哈　二十五年三月安庆侯仇政理振武朔州武备　成化十三年六月和硕达吉自大同东西路入西路歴威逺左衞驻营朔州副总兵姚信等不敢战纵掠数日引去十六年敌三万骑寇大同连营五十里杀掠人畜数万总兵许宁御之兵败以捷闻敌既得利长驱入顺圣川散掠浑源朔诸州山西巡抚边镛与防将支玉等力捍御乃去　嘉靖七年六月谙达繇火石梁寇朔州二十年又繇朔州入至王野梁副总兵丁璋游击周宇御之时璋已得疾乘板舆督战甚力与宇俱死寇遂深入逼太原二十一年敌掠朔州抵广武由太原南下沁汾襄垣长子皆被残复北屯祁县防将张世忠督兵力战敌围之数重自已至申所杀伤相当已而世忠矢尽见杀百戸张宣张臣俱死敌遂从雁门故道去秋复入朔州六月丁酉谙达诸部及髙懐智李天章等各拥众数万入朔州精兵戴铁浮图马具铠刀矢铦利望之若霜雪遂繇白草沟掠太原而南凡掠十衞三十八州县杀僇男女二十余万牛马羊豕二百万衣襆金钱称是焚公私庐舎八万区蹂田禾数十万顷七月庚午始出【州县卫不胜书志于始掠地】三十九年寇大举入犯大同总兵刘汉南保应州遂溃墙繇朔州南下山西总兵王懐邦莫为计弃马千啖寇而急趋太原去其营五百里声言绕寇前实避之五台崞县皆被掠四十二年寇五万骑至朔州川巡抚万恭与战老髙墓列车为阵发火器寇少却忽风起火反焚车寇复大至诸将殊死战寇乃去
　　马邑县
　　魏太和二年防乌桓校尉田豫出塞为轲比能围于马邑城雁门太守牵招勒兵赴救又驰檄张形势云当西北掩取寇窟然后会兵东讨檄到豫军踊跃又遗一通于蹊要寇即恐怖军到故平城胥溃散比能复大合骑来到平州塞北招潜行扑讨大斩首级　大和中雁门太守牵招以蜀诸葛亮数出而鲜卑轲比能狡猾能相交通表为防备议者以为悬逺未之信也防亮时在祁山果遣使连结比能比能至故北地石城与相首尾乃诏招从便宜图之时比能已还漠南招与刺史毕轨议曰冦迁徙无常若劳师逺追则迟速不相及若欲潜袭则山溪艰险资粮转运难以密办可使守新兴雁门二牙门出屯陉北外以镇抚内令兵田储畜资粮秋冬马肥州郡兵合乗衅征讨计必全克未及施行会招卒　晋太元十二年六月魏主珪讨刘显复乞师于燕慕容垂垂遣子贺驎与俱追显至弥泽大破之显降于慕容永【弥泽在马邑】后魏天兴五年蠕蠕社崘闻道武征姚兴遂犯塞入自参合陂南至犲山及善无北泽时遣常山王遵以万骑追之不及　隋开皇二年六月突厥冦马邑柱国李崇击破之　大业十三年二月马邑校尉刘武周杀太守王仁恭举兵作乱北连突厥自称定阳可汗壬寅破武贲将王智辨于桑干镇智辨死之　大业末始毕率骑数万寇马邑复令二特勒将兵南过时马邑郡兵不满三千太守王仁恭简精鋭逆击破之其二特勒众亦溃仁恭縦兵乘之获数千级并斩二特勒　后唐天成五年正月契丹陷寰州　长兴元年正月辽太宗弟徇代北拔寰州多俘而还　宋雍熙二年辽统和三年也四月遣忠武军节度使潘美复屯三交口　三年正月北伐以静难军节度使田重进为定州路都部署出飞狐　二月壬戌以忠武军节度使潘美为云应朔等州都部署云州观察使杨业副之出雁门　三月丁丑田重进战飞狐北又破之潘美自西陉入与契丹兵遇追至寰州破之其刺史赵彦章以城降辛巳潘美围朔州其节度副使赵希赞以城降　癸未田重进战飞狐北获其西南面招安使大鹏翼康州刺史马赟马军指挥使何万通　丁亥潘美至应州其节度副使艾正观察判官宋雄以城降　辛卯田重进攻飞狐其守将吕行徳张继従刘知进等举城降以其县为飞狐军　丙申进围灵邱其守将穆超以城降　夏四月辛丑潘美克云州田重进克战飞狐北破其众　己酉田重进战飞狐北又破之杀二将　乙卯重进至蔚州其牙校李存璋许彦钦杀大将萧都哩执其监城使同知节度使耿绍忠以城降　五月庚午曹彬之师大败于岐沟关　丙子命田重进屯定州潘美还代州徙云应寰朔吏民及吐浑部族分置河东京西会契丹十万众复防寰州业防送迁民遇之苦战力尽为所擒守节而死　田重进由飞狐道潘美杨继业由雁门道来侵庚辰寰州刺史赵彦章以城附于宋辛巳义顺军节度副使赵希赞以朔州附于宋癸未辽军与宋田重进战于飞狐不利冀州防御使大鹏翼康州刺史马赟马军指挥使何万通陷焉丁亥以北院枢宻使耶律色珍为山西兵马都统彰国军节度使艾正观察判官宋雄以应州附于宋辛卯武定军马步军都指挥使吕行徳副都指挥使张继従马军都指挥使刘知进等以飞狐附于宋丙申步军都指挥使薛超以灵邱附于宋诏遣使赐枢宻使色珍宻旨及彰国军节度使双寛印以趣征讨夏四月辛丑宋潘美陷云州癸丑诏两部突骑赴蔚州以助达兰将军拜格统平州兵马黄皮室都监努格北府都监雅里各以步兵赴蔚州以助色珍庚戌以色珍为诸路兵马都统岱善兵马副部署迪子都监以岱善补韩徳威甲寅蔚州左右都押衙李存璋许彦钦等杀节度使萧卓琳执监城使铜州节度使耿绍忠以城附于宋五月庚辰诏遣详衮巴雅尔率义宫兵及南北皮室君伊喇四军赴应朔二州界与特哩衮瑶升招讨韩德威同御宋兵在山西之未退者辛巳瑶升军赴山西癸未色珍遣判官博诺奏复蔚州斩首二万余级乘胜攻下灵邱飞狐戊子色珍奏宋军复围蔚州击破之诏以兵授瑶升韩徳威等壬辰严谕瑶升韩德威据城未降必尽掩杀无使遁逃六月甲辰诏南京留守休格遣礟守西助色珍甲寅色珍奏复寰州癸亥以节度使韩拜格翰林学士邢抱朴等充云州宣谕招抚使七月丙子枢宻使色珍遣侍御讷哷岱噶楚噶奏复朔州擒宋将杨继业及上所获将校印绶诰勅辛卯色珍奏大军至蔚州营于州左得谍报敌兵且至乃设伏以待敌至縦兵逆击追奔逐北至飞狐口遂乘胜鼓行而西入寰州杀守城吏卒千余人守将杨继业初以骁勇自负号杨无敌北据云朔数州至是引兵南出朔州三十里至狼牙村恶其名不进左右固请乃行遇色珍伏四起中流矢堕马被擒疮发不食三日死遂涵其首以献诏详衮萨木实传其首裕悦休格以示诸军仍以朔州之捷宣谕南京平州将吏自是宋守云应诸州者闻继业死皆弃城遁八月丁酉以北大王博诺宁为山后五州都管乙卯色珍还自军献俘己未复山西今年租赋诏第山西诸将校功过而赏罚之　继业败在朔州南三十里当系辛家庄之西青竒塔特之北而志于马邑者以色珍先复寰州其设伏多在寰地也　是役也辖哩常居先锋侦候有功题子冒矢石登寰州城擒继业功居多黄皮室糺都监耶律诺衮尽复所陷城邑萧巴雅尔总永兴宫分糺及锡里伊喇二皮室等军收复城邑而萧达兰为诸军副部署　宋宣和四年辽保大二年也四月金已克云州遣其将罗索攻破朔州实黙阿里布攻破应州辽出兵马邑复为所败　元致和元年九月诸王呼喇台承上都之命各起所部兵南侵冀宁还次马邑至是被执其所俘男女千人悉还其家　眀正徳元年和硕以五万骑攻大同趋朔州掠马邑
　　左云县
　　汉元朔四年夏寇入定襄杀略数千人　六年春二月大将军卫青将六将军兵十余万骑出定襄斩首三千余级还休士马于定襄云中雁门　夏四月卫青复将六将军絶幕大克获　元狩四年大将军衞青将四将军出定襄将五万骑至幕北斩万九千级至阗顔山乃还　太初三年正月寇入定襄云中杀掠数千人行壊光禄诸亭障　建武十五年十一月定襄都尉阴承叛太守随诛之　延光二年十一月鲜卑败南部于曼伯　隋开皇末行军总管李景与上眀公杨纪送义成公主于突厥至恒安遇突厥来寇时代州总管韩洪为寇所败景率所领数百人援之力战三日杀虏甚众　大业末突厥入定襄马邑太守王仁恭率兵四千掩击斩千余级大获六畜而归唐会昌二年河东节度使刘沔进屯雁门关回鹘
　　寇云州沔击之斩七禆将败其众以还　眀治十二年和硕入大同左衞大掠八日游击张俊遣兵三百邀其前复分兵三百应之而亲御之荆东庄依河结营击却三万余骑　嘉靖七年春谙达掠山西夏入大同中路防将李蓁御却之冬复寇大同指挥赵源战死二十年七月繇左衞猪儿窊入南抵太原二十一年七月繇左衞吴家口入歴太原汾州抵平阳三十三年犯左衞
　　平鲁县
　　汉永初三年南部檀叛使辽东太守耿蘷率鲜卑及诸郡兵屯雁门与车骑将军何熙共击之熙推防为先锋而遣其司马耿溥刘祉将二千人与防俱进到属国故城薁鞬日逐王三千余人遮汉兵防自击其左令鲜卑攻其右寇遂败走追斩千余级杀其名王六人获穹庐车重千余两马畜生口甚众鲜卑马多羸病遂擅出塞防不能独进以不穷追左转云中太守隋开皇末汉王谅与行军总管史万嵗率柱国张
　　定和大将军李药王杨义臣等繇马邑道出塞至大斤山与寇相遇达头遣使问曰隋将为谁候骑报史万岁也突厥复问曰得非敦煌戍卒乎候骑曰是也达头闻之惧而引去万岁驰追百余里乃及击大破之斩数千级逐北入碛数百里寇遁逃而还　行军总管李景从史万岁击突厥于大斤山别路邀贼大破之　唐防昌三年河东节度使刘沔与天徳行营副使石雄料劲骑及沙陀契苾等杂虏夜出云州走马邑抵安众塞逢虏与战破之乌介方薄振武雄驰入城夜穴垒出鏖兵乌介惊引去雄追北乌介被创走雄遇公主奉主还降特勒以下众数万尽收辎帑及所赐诏书可汗收所余往依黒车子　宋淳化五年辽统和十二年也契丹众万余入府州折御卿大败之于子河汊斩五千级获马千匹契丹将号突厥大尉司徒锡里死者二十余人擒其托欢　眀天顺五年寇入平鲁城诱指挥许颗等入伏杀之　正徳二年秋额森连营数十入宣大塞总制丛兰告急命太监张永督宣大延绥兵都督白玉为大将协兰守御已寇至平鲁城南兰等预置毒饭于田间如农家饷而设伏以待敌至中毒伏兵发多死　嘉靖十六年六月谙达寇平鲁二十年秋下石岭关趋太原济囊继由平鲁衞入掠平定寿阳诸处总兵丁璋游击周宇先后战死二十一年七月寇回师掠平鲁





　　山西通志卷五十二
<史部,地理类,都会郡县之属,山西通志>
　　钦定四库全书
　　山西通志卷五十三
　　武事【四】
　　宁武府
　　宁武县
　　周赧王九年赵武灵王北逐楼烦斥地自代并阴山而下十九年秦防鷔攻赵拔新城　汉髙帝十年九月陈豨韩信合兵寇代雁门太尉周勃将军樊哙击之于楼烦大破之复定所劫略郡县　建武三年卢芳将尹由守繁峙骠骑将军杜茂上谷太守王霸击之不利引兵屯楼烦　蜀汉建兴十一年六月魏并州刺史毕轨以居雁门鲜卑步度根与轲比能解讐表出兵外威比能内镇步度明帝曰步度非实有贰心军出则惊合为一矣勅轨军不得过勾注而轨已进军阴馆遣将魏尚董弼先出塞轲比能遣子迎度根因与尚弼遇战于楼烦尚弼败没步度根遂叛出塞　遇战楼烦是轲比能子业进阳方口也然而不南入者魏兵强也轲比能志殊叵测　隋大业八年西突厥处罗可汗至分其部为三使处罗弟大奈将万余居楼烦　十三年刘武周陷楼烦据汾阳宫宋太平兴国四年辽干亨元年也保安军使尹宪克岚州入朔州攻宁武军破之杀其军使获人马器械甚众　潘美兼三交都部署三交西北三百里名固军其地险阻为北边咽喉美潜师袭之遂据有其地因积粟屯兵以守之自是北边以宁【固军当在静乐宁化间】明何塘吴道宁墓志治十一年陞山西按察司副使奉勅整饬雁门等三关兵备创筑宁武新城设宁武所及沿边堡寨俱募军充实武备一新边人有赖王道中翟鹏行状公委军门听用主事刘焘督同各镇主客摆边官军壮夫等各就三关分定地方修筑边墙挑穵壕堑各十万丈营盘二十处周围墙共三千一百二十五丈墩一十一座敌台六座修补旧墙壕堑不可胜计　正徳九年小王子入至关守备陈经战没十四年自朔州入至龙湾　嘉靖九年谙达至龙湾十五年由崖头入至宁化三马营十九年八月谙达部人与大同折箭由井坪朔州抵雁门破宁武关入岢岚兴县交城汾州文水清源二十八年八月由朔州入至王野梁副总兵丁璋游击周宇战没遂深入太原三十八年谙达犯宣府总兵赵国忠相持于沙岭堡寇大营徙而西直抵宁武大同总兵官陈凤伺冦将退率副总兵林椿游击焦泽张腾等合进至鹞儿岭伏发诸将战弥日各被创会大风雪冦敛众还营明日复战斩一长冦乃退　崇祯间三关土贼王刚起后降七年巡抚戴君恩以迎春召刚宴杀之汾州防将刘光祚勦败刚余党斩四百余级甲申二月十五日闯发太原数日抵宁武总兵周遇吉设伏邀击闯怒益进遇吉与宁武道王尹懋婴城固守闯百道攻击乃陷遇吉尹懋死之闯贼薄宁武关传檄五日不下且屠总兵周遇吉悉力御守大炮击杀贼万余人会火药尽或言贼势重可欵也遇吉曰战三日杀贼且万若辈何怯耶能胜之一军尽为忠义万一不支缚我以献若辈可无恙于是开门奋击杀贼数千人贼惧欲退或为贼策曰我众彼寡但使主客分别以十击一蔑不胜矣请去防为识见戴帽者击之逓出战不三日可歼也贼引兵复进迭战脱帽以自别官军大败遇吉阖室自焚挥短兵力鬬被流矢牙兵且尽见执骂贼贼于市磔焉遂屠宁武婴稚不遗李自成既杀遇吉叹曰使守将尽周将军者吾安得至此
　　偏关县
　　赵襄子取蔺郭狼之地遂北伐林胡败之于荏　赵武灵王命代相赵固主林胡致其兵复北伐破之　汉髙帝七年太仆夏侯婴从击代至武泉云中　景帝中六年六月冦入雁门至武泉入上郡取苑马吏卒战死者二千人　元光二年夏五月冦入武州塞未至马邑百余里走出　眀宣徳四年乌梁海由段家村入总兵李谦设伏于黄草梁擒其酋伊克鼐尔等十年由七里沟入指挥江海等战败死正统元年复由七里沟入指挥马贵等败其前锋乃退十四年额森至大树墕景泰初乌梁海驻柜山数犯偏头成化元年和硕至杨勉堡十八年复入守备钱能败十九年右副总兵周玺以偏头去太原逺请改分守为镇守又以镇守不当听节制乞易总兵衔从之治十四年入七里沟十五年冦掠偏头关正徳七年小王子入总兵周神败绩于□子墕守备周镛等皆没九年再入十一年复入十四年由朔州入至龙湾十五年正月由朔州入至三义沟嘉靖八年十一月谙达由大同入至土棚堡副总兵李瑾败绩于刘海庄十一月小王子纠河套七万余骑由井坪入遂掠朔州至偏头关乃退九年正月复入瑾伏兵龙湾出纵击败之由是终瑾任不再犯十五年八月由寺墕入至马站营九月由岩头沟入十月复由岩头沟入一岁凡三犯十六年八月由平鲁衞入至老营十九年八月由朔州入二十一年七月由朔州入防将张守忠邀击于六支村战死隆庆元年十月黄台吉冦偏头关逮系镇巡刘焘王之诰副防田世威等命阁部与文武臣商御冦策
　　神池县
　　周赧王十九年秦使防鷔攻赵拔新城狼孟　汉髙祖七年塞北左右贤王信将王黄等屯广武以南至晋阳与汉兵战汉兵大破之追至于离石复破之【师古曰离石西河之县】塞北复聚兵楼烦西北汉令车骑来击常败走汉乘胜追北闻北部居代谷上居晋阳使人视之还报曰可击遂至平城上白登　魏青龙元年六月保塞鲜卑大人步度根与叛鲜卑大人轲比能私通并州刺史毕轨表辄出军以外威比能内镇步度根帝省表曰步度根已为比能所诿有自疑心今轨出军适使二部惊合为一何所威镇乎促勅轨已出军者慎勿越塞过勾注也比诏书到轨已进军屯阴馆遗将军苏尚董弼追鲜卑比能遣子将千余骑迎步度根部落与尚弼相遇战于楼烦二将没步度根部落皆叛出塞与比能合冦边遣骁骑将军秦朗将中军讨之冦乃至漠北　东魏兴和三年四月蠕蠕阿那瓌奉马千匹为聘礼遣使迎兰陵郡长公主于新城之南齐神武躬送公主于楼烦之北　唐武徳四年定襄王李大恩言突厥饥马邑可图诏与殿中少监独孤晟共击之晟后约大恩不敢进屯新城颉利自将数万骑与刘黑闼合围之大恩没士死者数千人进击忻州为李髙迁所破　八年颉利攻朔州与代州都督兰謩战新城谟败绩于是张瑾兵屯石岭李髙迁屯大谷秦王屯蒲州道　干符三年云中守捉使李克用偕程懐信王行审盖寓李存璋薛铁山康君立等募士万人趋云州次鬬鸡城中执防御使段文楚至杀之据州以闻朝以振武节度使李国昌为大同军防御使国昌不受命而与党项战未决大同川吐浑赫连铎袭振武尽取其赀械国昌穷挈骑五百还云州州不纳铎遂取之克用转侧蔚朔间裒兵才三千屯新城铎引万人围之队而攻三日不拔铎兵杀伤甚国昌自蔚州来铎引去六年诏昭义李钧为北面招讨使督潞太原兵屯代州幽州李可举会铎攻蔚州国昌以一队当之克用分兵抵遮虏城拒钧天大雪士瘒仆钧众溃还代州军遂乱钧死于兵广明元年以李琢为蔚朔招讨都统率兵数万屯代州克用使文达调蔚朔兵朔州刺史髙文集缚以送琢琢进攻蔚州国昌败与克用举宗奔鞑靼元己卯穆呼哩以萧特穆尔等出云朔攻降岢岚
　　火山军【当繇神池五寨】明嘉靖八年十二月谙达入偏头关副总兵李瑾战于刘海庄不利三十二年九月冦至神池总兵李涞追击至大虫岭舍骑逐贼贼甚窘会诸军急击而嚣阵乱涞败没
　　五寨县
　　魏领军将军元义遣弟洪业召武州人姬库根等与之聚宴遂誓盟欲令为乱朝必以义为大将军往伐因共为表里乃厚遗根等遣还州与洪业买马　宋咸平六年辽统和二十一年也河西内属折勒厥麻等三族请以精兵千人马三百备征讨诏抚谕唐初突厥入诏并州总督刘世让以兵屯雁门世让驰骑八百赴之而可汗军大至乃保武州可汗与髙道苑君璋合众攻之城数壊辄立栅完拒郑元璹先使可汗可汗使来说世让叱曰丈夫奈何作说客耶久之冦引去元璹还具道其忠赐良马金带　金贞祐二年武州屡经残毁刺史杨沃衍甫入州二月元兵即来攻死战二十七昼夜不能拔乃退既而朝廷以武州终不可守令沃衍迁其军民驻岢岚州　兴定三年八月戊辰元兵下武州军事判官郭秀死之　明洪武二年都督汪兴祖击下武朔二州擒知院马广等六百三十四人六年北兵入武朔大将军徐达遣陈徳郭子兴击破之
　　泽州府
　　鳯台县
　　周灵王二十二年齐侯伐晋取朝歌为二队入孟门登太行封少水【即沁水】赧王五十二年秦白起伐韩取南阳攻絶太行道　韩王十年秦击韩于太行上党降　秦昭王四十四年白起攻太行道絶而韩之野王降　秦庄襄王元年使防鷔伐魏取髙都　汉建武元年剧贼集太行山髙都长鲍昱讨平之　后魏建义三年九月丙辰尔朱兆至建州刺史陆希项拒守城陷尽屠之　中兴二年四月丙子废帝建州大都督张悦举城降　东魏天平元年六月髙欢遣三千骑镇建兴益河东兵　西魏大统十六年东伐帅都督司马裔请为前锋遂入建州破东魏将刘雅兴拔其五城　周太祖以行正平郡事杨有谋略堪委边任乃表行建州事时据东雍州建州逺在敌境三百余里然威恩夙着所经之处多并赢粮附之比至建州众已一万东魏刺史车折于洛出兵逆战击败之又破其行台斛律俱步骑二万于州西大获甲仗及军资以给义士繇是威名大振东魏遣太保侯景攻陷正平复遣行台薛循义率兵与斛律俱相会于是敌众渐盛以孤军无援且腹背受敌谋欲拔还恐义徒背叛遂伪太祖书遣人若从外送来者云已遣军四道赴援因令人漏泄使所在知之又分土人义首令领所部四出抄掠拟供军费分遣讫遂于夜中拔还邵郡朝廷嘉其权以全军即授建州刺史　齐晋州败后雷显和为建州道行台左仆射周使其子招之显和禁其子而不受闻邺败乃降　唐武徳元年王须将魏刁儿据泽夏窦建徳袭击破之　窦建徳救王世充凌敬说曰悉宜济河攻取懐州河阳使众将居守更率众鸣鼓建旗逾太行入上党先声后实传檄而定渐趋壶口骚骇蒲津收河东之地此策之上也建徳妻曹氏亦言自滏口道乘唐之虚连营渐进以取北山则郑难自纾世充以金帛啗夏诸将竟夺其谋而建徳败　史思明至东都韦陟欲加兵陜州退守潼关李光弼曰非上策也不若移军河阳北阻泽潞据三城以抗之胜即擒之败即自守表里相应使贼不敢西侵此则猿臂之势也遂败思明于河阳　唐肃宗时左清道率曲环将兵守泽州破贼锐将安晓　光化二年李罕之以潞州降梁丁会自河阳攻泽下之　李罕之悉河阳兵攻晋绛河南张言夜袭之罕之奔晋晋表泽州刺史使李存孝以兵三万助罕之攻言罕之败于沇河乃之泽州日以兵钞懐孟间啖人为食居民屯聚摩云山罕之悉攻杀之立寨其上时人号曰李摩云　晋兵破夹城梁右千衞上将军牛存节等以余兵归至天井关闻晋攻泽州存节曰泽州要害不可失也举策而先士卒随之泽州人已焚外城将降晋闻存节至乃稍定存节入城助守晋人穴地道以攻之存节勇士数十亦穴地以应之战于隧中敌不得入晋人解去　后唐同光元年梁取泽州裴约死之　后晋天福十二年五月史肇克泽州契丹将崔廷勳遁宋建隆元年夏四月癸巳昭义军节度使李筠起
　　兵遣人杀泽州刺史张福往据其城求济师于刘钧钧率兵与辽兵数万援之诏遣归徳军节度使石守信往讨五月庚子遣昭化军节度使慕容延钊彰徳军节度使王全斌将兵出东道会守信癸卯石守信与监军李崇矩败李筠于长平斩首三千级又攻大会砦下之甲辰命诸道进讨丁巳诏亲征命天平军节度使韩令坤屯兵河阳己未发京师丁卯石守信髙懐徳破筠众三万于泽州南降者三千余擒伪节度范守图杀筠监军使卢赞及北汉援兵之降者数千人筠遁入泽州戊辰太祖至列栅围之筠龙捷使王廷鲁吐浑留后汾州团练使王全徳率所部自昭义来降筠益失援太祖督战六月辛未拔泽州筠赴火死钧惧而遁乙酉伐上党丁亥筠子守节以城降赦之上如潞甲午永安军节度使折徳扆破北汉沙谷砦秋七月戊申上至自潞　李筠起兵吴廷祚曰潞城岩险未易破也筠素勇而轻若速击之必离上党来邀我战犹兽亡其薮鱼脱于渊乃可擒也闾邱仲卿又説筠曰西下太行直抵懐孟以塞虎牢计之上也筠不能用宋太祖征潞戒石守信等曰勿縦李筠下太行急引兵扼其隘破之必矣　建隆初征李筠西京留守向拱迎谒至泛水言于上曰筠逆节久着兵力日盛冝急济大河逾太行乘其未集而诛之缓则势张难为力矣上从其言卷甲倍道趋之筠果率兵南向闻驾至骇走泽州城守遂见擒　骁武副指挥田绍斌从崔彦进征李筠攻大会砦破之又败筠于泽州茶碾村筠退保泽州绍斌凿壕围守流矢中左目杀筠军益众夺其铠甲　宋初征李筠筠退保泽州城固可守攻之未克太祖诏马全义赐食御榻前问计对曰筠守孤城并力急攻立可殄防倘缓之适足长其奸耳太祖曰是吾心也即麾兵急击之全义率敢死士乘城攀堞而上飞矢贯臂血流被体全义拔镞临敌士气益奋遂克其城　靖康元年诏以浙西兵往河东防秋金人攻泽州东南第三将士王言毕力守御金兵日增他将力屈城西南遂陷乃使亲卒持剑归报巷战而死　五月太原围未解种师中战没种师道病归耿南仲曰欲援太原非李纲不可上以纲为河东北宣抚使纲辞或曰此非为边事欲縁此以去公则都人无辞耳许翰书杜邮二字遗纲纲惶恐受命上手书裴度传以赐宣抚司兵仅一万二千人进至河阳望拜诸陵行次懐州诏罢减所起兵纲奏太原之围未解河东之势甚危秋髙马肥敌必深入使防秋之师果能足用不可保无敌骑渡河之警况臣出使未几尽改前诏团结之兵悉罢减之今河北河东日告危急未有一人一骑以副其求甫集之兵又皆散遣臣诚不足以任此不报御批日促解太原之围而诸将承受御画事皆专逹宣抚司徒有节制之名纲上疏极谏节制不专之弊时方议和诏止进兵寻命种师道领宣抚司事召纲赴阙师道亦寻卒　建炎元年七月河北招抚使王彦及金人战败绩奔太行山聚众其禆将岳飞引部曲自为一队　金天防末太行山贼往往啸聚知泽州王伯龙皆平之　天眷元年南京马步军都指挥使徐文破太行贼梁小哥　兴定二年十月丁巳元兵攻泽州五年正月丁酉元兵攻天井关元光元年七月丙辰上党公完顔复泽州元丁丑八月诏谕太师国王穆呼哩曰太行之北朕自经略太行以南卿其勉之乃建行省于云燕以图中原　世祖中统二年以太行一带东至平泺西控关陜应有险阻于附近民内选谙武事者修立堡寨守御至正十九年察罕特穆尔发晋兵出太行防汴及河南定以兵分镇关陜荆襄河洛江淮而重兵统太行营垒旌旗相望数千里乃日修车船缮兵甲务农积谷训练士卒谋大举以复山东二十六年十月左丞相库库特穆尔自彰徳退军屯泽州二十八年正月魏赛音布哈及关保会李思齐张良弼兵夹攻库库特穆尔于泽州二月库库特穆尔退军平阳关保军泽州　明洪武元年佥大都督府事陈徳破泽州磨盘寨获元防政喻仁遂会大军克平阳九月冯胜汤和取泽潞绛二年和同徐达拔河中渡河入潼关　崇祯五年流贼掠大阳镇九月贼犯州西客将吴先御于王壁村颇有杀伤贼遁寻追击至留墩先战死民兵千二百人阵没阳和兵掩击于陵川遂大败之歙人吴先战泽州城西贼败去旋再犯泽攻八日陷之逺近震动　刘令誉按豫日记崇祯五年七月十六日溃贼近河内柏乡镇予料贼必犯紫陵紫陵拒郡城十五里为太行山通清化必繇之路即面促曹帅文诏邀击惜兵行稍缓未扼其吭第击其尾尚斩级二百五十二颗贼大势奔晋而扎老营于汉髙城焉十七日邓镇玘于清化斩级二十七颗十八日曹邓二帅往勦汉髙城贼贼遗弃妇女骡马甚众兵贪饵贼遂兔脱　刘令誉会勦晋冦檄仙神口西北有磨子滩乃晋地也其始蔵乐伶贼五十人不时犯口而沿山天井关等处走为熟径今数已满千修营于圣皇屏深沟髙垒日遣马贼百余混扰晋豫间　流贼冦修武清化者窜入平阳时副总兵左良玉将昌平兵往援河南因檄入山西御之颇有斩获河南巡抚樊尚璟以良玉驻泽州扼豫晋咽喉可四面为援兵从之时曹文诏将陜西兵上令良玉受尚璟节制与文诏同讨贼有急则秦兵东豫兵西良玉兵从中横击六年正月贼犯隰州陷阳城良玉败之于涉县之西陂二月又败贼于武安　六年三月贼从河内上太行临洮总兵曹文诏大败之泽州贼走潞安文诏至阳城遇贼不击自沁水潜师还击之斩首千余四月贼犯州西秋萝李寨村副将李卑驻周村兵单不前俄总兵曹文诏至时漏下三刻袭于润城斩一千五百级六月辛巳左良玉破贼于懐庆贼尽奔太行山
　　国朝顺治元年贼刘芳亮据泽
　　大兵至乃溃九月贼刘忠破韦町堡六年贼陈杜张斗光据州讨平之
　　髙平县
　　周赧王三十五年秦白起伐赵取代光狼城　秦昭王四十七年九月上将军白起军射杀赵括　隋大业十年十一月己酉贼帅司马长安破长平郡　宋建隆元年石守信败李筠于长平北陈西南二十里靖康元年二月金师至髙平知泽州髙世田往犒之乃去　金师围太原守将折可求刘光世军皆败平阳府义兵亦叛导金人入南北关取隆徳府遂攻髙平宰相咎尚书右丞京城四望守御使李纲尽遣城下兵追敌上仓皇无措急征诸将还诸将已追及金人于邢赵间遽得还师之命无不扼腕比纲力争复追而将士解体矣　明崇祯五年游击猛如虎击邢红狼于髙平解其围
　　国朝顺治元年九月余贼劫攻髙平署县周再勲拒守阳城县
　　汉建安十年十月髙干据并州入濩泽河东太守杜畿守濩泽干攻城不下曹操征马腾擒干斩之　晋义熙十二年丁零翟猛雀驱掠吏民入白山为乱魏遣张蒲长孙道生讨之【白涧山在阳城】后魏永兴五年六月濩泽刘逸自号征东将军三巴王建兴王绍为置署官属攻逼建兴郡元城侯元屈等讨平之　西魏大统十七年杨拒齐师繇侯井里下邵原　唐光化初李嗣昭援王珂汴兵走复以步骑三万下太行略河内拔懐州进攻河阳　宋建炎时河东北虽陷土豪聚众保险河南孟汝唐州镇抚使翟兴遣蜡书结约之向密王简王英辈皆愿受节制奏上授兴河东北路军马使徧檄山砦繇是汾泽潞懐衞间山砦首领皆应命遣子□生擒金河东都统巴古遂复阳城县乘胜取绛之垣曲进至米粮川　金孔彦舟讨平太行山车辕岭贼　眀正徳七年霸州贼刘七等【刘六名宠刘七名宸】至县东东巷等村民以铁锅排列衢巷登屋用瓦击之贼不能入引去　嘉靖二十四年河南贼六七十人扰下交都等村典史王标追袭遇害于白桑村　四十四年西南八十里沁水难川贼牛大牛二延三等假垦山田劫掠败会勦官兵用招抚计擒之　崇祯四年王嘉印转掠至阳城南山延绥副总兵曹文诏追及之其下斩以降五月河曲贼王嘉印繇沁水经县西趋南山贼党斩其首以降六月癸卯副总兵曹文诏击斩贼王嘉印于阳城其党复推王自用为首号曰紫金梁其党自相名目有老八金刚闯王闯将八大王扫地王闯塌天破甲锥邢红狼乱世王混天王显道神乡里人活地草等分为三十六营五年流贼躏山西监司王肇生知歙人吴先勇畧便宜置为将使击贼战泽州城西贼败去从沁水转掠阳城先恃勇渡沁战北留墩下击斩数百人炮尽无援一军尽殁贼遂陷泽七月紫金梁老自沁水端氏犯县东入泽州大阳去八月自沁水窦庄犯县东北西南入沁水翼城去十月自长子遁入境阳和兵大胜于阳泉十一月自沁水榼山入境总兵尤世禄失利次日胜之游击白安大败贼于北乡十二月复自沁水入境六年二月犯县南从邵原关下济源三月繇西入境总兵曹文诏大战败于芹池刘村四月犯县东曹文诏袭之于润城大败之五月西入境裨将艾万年追袭败绩九月余寇二神盘踞十字河邑人石鳯台抚其众五百孤山副总兵李卑败贼于阳城之家山又与艾万年连败之南独泉土河村复败之苽塸村
　　国朝顺治元年十月贼刘忠繇潞安至城下攻围十一日邑人坚守时潘贞善火礟发无不中贼遁四年邪敎髙飞王希尧众千人据腰盆照照龛官兵勦除之陵川县
　　唐会昌三年河阳行营招讨使王宰进破刘公直拔陵川　王宰急攻陵川破贼石会关进攻泽州昭义将郭谊杀刘稹降　金元光元年防古穆呼哩攻陵川破之　元至正四年八月郭和尼齐上太行由陵川入壶关至广平杀兵马指挥十七年九月陵川县陷县尹张辅死之十月曹州贼上太行山　眀崇祯五年九月贼势尽向河北山西巡抚宋统殷备兵冀北王肇生率军次陵川扼贼北归贼北走遇官军贼死鬬互相胜负会夜与贼争险对营两山头贼縁穷谷而登大噪官军乱统殷肇生皆走与诸军相失宣大总督张宗衡将兵至髙平统殷肇生以师毕会大破贼于桑子镇贼复入沁水十一月以许鼎臣代宋统殷九月宣大总督张宗衡闻移驻平阳命提阳和兵从泽州尾贼至陵川胜之再败贼潞安之西火斩二千级连战阳城之阳泉沁水之毛连沟鹿台寺石塔杏谷并破之俘斩皆千人六年兵部以晋贼之急有三西在平阳东在泽潞西北在汾太沁辽议督臣张宗衡驻平阳任东西二贼将白安虎大威四千人以平阳泽潞四十一州县责之加以李卑兵一千贺人龙兵一千左良玉兵二千五百共八千人抚臣许鼎臣驻汾州任西北贼将张应昌茍伏威二千人以汾太沁辽三十八州县责之加史记事颇希牧兵一千艾万年兵一千五百宁武兵一千岢岚代州北接利民马站老营兵二千共七千人宗衡提阳和兵从泽州潜师尾贼后至于陵川胜之冉击贼于潞州之西火大胜之斩首二千级　辉县之北陵川之南有村曰水峪回贼窃据数十年大为民患崇祯三年河南副使祝万龄监军磁州与山西监司王肇生合兵击六战焚其巢贼遂平已而流贼自山西入河北掠新乡万龄邀击之贼走陵川已复大至新乡
　　沁水县
　　西燕慕容永率众向洛阳朱序自河阴北济与永伪将王次等相遇乃战于沁水次败走斩其支将勿支首叅军赵睦江夏相桓不才追永破之于太行永归上党时杨楷聚众数千在湖陜间永败遣任子诣序乞降序追永至上党之白水与永相持二旬闻翟辽欲向金墉乃还　宋史牛臯传岳飞遣梁兴渡河纠合忠义社取河东北州县兴防太行忠义及两河豪杰赵云李晋董荣牛显张峪等破金人于垣曲又捷于沁水追至孟州之邵原　营盘在东门外明初汤大夫康都督驻师二十余日以歼韩平章众　崇祯四年河曲贼王嘉印繇沁水入阳城五年七月山西巡抚宋统殷击贼于长子贼奔沁水庚辰贼首紫金梁老八金刚以三万众围窦庄时张道濬家居率其族御之贼多死闻秦师且至惧欲乞抚紫金梁呼于壁下道濬登陴见之紫金梁免胄前曰我王自用也向误从王嘉印故至此此来乞降耳俄老亦至道濬谕之曰急还所俘散若徒众吾为请于抚军贷尔死贼乃还所掠拔营而西入阳城界道濬以贼情告统殷曰贼狡未可信因遣使往觇贼诸贼咸就约惟八大王闯塌天五营不受命紫金梁归欵未决诸军乘贼不备轻骑袭贼营贼怒南犯济源陷温县张道濬见贼一贼前致好词本宜川诸生韩廷宪
　　也乃与定约巡抚宋统殷命守备薛天禄往受之宣大总督张宗衡部兵乘不备掩袭贼怒杀天禄复叛而南下廷宪以三骑来归侦乱世王与紫金梁争一村妇贻书间之贼果疑分七大部多者万人少者数千人围孟县残忻州窥定襄躏五台势犹炽　六年五月贼犯沁水总兵曹文诏大败之擒其魁大虎又败之辽城毛岭七月辛丑贼陷城贼自秦入晋五犯沁水至是陷之十年阳和兵败贼于鹿台石塔
　　蒲州府
　　永济县
　　汉永初五年二月先零羌冦河东遂至河内　后赵石季龙攻长安以石挺为前锋都督石生遣将军郭权率鲜卑渉璝部众二万为前锋拒之生统大军继发次于蒲坂前锋及挺大战潼关败绩挺及丞相左长史刘隗皆战死季龙退奔渑池枕尸三百余里鲜卑密通于季龙背生而击之生时停蒲坂不知挺之死也惧单马奔长安郭权复相持于渭汭生遂去长安潜于鸡头山　建安六年髙干郭援侵畧河东关右震动钟繇帅马腾等击破之　司马彪战畧袁尚遣髙干郭援将兵数万人与匈奴单于冦河东遣使与马腾韩遂等连和腾阴许之傅干説腾曰袁氏背王命将军既事有道不尽其力欲以坐观成败吾恐成败既定奉辞伐罪将军为诛首矣于是腾惧干曰智者转祸为福今曹公与袁氏相持而髙干郭援独制河东将军诚能引兵讨援内外击之其势必举是将军一举断袁氏之臂解一方之急曹公必重徳将军腾曰敬从敎遣子超将精兵万余人并将遂等兵与钟繇会击援等大破之　钟繇既率马腾等兵斩援首干及单于皆降后干复举并州反河东衞固农张琰各起兵应之太祖以张既为议防繇军事使西征诸将马腾等皆引兵会击干等破之斩琰固首干奔荆州　姚襄率众万余攻秦平阳太守苻产于匈奴堡苻柳救之为襄所败引还蒲坂襄遂攻堡克之杀苻产尽坑其众遣使从苻生假道将还陇西生将许之苻坚谏曰姚襄人杰也今还陇西必为深害不如诱以厚利伺隙而击之生乃止遣使拜襄官爵襄不受斩其使者焚所送章筞冦掠河东生怒命其大将军张平讨之襄乃卑辞厚币与平结为兄弟平更与襄通和　前秦建元元年苻柳据蒲坂叛秦秦王苻坚遣王猛邓羌攻之柳出挑战猛闭垒不应柳以猛为惮己留其世子良守蒲坂率众二万将攻长安长安去蒲坂二百余里羌率劲骑七千夜袭败之柳引军还猛又尽众邀击悉俘其卒柳与数百骑入蒲坂猛寻破之斩柳猛屯蒲坂　平阳太守慕容冲起兵河东有众二万进攻蒲坂秦王坚命窦冲击败之冲奔于慕容　檀道济沈林子攻拔襄邑堡建威薛帛奔河东道济自陜北渡攻蒲坂使将军茍卓攻匈奴堡为宁东姚成都所败遣姚驴救蒲阪胡翼度据潼关沈林子说道济曰今蒲阪城坚池濬非可卒克攻之伤众守之引日不如弃之先事潼关道济从之乃弃蒲坂向潼关姚赞进据蒲津屯于河上遣恢武姚难运蒲阪谷以给其军至香城为晋师所败时遣姚谌守尧柳姚和都讨薛帛于河东闻王师至难乃兼道赴救未至而难败因破裨将于河曲遂屯蒲阪以晋师之逼遣使乞师于魏魏遣司徒南平公元嵩等进据河内游击将军王洛生屯于河东为声援刘至潼关遣将军朱超石徐猗之会薛帛于河北以攻蒲阪镇东姚璞及姚和都击败猗之等于蒲阪猗之遇害【姚传】赫连勃勃僭即帝位改元为武昌遣其将叱奴侯提率步骑二万攻晋并州刺史毛徳祖于蒲坂徳祖奔于洛阳以侯提为并州刺史镇蒲坂【赫连勃勃传】后魏始光三年九月遣司空奚斤率义兵将军封礼雍州刺史延普袭蒲坂奚斤未至夏蒲坂守将赫连乙升弃城西走长安奚斤遂入蒲坂　齐范阳卢叔武好竒策慕诸葛亮之为人肃宗问以世事叔武劝讨关西画地陈兵势曰人众敌者当任智谋钧者当任势力故强者所以制弱富者所以兼贫今大齐之比关西强弱不同贫富有异而戎马不息未能吞并此失于不用强富也轻兵野战胜负难必非深谋逺算万全之术也宜立重镇于平阳与彼蒲州相对深沟髙垒运粮积甲筑城戍以属之彼若闭关不出则取其黄河以东长安穷蹙自然困死如彼出兵非十万以上不为我敌所供粮食皆出关内我兵士相代年别一番谷食丰饶运送不絶彼来求战我不应之彼若退军即乘其自长安以西民疏城逺敌兵来往实有艰难与我相持农作且废不过五年彼自破矣帝深纳之又愿自居平阳成此谋畧上令元文遥与叔武防谋撰平西策一卷未几肃宗崩事遂寝　永熙三年七月周太祖以大都督赵贵为别道行台自蒲坂济趣并州　东魏天平元年八月齐神武至农遂西克潼关执毛洪宾进军长城龙门都督薛崇礼降神武退舎河东命行台尚书长史薛瑜守潼关大都督库狄温守封陵于蒲津西岸筑城守华州以薛绍宗为刺史髙昂行豫州事　三年十二月丁丑齐献武王自晋阳西讨次于蒲津　四年正月窦泰失利十月壬辰齐献武王西讨至沙苑不克而还　西魏大统元年东魏遣其将司马子如寇潼关周太祖军灞上子如乃回军自蒲津冦华州刺史王罴击走之　三年十月沙苑胜贺拔胜李弼渡河围蒲坂牙门将髙子信门纳胜军东魏将薛崇礼弃城走胜等追获之太祖进军蒲坂畧定汾绛　沙苑不利东雍诸城复为西军所据遣汾州刺史斛律金与尉景库狄等计复之　周建徳五年东伐上府刘雄从齐王宪拔洪洞下永安军还仍与宪廻援晋州未至齐后主已率大兵亲自攻围晋州垂陷宪遣雄先往察其军势雄乃率步骑千人鸣鼓角先报城中寻而髙祖兵至齐主遁走隋仁夀末汉王谅遣茹茹天保来据蒲州烧断河
　　桥又遣王聃子率数万人并力拒守左仆射杨素将轻骑五千袭之潜于渭口宵济迟眀击之天保败走聃子惧而以城降有诏征还初素将行计日破贼皆如所量　闻喜裴文安为汉王谅总管府兵曹谅反文安说谅曰井陉以西是王掌握之内山东士马亦为我有宜悉发之分遣羸兵守要路仍令随方畧地率其精鋭直入蒲津文安请为前锋王以大军继后风行电击顿于灞上咸阳以东可指挥而定关中兵不暇集羣情离骇我即陈兵号令谁敢不从旬日之间事可定矣谅大悦署文安为柱国如其计部署诸将未至蒲津谅忽改图召文安文安至曰兵机贵速本欲出其不意王既不行文安又退使彼计成大事去矣未几炀帝使杨素将兵击谅谅降于素　帝亲率诸军围河东郡分遣大二长使裴寂勒兵各守一靣帝登城东原上西望城内所为屈突果不敢出兵闭门自守城髙甚峻不易可攻帝观义士等志试遣登之南面千余人应时而上时値雨甚帝命旋师军人既得上城遂不时速下帝曰屈突宿衞旧人解安阵队野战非其所长婴城善为捍御我师常胜人必轻之骁锐先登恐无还路今且示威而已未是攻城之时杀人得城如何可用乃还命诸将移营河渚　唐武徳元年十一月癸丑行军总管赵慈景攻蒲州隋刺史尧君素拒战执慈景尧君素守河东唐遣独孤懐恩攻之不下招之不从久之食尽又闻江都倾覆左右杀君素以降别将王行本诛作乱者复乘城拒守懐恩引兵围之武徳二年行本与刘武周合关中震动尉迟敬徳与别帅寻相又援行本于蒲秦王破却其军蒲州降　至徳二年三月郭子仪大破贼于潼关崔干祐退保蒲津时永乐尉赵复河东司戸韩旻司士徐景宗子李蔵锋等陷贼在蒲州四人密谋俟王师至则为内应及子仪攻蒲州赵复等斩贼守陴者门纳子仪干祐与麾下数千人北走安邑　唐代宗时吐蕃入冦河中节度使郭子仪悉兵乘邉召王翃为河中少尹领节度后务悍将凌正数千法不逞约其徒夜斩关逐翃翃觉之阴乱漏刻以差其期众惊不敢发俄擒正诛之一军惕息　兴元元年诏马燧为河东保宁奉诚军行营副元帅与浑瑊骆元光合兵讨李懐光时贼党要廷珍守晋毛朝守隰郑抗守慈燧移檄镌谕皆以州降乃率步骑三万次于绛畧定诸县降其将冯万兴任象玉遂围绛拔外郛守将夜弃城去降四千人遣李自良定六县降其将辛兟收卒五千与贼战寳鼎射杀贼将徐伯文斩首万级获马五百时多请宥懐光者舍军入朝言得三十日粮足平河中乃与瑊元光韩游瓌之兵合贼将徐廷光守长春宫城燧度长春不下则懐光固守久攻所伤必众乃挺身至城下见廷光廷光惮燧威拜城上燧顾其心已屈徐曰我自朝廷来可西向受命廷光再拜燧曰公等朔方士自禄山以来功髙天下奈何弃之为族灭计若从吾言非止免祸富贵可遂也未对燧曰尔以吾为欺耶今不逺数步可射我披而示之心廷光感泣一军皆流涕即率众降燧以数骑入其城众大呼曰吾等更为王人矣浑瑊亦自以为不及也叹曰尝疑马公能窘田恱今观其制敌固有过人者吾不逮逺矣进营焦篱堡堡将降余戍望风遁去燧济河兵八万阵城下是日贼将牛名俊斩懐光降众犹万六千诛其党阎宴孟寳张清吴冏等他胁附悉赦之不阅月河中平　马燧为河东节度使为战车冒以狻猊象列防于后行以载兵止则为阵遇险则制冲冒讨田恱推火车焚其将杨朝光栅进击大破之　唐徳宗时韩游瓌攻李懐光兵于干坑遂会马燧围蒲城师次焦篱堡守将尉珪降　黄巢分兵畧蒲州节度使李都不能支乃降副使王重荣脇说都都奔行在乃悉驱出贼使斩之贼使健将朱温以舟师下冯翊黄巢率众自华阴谷攻重荣重荣感励士众大战败之贼弃粮仗四十余艘后复出兵夏阳掠河中漕米数十艘重荣选兵三万攻温温惧悉凿舟沈于河遂举同州降　天复元年张存敬攻下河中节度使王珂为朱全忠所执后汉干祐元年三月防国军节度李守贞以杜重
　　威死惧不自安而赵思绾先以京兆反遣人以赭黄衣遗之守贞大喜发兵据潼关招诱草寇所在窃发夏四月辛巳陜州兵马都监王玉克潼关戊子保义军节度使白文珂为河中兵马都部署常思副之而王景崇又以鳯翔反景崇思绾遣人推守贞为秦王文珂及王峻郭从义等攻景崇思绾久无功八月壬午遣枢宻使郭威率禁兵将文珂等督攻之诸将皆请先击思绾景崇威计未知所向行至华州节度使扈彦珂谓威曰三叛连衡以守贞为主守贞先败则思绾景崇可传声而破矣若舍近图逺使守贞出兵于后思绾景崇拒战于前则汉兵屈矣威以为然遂先击守贞是时冯道罢相居河阳威初出兵过道家问策道曰君知博乎威少无赖好蒱博以为道讥之艴然而怒道曰凡博者钱多则多胜钱少则多败非其不善博所以败者势也今合诸将之兵以攻一城较其多少胜败可知威意大悟谋以迟久困之乃与诸将分为三栅威栅城东常思栅城北【纪作南】白文珂栅城西而阙其南发五县丁夫筑长城以连三栅守贞出兵壊长城威辄补其所壊守贞辄出争之守贞兵常失十三四如此逾年守贞城中兵无几而食又尽二年七月赵思绾降丁巳威使郭从义杀之乃谓将士曰可攻矣为期日督兵四面攻甲子破河中罗城守贞与妻子自焚磔其余党　马全义幽州蓟人十余岁学击剑善骑射汉干祐中李守贞镇河中召置帐下及叛周祖讨之全义每率敢死士夜攻周祖垒多所杀伤守贞贪而无谋性多忌刻全义屡为画防皆不能用城陷遂变姓名亡命　周广顺初张思钧从聂知遇攻河东破其众三千余　周祖讨李守贞以吴防为河中行营都监率防圣诸军五千以徃李守贞出兵五千设梯桥分五路于长连城西北以御周祖周祖令防裕率大军横击之蒲人败走夺其梯桥杀伤大半　李韬河朔人周祖征三叛韬从白文珂攻河中兵傅其城文珂夜诣周祖议犒军留韬城下时营栅未备李守贞乘虚来袭营中忽见火发知贼骤至惶怖失据客省使阎晋卿率左右数十人遇韬于月城侧谓韬曰事急矣城中人悉被黄纸甲为火所照色俱白此殊易办奈军士无鬬志何韬愤怒曰岂有食君禄而不为国致死耶即援矟而进军中死士十余辈随韬犯贼锋蒲有猛将跃马持戈拟韬韬刺之洞胷而坠又连杀数十人蒲军遂溃因击大破之守贞自是闭垒不敢出俄骁将王三铁降城遂平韬由此知名后为赵州刺史移慈州宋初卒宋治平二年发指挥二十分戍永兴军邠州河中
　　府仍遣官专掌训练　靖康间金人犯河东令弃官去盂县主簿祝公明摄县事率保甲入援围守逾年城陷不屈　金天会五年罗索以重兵压河中宋权府事郝仲连力战外援不至城陷死之　天眷三年五月右监军萨里哈出河中趋陜西六月陜西平大定五年七月戊申朔徙陜西元帅府于河中　贞祐初议迁都朝臣谓可迁河中河中背负关陜五路士马全盛南阻大河可建行台以为左翼前有绛阳平阳太原三大镇敌兵不敢轻入应三镇郡县之民皆聚之山寨敌至则为昼攻夜劫之计屯重军中条则行在有万全之固矣主议者以河中在河朔又无宫室不及汴议遂寝迁后二三年诏元帅都监内族阿噜岱行帅府事阿噜岱恇怯不能军竭民力浚筑未几绛州破阿噜岱驰奏河中孤城不可守有防果不可守则弃之无至资敌阿噜岱遂弃河中烧民戸官府一二日而尽寻有言河中重镇国家基本所在弃之为失防设为敌人所据则大河之险我不得专恃矣宣宗悔悟系阿噜岱同州狱累命完复之随守随破至正大八年以内族草火阿格板子阿格将兵二万同守之九月元兵期以九年合南北兵攻汴故自将攻河中哈达丰阿拉遣王敢率步兵一万救之十二月河中破初河中主将知元兵将至惧军力不足截故城之半守之及被攻行帐命筑松楼髙二百尺下瞰城中土山地穴百道并进至十一月攻愈急王敢救军至军士死鬬日夜不休西北楼橹俱尽白战又半月力尽乃陷草火阿格战数十合始被擒寻杀之板子阿格提败卒三千夺船走北兵追及鼔噪北岸上矢石如雨数里外有战船横截之败军不得过船中有赍火炮名震天雷者连发之炮火明见北船军无几人力斫横船得至潼关遂入阌乡赦将佐以下决板子阿格杖二百识者谓河中城守不下徳顺力竭而陷非战之罪人多寃之四年十月商州经畧权元帅右都监郭仲元上书曰陜西一路最为重地潼关禁坑及商州诸隘俱当豫备向者中都军都最为要害乃繇小岭紫荆绕出我军腹背受敌卒不能守近日由禁坑出遂失潼关可遣精兵分地戍之其后乃置秦蓝守御兴定二年十二月己亥朔以御史中丞完顔伯嘉权防知政事元帅左监军行河中府尚书省元帅府控制河东南北路便宜从事乙卯岚州元帅尔佳完复河东三年九月庚戌命行省胥鼎领兵赴河中五年十月戊寅分京畿戍卒万二千河中民兵八千以许州元帅赫舍哩鹤寿将之屯潼关十二月辛亥朔元兵下潼关元光元年十月壬子河中府万戸孙仲威执其安抚使阿布哈和啰罗据城叛陜西行省遣将讨平之十二月乙亥朔以河中治中侯小叔权元帅府右都监便宜行事二年河东南路安抚副使侯小叔出城与都监讹论议兵事石天应乘机取河中府作浮桥通陜西小叔驻乐李山寨众兵毕会夜半坎城以登焚楼橹火照城中天应大惊尽弃辎重牌印马牛杂畜死于双市门小叔烧絶浮桥抚定其众　时中条山贼侯七等聚众十余万伺大兵既西谋袭河中石天应遣别将吴权府引兵五百夜出东门伏两谷间戒之曰侯贼过半急击之我出其前尔攻其后可克也吴权府醉酒失期天应战死城陷贼烧毁庐舎杀掠人民走中条先锋元帅按扎尔邀击败之斩数万级侯七复遁去穆呼哩以天应子额尔克袭领其众　金元帅侯小叔袭破河中麻阿噜岱弃河中烧民宫室寻有言河中重镇国家基本所在设为敌人所虏则大河之险我不得而専恃矣金主命有司复修葺之终不能成随守随陷二年正月乙巳元兵下河中府侯小叔复之丁卯元兵复下河中府二年正月元军十万围城援兵不敢动城破同知河中府事侯小叔死之后四十余日中条诸寨无所统领乃诏推官嘉勒斡总其军三月癸丑以河中府推官嘉勒斡权元帅右都监总领侯小叔军甲子以完顔伯嘉权防知政事行尚书省于河中府五月丙午京兆行省完顔哈达复河中府及荣州六月甲午诏罢河中行省置元帅府正大元年正月丁巳诏朝臣议修复河中府礼部尚书赵秉文太常卿杨云翼等言陜西民方疲敝未堪力役遂止七年十月副枢伊喇丰阿拉权防知政事同平章哈达行省事于阌乡以备潼关八年正月遣枢宻院官白华右司中尔佳巴哩玛谕阌乡行省进兵哈达丰阿拉以未见机会不行复遣白华谕出关以解凤翔之围又不行四月凤翔陷两行省弃京兆迁居民于河南留庆善努守之七月元兵驻河中府庆善努弃京兆东迁召哈达丰阿拉赴汴议兵趋河中府惧不敢行还陜州出师至冷水谷而归元兵攻河中府哈达丰阿拉遣元帅王敢率兵万人救之十一月丁未元进兵峣峰关繇金州枢宻院议以逸待劳未可与战而卒诏诸将屯军襄邓十二月己未河中府破权佥枢宻院事草火阿格死之元帅板子阿格提败卒三千走阌乡诏赦将佐以下杖阿格二百以死哈达丰阿拉率诸军入邓州　河中自石天应死复为金有辛卯帝亲攻拔之金元帅完顔和啰走防斯追斩之防齐尔从围河中府九月陜西行省防秋时元兵在河中托垒已领兵入界庆善努报粮尽将弃京兆而东枢密院判官白华奏侦候得托垒所领军马四万行营军一万今就汉御之诸军比到可行半月不若径往河中目今沿河屯守一日可渡如此中得利襄汉军马必当迟疑不进在北为投机在南为掣肘臣以为如此便哈达自陜州进奏帖亦为此事上问丰阿拉河中可捣否对曰托垒兵虽多计皆冗杂河中军少而精无非选锋我军北渡元兵必遣辎重屯于平阳之北匿其选锋百里之外放我师渡然后断我归路与我决战恐不得利哈达入见亦言河中之事与前日上奏时势不同不敢自主议遂寝二相还陜量以军马出冷水谷而已　天兴元年乙酉以防检尔佳萨哈为总帅将步骑三万巡河渡权近侍局使图克坦长乐监其军丙戌元兵既定河中繇河清县白坡渡河丁亥长乐萨哈引兵至封邱而还戊子都尉乌林阿呼图一军自潼关入援辛丑潼关守将李平以关降元　元致和元年九月河东闻额森特穆尔军至官吏皆弃城走悉以其党代之　眀宗初陜西行省丞相阿斯罕举兵至河中达噜噶齐多尔济趋晋宁告乱知河中府刘天孚日夜治战守具选丁壮分守要害令河东县达噜噶齐托音图守大庆关津口尽收船舫东岸令判官苏伯特穆尔守汾阴推官程谦守禹门河东县尹王文义守风陵等渡阿斯罕军列栅河西岸使来索舟天孚八遣人至晋宁乞援兵不报居七月阿斯罕缚筏河上欲纵火屠城同知府事特格河东廉访副使明安诣阿斯罕军阿斯罕囚之而敛船济兵入城天孚斫冰投河中　至正七年十一月命关保分省于晋宁是岁诏分潼关以西属李思齐潼关以东属库库特穆尔于是关保退屯潞州二十六年七月丙申库库特穆尔遣朱珍卢旺屯兵河中遣关保和哩齐会兵渡河攻张良弼良弼与李思齐等拒守关保不利　明洪武元年二月都督康茂才率兵取河中府元平章吕徳杨晟弃城西遁二年正月大将军徐达克河中府遂防诸将进取陜西造浮桥渡河　崇祯三年贼王嘉印逼州属分守道焦源溥简乡勇五百人前后十余战斩渠魁五阎王九条龙贼不敢窥遁河南五月流贼破蒲州潞安官兵败没四年正月癸未流贼自蒲州犯平阳九月壬辰总督陜西三边洪承畴击擒防灯子赵四儿四儿起青涧绥徳奔突延西间往来奏晋沿河郡县多苦之至是伏诛平阳稍安其党黑煞神起又有过天星蝎子块与紫金梁等共数十部五年正月延绥贼陷宜君保安合水流入山西者陷永宁蒲州大掠四出山西巡按御史罗世锦归咎于秦谓以邻为壑八年二月诏山西抚臣移蒲州进援灵陜先是七年九月以吴甡巡抚山西秦贼在晋者甡会兵逐之走河南惟显道神活地草乡里人三营留晋甡方谋合兵勦灭会西人入塞六月敛兵防河贼复炽十六年十二月二十五日贼自荣河袭陷蒲州甲申正月十六日闯贼李自成至蒲州
　　国朝顺治元年六月贼西遁十月初一日伪防御使吴养徳伪州牧刘修道弃城遁　六月贼虞印封汝宦陷城知州钱法裕游击武韬守备许世徳死之八月初一日陜西总督孟乔芳复州城余众败溃
　　临晋县
　　汉王三年以韩信为左丞相击魏信问郦生魏得毋用周叔为大将乎曰栢直也信曰竪子耳遂进兵击魏魏盛兵蒲坂塞临晋信乃益为疑兵陈船欲渡临晋而伏兵从夏阳以木罂缶渡军袭安邑豹惊引兵迎信信遂虏豹定河东使人请汉王愿益兵三万人请北举燕赵东击齐南絶楚之粮道西会于荥阳汉与兵三万人遣张耳与俱进击赵代破代擒夏説阏与信下魏代汉辄使人收其精兵诣荥阳以拒楚信耳以兵数万欲东下井陉击赵赵王成安君陈余闻汉且袭之聚兵井陉口号称二十万广武君李左车说成安君絶其辎重勿与战成安君不听信间人窥知其不用还报大喜引兵遂下未至井陉口三十里止舎夜半传发选轻骑二千人人持一赤帜从间道萆山而望赵军诫曰赵见我走必空壁逐我若疾入拔赵帜立汉帜令其裨将传餐曰今日破赵会食诸将皆阳应曰诺信谓军吏曰赵已先据便地彼未见大将旗鼓未肯击前行恐吾阻险而还乃使万人先行出背水陈赵兵望见大笑平旦信建大将军旗鼓鼓行出井陉口赵壁击之大战良久于是信弃鼓旗走水上军复疾战赵空壁争汉鼓旗逐信已入水上军军皆死战不可败而所出竒兵二千骑者候赵空壁逐利即驰入赵壁皆拔赵旗帜立汉赤帜二千赵军已不能得信然还归壁壁皆汉赤帜大惊以汉为已破赵王将矣遂乱遁走赵将虽斩之弗能禁于是汉兵夹击破虏赵军斩成安君泜水上擒赵王歇信乃令军毋斩广武君有生得之者购千金顷之有缚至戏下者信解其东乡坐西乡对而师事之诸将効首虏休皆贺因问信曰兵法右背山陵前左水泽今者将军令臣等反背水陈曰破赵会食臣等不服然竟以胜何也信曰此在兵法顾诸君弗察耳兵法不曰陷之死地而后生置之亡地而后存乎且信非得素拊循士大夫所谓市人而战之也其势非置死地人人自为战今即予生地皆走宁尚得而用之乎诸将皆服曰非所及也　西燕慕容顗率鲜卑男女三十余万口去长安而东慕容恒弟韬诱顗杀之于临晋慕容永与刁云率众攻韬韬遣司马宿勤黎逆战永执而戮之韬惧出奔恒营恒立慕容冲子望众悉去望奔永永执望杀之立慕容子忠　晋太尉刘裕总军伐姚遣并州牧姚懿为之声援懿司马孙畅劝懿入长安诛姚绍废自立懿纳之乃引兵至陜僭号传檄州郡卑辞招诱姚成都送佩刀为誓成都送以呈又遣王国率甲士数百攻成都成都擒国囚之宣告诸城勉以忠义秣马厉兵征发义租河东之兵无一诣懿懿深患之临晋数千戸叛应懿姚绍济蒲津击临晋叛戸大破之懿等震惧镇人安定郭纯等率众围懿绍入于蒲阪执懿　明崇祯十六年十二月流贼白鸣鹤李友自荣河窃渡二十五日袭陷蒲州甲申正月朔运城防兵焚南门而入十八日闯贼至县二月流贼陷临晋十月伪令柳化楠逃
　　国朝顺治六年四月贼虞印张五陷城八月陜督孟乔芳渡河贼遁有屯军衞某营县东十里之令狐村乔芳以铁骑蹂之八百人胥歼焉
　　虞乡县
　　汉髙祖三年假左丞相曹参别与韩信东攻魏将军逊遫军东张大破之因取安邑　齐神武趋沙苑蒲坂敬珍与从祖兄祥及同郡豪右张小白樊招贤王元畧等举兵数日之中众至万余将袭齐神武后军兵未进而神武已败珍与小白等率猗氏南解北解安邑温泉虞乡等六县户十余万归附周太祖太祖拜珍平阳太守领永宁防主祥龙骧将军行台中领相里防主并赐鼓吹以宠异之太祖仍执珍手曰国家有河东地卿兄弟力也还以此地付卿我无东顾之忧矣　隋大业末王君廓与韦寳邓豹等掠虞乡宋老生与战君廓不利保方山老生列营迫之君廓粮尽诈请降与老生隔涧语祈请哀到老生为感动稍缓之君廓一夕遁去　唐武徳初虞州刺史韦义节击尧君素于蒲州不克遣独孤懐恩代将性贪寡算畧数战无功诏切责时虞乡南山多宿盗而宋金刚略浍州秦王屯栢壁懐思与麾下元君寳解令荣靖谋引王行本军与武周连和割河东以防之防君素卒行本得其兵部画已定而命击夏县吕崇茂与诸将皆没于贼　朱全忠攻王珂次虞乡珂欲面缚牵羊以见全忠止之珂出迎握手泣下骈臂以入旬日以张存敬守河中举珂室徙于汴
　　猗氏县
　　唐史思明陷洛阳贼帅畧解蒲诸县猗氏令李模率众讨平之　晋将李嗣昭助王珂败王珙于猗氏获其将三人　宋靖康初郭忠孝走关陜得胜兵三万分隶十将择一将统之继遣兵趋泽潞听宣抚司节制金人再入永兴帅范致虚由淆渑入援忠孝曰金人深入而河东无守备愿分兵走太行扼其归路彼必来战城下之围可解致虚檄河中守席益冯翊守唐重与忠孝同出河东为牵制之举大军尽出函谷忠孝独以蒲解军三千至猗氏遇金人破之逾绛州破太平砦斩首数百级攻平阳入其郛会大军失利淆渑间乃引还　明洪武元年右副将军冯胜擒元右丞贾成于猗氏崇祯十六年十二月闯贼将自禹门渡河甲申正月贼入县冬伪令许广大逃
　　国朝顺治六年贼虞印倡乱破城总督孟乔芳击破之贼走运城秋围运城平之
　　万泉县
　　明万厯三十九年回回百余骑突至知县呼延楫督快壮勦捕贼遁　崇祯四年十一月流贼经县大掠癸丑宁武总兵孙显祖败蝎子块于万泉
　　荣河县
　　周显王四十年秦伐魏取汾阴　后魏秦州刺史周观抚御失和民薛永宗聚众于汾曲以叛观讨永宗为流矢所中卒　西魏大统三年七月齐神武率众十万出壶口趋蒲坂将自后土济又遣其将髙敖曹以三万人出河南神武遂渡河逼华州刺史王罴严守知不可攻乃涉洛军于许原西周太祖造浮桥于渭渡渭北十月至沙苑李弼曰彼众我寡不可平地置阵此东十里有渭曲可先据以待之遂进军至渭曲背水东西为阵将士皆偃戈于葭芦中闻鼓声而起大破神武军神武夜遁追至河上复大克获　唐温大雅起居注丙申至汾阴遗书招冯翊贼帅孙华华所部强兵至余数千积年劫掠非常富实泺水以北莫敢当之帝书到华喜而从命己亥进营停于壶口分遣诸军问津水滨之人具舟争进日有数百仍署水军焉　马燧与李懐光将徐伯文战于寳鼎射杀之斩万余级　梁军救王珙晋将李嗣昭败之于胡壁堡获其将一人　金元光元年十月乙未元兵下荣州之胡壁堡及临晋　元壬午冬十月穆呼哩兵过晋至绛拔荣州胡瓶堡【即胡壁堡也】所至望风归附乃令石天应守河东　明崇祯十六年十二月贼将白鸣鹤李友自荣河县窃渡



</div>
    <div class="pagination">
<a href="山西通志_page182.html">上一页</a><span>...</span><a href="山西通志_page178.html">178</a><a href="山西通志_page179.html">179</a><a href="山西通志_page180.html">180</a><a href="山西通志_page181.html">181</a><a href="山西通志_page182.html">182</a><span class="current-page">183</span><a href="山西通志_page184.html">184</a><a href="山西通志_page185.html">185</a><a href="山西通志_page186.html">186</a><a href="山西通志_page187.html">187</a><a href="山西通志_page188.html">188</a><span>...</span><a href="山西通志_page184.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
