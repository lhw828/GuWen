<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 36 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 36 页/共 698 页</h1>
    <div class="content">山八景图诗增明金 孜琼岛春云诗蓬莱东望近扶桑冉冉春云接下方隔水楼 通御气半空草 
树发天香花间驻辇霓旌湿海上传书鹤梦长映日龙文还五色殿头常得近清光同上增太液池在 
城之右东瞰琼华岛而西北南三面极深广芰荷菱芡舒红卷翠鱼跃鸟浮上下天光真胜景也东南 
有仪天殿中架长桥以通往来又有土台松桧苍苍然天气清明日光滉漾而波澜涟漪清彻可爱故 
曰太液晴波燕山八景图诗序臣等谨按元一统志八景内有太液秋波明人亦曰晴波后改为太液 
秋风仰荷宸章屡经题咏益昭画一矣又按琼岛太液池殿亭制度及名额凡经本朝更定者皆详宫 
室门西苑条下兹不复缀增明杨荣太液晴波诗太液晴 一镜开溶溶漾漾自天来光浮雪练明金 
阚影帯晴虹绕玉台苹藻摇风仍荡漾龟鱼向日共徘徊蓬莱咫尺沧溟上瑞气氤氲接上台燕山八 
景图诗增明金幼孜太液晴波诗禁苑香风散紫埃晴波漾日自沿洄天光下映银潢净云影遥涵玉 
鉴开旧日曾随仙仗到 时还载酒船回从知弱水通三岛应有羣仙献寿来同上增玉泉在宛平县 
西北三十里山有石洞三一在山之西南其下有泉深浅莫测一在山之阳泉自山而出鸣若杂佩色 
如素练澄泓百顷鉴形万象莫可拟极一在山之根有泉涌出其味甘洌洞门刻玉泉二字山有观音 
阁又南有石岩名吕公洞其上有金时芙蓉殿废址相传以为章宗避暑处以兹山之泉逶迤曲折蜿 
蜿然其流若虹故曰玉泉垂虹燕山八景图诗序臣等谨按玉泉垂虹之称盖邹缉杨荣辈相延旧说 
一时倡和不免耳食之谈恭读御制玉泉山天下第一泉记并经睿裁厘定玉泉趵突之名今谨録卷 
内增御制玉泉山天下第一泉记水之徳在养人其味贵甘其质贵轻然三者正相资质轻者味必甘 
饮之而蠲疴益寿故辨水者恒于其质之轻重分泉之髙下焉尝制银斗较之京师玉泉之水斗重一 
两塞上伊逊之水亦斗重一两济南珍珠泉斗重一两二厘扬子金山泉斗重一两三厘则较玉泉重 
二厘或三厘矣至惠山虎跑则各重玉泉四厘平山重六厘清凉山白沙虎邱及西山之碧云寺各重 
玉泉一分是皆巡跸所至命内侍精量而得者然则无更轻扵玉泉之水者乎曰有为何泉曰非泉乃 
雪水也常収积素而烹之较玉泉斗轻三厘雪水不可恒得则凡出山下而有冽者诚无过京师之玊 
泉昔陆羽刘伯刍之论或以庐山谷帘为第一或以扬子为第一惠山为第二虽南人享帚之论也然 
以轻重较之惠山固应让扬子具见古人非臆说而惜其不但未至塞上伊逊并且未至燕京若至此 
则定以玉泉为天下第一矣近岁疏西海为昆明湖万寿山一帯率有名泉溯源会极则玉泉实灵脉 
之发皇德水之枢纽且质轻而味甘庐山虽未到信有过于扬子之金山者故定名为天下第一泉命 
将作崇焕神祠以资惠济而为记以勒石夫玉泉固趵突山根荡漾而成一湖者诗人乃比之飞瀑之 
垂虹即予向日题燕山八景亦何尝不随声云云足见公论在世间诬辞亦在世间籍甚既成雌黄难 
易泉之于人有徳而无怨犹不能免讹议焉则挟德怨以应天下者可以知惧抑亦可以不必惧矣原 
陈孚玉泉垂虹诗雪波碧拥千崖髙落花  浮寒瑶日斜忽有五采气飞上太空横作桥古寺残钟 
塔铃语回首前村犹急雨轻绡欲剪一幅秋又逐西风过南浦观光集此条原在郊垧门今移改增明 
金 孜玉泉垂虹诗宛宛垂虹引玉泉萦岩出涧净娟娟细通树底映初日遥转湖阴涵逺天鱼动翠 
纹生雨后鸥翻细浪起风前源源自是归沧海添作恩波遍九埏同上原西山来自太行连冈叠岫上
 干云霄挹抱回环争竒献秀值大雪初霁凝华积素若屑琼雕玉千岩万壑宛然图画戴司成集原西 
山诸兰若白塔无虑数十与山隈青霭相间流泉满道或注荒池或伏草径或散漫尘沙间春夏之交 
晴云碧树花香鸟声秋则乱叶飘丹冬则积雪凝素信足赏心而雪景尤胜长安客话以上二条原在 
郊垧门今移改增明杨荣玉泉垂虹诗一派清泠螮蝀悬涵云浴雾自年年声回晓阁鸣清佩影落秋 
崖湿紫烟石罅转来幽涧里瑶池分出御桥前汪洋长比恩波阔万古东流会百川燕山八景图诗原 
陈孚西山积雪诗冻雀无声庭桧响冰花洒檐大如掌平明起视岩壑间挿天琼瑶一千丈夕阳 漏 
光嵳峩倚栏更觉爽气多云间落叶有径否想见樵叟披青蓑观光集原元无名氏西山晴雪折桂令 
词玉嵳峩髙耸神京峭壁排银叠石飞琼地展雄藩天开图画户列围屏分曙色流云有影冻晴光老 
树无声醉眼空惊樵子归来蓑笠青青太平乐府以上二条原在郊垧门今移改增明杨荣西山霁雪 
诗西山日上雪初晴素壁银屏万叠明髙树迎风霏玉屑小桥流水涩琴声恍疑沧海通三岛絶似昆 
仑见五城但使年年足丰稔桑麻燕雀遂生成燕山八景图诗増明金幼孜西山霁雪诗海上云収旭 
景新连峯积雪净如银晴光迥入千门晓淑气先回上谷春璃树生辉寒已散琼林消冻暖偏匀玉堂 
相对题诗好移席钩帘坐夕曛同上增蓟门在旧城西北隅门之外旧有楼馆雕栏画栋凌空缥缈逰 
人行旅往来其中多有赋咏今并废而门犹存二土阜树木蓊然苍苍蔚蔚晴烟拂空四时不改故曰 
蓟门烟树燕山八景图诗序原陈孚蓟门飞两诗黑云如鸦涨川谷云涌电跃风折木半天万 卷海 
来森森映窻如银竹鳯城无数笙歌楼珠帘半卷西山秋谁知覊客家万里一灯正拥寒衾愁观光集 
原杨荣蓟门烟树诗蓟门春雨散浮埃烟树溟蒙霁欲开十里清阴连紫陌半空翠影接金台东风叶 
暗留莺语落日林深 鸟回记得清明携酒处碧桃花底共徘徊杨文敏集原金 孜蓟门烟树诗野 
色苍苍接蓟门淡烟疎树碧氤氲过桥酒幔依稀见附郭人家逺近分翠雨落花行处有緑阴啼鸟坐 
来闻玉京尽日多以上三条原在佳气缥缈还看映五云金文靖集郊垧门今移改臣等谨按蓟门烟 
树元一统志作蓟门飞雨明杨荣等倡和诗始改烟树陈孚作葢仍其旧也原卢沟本桑干河俗曰浑 
河在都城西南四十里有石桥横跨二百余步桥上两旁皆石栏雕刻石狮形状竒巧金明昌间所造 
两崖多旅舍以其宻迩京师驿通四海行人使客往来络绎疏星晓月曙景苍然亦一竒也戴司成集 
原卢沟晓月为畿辅八景之一破梦间谭原陈孚卢沟晓月诗长桥弯弯眠海鲸河水不溅冰峥嵘逺 
鸡数声灯火杳残蟾犹映长庚横道上征车铎声急霜花如钱马鬛湿忽惊沙际金影摇白鸥飞下黄 
芦立观光集原赵寛题卢沟晓月图诗银河半落长庚明城髙万户皆鸡声长桥卧波盩背耸上有车 
马萧萧行苍烟淡接平芜迥沙际朦胧见人影举头一望天宇髙残月苍苍在西岭半江集以上四条 
原在郊垧门今移改增明杨荣卢沟晓月诗河声流月漏声残咫尺西山雾里看逺树依稀云影淡疎 
星寥落曙光寒石桥马迹霜初滑茅屋鸡鸣夜欲阑北上已看京阙近五云深处是金銮燕山八景图 
诗増明金幼孜卢沟晓月诗卢沟杳杳出桑干月照河流下石滩茅店鸡声斜汉曙江沙雁叫早霜寒 
水光微帯山烟白野色遥连塞草残千古长桥枕南北忆曽题桂倚阑干同上增居庸去北京九十里 
在昌平县西北三十里闗之中延袤四十余里两山夹峙一水旁流骑通连驷车行兼辆先入南口过 
闗入北口闗中有峡曰弹琴道旁有石曰仙枕两崖峻絶层峦叠翠又有石城横跨东西两山南北设 
二门敌台十二置军卫以守之淮南子云天下有九塞居庸其一焉南眺临军都亦谓之军都山以兹 
山苍翠秀丽故曰居庸叠翠燕山八景图诗序原陈孚居庸叠翠诗断崖万仞如削铁鸟飞不度山石 
裂嵳峩老树无碧柯六月太阴飞急雪寒沙茫茫出闗道骆驼夜吼黄云老征鸿一声起长空风吹草 
低山月小观光集此条原在邉障门今移改增明杨荣居庸叠翠诗羣山耸列势峥嵘日照峯峦积翠 
明髙出烟霞通絶塞低围城闗拥神京休论函谷双崖险絶胜匡庐九迭横扈从常时经此处坐看天 
际白云生燕山八景图诗增明金 孜居庸叠翠诗嶻嵲天闗复几重龙飞鳯翥势偏雄千山黛色落 
平野万里烟光明逺空峡口人行春雨外树边鸟度夕阳中北廵记得随鸾驭曾上云间第一峯同上 
增金台有三处并在易州易水东南去县三十里者曰大金台今在大兴县境去县东南十六里者曰 
西金台去县东南一十五里者曰小金台昔燕昭王尊郭隗筑宫而师事之置千金于台上以延天下 
士遂以得名其后金人慕其好贤之名亦建此台今在旧城内后之游者往往极目于斜阳古木之中 
徘徊留恋以寄其遐思故曰金台夕照燕山八景图诗序补春秋后语燕昭王曰安得贤士以报齐雠
 郭隗曰王能筑台于碣石山前尊隗为师天下贤士必自至也王如其言作台以金玊崇之号黄金台 
述异记台在幽州燕王故城中上谷图经台在易水东南十八里其说不同草堂诗笺原林环金台夕 
照诗髙台曽记置黄金人去台空碧草深落日未穷千里望青山遥映半城阴雁将秋色来平野鸦帯 
寒光过逺林昭代贤才登用尽不须懐古动长吟絅斋集以上二条原在郊垧门今移改增明杨荣金 
台夕照诗犹携尊酒上金台尚想当时国士来落木十章寒日下长空万里暮云开春风寂寂飞桃李 
夜雨潇潇瘗草莱却笑一时空买骨只今才骏总龙媒燕山八景图诗増明金幼孜金台夕照诗迢逓 
髙台近日邉倘来登览尚依然万家禾黍秋风外十里旌旗落照前逺郭砧声来杳杳平原归骑去翩 
翩黄金漫说能招士千载犹传郭隗贤同上补司马光燕 歌万古苍茫空盛衰燕 贤客姓名谁君 
看碣石嵓中草寜似昭王拥篲时传家集补王惮望黄金 歌君不见孔子修春秋二百四十有二年 
燕人 血纔一见下逮战国尤茫然惟商声教耻不与苦羡齐鲁多英贤黄金不惜筑此台当时何限 
郭隗才政縁市骏售其骨云烟转盼龙媒来古称得士国无小甘棠世业如天开悲风萧萧易水暮往 
事不复令人哀昭王之名传永世黄金髙台安在哉秋涧集 
钦定日下旧闻考卷八 
钦定四库全书 
史部 
钦定日下旧闻考卷九至十一 
详校官庶吉士臣 胡钰 
检讨臣德生覆勘 
总校官进士臣程嘉谟 
校对官举人臣李传？ 
誊录监生臣陆曷曾 
钦定四库全书 
钦定日下旧闻考卷九 
国朝宫室一 
</div>
    <div class="pagination">
<a href="钦定日下旧闻考_page35.html">上一页</a><span>...</span><a href="钦定日下旧闻考_page31.html">31</a><a href="钦定日下旧闻考_page32.html">32</a><a href="钦定日下旧闻考_page33.html">33</a><a href="钦定日下旧闻考_page34.html">34</a><a href="钦定日下旧闻考_page35.html">35</a><span class="current-page">36</span><a href="钦定日下旧闻考_page37.html">37</a><a href="钦定日下旧闻考_page38.html">38</a><a href="钦定日下旧闻考_page39.html">39</a><a href="钦定日下旧闻考_page40.html">40</a><a href="钦定日下旧闻考_page41.html">41</a><span>...</span><a href="钦定日下旧闻考_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
