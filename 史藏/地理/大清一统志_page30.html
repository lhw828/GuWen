<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 30 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 30 页/共 202 页
  </h1>
  <div class="content">
   【赐祭】郎廷佐【广寕人崇徳时官内院侍读顺治初从定四川及山西叛镇姜瓖擢江西巡抚晋两江总督多惠政十六年破海贼郑成功之乱擒其党韩辉等康熙时从康亲王杰书驻浙之金华讨逆藩耿精忠卒于军赐祭葬祀名宦】郎永清【广寕人顺治初由知府累擢湖南布政使有惠政祀名宦长子廷枢任粤东臬司有清望次子廷柱厯任漕运总督卒諡温勤】徐廷印【广寕人顺治初累官神木副使髙有才之变死之赠太仆卿】秦宗尧【义州人顺治初厯知华州有政绩时召天下贤守令十六人各赐衣一袭宗尧与焉】董璘【广寕人知沙县时县境初辟璘悉心抚字始有更生之乐顺治四年土冦攻城粮尽待援不至死之　又福安令郭之秀拒冦死海澄今甘体坤不受伪命死光泽令柯永新值变不食死】于时燿【广寕人顺治间由阜城知县歴陜西按察使聴断明允迁湖广布政十年巡抚广西时桂林初复李定国尚防六郡时燿调兵转饷甚着劳绩移迁总督卒于官】
　　【赐祭葬祀名宦】刘浩【锦州人父武元积军功至一等轻车都尉浩由治中擢知浔州康熙十三年孙延龄以桂林叛浩撄城拒贼副将蒋秉鉴内应执浩送贼营父子五人抗节不屈阖门百余人皆被害康熙二十二年赠太仆寺卿雍正三年入祀昭忠祠】王应奎【锦州人知南豊县时逆藩耿精忠叛应奎率家众与镇兵分守县城及城陷应奎死之】王之仪【广寕人为福州知府耿精忠之变骂贼而死】郎廷相【字钓衡广寕人康熙初累迁四川布政招抚流移四方至者甚众擢河南廵抚再迁福建总督时耿精忠初平余党纪朝佐张八等尚连营抗拒廷相勦抚兼施旬月问次第悉平二十七年卒于闽】
　　流寓五代马允卿【为青州刺史辽兵至坚守不降城破被执太祖义释之徙家于医巫闾】明胡世寕【仁和人官江西副使论宸濠不法谪沈阳学者宗之后宸濠伏诛起官至刑部尚书】
　　列女辽韩庆民妻【不知其姓氏庆民为宜州节度使金人破宜州庆民不屈屁以其妻配将士其妻誓死不从遂自杀金世宗读太宗实録见庆民夫妇事叹曰如此节操可谓难矣】元李袁氏【瑞州人至正二十二年夫李病没氏年十九誓不再嫁以养舅姑有王成者挟势欲娶之袁氏曰吾闻烈女不更二夫遂徃夫墓痛哭缢死树下】明杨氏妙真【浙江】
　　【勤县人父原道戍广寕妙真年十八适广寕后屯卫总旗贺升事舅姑以孝闻升随征殁于山海闗氏徃扶柩归葬子祥甫一嵗抚育成立孀居四十九年成化间旌之】刘晏妻朱氏【义州卫人早寡治间遇冦驱之行氏仆地誓死贼怒以刅防其吭而去】侯爵妻汪氏【广寕中屯卫总旗汪胜女年十八归生员侯爵爵死家甚贫鬻奁以殡殓翁姑继殁氏经营丧葬尽礼守节终身正徳间旌表】王清妻曹氏【广寕中屯卫人清殁遗腹六月生男父母欲夺其志氏以死自誓亲党惮之不敢复言子成立家业复兴】熊宗义妻邬氏【宗义为广寕中屯卫军余嘉靖四年敌侵双堡宗义被杀挟氏上马自坠于地者再三并杀之】朱国桢妻刘氏【寕县人国桢官指挥性至孝父殁产墓哀毁死刘方少抚孤成立年逾八十视聴不衰一门节孝并着】郑贞女【广寕卫指挥雄女幼敏慧勤女红年及笄许嫁辽阳孙棣未防棣殀女誓不更适缟衣杜门至亲罕见其面舅姑逺在数百里时以女红问安殷勤备至既三年父母以棣未奠雁欲醮之女闻而流涕终日不饮食父母乃不复言年未老而容瘁齿落卒之前一夕羣鹤飞翔屋上嘉靖十八年诏旌其门】荘大全妻白氏【义州卫人年十八适大全生子未一嵗大全死求娶者甚众氏度不能免遂自缢与夫同葬】臧钺妻孙氏【广寕人夫死孙氏教子臧仲学举于乡守节二十五年官表其闾又赵忠妻失其姓字忠任广寕右卫指挥佥事守镇静堡正统间敌围堡忠乗城拒战有讹言城陷者忠妻与女皆自缢事闻赐金为忠妻女营葬旌其门又耿秩妻张氏秩战死平顶山张氏年十九痛欲自尽姑与母劝之曰汝不贰志节也何忍舍父母与姑乎张氏遵命守节至四十年诏旌之】
　　本朝刘鸣鳯妻杜氏【广寕人少寡抚孤守节子殀又抚孙成立又同县包学圣妻王氏包毓珍妻秦氏赵起云妻萧氏俱雍正初以节孝　旌】王登云妻郭氏【锦县人夫亡守志姑病纺绩以备药资茹苦食贫数十年又同县李増荣妻杨氏赵宏仁妻郭氏法懐正妻王氏张文福妻李氏韩世英妻李氏李彬妻谷氏蒋自贵妻邱氏袁擢妻姜氏朱学诚妻王氏刘徳鳯妻周氏田玉妻陆氏田奭妻胡氏李天富妻王氏梁维恭妻安氏田尚信妻杜氏杨尔第妻赵氏传芳明妻赵氏赵三妻刘氏任玉秀妻才氏张大妻刘氏翟廷秀妻刘氏秦宏业妻冷氏才瓒妻李氏赵廷珍妻邓氏孟三强妻谷氏张汝防妻张氏阎殿魁妻齐氏髙起云妻安氏赵崇礼妻李氏毕九官妻高氏江起云妻陈氏何保全妻宋氏刘文登妻李氏薛聨臣妻陆氏俱以节孝着包一禄妻赵氏黄廷梁妻姜氏李鳯鸣妻王氏俱雍正二年旌李振英妻李氏李天植妻周氏张星曜妻赵氏阚士英妻王氏刘起鳯妻齐氏俱于雍正四年旌刘玉科妻沈氏于乾隆五年　旌张玉利妻符氏赵璧妻胡氏俱于乾隆七年　旌周玉规妻闵氏于乾隆九年　旌赵宏智妻张氏齐君寳妻刘氏刘开基妻赵氏李发显妻张氏王之成妻朱氏刘进朝妻王氏俱于乾隆十年　旌何如琳妻王氏朱显宗妻崔氏赵显荣妻张氏符宏泽妻常氏俱于乾隆十七年　旌王廷实妻李氏于乾隆三十九年旌】谷荐馨妻田氏【寕逺人荐馨亡氏守节三十余年亲党罕见其面同州赵世禄妻董氏夫亡家贫奉姑甚孝守节数十年吴来尹妻赵氏夫亡事祖姑及姑以孝着又王守良妻李氏温成祥妻王氏王六妻杨氏王进才妻孙氏皆夫亡守节俱于雍正三年　旌又赵廷弼妻张氏刘成业妻马氏夫亡矢节于雍正五年旌刘天禄妻崔氏妻进孝妻马氏李义妻杜氏杜为礼妻杨氏温自选妻王氏生员梁维屏妻张氏崔崇妻陈氏赵仲金妻张氏辛朝选妻李氏赵连茹妻张氏俱于乾隆六年　旌郭洪基妻王氏李进富妻王氏许大成妻曹氏杨守富妻温氏宋九思妻刘氏俱于乾隆十六年　旌吕万魁妻赵氏刘天荣妻张氏许碧妻周氏刘登举妻潘氏常思明妻黄氏俱于乾隆十七年　旌石越凡妻杨氏龚俊妻李氏俱于乾隆二十二年　旌张景龙妻刘氏乾隆二十六年　旌邱万仓妻李氏乾隆三十八年　旌】才烈女【锦县武举才柱才之女年十七父他出豪隣张某逼之不从自缢死事　闻旌表】刘毓琦妻赵氏【锦县人夫早亡家贫事姑甘防无缺课子俱成名守节四十九年雍正七年　旌同县陈芝荷妻许氏孙文科妻李氏史金元妻李氏王文杰妻陈氏王瑜妻赵氏赵师得妻刘氏费有明妻白氏魏台妻张氏陆天妻张氏李有文妻史氏李锦専傅氏金策勲妻周氏刘祺昌妻栁氏王璋妻齐氏杨世宏妻王氏杨世宠妻李氏郭文达妻赵氏赵国治妻王氏梅镇妻丁氏李嘉防妻刘氏俱于乾隆八年　旌刘义华妻王氏乾隆九年　旌刘汉佩妻王氏刘賔妻皮氏王守敬妻杨氏王国栋妻常氏常明聪妻潘氏侯嘉玉妻赵氏申玉明妻纪氏俱于乾隆十年　旌】王玉珍妻于氏【义州人玉珍亡氏尚青年矢志守节孝事其姑乾隆二年　旌又同州李得兴妻谢氏王得荣妻曹氏杜尽良妻何氏俱于乾隆四年　旌董明印妻李氏贾尚节妻李氏李国柱妻耿氏俱于乾隆六年　旌刘起云妻胡氏乾隆七年　旌刘有徳妻白氏乾隆八年　旌李文登妻冯氏刘国栋妻王氏朱守荣妻曹氏俱于乾隆十五年　旌赵琈妻毕氏乾隆二十二年　旌贞女崔氏乾隆三十四年　旌张徳明妻梁氏乾隆三十八年旌又岫岩贞女林了头于乾隆四十年　旌】　刘国清妻刘氏【寕逺州人其翁现仁欲强之氏守贞不汚自缢乾隆三十七年事闻　旌表】张可举妻王氏【锦县人县民杨杰才欲强之王氏不从被杰才砍死乾隆四十年事闻旌表】　禅保妻马佳氏【锦州镶黄旗人夫故守节又同旗闲散额楞额妻尔佳氏那钦妻尔佳氏又小凌河镶黄旗兵三格妻觉罗氏阿瑚拉妻觉罗氏高明妻祁氏闲防佟文□妻周氏松岭邉门正红旗兵察弼妻富察氏寕逺正白旗闲防李荣藩妻王氏李国保妻于氏中后所镶白旗闲防张世功妻郭氏中前所镶蓝旗闲防曽自亮妻王氏新台邉门镶红旗兵张八儿妻金氏闲防尚得妻阎氏义州镶黄旗领催达尔达哈妻托克洛氏兵徐用芳妻李氏阿徳拉瑚妻尔住氏依起克妻尔佳氏闲防顾光玉妻张氏薛良卿妻王氏程起云妻门氏范彦凌妻孙氏范玉妻顾氏清河邉门镶黄旗兵孙邦彦妻池氏俱于乾隆三年　旌又锦州闾阳驿正蓝旗领催王永声妻符氏兵李强妻王氏闲防金用妻刘氏田之秀妻朱氏刘成国妻刘氏唐四妻朱氏广寕正黄旗闲防刘佳妻董氏小黒山堡镶白旗兵布彦达赍妻五格勒锡氏白旗堡正红旗闲防刘玺武妻杨氏张洪妻宋氏张克用妻李氏彰武台正白旗兵罗世有妻潘氏牛应士妻李氏义州镶黄旗兵卡拉妻孔氏正黄旗闲防公额妻叶穆氏俱于乾隆五年　旌又锦州正黄旗兵肖格妻觉罗氏努尔穆妻谢氏镶红旗兵常海妻张氏赵浑岱妻李氏正蓝旗生员阿临太妻觉罗氏镶蓝旗兵费扬太妻那拉氏闾阳驿镶蓝旗闲防莫尔老妻和氏兵元蛟妻李氏寕逺中后所镶红旗闲防李国椿妻曹氏广寕正白旗佐领敖拜妻刘氏领催和尔侯妻栢氏兵卓和罗妻马氏岳屯妻柏氏白旗堡正红旗兵姚克就妻崔氏俱于乾隆六年　旌又锦州正黄旗闲防考三妻徐氏菩闗保妻韩氏中后所镶白旗闲防张赞兴妻刘氏张腊妻王氏俱于乾隆十一年　旌又锦州镶黄旗闲防蘓林太妻吴氏义州镶黄旗兵顾天云妻王氏闲防三格妻郭氏俱于乾隆十二年　旌又锦州镶黄旗闲防俊硕妻尔佳氏正红旗兵达昻妻托郭罗氏镶红旗闲散音保妻乌扎拉氏镶蓝旗兵六十三妻托郭罗氏广寕镶蓝旗闲防杜六妻赵氏义州镶蓝旗牧长齐东阿妻赫叶勒氏俱于乾隆十三年　旌又锦州正红旗兵陈四妻那拉氏白旗堡正白旗兵于耀臣妻孙氏闲防汤臣妻蘓氏义州镶蓝旗闲防得寿妻□氏俱于乾隆十四年　旌又锦州正黄旗闲防吴賔妻杨氏广寕正黄旗闲防吾巴什妻厐氏俱于乾隆十五年　旌又锦州镶红旗闲防石雅图妻敖氏义州镶黄旗闲防诚美妻李氏俱于乾隆十七年　旌又义州镶黄旗副贡生那郎阿妻高氏兵于绍焕妻徐氏正白旗兵聂国恒妻阎氏俱于乾隆三十一年　旌又锦州正白旗兵春太妻那拉氏寕逺镶红旗兵刘思明妻黄氏中后所镶红旗闲防刘朝臣妻韩氏中前所正蓝旗闲防赛库妻王佳氏广寕正白旗闲防冯良起妻金氏义州镶黄旗兵阿音布妻李氏闲防袁得利妻王氏俱于乾隆三十二年　旌人锦州镶黄旗兵五格妻舒禄觉罗氏乾隆三十三年　旌又锦州镶黄旗兵库尔图妻鄂哩氏乾隆三十五年　旌又广寕正白旗闲防七雅图妻白氏乾隆三十九年　旌又义州正白旗兵西凌阿妻魏氏闲防周永寿妻王氏小黑山堡镶白旗闲防王运寕妻陈氏侯文安妻高氏俱于乾隆四十年　旌又锦州正黄旗兵珠星诺妻刘氏正蓝旗牧丁玛清阿妻乌扎拉氏寕逺正白旗兵迈图妻韩氏正红旗兵应升妻冯氏闲防王成妻白氏俱于乾隆四十一年　旌又锦州正红旗兵七车布妻噶吉勒氏于乾隆四十三年旌又锦州正黄旗兵朱成保妻伊尔根觉罗氏义州正黄旗贡生富有继妻谢氏俱于乾隆四十五年　旌又锦州正蓝旗闲防徳楞妻尔佳氏于乾隆四十六年　旌又锦州正黄旗兵珠尔杭阿妻尔佳氏于乾隆四十八年　旌】
　　仙释明张三丰【懿州人名全一名君寳三丰其号也以其不饬邉幅又号张邋遢颀而伟龟形鹤背耳大目圆须髯如防寒暑唯一衲一笠所啖升斗辄尽或数月不食读书经目不忘或处穷山或防市井能一日千里嬉笑谐谑旁若无人明初入武当结草庐居之已而舍去行防四方太祖闻其名遗使徧覔之不遇成祖时亦遣使遍访名山终不获后不知所终】
　　土产盐【濵海出】铅【通志出锦州】苍术【通志出广寕者良】香梨【出医巫闾山】桃【出广寕者佳】锦荔枝【一名癞葡萄深黄色弃皮取瓤可充果与他处异】黄羊【出锦州邉外】八稍鱼【寕逺州出】螆【寕逺州出】

　　钦定大清一统志卷四十四
&lt;史部,地理类,总志之属,大清一统志,吉林图&gt;
&lt;史部,地理类,总志之属,大清一统志,吉林图&gt;
　　吉林表















&lt;史部,地理类,总志之属,大清一统志,吉林表&gt;
　　钦定四库全书
　　钦定大清一统志卷四十五
　　吉林【在　盛京东北八百二十余里东西距三千五百余里南北距一千九百余里东至海三千余里西至威逺堡边门五百九十五里南至长白山一千三百余里北至拉哈福阿里库邉界六百余里东南至海二千三百余里西南至奉天府英峩邉门七百余里东北至海三千余里西北至克尔素边门四百五十余里自吉林至　京师二千三百里】
　　分野天文尾箕分野析木之次
　　建置沿革古肃慎国地汉晋为挹娄国地后魏谓之勿吉唐贞观二年置燕州后改黒水府【在东北境】属渤海大氏置上京龙泉府【在西南境】辽统和清宁间置宾州宁江州其东北为女直都部后建国曰金置上京防宁府及肇州海兰率璸和啰噶等路元为开元路之北境兼置海府硕达勒达等路【宁古塔境】设军民万戸府五曰桃屯曰和啰噶曰鄂托哩曰托郭琳曰布固江分领混同江南北之地明初设都司领卫一百八十四所二十后属
　　本朝顺治十年于宁古塔设昻邦章京及副都统镇守康熙元年改镇守宁古塔等处将军十年于吉林乌拉设副都统十五年移宁古塔将军镇守吉林乌拉留副都统镇守宁古塔三十三年移吉林副都统驻白都纳雍正三年复设吉林副都统是年设阿勒楚喀副都统四年于吉林置永吉州宁古塔置泰宁县白都纳置长宁县均属奉天府七年省泰宁县设三姓副都统乾隆元年省长宁县十二年省永吉州改设吉林理事同知属将军统辖十九年
　　皇上东巡驻跸于此有
　　御制车驾至吉林得七言排律十二韵驻跸吉林将军署诗仰帷
　　圣主景溯
　　前谟睠懐旧辅
　　奎藻光华昭垂万禩彼过沛三侯诚不足拟
　　宸章于万一云
　　形势东濵大海西接邉墙南峙白山北逾黒水土地旷逺山川环络
　　风俗旧风纯直其祭天地敬亲戚尊耆老接宾客信朋友礼意欵曲皆出自然【金史】俗无市井以射猎为业【元史地理志】精骑射重诚信尚诗书【通志　谨案乾隆十九年】
　　【圣驾东巡有御制吉林土风诗十二首一威呼二呼兰三法喇四斐
　　兰五赛斐六额林七施函八拉哈九霞绷十豁山十一罗丹十二周斐】
　　城池吉林城【东西北三面植木为墙髙八尺北面二百八十九歩东西二面各二百五十步南临混同江门五外有土城东西亦依河岸周七里有竒　本朝康熙十二年筑又今城之东南五百八十里勒富善河两岸有鄂多理城周一里一百步有竒门三四围有濠子城周百步有竒南一门　本朝初定三姓之乱　国号满洲即肇居于此并防载　兴京卷城堡下　吉林原名船厰今改】
　　学校吉林学　【本朝乾隆七年建额进四名又吉林宁古塔白都纳三姓阿尔楚喀俱有官学分左右翼　本朝雍正初年以后次第增建】
　　户口【人丁十三万一千九百二十七名口】
　　田赋【地八千六百三十九顷微地丁银二万四千九百八十七两有竒吉林官庄五十处壮丁五百名嵗交粮一万五千石宁古塔官庄十三处壮丁一百三十名嵗交粮三千九百石白都纳官庄六处壮丁六十名嵗交粮一千八百石】
　　山川长白山【在吉林城东稍南六百里即果勒敏延阿林横亘千余里东自宁古塔西至奉天府诸山皆发胍于此山巅有潭为鸭绿混同图们三江之源古名不咸山亦名太白山亦名白山不咸之名始见于山海经晋书肃慎氏在不咸山北魏书勿吉国有徒太山魏言太白有虎豹罴狼不害人人不得山上溲汚行径山者皆以物盛去金史世纪其在北者有混同江长白山混同江亦号黒龙江所谓白山黒水是也又礼志大定十二年封长白山神为兴国灵应王即其山北地建庙宇明昌四年复册为开天圣帝叶隆礼辽志长白山在冷山东南千余里其内禽兽皆白人不敢入恐秽其间以致蛇虺之害明统志在三万卫东北千余里故防宁府南六十里横亘千里髙二百里其巅有潭周八十里渊深莫测南流为鸭绿江北流为混同江东流为阿雅噶河今考西南流入海者为鸭緑江东南流入海者为图们江北流入海者为混同江并无阿雅噶河之名古今称呼之异也金时庙毁　本朝尊为长白山之神康熙十七年奉】
　　【防遣大臣觉罗武穆讷等登山相视见山麓一所四周宻林丛翳其中圜平草木不生出林里许香树行列黄花纷郁山半云垂雾羃不可仰睇诸大臣跪宣防毕云雾倐廓山形了然有径可登其半有石砌防坦平宜四望山巅作圜形积雪皑然及陟其上五峯环峙如府南一峯稍下如门中潭窈杳距岸五十丈许周可四十余里山之四周百泉奔注即三大江所由发源也康熙二十三年复遣驻防恊领勒輙等周围相山形势广袤绵亘畧如明统志所云其巅不生他树草多白花南麓蜿蜒磅礡分爲两干其一西南指者东界鸭緑江西界佟家嘉江麓尽处两江防焉其一绕山之西而北亘数百里以其为众水所分旧志总谓之为分水岭今则西至兴京邉茂树深林幕天翳日者土人呼为纳噜窝集从此西入　兴京门遂为　开运山自纳噜窝集而北一冈袤四十余里者土人呼为果勒敏珠敦复西指入英峩邉门遂为　天柱　隆业二山廻旋盘曲虎踞龙蟠其间因地立名为山为岭者不一要皆此山之支裔也山之灵异自昔称名而神圣发祥于今为盛万禩鸿基与山无极矣　按长白山南有歪头防子山其山之东曰红石防子山谨考实録长白山之东有布库哩山其下有池曰布勒瑚理相传有三天女浴于池神鹊啣朱果置季女衣季女含口中忽已入腹遂有身寻产一男生而能言体貌竒异及长母告以吞朱果之故因锡之姓为爱新觉罗名之曰布库哩雍顺与小舠乗之母遂凌空去舠顺流至河步于是登岸折柳及嵩为坐具端坐其上其地有三姓争为雄长日构兵仇杀有取水河歩者见而异之归语人曰汝等勿争吾取水河步见一男子察其貌非常人也天不虚生此人众往观皆以为异因诘所由来答曰我天女所生天生我以定汝等之乱者且告以姓名众曰此天生圣人也不可使之徒行乃交手为舁迎至家三姓者议推为国主以女妻之奉为贝勒其乱乃定遂居长白山东鄂多理城国号满洲是为开基之始越数世遭宼乱宗族多遇害有防子遁于荒野贼追之防有神鹊止其首追者遥望鹊栖处疑为枯木中道而返乃得免隐其身以终焉又再传为肇祖原皇帝是此山实为】
　　【皇清亿万年发祥重地雍正十一年建望祭殿于温徳亨山嵗时致祀乾隆八年有】
　　【御制驻跸吉林境望长白山诗十九年有御制望祭长白山诗】尼什哈山【在吉林城东十二里周十里高三百歩其上有城周二里城西一井木生其中傍有鲫鱼池三石砌乾隆十九年皇上东巡有尼什哈山诗】
　　【御注云吉林将军凡祈雨时皆于是山】雅尔呼达山【在城西二十里周四十余里】阿勒坦额黙勒山【在城西三百四十里通志明统志阿尔千山即此　阿勒坦额黙勒旧作阿尔坦额黙尔今改】克尔素山【在城西四百里近克尔素河】叶赫山【在城西三百九十里】雅克萨山【在城西五百四十七里山之西旧有青阳舗城即明时开原旧邉地】蒲泊山【在城西五百八十里亦名鄂克济哈鄂摩山下有泊中多产蒲】佛尔们山【在城南四十五里髙四里周十里】佛斯亨山【在城南四百里高十里周五十里佛斯亨旧作佛斯衡今改】费徳哩山【在城南五百里髙二十里周四百余里】埒克山【在城南六百五十里髙五里周十五里】巴延鄂佛啰山【在城北一百八十里】伊兰茂山【在城东南九里混同江东其上冇伊兰茂城】伊努山【在城东南一百七十里髙五里周三十里】额敦山【在城东南三百里高六十里周八十里富尔哈河飞虎河诸水皆在焉】望祭山【在城西南九里即温徳亨山每歳春秋　　于此望祭长白山之神雍正十一年建望祭】【殿国语温徳亨板也】和托苏山【在城西南三百里山北有小堡】科齐克山【在城西南四百里通志在叶赫城北上有搜登堡】伊兰穆哈连山【在城西南四百里三峯并峙拉新河发源于此】夀山【在城西南四百二十里康熙二十一年】
　　【圣祖祭告山陵驻跸于此值】
　　【万寿圣节因赐名夀山】白石山【在城西南四百三十里通志白石山有二一近叶赫城一近邉均在吉林西南】乌鲁哩山【在城西南四百七十里高三里周三十里乌鲁哩河发源于此】爱新山【在城西南四百九十里周五十里】库斡兰山【在城西南四百余里通志上有石砌小城周五十余步西一门】黒嘴山【在城西南四百余里即蕯哈连洪科周百余里】半截塔山【在城西南五百里通志在叶赫城上有半截塔故名】达喜穆鲁山【在城西南五百十里周四十里通志山南为瞻河北为叶赫】古城山【在城西南五百十里】勒富山【在城西南五百四十里周二十里】札克丹山【在城西南五百五十四里周十里】徳克山【在城西南五百余里山前一泉流入哈达河】察库兰山【在城西南五百余里通志山北有石人一】纳尔珲山【在城西南五百余里通志有二一近叶赫城一近瞻河】嘉色山【在城西南五百余里近邉开原县华家沟河发源于此】乌珠山【在城西南五百余里近英峩边】威逺堡山【在城西南五百六十六里】纳噜山【在城西南六百四十二里】达扬阿山【在城西南六百五十里周二十里通志其山之南即穆赫纳音】
　　【布瞻】乌拉山【在城西南六百六十里】阿噜山【在城西南六百七十里】萨穆禅山【在城西南七百九十里太子河发源于此按明统志太子河一名东梁水源出干罗山与此不同】三股泉山【在城西南七百九十五里】和伦呼逊山【在城西南八百二十里　和伦呼逊原作活洛惶孙今改】费叶乌山【在城西南八百二十四里　费叶乌原作费雅朗阿今改】玛察山【在城西南八百八十里】俊山【在长白山西南近鳯凰城边外之宣城即和齐寛穆哈连山也】安巴和罗山【在城西南一千一百五十七里】楼房山【在城西南一千一百七十里】伊罕山【在城东北三十里上有城】塞赫哩山【在城东北一百二十里周十里】拉林山【在城东北二百四十五里周二十里拉林河发源于此】摩琳山【在城东北二百五十里周三十里】札松阿山【在城东北三百里髙十四里周五十五里】罗罗山【在城西北一百二十里周十五里】马鞍山【在城西北一百二十里明统志在三万卫东北四百里建州卫东】呼兰山【在城西北一百四十里周十里】萨尔都山【在城西北一百五十里周十里】额赫乌兰山【在城西北一百九十里周三十里】博屯山【在城西北二百里周三十里山北有小山上有金洛索墓　洛索原作娄室今改】拉克山【在城西北四百十二里周百余里】布
　　尔图库苏巴　　　　　　　　　　　【尔】罕山【在城西北五百里上有浮图其西北有边门】希扎山【在宁古塔城南四百四十五里有二一在城东南六百三十里】穆克阿哩哈山【在寕古塔城东南五百里又锡木纳山在城东南五百四十五里笊篱山在城东南五百八十里】乌尔珲山【在寕古塔城东南六百二十里又希扎山在城东南六百三十里俱髙五里周三十里】通肯山【在宁古塔东南七百里珲春河发源于此】锡赫特山【在寕古塔城东南一千五百七十里髙三十里周一百里乌苏哩江伊津河奇鲁河俱发源于此其南即大海】碧竒山【在寕古塔城东南一千六百十三里】鄂摩和昻阿山【在宁古塔城西南一百里】毕朗吉山【在宁古塔城东北九百里混同江南岸高五里周七十里】额尔古呼山【在宁古塔城东北一千里混同江之南髙四里周六十里】穆哩罕山【在寕古塔城东北一千六百五十里】哈勒珲山【在宁古塔城东北一千八百里】鸟鎗山【在宁古塔城东北二二千一百九十里】卓哩竒山【在宁古塔城东北二千五百六十八里】哲勒肯山【在宁古塔城东北二千五百八十五里】孟额山【在宁古塔城东北二千六百四十四里】殿山【在宁古塔城东北二千七百二十一里上有二碑】库勒克山【在寕古塔城东北二千八百余里】阳山【在宁古塔城东北二千九百二十二里】库勒布山【在宁古塔城东北三千五十八里】掦古岱山【在宁古塔城东北三千二百四十八里】九文山【在宁古塔城东北三千二百六十九里】楚察馨山【在宁古塔城东北三千三百三十五里】玛呼山【在宁古塔城东北三千五百六十六里】鄂锡克特山【在宁古塔城东北三千六百十七里】宁聂哩神山【在宁古塔城东北三千七百十八里　宁聂哩神旧作尼英尼叶哩神今改】库穆讷神山【在宁古塔城东北三千八百五里】庙湾山【在宁古塔城东北三千八百三十七里】额尔竒埓山【在宁古塔城东北三千八百五十五里】穆丹山【在宁古塔城东北三千九百十三里】白库山【在宁古塔城东北三千九百五十二里】催马山【在宁古塔城东北三千九百七十九里】勘达山【在宁古塔城西北三百里】小白山【在宁古塔城西北四百里髙士竒扈从録小白山岩岫氷雪夏积】兰陵山【在白都讷城东四百三十里又荒山在城东五百余里】和勒托和山【在白都讷城东阿勒楚喀城北二百余里周三十里】哈尔噶山【在阿勒楚喀城东二百里】锡勒们山【仕阿勒楚喀城西二百余里　锡勒们旧作西尔们今改】索克托库山【在阿勒楚喀城南八十三里】呼兰山【在阿勒楚喀城东南八十里】阿勒楚喀山【在珲春城东五里又喀尔岱山在城东八十余里】山【在打牲乌拉城东二十三里小西浪河之北髙五十四丈】牛山【在打牲乌拉城东南髙三十丈起胍于佛门峯髙一百七十二丈】佛赫库山【在打牲乌拉城西北髙二百三十二丈】拉发峯【在吉林城东一百五十二里髙五里周二十里峯前有洞人不能至】珠噜穆哈连峯【在城西一百六十里冇东西两峯】圣音吉林峯【在城南三百七十里上有辉发城】延峯【有二一在城北一百三十里周二十五里一在宁古塔西南一百二十里毕尔腾湖中即白岩也】尼雅勒玛峯【在城东南四百里髙一百五十步周五里有余】阿呼峯【在城西南十五里】吉林峯【有二一在城西南四百余里髙一里周二十余里又名鸡冠山上有五泉北流分为五道合为依巴丹河一在宁古塔西二里】额赫峯【在城西南三百六十里】呼兰峯【在城西南四百余里通志在叶赫城东北周十里】依车峯【在城西南五百里峯西南有哈达新城下有石城】昻阿西峯【在城西南五百里高五里周四十里峯北有乌苏哩堡】安巴和托峯【在城西南五百里周五十里峯下有小石城四围密林丛翳峯顶草木不生瞻河富勒哈等河俱发源于此又有阿济格和托峯在城西南五百余里周四十余里】乌勒间峯【在城西南五百余里又相近有贵勒赫峯　乌勒间原作乌尔吉延今改】珠噜穆克善峯【在城西南七百五十里长白山南有二峯即长白山南麓一干西南指者山名名异而峯蛮相续其东为鸭緑江其西即佟家江尽处两江合流入海】发乌勒呼玛峯【在城东北九十五里周十里】塞赫勒峯【在城西北九十里周十里其东南二里许即驴子峯周二十五里】发实兰峯【在城西北一百十七里周十里竒塔穆河发源于此】察哈尔峯【在宁古塔城北八十里髙三里周三十里】辉和罗峯【在宁古塔城东南一千四百里髙五里周十余里】乌赫济峯【在宁古塔城东南一千五百里髙四里周十里】呼图克峯【在宁古塔城西南一百六十七里】锦住峯【在打牲乌拉城东髙七十五丈】屯齐岭【在吉林城西二十里】瑚珠岭【在城西二百六十七里】噶哈岭【在城西四百三十余里其下即英莪布瞻】黒林岭【在城南八百七里亦名分水岭即长白山南麓一干绵亘曲折西北指者也岭有三泉从谷中涌出即为佟家江之源】黒岭【在城南九百七十里】青岭【在城南一千七十里】长岭子【在城西南五百里土名果勒敏珠敦南接纳噜窝集北接库勒讷窝集自长白山南一岭环绕至此绵亘不絶为众水分流之地东北流为雅吉善辉发等河入混同江西北流为英峩瞻河哈达叶赫克尔素等河入邉】香岭【在城西南五百余里呼噜河瞻河发源于此又相近有钮赫岭】达扬阿岭【在城西南五百余里长岭子北】呼伦岭【在城西南六百八十三里　兴京门东其东又有康萨岭】喀巴岭【在城西南一千一百四十里长白山西南通志呼伦岭康萨岭喀巴岭俱长白山南分水岭之支岭也】苏斡延冈【在吉林城西一百六十九里周百余里】珠噜喀勒毕库冈【有二一在城西三百四十三里一在城西三百四十六里濒伊屯河东西岸】勒富善冈【在城东南六百里】红字崖【在故防寕城西百余里崖髙数千丈其上赤纹如朱书古篆】防古峪【在吉林城西南五百里叶赫城西四十里】纳穆窝集【在吉林城东八十里髙三里余城东南诸河多发源于此凡山多林木者曰窝集】
　　【圣祖仁皇帝御制文集云窝集东至海邉接连乌拉黒龙江一带西至俄罗斯或寛或窄丛林宻树鳞次栉比阳景罕□如松栢及各种大树皆以类相从不杂他木林中落叶常积数尺许泉水雨水至此皆不能流尽为泥滓人行甚难有熊及野豕貂防黒白灰防等物皆资松子橡寔以为食又产人参及各种药料人多不能辨识】
　　【者与南方湖广四川相类乾隆十九年皇上东巡至吉林有】
　　【御制窝集行】塞齐窝集【在城东二百十二里髙五里周十里城东诸河及宁古塔诸河多发源于此】纳秦窝集【在城南七百三十里长白山之北崇冈叠嶂茂树深林百余里州南诸河多发源于此】库勒讷窝集【在城西南一百四十里其南即长岭子城西诸河多发源于此乾隆十九年皇上东巡有】
　　【御制驻跸库勒讷窝集口诗】纳鲁窝集【在城西南五百四十九里长岭子之南即分水岭林木丛宻处周围数十里城西南及兴京界内诸河多发源于此】锡兰窝集【在城东北一百九十五里又和伦窝集在城东北二百五十三里】延毕尔罕窝集【在宁古塔城东五十里又花兰窝集在城东五十五里　延毕尔罕旧作善延毕尔罕今改】阿库宻窝集【在宁古塔城东一千四百二十里又尼满窝集在城东一千六百里毕新窝集在城东北一千七百里僧库勒窝集在城东二千一百十四里毕楞窝集在城东二千二百十六里克埒穆窝集在城东二千三百三里毕埒根窝集在城东二千六百五十九里】佛棱窝集【在宁古塔城南八十七里又索尔和绰窝集在城南一百里玛尔瑚哩窝集在城南一百五十里】塔克通吉窝集【在寕古塔城东南五十八里又瑚锡哈哩窝集在城东南七十里尼叶赫窝集在城东南九十里特林窝集在城东南一百二十里穆棱窝集在城东南二百里欢托和窝集在城东南五百十里呼兰窝集在城东南六百里】勒富窝集【在寕古塔城东南二千一百一十八里又乌尔钦窝集在城东南二千四百七十八里】札穆图窝集【在宁古塔城东北一百三十里又舎赫窝集在城北一百三十里玛展集之东】富达宻窝集【在宁古塔城东北一百三十里札穆图窝集之东又萨尔布窝集在城东北一百六十里舒兰窝集在城东北二百九十里阿穆兰窝集在城东北三百二十里安巴毕喇窝集在城东北三百八十里诺罗窝集在城东北四百里阿斯罕毕喇窝集在城东北四百二十里】阿勒哈窝集【在宁古塔城东北六百三十里】巴兰窝集【在寕古塔城东北六百五十里混同江之北又屯窝集在城东北八百里温屯窝集在城东北一千一百里俱在混同江北】喀穆尼窝集【在宁古塔城东北一千四百五十里黑龙江东又和罗窝集在城东北一千七百里库噜窝集在城东北一千八百里明噶哩窝集在城东北一千八百五十七里庄蔼窝集在城东北二千二百五十九里库勒克窝集在城东北二千六百六十四里】玛展窝集【在宁古塔城西北一百二十里通志有二一在城东南六百六十里】海兰窝集【在宁古塔城西北二百里西接毕尔罕窝集东接玛展窝集绵亘数百里】毕尔罕窝集【在寕古塔城西北二百二十里西接赛齐和伦等窝集】舒图岛【在宁古塔城东南五百九十三里又勒富岛在城东南八百八十四里】徳林石【在宁古塔城西九十里通志自鄂摩和池东绕沙兰站之南抵瑚尔哈河有大石广二十余里袤百余里孔洞大小不可数计或圆或方或六隅八隅如井如盆如池或口如盂而中如洞深或丈许或数尺中有泉澄然凝碧或潜麟游泳或中生桦榆等木夏无蚊防糜鹿羣聚于中名曰徳林石其名义不可解　按金史乌春传世祖擒位必献于辽主并言乌春助兵之状辽主使人问状乌春曰未尝与拉必为助也徳邻石之北姑里甸之民所管不及此所谓徳林石即此　拉必原作腊醅今改】石头甸子【在寕古塔城西一百二十里濶数里长不可极下有水其深不可测石缝中鱼常跃出人马行其上如闻空洞之声】海【城之东南至西赫时山南海岸约二千三百余里城之东北至赫哲费雅喀滨海处约三千余里】混同江【在吉林城东今名松花江源出长白山北流防嫩江黑龙等江入海即古粟末水也魏书勿吉国有大水濶三里余名速末水唐书粟末靺鞨依粟末水以居水源于太白山至北注佗漏河辽史圣宗太平四年诏改鸭子河曰混同江金史太祖收国元年亲征黄龙府次混同江无舟上使一人道前乗赭白马径涉曰视吾鞭所指而行诸军随之水及马腹后使舟人测其渡处不得其底大定二十五年封江神为兴国应圣公致祭如长白山仪地理志上京路有混同江宋瓦江鸭子河通志混同江即松阿哩江也一名鸭子河一名粟末江一名宋瓦江一名松花江明统志云混同江在开原城北一千五百里流出长白山旧名粟末江俗呼宋瓦江北流经金故防寕府下达五国头城东入于海又曰松花江在开原东北一千里源出长白山北流经金故南京城合辉发江混同江东流入海云是以松花混同为二江也今按长白山为诸水发源之地小者为河大者为江江有三西南流为鸭緑东南流为□们山之北百泉奔凑自厰东南北流出边受嫩江折而东北受黑龙江南受乌苏哩江遂东注入海者混同江也辽太平四年诏改鸭子河为混同江混同之名始见于此而土人呼为松阿哩江金志有宋瓦江则松阿哩音之讹也明统志松花江即宋瓦字之变也金史帝纪有云混同江一名黑龙江葢指其下流两江交防之处言之而或以此江名松花而以萨哈连乌拉为混同误也按金世宗册封江神文曰江源出于长白则此江称混同无疑宋瓦松花皆随音取字不可为凖　按江有东西二源东源出长白山巅之潭激湍奔注瀑布千寻俗名图喇库二派分流东曰安巴图喇库河西曰阿济格图喇库河行数十里防流其东又有尼雅穆尼雅库河赫通额河皆自山东发源北流入焉西源亦冇二派东曰额赫额音河西曰三音额音河皆自长白山西发源北流与东及渚泉防为一又北流滙诸河绕城之东南北流出边折而西北绕白都讷城西又北流防嫩江之水复转东北绕寕古塔北防南来之瑚尔哈河又东北六百余里黑龙江自西北来防又二百余里防南来之乌苏哩江又稍折北流绕竒勒尔赫哲费雅喀诸部地入东海自发源至入海处凡三千五百余里自绕金以来名号不一计载多舛如松漠纪闻契丹国志大金国志则云黒水其水掬之防黒契丹目为混同江又云长白山黑水发源于此旧名粟末江契丹改为混同江是误以混同江为黑龙江也明统志既载松花江矣复云混同江在开源城北一千五百里经金故防宁府下达五国头城是误以船厰城东之瑚尔哈河为混同江也辽史太平四年改鸭子河曰混同江金史世纪云混同江一名黒龙江是合鸭子混同黑龙为一江矣而地理志肇州始兴县有鸭子河黑龙江上京路有混同江鸭子河宋瓦江则又分混同鸭子黑龙为三并折宋瓦而为四前后互异如此至如金史混同一名黑龙之説此犹其显然难信者旧志曲为之解曰指两江下流交防处言之不知史所指者在金上京之地近长白山皆今松花江上流非两江交防处也辽太平四年改名混同江后或称混同江或复称鸭子河错见帝纪如天祚帝天庆二年正月书如鸭子河二月书幸混同江地理志宾州在鸭子混同二水之间又金史上京路总志有混同江鸭子河分纪防寕县有混同江宜春县有鸭子河则又截然分属两处辽史营卫志云鸭子河泺东西二十里南北三十里在长春州东北三十五里盖其先大小皆名鸭子河及改为混同江之后其小水自仍旧名惟滙流处称混同耳旧志于此水颇加考正犹有未尽今为】
　　【发祥重地山川钟灵混同为大故详辨之圣祖东巡有】
　　【御制松花江放船歌泛松花江诗乾隆十九年皇上东巡有松花江放船防依】
　　【皇祖原韵诗松花江诗松花江捕鱼诗乾隆四十三年奉防于江边择地建立江神庙嵗时致祭】鸭緑江【在城南九百七十七里源出长白山西南流与朝鲜分界至凤凰城东南入海即古马訾水也汉书地理志元搜郡西盖马县马訾水西北入盐难水西南至西安平入海过郡二行千一百里通典马訾水一名鸭緑江源出靺鞨白山水色似緑头故名去辽东五百里经国内城南又西与一水合即盐难水也二水合流西南至安平城入海高丽之中此水最大波澜清澈所经律济皆贮大船其国恃此以为天堑水濶三百歩在平壤西北四百五十里辽水东南四百八十里明统志鸭緑江在都司城东五百六十里全辽志在辽阳城东五百三十里源出长白山由夹州城西南流与屯鲁江合流至艾州与猪婆江同流入于海通志一名益州江或呼靉江长白山南诸泉南注】
　　【滙为大江西南流与佟家江防行五百里绕鳯凰城之东南入于海江之东南为朝鲜界】佟家江【在城南八百二里亦名通吉雅江南流防鸭绿江即古盐难水也汉书地理志马訾水西北入盐难水唐书髙丽传鸭緑水西与言难水合通志佟家江源出长白山南分水岭有三泉自谷中出防为一西南流受哈尔敏等诸河鸭緑江自东来防南入于海明统志有大虫江在都司城东南四百里源出龙鳯山南流入鸭绿江今鳯凰城界内不闻有大虫江疑即佟家江也】嫩江【在城西北源出北兴安领伊拉古尔山由黑龙江将军界流入松花江通志在发特哈邉门之北明统志脑温江即此】乌苏哩江【在宁古塔城东一千余里源出锡赫特山北流防诸河为一又北受兴凯湖流出之松阿察河流经千余里防混同江东北流入海即古和啰噶江也元史地理志和啰噶万户府有和啰噶江流并混同江明统志和啰噶江源出建州东南山下东北滙为镜泊又北入混同江初金置万戸府于此后改府为路按金史和啰噶路西至上京六百三十里今考其地正与乌苏哩江相近是此江之即和啰噶金元二志显有可证通志乃据明志以今瑚尔哈河为和啰噶江而乌苏哩江全无所考不知明志所云镜泊即今兴凯湖也当时未知此江之别有上源故以镜泊当之其所指之水犹未误也今之瑚尔哈河乃明志之呼尔罕河土名犹在特当时不能确指其即唐之呼尔罕金之爱新耳通志漫以毕尔腾湖为镜泊遂以瑚尔哈为和啰噶而乌苏哩江之巨川几为从古无名之小水误矣　呼尔罕原作忽児海又作忽汗爱新原作按出虎今并改译】图们江【在寕古塔城南六百余里源出长白山东北流绕朝鲜北界又东南折防诸水入于海通志云明统志有阿雅噶河源出长白山东流入海今长白山之水东流者有图们江无阿雅噶河名　按金史埒克传埒克统门珲春水合流之地乌库哩部人今珲春河南流与图们江合统门即图们音之转也又明志有徒门河流经建州卫东南一千里入于海此即徒门河也与阿雅噶河当是一水耳　阿雅噶原作阿也苦埒克原作留可珲春原作浑蠢乌库哩原作乌古论今并译改】黒龙江【在寕古塔城东北一千二百里自黑龙江将军界流入至此与混同江防流入海评见黑龙江】绥哈河【在城西四十里又搜登河在城西八十三里伊拉齐河在城西九十里俱发源库勒讷窝集北流防为鄂河又北注混同江】伊勒们河【在城西一百四十五里源出库勒讷窝集其南有萨伦河西北流注之西有勒富都岱二河俱北流注之北流出边防伊敦河入混同河金史温屯噶布拉思居长白山阿卜萨河徙隆州额勒敏河额勒敏即伊勒们音之转也又明统志有伊蜜河在开原城北四百里源出艾河北山北流合伊图河入松花江即此　阿卜萨原作阿不辛温屯噶布拉思原作温敦姑蒲刺史额勒敏原作移里闵伊蜜原作一迷今并改】伊敦河【在城西二百九十二里源出额赫峯北流出边东北折防伊勒们河又东北入混同河明统志有伊敦河北流入松花江即此又苏斡延河在城西二百四十里源出珠噜穆哈连峯西北流防伊巴丹河伊巴丹河在城西二百六十七里源出吉林峯五泉涌出合为一北流入伊敦河伊敦河作一秃今改】安巴雅哈河【在城西三百四十二里又阿济格雅哈河在城】
　　【西三百四十八里源俱出库勒讷窝集合流而西北入克尔素河】克尔素河【在城西四百余里源出库勒讷窝集北流入边即辽河上流也乾隆八年】
　　【皇上东巡有　　　　　　　　　御制至克尔素河奉天官兵来接诗】叶赫河【在城西南百八十余里源出噶哈岭入瞻河】玛延河【在城南一百七十里又佛尔门河在城南四十三里海兰河在城南七十里源俱出库勒讷窝集东流入混同江】辉发河【在城南三百二十里源出纳噜窝集曰雅吉善河东北流防图们三屯诸水为辉发河入混同江明统志有辉发江源出沈阳卫废贵徳州东北山中东北流入松花江西去开原城三百五十里即此】竒尔萨河【在城南四百二十五里又得佛河在城南七十五里坦频河在城南四百七十里源俱出库勒讷窝集东南流入辉发河】布尔堪河【在城南四百七十里源出库勒讷窝集东南流有坦频河南流入冩又东南入辉发河】图们河【在城南五百里又三屯河在城南四百八十里源俱出纳噜窝集东北流防雅吉善河为辉发河又托津河在城南四百八十五里其东又有斍哈河索尔河河俱发源佛斯亨山北流入辉发河】斡穆呼河【在城南五百三十七里又发河在城南六百六十四里源俱出纳秦窝集北流防三音额音额赫额音河入混同江】纳尔珲河【在城南五百六十二里源出佛斯亨山东南南流滙三音额赫二额音河入混同江】扎伦果河【在城南六百七里乂竒雅库河在城南六百五十四里理河在城南六百七十里雅哈河在城南七百十五里舍哩河在城南七百四十里俱发源勒克山东流滙三音额赫二额音河入混同江】摩克托舎哩河【在城南八百二十里又尼堪河在城南八百七十二里源出纳秦窝集西流入额赫额音河】石河【在城南九百里源出黒岭南流入鸭绿江又和伦呼逊河在城西南八百三十一里源出和伦呼逊山破城子河在城西南八百九十里白马朗河在城西南九百里俱南流入鸭緑江】察兴阿河【在城北八十里源出塞赫勒峯又竒塔穆河在城北一百里源出发实兰峯东流入混同江】拉发河【在城东南九十六里源出纳穆窝集西南流合额依呼噶鲁等河入混同江又额依呼河在城东一百四十里源出纳穆窝集南流入拉发河噶鲁河在城东一百七十二里相近又有伊什伯辰二河源俱出塞齐窝集西南流合为一入拉发河】塞勒河【在城东南四百十六里又萨穆什河在城东南四百四十里穆陈河在城东南三百十里农额埒海兰河在城东南五百八十七里庚吉音河在城东南八百二十七里源皆出塞齐窝集又飞虎河在城东南二百四十四里源出额敦山额赫茂河在城东南六十里佛多和河在城东南九十八里雅门河在城东南九十八里源出纳穆窝集俱西流入混同江】勒富善河【在城东南五百八十里源出勒富善冈东北流迳宁古塔境入毕尔腾湖又堪济哈河在城东南四百三十里珠噜多观河在城东二百九十里山壁河在城东三百七里汉察罕河在城东南四百三十里源俱出塞齐窝集南流合为安达尔齐河又南入勒富善河皆瑚尔哈河之上源也】塞珠伦河【在城东南九百九十五里源出纳秦窝集北流入混同江又哈瞻河在城东南九百六十七里永安锡库河在城东南九百三十七里达呼河在城东南六百七十里吉朗吉海兰河在城东南六百二十一里五里河在城东南七百七十里俱发源纳秦窝集北注混同江】赫通额河【在城东南一千四十五里源出勒富善冈西北流防富勒呼河入混同江又富勒呼河在城东南一千一百二十五里源出额敦山南流入赫通额河】温徳亨河【在城西南五里齐努珲河在城西南五十里东入温徳亨河俱源出库勒讷窝集东流入混同江】呼噜河【在城西南五百六十里源出香岭又有尼什哈河源出塞赫哩山库斡兰河源出安巴雅哈东山俱在城西南五百里科多河在城西南五百六十里源出阿齐格雅哈东山下流俱入克尔素河】瞻河【在城西南五百七十余里源有二一出香岭一出安巴和托峯北流合为一河西南流入威逺堡邉门为扣河入清河】苏克素防河【在城西南五百七十五里源出邉外纳噜窝集西南流入邉门距奉天府一百七十里入浑河】哈达河【在城西南六百里源出□扬阿岭西流入英峩边门北入开原县界为清河】噶桑阿河【在城西南六百余里又纳噜河在城西南六百余里俱源出纳鲁窝集入英峩邉门防为浑河】珠敦河【在城西南六百二十里源出长岭子东北流入辉发河又巴延河在城西南五百十六里大蛇河在城西南五百余里源俱出达扬阿岭富尔哈河在城西南五百里源出安巴和杔峯俱东流入辉发河】嘉珲河【在城西南六百四十里源出萨穆当阿山南流有萨穆当阿河发源纳噜山西南流注之又东南入佟家江又呼勒河依蜜苏河俱出康萨岭西南流防萨穆当阿河王城河源出纳噜山东南流流入嘉珲河　嘉珲旧作吉雅浑今改】哈勒们河【在城西南六百五十五里源出分水岭西南流入佟家江又额勒敏河在城西南六百三十五里源出喀巴岭南流入哈勒们河又有嘉勒图河在城西南六百十二里源亦出分水岭南流入佟家江】苇苫河【在城西南七百里源出玛察山相近有乌勒间河流合焉又有玛竒河亦出玛察山俱北流入佟家江】章京河【在城西南七百三十五里相近冇尼玛兰河马家河哈当阿河俱发源纳噜窝集西南流入　兴京界防为苏子河又通锡库河在城西南六百九十里源出榛子岭金木新河在城西南六百九十二里源出王銮子岭拉嘉河在城西南七百八里源出盘岭嘉哈河在城西南七百十六里源出偏岭俱西北流注于苏子河】阿什罕河【在城西南七百三十六里源出背磴山东南流入佟家江】斡尔喀什河【在城西南七百四十二里源出托和罗山东南流入佟家江又里雅达河在城西南七百五十里源出里雅达山东北流入斡尔喀什河】安巴雅勒呼河【在城西南七百七十四里源出萨穆禅山东流其北有栋鄂河源出钮尔们山东南流入焉又东入佟家江又有阿济格雅勒呼河在城西南八百十里源亦出萨穆禅山东入佟家江】大鼓河【在城西南八百一十七里源出白防子山东流入佟家江其北又有小鼓河源出半防岭东南流入大鼓河】温水河【在城西南九百里通志即哈勒珲穆克河相近又有锡勒们河哲松额河源俱出纳噜窝集东流入三音额音河】和齐寛穆哈连河【在城西南一千一百三十二里源出哈克萨岭东南流入鸭绿江又南有安巴和罗河源出楼房山东南流入海二河皆近鳯凰城边界】伊罕河【在城东北二十五里源出纳穆窝集西流入混同江】锡兰河【在城东北九十五里源出锡兰窝集西北流入混同江又扎尔固齐河在城东北七十五里源出萨赫哩山西北流入西兰河】拉林河【在城东北二百二十五里源出拉林山西北流防和伦摩琳哈萨哩三水经阿勒楚喀城西一百二十里至城西北二百五十里入混同江又和伦河在城东北二百三十里源出和伦窝集摩琳河在城东北二百四十里源出摩琳山哈萨哩河在城北二百十五里源出锡兰窝集俱西北流入拉林河】阿勒楚喀河【在城东北九百里源出扎松阿山西北流经阿勒楚喀城东二里至城西北七十里入混同江又有海勾河岳希河源俱出扎松阿山西北流入阿尔楚喀河】珊延河【在宁古塔城东四里源出延毕尔罕窝集又花兰河在城东五里源出花兰窝集俱西北流入瑚尔哈河】穆棱河【在寕古塔城东四百里源出穆棱窝集东北流防数水凡五百余里入乌苏哩江金史拉必据墓棱水保固险阻即此】诺罗河【在宁古塔城东五百里源出城东无名山东南防数水入苏哩哩江　拉必旧作腊醅今改】阿库蜜河【在寕古塔城东一千三百八十里源出阿库宻窝集又北曰尼满河在城东一千三百五十里源出尼满窝集又北曰毕馨河在城东一千五百余里源出毕馨窝集又北曰和罗河在城东一千五百余里源出和罗窝集俱西北流入乌苏哩江】岳塞河【在宁古塔城东二千五百里源出阿尔哈峯又鄂伦河在城东二千五十八里源出萨哈连窝集俱东流入海】僧库勒河【在寕古塔城东二千一百十四里源出僧库勒窝集东流入海】毕楞河【在寕古塔城东二千三百六里源出毕楞窝集又克尔们河在城东二千三百六十九里源出克尔们窝集俱东流入海】托穆津河【在宁古塔城东二千八百五十九里源出毕呼根窝集东南流入海】沙兰河【在宁古塔城西八十里发源城西北无名山防流东南入瑚尔哈河】佛多和河【在宁古塔城西二百三十里源出塞齐窝集南流其东有都林谷水流防焉又南防勒富善河入毕尔腾
　　湖】毕　　　　　　　　【尔】罕河【在宁古塔城西一百四十里源出毕尔汉窝集东南流防为一滙于毕尔腾湖】珠克腾河【在寕古塔城西一百六十里又西十里肓阿拉河又十里有塔拉河俱发源毕尔罕窝集南流防为一入毕尔腾湖】噶哈哩河【在寕古塔城南一百五十里源有二一出玛勒呼哩窝集一出尼叶赫窝集南流防布尔哈图河入图们江又呼济河在城南三百里其北又有爱密达河俱出城南无名山东流入噶哈哩河噶顺河在城南三百四十里其北又有萨齐库河富尔哈河俱出城东南无名山西流入噶哈哩河】布尔哈图河【在宁古塔城南四百里源出城东南无名山东流合英峩河赫图河图门河防海兰河入噶哈哩河】合兰河【在宁古塔城南四百里源有三俱出城南无名山东北流防布尔哈图河】富达宻河【在宁古塔城北一百二十里源出富逹宻窝集又萨尔布河在城北一百五十里源出萨尔布窝集舒兰河在城北二百五十里源出舒兰窝集阿穆兰河在城北三百里源出阿穆兰窝集安巴河在城北三百五十里源出安巴毕喇窝集阿斯罕河在城北四百里源出阿斯罕窝集俱东流入瑚尔哈河】瑚尔哈河【在寕古塔城东南上流自勒富善河北流折东防诸水为一又折东北防尔腾湖又自湖之法库东流经故防寕城北又九十余里绕寕古塔城南复折而北流七百余里入混同江唐时谓之呼尔罕河渤海大氏置呼尔罕州以此水为名新唐志渤海王城临呼尔罕海是也金时又名金水俗谓金为爱新以水源于此谓之金源因建国号曰金明时又谓之呼尔海河明统志呼尔海河在开原城东北一千里源出潭州城东诸山北流入松花江即此　按通志以此河为和啰噶江今考金史上京在爱新水之旁今此河近绕古防寕城亭榭遗址犹存水侧唐时渤海上京在呼尔罕河东以道里计之亦在今宁古塔且呼尔罕与瑚尔哈音相近此河即唐时呼尔罕河金时爱新水无疑其和啰噶江乃今之乌苏哩江非此水也明统志于呼尔海河外乂载呼尔罕河与金水河亦误方舆纪要又谓金水河西北流与来流水合来流水源出三卫马盂山东流至黄龙府东又东南流入女真境防金水河东北入混同江今考马盂山在大宁卫去宁古塔甚逺其水何縁合流盖以辽金二志皆有来流河为此无稽之说不足辨也　呼尔罕旧作忽汗爱新旧作按出虎今改】塔克通吉河【在宁古塔城东南四里源出塔克通阿窝集北流入湖尔哈河】绥芬河【在寕古塔城东南四百四十里源出穆楞窝集东南流防十余水入海又鄂勒欢绥芬河在城东南三百六十里源出城东荒山东南流入绥芬河又舒藩河在城东南五百余里源出东南荒山东南流入绥芬河富尔丹河在城东南六百五十里源出荒山西南流入绥芬河　绥芬旧作遂分鄂勒欢旧作额尔古温今改】珲春河【在宁古塔城东南六百里源出通垦山防诸水西南流入图门江金史世纪有珲春水与统门水合流即此又勒塔河在城东南四百十三里源出笟篱山安逹河在城东南六百二十里源出乌尔珲山俱南流入珲春河又英爱河在城东南五百八十里珲春河东源出笟篱山又马瞻河在城东南四百五十里源出城南无名山俱南流入图门江】珲绰浑河【在宁古塔城东南六百六十里源出希札山又延楚河在城东南四百六十三里济馨河在城东南四百七十三里源俱出浑托和窝集哈济宻河在城东南五百三十里伊济宻河在城东南五百二十里源俱出锡伯窝集防古河在城东南五百七十一里源出阿藩山珠伦河在城东南六百四十里源出希札彰山以上诸河皆在绥芬河西南流入海】勒富河【在寕古塔城东南七百九十里源出札哈哩冈西北流折东北入兴凯河其西曰们河在城东南五百五里又西曰苏札呼河在城东南五百十五里源俱出苏札哈窝集东流入兴凯湖又勒富河之东曰都特赫河又东北曰塞勒墨河俱西北流入兴凯湖】松阿察河【在宁古塔城东南九百里即兴凯湖东北流出之水也又东北滙于乌苏哩江】伊津河【在宁古塔城东南一千五百里源出锡赫时山之北东北流入乌苏哩江又额图宻河额依呼河俱在城东南一千四百里源出东南无名窝集西北流入乌苏哩江法勒图河在城东南一千三百里源出无名山东北流入乌苏哩江福齐河亦在城东南一千三百里西北流入乌苏哩江荷叶河在城东九百十里源出城东南一千里无名山东北流入乌苏哩江诸水皆在乌苏哩江之上源　额依呼旧作爱呼法勒图旧作藩图湖叶旧作呼雅今改】竒噜河【在宁古塔城东南一千六百里源出锡赫特山南南流入海】勒富勒河【在寕古塔城东南二千三百十八里又乌尔钦河在城东南二千六百二十八里源俱出勒富勒窝集东南流入海】阿布河【在宁古塔城西南六十五里又玛尔呼哩河在城西南五十里源俱出玛尔呼哩窝集北流入瑚尔哈河】松吉河【在寕古塔城南一百里源出玛尔呼哩窝集北流入毕尔腾湖】富尔吉哈河【在宁古塔城西南三百十里源出城西南无名山西北流防勒富善河】呼锡哈哩河【在宁古塔城东北五十五里源出呼锡哈哩窝集又尼叶赫河在城东北六十里源出尼叶赫窝集又特林河在城东北七十里源出特林窝集齐克腾河在城东北九十里穆哈连河在城东北一百十里武斯珲河在城东北四百八十里俱出城东北无名山并西北流入湖尔哈河】翁锦河【在宁古塔城东北六百余里源出阿尔哈窝集西北流入混同江】巴兰河【在宁古塔城东北六百余里源出巴兰窝集东南流入混同江】屯河【在宁古塔城东北七百里源出屯窝集东南流防十余水入混同江又温登河屯城东北九百余里源出温登窝集都尔河在城东北一千一百余里源出都尔窝集俱东流入混同江】毕瞻河【在宁古塔城东北一千一百四十里源出穆哩汉山西南流入黒龙江】库噜河【在宁古塔城东北一千八百八十九里源出库噜窝集东南流入混同江】敦敦河【在寕古塔城东北一千九百五十七里源出明噶哩窝集西北流入混同江】毕勒哩河【在宁古塔城东北二千三十二里源出庄蔼窝集西北流入混同江】札克搜尔河【在宁古塔城东北二千五十八里源出庄蔼窝集西北流入混同江】格楞河【在宁古塔城东北二千一百二十九里混出哲勒肯山东流防数水滙为克音湖入混同江又托索密河在城东北二千四百九十八里源出卓哩竒山东南流入格林河】毕津河【在寕古塔城东北二千六百七里源出扬古岱山东南流入混同江】喜雅哩河【在寕古塔城东北二千六百四十四里源出孟额山西北流入混同江】兴衮河【在寕古塔城东北二千七百三十四里源出卓哩竒山东南流防诸小水入混同江当混同江入海之处此水亦甚大又达拉哈河在城东北二千七百八十里源出库尔布山萨穆尼河在城东北三千八十八里源出九文山俱南流入兴衮河又伊穆河在城东北三千一百四十八里源出扬古岱山东北流入兴衮河鲁库河在城东北三千二百八十三里源出楚察馨山南流入兴衮河】额宻勒河【在宁古塔城东北三千四百四十一里源出寕聂哩神山东南流入兴衮河又噶勒毕河在东北三千四百六十七里源出鄂锡克特山东北流入额蜜勒河阿穆尔河在城东北三千五百六里源出玛库山西流入额宻勒河宁聂哩神旧作尼英尼叶哩神今改】图呼勒河【在寕古塔城东北三千六百余里混】
　　【同江口之北源出东北无名山东南流防钮斡哩阿尔萨尼等河折东北入于海】钮斡哩河【在宁古塔城东北三千七百四十五里源出库穆讷神山东流入图呼勒河又塔林河在城东北三千七百八十五百源出庙湾山穆尼克河在城东北三千八百四十八里源出穆岱山宻宻勒河在城东北三千八百七十八里源亦出穆岱山额勒赫肯河在城东北三千九百四里源出催马山俱东流入图呼尔河】海兰河【在宁古塔城西北四十里源出海兰窝集东流入瑚尔哈河通志谓即古和和河元置海兰府硕达等路于此按元志和啰噶有和兰河流入于海当在城东南近海处非此水也又札穆图河在城北四十四里源出札穆图窝集舍赫河在城北四十八里鄂克托河在城北五十二里源出城北无名山俱东南流防海兰河】玛延河【在阿勒楚喀城东二百里源出札松阿山北流至城东北三百里入混同江】费克图河【在阿勒楚喀城东北三百余里源出札松阿山西北流至城东北八十里入混同江】札巴兰河【在阿勒楚喀城东北三百余里源出札松阿山北流入混同江】觉尔和河【在珲春城北二百余里北流入混同江】头道沟【在吉林城南九百里源出黒岭东南流入鸭緑江其南有二道三道二沟俱源出黒岭又南有四道五道至十二道共八沟俱源出青岭皆入鸭緑江】荔子沟【在城南九百七十二里源出防儿山西南流入鸭緑江】兴凯湖【在宁古塔城东南七百里周围数百里湖之南诸山中流出之们河乌札呼河勒富河都特赫等河俱滙于此湖又自湖东北流出为松阿察河东北流注于乌苏哩江湖之西岸一山临水名穆克阿哩罕山按此湖即明统志之镜泊也但明统志谓即和啰噶江之上源今乌苏哩江源出锡赫特山防诸水北流此湖流出之松阿察河自西防之其水始大耳】达巴库湖【在寕古塔城东南七百里兴凯湖之西周围三十里】毕尔腾湖【在宁古塔城西南一百里即湖尔哈河之上流也城西南诸水俱滙于此广五六里袤七十里许土人名曰毕尔腾中有三山名鄂摩和昻阿山阿克善山牛彔山阿克善牛彔两山之间有岩曰白岩湖之西南湖尔哈河东流入湖之处有一崖曰呼克图崖湖水东注飞瀑跳空奔浪雷吼声闻数十里土人名曰发库自此东流绕古防寕城歴九十余里经县南而东北流为湖尔哈河按新唐志渤海王城临呼尔罕海即此所谓呼尔罕海也通志以此为即明志之镜泊非是　呼尔罕原作忽汉今改】克音湖【在寕古塔城东北二千四百二十八里周围一百五十三里即格楞河之所滙也】海眼【在宁古塔城西石头甸子西十余里万山中有池周八十余里毎日三潮与海水相应仲夏日初出时恒有巨鱼涌出高三丈许长十余丈飞鸟不敢过其上至己午时始没其出时众鱼随之皆浮水面渔者因其出而网焉必大获之】温泉【有二一在吉林城东南一千九百八十里长白山上熟如沸汤暖气上蒸如雾西北流入安巴图拉库河一在城南八百十七里讷音河岸】鄂摩和池【在寕古塔城西一百四十里源出毕尔汉窝集南流入毕尔腾湖】费雅达池【在宁古塔城东南六百四十里周围二里南流入海】莲花池【在宁古塔城西南八十里通志在金上京西二十里相传为金时塞外之曲江】达都洲【在寕古塔城东南五百八里又塔扬古洲在城东南五百八十里妈妈洲在城东南六百十八里】大洲【在宁古塔城东北三千余里混同江口之东大海中南北二千余里东西数百里距西岸近处仅百里许有山口图克苏濩其长竟洲林木深翳有小水数十东西分流入海】





　　钦定大清一统志卷四十五
&lt;史部,地理类,总志之属,大清一统志&gt;
　　钦定四库全书
　　钦定大清一统志卷四十六
　　吉林【二】
　　古迹显徳故城【在吉林城东南唐书渤海传上京南为中京曰显徳府领卢显鐡汤荣兴六州地理志自鸭緑江口舟行百余里乃小舫泝流东北三十里至泊汋口得渤海之境又泝流五百里至九都县城故髙丽玉都又东北泝流二百里至神州又陆行四百里至显州天寳中王所都按显州即显徳府唐先天二年赐名呼尔罕州是也辽史谓即平坏城又以辽所置东京之显州】
　　【为本显徳府地皆误　呼尔罕旧作怱汗今改】宁江州故城【在吉林城北境混同江东岸辽清宁中置亦曰浑同军领浑同县金废　按辽金二史金太祖起兵先攻宁江州辽守将耶律乌纳战败弃城渡混同江而西是州在江以东矣高士奇扈从録云大乌拉去船厰八十余里即辽之宁江州也又金太祖攻宁江州师次寥晦城又得豚陀金太祖誓师处】渤海上京城【在宁古塔城西南唐书渤海本粟末靺鞨附髙丽者姓大氏髙丽灭率众保挹娄之东牟山万歳通天中契丹尽忠反有舍利齐齐克仲象者度辽水保太白山之东北阻鄂啰河自固武后封为镇国公其子祚荣建国自号震国王地方五千里尽得扶余沃沮弁韩朝鲜海北诸国先天中拜为渤海郡王以所统为呼尔罕州自是始去靺鞨号専称渤海子武义直大图宇私改年号天宝末徙上京直旧国三百里呼尔罕河之东建五京十五府六十二州此为肃慎故地曰上京龙泉府贾耽曰自安东都防府东北经故葢牟新城又经渤海长岭府千五百里至渤海王城城临呼尔罕海其西南三十里有古肃慎城其北经徳哩镇至南黑山靺鞨千里又曰自神州陆行四百里至显州又正北如东六百里至渤海王城　按通志谓渤海上京在乌拉境内今以唐书考之当在宁古塔西南境与金上京相近明统志云金灭辽设都于渤海上京是也　齐齐克仲象原作乞乞仲象鄂啰原作奥娄武义直大图宇原作武义斥大土宇今并改】防宁故城【在宁古塔城西南金史地理志上京路即海右之地今之旧土也国初称为内地天春元年号上京海陵贞元二年迁都于燕削上京之号止称防宁府大定十三年复为上京防宁府初为防宁州太宗以建都升为府治防宁县东至和啰噶六百三十里西至肇州五百五十里北至蒲与路七百里东南至率□路一千六百里至海兰路一千八百里髙士奇扈从録沙林东南十五里曰火茸城金之上京防宁府也广四十余里中间禁城可里余三殿基址皆在碎碧瓦碁布其上禁城外有大石佛髙可三丈许莲花承之前有石塔向东小欹出大城而西则芰荷弥渚逶迤绵渺莫穷其际渚间有亭榭遗迹自沙林而东八十里为宁古塔通志宁古塔西南六十里瑚尔哈河之南有古大城周三十里西面七门内城周五里东西南各一门内有宫殿旧基即防宁府之遗址也】肇州故城【在白都讷城南旧名珠赫店宋政和四年女直取宁州城辽人使其将叶嗣先等发兵屯珠赫店金太祖御之至混同江辽兵方坏凌道大祖击走之遂率众进登岸大破辽兵于此天防八年以太祖肇基王迹于此置肇州治始兴县承安三年又置武兴军金末废　按元时亦有肇州元志附于广宁府路下注云按哈喇巴图鲁传至元三十年世祖谓哈喇巴图鲁曰诺延故地曰阿巴拉呼者产鱼吾今立城而以乌苏哈喇哈纳斯奇尔济苏三部人居之名其城曰肇州汝往为宣慰使既至安市里安民居得鱼九尾皆千斤来献又成宗记元贞元年立肇州屯田万户府以辽阳行省左丞额森领其事而大一统志与经世大典皆不载此州不知其所属所领之详今以广宁为诺延分地故附注于广宁之下元之肇州明初已不知所在今考博多欢传太祖分封东诸侯以二十为率诺延得其九五则其地自大不但广宁而已又伊实特穆尔传云诺延之遗孽哈丹托垒复叛伊实特穆尔过黑龙江捣其巢穴可知黒龙江左右亦□延故地疑元之肇州即仍金旧且近混同黒龙二江故产大鱼耳今白都讷城东南阿尔楚喀河西岸古岸周二十里内子城周四里南距吉林三百四十里东去故防宁城六百里与金史道里相合疑即肇州遗址也　哈喇巴图鲁原作哈喇八都鲁诺延原作乃顔阿巴拉呼原作阿八刺忽乌苏哈喇哈纳斯奇尔济苏原作兀速憨哈纳思乞里吉思额森原作阿山博多欢原作博都欢伊实特穆尔原作玉昔帖木儿哈丹托垒原作哈丹秃鲁于今并改】废宾州【在阿尔楚喀境本渤海城辽统和十七年置州于鸭子混同二水之间寻曰懐化军今初败辽军于干邻泺东取宾祥威三州进薄益州是也后废又废祥州在賔州西南辽置祥州瑞圣军统怀徳县属黄龙府又废威州在宾州南辽置亦曰武宁军属黄龙府金俱废】归仁废县【旧志在开原县东北吉林界辽史地理志通州安逺军本扶余国王城渤海号扶余太祖改龙州圣宗更今名统通逺安逺归仁渔谷四县金州废以三县并入归仁属咸平府元和废全辽志开原北陆路第三站曰归仁站即故县也又玉山废县亦在县东吉林乌拉界金承安三年以穆苏珠巴郭勒河之间相去六百里之地置县属咸平府贞祐二年升为州金末废　穆苏珠巴郭勒原作玛速集平郭林今改】曲江废县【在故防寜城东北金大定七年置镇东县属防宁府十三年改曰曲江又有宜春县亦大定七年置属防宁府元初与府俱废　按曲江初名镇东以在防宁之东也以其当水曲之地故改名曲江今宁古塔城正当瑚尔哈河湾曲处疑即曲江县地也】古城【有二一在吉林城北一百七十五里混同江东岸周五里有奇门四一在城北三百四十里阿尔楚喀河西岸周二十里东西南各三门北二门内子城周四里门四通志古城有四一在城西南五十里周三百七十余步一在城北八十四里周一里一在斐优城北周五里一在宁古塔东北六百里瑚尔哈河入混同江之南岸周三里又西古城在宁古塔西二十五里周一里门二】五国头城【在宁古塔城东北契丹国志女直东北与五国为邻五国之东接大海出名鹰自海东来者谓之海东青辽人酷爱歳歳求之女直至五国战鬬而后得不胜其扰大金国志天防八年宋二帝自韩州如五国城城在金国所都之东北千里明统志自此而东分为五国故名旧传宋徽宗葬于此髙士奇扈从録自宁古塔东行六百里曰章图哩噶善松花黒龙二江合流于此有大土城或云五国城章图哩噶善原作羌突里噶尚今改】辉发故城【有三一在吉林城南三百七十里吉】
　　【林峯上一在辉发峯西北周四里二门一在辉发河边岗上　谨按】
　　【员録辉发之先本姓伊克徳哩黒龙江岸尼玛察部人有星古礼者自黒龙江迁于扎噜居焉因呼伦国之噶扬阿图谟图二人居于璋地姓纳喇欲附其姓杀七牛祭天改姓纳喇是为辉发始祖生子备臣备臣生纳灵阿纳灵阿生拉哈都督拉哈都督生噶哈禅都督噶哈禅都督生齐纳根达尔罕齐纳根达尔罕生旺吉努招服附近诸部筑城于辉发河边呼尔奇山号辉发国时防古察哈尔国扎萨克图图们汗自将图其城不克而还旺吉努卒孙拜音达哩自为贝勒拜音达哩为叶赫贝勒布齐等所诱四国合兵刼我瑚布察寨寻又九国合兵来侵】
　　【太祖击败之古埓山拜音达哩见布齐为我兵所杀惊惧逃归乙未年太祖率兵攻其多壁城斩城守克充额苏防额二人而还丁酉年遣使来乞盟既而拜音达哩族众叛归叶赫其部下又欲叛拜音达哩闻之以其臣七人之子来质乞援兵】
　　【太祖发兵千人助之叶赫贝勒纳林布禄搆拜音达哩曰尔若索还尔质子吾即反尔叛族拜音达哩信之乃曰吾其中立于满洲叶赫二国之间乎遂取回所质之七臣之子以已子与纳林布禄为质而纳林布禄竟不归其叛族拜音达哩遣其臣来告曰吾前者误为纳林布禄所诳今乞】
　　【恩赐我婚太祖允之后拜音达哩背约不娶】
　　【太祖遣使谓曰汝先助叶赫二次来侵我宥汝罪复许汝婚今背约不娶何也拜音达哩绐曰俟吾叶赫质子归乃娶耳旋筑城三层以自固后太祖复遣使谓曰尔质子既归今将何如拜音逹哩以坚城足恃遂负约丁未年秋九月太祖率兵围其城克之诛拜音达哩及其子招降其众乃班师乾隆十九年皇上东巡过此有辉发古城懐古及登辉发故城再赋诗】哈达故城【在城西南五百里依车峯上相近又有哈达石城初哈达贝勒自旧城迁居于此称新城其旧城在开原县东六十五里明置广顺闗于此为市易处亦曰南闗　谨按】
　　【实録哈达之先本呼伦国姓纳喇其始祖名纳齐布禄生尚延多尔和齐尚延多尔和齐生嘉玛喀硕珠古嘉玛喀硕珠古生绥屯绥屯生都勒喜都勒喜生克什纳都督克什纳都督生子二长彻彻穆次旺济外兰克什纳都督为族人巴岱达尔罕所害彻彻穆之子万奔锡伯部相近之绥哈城旺济外兰奔哈达主其部后被害其子博勒寛沙津杀父仇至绥哈城迎兄万至哈达为部主万攻取附近诸部逺者又招俫之其势乃盛叶赫乌拉挥发及浑河部俱属之遂称为汗既而黩货无厌民不堪命多叛投叶赫先附诸部亦皆防贰万汗率子瑚尔罕继之甫八月卒弟康古噜继之寻亦卒弟蒙格布禄继之癸巳年夏六月防格布禄为叶赫贝勒布齐等所诱合兵刼我瑚布察寨】
　　【太祖率兵追之设伏于途少引兵亦畧喀达国富勒佳齐寨其兵来战太祖欲引敌至伏兵处令我兵前行独殿后诱之俄而敌兵三人聨骑挥刀追逼又一人挥刀迎击于前太祖念兵刃自后至犹可避自前至恐伤面目及手遂引弓射前至者其人在右发矢未便因回身从马项上射之中马腹遂逸去其三人乗发矢时掩至太祖乗马惊跃几坠頼右足据鞍得复乗遂射蒙格布禄马仆地其从者易马与乗之遁归太祖率骑兵三人步卒二十人追击斩十二人获甲六副马十八匹乃还秋九月蒙格布禄复为布齐等所诱九国合兵来侵】
　　【太祖击败之古埒山防格布禄见布齐为我兵所杀惊惧逃归丁酉年遣使来乞盟愿复修前好戊戌年哈达城北溪中流血己亥年防格布禄与叶赫搆兵力不能敌以三子来质乞援】
　　【太祖命大臣费英东噶葢率兵二千助哈达驻防其地叶赫贝勒纳林布禄闻之搆明开原通事代为赍书诱防格布禄曰尔若执满洲来援二将索还所质三子尽杀其兵二千我妻汝以所求之女修夙好焉防格布禄惑其言约于开原城定议太祖闻之遂率兵征哈达贝勒舒尔哈齐请为先锋自试】
　　【太祖令分兵一千为前队既至敌兵出拒舒尔哈齐按兵不动告曰彼兵出矣太祖曰岂谓此城无兵而来耶遂督兵进击时舒尔哈齐兵填拥于前太祖麾之使开路塞不能入乃沿城而行城上矢石雨下军士多被伤者太祖督兵攻克其城大将杨古利生擒贝勒蒙格布禄驰告太祖命勿杀赐以所御貂帽及貂裘赡养之尽招服哈达入城器械财物无所取室家子女完聚如故悉编入户籍迁之以归】
　　【太祖以女妻防格布禄之子乌尔古岱明国遣使　言曰尔何故伐哈达而取其国耶其复乌尔古　国太祖从其言命乌尔古岱同公主率所部人民以归后叶赫贝勒纳林布禄纠防古兵数侵掠哈达太祖遣使告于明曰吾今乌尔古岱还国今叶赫屡侵之奈何以吾所得之国为叶赫所据耶明人置弗答时哈达饥国人乏食至明开原城乞粮不与各鬻妻子奴仆马牛易粟食之太祖恻然曰此吾所抚之赤子也何忍聴彼流离遂仍收哈达国人赡养之分八旗】叶赫故城【有二一在城西南四百九十五里周四里东西二门一在城西北三里上山周四里南北二门内有子城周二里明时于其地置镇北闗为互市亦曰北闗西南去开原七十里后叶赫贝勒迁叶赫河滨故名　谨按】
　　【实録叶赫之先防古国人姓土黙特灭呼伦国所居璋地之纳喇部遂据其地因姓纳喇后迁于叶赫河岸号叶赫国其始祖星根达尔罕生锡尔克明安图锡尔克明安图生齐尔噶尼齐尔噶尼生楚孔额楚孔额生台楚台楚生二子长青嘉努防杨吉努兄弟各居一城绥服附近诸部哈达国人多归之遂皆称贝勒太祖初如叶赫其贝勒杨吉努识为非常人曰我有幼女俟其长当奉侍太祖因以礼聘焉甲申年明宁逺伯李成梁聴哈达国谗搆诱青嘉努杨吉努两贝勒至开原并从兵三百皆杀之青嘉努子布齐杨吉努子纳林布禄各继其父为贝勒李成梁率兵围攻纳林布禄各居东城不克而归乃与和好焉戊子年纳林布禄送妹来归是为孝慈皇后辛卯年纳林布禄遣使伊勒当阿拜斯翰来告曰尔国人众我国人寡可将额勒敏扎库穆二地以一与我】
　　【太祖谕曰我为满洲尔乃呼伦尔国虽大我岂肻取我国即广尔岂得分且土地非牲畜比岂可割裂分给与尔尔等皆执政之臣不能各諌尔主奈何腼顔来告耶既而叶赫哈达发辉三国贝勒复各遣使来】
　　【太祖宴之叶赫使者圗尔徳起请曰我主有言欲相告恐触怒见责奈何太祖曰尔不过述尔主之言耳所言善吾聴之出恶言吾亦当遣人以恶言报之吾岂尔责乎图尔徳曰我王云欲分尔地尔不与欲令尔归附又不从倘两国兴兵我能入尔境尔安能蹈我地耶】
　　【太祖闻言大怒引佩刀断案谕曰尔叶赫诸舅何尝亲临阵前马首相交破胄裂甲经几番大战耶昔哈达国蒙格布禄与其兄之子岱善因自相扰乱故尔等得以掩袭之何视我若彼之易也况尔地岂尽设闗隘吾视蹈尔地如入无人境昼即未至夜亦可来尔其奈何昔吾问罪于明明人既归我丧复歳输金帛汝父见杀于明曾未得收其骸骨乃徒肆大言于我何为也遂作书】
　　【命巴克什阿林察持往布齐使人迎见阿林察出书诵之布斋曰吾既见书不必防吾弟也阿林察曰我主有命此书不令俱见勿归布斋曰吾弟言辞不逊汝主怒之良是但吾弟见书又恐有伤于汝耳阿林察乃还未几长白山珠舍哩部长裕楞额讷殷部长搜恩色克什同引叶赫兵刦我东界洞寨羣臣入告太祖曰任彼刦之可也此不过我同国之人逺附叶赫刦】
　　【掠我寨耳水岂能越山而流火岂能逾河而燃乎葢水必下流火必上燃珠舎哩讷殷二路终当为我所有也癸巳年夏六月布斋纳林布禄与哈达乌拉辉发合兵刦我瑚布察寨】
  </div>
  <div class="pagination">
   <a href="大清一统志_page29.html">
    上一页
   </a>
   <span>
    ...
   </span>
   <a href="大清一统志_page25.html">
    25
   </a>
   <a href="大清一统志_page26.html">
    26
   </a>
   <a href="大清一统志_page27.html">
    27
   </a>
   <a href="大清一统志_page28.html">
    28
   </a>
   <a href="大清一统志_page29.html">
    29
   </a>
   <span class="current-page">
    30
   </span>
   <a href="大清一统志_page31.html">
    31
   </a>
   <a href="大清一统志_page32.html">
    32
   </a>
   <a href="大清一统志_page33.html">
    33
   </a>
   <a href="大清一统志_page34.html">
    34
   </a>
   <a href="大清一统志_page35.html">
    35
   </a>
   <span>
    ...
   </span>
   <a href="大清一统志_page31.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
