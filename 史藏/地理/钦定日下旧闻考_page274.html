<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 274 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 274 页/共 698 页</h1>
    <div class="content">黄龙殿每岁除有神灯之异盘山志臣等谨按云罩寺为行在外八景之一东上即定光佛舍利塔在 
挂月峰上乾隆七年奉勅重修刑部尚书臣张照撰记寺内恭悬圣祖仁皇帝御书额曰盘山秀峰又 
额曰云峰法界皇上御书额曰金界常明又额曰住智慧山联曰青山白云常自在禅悦法喜悟无生 
弥勒殿在殿前黄龙殿详本条下辽明时碑无考増乾隆七年御制云罩寺作应接真无暇山川果有 
灵谷烟披乱絮瀑水泻悬屏锦片千章紫莲花万朵青徐无最高处极目偶延停増乾隆九年御制登 
云罩寺定光塔诗视下曾无地言高只有天常时云外影今日塔前禅歩歩烟霞路行行般若船问谁 
经到此尚有俗尘蠲増乾隆十二年御制云罩寺诗挂月峰巅浮图矗峙天际曰舍利塔寺居其侧云 
滃然若拥若覆自下观之或见云不见寺而寺中或不复见山云山云罩寺寺生云形色谁能与判分 
恰似拈花便微笑说无说处不闻闻臣等谨按云罩寺御制诗谨绎有关纪述者恭载卷内余不备录 
补明王道正重修云单寺碑略盘龙山峰峦之奇甲于京东山巅有云罩寺其来久矣有塔曰舍利宝
 积禅师卓锡地也皇帝承圣母慈圣宣文明肃贞寿太后慈命印施藏经特命干淸宫常侍尚膳监太 
监吕公诚葺治之不日告成殿庑竂室井井改观增张照重修盘山云罩寺舍利塔碑记略盘山（王 
贞）云罩寺唐释道宗禅栖之所也记云茶毘得舍利数十塔于寺之东南隅盖灵迹至今存乾隆七年 
皇上恭谒山陵礼成还至山淢骑从徽雉葆穿松缘泉跻于峰巅谓此寺殊胜命葺其垣墉新其栋宇 
大都因寺之旧而少整餙之舍利塔已就圮因重加甃石卫护神物标灵兹山俾承千古既成庀工之 
臣砻石请记皇上以命臣照臣惟佛道穷三际亘十方人不能游乎方之外而胶其诚情封以自蔽乃 
疑为荒唐谬悠否则惕于祸福绝其灵奇是皆不可以为智也儒生断断谓舍利为无有此非珠非玉 
流光晶莹入火不灭者现在目前安得曰无有也耶若谓紫奉之可获福利则又感也山有玉水有珠 
人之百骸皆地之属其有舍利何足多异夫知舍利与珠玉同类则不特焚顶膜拜之徒之为愚而韩 
愈欲投诸水火者亦为少所见多所怪矣夫良珠美玉虽圣人亦必轻匿而藏之然则今日之为释道 
宗舍利起塔者后世亦可无感也臣照既因扈跸得览山川诸奇兹复蒙恩命勒贞石谨序其事而记 
之原僧掩室闻宝积颂山舎无尘分外清石榴花发透帘明槐阴满地日车午梦觉流莺时一声指月 
录原僧愚谷困颂依依杨柳欲藏鸦社后东风卷落花理策邀朋何处好山南山北看桑麻同上原盘 
山异迹有除夜佛灯灯出通州孤山塔上分为数千百远绕盘山诸寺至定光佛塔而止或曰塔中舍 
利光也燕山纪游増僧智朴佛灯纪异按宇内名胜佥有佛灯如五台九华峩嵋普陀匡盛南岳百花 
山人常言之即盘山之灯人亦常见之丙辰春二月张湾居民洪应广及二客僧夜话见灯现于山西 
南树杪状如莲花大如车轮焰色披敷下有练光数丈摇曵而西己未八月夜将半朴出戸甫启帘见 
灯大如屋起涧中红光焰焰照衣裙作赭色召诸禅侣共相瞻望壬戌二月见灯二现于屋角东南大 
小各一去人仅丈许若可攀揽久之而没乙丑六月廿九日晩课毕见灯现于正南方初如斗忽大如 
山如烟如云倐起倐堕遍山南面作雨后霞色其光中隐隐有大悲菩萨千手相光外重光束射莫可 
名状禅者瞻礼叹未曾有戊辰四月夜厉风作王子千比部见红光团团如车轮横空而过要知佛灯 
之异不止除夜时时有之即厉风暴雨隆寒溽暑之夕亦尝有之但人酣眠长夜苦不自觉耳御定盘 
山志原黄龙祖师殿在盘山绝顶殿六角以象天圆地方每方各阔一丈通高二丈九尺层檐复栱皆 
以砖为之建于正统十四年至成化间铸钟一重二千斤覆以楼盘山志臣等谨按金山寺一名四门 
塔在云罩寺北三里许石碣无考増乾隆十年御制题田盘山色图金山寺诗造物无尽藏环中有独 
得偶尔寄林泉谁云娱翰墨心与空宇闲身在孤松侧维摩明示予万古田盘色臣等谨按金山寺御 
制诗恭载首见之篇余不备录増上方寺唐太和二年戊申道宗大师结茅于此道宗遗行碑现存寺 
东南阳御定盘山志原唐释知宗盘山上方道宗大师遗行碑师讳道宗俗姓田唐千牛将军宾庭之 
后元和九年师年弱冠于燕庭金阁寺受戒礼志敬寺如琳为师后至永泰大师所与师契合谓师曰 
蓟门旧里田盘灵山可构净居师蒙指教惊喜难名太和二年屇盘山峰顶多逢兽迹莫面人踪境类 
虎溪地蟠龙腹师止栖处所如在四禅栢茶半觔稻米糓斗二年所食一半犹存皎月银河借为灯烛 
松风石溜指作笙簧息烦熖于尘涂莹戒指于岩岫曾游绝岳坠地无伤山现莲花龙降香水猛虎每 
蹲于坐侧巨蛇长绕于阶前一上云岭两更岁华偶因樵采之夫始见住持之跡初傅乡里渐达州邦 
千里风闻四众云集方伯太尉相国淸河张公仲武遥瞻道德渴想音徽专飞简章特有招辟师以松 
萝誓节云水坚怀三十九年不下栖隐侍中淸河张公允伸大阑释风远钦道行频驰清奉累降尺书 
命建丰碑以崇盛德于是沙门知宗撰文节度判官梁知至书石咸通七年暮春之月师化缘时毕说 
偈整衣悄然灵脱至咸通九年茶毘于灵坛获舍利数千塔于寺之东南隅蓟州志臣等谨按上方寺 
在嶣嶤峰东朱彛尊原书载唐僧道宗遗行碑于感化寺条下因感化寺亦名上方感化寺且同为道 
宗曽住持处而讹合为一也金碑虽无存据智朴盘山志则碑当在上方寺中谨移正于此寺于乾隆 
十七年奉勅重修正殿恭悬皇上御书额曰云涛花雨联曰石润苍苔皆佛性松摇暗籁有禅机増乾 
隆十七年御制上方寺诗云罩威纡石路盘上方始到惬清欢一龛古佛钟鱼寂半榻天风衣袂寒奇 
句不期当境得好山常似逆人看苾刍六度知初品道左殷勤冀悉檀梵典施舍云悉檀般若六度中 
为第一品也臣等谨按上方寺御制诗恭载首见之篇余不备录増冯有经上方山诗层峦沓嶂拥林 
邱老桧长楸夹道稠苔护断文留古勒云移叠石架危楼连方垣碣天光霁极目幽并雁影浮七十庵
 中当落日钟声齐发万山秋图书集成原盘山之石皆鋭下而丰上故多飞动崖前有悬空石石粘空 
而立青削到地长安客话臣等谨按悬空石在上方寺西増东竺庵在松树峪旧名弥陀庵御定盘山 
志臣等谨按东竺庵乾隆十年奉勅重修正殿恭悬皇上御书额曰大泥洹光联曰请问庭前栢树子 
莫瞒扇上犀牛儿增乾隆十二年御制东竺庵诗策骑循羊肠盘纡历嶣嶤却望挂月峰耸入云端遥 
阳阿泉已壮阴崖雪未消精舍枕林楚蔽亏古木乔远闻疎钟声下见旛影飘揽结既云富仆御亦已 
劳此间泉石佳小憩山僧寮海棠开笑靥杏花剪绛绡未见天女散得毋谷神要问其意云何报我今 
花朝臣等谨按东竺庵御制诗恭载首见之篇余不备录増净业庵万历中蔡来峰建崇祯中无暗律 
师重修御定盘山志臣等谨按净业庵康熙四十三年圣祖仁皇帝御题为云净寺乾隆十五年奉勅 
重修寺内恭悬皇上御书联曰六檀非所论万景得教全又联曰净业真称白好山不改青増乾隆十 
三年御制云净寺诗精蓝东竺东峭蒨倚青葱妙契得初到徐观迥不同开窗延爽籁俯槛眄秋空寻 
胜胜无尽生涯那有穷臣等谨按云净寺御制诗恭载首见之篇余不备录原九华峰最丽寺曰千像 
天门开两岩相揖崖悬壑绝必缒而后可登燕山纪游臣等谨按九华峰一名东台一名削玉峰圣祖 
御制诗有中盘遥望莲花峰之句因定名莲花峰千像寺即佑唐寺今名千相寺为行在外八景之一 
乾隆十年奉勅重修正殿恭悬皇上御书额曰雨花福地天门开在白猿洞上摩厓三字明北海刘应 
节书原佑唐寺辽干亨二年寺僧希悟重修于溪谷涧石上刻千佛像一名千像寺有统和五年碑知 
蓟州军事判官文林郎试秘书省校书郎李仲宣撰文沙门德麟书盘山志臣等谨按辽李仲宣碑尚 
存惟字多剥蚀増乾隆十二年御制千相寺诗佑唐寺建自开元相传有尊者挈杖远至下有澄泉见 
千僧洗钵因刻千像溪谷间东坡诗溪声便是广长舌山色岂非清净身刻像大是钝置何来龙像侣 
说法礼山神即景欣幽托随缘悟静因门迎松落落路转石磷磷千相即非相谁容辨假真増干隆十 
年御制如来影诗盘山千相寺石上有如来影像诗以咏之如来无物不如来无物不如本无物岂于 
石上独留迹得毋此石非真佛无物非佛石岂独非亘刼色相不长苔衣君不见古德跏趺背佛殿自 
谓能参言语断此事瞒人那易瞒识者嗤为担板汉臣等谨按千相寺如来影御制诗恭载首见之篇 
余不备录补辽李仲宣佑唐寺讲堂碑略盘山旧有五寺佑唐其一自昔相传有尊者挈杖远至求植 
足之所僧室东北隅岩下有澄泉恍惚之间见千僧洗钵瞬息而冺因兹构精舍厥后于溪谷涧石之 
面刻千佛之像以显殊胜焉蓟州志增李霨游千佛寺诗俯临绝谷仰 岏木杪行来路几盘乱石纵横 
疑虎伏怪松诘曲学龙蟠飞梁涧溜泠泠雨重阁天风烈烈寒却恐山灵嫌俗客忍抛岚翠事征鞍李 
坦圉集增袁宏道游天门开诗发足自髻石湾环可四里一步一惊魂路荒不容跐黏背行刀脊下视 
深无底狂崿构虚空痴石缀瘢瘠其沙生以坟其骨汗而泚其草油以丝其树糟而圮忽然硗确岩忽 
然奔腾水忽而没九天忽而九渊起健夫引长绳半日一移趾四肢互相用臂行三以视或如鸭折身 
或如丁旋尾或如鷇出 或如蟹引跪又如研古绘虫蠧食丝理又如读殷盘聱牙饤奥诡当其快心 
意虚空跃绳伎少焉筋力疲蚊虻撼犀兕须髪生烟岚肌肤碎荆杞百苦到天门相对惟口哆双壁削 
青铜飞鸟不能止一匣衔古光方空如水洗阴阳工刻轹霜雪恣摩砥万古贮云霞石纹绣青紫败桐 
蛇腹叚古钮蛴螬蠡诘曲史籕画斑驳朱砂蕊僧言三十年兹石未沾履往时戚将军架空一游此长 
老传白猿今来猿亦死是时七月初寒肌生粟子引指人人危回家面面思归来问僮仆髭须白余几 
破网取珊瑚拚命竞奇傀袁中郎集原千像寺唐开元间寺也寺后半里一石纵二丈广丈有五尺一 
人推之则动众人推之则不动帝京景物略臣等谨按摇动石在千相寺北撼之辄动帝京景物略谓 
众人推则不动盖传闻之讹原瑞云庵始建岁月莫考金大安中重修西有朝阳洞归云洞盘山志臣 
等谨按瑞云庵向在千相寺西今移建于山麓増报恩寺在千相寺东明正统四年戊午重修万历四 
十五年丁巳尼宏存再葺御定盘山志补米万钟重修塔院庄报恩寺碑城西北二十里盘山之麓塔 
院庄有报恩寺东枕泃岩西通于像北控西方庵号称古刹不知其创自何年也正统四年修治万历 
八年再新迄今三十年殿宇渐頺尼僧宏存募金百两补葺之勺园集臣等谨按报恩寺尚存米万钟 
碑今已泐原白岩寺建自唐贞观中至辽天显十一年复建金大定中重修有元僧恒志碑记又有庆 
寿提点裕公塔铭盘山志臣等谨按白岩寺在盘山东尽处元时碑记墖铭俱无考原纯慧大师婴足 
疾乃遯迹盘山敷课大白伞盖每宴坐诵持常有山神部从敬侍寻克痊复遂于重熙八年召赴阙奉
 福寺石幢记臣等谨按辽僧真延奉福寺石幢记载纯慧大师名非独字贞照遯迹盘山敷课大白伞 
盖考藏经有大白伞盖之名原书于字盖大字之讹原辽会同二年二月猎于盘山统和七年十二月 
</div>
    <div class="pagination">
<a href="钦定日下旧闻考_page273.html">上一页</a><span>...</span><a href="钦定日下旧闻考_page269.html">269</a><a href="钦定日下旧闻考_page270.html">270</a><a href="钦定日下旧闻考_page271.html">271</a><a href="钦定日下旧闻考_page272.html">272</a><a href="钦定日下旧闻考_page273.html">273</a><span class="current-page">274</span><a href="钦定日下旧闻考_page275.html">275</a><a href="钦定日下旧闻考_page276.html">276</a><a href="钦定日下旧闻考_page277.html">277</a><a href="钦定日下旧闻考_page278.html">278</a><a href="钦定日下旧闻考_page279.html">279</a><span>...</span><a href="钦定日下旧闻考_page275.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
