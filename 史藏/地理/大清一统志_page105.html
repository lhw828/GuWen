<!DOCTYPE html>
<html>
<head>
    <meta charset="UTF-8">
    <title>大清一统志 - 第 105 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 105 页/共 202 页</h1>
    <div class="content">　　闗隘北新闗【在仁和县北武林门外十里啇旅辐辏附闗有桥明成化中设户部分司驻此本朝初遣满汉部员后令抚臣委员管理今归织造兼管】南新闗【在仁和县潮门外】
　　【十里有桥旧有工部分司掌竹木之税今归北新闗统理】东新闗【在仁和县东北艮山门外十里有桥旧建敌楼为扼要处】观山闗【在富阳县东明纪洪武十九年置闗杭州卫拨军戍守寻革】独松闗【在余杭县西北独松岭上详见山川】白沙闗【在于潜县西北其东又有桐岭闗俱接昌化县界】千秋闗【在于潜县西北千秋岭上北接安徽寜国境宋南渡后置戍守元至正间童博霄拒贼于此今亦为要害】豪千闗【在于潜县西北六十里天目西麓又东有孔夫闗路通孝丰及安徽寜国县又有西闗在西天目东麓东关在东天目西麓路出孝丰】芦岭闗【在昌化县东十里路出于潜为往来冲要明末筑寨于此其南有杨岭闗】昱岭闗【在昌化县治西岭山下明太祖克徽州道昱岭取建徳路即此】千顷闗【在昌化县西北七十里又马头闗在县西北九十里相近有峤岭闗俱安徽寜国绩溪往来要路】黄花闗【在昌化县北六十里与寜国县接界最称险要】西溪镇【在钱塘县西北二十七里又安溪镇在县西北五十里明洪武中设西溪及安溪奉口税课司又有船厰在县北二十五里板桥明嘉靖中建】江涨桥镇【在仁和县北九里有桥跨官河明洪武中设税课司又有城北税课司在县东北艮山门内城南税课司在鳯山门外】临平镇【在仁和县东北四十里唐置临平路有横塘立税课司】徳胜桥镇【在仁和县东北六里　本朝名堰桥宋建炎中韩世忠败苗傅刘正彦于此因改名旧有运所在桥东】塘栖镇巡司【在仁和县北五十里与湖州府徳清县接界明设郡佐驻此今有廵司为啇氏辏集处】汤镇【在仁和县东少北五十里与海寜州接界宋苏轼尝开汤村运河今城东前后沙河皆达汤镇赭山以接海口有塩课司驻此】长安镇【在海寜州西北二十五里与仁和县接界旧为运道所经宋徳祐二年元巴延军至长安镇进屯臯亭山其后设税课务并置驿于此明初改税课局嘉靖中驿废今为啇旅聚集舟车冲要之地有州判驻于此巴延旧作伯顔今改正】硖石镇【在海寜州东北五十里与秀水桐乡二县接界元置税务于此明初改税课局兼置河泊所】石墩镇【在海寜州东南六十里明洪武中自硖石镇徙巡司治此今裁嘉靖中筑土城为戍守重地】赭山镇巡司【在海寜州西南四十五里文堂山上明嘉靖中筑城戍守今有巡司】闲林镇【在余杭县东南十八里有闲林塘宋时置闲林酒库明初邓愈畧临安破张士诚兵于闲林寨即此】石濑镇【在余杭县东北三十五里宋时有酒库并设巡司明因之今裁】青山镇【在临安县东十五里青山下元置桃花务明置税课司正徳中废】石镜镇【在临安县南二里唐干符五年邑人董昌以土团讨叛王郢有功补石镜镇将钱镠为石镜都知兵马使光化二年改石镜乡为广义乡】西墅镇【在临安县西四里得锦坊宋未尝为县治元末燬明初设税课局正徳中废】东安镇【在新城县东近富阳县界通鉴唐光啓三年钱镠为杭州刺史遣东安都将杜棱等将兵讨薛朗九域志新城县东安镇县志今县东去富阳四十五里富阳尝置东安郡故镠以此名镇】手穿岭镇【在昌化县三十里旧置巡司在岭上元末移于县西南株栁村明初移置于湛村仍曰穿口巡司后废】武林驿【在府治东南四里明洪武七年置有驿丞今裁】呉山驿【在府城北武林门外明洪武九年置有驿丞二十一年裁归江涨务大使衙门兼理】浙江驿【在钱塘县南十里濒江龙山闸左明洪武中置有驿丞乾隆二十一年裁归城南务大使兼理】会江驿【在富阳县观山东宋嘉定中建于通济桥明洪武三年徙置以据闽广江浙之会故名有驿丞今裁】范村市【在钱塘县南濒浙江为富阳及严衢通道】留下市【在钱塘县西北地形爽垲宋南渡筑行宫于此高宗览图曰且留下后遂以此名】黄湾市【在海寜州东六十里宋时置寨明嘉靖中筑土城今废】渔山埠【在富阳县东三十里明初设税课局于观山东成化间移此总富阳新城商税后革】汤家埠【在富阳县西南二十里明初设河泊所后废】许村塲【在海寜州西四十五里东北至长安镇三十里又西路塲在黄湾市俱有塩课司】
　　津梁锦云桥【在府城内宋名六部桥元名通惠桥西湖游览志东通潮门大河之水自龙山闸入鳯山水门从南而北首过此桥】通江桥【在府城内本名庆元桥宋淳熈二年漕臣赵蟠老欲于通江桥置版牐即此】望仙桥【在府城内跨大河上宋史河渠志隆兴二年守臣呉芾言望仙桥以南至都亭驿一带地势高畯遂自望仙桥以南开河至都亭驿以通彻积水】登云桥【在府城内旧名西桥贡院在其北取登青云之义故名】西湖六桥【在钱塘县西湖苏堤上宋苏轼建曰□汲锁澜望山压隄东浦跨虹凡六又里湖内有六桥明正徳中知府杨孟瑛建曰环壁流金卧龙秀景行濬源】玉带桥【在钱塘县金沙港本朝雍正三年督臣李卫通理六桥之路筑堤三十六大中建右桥覆亭于上又有西冷桥俱见　本朝乾隆十六年圣驾南巡题董邦达西湖画册】
　　【御制诗】断桥【在钱塘县孤山侧本名宝佑桥唐时呼为防桥张祐诗防桥荒藓合一称段家桥又涵碧桥在西湖宋建陈□叟为记处士桥在孤山林和靖故居前　本朝乾隆十六年】
　　【翠华南巡有　　　　　　　　　　　　　　　御制出钱塘门由防桥至圣因寺即景近体二律诗】诸桥【在钱塘县西南二十余里富阳诸山之水由此入江为濵江要路又有徐村桥通富阳驿道本朝雍正五年改木桥为石】拱辰桥【在仁和县北新闗外西湖苕溪诸水滙流于此明末建后圯　本朝雍正四年重修】桂芳桥【在仁和县东北六十里永和乡明统志旧名茅桥宋时里人徐宣与弟演垓同太学生数十人伏阏上书攻贾似道后昆季皆第进士垓居榜首郷人荣之因更桂芳】胜安桥【在海寜州东跨市河宋建一名升仙桥】海昌桥【在海寜州东南一里隋大业二年建跨城南小河】恩波桥【在富阳县治西旧名苋浦宋嘉定中改名明嘉靖间易以石更名永济长百余丈】望仙桥【在富阳县南三里世传董双成于此升仙】秦望桥【在富阳县西北隅咸淳志秦始皇尝升此桥故名】通济桥【在余杭县治东跨苕溪汉熹平中建旧名隆兴五代改名安镇明初易木以石襄二十五丈又县北莲花桥熹平二年建夏月池莲盛开故名】部伍桥【在余杭县东三里桥北有部伍亭旧传呉凌统募兵于此故名】丁公桥【在余杭县西八里跨山间梁天监初丁遵为临安令后筑室居为桥于此】竹林桥【在临安县西三里南北诸山峡时有九水合流于此】恵众桥【在于潜县治西浮溪上宋建旧名浮溪】飞来桥【在于潜县西岝防山半凿崖嵌石下临深渊势若飞动故名】双江桥【在新城县东二里双江口】嵗寒桥【在新城县北五里松溪上宋绍圣初建】长春桥【在昌化县东一里旧名光化桥】
　　堤堰海塘【在海寜仁和两县境唐书地理志塩官县有捍海塘提长二百二十四里开元元年重筑宋史河渠志嘉定十二年臣僚言塩官去海三十余里旧无海患塩灶颇盛去嵗海水泛涨沙岸溃裂侵入卤地今潮势深入逼近民居乞下浙西诸司条具筑捍之防十五年浙西提举刘垕言塩官东接海塩西距仁和南濒大海元有捍海古塘旦二十里今东西并沦止存中间古塘十余里宜筑土塘以捍咸潮所筑塘基址在县东近南则为六十里咸塘近北则为袁花塘在县西近南亦曰咸塘近北则为淡塘当东就袁花塘西就淡塘修筑可御县东咸潮盘溢之患元史河渠志大徳三年塘岸崩延祐六年陷地三十余里防定四年冲捍海小塘壊州郭四里因建议沿海三十余里下石囤木柜为隄天厯元年海岸沙涨东西长七里余南北广或三十步或数十百步渐见南北相接石囤木柜并无倾圮于是改塩官州曰海寜州通志明洪武迄万厯海凡五变塘凡五修　本朝康熈三年飓风海溢修筑石塘并尖山石堤五千余丈五十四年风潮发塘溃乃筑海宁老塩仓北岸石塘又开中小亹淤沙以复江海故道雍正三年十一年十三年屡以寜邑塘上重大】
　　【命大臣察勘定议发给重帑兴建钜工乾隆二十七年三十年四十五年四十九年四次皇上南巡躬亲阅视不惜数百万帑金兴建修筑为海濵生氐计安久逺洵为万世永赖之至计谨考御制集二十二年有阅海塘作诗一首二十七年有观海塘志事阅海塘叠旧作韵题土备塘及塘上四首诸诗又阅海塘记文一首三十年有命建海寜县城石塘前坦水石及塘上三首阅海塘在叠旧作韵诸诗四十五年有阅海塘三叠旧作韵诗】
　　【命于塩仓上下相地仍建石塘诗以志事诗四十九年有阅海塘四叠旧作韵诗命于新建石塘尾柴塘内接筑石塘越范公塘直抵乌龙庙即以范公塘为外防之土塘诗以志事诗　按浙江海潮经由之门戸有三在龛赭两山之间曰南大亹在禅机河庄之间曰中小亹在河庄之北寜州海塘之南者曰北大亹惟中亹南北适中潮行可保无事而其地狭隘不徙而南即徙而北近来南岸沙壅潮不轻至塘根北岸海塘自钱塘之江塘起至江南金山界袤延三百余里跨连钱塘仁和海寜海塩平湖五州县乍浦诸山出海口南与塩邑之秦驻山相对山趾角张潮不得展海塩塘工遂有坍溃迨尖山一□激起潮头活土浮沙难施桥橛仁寜二地在在皆属险工我】
　　【皇上御极之初命阁臣综理塘务缮柴塘筑石坝修盘头加篓坦改建百里鱼鳞大石塘钜工业经次苐毕举壬午三月翠华莅浙】
　　【亲诣海寜尖山周遭相度于老塩仓一带旧柴塘四千二百余丈】
　　【谕令彊吏力缮定嵗修以固塘根置坦水石篓以资拥防于尖塔两山之间海塘扼要闗键所有石坝改筑条石乙酉春翠华再莅阅视以海寜绕城大石塘五百三十余丈系金城保障添建三层条石坦水至庚子春圣驾三临并于老塩仓一带柴塘之内添筑石塘四千余丈为一劳永逸之计甲辰春石塘工竣亲临阅视并】
　　【命添筑迤南一帯石塘仰见大圣人盰食宵衣精详筹画金隄兀峙防固亿年太平清晏之庥永无极矣】江塘【在钱塘仁和两县境郦道元水经注钱塘记曰防海大塘在县东一里许郡议曹华信家议立此塘以防海水始开募有能致一斛土者即与钱一千旬月之间来者云集塘未成而不复取于是载土石者皆弃而去塘以之成故名钱塘咸淳志江挟海潮为杭人患其来巳久梁开平四年钱武肃王始筑捍海塘在侯潮通江门之外潮水昼夜冲激版筑不就因命强弩数百以射潮头既而潮水避钱塘东击西陵遂造竹络积巨石植以大木隄岸既成乆之乃为城邑聚落旧志宋大中祥符五年浙江潮逼甚七年发运使李溥用钱氏旧法实石于竹笼倚叠为岸固以桩木环旦可七里景祐四年转运使张夏作石堤十二里庆厯六年漕臣杜祀复筑钱塘堤起官浦至沙泾又俞献卿知杭州凿两岩作堤长六十里皇祐中漕臣田瑜叠石数万为龙山堤政和七年知杭州李偃言汤村岩门白石等处请用石砌叠从之乾道九年复修筑庙子湾石嘉熈二年江决守臣赵与权于近江处所先筑土堤于内更筑石塘水复其故明洪武十年江水大溢特命修筑成化八年江决乃命工部侍李颙相度经理堤岸一新自后浅河渐积江潮稍缓　本朝康熙十四年及五十五年皆经修筑　按钱塘系秦县至唐时始名钱塘汉后诸史地理志郡志中所载甚明方舆纪要谓唐以唐为国号因加土为塘是也水经注所引钱塘记乃纪筑塘之始与县之得名及改名无涉至五代钱氏之捍海塘亦止修筑并非创始咸淳志乃谓隄岸既成久之乃为城邑聚落竟似杭之为杭方从此始未免沿讹因为订正于此】南湖塘【在余杭县西二里后汉熹平二年陈浑筑唐宋修治元明增筑　本朝康熈元年县令宋吉士于滚坝上更筑辅坝广袤高下与滚坝等十九年复濬县境塘堰门及坝凡九十余处俱资蓄□】官塘【在新城县北五里堰水溉田有九澳唐永淳元年开宋元俱修治明嘉靖中复濬】湖塘【在昌化县东南五里又云老大塘在县南十里泥皛坡塘在县东五里赤源西塘在县南十五里俱明洪武间濬县境塘堰凡七十余处】春江堤【在富阳县南临江自苋浦至观山三百余丈皆垒以石唐登封六年令李濬筑嵗久圯明正统四年令呉堂重筑民感其惠更名呉公隄】曹家堰【在仁和县东北临平镇南其地有曹家渠腴田数千亩去海仅数里屡遭漂没因于运河之底甃石为笕溢则于下河厯代修葺】长安堰【在海寜州西北长安镇宋时建元至正七年复置新堰于旧堰之西今名长安坝旁有三闸】庄防堰【在海寜州西北三十里长安镇北元至大二年建石桥于上长四十丈其堰开而不闭以通苕溪水】白石堰【在富阳县南五里北濒大江剡浦之水自龙门来二十七里为白石新坝二堰过于下流溉环山田无算又县境坝堰凡八十余处皆灌溉民田为利甚溥】千秋堰【在余杭县东南二里唐防昌中建后废宋景徳中令章得一复置以防苕溪泛溢】上横堰【在临安县南灌双溪田县境塘堰多至百有余处皆资苕溪支委之利】塔山堰【在新城县西二里明天顺间郡守胡濬凿沟引水入城濠至南门置闸放水至县东鸡鸣山入溪今名胡衙坝】刘公堰【在新城县西五里鱼地山下明永乐十年县令刘秉开筑】天柱堰【在新城县西十里天柱山下明万厯初筑】北堰【在新城县北八里金井潭唐末杜棱筑此道水入濠分流灌田大为民利】东闗【在于潜县治东发源天目流入洗马旧志于潜最硗确春潦夏涸每乡置堰陂塘凡数百处】化湾闸【在钱塘县西北接上塘为苕溪下流宋淳熙中建明万厯中重筑】石函桥闸【在钱塘县西北钱塘门外西湖涨溢则开此闸水于下湖唐白居易有石函记】龙山闸【在钱塘县南十里浙江驿龙山口濒江有上下二闸迤北为跨浦闸有坝去县五里又北为浑水闸又北为清水闸】清湖闸【在仁和县北武林门外二里有上中下三闸相去各二里】小林闸【在仁和县东北其相近有小林大闸明天顺中重筑溉田数千顷】临平闸【在仁和县临平镇亦名临平陡门闸明末塞　本朝康熈十年重开濬】永昌【在仁和县东永昌门外南通钱塘江】徳胜坝【在仁和县东北武林门外五里其东有石灰　坝旁有镇有闸】隽堰坝【在仁和县东北五里艮山门外有闸】钟坝【在海寜州北东属海寜西接桐乡北通太湖明末填塞　本朝顺治二年复修筑】
　　陵墓汉孙钟墓【在富阳县阳平山】三国呉孙策墓【在富阳县亭山】暨艳墓【在余杭县由拳山东呉志艳字子休呉郡人为选曹尚书】凌统墓【在余杭县西北六十里】晋杜子恭墓【在余杭县北南史齐孔灵产东过钱塘北郭于舟中遥拜之】陈项墓【在仁和县臯亭山下咸淳志项会稽人仕东晋尝使北覊留三年伏节不屈厯青杨荆广四州刺史葬于臯亭山因庙焉】郭文墓【在临安县西南十五里郭山上】隋陆知命墓【在富阳县西】呉筠墓【在余杭县天柱山西麓】唐禇无量墓【在仁和县临平山】许逺墓【在海寜州东北五十里洛塘唐大厯二年逺子坟招魂葬此】五代呉越王钱镠墓【在临安县东安国山又文穆王元瓘忠献王佐墓在钱塘县龙山】罗墓【在钱塘县定山乡】杜棱墓【在新城县北三里官塘又有祠在县西棱新城人武肃讨董昌昌乞师淮南淮南勇田頵安仁义卒众攻东安棱凭城自守随机应敌累官润州刺史】孙陟墓【在新城县南五里百丈村有祠在县南陟新城人仕钱氏为尚书任常州防御调兵督战殁于阵】宋林逋墓【在钱塘县孤山阴　本朝雍正九年重修】胡则墓【临安志在钱塘县风篁岭之麓范仲淹作墓志铭则永康人仁宗时再守杭有患政移塟于此建炎间以灭方岩贼有神应勅建庙封为显应墓】仪王仲湜墓【在钱塘县西湖显明寺宋二帝北狩六军欲立王王仗剑却之高宗嘉叹卒塟此】周格墓【在钱塘县北山咸淳志格处州人为浙西提刑建炎元年讨判卒陈通与子声丕俱遇害塟此地其子祔焉】宗泽墓【在仁和县临平镇宋家桥】岳飞墓【在钱塘县栖霞岭初瘗九曲丛祠孝宗时改塟今处基木枝皆南向子云祔葬又张宪墓在东山衖口牛臯墓在剑门闗畔　本朝乾隆四十六年】
　　【翠华南幸有　　　御制题岳武穆墓诗】韩世忠墓【在昌化县西四十里义于山】刘锜墓【在钱塘县南咸淳志在定山北乡勅赐功徳□额曰旌忠】朱弁墓【在钱塘县西湖智果寺后积善峯下弁卒于临安白池之寓舍遗命归塟不果权厝西湖智果院后四十年其从孙熹官浙中卜塟积善峯下】张九成墓【在海寜州西五里】陈刚中墓【在钱塘县风篁岭沙盆坞】洪咨防墓【在于潜县北三十五里】济王竣墓【在钱塘县西九里松东】李宗勉墓【在富阳县小山】章鉴墓【在昌化县南二十五里鉴昌化人嘉定进士端平时为讲官兼掌内外制极论时相专政蠧国乞罢职】赵景纬墓【在于潜县北五里唐公山】徐应镳墓【在钱塘县包家峪明宏治八年建祠祀应镳及其子崧女元娘额曰忠节】陈文龙墓【在钱塘县西智果寺旁文龙于徳祐末北兵入闽不屈生至杭病卒塟之次日即生竹竹俱有刺人不能登众谓忠义所感】元叶李墓【在富阳县东北谢墓碑湾】张墓【在钱塘县灵石山玉钩桥雨字伯雨钱塘黄冠工书善诗歌文益竒古尝修茅山志因号句曲外史】丁鹤年墓【在钱塘县清波门外】陈斗龙墓【在昌化县西四十里义千山】贡师泰墓【在海寜州黄冈湖塘里】明邹济墓【在余杭县南鳯山子干袝】于谦墓【在钱塘县西十二里三台山麓明成化二年建祠曰旌功每秋月杭人蠲洁于祠中祈梦最騐】王琦墓【在钱塘县仙防岭】祝萃墓【在海寜州东妙果山】胡世寜墓【在钱塘县五云山冈】卲鋭墓【在仁和县东北超山】卲经邦墓【在钱塘县玉泉山左】许相卿墓【在海寜州妙果山】方亷墓【在新城县西天柱山下】徐石麒墓【在海寜州妙果山】张煌吉墓【在西湖西冷桥南屏山】
　　祠庙海神庙【在海寜州南门　本朝雍正七年建】
　　【世宗宪皇帝御制碑文并书福寜昭泰扁额乾隆二十七年三十年四十五年翠华临幸三次有御制瞻礼海神庙诗】
　　【御制浙海神庙碑文并御书保障东南澄澜保障扁额又有潮神庙在小尖山
　　之麓康熈六十一年勑封运徳海潮之神乾隆二十七年】
　　【翠华临幸御书恬波孚信扁额又有风神庙乾隆四十五年御书和底绩扁额四十九年有御制老塩仓一帯鱼鳞石塘成命修海神庙谢贶并成是什志慰用壬午观海塘志事诗韵诗谒海神庙瞻神三叠旧作韵诗】英卫公庙【在府城内呉山古名胥山庙祀呉伍员唐景福二年封广惠宋时赐额忠清累加封号　本朝雍正三年】
　　【勑封英卫公嵗时致祭乾隆十六年御赐灵依素练扁额】忠节祠【在府城内宝月山下祀呉伍员唐禇遂良宋岳飞明于谦】两浙名贤祠【在钱塘县孤山之阳祀汉严光唐陆防宋林逋赵抃王十朋吕祖谦张九成杨简明宋濓王章懋陈】严先生祠【在富阳县观山祀严光】皇甫君祠【在于潜县东戴石村祀汉皇甫嵩】陆司空庙【在海寕州东六十里祀呉陆逊】三贤祠【在昌化县儒学左祀晋许迈唐罗宋苏轼】昭忠祠【在府城内忠清里祀唐禇遂良其地即遂良故宅旧有祠明成化中入祀典】东平忠靖王庙【在府城内秀义坊宋建炎二年建祀唐张巡又有庙在富阳县恩波亭西】许公庙【在海寜州治西祀唐许逺】双仁祠【在海寜州治西北祀唐顔真卿以其从兄果卿配】嘉泽庙【在仁和县涌金门北城下祀唐李泌宋嘉定五年勅额　按嘉泽庙有三一在安东桥东香饼园巷亦祀泌一在钱塘门外祀钱塘龙君】四贤祠【在钱塘县孤山初杭又祀唐白居易于竹阁后増宋林逋苏轼名三贤堂绍兴后废徙寄水仙王庙庑后明正徳中复建增祀唐李泌为四贤祠】陆宣公祠【在钱塘县孤山之阳祀唐陆防本朝乾隆十六年】
　　【翠华经过赐内相经纶扁额有】
　　【御制五言诗一首二十七年四十五年皆有御制题陆宣公祠诗】石姥祠【在仁和县东北晏殊舆地志祀唐石琬尝筑提捍海潮功未就死于海咸通中立庙封潮王】钱武肃王祠【在钱塘县涌金门外旧名表忠观在县南龙山宋熈寜中赵抃建祀呉越钱氏诸王苏轼撰碑文元废明嘉靖中以灵芝寺改建祠本朝康熈四十四年】
　　【圣祖御书保障江山四字勒石雍正三年勅封诚应武肃王重建乾隆十六年二十二年二十七年
　　三十年四十九年皇上五次临幸俱有】
　　【御制表忠观诗并赐忠顺遗庥扁额】昭节庙【在保安坊其神曰乔元陆襄汉人仕周为殿侍三班宋祖受禅元轨闭门拒之太祖自移门入二人自杀命祠祀之南渡复立庙于杭后佑防郡城火灾事闻孝宗赐额昭节】昭贶庙【在仁和县浑水闸东祀宋张夏夏景祐中为两浙漕使作石堤捍江人感其功立祠其上　本朝雍正三年勑封静安公春秋致祭又昭济庙在钱塘县马坡街亦祀夏】正学祠【在富阳县北三十五里祀宋周邵二程张朱及明薛胡陈王十先生】三忠祠【在仁和县丰乐桥东祀宋高永能景思宜程博古皆以元丰五年死事银州】灵卫庙【在钱塘县西北庆忌塔后祀宋县令朱□及尉曹金胜祝威皆建炎三年力战死难者】安化王祠【在海寜州三管墩去县五十里祀宋王禀禀青州人守太原金兵破城赴水死高宗赐其冢孙沆第于塩官为立祠明天启中移建州东偏】岳忠武王庙【在钱塘县栖霞墓侧宋孝宗时以旧智果院建祠曰褒忠演福寺元曰精忠庙明曰忠烈　本朝屡加修葺嵗时致祭乾隆十六年翠华经过】
　　【赐伟烈纯忠扁额并御制七言诗一首二十二年二十七年三十年四十五年俱有　　御制岳武穆祠诗】忠烈祠【在仁和县众安桥南祀宋封继忠岳云烈文张宪又翊忠祠在忠烈祠西祀宋施全刘允升全殿司小校愤秦桧手刺之不遂诛于市允升建州布衣闻岳飞被逮诣阏讼桧恕下棘寺论死因并祀之】洪忠宣祠【在钱塘县葛岭祀宋太师洪皓皓自使金归后赐第西湖葛岭遂建祠焉久圮　本朝雍正九年重建】四贤祠【在富阳县观山本宋双明阁祀宋陆九渊杨简明嘉靖中复以韩邦竒焦煜同祀】山祠【在余】
　　【杭县治南祀宋杨时时知县事去官立祠以祀旧名山书院】姚开府祠【在新城县西北三十里祀宋姚兴】耿侍祠【在新城县北二里祀宋县令耿秉】朱行人祠【在钱塘县九里松祀宋朱弁】褒忠祠【在钱塘县学东明万厯二年建祀建文时死事王叔英方孝儒程本立陈性善卢原质赵徳彛龚泰卓敬卢逈刘璟郑恕郑华郑公智林嘉猷十二人皆浙人　按是时浙人中死事诸臣尚有杨任向朴叶惠仲韩永士民有黄墀陈子方其遁而死者职官有梁田玉良玉良用中节士民不知姓氏者有台州樵夫乐山樵夫云门僧若溪樵王山樵者本朝乾隆四十一年俱防諡入祠】忠肃祠【即旌功祠在府城内祀明于谦　本朝乾隆十六年勅赐丹心抗节扁额】忠节祠【在府城内按察司署内左偏祀明按察司王良】同仁祠【在仁和县武林坊祀明都御史孙燧兵部尚书胡世寜新建伯王守仁】勲贤祠【在钱塘县正阳门外玉龙山祀明王守仁祠为南齐天真禅院废址故初名天真精舍万厯年间赐名勲贤　本朝乾隆十六年赐御书名世真才扁额】数峯阁【在钱塘县孤山旧广化寺基祀明末死事倪元璐施邦曜凌义渠周鳯翔陈良谟呉麟徴六人皆浙人】范公祠【在钱塘县孤山麓祀　本朝浙江巡抚范承谟】贤良祠【在仁和县学西　本朝雍正十三年建祀浙江总督李之芳巡抚赵申乔等有功封疆者】
　　寺观海会寺【在府城内呉山呉越时建　本朝雍正九年重修】
　　【御书寳月清光扁额】云居圣水寺【在府城内西里许宋建云居寺元建圣水寺明并为一赐额】永夀寺【在府城东园旧名永夀庵　本朝康四十三年】
　　【御赐额】潮鸣寺【在府治东北呉越时建旧为归徳院宋高宗幸寺夜闻潮声因赐额】仙林寺【在府城内安国坊宋绍兴年间建】相国寺【在府城内淳裕桥东北南齐建唐时燬为郑景宅园景云初复为寺值睿宗由相王即位赐名相国】慈云寺【在府城内羊市巷唐李泌兴元二年开井建寺名甘露宋大中祥符年间改赐额】天长净心寺【在府城内竹竿巷呉越时建旧名天长宋祥符初改赐今额】大佛寺【在钱塘县西北宝石山麓宋宣和中建僧思净镌石佛半身名大石佛院明永乐间改今名本朝乾隆三十年四十五年】
　　【翠华临幸有　　　　御制大佛寺题句一章】圣因寺【在钱塘县孤山南即江浙臣民所建】
　　【圣祖仁皇帝行宫雍正五年改寺恭奉圣祖神御龙碑】
　　【御书圣因寺额及泽永湖山慈云徧覆扁额乾隆十六年皇上南巡臣民就寺址中界为二复建行宫御书寺额曰超诸有境二十二年二十七年三十年四十五年四十九年俱有御书诣圣因寺瞻礼】
　　【圣祖神御殿诗又二十七年有御制澄观斋诗注云澄观斋】
　　【圣祖御笔圣因寺中精舍也】净慈寺【在钱塘县南屏山呉越时建号慧曰永明院宋南渡时燬而复兴僧道客实鸠工焉塑五百阿罗汉以田字殿贮之　本朝康熈三十八年】
　　【圣祖南巡赐御书净慈寺额又十九年有】
　　【御制重修净慈寺碑记勒石寺中乾隆十六年二十二年二十七年三十年四十五年四十九年皇上临幸俱有御制诗并】
　　【赐御书正法眼藏扁额】云林寺【在钱塘县武林山旧名灵寺晋咸和间建　本朝康熈二十
　　八年圣祖南巡】
　　【勑赐云林寺额三十八年圣驾再巡有】
　　【御制过鹫峰七言诗一首御书禅林法纪四字额并对聨一副乾隆十六年皇上翠华临幸御书额曰鹫岭龙宫曰涌翠披云有】
　　【御制云林寺及云林寺二十韵云林方丈小憇诸诗二十二年二十七年三十年四十五年四十九年翠华屡幸皆有御制恭依】
　　【圣祖灵寺诗韵诗再游云林寺诗复有灵寺用宋之问韵及再叠宋之问韵又用李绅杭州天竺灵二寺诗韵题灵寺诸诗】天竺寺【有三一在钱塘县飞来峯南曰下天竺寺唐建一在稽留峯北曰中天竺寺唐建　本朝康熈中御书灵竺慈縁扁额一在北高峯麓曰上天竺寺呉建有大士像水旱必祷又有白云堂　本朝康熈三十八年重修雍正九年重建俱有】
　　【制碑记乾隆十六年二十二年二十七年三十年四十五年四十九年皇上六次临幸俱有御制诗又】
　　【赐上天竺寺额曰法喜寺中天竺寺额曰法净寺下天竺寺额曰法镜寺俱有御制诗又有用白居易天竺寺七叶堂避暑诗韵及七叶堂口号诸诗】云栖寺【在钱塘县五云山西呉越建宋治平二年改名栖真院后废明隆庆五年僧祩宏结庵于此掘地有碑即古云栖寺也详见祩宏自作寺记中　本朝康熈中圣祖临幸四次有】
　　【御书栖云扁额又赐松云间三字建亭崇奉并】
　　【御制诗二首寺有大竹一竿赐名皇竹今建皇竹亭乾隆十六年】
　　【翠华临幸赐正殿额曰香门净土后殿扁曰脩篁深处殿后有亭额曰悦性亭有御制云栖及重逰云栖即景襍咏诸诗二十二年有】
　　【御制云栖寺及雨中游云栖即景襍咏四首再题云栖寺诸诗二十七年赐西方极乐世界安养道塲扁额有御制云栖寺叠旧韵一首及坐云栖寺静室得诗四絶句再至云栖题句诸诗三十年有御制云栖寺得四絶句及云栖寺再叠旧韵一律再游云栖诸诗四十五年有御制游云栖七絶四首及云栖寺三叠旧作韵七律一首诸诗四十九年有　御制云栖寺四叠旧作韵诗】清涟寺【在钱塘县玉泉山呉越建宋名玉泉寺　本朝康熈中赐今额乾隆十六年重修】
　　【翠华临幸有御制五言排律一首二十二年二十七年三十年四十
　　五年俱有　　　　　　御制清涟寺□鱼叠旧作韵诗】理安寺【在钱塘县西呉越建古涌泉禅院亦名法雨寺宋理宗改今名　本朝康熈五十二年重建】
　　【御书寺额雍正中御书慈悲自在扁额乾隆十六年】
　　【翠华临幸赐额曰最胜幢有】
　　【御制七律一首二十二年二十七年三十年四十五年四十九年俱有
　　御制诗及　　　　御书识安心境扁额】法云寺【在钱塘县北晋天福年间建　本朝乾隆二十七年翠华临幸有御制诗并】
　　【赐慈云深处扁额】昭庆寺【在钱塘县西湖上呉越建内有戒坛　本朝乾隆十六年翠华临幸赐御书深入定慧额二十二年二十七年三十年四十五年四十九年俱有御制诗】虎跑寺【在钱塘县大慈山唐建名广福院宋改今额　本朝雍正九年重修寺外有虎跑泉乾隆二十七年】
　　【翠华临幸有　　　　　　御制雨中至虎跑寺诗二首】开化寺【在钱塘县南高峯下里赤山南旧名六和寺宋开宝中建塔以镇江潮太平兴国中改寺名塔于　本朝雍正十三年重建乾隆十六年】
　　【翠华临幸寺赐浄宇江天扁额塔】
　　【赐初地坚固二谛俱融三明浄域四天宝纲五云扶盖六鳌负戴七寳庄严七扁额有御制开化寺及开化寺再作登六和塔作歌诸诗又御制登开化寺六和塔记二十二年二十七年三十年四十五年四十九年俱有　御制开化寺及瞻礼六和塔诸诗】法相寺【在钱塘县南高峯下旧名长耳院五代晋时建】玛瑙寺【在钱塘县葛岭东碎石如玛瑙名玛瑙坡旧有玛瑙院石晋开运三年钱氏建宋治平二年赐额宝胜寺　本朝乾隆四十五年】
　　【翠华临幸赐香台普观扁额】
　　【御制诗五律一首四十九年有御制题玛瑙寺用庚子韵诗】鳯林寺【在钱塘县葛岭西俗称喜鹊寺唐鸟窼禅师道塲】普明寺【在钱塘县西焉塍唐太宗时建名普曜院后更今名明天顺间复赐额】圆照寺【在仁和县天开河　本朝顺治间溪森禅师建】
　　【勅赐寺额雍正十一年重修御书法轮转扁额】胜果寺【在仁和县鳯凰山右隋建有排衙石石洞郭公泉月岩唐僧处黙有诗　本朝乾隆三十年翠华临幸】
　　【赐阿阁禅林扁额御制五言律诗一章】
　　【御制题胜果寺诗】化度寺【在仁和县江涨桥梁天监间朱异舍宅为寺名众安宋治平初改今额】安国寺【在寜海州治西唐建名镇国海昌院宋大中祥符改今额内有大悲阁宋苏轼记　本朝乾隆二十七年赐法海安禅扁额】真如寺【在海寜州东黄湾菩提山晋干宝舍宅为寺宋治平初赐今额】碧云寺【在海寜州沈山东北鉢防岭下竹森宻泉石幽峭擅一方兰若之胜唐大厯间创　本朝顺治间重建】慈修寺【在富阳县治西唐建寺近江潮汐可观往来者多游息焉】兴圣万夀寺【在余杭县西北径山唐代宗时僧法钦居此本名径山寺宋孝宗赐今额寺门有苏轼题句】昭明寺【在临安县西天目山梁建昭明太子修禅处　本朝雍正中御书普照大千扁额】禅源寺【在于潜县天目山狮子岩右元建名狮子岩右元建名狮子正宗寺　本朝康熙初僧玉琳重建后燬雍正十一年再建】
　　【赐今额】寂照寺【在于潜县南二里唐大中间建中有緑筠轩蘓轼有诗】碧沼寺【在新城县南七里即宁国院郭文尝于此咸和二年人为立祠呉越时因碧沼清澈遂题额曰碧沼寺】治平寺【在昌化县治西唐建寺后有山磅礴为武隆支冈松竹苍翠犹屏障秀絶可观】韬光庵【在钱唐县灵山唐僧韬光所居自居易名其堂曰法安内有金莲池　本朝乾隆十六年翠华临幸】
　　【赐灵岑日观扁额有御制韬光及再至韬光诗二十二年有】
　　【御制韬光庵及过灵至韬光坐金莲池上用白居易韬光禅师韵诸诗二十七年有御制韬光庵及金莲池诗三十七年有御制韬光庵叠旧作韵及韬光庵杂咏诸诗四十五年有御制韬光庵及韬光庵再叠旧作韵诗又近有普园院乾隆四十五年赐香界霏春扁额有】
　　【御制游普园院诗四十九年　　　　　　　御制韬光庵诗二首又韬光庵三叠旧作韵诗】夀星院【在钱塘县菖岭天福八年建内有寒碧轩杯泉观防此君轩四景宋蘓轼皆有诗　本朝乾隆四十五年翠华临幸】
　　【御制用蘓东坡韵诗四首】紫阳庵【在钱塘县瑞石山宋嘉定间建旧名集庆堂元改今名　本朝
　　雍正十二年　　　　　　　勅修又有重阳庵在呉山之右青衣洞】洞霄宫【在余杭县西南大涤】
　　【洞汉元封三年于大涤石投龙简为祈福所唐道初建天柱观干寜二年钱镠重建宋祥符中改今名凡宰执大臣去位者咸以提举洞霄宫系衔元末燬明初重建】紫阳宫【在临安县东天目山梁大同年间建名太清宫宋宣和间赐今额相传张紫阳修链于此】集庆宫【在于潜县南三十里旧志汉张道陵所生之地】三茅观【在府城内瑞石山宋建】佑圣观【在府城内兴礼坊宋孝宗为普安郡王时外第淳熙中改为道宫元大徳中燬后重建改为观有赵孟頫书碑内有洗药井有虞集作天一泉铭】葆真观【在海寜州东二里唐马自然得道之所】天柱观【在余杭县梁呉筠记自余杭郭泝溪十里登陆而南岩势却倚襟锁环聨而清辟焉昔高士郭文常于此】







　　钦定大清一统志卷二百十七
<史部,地理类,总志之属,大清一统志>
　　钦定四库全书
　　钦定大清一统志巻二百十八
　　杭州府【三】
　　名宦汉陈浑【熹平二年为余杭令开上下湖溉田一千余顷】三国吴虞翻【余姚人为富春长孙策薨诸长吏并欲出赴防翻曰恐邻县山民或有奸变逺委城郭必致不虞因留制服行防诸县效之咸以安寜】陆逊【吴郡吴人为海昌屯田都尉并领县事县连年亢旱逊开仓谷以振贫民劝督农桑百姓蒙赖防稽山贼潘临厯年不禽逊招兵讨治所向皆服】晋范【顺阳人为余杭令在县兴学校养生徒洁已修礼志行之士莫不往宗之期年之后风化大行】南北朝宋张祐【髙平人元嘉中厯临安钱塘令并着能名】刘真道【彭城人为钱塘令元嘉十三年东土饥帝遣州治中从事史沈潢之巡行在所潢之表荐真道及余杭令刘道锡有美政帝嘉之各赐谷千石】齐萧赤斧【南兰陵人宋大明中为钱塘令治政为百姓所安迁正员郎吏民请留之时议见许】孙谦【东莞莒人齐初为钱塘令御烦以简狱无系囚及去官百姓以谦在职不受饷遗载缣帛追送之谦辞不受】王籍【临沂人为余杭令政化如神善于摘伏自下莫能欺又为钱塘县下车布政咸谓数十年来未之有也】邱师施【吴兴人为临安令以廉洁称罢还惟有二十笼簿书并是仓库巻券帖当时以比范述曽】何洵【永明三年任富阳令定冦乱集散亡邑以治称】陈萧济【兰陵人世祖即位授侍中厯守临安等郡所在皆着声绩】唐宋璟【南和人中宗时厯杭州刺史政清毅吏下无敢犯者】李泌【京兆人天宝末为杭州刺史有风绩引西湖水入城为六井民利之】杜泳【贞元中为于潜令开紫溪水溉田又凿渠三十余里以通舟楫】白居易【下邽人穆宗时为杭州刺史始筑堤捍钱塘湖蓄泄其水溉田千顷复浚李泌六井民赖以汲】归珧【宝厯中为余杭令因汉令陈浑故迹置上下湖复开北湖溉田千余顷又筑甬道通西北大路髙广径直百余里行旅无山水之患】宋鞠咏【开封人淳化间为仁和令有声绩郡守王化基入朝首荐之】张去华【襄邑人咸平初知杭州两浙自钱氏赋民丁钱有死而不能免者去华建议请除之】张咏【鄄城人咸平二年出知杭州属嵗歉民多私鬻盐以自给捕数百人咏悉寛其罚而遣之有民家子与姊壻讼家财壻言妻父临终此子裁三嵗故见命掌赀产且有遗书令异日以十之三与子余七与婿咏覧之索酒酹地曰汝妻父智人也以子防故托汝茍以七与子则子死汝手矣命以七给其子三给婿人皆服其明防】薛映【成都人景徳初知杭州临决鋭庭无留事】王济【饶阳人景徳中知杭州郡西有钱塘湖嵗乆湮塞济命工濬治増置斗门以偹溃溢之患仍以白居易旧记刻石湖侧民利之】马亮【合肥人真宗时知杭州先是江涛大溢调兵筑堤而工未就诏问捍江之策亮袖诏祷伍员祠下明日潮为之却出横沙数里隄遂成】李及【郑州人真宗时知杭州恶杭俗轻靡未尝事宴游一日冒雪出众谓当置酒召客乃独造林逋清谈至暮而归居官数年未尝市吴中一物比去惟市白乐天集】张若谷【沙县人真宗时知杭州防嵗饥斥余廪为縻粥赈救之】戚纶【楚邱人大中祥符三年知杭州江潮为患乃立埽岸以易柱石之制】孙锡【真州人天圣间知仁和县籍取凶恶戒以不改必穷极案治其余一待以仁恕邑人畏而爱之】俞献卿【歙人景祐中知杭州暴风江潮溢决堤献卿大卒凿西山石作堤数十里民用便之】张方平【睢阳人仁宗时知杭州下车时讼庭肃然修救荒之政人无失所又清郡城沟渎乗潮纳新水钱塘人徳之】李纮【麓邱人知于潜县有惠政】郑戬【吴县人庆厯初知杭州钱塘湖溉田数千顷钱氏置撩湖军以疏淤填水患既纳国后不复治葑土湮塞为豪族僧坊所占冒湖水益狭戬属县丁夫数万辟之民赖其利事闻诏本郡嵗治如戬法】杨偕【中部人庆厯中知杭州有能绩上太平可致十象图】方偕【莆田人仁宗时知杭州有能声杭讼牒素烦决遣无留事】孙洙【广陵人仁宗时为于潜令欧阳修包拯吴奎三人交举洙应贤良方正科】范仲淹【吴县人皇祐初知杭州防大饥仲淹发粟及募民存饷为术甚偹俗喜竞渡好佛事乃纵民防游湖上又谕诸寺僧兴工作给直以惠贫者是嵗两浙惟杭州晏然民不流徙】李兑【临颖人出知杭州仁宗书安民二字以宠之为政简严老益精明】钱顗【无锡人仁宗时为寜海节度推官守孙沔用威严为治属吏奔走聴命顗当官而行无所容挠遇不可必争之】余良肱【分寜人通判杭州江潮屡溢漂官民庐舍良肱叠石堤二十里漳之潮不为害】赵抃【衢州人熈寜中知杭州政多惠利】陈襄【侯官人熙寜中知杭州善抚人民修复唐李泌六井民其利】苏轼【睂州人熙寜中通判杭州时新政日下轼毎因法以便民民赖以安元祐初知杭州防大旱饥疫并作轼请免本路上供米三之一复得赐度僧牒易米以救饥者又减价粜常平米多作饘粥药剂遣使挟医分坊治病活者甚众时唐李泌所作六井白居易所浚漕河皆乆废西湖葑积为田水亦无几轼复浚茅山盐桥二河以通漕造堰牐以为湖水蓄之限以余力复完六井又取葑土积湖中南北径三十里为长堤以通行者杭人名苏公堤轼二十年间再涖杭有徳于民家有画像饮食必祝又作生祠以报】苏颂【南安人熙寜中吴越饥选知杭州一日出遇百余人哀泣曰某以转运使责逋市易缗钱夜囚画系虽死无以偿颂曰吾释汝使汝营生奉衣食之余悉以偿官期以嵗月可乎众皆谢不敢负果如期而足尝燕客有美堂或告将兵欲乱颂宻捕渠领十辈付狱中迨夕防散坐客不知也】崔遹【元丰时为于潜令兴筑元丰塘为利甚溥人呼为崔长官塘】孔文仲【新喻人调余杭尉恬介自守不事请谒转运使在杭召与议事事已驰归不诣府人问之曰吾于府无事也】张阁【河阳人徽宗时知杭州浙部和买绢杭独居十三户有至敷百匹者阁请均之他郡杭乆阙守阁经理有叙去恶少年之为人害者州以理闻】杨时【将乐人知余杭县有惠政】毛注【西安人徽宗时知富阳县以治办称】曾孝蕴【晋江人徽宗时知杭州时方腊已破杭孝蕴单车至城下城既克复军士多杀人孝蕴下令从者得自首无輙杀皆束手不敢骜】王昞【华阳人政和七年令盐官吏畏民安词息盐饶政有条理盖吏之以敏干著者】章谊【浦城人建炎初通判杭州时陈通防钱塘城闭谊聚七县弓兵以张声势贼平旋加抚定人皆徳之】朱跸【安吉人知钱塘县建炎三年金人陷杭州初犯余杭守臣康允之退保赭山跸白允之率弓手土军前路拒敌使杭民为逃死计行二十里遇金兵跸两中流矢左右挟至天目山犹能率乡兵御敌后数日遇害】梁汝嘉【丽水人绍兴中知临安府时火与盗屡作汝嘉修火政严巡徼盗輙得火灾亦息风绩最着】李彦頴【徳清人绍兴中主余杭簿守曹泳豪敚酒家业为官监利其赀具彦頴争之泳怒戒吏煆炼不得豪髪罪】赵子防【宋宗室高宗时知临安府吏不能欺禁权家僦人子女为仆妾调三衙卒修都城不扰而办】叶衡【金华人绍兴中知于潜县户版积弊富民多隠漏贫弱困于陪输衡定为九等自五以下除其籍而均其额于上之四等贫者顿苏徴科为期限榜县门俾里正谕民不遣一吏而赋自足嵗灾蝗不入境治为诸邑最】邵文炳【绍兴间为于潜令大兴水利又减山乡折米之直民懐其徳政与叶衡同祀号二贤祠】吴芾【仙居人孝宗时知临安府内侍家僮殴伤酒保芾捕治之徇于市权豪侧目】李祥【无锡人隆兴中为钱塘主簿时姚宪尹临安俾摄録叅逻者以巧法为能尝诬告一武臣子谤朝政鞫于狱祥不使逻者入门既而所告无实具以白尹尹惊曰上命无实乎祥曰即坐诬自甘宪具论如祥意帝遂赐宪为谏大夫调祥濠州録事叅军】周淙【长兴人乾道中知临安府上言风化必自近始陛下躬履节俭以示四方而贵近奢靡殊不知革乃条上禁革十五事帝嘉纳之临安驻跸嵗乆居民日増河流湫溢舟楫病之淙请疏濬工毕除秘阁修撰】杨简【慈谿人乾道中授富阳主簿富阳民多服贾而不知学简兴学养士文风遂振】张杓【绵竹人孝宗时知临安府奏除逋欠四万缗米八百斛都城浩穰奸盗聚匿杓画分地以警捕夜户不闭张师尹纳女掖庭恃以志横杓因事痛绳之徙其家信州其类帖服修三牐复六井】娄机【嘉兴人孝宗时调于潜丞轻赋税正版籍简狱讼兴学校】耿秉【江隂人乾道中知新城县有额外横加米绢银民不堪命力请蠲其半后官户部侍复以为请诏悉除】蔡戡【晋陵人绍兴四年知临安嵗涝籴艰急请仓民赖以济】赵希言【惠王元孙嘉定中知仁和县辟学宫地四百余畆临平塘堤决希言督役亲捧土投石兵民争奋堤成因筑重堤后不复决民病和买绢折钱重乃节公费代其输】袁韶【庆元人嘉定十三年为临安府尹几十年理讼精简道不拾遗平反寃狱甚多】赵与懽【宋宗室理宗时知临安府浙西安抚使剖决明畅罪者咸服后以潮汐齧堤复命知临安府江堤事竣狱空力丐罢防饥民相擕溺死帝仍付府事与懽上则祈哀公朝下则推诚劝分甘两随至米商来集流移至者有以济之与懽三为府尹尽力民事都人称赵端明必以手加额曰赵佛子也】吕沆【歙人理宗时知于潜县重囚逸闻沆至自归】马光祖【金华人理宗时知临安府厯陈京师艰食和籴増价海道致防三害后再知临安嵗饥劝荣王粟专治浩穰风绩凛然】文天祥【吉水人开庆初元兵伐宋宦者董宋臣説上迁都人莫敢议其非者天祥时为寜海军节度判官上书乞斩宋臣以一人心不报后知临安府】李芾【衡州人咸淳元年知临安府贾似道当国前尹事无钜细先关白始行芾独无所问福王府有迫人死者似道为营救芾往复辨论竟寘诸法尝出阅火具民有不为具者问之似道家人也立杖之】唐震【防稽人咸淳中通判临安府时潜説友尹京恃贾似道势甚骄蹇防府有具狱将置辟震力辨其非説友争之不得上其事刑部卒是震议】元申屠致逺【寿张人至元中为杭州路总管府推官宋驸马杨镇从子玠节家封于赀守藏吏姚溶窃其银惧事觉诬玠节隂与宋广益二王通有司榜笞诬服致逺谳之得其情溶服辜玠节以贿为谢致逺怒絶之】臧梦解【庆元人至元中知海寜州刚直廉慎门无私谒差役皆当其贫富而吏无所预増民户七百六十有四辟田四百四十三顷桑柘榆栁交防境内政平讼简为诸州县最】梁曾【蔡人大徳初除杭州路总管政事文学皆有可观户口复者五万二千四百户请禁暮夜鞫囚游街酷刑朝廷是之着为令】常济【大徳十一年为余杭县尹嵗饥济请以本县储粮赈之活民数万】赵琏【甘陵人至治中除杭州路总管杭为剧郡长吏多不称职琏为人强毅开敏吏不敢欺浙右病于徭役民充坊里正者皆破家琏议以属县坊正为雇役里正用田赋以均之民咸以为便逾年召拜吏部侍郎杭人思之刻其政绩于碑】纳琳【河西人天厯元年除杭州路总管锄奸去蠧吏畏民悦　纳琳旧作纳麟今改正】张杰【济南人为于潜县尹至元间有贼两抵县境杰以义结民为伍乗法统众杀其魁余皆遁去县安堵】常野先【至元中为余杭县尹増筑南湖塘及县西官塘十八里民免水溢之患】明王兴福【随州人洪武初为杭州府时杭初附人心未安兴福善抚辑寛简不苛民甚徳之秩满郡人遮道攀留兴福谕遣之曰非余能惠父老父老善守法耳太祖嘉之擢吏部尚书】杨卓【南昌人洪武中为杭州通判杭民有兄弟争田累嵗不决卓至垂涕不欲讯兄弟感悟遂相让卓精吏事吏不能欺而为治尚寛恕民悦服焉】黄信中【余干人洪武中知钱塘县爱民勤政九载课最当迁部民诣阙请再任帝嘉之即擢杭州守俾得冶其故县】叶宗行【华亭人永乐中知钱塘县县为浙江首防徭重豪有力往往搆吏得财役贫宗行令民自占甲乙书于册以次签役役乃均尝视事有蛇升阶若有所诉宗行曰尔有遣吏尾之入饼肆炉下之得尸乃肆主利其财而杀之者遂伏辜按察使周新重之一日伺其出潜入其室惟见笠泽银鱼腊一褁新叹息去时呼为钱塘一叶清】刘秉【鹿人永乐中知新城县邑之折桂乡有鱼池潭潭水不常蓄每旱无以溉秉相度地势凿山通道筑堰二十余丈为闸以备蓄溉田二千余畆民立祠以祀】吴堂【乐平人宣徳九年知富阳县宿弊尽庭稀讼谍尝绘杨震却金故事于退所以自励在任筑春江隄复东观山关奏减白绵贡尤政绩之最著者百姓建立报功祠以祀】陈复【懐安人正统时知杭州府廉静无私狱讼大省日端坐堂皇与曹椽讲读律令而已遭防部民乞留诏起复未几卒巡抚轩輗倡僚属助之乃克敛吏民相率致赙其子尽却之称贷以归】张敏【蠡县人天顺五年知余杭县惠庇善弱威制豪强居二年邑治民安政绩称最】陈让【大河卫人成化中知杭州府海寜濒海海潮直逼城下让于城外里许开支河筑内隄延袤十里于是水势渐杀及隄而止海寜人徳之立祠以祀】杨孟瑛【酆都人宏治中知杭州府多便民美政西湖为豪民所占孟瑛力行浚复俾水有蓄下塘诸田皆获灌溉】梁材【南京金吾右卫人清修劲节正徳中为杭州知府有惠政杭属县田租科例不一材为酌轻重立画一之法民甚便之】张应亮【高淳人嘉靖间知余杭县亷明若神时倭告警督抚命以戎务应亮奏凯而还擢御史】苏湖【泰和人万厯中知海寜县值海决塘尽圯湖叅用坡陀式纵横式择官民之亷干者分认丈尺酌量其难易尅期兴作悬赏格以课督之三月而工竣】朱光祚【江夏人万厯中知钱塘县善聴讼片言立决劝垦荒地数千畆皆成良田建筑七坊以资蓄溉田无算】聂心汤【新淦人万厯中知钱塘县南湖水溢诸郷被灾心汤建化湾塘筑闸知啓闭且濬湖渠嵗乃大稔又建复捍江塘以御潮】蔡懋徳【昆山人万厯中授杭州推官山东白莲贼起浙中奸人亦杀长兴知县时调浙兵援辽兵不乐行谋为变皆赖懋徳筹画事乃定】周宗建【吴江人万厯末知仁和县有异政入为御史以忤魏珰诏狱庾死】顾咸建【昆山人崇祯末知钱塘县甫之官闻京师陷人情汹汹咸建戢奸宄严警备巡按御史彭遇颽以贪残激变赖咸建调防事寜而民免株连南都失守马士英方国安拥兵至所过淫掠咸建先期犒师请驻城外城中得无扰时监司及郡邑长吏悉逋窜咸建散遣妻子独守官不去　大兵至被执死之】林垐【侯官人崇祯末知海寜县邑有妖人以剑术惑众聚千人垐捕杀之南都覆杭州亦不守卒乗饥乞饷环署大噪垐罪为首者而如其请乃定】唐自彩【达州人明末知临安县严明亷介杭州失守死之】
　　本朝严正矩【孝感人顺治中知杭州府　大兵初驻正矩调御有方民得不扰有诬巨室以大狱者反坐之告讦顿息】李人龙【深泽人顺治三年知昌化县县方为贼党所踞人龙至署临安西墅驰檄宣布徳威人心翕然贼遂宵遁人龙帅兵民追击尽擒之又请免被贼时逋赋民赖以安】费国暄【无锡人顺治八年知余杭县时南北两乡贼党数千为民害国暄部置丁壮八乡互为声援贼所欲往輙预知逆击之贼遂解散】洪有度【山西人顺治十年授新城尉勤于职事辛丑三月白头贼自渌川抵县刦掠有度闻警出追至母子岭贼分窜潜匿至夜复拥围有度奋力御敌被害其妻抚棺痛哭不食而死】朱永盛【城固人顺治中知富阳县开北珹河立永济渡修恩波桥筑三墩以捍之又谕降山防万余人绩最着】许三礼【安阳人康熙中知海寜县修濬城隍立社仓建义塾濬四境塘河剏治庄婆堰塘路至石门界以通挽运公私赖之】孙毓珩【奉天人康熙中知新城县以廉惠为治开永昌乡新渠筑堰以资灌溉嵗旱徒步数十里以祷雨立澍因感寒疾卒民肖像祀之至今舁像祷雨无不应者】
　　人物汉辕终古【钱塘人元封元年楼船将军杨仆入东越东越使徇北将军守武林败楼船军数校尉杀长吏仆卒钱塘辕终古斩徇北将军为御儿侯】孙钟【富春人性至孝种为业尝有三少年诣钟曰予司命也以君孝感于天故来耳遂指山曰此堪为墓钟志之及卒葬焉坟上尝有紫云曼延数里人谓孙氏其兴矣钟即坚之先也】三国吴徐琨【富春人随孙坚征伐有功拜偏将军随孙策讨樊能于麋等于横江击破张英于当利口策表琨领丹阳太守复以督军中郎将领兵破李术封广徳侯后从讨黄祖中流矢卒子矫嗣侯矫弟祚俱有战功】凌统【字公绩余杭人父操从孙权讨江夏中流矢死统年十五拜别部司马后复征江夏统为前锋大以为承烈都尉与周瑜等破曹操于乌林迁校尉虽在军旅亲贤接士轻财重义有国士之风从往合肥魏将张辽奄至统陷围扶扞权出还战左右尽死身亦被创所杀数十人度权已免乃还拜偏将军及卒权为流涕】全琮【字子璜钱塘人父柔汉灵帝时为尚书郎右丞董卓乱弃官归尝使琮赍米数千斛到吴市易琮至皆散用空船而还柔大怒琮曰士大夫方有倒悬之患故便赈赡不及啓报柔更竒之后权以为奋威校尉击败魏师封钱塘侯赤乌中迁右大司马左军师琮为人恭顺善于和顔纳规谦虚接士无骄色子绪亦知名官至镇北将军】丁谞【钱塘人出于役伍顾邵拔而友之为立声誉仕至典军中郎世以卲为知人】晋范平【字子安钱塘人研覧坟索遍该百氏姚信贺邵之徒皆从受业呉时举茂才累迁临安太守政有异能太康中频徴不起卒諡曰文贞先生贺循勒碑纪其徳行三子奭咸泉并以儒学至大官泉子蔚关内侯家世好学有书七千余巻逺近来读者恒百余人蔚为办衣食蔚子文才亦防知名】孙晷【字文度富春人吴伏波将军秀曽孙恭孝清约有学识父母起居尝馔不离左右富春车道既少动经山川父艰于风波每行乗篮舆晷必躬自扶侍兄尝笃疾多年药石甘苦必经心目见人饥寒并周赡之乡里赠遗一无所受三公交辟并不就卒时年三十八嵗朝野嗟痛之】孙惠【字徳施富春人吴豫章太守贲曽孙好学有才识永寜初从齐王冏讨赵王伦以功复晋兴县侯冏郊矜僭侈惠讽以五难四不可劝令归藩辞甚切至冏不纳惠辞疾去顷之冏果败成都王颖以陆机为前锋都督惠忧其致祸劝机辞让及机兄弟被戮惠甚伤恨之后为东海王越军谘祭酒每造书檄应命立成皆有文采以迎驾功封临湘县公】孙拯【字世富春人能属文仕吴为黄门郎孙皓世侍臣多得罪惟拯与顾荣以智免吴平后为涿令有称绩后为陆机司马机为孟玖等所诬收拯考掠两踝骨见终不变辞曰吾义不可诬枉知故竟死狱中】禇陶【字季雅钱塘人少而聪慧以坟典自娱年十三作鸥鸟水硙二赋见者竒之吴平召补尚书郎张华谓陆机曰君兄弟龙跃云津顾彦先鳯鸣朝阳谓东南之宝已尽不意复见禇生仕至中尉】南北朝宋卜天与【余杭人元嘉中为广威将军元防劭之变事起仓卒旧将皆望风屈谢天与不暇披甲疾呼左右出战手射劭于东堂几中逆徒击之臂防遂见杀孝武即位赠益州刺史諡壮侯子伯宗殿中将军泰始初击南贼于赭圻战殁】吴喜【临安人少涉经史从沈庆之征蛮为孝武所知迁河东太守明帝时四方反叛喜假建威将军性寛厚人并懐之及东讨所至克防五年大破魏兵于荆亭封东兴县侯】范叔孙【钱塘人少而仁厚周穷济急乡曲贵其义行莫有呼其名者孝建初除竟陵王国中军不就】齐顾欢【字景怡一字元平盐官人家世寒微欢独好学乡中有学舍贫无以受业于舍壁后聴无遗忘者夕则燃松节读或燃糠自照笃志而不倦母亡水浆不入口者七日庐于墓次遂不仕于天台山开馆聚徒受业者常近百人高帝辅政徴为扬州主簿自称山谷臣进政纲一巻东归欢口不辨而善于著论又注王弼易二系学者传之】顾黯【字长孺盐官人为散侍郎有隠操与顾欢俱不就徴】禇伯玉【字元璩钱塘人少有隠操往剡居瀑布山三十余年王僧达为吴郡苦礼致之停郡信宿才交数言而退寜朔将军邱珍孙与僧达书欲致之僧达答曰禇先生从白云游旧矣高帝手诏吴防二郡以礼迎遣又辞疾帝不欲违其志勅于剡白石山立太平馆居之】杜京产【字景齐钱塘人少恬静闭意荣宦専修黄老于防稽日门山聚徒教授建武初徴员外散骑侍京产曰庄生持钓岂为白璧所囘辞疾不就子栖字孟山善清言豫章王嶷闻其名辟议曹从事后为学士以父老归养京产亡晨夜不罢哭呕血数升至祥禫暮夜见其父恸哭而絶】南齐杜文谦【钱塘人仕废帝为博士溧阳令时明帝知权萧谌用事将图篡弑文谦与其母珍之谋谌珍之不能用其计为明帝所诛文谦有学行善言吐其父闻其死曰吾所忧者恐其不得死地耳今以忠义死复何恨哉】梁范述曾【字子元钱塘人防好学仕齐为太子步兵校尉为人謇谔在官多所谏诤建武初除永嘉太守累拜中散大夫还乡里武帝践祚徴至仍辞还下诏褒美以为大中大夫生平所得俸禄皆以分施及老壁立无资有易文言注及杂诗赋数十篇】范元琰【字伯珪钱塘人祖悦之以太学博士徴不至父灵瑜居父忧以毁卒元琰时童孺哀慕尽礼及长好学博经通史祖母患痈恒自含吮家贫惟以园蔬为业尝出行见人盗其菘元琰遽退走或有涉沟盗其笋者伐木为桥以渡之自是盗者大慙一乡无复草窃齐梁间累徴辟皆不就】朱异【字彦和钱塘人七嵗外祖顾欢谓此儿非常器遍治五经兼通杂艺年二十都尚书沈约甚重之寻以明山宾荐高祖召见使説孝经周易义召直西省俄兼太学博士自周舍卒后代掌机谋每四方表疏当局簿领填委异纵横敏瞻笔不暂停顷刻便了着有礼易讲疏及仪注文集百余篇】禇修【钱塘人父仲都善周易为当时之冠厯位五经博士修少父业武陵王纪为州引为记室性至孝父丧毁瘠过礼及丁母忧水浆不入口者二十三日每号恸輙呕血遂以毁卒】戚衮【字公文盐官人受三礼于国子助教刘文绍年十九嵗武帝勅防孔子正言并周礼礼记义衮对高第除州祭酒从事史简文在东宫召衮及诸儒讲论次令中庶子徐摛质难摛辞辩纵横诸儒慑气衮精采自若领答如流简文深加叹赏敬帝立为江州刺史撰礼记义四十巻】禇冕【钱塘人南康王防理谋诛侯景党王伟被收冕与防理有旧亦囚于官问事之所起考掠千计终无所言伟害防理等冕竟以不服释之】陈杜之伟【字子大钱塘人家世儒学以三礼专门之伟防精敏有逸才年十五遍观文史及仪礼故事时辈称其早成仕梁为东宫学士兼太学博士陈武帝受禅除鸿胪卿勅譔梁史有文集十七巻】杜棱【字雄盛钱塘人少落泊不为时知颇涉书传武帝镇朱方以棱监义兴琅琊二郡文帝嗣位以预建立功封永城县侯仕至侍中寻加特进防军将军卒諡成配享武帝庙庭】骆文牙【字旗门临安人文帝为吴兴太守引为将帅从平杜龛张彪毎战陷阵勇冠众军又北拒王琳有功封临安县侯厯迁散常侍丰州刺史】顾越【字允南盐官人所居新坡黄岗世有乡校祖道望父仲成家儒学并专门教授越防明慧励精学业遍该经艺仕梁累迁国子博士归乡栖于虎邱山天嘉中诏侍东宫讲读迁给事中黄门侍郎时朝庭草创疑义多所取决所着防服毛诗老子孝经论语等义疏四十余巻】全缓【字宏立钱塘人防受业于博士禇仲都笃志研翫得其精微太建中位始兴王府谘议叅军】隋陆知命【字仲通富阳人好学识大体以贞介自持高智慧等作乱于江左晋王镇江都以其三吴之望召令讽谕反者知命説下贼十七城得其渠帅三百余人以功拜仪同三司焬帝嗣位拜治书侍御史侃然正色为百僚所惮亦赠御史大夫】许善心【字务本新城人初为新安王法曹陈亡高祖拜散常侍于座间制神雀颂奏之高祖甚悦除秘书丞大业十四年化及弑逆隋官尽诣朝谒善心独不至化及曰此人大负气遂害之母范氏曰能死国难我有儿矣亦不食而终　按隋书本传称善心高阳北新城人考隋书地理志高阳河间并无新城县而旧唐书许敬宗传称敬宗杭州人善心子是高祖乃在北之郡望南渡后居于新城无疑矣因从浙江旧志载入】顾彪【字仲文余杭人明尚书春秋大业中为秘书博士撰古文尚书疏共二十巻】鲁世达【余杭人帝时为国子助教撰毛诗章句义疏四十二巻】唐禇亮【字希明钱唐人少警敏博覧图史在陈隋时已显名入唐授秦王文学高祖猎亲格虎亮恳愊致谏高祖礼纳之太宗每征伐亮在军中常预秘谋贞观中累迁散常侍封阳翟县侯太宗既平防乱乃命乡儒官城西作文学馆收聘贤才亮与杜如晦等并以本官兼学士命阎立本图像使亮为之赞号十八学士时在选中者人谓之登瀛洲】凌凖【字宗一富阳人以孝弟闻有谋畧尚气节年二十以书干丞相丞相以闻试其文日万言擢崇文馆校书郎官至尚书后降知达州以没着有六经解围后汉春秋二十余万言】禇遂良【字登善亮子博涉文史工楷贞观中为谏议大夫兼知起居事帝曰朕有不善卿必记耶对曰臣当载笔君举必书高宗即位封河南县公拜尚书右仆射帝将废王皇后立武昭仪遂良力谏不聴因致笏殿陛叩头流血后累贬爱州刺史卒徳宗追赠太尉】禇无量【字宏度盐官人防刻意典坟尤精三礼史记擢明经第累迁国子司业修文馆学士中宗南郊祝钦明第建言皇后为亚献无量据理固争明皇为太子兼侍读撰翼善记以进及即位迁左散常侍兼国子祭酒封舒国公频上书陈得失请采天下遗书不数年四库完治卒赠礼部尚书諡文所撰述百余篇】许远【盐官人善心曽孙寛厚长者明吏治安禄山反明皇召拜睢阳太守防张巡拔众至与逺合兵拒贼贼将尹子竒将十余万再围睢阳食尽援絶城陷被执至偃师不屈死赠荆州大都督官其子玫婺州司马立庙睢阳大中时图像于凌烟阁】章成缅【于潜人家贫笃学性至孝贞元中防母庐墓十五年有紫芝乌鹊麋鹿驯扰之异勅表其闾太和中为山南东道从事】五代吴越罗【字昭建新城人本名横凡十上不中第遂更今名能诗与族人虬邺齐名号三罗光啓中为钱塘令有善政钱镠辟为从事朱全忠篡唐以谏议大夫召不行且劝镠举兵讨梁镠虽不能用心甚义之累官盐鐡发运使著作佐郎迁谏议大夫给事中卒年七十七为文章多气力而性傲睨所着集多散失不传】成及【字宏济钱塘人为杭州团练副使与钱镠同事攻讨宻谋多出于及镠锦衣巡城武勇右都指挥使徐绾叛及与绾战镠得逾城入累官保大彰义等军节度】杜建徽【字延光新城人父棱为钱镠将镇东安有克敌功拜润州刺史建徽少强勇有大志从钱镠征伐輙单衣入阵屡立大功自武安都将累迁昭化军节度使吴越国丞相】林克己【钱塘人忠懿王时官通儒院学士博学善文章宋士逋即其孙也】宋盛度【字公量世居应天府后徙余杭举进士厯屯田员外郎从大名数上疏论边事奉使陜西绘西域图及河西陇右图以献因言形势备御之道帝称其博学累迁知枢宻院事卒諡文肃度精于为文常奉诏编续通典文苑英华子申甫为福建转运使以修洁称从兄京有吏能】杨大雅【字子正钱塘人素好学日诵数万言进士及第累官集贤院学士知亳州大雅朴学自信无所阿附直集贤院二十五年不迁天禧中使淮南循江按部遇风覆舟冠服尽防时丁谓镇金陵遣人遗衣一袭大雅辞不受所着有大集西垣集职林两汉博闻】林逋【字君复钱塘人少孤力学恬淡好古弗趋荣利结庐西湖之孤山二十年足不及城市自为墓于庐侧临终有茂陵他日求遗草犹喜曽无封禅书之句仁宗赐諡和靖先生逋善行书喜为诗多竒句不娶无子教兄子宥成进士宥子大年介洁自喜英宗时为侍御史】卢缜【字叔微杭州人防颖悟及长晓五经大义端拱初游京师钱竒之延誉于朝登进士第调束鹿主簿未赴官卒尝着五帝皇极志孺子问翼圣书数十巻】钱惟演【字希圣吴越王俶之子博学能文辞真宗时献咸平圣政録命直秘阁知制诰祥符中为翰林学士与杨亿刘筠齐名家储文籍侔于秘府在馆阁与修府元龟着典懿等集及金坡遗事録诸书从弟易字希白以才藻知名举贤良方正科累迁翰林学士有金闺瀛洲西垣制集百五十巻青云总録青云新録南部新书洞彻志百三十巻易子彦逺明逸相继皆以贤良方正登科彦逺字子高为右司谏知谕院数有建明】郎简【字叔廉临安人进士及第知宁国县累调随州推官及引对真宗曰简厯官无过而无一人荐违是必恬于进者特改秘书省著作佐郎厯官刑部侍郎简性和易喜宾客即钱塘城北治园庐自号武林居士尝从学朱頔沈天锡二人没访其子孙为主婚嫁平居宴语惟以宣上徳救民患为意孙沔知杭州榜其里曰徳夀坊】谢綘【字希深富阳人父涛以文行称累官太子宾客绛举进士甲科厯官州县虽在外犹数论事迁兵部员外郎请罢内降凡诏令皆由中书枢宻然后施行进圣治箴五篇后知邓州卒绛以文学知名为人修洁醖籍所至大兴学舍好施宗族喜宾客卒之日家无赀有文集十五巻子景温字师直登皇祐进士官礼部侍郎厯知郓州河阳博学洽闻厯事四朝与范仲淹欧阳修友善弟景初景平景初工诗景平善著书撰诗书説数十篇终秘书丞】陆滋【字元象世家于杭通毛郑二诗易春秋举于乡母病不行博及羣书皇祐四年诏録先朝遗士郡以滋应得杭州文学着有诗赋文集二十巻】元绛【字厚之钱塘人登进士第厯知上元永新县台州皆有能绩神宗时拜参知政事绛所至有威名工文辞为流辈推许蕃夷书诏多出其手】陆诜【字介夫余杭人进士起家知桂州亲往邕州阅简武备军声大振交人遂遣使入贡改知延州谅祚防庆州声言复攻大顺诜留其使移牒问故谅祚始谢罪共贡职后知成都陈青苗法不便愿罢四路使者诏独置成都府一路】强至【字几圣钱塘人庆厯六年登第为文简古不拘俗举进士第相韩屡荐充馆阁未及用而卒官祠部员外】虞策【字经臣钱塘人登进士第元祐中为监察御史进右正言数上书论事迁左司谏帝亲政条所当先者五十六事后多施行累官吏部尚书知润州卒】虞奕【字纯臣防之弟第进士徽宗时迁户部侍郎内侍总领内藏予夺颛已视户部如僚属奕白宰相曰计臣不才当易能者不可使他人侵其官即自劾不称职诏为罢内侍集庆守张漴请登封东平守王靓谏执政将罪之奕言靓忧民爱君奈何反为罪靓遂免】沈遘【字文通钱塘人举进士第二通判江宁府归奏本治论仁宗嘉之除集贤校理寻知越州徙杭州为人疏隽博达明于吏治民或贫不能葬给以公钱嫁孤女数百人倡优养良家子者夺归其父母令行禁止奸猾屏息累官翰林学士弟辽字睿达少好学不喜进取熙宁初为西院主簿王安石更张法令辽议论拂意遂罢去辽文章竒丽尤长于歌诗曽巩苏轼黄庭坚皆与倡酬遘孙晦字元用宣和间进士廷对第一绍兴中累官广西经畧胆气过人议论激昻赵鼎尝称之】钱藻【字醇老吴越王五世孙举进士又中制科为秘书校理三上书请光献太后归政天子厯迁侍读学士刻厉于学为人清谨寡过人称其长者】周邦彦【字美成钱塘人博涉百家书元丰初献汴都赋神宗异之自太学诸生一命为正益尽力于辞章累迁徽猷阁待制邦彦好音乐制乐府长短句词韵清蔚传于世】沈括【字存中遘从弟擢进士第神宗时为河北西路察访使辽萧禧来理河东黄嵬地遣括往聘凡六防契丹知不可夺遂舍黄嵬厯知延州元祐中以光禄少卿分司居润卒括博学善文于天文方志律厯音乐医药卜算无所不通有笔谈于世】钱勰【字穆父彦逺子五嵗日诵千言以防知尉氏县神宗召对将仕以清要官以不附王安石命权塩铁判官奉使高丽凡餽饩皆不纳元祐初知开封府有能名厯翰林学士与章惇不合罢知池州卒】孙鼛【字叔静钱塘人微时与蔡京善尝曰蔡子贵人也然才不胜徳恐贻天下忧徽宗时累官显谟阁待制知郓州邑人子为草祭之謡指切蔡京鼛以闻京怒诬以他谤遂致仕鼛笃于行义在广东时苏轼谪居惠州极意与周旋二子娶晁补之黄庭坚女党事起家人危惧鼛一无所顾时人称之卒諡通靖】吴师礼【字安仲钱塘人为秘书省正字以预荐邹浩免徽宗时改右司员外郎师礼工翰墨帝访以字学对曰陛下御极之初当志其大者臣不敢以末伎对兄师仁字坦求笃学厉志防亲庐墓后为吴王教授】钱即【字中道吴越王诸孙第进士厯知庆州徙延安府童贯宣抚陜西欲力平钱弊及行均籴法即抗章极陈其害坐贬睦防作起知宣州以功进龙图学士卒諡忠定】徐奭【杭州人居大坊又尝居万松岭下徽宗朝赐号冲晦先生】鞠嗣复【钱塘人宣和初知休宁县方腊党破县欲逼使降面斩二士以怖之嗣复骂曰何不速杀我贼曰我县人也明府宰邑有善政我不忍杀乃委之而去朝廷知之加直秘阁擢知睦州为贼所伤自力渡江乞师于宣抚未及而卒　按宋史本失载籍贯今据万厯杭州府志采入】滕茂实【字秀頴临安人政和进士靖康元年假工部侍郎副路允迪出使为金人所留迁之代州闻钦宗将至自为哀词且篆宋工部侍郎滕茂实墓九字以授友人董诜钦宗及郊茂实具冠帻迎谒拜伏号泣金人迫令易服不从请从旧主共行金人不许忧愤成疾卒云中诜归言于张浚浚上其事赠龙图阁直学士】唐恪【字钦叟钱塘人以防登第大观中牂柯内附尚恫疑衷甲以迎恪持节招纳尽去兵卫敌望见懽呼投兵聴命靖康初拜同知枢宻院事金兵薄城下何桌为相京城不守车驾至金营恪曰计失矣及金人逼百官立张邦昌令吴开莫俦入城取推戴状恪仰药而死】王禀【海宁人官建武军节度使当靖康之阨以孤军守太原敌九攻而九拒之援兵不至粮絶城陷与其子荀入告原庙抱太宗御容同赴汾水死建炎四年追封禀安化郡王諡忠壮荀赠右武大夫恩州刺史召其孙沆袭封】何铸【字伯夀余杭人政和进士高宗时拜御史中丞秦桧主和议逮岳飞系大理狱命铸鞫之铸察其白之桧桧不悦铸曰铸岂区区为一岳飞者强敌未灭无故戮一大将非社稷之长计桧讽万俟卨论铸私岳飞谪徽州嘉定初諡恭敏】李琼【仁和人以鬻缯为业事母孝母喜食时新琼百方求市得之必十倍酬其直】张九成【字子韶钱塘人游京师从杨时学绍兴二年对防直言擢第一授镇东军签判忤提刑张宗臣投檄归赵鼎荐于朝累迁权刑部侍郎金人议和九成为赵鼎陈十事鼎既罢秦桧诱之九成不从又对高宗言敌情多诈不可不察桧恶之谪守台州再居南安军凡十四年桧死起知温州九成研思经史多有训解宝庆初追封崇国公諡文忠】叶时【字秀仁和人淳中登第操履端凝博学善属文尤防周礼累官龙图阁学士卒諡文康所着有礼经防元竹野集】黄黼【字元章余杭人少游太常第进士累迁太学博士轮对言用人之道帝嘉奬之除两浙转运副使毘陵民饥取草根以充食郡县不以闻黼取民食以进乞赈济全活甚众官至权刑部侍郎】关注【字子东钱塘人绍兴五年进士尝教授湖州与胡瑗之孙涤裒瑗遗书得易解中庸义藏之学宫意在美风俗新人才有集二十巻】赵汝谈【字履常余杭人淳熙中进士第佐丞相赵汝愚定大策汝愚去国汝谈与弟汝谠上疏乞斩韩侂胄闻者吐舌累献备边计厯江西提举常平理宗初入对言多剀切兼直学士权吏部侍郎复疏边事诸法帝称叹进权刑部尚书卒諡文恪汝谈天资絶人自少至老无一日去书册所着有诸经及孟荀庄诸子通鉴杜诗注　按汝谈宋史本传缺系籍据咸淳临安志云太宗八世孙居余杭嘉熙四年卒景徳四年諡文恪今増入】赵汝谠【字蹈中汝谈弟少俶傥有轶材折节读书与兄齐名以讼汝愚坐废后登嘉定初进士厯知温州卒】洪咨防【字舜俞于潜人嘉定进士厯金部员外郎应诏直言为史弥逺所恶镌秩去理宗亲政召为礼部员外郎拜监察御史上疏指陈时弊又乞罢枢宻使薛极以厉大臣之节章三上出之其他得罪清议者相劾去朝纲大振拜翰林学士加端明殿学士卒子勲字伯鲁登淳祐进士第人称其有父气骨仕至兵部尚书卒諡文清】李宗勉【字强父富阳人开禧进士累迁监察御史时谋出师汴洛宗勉力言宜修内治合人谋以饬边防嘉熙中同佥书枢宻院事深陈和议之非屡条边事皆切时弊拜左丞相守法度抑侥幸不私亲党召用老成尤乐闻谠言卒赠少师諡文清】章樵【字升道昌化人嘉定进士厯海州高邮山阳教官习知海徼事再上时宰书力陈李全必叛全果乱郡县官多被祸樵率诸生盛服坐堂上讲诵贼至敛刄而退擢宰吴判常州皆以廉着终知处州着有集】赵景纬【字徳文于潜人少勤学弱冠得周程诸书读之恨不及登朱子之门与叶味道诸人相往来研索益精淳祐初登进士第知台州有惠政进考功郎兼崇政殿説书时慧出于栁应诏上封事咸淳中兼权中书舍人封还滥恩词头进权礼部侍郎进圣学四箴卒諡文安景纬天性孝友雅志冲淡亲没无意仕进故其立朝之日不乆云】孙守荣【富阳人生七嵗病瞽遇异人教以风角乌占之术其法以音律推五数播五行测度万物始终盛衰之理凡问者一语顷輙知休咎宝庆间名大显淮南帅荐诸朝为丞相史嵩之所忌贬死逺郡】赵夘发【字汉卿昌化人淳祐中以上舍登第通判池州元兵渡江守王起宗弃官而去夘发摄州事缮壁聚粮为守御计都统张林隂降敌夘发与妻雍氏同缢死赠华文阁待制諡文节妻赠顺义夫人】谢绪【钱塘人理宗皇后谢氏之族世居邑之安溪徳祐二年帝北狩谢太后以病请留元兵突入宫舁之而去绪大恸与其徒诀遂赴水死时苕水陡涌高丈余绪尸立而逆流举葬于金龙山之侧】汪元量【字大有钱塘人为诗感慨有气节善鼓琴宋亡从三宫北去留燕甚乆至文天祥所作拘幽十操元祖闻其名召之乞为黄冠归自号水云子有水云集】葛天思【字号及仁和人仕宋甫半载为元兵所执勒降不从遂割其耳旋自缢无子妻妾二人协志守贞其里门在县梅东巷内名割耳巷又名葛巷妻妾没朝封双夫人即以所居为庙】元叶李【字太白一字舜玉杭州人宋景定间以太学生伏阙上书攻贾似道窜漳州宋亡归富春山世祖闻其名徴为浙西道儒学提举至元中召见询以治道李厯陈古帝王得失成败之由请复立各道儒学提举及郡教授累擢尚书左丞始定至元钞法又请立太学荐周砥等十人为祭酒等官帝皆从之官至平章政事卒諡文简】凌纬【字景文昌化人笃学能文大徳中以才荐为雪江书院山长寻弃去着唐山纪事董子雅言寿者録氷室集事偶韵语等书年九十三卒县令表之曰康徳先生】朱清【字元之富阳人自防力学以气节自许宋末与叶李为同门生甚契已而李以攻贾似道投漳州友朋莫敢往省清独往与之诀且具酒食服用之需亲防送出二千里外及似道罢李免归清候之江上相见无一语相劳第勉之以风节自终元至元间李居左揆士趋附恐后清独漠然若未始有一日之雅者李数遣人迎致之卒不往终以布衣居邑之东山乡人称东山先生】邓文原【字善之一字匪石其先绵州人父漳徙钱塘至大中由修撰授江浙儒学提举科举制行文原校文江浙虑士守旧习大书朱子贡举私议揭于门延祐中佥江淛肃政廉访司事折狱有声迁集贤直学士兼国子祭酒文原为文精深典雅当大徳延祐时与袁桷黄潜辈振兴文教有文集若干巻諡文肃】杨载【字仲宏杭州人少孤博涉羣书年四十不仕延祐初仁宗以科目取士载首应诏遂登进士第厯宁国路推官载为文以气为主而诗尤有法凡所撰述人多诵之】钱惟善【字思复钱塘人至正元年省试罗刹江赋惟善据枚乗七发辨钱塘江为曲江由是得名号曲江居士官副提举张士诚据吴遂不仕】陈斗龙【字南仲昌化人父天泽娶盛氏无子又娶妾王氏生斗龙遣去后天泽与盛卒斗龙哀毁感泣有羣鸟集其舍飞鸣不去儒学提举孙朝端举其孝行为宗晦书院长后弃官寻生母凡六年乃得之负母过百丈山遇徽防泣求以身代贼义之舍去】俞全【杭州人防被掠卖为劄糕家奴后为良自汴步归杭寻其母及姊得之事母以孝闻】明邹济【字汝舟钱塘人博学强记永乐初以平度知州预修太祖实録除仪制郎中累官左庶子少詹事辅导东宫多所禆益时官僚多得罪死济以忧卒仁宗立赠太子少保諡文敏子干字宗盛正统进士景帝初由兵部中超擢本部右侍郎以才为于谦所终礼部尚书】王洪【字希范钱塘人八嵗能文十八举进士永乐中累擢翰林侍讲帝颁佛曲于塞外命洪为序不应诏罢去洪有逸才与闽人王偁王进王达称四王偁最自负独推重洪不敢与齿】陈镛【字叔振钱塘人永乐进士由庶吉士授祠祭司主事杨士竒称其清介端表里一出于正宣徳初从安逺侯栁升征交趾升恃胜轻贼不为备镛亟言于尚书李庆庆以告升不聴遂败镛死之】夏时【字以正钱塘人永乐进士授户科给事中洪熙元年议改钞法时力言其不便议卒寝宣徳初一日三上封事称防命署尚宝司兼理吏礼兵刑四科身视七事无愆滞擢江西佥事终广西布政使时廉洁好义亲殁庐墓有异徴殁而乡人祀之名其祠曰孝廉】于谦【字廷益钱塘人永乐进士宣徳初授御史以才超迁兵部右侍郎巡抚河南山西在任十九年大着声绩正统末召为兵部左侍郎额森入防英宗北狩郕王监国迁兵部尚书侍讲徐珵倡议南迁谦厉声折之守议遂定时中外汹汹独猗重谦景帝遂勅谦提督各营军马额森逼京师谦身督诸军力战却之论功加少保额森见中国无衅因遣使议和卒还上皇谦力也谦秉性忠直忘身忧国不避嫌怨徐珵后改名有贞及石亨辈忌嫉之英宗复位亨等诬谦谋迎立襄世子遂弃市籍没家无余赀成化初复官宏治初加赠太傅諡忠愍万厯中改諡忠肃子冕字景初屡上书讼父寃官至应天府尹　额森旧作也先今改正】柴车【字叔舆钱塘人永乐中以举人累官职方郎中宣徳五年擢兵部右侍郎正统初西凉不靖以车廉干命协赞甘肃军务劾总兵刘广等防师冒赏罪帝旌其忠直在边章数十上悉中事宜终本部尚书】王【仁和人永乐中由举人厯御史山西佥事四川副使居官方洁一介不取致仕归家无担石储衣敝缀之以纸杭州守奏闻于朝赐之金再拜固辞竟冻饿而死】叶文荣【海宁人性孝友弟酗酒杀人论死母日悲泣不食文荣患之谓母曰儿已有子请代弟死遂诣官服罪】杨宁【字彦谦钱塘人宣徳进士授刑部主事正统己未随征麓川师次境上贼遣人约降宁请严兵以待众以为迂贼众果奄至士卒多陷辛酉总督王骥仍以宁行宁督战渡江不避矢石士卒用命遂克之又语骥令诸道俱奋乗势捣贼巢贼死者无数还陞刑部右侍郎奉命叅赞云南军务时麓川贼首逸于缅宁简鋭师先遣使责缅缅人惧求出贼自效遂诛大熟函其首以献景防初晋礼部尚书调南京刑部天顺改元致仕】夏诚【字克诚仁和人宣徳举人正统初擢御史英宗北征诚上疏力谏不聴扈从至土木遇难以身捍卫冒矢石身被数创血溅御衣殁于阵天顺初赐卹官其子】夏时正【字季爵仁和人正统进士景防中以刑部郎中録囚福建多所平反累擢南京大理卿成化七年巡视江西灾伤除无名税十余万汰诸司冗役数万増筑南昌濒江堤及丰城诸县陂岸乞归贫甚僦居民舍布政使张瓒为筑西湖书院居之时正雅好学闲居乆多所著述于稽古礼文事尤详】江玭【字用良仁和人景防进士授礼科给事中谏滥度僧道讼按察使陈璇寃劾武清侯石亨罪声震一时成化中官至山东叅政致仕归囊箧萧然世业悉以让兄弟子澜字文渊性孝友成化进士厯官南京礼部尚书卒赠太子太保諡文昭澜子晓晖皆进士晓字景然嘉靖中为工部右侍郎厯官以清慎称晖字景孚庶吉士武宗南巡抗疏谏受杖阙下官至河南佥事】苏平【字秉衡海宁人永乐中举贤良方正不就与弟正游京师并有诗名在景防十才子之列】项骐【仁和人景防中举授南京礼部司务宪宗初应诏陈言谓李贤王翺当曺钦作乱不能奋身死义屈节求免廉耻谓何并请内防毋干政皆人不敢言者厯南京刑部郎中谢病归寄居于人甘贫屡空巡按御史高其节筑室居之】姚文【仁和人为京卫军父早防毎晨出赴操拜母而往归亦如之母殁择葬地于玉泉山虎跑成穴天顺中旌表】洪钟【字宣之钱塘人成化进士为刑部主事晓习律令尚书林聪器之宏治初迁四川按察使马湖土知府安鳌恣淫虐钟捕送京师一方始靖厯右副都御史巡抚顺天整饬蓟州边备建议増筑墙千余里缮复城堡二百七十所悉城缘边诸县因奏减防秋兵嵗省数万正徳中湖广饥盗起命钟以左都御史总制军务讨之陜西河南四川皆焉以功进太子太保卒諡襄惠】祝萃【字惟贞海宁人成化进士授刑部主事刘防妖言狱起萃论救之改工部从侍郎徐贯治水苏松以功进员外郎寻告归即家授徒布衣蔬食泊然无求于世正徳时厯广东左布政乞归日事著述以终老】何讷【富阳人父防庐墓蛇虎不为害成化中旌表】陈璋【仁和人以嵗贡生入国学父卒庐墓妻钱氏值姑患疽以口吮之而愈宏治中并被旌】胡世宁【字永清仁和人宏治进士累官南京刑部主事上书极言时政阙失再迁郎中与李承勋魏拔余祐称南都四君子厯太平宝庆知府迁江西副使寜王宸濠骄横有异志世寜上疏极言宸濠贿用事者诬以罪谪戍沈阳居四年宸濠果反起戍中累擢四川巡抚嘉靖初召为兵部侍郎迁左都御史持大体上宪纲十余条以清庶狱肃官方改刑部尚书毎重狱必别白为帝言之转兵部陈兵政十事又上备边三事以疾乞归世寜风格峻整居官廉疾恶若仇而荐贤士如不及卒赠太保諡端敏】邵鋭【字士抑仁和人正徳三年防试第一由编修出为寜国推官厯福建提学副使刻意奋励以严苦自持日食惟菜根糠饭厯官皆有惠泽比去士民多涕泗追送嘉靖中迁太仆卿得疾告归以门防予兄子生平耻近名学以程朱为鹄卒之日囊无余金赠右副都御史以笃学有行特諡康僖】邵经邦【字仲徳仁和人正徳进士嘉靖初厯刑部员外郎张璁与经邦为同年生屡招致之经邦薄其人不应己以日食上言陛下复召张璁桂萼辅政人言籍籍今天变若此安可弗畏帝大怒立下镇抚考讯谪戍福建镇海卫乆之卒隆庆初复官子重生字古庵建白阁于灵鹫山呼猿洞祀许由及唐宋名贤为楼二楹中祀其父经邦足迹不入城市过节序归家信宿事已即还尝送其友抵城即辞曰吾不入此乆矣如是者二十年】徐江山【字六桥钱塘人正徳进士官尚宝卿性直敢言夏言与曾铣受祸无敢白其者江山首上疏首救陶仲文段朝用以方术得幸江山力辨其奸又冯恩罊狱中子行可刺血写疏自防阙下江山力赞通政为引奏得末减其好义如此】许相卿【字伯台海宁人正徳进士世宗立授兵科给事中宦官张鋭张忠有罪论死帝复寛之又议加兴献皇号相卿皆疏争又李贤以中官义子袭锦衣指挥崔文以左道罔上林俊以正人被谮前后论奏词甚切直帝卒不聴遂谢病归】田汝成【字叔和钱塘人嘉靖进士为礼部主事上言衣冠之侣流窜穷荒望悉加寛宥忤旨切责厯广西参议分守右江与翁万达讨平土酋赵楷李寰及努滩贼侯公丁之乱终福建提学副使汝成博学工古文撰炎微纪闻西湖游覧志见称于时子萟蘅亦有才名】张瀚【字子文仁和人嘉靖进士厯大名知府谙达犯京师诏遣兵部尚书徴畿辅民兵入卫瀚立简八百人驰至真定请使者阅之若素练者累擢右副都御史巡抚陜西隆庆初提督两广皆有声万厯初擢吏部尚书瀚为张居正所引及居正遭防中旨令瀚论留瀚持不可居正怒嗾言官劾之勒致仕士论重之卒赠太子少保諡恭懿谙达旧作俺答今改正】　陈洪蒙【字元卿临安人嘉靖进士授刑部主事兵偹九江盗起必洗其窟巡抚贵州时施州蛮黄中叛诏洪蒙偕楚蜀二镇讨之自川东率大军入深箐破洞砦百余蜀兵从西北蹑之黄中迫入楚叩军门请死时贵与蜀有战功而楚坐得酋首蜀楚争功不能决洪蒙曰皆天威也三省安得徼之疏上称洪蒙能让属疾疏请骸骨当候代复力疾刬平镇逺卭水巴狼等叛苗御史上前后功赐白金文绮加等】查秉彜【字性甫号近川海宁人嘉靖进士擢礼科给事中定庄敬太子冠礼转户科防大计羣吏条吏弊七事以上后以劾严嵩父子杖阙下谪云南定边尉嵩败起官终顺天府尹】童汉臣【字重良钱塘人嘉靖进士擢御史巡按山西谙达薄太原为设方畧督诸将击败之以劾严嵩被谪嵩败起知泉州府倭防犯境有保障功终江西副使　谙达己见前今改正】髙仪【字子象钱塘人嘉靖进士选庶吉士授编修累官礼部尚书穆宗即位诸大典礼皆仪所酌定事有不可必力争掌礼部四年每嵗暮类奏四方灾异遇事秉礼循法居职甚称进文渊阁大学士卒赠太子太保諡文端仪性简静寡嗜好室无妾媵及殁几无以殓】孙商伟【富阳人嘉靖中嵗贡生授福建宁徳教授倭防陷城入学宫欲挟以行商伟曰吾学官也职当死学中遂遇害】方廉【字双江新城人嘉靖进士厯礼部中尚书徐楷知其贤言于吏部以为松江知府数年大治累陞苏松巡抚总督漕运长于应变所至办治终南京工部右侍郎】孙枝【字敬身钱塘人嘉靖进士厯给事中疏言纳级指挥寔壊军政宜罢又言崇文门商课例皆收钱自每钱七徴银一分钱法遂壊请徴钱如故悉从之巡视光禄多所定改巡京营诏遣中官吕用等典京营军枝力谏乃已善能因事争执后至山西右防政】宋应昌【字桐冈仁和人嘉靖进士累官山西副使巡抚山东上海防事宜预防倭为患进选将练兵积粟三防己而语验廷议服其先见拜兵部侍郎经畧朝鲜假便宜行事即与李如松袭取平壤进收开城黄梅平畿江源四道悉下时兵部尚书石星惑于封贡之説议撤兵应昌请留兵协守星不聴应昌度事难办引疾乞归后叙平壤功加右都御史子守一亦有名】应明徳【字养虚海宁人嘉靖进士授刑部主事时杨盛奏劾严嵩十罪五奸有旨先下镇抚司榜问究主者嗣缇帅杖一百送刑部治罪濒死再苏提牢皆奸党也明徳独检汤药视饮食者十四日后説尚书出之老监迁于外库或訹以重祸勿慑也】江圻【字子望晓子隆庆进士厯南京刑部员外郎终广西提学佥事性纯孝父母疾尝防粪衣不解帯居防哀毁泣血寝苫食淡三年经寝室必俯其首目不流视妻化之经夫庐亦然当事欲奏闻于朝力辞曰奈何因父死为名既卒门人私諡孝端先生】江铎【字士振圻子万厯进士厯山西按察使播酋杨应龙叛擢佥御史巡抚偏沅帅师破玛瑙长坎诸囤苦竹三度等关乗胜及海龙困应龙缢死又讨平皮林八洞诸蛮以劳疾归卒赠兵部右侍郎】洪曜祖【字诏孙钟孙也万厯进士由庶吉士除给事中疏请撤矿内臣劾本兵田乐纳贿骩法语侵阁臣沈一贯降级居家十年起嘉定县丞累陞都御史巡抚汀贑平流贼苏俊等功未叙被劾归卒年七十九赠兵部尚书】黄汝亨【字贞父仁和人脑后棱棱有竒骨目如曙星万厯戊戌进士授进贤县邑多浮赋汝亨上书台司力争之寛其征又为建仓水次不病输挽暇则与诸生论文奏最以忌者左迁乆之起南京工部主事陞礼部郎中视学江西力持风格进叅议偹兵湖西逾年谢病归结庐南屏着有寓林集三十巻诗六巻】钟化民【字维新仁和人万厯进士厯仪制郎中帝命并封三王化民与顾允成面语王锡爵于朝沈王请封其庶子为王化民持不可进光禄丞河南大饥奉命往赈全活数十万人擢太常少卿寻以右佥都御史巡抚河南讨平南阳矿盗及夹河贼以劳瘁卒官勅建忠惠祠祀之】卓尔康【字去病仁和人万厯举人为大同推官迁两淮分司罢归贼陷京师悲愤卒尔康究心经济作河渠议十篇他若礼乐郊庙财赋转运钱法官制各有成书其于兵事尤善官大同时卢象升方为总督延之上座咨兵事尔康抗谈漏下乃己象升用其防多效所着有易説诗乐春秋辨义诸书】章希义【富阳人天啓中浙东大饥尽储粟以赈宗族有不能婚嫁者为之择配不能就学者设义塾以教之以故里中咸曰寜为刑罚所加毋为章公所短又崇祯中昌化王锡衮余杭严武顺钱塘陆竒　本朝俱以义行　旌】王道焜【字昭平钱塘人万厯举人崇祯时以邵武同知知光泽县平贼有功陞兵部职方主事方待命都城陷南迁及杭州失守遂投缳而死本朝乾隆四十一年】
　　【赐諡节愍】许文岐【字我西仁和人崇祯进士授南京兵部主事进郎中出知黄州府贼大掠江北佐尚书范景文治戎备景文甚之厯迁下江防道副使守鄿城拒张献忠城陷被执不屈死赠太常卿又叅将崔文荣海宁人并于　本朝乾隆四十一年】
　　【赐諡忠烈】陈潜夫【字元倩钱塘人崇祯举人十六年除开封推官时属邑多从贼潜夫结副将刘洪起大破贼将陈徳于栁园福王立擢监军御史巡按河南寻入朝陈中兴之策甚悉马士英佯应之而隂绌其言南都陷从鲁王于绍兴计恢复及江上师溃走山隂化龙桥偕妾二孟氏赴水死又同县同知翁之琪并于　本朝乾隆四十一年赐諡忠节】顾王家【字翊明仁和人崇祯时为汝州吏目抚贼有功当迁防贼复来防汝人乞留之助郏城知县李贞佐拒贼城陷被执大声叱贼乱刀斫死子国亦死之　本朝乾隆四十一年】
　　【赐諡烈愍】姚竒允【字有仆钱塘人崇祯进士授南海知县有声入为兵部主事改御史巡按广东未任闻贑州围急与郝维经分道募兵入城拒守城破死之子端字以式亦死又提学副使翁鸿业知州赵景和俱同县人　本朝乾隆四十一年赐諡节愍】徐庆余【字兆谷新城人崇祯中以举人授四川珙县知县有惠政流贼陷蜀庆余坚守孤城力尽城陷被执不屈子文斗请以身代并遇害　本朝乾隆四十一年】
　　【赐諡节愍】俞起蛟【字芝云钱塘人以明经授鲁藩长史时肃王欲废世子起蛟力持不可嵗饥劝王广加赈恤泰山盗起势张甚起蛟力战破其众崇祯十五年兖州破鲁王死起蛟力战一门殉节者二十三人又湘东道姚生文仁和人知县郁廷谏杭州人监军余元良海寜人都司许常辰余杭人并于　本朝乾隆四十一年赐諡节愍】陆培【字鲲庭钱塘人父运昌初名鸣勲万厯甲戌进士与弟举人鸣时鸣煃并驰名艺苑有三鳯齐鸣之称运昌知永丰吉水二县有治绩培少负俊才有文名行谊修谨举进士为行人奉使事竣归省南都覆谋结壮士保乡土闻潞王降遂自缢死兄圻亦有才名国变后遁入武当不知所终培于　本朝乾隆四十一年】
　　【赐諡忠节】周宗彜【字五重海寜人崇祯举人城陷殉节死妻卜氏与二妾朱氏柴氏从死弟啓巷战力竭被杀同邑俞元良字仲骏崇祯进士与兄元礼俱殉难死　本朝乾隆四十一年】
　　【赐入祠】祝渊【字开美海寜人崇祯举人防试入都适都御史刘宗周削籍渊未识宗周抗疏争之帝下礼官议逮下诏狱寻被释都城陷吴麟征殉难渊亲为含殓扶柩而还遂师事宗周尝有过闭门长跪流涕自挝杭州失守渊方葬母事毕投缳而卒又千戸蒋心赤刘璿玑萧文玺俱海寜人生员诸复方天眷俱仁和人并于　本朝乾隆四十一年】
　　【赐入祠又有赐諡节愍之左长史郑安民给事中陈士京】
　　【赐入祠之主簿陵介祚经厯郑元俊俱系浙人因未详其县籍今姑附于首府之下】朱朝瑛【字美之海寜人崇祯进士除旌徳知县归专事穷经初漳浦黄道周精易象厯数之学以授时厯分配三百八十四爻验古今治乱词旨深奥朝瑛受业其门独能通之编释五经多破前儒成説名五经畧记同邑张次仲方八嵗母疾刲股而愈举天啓乡荐诗易并有著述其持论间与朝瑛殊然归趣一也】



　　钦定大清一统志巻二百十八
　　钦定四库全书
　　钦定大清一统志巻二百十九
</div>
    <div class="pagination">
<a href="大清一统志_page104.html">上一页</a><span>...</span><a href="大清一统志_page100.html">100</a><a href="大清一统志_page101.html">101</a><a href="大清一统志_page102.html">102</a><a href="大清一统志_page103.html">103</a><a href="大清一统志_page104.html">104</a><span class="current-page">105</span><a href="大清一统志_page106.html">106</a><a href="大清一统志_page107.html">107</a><a href="大清一统志_page108.html">108</a><a href="大清一统志_page109.html">109</a><a href="大清一统志_page110.html">110</a><span>...</span><a href="大清一统志_page106.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
