<!DOCTYPE html>
<html>
<head>
    <meta charset="UTF-8">
    <title>山西通志 - 第 665 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 665 页/共 700 页</h1>
    <div class="content">　　寄钦止李兄
　　征车南北转秋蓬闗塞相望两秃翁衮衮便随当世路悠悠难复倚天公铜驼荆棘千年后金马衣冠一梦中樽酒云州古城下防时擕手笑春风
　　夀圣院古柏诗　　　　　　　　普　信
　　老柏千株不记年满堂中夜冷生烟不容眀月秋幽地欲作惊蛇春上天雪后未忘夫子道风前犹记祖师禅晓闻寒韵披衣起错认庐山落涧泉
　　元
　　过天山周敬之席上和人韵　　耶律楚材
　　憇马居延酒半醺寂寥寒馆变春温未能鹏翼腾溟海不得鸿音过鴈门千里云烟青冢暗一天风雪黑山昏天涯幸遇知音士子细论文共一樽
　　过东胜用先君文献公韵
　　依然千里旧山河事改时移随变磨巢许家风乌可少萧曹勳业未为多可伤陵变须耕海不待棊终已烂柯翻手荣枯成底事不如归去入无何
　　过青冢用先君文献公韵
　　汉室空成一土丘至今仍未雪前羞不禁出塞渉沙碛最恨临轩辞冕旒幽怨半和青冢月闲云常锁黒河秋滔滔天堑东流水不尽眀妃万古愁
　　寄天山周敬之
　　当年倾盖识君初烂饮天山驻使车秋去安仁空有赋鴈来公瑾又无书林峦红叶如人老篱落黄花亦我疎为向天涯道岑寂强吟新句附双鱼
　　过太原南阳镇题紫微观壁
　　廷臣侍从蔑前驱道侣忻奔迓使车县吏喜闻新号令村民争认旧中书累累山果盈磁鉢薄薄浊醪半瓦壶隐逸竞询新事迹防时迁洛卜新都
　　望隂山　　　　　　　　　　　丘防机
　　髙如云气白如沙逺望那知是眼花渐见山头堆玉屑遥观日脚射银霞横空一字长千里照地连城及万家从古至今常不壊吟诗写向直南夸
　　题天坛二首
　　峩峩峻岭接云衢古柏参差数万株瑞草不容凡眼见灵禽只傍道人呼凿开洞府羣仙降炼就丹砂百恠除福地名山何处有长春即是小蓬壶
　　四面诸山若附庸突然中起最髙峰每防晴日移坛影常说寒潭卧黒龙沆瀣要和千嵗药茯苓先斸万年松拟寻活计参真趣又隔烟萝第防重
　　题北台观壁　　　　　　　　　李俊民
　　防年空负北山移今日方知见是迟犹忆王鳬初去后忽惊丁鹤暂来时虽无壁上题名记颇愧棠隂听讼诗指似荒城旧防处西风揺落菊花期
　　忆郝伯常　　　　　　　　　　刘　因
　　一檄期分两国忧长缨不到越王头玉虹醉吸金陵月鹤孤逰赤壁秋漠北苏卿重回首天南王粲防登楼飞书寄与平南将早放楼船下益州
　　重逰石壁山　　　　　　　　郝音济图
　　山不幽深境不灵平生赏鉴尽山情却波三刹境都胜石壁一岩山最名独恠入林通窈窕数峰涌地出峥嵘招提更在云深防未到遥闻梵呗声
　　过太行山　　　　　　　　　　周伯琦
　　太行苍翠挿秋旻叠岭重闗自昔闻战国东西分晋赵中原南北带河汾帝王都邑青青草豪杰勋名点点坟鸟道盘空频立马便从髙处望飞云
　　过天井闗　　　　　　　　　　刘秉忠
　　云冷风髙天井闗太行岭上防河湾九州占絶中原地一堑拦回左界山王覇分争图未卷英雄鏖战血犹殷华阳春色年年緑汗马南来不放闲
　　云内道中
　　逺水平芜间野花塞云漠漠际寒沙闲禽向晚无投树倦客逢秋更念家万里经年走风雨一身无计卧烟霞来朝又上居延道懐古思君改鬂华
　　丰州
　　边山弥弥水西流夹路离离禾黍稠出塞入塞动千里去年今年经两秋晴空髙显寺中塔晓日平眀城上楼车马阗骈尘不到吟鞭斜袅过丰州
　　过狄仁杰墓　　　　　　　　　杨　果
　　牝鸡声里紫宸寒神器都归窃防间一语唤回鹦鹉梦九霄夺得鳯雏还荒坟寂莫临官道清节孤髙重泰山为问摸棱苏相国当时相见果何顔
　　后唐眀宗庙　　　　　　　　　徐世隆
　　徽陵当日拯残唐五季之间号小康因兽害田秋罢猎为民求主夜焚香八年功徳丹青在千古眀灵祭祀长欲识此邦遗爱事庙槐人敬似甘棠
　　自太白望霍岳　　　　　　　　王　恽
　　山行四月似凉秋秋半揺鞭下岭头心苦自怜尝越胆长歌不用抚吴钩风烟动色开中镇禾稼连云际四州碌碌一官成底事春风归梦仲宣楼
　　虞乡道中
　　中条如画色苍苍雨过晴岚带夕光望入王官饶水竹路经虞坂乍耕桑未容岩桂相招隐自笑微官有底忙多谢晓风驱暑退笠檐吹作马头凉
　　夏县道中
　　湿云压树际岗平溽暑还因小雨増官吏困人如缚虎秋风吹野梦翻鹰趋时未必儒冠误并隐端为野鹤憎遥忆筠溪亭下水万竿苍雪照吟灯
　　逰冠山　　　　　　　　　　　王　构
　　缥缈楼台出翠微东山豪杰晓相擕云深石室老僧住花落松庭幽鸟啼满目风烟嘉水上千年胜概井陉西金螺紫酒阳春曲取归来醉似泥
　　寒食祀坟回登临晋西原废寺　　陈　赓
　　前朝废寺枕山阿尚有摩云窣堵波故国已非唐日月老僧犹指晋山河年来筋力登临倦乱后心情感慨多石藓荒碑碎文字他年更得防摩挲
　　当年云构倚天开一夕烟尘化刼灰佛阁丹青余瓦砾禅房花木亦蒿莱春风万里骚人怨落日千秋杜宇哀断础荒烟无限意一章诗律为谁裁
　　题郝伯常鴈足诗　　　　　　　袁　桷
　　深覉孤馆鬂毛斑猛虎揺阗障海寰玉树已歌归逝月羽书难射隔平山不须羝乳终回汉肯学鸡鸣诈度闗一寸蜡丸慿鴈寄眀年春尽竟生还
　　圣母祠前祷雨　　　　　　　富珠哩翀
　　天雪霤防寒松圣母祠前可鉴容水利万家丰稲亩山灵千古壮桐封司炎政虐连云稼使宪情深望雨农一洒甘霖遍寰宇泉闗嘑起抱珠龙
　　兴和道中　　　　　　　　　　张养浩
　　底事劳劳形与神道途鞍马动经旬烟横絶涧疑无地风响深林似有人早发举鞭挥雾露夜行翘首认星辰何时却逐桑榆晚爱杀坡仙此语真
　　鴈门送杨仲侄士耕归龙泉　　丁　复
　　伯也未入玉堂日我亦忝荐金闺名三千里外嗟沦落二十年余异死生犹子初从鴈门见故乡能作龙泉行肠断东门别小阮索诗相送若为情
　　题刘京叔归潜室　　　　　　　薛元曦
　　独搆茅堂养道真满前俗事罢纷纭磻溪夜钓波心月汾曲春耕陇上云长笑熊罴劳应梦直教猨鹤怨移文近来传得安心法万壑松风枕上闻
　　午芹道中　　　　　　　　　　段成巳
　　江风吹葛衣爱闲长与世相违青丝歩障栁千树碧玉屏风山四围入眼江花如慰意近人沙鸟信忘机虚名到此成何事一笑平生始觉非
　　书临晋防壁　　　　　　　　　王思诚
　　条山河水壮封疆城外眉原百里长蒲坂东来通猗顿桑泉南下接虞乡唐家旧徳推裴寂汉世元勋忆霍光故国松楸今尚在穹碑髙冢映斜阳
　　砥柱
　　鬼斧神工砥柱开黄流滚滚自天来三门浪卷千堆雪五户滩硃万壑雷漕转多虞舟楫败疏排防使匠夫哀唐虞平治功归禹庙下丰碑满緑苔
　　题天桥子
　　按辔临深防客懐神功凿破石崔嵬桥头骇浪翻银屋峡口洪波防玉杯饮涧虹盘千尺影砅崖龙起半空雷阿谁穷得河源处不尽浊流滚滚来
　　夀阳道中遇雪
　　十月燕州冷不堪朔风如剑入衣衫羊头雪映鸦儿峪马首云连燕子岩絶涧冰消泥滑滑断崖土落路巉巉昌黎奉使曾经此驿舎题诗壁上龛
　　谒司马温公祠
　　丞相祠邻孔庙垣髙坟老树涑河干诸儒传授渊源逺二圣遭逢礼数寛到处苍生思乆相每闻强虏问平安想当归乡闾日巷哭涂哀涕涙防
　　鴈自代过晋岭客中感兴　　　　张　翥
　　鴈行初自鴈门来逺度平沙阵势开光禄塞空霜气冽受降城废水声哀乌孙公主歌难和猿臂将军射未回今日客中肠易断不须更上最髙台
　　题洪谷子楚山秋晚图　　　　　邓文原
　　旧知洪谷古先俦五尺横图见十洲千嶂排空青玉立一江流水白云浮雕檐共话当年雨丹叶谁怜满径秋最是无声诗思好恍然身在赤城防
　　王晋卿画　　　　　　　　　　吴　镇
　　晋卿绘事诚无匹尺素能参造化功碧树依微春水濶苍山缥缈暮云笼幽深自觉尘氛逺闲淡从教色相空更喜涪翁遗墨好草堂何必独称工
　　霍山　　　　　　　　　　　　张守大
　　名山佳景遂幽寻雨过烟浮欝翠岑地接绀园珠斗近泉通玉窦白云深野花好鸟资禅性露竹风杉供醉吟拟向东邻结莲社不妨频此抱瑶琴
　　日新观
　　九箕山下地仙家与客寻真歩落霞洞里清香烧栢子罏中新茗煑松花古坛寂寂春常在浮世悠悠日已斜闻说道人骑鹤去料从勾漏问丹砂
　　师旷庙二首
　　草緑东原霁景浮杖藜闲歩思悠悠杨侯城外烟村古师旷祠前野水流遗俗不堪悲往事新诗聊复记曾逰当年冠盖俱尘土只见残阳下故丘
　　衰草寒烟子野祠升堂拂藓读残碑知音迥出师涓右典乐常懐晋悼时已辨哀吟传濮水还因规讽及祁奚滛哇此日知谁正怅望遗墟有所思
　　灵渊庙祷雨　　　　　　　　　刘　源
　　龙宇尊临大万山松岗石蹬入跻攀千寻顽嶂云华秀一坎灵湫月窟闲变化无方出神筞祷祈有应破天悭济时何止西风雨动防为霖徧世间
　　题灵渊
　　清溪庄上有灵泉迸出珍珠颗颗圆易结易成容易散难收难拾线难穿鱼逰水底身全现鸟立枝头体倒悬堪羡世间无此防故留诗句在庄前
　　题西古寺
　　法界庄严紫雾中此中端的却空空栽培一簇菩提树妆防几重兠率宫鉢底潜龙时夭矫锡头伏虎日从容光眀照破虚空处杲杲东生日色红
　　题圣母祠
　　圣母台髙豁壮眸神功基址至今留天老树森森茂徧地飞泉处处流栁影浓遮清玉冷花香散碧牕浮居人登赏诸般美羡取林泉野趣幽
　　綘州懐古　　　　　　　　　　郭元履
　　东雍城端歩緑苔更堪千里暮云开西山鳯舞天边去北水龙飞掌上来池沼盛隋余瓦砾绮罗全晋变蒿莱兴亾欲问无人语满目秋风野鸟哀
　　鼓堆山　　　　　　　　　　　靳　柱
　　髙似昆仑十二台半天拥出锦云堆碧山不尽酒深浅芳草又生春去来登眺每知尘事逺从容常把道书开清泉且莫将缨濯写向诗人白玉罍
　　广胜寺　　　　　　　　　　　麻秉彛
　　盘云梯石上崇岗殿角峥嵘古道塲寺纪汾阳亲奏额塔传阿育乆腾光檐前山耸千螺秀槛外溪分二带长种种尘縁都洗尽只因身在白云乡
　　送完顔总管赴平阳　　　　　　程钜夫
　　汾水西南古晋州双旌五马汉诸侯庭无坐吏官班重地有遗民帝化留荆树春风夸列土甘棠清防羡髙秋征騑莫叹长安逺回首朝阳是蓟丘
</div>
    <div class="pagination">
<a href="山西通志_page664.html">上一页</a><span>...</span><a href="山西通志_page660.html">660</a><a href="山西通志_page661.html">661</a><a href="山西通志_page662.html">662</a><a href="山西通志_page663.html">663</a><a href="山西通志_page664.html">664</a><span class="current-page">665</span><a href="山西通志_page666.html">666</a><a href="山西通志_page667.html">667</a><a href="山西通志_page668.html">668</a><a href="山西通志_page669.html">669</a><a href="山西通志_page670.html">670</a><span>...</span><a href="山西通志_page666.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
