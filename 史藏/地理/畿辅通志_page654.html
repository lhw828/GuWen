<!DOCTYPE html>
<html>
<head>
    <meta charset="UTF-8">
    <title>畿辅通志 - 第 654 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 654 页/共 974 页</h1>
    <div class="content">　　　超世之槩其所交往皆当世名人尤与楚谭元春 刘侗友善尝与侗着帝京景物畧崇祯己亥偕侗　
　　　取道金陵偏歴名胜归而疾作卒于旅舍 所著金石志朴草诗与景物畧并行世　
　崔子忠　字道毋顺天府学生形容清古善于丹青规 摹顾陆阎吴遗迹居京师阛阓中翛然一室　
　　　盎鱼盆树逈出尘表兴到则解衣磅礴一妻二女 从旁点染共相指示间出以贻雅故或用金帛购　
　　　请掉头勿顾也少师莱阳宋继登与其子应亨玫 为同学应亨官吏部属选人以千金为子忠寿子　
　　　忠笑曰若念我贫不出槖中装饷我而使我受选 人金应亨愧谢玫居諌垣数求画不应一日诱致　
　　　邸舍子忠不得已与画一幅出坐邻舍使童徃取 画曰树石简畧尚须増润玫与之子忠即碎画而　
　　　去史可法自皖抚家居偶过其舍晨炊不给解所 乗马赠之可法徒步而归子忠售马得十数金呼　
　　　朋轰饮一日而尽曰此酒自史道邻来非盗泉也 生平好读书尤深戴礼发为古文诗歌博奥奇崛　
　　　非近世所有甲申乱作 潜避委巷竟以饥死　
　孙孝夲　字子乌宛平人少流落河间壮还乡里以耕 织为业性尤嗜书其才婉宻精缛长于纂述　
　　　尤好术数着有棿易一编年七十 卒王伯俞题其所居曰逸人坊　
本朝
　孙承泽　大兴人明崇 祯进士入　

　　　夲朝歴官吏部侍郎乞休筑退谷于西山耄而好学亹 　　亹不倦于史事多所论述而有明一代典故尤瞭　
　　　　如指掌至于博古精鍳一时图书 之富比之宋田氏云卒祀乡贤　
　　康　庄　通州人生而颕异幼有神童之称弱冠举顺 治甲午乡试两任司铎多所造就迁兵部主　
　　　　事监督京仓任满将擢以疾乞归好学谭 文至老不倦生平著述甚富卒祀乡贤　
　　米汉雯　字紫来宛平人明太仆少卿万锺孙登顺治 辛丑进士歴知长葛建昌二县康熙十八年　
　　　　试博学宏词科授翰林院编修汉雯好学工 诗兼善小令书画承其家法当时呼为小米　
　　姜扬武　文安人博学多闻于书无所不读着 有河源故一编言河道原委甚悉　
　　杨　雍　寳坻人学术深醇文体一凖先正为后学模 楷康熙壬子举乡试第一己未成进士改庶　
　　　　吉士授翰林院检讨纂修会典恪勤厥职生平以 清白自矢家无余积卒之日几不能殓康熙五十　
　　　　年祀 乡贤　
　　王　源　大兴人流寓江淮从魏叔子治古文游京师 公卿皆降爵齿而与之交与四明万斯同订　
　　　　明史稿兵志源所作也年四十后或劝应试举 康熙癸酉京兆第四人所评文章六宗行于世　
　　朱　纶　通州人父殁家贫事母至孝康熙戊子以五 经举京兆试第一己丑成进士改庶吉士平　
　　　　　居好学博览羣籍兼通岐黄术乙未冬 圣祖召对干清宫命校玉枢等书雍正二年祀乡贤　
　　永平府
　　南北朝魏



　　　阳　尼　字景文无终人少好学博通羣籍与上谷侯 天顿邱李彪同志齐名拜著作郎累迁平　
　　　　　北府长史所造字释数十篇未就而卒其 从孙承庆撰为字统二十卷遂大行于世　
　　　韩　秀　昌黎人仕魏为都尉聪敏才 辨有文学累官青州刺史　
　　　隋
　　　荣建绪　无终人性甚亮直兼有学业开皇初 仕至始洪二州刺史着齐纪三千卷　
　　　金
　　　王元粹　平州人为南阳 酒官有诗名　
　　明
　　　卢耿麒　字仁淑乐亭人童子时过目成诵弱冠登进 士尤博羣书着有蓝山集耿麒笃于孝友室　
　　　　　产悉以让弟所居庭前无旋马地嘉靖 中官山西副使建修五堡世庙褒之　
　　本朝
　　　穆维干　山海卫人少嗜学博综经史举顺治二年乡 试任保定府敎授训士有方用荐迁翰林院　
　　　　　典簿预修 太宗文皇帝实録　
　赐白金文绮丁外艰归屡征不起在乡立社讲学游其门者 　　　　多所成就著述之勤老而弥笃临终犹手不释卷　
　　　　　康熙五十四 年入祀乡贤　
　　　李成性　迁安人进士知山东新城县抚绥残邑未乆 告归隐居山庄读书嗜古耄年弗倦乡人推　

　　　为理学 先型　
保定府
　南北朝宋
　祖冲之　字文逺范阳遒人稽古有巧思宋孝武使直 华林学省赐宅宇车服初元嘉中用何承天　
　　　所制歴比古十一家为宻冲之犹以为踈乃更造 新法上表言之孝武令善歴者难之不能屈着易　
　　　老庄义释论语孝经注九章造 缀述数十篇官至长水校尉　
　祖暅之　字景烁巧思入神父冲之所改何承天歴时 尚未行暅之更修之于是始行焉位至太府　
　　　卿 　
　魏
　祖　莹　字符珍范阳道人年八岁能诵诗书呼圣小 儿及长好属文与陈郡袁翻齐名时人语曰　
　　　京师楚楚卢与祖洛中翩翩 祖与袁莹累官车骑大将军　
　隋
　祖君彦　范阳人北齐尚书仆射挺子有才学大业末 为东平郡书佐郡陷于翟让因为李宻所得　
　　　宻甚礼之署为记室凡 军事羽檄皆出其手　
　唐
　耿　伟　夲河东人徙居束鹿善诗与钱起等 齐名称大歴十才子官终左拾遗　



　元
　杨　果　字正卿祁州蒲阴人金大定中进士入元累 迁北京宣抚使拜参知政事果性明敏美手　
　　　姿工文章尤长于乐府有 西庵集行世卒谥文宪　
　茍正甫　清苑人弱冠从郝经使宋被留真州经授以 学遂以文名诗文书画有晋唐风致仕至国　
　　　子祭 酒　
　郝天挺　安肃人英爽刚直歴官中书左丞多所论建 尝注唐诗鼓吹又修云贵实录子佑官御史　
　董　珪　字君章祁州人幼读书日记数千言父母未 之竒也一日随父见道傍古碑父使视之一　
　　　览悉记父大惊乃命诣名师受业 后登至治辛酉状元歴知颍州事　
　明
　武　彧　保定人少有逸才洪武时征博洽多闻有司 以其名上召为侍读太宗在藩邸常与讲解　
　　　经史及即位征至京师授侍读学士未几告归赐 之敕曰博通六艺贯彻五经允儒林之硕望诚国　
　　　家之 蓍龟　
　刘　止　字至善清苑人天资颕悟潜心好学善诗文 由贡生为教职杨忠愍公继盛受业其门所　
　　　着有检 斋集　
　刘　干　字仲坤唐县人好读古书为文有秦汉气议 论英发喜谈兵事登嘉靖进士授知县改教　
　　　授所著有易庵 初藳滩上集　

　刘尧卿　清苑人嘉靖进士累官浙江参政敏悟过人 读书破万卷文笔华赡邑令延修县志或请　
　　　求古册考遗事尧卿曰止须亳 楮耳奚藉书为当时服其淹博　
　宋大儒　字道行清苑人嘉靖时举人事亲孝博学善 属文修县志言约事该名与刘尧卿埒累官　
　　　府同 知卒　
　王　荔　字子岩髙阳人有诗名嘉靖中举乡试司李 青州不阿上官意上官恶之作诗以自白直　
　　　指有所索亦以诗答之数年投劾归为万水亭 与其弟日相倡和里中人指其宅曰诗王家　
　邵　炳　安州人好学博覧由贡生歴官教授年八十 有二犹日勤诵读手自编摩着有贤哲品彚　
　　　名臣笔化上谷安州人物志声律 启蒙淑世格言及诗文存稿诸集　
　邢云路　字子登安肃人万歴进士歴官陜西副使生 有异慧博极羣书尤究心天官家言着古今　
　　　歴律考七十二卷临终谓其子曰四十年苦 心十一朝巨典可当茂林遗书其善藏之　
　郑　棻　字思众安肃人襄敏公洛第四子有俊才中 万歴丁酉科经魁读书卓词赋藻妍所在　
　　　人多 传诵　
　刘昌祚　字延熙清苑人按察使不盈子幼颕悟年十 六补邑弟子员慨然曰八股头门瓦子也　
</div>
    <div class="pagination">
<a href="畿辅通志_page653.html">上一页</a><span>...</span><a href="畿辅通志_page649.html">649</a><a href="畿辅通志_page650.html">650</a><a href="畿辅通志_page651.html">651</a><a href="畿辅通志_page652.html">652</a><a href="畿辅通志_page653.html">653</a><span class="current-page">654</span><a href="畿辅通志_page655.html">655</a><a href="畿辅通志_page656.html">656</a><a href="畿辅通志_page657.html">657</a><a href="畿辅通志_page658.html">658</a><a href="畿辅通志_page659.html">659</a><span>...</span><a href="畿辅通志_page655.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
