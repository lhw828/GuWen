<!DOCTYPE html>
<html>
<head>
    <meta charset="UTF-8">
    <title>山西通志 - 第 567 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 567 页/共 700 页</h1>
    <div class="content">　　北齐常侍翟嵩墓在县南七里咸阳村时称翟夫子唐孝子刘明达墓在县北水秀里东七里
　　冀天宠墓在县东三十里白念都西北
　　房龄墓相传在县西南十八里白城村南
　　金富察阿噜岱墓在县东南二十里惠安村金吾上将军有墓记
　　元伴读郝宗颜墓在县东北二十五里大白村善书大字文庙匾额多出其手
　　常飞虎墓在县东南二十里四卦村传名大将军墓塜无存剥落碑尚在
　　明副使陈壁墓在城南礼部尚书刘龙志铭
　　祁县
　　周大夫祁奚墓在县南七里荣仁村北碑剥落　按太平寰宇记奚墓在闻喜东二十二里
　　祁午墓在奚墓右并见闻喜县
　　汉隐士周党墓在小韩村东南
　　防羗校尉温序墓在县西北修善村建武中死节光武赐塟洛阳其子梦序言久客思故乡乃迁塟于此司徒王允墓在县西北修善村
　　梁大司马王僧辨墓在县东南大桑村北
　　北齐晋昌王唐邕墓在大韩村
　　应州刺史唐义墓在小韩村　按唐邕子君明隋开皇初终应州刺史当即其人
　　太常卿唐鉴墓在小韩村唐邕墓西南
　　韩彦祖墓在白圭鎭西南
　　唐范銮胄墓在县西六里白圭村沙城南
　　黎国公温大雅墓在县东北五里会善村东
　　淸河郡公温大有墓在县东北
　　处士段大隐墓在东六支村段干木之裔
　　元尚书程日新墓在县东北十里高村
　　明知县郭秩墓在县东三里三及村南
　　大理寺少卿古镛墓在县东北一里
　　御史杨璡墓在县南六里下申村西南
　　知府厐瑄墓在县东三十里南梁村
　　副使阎睿暮在县东北二里会善村南
　　知县阎绳芳墓在睿墓右
　　工部郎中李熹墓在县东三里会善村南
　　布政戴光啓墓在县东南四十里王斜川南
　　知州李自问墓在县南二十五里南建安村西举人马云骃墓在县东北三十里鲁村南
　　徐沟县
　　唐李淳风墓旧在县北同戈驿明嘉靖年间平地塌出小碑有改塟白圭南之句遂移塟于白圭南墓今存按李淳风其先太原人后徙岐则徐沟容或有墓
　　焉
　　元编修赵麟墓在县南淸德村
　　明少卿杜驯墓在县西北王荅村
　　给事中常防墓在县东门外
　　国朝刑部郎中阎毓伟墓在县东北
　　淸源县
　　魏蛮王墓在县南十七里后魏正平元年蛮王安来朝死塟于此因名曰靑堆村
　　明府尹王福墓在县平泉大学士商辂撰志铭
　　御史罗贤墓在县西南一里
　　叅政王宗贤墓在县西南一里
　　交城县
　　周王交墓在县西南汾水上金大定中东岸崩得古墓有鼎十余钟磬各数十鼎有盖者几三尺其中宝物犹存钟磬小者仅五寸大者至三尺凡十有二今器不存而墓址尚有微迹考一统志府志通志佥曰三交墓则上遗周字下易王字矣不知何所据今姑存疑
　　狐突墓在县西北马鞍山宋宣和五年封利应侯子毛偃胥祔塟三墓今存乡人建庙以祀之
　　唐监军张承业墓在县西南十五里洪相村　按胡致堂曰承业居唐官终其身义也县志称后唐宜从通志府志去后字
　　五代晋高祖陵相传在县西北六十里近爲河水所没节度安允信墓在张监军墓西
　　元枢宻娄秀墓在县东北二里
　　冀国公郝天挺墓在县北二里
　　覃元帅墓在县西北二里一名资荣一名资用农郡公覃澄墓在前元帅墓侧
　　宣慰谢君宝墓在县狐神庙右有碑碣
　　将军谢仲温墓在宣慰墓下
　　大夫谢没欢墓在宣慰墓下
　　元帅解义墓在县西北五十里社村虎昂山上有碑记
　　叅议中书省事张德辉墓在县西二里瓦窰河东
　　明知州解一经墓在县东北一里
　　方伯胡体干墓在县西南龙王庙右
　　侍御常茂墓在县柬二里许阳渠村
　　给諌韩祐墓在县西南十里定安村
　　给谏解一贯墓在县北三里坡底村
　　知府李景墓在县北里许
　　侍御李天赋墓在县北里许
　　国朝侍御李之奇墓在县西瓦窰村
　　给諌武攀龙墓在县北卦山之王维珍志铭同知常大忠墓在县西北八里安定都桃塔岩文水县
　　隋孝子韩子诞墓在县南十九里
　　唐荆州都督武士彠墓名攀龙台勅李峤撰记
　　宋邢鉴墓在县西百歩许有碑
　　郎中牛拱辰墓在县西北八里有碑字多剥落
　　元李进士墓曰秀曰逊曰信曰让曰徴曰光祖一门六进士俱邑人在县东北五里升泉都
　　丞相梁锦阳墓揭傒斯撰碑长子佥事简次子尚书兰三子布政玑四子知县璇孙御史政远墓胥在李端鎭东
　　尚书王云墓在云周村欧阳撰碑
　　明知县冯宪墓在县西龙王山
　　副使郭廷冕墓在县西北五里峰子岇
　　府尹田畴墓在县北八里西山
　　知州严三省墓在县西一里许
　　主事郑之侨墓在县西北二十五里文谷口南浦山叅戎郭畹墓在县西北五里西山
　　知县李乔墓在县北三里
　　大叅王在台墓在县北十里西山
　　国朝湖广总督胡勤毅全才墓在县北七里西山湖广提督学政郑昆璧墓在县西北五里西山给事中郑昆玺墓在县北二十里文峪口
　　岢岚州
　　宋武安军节度使折克行墓在州西北三里折家祠元都元帅郭周墓在州东四十里黄道川
　　明御史牛宣墓在州北凤凰山下兵子坡
　　知县赠光禄寺丞王鼎墓在州东二里翰林孙绍袓撰碑
　　按察使武清墓在州北漫天岭
　　赠左都督叅将丘陞墓在州北四十里三井村岚县
　　元魏皇姑墓在县东南风后山尔朱氏女也
　　兴县
　　元兴州判官马英墓在县北
　　国朝提督赠少保张旺墓在康宁庄常升原钱以垲志铭
　　平阳府
　　临汾县
　　古陶唐氏陵相传在城东七十里郭行里土人谓之神林又谓之神临陵高一百五十尺广二百余歩旁皆山石惟此地爲平土深丈余有金防和二年碑记明初访历代帝王陵墓山东东平州以尧陵闻载之祀典
　　丹朱墓相传在城北二十里王曲村有前后二塜上有旧祠明洪武二年重建【旧志并见翼城县名金井又见长子县南二十五里】
　　晋怀帝愍帝二陵胥在晋州平阳县宋干德四年禁樵采
　　太宰贾充墓在城东南二十里朱贾里
　　汉刘聪墓相传在城西北十里前有碑碑额云汉故持节侍中太宰司徒公右部魏成献王之碑记恐非按汉有太宰上洛王刘景又刘宣爲右部都尉仕至丞相太尉当繇此考之恐非僞宣光陵也
　　魏朱楷墓在城东二十里朱村
　　孝女女胜墓在城东大道北北魏正光中年十五母卒不胜哀而殒太守崔游申请爲营墓立碑自爲制文比之曹娥
　　唐无佞侯墓在城东二十里
</div>
    <div class="pagination">
<a href="山西通志_page566.html">上一页</a><span>...</span><a href="山西通志_page562.html">562</a><a href="山西通志_page563.html">563</a><a href="山西通志_page564.html">564</a><a href="山西通志_page565.html">565</a><a href="山西通志_page566.html">566</a><span class="current-page">567</span><a href="山西通志_page568.html">568</a><a href="山西通志_page569.html">569</a><a href="山西通志_page570.html">570</a><a href="山西通志_page571.html">571</a><a href="山西通志_page572.html">572</a><span>...</span><a href="山西通志_page568.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
