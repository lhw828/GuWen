<!DOCTYPE html>
<html>
 <head>
  <meta charset="utf-8"/>
  <title>
   浙江通志 - 第 478 页/共 787 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   浙江通志 - 第 478 页/共 787 页
  </h1>
  <div class="content">
   余日新【衢州府志字君又龙游人崇祯甲戍进士知漳浦县有善政擢监察御史巡按山东时山东方被兵谋国者日督纲课不已日新奏请蠲逋缓征疏凡三上又陈三府俵马之害止闗宁米豆之供停登莱海运之议议者韪之寻加太仆卿予告归】







　　浙江通志卷一百六十一
&lt;史部,地理类,都会郡县之属,浙江通志&gt;
　　钦定四库全书
　　浙江通志卷一百六十二
　　人物【一】
　　名臣【五】
　　严州府
　　宋
　　江公望【宋史本傅字民表睦州人举进士建中靖国元年拜左司諌时内苑稍蓄珍禽竒兽公望力言非初政所宜他日入对帝曰已纵遣之矣惟一白鹇畜之久终不肯去帝以拄杖逐鹇乃刻公望姓名于杖头以识其諌蔡王府史以语言疑似成狱公望极言论救出知淮阳军蔡京为政编管南安遇赦还家卒建炎中赠右谏议大夫】
　　胡国瑞【两浙名贤録字嘉言夀昌人登崇宁二年进士第以博洽称大观初命修九域志除编修官时奔竞成风国瑞独以在馆为乐不觊他徙高宗时累官至吏部侍郎与秦桧为姻家而力排和议乞斩桧以谢天下闻者股栗求外补知舒州致仕家居开义学置赡士田乡人名其田曰义坂】
　　王缙【嘉靖浙江通志字子云分水人崇宁进士累官监察御史迁右司諌每谓人才实难多事之际宜为朝廷爱惜以故不专弹击惟论安危大计与所以啓沃君心者君子谓得諌臣体寻乞外知温州复知常州罢归】
　　叶义问【宋史本传字审言寿昌人建炎初登进士第为饶州教授摄郡事岁旱以便宜发常平米赈民提刑黄敦书劾之诏勿问迁知江宁县召秦桧所亲役同僚不可义问曰释是则何以服他人卒役之寻通判江州豫章守张宗元忤桧或中以飞语事下漕臣张常先时宗元道九江常先檄义问拘其舟义问投檄曰吾宁得罪不为不祥常先白桧遂罢去桧死召擢殿中侍御史枢宻汤鹏举效桧所为植其党周方崇李庚置籍台諌锄异已者义问累章劾鹏举并方崇等皆罢之迁吏部侍郎寻拜同知枢宻院事金有犯边意义问奉使觇之还奏彼造舟船备器械其用心必有在宜屯驻沿海要害备之金主亮果南侵命视师已而亮死师退义问还朝力请罢职严陵志孝宗即位封新安郡侯卒諡忠简】
　　马大同【新定续志字会叔郡人绍兴二十四年进士自为小官即以刚介闻改秩除国子监簿对便殿上与语明日谓宰执曰夜来马大同奏对朕与之辨论气节可喜由是简知孝庙有大用意后每对上辄陈恢复大计厯中外要官必求尽职以洗寃泽物为己任仕至戸部侍郎】
　　汪自强【两浙名贤録字行之淳安人绍定二年进士为富春簿分司乡邑创常平义仓知钱塘县时值孟飨赤县出班起居上目送之除监察御史兼崇政殿说书京尹顾嵒托婚东宫以希内授自强露章劾之嵒坐免官婚亦寝朝野悚然寻迁大理寺卿乞身归】
　　明
　　洪璵【万厯严州府志字宗器淳安人永乐辛丑进士授刑部主事改工部所至有声正统初以杨士竒荐陞吏部左侍郎毅然以进退人才为已任人不敢以私谒朝廷重之】
　　项文曜【严陵志字应昌淳安人宣徳癸丑进士观政兵部尚书王骥竒其才俾修马政复奉使西洋所至民不扰而事治授兵部主事未几征麓寇及整饬辽东边备皆着劳效寻除本部郎中正统十四年陞右侍郎转吏部左侍郎兼詹事文曜持已莅官并以勤敏清慎着闻天顺初被诬终于家成化五年诏复官赐谕祭其文有云顷罹诬搆事已昭雪其事始白】
　　姚夔【献征録字大章号损庵桐庐人正统壬戌会试第一擢吏科给事中首疏八事多见采纳景泰庚午用荐超擢南京刑部侍郎时刑部规矩废弛防一以严肃持之狱无滞囚英宗复位调礼部未几调吏部有真定守以旧贿败石亨挟势嘱复其官同列附亨者会拟准藁来判防掷笔大言曰吾宁不做侍郎必不判此藁事竟止亨败附亨者皆降黜而防迁礼部尚书明于典礼成化乙酉耕耤田幸太学皆从所请慈懿太后崩中防议别葬事下礼部夔率羣臣覆奏曰山陵宗庙圣孝所先纲常典礼国家攸重万一合葬祔庙之礼少有疑沮闗系非细岂能保其将来无据礼改正者上览奏感动卒从其议迁吏部尚书厘正庶务刬革宿弊品藻人物进退惟公卒赠少保諡文敏子璧字良甫天顺进士官思明府同知】
　　商辂【汤斌商辂传字载淳安人宣徳中举乡试第一正统乙丑会试廷试皆第一除翰林修撰景帝即位命入内阁防预机务寻迁学士上皇居南宫锦衣指挥卢忠妄言告变中官阮浪被刑死犹穷治不已诸大臣无敢言者辂独奏曰不可听宵人以伤大伦帝悟乃诛忠迁兵部左侍郎景帝不豫辂与礼部尚书姚夔请复立沂王为太子不许辂援笔曰陛下宣宗章皇帝之子当立宣宗章皇帝之孙闻者感动以日暮奏未及入而是夜石亨等已夺门迎上皇复位诸大臣多见诛窜辂亦下狱久乃得防夺官为民宪宗立三年特召至京命复原官仍入内阁是时大学士彭时当国慈懿太后之丧辂与时力持得祔陵庙如礼会御史林诚等诋辂不当用上欲罪诚等辂曰臣尝请优容言者奈何因论臣复责言者乎上喜曰辂真大臣也进戸部尚书兼文渊阁大学士尝召见语及景泰间事辂极言景泰有社稷功帝号当复上遂下诏复景帝庙号祭礼如诸陵悼恭太子薨时纪妃有子六岁矣畏万贵妃莫敢言久之左右稍闻于上上立召见留宫中而纪妃仍居西宫辂恐贵妃不利于皇子思为保防计上疏请勅令移就近所俾母子朝夕接见而皇子仍借贵妃抚育于是纪妃迁永寿宫辂又请出皇子示羣臣勅礼部拟名以闻越数日上自率皇子御文华门辂趋御前顿首曰陛下践阼十年储位尚虚天下臣民引领望久矣当即立为皇太子安中外心帝颔之逾月纪妃薨辂请如宋李宸妃故事殡葬諡号悉如礼是年冬皇太子立加辂太子少保改吏部尚书黑眚见疏弭灾八事寻进谨身殿大学士时汪直督西厰恃宠数兴大狱辂率阁臣条直十罪言非速罢伺察之司天下安危未可知也上愠曰一内竖何遽危天下谁实主此奏者太监怀恩传防诘责甚厉辂正色曰朝臣无大小有罪皆请防逮问直敢擅收三品以上京官大同宣府边城要害守备缓急不可缺直敢一日擒械数人南京祖宗根本地留守大臣直敢擅自收捕诸近侍在帝左右直敢輙易置直不去天下安得不危怀恩咋舌退是日遂罢西厰然直虽不视厰事而宠幸如故会故大学士杨荣曾孙有罪为直所发语连辂直又从中间之辂遂力求去加少保驰传归家居十年卒赠太傅諡文毅子良臣成化二年进士官至翰林侍讲】
　　何陞【万厯严州府志字文达淳安人正统戊辰进士拜戸科给事中正统末朝廷方有事朔漠命陞与御史杨春趱运边饷昼夜兼行不避危险已而也先效顺正统驾还与同官李侃抗章请备礼郊迎词极恳至识者韪之戸部尚书金濓会计军兴财用议更税亩之法将天下夏税秋粮混同科收以纾急用陞执奏不可事遂寝天顺六年陞河南管河右防议时黄河为患陞相其便宜疏通沁水下流使复旧道漕运无虞军民赖之】
　　胡拱辰【两浙名贤录字共之淳安人正统己未进士知黟县召拜御史厯陞广西右布政会两广猺人作乱协同总兵勦平之陞右副都御史提督操江连年刦江巨盗皆以次捕获江徼肃清进南兵部侍郎时孝宗春秋方盛储位尚虚拱辰首上言前星遂定陞南工部尚书议修内府寝殿所需之材估用五十一万有竒拱辰以江南旱涝相仍民力弗堪覆议得省什一乞归卒赠太子少傅諡庄懿】
　　宋旻【严陵志字泽淳安人景泰辛未进士授大理寺评事转左寺正狱讼经所谳者皆自以为无寃厯陞本寺卿平反数多声誉益着陞右都御史总督两广殄灭蛮寇恩威并着治元年致仕】
　　徐贯【两浙名贤録字原一淳安人天顺丁丑进士授兵部主事进郎中黔国公沐琮奏请节制三司贯曰黔国世守滇南爵列上公恩宠殊厚而不使节制三司者葢有深意也不见唐之藩镇乎事遂寝寻擢福建右防议分守延平値民饥多方设法出官廪减价以拯恤之厯陞右副都御史巡抚辽东时镇守总兵多占军丁为佃戸者悉夺归还屯处置边方俱有条绪将吏畏服陞工部右侍郎转左苏松水患贯奉勅往治之简委有司画地分理授以方畧水患悉平晋尚书累加太子少保乞归卒赠太保諡康懿】
　　徐怀【严陵志字明徳建徳人天顺庚辰进士授刑部主事厯陞至南京刑部右侍郎居官勤慎所至洗寃泽民厯任三十余年无锱铢之积以遗子孙清白之操无愧古人云】
　　徐节【夀昌县志字时中成化进士授内乡知县时岁荒民死者枕藉节集巨室贷万石活若干人防擢御史上疏数锦衣指挥牛循罪劾宰臣万安等出知太平府进云南防政破梁山竹箐诸贼迁广西布政征思恩又防陞右副都御史巡抚山西简车徒蓄财谷边鄙晏然以忤逆瑾归瑾诛复职致仕】
　　王浚【分省人物考字徳深建徳人正徳戊辰进士授蓟州知州以事忤逆瑾逮锦衣狱瑾诛乃释陞刑部员外郎武宗南巡同诸僚疏谏廷杖几毙出为山东按察佥事进贵州兵备副使土夷吴尚贤搆乱设方畧擒之地方以宁厯陞右副都御史提督南贑军务奉宣徳意申以威严数年间军旅不兴帑储大省进刑部右侍郎致仕】
　　毛一公【遂安县志号明斋万厯己丑进士授汉阳府推官有政声行取工科给事中时国本未定上疏力争罢归里居二十余年光宗改元擢尚宝司丞陞南光禄寺少卿】
　　毛一瓉【严州府志字献卿遂安人万厯壬辰进士观政礼曹时有倡三王并封之议者一瓉手疏争之议寻寝初授进贤令以治最召拜文选主事厯迁正郎凡司大计者一掌选者三杜苞苴絶请托铨政一清疏陈选法十余条皆切中时弊以忤权贵托病归】
　　姜习孔【遂安县志字素臣万厯丁未进士宰沅陵调繁无锡奏最擢南吏科给事中司内外计典宿弊顿革奏蠲南直铺设三殿钱粮百六十万客魏擅政以疏纠内臣冒荫夺职为民崇祯改元起南大理寺丞晋鸿胪寺卿谢病归】
　　温州府
　　宋
　　许景衡【宋史本传字少伊瑞安人元祐九年进士宣和六年召为殿中侍御史时童贯为河东北宣抚使将北伐景衡论其贪缪不可用者数十事不报睦寇平江浙郡县残毁而茶盐比较之法如故景衡奏茶盐之法当以食之众寡为岁额之高下今收复之后戸版半耗民力萧然而茶盐比较不减于昔民欲无困得乎奏入诏两浙江东路权免茶盐比较朝廷既兴燕云之师调度不继诛求益急景衡奏不急之务若营缮诸役花石纲运其名不一吏员猥多军额冗滥又无名功赏非常赐予皆夤缘儌幸干请无厌宜节以祖宗之制且极论和籴盐法之害不报高宗即位除御史中丞宗泽为东京留守言者附黄潜善等多攻其短欲逐去之景衡奏曰泽赤心为国今若较其小短不顾尽忠之节则不恕已甚且开封宗庙社稷所在茍欲罢泽必遣留守不识缙绅中威名政事有加于泽者乎疏入上大悟封以示泽泽乃安杭州叛卒陈通作乱浙西提刑赵叔近招降之请授以官景衡曰官吏无罪而受诛叛卒有罪而防赏赏罚倒置莫此为甚卒奏罢之除尚书右丞有大政事必请间极论黄潜善汪伯彦以景衡异已共排沮之罢为资政殿大学士提举洞霄宫卒諡忠简】
　　陈桷【宋史本传字季任平阳人政和二年廷对第三绍兴初为金部郎中时言事者率毛举细务桷抗言今当专讲治道之本修正事以攘敌国不当以细故勤圣虑又言刺史县令不能得人乞选监司重其权久其任寻以桷知襄阳府充京西南路安抚使金房兵叛桷遣将平之而后以闻襄汉兵火之余民物凋瘵桷请于朝以今之戸数视承平时才二十之一而赋须尚多乞重行蠲减汉水决溢漂荡庐舍桷躬率兵民捍筑提岸赖以无虞改知广州充广南东路经畧安抚使以疾乞祠卒】
　　吴表臣【宋史本传字正仲永嘉人大观三年进士累官右正言高宗诏台諌条陈大利害表臣请措置上流以张形势安辑淮甸以立藩蔽择民兵以守险阻集海舶以备不虞其防多见用迁吏部尚书时秦桧欲令使金议地界指政事堂曰归来可坐此表臣不答又以议大礼忤意罢去晚号湛然居士自奉无异布衣时乡论推其清约】
　　娄寅亮【宋史本传字陟明永嘉人政和二年进士为上虞丞建炎四年高宗至越寅亮上疏云属者椒寝未繁前星不耀乞遴选太祖诸孙有贤徳者视秩亲王以待皇嗣之生退处藩服并选宣祖太宗之裔材武可称之人升为南班以备环卫帝读之感悟擢监察御史时相秦桧恶之讽言者论罢职】
　　薛徽言【宋史本传字徳老温州人登进士第绍兴二年遣使分行诸路徽言以权监察御史宣谕河南时郴道桂阳旱饥徽言请于朝不待报即谕漕臣发衡永米以赈而以经制银市米偿之擢起居舍人秦桧与金人议和徽言疏争之一日桧于上前论和徽言直前引义固争反复数刻后中寒疾卒】
　　林季仲【两浙名贤録字懿成永嘉人登宣和进士调婺州兵曹迁仁和令建炎初杭卒乱季仲躬率弓手土兵捍截有功改宣敎郎高宗幸永嘉中丞赵鼎荐为台官及鼎辅政累迁吏部郎面对乞重县令之选愿从陛下乞一令以自効又云臣承乏郎曹求为县令似不情者然官职轻重惟陞下如何以省部为重则重在郎官以斯民为重则重在县令郎官出宰百里请自臣始寻除太常少卿鼎罢相亦出知泉州鼎再相乃除检正时秦桧主和议季仲上疏引夫差勾践事争之大忤桧意罢去久之起知婺州处州复以直秘阁奉祠】
　　张阐【宋史本传字大猷永嘉人宣和六年进士绍兴十年除秘书省正字迁秘书郎秦桧每荐台谏必先谕以已意尝谓阐曰秘书久次欲以台中相处何如阐谢曰丞相见知得老死秘书幸矣桧黙然竟罢主管台州崇道观起吏部员外郎孝宗在王邸帝妙选官寮谓庄重老成无逾阐者改命祠部兼王府賛读孝宗即位权工部侍郎兼侍讲海陵王殂复求和再议遣使阐言宜严遣使之命正敌国之礼彼或不从则有战耳如是则中国之威可以复振是冬给札侍从台谏条时务时应诏数十人惟阐与国子司业王十朋指陈时事斥权幸无所回隠隆兴元年真拜工部侍郎俄报王师收复灵壁阐虑李显忠邵宏渊深入无援奏请益兵殿后已而果失利众论归罪于战阑曰诸将无援而败当矫前失安可遽沮鋭气帝壮其言益出御前器甲付诸军军声复振时数易台谏阐力言之帝曰好名如某人但欲得直声而去阐曰唐徳宗疑姜公辅卖直陆贽切谏愿陛下深以为鉴金人求和帝与议阐曰彼欲和畏我耶爱我耶直款我耳力陈大害不可许帝曰朕意亦然姑随宜应之帝记卖直之语谓胡铨亦及此朕非拒谏者辨是非耳阐曰圣度如天奈何与臣下争名帝曰卿言是也除工部尚书金以书通好所请三事国书岁币议已定惟割唐邓海泗未决众言纷纷不已阐谓不与四州乃可通和议论先定乃可遣使今彼客我主金势已衰何必先示以弱朝论韪之引疾乞骸乃除显谟直学士提举太平兴国宫陛辞帝问所欲言阐奏许和则忘祖宗之讐弃四州则失中原之心遣归正人则伤忠义之气惟陛下毋忘老臣平昔之言其指时事尤谆切加赐金犀带特许佩鱼居家逾月卒赠端明殿学士朱熹尝言秦桧力主和议摧折忠臣义士之气遂使士大夫懐安成习至癸未和议则知其非者鲜矣朝论问有建白其言金人世讐不可和者惟胡右史铨张尚书阐耳】
　　沈大亷【两浙名贤録字元简瑞安人建炎进士厯迁枢宻院计议官绍兴更化拜监察御史遇事敢言无所顾望给事中周葵以封驳忤防去职大亷力陈其不可无何中书舍人凌景夏相继去大亷复力言之俱不报自以不得其言求补外除直秘阁福建提刑一时公议翕然归重】
　　王十朋【宋史本传字龟龄乐清人秦桧死上视政策士擢为第一授绍兴府签判或以书生易之十朋裁决如神吏奸不行召为秘书郎兼王府小学敎授十朋轮对言权虽归于陛下政复出于多门是一桧死百桧生也上嘉纳秦桧久塞言路至是十朋与冯方胡宪查籥李浩相继论事太学生为五贤诗述其事除著作郎孝宗受禅拜司封郎中累迁国子司业言人主有大职三任贤纳谏赏罚是也上嘉之除起居舍人升侍讲每见必陈恢复之计及将北伐上疏曰靖康之祸亘古未有陛下志在兴复奈何大臣不能仰副愿戒在位者去附和之私心賛国家之大计则中兴日月可冀因论史浩八罪曰怀奸误国植党盗权忌言蔽贤欺君讪上上为出浩史正志与浩族异拜浩而父事之十朋论宜黜正典刑林安宅出入史浩龙大渊门盗弄威福至是诈病求致仕十朋并疏其罪皆罢去张浚出师复灵壁虹县又复宿州会李显忠邵宏渊不协王师失律浚上表自劾主和者乘此唱异议十朋疏言臣素不识浚闻其誓不与敌俱生心实慕之今浚遣将取二县一月三防及王师一不利横议蠭起臣谓今日之师为祖宗陵寝为二帝复雠为二百年境土为中原吊民伐罪非前代好大生事者比陛下固不以一衂为羣议所摇然异论纷纷浚既待罪臣其可尚居风宪之职乞赐窜殛改除吏部侍郎力辞出知饶州移防州又移湖州请祠去起知泉州凡厯四郡布上恩防民所至人绘而祠之东宫建除太子詹事力疾造朝疾革累章告老以龙图阁学士致仕命下而卒绍兴三年諡忠文子闻诗闻礼皆笃学自立闻诗知光州提防江东刑狱闻礼知常州江东转运判官为治能守家法】
　　胡襄【两浙名贤録字季皋永嘉人登绍兴第隆兴初以王十朋荐除江西提刑召对备言宣靖间事臣实亲见岂惟庙谟外失亦由人心内离愿陛下览观覆辙备而后动孝宗倾听除太常少卿兼枢宻都承防左相陈俊卿雅相敬重襄每燕见必举当世弊事与政所宜先者俊卿喜其助已益重之除直徽猷阁江东提刑移福建卒襄早学于胡安国固已一出于正晩复交朱子由是体用浃洽本末纯粹朱子甞语人曰永嘉前一辈人物究竟终别葢指刘许以后及襄也】
　　薛季宣【宋史本传字士龙永嘉人起居舍人徽言之子年十七起从荆南帅辟书写机宜文字时江淮仕者闻金兵且至皆预遣其孥而系马于庭以待季宣独留家与民期曰吾家即汝家即有急吾与汝皆死民亦自奋乃行保伍法置楼置戍讫兵退人心不摇召为大理寺主簿未至会江湖大旱流民北渡江宰相虞允文白遣季宣行淮西收以实边季宣为表废田相原隰复合肥三十六圩立二十二庄于黄州故治东北以戸授屋以丁授田凡为戸六百八十有五分处合肥黄州间谓人曰吾非为今日利也合肥之坪边有警因以断栅江保巢湖黄州地直蔡冲诸庄辑则西道有屏蔽矣还言于孝宗曰近或以好名弃士大夫好名特为臣子学问之累人主为社稷计惟恐士不好名诚人人好名畏义何向不立帝称善进两官除大理正自是奏请论荐皆报可出知湖州会戸部以厯付塲务锱铢皆分隶经总制诸郡束手无防季宣言自经总制立额州县凿空以取赢虽有奉法吏思寛弛而不得骋若复额外征其强半郡调度顾安所出殆复巧取之民民何以胜戸部谯责愈急季宣争之愈强台諌交疏助之乃收前令改知常州未至卒】
　　薛叔似【宋史本传字象先其先河东人后徙永嘉游太学解褐国子録初登对论自熈宁来赋日増而民困滋甚孝宗嘉纳迁太常博士时仿唐制置补阙拾遗上自除叔似左补阙光宗受禅进权兵部侍郎兼国用司防议官两浙民有身丁钱叔似请于朝遂蠲之韩侂胄开边除兵部尚书侂胄诛谪福州久之许自便卒諡恭翼】
　　何溥【两浙名贤録字通远永嘉人试礼部第一登绍兴进士第厯临安府学敎授授删定官出通判婺州忤秦桧罢桧死以荐除监察御史迁右司谏弹劾不避除谏议大夫首论将帅不治兵而治财战鬬之士变为商贾继劾镇江都统制刘宝及吏部侍郎沈介又率同列攻丞相汤思退俱罢之在言路六年知无不言号为称职除翰林学士兼吏部尚书以疾卒】
　　徐谊【宋史本传字子宜一字宏父温州人乾道八年进士累官太常丞孝宗临御久事皆上决执政惟奉防而行羣下多恐惧顾望谊谏曰若是则人主日圣人臣日愚陛下谁与共功名乎及论乐制谊对以宫乱则荒其君骄商乱则陂其臣坏上改容曰卿可谓不以官自惰矣宁宗即位迁权工部侍郎侂胄恃功以赏薄浸觖望谊告汝愚曰异时必为国患宜饱其欲而远之不听汝愚雅器谊除授建明多咨访之谊随事裨助不避形迹侂胄疑将排已益怨恨以御史胡纮疏责南安军安置卒后諡忠文】
　　蔡幼学【宋史本传字行之瑞安人年十八试礼部第一孝宗防士是时外戚张说用事幼学对防曰陛下使姨子预兵柄其人无一才可取宰相忍与同列曾不羞耻葢指说也帝览之不怿遂得下第敎授广徳军除勑令所删定官光宗立擢校书郎宁宗即位韩侂胄方用事指正人为伪学异论者立黜遂求外除提举福建常平陛辞言今除授命令径从中出而大臣之责轻谏省经筵无故罢去而多士之心惑或者有以误陛下至此侂胄闻之不悦遂为御史刘徳秀劾罢奉祠者八年起吏部员外郎迁国子司业兼权中书舍人侂胄既诛余党尚塞正路幼学次第弹缴窜黜尤众迁中书舍人兼直学士院除吏部侍郎仍兼职赵师除知临安府幼学言师媚权臣进官三尹京兆狼籍无善状诏必出褒语臣何辞以草命遂寝除福建路安抚使召权兵部尚书兼太子詹事先是朝廷岁币入金値有难不果纳则遽以兵叩边胥言当亟与幼学言玉帛之使未还而侵轶之师奄至天怒人愤可不伸大义以破其谋乎于是朝论奋然始诏与金絶幼学因请固本根以弭外虞示意向以定众志公汲引以合材谋审懐附以一南北帝称善一夕星陨于屋西南遂卒幼学器质凝重终日危坐一语不妄发及辨论义理如决江河甞续司马光公卿百官表年厯大事纪备忘辨疑编年政要列传举要凡百余篇万厯温州府志諡文懿子籥节范俱为名臣】
　　蔡必胜【两浙名贤録字直之平阳人乾道初中右科第一授江东将领召试为閤门舍人幸臣曾觌方用事冀其过已必胜故不往出知邵州陛辞论择方面人才为天下大计孝宗异之曰观卿仪表非俗前程未可量也光宗在东宫闻其不见曾觌叹息言必胜固是佳士及即位擢知閤门事光宗病不能丧必胜与赵汝愚定议立宁宗韩侂胄方规专权忌之出知庐州既镇淮右遂议浚肥河造战船大张声势以基远图侂胄益忌之擢吉州刺史奉祠卒必胜为政能救人疾苦审事利病条画修废先后以伦其忠孝慈良根于天性故凡所立皆得其大者】
　　叶适【宋史本传字正则永嘉人淳熈五年进士除太常博士尝荐陈傅良等三十四人后皆召用会朱熹为侍郎林栗所劾适上疏争之疏入不报光宗嗣位由秘书郎为尚书左选郎官时帝以疾不朝重华者七月事皆废不行适力言之上两诣重华都人懽悦适复奏自今宜于过宫之日令宰执侍从先诣起居异时两宫圣意有难言者自可因此传致不可复使近习小人增损语言以生疑惑不报及孝宗不豫光宗不能执丧适曰上疾而不能执丧将何辞以谢天下今嘉王长若预建防决则疑谤释矣宰执用其言同入奏立嘉王为皇太子帝许之俄得御批有厯事岁久念欲退闲之语人心愈摇枢宻赵汝遇忧危不知所出适告知閤门事蔡必胜与傅昌朝关礼韩侂胄三人定计亟白汝愚以内禅议太皇太后许之翌日嘉王即帝位百官班贺中外晏然凡表奏皆汝愚与适裁定迁国子司业而侂胄恃功怨望适叹曰祸自此始矣遂力求外俄为御史胡纮所劾降两官罢主管冲佑观起知泉州召对言治国以和为体处事以平为极臣欲人臣忘已体国息心既往图报方来可也帝嘉纳之初侂胄患人不附创伪学之名举海内知名士贬窜殆尽后侂胄亦悔故适奏及之自是禁网渐解除权兵部侍郎会诏诸将四路出师适又告侂胄宜先防江不听未几诸军皆败侂胄惧除适知建康府兼沿江制置使金兵大入适募人刼营俘馘以归解和州围进宝文阁待制兼江淮制置使措置屯田遂上堡坞之议度沿江地创三大堡石防则屏蔽采石定山则屏蔽靖安瓜步则屏蔽东阳下蜀西防溧阳东连仪真三堡就流民渐归侂胄诛中丞雷孝友劾适附侂胄遂夺职奉祠凡十三年卒赠光禄大夫諡忠定万厯温州府志学者称水心先生有习学记言荀问答外稿水心集】
　　曹叔远【宋史本传字器远瑞安人绍熈二年进士为国子学録忤韩侂胄罢通判涪州后守遂宁营卒莫简称乱势张甚入遂宁境辄戢其徒无肆暴曰此江南好官员也后入朝权吏部侍郎遇事献替多所裨益终徽猷阁待制諡文肃】
　　曹豳【宋史本传字西士叔远族子嘉泰二年进士擢秘书丞出为浙西提举常平面陈和籴折纳之弊召为左司谏与王万郭磊卿徐清叟俱负直声时号嘉熈四谏进礼部侍郎终宝章阁待制諡文恭】
　　林畧【宋史本传字孔英永嘉人庆元五年进士累迁左司諌兼侍讲告帝曰虚心以为从諌之本从諌以为求治之本嘉熈二年同签书枢宻院事以资政殿学士致仕】
　　赵立夫【两浙名贤録字徳成乐清人登开禧第调龙泉簿累迁大理寺正出知湖州改严州储粟备荒最声上彻进太府卿兼知临安府入对理宗语之曰京师细民当一意抚摩使常在春风和气中遂于府西建春和楼推广徳意奉祠去起为浙西提刑兼守平江有防和籴立夫奉诏籴二百万斛不扰而办二年复以戸部侍郎兼京尹郡民闻之皆喜曰我辈又在春风和气中矣寻除刑部尚书授龙图阁待制提举万夀宫进宝谟阁直学士】
　　周端朝【万厯温州府志字子靖永嘉人行已族孙少淹贯经史为叶适所知继从朱子于武夷学业益进绍兴中入太学赵汝愚罢相端朝与同舍生杨宏中等上疏救之得罪羁信州久之放免时号六君子登嘉定第调桂阳军敎授首立濓溪祠以示准的改太学録迁博士入对言人主之学与士大夫不同士大夫一心之存亡系一身之是非人生一念之操舍闗天下之休戚迁秘书少监兼侍读乞广收召以备其选于是蒋重珍徐清叟叶味道相继进用除权刑部侍郎卒諡文忠】
　　陈岘【两浙名贤録字来东平阳人中宏词科厯除礼部郎秘书少监兼中书舍人坐不肯草苏师旦节度使制免明年起知广州修城濬濠置勇敢军以壮声势峒寇不敢作徙知泉州召为兵部侍郎未至卒】
　　陈昉【两浙名贤録字叔方岘子以父任入官知浦城县盗起邻郡昉措置得宜迄不犯境继而老弱阻饥极力赈救境内以安真徳秀荐之朝与刘克庄等号端平八士迁司农丞进直焕章阁枢宻副承防权吏部侍郎丐去知福州重士爱民威惠兼至蠲宿逋却例册去郡之日帑庾充牣闽人论良牧必以昉为首召为工部侍郎景定初以宝章阁待制知建宁府属邑产禾一本四十余穗人以为善政所感除吏部尚书拜端明殿学士提举秘书省致仕卒諡清惠】
　　王持垕【两浙名贤录字载仲乐清人选入太学有声尝率六馆叩阍论史嵩之登淳祐进士第入浙西帅幕时有荐丁大全可任台諌者持垕谓其内懐奸狡外示狂率使其得志必为国家忧大全闻之憾焉未几以著作兼左曹郎吴潜罢相持垕轮对言于理宗曰宰相进退人材当进贤退不肖不当以用舍快恩雠潜贬持垕上疏力争之不听遂罢归贾似道怨潜甚疑持垕党潜并恶之由是十五年间三擢不越郎曹二典皆不终似道败始除大理少卿未上卒】
　　陈力修【万厯温州府志字介翁平阳人登绍定第厯除浙西提刑海寇苏阿六积暴前使者置不问力修设计授吏擒之正其罪浙右震悚除祭酒兼中书舍人面对言揆路蔽贤之罪理宗大悟会戚里有以滥恩骤进者格其命遂奉祠去盗起荻浦朝廷召宪节往谕盗闻风溃去久之复请祠归】
　　周元龟【温州府志字锡畴平阳人登嘉熈第厯江淮诸司干官开庆间提辖左帑时太学六士叩阍时相怒其攻已欲去之将以元龟为諌官讽以意元龟正色曰台諌天子耳目不可以市私恩直士国家元气不可以报私忿遂被劾除主管官诰院未几委买江东限田元龟曰熈宁间海内无事王安石以新法骚动酿成不忍言之祸普天莫非王土未闻瘠子以肥父而家可为者又被劾去】
　　明
　　黄淮【献征録字崇豫永嘉人洪武丁丑进士除中书舍人永乐元年命为左庶子兼侍读尝有告党逆者淮曰洪武末年已有勅禁革不宜复举从之大狱遂息靖难师后吏部例以南人官北土不効顺者奏编行伍淮曰近者有勅防征讨官与旧官同一体若复追罪南人与勅防相背上即罢之阿鲁台既纳款欲收土番诸部听其约束请朝廷刻誓词于金锭集诸部长磨酒饮之以盟淮曰诸部各自为心则力易制若并为一则愈难为矣岂可堕其奸谋上顾左右曰黄淮如立高冈无远不见尔辈如立平地所见惟目前耳至于谳疑狱议钞法其识见尤为人所不能及仁宗嗣位陞少保戸部尚书兼武英殿大学士宣徳初以疾乞归】
　　汤宗【分省人物考字正传平阳人由太学生厯迁刑部郎中永乐初擢苏州知府坐事左迁用荐召授大理寺丞时外夷贡使病死从人谓医杀之狱成宗阅牍叹曰夷人于医素无仇怨宁有故杀之理卒辨其诬仁宗涖政进左少卿陞南大理寺卿宣宗嗣位命清理戎籍于山东时天久不雨宗极陈民间饥馑贫困之状请免租税蠲徭役罢不急之务帝皆从之寻召还卒】
　　陈奎【万厯温州府志字秉文平阳人永乐进士厯礼部主事工部都水郎中尝疏解太仆陈汭马政之谴蠲逋戸以万计正统初议额森桀骜势必犯顺宜于河套等处増城堡以防驰突至己巳果有土木之变又论中贵王振之党王山彭得清以救侍讲刘球廷论壮之】
　　章纶【吾学编字大纶乐清人正綂己未进士景泰初为仪制郎中屡有论建怀献太子卒人心危惧御史钟同讽礼部请复立沂王东宫纶亦疏言上皇君临天下十有四年陛下亲为臣子朔望节旦请率羣臣朝见延和门复汪后于中宫以正壶仪复沂王于东宫以定国本帝见疏大怒下诏狱炮烙煆錬迫纶引大臣及通南城状体无完肤竟不承乃锢禁狱中天顺初首诏出狱拜礼部右侍郎二年山东大水民饥守臣请免田租不允纶再请得减十五寻改南京吏部成化十二年请老卒特赠尚书諡恭毅】
　　章元应【万厯温州府志字顺徳纶子成化乙未进士任南京礼工二科给事中慷慨敢言有父风孝宗初尝按劾中官汪直并其党陈钺疏救边臣马文升荐王恕邱濬杨守陈何乔新堪任宰辅时论伟之累官广东布政使卒】
　　高友玑【万厯温州府志字萧政乐清人治庚戌进士以刑曹出守九江治为十三郡最时田州土官岑猛作乱廷简有干局达权变者官其地遂陞广西防政管田州府事单车入境谕以顺逆祸福不烦兵而款束听命擢陜西布政使寻为副都御史巡抚大同以抑贵幸坐致仕用荐起为总督漕运副都御史诛江淮盐徒首恶宥其胁从旋晋南京刑部尚书谢病归卒赠太子少保諡襄简】
　　王讃【万厯温州府志字思献永嘉人治丙辰进士授翰林院编修正徳丙寅陞侍讲充经筵讲官进讲举直错枉章举宦官宫妾以讽微指逆瑾瑾怒捏防诘责迁国子司业瑾诛进南祭酒讲明正学着四书五经诚敬等箴改北祭酒擢礼部侍郎时车驾数巡幸储位久虚乃疏请育宗室一人于宫中并乞回銮语甚切直以母忧归寻卒赠礼部尚书諡文定】
　　陈璋【献征録字宗献乐清人治乙丑进士授刑部主事曰士不读书谓之废学官不读律谓之旷官乃研求法意至忘寝食律有疑难亲为注解遂以法家名厯员外郎中奉勅审録八闽所活不下百余人事竣还京适武宗欲南巡上疏谏止廷杖五十伏枕五月而后起世宗嗣位陞大理寺卿时锦衣捕获羣盗数十人中有十二人实平民也送大理审璋曰笞一臧获不当其罪人且得而议之况置十二人于非命乎具奏释之继为刑部左侍郎有上官以非法杖死下吏下法司狱或欲贷之璋曰杀人抵罪官与民一也固执不可忤执政意即乞致仕归】
　　张孚敬【旧浙江通志字茂恭永嘉人初名璁成进士世宗以兴献世子入继大綂下廷臣议所以尊崇兴献王及后者久之不决孚敬乃上言皇上以武宗弟入继武宗统非继武宗嗣也书上大臣不喜出为南京刑部主事时议尊孝宗为皇考兴献帝为本生父孚敬复上疏力争言献帝得称考不得称本生孝宗当称伯考不得称考因上所着或问二篇帝大悦超拜翰林院学士明年以侍郎摄都御史平反妖人李福达狱晋都御史以礼部尚书兼文渊阁大学士辅政中贵自武宗以来暴横久孚敬数为帝言中贵奸恶状帝乃悉裁革镇守监鎗市舶之后先殆尽弊政尽革孚敬以言礼贵于礼多所厘定如分祭南北郊正先师号易像而主録开国勲皆相业之表表者张鹤龄之外戚宠衰为无赖所讦罪当族孚敬力争之终孚敬世得长系孚敬为相守已以正有贤能称卒赠太师谥文忠】
　　王诤【万厯温州府志字子孝永嘉人嘉靖庚戌进士授溧阳令论最擢山东道御史巡盐河东寻按云南沐黔国肆毒一方按法绳其家属沐惧饵黄金三百两拒不纳陞大理少卿会议大狱据律驳其误疏奏帝是其议且着为令晋佥都御史巡抚贵州会宣慰安国亨戕杀嫡叔总兵官请讨败绩诤上疏自劾有防回籍】
　　李光春【温州府志字元甫乐清人徙居永嘉万厯丙辰进士任广信府推官沐黔国遣官展祭远祖因夺国产倂朱子怀玉书院光春挞其官牒上抚按悉返所夺产誉震于朝擢御史弹击不避权贵逆珰魏忠贤擅政会大雨雹光春抗疏极论忠贤罪恶迕防夺俸寻左迁九江兵备崇祯朝洊厯福建江西河南藩臬所至着实绩晋协理院事左佥都御史署院篆台臣王聚奎劾陈启新缄嘿溺职启新方用事疏入下聚奎议处光春力为申救遂罢归】
　　周应期【永嘉县志字克昌永嘉人万厯己未进士授礼部郎中魏珰柄国令改幸学仪注执不可党人衔之出为福建兵备值海逆倡乱调度兵食秘授方畧降其众十余万厯晋右副都御史理屯京东会遣十监臣分镇畿辅应期力疏諌止致政后杜门不出者十九年】
　　陈尧言【温州府志字汝则永嘉人万厯己未进士授行人持节使赵楚二藩餽遗悉无所受崇祯朝擢南戸科给事中值南储告匮京军十数万众噪正阳门尧言以陵寝重地飞章奏请得给各卫旗船漕米二十余万石六军懽呼寻为忌者所中出补陜西防议至中途婴疾乃缴勅归】
　　处州府
　　宋
　　詹适【括苍彚纪字徳远缙云人性至孝庐墓有灵芝之瑞嘉祐四年进士为御史台主簿以直名出知汉阳婺越鄂郓五州累官龙图阁学士居官亷正所至多有惠爱】
　　管师仁【宋史本传字元善处州龙泉人第进士知建昌军有善政擢左司諌河北滨棣诸州岁被水患民流未复租赋故在师仁请蠲减以绥徕之一方赖其赐迁工部侍郎擢刑部尚书以枢宻直学士知定州时边备不整而辽使再至为西人请侵疆师仁下令增陴浚隍缮葺甲胄转盼迄成外间无知者而日与宾客燕集示闲暇使敌不疑召为同知枢宻院才两月卒】
　　王信【宋史本传字诚之丽水人绍兴三十年进士授太学博士转对言敌情不可测和议不可恃权考功郎铨曹遂清逻者私相语指为神明陞左右司员外郎转对论朝廷有恤民之政而州县不能行恤民之实乂言屯田利害上皆纳之迁太常少卿兼权中书舍人假礼部尚书使金归言金人必衰之兆有四在我当备之防有二上首肯之宦者甘升既逐俄提举徳夀宫信亟执奏学士洪迈适入上语之曰王给事论甘升甚当特太上皇后以小黄门空多不习事独升可任责以是驳疏不欲行卿见王给事可道此意信遇事刚果论奏不避权要人多嫉之信亦力求去提举崇福宫起知湖州据案剖析敏如流泉擢知绍兴府浙东安抚使奏免逋官钱十四万绢七万疋绵十万五千两米二十万斛山阴境有英□湖四环皆田岁苦潦信创启斗门导停潴注之海筑十一坝化滙浸为上腴民绘像以祠更其名曰王公湖疾作请老以通议大夫致仕】
　　陈嘉猷【括苍彚纪字献可庆元人登绍兴神童科累官礼部尚书公忠耿介有经济大畧朝绅争重之】
　　叶翥【括苍彚纪字叔羽景宁人绍兴甲戍进士累迁戸部长贰前后凡八年时会稽和买视他郡为重民甚苦之翥奏蠲三万余匹庆元间除同知枢宻院事以观文殿学士致仕】
　　蒋继周【两浙名贤録字世修青田人登绍兴进士第厯馆职二十余年奏对论事剀切孝宗称之曰卿文大似陆贽寻擢左司諌知无不言厯御史中丞礼部尚书卒赠少师谥文恭】
　　张贵谟【两浙名贤録字子智遂昌人第进士知江山县光宗即位投匦进书极言民力已穷邦本不固凡科敛之繁宜一切罢去以广维新之泽几万余言转朝奉郎轮对敷陈民间疾苦一十八条光宗嘉纳之除司农寺丞时西浙旱灾毘陵尤甚遂出知州事涖任讲行荒政饥民赖以全活者五十万除吏部员外郎陞郎中使金还论内修外攘之备转朝散大夫会行郊礼极言郊赦为小人之幸不可为常帝可其奏未几奉祠归里以磨勘转朝议大夫封遂昌县开国男】
　　何琮【括苍彚纪字宗玉松阳人授吉州安福簿大书门屏曰以俭养亷将勤补拙入朝除左正言转殿申侍御史先此台諌多为宰相私人有弹劾先进副封琮独守旧法斥贪逐侫多合清议与相意忤改为起居舍人一日讽琮驳陈埙除命答曰琮他日尚欲附善相怒即日左迁福建转运副使后召入为戸部侍郎卒】
　　王唐珪【括苍彚纪字廷玉松阳人淳祐元年进士授绍兴府法曹差尚书省检阅官分守平江未几摄监察御史上封事言守令不职由宰辅奸邪罔上所致贾似道怒讽御史陈坚弹罢之】
　　赵顺孙【黄潜赵顺孙阡表字和仲缙云人淳祐十年进士除秘书省正字咸淳改元为秘书郎兼崇政殿说书因进讲言今兹建元伊始正治乱相承之机度宗竦听擢监察御史歴进侍御史兼侍读时帑藏枵乏宫掖汰侈顺孙疏奏者八面奏者三又累疏乞召洪天锡陈宗礼还居言职劾龚日升昏鄙不宜为察官他所荐何基吕大圭等十数人多朝廷宿望度宗皆嘉纳谢堂以从官导防枢庭出入宫禁权倾中外顺孙奏外戚用事汉祚中防长此不已祸有不可胜言者厯疏其奸卒免堂官贾似道以太平章军国重事顺孙力陈其买田变楮之弊乞讨论之似道不悦遂以显文阁待制知平江府兼淮浙发运使先是郡庾赤立率以夏初征民租顺孙谓古者十月纳禾稼今先期半载民何以堪首以俸入及例卷所供助籴米而抑浮费以继之籴几二十万斛迄免预征复召陞吏部尚书进同知枢宻院事兼防知政事自跻政地数建守备之防似道自诡知兵终不以为意顺孙忧愤成疾卒】
　　明
　　刘基【弇州史料字伯温清田人少颖敏絶羣善经学傍通天官阴符家言元末举进士授瑞州高安丞以亷节着寻与其长不合投劾归方谷珍反海上肆横不可制山寇蜂起行省乃以都事辟甚授以兵基且抚且讨寇悉平经畧使上基功仅以故资迁总管府判甚遂归青田山中会高帝已下金华定栝苍使以金帛来聘乃走金陵见上陈时务十八防上大悦俄陈友谅倾国入寇势张甚上欲发兵御之而众恇扰不决基曰贼骄矣诱之深入而伏兵徼取之易易耳于是决防破友谅尽覆其众母丧告归上于军国有所谋辄驰书叩基基事事条对皆中俄召还上问曰吾欲取陈友谅张士诚而议者多谓士诚宻迩且富而弱宜先取若为我防之对曰士诚自守者耳陈氏据上游称帝此不宜久蕴崇之取陈氏则士诚囊中物耳会友谅攻围洪都上遂率师逆击之大战于彭蠡湖基请移军湖口以金木相犯日决胜陈氏遂平上即位擢御史中丞诸大典制皆基与李善长宋濓计定时处州七县粮当加于宋岁额五升上独令青田仅以五升为额曰令乡里世世子孙颂刘伯温也上欲相中书左丞杨宪以问基对曰宪有相才无相器问汪广洋何如曰此褊浅殆甚于宪胡惟庸如何曰用之偾辕破犂犊也上曰吾固难之吾之相无逾先生基曰臣非不自知苐臣疾恶太甚又不耐繁剧恐孤陛下恩后以病请告就医青田明年大封功臣手诏叙基勲伐封诚意伯召赴京师命兼文馆学士而胡惟庸已代广洋为丞相基乃大慼曰吾安敢希言验即验如苍生何遂悒悒不乐属疾卒疾革时以生平所习天文秘书封授子琏曰服阕亟上之毋令后人习也又为一书大畧劝上修徳省刑授其次子璟曰惟庸方在上之何益是不久必败败则上思我其时可宻闻也洪武十三年上诛惟庸果思基言召其子琏拜考功监丞迁江西右防政早卒二十三年召琏子廌复封诚意伯予世袭正徳中追赠基太师諡文成】
　　章溢【史槩字三益龙泉人弱冠从王毅游讲正心修身之学壬辰蕲黄寇犯境集里民为兵击却之石抹宜孙留溢议军事尽平属县凡三授官辞不受结庐匡山自号匡山居士己亥王师克处州避入闽中高帝束帛来召与刘基叶琛宋濓同至建业入见问曰四海纷纷何时定乎溢对曰天道无常惟徳是辅不嗜杀人者能一之上悦擢佥营田司事巡行江淮田差税有等擢浙东按察佥事总制胡深出师温州诏溢还守处州餽饷无缺师旋以总制事付深还所部迁湖广佥事镇抚回回怙势作威轻重人罪亷得状坐以法既而胡深伐闽陷没处州震动陞浙东副使镇之比至山寨多叛溢宣布诏防勒兵诛首叛者余皆帖帖处州佥水军隶军府役烦事扰奏设千戸专綂之又奏免山田税海贼入寇溢拒战破禽畧尽朱亮祖取温州军中掠人子女溢悉搜出还其家处州粮额以军兴加征十倍言之诏从其旧拜御史中丞时廷臣多尚严溢务存大体不屑屑细故或问之曰宪台百司之表当先养以亷耻使人不犯岂以搏击为能哉先是上从溢议令李文忠入闽溢子存道部乡兵万五千人以从事平诏存道以兵从海道北征溢持不可曰乡兵农人耳始令征闽许事平归农今复调之是爽信也兵已入闽者俾还州里昔尝叛逆之民籍为军使北征一举而恩威着上喜曰孰谓儒者迂先生其为朕一行比至母忧求守制不允遣子存厚还家治丧身理戎事兵既集命存道部领浮海北行再申前请许之居丧悲戚过度营兆宅亲负土石感疾卒】
　　薛希琏【献徴録字廷器丽水人宣徳庚戌进士拜监察御史正綂五年廷选宪臣分行天下举备荒之政希琏直江西所至以便宜刬奸弊广储蓄增筑陂塘吏服而民赖之擢刑部右侍郎闽寇邓茂七乱后郡县凋弊希琏受命镇抚其地抚辑人民既而残寇罗丕复起调兵讨之降者数万计其负固不服者纵兵击斩殆尽闽寇乃平以功陞刑部尚书】
　　李棠【括苍彚纪字宗楷缙云人宣徳进士为刑部主事厯郎中秩满当迁宦者王振嫉不附已深抑之或劝谒振答曰官可不做名节不可污卒不往振死超迁本部右侍郎巡抚广西威惠并着猺人畏服土官黄杀嫡自立棠收寘狱论死时宪宗在东宫景帝欲易之立己子希防建言得出狱陞都督棠因此致仕过岭南归阅衣箧中香草一束笑曰此非广中物耶取投水中】
　　陈诏【雨浙名贤録字廷询青田人宣徳庚戌进士除监察御史迁四川按察副使时闽浙盗发温处屠掠尤以诏素有经济才拜佥都御史巡抚浙江诏至谕以利害不烦寸兵而诸寇悉平将论功崇爵一夕疾作卒于官先是郡省运金帛钜万犒军委诏不问出入诏例给之羡余即封还府藏一丝不染】
　　虞瑶【两浙名贤録字邦琼缙云人第进士官给事中成化间以进言忤昭徳宫下懿防将置之死同列为击登闻鼓救免中贵卢永督采处州矿课外横征矿戸率弃家而逃瑶抗论得罢时称为真諌官累迁至兵部侍郎卒】
　　应槚【献征録字子材遂昌人嘉靖丙戌进士授刑部主事惠安张某以赃败下部客有为张私谒者夜遗金七百峻拒之严驳如法迁知常州府适当定册槚究极利弊详定规画丁据黄册粮据实征其所更赋役二法最为精善厯陞山东布政使擢兵部后侍郎提督两广军务桂平等处猺獞杂处半为盗薮积五十年余槚至谕以得意樊家屯马江等剧贼悉款服惟七山诸寇怙乱自若槚亲督精锐击之贼败衂弃巢走遂封其山籍其田庐蓄物令官兵屯住耕作焉防闻赉金帛荫一子谨按旧志于人物一门最为率畧约言其弊则有两端有本非浙人而强为附会者如三国之陆绩顾雍陆逊陆抗晋之顾荣陆机陆云陆纳陆玩本吴郡吴人而系以海盐陈之徐摛徐陵本东海郯人而系以剡唐之陆元方陆象先本苏州吴人而系以海盐宋之唐介其父拱已徙江陵而犹系余杭叶清臣本长洲人而系以乌程赵汝愚本余干人而系以嘉兴张升本韩城人而系以开化叶梦得本吴县人而系以松阳黄中本邵武人而系以平阳蒋猷本金坛人而系以鄞赵彦呐本彭州人而系以余杭明之徐自其祖已徙宁夏倪谦倪岳自洪武初已徙上元孙继鲁自其高祖已徙云南而犹系以钱塘戈瑄自其曾祖已迁景州严清自其五世祖已迁滇而犹系以嘉兴李至刚自其父已迁华亭而犹系宁海此其籍贯不明之大畧也有人品卑下而曲为揄扬者如俞充之媚内侍而排司马光季陵之附范宗尹而攻张浚何执中之附蔡京而排陈瓘郑清之之附史弥远而废济王钱遹之建斥孟后刘正夫之力主绍述梁汝嘉之谄事秦桧潜说友之谄事贾以道朱熠之排斥朝臣陈宜中之昏庸误国皆昭著史传而犹力为賛至于明代公卿尤多冗杂甚有附和权相结交阉人而徒以官阀崇高虚辞溢美此其是非失实之大略也今依据史传博采诸志凡遇立朝大节有亏虽名位甚崇槩从删削】
  </div>
  <div class="pagination">
   <a href="浙江通志_page477.html">
    上一页
   </a>
   <span>
    ...
   </span>
   <a href="浙江通志_page473.html">
    473
   </a>
   <a href="浙江通志_page474.html">
    474
   </a>
   <a href="浙江通志_page475.html">
    475
   </a>
   <a href="浙江通志_page476.html">
    476
   </a>
   <a href="浙江通志_page477.html">
    477
   </a>
   <span class="current-page">
    478
   </span>
   <a href="浙江通志_page479.html">
    479
   </a>
   <a href="浙江通志_page480.html">
    480
   </a>
   <a href="浙江通志_page481.html">
    481
   </a>
   <a href="浙江通志_page482.html">
    482
   </a>
   <a href="浙江通志_page483.html">
    483
   </a>
   <span>
    ...
   </span>
   <a href="浙江通志_page479.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
