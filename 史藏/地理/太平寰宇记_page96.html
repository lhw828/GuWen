<!DOCTYPE html>
<html>
<head>
    <meta charset="UTF-8">
    <title>太平寰宇记 - 第 96 页/共 120 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平寰宇记 - 第 96 页/共 120 页</h1>
    <div class="content">　　一县废
　　平兴入高安
　　州境
　　东西一百五十七里　南北一百四十三里
　　四至八到
　　东北至东京五千三百里　西北至西京五千三百里　西北取韶桞路至长安六千一十里　东至广州二百四十里　西水路至康州一百九十六里南至广州信安县一百七十五里　北七里至北山其山重叠中无百姓山北即是广州四防县界　东南水路至广州新防县三百八十里　西南至新州一百八十一里　西北至康州四百三十里　东北至广州四防县一百八十里
　　户
　　唐开元户九千五百皇朝管户主二百二十三客六百二
　　风俗
　　有夷夏人织蕉布竹纻麻都落等布以自给
　　姓氏
　　【阙】
　　人物
　　【阙】
　　土产
　　有厨榆子江东谓之山枣叶似梅九月熟有果子似荔枝及似胡桃多锦鸟鲛鱼出石砚
　　髙要县旧九乡今八乡汉旧县属苍梧郡宋齐属南海郡陈置髙要郡隋置端州于此　废平兴县在县东南八十里本汉髙要县地宋元嘉十二年置平兴县唐武徳七年分置清泰贞观十三年省清泰入皇朝开寳五年入髙要县　烂柯山在县东三十六里一名斧柯山在硖石南郡国志云昔有道士王质负斧入山采桐为琴遇赤松与安期先生碁而斧柯烂　奢山在县南九十里上有砂夷人语讹为奢山有南栗此石山有厨榆又多锦鸟鲛鱼又有元钩鸟即休鹠鸟也鸣则雨期斯湏至　嵩防在县北五里南越志云髙要有石室自生风烟南北二门状如人巧意者以为神仙之下都因名为嵩防山中多石鷰北海李邕有记镌石存焉　端溪山吴録云端州有端溪石山有五色香水　髙要峡南越志云郡东有零羊峡一曰髙要峡山髙百丈江广一里华翠之树四时菁蒨　新江在州之南五里有水入于漓江甚浚急土人曰新江以其源出于新州东南山谷闲泝洄而上三日至新州为新兴郡之故地度州治所北端直上可十余里新州按西南道九州当海中立州之咽防虽驿路傍海西去人皆惮海波多不由传舍虽公行亦自便陆路去直达于海滨不复通舟檝州郭邑甚防然为西南道尤好郡也　鹄奔亭干寳搜神记云汉九江何敞为交趾刺史行部至苍梧髙要县暮宿鹄奔亭夜未半有一女子从楼下呼曰明使君妾寃人也湏至敞所卧床下跪曰妾本广信县修理人早失父母单无兄弟嫁为同县施氏妻薄命夫先死有杂缯赁牛车一乗载致富一人妾不能自振欲之旁县卖缯赁牛车一乗载缯妾乗车致富执辔至此亭外时日暮行人渐絶不敢复进因止此致富暴得腹痛妾之亭长舍乞浆火而亭长龚夀操戈战来至车傍刺脇下立死而又刺致富亦死夀掘楼下舎埋妾在下婢在上取财物而去杀牛烧车车扛及妾骨贮在亭东井中妾寃死痛感皇天无所告诉故来自归于明使君敞曰欲发出汝何以为验女子曰妾上下着白衣青丝履皆未朽也妾姓苏名娥愿以骸骨归死夫敞及令史捕夀考问具伏敞表夀杀人于常律不至族然夀为恶隠宻经年王法所不容治令神自诉千戴无一请皆斩之以明神以助隂教初掘时有双鹄奔其亭故曰鹄奔亭　腾豻岭南越志云髙要县有腾豻飞山翠腾豻沐猴之也头正方髪长尺余色犬似人髪甞覆靣欲有所视辄揺头两手披开之有肉翼如蝙蝠狸头防目一曰鼯防亦名江牙且飞且产子便随母而飞其鸣如人呌常食火烟至聚落则为灾也
　　循州
　　循州海丰郡今理龙川县春秋时为百越之地战国属楚二汉则南海郡地晋亦然宋属南海东官永平三郡地齐因之隋平陈置循州炀帝初州废置龙川郡唐武徳五年改为循州总管府管循潮二州循州领归善河源博罗兴宁海丰罗阳省龙川入归善石城入河源齐昌入兴宁海丰罗阳省二年废都督府天寳元年改为海丰郡乾元元年复为循州唐末刘鋹割据伪号干宁元年分归善博罗海丰河源四县为浈州今只领龙川兴宁二县
　　元领县六　　今二
　　龙川　　兴宁
　　四县割出
　　归善　博罗　海丰　河源已上四县入浈州州境
　　东西一百五十里　南北二百五十里
　　四至八到
　　北至东京约五千六百里西北至西京约五千四百五十里　西北至长安约六千四百里　东至梅州二百六十里　西至英州七百八十里　南至防州约一千一百四十七里　南至【阙】　东南至潮州七百五十里　西南至浈州六百七十五里　东北至汀州约七百里　西北至韶州九百里
　　户
　　唐开元户一万二千皇朝户领二户主六千一百一十五客二千二百二十四
　　风俗
　　织竹为布人多獠蛮妇市男子坐家
　　姓氏
　　【阙】

　　人物
　　【阙】
　　土产
　　大小甲香　五色藤香　鲛鱼皮　羽则五距碧鸡钺鸟　鹦鹉　果则荔枝　龙圎
　　龙川县元二乡旧雷乡县广南刘龚伪号干亨六年改为龙川县仍移州就县古赵佗城西接螯山南临利水嶅山在县西北五里　龙川江旧名浰溪自防州安
　　逺县流至县界
　　兴宁县东一百里二乡汉龙川县地晋元兴中置兴宁县治平源伪汉刘龚移于旧县西六十里地名长乐即今理　左别溪在县西北从龙川县来　右别溪在县东六十里二水流至潮州入海　丞相岭在州西四十里循广二州分水岭也唐大厯中宰相常衮除潮州途经此岭土人呼为丞相岭也






　　太平寰宇记卷一百五十九
　　钦定四库全书
　　太平寰宇记卷一百六十
　　宋　乐史　撰
　　岭南道四
　　浈州【注】改为惠州
　　惠州理归善县本循州之旧理地广南伪汉刘龚干亨元年移循州于雷乡县于此置浈州仍割循州之归善博罗海丰河源四县以属之
　　今领县四
　　归善　博罗　海丰　河源
　　州境
　　东西一千六十二里　南北七百七十二里
　　四至八到
　　西北至东京水陆四千九百七十里西北至西京水陆五千七百七十八里　东至梅州九百五十七里西至广州四百二十五里　南至大海一百一十二里　北至防州一千四百九十二里　东南至潮州八百三十四里　西南至广州东莞县三百五十五里　东北至防州一千四百九十一里　西北至广州增城县一百七十七里
　　户
　　旧户在循州籍
　　风俗
　　与广州同
　　姓氏
　　【阙】
　　土产
　　旧贡　罗浮山柑子　藤花箱　珠母　大甲香
　　归善县依旧二乡秦汉龙川县地属南海郡昔赵佗为龙川尉所涖于此宋置归善县唐贞观九年省龙川县入　寅山南越志云攸业县有北寅山青松紫干四冲皆疎其下多茯苓焉　岁山赵王祠俱在邑界　鳄鱼池池中多鳄鱼因以为名
　　海丰县东南四百九十三里二乡汉旧县属东官郡南海在海丰县南五十里唐武徳五年分置六安县贞观初并入　龙山在县南大海之上常有黒龙潜于山穴时兴云雨翔腾海水故曰龙山　南海侧海寓连云多鲸鲵其大可吞舟大者数千里小者亦千里去海门犹一二望渔人往往见之又马援伐林邑于海屿上得鲸头骨如数百斛顶上一孔大于瓮俗以为珠穴又云多决明石又有醋鱼南越谓为壊雷鱼其大一丈子朝出食暮则宿其母腹常从脐中入口中出腹里有两洞贮水以养其子一腹容两子两腹则四子居焉风惊浪涌亦还又有锯鱼南越谓之狼籍鱼身长二丈口长六尺广三寸左右生齿如鐡锯又镮鱼大指长八寸惟有脊美滑羮如汤饼也又黄雀鱼尝八月化为黄雀至十月之后入海化为鱼又有巨其大不知防千里今渡海往往见巨在沙屿间背上生树木如洲岛昔有商者或依以采薪及作食既热便入海于是死者辄数千人然后知其也又越王算如笄大正白长尺余生于海邉沙中有穴附外如蒲藜状如去外穴骨便中为笄也又有鱼色正黒如小儿臂长四五寸中有腹无口目有三十足如笄簮之形　南山劳梗溪灵泉溪
　　博罗县西北四十五里四乡汉旧县按南越志云博罗县去浮山接境于罗山故曰博罗东接龙川南接西平接増城县界　罗浮山南越志云増城县有罗浮山罗水出焉是为浮山与罗山并体故曰罗浮非羽化莫有登其极者崄尖之峯四百三十有二因归于罗山上则三峯争竦各五六千仭其穴溟水莫测其极北通句曲之山即茅君内传云第七洞名朱明耀真之天璿房瑶室七十有二崿穹窿自然云搆第三十一岭半是巨竹皆七八围节长二丈谓之龙钟竹鳯凰食其实沙门释智元逰此山得卭竹以为杖泉源之府九百八十有三飞泉引镜悬波委渌穷极幽响百籁虚鸣徐道覆罗山记云山在増城博罗二县之界仙客羽人是焉逰幸有七八十二长溪山上有洞中有白鵞罗山有浮山西南合于博罗山是兹境旧云浮山从防稽流来今浮山上犹有东方草木又有翁翠五距越王山鸡又有瑁山山下有池池中出玳瑁因以名之又有石楼峩峩然在云中一曰石楼峯又袁彦伯罗浮记云尝有沙门诣南海太守袁伯彦云当还罗浮山请一小吏提锡鉢袁乃给之小吏既云恍惚不觉有舟车但闻足下有波浪声奄忽便至一山见数道士设食饭皆青色如珠屑食毕以余与之虽无甚羙殊有香润又云葛洪字稚川句容人也谯国人稽舎常为广州乃请洪叅广州事军事洪允先行到广州而舎于此遇害洪还留广州乃憇于此山咸和初司徒王导补州主簿转司徒椽迁谘议叅军干寳荐洪才器冝掌国史当选大著作洪因固辞不就以年老欲炼丹自卫闻交趾出丹砂乃求勾漏县于是选焉遂将子侄俱行至广州刺史邓岱以丹砂可致请留之洪遂复入此山錬神丹于此山积年忽与岱书云当逺行寻师药尅期当去岱疑其异便狼狈往别既至而洪已亡时年六十一视其顔色如平生体亦柔软举尸入棺甚轻如空衣然也
　　河源县北水陆三百五十里依旧二乡也汉龙川县地循江一名河源水自防州雩都县入龙川在河源县云有防穿地而出即水流也汉因置龙川县隋置河源县唐贞观元年省西城县入　穴山口南越志云河源县北有龙穴山连岩亘地黒障分天尝有五色龙乗云出入此穴汉书龙川县有龙穴是也　牛岭山南越志罗浮左带牛岭山右据尾山　牛鼻山南越志牛鼻山去赤岸四十里西有夫卢山有湖冬夏常盈每至甲戌日尝闻歌管鞞鼓之音　霍山山有灵龛寺兴宁寺山有鸟大如燕似鹪鹩啣泥防石为巢蜂随后为房结焉　黒龙山山有獭窖　淡溪南越志云西有淡溪溪有竦石号曰石亭北古辽冈石溪之乡有山号曰营冈冈之间常有铜弩牙流出父老云昔赵佗弩营在此也若有人收此弩牙即风雨败之舟船沦没　石溪乡有介然孤石名越王阙下有石镬可容数十斛恒有悬注而竟不溢　三合树投荒録云相思亭有木葳树橄防树黄支树此树独根大十围去地二丈为三支号曰三合树
　　梅州
　　梅州理程乡县本汉州程乡县广南伪汉干和三年升为敬州仍领程乡县皇朝开寳四年平广南以名犯国讳改为梅州
　　元领县一
　　程乡
　　州境
　　东西二百三十八里　南北二百十里
　　四至　图经无八到
　　北至东京七千里　北至西京七千四百里　东至潮州三百里　西至循州二百三十九里　北至防州七百二十里　北至广州九百九十八里
　　户
　　旧户属潮州籍皇朝户主一千二百一十客三百六十七
　　风俗
　　与南海同
　　土产
　　山蕉　　竹布
　　程乡县依旧三乡隋县在程江之口以江为名　恶水即州前大江东流至潮州出海其水崄恶多损舟船水中鳄鱼遇江水泛涨之时随水至舟前岭表异録云能食鹿者即此也
　　英州
　　英州理浈阳县本广州浈县地有浈阳之水注于浈阳峡汉旧县梁改为东衡州隋开皇十五年废州为浈阳县属广州广南伪汉干和五年于此置英州
　　今领县二
　　浈阳　沧光
　　皇朝开宝六年割沧光县来属
　　州境
　　东西四百七十里　南北三百八十里
　　四至八到
　　新置州图经上未有至东京里数也
　　东至浈州河源县分水岭三百里　东至【阙】
　　西至连州阳山县界七百七十里　西南至【阙】
　　南至【阙】　　　　　　北至韶州银冈驿八十五里东北至韶州翁源县一百四十五里
　　东南八十里大驿路下至广州上至韶州其路有风门岭险不通鞍马
　　户
</div>
    <div class="pagination">
<a href="太平寰宇记_page95.html">上一页</a><span>...</span><a href="太平寰宇记_page91.html">91</a><a href="太平寰宇记_page92.html">92</a><a href="太平寰宇记_page93.html">93</a><a href="太平寰宇记_page94.html">94</a><a href="太平寰宇记_page95.html">95</a><span class="current-page">96</span><a href="太平寰宇记_page97.html">97</a><a href="太平寰宇记_page98.html">98</a><a href="太平寰宇记_page99.html">99</a><a href="太平寰宇记_page100.html">100</a><a href="太平寰宇记_page101.html">101</a><span>...</span><a href="太平寰宇记_page97.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
