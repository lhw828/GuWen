<!DOCTYPE html>
<html>
<head>
    <meta charset="UTF-8">
    <title>宁国府志 - 第 473 页/共 477 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宁国府志 - 第 473 页/共 477 页</h1>
    <div class="content">黄学字敬若，岁贡生。年十六居母丧，勺水不入口者数日，

父怜之，再三慰谕，始稍就食。居家恩义兼至，人以急告，必多方周恤。绝口不言人过，闻

人善辄津津乐道。

汪象琚字系珩，邑庠生。父卒三月，琚始

生。嫡生庶三母以琚故，同备尝艰苦。琚事之孝养均至，不敢岐视。伯含初石茔甚宏丽，有

某私以石鬻豪家，毁折殆尽。琚讼归其石，并奉伯母合葬，费多金不惜也。会岁饥，里多流

亡，琚随力收恤，给牛种使得出岁除。计族怜之贫乏者，分上中下给钱谷有差。



冯鹤徵顺治里干顺治里干，《乾隆府志》作顺治甲午。

武举。幼丧母，继母严厉，徵曲为承顺。父久而怜之，

遣别居，田产器物悉以让弟。父亡，弟产尽废，复召与同居，为婚娶，延师教诲。性坦白，

遇事直言，有欲就质曲直者，往往望门而返。

戴上顺笃孝友

，好施予，事继母谨。康熙辛亥及丙寅岁俱，上顺前后捐谷百石以赈

。其族戴其召，字明，邑庠生，性严肃，颦笑不苟，为邑人所敬礼。又戴志尚，幼孤，耿

介自立，慷慨好施，族赖举火者数十家。有邑绅贷百金，之任后以千金寄存，寻取去，封识

宛然，绝不言及所负。

戴志让事见前。

何

嘉祺字介吉。尝因邑人困于里役，条陈利弊，恳行《条编》，触当事怒，遣戍秦

州，时泣送郊外者岁数千人。康熙辛酉赦归，邑中绅士咸作诗颂美焉。



周有举家贫，训蒙。年五十四无子，尝于冬月自馆归。适旌邑篾工郭某兄弟经年

擘

画，积金三十余两遗失道厕，为所得。郭欲自毙。有举携还之，因泣谢去，后连举二子。年

八十四卒。

姚希夔性诚朴好施。尝抚人遗孤，为之婚娶，俾

有成立者四人。有以贫鬻妻，亟捐金为留之三人。康熙间岁遇宗疫，夔罄所积，赈米粟，施

药饵，死者复市棺葬之。

刘应湛字蔚起，邑庠生。康熙丙子

秋就试句容，时蛟发山中，平地水高数丈。湛亟登城呼曰：“有救一人者予二金!”用是人

争奋

力救援，得不死者凡数十人。湛倾橐如约予之，不足更转贷以给。其被溺死者，复买收瘗

焉。

徐五元家仅中人产，而性仁慈。康熙亥子间，荒疫至

。元罄囊以周仝族，经营米粟逐户计口给之，病者济以药饵，凡数月。县令方为举乡饮宾。



马晋邑廪生，性醇厚，多长者行，尝应试郡城，拾遗金于

道，坐待还之，其人分半谢，辞曰：“吾不利全而顾受半耶!”精岐黄业，岁戊子己丑，时

疫盛

行，晋比户医治，不受人馈。人问之，曰：“今属何时，忍受馈耶!”

张

士毅弱冠亡父。尝割股疗母病，路拾遗金，坐待其人还之。

汪节生

乐善好施。尝建亭子桥、山嘴桥以济行者。又于青南接壤处建钱家桥，皆独力捐

金成之。虽继以称贷，弗顾也。

吴锟字玉友，附监生。本

休宁人，入籍南陵，后迁居宣。幼丧母，哀毁执礼如成人。孝事庶母，不啻亲生。诸兄析箸

，资产概不与较。伯兄子早孤，教育备至，宗族姻戚之贫者，多赖其助。康熙戊子，雍正

丁未值岁歉，共捐米六百石赈饥。又屡捐金助修府学暨宣南二学。尝买陆氏坟山营葬地，师

</div>
    <div class="pagination">
<a href="宁国府志_page472.html">上一页</a><span>...</span><a href="宁国府志_page468.html">468</a><a href="宁国府志_page469.html">469</a><a href="宁国府志_page470.html">470</a><a href="宁国府志_page471.html">471</a><a href="宁国府志_page472.html">472</a><span class="current-page">473</span><a href="宁国府志_page474.html">474</a><a href="宁国府志_page475.html">475</a><a href="宁国府志_page476.html">476</a><a href="宁国府志_page477.html">477</a><a href="宁国府志_page474.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
