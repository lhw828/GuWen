<!DOCTYPE html>
<html>
<head>
    <meta charset="UTF-8">
    <title>江西通志 - 第 26 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 26 页/共 394 页</h1>
    <div class="content">　　明万歴三年知府叶梦熊奉巡抚江一麟题准建县檄知县沈文渊筑城周回四百六十二丈九尺髙一丈八尺门四曰春旭歌阜成阳和覆以敌楼崇祯九年加髙四尺
　　国朝顺治四年粤冦围城知县钱竒加筑康熙九年雨圮知县井廞重修
　　疆域
　　贑州府
　　广四百九十里袤六百六十里东至福建汀州府长汀县四百六十里西至南安府南康县三十里南至广东韶州府翁源县五百二十五里北至吉安府万安县一百三十五里自府治至省城一千二百里【路程细数详各县】
　　贑县
　　附郭广一百一十里袤二百六十五里
　　一东陆大路自县东门过渡一百七里至峡口铺本府雩都县交界一自江口铺分路往西一百五里至窖塘本府兴国县交界一西陆大路自县西门过渡一百四十五里至土扶铺吉安府万安县交界一南陆大路自县南门五里亭九十五里至坳头铺本府信丰县苦竹垇交界一自县南门过河南桥二十里至五总铺南安府南康县交界
　　一水路自东门东河贑闗往上六十八里至峡口本府雩都县交界一自信丰江口往右九十里至乌漾滩本府信丰县交界一自兴国县江口往左七十里至石窖滩本府兴国县交界一自西门西河贑闗往上四十里至欧潭南安府南康县交界一自西门由龟角尾一百十里至良口市吉安府万安县交界雩都县
　　在府东一百五十里广一百里袤一百七里
　　一东陆大路自县东门慧明山五十五里至路口迳本府瑞金县交界一南陆大路自县南门过渡七十里至乂干铺本府防昌县交界一西陆大路自县西门生佛寺六十里至峡口铺本府贑县交界一北陆大路自县北门接龙庵一百二十里至黄沙铺本府宁都县交界
　　一自葛垇铺分小路往左三十里至莲花山本府宁都县交界一自三观铺分小路往左六十里至公布小罗本府兴国县交界
　　一水路自南门下河七十五里至峡口本府贑县兴国二江口交界一自南门下河往上三十里至齐毛塘本府防昌县交界一自白口塘往左一百三十里至曲阳江本府宁都县交界
　　信丰县
　　在府东南一百七十五里广二百七十五里袤一百四十五里
　　一东陆大路自县东门嘉定桥一百二十五里至重石堡本府防昌县交界一南陆大路自县南门一百七里至东坑本府龙南县交界一自杨马铺三十里至内江本府定南县交界一北陆大路自县北门迎恩桥四十里至苦竹垇本府贑县交界
　　一小陆路自县东门六十里至大湖墟本府贑县交界一自县东门一百里至平坑本府安逺县交界一自县西门八十里至柯木垇广东南雄府保昌县交界一自县西门五十里至岖岭南安府南康县交界
　　一水路自东门往下四十里至乌漾滩本府贑县交界一自东门往上二百里至张公庙本府龙南县交界一自县北门往上一百三十里至分水垇广东南雄府保昌县乌迳市交界
　　兴国县
　　在府东北一百八十里广二百四十里袤一百六十里一东陆大路自县东门一百五十里至梅窖本府宁都县交界一自县南门双桥五十里至石院铺本府贑县石窖塘交界一自县西门七十里至均村吉安府万安县交界
　　一陆小路自县北门七十五里至白羊垇吉安府泰和县交界
　　一水路自南门三十五里至石窖滩本府贑县交界
　　宁都县
　　在府东北三百六十里广一百七十里袤三百十里一东陆大路自县东门七十里至白麻塘浮岭本府石城县交界一南陆大路自县南门八十五里至大栢本府瑞金县交界一西南陆大路自县往西南四十里至黄沙铺本府雩都县交界一北陆大路自县北门八十五里至竹篙岭吉安府永丰县交界一自黄溪村分路往左二十五里至梅窖本府兴国县交界
　　一小陆路自县东门一百里至东龙本府石城县交界一自县南门五十里至铜鉢山寺本府瑞金县交界一自县西门三十里至莲花山黄千岭本府雩都县交界一自县北门一百六十五里至土岭抚州府宜黄县交界一自懐安铺往东北三十里至建昌府广昌县秀岭交界一自洛口村分路四十里至大树岭抚州府乐安县交界一自张天塘村分路往西北四十五里至九子岭建昌府南丰县交界
　　一水路自县东门外一百六十里至曲阳本府雩都县交界一自江口分河往上八十里至龙下渡本府石城县交界
　　防昌县
　　在府东二百里广二百二十里袤一百三十里
　　一东陆大路自县东门过渡十里至本府瑞金县交界一西陆大路自县西门往北六十里至重石堡本府信丰县交界一自县西门八十里至油槽坳本府安逺县交界一南陆大路自县南门九十里至盘古隘本府长宁县交界一北陆大路自县北门过渡八十五里至水头堡乂干铺本府雩都县交界
　　一陆小路自县南门一百里至盘古隘分路往左二十五里至上曽福建汀州府武平县交界一自县东门往左七十六里至承乡司本府瑞金县交界一自县北门一百五里至五龙堡本府安逺县交界
　　一水路自县北门外六十五里至安逺铺本府安逺县交界一自县东门五里排谢坊塘汛本府瑞金县交界一自县往南一百三十五里至羊角水汛福建汀州府武平县交界
　　安逺县
　　在府南三百四十里广一百里袤一百九十里
　　一东陆大路自县东门四十二里至大阳闗本府长宁县交界一南陆大路自县南门八十里至龙泉堡本府定南县交界一东陆大路自县东门一百三十里至油槽垇本府防昌县交界一西陆大路自县西门塔下寺一百里至五龙堡本府防昌县交界一自县西门六十里至坂石本府信丰县交界
　　一小陆路自西门塔下寺往东南五十里至石背本府信丰县交界
　　一水路自西门塔下寺二百里至安逺铺本府防昌县交界
　　瑞金县
　　在府东三百八十里广一百里袤二百五里
　　一东陆大路自县东门二十一里至大隘岭福建汀州府长汀县交界一南陆大路自县南门云龙桥八十二里至五里排本府防昌县交界一西陆大路自县西门一百二十五里至路口迳本府雩都县交界
　　一小陆路自县往西南三十五里至黄安承乡本府防昌县交界一自县往西北八十二里至罗汉岩福建汀州府长汀县交界一自县北门一百十里至蕉岭本府宁都县交界
　　一水路自县南门六十四里至谢坊塘本府防昌县交界
　　龙南县
　　在府南四百一十里广一百八十里袤一百三十五里一东陆大路自县东门五十里至闗西本府定南县交界一南陆大路自县南门一百五里至分水垇广东惠州府河源县交界一北陆大路自县北门四十里至草岭铺东坑本府信丰县交界
　　一小陆路自县西门一百三十里至东桃山广东韶州府翁源县交界一自县西门过渡一百四十里至樟山峡头岭广东南雄府始兴县交界一自县南门一百三十里至油潭岭广东惠州府龙川县交界
　　一水路自西门白雀寺六十里至张公庙本府信丰县交界
　　石城县
　　在府东北四百六十里广七十五里袤一百四十里一东陆大路自县东门三十五里至大□桥福建汀州府宁化县交界一西陆大路自县西门四十里至梅坑铺浮岭本府宁都县交界
　　一小陆路自县出西门四十里至东龙本府宁都县交界一自县东门五十五里至福建汀州府宁化县交界一自县南门九十五里至迳口福建汀州府长汀县黄竹岭交界一自县北门六十里至分水垇建昌府广昌县铁树垇交界
　　一水路自西门七十里至龙下渡本府宁都县合大江
　　定南县
　　在府南四百六十里广一百八十里袤一百八十一里一东陆大路自县东门一百八十里至小江广东惠州府龙川县交界一南陆大路自县南门一里至三台山广东惠州府和平县交界一北陆大路自县北门一百八十里至内江堡本府信丰县交界一自下歴铺分路往东北四十里至神仙岭本府安逺县龙泉堡交界
　　一小陆路自县西门八十里至闗西本府龙南县交界
　　长宁县
　　在府南四百二十里广一百六十里袤二百六十里一南陆大路自县南门回龙寺九十里至牛挨石广东潮州府平逺县交界一北陆大路自县北门东华山五十里至盘古隘本府防昌县交界一北陆大路自县北门六十里至大阳闗本府安逺县交界
　　一小陆路自县东门大悲阁二十六里至分水垇广东潮州府平逺县交界一自县南门九十里至和尚迳广东惠州府兴宁县罗浮司交界一自县西门九十里至吉祥广东惠州府龙川县交界一自县东门
　　九十五里至乌战碑福建汀州府武平县交界


　　江西通志卷六
<史部,地理类,都会郡县之属,江西通志>
　　钦定四库全书
　　江西通志卷七
　　山川【一】
　　画区分纪维山与川或流或峙融结天然禹贡扬州江介渺緜彭蠡旣猪标域首先敷浅之原地志实诠
　　圣朝启宇作屏南天峰围波绕气象万千山光有耀江华澄鲜灵淑攸钟名胜留古今嘉赏惟兹最焉作山川志
　　南昌府
　　西山在府城西距章江三十里水经注作散原山豫章记作厌原山道家第十二洞天名曰天宝极元峰曰大箫小箫箫史所尝游也又有葛仙峰下为葛仙源岭之髙者曰鹤岭王仙跨鹤所也曰梅岭梅福学仙处也曰鸾冈洪崖先生乘鸾所憩也宋余靖记云岩岫四出千峰北来岚光染空连属三百里西山之势髙与庐阜等而不与之接余山则枝附矣周必大游録云以小舟絶江为西山游初至沙口井在章江西岸石头之上陆行二十五里至贞观院登阁观禅月罗汉摹本又五里入上蓝庄又五里至鸾冈三徐葬其旁稍前即翠岩也南唐保大间有澄源禅师无殷住此山其后死心居此而云峰悦亦悟道故江西号为胜地观洪崖井深不可测旧有桥跨其上今废寺引崖水以给用又汇其流激大轮为磨院去崖数十步有奉圣宫今曰紫清徐铉为记又云乘小舟循溪依岭行一二里望所谓药臼者在石涧湍流中如石盘然次度牛栏岭茶园岭最后度汤家岭回望生米洲乃至香城寺榜曰咸通香城兰若东晋隆安中昙显肇居此山过榧林一枝最大者围丈五号将军树相传近千年矣次至砚石长一丈四尺阔六七尺次至灵观尊者坐禅石次至屋坛是为香城絶顶逺眺章江略见府城山后即江东建昌县界游洪崖资禅院去翠微十里而近度落马岭乃至本白石道者智新所居寝室窗外对梅岭如屏障再过洪崖纵观飞瀑而行了贤送别三徐祠下至江头仅三十里前盖悮而迂也
　　按乐史太平寰宇记西山本名南昌山自太平兴国六年析南昌水西十四乡置新建县山因改属焉宋赞皇李上交着豫章西山记一卷板本已燬新建徐世溥有西山志略及灵迹记
　　麦山在府城东南三十里一名脉山或作墨逺望山色如墨然
　　斜山在府城南三十五里形家有面山不正之言因呼霞山相距数里为虎山
　　莓苔山在府城东南五十里又十八里为渐山竦如卓笔俗名尖山其阳隶进贤县【已上诸山属南昌县】
　　鸡笼山在府城西北十里其山枕江登临最胜
　　钓矶山在府城西十里山广百步四周皆水是洪崖先生钓游处
　　云盖山距府城西五十里下有龙寿禅院又西十里为罕王山上有庙其神乃汉昭烈曽孙刘获祈梦多应见宋姚勉碑记旧志作晋司马仪盖沿譌也
　　大球山在府城西南七十里山形雄特宛若狮蹲与小球山相连
　　逍遥山在府城西南八十里道家第四十福地山阳有许旌阳玉隆宫
　　卓山在府城西北六十里樵舍镇上其巅有万竹亭牛首山在府城西北八十里隶新建仪凤乡又北乡二十二都有棠冈山乃西山尽处也旧建棠冈书院今废
　　李岐山在府城东北一百四十里鄱湖之西春夏水髙其巓独露往来舟楫值风涛者皆泊其下山旧有庙相神姓李因以名山又东北为几山上有石桥钓台仙岩
　　吴城山在府城东北一百八十里临大江上有望湖亭张令公庙顺济龙王庙宋大中祥符六年御制戒蛟文刻于石一云许吴二真君斩蛟处宋文信国天祥诗龙行人鬼外神在地天间
　　吉州山在府城西北一百九十里与松门山相对其上居民相秦时移此
　　松门山在府城北二百余里枕鄱湖之东两崖生松遥望如门山上有石镜光可照人见寰宇记【已上诸山属新建县】
　　始丰山在丰城县南七十五里髙三百丈道书第三十七福地有药臼洗药池各二石壁上有白玉蟾影及手书江右福地始丰名山八字南唐徐锴有记
　　罗山在丰城县南一百四十里东接尧山晋罗文通学道于此中为欧石岩其巅有池又名池山
　　澄山在丰城县南一百四十七里产茶其下有水澄澈土人取水造麴色如丹砂一名孤山
　　杯山在丰城县南一百五十里周回百里形如覆杯丰水所出
　　白马山在丰城县东南三十五里相晋世有三神乘白马于此乡人祀之
　　龙门山在丰城县东南一百里西北与道人山接相马祖道一驻锡于此前有七寳峰傍有龙湫
　　尧山在丰城县东南一百四十里上有尧坛因名钟城山在丰城县东四十里有景福观前为城冈山下有瀑泉数十大旱不竭
　　槠山在丰城县东六十里产槠木有磐石可坐百人徐孺子读书台在焉旁有三角山
　　凤皇山在丰城县东七十里晋升平四年凤皇将九雏见于此相近有鹄仙山
　　梅仙山在丰城县西十里滨大江相梅福隐此矶头山在丰城县北十里下临曲江宋姚勉诗曲江矶头山崒嵂此景江南夸第一
　　坛石山在进贤县治后相传辟县时得断石有尉迟恭监修五字其东为乌石山
　　三台山在进贤县儒学前一曰凤台一曰鸾台一曰鹤台下瞷常河九曲
　　麻山在进贤县南二十里上有麻姑坛豫章志云晋王郭二仙憩息之地后包真人于此升举有龙井祷雨辄应
　　钟山在进贤县西南五里一名上下破山二山临水破裂元大徳间得铜钟十二
　　英山在进贤县西十五里临青岚湖有阳和天井与积烟山通
　　金山在进贤县西南三十里其下有淘金井山与临川接界
　　槲山在进贤县南四十里一名臧山唐臧嘉猷隐此山木冬夏常青
　　岩前山在进贤县东南七十里其岩一若狮一若象栖贤山在进贤县东七十里唐抚州刺史戴叔伦寓此因名旧称小天台山
　　北山在进贤县北一百里地滨彭蠡四面皆水其土平利耕作元伯顔子中隐此有啼鸟不知江国变多情到处劝人归之句
</div>
    <div class="pagination">
<a href="江西通志_page25.html">上一页</a><span>...</span><a href="江西通志_page21.html">21</a><a href="江西通志_page22.html">22</a><a href="江西通志_page23.html">23</a><a href="江西通志_page24.html">24</a><a href="江西通志_page25.html">25</a><span class="current-page">26</span><a href="江西通志_page27.html">27</a><a href="江西通志_page28.html">28</a><a href="江西通志_page29.html">29</a><a href="江西通志_page30.html">30</a><a href="江西通志_page31.html">31</a><span>...</span><a href="江西通志_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
