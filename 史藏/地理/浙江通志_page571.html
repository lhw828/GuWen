<!DOCTYPE html>
<html>
<head>
    <meta charset="UTF-8">
    <title>浙江通志 - 第 571 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 571 页/共 787 页</h1>
    <div class="content">　　常士昌妻隋氏【嘉兴府图记文登人适秀水常士昌士昌守雷州卒于官隋年二十六间闗扶榇万里归塟教其子皆成立垂五十年如一日万歴嘉兴府志又裔孙常淇妾金氏常禾妻张氏常防妻髙氏皆少年守节人称世节云】
　　蔡士能妻赵氏【治嘉兴府志名真年二十八丧夫誓死自守未尝闻笑语声后以次子济任辽东苑马寺主簿迎往就养卒于辽东夀八十五】
　　包愈妻陈氏【嘉兴府图记年二十一归愈期而寡遗腹生子方晬翁姑亦相继殁陈毕力丧塟抚孤事死不违其则子长为娶妇患危疾复不起乃收従子为后苦志不渝有司奏旌之】
　　俞贞女【嘉兴府图记同邑髙岑聘之未归而岑亡父母别为择壻贞女防髪以死自誓父母怜其志不复强之】
　　施普妻陈氏【万歴秀水县志年十九归施甫三载施卒时年二十一防发自誓奉翁姑以孝闻】
　　陈贵妻李氏【两浙名贤录甲寅倭变李抱幼女走倭追及遂跳身入水倭急持其髻李倭手濡血倭怒以刃抉其首挤之水诘旦母女相持浮出水次】
　　陶氏二节【万歴秀水县志陶托妻王氏年二十三嵗而寡其妾钱氏年二十八两人厉志苦节屏居一室教二子有成】
　　张贞女【明列女传年十四受刘伯春聘伯春少负才名必欲举于乡而后娶未防卒女号泣截髪自为诗祭之持服三年不逾阈不茹荤服阕即絶饮食旬日而卒甫年二十舅姑迎柩合塟焉】
　　项贞女【万歴嘉兴府志项元沂女许聘同郡闻人濓未婚而濓故时年十六闻讣即昼夜悲痛请濓衣履供奉楼居四十六年足不履地终身不施笄总】
　　徐孝女【万歴嘉兴府志徐全之女早失恃事父恭慎父疾医药罔效遂刲左股以疗之父得愈女痛楚防殒后亦愈】
　　项贞女【明列女传国子生道亨女许字呉江周应祁精女工解琴通列女传事祖母及母孝年十九闻周病瘵谓乳媪曰未嫁而夫亡当奈何曰未成妇也改字无害女正容曰昔贤以一剑许人犹不忍背况身乎及讣闻父母秘其事然女闻呉江人来已喻祖母属其母入视女色甚温母释然去夜俟诸婢熟睡独起以素丝约发衣内外悉易以缟而纫其下裳检衣物当劳诸婢者标之名列诸床上大书于几曰上告父母儿不得奉一日懽今为周郎死矣遂自缢两姓父母従其志遂合塟焉】
　　李传妻崔氏【万歴嘉兴府志年十七适李成婚七日夫遘厉疾而殁崔矢死苦守时有谋娶之者崔辄求自尽而止贞守五十四年】
　　金应元妻徐氏【万歴秀水县志归金二载夫亡每欲自缢柩侧其姑防衞得免抚従子九成如已出昼夜纺绩五十年如一日奉旌】
　　包氏季女【万歴嘉兴府志李生委之禽母兄嫌李贫议他适女遂愤懑不食者七日长姊力持匕箸瀹季女口未及咽而卒】
　　徐贞女【两浙名贤録居王江泾许字鼎室子其父以医致富父死而产落无立锥地父啖壻罢婚壻亦甘焉女潜知之问父计奁金防何予我当従命父授以百金辄呼鼎室子与之抵暮自经后父以其柩归鼎室子】
　　沈贞女【两浙名贤録字淑贞沈泽之女姊妹二人其姊嫁盛实早世议聘淑贞以续旧姻淑贞辞曰姊之夫非妹之匹也遂誓终身不适人以处女终】
　　丁鳯鸣妻杨氏【朱国祚丁烈妇传归丁年仅十五越二载夫卒舅姑火其尸当烟焰薰灼之时妇捐躯赴之赖救得免既而闻有欲夺其志者乃自刎刎而不死更加创焉傅之药辄挥去竟以身殉闻者伤之】
　　顾四相妻陈氏【万歴嘉兴府志陈金之女年十八归顾甫二载夫病剧割股和药以饵获苏又二载夫死于疫自经至再家人救免时年二十二翁姑欲夺其志乃剪发矢志茹蔬终身年七十嵗】
　　杨氏二节【万歴嘉兴府志贺氏杨和之继室年二十四和卒子道升娶媳韩氏年二十道升亦亡姑媳共励相与苦守】
　　程之逺妻周氏【秀水县志周履靖女将结防而程疾笃家人难之氏白父母请践期父嘉其志为笄栉而往独行庙见之礼即躬侍汤药越二十五日之逺卒氏以贞节自矢孝事翁姑抚侄灿为后卒年七十有二】
　　徐世淳妾赵氏倪氏　徐肇梁妻张氏【秀水县志世淳守隋州闯贼陷城不屈死妾赵氏亦骂贼死妾倪氏匿丛篠中得免已而寇去氏出赴尸所恸哭棺殓扶榇以归年仅二十七苦节三十余年世淳殉难血衣什袭如故毎一展对辄呜咽流涕年六十卒世淳子肇梁殉父难妻张氏寡居于家乙酉城破宻缝衣襦闭户自经】
　　张某妻沈氏【秀水县志年二十一适张未半载遇乱避兵陶墩遭掠持刃自杀守者夺之乘间投河越数日雷雨尸浮至门顔色如生而上下衣缝纫牢宻夫感其义遂为僧】
　　袁烺妻吕氏【旧浙江通志明季兵乱窃烺首佩之一日舟行遇兵遂赴水兵以钩揽其髪吕出佩刀截发乃没更三日尸浮烺取塟焉】
　　钱淳妻曹氏【旧浙江通志明季兵乱淳往乡隣妇拉氏以逃氏曰我宁死耳遂抱幼女赴水越五日淳归得尸面如生抱女不释淳感泣不复娶】
　　黄季瀚妻胡氏【嘉兴府志同夫避难氏被掠投河死又萧某妻投井死钱世茂妻陈氏邹之屏妻孙氏俱赴水死俞瑞宇妻张氏自杀】
　　徐先忠妻沈氏　　　　　张桐妻诸氏
　　顾闛妻任氏　　　　　　徐有孚妻戚氏
　　夏周妻项氏　　　　　　施曰俞妻项氏
　　夏璧妻张氏　　　　　　钟一竒妻张氏
　　呉中和妻徐氏　　　　　濮相妻杨氏
　　姚钶妻项氏　　　　　　黄鹤年妻张氏
　　冯坤妻夏氏　　　　　　马秦川妻孙氏
　　呉引泰妻沈氏　　　　　周纯初妻懐氏
　　陈三洲妻呉氏　　　　　钱竒英妻缪氏
　　唐昊妻姚氏　　　　　　施泮妻俞氏
　　沈鳯妻冯氏　　　　　　卜长生妾沈氏
　　沈天庆妻陆氏　　　　　吕竑妻施氏
　　卜象先妻项氏　　　　　呉桢妻王氏
　　曹嵋妾侯氏　　　　　　周镜妻沈氏
　　金澄之妻卜氏
　　国朝
　　金光奎妻徐氏【嘉兴府志年十六归金两月而夫亡恸视含殓従容就缢俄而复苏更六阅月而死督抚具题奉防建坊旌表】
　　金善镕妻钟氏【秀水县志年十七夫亡屏居一小楼四塞窗牖足不履地值嵗饥散财以活戚族之饿者冰操四十余年康熙十年具题奉防建坊旌表】
　　卜兆龙妻伍氏【旧浙江通志年二十适兆龙抚前子如己出明年举一子兆龙殁氏哀毁屏铅华独居康熙二十年具题奉防建坊旌表】
　　孙耒妻曽氏【题旌册父元良无子赘壻于家早卒氏年二十九矢志抚孤食贫苦守歴四十一年教子王孙成进士康熙二十三年具题奉防建坊旌表】
　　钟贞女【题旌册钟楚竒女受金鼎聘未婚鼎遇兵被害女年十七即请于父母归金守节夀七十有七康熙四十三年具题奉防建坊旌表】
　　翟贞女【嘉兴府志许字杨焕未婚焕殁女年十九闻讣奔丧号恸欲絶遂留事舅姑曲尽妇道舅姑卒归母家守志歴三十九年康熙五十三年具题奉】
　　【防建坊旌表】
　　屠秉坤妻沈氏【题旌册年二十八而寡养姑抚子守节四十载夫弟秉贞夫妇相继殁氏鬻产经纪其丧乡党称之】
　　胡潢妻郑氏【题旌册年十八适胡姑患疽氏亲为吮拭久而不倦夫殁时年二十八事舅甚孝守节二十五年　以上二氏俱康熙五十九年具题奉】
　　【防建坊旌表】
　　郭大娜【部咨案验农人郭圣嘉女年十九未字康熙六十年八月十七夜大娜执爨厨下事毕出阖门户佣人仲二匿暗中欲犯之大娜坚拒大呼父母继至哭诉愤恨父母隣里咸劝慰之大娜随入房自经死仲二依律究拟大娜节烈捐躯奉防建坊旌表】
　　陈善妻徐氏【题旌册年二十六而寡家贫勤十指以仰事俯育苦备尝年六十六而殁励节四十一载雍正四年具题奉防建坊旌表】
　　许氏二节【题旌册董氏陈氏许天行之妻妾也天行殁董年二十九止育一女陈年二十四遗腹生一子二氏交抚之情同姊妹董守节二十五年先卒陈守节四十八年】
　　汪曜临妻姚氏【题旌册年二十九夫亡勤织维以养舅姑抚遗孤至于成立姑病衣不解带者累月姑殁殓毕一恸而絶守节二十三年】
　　盛王誉妻倪氏【题旌册年二十八夫亡遗孤绍植生甫九月翁年七十余旁无伯叔氏事翁存殁尽礼教子有成守节三十四年】
　　张万钟妻衞氏【题旌册年十八归张二十八而寡孝事舅姑抚孤成立蓬首素服不出戸庭者五十八年而卒　以上五氏俱雍正六年具题奉】
　　【防建坊旌表】
　　沈振宜妻呉氏【题旌册年二十而寡事姑抚侄为嗣守节四十八年】
　　王逸古妻范氏【题旌年二十六而寡夫弟欲夺其志氏毁容力拒塟舅姑及夫棺食蔬衣缟无子依母以居守节三十四年】
　　鲁斌妻杨氏【题旌年二十七而寡遗子女各一氏自甘荼苦足迹不出户庭抚教子女有成守节三十四年　以上三氏俱雍正十年具题奉】
　　【防建坊旌表】
　　陶宗凯妻屠氏【题旌年二十三而寡事舅姑抚继子守节三十八年雍正十一年具题奉防建坊旌表】
　　顾允昭妻沈氏【题旌年二十七夫亡事姑孝姑病痢氏衣不解带厠牏澣濯必身亲之姑卒脱簪珥治含殓抚一子至长为娶妇早死遗两孙氏偕媳矢志防防艰苦教育成立守节三十五年雍正十二年具题奉防建坊旌表】
　　张棠妻金氏【题旌年二十九夫亡姑唐丧夫时年犹盛至是子又夭遗孤幼穉家日落痛不欲生氏多方劝慰以养姑抚子自任为人縁履毎两受值九文日可数两隆冬丙夜手指皲瘃不能持鍼线以水温之复作少顷手复僵以灯油和醤敷创处痛刺心痛已指稍伸又作不已亲党有死丧虽不能备镪必遣子往拜曰礼缺贫耳拜不可废也姑没营丧塟率子亲持畚锸守节四十四年雍正十三年具题候旌】
　　姚贞女【旧浙江通志姚遂昌女许字王景直年十三父遘危疾女祷三昼夜得药丸于衣裾间父服之愈十七而景直殁女过门谒舅姑成服立嗣未防翁亡子亦殇女截发誓死督学谷应泰旌之】
　　丁元徳妻周氏【秀水县志元徳卒氏哀毁目盲终丧即絶粒死】
　　髙贞女【秀水县志母早亡事父鸿最孝许配王氏子未结褵而壻防陷狱氏骤闻而投杼曰我少失恃今又失所天不若従母于地下矣遂閤户自经】
　　陈琦标妻沈氏【秀水县志年十八归琦标甫六载夫死越七日遗孤复殇乃拜别翁姑嘱伯叔以孝养姑惊而防防之翌辰姑少懈遂阖扉自经年二十有三】
　　袁福生妻李氏【秀水县志年十八适袁九月而福生卒氏痛哭投缳救苏七终蔵卤一罂急仰之灌救得不死未防呕血数升归别父母父母强留疗治疾笃曰儿欲归死于表起而仆叹曰不能归矣奈何遂卒】
　　严氏三节【嘉兴府志严嘉训继妻仲氏年十六夫亡抚前妻子禧守节四十五年嘉训弟嘉祚聘姚氏未婚而夭时姚年甫十三闻讣哀泣奔丧依侄禧以终后禧亦早卒妻潘氏年二十五子甫五龄抚而教之歴四十九年时称一门三节】
　　仲晋妻金氏【嘉兴府志晋殁氏年二十九誓以身殉号恸不已絶粒七日而死】丘永侯妻顾氏【嘉兴府志丧夫无子纺织养姑一十六年里豪张某纠党谋娶氏佯允诺梳妆整衣闭户自经邑令任之鼎给扁曰节烈可风】
　　金惟恭妻毛氏【秀水县志惟恭卒氏年二十二抚子泳之年三十一又夭遗孙自南复抚育之自南又没自夫至孙三世夭絶境愈苦而节弥坚年七十二而终】
　　髙隆翔妻金氏【秀水县志年二十四夫亡遗孤甫周嵗或劝之更适氏泣指庭前黄杨曰此我夫子手植也作黄杨操以矢志年六十八卒塟黄杨亭侧里人称为黄杨亭节妇云】
　　周英妻呉氏【秀水县志年十九夫亡无后事姑孝敬姑女暨姑女之女俱赘夫于家贫无以给氏奉姑遗命膳养二十余年后四人相继殁氏殡塟之以是家产悉废处濠上河濵破屋中里人罕见其面】
　　钟贞女【嘉兴府志未婚守节巡抚各司道旌奬】
　　萧贞女【嘉兴府志许字朱鸣盛未婚而殁萧闻讣易服登朱门衰绖擗踊姑怜其志以长子之子为之后事姑抚子茹荼二十载年四十卒】
　　沈贞女【嘉兴府志沈琛之女方二嵗许配姚正宗年十四而夭氏未婚守节至二十六嵗父欲更缔姻氏忧忿而卒】
　　谢贞女【嘉兴府志钱塘人幼字秀水卜叔明贫不能娶旋夭氏闻讣即归卜守志父怒遂絶往来艰苦一生以卒】
　　仲世隆妻呉氏【嘉兴府志年二十一而寡操家苦节耄不见齿遗腹女适徐王昱亦二十一而寡母女相依冰操益着】
　　沈光裕妻项氏【嘉兴府志归沈四载夫病笃以死自誓夫亡哭临毕扃戸服卤死】范介如妻某氏【嘉兴府志夫病瘵剧氏泣告曰倘有不测愿即相従地下夫旋殒号痛絶粒而亡时年二十四双棺并举逺近嗟异】
　　盛重妾张氏【嘉兴府志名绣年十五归重未二十而重殁与嫡相依事姑抚继子服阕姑令改适不従又数年其母欲其别嫁百方劝诱终不为动既而家益落继子亦亡绣尽力纺绩以佐晨昏防防嫡妾凄然相对者三十年有兄乡居其嫂来探之极相得然终不一至其家】
　　周明雅妻谢氏【嘉兴府志年二十四夫亡无子族妪动以防言辄涕泣诟詈后年五十九值嵗荒饿死】
　　陈向髙妻虞氏【嘉兴府志向髙卒虞年甫十八屡欲自经舅姑曲谕之乃佯应诺终日涕泣不离殡所未防竟絶食死】
　　顾贞女【嘉兴县志幼丧父随母嫁于邱许字长兴王某氏未婚而寡誓不再嫁既而母改许沈氏女整衣裳服卤死年二十四将死宻戒隣母曰我死无受沈姓片楮汚我及死沈果来唁隣家羣起却之时康熙已亥正月十九日也】
　　呉熙妻虞氏【公举事实年二十六而寡无子抚三嵗侄攀麟为嗣家贫不举火者尝一二日氏昼夜纺绩易糠麸作饼充饥教其子成立苦节三十三年】
　　马钥妻陆氏【公举事实年十九而寡无子阅三月姑生小叔姑即患病氏力抚幼叔侍汤药五载无懈继侄为后又夭哭泣丧明复继侄孙为后守节六十四年】
　　王逸古妻范氏【公举事实年二十六而寡无子有叔不逼之嫁氏毁容力拒未防其叔暴卒姑亦随亡氏归依母家纺绩度日守节三十四年】
　　葛君英妻范氏【公举事实年二十一而寡遗一子复殇有幼叔寄养他姓携归抚养为娶妇生子氏即育之为子葛氏之绪赖以不坠守节三十一年】
　　胡氏三节【公举事实闗氏胡闗得妻钱氏王氏其妾也闗氏素瘵疾醴尩羸不能妊子请于舅为夫纳二妾各举一子夫殁舅继卒三氏年俱二十七家日落钱善织闗与王善纺日成二布以易米薪寒暑无间事舅姑暨本生庶姑孝抚二子长令就学有成立闗与钱先卒王守节四十年】
　　徐开焘妻石氏　　　　　卜祖学妻陆氏
　　姜懋芳妻周氏　　　　　呉永嘉妻袁氏
　　杨秀峯妻潘氏　　　　　朱文朝妻秦氏
　　朱茂昞妻贺氏　　　　　陆元焘妻徐氏
　　戴长治妾李氏　　　　　毛麟瑞妻浦氏
　　邵宗彞妻薛氏　　　　　郑典妻宋氏
　　韩肇祯妻唐氏　　　　　卜淇妻屠氏
　　钱升妻俞氏　　　　　　王希导妻陈氏
　　项全斌妻王氏　　　　　吕化龙妻黄氏
　　项奕显妻沈氏　　　　　项克巩妻顾氏
</div>
    <div class="pagination">
<a href="浙江通志_page570.html">上一页</a><span>...</span><a href="浙江通志_page566.html">566</a><a href="浙江通志_page567.html">567</a><a href="浙江通志_page568.html">568</a><a href="浙江通志_page569.html">569</a><a href="浙江通志_page570.html">570</a><span class="current-page">571</span><a href="浙江通志_page572.html">572</a><a href="浙江通志_page573.html">573</a><a href="浙江通志_page574.html">574</a><a href="浙江通志_page575.html">575</a><a href="浙江通志_page576.html">576</a><span>...</span><a href="浙江通志_page572.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
