<!DOCTYPE html>
<html>
<head>
    <meta charset="UTF-8">
    <title>山东通志 - 第 10 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山东通志 - 第 10 页/共 194 页</h1>
    <div class="content">　　诗经传説彚纂序
　　朕惟诗之为教所以成孝敬厚人伦美教化移风俗其用逺矣自説诗者各以其学行世释解纷纭而经防渐晦朱子起而正之集传一书叅考众説探求古始独得精意而先王之诗教借之以明国家列在学官着之功令家有其书人人传习四始六义晓然知所宗尚我
　　皇考圣祖仁皇帝右文稽古表章圣经
　　御纂周易折中既一以本义为正于春秋诗经复命儒臣次第纂辑皆以朱子之説为宗故是书首列集传而采汉唐以来诸儒讲解训释之与传合者存之其义异而理长者别为附録折中同异间出己见乙夜披览
　　亲加正定书成凡若干巻名曰诗经传説彚纂朕惟诗三百篇先王所以明劝惩而行黜陟盖治世之大经而后世文人学士乃以风云月露之辞自托风雅学经者又溺于训诂词章之陋习乌在其能明先王之道也我
　　皇考指授儒臣勒为是编期以阐先王垂教之意与孔子删诗之防学于是者有得于兴观羣怨之微而深明于事父事君之道从政专对无所不能则经学之实用着而所谓用之鄊人用之邦国以化天下者亦于是乎行焉刋校既竣敬述
　　圣意序之简端
　　典谟后序
　　窃惟精一危微治统兼夫道统劳来匡直作君即以作师心同揆于后先德弥光于上下盖自古有闻矣我
　　国家树基缵绪
　　列圣相承
　　皇极敷言有典有则载在左史非外乘之所得而书也
　　然而
　　德音孔昭
　　文谟丕显曰诏曰録曰谕曰序曰颂曰论曰箴曰训亦既宣示四方无逺勿届而声教东渐则又蒲姑商奄之鄊所专属者也敬集一编以标常宪拜手洛诵穆然而见
　　仁育义正之模焉
　　大训煌煌用祗承于罔斁岂必藏之柱下始称隆法守
　　哉作
　　典谟志　　　【三朝典谟广大悉备兹集仅举其要其事有专属者仍分见于阙里河漕田赋秩祀等忘不复复载亦或睹记弗详登辑有所未逮敬俟续修者补述之并识】














　　山东通志巻一之三
<史部,地理类,都会郡县之属,山东通志>
　　钦定四库全书
　　山东通志巻二
　　星野志
　　天有列宿地有州域隂阳之气其本在地而上发于天事微而象微事彰而象彰感应之机捷于影响保章氏察之至析也顾九州之域各有分星或以经星或以云汉或以斗枢或以三垣或以五星持説不同而理有各寓非甚上哲讵能伸此而诎彼乎兹彚而列之综举六服之全节録二东之要观其统括证以方隅星土之精庶几有防职疆域者循是以辨妖祥备修救上副
　　圣天子克谨天戒之训焉所补于政治者岂浅鲜哉若仅以梓慎甘德之技视之抑末矣作星野志
　　星野【保章氏星土之说郑康成以其书已亡祗取十二次分野释之后世推步之法各有专家然经星分十二次属十二州揆之保章氏以星土辨九州之理似为脗合今以此首列而取诸占于后盖于各说稍具轻重云】
　　十二次分野
　　周礼保章氏以星土辨九州之地所封封域皆有分星以观妖祥【汉郑康成注星土星所主土也春秋传曰参为晋星商主大火国语曰岁之所在则我有周之分野是也大界则曰九州州中诸国之封域于星亦有分焉十二次之分星纪呉越也枵齐也娵訾卫也降娄鲁也大梁赵也实沈晋也鹑首秦也鹑火周也鹑尾楚也寿星郑也大火宋也析木燕也】
　　经星分野【汉志所载各国郡县甚详取其在东省境内者録之】
　　汉志秦地东井舆之分野也魏地觜觿参之分野也周地栁七星张之分野也韩地角亢氐之分野也郑之分野与韩同分赵地昴毕之分野也北有信都东有清河南至斥邱燕地尾箕之分野也齐地虚危之分野也东有甾川东莱琅琊高宻胶东南有泰山城阳北有千乘清河以南渤海之高乐高城重合阳信西有济南平原皆齐分也鲁地奎娄之分野也东至东海宋地房心之分野也今之沛梁楚山阳济隂东平及东郡之须昌寿张皆宋分也【又云东平须昌寿张皆在济东属鲁非宋地也】卫地营室东壁之分野也今之东郡及魏郡楚地翼轸之分野也呉地斗之分野也粤地牵牛婺女之分野也
　　十二州分野
　　汉志角亢氐兖州房心豫州尾箕幽州斗江湖牵牛婺女扬州虚危青州营室东壁并州奎娄胃徐州昴毕冀州觜觿参益州东井舆雍州栁七星张三河翼轸荆州【凡天有十二次日月之所躔也地有十二分王侯之国也周天三百六十五度四分度之一一度二千九百三十二里分为十二次一次三十度三十二分度之十四此黄帝创制之大畧也】十二次郡国分度【凡属东省分野者附载清类天文志备考】
　　晋书天文志班固取三统厯十二次配十二野其言最详又有费直说周易蔡邕月令章句所言颇有先后魏太史令陈卓更言郡国所入宿度今附而次之自轸十二度至氐四度为寿星于辰在辰郑之分野属兖州【费直周易分野寿星起轸七度蔡邕月令章句寿星起轸六度】
　　自氐五度至尾九度为大火于辰在夘宋之分野属豫州【费直起氐十一度蔡邕起亢八度按清类天文志自氐二度至尾六度属宋分徐州今曹单皆宋分】
　　自尾十度至南斗十一度为析木于辰在寅燕之分野属幽州【费直起尾九度蔡邕起尾四度】
　　自南斗十二度至须女七度为星纪于辰在丑吴越之分野属扬州【费直起斗十度蔡邕起斗六度】
　　自须女八度至危十五度为枵于辰在子齐之分野属青州【费直起女六度蔡邕起女二度按清类天文志自女二度至危十二度属齐分青州今青登莱潍淄济南滨棣德博皆齐分】
　　自危十六度至奎四度为娵訾于辰在亥卫之分野属并州【费直起危十四度蔡邕起危十度按清类天文志自危十三度至奎一度属卫分河北今濮州为卫分】
　　自奎五度至胃六度为降娄于辰在戌鲁之分野属徐州【费直起奎二度蔡邕起奎八度按清类天文志自奎二度至胃三度属鲁分兖州今兖沂密泗皆鲁分】
　　自胃七度至毕十一度为大梁于辰在酉赵之分野属冀州【费直起娄十度蔡邕起胃一度按清类天文志自胃四度至毕六度属赵分冀州今恩县为赵分】
　　自毕十二度至东井十五度为实沈于辰在申魏之分野属益州【费直起毕九度蔡邕起毕六度】
　　自东井十六度至栁八度为鹑首于辰在未秦之分野属雍州【费直起井十二度蔡邕起井十度】
　　自栁九度至张十六度为鹑火于辰在午周之分野属三河【费直起栁五度蔡邕起栁三度】
　　自张十七度至轸十一度为鹑尾于辰在巳楚之分野属荆州【费直起张十三度蔡邕起张十二度】
　　州郡躔次【十二州全録备考其各州郡县则取东省疆域所辖者摘録如左】
　　角亢氐郑兖州【领郡国八今録七】
　　东郡入角一度【统县二十二按顿邱在直今録二十一曰濮阳曰畔观曰聊城曰发干曰范曰东平阳曰博平曰黎曰清曰东阿曰离狐曰临邑曰利苗曰乐昌曰阳平曰白马曰南燕曰廪邱曰茌平入济北国须昌寿良入东平国】
　　任城国【东汉分东平国置】入角六度【统县三曰任城曰亢父曰樊】
　　山阳郡入角六度【统县二十三今録十七曰昌邑曰南平阳曰城武曰湖陵曰东缗曰方与曰槖曰钜野曰单父曰薄曰都关曰城都曰黄曰爰戚曰郜城曰平乐曰瑕邱】
　　泰山郡入角十二度【统县二十四曰奉高曰博曰茌曰肥城曰柴曰盖曰梁父曰东平阳曰南武阳曰莱芜曰钜平曰嬴曰牟曰防隂曰华曰乗邱曰富阳曰桃山曰桃乡曰式曰卢蛇邱刚入济北国宁阳入东平国】
　　济北国【东汉分泰山郡置】入亢五度【统县五曰卢曰蛇邱曰成曰茌平曰刚】济隂郡入氐二度【统县九曰定陶曰寃句曰吕都曰葭密曰城阳曰鄄城曰句阳曰秺曰乘氏】
　　东平国入氐七度【统县七曰无盐曰东平陆曰富成曰章曰寿张曰须昌曰寜阳】
　　房心宋豫州【领郡国七今録四】
　　沛郡入房四度【统县三十七今録一曰公邱】
　　梁国入房五度【统县八今録二曰防曰巳氏】
　　鲁国入心三度【统县六曰鲁曰卞曰汶阳曰蕃曰驺曰薛】
　　楚国入房四度【统县七今録一曰傅阳即偪阳】
　　尾箕燕幽州【领郡十四今録一】
　　勃海郡入箕一度【统县二十六今録四曰阳信曰千重曰重合曰重平】
　　虚危齐青州【领郡国七】
　　齐郡【东汉改齐国】入虚六度【统县十二曰临淄曰昌国曰利曰西安曰钜定曰广曰广饶曰昭南曰临胊曰北乡曰平广曰台乡】
　　北海郡入虚九度【统县二十六曰营陵曰剧魁曰安邱曰瓡曰淳于曰益曰平寿曰都昌曰平望曰平的曰栁泉曰寿光曰乐望曰饶曰斟曰桑犊曰平城曰密乡曰羊石曰乐都曰石乡曰上乡曰新城曰成乡曰胶阳剧入甾川国】
　　济南郡入危一度【綂县十四曰东平陵曰邹平曰台曰梁邹曰土鼔曰于陵曰阳邱曰般阳曰菅曰朝阳曰歴城曰猇曰着曰宜成】
　　千乘【东汉改乐安】郡入危四度【统县十五曰千乗曰东邹曰湿沃曰平安曰博昌曰蓼城曰建信曰狄曰琅槐曰乐安曰被阳曰高昌曰繁安曰高苑曰延乡】
　　东莱郡入危九度【綂县十七曰掖曰腄曰平度曰黄曰临朐曰曲成曰牟平曰东牟曰防曰育黎曰昌阳曰不夜曰当利曰卢乡曰阳乐曰阳石曰徐乡】
　　平原郡入危十一度【统县十九曰平原曰鬲曰高唐曰重邱曰平昌曰羽曰般曰乐陵曰祝阿曰瑗曰阿阳曰漯隂曰朸曰富平曰安德曰合阳曰杨虚曰龙頟曰安】
　　甾川国入危十四度【统县三曰剧曰东安平曰楼乡】
　　奎娄胃鲁徐州【领郡国五】
　　东海郡入奎一度【统县三十八今録十八曰郯曰兰陵曰襄贲曰戚曰开阳曰费曰利城曰缯曰南城曰即邱曰临沂曰合乡曰承曰建阳曰隂平曰武阳曰建陵曰昌虑】
　　琅琊郡入奎六度【统县五十一按赣榆在江南今録五十曰东武曰不其曰海曲曰朱虚曰诸曰梧城曰灵门曰姑幕曰虚水曰临原曰琅琊曰祓曰柜曰缾曰却曰雩段曰黔陬曰云曰计斤曰稻曰臯虞曰平昌曰长广曰横曰东莞曰魏其曰昌曰兹乡曰箕曰椑曰高广曰高乡曰柔曰即来曰丽曰武乡曰伊乡曰新山曰高阳曰昆山曰参封曰折泉曰博石曰房山曰慎乡曰驷望曰安邱曰高陵曰临安曰石山】
　　高密国入娄一度【统县五曰高密曰昌安曰石泉曰夷安曰成乡】
　　城阳国入娄九度【统县四曰莒曰阳都曰东安曰虑】
　　胶东国入娄一度【统县八曰即墨曰昌武曰下密曰壮武曰郁秩曰挺曰观阳曰邹卢】
　　昴毕赵冀州【领郡国十一今録三】
　　魏郡入昴一度【统县十八今録五曰馆陶曰斥邱曰清渊曰即裴曰平恩】
　　清河郡入昴九度【统县十四今録七曰清阳曰东武城曰绎幕曰灵曰鄃曰贝邱曰东阳】信都国入毕三度【统县十七今録一曰广川】
　　州县分野【郡邑更置今昔悬殊惟考其本境之汉县故址辨其属于何郡而析载之或为专属之疆或为交错之壤视县得郡视郡得星则先后归于一致矣分释如左】
　　济南府
　　歴城【东平陵台歴城属济南郡】章邱【阳邱菅猇属济南郡】邹平【邹平梁邹东朝阳属济南郡】淄川【昌国属齐郡土鼔般阳属济南郡】长山【于陵属济南郡高苑属千乘郡】新城【西安属齐郡平安延乡属千乗郡】齐河【祝阿属平原郡】齐东【梁邹属济南郡】济阳【着属济南郡漯隂属平原郡】禹城【髙唐阿阳杨虚属平原郡】临邑【漯隂属平原郡】长清【茌属泰山郡卢属济北国祝阿龙頟属平原郡】陵县【富平安德属平原郡】德州【重邱安德属平原郡广川属信都国】德平【重平属渤海郡鬲西平昌般属平原郡】平原【平原属平原郡绎幕鄃属清河郡　按济南郡在岱之隂海之右而济河故道之所经也在禹贡当为兖青之交在职方又居幽兖之界以国论之则皆在齐履之内考之汉郡凡属齐郡济南千乘平原者俱属危度以国为准即勃海之重平属箕主乎燕清河之绎幕鄃信都之广川均属主乎赵亦各本其国之分野耳惟泰山之茌属之角济北之卢属之亢皆齐地而不列之于危是人专以州论而弗例以国也惟参观而善防之则得矣】兖州府
　　滋阳【瑕邱属山阳郡乗邱属泰山郡樊属东平国】曲阜【鲁县汶阳属鲁国】宁阳【钜平属泰山郡刚属济北国宁阳属东平国】邹县【东平阳属山阳郡邹属鲁国】泗水【卞属鲁国郚郷属东海郡】滕县【公邱属沛郡蕃薛属鲁国戚昌虑属东海郡】峄县【偪阳属楚国缯合乡氶建阳隂平建陵属东海郡】金乡【昌邑东缗槖属山阳郡】鱼台【湖陵方与属山阳郡】济宁【任城亢父樊属任城国】嘉祥【钜野爰戚属山阳郡】汶上【桃乡属泰山郡东平陆属东平国】阳糓【东阿属东郡须昌属东平国】寿张【寿张属东平国　按兖郡鲁境也鲁本少皥之墟前有淮水后有岱岳防羽之向洙泗之流在禹贡为徐州乃奎娄之次在职方为兖州亦角氐之野考之汉郡东海属奎主鲁主徐州国并合其东郡任城山阳泰山属角济北属亢东平属氐以兖州而言沛郡属房以豫州而言皆有可按惟鲁为伯禽故封国乎徐应在奎娄而乃属之心度以入于豫此则理之不可解者后汉书注云秦之薛郡高后改鲁国本属徐州光武改为豫州以一时之迁改而占者遂舍奎娄而推房心安在其有合哉据汉志而正之可也】
　　东昌府
　　聊城【聊城属东郡】堂邑【发干清属东郡】博平【博平属东郡灵属清河郡】茌平【临邑属东郡茌平属济北国】莘县【阳平东郡】属清平【博平属东郡贝邱属清河郡】冠县【馆陶属魏郡】临清【清渊属魏郡】馆陶【馆陶平恩属魏郡】邱县【斥邱即裴属魏郡】恩县【东武城属清河郡】高唐【高唐瑗杨虚属平原郡灵属清河郡】夏津【鄃属清河郡】武城【东武城东阳属清河郡　按东昌在齐之西鄙而又赵卫之所接壤也考之汉郡平原属危齐也清河魏郡属赵也东郡属角济北属氐则从乎兖州而言然清河一郡汉志云齐为虚危之野东有清河以南实亦齐履之所届也又云卫为室壁之野今之东郡及魏郡皆卫分此二郡又可以室壁参占之矣疆错圻联星躔交布观者其知所防通哉】
　　青州府
　　益都【广属齐郡益属北海郡】临淄【临淄属齐郡东安平属甾川国】博兴【利县属齐郡博昌乐安属千乘郡】高苑【千乗东邹建信狄被阳属千乗郡】乐安【钜定属齐郡千乗琅槐属千乗郡】寿光【益平望寿光乐望属北海郡剧属甾川国】昌乐【营陵剧魁属北海郡】临朐【临朐属齐郡朱虚临原属琅琊郡】安邱【安邱淳于属北海郡梧成缾属琅琊郡昌安属高密国】诸城【东武诸琅琊平昌横昌昆山折泉属琅琊郡】博山【莱芜属泰山郡般阳属济南郡　按青郡本齐地虚危之分野在禹贡为青州之域而职方所纪则淄时属于幽州沂沭逾于徐土非复禹迹之旧矣考之汉郡如齐郡北海属虚济南千乗甾川属危以国言亦以州言也泰山属角义取诸兖至于琅琊属奎高密属娄则又主鲁主徐禹贡云海岱及淮惟徐州观乎长城钜防由岱隂歴琅琊而东至于海管子云长城之阳鲁也其隂齐也此其显证已】
　　登州府
</div>
    <div class="pagination">
<a href="山东通志_page9.html">上一页</a><span>...</span><a href="山东通志_page5.html">5</a><a href="山东通志_page6.html">6</a><a href="山东通志_page7.html">7</a><a href="山东通志_page8.html">8</a><a href="山东通志_page9.html">9</a><span class="current-page">10</span><a href="山东通志_page11.html">11</a><a href="山东通志_page12.html">12</a><a href="山东通志_page13.html">13</a><a href="山东通志_page14.html">14</a><a href="山东通志_page15.html">15</a><span>...</span><a href="山东通志_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
