<!DOCTYPE html>
<html>
<head>
    <meta charset="UTF-8">
    <title>陕西通志 - 第 404 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 404 页/共 490 页</h1>
    <div class="content">　　种明逸集六巻【工部侍郎长安种放撰】
　　晁氏曰种放长安人隐终南之豹林谷咸平中召授左司諌累迁工部侍郎放通经史七嵗能属文不喜释氏尝裂佛书以制帷帐着嗣禹说在朝有所啓奏时无知者杨亿讥其循黙真宗乃出其议十三篇以示辅臣晚年颇嗜酒盛舆服壮不娶无子集乃族孙说所编范防为之序首载真宗诏书及御制诗十首【读书志】陈氏曰淳化中李介序之于九江名江南小集凡二巻馆阁书目别有正集十巻云大畧与此同【文献通考】
　　冦忠愍诗三巻【莱国公华州防准撰】
　　晁氏曰防准字平叔华州人笃学喜属文尤长诗什多得警句在相位论议忠直不顾身谋仇邪媒蘖以谪死集有范雍叙共二百四十首野水无人渡及江南春二首皆在独到海只十里之诗已亡其全篇矣【读书志】
　　巴东集三巻【防准撰】
　　陈氏曰巴东集三巻公初以匠作监丞知巴东县自择其诗百余篇且为之序今刻于巴东【文献通考】
　　杨偕集十巻【中部人】　　　　师颃集十巻【闗右人官郎中】冠凤集十二巻【龙图阁学士京兆李仲容撰】
　　仲容举进士甲科天圣中以起居郎知制诰久之兼龙图阁学士自集制草为冠凤集【宋史本传】
　　漆水集十巻【朝散大夫邠州史天常撰】
　　杨乐道集二十巻【龙图阁学士知谏院神木杨畋撰】
　　序曰公所为文庄厉谨洁其为人而尤好为诗其词平易不迫而能自道其意读其书咏其诗视其生平之大节如此所谓善人之好学而能言者也【本书王介甫序】
　　赵懿简集三十巻【同知枢宻院盩厔赵瞻撰】
　　晁氏曰赵瞻字大观盩厔人少善为古文庆厯五年登进士第治平中为侍御史论濮邸事及贬元祐中终于同知枢宻院諡懿简学春秋著书十巻其他文不皆竒也【读书志】
　　崇文集十巻【郿人张载撰】
　　晁氏曰张载字厚之京师人后居凤翔之横渠镇学者称曰横渠先生吕晦叔荐之于朝命校书崇文未几诏按狱浙东既归卒【读书志】
　　辋川集五巻奏议十巻【寳文阁直学士蓝田吕大忠撰】
　　晁氏曰吕大忠字晋伯蓝田人汲公之兄皇祐中进士除检详枢宻院吏房文字累迁宝文阁直学士三帅秦凤晋伯博极羣书为文尚理致有益于用章奏皆亲为文【读书志】
　　汲公文録二十巻文録掇遗一巻【尚书左仆射蓝田吕大防撰】晁氏曰大防既拜相尝分其俸之半以録书故所藏甚富其在翰林书命典丽议者谓在元绛之上云【读书志】
　　诚徳集三十巻【宣义郎蓝田吕大钧撰】
　　晁氏曰吕大钧和叔嘉祐进士大防仲弟也师张厚之赡学博文无所不该其文非义理不发【读书志】
　　玉溪集二十五巻玉溪别集十巻【秘书省正宇蓝田吕大临撰】晁氏曰吕大临字与叔汲公季弟也登进士第厯秘书省正字从程正叔张厚之学通六经尤精于礼解中庸大学等篇行于世尝赋诗云学如元凯方成癖辞相如始近俳独倚圣门无一事愿同囘也坐心斋正叔可之【读书志】朱子曰吕与叔文集煞有好处他文字极是实说得好处如千兵万马饱满伉壮【朱子语録】
　　画墁集一百巻奏议十巻【吏部侍郎新平张舜民撰】
　　晁氏曰张舜民芸叟邠州人庆厯中范仲淹帅邠见其文异之用温公荐为諌官仕至吏部侍郎后羁置房陵政和中卒其文豪重有理致而最刻意于诗晚年为乐府百余篇自序称年逾耳顺方敢言诗百世之后必有知音者云【读书志】
　　济南集二十【巻华山李廌撰】
　　陈氏曰乡贡进士华山李廌方叔撰又号月岩集东坡知贡举得试巻以为方叔也置之首选已而不然赋诗有生平漫说古战塲过眼还迷日五色之句后竟不第【文献通考】
　　潏水堂集四十巻【集英殿修撰长安李复撰】
　　陈氏曰集英殿修撰长安李复履中撰元丰二年进士博学有气节其为熈河漕有防造战舰战车复议奏者之谬以为儿戏遂罢其议时论韪之【文献通考】
　　兰泉老人集【金华州防御使蒲城张建撰】
　　澹轩遗稿【戸部郎京兆史肃撰】　　　　锦溪集【武功杜佺撰】
　　还山集一百二十巻【元叅议干州杨奂撰】
　　杨奂读书厌科举之学以濓洛诸儒自期博览强记真积力久犹恐不及作文务去陈言以蹈袭为耻江汉赵复序称其志其学粹然一出于正即其文可以得其为人【闗学编】
　　龙溪诗集【参政郃阳支渭兴撰】　　　　秋谷集【侍讲学士汉中李盂撰】补暇集【蜀道宪副长安宋规撰】　　　斋遗稿【大学士髙陵杨恭懿撰】勤斋文集【右谕德奉元萧撰】　　　榘庵集二十巻【侍读学士奉元同恕撰】
　　漫泉集【明蒲城赵晋撰】
　　今亡其诗文散见蒲城文献録中【马志】
　　玉山樵隐诗稿【咸阳李叔方撰】
　　月山集【富平张敏撰】
　　今有存者散见元人诗文集中【马志】
　　鷃庵集【吏部尚书富平张紞撰】
　　今亡三原王端毅公恕尝拾其遗文为鷃庵拾遗集【马志】
　　从亡随笔一巻【翰林院编修朝邑程济撰】
　　靖川集【三原马贵撰】
　　王端毅公奏议十五巻【吏部尚书三原王恕撰】
　　序曰公出入内外五十年其文章存者甚多而奏议最盛自为大理左寺副至南京兵部尚书者六巻兵部尚书王公献为御史时刻于苏州御史程啓充为知县时复刻于三原其在吏部者九巻藏之公子太常卿承裕所知县王成章从诸生求得之合前六巻者刻之播之四方诏后世焉【本书王九思序】
　　王端毅文集十六巻　　　诗集十四巻
　　諌议録一百巻【俱王恕撰】
　　助费稿二十巻　　　　　奏议五巻
　　浮生出处图一巻【俱太子少保咸宁杨鼎撰】
　　休亭稿十巻【参议渭南南钊撰】　　屈公奏议一巻【都御史华隂屈直撰】兴革条例奏【同州王钺撰】　　　北原集【顺天廵抚中部刘聪撰】
　　正谊庵诗集六巻　　　　奏议五巻【俱戸部尚书咸宁雍泰撰】息斋文集【翰林学士咸宁杨时畅撰】　　自在稿【侍郎咸宁张鼎撰】
　　南山漫兴诗集　　　　　圭峰集【俱叅政盩厔王傅撰】
　　闗西奏议十八巻【大学士杨一清撰】
　　序曰奏议少师大学士防庵杨公先后涖闗西经略疏也治中孝皇用廷臣议勅公以御史中丞督马政嗣改抚全陜未几授钺总制三边正德中以大学士谢事归今上以大司马兼御史大夫起复总制奏议事三茶马廵抚总制巻十八凡一百九十四章大抵皆筹边防也先已板行然各为一帙侍御刘公裒而为一复刋之葢期逖流遐布风斯世也【本书韩邦奇序】
　　田畴百咏集　　　　　　归来稿【俱同知渭南薛敬之撰】
　　无逸赋一巻　　　　　　龙渠文稿八巻
　　险赋一巻　　　　　　　诗话一巻【俱按察使咸宁谢朝宣撰】奏议二巻【左叅议同州尚衡撰】
　　石台集【嘉议大夫清涧刘兰撰】　　　东谷诗集【左叅政华州张潜撰】康德瞻集四巻【武功康阜撰】
　　序曰武功康德瞻七嵗能诗歌十五为骚赋十九嵗死其诗歌骚赋典则不诡曲尽情理庶几乎金石之音而菽粟之味焉然世无知者君子悼惜之弟太史德涵校刻以传【本书王九思序】
　　东峯咏稿一巻　　　　　北都集一巻
　　南都集一巻【俱太仆寺少卿清涧刘介撰】
　　西涧诗集【叅政三原秦伟撰】
　　容堂奏疏　　　　　　　容堂杂稿
　　自考録【俱淮扬总漕西安杨宏撰】
　　对山集四十五巻【修撰武功康海撰】
　　孝宗临御求贤策士得公列置第一朝野快睹是时信阳何仲黙闗中李献吉王敬夫号为海内三才而公尤推独步当时语曰李倡其诗康振其文学士尊为标的公殁之六年中丞东厓翁公捜其集付西安守六泉吴公刻之以传【本书张治道序】
　　沜东乐府二巻【康海撰】
　　星轺集　　　　　　　　辛巳集
　　考经堂集　　　　　　　庚寅集
　　諌垣奏草　　　　　　　三泉堂漫録【俱戸部尚书三原王承裕撰】
　　泾野文集三十八巻【南京礼部侍郎髙陵吕柟撰】
　　正嘉间以理学倡闗中者曰吕仲木学者称泾野先生先生学有本原其枝叶流发为文章外足于象内足于意文不灭质声不浮律以道鸣以学鸣匪直以文已也【本书李桢序】
　　泾野别集【吕柟撰】
　　泾野吕公既捐舘舍其子太学畇以公别集寄余有赋颂诸体诗则十六七洋洋乎风雅之遗道义之英华其与公说经诸书并传于世无疑也曰别集者葢标纪简帙之次尔【本书王九思序】
　　十四逰记二巻【吕柟撰】
　　十四逰记者泾野先生政暇逰山随所至而记之者也前六篇在解州作而条山黄河之胜具见之矣后八篇在南都作而钟阜长江之灵具见之矣传曰仁者乐山知者乐水世有乐得其物不乐得其道者将亦有所悟乎大器遂梓之以传曰将使逰者知所儆也其诗亦附刻于后【本书胡大器序】
　　康子寛集五巻【武功文学康撰】
　　序曰康子寛集渼陂王先生选之以刻者也凡五巻巻以分诗以体激而不迫灿而不襍殆闗中之才焉【本书张治道序】
　　渼陂集十六巻【吏部文选司郎中鄠县王九思撰】
　　序曰予观渼陂先生之集其叙事似司马子长而不屑屑于言语之末其议论似贾太傅而能从容于抑扬之际至其因怀陈放寄景道情则出入乎风雅选骚之间而振迅于开元天寳之右可谓当世之大雅斯文之巨擘矣【本书康海序】
　　渼陂续集【王九思撰】
　　序曰渼陂续集者渼陂先生垂老之作也先生齿德既髙践履纯笃凡所酬应罔不协道若集中叹禹夫之货殖善鹤夫之生农惜瀛也之宦成戒渼也之土木槩可见矣外则论学论师诸书牝晨孤儿诸吟陨霜警火诸赋葢拳拳于希圣学古移风易俗之意也【本书翁万达序】
　　碧山乐府八巻【王九思撰】
　　序曰山人旧不为此体自罢夀州后始为之其才情之妙可以超絶一世矣余往来鄠杜间茍有所得则命童子彚辑之其声虽托之近体而其意则悠然与上下同流宕而弗激迫而弗怒读其曲想其意比之声和之谱可以知其所怀矣【本书康海序】
　　辋川文集　　　　　　　步声集
　　病斋诗　　　　　　　　习堂稿【俱左叅政蓝田荣察撰】
　　天地正气编　　　　　　蝉噪録
　　南逰小稿　　　　　　　庸玉録【俱给事中盩厔王元凯撰】
　　小浄稿　　　　　　　　云林稿【俱同州举人尚班爵撰】西坡诗文集【戸部尚书咸宁刘储秀撰】　平田集【山东廵抚咸宁楫撰】燕石稿二巻【山西佥事朝邑王朝雍撰】
　　友山少负诗名篇出辄为人传诵今覆而按之近体孟襄阳歌行岑嘉州古诗有晋魏之遗如出塞曲曰人生岂不重君命良非轻贼巢偶成曰十年糜厚禄一死答君恩其壮气直节有吞氊褁革之风意者其渐涵于驷铁无衣之风而兴焉者乎【本书刘垓序】
　　苑洛集二十二巻【南京兵部尚书朝邑韩邦竒撰】
　　叙曰大司马韩公苑洛先生文集二十二巻廵抚大中丞樵邨贾公取付省中刻之以表宪一方【本书孔天序】
　　五泉集二巻【山西防议朝邑韩邦靖撰】
　　序曰汝庆韩邦靖朝邑人也与其兄汝节同举进士后十年汝庆以山西叅议卒汝节彚其诗文若干巻藏于家笥予痛汝庆光已肆而弗长用将防而忽窒幸犹有此可以表见来世读其诗思其人泝其志汝庆可谓弗死矣临潼赵伯一氏刻而传焉【本书康海序】
　　屈安人集二巻【韩邦靖妻屈氏撰】
　　胡防谿集四巻　　　　　续集一巻【俱咸宁胡侍撰】
　　大微前后集　　　　　　嘉靖集【俱主事长安张治道撰】谿田文集十一巻【光禄卿三原马理撰】
　　序曰副墨不云乎马理文章景明诗当代斯文可让之谿田先生文名赫着厥惟旧哉顾草牍散帙久未锓梓景行者多遐思焉三原令张文熈彚稿成帙直指安节吴先生命受之梓【本书雒遵序】
　　郝节妇遗稿【三原马理女】
　　节妇身既防孤又少稔谿田先生贞懿之教故于吟花嘲月流连光景之诗不忍形之楮墨而独存吊亡怆别之音以自见篇中非悲夫则忆子牢骚欝愤若终身无以解忧亦可以想见其性情哀怨之正矣【本书来复序】
　　黄花集七巻【右给事中三原张原撰】
　　序曰予以罪谪新添厯牂牁夜郎之墟履罗甸鬼方之域凡两阅月而后始达流离毒苦殆以万状间有余闲率尔成句触物感怀因事畅情实非作意为之也儿维德时侍行见即録之寖成巨帙持以请名予忆居京时每梦黄菊花今兹騐于黄花之诗乎因以黄花名之用纪一时之异焉【本书自序】
</div>
    <div class="pagination">
<a href="陕西通志_page403.html">上一页</a><span>...</span><a href="陕西通志_page399.html">399</a><a href="陕西通志_page400.html">400</a><a href="陕西通志_page401.html">401</a><a href="陕西通志_page402.html">402</a><a href="陕西通志_page403.html">403</a><span class="current-page">404</span><a href="陕西通志_page405.html">405</a><a href="陕西通志_page406.html">406</a><a href="陕西通志_page407.html">407</a><a href="陕西通志_page408.html">408</a><a href="陕西通志_page409.html">409</a><span>...</span><a href="陕西通志_page405.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
