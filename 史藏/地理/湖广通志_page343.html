<!DOCTYPE html>
<html>
<head>
    <meta charset="UTF-8">
    <title>湖广通志 - 第 343 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 343 页/共 373 页</h1>
    <div class="content">　　霜林亦当好花开风竹离披静可栽碧玉愁多难着酒胭脂染误不妆梅山中尚有眠初起歳暮更容春薄来欲剪湘东波一片故园雪后印莓苔
　　尹尊子读书衡岳诗以荅之　　　蔡道宪
　　岳云未隔几重山君渡湘江费往还识面何须心便苦多情自悔梦难删千家雨后花犹湿一片霜中石巳顽为我踌躇峯顶望薜萝有路总应攀
　　春日过枝江有感　　　　　　　王　泮
　　漠漠春云黯四垂那堪愁思正离披千家有室皆悬磬百里稀烟半絶炊白雪台荒萋蔓草黄陵花落掩空祠关心民瘼惭无补肉食何人是济时
　　枝江紫山怀古　　　　　　　　赵贞吉
　　赤甲清江天半垂紫山黄叶正离披髙鸿巳托长风翼下泽谁听短笛吹地接山回秦避路云頽天迥汉留祠周郎陆弟名空在细雨荒台猎罢时
　　九日集雄楚楼懐旧　　　　　　宋　登
　　沱水燕关忆壮游短衣孤剑老荆州天涯纵酒逢青眼马上看枫掉白头日暮饥乌还绕树烟寒古堞自深秋江空鸿雁无消息千里相思月满楼
　　吉祥寺　　　　　　　　　　　王　越
　　石城门外好风光小憇禅林酒一觞天地有情容我老江山无语笑人忙草含南浦诗中意梅带西湖画里香抚景欲吟吟不得晚云拖雨送斜阳
　　大隄　　　　　　　　　　　　王　越
　　衰柳斜阳古大隄秋风禾黍习家池小儿不唱拦街曲过客还寻堕泪碑左传注成元凯癖唐音选尽浩然诗兴亡多少伤心事只有襄山汉水知
　　黄鹤楼　　　　　　　　　　　郭正域
　　楼阁重重上女墙昔人曾此醉为乡烟横巫峡千山逺雨过潇湘一水长依旧空中云尽白不闻市上鹤曽黄从教玉笛频吹彻只恐神仙亦茫
　　将北上游晴川阁有怀　　　　　萧良有
　　晴川髙阁枕江流春日重来阁更幽万顷波涛帘外度千帆烟雨坐中收白云极目谁骑鹤芳草关心独倚楼却忆昔年词赋侣星光犹在斗边浮
　　郢中　　　　　　　　　　　　李维正
　　六龙飞处五云生邸第楼台矗太清宝鼎三分天作府金陵双峙石为城蠲租诏使寻常下奉酎祠官络绎行闻道翠华南狩日瞻依不尽故乡情
　　首春东园杂咏十首　　　　　　熊廷弼
　　新岁连朝未到来旧花满地尽移栽橘欣冬暖滋滋緑梅怕春深急急开拥树不飞云欲倦掠舟而过鸟初回支离身外浑闲事交付樽前浊酒杯
　　其二
　　东城细雨过园庐髙阁防风引佩琚满院花香侵几润隔帘树色入窻虚春禽初语僧持偈宵鹤欲鸣人读书吾党自饶真乐处当年宁悔赋归与
　　其三
　　为筑塘堤接岸游旧穿渠道匝园流断桥横板林间出古堞过云水底浮不自意无尘到眼如相期有月来楼玉壶春酒须多挈谷鸟崖花莫漫愁
　　其四
　　春寒病肺怯登台溪午酣吟坐曲隈避客却愁无客到喜书偏畏有书来游鳞浑忘濠梁乐狎羽空劳鹰隼猜自是逐臣图茍活敢云明主弃非才
　　其五
　　连夕屯云接地隂一亭霏雨对愁深且携酒招同侣共话桑麻悦素心濡鸟欲飞犹怯湿蛰虫初语未成音烟霾满面难开眼牛马从人只学瘖
　　其六
　　苦雨伤春兴欲阑寻春带雨强为欢惜将流水隣西去恨不移山屋里观泥重倩人频栉屐桥危过我屡扶竿为怜光景难闲坐更待晴明倚醉看
　　其七
　　东风吹浪緑初浮高树留云湿不收寒萼欲开还半闭露芽才出未全抽苍鸡伏子巢隂篠白鹭看鱼下夕洲即事但能成小趣适情何必更多求
　　其八
　　正嫌泥湿种花迟忽喜晴干趂早移桃栁依行交密防海棠取次弄清漪且除乱草开三径更植幽花别四时园客慇懃毋落事主人装防欲题诗
　　其九
　　人共愁霖倍寂寥我犹索处更逍遥絶无来住人稀到小有逢迎鹤见招鱼喜水新争上跃鸟欺枝软故低摇息心聊作青松侣塞耳那间小麦谣
　　其十
　　壮景空从闲里过奇怀况复病中多欲还青鬓求丹药且驻红颜酌白醝深树午钟披梵偈前溪晚枻唱渔歌劳劳赢得身余几冉冉将如老至何
　　春日过枝江　　　　　　　　　雷思霈
　　楚宫旧是丹阳地春草低迷春雨饶沙岸防防穿荻笋钓舟隐隐系杨条山分呉峡千峯绕江合沮漳二水潮九十九洲从此始欲同高士寄渔樵
　　宿天台顶　　　　　　　　　　王　章
　　缥缈高台起暮秋壮心无奈忽同游水从霄汉分荆楚山尽中原见豫州明月三更谁共醉朔风初动不堪畱朝来云雨千峯闭恍惚仙人在上头
　　过岘山怀长安故人　　　　　　李宗鲁
　　当年伏剑漫相期谁是延津防合时桃李孤根春去早汉湘万里雁来迟思君毎下陵阳泪对客休题出塞词倚遍习家池上月浮云翳尽昔人碑
　　寇公祠　　　　　　　　　　　王在晋
　　渭水巴江系宦情济川舟楫见才名鹿鸣预识人将至竹死能令叶再萌日辇北征凭壮气蛮烟南窜老余生重来试问崖山客为羡雷州道路平
　　晴川阁野眺　　　　　　　　　傅淑训
　　江上风烟望武昌临江髙阁晓苍苍涛声八月蛟龙吼霸气千秋草树荒几点青山浮大别一声残笛弄沧浪自经崔颢题诗后别是人间翰墨塲
　　题冯慕冈报德祠　　　　　　　石昆玉
　　烟尘靉叇暗长沙谁作卿云捧日华借剑天关惊虎豹燃犀鄂渚走龙蛇九重春到三家市五两风轻百贾艖多少疮痍魂未定归来长防野棠花
　　登晴川阁晚归　　　　　　　　潘之恒
　　攀林一为采臯兰落日防茫见水端小艇放歌归浦急危楼飞影入江寒山当石阙中流断市接溪头古树攒更欲浮湘悲逺涉沧波何地着渔竿
　　鹦鹉洲吊祢衡　　　　　　　　汪时元
　　黄鹄矶头日夜声似伤鹦鹉赋初成于今明月悬江上何处芳洲问祢衡古水一川秋色尽寒涛千载夕烟生临觞忽有悲风起激楚阳阿气未平
　　荆门野望　　　　　　　　　　钱希言
　　滔滔江汉引防茫川路西来蜀道长象齿旧通周贡赋蚕丛新服汉衣裳雨消青草湖头瘴叶落黄陵庙里霜十二碧峯看不见空令神女怨髙唐
　　黄牛峡赠别　　　　　　　　　王应熊
　　峡里东风送我西桃花潭上踏歌时黄牛应不须朝暮青鬓能堪几别离月色故人千里共猿啼驿路寸心知峨嵋汶岭吾家约藜杖虽迟践所期
　　荆泉洞　　　　　　　　　　　王鼎彦
　　翠壁丹崖鸟道通飞梁奇似玉玲珑祠官歳请潭龙雨山叟时占石燕风何代仙人棋迹古前朝游客字痕防分明指防寻源路流水桃花向此中
　　德山　　　　　　　　　　　　杨　
　　家近沧江复面山青螺斜枕緑杨湾断崖瀑挂虹千尺絶顶僧分云半间鸟逐风斜迂阁度猿窥果熟隔枝攀梵钟纵报诸天暝渔笛徐吹钓月还
　　祝融峯　　　　　　　　　　　陈宗契
　　拔地芙蓉月下看萧森落木万峯寒幽岩煮石和云咽絶涧鸣泉带雪弹夜榻只缘搔背好秋风非为折腰难生来不具平章骨半夜何心问嬾残
　　登回雁峯怀扬州　　　　　　　陈宗契
　　青天七十二芙蓉回雁南来第一峯云破月生湘浦棹鹭归雪防寺门松峯前共羡人骑鹤斗下谁看剑化龙愁絶梅花千万树相思共听隔江钟
　　新闻北督学之命寄祝融君　　　陈宗契
　　防法虚疑是宰官住山新着竹皮冠鸡栖不署囊中草蝶化谁称梦里兰一巻经残僧下榻数声钟罢客凭阑步蟾便踏芙蓉顶半夜无人独自看
　　皇清
　　晴川阁成志喜　　　　　　　　呉正治
　　凌江峻阁郁嵸巃百尺孤撑造化工树欲志年还厯落洲余芳草漫溟蒙合流倒注澄清日万里全收指顾中此日同风偕胜赏不须分别赋雌雄
　　其二
　　天空木叶洞庭秋倚槛重寻面面幽城郭自来多感慨江山犹可慰风流窥人好月惊初下对酒层峯莽欲浮夹岸帆樯归去晚何妨老子醉芳洲
　　深栁堂感赋【堂在道署西偏】　　　　　　叶映橊
　　云叶烟条映绮栊辛夷花落讼堂空曝余古画蒸霉白扫破苍苔渍水红谷贱偏无千日酒雨多只望五更风已为俗吏休嫌俗闲课隂晴祝岁丰
　　其二
　　葳蕤鱼钥锁重扉楼上晴光霭翠防但见印硃汚毳服有谁刀尺剪春衣潜身敢羡蜘蛛隐中饱频愁鼠雀肥那得痴儿公事了手持官板送斜晖
　　其三
　　雀尾香炉手自熏蝇头笺牒杳难分丁年萧飒惊青鬓子舍迢遥望白云花事一春忙处过江声万里枕边闻悬鱼已久嫌腥食野鹤空羁鸾鳯羣
　　其四
　　闲看潭影绕前墀鼓角沉沉白日迟吴地氷鲜应出水楚山簝笋软垂枝故园客到偶行酒残梦觉来犹咏诗莫讶逢人多白眼此心原不合时宜
　　奉和张大中丞酬丁防使中秋前三日原韵二首
　　叶映橊
　　楚天兵后辟又明锁院更残正晓晴自笑当关如赵卒【当闗即闗吏也时司大门执牍呼名故云】几忘摸索在秦京【壬子余主试闗中】呼名目送羣英入闻柝心随百感生同是昔人辛苦地好从云路问鹏程【院由大门折而西进有坊曰云路】
　　其二
　　狂澜既倒待东回时望因归肃政台【唐改御史台为肃政台今指中丞公也】亲向彀中传射法【中丞公作程文九篇】相将爨下惜琴材【今年贴巻甚寛见摈者少】紫云一曲吹霄汉【明皇游广寒宫有紫云曲】金粟千枝出草莱试上层楼看夜色五星今已聚三台奉和张大中丞中秋夜闱中听雨二首　叶映橊
　　怅望良宵兴渐阑风檐疎雨隔牕寒催诗几片云初合烧烛三条月一般【唐制举人试日既暮许烧烛三条故权徳舆戏之曰三条烛尽烧残士子之心】恐湿霓裳应罢舞若登天柱许同看【唐赵知防有道术咸通庚申中秋苦两知防忽命道童曰可备酒果登天柱峯玩月及至月明如昼饮罢还舎风雨依然】楚江只有鱼龙乐添得秋涛海样寛
　　其二
　　雨过萧然四壁秋桂轮藏处碧云浮南朝金粉天波洗北渚烟岚帝子愁僚佐共依王令幕歗谭何必庾公楼惭余不与东堂宴【宋王文恭与欧阳文忠同知贡举诗十五年前门下客最荣今日与东堂】自顾原非管乐俦
　　纪异　　　　　　　　　　　　叶映橊
　　网搜珠集琐闱红云先映省中薇争传太乙然藜杖共讶荣光粲玉扉【南齐永明初竟陵王子良较试诸学士天忽黄色照地众莫能解法曹王融上金天颂徐摛曰此非金天所谓荣光也世祖大悦】荆楚自来夸卞璧欧阳每坐见朱衣只今一望函闗紫莫问星辉与月辉
　　追挽吴忠烈　　　　　　　　　梁清标
　　甘陵旧事岂堪论一疏飞霜呌帝阍碎首殿阶畱碧血伤心旅榇泣青门汉庭再启膺滂祸湘水谁招屈贾魂剩有遗编传孝子五侯当日几人存
　　雨游洪山寺　　　　　　　　　汪炼南
　　招提岌嶪势疑浮鹦鹉洲环黄鹤楼风雨铃钟闻下界朝宗江汉看东流崔离恍惚旛千尺龙防烦劳网几秋深院松花云外侣芒鞋何日看同游
　　章台古梅　　　　　　　　　　胡在恪
　　又见新花发古梅杖藜也自上章台年年物色从春换日日衰颜趁我来鹤泽人烟江万里楚王宫阙酒三杯贫家入市原稀少搜尽空囊买药囬
　　憾这闗　　　　　　　　　　　王　岱
　　万叠嶙峋剑防痕髯公遗恨至今存蚕丛一线几无路天阙双悬恰有门汉祚未移终系蜀夀亭虽拜岂懐恩当年鼎峙灰飞尽独有千秋俎豆尊
</div>
    <div class="pagination">
<a href="湖广通志_page342.html">上一页</a><span>...</span><a href="湖广通志_page338.html">338</a><a href="湖广通志_page339.html">339</a><a href="湖广通志_page340.html">340</a><a href="湖广通志_page341.html">341</a><a href="湖广通志_page342.html">342</a><span class="current-page">343</span><a href="湖广通志_page344.html">344</a><a href="湖广通志_page345.html">345</a><a href="湖广通志_page346.html">346</a><a href="湖广通志_page347.html">347</a><a href="湖广通志_page348.html">348</a><span>...</span><a href="湖广通志_page344.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
