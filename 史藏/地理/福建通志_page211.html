<!DOCTYPE html>
<html>
 <head>
  <meta charset="utf-8"/>
  <title>
   福建通志 - 第 211 页/共 239 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   福建通志 - 第 211 页/共 239 页
  </h1>
  <div class="content">
   永福县永防镇【在县东三都唐初置即今县治大歴间改为县】太原石【在县东十一都唐防初中邑令王君秩满舣舟于此邑人留饯夜深未至其室人题诗云何事潘郎恋别筵欢情不断妾心悬太原山下相思处猿呌青山月满船宋政和中邑令陈武祐刻其诗于岩上今已磨灭惟太原二字存】龙门【在县三十一都宋林学防讲学之所朱熹镌龙门二字于石黄干为之记】半月洲【在县西二十九都形如半月】龙塘【在一都明王偁有八景诗刻曲水流觞四字于石上】宫室【附】
　　闽县虞公庵【在东山麓梁时会稽虞寄避侯景乱入闽居此】松风堂【在府城南天寜寺内宋李纲寓居寺之方丈东得数楹青松千葢与山巅齐日影不到牓为松风】山辉堂【在东山大乘寺宋郡守张劝诗分开逺碧鸣泉落防破寒光白鸟飞还似山隂秋霁后照人懐抱欲忘归】平山堂【在府城东南濓浦宋少帝欲航海驻跸于此陆秀夫诸贤有诗】御书阁　经史阁【二阁皆在府学内宋时建大观二年诏曰比闻诸州学有阁藏书皆以经史名方今崇八行以廸多士尊六经以黜百家史何足云可赐名曰稽古绍熙四年帅守弃疾重修仍扁曰经史朱熹为记景定四年燬咸淳二年帅守吴华重建阁之下扁曰止善堂元至大二年以止善堂为经史库书版皆贮于此】望潮阁【在九仙观内久圮明成化间重建改名朝元】三山阁【在平逺台东】芙蓉阁【在东禅寺正言邓肃有诗】灵阁【在府城南闽越王庙左】一华亭【在九仙山东南景福二年王潮建】野意亭【在九仙山南有孟庾韩世忠画像孟朝服韩戎服】四彻亭【在九仙观内唐元和中郡守元钖建后创观亭废】鳌峯胜览亭【在九仙山宋为嘉福院状元陈诚之读书处明林有诗】防松亭【在今藩司内宋蔡襄建自书篆额今久废】元公亭【在皷山因郡守元绛名绛诗谁书吾性掲亭顔栋宇飞腾气象寛谷口秋风吹髩髪海东朝日上栏干】清音亭　碧岩亭【俱在瑞圣里东山宋许将有诗】振衣亭【在闽县东内汤院有温泉宋嘉祐间郡守元绛阅郡图得其名乃濬其源砻石为井环之以屋宣和六年郡守陆藻命县令谢垂重修并营温室四区澣日一啓非衣冠不许游也】思乐亭　光风霁月亭　采芹亭【俱在府学内元大徳间教授刘直内因旧射圃址复买其北民地以益之凿池搆亭北曰思乐南曰光风霁月又南为采芹为诸生游息之所明宣徳中以思乐亭址建教授公廨因濬池砌石重搆光风霁月亭成化中知府唐珣更新之又以采芹亭址搆桂香亭仙游郑纪为记又有天光云影亭乐此亭巍然寺俱元明时建在府学内】花园【在闽县儒学西宋叅知政事陈韡别舘也明初籍于官】栢衙【在通津门东俗呼栢衙前元行省郎中拜特穆尔居此明初汤和入福州不肯屈阖门死节侍郎夏元吉为亷访使创祠祀之】桑苎园【在光徳里明吏部郎中郑善夫别墅自书曰少谷柴门】红雨楼【在鳌峯坊明徐熥咏眺之所又于山麓有徐清晖阁别业今址尚存】
　　侯官县长春宫【在旧威武军内有紫薇宫东华宫跃龙宫文明文徳二殿伪闽时建钱氏纳土后悉撤燬】水晶宫【在府城西伪闽时建王氏据有闽土筑室百余间跨西湖上命后宫从子城复道中出游居民道上徃徃闻地下索声是时旧懐安县治北街皆西湖也嵗久址失后人指今西湖上小阜为水晶宫非是】啓运宫【在开元寺内宋高宗建炎间西京围急留守孙昭逺奉七祖御像走扬州迁至福州以朱辇七乘列于开元寺内建啓运宫居之】垂拱殿【即伪闽故宫地宋端宗航海时建殿于此今为藩司紫薇堂】九仙楼【在旧威武军内旧名清风楼宋熙寜间以其靣九仙山更名九仙楼】东山楼【在康防门山】望云楼【在子城西】缓带楼【在子城北宋淳熙五年即其址创超览亭】三山楼【在子城东南下为长利桥】清防楼【在清防门上】堆玉楼【在子城东北隅宋绍兴十年即其址创观风亭】蕃宣楼【在子城西北隅后为碧峯亭】西湖楼【在藩宣楼之西以上九楼俱熙寜二年郡守程师孟増筑子城创于城上】冲天书楼【在九都之上渡宋咸淳间陈仁翁预国子监荐景炎间以廸功郎寜武州节制司凖备差遣致仕建楼六楹赐额曰冲天书楼】拱极楼【在英逹坊内宋郑性之所居有理宗御书拱极楼扁额】様楼【在府城北越王山上明洪武二年驸马都尉行省叅政王恭命指挥李恵等修筑福州城建楼橹先造一楼于山巅名屏山楼后改名様楼一名镇海楼旧有翠涛亭燬于火　国朝康熈初重建复燬后总督姚啓圣郭世隆相继兴建】射乌楼【在乌石山前临城壕今废】控海楼【在水部门进贡厰内明正徳中市舶太监尚春建】横山阁【在乌石山南仁王寺内石晋天福二年闽连重遇建】衣锦阁【在九仙楼东初名爽心宋熙寜间更名赏心宣和五年提刑俞向以太宰余深典卿郡更名衣锦】怡山阁【旧为望云楼阅射亭荔支楼之地宋元祐五年郡守柯述建绍兴二年郡守程迈修】澄澜阁【在西湖上宋赵汝愚改西湖楼为之先是子城有九楼惟西湖楼址尚存水浒明万中观察使徐中行重建有开尊明月满西湖句】日新堂【在旧威武军内宋庆厯六年郡守蔡襄建】安民堂【宋嘉祐四年郡守燕度建其北有谈笑轩后更名燕堂】眉夀堂【宋使宅之南堂也绍兴十年帅守张浚为其母秦国太夫人名】止戈堂【在旧安抚防后架阁库之北宋元丰四年郡守刘瑾搆堂扁曰武备东西北列甲仗库建炎四年建冦猖獗郡守程迈乞师于朝诏叅政孟庾少师韩世忠率禁旅讨之绍兴二年贼平饮至于堂上遂更名曰止戈今废李纲有闽粤铭】逍遥堂【宋皇祐四年郡守刘防建绍兴二年郡守程迈重修徐兢篆额】忠义堂【在逍遥堂之南宋治平元年给事元绛建东西壁绘像四十七圣人周公社稷忠臣十六人张良以下节义忠臣十九人申包胥以下谏诤忠臣十一人樊哙以下像庭下有池作亭其上曰熙熙】威武堂【在忠义堂西宋嘉祐中郡守蔡襄建并书额绍兴二年郡守程迈修以上七堂俱在旧威武军内】西园【在府治西有池旧通潮汐宋时毎嵗二月郡守开西园与民游玩明时为督船中使园亭】乐圃【在旧提刑司内旧名虚静堂堂北园舘连属宣和二年提刑俞向更新之名其北曰宪堂南曰澄清庭之南有防桂亭廻廊之外左右二亭东曰熙春西曰藏春熙春之东楼颇宏丽向毎奉亲游览于此名曰斑衣藏春之西有楼遍植荔支名曰荔支楼靣楼一轩北顾诸亭左右二沼植莲其中名曰清逸虚静之东有轩曰幸轩其左乃治事之便室小山耸翠名曰山斋总而牓曰乐圃其后宪堂更名中庆藏春亭更名留春斑衣楼更名宿云绍兴中灾按旧志乐圃门在威武军西南毎嵗二月府开西园与民游翫至三月提刑司亦开乐圃各一月乃止】甘棠院【在旧威武军内忠义堂之西宋开宝九年郡守钱昱始芟辟郡齐隙地搆四亭其处花间者曰梦蝶瞰水际者曰枕流迎爽气者曰临风当夕照者曰绮霞又别创小斋甲于四亭其南为门牓曰甘棠院熙寜八年郡守元积中更名春坛馆后四亭俱废绍兴十年郡守张浚即梦蝶故址为偃葢亭二十三年郡守张宗元改创秀野亭又创清风亭于秀野亭之南】絶学寮【在越王山宋丞相张浚读书处】石室清隠斋【在道山麓朱熹讲学处手书石室清隠四大字镌于石明福清魏文焲着石室私钞四巻于此又同邑卢一诚在此着四书讲述十一巻　国初为民居湮没康熙丁巳学使孙期昌购旧地建堂以祀熹】佚老庵【在流觞亭西北宋嘉祐八年郡守元綘建后更名隐几又更名净名】懐隠庵【在旧威武军内宋绍兴十四年郡守叶梦得创沈括有懐隠集载隠居山之式后归休于梦溪梦得慕之因　以名庵庵东西有亭曰归意曰柏悦】闽越亭【在石岊旧县前闽越王游赏之所】欧冶亭【在屏山下贡院之西为欧冶子铸剑处亭废址存成化十五年镇守太监卢胜移于欧冶地西十九年为风雨所圯】观稼亭【在乌石山之东唐郡守阎济羙陛辞徳宗谕以农事到官日首创是亭】道山亭【在乌石山之西宋熙寜中郡守程师孟建曾巩为之记】放鹤亭【在乌石山之东初崔干创亭曰四向得一鹤忽冲天去遂改今名其旁即冲天台】幽幽亭【在乌石山东北隅宋明道初侯官令沈邈得释迦院东北隅地作台曰峻青后十年复来守郡寺僧因台作寺蔡襄至其下名之曰幽幽】击壤亭　跨鼇亭【即木雁亭宋孙觉有诗】飞燕亭【旧千福寺内宋程师孟有诗三亭俱在乌石山】颂徳亭【在城西草市都旧名西隠唐郡守唐扶有恵政民立亭以纪更名颂徳明成化十二年知府唐珣辟地新之民为立石其中】春野亭【在日新堂东南宋庆厯六年郡守蔡襄建并书额】万象亭【在安民堂北宋绍兴中郡守叶梦得建】会稽亭【在佚老庵西宋嘉祐间元绛建以绛开国防稽故名绛出守时厐籍王珪王安石司马光等五十三人赋诗以宠其行刻于壁间绛亦有诗】环山亭【在越王山南小山之上】陆庄【在高峯桥西宋陆蕴与弟藻所营别业也中冇园池亭馆今废为民居】道山精舍【在乌石山西南明万歴中督学宋仪望为郡人王应钟建】潄石山房【在道山南明郡人陈一元习静处多岩石有杏树大可十围亦名杏台杏今萎】榕庵【在太虚亭东明诸生韩廷锡读书处有三榕门颇称竒胜后有石牀左曰防泉亢旱不涸为城南第一泉】三山别岛【在西湖上明万厯间郡守江铎建有亭竪郡人叶向髙所撰水利碑】洋尾园【在罗汉洋北今为荔水庄周廻六塘罗植荔树嘉卉有夕佳楼蒹葭草堂诸胜水光山色映带林亭旧为逹官别业展转数主】石仓【在洪塘为邑人曹学佺别墅方塘里许环以谷有峻壁乔柯泉涧交注之胜】
　　长乐县紫阳楼【在二都后澳宋邑人高赞建朱熹避伪学禁尝寓此故名】聚逺楼【在十都福湖地名湖坡宋邑人郑申之建申之从朱熹游归教授于此从学者众立文行忠信四斋处之斋旁建楼熹题其牓曰聚逺后楼圯扁存申之裔孙永昭仍于所居建楼掲旧扁邑人陈维裕有赋】三桂堂【在县东翰林坊宋宝祐初陈刚与弟合谊三人联第理宗赐扁曰三桂门曰儒英】胜会堂【在县南里许】昭山堂【在光严寺二堂俱宋元祐中县令袁正规建】见江亭【在观音寺袁正规建】垂露亭【在瑞峯寺宋庆歴中宪使苏才翁大书刻石作垂露体寺僧因以名亭】九日亭【在胜防堂上宋元祐三年县令袁正规建落成防九日故名】
　　福清县红逺楼【在瑞峯寺西偏】志喜堂【在县署内宋县令章伯奋建】琴清堂双桂堂【俱在县署内宋县令范处义建】林氏草堂【在龙山南麓宋时建林光朝名】
　　【之曰緑野】踈野堂【在龙山西麓里人章氏创】蜀香亭【宋县令阮某建亭植海棠故名】八卦亭　紫霄亭　天章亭【俱在县东瑞岩山】秋云亭【在县西善福里】三思斋【在县署内宋县令曹绩建】
　　连江县环翠楼【在灵慈庙左】临清楼【在威竒庙左俯瞰鼇江故名明正统七年郷人陈亷倡众重建】
　　罗源县读书楼　丰和堂【俱在县署内宋绍兴二年县令陈文建】文兴堂【在县西北新丰里明洪武中里人黄泽建】环玉馆【在县西一里宋邑人余深建为聚书之所傍有水绕之故名】鼇峯亭【在鼇峯铺侧宋邑人尚书陈显伯建】
　　古田县戴星楼　平沙楼【二楼在县署西防东西俱宋时建】草元阁【宋景徳二年县令李堪建】九经阁【宋嘉祐二年县令陈昌期建】飞舄堂【宋宣和二年建】隠吏堂【宋绍兴八年县令郭昭仲建】函丈亭【在儒学内宋景徳三年县令李堪建】溪山第一亭【在县北宋淳化三年建有朱熹书扁】
　　屏南县涵碧亭【在东溪古鸣玉驿前宋景徳中建后改名平沙堂今废】
　　永福县皷楼【宋大中祥符间县令史温建】将归楼　退食阁　南昌阁　北堂亭　波心亭【俱在县署内大中祥符间史温建熙寜元年悉圯于水】龙门庵【在石鼎峯海溪之阳山水竒秀防崖之下传为神龙所潜宋邑人林正卿结茅搆庵以为祈祷游眺之所黄干为之记】勅书楼　戴星楼【俱熙寜三年县令沈亚夫建】清简堂　自公堂【俱宋庆元六年县令顔澈建】悠然轩【在一都元总管王翰隠居于此吴海为之记】
　　寺观【附】
　　闽县开元寺【在芝山南梁太清三年建旧名灵山寻改大云唐初改龙兴开元间改今名防昌中汰天下僧寺州存其一即此南为灵源阁阁额灵源二字书文皆作水形为南厌火而设阁上复祠罗计星像以制之　国朝顺治丁亥年燬丁酉重建康熙已夘年　勅赐　御书扁额今寺多残燬】太平寺【本开元寺地唐同光中王审知建宋建炎三年勅奉安濮安懿王神主分其半为嗣王行府绍兴五年改为外宗正司明时福州中卫即其故址】法云寺【在九仙山南五代唐清防元年建宋大中祥符间赐额有千佛阁阁上祀白玉蟾明万厯乙夘詹莱书白玉仙台扁竪于阁上又有吸翠亭】万嵗寺【在九仙山西有浮图七级曰定光塔唐天祐中闽王审知建梁开平中表请上祝圣夀曰万嵗塔寺有独木鼓大可五围刻颂其上传为北宋时物】法海寺【在罗山下晋开运二年建梁孟司空舍宅为之有罗山馆万緑堂诸胜傍有弥陀殿明末重建】普光塔寺【在城东甘棠坊内宋熙寜五年建有塔五级明洪武中增至七级后燬仅寺存　国朝康熙六年重建】庆城寺【在芝山东本王曦宅石晋天福中舍为永隆金罗汉院宋祥符中赐额又有高丽佛像二石笋小木塔今废国朝顺治九年重修】天寜寺【在时升里旧名报恩光孝寺宋崇寜中建政和间改天寜万夀寺中有松风堂李纲谪居时寓此又有藏六庵海月来薰二亭皆废　国朝顺治初燬康熙壬戌重建】华岩寺【在浦头唐翁承赞故宅有昼锦亭狎鸥池诸胜宋太平兴国中建明嘉靖间燬　国朝顺治十二年重修】云门寺【在云门山宋嘉定中建明永乐间重修】鼓山涌泉寺【在鼓山里唐建中间创闽王审知命僧神晏居此倾国赀以给之歴代兴废不一明初重修有华岩堂白云堂妙峯阁一多庵痴坐轩憨睡室无尽门嘉靖间燬仅存白云廨院　国朝顺治初僧元贤重修康熙四十九年勅赐　御书扁额】栖云寺【在金鸡山之巅明郡人王应钟建　国朝康熙庚申重建今废】
　　宝峯寺【在白马山郡人郑昭勇舍宅为之原名净土寺宋米芾书额有徽宗赐僧逹泉御书中有放生池芙蓉阁清隂亭东野亭明成化间改名宝峯今为东禅寺】方山寺【在方山陈天嘉元年建有阿育王塔及石坛石牀石碁局】能仁寺【在东岳庙西明万歴间建】大乘爱同寺【在东山梁大同六年置大乘寺十二年又置爱同寺唐大中间合二寺为一因名中有夜光台神僧室诸胜明嘉靖间倭变頽废国朝康熙八年重修】文殊般若寺【在东山唐景龙中建有多宝塔山产金沙明末废为邱垄】圣泉寺【在东山唐景龙中建僧懐一苦逺汲忽二禽噪于地因凿得泉故名又有神移泉明万歴间重修】枕峯寺【在西峡渡之南宋建隆中建　国朝康熙已未重修】南禅寺【在嘉崇里梁乾元中建】吉祥寺【在横山宋景祐元年建】九仙观【在九山之巅旧为伪闽时宝皇宫故址宋崇寜二年郡人为乌石九仙左弱右强乃建观于山上号天寜万夀观绍兴间改报恩广孝寻更光孝政和间郡守黄裳增建楼阁元至正初改名九仙明永乐正统中屡修有寥阳殿喜雨楼玉皇阁阁圯万厯辛卯郡人林布政懋和捐金重建　国朝顺治中再建】嵩岳观【在丁戊山南称中山中岳崇福行宫伪闽时建今乆废】妙观【在东门外易俗里伪闽时为东华宫宋大中祥符间改建名天庆观元元贞元年改今名　国朝康熙辛亥重修】防国禅院【在九仙山西康熙四年建有防檀佛像后燬于火五十二年改建　万夀亭为祝厘之所】安福院【在丁戊山上唐咸通中建梁干化二年闽王审知建木塔七级俗呼为新塔今俱废】铁佛殿【在开元寺东下有古井伪闽时为藏经院括铜亿万觔铸辟支佛像高数丈御史黄滔有记明曾异撰榜其楹曰古佛由来皆鐡汉凡夫但説是金身】海印庵【在东禅寺傍元至正间僧云溪建梅边小隠水竹幽居于此贡师防陈高俱有记】活佛庵【在南台苍霞洲明末有陈真升者福清人湼槃后肉身不壊至今犹祀庵内国朝康熙初重建】雪峯庵【在福星坊内本雪峯廨院今废】平楚庵【在鼓山卓锡峯西康熙间郡人李其防建四山环抱防涧滙流古木盘荫苍岩竞秀颇饶清胜】
　　侯官县神光寺【在乌石山麓唐大厯三年析南涧寺为金光明院大中间为监军孟彪南庄越嵗舍为寺奏请建额宣宗夜梦神人发光殿庭览奏异之特赐今名明成化间重修旧有絓月兰若紫云禅窟幞头石诸胜又冇南报恩塔七级干符中为巢冦焚殄无存】南涧寺【在神光寺东梁大通间苏清舍宅为之以地在乌石山涧旁故名中有石佛像唐天宝中骤雨雷电从地涌出欧阳詹有记干寜中王审知増建天王殿】石塔寺【在南涧寺东唐贞元十四年徳宗诞节观察使栁冕以石为塔啓祝赐名无垢净光塔闽王防重修明时屡经修葺后为民居侵没一塔仅存　国朝顺治六年鸠工重兴】翠岩寺【在神光寺西旧华严岩下隙地嵗久民居侵没康熙甲子僧照喆购还建寺前俯雉楼后枕般若台中有青榄树大数围苍松翠竹袭映可人因名翠岩郡人李馥有重修碑记】仁王寺【在神光寺西晋天福中闽连重遇建有雨花阁横山楼诸胜今废】灵鹫寺【在乌石山南明嘉靖中建后为郡人陈洙别业　国朝顺治初改为斗姥宫东为范忠贞承谟祠又东为陈忠毅丹赤祠絶尘岩存】地平伽瑜教寺【在乌石山北明改为飬正书院后复改为提学道今废】五百罗汉寺【在乌石山麓梁贞明中闽王审知梦僧数百奕奕有光所至有防桧并池旦寻而得之池曰浴圣桧曰息圣遂改今名今废为常丰仓】大中寺【在钟山梁太守袁士俊宅尝有钟声因舍为寺隋改为鸿业寺唐大中四年赐今额旧有定慧塔七级及八百罗汉像观音像今废】华林寺【在越王山麓宋干徳三年都守鲍修让建有转轮经藏明正徳间赐额　国都顺治初修康熙七年重修又有越山庵在寺东呌佛庵在寺北】开化寺【在西湖中孤山有宛在亭后改为湖心亭寻废国朝康熙间总督金世荣重建有碑记】西禅寺【在怡山唐咸通间长沙沩山僧大安居此后唐】
　　【更名长庆明宣徳间重建冇奎华阁明逺亭紫翠亭放生池诸胜明季頽废　国朝顺治初重修】洪山寺【在洪山桥西旧废明正徳间布政使陈珂重建万厯六年都御史厐尚鹏重修】妙峯寺【在洪塘妙峯山巅宋天圣间建明成化间重修　国朝顺治间再修】保福寺【在郡厉坛北陈时建明洪武间赐额】升山灵岩寺【在飞来山巅陈天嘉中建明嘉靖中重修】贤沙寺【在升山下梁开平中建有熙春台不溢泉磨石朶芝岩息池仙升石静游轩明永乐间重兴旋废又有僧宗一塔碑】古崇福寺【在四十一都相传唐时建兴废不一国朝康熙甲戌僧等传锄园得石镌古崇福寺四字因竭蹶重兴寺前石桥枕溪苍松翠栢环抱亦清修佳胜云】鳯池寺【在鳯池山汉干祐中建有擢秀亭翠防亭宋建炎二年进士题名于此又览辉亭鳯池轩华池阁宋陈瓘被放后恩自便尝居焉】芙蓉寺【在稷下里唐太和中建咸通时赐额延庆院宋太平兴国中改名兴国院国朝康熙四十二年僧惟括重修】林洋寺【在遵化里晋天福间建明万厯间重建旋废　国朝】
　　【康熙十二年重修】夀山寺【在稷下里唐光啓三年创明万厯间重建】九峯寺【在兴城里唐大中间慈恵禅师来此建寺名九峯镇国禅院栁公权书额寺门有文杏古桂为唐宋时物　国朝康熙十八年僧觉华重建】雪峯寺【在二十八九三十都之中唐僧义存居此宋太平兴国间赐额明宣徳间重建极称竒胜　国朝屡经冦变香刹久湮故迹多无存云】灵云寺【在十九都明嘉靖中建　国朝康熙十一年重修】石松寺【在三都宋大中祥符间创绍兴十年僧天石种松于石上故名】双峯寺【在五都唐咸通五年僧师复自小箬防髻山来移建今所初复与林蓘同业儒同入关至杨子渡口师复有出尘之想赋诗曰君自成龙我成道浩然而归卜筑于此观察使李瓒请赐寺额后人作四悦堂像师复瓒蓘及周朴祠之今废】安元寺【在五都白鹤山下宋时建　国朝康熙巳未重兴】仙宗寺【在六都后唐同光二年创元至正间重修有宝峯亭白鹤岭洗鉢池昙花磴虬松闗金鸡岩卓锡泉垂萝迳号八景】精严寺【在七都象山之西唐长兴间建宋元符中修葺有妙观亭独露庵盘陀石金刚窟金界亭緑隂亭喜见亭象峯亭明洪武中重修嵗久尽废今山麓建象鼻庵以其地跨象峯之鼻故名】垚沙寺【在七都唐时建距江有木塔明政唐澞子孙居之曰吸江台】灵隠寺【在八都古灵唐咸通中建又有安徳院唐大中初建灵源院宋嘉祐中建】超山报国寺【在十三都元防定初建】道山观【在乌石山东南旧有玉皇阁　国朝顺治中郡人孙昌裔舍其地增修冇石刻孙子长读书处六字阁后即崔干放鹤亭故址有冲天台雀舌桥诸胜阁下有望潮峯傍为老佛庵】冲真道观【在登云坊元至正间建有瀛航亭】紫极宫【向在一都明季移在英逹坊还珠门内】冲虚宫【在西禅寺东唐贞元中李若初尝登城西望冇五色云当王霸宅遂作冲虚宫祠霸及徐登董奉任放四仙明隆庆间重修　国朝康熙二十一年总督姚啓圣廵抚旲兴祚笔帖式罗宻重建】开化院【宋景祐中建在郡治西伪闽时懐安县北街皆西湖地嵗久址失后人误指院在今西湖上者非是】迎仙道院【在浦尾官园前宋时迎白玉蟾居此明嘉靖中赐额今溷入民居矣】千福院【在乌石山上梁乾元中建有长乐台宋程师孟刻石今废】三皇殿【在石塔寺西歴代有殿　国初渐圯康熙二十年总督姚啓圣重修】金山塔庵【在洪塘江心有小阜砌石为桥以逹于庵中有塔】石牌庵【在旧懐安四都与宋黄干墓碑相近故名宋朱熹书华峯二字扁额犹存　国朝僧等昱重建】竹林庵【在四十二都与芙蓉寺同建于唐　国朝康熙六年僧应瑞重建】蟳山庵【在七都山状如蟳伏故名陈大建元年创旋废山北为邑人陈学防别业跨龙岐山冇龙鳞坪梅市跫喜亭象岫白云台桃石得泉浴荷池个个轩】
　　长乐县天王寺【在县西隅唐时建初有檀木遡江潮而上牧童取之夜中发光里人林锜因舍宅为寺有天王阁烟萝亭望江亭乐夀堂松石峯今多頽废】三峯塔寺【在县西隅登高山宋崇寜间建建炎间造塔七级明永乐间重修】西峯寺【在六都五代梁时建元至正间重修】当阳寺【在栢山之麓唐时建有山月雷音二堂】资夀寺【在九都宋时建治平中重修有芬兰祖意二轩】竹林寺【在十二都唐户曹林勣舍宅为寺有藏经宝函藏经五百余轴寺后一山其形若龟蔡襄尝至其地指为龟山冇亲笔勒于石又有白龙岩安适轩】光严寺【在十三都陈大建中里人严光舍宅为之宋元丰间建昭山堂又冇瀑布泉龙泽潭】灵峯寺【在十九都唐大中七年建初名龙龛寺八年赐额有香炉灵山天池诸胜明万厯间重修】岩泉报恩寺【在二十一都唐时建有寂照轩宏源洞】灵山寺【在二十一都唐咸通九年建十年赐额】祥云寺【在方安里唐时建初名曰龙防宋治平初改今名】崇信寺【在大宏里宋时建】皇恩寺【在二十三都梁时建唐咸通中赐额】碁山寺【在二十四都唐时建】瑞峯院【在同荣里周时建有埀露亭庆厯中提刑苏才翁刻字于石屏】东华观【在县治北宋开宝元年建】董塘观【在十四都董塘岭】真元观【在十六都宋时建】白云亭三十六庵【宋庆厯中并为寺今废】防涧庵【在五都元时建】龟石庵【在十都宋时建庵前有石如故名】宝溪庵【在十三都元时建】西石庵【在二十一都西石岩元时建】尚书庵【在二十一都宋绍兴间郑丙读书于此后官尚书故名】东林庵【在大宏里广石】涌泉庵【在鴈峯之麓有泉涌出故名】
　　福清县圣迹寺【在县北隅五代唐天成中建明治间重修有灵源洞放生池】瑞云寺【在县东隅明万厯三十四年知县凌汉翀同大学士叶向高子成学建寺后有瑞云塔】瑞岩寺【在新安里宋宣和初建明洪武中重修】灵石寺【在清源里唐武宗时僧元修结庵于此诵七俱胝咒治疾祟后深入岩谷中人以为遁去有蔬甲泛流而下乃沿源访而得之再徃则庐巳虚葢避防昌禁也宣宗时出诣阙贡金买山始创精舍名翠石院后赐额灵石俱胝院额宋天圣初重修有仙人碑蟠桃坞等胜】黄蘗寺【在县西南清逺里沙门正干从六祖得其传唐贞元初建院名般若堂徳宗赐名建福禅寺明初重建】涌泉寺【在方城里五代时孝子林安庐墓于此石裂泉出闽王赐额】安福寺【在清源里唐大中间建有熟梅轩】天竺寺【在方兴里唐咸通中建相传仙人汲泉碾茶处】敛石寺【在敛石山唐大中间建明隆庆间重建】延庆寺【在新安里五代唐长兴中建初名灵曜宋天圣中赐今额山泉甘冽所产茶异常品】灵隠寺【在龙兴寺旁宋政和五年建有不溢泉平歩台小龙潭海月庵诸胜】重兴寺【在西南光贤里五代周时建初为庵名大悲至是拓之更今名旁有石高峯石马泉】新兴寺【在光贤里宋太平兴国中建本崇福旧址翁仁凯卢墓之所今废】瑞峯寺【在海口城东北龙山之巅宋皇祐中建有石浮屠七级可观海曰今废】福山寺【在新丰里唐时建郑侠读书处也今废】天王寺【在县北遵义里梁大通二年建初名法建唐咸通二年赐今额】福真观【在海口城宋初建政和中赐额中有丹井为道士林知源修炼处】水南观【一名朝元观在新丰里】灵宝观【在石竹山宋绍兴二年建乾道九年丞相史浩重修】玉峯道院【在县治西塘边元时建明永乐间重修】
　　连江县大中玉泉寺【在玉泉山麓隋大业中建明成化中重修】石门寺【在覆釜山下唐中和间建明成化三年寺僧绘图以进诏赐今额】宝积寺【在二十七都宋嘉祐中建明正统元年重建】龙兴寺【在嘉贤下里】宝应寺【在白岩唐干寜中建尚书张莹读书其中夜间钟鼓自鸣明正统元年重建】清洋寺【在东塘陂五代周广顺中建明景防中重建】龙漈寺【在尖山唐干寜中建明景防中重修】光化寺【在茶洋唐干寜中建宋为功徳院后复今名】龙卧寺【在钦平上里隋仁夀三年建明正统中重建】防国天王寺【在钦平上里唐大中二年建旧名竹林咸通间赐今额明成化中重建】崇夀寺【在县西宋天圣中建明宣徳中重修】三仙观【在安徳里元至正十五年建】清隠观【在中鹄里元至正四年建】宝林院【在中鹄里唐大中六年建有独觉岩雷移石宣宗时僧法诠与湼槃大沩怡山为法空友寺后絶峯有巨石如覆盆诠雅好居之欲移其室而未能因指之曰人实无力神乃有功俄而风雨雷电诘旦石移山下俨然一室诠居其中四十年坐化】宝华岩庵【在清里岩下有石室石洞顶有塔定光佛庵居其中丐梦多验内有石眼泉碁盘石仗虎石九仙迹羚羊洞栖贤亭诸胜唐大中间建明永乐中重修】
　　罗源县水陆寺【在县西笃行坊即旧县址也五代周显徳中建明洪武中改为公舘后复为寺内有甘泉】金粟寺【在临济里五代唐清防中建有妙喜洞刻石于山半明髙相为记】圣水寺【在莲花山下宋绍兴中建有笔砚峯龙虎岩仙源泉弥陀石玉壶井金钟潭栖云洞眠鹤亭诸胜】崇夀寺【在新丰上里五代唐天成中建有放生池又一在宝胜山中亦名崇夀】防檀寺【在黄重下里唐广明中建】曹山寺【在黄重下里五代周显徳中建】鳯山寺【在霍口梁开平元年建】信安寺【在吕洞唐咸通初建】白塔寺【在鉄嶂山下宋开宝初建】圣夀寺【在罗平里五代唐天成初建明治间重修】洞宫天庆观【在县东北唐大宝七年建有八仙亭又有普贤堂在登高山下】西溪庵【在县治南明景防中建】
　　古田县古祥寺【在县治后宋太平兴国中建有石塔七级明成化间重修】天王资福寺【在二都唐天宝六年建初为天王院宋大中祥符中赐额明万厯时重修又名大吉寺】灵瑞寺【在九都唐咸通中建明成化间重建】极乐寺【在十二都唐天宝初建明万厯间重修有息见亭自贞轩放生池伏虎庵】弥勒寺【在十六都宋时建】鳯栖寺【在十七都宋时建】秀峯寺【在四十都五代汉干祐中建宋祥符中赐额有放生池龙爪石】幽岩寺【在四十一都五代晋大福中建明洪武中重修】东峯寺【在四十五都唐开元元年建】西峯寺【在四十五都唐开元间建】大目寺【在四十六都唐时建明永乐中重修】牛头寺【在一都一名大云五代唐天成元年建有白云堂寒林轩今废】禅林寺【在三十五都宋景徳四年建有狮子石】栖真观【在玉华山巅元延祐间建明成化中重修】紫极宫【在县坊】仙楼真观【在玉华山上邑人祷雨于此】醴泉道院【在仙亭山下元时建】金仙庵【在十四都】翠屛庵【在十五都明洪武间建】
　　屏南县翠峯寺【在二十都宋淳熙四年建】西林寺【明道二年建】天宝寺【开元二十九年建】慈云寺【干徳二年建】观音寺【太平兴国二年建】清泉寺【在二十一都元祐三年建】崇福寺【开宝三年建】灵安寺【咸通元年建】报恩寺【天宝元年建】东峯寺【元化二年建】瑞峯寺【在二十二都宋景徳二年建】石嶂寺【嘉祐八年建】罗山寺【开宝二年建】夀峯寺【清防元年建】鹫峯寺【在二十三都宋元祐七年建】宝林寺【在二十四都宋干徳六年建】灵峯寺【在二十五都宋初建明万歴间重建】宝庆寺【在二十六都五代唐长兴元年建】双峯寺【在二十七都唐咸通元年建】白莲寺【在二十七都宋开宝二年建】北岩寺【在二十八都宋雍熈元年建】灵岩寺【在二十八都宋太平兴国二年建】锦福寺【在二十九都宋建隆元年建】布金寺【在三十都大中祥符元年建】善庆寺【崇寜二年建】南泉寺【清泰元年建】资福寺【开宝二年建】宝泉寺【建隆二年建】宝夀寺【景徳四年建】文珠寺【太平兴国九年建】宝兴寺【在三十一都五代唐长兴三年建】新兴寺【宋建隆二年建】长兴寺【宋景徳二年建】观音堂【在三十二都】大保庙【在本都一保】资福寺【在三十四都太平兴国七年建】九峯庵【正统初建】
　　闽清县白云寺【在贺恩里宋景祐三年建有仙峯巨石】报恩普贤寺【在防仁里五代梁贞明中建有放生池双溪堂】芹山观【在钟南山左亦名仙源道观旧传白玉蟾炼丹处元末废明时重建】积善院【在县南葢平里宋大中祥符三年建状元许将读书处也今废】圆通庵【在宣政里宋时建】金沙堂【在金沙里宋时建明正统四年重修】
　　永福县方广寺【在方广岩下石室可庇千人五代汉干祐二年建后燬明永乐十四年重建石室内搆三层不假片瓦宋黄非熊读书其中尝摭山中十竒刻诗于石寺口有石天门王翰镌飞佩二字寺内供宾头卢尊者相传有大樟木于石壁溪逆流而上郷人异之谋雕尊者像适有道人至自称精雕刻像成忽不见遂舁送寺中至今犹在元林泉生有联云石室云开见大地山河三千世界水帘风卷露半天楼阁十二阑干又明何乔逺联云按图经于宇内非无神工斧之竒惜乎都未曾见骋余足于粤西亦有风洞云门之胜然而无此朗观游人吟咏甚多明谢肇淛有方广志】重光寺【在县南开平里唐大中初建宋时改为神霄宫建炎后为寺有放生池罗汉阁】能仁寺【在县西南旧保徳里唐天祐二年建初名寄林僧无爽结庐于此宋更今名有放生池】极乐岩寺【在县东北十五里宋时建明隆庆间重建】名山寺【在高葢山下唐文徳元年建五代唐天成中赐今额有东西二石室】方壶寺【在二十一都】枕山寺【在县东八十里唐时建】三清观【在县东旧名东岳庙宋更今名】越峯院【在开平里宋时建有玩芳亭】云际院【在待旦里唐大中五年建有苏老亭今废】
　　宅墓【附】
　　唐陈去疾宅【在桂枝坊】左司员外郎陈守约宅【在天寜山西黄栢岭上守约自江南迁闽俗呼为江南陈氏以上闽县】黄璞宅【在侯官县黄巷】林慎思宅【在长乐县筹峯山下】陈灿宅【在福清县闻读山】
　　宋陆琦宅【在郡治东秘书巷琦夲名宣嘉祐中进士二子蕴藻歴官秘书郎故名俗讹为篦梳巷】陈简能宅【在郡治东忠顺坊内】许将宅【在郡治东署曰状元坊】湛俞宅【在舘前】朱倬宅【在郡治西太平公辅坊内】朱敏中宅【在郡治东南朱紫坊敏中昆季四人皆登仕版故名】张觷宅【在磕源】郑昭先宅【在洋与昭先致政归真徳秀名其堂曰畆忠并为记】陈垲宅【在大义坊】陈孔硕宅【在金鱼井巷】陈贶宅【在鼓山下】蔡伯俙宅【在郡治东蔡竒童巷俗讹为防旗巷】郑湜宅【在城门山以上俱闽县】刘藻宅【在安民巷】陈烈宅【在郎官巷】刘涛宅【在郎官巷涛数世郎官故名】王益祥宅【在衣锦坊】方寘宅【在光禄坊寘为光禄大夫故以光禄名坊三山志又谓以郡守程师孟光禄吟台故名吟台祥见石刻】黄朴宅【在乌石山鳞次台】郑性之宅【在耆徳魁辅坊今曰吉庇巷】郑穆宅【在文儒坊坊旧名山隂巷以穆居此改今名】林之竒宅【在文儒坊】卓祐之宅【在文儒坊】陈襄宅【在八都古灵】余深宅【在府城西门内后为懐安县学】林安宅宅【在防头周围有六桥】潘柄宅【在山下】郑南宅【地名山兠以上俱侯官县】陈烈宅【在二都阳下后徙侯官郎官巷】邹异宅【在县治西宾贤里】陈刚翁宅【在县治东翰林坊以上俱长乐县】郑侠宅【在县治南郑公坊】林搏宅【在灵石山九叠峯下】林同宅【在文兴里以上俱福清县】李弥逊宅【在濓湖上有钓台遗迹】唐璘宅【在县治北以上连江县】金光庭宅【在罗源县西】林用中宅【在古田县北隅】陈祥道宅【在闽清县钟湖山】陈表臣宅【在县治东】林学防宅【在龙门山】梁岩老宅【在县南以上俱永福县】
　　元吴海宅【在闽县藤山】王翰宅【在永福县观猎山】
　　汉闽越王无诸墓【在嘉崇里今有祖庙亭亭后一阜即其墓】闽越王郢墓【在遂胜里三山志载县东田乡以上俱闽县】东越王余善塜【在侯官县寜碁里旧属懐安县】
　　唐水部林搏墓【在南闽山塔院西按本传搏贬崖州赐死而旧志谓卒于此未详】司徒观察使陈岩墓【在郡城北关外太平里嵗久湮没康熙四十三年土人掘地得一石乃叅军黄璞所撰岩墓铭也郡人林侗见之与诸生陈祈广等移寘郡学藏经阁下五十年郡人李范修复岩墓纳铭于塜搆山亭墓左编修陈治滋为记以上侯官县】水部林慎思墓【在长乐县十四都】观察使常衮墓【在永福县葛岭衮卒于官子遂宰永福卜居连江塟衮于此　国朝雍正七年奉防重修】
　　五代闽王王审知墓【在莲华峯下后唐赐神道碑张文宝撰文明宣徳四年为盗所发有司营治万厯三十六年裔孙临海王亮以苑马卿调福建转运判重修】梁公张睦墓【在环防赤塘山】司马叅军刘贻孙墓【去王审知墓七十歩】左司陈守约墓【固始人后唐为左司员外郎晋天福二年避乱来闽居城南之上渡称江南陈是也墓在白泉院前山】祭酒湛温墓【在祭酒岭】光禄大夫马浙墓【固始人南唐时徙闽隠于草峯山因焉以上俱侯官县】虞雄墓【在福清县西南鱼溪市雄事闽王审知战殁此】
　　宋丞相许将墓【在汤门外涧田】学士许份墓【在涧田】枢密许应龙墓【在遂胜里】侍郎郑湜墓【在城门山以上俱闽县】宗正丞林之竒墓【在清泉山朱熹为择地　国朝雍正八年裔孙宸纶呈请总督高其倬咨部奉　防重修】光禄大夫方寘墓【在西闗外白龙山宋哲宗时赐祭】太师陈韡墓【在九都龙湖村】枢宻林安宅墓【在石松寺旁】林子冲墓【在清泉山右】侍郎张庑墓【陆之子在鳯坑山】通判杨宏中墓【在厚山】祭酒郑穆墓【在北平里】修撰陈孔硕墓【在府城西南龙湖村】刘彛墓【在东山薯坑】余深墓【在钦徳里深罗源人卒于此】御史黄瑀墓【在长箕山朱熹撰墓志子知府干墓亦在焉】枢宻黄洽墓【在灵光山】龙图张觷墓【在马鞍山】尚书屯田员外郎刘若虚墓【在马鞍山弟若冲大中祥符五年进士冲子升庆厯二年诸科墓亦在焉】尚书屯田员外郎刘奕墓【在马鞍山弟异屯田员外郎侄逹夫政和二年进士墓亦在焉】进士刘康夫墓【在梅岭】刘藻墓【在吉祥山】少卿任文荐墓【在鳯岗】龙图陆藻墓【在太平里】丞相李忠定纲墓【在沙溪山纲晚居侯官于此】丞相朱倬墓【在贤沙山】提刑王益祥墓【在莲华峯以上侯官县】丞相郑性之墓【在阮山】安抚林安上墓【在亷风山】尚书赵汝腾墓【在祭酒里】枢密高应松墓【在泉元里】朝散陈容墓【在龙台山】尚书赵以夫墓【在县东明正统中为盗所发有司修治之】先儒刘子玠墓【在岱西福平山有华表以上长乐县】叅军郑侠墓【在永南山】佥判敖陶孙墓【在东臯山】先儒刘砥墓【在应干山】先儒刘世南墓【在石竹峯下】孝子林正华墓【在拱辰山下】隠士林公遇墓【在翁陂山以上福清县】先儒刘砺墓【在宝林寺东】学士李弥逊墓【在石门寺侧】少保常挺墓【在张旗楼山】丞相郑昭先墓【在鳯凰山】先儒刘嘉墓【在莲花山以上连江县】吏部尚书陈显伯墓【在罗源县北九龙村显伯事迹无可考元末盗发其墓有景定三年召拜端明殿大学士签书枢宻院事诏】博士陈祥道墓【在闽清县白云山之东】提举黄定墓【在丁倪山】县令李廷杰墓【在桑溪源以上永福县】
　　元闻过先生吴海墓【在藤山】布衣钟耆徳墓【在遂胜里】御史韩凖墓【在鳯丘山】陈诚之墓【在宝月山以上俱闽县】都事蓝光墓【在侯官县贤沙山】学士林泉生墓【在二都】总管王翰墓【在龙泉山以上俱永福县】
　　明布衣罗防墓【在瑞峯山】知府赠尚书林元羙墓【在樟林山】都指挥林观墓【在环山冇司营】陈臣翼墓【在白泉山】侍读陈叔刚墓【在蔡庄山】按察使林硕墓【在长湾】副使陈叔绍墓【在蔡庄山】布政陈炜墓【在玉水山】孝子黄恭墓【在宝月山】叅议邓珙墓【在横防山】御史卲铜墓【在湖重山】知县高瑶墓【在秀岭】侍郎吴复墓【在黄防山】胡梦防墓【在鼓山积翠岩】同知李廷仪墓【在斗门山】御史陈崇墓【在金鸡山】知县黄源大墓【在鼓山里】少保林廷防墓【在樟林山冇司营】通政司叅议林墓【在芦坑山】按察使曹学佺墓【在鼓山里】按察使洪顺墓【在时升里】都给事许天锡墓【在东山】副使陈墀墓【在铁牛山】都御史陈逹墓【在蔡庄山】祭酒龚用卿墓【在独山】布政陈暹墓【在大田驿山后】中允陈谨墓【在洞山】尚书谢杰墓【在营前山有司营】尚书林烃墓【在永南里】通判王梦麟墓【在北园山】赠知县陈臯谟墓【在白泉山】叶烈妇墓【在嘉崇里】大学士叶向高墓【在台岭山以上俱闽县】尚书黄镐墓【在芝田山有司营】康靖王墓【在茶园山明永乐间古麻剌国王入贡以疾卒赐諡及】侍郎萨琦墓【于此在大梦山有司】给事中叶福墓【营在前】教授郑阎墓【园山在祭】副使林玭墓【酒岭在云】御史林瑭墓【坞山在何】叅议谢琚墓【厝坑在贵】副使陈辉墓【安山在金】布政黄泽墓【鸡山在】都御史陈纪墓【旗山在大鳯山有司】尚书林廷选墓【营在妙峯山有司】右都御史黄鼎墓【营在高安山有司】都御史陈则清墓【在象山有司营　国朝雍正八年】尚书张经墓【重修在芋坑山有司】佥事陈廷玉墓【营在鹅鼻】郎中蒋文墓【峯下在竹】长史蒋昻墓【柄山在竹】长史郑伯和墓【柄山在高】少卿谢蕡墓【安山在佛】布衣陈鸿墓【国山在西】副使舒汀墓【湖上在西】知府林春泽墓【禅山在锦】尚书马森墓【溪山在西禅山有司】侍郎林应亮墓【营在院坑山有司】尚书林瀚墓【营在龙腰山有司】尚书林廷机墓【营在沙溪山有司】知县林真墓【营在龙】孝子林世勤墓【腰山在沙】布衣吴海母墓【溪山在鸡】闽山陈君伯仲之墓【心峦在竹】编脩陈景着墓【柄山在螺】修撰王褒墓【峯山在浮】知府黄澍墓【仓山在】孝子黄文会墓【六都在岭】谕徳林志墓【兠山在赵】知府郑珞墓【府山在龙】知县袁逹墓【腰山在火】都给事姚铣墓【峯山在桐】右都御史洪英墓【口山在火】太保陈僖墓【峯山在桐】太常寺少卿陈傅墓【口山在】副使林文秩墓　审理林文秸墓【峬尾俱在斗】御史严烜墓【门山在阳】佥事高旭墓　孝子高均墓【崎山俱在文】副都御史薛梦雷墓【山里在】郎中林廷琛墓【文山在赤】都御史谢士元墓【塘山在鸡笼山冇司】布政车寜墓【营在杜】叅政王佐墓【坞山在鹏】布政谢瑀墓【在印石山】长史谢汝韶墓【在莲花峯】侍郎王克复墓【在望北台山有司营】教谕林钝墓【在梅亭山】处士傅汝舟墓【在眠狥山】尚书林泮墓【在山有司营】吏部郎中郑善夫墓【在梅亭山明郡守汪文盛营造有闽少谷子墓五大字　国朝郡守吴六一重修】叅政陈元珂墓【在五宰岭】处士马骢墓【在羣鹿山有司营】郎中高鳯墓【在梅亭山】教谕吴伯璋墓【在白水塘山】叅政王俊墓【在螺峯山】主事宋宣墓【在北岭下】都御史林廷玉墓【在北坞山】知县林堪墓【在崎下山】副使高丈逹墓【在黄峬山】知县廖云翔墓【在福坛山】知县张濬墓【在齐坑】同知王介墓【在杜坞山】知县陈梦麟墓【在西垅山】副使刘世扬墓【在羣鹿山】教授袁宗耀墓【在鳯池山】郎中王希旦墓【在竹柄山】侍郎郑璋墓【在程田山有司营】光禄卿陈洙墓【在灵峯山】主事王昺墓【在王峯山】叅政王应钟墓【在五峯山】副使陈子文墓【在战坂】御史陈聨芳墓【在马坑山】少卿袁成能墓【在涧田】布政郑云蓥墓【在岊山】尚书林墓【在芋原山冇司营】布政陈璧墓【在桐口山】佥事陈时宪墓【在防山】廖贞女墓【在苦参山】周贞女墓【在上渡有贞节坊碑以上俱侯官县】赞善陈仲完墓【在大溪山】典籍高棅墓【在半占山】修撰马铎墓【在龙台山】佥事吴实墓【在龙门】修撰李骐墓【在龙窟】侍讲陈全墓【在灵峯山】评事林公黼墓【在鹤行岭】太仆卿陈文沛墓【在西峯山】布政陈时范墓【在飞鳯山】郎中林世章墓【在杜松湾】侍郎郑世威墓【在麒麟山有司营】陈义姑墓【在翠防山】林贞女墓【在岭西山以上俱长乐县】布衣陈亷墓【在堑柄山】布政翁世经墓【在董坪山】都御史陈仕贤墓【在善福里】叅政薛曾墓【在西浒山】都给事中薛廷宠墓【在福唐里】知州赠太子太保叶朝荣墓【在罗湾山】知县林廷植墓【在港尾山】叅政施千祥墓【在东林山】副使施观民墓【在奎龙山】太常卿郭万程墓【在黄眉山】御史林汝翥墓【在大南洋】都给事中林正亨墓【在中鳯山以上俱福清县】叅议孙芝墓【在永贵里】副使林锦墓【在清河里】尚书吴文华墓【在保溪山有司营以上连江县】学士张以寜墓【在古田县极乐山】太傅陈衡墓【在闽清县贺恩里】检讨王偁墓【在永福县龙泉山】
　　石刻【附】
　　禹碑【一在府学一在九仙山南明嘉靖中御史李元阳摹刻】古籀文石刻【在鼓山里魁﨑有石横亘五十余丈刻籀丈其上多不可识】石室仙篆十字【在永福六洞仙山山南石室有古篆十字不知何代书天矫岩间洒落竒妙欧阳修得之喜其无镌刻之迹如指画成文欲以蕃彛金书字图号译之未能也蔡襄释为贫道守真乙中有不死术未知何防又安仁寺仙人山有篆状如云雷文疑古罗汉字后僧惮墨蜡之费燎斵而瘗之又一篆在中和寺黄坑岩左疑开辟之初孕云结宝若图马箓未易以今书通也宋政和三年陈令武祐得安仁二字于沙烬之中又于上生院僧景纯所得所藏善本四字并罗汉中和字锓诸水】刘轲圣泉寺碑【在圣泉寺内唐景龙中僧懐一凿地得泉刘轲为记又有李邕懐道塔碑皇甫政懐一塔碑代宗御书多宝佛塔额今俱亡】章仙坛碑【在连江香炉山有唐开元中勅建章仙坛碑记宋政和间改为寺僧恐复为道宫乃毁而瘗之山南一峯秀削有章仙峯三大字】唐李阳氷般若台大篆【在乌石山华严岩左大厯七年著作郎兼监察御史李贡造李阳氷书此篆与处州新驿记缙云县城隍记丽水忘归台铭世称四絶】勅建无垢净光塔碑铭【在石塔寺唐贞元十五年已夘嵗四月十九日徳宗诞辰观察使栁冕建塔九层赐名无垢浄光塔摄观察推官宣义郎前行秘书省校书郎庾承宣撰】裴次元毬塲记【唐元和八年刺史裴次元于城东偏左衙营地辟除荆棘为毬塲观察推官冯审为记刻于石大畧云塲北有山惟石岩岩峯峦巉峭耸其左林壑幽邃在其右是用啓涤高深必尽其趣建创亭宇咸适其宜乂勒为望京山观海亭等二十咏大中十年亭壁之诗无存刺史杨发得其本重刻诸碑隂后碑亦湮没宋熙寜二年夏新子城役人掘得是石辇至郡日新堂之左程师孟题记】福州都督府儒学记【常州刺史独孤及撰今碑亡文存】成公李椅碑【独孤及撰碑亡文存】贾岛章敬寺碑铭【在浮峯山】勅建恵安明应王庙碑【在乌石山王姓陈失其名旧隠是山唐时屡显灵异元和后始立祠祀之碑文有心游坟典性爱山水游息于宿猿之洞登临于落景之坪云云今碑亡】西院大律法师碑【在大乘爱同寺唐刘太真撰文于頔书】刘禹锡题石【在连江蛤沙河舶所有石峭立如璧刻刘禹锡此五字】欧阳詹石佛像记【在乌石山南涧寺上方今废无存】司徒观察使陈岩墓志【唐叅军黄璞撰文】难提塔序【在侯官雪峯山唐龙纪元年僧真觉预造地自为序以纪天复三年王审知刻石】藏经铭【在开元寺闽王审知时泥金银万余觔作金银字四藏经各五千四十八巻防檀为轴玉餙诸末宝髹朱架纳龙脑以防蠧蟫翁承赞为碑铭今亡】万嵗寺定光塔铭【在万嵗寺内有木浮图七级唐天祐间闽王审知建以祝圣夀曰万嵗塔元卲武黄镇成重为之铭有上壤祛幽圆珍发贮累修于寸积重于铢石砻川运材伐山输语】勅建琅琊忠懿王王审知徳政碑【在庆城寺东闽王庙内唐天祐三年闰十二月奉勅建立礼部侍郎于兢撰文】琅琊郡王王审知神道碑【在莲花峯下初审知夫人任氏闽县鳯池山忠懿王亦焉后唐同光四年改永福山则遵化里莲花山也墓前有神道碑后唐张文宝撰文】蕃书二碑【在侯官汤院地多温泉气如琉黄伪闽中占城国王遣其国相金氏婆啰至闽道里不时遍体疮疥访而浴之即瘳乃舍五千缗创亭其上有方塔五级蕃书二碑】周重兴院碑铭【在福清县蒜岭西显徳二年翁正度迁于此建重兴院自为碑铭纪之又镌石马泉三字于碑】闽王曦崇妙保圣坚牢塔记【即无垢净光塔晋天福二年闽王曦重建林同頴撰记僧无逸书嵌记上方时闽巳僭号记中有诏勅年号等字俱为后人铲去末尚有永隆年月及王曦等字】宋重建琅琊王庙碑【在庆城寺东闽王庙中开宝九年三月建福州刺史彭城钱昱撰文摄闽县丞将仕郎试太子校书林操书】太平圣恵方序碑【在府堂右宋庆歴六年建蔡襄书】第一山石刻【在鳞次台之下米芾书传为羙女簪花之体今折入民居】钓龙台石刻【宋未芾书全闽第一江山六字】南台石刻【赵汝愚书南台二字在钓龙台上】教民十六事碑　戒山头斋会碑【俱蔡襄书碑立于虎节门下今亡】苔泉【蔡襄守福州日试茶必于北郊龙腰取水烹茗无沙石气手书苔泉二字立泉侧又义井二字在社稷坛东里许字大盈尺相传亦襄所书】刘若虚墓碣【蔡襄书在马鞍山上碑亡仅存龟碣】刘防伯墓碣【在马鞍山蔡襄书碑存】亡归岩石刻【在鼓山涌泉寺后小顶峯上蔡襄书】柯述社稷坛铭【在乌石山邻霄亭西数武宋元祐中述知福州建坛为铭今坛废仅存刻石】道山亭记【在乌石山蟠桃坞左曾巩撰又有道山亭大篆三字勒石上】光禄吟台石刻【在闽山之支旧为法祥寺宋程师孟以光禄卿知福州尝觞咏于此寺僧为刻光禄吟台四大篆字今折入民居】鼓山铭【在鼓山絶顶望州亭上宋郡守丁竦提刑沈绅偕陈烈同登鼓山刻铭其上】苏才翁题石【在鼓山喝水岩书才翁二字经二尺余又罗源县白塔道旁石壁有才翁所赏树石六字字径尺余】朱熹赵汝愚纪游石刻【在隣霄台侧熹避伪学禁入福州汝愚适守郡尝与登乌石山镌年月姓名于石】朱熹福字【在乌石山观音岩傍字大盈丈今名福字坪】朱熹夀字【在鼓山喝水岩洞壑中石壁上字大丈余】天风海涛石刻【在鼓山屴崱峯上朱熹取赵汝愚江月不随流水去天风直送海涛来句刻于大顶峯坪】鹤林鳯邱石刻【在郡东门外鳯邱山朱熹书鳯邱二字又鹤林二字亦熹所书】方山石刻【山为汉仙人介琰隠处有石坛石床石碁局朱熹书怡山良石神仙所居八字】环峯二字【宋光宗御书在越山上】平山福地石刻【在濓浦宋少帝航海至此有平山堂丞相陈宜中书平山福地四大字又有薰风陇南华峯蓬莱阁锦绣谷逍遥台俱篆大字】元台碑【在长乐县炉峯山宋状元陈文龙勒碑题曰元台】府学六碑【一为明世宗御制敬一箴一范浚心箴其四为程伊川视听言动箴俱在射圃又有玉枕兰亭记梁萧子南章草出师颂元吴志淳书千字文】明建南唐二徐真人祠碑【在闽县金鼇峯下南唐江王徐知证饶王徐知谔下福州狄毫无犯民徳之立祠以祀明成祖北征有疾感神见梦疾遂愈勅有司建庙御制碑文立于庙左益以七言古诗一首】戚继光饮至勒石【在平逺台上明嘉靖四十一年倭从福寜入冠继光讨平之明年迁福建总兵官倭复防兴化福清等处继光大破之全闽以安饮至日中丞汪道昆勒铭台上以纪其功】
　　兴化府
　　莆田县游洋镇【在兴防里万山中唐时设宋改为兴化县元皇庆中迁于广业里之湘溪明正统中废】子城【宋时军治防城古称衙城周围二里许】旧贡院【在府治东宋制每三嵗诏各郡举进士乾道中知军何偁议创于使者行部之舎即此地也后移南山广化寺士病其逺淳熈中知军姚康朝因行舍旧址斥而大之郡人陈俊卿为记院外冇龙门坊今虽废犹名其地为龙门云】寜真门【在兼济桥南宋军城东北门也今石域犹存】甘露林【在潘岭之原唐孝子林攒庐墓处甘露三防欧阳詹作甘露述以纪之又壶公深渎村宋孝子郭义重庐墓处亦有甘露乌鹊之祥明永乐中各赐御制诗二章】薛公池【旧在莆田县治宋县令薛奎所凿名梦草池后奎入叅大政人思之改为薛公池元至顺中始改为县学明治五年知府王弼造石桥跨池上池中植莲花开并蒂则状元出林环柯潜皆应其瑞】越王台【在环山之巅高十余丈石础犹存相传越王余善与兄郢相攻武帝遣兵讨之余善窜身于此山之下宋侍郎林光朝有登越王台诗】共乐台【在府治后山巅郡中登眺胜处也初名共乐亭宋蔡襄冇诗宣和六年郡守廖刚重修更亭为台后有轩曰岸帻亦曰后乐台前有亭曰平逺又曰竞秀隆兴二年郡守刘韬牓其门曰芳菲谷淳熙九年郡守林元仲重修】演防【在奉谷里宋少帝舟泊大峡江浒为元兵所廹有白马神忽演一防以蔽帝舟遂得免有石刻演防圣迹四字】仙人钓鱼石【在碧瀬溪东壁立数仞下瞰深潭石罅隠隠有簔笠影】小西湖【界梅溪乌石之间有泉出于北涧由西迤东明知府岳正命工疏之凡三堰中堰内潴水为湖岳题诗刻石上】投盒滩【在木兰陂下相传冯智曰为李长者筑陂既定基即投榼于江一上覆一下承而去须臾沙壅成滩陂借以成】摩香石【在锦亭路南三石骈峙相传大比年士子摩石间香则中选又石上题曰闽越心铭】
　　仙游县鸡子城【在县城外东北十里又冇彭城蛇湾城相距不逺传为越王无诸所筑至今遗址犹存】九鲤湖【在县东北去郡城七十里汉何氏兄弟九人炼丹于此各乘一鲤仙去人多祈梦于此上下九漈水落石出中有似枅者洼者臼者大似鼎镬者不可胜数每一穴两窍中通又于众窍中纡廻虬曲泉脉相属虽不雨亦不涸有曰雷轰曰瀑布曰珠曰玉筯曰石门曰五星曰飞鳯曰棋盘曰将军尤称竒胜唐许稷有诗陈谠书天子万年四大字】
　　宫室【附】
　　莆田县谯楼【在兴化卫东宋太平兴国八年知军叚鹏建绍兴六年燬知军刘登重建层楼置更漏鼓角于其上左为宣诏亭右为班春亭后圯明景防间叅政李颙重建】望壶楼【在旧郡治内宋绍兴二十八年郡守韩彬建楼面壶山故名】万巻楼【在府城东北延夀溪唐徐寅所居有聫云壶公山下千钟粟延夀溪头万巻书徐氏后迁壶山下梅垅故云】桂籍堂【宋崇寜四年郡守郭重建勒石纪宋至道以后郡进士题名置堂上军学教授胡份为序宣和七年郡守廖刚立石续记】三瑞堂【在府城内宋天圣六年郡守李余庆建绍兴二十年有五色雀集于防事榕树上芝草产后圃麦秀两岐知军陆涣牓为三瑞堂明为兴化卫署又改为旗纛庙】壶山堂【在郡圃内宋时建初名望山亭知军陆涣更名玉芝亭林光朝为记乾道间郡守张允蹈更名壶山堂堂后有台曰流觞东有台曰见逺皆允蹈所创淳熙初郡守潘畴更名龢风】尊徳堂【在郡学礼殿东北宋淳祐中郡守杨栋建以处刘弥劭弥劭卒黄绩继之】思贤堂【在旧莆田县前有亭临水曰水亭唐干符五年建宋咸平中邑令薛奎辟为堂更名梦草后废宣和间县令吕之材即旧址增筑又作亭曰鉴亭作榭曰观稼乾道十年知县林介重修】福平书堂【在北平山下唐欧阳詹读书处】澄渚书堂【在府城东北十五里唐林蕴与兄藻读书处九世孙安中因故址作梯云斋】湖山书室【梁陈间郑露与弟庄淑读书处今广化寺即其地也】东峯书堂【唐黄滔读书于此与湖山书堂相近】夹漈草堂【在广业里山中宋郑樵著书处毎风雨夕居民徃徃闻读书声】郑氏书堂【在木兰溪傍宋郑耕老读书处】一经书堂【在城中东厢宋方万与友讲经处朱熹扁曰一经】东井书堂【在府城东二十里宋林光朝讲学处有拜经堂今地名红泉者是】仰止堂【在白湖南对壶山陈俊卿尝舘朱熹于此子弟皆受学焉俊卿子宓以仰止名堂邑人黄绩复与同志从宓受学】北岩精舍【在府城西三里许唐陈峤许龟图黄彦修同读书于此】上林义斋【在府城东北三十里宋逸士黄问建以处四方英俊】夀峯义斋【在故兴化县虎蹲冈宋天禧间方泳与其弟三礼以诗赋擅名筑斋于此一时陈升之夏竦曾公亮皆不逺而至是嵗七人俱应荐相继登第】扶春舘【在旧郡治堂后旧名翠香亭宋乾道元年郡守张允蹈建】望海亭【在梅峯之上由共乐台循城西数百步而至靣势豁然苍茫无际正字方翥有记】緑野亭【在旧寜真门外二里许宋殿中侍御史郑伯玉归田时所建今伯玉祠堂即其故址】湖信亭【在熙寜桥西宋靖康二年郡守张读建亭临白湖风静波平壶山倒影于此绍兴二年郡守赵彦励重建】濯缨亭【在国清塘宋淳祐中里人林国钧建朱熹为书濯缨亭天光云影二扁】四览亭【在永丰塘上俯瞰塘水宋崇寜四年郡守郭重建淳熙九年郡守林光仲斥亭前隙地之半创艾轩祠】使华亭【在常防里旧名延夀亭古驿路也临溪之西瀑布髙百丈先軰徐寅别墅在焉宋建炎二年建】涵江书院【在涵江有宋理宗御书涵江书院四字】新有社【在涵江宋文天祥访学士郑颐吉防里中建社天祥为书牓后屡经兵火墨迹犹新】
　　仙游县大隠楼【在仙游县治旧尉防之东宋时建旧名见山又防前冇南轩西冇梅林轩北有思贤堂县尉黄岩孙为记堂之北有熙春台台北有环翠亭郡人陈宓书扁】丰登楼【在旧兴化县宣化桥上宋隆兴二年县令陆楠建林光朝为记】养正堂【在慈孝里宋王迈建】迎仙舘【在九仙门外东塘之侧唐为迎宾舘宋崇寜三年县令钱闻重建更名十洲亭宝祐元年县令赵崇迁修更名迎仙舘明永乐十年邑人张得宏等重修】登瀛舘【在折桂里宋淳祐元年建】色笑亭【在儒学内宋时建亭前有皂荚树每嵗乡举所生荚輙应举额因名曰瑞英堂绍定六年县令黄登改今名】爱香亭【在县治东圃爱香径中又有二亭曰横琴曰制羙循制羙西南有台二曰清越曰玉照皆宋时建所谓东圃即旧梅圃也】恩波亭【在县治西旧塘之侧塘久侵塞宋乾道四年县令赵公绸濬为放生池作亭其上是年瑞莲开因改名瑞莲淳祐三年县令蔡次传重建】鳯顶亭【在鳯顶峯下宋宝祐二年建】拱笔亭【在貂峯之麓明知府岳正题额有塘数畆荷花开时香闻数里】寺观【附】
　　莆田县万安永福寺【在城内鳯山唐开元中建万安水陆院宋太平兴国初建永福塔院元至正中二院俱火僧霞谷请合建一寺十五年赐额明洪武中重修】报恩光孝寺【在城内梅峯宋元丰问建】东岩寺【在城乌石山宋淳化初建有石浮屠三级】云门国清寺【在城内后村巷元至大间建】西岩寺【陈宗伯经邦别墅今建为寺】灵岩寺【在鳯凰山下即太府卿郑露书堂后舍为金仙院隋开皇间改为寺唐景云初赐额灵岩栁公权书扁宋太平兴国初改赐今额近寺别为院十为庵百有二十今院惟东塔西塔月峯庵惟普门南山存东塔院有石浮屠高五级】龟山寺【在郡城西南三十里唐僧无了结庵于此号龟洋山闽王审知赐额曰龟山福清禅院明改为寺】华岩寺【在城西三里本玉涧寺之北岩以宋僧行标能讲华严大羲故名后燬明万歴间重建】囊山慈夀寺【在延夀里唐中和初建有慧薰塔宋淳熙志云妙应大师塔也示寂于唐干寜中宋绍兴中易额慧薰】吉祥寺【在连江里寜海桥元元统初龟阳寺僧越浦驾海建此防桥】上生寺【在延夀里唐校书黄璞舍地为寺有祠祀焉】圣夀寺【在永丰里元至大问建　国朝康熙辛亥重建】永明寺【在望江里元初僧孤峯创建明万厯间重建法堂及观音阁】国懽寺【在延夀里本湼槃祖师宅后舍为院】鳯林寺【在紫霄岩之麓明万厯戊申郡人知府林鸣盛建】重兴寺【在黄石鼓楼山宋干徳四年建明万厯中僧圣果募建国朝康熙辛亥僧朗程重修】万夀宫【在郡城内东厢元延祐初郡人盐铁使方广翁弃官学道捐地创建俗呼新观】元妙观【在郡城内东厢宋祥符二年建俗呼旧观】景祥院【在县北五里旧号琉璃】普门庵【在广化寺东南隅旧为大比试进士之所唐御史黄滔尝与同志十人读书于此内有黄滔祠】瑞泉庵【在广化寺内僧无际持妙法莲华经石为涌泉因以名庵】圆智庵【在城北第三亭唐洗马黄咸建】朝宗庵【在延兴里芦浦斗门之侧明洪武初里人陈孔有出钱修砌后圯万歴乙巳重建】石室岩僧舎【在城西三里唐僧湼槃旧隠于此宋绍圣间建有石浮屠五级后圯西有天泉庵又上为弥陀舍】
　　仙游县龙华寺【在县西南仁徳里隋大业中僧惟胜结茅于此山林幽邃人迹不到后有白龙衘白莲自空中来献故名寺内有石浮屠二高三十余丈属院十有一庵七十七宋林彖陈易尝隠此后屡燬于火宋绍兴元元贞明洪武万歴间屡建】普恵大通瑜珈寺【原为龙华寺属院唐法大师建】九座太平禅寺【在九座山中唐咸通中僧知广建】三防寺【在龙山下唐景云中建明正统中重建】万夀观【在县治北旧名福神明隆庆中改今名】紫泽观【在折桂里唐时建今为道洋观】天王院【在锦亭山下】
　　宅墓【附】
　　宋郑樵宅【在莆田广业里霞溪前有日月井】蔡襄故宅【在府城南门外忠恵坊内襄故仙游人为本路转运使爱城南佳胜移居于此子孙繁衍遂成村落仍呼蔡宅王龟龄有过端明学士故居诗】徐复宅【在府城东二十里复赐号冲晦处士老于杭之万松岭南渡后故宅犹存】叶颙宅【在仙游古瀬冇树一株婆娑如榕】林光朝故宅【在五侯山下长城】
　　陈太府卿郑露墓【在府城南壶公山宝胜院东】
　　唐孝子林攒墓【与父尊俱府城西文赋里】校书郎黄璞墓【在府城东北国欢寺后璞侯官人后迁莆卒于此】四门助教欧阳詹墓【在府城西南广化寺北詹晋江人卒于此】御史黄滔墓【在府城西北招福院后】太子詹事林披墓【在澄渚】九牧林氏墓【在府城东北枫林积翠庵后披九子俱仕为刺史列于此】正字徐寅墓【在府城西北北神山下】侍御史陈峤墓【在北平山之麓】大理司直陈嶰墓【在乌石山之隂今在城外】校书郎余镐墓【在壶公山翠峯】金吾长史戴子安墓【在莒溪上山之原】金紫长官方廷范墓【方氏始祖墓在南芹山下苏轼题碑】礼部郎中方仁载墓【在碧瀬九跳山】侍御史王昭桂墓【在室林山】屯田员外郎吴祭墓【在黄石鳌峯下】大理评事朱无茍墓【在太湖】祠部郎中莆田令李丹墓【在茅洋山以上俱莆田县】御史中丞郑良士墓【在县南五里俗呼郑墓山】右补阙杨在尭墓【在梁山】招讨使张濬墓【在北龙堀】秘书陈乘墓【在归仙里】侍御史郑积墓【在象山以上俱仙游县】
　　宋尚书陈仁璧墓【在壶山下坂】仆射陈靖墓【在蒋山天顺八年诏有司修天下名臣墓十七世孙淮请于宪司檄郡邑修之】著作郎方仪墓【在云峯】朱黙墓【在黄石北辰堂前宋祥符中黙世祖观察判官高遇异人指示其父汉于此高亦祔焉既而黙死为神封侯爵偕其弟黓等俱此山凡十有八人时人称为十八大夫墓】都官郎中方慎从墓【在广化寺佛塲山】侍御史郑伯玉墓【在石泉院后】太常少卿方峤墓【在枫岭下】通议大夫陈大卞墓【在南厢航头温泉北山之原】提举陈中复墓【在常里山】节度推官方元宷墓【在洋西山】转运使林积仁墓【在灵隠山东岗】侍郎宋棐墓【在赤龙岭】直秘阁林孝泽墓【在五云寺东北】给事中王晞亮墓【在招福院旁】丞相陈俊卿墓【在妙寂院前】御史中丞阮沂墓【在锦亭大路北】状元黄公度墓【在枫莲塘后人名其山曰状元林】提举宋藻墓【在囊山寺西】叅知政事龚茂良墓【在防碑石马山】少师黄艾墓【在松岭下枫林】郎中徐若晦墓【在景常院后】承信郎李富墓【在松岭下】评事方天贶墓【在洪度山】承信郎戴继先墓【在莒溪东山】秘书正字方翥墓【在太平山】直徽猷阁林枅墓【在华严寺后鸡峯山】文安开国男余祖奭墓【在犁头山】録事叅军孝子郭义重墓【在徐陵岭】侍郎林光朝墓【在南门外洗塘口】夹漈先生郑樵墓【在越王山下】著作佐郎刘夙墓【在夀溪上】秘书正字刘朔墓【在囊山上二墓皆永嘉叶适撰铭】宣教郎方耒墓【在洋西山】叅知政事郑侨墓【在府城东北龙岭】知县方任墓【在广垞山】侍郎刘弥正墓【在宝涧之原叶适撰铭】河南少尹阮骏墓【在坑洋白石山】经畧安抚使宋钧墓【在府城东南郑山一名塔山洪咨防为记】直宝谟阁方信孺墓【在紫帽第三峯刘克庄为记】左司郎中郑寅墓【在府城东北吴山】给事中丁伯桂墓【在石室岩刘克庄撰铭】进士方万墓【在丰城里】经畧安抚使方大琮墓【在仁山大绳坑王迈徐明叔刘克庄撰行状碑记】直宝谟阁陈宓墓【在府城西陈岩山】履斋先生方大壮墓【在太平山】钝斋先生陈钧墓【在玉涧社之阳】四门助教方大钧墓【在碧瀬溪田】太常少卿陈炜墓【在乌石山东北】宝谟阁待制林彬之墓【在府城西隅】状元吴叔告墓【在笏石林】林雱墓【在龙泉山】长者李宏墓【在石头岩下】秘阁刘希仁墓【在太平山】侍郎赵时愿墓【在东厢跨鳌山】知府康鼎成墓【在仁徳里溪垅山】光禄大夫林悦墓【在南厢锦亭前山】独不惧先生黄绩墓【在瀬溪松峯】尚书刘克庄墓【在鼓楼山按洪天锡所撰碑铭在徐潭】直焕章阁宋诩墓【在梅峯山】司法郭邦文墓【在百宝坑】提举李丑父墓【在炉峯】国子监簿黄仲元墓【在兴教里吴车】秘书丞方防仲墓【在白杜山】兴化军助教方惟深墓【在乌石山东】司农卿方演孙墓【在北山留坑】方澄孙墓【在白杜山】权兴化军知军陈瓒衣冠藏【在壶公石泉院左】尚书卓得庆墓【在长基山】枢密副使黄镛墓【在温阳】宗正簿余谦一墓【在壶公山以上俱莆田县】南康郡王陈洪进墓【在枫亭马母岭西】尚书左仆射留居正墓【在慈孝里东山】端明殿学士蔡襄墓【在连江里赤湖蕉坑】丞相叶颙墓【在乌石大旗山下】兵部郎中郭琪墓【在旂山下】直龙图阁蔡佃墓【在锦屏山】大中大夫陈骥墓【在留浦山】宝文阁待制赠少保朱绂墓【在香山寺】御史王回墓【在鸡足山】葆光处士张弼墓【在灵陂山】少师傅楫墓【在永兴里】宗正少卿傅淇墓【在乌岭】司农少卿王迈墓【在珠岭】左中大夫蔡伸墓【在慈孝里】赠少师叶傅墓【在草埔头】博士傅诚墓【在永兴里】修撰陈觉民墓【在柘山之原】开国侯陈谠墓【在高田山下】赠少保叶宝臣墓【在梧桐湾】侍郎傅谊夫墓【在孝仁里】知府陈可大墓【在香田里】大中大夫苏钦墓【在宝幢山之麓】教授林彖墓【在东灵陂院山中】尚书叶大有墓【在将军山下】朝奉大夫傅大声墓【在慈孝里】死节博罗令郑勲墓【在香山之原】孝子陈享运墓【在白塔铺】八行先生张叡墓【在保福院前】朝奉大夫傅伫墓【在白石峯西】諌议大夫陈尧道墓【在孝仁里】通直郎陈公言墓【在香田里】助教茅知至墓【在孝仁里】朝请大夫蔡枢墓【在连江里】朝请大夫傅知柔墓【在永兴里】朝奉大夫陈开墓【在蜚山之麓】赠朝奉大夫傅滋墓【在涂坑】左司郎中林正墓【在永兴里】侍郎余崇龟墓【在文贤里】郎中傅友谅墓【在永兴里】知府蔡师言墓【在慈孝里】修撰黄沔墓【在折桂里】御史许稙墓【在瀑布山】待制陈次升墓【在嶡阳岭】真州守邱奂墓【在仁徳里】朝请大夫林宋卿墓【在大马山之麓】三司判官陈昭素墓【在髙阳山】朝散大夫陈惟刚墓【在寻阳西坪】湘乡先生郑厚墓【在兴化里】防君陈易墓【在兴泰里】长乐令陈昭度墓【在兴泰里】武状元防御使薛奕墓【在清源西里以上俱仙游县】
　　元承务郎孝子郭道卿墓【在澄山头】宣教郎孝友郭佐卿墓【在尊贤里】教授孝子郭廷炜墓【在佐卿墓南】教谕陈维鼎墓【在白杜岭以上俱莆田县】
　　明中书舎人林廷纲墓【在城西华严寺下】知府方徴墓【在双牌坊桥】知府林仕敏墓【在延夀里】御史陈道潜墓【在石牛山】知府陈彦回衣冠藏【在锦亭】给事中陈继之衣冠藏【在锦亭】叅政陈观暨弟教谕贤墓【在松岭下】状元林环墓【在白石山之原】庶吉士杨慈墓【在石室岩下】检讨黄夀生墓【在罗汉峯之原】防元陈中墓【在湖头岭】教谕黄韺墓【在延夀里】侍讲陈用墓【在锦亭前】国子助教宋汝勤墓【在双牌】知府王伟墓【在蕉坑】庶吉士方熙墓【在仁山】员外郎林长清墓【在石门】探花林文墓【在广化寺东】提学佥事宋端仪墓【在柯宅山】尚书赠少傅翁世资墓【在小孤屿】提学佥事刘武墓【在璋林】知府周莹墓【在白杜岭】状元柯潜墓【在安乐里】御史周弼墓【在林圳】探花戴大宾墓【在西门外四度岭】布政使严洤墓【在龙桥之西】布政使方守墓【在郑山】御史林诚墓【在宝间山】布政使吴绎思墓【在塔山】少保彭韶墓【在新亭】侍郎黄懋官墓【在木兰陂上】副使郑光琬墓【在双牌仁山】副使郑玉墓【在洋西】同知林思承墓【在广化寺西】教谕赠御史林嵒墓【在华严山】太仆寺卿余瓒墓【在西蔡山】叅政王鳯灵墓【在褒恩山】知县赠副使郑敬道墓【在象眠山】御史林熊墓【在野苖垄】知府林有禄墓【在香山】佥都御史林有孚墓【在九华山麓】吏科给事中郑一鹏墓【在梅垅】提学佥事林棨墓【在宝胜院前】行人方澥墓【在宝胜院侧】尚书赠太保陈俊墓【在汤亭】御史朱淛墓【在塔山】太常卿陈音墓【在国懽寺后】佥事黄荣墓【在莆田里】知府黄体行墓【在黄石鼇峯】郎中黄待显墓【在新兴里】副都御史林元甫墓【在瀬溪】尚书赠少保林俊墓【在大观山】侍读学士黄澜墓【在东峯岭】御史陈茂烈墓【在书林岭】知府廖梯墓【在郑山】尚书方良永墓【在石龟湾】布政使方良节墓【在兴教里吴梓】尚宝卿陈箎墓【在鸷岭】布政使周瑛墓【在白沙】主事赠光禄卿马思聪墓【在马峯】叅政黄誉墓【在景洋院后】提学佥事黄仲昭墓【在文峯】侍读学士吴希贤墓【在西蔡山之原】提学佥事彭甫墓【在祗园】侍郎郑大同墓【在紫帽山】都转运使彭大治墓【在父佥事甫墓右】侍郎郑岳墓【在梅垅】光禄卿姚永墓【在兴教里西山】布政使姚文炤墓【在常防里】提学副使陈祥麟墓【在阳明山】通判赠尚书郭湍墓【在壶山】御史林正墓【在石阜山】御史方珪墓【在洋剌山之原】布政使朱鸣阳墓【在竹圃山】副使陈大珊墓【在龙泉金山】知府郑懋徳墓【在兴教里中山】佥事黄廷宣墓【在虎贲山】长史方正梁墓【在松岭】御史郑芸墓【在宝胜山】长史林希范墓【在天马山】大理卿林茂逹墓【在杭柄山】侍郎吴大田墓【在谷城山】侍郎兼都御史林富墓【在石门】侍郎赠尚书林文俊墓【在珠坑】大理丞赠少卿黄巩墓【在澄峯庵前】布政使周宣墓【在樟林鸡髻山】侍郎王大用墓【在藤城头】知府林华墓【在祈雨山】知县旌孝子周鸣鸾墓【在壶山】佥事李徳羙墓【在嵩山】赠侍郎康良义康长源墓【在崇福里西山】副使林时墓【在使华山】副使林有年墓【在南厢下磨】副都御史林大辂墓【在南厢鸡峯山】布政使林豫墓【在大干山】存问知府林堪墓【在景祥院后】知县赠右都御史林墰墓【在石门】布政使魏一恭墓【在书林岭】侍郎赠右都御史邹守愚墓【在谷石山】布政使林应标墓【在兴教里三山】按察使郭日休墓【在国欢寺东】御史林若周墓【在鳯凰山】都御史刘勲墓【在瀬溪】侍郎陈琳墓【在木兰陂上】御史陈杰墓【在新兴里】郎中蓝渠墓【在白沙】知府陈叙墓【在梧梓山】户部主事柯维骐墓【在紫帽山】侍郎兼都御史郑烱墓【在西冲院】佥事柯本墓【在东厢鸡峯山】佥都御史林润墓【在宝溪】通判吴绅墓【在九华景常山】尚书赠官保林云同墓【在石门】尚书康大和墓【在云峯】郎中赠侍郎陈言墓【在南厢蔡宅】按察使郑茂墓【在象眠山】尚书赠宫保郭应聘墓【在宝溪】知府郑应龄墓【在紫帽山】通政使程拱宸墓【在安乐里下庄】佥都御史陈志墓【在留耕山】布政使陈瑛墓【在南力里山屏】叅政彭文质墓【在金山】布政使林澄源墓【在宝溪梅宅山】训导孝子刘闵墓【在国清里西山】孝子举人方重墓【在尊贤里】布衣林兆防墓【在石门】知县佘翔墓【在泗洲山】孝子王镒墓【在锦亭西山】孝子林贤墓【在洗塘口】旌善士刘文晹墓【在金鸡山】旌善士方在渊墓【在瀬溪】大学士周如磐墓【在瀬溪石桥头】尚书曾楚卿墓【在九华山】尚书王家彦墓【在后卓山】侍郎彭汝楠墓【在徐柯】提学林佳鼎墓【在壶冈鳯凰山】旌表进士崔仪妻陈氏墓【在砺山】贞节进士方召南妻郑氏墓【在双牌】旌表贞节庠士林观颐妻柯氏墓【在洗塘口】旌表烈女郑三娘墓【在下田洋】旌表烈女陈金娘墓【在圣夀山】翁烈女墓【在兴福里】兴化知府李春衣冠藏【在永丰塘南】兴化知府王弼衣冠藏【在李太守茔北】莆田知县董仁中墓【在西刘山以上俱莆田县】尚书郑纪墓【在莲山之阳】叅议陈迁墓【在连江里】王太冲墓【在嘉禾里山平】佥事陈爕墓【在永兴里】林义墓【在大飞山下】主事郑主敬墓【在石鼓山】主簿阳元墓【在宅柄山】主簿裴鼎墓【在石柄山以上俱仙游县】
　　石刻【附】
　　古籀文【在九华山一名陈岩山山冇石平如削刻文纵横若篆籀杨慎丹铅録云莆田陈岩山有自然仙篆以纸摹之形禹篆宋正字方翥有诗】广化寺诗刻【唐栁公权书】仙台峯石刻【峯在夹漈山之西石壁有字如镌勒逺视字迹分明近之不可别识其文有日月逝洒浆等字】干寜石刻【在吴塘山唐末有吴公者弃官隠于此山故山川村落皆以吴名元时有人淘井得石有诗字隠隠可辨诗云去国投兹土编茅隠旧踪年年秋水上独对数株松字大径寸笔力遒劲末小书干寜三年秋吴余数字漫防不可识】蔡襄荔枝谱【凡七篇嘉祐四年襄制是谱明年书于泉山安静堂】蔡襄书陈伯孙诗刻【在囊山上有石坦平长八尺蔡襄书陈诗刻其上云六合万籁息秋林月正晖琴中弹不尽石上坐忘归云】苏轼书金紫公墓碣【在灵隠山唐末冇金紫长官者自固始避巢冦来莆卒是山东坡为书墓碣】郑樵采药诗刻【在莆田县东山石崖上】
　　泉州府
　　晋江县刺桐城【五代时留从効重加版筑傍植刺桐嵗久繁密其木高大枝叶蔚茂初夏时开花鲜红叶先萌芽而花后发则年谷丰熟亷访丁谓至此赋诗云间得乡人说刺桐叶先花后始年丰我今到此忧民切只爱青葱不爱红】放生池【在肃清门外唐天寳六年置周回四里许贞元中作水陆堂于池上干符六年郡守林某广而为院后以其地为都监廨舍宋淳熈中徙于石笋桥北亭之上庆元初郡守刘頴濬为东湖作放生祝圣禅院后四十余年茭葑蔽塞淳祐癸卯郡守顔颐仲复浚之今悉填为民居】八卦沟【明御史张敏开城中沟掘得大瓶铸有巽字因以名沟嵗乆淤塞　国朝提督万正色重濬】南外宗正司【在府治西南忠厚坊宋崇寜三年置于南京靖康后徙京口建炎中自越移泉州始至时宗属三百四十有九人中有芙蓉堂天寳池后俱入于水陆寺明正统三年知府尹宏以故址之半为织染局今俱废】旧睦宗院【在府治西南袭魁坊清果菩提二寺故址也宋建炎中移南外宗正司于泉因建睦宗院于此有元祐堂淳祐六年知宗希衮建又有王祠在旧院内祀二十三王今俱废】旧贡院【在府治西肃清门内宋自乾道以前皆试士于頖宫是嵗郡守王十朋始以部使者馆为贡院嘉防嘉定间屡有増建中有从事堂校文馆万桂堂光华坊嘉賔亭状元井元至正十七年改为清源　明洪武九年改为晋安驿】牧马塲【唐栁冕以闽为六朝牧马之地宋天圣中向纯尝提防福泉兴化养放海屿马匹】石佛像【在城十里许大佛寺有石佛髙五六丈傍有大石镌泉南佛国四字字髙六尺宋王十朋书】
　　南安县姜相台【在九日山姜相峯下旧有石台唐丞相姜公辅尝登览于此因名】钓台【在九日山石佛岩之前累石为台下瞰黄龙溪故名】
　　恵安县春台【在县西登科山上宋卢瞻结庵读书于此刻春防二字于石以纪其胜岁久庐壊明景防间道士陈静隠即旧址重建】
　　同安县射圃【在县西北庆丰门外宋绍兴二十五年监税曹沆建朱熹为记】
　　安溪县【清水岩在崇善里】
　　宫室【附】
　　晋江县北楼【即府治北城楼唐贞元中刺史席相建欧阳詹为记宋郡守王十朋重修】谯楼【在府治西崇阳门内元至正九年监郡偰玉立郡守孙文英重修三山吴鉴为记】天风海涛楼【在府城东北石头山宋末蒲夀庚建以望海舶今废】忠和堂【宋时建旧名清彻寻改中和蔡襄王十朋俱有诗绍定中郡守方淙重修】瑞莲堂【在州学讲堂之右宋绍兴二十九年有莲异蕚同蒂生于梁克家读书处次年克家廷对魁多士庆元四年生于学之槐亭曾从龙复作第一人因改槐亭为魁瑞亭解邦俊为记】拱辰堂【在府治西北啓荣坊内旧名朝天堂宋天圣间建】四卿堂【在府城西朱明院宋天圣中蓝承赵诚宋宜陈侁读书于此后皆登科同时为列卿故名】康海亭【在防事东】望仙亭【在清源山上洞前】东湖亭【在东湖大阜中唐刺史席相别驾姜公辅揽胜于此因搆此亭郡人呼为二公亭相尝宴赴举秀才于此四门博士欧阳詹为序】茅亭【陈洪进宴游之所后废】五老亭【在府治南积善寺内宋皇祐中建郡守陆广舆与吕方平李沂李成曾公济为五老防于此后郡守潘珏与王景纯柯述谢履林植复防于此故名】二山亭【在北楼上宋元祐中郡守陈康民建亭对清源防阳二山爽气可挹淳祐四年侍郎顔颐仲重建元时废】泗洲亭【在府治西阛阓坊内宋嘉定间郡守真徳秀建】望州亭【在北山瑞像岩絶顶宋元祐中建】喜雨亭【在清源山下洞宋乾道元年郡守韩仲通祷雨于清源洞雨随至遂因洞口小亭遗址重建】千峯紫翠亭【在三十九都北山之麓元时建】
　　南安县明逺楼【在县治左宋郑丙有新建楼记】思古堂【在九日山延福寺宋朱熹书扁】墨妙堂【在延福寺中冇蔡襄诸名人题咏墨迹郡人陈知柔为记】欧阳亭【在县北唐欧阳詹尝宴游于此因名】秦君亭【在九日山上唐秦系隠居于此】招贤亭【在县东三都唐刺史王审邽作招贤院以延名士后人即其地建亭】翠光亭【在延福寺前宋元丰中建前临黄龙溪天光云影上下辉映故名】緑野亭【在县治前半里许宋大观二年主簿朱廷建】廓然亭【在九日山之麓朱熹有诗】
　　恵安县防山楼【在东岳行宫前元时建楼于此以壮县治左龙之势明洪武三十五年知县陈永年重修】鸣臯亭【在县治左宋县令李某尝擕一鹤至斯堂与人士商确古今鹤侍其旁时或一鸣声彻云表故名】
　　同安县经史阁【在县儒学后宋绍熙间朱熹建以蓄古今载籍元大徳中重修】畏垒庵【在县西北宋邑民陈良杰所居朱熹任满俟代尝假舘焉后邑人谓熹处此庶乎庚桑子之居畏垒因以名之熹自为记】高士轩【在县簿防西北朱熹为簿时建熹自为记明成化间重修罗伦冇记】
　　安溪县鸿虚阁【在岳麓之侧】观澜亭【在通安门宋县令谢映建陈宓书扁】
　　寺观【附】
　　晋江县开元寺【在肃清门外唐嗣圣三年邑长者黄守恭舍宅为寺初名莲花寺寺有东西二塔东塔号镇国唐僧文偁以木为之宋易以石西塔闽王审知建亦以木为之号无量夀塔宋绍兴间始为石塔明万厯间叅政黄文炳修正殿法堂及两廊三十二年地震东塔顶折侍郎詹仰庇修之三十四年大风西塔壊大学士李廷机修之】承天寺【在崇阳门东南五代时留从効南园故址也南唐创为寺号南禅宋赐名承天元末兵火燬壊明时屡有増修矣】崇福寺【在郡城东北隅有晋时松四株五代时陈洪进建】光孝寺【在郡城东南隅】资夀寺【在行春门外后改为城隍庙】东禅寺【在东湖畔】法石寺【在通淮门外】广教寺【在临漳门外】水陆寺【在郡治西南唐天宝六载置放生池因建水陆堂干符中郡守林鄠广之宋嘉祐中蔡襄更为禅院明洪武中改今名】东禅寺【在郡治东唐干符中建明宣徳十年修】法云寺【在青阳山】普照寺【在灵应山下】方广寺【在七都】空相寺【在秀峯下】杉植寺【在四十三都】禅悦寺【在四十七都】防嘉寺【在北山麓】清净寺【在府学东宋回回兹喜鲁丁自撤那威来所造楼塔高敞元阿金里明夏彦高重修隆庆间木塔壊守万庆姜志礼令李待问各重修仍搆亭宇李光缙有记】青妙观【在县治南唐神龙间建】金粟崇真观【在郡城西南金粟洞唐时建】贤妙观【在郡城西南晋太康中为白云庙唐改为老君祠元元贞初改今名】开元观【在紫极宫右唐神龙初建赐名龙兴开元中改今名后并入紫极宫明天顺中重建】皇绩庵【在城东】空相院【在灵秀峯下梁开平中建明永乐中修冇霄塔七佛塔青莲池待月桥盘陀石灵龟洞海涛庵诸胜】
　　南安县延福寺【在九日山下唐大歴三年建有三十六景最著者曰翠光亭聚秀园墨妙堂秦君亭廓然亭乱峯轩晋朝松姜相台钓台醉石诸胜明洪武中重新】报亲寺【在一都宋太平兴国中建】报劬寺【在三十九都周吕元亮建】佛迹寺【在三都后唐光啓二年建】云台寺【在三十二都初名荐福报恩寺元至正中火寻复建】东林寺【在四都宋庆厯中建】双林院【在五都今废】
　　恵安县寂光寺【在盘龙山后唐王潮墓庵也南唐留从効改建为寺明永乐中重建】宣妙寺【在县南唐天宝中建名法华宋治平中改今名淳祐三年郡守顔颐伸复建】大普安寺【在县北五都南唐尚书江盈建今为丛林】大福胜寺【在锦田山麓唐文徳中建】干峯寺【在万岁坡麓梁贞明中建明重建】灵应寺【在白沙今废】圆常寺【在灵瑞山下】金相寺【在龙兴山下梁干化三年建】报劬院【唐初僧清恽叅马祖于牛头山郎中陈嘏舍地建】
　　同安县梵天寺【在大轮山阿斋舎东旧名兴教宋熙寜中改今名】天兴寺【在佛子冈下】夕阳寺【在安仁里】普照寺【在嘉禾里】智院【在人得里】嘉福院【在安人里】真寂院【在安人里】普照院【在厦门五峰山】正悟院【在厦门】朝元观【在庆丰门外明洪武十五年建】坡山庵【在金门浯洲】宝月庵【在金门城南海中小岛天将风雨顷刻变幻或如车轮或如宫室或如城郭】
　　安溪县清水寺【在崇善里明正统中重建】龙津观【在县治南】觉苑院【后唐南岳僧居此】
　　宅墓【附】
　　唐欧阳詹宅【在潘湖环湖百余里四十余家唐宋时诵相闻宾荐岁不乏擢第者几三十人后废为资福院】
　　宋柯述宅【在府城青妙观前】梁克家宅【在县学前】崔珙宅【在府城东南俊巷】诸葛廷瑞宅【在府城执节坊】李柄宅【在县学前】钱熙宅【在李柄宅南】石起宗宅【在府城万石坊】留正宅【在府城西隅】傅察宅【在旧通津门直北】曾公亮宅【在旧南城下状元坊左】吕夏卿宅【在睦宗院西偏】陈从易宅【在吕宅西以上俱晋江县】苏颂宅【在同安县西北葫芦山】
　　唐王潮墓【在恵安县西南盘龙山麓】王审邽墓【在晋江县东北皇续山有神道碑】吴王墓【在安溪县东黄潭村冢凡三十有六萃于一山圹皆花砖有墓亭故老相传为吴王墓不知何时人】丞相姜公辅墓【在九日山】学士韩偓墓【在葵山之麓】刘安仁墓【在刘店安仁南汉主防之祖本上蔡人徙家闽中卒于此】仆射傅实墓【在葵山】傅居献墓【在法华院前山以上俱南安县】
　　宋典郡曾防墓【在府城东北三十八都】留从効墓【在青阳山】知赣州留元刚墓【在福泉山下】丞相梁克家墓【在府城东北三十七都】傅自强墓傅壅墓【俱在府城南磁灶前】朱鉴墓【在陈坑庆云山以上俱晋江县】吏部员外傅察墓【在太平岭傅山头察仕宋使金不屈死节以骨归】太师赵士珸墓【在鹏洋冈士珸字钜器宋高宗从叔累官少师卒赠太师】太傅傅自得墓　傅伯成墓【俱在双象峯云台寺之傍】永春开国男庄夏墓【在县东京塘】杨丙墓【在郑山】诸葛廷瑞墓【在杨梅山下】曾从龙墓【在白石古楼村】曾用虎墓【在云峯山】沂国公赵不防墓【在小潘山不防字子容士珸次子諡忠定】节度使蘓缄墓【在葵山】魏国公留正墓【在枫林山】留恭墓【在县西南下尾村】留筠墓【在长坂村】赵子镠墓【在柑榄安山子镠字子金累官中奉大夫都转运使】赵不流墓【在龙湖山不流字子和累官金紫光禄大夫卒赠太师申国公諡懿正以上俱南安县】陈孺墓【在盘龙山】赵将军墓【名无考在龙头岭下】知頴州吕夏卿墓【在白岩山以上俱恵安县】许顺之墓【在西安桥南朱熹守漳时所择】进士陈槱墓【在浯州以上俱同安县】
　　元逹噜噶齐达尔扎墓【在南安县狮子山】
　　明赖鋭墓【在走石山】祭酒蔡清墓【在后渚山】太仆卿顾珀墓【在万岁山】提学陈琛墓【在秀林山】蔡克亷墓【在莲村山】尚书陈道基墓【在前埔科山】赠太子少保王用汲墓【在海印山】吴全墓【在双坑】左副都郭惟贤墓【在碧峰山】赠光禄卿周天佐墓【在石龟山】叅政苏濬墓【在石菰山】尚书黄鳯翔墓【在田头亭】大学士李廷机墓【在新门外洋】大理评事何乔迁墓【在郡城北】都督俞大猷墓【在郡城北】通判杨万廉墓【在石井山】左辖王畿墓【在龚山原】尚书林学曾墓【在新门外】大学士史继偕墓【在刺园】解元李光缙墓【在新门外】尚书林欲楫墓【在紫帽山以上俱晋江县】隠士傅良佐墓【在董埔眠牛山】隠士傅仁洽墓【在古塘山】将仕佐郎洪元墓【在大坊桥右】太常卿黄天锡墓【在潘坑】尚书黄光升墓【在铁龟山】尚书杨道宾墓【在霞沟山】侍郎黄养防墓【在柯林山】侍郎詹仰庇墓【在观音山】封稽勲主事蔡允元墓【在小溪桥左】隠士傅翰昌墓【在阳尾山】隠士洪仁墓【在英山】知县徐傅卿墓【在大泳山】侍郎庄国祯墓【在黄石山】翰林蒋徳璟墓【在霞尾】冡宰黄克缵墓【在石鼓山】叅政王慎中墓【在竹洋】赠兵部尚书蔡复一墓【在小盈岭以上俱南安县】赠光禄卿骆日升墓【在岭头下官路旁】副都康朗墓【在枫亭大路旁】叅政庄应祯墓【在涂岭下芦】宪副李慎墓【在安固岭下】宪副李恺墓【在隂山岭】朱一龙墓【在周店山之麓】副使庄朝宾墓【在峯﨑山】叅政刘会墓【在石船上大路旁】知府庄毓庆墓【在青山】御史陈玉辉墓【在许田乡以上俱恵安县】寺丞林希元墓【在乌泥铺】侍郎洪朝选墓【在翔风十都】提学刘汝楠墓【在归徳马坑】知府陈健墓【在长兴里】副使刘存徳墓【在太师桥东】按察蔡贵易墓【在北狮山】知州陈荣墓【在和祥山】恤刑陈士兰墓【在店前】布政蔡守愚墓【在翔风湖南郷】编脩许獬墓【在翔风山前郷】太常池浴徳墓【在鹭门鳯凰山】同知陈荣选墓【在同禾里】廵按卢经墓【在仁徳里】吏科陈昌文墓【在长兴北】宪副陈基虞墓【在十二都】宪副刘梦松墓【在慈相山】进士叶墓【在东岳井仔头以上俱同安县】
　　石刻【附】
　　唐欧阳秬木龙赞【在晋江县弥陀岩下秬游梅岩得古木根蟠如龙因携以归刻石为赞有云夭矫蜿蜒势若腾天初疑孕灵神化肃然语防昌四年僧仁泽筑室其上扁曰木龙】桃林塲碑记【唐长庆二年析南安置桃林塲大中间盛均撰文】姜相峰【在南安县九日山西唐平章事姜公辅贬泉州别驾尝筑室于此苏绅大书姜相峯三字刻于石】高士峰石篆【在南安县九日山唐秦系隠居于此苏才翁书高士峰三大字刻于石】金粟之洞【在晋江紫帽山有宋寜宗御书金粟之洞四字】淳化阁帖【在泉郡庠相传宋季南狩遗于泉州石刻久湮池中时出光怪枥马惊怖发之得是帖故泉人名其帖为马蹄真迹又宋少师庄夏家摹刻一本今俱散阙不传】万安渡石桥碑【在迎恩门东二十里宋皇祐五年蔡襄为守建此桥并书碑以纪其事大书深刻寥寥百十余言文简而书法精絶为古今宝重今桥侧为襄祠二石立祠中】二朱先生祠碑【在晋江县石井镇绍兴初朱松为镇士向慕之后二十年文公熹官同安问至镇与父老访父时事嘉定中镇官防绛于镇西为书院绘二先生像祠之立碑祠旁】小山丛竹【在府治资夀寺内宋绍熙间朱熹为同安薄讲学于此因书小山丛竹四字刻石元至正中僧泽润建亭覆之】梵天寺石刻【在同安县大轮山巅峯岚四望海色苍防有朱熹书极目二字又有瞻亭二字倒挂于石亦熹所书】文天祥龙门石刻【在同安县五通岭自下辇铺过五都龙窟有三巨石传为宋防主避兵至此登舟今谓之御踏石傍有二石高四五丈如门丈天祥大书龙门二字刻石】碧霄岩夀字【字高二丈刻石壁上宋同安令林奭奉父登游书以祝夀】

　　福建通志巻六十二
&lt;史部,地理类,都会郡县之属,福建通志&gt;
　　钦定四库全书
　　福建通志巻六十三
　　古迹【二】
　　漳州府
　　龙溪县古县【在十二三都嘉宂志云梁大同六年置】柳营【在今江东地旧志云唐末王潮下福泉尝驻辎重宿重兵以守之号爲柳营府志又载白石丁氏古谱云唐髙宗时有曾镇府者以将军镇闽其赘壻丁儒及将军陈政与镇府更代曾遂留寓龙溪政殁子元光代之元光平蛮开郡先是六朝以来戍闽者屯兵龙溪阻江爲界插柳爲营江当溪海之交两山夹峙波涛激涌元光遣人沿溪结筏间道急击遂建寨柳江之西一时土黎归附辖其地爲唐化里永隆二年请于朝移镇漳浦以拒潮贼垂拱中复请置漳州割泉州龙溪属焉诏元光以将军知州事丁儒爲州承事郎按此则柳营之号自六朝已有之附识于此】揭鸿塞【在九龙江西地名军营陈元光尝驻兵于此有岭极髙峻】子城【宋时州有内外城内爲子城周廻四里其门六外城一十五里列棘而巳绍兴间郡守张成大始毁子城撤外城栅筑以土】贡珠门【在府治北宋大中祥符六年三月邑民邱□于九龙江网得珠一颗围三寸七分强又有七颗如七曜次七曜者不可胜计郡守王冕列表以进奉勅改北门曰贡珠靖康间滨江之人夜见神龟负珠游于波心郡守危祯复改爲环珠门】武胜门【宋绍定间汀冦起至漳杀掠焚燬郡守李韶讨平之书东门曰武胜民始安居】木绵庵【在府城南二十里木绵铺明俞大猷立碣书宋郑虎臣诛贾似道于此后庵废乡人募修之】临漳台【在紫芝山之巅据溪山竒胜处朱熹守漳日欲筑庐不果后守危祯作龙江书院陈淳诗云台前一带绕漳溪台下廻环万象齐】啸台【在圆山】咸通塔【在郡治开元寺唐咸通四年漳州押衙兼南界游弈将王剬建】
　　漳浦县蒲葵关【在漳浦县西南四十里即盘陀岭汉时南越故关也唐大中十二年岭南节度使杨发次漳浦寓驿楼闻李德裕有诗留题寻访久之得其本于士人家饬驿吏重扁其诗因和之诗载艺文】越王城【即建德城在太武山有石城越王建德避兵于此殿基犹存按汉元鼎五年将军路博德等征南越南越王建德与其相吕嘉夜亡入海疑即此地】故漳州城【唐嗣圣初置县于漳浦县南八十里开元初移治李澚川即今漳浦县云霄驿也】赤湖城【在十七都元季冦乱土人曾仁礼筑此御之】西林城【在六都陈君用筑】故绥安兰水二县【隋书地理志龙溪县开皇二十二年并兰水绥安二县入焉今漳浦八都有绥安溪按广东通志大埔县西北一百二十里曰髙昌山其下有绥安溪注云一名梁山漳浦县界南越志绥安北有连山昔越王建德伐木爲船其大千石以童男女三千人举之人船俱坠于潭时闻拊船有唱唤督运之声往往有青牛奔驰与船俱见南宋沈怀逺次绥安诗余善巳辞师建德仍伐木盖本于此唯兰水故县今莫知其处】废怀恩县【唐嗣圣间置在漳浦县西南六都距县二百里杜佑通典载漳浦西南至怀恩县一百里开元末县废爲镇入漳浦即今云霄地镇民掘得石镵怀恩县三字其石犹存】太武夫人坛【在太武山宋漳州图经云太武山其上有太武夫人坛武一作姥】齐帝石【在县西南梁山上中峯爲莲花峯相传爲齐武帝所赏因名按南齐书武帝尝爲贑令晋安王子勋反遂举义兵以众寡不敌避屯揭阳山中揭阳本汉县南齐时属义安郡于时漳浦未建怀恩未割则梁山固揭阳境此山爲武帝所临眺不诬也】丹霞洞天【在梁山之麓有清泉岩邑人陈梧重建岩下有石偃卧镌心经于其上有泉极清冽上有巨石镌蓬莱深处四大字纵目四顾潇然物外】海屋【在县东二十里地名旧镇巨石瞰江搆亭其上左倚石壁右峙石门海潮时至舟帆飞迅晓色初暾浮光万顷亦一竒观】丹灶【在县七都灶山晋葛洪炼丹处多产石兰黄精昔贤有诗云灶冷烟寒雪满山葛洪去后尚留丹于今此地多芳草处处花开玉干兰石刻今存】梅隖【在灶山之麓古有大王山人者不知何代人隐居于此石壁上镌字犹存】寻仙迹【在县六都之半径陈将军元光寻真处有诗云半径寻仙迹危峯望帝州】宋少帝驻跸处【在县太姥山相传少帝驻跸于此又夀山寺有石镌行在二字亦少帝遗迹】
　　海澄县鹳石岩【在海澄五都古坂社中有两石洞一曰小蓬莱一曰寒泉洞纡廻曲折状若巨室层楼中可容数百人相传宋少帝南迁时诸臣陆秀夫等避地于此后人肖陆秀夫等九人遗像祀之呼爲九部相公明末岩址頺废　国朝康熙五十二年里人吴志逺重建】
　　南靖县旧县【一在小溪琯山至元三年所徙一在习贤里嘉靖四十五年所徙去今城里许】长泰县览胜台【在县堂东宋淳祐中县令邱防之建旧名小蓬莱县令赵师申改今名郡守黄朴书】天柱岩【在县治钦北里顶上有石柱髙二丈余又有石屏风髙九丈涧五丈上劖天柱岩三字崇宁三年道士杨防诚学道天宝山夜兄灯明天柱上遂移居于此东西南北有四石门石室石库石洞石梯诸胜明邑人王叶梦搆观海洞县令管橘乂扩其地剏观海楼古今名人题咏甚多明季倾圯国朝康熙甲寅爲山冦所据胜迹无一存者】
　　平和县故南胜县【元至正中置县于九园矾山之东至元间李胜作乱陈君用袭杀胜徙于小溪琯山之阳更名南靖复以地僻多瘴徙溪北八十里今其地入平和县】试剑石【在将军山下相传陈元光在此试剑】
　　诏安县南诏城【在三都旧爲南诏塲元至正中右丞罗良命屯官陈君用砌石爲城以备不虞后废爲南诏驿】石堘垒【在二都宋淳祐志云石堘渡有灵着王故垒及磨剑石】石榴洞【在县治渐山宋翁待举陈景肃读书其中种榴数百本后邑人杨仕训仕谨讲学于此遗迹尚存】白云洞【在三都龙潭水涯东西俱有一线石】九侯岩【在九侯山元大德间僧无碍书九侯名山四字镌于石九峯并列石门可通舆马顶上可坐数十人一统志云郡志谓九侯衍夏后之绪似指九侯爲越之子孙蔡如松云九峯之神各主一山其説不同县志云宋禁僞学时有五人隐姓名来此讲学五人者金陵赵嘉客洛阳周直言临汀伍仲求又有称大林飞仙石缺翁者姓名无可攷】望洋台【在悬钟所城南叠石凌霄俯瞰大海髙七十余丈四望无际明嘉靖间分守蔡潮镌曰望洋台】宫室【附】
　　龙溪县高亭宫【在郡城西髙亭山下后唐龙启二年刺史王继琼建相传宋时萨真人上升于此一名升仙宫】南楼【旧爲州南城楼宋淳熙五年郡守赵公绸重建庆元二年郡守傅伯成更名南楼淳祐九年郡守章大任更以石基明万厯初燬于火崇祯间郡守曹铨重建扁曰水天一色先是漳郡城南一带多火患悬此扁后火患遂息】谯楼【在府治西南累石爲台建楼其上宋嘉定中郡守方铨建明洪武间燬正统间指挥杨隆重建又有双门楼在谯楼前百歩许宋时建永乐中重修前有亭题曰漳南牡观成化间燬】风月楼【在府治右宋开禧中通判留筠重修瑞鹊堂剏楼其上取平分风月之意】喜雨楼【在旧土城上旧名留观阁宋郡守黄启宗改爲观南楼嘉定间郡守赵汝譡祷雨获应改今名教授敖陶孙书额】镇宁楼【在漳南道署内明治间建】齐云阁【在开元寺西宋蔡襄诗有紫阁青梯压翠岑句淳祐间郡守黄朴更新之牓曰紫阁青梯】飞跃阁【在龙溪学前临方池广二十五丈有神物潜焉每雷雨晦防辄喷水上洒梁柱旧名知化宋淳祐间郡守黄朴改今名】御书阁【在龙溪学泮池左宋绍定间县令傅天骥建其右为经史阁淳熙间令陈子植建】千佛阁【在开元寺殿后宋时进士题名于此】飞鳬阁【在县左宋绍定间县令苏应衡因旧重修】威镇阁【亦名八卦楼在城东南隅明万厯间知府罗青霄建】文昌阁【在新桥头明知府韩擢建四望环碧长桥卧波爲一郡胜览】自隐堂【在名第山唐周匡物读书处又有周潘书堂匡物与潘存实往来读书之所】瑞鹊堂【在府治东偏宋熙宁九年通判柯述赈活饥民感二鹊栖于防事述去鹊亦送之苏轼赋异鹊诗云柯侯古循吏悃愊真无华仁心格异物两鹊栖其衙者此也】至鹤堂【宋淳熙丁酉州治灾郡守赵公绸方度地有白鹤自空而下翺翔飞舞移时乃去堂成张公防爲记】仰止堂【在府学东偏宋绍兴末教授陈知柔绘六一先生以下十余像祀之并纪其事】道源堂【在龙江书院之东宋郡守方来建祀朱熹以陈淳黄干配今爲朱子祠】尊道堂【在郡学宋绍兴中郡守李弥逊建以爲讲堂】明德堂【旧曰明善宋嘉熙中教授陈大章易今名郡守李韶书额】脩教堂【在龙溪学　大成殿后宋嘉熙中县令黄师雍迁建郡守李韶书额】憇堂【在郡治内宋郡守方铨建凿池莳花后守赵汝譡树柑数百株名曰憇堂政暇与宾客游赏亦胜地也】协梦堂【在登髙山朱熹祠左明嘉靖间守孙裕建】教授防【在郡学后清漳门内盐仓池西宋绍兴二十六年朱熹爲同安簿以事至漳教授陈知柔请熹作题名记歳久无存淳祐已酉教授沈煇读熹集始得旧记因刻石而龛之壁】水云馆【在府治南郊俯瞰溪流羣峯环拱盖一郡胜处也宋郡守傅伯成章大任先后重修】来翠轩【在登高山明嘉靖间御史王瑛建】梅雪斋【在城内明林弼建著书其中号梅雪斋集】营头亭【在栁营江唐欧阳詹有诗】得仙亭【在郡南名第山唐周匡物及第诗有三十三人同得仙之句故名刘禹锡有诗】君子亭【在府治后旧爲复轩朱熹守漳日建后爲月台台后爲隐室公余读书于此后废郡守赵汝譡即旧址爲亭扁曰君子】九区亭【在府治前朱熹守郡日建后守方来重新之又于府治西作仰髙亭以志景仰之意】亦佳亭【在别驾所宋郡倅黄之传建】碧玉千峯亭【在紫芝山宋郡守危祯建扁曰登高后守黄朴避高登姓名改爲碧玉千峯并爲诗宋季兵燬】白云亭【在府城开元寺宋蔡襄有诗】交翠亭【在府治东宋守方来作又有逺观银光清心三亭】泽露亭【在城中宋李亨伯有甘露降其家庭栢上因名】半漳亭【在登髙山】南闽达观亭【在齐云阁山顶郡守黄朴建又辟其后爲亭曰流翠曰揖浮邱以通碧玉千峯亭】盍簪亭【在旧子城云霄门之址宋绍定间郡守李勲建以馆士大夫之南游者】湖心亭【在东湖旧有二亭后圯宋寳庆间郡守方淙重建】天开图画亭【在城东鹤鸣山之巅宋尚书顔颐仲归老时建上倚山巅下俯清溪风防钓艇烟云林麓宛然如画故以名亭】状元亭【在府城内宋郡守陈朴馆其甥曾从龙于此故名】乐全亭【宋刘衍挂冠归即所居傍筑亭名曰乐全与郭祥正徜徉其间时奉觞以娱其亲】瑞荷亭【在府学内宋乾道中泮池荷四叶同干故名】甘露亭【在登髙山次峯时甘露降孙裕建亭志瑞】乐仁亭【在西门外】思乡亭【在东门外俱知县史立诚建】归耕亭【杨承祖除知梅州年五十乞祠归筑别墅于此与前守傅伯成少卿孙昭先爲真率防】威镇亭【在紫芝山顶碧玉千峯亭之后重九日郡人登髙于此】留佩亭【在二十六都宋通判郑涣代去郡人攀留涣留佩以别后人即其地建亭】秋江亭【在城外元吕养浩建杨志行爲之记】邺山讲堂【在栁营江明黄道周讲学于此四方人士多从之游中有蓬莱峡避雨岩诸胜】
　　漳浦县谯楼【在县东西两街之中宋时建前有亭二左曰宣诏右曰颁春绍兴间县令陈贯通重建淳熙中县令杨浩然更新之明正统中燬成化间知县刘壁复建　国朝康熙二十七年知县杨遇重建】望髙楼【在漳浦东镇海卫明洪武初江夏侯周德兴相地筑城建此楼于东北隅以望海岛】净凉阁【在县治西偏旧有池亭扁曰水阁宋嘉定间县令欧赓改名净凉后令赵师缙又改爲风露香今废】歌堂【在县防东偏宋元符元年建庆元初县令叶才老重修才老之子佑甫爲记】七贤堂【在仙人山下七贤者宋陈景肃翁待举吴大成杨仕谨仕训郑柔薛京也】良山书堂【在良山下一作良山书院唐潘存实读书于此】吴奉议书堂【在良山下邑人吴与藏书室与字可权元丰五年进士官奉议郎家藏图籍甚富闽中藏书家惟吴氏未经兵火故多完具郑樵曰古之书籍有上代所无而出于民间者古文尚书音唐宋并无今见于漳州吴氏其书目自算术一家有数种又师春二巻甘氏星经二巻汉官典义十巻京房易钞十巻今世所传俱出吴氏皆三馆四库所无也淳祐志云图经序奉议郎吴与所作见清漳集图经久已无传所存者序耳及观淳熙志天公山按吴与图经云云则淳熙以前图经爲与所作明矣】晋亭【在梁山莲花峯之西晋葛洪尝居此唐张登诗有孤髙齐帝石潇洒晋亭峯之句张登贞元中任漳州刺史】遗爱亭【在印石山古图防云凤凰啣印镇山头即此宋邑令傅希龙建后人号爲遗爱亭】美报亭【在东门外宋县令欧赓凿放生池搆是亭具有溪山之胜】悟道精舍【在大防山宋末进士蔡逢甲避地于此生徒肖像祀之岩前有石髙十余丈】桃溪精舍【在东庄洞口宋郡守真绍祖碑刻李唐桥三大字】
　　海澄县晏海楼【在县城东北隅一名八卦楼明邑令瞿寅建楼凡二层安八大柱以像八卦有吞吐洪涛襟带岚岫之观　国朝康熙四十五年知县陈世仪重建】夀春宫【在县东明知县龙国禄建检讨髙克正修】祝圣堂【在县三都宋帝昺乘舟至此值圣节随从官僚就此庆贺今址尚存】文圃书堂【在文圃山宋别驾林志建以祀唐谢翛五代洪文用宋石蕡】临江亭【在蛤州明洪武间徴士陈元振隐此】月波亭【在二都明成化间改在海道公馆】顔教授书室【在青礁宋顔慥倡学海滨邑人多从之游】
　　南靖县龙山阁【在县东南湖山岭爲县水口明万厯中知县陈宗愈建阁三层扁曰廻澜邑人王命爵爲记】峯苍亭【在县北峯苍岭上明景泰五年知府谢骞重修】
　　长泰县环珠楼【在县治南元至正间勿都火者建明嘉靖七年重修】捧日楼【在罗侯山顶】西楼【在县城西髙可望逺明万厯庚子县令管橘建】制锦堂【在县治内西偏旧名遗爱宋令王孝恭建】琴堂【在县治东偏宋嘉定时县令黄孟因旧址増修】武安馆【在县治东南】双清亭【在县治佑圣宫旁宋县令吴臧建】嘉靖亭【在县治前旧名宣化宋绍定三年燬县令赵崇秘重建】待诏亭【在人和里因旌林孝子待诏于此故名】熙春亭【在学东元至正中建又有正阳亭在县治南】仁智亭【在县东依山瞰溪宋嘉定间县令王自强建黄孟永爲记】
　　平和县侍郎亭【在三平山九层岩山唐义中禅师自紫芝山移居于此王讽以吏部侍郎谪守漳浦尝访义中于山中谈元论易因名今义中手植松树及塔犹存】
  </div>
  <div class="pagination">
   <a href="福建通志_page210.html">
    上一页
   </a>
   <span>
    ...
   </span>
   <a href="福建通志_page206.html">
    206
   </a>
   <a href="福建通志_page207.html">
    207
   </a>
   <a href="福建通志_page208.html">
    208
   </a>
   <a href="福建通志_page209.html">
    209
   </a>
   <a href="福建通志_page210.html">
    210
   </a>
   <span class="current-page">
    211
   </span>
   <a href="福建通志_page212.html">
    212
   </a>
   <a href="福建通志_page213.html">
    213
   </a>
   <a href="福建通志_page214.html">
    214
   </a>
   <a href="福建通志_page215.html">
    215
   </a>
   <a href="福建通志_page216.html">
    216
   </a>
   <span>
    ...
   </span>
   <a href="福建通志_page212.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
