<!DOCTYPE html>
<html>
<head>
    <meta charset="UTF-8">
    <title>江西通志 - 第 378 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 378 页/共 394 页</h1>
    <div class="content">　　青山谁结庐偏近猿猱穴时闻王子乔吹笙弄明月【猿啸岫】
　　明月到清池寒光漾如许羊裘时独披爱与鱼鰕侣【钓月池】
　　朝来一雨余白云满平野中有植杖翁不见问津者【畊云坂】
　　君如王右丞亦爱松间屋月下时独来清风响幽谷【爱松亭】
　　路入山自幽独趁幽寻去时闻伐木声逺在云深处【采樵径】
　　春江涌钓沙便有鸥来宿相对总忘机满江烟水緑【来鸥渚】
　　杖防时出游归途杂樵牧夕阳犹半山啼鸟在深竹【归鸟林】
　　袁节妇三首【吾邑袁尹达祖母迎养在任】　　　夏　言
　　阿母冰霜节空闺六十春袁宗今有后不负未亡人始鞠无父孤终怜无母孙一生为袁氏辛苦难具论阿母夀防何于今八十余向时膝上孙之官奉母俱卧雪东林寺延望天池感赋二首　胡　直
　　宿世天池客云深世絶寻东舍匡仙馆西家董奉林一落何迟回飇轮久莫驭怅望山头云徘徊山下路
　　黄牛潭　　　　　　　　　　　饶　烈
　　入口话黄牛纷纷上急流人声喧閙处灯火竞维舟
　　九日游三叠泉【二首】　　　　　　魏良器
　　醉卧藤萝石溪花映客衣不知山日暮犹问此何时三叠我重游匡庐九月九菊花笑渊明底用王宏酒
　　盘龙东嶂　　　　　　　　　　魏良政
　　东望盘龙峰见山不见龙龙盘不可见上有云万重
　　鹤岭西屏
　　灵峰插天表鹤岭在其西霭霭翠云屏可望不可移
　　晚下庐山　　　　　　　　　　徐正卿
　　下山鼯防啼藤竹使人迷多谢东林月殷勤过虎溪
　　马当大风投诗乃止　　　　　　刘　铎
　　倒峡羣龙鬭腾空万马嘶江神遣巨浪索我笈中诗
　　聚僊亭　　　　　　　　　　　徐良傅
　　四僊如聚尘中有徐道人偶尔遇前识安知非后身
　　水口寺
　　今日白头僧先朝清宫使朝拂庐山云暮宿水西寺
　　庐山五老峰　　　　　　　　　郭正域
　　湖中五老峰去天不盈尺涧底白云生五老头俱白
　　落星石　　　　　　　　　　　陈翼飞
　　白榆何夕堕危石青如此疑是酒星沈渇饮湖中水
　　芝山春游　　　　　　　　　　祝世禄
　　溪山春正半载酒鸟边亭取醉非吾事乾坤忌独醒
　　自信州还贵溪　　　　　　　　朱大啓
　　小艇恰容膝轻帆下溜滩忽闻津吏语斜月挂江干
　　掷笔峰　　　　　　　　　　　李万实
　　逺公説金经书罢曾掷笔千年弃不收化作一峰立
　　舍身崖
　　峭壁一万丈飞鸟愁欲下望云思我亲此身未能舍
　　氷壶泉
　　一沁寒泉冰壶浸秋月我来湖上窥照影数毛髪
　　虎溪
　　送客过溪桥虎啸溪上石溪水至今流月黑烟萝碧
　　从姑山一线天　　　　　　　　赵伯里
　　石罅划天开山光割昬晓振衣凌絶顶自觉众峰小
　　白云亭【在彭泽亭为狄梁公作】　　　　　　陈嘉谟
　　一老独望云五龙竟取日公于君亲际倜傥故无匹白云望不极重上白云亭亭下九江水茫茫鸥鹭汀
　　登雪浪阁瞻念庵先生祠　　　　张　位
　　阁外浪如雪座中人似仙髙风不可觌山水尚依然
　　白鹿洞月下口占【二首】　　　　　李应升
　　渡溪芒屦湿兀立酒初醒防防松梢白疎痕防个星言寻独对亭相将松影去独对者谁子问松松不语
　　仙人石　　　　　　　　　　　掲重熙
　　仙人何处去空有仙人迹时一闻笙箫元云来絶壁
　　市汊驿下阻风　　　　　　　　程　诰
　　江干日色黄北风怒不已君防上水船一日三百里
　　琵琶亭
　　残照亭臯夕秋风旅鴈飞琵琶千载恨泪满逐臣衣国朝
　　清江月色　　　　　　　　　欧阳斗照
　　江水澄太虚寒蟾印秋影不待枫落时已似吴江冷
　　江行　　　　　　　　　　　　施闺章
　　将入双江路云迷皁口西昨宵愁不寐恰有鹧鸪啼
　　怀让邨客防州
　　闻君发归棹还滞防城里双江人不来愁杀双江水
　　入庐山口号【二首】　　　　　　　王贻上
　　翠竹青松里横峰侧岭间坡公曽有语真个到庐山晓出浔阳郭庐山方出云云中双白虎邀我问匡君
　　车盘驿题逆旅主人壁　　　　　朱彞尊
　　曲涧层层响丛篁个个齐前山行更好不信鹧鸪啼
　　晚过东山寺
　　飞阁流丹蚀层峦积翠多松间明月在惆怅山下歌
　　五老峰上絶境诗　　　　　　　朱　徽
　　踏倒兜罗緜四望琉璃界不知天地间何者有成坏晓发小密至瑞金县作【二首】　　　丁　炜
　　树响欲惊秋岚深欲变雨云山翠防空莫辨来时路望里见孤城行行津市杳极浦水霞收遥天山月小同梅月川翰林泛舟过北兰寺　　熊一潇
　　城闉三面浮须臾失髙阁杳杳望香林磬声烟际落
　　广信舟中望灵山　　　　　　　查慎行
　　顽石四百里【自安仁至铅山河口临江石山状如覆盎草木不生】兹焉秀独钟翠屛三十六不数九芙蓉
　　鹿洞雪【二首】　　　　　　　　　干建邦
　　虬龙翔碧汉鳞甲故垂垂始信洞门里今朝是葛陂败絮迎扉坐犹如退院僧呼童呼木屑为接逺来朋
　　杨柳津词【次家鸿博载韵二首】　　　　钱陈羣
　　美人入空际解佩遗苍瑶化作一溪水杨栁垂长条青溪折杨栁露下沾衣裳相送不相语洞口逢渔郎
　　六言絶句
　　唐
　　寄李袁州桑落酒　　　　　　　郎士元
　　色比琼浆犹媆香同甘露仍春十千提携一斗逺送潇湘故人
　　元
　　送邓师禹归龙虎山　　　　　袁　桷
　　小帽飞花一寸轻舟流水三分落日独归口隔溪短笛犹闻
　　鳌溪山行和彭琦初【二首】　　　　刘　诜
　　照袂晴江浅浅迎风青鬓疏疏防山拄杖欲倦得句画沙共书
　　岩上石仙流雨滩头春壑生雷回首鹿门总角防如防重来
　　题危太朴云林图　　　　　　　丁　复
　　天台万八千丈云林三十六峰防载山中独忆今朝江上相逢
　　明
　　弋阳道中　　　　　　　　　　陆　垹
　　石子船头磊磊溪声枕上潺潺人行上濑下濑梦隔千山万山
　　国朝
　　泸溪口号四首　　　　　　　　苖　蕃
　　过岭复过一岭渡溪又渡双溪涧底敲金戞玉林中吠犬鸣鸡
　　溪口雪桥银粟山腰兜竹斑斓纠葛江南亦冷轻裘塞北宁寒
　　虎豹深山似北鳬鹥泛水知冬信斧谁挥竹纸飞轮自捣溪舂
　　昨宿溪斜晚翠今来旭卷朝霞半雾半晴山麓如圗如画人家
　　芙蓉峰　　　　　　　　　　　严开禧
</div>
    <div class="pagination">
<a href="江西通志_page377.html">上一页</a><span>...</span><a href="江西通志_page373.html">373</a><a href="江西通志_page374.html">374</a><a href="江西通志_page375.html">375</a><a href="江西通志_page376.html">376</a><a href="江西通志_page377.html">377</a><span class="current-page">378</span><a href="江西通志_page379.html">379</a><a href="江西通志_page380.html">380</a><a href="江西通志_page381.html">381</a><a href="江西通志_page382.html">382</a><a href="江西通志_page383.html">383</a><span>...</span><a href="江西通志_page379.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
