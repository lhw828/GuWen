<!DOCTYPE html>
<html>
<head>
    <meta charset="UTF-8">
    <title>宁国府志 - 第 351 页/共 477 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宁国府志 - 第 351 页/共 477 页</h1>
    <div class="content">因

怂恿为之。具详各宪，经度规制，择吉鸠工，重修大成殿及东西庑，前为戟门，又前为泮池

，

为棂星门，左右名宦、乡贤二祠，门外东西两坊，最前为照壁。即于是年九月兴工，越明年

十月工竣，共縻白金一千三百两。丹楹刻桷，焕然一新，池上石梁架空如飞虹布彩，春秋

祀，芹藻生香，猗欤盛哉，诚胜举也。是曷可以无记?余窃以为夫子之德统三才，而冠百王

，不待言而尊夫子之礼。历代虽迭有增加，要莫如我朝之盛。士之向风慕义，不惮费己之财

，劳己之力，感于诚而兴于化，又莫若吾旌之盛。方君独输己资，振兴学校，又存田若干亩

，以为学宫嗣葺之费，其用意亦良厚矣。工垂成而方君殁，其家君郡庠生蛟率其弟若侄终父

之志，复为后图，拳拳以学校为念。吾卜方氏孙曾沐浴吾夫子之德，涵濡乎圣世崇儒重道之

化，必有联翩而起为邦家光者，子能无厚望焉。


重建济川桥碑记祝宣同知

按郡志，古宛陵郡之东跨宛溪有二桥：一名济川，在阳德门外；一名凤凰，在泰和门外。隋

开皇中，剌史王公选所建，唐李白诗所谓“双桥落彩虹”者是也。其济川一桥，宋元符中郡

守刘公重构，更名“永安”，向为浮梁，屡修屡圮。明正统中，乐安袁公旭来守是邦，轸

念病涉，易以石桥，与凤凰桥并建焉。国朝孔公贞来、庄公泰宏相继视郡，各有经营二桥

功绩。第流溪迅驶，洄刷荡，石址浸璺，于今戊午秋，济川桥忽圮。余分守兹土，摄理郡

篆，为念是桥当徽、婺、江、浙往来孔道，不可以废而莫之举也。爰撰吉鸠工，阖郡土民骈

阗欢会

，庀器具，揆日时，鼓胥劝。经始于庚申孟冬，不一年而落成。袁公旧规石栏空阔，周匝

四隅，其上去来车舆无障碍，颇称壮丽。惟俯视桥门洞，若见底，蔑以固其厚址，游波振

，穹溘崩聚，漱啮柱础，卒致颓坏。余与宣邑张君周察势便，具为规画，洞底四旁以

石板，袤广密致，基扃固护，龙蹲虎踞，横杀冲波。同河曲之掌，希厥迹于不泯，固已大

为之防矣。又故制洞门五，空规下窄，侵溢隈，雁齿排拶，矢激湍悍，沦涟崩迫，岸为

之整落，石为之摧碎，理或然也。今易五为三洞，减则广广，故涯疏岈豁，水势利

导

，无复与崖相逼，庶津梁永济乎。桥面增高五尺，虑溪潦浩汗猥至逾轶也。非侈曩规讵夸

今制，要惟为士民期于永久，至其他制度则悉如袁公始建，不复有所更张云。


重修济川桥碑记张大宗宣城知县

宁郡济川桥在大东门外，与上流凤凰桥相望，太白诗所谓“两水”“双桥”也。桥当由郡至

浙之

要津，隋、唐以来皆联舟以渡。明正统间，郡守袁公易以石，厥后屡废屡葺。今圮于乾隆三

年，

复联舟为一时计，然溪汇宣、宁二邑诸山之水，绕郡而北，以达于江。每水涌缆绝，岁数四

坏，

行者病之。四年冬，余既下车，惧教化政令之未克举，弗敢以是役先，辄心志之。越明年，

行春至其所，太守程公以为言，余窃思之，是亦令事也。其议行之，谋于众，首捐以倡，费

遂集。乃经始于五年秋，择邑之老成尚义者司出纳，以董其事。桥故五洞，址窄不足以撼水

，今改而三，拒水之砥深入数丈，皆筑堰戽水畚土见底，以之巨石山压，铁榫鳞比，一址

之费已半于桥，迄七年五月而落成。工材之费三千二百两有奇，崇广视凤凰桥而坚巩则过之

。是役也，捐者皆奔赴，最多者为邑贡生许诚，家才数顷之产，而捐独五百金。司事者为邑

之人士周必英、胡应标，侨居人士朱守孟、季永、叶兆芳皆不避劳，终始弗渝。而旌邑

贡生方诚为尤甚，二年之间，弃家不顾，自食其食，以寝处于桥之左，心计手擘，挥汗冒雪

，无有暇刻，以迄于成，又世所难，是皆不可以不记。


平粜记苏一圻

睦姻任恤，行也。其教董于《周官·大司徒》，而风行于乡州族党之地。大率平时贫不嫉

富，富不弃贫，猝遇凶荒，贫免流离失所之忧，富益豫大丰亨之象。善气积为嘉祥，风雨和

甘，民物康乐，胥是道也。善夫，西山真氏有云：人之贫富虽有不同，推厥由来，本同一气

。
</div>
    <div class="pagination">
<a href="宁国府志_page350.html">上一页</a><span>...</span><a href="宁国府志_page346.html">346</a><a href="宁国府志_page347.html">347</a><a href="宁国府志_page348.html">348</a><a href="宁国府志_page349.html">349</a><a href="宁国府志_page350.html">350</a><span class="current-page">351</span><a href="宁国府志_page352.html">352</a><a href="宁国府志_page353.html">353</a><a href="宁国府志_page354.html">354</a><a href="宁国府志_page355.html">355</a><a href="宁国府志_page356.html">356</a><span>...</span><a href="宁国府志_page352.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
