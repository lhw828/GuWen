<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 613 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 613 页/共 698 页</h1>
    <div class="content">沟河即中南二派河合流处也村以河得名琴高祠乾隆三十八年重修增乾隆三十八年御制琴高 
祠诗涿水今犹古淀祠是也非舍人弃以去龙子取而归邀月为窗牖令风司户扉惟应佺羡辈来往 
会依稀臣等谨按石沟村琴高祠御制诗恭载首见之篇余不备录原南北卢蒲城在县西二十七里 
齐侯放卢蒲嫳于此城冢记原鲁昭公三年齐侯田于莒卢蒲嫳见泣且请曰余髪如此种种余奚能 


为公曰诺吾告二子归而告之子尾欲复之子雅不可曰彼其髪短而心甚长其或寝处我矣九月子 
雅放卢蒲嫳于北燕春秋左氏传增褚少孙补三王世家云本始元年封广陵王胥一子为平曲侯正 
义曰地理志云平曲县属东海郡又云在瀛州文安县北七十里七十字疑倒今县北十七里有城曰 
广陵文安县志原三角城在县西北二十里石勒筑以备燕太平寰宇记臣等谨按三角城今废原广 
陵城在县西北二十里与保定县接界宋时聚粮于此以守益津关方舆纪要原安平砦在县西北三 
十里宋置今废同上增县有刘家涡刀鱼涡阿翁雁头黎阳喜涡等砦政和三年改刘家涡曰平安宋 
史志原武平亭在文安县北七十二里今名渭城括地志原史记赵世家惠文王二十一年赵徙漳水 
武平西二十七年徙漳水武平南盖是时漳水北入大河也方舆纪要臣等谨按今胜芳河在县东北 
七十里会同滹沱漳水汇流于北即武平地也亭废增狼虎庙镇在县西北二十里为南北通衢大清 
一统志原文安有广陵赵君神魏书原赵夔汉武帝时为文安县令好神仙值文安大旱乃自焚土人 
感慕因立祠焉阙经原赵君庙今名仙公堂在近郭庄文安县志原灵集寺在庄头村僧文淳撰记内 
有藏经阁阁后古桧二株傅是汉时植同上臣等谨按今碑记无考尚存古桧一株原乐巨叔墓在县 
东南二十五里乐毅代齐后从燕入赵毅生间间生巨叔毅封昌国君至汉高祖求毅之后封巨叔为 
华城君卒葬于此太平寰宇记増汉谏议大夫韩延寿墓在文安县东南韩村大清一统志臣等谨按 
韩延寿墓今无考原唐御史董甫墓石在城西南安祖店万历初土人掘得墓石乃裴晋公撰文文安 
县志臣等谨按唐董甫墓石今无考原相公庄唐工部尚书张仁宪故里有神道碑在庄北其东南道 
左有相公祠文安县志原唐张仁宪神道碑幽州节度掌书记李俭撰幽州节度参军蔡陵八分书并 
篆额仁宪字仁宪官至太子中允其孙仲武为卢龙节度使追赠仁宪为工部尚书碑以大中二年立 
在文安县集古录目原李俭银青光禄大夫太子中允赠工部尚书清河张公神道碑铭天垂四序所 
以表岁成之功地别九州岛岛所以分代天之治寒燠之运行叶度河岳之感应有期是故体五常而 
承五福赞九德而着九功盛业克着于旗常佳名攸传于寰宇素行蕴蓄于至德积行必贻于后昆傅 
曰明德若不当代其后必有达人富哉言乎有大唐工部张公孕灵有道之邦怀抱纵横之略宏图推 
于一德奇表出于万人操笔运六体之工弯弧倍六钧之力轻财重义急病攘敌然诺信于友人赒给 
行于州里不以一隅自束不以一节自持情怀久约常从结驷之游座列嘉宾遍受脱骖之惠视公家 
之禄于我如浮云顾金玉之藏比之于纤芥居如列阙誉若置邮语黙顺持浮沉自乐僶俛从事逍遥 
不羁尝仕本州岛历居右职贞元初勅授银青光禄大夫太子中允四年薨于昌平县之官舍春秋七 
十有五旋窆于文安县之西北安乐乡原夫人扶风郡太夫人鲁氏左厢兵马使太子詹事福之女行 
符箴颂礼具苹蘩后公二十二年而没至是祔焉礼也公讳仁宪字仁宪其先清河人五世相韩文成 
见称于汉代三台辅晋壮武克大于当时昭彰四表厌饫八极祖讳为瀛州刺史封清河伯遂永于燕 
王父讳佐明宣威将军幽州和政府右果毅都尉烈考讳元皎宣节校尉幽州润德府折冲都尉奕世 
戴德克广前修辉华阀阅之门错综崆峒之秀元子讳神寂无禄早亡嗣子讳光朝冠军大将军行左 
威卫大将军检校国子祭酒迁兵郎尚书训禀义方学该典礼出则摧锋镝居则筦韬钤珠履尝馆于 
五千铁衣时驱于十万勋铭彝器誉冠缙绅银黄坐致琴筑自娱膺福履以乐天坦襟怀以卒岁积庆 
垂范高朗令终诞生元臣为国巨镇嗣子讳仲武今幽州卢龙节度副大使知节度使两畨经略卢龙 
兼元招抚回鹘等使银青光禄大夫检校司空同中书门下平章事兼幽州大都督府长史兰陵郡王 
食邑三万户星辰降祥而秉政清熙帝阙立言而金玉王度严干戈以卫社稷推彖象以究天人侧席 
求贤劳心致理历阶清级夙奉鸿私洎受钺专征登庸任相和羹鼎鼐图治六卿之充为国干桢论道 
三台之列实生灵之藻镜为明主之腹心伯氏讳仲斌蓟州刺史永太军营团练等使检校工部尚书 
光禄大夫继续家实蝉联国桢黄霸为列郡之雄关公乃万人之敌相国有子曰宜方国子祭酒兼御 
史丞蓟州有子长曰得辅国子祭酒兼侍御史次曰得平兼监察御史审州司马敬铉幽都主部敬殷 
幽州参军洎长房有子曰沛早亡琇兼监察御史有孙曰惠连兼殿中侍御史皆珪璋特达冠盖相望 
丹青克绍于形容兰菊联芳于英蔕所谓勋业卓冠儒史名家穆然清风高视群品相国以逮事逾远 
聿修渐遥松楸既行琬琰永勒景行安仰思之罔宁是用伐石他山建碑立隧以俭居其家尝窥旧史 
窃熟华宗授简勒铭期于直笔盛德难名因扣弦而常思堕泪謏闻强绎嫓黄绢而德媿受辛铭曰自 


汴元黄绢垂载籍华宗上德奇谋异迹闻道赤松受兵黄石道着昭晰庆流辉赫当涂代汉典午承曹 
地分东西位列卑高为绢署笔作宰操刀国储俊乂代有英髦降及元魏清河速偶为郡临燕卜凤戴 
仆公卿窟宅德义泉薮史不绝书士无虚口惟唐八叶诞生尚书文章轨范礼义椎舆挥金满路载德 
盈车清风穆若待价沽诸泳游道德蕴籍儒史力荷千钧名驰万里不享眉寿不登贵仕道迈前修庆 
流后嗣克生令子实曰时英魁梧噐宇性格恢宏爵位隆重度量襟虚业惟匡国惟怀永图持衡秉钧 
杖钺以壮龟鹤齐年山河北量籍籍群从秩秩德音或台或阁如玉如金日星照地桃李垂阴雪霁昆 
岫花繁邓林着于梧槚刋之彝鼎金石既刻丹青重炳文安县志原元平章政事王伯胜墓在县治东 
南二十五里岳村墓道有碑同上増王仪墓在文安县北十八里张哥庄大清一统志臣等谨按县志 
明右副都御史王仪墓有中允杨维聪志増孟母台台下有深洞相传为宋将孟良藏母处文安县志 
补王孝子原霸州文安县人父曰珣娶于张生原小字曰某时畿辅役事烦苛比屋流亡珣无所仰頼 
餬其口四方原稍长数问母父安之母告以故辄哀啼不自胜愿求父俱还母泣慰之既受室矣力请 
于母恸哭而出至燕至赵至齐粮尽行乞于市已渡海抵田横岛日夕飓风大作就道左土偶祠假寐 
梦游僧舍日当午僧炊莎米为饭推而食之一盂味殊苦复和以肉汁曰甘乎曰甘已复口诵偈授之 
曰如来如来真个来好去好去还须去忽闻剥啄声而寤则一老父拄杖逍遥来前类有道者原起立 
须之流涕白所以且告以梦老父沉吟曰日当午者南方也莎草者其根附子也和肉汁者附子脍也 
先苦而后甘子其南行乎必求诸兰若中乃得之原因南踰汶泗渡洺漳至辉县之山寺视其名为梦 
觉原心自喜会雨雪倚寺门而卧昧爽僧出问少年何所人何以至此原对以文安人为寻父来问父 
何状曰生数月而父出不识状僧引谒其师师分糜餟众珣方为僧都养僧召珣指原示之曰此少年 
亦文安人珣曰尔父何人原曰王珣珣曰尔非小字某者耶原曰是也父子相抱而哭乃同归原竭力 
耕田以供子职珣年八十有四而后卒越数十年有司上其事闻于朝诏旌其门原年亦八十有四有 
子六人孙一十五人曽孙二十有二人应期应霖举进士大泌山房集原燕王旦发民会围大猎文安 
县以讲士马汉书増汉武帝卫太子败燕王旦自以次第当立上书求入宿卫上怒削良乡安次文安 
三县文安始见于史文安县志原张茂者文安县大盗也家有高楼列屋深墙窖室招集亡命刘宸刘 
宠齐彦名李隆李锐杨虎朱千户等又纳赂于豹房诸近侍太监张忠者号北坟张居与茂迩茂结之 
为兄因得徧赂马永成于经谷大用辈遂出入禁中尝侍上蹴鞠倚是益无忌惮庚午春夏间河间参 
将袁彪数败茂及诸贼茂窘乃求救于忠忠置酒私第招彪与茂东西坐举酒属彪字茂曰此彦实吾 
弟也今后毋相扼又举酒属茂曰袁参将今日与尔一面之好尔今后毋冦河间彪畏忠不敢谁何既 
而都御史宁杲欲擒贼立功有主簿李为巡捕承杲意伪作弹琵琶伶人入茂家具知乡道杲率骁勇 
数十人乗其不备入擒之斧折茂股车载以俘余贼相率至京谋出首逭罪忠与永成为之请于上且 
曰必献银万两乃赦之宠宸计无所出潜令杨虎刼近境冀以足数献会虎焚官署宠宸知事败乃逃 
去其徒日多参将桑玉受其赂不肯力攻尝相遇于文安村中宠宸匿民家楼上欲自刭玉故缓之有 
顷齐彦名持大刀胁官军败衂者数十人至楼下彦名曰呼诸败军皆呼彦名曰救至矣宠宸遂弯弓 
注矢以出射殪数人玉大败引还时辛未六月也及都御史马中锡奉命讨之中锡家在故城惧贼残 
其坟墓乃为招抚之计尝与贼会饮于桑园时已有诏旨刘六等不赦又悬赏格募能斩之者中锡酒 
中许以不杀宸曰无多言吾已知朝廷不赦吾辈矣中锡曰无之宸出诏旨于袖中拂衣挺刃而去盖 
京师动静悉先知之以貂珰为之奥主也明武宗宝录补正德中文安县水忽僵立是日大寒遂成冰 
柱高五丈周围如其高中空而旁有穴数日流贼过文安乡民入冰穴中避贼得全土人谓之河僵丹 
铅录补高松字守之号南厓子文安人不仕善书擘窠大字写灰堆山小景并梅菊兰松墨竹钩勒甚 
佳画史会要 

 

钦定日下旧闻考卷一百二十二 

 

钦定日下旧闻考卷一百二十二举正 

</div>
    <div class="pagination">
<a href="钦定日下旧闻考_page612.html">上一页</a><span>...</span><a href="钦定日下旧闻考_page608.html">608</a><a href="钦定日下旧闻考_page609.html">609</a><a href="钦定日下旧闻考_page610.html">610</a><a href="钦定日下旧闻考_page611.html">611</a><a href="钦定日下旧闻考_page612.html">612</a><span class="current-page">613</span><a href="钦定日下旧闻考_page614.html">614</a><a href="钦定日下旧闻考_page615.html">615</a><a href="钦定日下旧闻考_page616.html">616</a><a href="钦定日下旧闻考_page617.html">617</a><a href="钦定日下旧闻考_page618.html">618</a><span>...</span><a href="钦定日下旧闻考_page614.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
