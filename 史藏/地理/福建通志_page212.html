<!DOCTYPE html>
<html>
 <head>
  <meta charset="utf-8"/>
  <title>
   福建通志 - 第 212 页/共 239 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   福建通志 - 第 212 页/共 239 页
  </h1>
  <div class="content">
   诏安县超然楼【即诏安县门钟鼓楼明嘉靖中知县尤敷建】
　　寺观【附】
　　龙溪县开元净慧万歳寺【在府治西北唐嗣圣间建开元中赐额曰开元内有明皇铜像宋末燬于兵元元贞中与净慧寺合爲一赐今额明洪武间扁曰紫芝峯】法济寺【在开元寺右旧爲普利隆夀院宋干德间移建郡北明洪武间又移建于净安院旧址扁其门曰隆夀】净众寺【在府治西北梁贞明二年建明永乐间扁其门曰万松峯】南山报劬崇福寺【在通津桥南宋干德间建明永乐间扁曰丹霞峯】元妙观【在郡治东唐开元中建名开元观元改今名明洪武间修】绿萝庵【在西湖白莲院】
　　漳浦县兴教寺【在县治北唐景福元年建】应城寺【在县治东宋熙宁间建明嘉靖间重建】废罗汉寺【在威惠庙之东治平间有牧童于寺侧梦中识一诗云殿前古木分青翠日出林峦照梵宫访主不逢童子话且囘龙马寄诗踪疑爲龙王谒佛所留之诗事颇荒诞附记于此】崇真观【在县治西朝天坊宋时建明成化中重修】无象庵【在县南八都旧有象出没爲害郡守黄定揭此扁象遂屏迹】
　　海澄县大岩寺【在大岩山】龙兴寺【在七都汤泉】瑞香寺【在七都】南靖县正峯寺【在县东南西渡头宋开禧三年建明洪武中修】安福寺【在县西习贤里元大定间建于清宁里至正间改今所】峯苍庵【在县北明景泰五年修】万岫庵【在县西又名碧湖岩成化二年重修】
　　长泰县祥光寺【在县治东南宋干德二年建寺内有真相院】良冈寺【在良冈山之麓唐时建】东岩院【在石铭里】
　　平和县崇兴寺　瑞香寺
　　诏安县清泉寺【在大兴西北五里宋胡頖隐于此寺前有泉清甘以此得名】良峯寺【在良峯山麓元至正四年建】五禅寺【在厚广里今废】沙堤寺【在半沙关邑人沈铁建】宅墓【附】
　　宋陈淳宅【在北溪朱熹守漳时每相过从】吏部尚书顔师鲁宅【在西清桥】赠少师黄彦臣宅【在郡城四桂坊】
　　唐长孙冲墓【在县东垅塘冲长孙无忌子官秘书监流岭南卒葬于此】玉钤将军陈元光墓【在县南元光战没于绥安溪之大峙原遂葬焉以上漳浦县】诸卫将军陈政墓【在南靖县新安里政光州人元光父也领兵戍闽卒葬于此俗呼爲将军墓】
　　五代黄都防衣冠藏【在龙溪石美社西庵冯道志畧曰公号鉴湖固始人四世镇临漳五世卜葬篁坑云】
　　宋顔师鲁墓【在府城南都新村】顔颐仲墓【在府城东鹤鸣铺西】陈淳墓【在二十三都山北龙图陈宓题曰北溪陈先生之墓并爲志铭　宓寰字志作密非】状元萧国梁墓【在东厢新亭道左】进士王遇墓【在架鼓山之麓学者称东湖先生】黄彦臣墓【在二十六都彦臣厯守莆汀建剑四郡赠少师】黄元渊墓【在珠坑山宋儒黄干之后以上俱龙溪县】高登墓【在东门外学者称爲东溪先生朱熹作祠堂记】三勇士墓【在西门外绍兴间山冦焚县歩兵蔡青邹进熊保力战死邑人哀而合葬之以上俱漳浦县】进士苏竦墓【在海澄县木凟岭子进溥墓亦在焉】光禄大夫郑德可墓【在彰信里】殿中丞杨仕休墓【在陈塘洋浮山仕休蜀人子令问入漳葬仕休于此令问葬在石铭里以上俱长泰县】翁待举墓【在渐山之麓】陈景肃墓【在竹港知州山后】杨仕训墓【在官陂南以上俱诏安县】
　　元德哷黙色墓【在府东厢外表忠祠后明王祎爲撰墓表】总管罗良墓【在西渡头双路口良守漳州路与陈友定战殁以上俱龙溪县】阮烈妇墓【在漳浦县北门外】
　　明陈真晟墓【在赵塘山提学周孟中立石】谢琏墓【在三峯亭左景泰间有司营葬】潘荣墓【在南厢尚书岭治间赐葬】魏富墓【在县东鹤鸣铺】刘宗道墓【在府城南檺林铺宗道卒无子友人郭惠爲葬于此题曰爱礼先生刘宗道之墓以上龙溪县】尚书林士章墓【在东山】工部尚书朱天球墓【在西洋留庆山以上俱漳浦县】榜眼李贞墓【在南靖县林壁山】状元林震墓【在长泰县钦化里】沈彬墓【在长泰县蜈蚣山彬以诗名尝自指葬穴以示家人后开圹有漆灯以石爲台中有铜牌篆文云佳城今已开虽开不葬埋漆灯犹未灭留待沈彬来】陈圣王墓【在平和县大峯山】义士林时深墓【在平和县徐坑时深勒马仗剑杀贼死郡人并葬其马立石以表之】陈元震墓【在诏安县临江亭】陈香墓【在海澄县陈坑山疑即疏通水利陈太保也以上诸墓年代未详附列于此】
　　石刻【附】
　　石铭里雷篆【在长泰县治唐开元中漳泉争界未平忽一夕迅雷暴雨岩壁劈爲一径去地丈余有古篆六行字广数尺李协辨爲泉漳两州分地太平永安龙溪山髙水清千年不惑万古作程二十四字永安龙溪乃二州首乡名也】唐咸通塔佛顶尊胜陀罗尼经【在开元寺唐咸通四年漳州押衙兼南界游弈将王剬建塔宣义郎前建州司户参军刘镛书佛顶尊胜陀罗尼经于塔上后列朝议郎使持节漳州诸军事守漳州刺史柱国崔衮大德僧义中等姓名镛书结法遒劲有晋人风致漳南金石刻文此爲第一】鹤鸣山残刻【在龙溪仙亭岩上有题诗石一石覆之文漫灭不可识仅存保大与许碏寻偃月数字按许碏自称髙阳人由荆襄下江淮武彛霍童无不遍厯所至必于悬岩人不能及处题云许碏自峨嵋山寻偃月子到此此其一也】溪山第一石刻【在龙溪云洞石壁上宋朱熹书溪山第一四字又有一洞刻石室清隐四字亦熹所书】
　　延平府
　　南平县废镡州【五代时王延政以永平镇爲镡州寻废】旧州学【在校士馆张致逺有记其碑尚存】中军帐【在府城西北乃慿髙望逺之处宋绍兴中叶文叶武以万余人从间道入冦郡守张觷建此以爲斥堠招捕使陈韡重建】水云村【在衍山之下宋黄裳有记】双塔【一在水南虬龙岩之巅髙七丈一在水东化剑阁山巅髙九丈明万厯间建有记】平冦石【唐末李先锋系平冦于此郡人刻颂】盘陀石【方广丈余四山环峙清泉涌出佳木隂森境絶幽雅宋李侗朱熹尝游息其上有天趣园】瑚石【在李延平祠左色紫黑而润有纹理髙丈余状如人立】仙书石【在崇福里萧坑或以爲仙书】越王台【在府城北百丈山相传汉越王筑】钓台【在府城南迁乔里宋隐士吴仪尝渔钓于其上有石刻钓台二字】
　　顺昌县炼丹坛【在县南梅仙山汉梅福炼丹之所山多细石圆如药丸坛上叠石爲塔危若累棋风雨漂摇弗颠坠也人指以爲仙踪】石湖寨【在县西北地势寛袤可容千余家南唐保大中左散骑常侍张彦成领兵置寨于此故址犹存】鹢科镇【唐嗣圣四年分抚州南郷将水口爲镇即今县治】庄濠石【县南龙湖都水滨石上有庄濠二字大径数尺】仙字石【秋水渟渟则字形隐隐如篆世以爲仙书云又有浮玉石与仙字石对有浮玉二字秋水静渟则字见】龟石【县北仙源都初隐于沙中宋崇宁间有术士云石龟见朱紫满大观初洪水漂沙而石龟见自是邑人登科出仕者寖盛今沙壅石隐矣又县西有龟捍于水口首尾皆见】
　　将乐县废镛州【王延政以将乐爲镛州寻废】废绥城县【在县西郷晋隆安间置隋省唐初复置后并入邵武县】髙平苑【在县南六十里爲越王校猎之所大夫将军校猎谓之大校兵士谓之子校故将邑有大校子校二村相传越王乗象辂曲盖大夫将军执平盖今亦有平盖村】乐野宫【在县西乡东越王时建吴永安中始置县于将溪之阳故曰将乐齐兖州刺史桓崇祖受册封于此】校猎台【相传越王之子建此校猎】濑口关【在县东高摊都宋绍定三年汀冦邱文直合晏头陀数千人据此以拒王师招捕使陈韡帅诸军夺其关郡守王垺挺身入贼垒谕以祸福贼遂降】落星穴【在县北门晋义熙中有长星坠于此忽成一穴占者谓五百年后当生大贤邑人因以徳星坊名其地宋杨时实生于此】蛟窟【在县溪南相传昔有一小儿见溪傍一巨螺拾归穴地潴水畜之未竟日其地横溃水势汹汹民惧以经巻铁器投之方息今周廻寛亩许水清澈不涸】葛坡【在县南五里古塜垒垒相望故老指爲葛王塜相传西晋末有葛将军失其名因世乱拥兵自据僭称王号既殁多设疑塜后人发之圹中多金砖】
　　沙县旧县治【在县东十里古铜塲对岸今呼爲故县】崇安镇【在县东九都仙洲五代时置】咏归台【在学宫前南面七峯下临流水宋时建邓焕章有记】
　　尤溪县牢城关【在县后崇岭之巅宋建炎二年范汝爲入冦邑人自县西城内湆坑沿山崇岭北接高源岭南抵小村即岭巅置砦以爲衞】青印石【在宣化门前平水滩唐异僧黄湼槃过此留偈云塔前青印见家家亲笔砚水流保安前尤溪出状元先是尤溪未有登第自宋林积登庆厯进士第邑人始知学宣和中士风渐盛南渡后青石如印则比居诵矣石髙丈余】分枝岭【在县西南与德化接壤处岭上有大树枝分南北以此分二县境故名】
　　永安县黄杨寨【在县北旧名岩前寨宋嘉定十七年郡守赵汝迨以其地险逺而民悍恶懽宜置寨以备之绍定四年招捕使陈韡拨翼虎飞熊军充寨兵元至元中置巡检明洪武九年改名黄梅寨巡检司十四年省】莲花寨【在县东五里山形如莲花周围峭壁一小径至巅仅容一人乡人多避冦于此】登云塔【在县治南明万厯间知县王延綉建萧时中爲记】凌霄塔【在层岩之巅俯深潭百丈下爲文昌阁明泰昌间僧人募搆其潭爲放生潭澄澈可镜须眉有鱼亿万数鼓鬐冲波捕之莫可得疑爲神物旁有云半庵吸江楼】锦墩【在贡川水尾明知县张守让建】石屏【在县北水尾明知县李如鸿镌乾坤清气四大字于上】
　　宫室【附】
　　南平县双溪楼【在延平府城东】九峯楼【在府城西桥头上二楼俱宋时建元至正中废其址爲城垣】清逺楼【在府城南宋时建元至正二十年改爲灵官阁今废】市隐楼歩云阁【俱在府城外溪东宋吴仪建今废】垂虹阁【在府治内】闻猿阁【以其望闻猿洞故名或云阁初成尝有二猿啼于南岭因以名之】冷风阁【面仙山俯剑潭登者有出尘之想宋王以咏诗剑水落霞晴熨绿衍峯新月夜梳鬟上二阁俱在府城南】剑归阁【在府治北旧名化剑宋李纲书碑尚存】尊经阁【又名极高明宋郡守郑椿建】环演阁【在尊经阁旁又有衍山魁星二堂遥碧轩肃容亭俱宋时建元至顺二年郡守文富撤肃容亭建思诚堂明洪武二年知府唐铎改魁星堂爲文昌阁永乐十七年知府方暐改环演阁衍山堂遇碧轩爲教官廨舍】御书阁【在礼殿之后讲堂之前宋绍兴十一年郡守李文渊建嘉定十四年郡守陈宓重修元至大四年教授揭祐民重建改名宝章楼明正统九年知府王彪毁之以其址爲明伦堂前甬道上三阁俱在府学内】赋梅阁【在明伦堂后】凌虚阁【即百角楼祀唐李系】双溪阁【在府城外剑津上】妙峯阁【在府城东黯淡院前对髙峯旧有宋蔡襄题字及李孝彦草书贾青诗溪声滩外急草色雨中深】衍仙堂【在旧州治据山之阜溪山环绕有登览之胜】六桂堂【在凿滩宋仁宗时范廸简父子六人相继登第因以名堂】眉夀堂【在衍仙下里宋漳州守张宪武之母夀九十宣和间膺封诰因名其堂今废】咏归堂【在崇德里宋吴仪建】溪山伟观亭【在旧州治内延平据山爲州军事判官厅处山之半后枕崇阜前挹大溪溪南九峯雄峙天表防事之西有小亭对溪山最佳处因名伟观宋真德秀有记】南溪亭【在府城外水南】老圃亭【在咏归堂之前宋吴仪居此西北山麓剏暗香虚心二亭杨时有诗】画屏轩【宋蔡襄舟宿延平津诗画屏曽倚孤舟看今日孤舟宿画屏】
　　顺昌县歩云阁【在水南乡宋元祐中县令俞伟建建炎间燬绍兴十四年县令詹好礼重建乾道元年县令董居安重修元季燬】业秀阁【在歩云之西宋乾道九年县令董居安建】云岩阁【在县南石豆都宋绍兴中县令吴睿建】世防堂【在县西靖安都宋廖刚居此刚世享眉夀五代相见作堂扁曰世防士大夫赋诗美之绍兴六年诗经髙宗御览因名御览世防堂诗集】美事堂【宋广州倅廖迟建迟刚之子也初高宗览世防堂集面谕刚曰昨见卿家世防堂诗集可谓人间美事刚既殁迟乃于所居之东搆堂扁曰美事以识天语】钩玉亭【在县南石豆都旧有池如偃月宋绍圣中吴睿作亭其上名月池绍兴五年邑人余良弼葺而新之改今名】
　　将乐县钟楼【在县治左一名鸣逺楼原在旧学前东角明嘉靖间知县邓澜改学于县治左遂徙建于学东崇祯间燬推官程九万重建　国朝顺治戊子又燬】文昌阁【在东郊明崇祯间知县严师范建　国朝康熙壬戌知县袁良怡重新】钟翠亭【在县治后龙山明永乐十七年千户徐斌建】义茶亭【在县西隆安都明洪武十三年道人张子仪建】金谿亭【在县南石壁山岭明洪武十九年僧行济建一览可穷溪山之胜】
　　沙县湖山伟观楼【在县治内宋时建】凝翠阁【在太史溪上宋李纲谪官居此纲诗登临缥缈出尘寰疑是神仙昼不关宴乐罇罍在天半嬉游歌吹落人间】观风阁【在鳯翔桥之南宋元符初邑令谢濬建】七峯阁【在兴国寺前对七峯因名宋元符间建】枕碧阁【在九都广成庵东庑宋大观元年建邓肃诗清流绳断炎洲境松响挟将寒意来坐上逸情留不住欲随风月过蓬莱】观澜阁【在真隐峯下宋元祐八年建】传心阁【宋淳祐间建绘濓溪二程杨罗李朱遗像于其上胡清献有记】一览亭【在县溪南虎邱上宋给事张致逺诗三寺楼台烟雾里一川芦苇画图中】仰高亭【在县防右明洪武间建爲官僚游憇之所】
　　永安县临津阁【在县冶北固发渡口元至正二十二年建爲行人待渡之所】瑞峯堂【在县东宋嘉定中建】继忠亭【在南门外明洪武二十三年建景泰三年重建】梅斋【在县北黄杨岩下宋邓肃建】
　　寺观【附】
　　南平县天宁光孝寺【在府治西隅旧名广济宋政和中赐今名明成化间燬治间住持僧能持结庵掩关防四方僧众日谈元要着天印语录彻空内集洞云外集黄蘖心要俱流传于时】普通寺【在城北梁普通元年建旧爲院宋改爲寺淳熙间燬明宣德间重建】梅山寺【在府城东宋绍兴间建院元改爲寺】兴化寺【在府城西旧名资夀五代唐同光中建宋太平兴国间赐名兴化院有李纲书扁元改爲寺】黯淡寺【在演仙下里唐大顺中建旧爲院元改爲寺当黯淡滩之阳滩水险悍舟过多覆僧无示者始结庵于此募工疏凿湍势稍平因以滩名寺明宣德间重建】报国寺【在新兴里五代唐时建】西林寺【在府城东南五代梁时建朱文公谒李延平受学尝寓于此】无量寺【在高桐入山五里许宋名定光寺明改南峯塔寺　国朝顺治八年更爲无量寺】元妙观【在溪南九峯山麓五代周显德中建名招仙道院宋改爲天庆观元元贞间赐额名元妙观明洪武间暨正统末两燬于兵寻复建有太乙宫普化院云深亭冷风阁诸胜】
　　顺昌县正识寺【在县治北一名天湖藏院宋隆兴间建明洪武间重建】西来寺【在县治西元至正间建】兴国院【在县东石溪都】玉龙道院【在县治西】狮峯庵【在本山】龙兴岩庵【下冇西渠活水搆亭石渠上】
　　将乐县含云寺【在县西四山环峙云气滃蔚宋建中靖国间建明洪武十七年重建】证果寺【在黄潭都唐武德三年建今爲丛林】大施寺【在龙池都唐文德元年建明洪武八年僧鉴募里人陈敬等重建】报恩寺【在髙滩渡头】瑞光寺【在水南宋元祐三年建】灵山寺【在白莲都今圯坏】佑圣观【一名佑圣行宫在县治前宋淳熙四年建】迎禧观【在玉华都旧名梅仙观宋大中祥符八年建于城东相传梅福炼丹于此明洪武二十四年徙建今所】明贞道院【旧名海棠洞元大徳三年建】烟霞道院【在玉华都宋嘉定初建】西山院【在积善都元至正三年建学士虞集有记】九仙庵　金溪庵　桃源庵【在阳岸都鸟道萦廻春二三月桃花盛开邑人目爲小桃源】
　　沙县太平兴国寺【在县东凝翠峯前唐中和间建宋太平兴国间赐额李纲谪监沙县税尝寓此有寓轩记】云际寺【元延祐间建明景泰间重建】天王寺【在县西北唐中和间建宋元祐间建二门陈瓘爲记】龙兴寺【在县东十二都宋邓肃尝避地居此】延福寺【在县东二都唐防昌二年建】幼山寺　灵应寺【在县东十都】栖云寺【在九都闽王延政建宋建隆间重建】宜福观【在县溪南贞隠峯下宋元祐八年建】
　　尤溪县保安寺【在积善坊唐干符三年建旧爲庵干宁间改爲寺明景泰间重建成化间増建】天湖院【在乗驷坊高峯顶有池】白鹤堂【在县兴文坊宋淳熙间建祀钟吕二仙相传乡人赵希彦以郡守归春三月建丹阳防忽有道人戏画一鹤于壁道人方歌舞鹤亦舞寻失道人所在因扁以今名】
　　永安县高飞寺【在县治北唐中和间建明正统间重建】进福寺【在二十四都五代唐天成间建明成化间重建】禅林寺【在三十都宋时建】栟榈寺【在二十七都五代晋天福中建明宣德间重建】翠云院【在二十五都宋陈世卿张若谷尝肄业于此明宣德间重建】宅墓【附】
　　五代镇将邓光布宅【在沙县兴义坊】
　　宋状元黄裳宅【在府城东隅三魁坊今废】先儒罗从彦宅【在郡治南罗源里后徙于沙县瀬溪罗源故址子孙世居焉短垣矮屋过者兴叹】先儒李侗宅【在郡城南崇仁里樟林子孙散徙故址爲樵牧之区以上俱南平县】廖刚宅【在县西髙峯】先儒杨时宅【在县北遵道坊时卒于宋绍兴五年不久宅废爲民业嘉定二年郡守余嵘出帑金赎囘立祠庭中拨田以赡其后后守陈宓董洪相继修葺宝祐五年邑令林式之重修二十一年兵燬故址犹存以上俱将乐县】尚书左丞张若谷宅　黄复宅【俱在县东兴义坊】左正言邓肃宅【在县东南洛阳里邓墩】太师曹辅宅【在洛阳里髙沙后废爲民业】脩撰罗畸宅【在县西和仁里】陈瓘宅【在县西劝忠坊嘉定三年郡守余嵘访遗迹得旧屋三间兴废补葺仍揭以了斋之扁肖瓘像于中遣永福簿陈升奉祠】胡清献宅【在和仁坊】张致逺宅【以上俱沙县】
　　明知府陈真宅　乡贤萧昆宅　萧来鳯宅【在东门】知府徐化淳宅【在东门】知府谢君惠宅【在南门以上俱将乐县】佥事李杏宅　知府严九岳宅　御史林腾蛟宅【以上俱永安县】
　　隋刺史穆肃墓【在将乐县金砂潭南岸明成化中爲水冲决监生谢恕白县令陈大经以衣冠木主葬于水南本祠之左】
　　唐曹朋墓【在沙县高砂九曲水之傍朋唐汀州司法摄沙县事卒葬于此】
　　五代林司空墓【在县东旧正识院侧有石麒麟旧志宋判尚书省特之先世尝宰顺昌因家焉以特贵累赠至司空里人亦呼爲林长官墓按世系父名保国大父名揆揆南唐金州刺史嵩之子仕僞闽初官永顺塲南唐升塲爲顺昌县遂以揆爲令卒子孙占籍顺昌司空盖揆也旧志失考耳】评事廖澄墓【在安将溪】守将卢珖墓【在县西其墓有二一在松岭一在干头珖爲光溪守将殁于防二乡人义而收葬之故有二墓焉】郑宜人墓【在县东兴贤坊宜人卢珖母也以上俱顺昌县】闽王墓【在八都相传闽王屯兵没于此因葬焉】闽将军刘琼墓【在将乐县金谿岩之左琼闽王审知部将也】镇将邓光布墓【在县北二十三都墓碑犹存以上俱沙县】
　　宋先儒罗从彦墓【在罗源里黄漈宋郡守刘允济刻志】先儒李侗墓【在崇仁里学士汪应辰制碑铭】状元黄裳墓【在剑津里尤坑邱村民侵其地碎墓碑于荆棘中识者哀之】尚书冯梦得墓【在王台驿以上俱南平县】赠尚书林揆墓【在县东】学士廖刚墓【在县西鳯山下刚尝梦中作诗有家在五湖明月楼之句后葬于此其子迟过遂遽相继剏楼墓下因扁曰明月楼】学士余良弼墓【在县南龙山之原良弼宋宝章阁直学士广东经畧马歩军都总管致政归乐龙山幽胜作堂其麓爲游息之所扁曰龙山且语其子姓曰乐哉斯邱也他日吾知所归矣既卒其子大临大用遂奉柩葬于此】吏部左选郎廖德明墓【在靖安都】状元姚瑶墓【在驿站都】军校范旺墓【在县东旺御贼战死乡人祀之】宣教郎翁邵墓【在新头岭以上俱顺昌县】先儒杨时墓【在水南乌石山胡安国撰墓铭明成化治间佥宪王寅修葺】侍郎黄伯固墓【在积善乡有司营葬】侍郎钟世明墓【在黄潭都有司营葬】布衣陈选墓【在叶坊栋松林明嘉靖间御史白贲副使潘璠檄知县谢得仁教谕萧赐立碑致祭】余适墓【在西郊】蔡元芳墓【在卞山之麓】梁伯臣墓【在蛟湖都】进士杨廸墓【在水南都株林里朱熹撰碣文】武状元汤鸴墓【在永康都】萧廷臣墓【在水南都以上将乐县】左正言邓肃墓【在县东南八都】太师曹辅墓【在沙州尾墓下有院建炎二年赐额曰移孝効忠杨时撰志铭】刺史曹中墓【辅族弟胡寅撰志铭亦在沙州尾】修撰罗畸墓【在县北九都】提干倪闪墓【在半溪长坑】朝议大夫陈偁墓【在马坑庵】崇政殿説书陈渊墓【在天王寺后以上俱沙县】秘书少监陈世卿墓【在县北二十七都夫人罗氏袝葬焉世卿墓曾巩撰神道碑罗氏墓王安石撰碑铭】邓崇仁墓【在贡川慧照庵内以上俱永安县】
　　元总管吴林清墓【在将乐县桃源都朱坂】
　　明侍郎罗明墓【在宝云山麓有司营葬】少保刘璋墓【在马坑桥西有司营葬】御史胡琼墓【在剑津南庄】参政叶宜墓【在仁州】参政黄焯墓【在徐阳街尾后山】谏议郑庆云墓【在檀林垅】知县游纶墓【在鳯池山】侍郎游居敬墓【在吉溪桥西有司营葬以上俱南平县】副使廖中墓　侍郎黄琛墓【在封山之麓侍郎倪谦撰志铭以上俱顺昌县】郑克敬墓【在北郊】编脩王暹墓【在水南穆公庙左】副史吴复墓【在玉华都石灰山】萧惟清墓【在水南王土墩】进士张聚墓【在胡营都】陈真墓【在玉华都】知府李文殊墓【在封山之麓】推官温仪墓【在北郊大旗山下】义民白必安墓【在北郊星窟岭】烈女张贵娘墓【在池湖都】学士陈山墓【在沙溪旁】烈妇余氏墓【在西郊】节妇廖氏墓【在玉华都以上俱沙县】副使田顼墓【在尤溪县十八都】佥事李杏墓【在孟口】御史林腾蛟墓【在防坑】知县罗明祖墓【在瑶田以上俱永安县】
　　石刻【附】
　　李先锋灵祐庙记【在府城东隅神爲李系西平王晟曽孙唐干符六年招讨使王铎奏系为行营副都统将五万兵以拒黄巢南唐因闽中绎骚先遣查文徽攻建州又遣王崇文讨李仁达于福州仁达乞师吴越取道延平民震骇匿山谷系领兵驻于郡之髙桐以遏其势民赖以安系殁州人祠而祀之立石以纪】李侗墓碑【在府城南宋汪应辰撰文】黯淡院题字【在府东十里宋天圣中郡守刘滋募工疏凿港道元丰中朝命黯淡院歳度僧一人以导湮塞有蔡襄题字】剑归阁碑【在郡治后宋丞相李纲书】百花岩【在府城东崇福里石壁峭立有书百花岩三字】太史溪石刻【在沙县七峯山下明嘉靖丙辰四月大水岩上忽崩一石状如朝冠髙丈余屹峙中流上刻马小十一乗又倒刻政和元年十二月二十八日记等字】
　　建宁府
　　建安县东瓯城【在府城东南十里史记孝惠三年立闽君摇爲东海王都东瓯兹城即摇所筑汉吴王濞世子驹发兵围东瓯即此地也广舆记亦云建宁有东瓯城】子城【在府城中创始年代旧志不载今废壕池尚存】党城【在安太里相传古尝于此爲州以土薄水浅不果五代时王审知迁城于此又呼爲长城】旧贡院【在登俊坊宋时建安歳一贡士绍兴间运判邱砺先守是邦后领漕事以众乐园及园旁近地鼎创之元时合试于浙江行省改贡院爲刘子翚书院明洪武间改爲建安县儒学学迁又改爲新察院今燬】北苑茶焙【在鳯凰山麓伪闽龙启中里人张廷晖居之以其地宜茶悉表而输于官由是始有北苑之名北苑茶爲天下第一官私之焙凡千三百三十有六所苑中有宋漕司行衙后经兵燹有御泉亭造茶时取水于此宋景祐间重修邱荷爲记亭之前有红云岛今俱废】建宁路类试院【在府治东宣化坊宋景祐间从贾昌期之请命诸路转运司类试举人乾道中运使沈枢始于南门之左创类试院元改创亷访分司衙明废爲军职住舍今燬】紫霞洲【在城中和乐坊宋守韩元吉辟北园以增府治濬地引泉作亭临之号紫霞洲熊克有记】防阳洞【在郡南后汉宜新太守杨仲产所居之地旁有岩曰吉云】鳯凰台【在鳯凰山宋太平兴国中筑】
　　瓯宁县古郡城【在府治南覆船山下详见城池志】惠民二局【东局在和义坊大中寺之侧西局在平政门之左宋时设明改西局爲旌善亭今废】丰国监池【监旧废池在旗纛庙后】
　　建阳县大潭城【在县治西隅其地四山环抱闽越王因山势筑城以拒汉下瞰溪潭故名元至正二十七年平章陈友定复因故址増筑之周围约三里高二丈广七尺环绕县治东西南北爲四门今废】闽王城【在县北崇文里相传闽王审知筑城于此殿基犹存今土阜周廻隐隐郊城外有水田环绕葢城壕也土人呼其地爲王殿村】弓手营【在县西隅大潭山下元初剏爲教阅之所今俗呼后营】龙洲社【在考亭龙舌洲上祈雨甚验今址无存朱熹诗诚通幽隐知无间喜动龙天信有因】葢竹社【在考亭社里中宋陈诲陈和仲陈徽猷陈坦陈万年陈履道陈逊陈旭悉集于此朱熹李父橰寄陈和仲诗五年分手河梁外一夕连床风雨间】鹤迹岩【有鹤迹三处鹤卵二处各透入深壑黄廷用谒朱熹墓途中诗洞里故留仙鹤迹岩中犹隐卧龙纹】
　　崇安县无诸拜郊台【在县东水南山】魏王城【在武夷山之南按武夷志魏王子骞筑城于此因名其地爲王城】汉祀坛【在武彛冲佑观祀自汉武帝始】闽王战塲【在县东上梅里旧为闽王习战之地】御茶塲【在武彛二曲之西即宋希贺堂址元时剏设大德七年奉御高久住以其地狭陋乃相前冈得龙井石泉一甚清冽辟基建殿于内以储新贡明洪武初重修每歳惊蛰日县官率属祀山神毕令执事鸣金鼓旗同喊曰茶发芽自是龙井之泉渐发而溢造茶毕泉渐浑而缩武当张真人至此饮其水曰非武彛茶之美乃兹泉之力也今废】虹桥板【在武夷山蜂窝岩鏬诸处遍插有直若拄笏垂若悬筯者有若朱栱若丹角若雕阑者自秦至今风雨摧凌不朽不坠好事者百计攀取不获常有云气出没其中】杏坛【在儒学明伦堂上元作亭其上后废明即故址建尊经阁】新洲海石【宋绍兴间胡寅谪新洲尝坐此作读史管见后罢任擕之以归赵抃作诗以纪之】
　　浦城县越王台【在越王山之巅越王筑台置烽堠于此今废】越王行宫【在县东隅汉越王余善建今在胜果寺】
　　松溪县松源镇【在县东皈伏里即旧县也宋开宝间迁今治故址犹存】铸剑罏【在湛卢山中相传欧冶子铸剑于此罏迹尚存互见山川】
　　政和县关镇【在天王寺北唐末王潮建宋咸平中陞爲县镇徙于李溪东十里今十七都镇前是也】镇山营【在县东北感化下里唐招讨使张谨屯军之所】
　　宫室【附】
　　建安县太和殿【在黄华山麓晋天福八年王延政建后爲南唐所灭殿遂废今行都司即其址也】碧云楼【在旧府治内宋时建】玉峯楼【在宋提举司后城壕之北旧有多美楼悠然堂皆提举王秬所作绍兴四年提举张涛合而一之作玉峯楼楼下有室提举周颉扁其前曰思贤吴挺扁其后曰歳寒又临濠有醒心亭倚楼有绿静亭】望京楼【在府城东吉苑里宋太平兴国间建】建安堂【在旧府治内又有建宁镇武薰风澄鲜和风诸堂皆宋时建】思贤堂【在府治北圃以杨亿诗刻石立堂上命曰思贤】玉仙堂【在旧郡圃宋淳熙间郡守韩元吉得泉于城下亭曰艮泉搆堂于中曰玉仙以玉清洞梅仙山合名前立二亭左曰连绣右曰留春堂后凿池以导北山之泉作亭临之号紫霞洲因城爲台曰风月】瑞华堂　擢秀堂【绍兴十九年提举司后城壕中产十莲合跗同茎提举袁复一因作二堂扁以是名后改擢秀曰问政】熙然堂【在白鹤山前宋庆元三年郡守黄遹建毎歳劝农驻节于此后改爲探春亭】乗风堂【在鳯凰山巅旧有石碣字大尺许端劲有体宋庆厯中柯适记】复斋【在旧府治宋绍兴中郡守程芾建】三省斋【宋提举宋若水建】幔亭【在旧府治后宋郡守苏峤培基城上直紫霞洲之北建亭取武彛君宴幔亭之义故名】
　　瓯宁县丹青阁【在开元寺左宋郡守石禹勤建赵季西诗跨壑飞檐屋数楹上横山色下溪声等闻题作丹青阁未必丹青画得成又有一览亭俱开元寺八竒中景也】善教堂【在城西敬客坊宋郡守有记】八卦亭【在郊南紫芝坊桥边宋朱松尉政和尤溪二县时作环溪精舍擕子熹往来于此熹幼时于沙上画八卦后人遂立亭纪之】管门楼【在和义坊元郡守赵节修筑郡城改建安门爲市门寻改为管门明指挥时禹拓其西南隅此门遂在城中邑人建楼于上因名曰管门楼今废】
　　建阳县快倚楼　壮哉楼【俱在县治内宋庆元初知县储公用建】八景楼【在县治前浮桥巷因景阳门旧址重建成化中知县汪律修】道源堂【宋乾道中朱熹建熊禾诗伊洛何年此道南道源堂上意谁参古文夫子遗经六建学文公精舍三落落此生徒苦志悠悠吾道岂空谈是邦赖有贤师帅扶植斯文首晦庵】晦庵【亦朱熹建与道源堂俱在崇泰里云谷之上旧址犹存】勉斋草堂【在三桂里考亭之西宋庆元六年朱熹卒门人黄干偕诸生建草堂以服防旧址犹存】望考亭【南唐侍御史黄子棱建爲望先之所名曰望考亭今考亭即其地也】聚星亭【在考亭书院之左宋丞相陈旭建庆元六年朱熹重修有画屏赞并序旧址犹存】天光云影亭【在考亭书院之西宋绍熙二年朱熹凿方塘半亩搆亭其上扁今名明永乐十四年圯于水天顺六年推官胡缉重建上三亭俱在县西三桂里】浮翠亭【在永忠里麻沙朱熹有和刘叔通诗】秀野亭【在县西南兴贤上里元时邑儒士王仲渊建为读书之所】仙水亭【在县南罗汉岭之麓相传梅福尝修炼于此有泉一穴因甃石爲井元至正间道士郑觉清建亭其上】
　　崇安县高逺楼【在县治琴堂之后其旁有拄笏轩】文防楼【在县治正防之侧】思献堂　仰璿堂【在县治后圃俱宋绍兴间知县王纯建】绿野堂【在县治北里仁坊宋康定间知县赵抃建】观妙堂【在武夷山冲佑观宋时建李弥逊尝宿此而去遇雨复囘因留诗有可是仙翁谢逋客船头无处避刚风句朱熹爲之题跋刻于石】晞真馆【在武夷山宋时建李纲诗清梦先曽到武夷玉峯积雪倍幽竒小舟游罢寻归路恰似翛然梦觉时】通鉴堂【在光化寺门之右宋营邱张仲隆尝寓此不置余物独取资治通鉴数十帙置左右因名其堂朱熹为记】清献梅亭【在县治后宋赵抃为县今时手植梅于后圃后人立石刻清献梅三字并为铭曰召有棠莱有栢赵公之梅刻以石元彭好古搆亭其上又县门有清献松亦抃所植徐九思诗他年留人诗人笔不减西周蔽芾棠】风泉亭【在白水峯宋吴济建朱熹题扁并有诗】黄亭【在县南丰阳里一云在武夷山宋时建陆游诗未到名山梦已新千峯拔地玉嶙嶙黄亭一夜风吹雨似与游人洗俗尘】昼寒亭【在五夫里密庵宋时建张紫薇书扁韩元吉诗红尘热客那知此赤脚青松意自闲又有清湍野鹤二亭】铁笛亭【在武夷山中旧名夺秀宋时建胡寅尝与隐士刘衡游此衡善吹铁笛有穿云裂石之声寅诗有更烦横铁笛吹与众仙听之句后废朱熹偕客数人寻其故址适有笛声发于林外悲壮囘郁岩石皆震追感旧事因复作亭故处而以铁笛名之】宴巢【在金鼇峯詹骙搆万里书楼宦归日设宴以饮宗人】
　　浦城县昼锦堂【在县西宋章得象建内刻仁宗赐诗章氏子弟登第者俱镌名于此】皇华馆【在县北隅吴永安中建改县爲吴兴旧名吴兴馆宋改今名元废今天心寺即其址也】西阳馆【在县南登云里即古西阳亭】绿波亭【在县西南南浦溪侧又有碧草亭在县西上相里二亭俱宋时建葢取江淹春草碧色春水绿波之句元时废】睦亭【在县北长乐里僊阳镇之西山真德秀建取睦亲之义德秀自爲记】梦笔山房【在梦笔山之麓米真德秀建魏了翁有记】
　　松溪县一宿楼【在栁际寺东宋徳祐间益王昰入闽经此一宿因名今废旧址犹存】剑峯堂【在县治北宋开宝间建后改爲主簿防今为县廨】会春亭【在圆珠山上宋隆兴间舍人林癸春日尝游赏其上今废】
　　政和县拆桂亭【在西门外宋元丰间建】致爽亭【在报国院西】得福亭【在县治东二亭俱宋时建】攀龙亭【在英节庙为邑士大夫游息之所成化间建】
　　寺观【附】
　　建安县白云崇梵寺【在光禄坊五代晋天福中建于从化坊名白云广福院宋改今名建炎间火绍兴初重建明洪武中以其地爲永丰仓移建今所　国朝康熙七年重建】永安寺【在黄华山麓创自唐贞观中五代唐爲功德院伪闽更名永安宋名十方禅院明洪武中重建后燬嘉靖间复建爲祝圣道塲】真如寺【在白鹤山麓元爲天堂庵明増建改今额杨荣碑记】冷水寺【即旧冷水院南唐保大中建明重建】资庆寺【在梨山左宋治平二年建　国朝康熙间重建】药师寺【在杨坑南唐建】重兴寺【在院后唐建】灵应寺【在中塘宋建】隆峯寺【在叶源口宋建】报恩寺【宋建】干峯寺【在黄口明建】卧云寺　保国寺【俱南唐建】慈恩寺【在驷马桥右宋建】西山寺【宋建】兴国寺【在南乡宋建】云际寺【元建】蓝峯寺【在刘墩宋建】曹山寺【在硬尾旧名曹山广福寺周建】南岩寺【在杨墩宋建】集峯寺【在龙坑宋建】西峯寺【在曹岩岭宋建】宝峯寺【在圳后宋建】隆岩寺【在隆岩元建】瑞峯寺【在漈村元建爲明杨荣祀先之所】思善寺【明建】北岩寺【在时坑唐建】香山寺【在翁坑唐建】兴福寺【宋建】保福寺【宋建】温洋寺【宋建】能仁寺【元建】云峯寺【在黄康南唐建】西髙寺【在下庄宋建】报恩寺【南唐建】双际寺【在乌石头宋建】崇徳寺【即南兴寺元建】广教寺【在焙溪】善因寺【在马鞍山】清流寺【在迪吉桥头】昭庆寺【在苦竹】崇圣寺【五代建】西峯寺【在前坑南唐建】能仁教寺【旧名承天宋改今额】兴福寺【宋建】东林寺【宋建】新丰寺【在白社源宋建】回隆寺【在范源头宋建】洪福寺【宋建】翠岩寺【在苏□宋建】仰山寺【在上坑元建】归复寺【五代建】永安教寺【在潘窠旧名永安真梵唐建】昭庆寺【宋建】天王寺【在大桥头】资福寺【在蒋源宋建】重兴寺　文殊寺【俱宋建】慈恩寺【在折厯宋建】威岩寺【在威溪旧名归岩院宋建】泗洲寺【五代时建】安国寺【在东游宋建】报恩光孝观【在光禄坊顾野王故宅陈建旧名白鹤唐更名开元宋更名天宁万夀绍兴间改今额元燬明嘉靖初改为建安学后学迁郡中址尚存】东华观【在光禄坊宋建】通元观【在兴贤坊元建今废】隆真观【在房村上里】后焙观【在南才里今废】崇福庵【在南才里】碧岩仙庵【在秦溪内里】梨峯庵【在将相里】仙云庵【在安泰里】五台山庵【在吉苑里东山之巅元建】佛顶庵【旧名居了洋在建宁里坤口中有螺髻峯雨花岩解空石孕隂潭】瑞兴岩庵【在萧溪元建】圭峯岩庵【在灵地岭明建】廻龙庵【在天湖岭】石鼓岩庵【在琼溪俱明建】老龙山庵【在上里】廻龙庵【在梅子坑明宣徳初建有古迹井】天王堂【在兴贤坊五代建】法云堂【在吉苑里郑墩宋建】云峯堂【在顺阳里明建】佛母堂【在上里】
　　瓯宁县大中寺【在府城中和坊旧名本律寺唐赐今额宋名真威政和间改爲万夀神霄宫建炎初仍名大中寺后圯于水重建今燬】开元寺【在云际山麓晋时建俗传爲吕防故宅初名林泉唐改今额元于紫芝峯顶建塔曰善见后燬明天顺间建丹青阁于寺左半山之阿驾桥以渡万厯间阁左建马仙庵向有佛牙僧视为法宝　国朝间重建正殿】报恩光孝寺【在狮峯之麓宋赐名景德院崇宁中改崇宁政和间又改天宁万夀寺绍兴七年改今额明万厯间建轮藏宝塔　国朝重修】南禅寺【南唐建初名南禅宝应院今废】文殊寺【开元寺右南唐建】升山寺【旧名朗山资庆院南唐间建宋改今额】观音寺【南唐建】资化寺【南唐建】罗汉寺【在铁狮峯下旧名罗汉院】永庆寺【在云山旧名云际宋赐今额山有井名曰鹿乳泉亭曰一泉亭】方广寺【即宋朱松环溪精舍故址明僧侵建为寺正德间松裔孙鸣于官复其地重建精舍以祀松】西禅寺【在和乐坊唐末建于西津门外宋移建今所】显亲寺【在移忠坊五代晋刺史陈诲收境内兵器铸佛像建寺荐亲因名明改爲便民仓今废】吉祥寺【在朝天门外蛟湖之北初建于鸡谷滩南唐间移此今废】龙山寺【在龙首山下初建于长汀名龙山福王院五代间移今所内有华歆井瑞松亭】干明寺【在敬客坊宋建今废】禅祖寺【旧爲西庵改爲院绍兴间重建】东厯寺【宋建】西厯寺【宋建】双石寺【在叶坊唐建干宁间赐额明重建】西峯寺【在丰乐里晋天福间建】妙湛寺【宋建今废】灵峯寺【宋建】洪厯寺【宋建】圭峯寺【明建】资福寺【宋建】天宝寺【元建】斗峯寺【明初建中有石鼓松萝莲花湖仙防亭白云桥占星峯卓锡泉蘸月池　国朝重建】北岩寺【在德胜坊唐建】宝光寺【俱五代时建】东瑞寺　西瑞寺【俱宋建】太密寺　深溪寺【俱宋建】常乐寺【在井后】珠源寺【在铁坑】廻龙寺【在廻龙村】香山寺【俱南唐建】真净寺【在池墩】王源寺　光山寺　普安寺　隐峯寺【在叶源俱宋建】楮林寺【在下窠】彭源寺　逍遥寺【俱宋建】寺源寺　庆安寺【在七里源俱元建】喜集寺【在横坑】双溪寺【在苏源】报恩寺【在沙源元建】楞伽寺【明重建】瑞竹寺【唐建今废】云峯寺【唐建】禅林寺【五代时建明燬国朝重建】云汉寺【唐建今燬】云际寺【宋建明洪武间重建】上重寺【宋淳熙间建】文殊寺【在小竹】福庆寺【在山溪唐建】灵岩寺　圣隆寺　大明寺【俱宋建】瑞峯寺【在下墩唐建明重建】郭岩寺【在郭岩】西林寺【唐建】天堂寺　开化寺　临池寺【俱元建】大照寺【在魏墩】兴福寺【在范屯俱南唐间建】真珠寺【在上洋口】上蓝寺【在鳯源】极乐寺【在上洋口五代晋初建】双溪寺　隆防寺【俱唐建】游源寺【宋建今废】小资福寺　圣恩寺【俱宋建】永乐寺【元建今废】云居寺【在垅上】云岩寺　龙居寺　广福寺　资福寺瑞林寺【俱在禾供里】元妙观【在移忠坊梁建初名洞灵宋改天庆元改今名】文昌凝真观【在紫芝上坊宋建】南真观【在紫芝上坊梅仙山之巅汉梅福炼丹于此元建明郡丞梅守极建台榭于殿前　国朝重建】隆兴观【在吉阳市中】云山观【在禾吉里】玉宸道院【宋建】清真道院　集仙道院　紫霞道院【在禾义里俱元建】真庆宫【在吉阳市中】觉胜庵【在西隅】莲花池庵【在马站坡西明建　国朝重建】净慈庵【在水西初有僧结茅以居曰净茨庵明初武林僧闻谷寻故址构庵易茨爲慈称曰放生池池无隄岸谿中乱石自爲关阑鱼多游泳其中】归宗岩庵【在宜均溪口宋建】宝石岩庵【在北津元建】狮子岩庵　龙岩庵【俱在万石明建】西厯庵【在慈惠里】妙应庵【旧名郭岩秦时郭迁乔修真以山多有胜地紫气之意故隐此汉梅福望山常有紫气借岐公炼丹于此上有丹池午莲华岩塜虎探井诸胜祀梅岐二仙故名里曰梅岐其山爲延建诸山之祖多灵迹旱涝祷之即应】紫云庵【旧名黄岩在郭岩山麓】灵济庵【在梅岐里】西山庵　底仙山庵　外仙山庵【俱在禾供里】石塘岩庵【又名方岩庵明初建】谢叔公庵【唐建】小雪庵【崇安里】翠峯庵【西乡里】普照庵【在水吉祀文昌君有塔曰冲霄在禾吉里】龙潭庵【俱元建】谷□庵【在禾义里】天堂庵【在紫溪里】云岩庵【宋建】方广堂【在吉阳市】后山堂【在紫溪里】延庆堂【在吉阳里】西干观【在西乡里元建】
　　建阳县开福寺【在仙桂坊大潭山中唐大中初建旧名咸通后改重光天禧初赐今额元至正中重建分为一十八寺今惟存五寺方丈后二寺钟鼓楼之西爲白衣寺今改爲官仓寺】景福寺【五代时建旧名罗汉院宋大中祥符间赐今额明永乐间重建爲僧防司】隆教寺【宋天禧年建俱在县治西隅】水陆寺【在西隅之东晋建明成化年改爲公馆】安福寺【五代唐永泰间建】宝林寺【唐景福间建】永兴寺【旧名莲口庵五代梁龙德间建】灵耀寺【晋元康中建宋乾道间赐今额】洪恩寺【旧名洪因院宋开寳间建俱在同由里】资化寺【旧名云峯唐开元中建宋天圣间赐今额】白云寺【旧名崇果寺唐建宋改今额】均安寺【唐建】建崇寺【五代梁干化间建】云际寺【南唐保大中建】东林寺【宋天圣间赐名圣夀东林院绍兴间改爲广福东林寺】防国寺【宋皇祐间建旧在同由里淳祐间改为学移寺于交溪之浒明嘉靖壬戌复筑学宫于交溪移寺于水东叶家巷】灵峯寺【在玉枕峯麓元至正间建】永隆寺【旧名瑞隆院元建】靖安寺【原为某处士故宅元至正间建】大悲寺【明洪武间建俱在三桂里】翠岩寺【唐干宁间建】龙山寺【五代晋天福间建】报恩寺【宋建炎间建俱在兴贤里】多宝寺【并塔在县治南五里许明万厯间建爲邑补坤舆所不足云】蕉源寺【唐时建】福先寺【五代唐天成间建昔有慈济戒定二禅师苦行于此一仰首一俯首灵骨犹存】北报恩寺【南唐建】石壁太平寺【旧名太平院元时建俱在崇仁里】南兴寺【唐建】严峯寺　南际寺【俱五代唐清泰间建】如是寺【旧名崇福院唐咸通间建宋绍兴辛亥暨存真游此有神迎曰吾待师久矣里人爲结庵　国朝康熙初重建】下厯寺【唐咸通间建】砚峯寺【唐景福间建汉华子期修炼于此】崇福寺【唐干符间建】漈源寺【五代时建】西峯寺【宋建隆间建】柘源寺　福圣寺【旧名永兴院元至正间建俱在洛田里】仙岩寺【唐干宁间建】龟山寺【五代唐时建】资国寺【在兴贤里】高厯寺【五代唐时建】南漈寺【兴贤下里】天福寺【唐嗣圣间建】龙隐寺【俱在三衢里】普慈寺【在嘉禾里】石门寺【唐大中间建】潢龙寺【五代周显徳间建】宣化寺【宋时建在禾平里】宝应寺【唐咸通间建游酢先茔在此】靖安寺【五代唐时建】西兴寺【五代时建】清修寺【宋时建】中峯寺【在崇化里元时建】保安寺【唐时建】虎窟寺【五代时建】福林寺【宋大中祥符间建】中化寺【旧名干兴院宋宝祐间改今额】乌峯寺　西峯寺【俱在永忠里】普化寺【唐干符间建】干光寺【元至正间建在北洛里】妙音寺【唐建】鹿峯寺【五代时建】卢山寺【宋建】新安寺【元至大间建】禅居寺【唐景德间建】西岩寺【旧名东际院明洪武间重建俱在崇文里】云林寺【五代间建】西平寺国泰寺【元至正间建俱在建忠里】圣迹寺【唐咸通间建相传马道一禅师卓锡于此留迹在石深如篆镌】广成寺【五代间建】南岩寺【宋庆厯间建】教山寺【元时建在崇泰里】石牀寺　东漈寺【俱唐时建】西漈寺【宋建隆间建】蕉山寺【元大德间建】洪山寺【明永乐间建俱在崇政里】东山观【在交溪之浒宋绍兴间建明洪武间重建】鹤峯寺【唐天祐间建今移】崇元观【在县西关宋绍兴间建】都仙观【在北洛里宋端平间建】原真观【在崇文里】高明观【在崇泰里宋淳祐间建】玉龙观【在永忠里元延祐间建】上元真观　西真观【俱禾平里元时建】下元真观【在兴贤下里】延祐道院　混元道院【元时建明永乐间重建俱在崇由里】莲台庵【在莲台山宋宝祐间建明万厯中重新】起春庵【毎歳有司迎春于此】裴厯庵【在同由里】玉帘庵【在崇泰里】虎井庵【在均亭里昔有僧能降虎虎爲甃井故名】董岩庵【在虞墩宋三济禅师修炼处明嘉靖间重建】佛母庵【暨存真葬母地在洛田里】苍山庵【在崇化里】白塔庵【旧名隆济道院唐贞观间创明洪武间重建】岚峯庵【俱在嘉禾里】东山万夀堂【在三桂里】江源复一堂【宋时建】
　　崇安县永隆夀圣寺【距县治西二里唐干宁初赐名永隆宋嘉祐中又赐名夀圣今废】防国寺【在西察院右唐大顺间建于石雄里元至正中灾移建今所】西山兰若【寺向在贞节坊宋绍兴间创明洪武初重建　国朝顺治十五年重建五显殿】光化寺【唐咸通中创于隐浆之后田地苦沮下宋祥符中迁于濯缨坊跨山爲址寺有龙藏并龙经楼寺门之右为张仲龙读通鉴室朱熹爲记】宝林寺【在防国寺后其地爲文庙旧址】安定寺【在宋岸】灵宝观【在后坂】大清宫【在里仁坊】三元宫【在贞节坊】冲和道院　合真道院【俱在仁义坊】丹碧道院【在澄清坊之东】龙门庵【在营岭右】东林庵【在溪东】放生阁【在溪东放生池】东山庵【在官山之旁】古佛补阙堂【在美俗坊】十善堂【在仁义坊】如是庵【在城南五里　国朝康熙九年重建】广福庵【在压街上洲】唐兴寺【唐时建勅赐兴国禅寺】永丰仁夀寺【旧爲扣氷古佛肇迹之地即桃枝寺】东报恩寺【旧名东报国】真如寺【地名长濑】太古庵【有铁弥陀佛像】翠峦道院【祀葛仙翁像元大德十年秋旱蝗大作里人祷于仙翁是日雷雨蝗皆化红蜻蜓蔽天而去】瑞岩夀圣寺【唐广明庚子建宋熙宁三年赐名夀圣龙兴初赐瑞岩额先是扣氷古佛自广福移锡居霄厯山有仙人曰请师更入东山中有古道塲盖此地云】东山寺【寺之左有甘棠】大智寺【扣氷古佛移锡于此】崇福寺【院后有卵斋石】西峯庵【初扣氷古佛居东山指西峯留防曰西山全是佛后有僧道全果于此得道】乌山兴福寺【其地旧爲鬼区多古松怪木神鸦羣集人无敢采樵者唐咸通五年行全和尚即其地建寺后有坛世传爲古佛撒麻降魔处】清潭寺【亦扣氷古佛道塲圮于水今惟有数间小屋以奉古佛】石龙寺【界于崇安浦城两县宋赵抃邑宰日祷雨于此题咏】法石庵【在山坳居宁坊水口】中峯寺【院后有朱松墓】报恩寺【有漆观音像又瓮冇旧醢久而不败皆唐时物也】定应道院　回龙寺【了空禅师得道之地】隆济道院【在白塔山乃三皇元君修炼之所】报本庵【内塑了空禅师像】真慈道院【有古井】佛迹寺【在岑陂相传有马足鉢盂诸迹】开圣寺【后唐同光初建僧道谦爲大慧髙足曽主法席于此院后即拱辰山朝廷赐爲功德寺有文】报德庵【胡寅扁其轩曰泉石】云梵寺【朱松初塟于此】云居寺【朱熹读书于此】石台寺【寺之右搆屋爲福善王祠诏岁士子谒灵者咸诣焉】
　　浦城县胜果寺【在县治东隅汉越王余善行宫故址梁武帝改名崇云寺隋废唐改今额明永乐间累修又圯万厯间重建国朝康熙十二年再修】天心寺【旧在县治北隅黄华山之麓宋开宝间建后燬明洪武正统间屡修嘉靖元年改爲学移置本寺于胜果寺右崇祯初重创颇备丛林规范】元妙观　妙应庵　圆通塔院　等觉寺　狮子峯庵　天境山庵　蒲山庵　观舟岩庵　玉泉庵香火庵　慈祭堂　玉溪堂　桂林堂　罗峯寺石马寺　铜坑庵　石笋庵　觉海庵　菩萨会
　　庵　水桑坞庵　狮子岩庵　宝兴庵　卵斋庵小密道院　大元庵　应迹寺　多宝庵　弥勒寺高阳峯庵　茅洲庵　友庆庵　观音圆觉堂　鸟龙庵　妙高峯庵　双峯庵　康仙庵　金峯庵龙背庵　东溪庵　际谷庵　铁板庵　云峯庵荆山庵　鸣山庵　天福寺　金滩庵　莲社堂平水庵　灵鳯寺　玉峯庵　龙漈寺　莺岩庵地庵　龙川寺　张漈寺　乌源庵　北岩寺鸡鸣庵　大同寺　灵鳯寺　梅子窠庵　胜姑庵楞伽寺　鳯仙寺　慧日堂　莲蓬堂　昙华庵斋云寺　宗一堂　八佛庵　顺龙山庵　洪源
　　寺　中峯寺　龟山庵　宝明庵　盂山庵　国清寺　仙姑庵　万灵堂　白石庵　海慧庵　安谷寺　铜钹庵　施水庵　照山寺　资圣寺　临江寺　太姥山庵　梅峯庵　宝林庵　玉女池庵大佛山庵　富岩寺　天竹庵　百向山庵　宝积庵　妙果庵　羣龙庵　水月庵　福泉庵　觉源庵　九湫庵　妙智庵　白云静室　大觉庵　莲花寺　浮盖山庵　云海庵　六合静室　万叶寺广福寺
　　松溪县碧峯寺【元时建明正统间重修】香林寺【唐防昌间建】石龙寺云盖寺　资夀寺　三龙寺　黄杨寺　碧岩寺普载寺【在县治南唐保大间建明正德间废嘉靖七年改爲儒学】栁际寺　白岩寺　北隐寺　延真观【在县治南元皇庆间创俗呼南山观明成化间重修】玉枢道院　龙津道院　栖霞道院　石碧庵　端相庵　福云庵　徳云庵　朱源庵　白马庵　南峯庵　白云庵　般若庵　栖峯庵　栖云庵　瑞岩庵　云祐庵　湛卢庵【在东闗里上有三祠宋时建朱熹常寓此读书有湛卢书院】观音堂【一在县治东明嘉靖初知县闵鲁请辟废左址爲社学右址兑为民居一在兴贤坊嘉靖间燬知县陈辅请将前栋爲社学】
　　政和县天堂寺【在县治东宋永和初创　国朝康熙十七年重建爲祝圣道塲】龟峯寺【在县治西宋绍兴间建】报国寺【在县治西今废】龙山寺【唐防昌间建今废】宝福寺【距县治东二十里创于唐贞观初　国朝康熙十年火燬十八年重建】报恩资福寺【五代时建】慧圣寺【元大徳初建】金峯寺【明天顺间建】洞宫寺【唐咸通间建】宝岩寺【五代干祐间建】石门寺【宋绍兴间建】大龙山寺　南漈寺【俱唐开元间建】延福寺【唐文德中建】防国寺【五代晋天福中建旁有宋朱森墓】石龙寺【五代晋天福间建】花林寺【宋庆厯间建】洞宫寺【唐咸通间建】步云寺【在黄熊山巅】福庆庵【在县治北旁有云根书院】紫云庵　日照庵佛字庵　王母庵　洪山庵　圣姑庵　金峯庵元奬庵　大峯庵　蒲月庵　蕉陇庵　三漈庵五峯庵　绍福庵　石龙冈院　北岩院　鳯栖院灵岩院　妙莲堂
　　宅墓【附】
　　三国吴吕防【在郡城开元寺中相传吕蒙尝乔居于此】
　　陈顾野王宅【在崇安县治野王吴人仕陈为光禄卿尝寓于此】
　　唐翁承赞宅【在崇安县北吴屯里承赞仕梁爲谏议大夫尝居于此今邑人犹呼其地爲大夫阐】宋刘枢密宅【在府治东登俊坊宋贡院之左郡志不载其名疑即刘珙也】徐丞相宅【在府城西明德坊内郡志不载其名疑即徐清叟也】江爲宅【在三桂里今爲靖安寺】邱子野宅【在芹溪六曲栋宇犹存淳煕戊戌朱熹蚤发崇安之潭溪西登云谷取道芹溪子野留宿熹书芹溪小隐以贻之有诗以纪其事】朱熹宅【在考亭书院之右洪武二十五年知县陈敏重修天顺六年廵按监察御史刘釬顾俨移建书院之前】谢枋得寓宅【在县西南崇化里南山以上建阳县】张霭宅【在县南防仙里霭父故居建阳因娶石村傅氏遂世居于此云】刘防宅【在四隅里黄屯旧隐浆里中有披仙楼知足亭云堂南轩林梢阁西圃洗心沼白圭泉今两林灵顺祠即其址也】江贽宅【在县东南丰阳里】胡安国宅【安国尝以朝廷所赐金令从子原仲建宅后人称爲文定书院】胡宪宅【俱在胡坊旧籍溪里扁曰山居其游憩之所曰芳亭】刘韐宅【在潭溪之滨中有一枝堂乃其父民先所建状元张孝详书扁】刘勉之宅【在白水扁曰草堂即刘子翚胡宪朱熹讲学之地】刘子翚宅【在屏山下中有六经堂又家园有蚤赋堂横秋阁凉隂轩山馆有万石亭意逺亭懐新亭百花台酴醿洞海棠洲莲池橘林桂岩宴坐岩醒心泉南溪凡十七景子翚各赋一诗朱熹书刻于石上以上五宅俱在县东北五夫里】刘韫宅【在县治南九曲巷韫韐之弟也号秀野仕宋厯倅三州典二郡归隠于此所居宅有家山堂拙政堂舫斋山人方丈龟峯楼月波台积芳园药圃春谷香界挽蔬园秋香径曲池轩前村秀野朱熹爲作十五咏】朱熹宅【在县东北五夫里熹父松卒以后事属刘子羽子羽筑室田里之旁以居熹扁其防事曰紫阳书堂以新安有紫阳山示不忘故土也寝堂曰韦斋皆以父命名之别室有晦堂敬斋义斋熹有名堂室记晚年始移居考亭熹有怀潭溪旧居诗元叶善夫诗峩峩云谷山淼淼沧洲水中有宅一区过者视阙里】蔡发宅【在黄沙即牧堂以上俱崇安县】真德秀宅【在浦城县东隅越山下旧有花园元末废明成化十年筑城以爲军营】蒋粹翁宅【在政和县九蓬山麓】
　　三国吴陆宏墓【在松溪县东五里济美庙后旧志云宏仕吴爲防稽南部都尉巡厯境邑览山川之胜慨然曰吾殁当血食此土后卒柩经于此溪忽自洞舟不能进邑人异之遂即其地葬焉又有陆戬墓在县北尊师山之麓】
　　唐刺史李频墓【在建安县将相里小源漈】刘处士墓【在建阳县北建忠里处士唐孝子刘常父也】翁承赞墓【在崇安县北即其故宅之后也】都督刘楚墓【在浦城县东礼里】招讨使张谨墓【在政和县铁山谨遇贼于此九战弗克乃瞠目大骂爲贼所害因葬焉】
　　五代黄子棱墓【在建阳县南考亭之李原子棱字元威仕南唐为侍御史谥曰端】章仔钧母夫人墓【在浦城县旧传仔钧葬母遇异人指白羊眠处为穴俗呼爲白羊坟乂仔钧妻练夫人墓在建安县】
　　宋侍郎朱在墓【在永安寺后】奉直大夫朱鉴墓【在八仙铺】侍郎朱浚墓【在登仙里】提举朱林墓【在秦溪外里】侍郎刘炳墓【在鳯凰山】刺史邹诚墓【在吉苑里东岸口以上俱建安县】封州守曹觐墓【在府城西觐仕宋死节封州归葬于此墓上有旌忠亭】枢密院郑防墓【在紫芝山杨时撰志铭墓前有景节堂乂有宋高宗手诏碑亭】学士刘珙墓【在府城西丰乐里朱熹撰神道碑】徐清叟墓【在府城北祝墩】理宗公主朱浚妻墓【在紫芝坊下】童伯羽墓【在下干北山以上俱瓯宁县】刘炉墓【在永中里】刘翺墓【在永中里】尚书熊衮墓【在嘉禾里塘头】推官陈俨墓【在三桂里】祝夫人墓【在崇泰里天湖之阳夫人朱熹母也】朱熹墓【在九峯山下大松谷先是熹梦曰龙居后塘乃先生归藏之所后得地果名后塘熹妻刘氏先卒次年熹定其穴名曰宰木亭而自营夀藏于侧总名其庵曰顺宁有石塘雪中诗春风欲动客辞家霖潦纵横路转賖行到溪山愁絶处千林一夜玉成花庆元庚申三月初九日熹卒十一月遂合葬焉】宋慈墓【在县东北乐田里】学士蔡杭墓【在永中里留田上三墓俱县西】权刑部侍郎游九功墓【在县西南崇政里】白水先生刘勉之墓【在三桂里】秘书省正字胡宪墓　参议胡宁墓【俱在县东北龙潭坑上】复斋先生蔡元定墓【在县西崇泰里】蔡渊墓【在石溪岚头】蔡沈墓【在九峯东原】熊夫人墓【在枫林夫人刘爚之母也】赠直秘阁魏掞之墓【在招贤里】中散大夫朱塾墓【在茶□】蔡格墓【在崇泰里】蔡谟墓【在后山水南】魏庆之墓【在奏仙坛】邱义墓【在孔山峡】朱甃墓【在衢村】熊刚大墓【在县北贵湖】熊禾墓【在县西熊屯】胡宏墓【在县北鼓楼岭】蔡沆墓【在后山水南】蔡墓【在洛田里以上俱建阳县】赠资政殿大学士刘韐墓【在拱辰山韐未第时肄业于此朱熹拜墓诗理乱由来今古同覆车那肯戒前踪纷纷误国人无数不愧丹心只此公】韦斋先生朱松墓【在县东寂厯山中子熹爲行状有云公卒之明年熹奉葬于五夫里西塔山其地卑湿惧非久计乃奉而迁于上梅里寂厯山中峯僧舍之北公之诗尝有乡园落日苍茫外樽酒寒花寂厯中岂其防耶】待制刘子羽墓【在五夫里张栻铭其墓其畧曰寒沍凛洌乔松挺节艰危反侧志士秉烈允毅刘公孤忠业业国耻家讐刻骨泣血誓不同天心焉如铁】刘子翚墓【在拱辰山朱熹撰墓表】徐几墓【在黄村里】户部主事黄嘉宾墓【在县城西一里许】御史方直墓【在县治西】邱锡墓【在山防以上俱崇安县】学士杨亿墓【在杨村宅后】学士徐鳯墓【在县东募泰里】参知政事真德秀墓【在珠林山以上俱浦城县】朱森墓【在九莲峯下旧防国寺西庑外熹之祖也后八世孙坻有谒墓诗鬰鬰佳城二百年一番瞻拜一澘然种松来借僧家路荐藻犹收县尉田春水池塘添骤雨夕阳岩树抹横烟芒鞵竹杖无人识深媿歌失旧传】吴元墓【在常思岭下元仕宋为兵部尚书文天祥爲书墓道】邵知柔墓【在县西长城里以上俱政和县】
　　元杜本墓【在崇安县南本京兆人徙居武彛之平川元至正三年徴为翰林待制兼国史编修以疾归卒葬于此】魏伯坚墓【在政和县九莲峯之左伯坚尝卜筑讲学于山下与张以仁谢坤孙蕴余应相友善皆以文行知名而伯坚终隐不仕卒遂葬此】
　　明孝子陈荣墓【在瑞峯下】尚书郑赐墓【在将相里】郎中滕员墓【在房村里】编修龚锜墓【在吉苑里】侍郎范嵩墓【在刘坑铺】布政使连均墓【在樊山】都指挥徐信墓【在郡城北烟源】杨荣妻刘氏墓【在白鹤山之麓】主事龚沆墓【在金盘山以上俱建安县】太师杨荣墓【在丰乐里】尚书李黙墓【在敬客方】尚书杨旦墓【在龙山】佥都御史滕伯轮墓【在小湖罗经山】御史谢朝佐墓【在吉阳里】张沛墓【在慈惠里】知府杨伯朋墓【在宜均赤山以上俱瓯宁县】余应墓【在龟岩寺后】侍郎吴廷用墓【在节山之阳以上俱政和县】
　　石刻【附】
　　防声古庙碑【在建安县有防声庙吴永安二年空中忽有人声遂立庙以祈嵗稔有古碑】题防石【在武夷九曲溪头刻晋郭璞防】唐封祀石刻【在武夷换骨岩下唐明皇遣使祀名山大川登仕郎顔行之记】心经【唐异僧书在归宗岩石壁上】茶录【蔡襄着上下篇论并书嵌瓯宁县学壁间】瓯粤铭【李纲撰刻在建安县韩世忠讨平范汝爲之乱纲作铭以示后人又有一刻在福州】梨岳庙碑【庙祀唐刺史李频宋卢干立碑在府城东南】北苑五咏碑【宋厐籍撰在府东吉苑里】御茶亭碑【宋邱荷撰】御泉园诗刻【宋危辄孙制】溪山一览扁【朱熹书在府城内又有汲古井扁在建阳考亭亦朱子所书】水帘洞石刻【朱熹诸贤刻石纪游在武夷山丹霞嶂】吟室二字【在湛卢山宋朱熹书后人多摹爲扁】九曲棹歌石刻【明湛若水撰并书在武彜山】
　　邵武府
　　邵武县乌坂城【在郡治东三里大溪之北即今县治建安志云越王筑六城以拒汉乌坂其一也】越王台【在郡城东北世传越王驻猎之所樵牧者时得古瓦皆罗纹鴈翅扣之坚如金石元黄镇成诗北平山下越王城猎骑如云此驻兵瓦砾不随尘土化市防空逐海田更红泥云防深无迹鴈翅罗纹碎有声访古独来舒眼望万峯浮翠入空明】熙春台【在登高山顶旧在山半宋至和中知军张师中建元祐间郡守方泽铲平山顶徙台其上后废】北岩寺古木【高大异常中空如螺旋顶开一窍漏日月之光旁有孔可俯而入内容十余人鳞皱斑剥鸟啣杂木丛生其上相传明永乐间大水溪北人民多淹没惟依此树者得免】
　　光泽县铁牛关【在县西北二十七都唐广明间设明属大寺寨巡检司分守】
　　建宁县巢隔【在将屯保唐末陈岩率民兵御黄巢于此巢兵隔絶不能进故名】罗汉寨【在县治旧北门宋乾道四年张俊奏移汀州右翼屯戍于此以御何白旗之冦】将屯寨【在县东南将屯保宋镇将谢望驻兵于此】古战营【一在赤下保军口一在饶村保水西一在县治东东山下每有兵乱于此爲营】
　　泰宁县梅口寨【在县西三十里宋绍定五年统领刘纯分忠武军于此以镇罗源筯竹之冦】
　　宫室【附】
　　邵武县诗话楼【在东城上即望江楼也宋邑人严羽与客严石屏谈诗于此今世所传严沧浪诗话是也　国朝顺治间奉羽像祀于其中】平翠楼【在府城东北宋元祐五年县令王裕民建自为记扁曰平翠元黄清老有诗】钟楼【在启圣祠东元至大元年搆六角层楼高耸云汉爲镇郡华表】保厘阁【在石岐山】翠微阁【在福山元黄镇成记】雅歌堂【在府治内宋时建郡人黄希旦诗池上堂新搆公余此雅歌阳春谁与和明月夜相过】安淮堂【在府城南宋理宗以制置杜杲有安淮功御书以赐既归老因表其居第之堂】新美堂【在府城西宋元祐间郡守方泽建】育英堂【在府学内宋淳祐中建教授方澄孙为记】采芹亭【在水北旧儒学前宋时建郡守方岳有诗】濯泉亭【在府城东宋少卿朱蒙正建朱熹书扁】海棠亭【在县治内宋张仕逊宰邑时尝即听讼之所手植海棠因以名亭后登台辅邑人封植以比甘棠】会景亭【在登高山宋时建前临井邑万瓦鳞次左瞰清流右倚碧巘爲一郡伟观】听雨轩【在福山元黄清老读书之所】瑞橊轩【在县儒学内宋时爲郡学讲堂旁有橊一株士人每占其结实之数以占科第熙宁三年树杪结双实差大附枝结双实者凡十有四是歳廷试叶祖洽上官均登上第何与京与狷兄弟暨郡人登第者十四人时人因目爲瑞榴咸淳五年县令张湘建轩元至正间县令孔克俊重建】城南小隐【在丹台山元总管邹铉建爲藏修之所号氷壑应龙四世孙也】
　　光泽县钟秀楼【在交溪邑士黄孟舟建】半空烟雨亭【在云岩山宋时建】瑞竹亭【在县廨舍宋上官均以言事谪宰邑时有竹生于庭一根四干十八节人以为瑞元至元二十四年朱万初由馆阁出尹有恵政竹复生因搆亭扁曰瑞竹建安进士雷机为记】玉佩隐居【在县西莲花山下后唐光州　郑以仆射镇兹邑卜居于此元至正间裔孙　贡搆隐居之所扁曰玉佩翰林杜本有记】
　　建宁县读书楼【在丹霞岩宋李纲读书于此】水明楼【在县治北】濬川阁【在县治东旧名圆应淳祐间县令廖邦杰改今名】斗角亭【在何潭堤上淳祐间县令廖邦杰建】
　　泰宁县南谷亭【在南禅寺前宋邹应龙归休日建理宗书南谷二字赐之】水南小隐【宋朱熹所寓读书处】
　　寺观【附】
　　邵武县宝岩寺【在城北隅唐大顺间建额曰兴防后改大平兴福宋天圣初改今额】安国寺【在城东五里宋景德间建咸淳初重建　国朝顺治间明觉禅师性聪驻锡于此着有语録塔在方丈后】香岩寺【在城东王堂铺宋龚慎仪建】西塔寺【在金鼇山巅唐时建】大觉寺【在熙春山麓宋绍兴间建】仁夀寺【在城东南隋仁夀间建中有十景多游人题咏】西庵寺【在城东三里两山环抱由月山循谷而入别成洞天】广福寺【在城西南唐防昌间建爲邵武丛林胜地挂锡数百众】北岩寺【在紫云溪北宋宣和间建】唐兴寺【在万峯山西麓唐干符间建】觉惠寺【在城南唐贞观间伏虎大师建】瑞光院【在城东】元妙观【在熙春山麓隋开皇中建唐贞观初改名龙兴元元贞中改今名】真君观【在城东南明永乐间建每歳八月望日乡人防祷于此】白鹿观【在白鹿山南唐时建以樊链师乗白鹿得名】槎湖观【在二十二都明洪武二年建】紫霄观【在十五都】王隆观【在府城南俱元时建】
　　光泽县龙兴寺【在城西宋崇宁四年建】白羊寺【在十四都五代唐时建】云溪寺【在八都唐咸通中建】邃岩寺【在十七都五代唐长兴元年建】龙安寺【在四都宋咸淳间建】安民寺【在八都宋熙宁二年建】崇安寺【唐防昌中建有飞瀑龙潭诸胜】惠海寺【在十都唐咸通五年建】象山寺【在八都宋熙宁元年建】龙兴观【在城西宋建隆初建爲祝圣道塲】均山观【在永宁里】崇元道观【在城西】
　　建宁县长吉寺【在城南隅为祝圣道塲】龙兴寺【在城北隅五代梁龙德二年建】极乐寺【在城西凤山之麓】地藏寺【在城东黄舟坊梁干化三年建】金铙报国寺【在城东金铙山之麓梁龙德间建有白莲池红芍圃虎溪桥蟾窟井龙鳞松铁线梅翠蒲涧白玉峯诸胜】白云崇圣寺【在客坊保五代唐同光间建】迎厘观【在鳯山之麓宋政和中建】仙山观【在永城保明成化间建】五龙观【在楚下保】清溪观【在上黎保】
　　泰宁县天王寺【在城北隅唐防昌中建】普劝寺【在县治西罏峯之麓唐天祐间建】保安寺【在城西隅宋天圣中建】南禅寺【在水南宋淳祐间建】丰岩寺【在瑞溪保李纲尝读书于此】宝葢寺【在朱口保宋绍兴间建】国兴寺【在交溪保】善缘寺【在上高保】龙山观【在城西隅宋政和七年建】
  </div>
  <div class="pagination">
   <a href="福建通志_page211.html">
    上一页
   </a>
   <span>
    ...
   </span>
   <a href="福建通志_page207.html">
    207
   </a>
   <a href="福建通志_page208.html">
    208
   </a>
   <a href="福建通志_page209.html">
    209
   </a>
   <a href="福建通志_page210.html">
    210
   </a>
   <a href="福建通志_page211.html">
    211
   </a>
   <span class="current-page">
    212
   </span>
   <a href="福建通志_page213.html">
    213
   </a>
   <a href="福建通志_page214.html">
    214
   </a>
   <a href="福建通志_page215.html">
    215
   </a>
   <a href="福建通志_page216.html">
    216
   </a>
   <a href="福建通志_page217.html">
    217
   </a>
   <span>
    ...
   </span>
   <a href="福建通志_page213.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
