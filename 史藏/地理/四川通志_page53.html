<!DOCTYPE html>
<html>
<head>
    <meta charset="UTF-8">
    <title>四川通志 - 第 53 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四川通志 - 第 53 页/共 218 页</h1>
    <div class="content">　　唐大陶【成都人顺治丁酉举人康熙十年知山西长子县以经术饬吏治公庭清暇有调鹤鸣琴之趣未久去官人皆惜之】
　　杨兆熊【什邡人康熙己酉举孝亷任湖广汉阳令多惠政后解组归里敎授生徒原本经术粹然一出于正以上人物】
　　重庆府
　　李芳述【字賛芝合州人康熙十九年勇畧将军赵良栋从白水江入川芳述率先纳欵随】
　　【大兵进吴逆余党收复滇黔累官西宁总镇擢贵州提督整饬营伍慑服苗蛮加太子少保卒于官】
　　【赠太子太傅镇远将军諡壮敏　以上崇祀乡贤】
　　简　上【字谦居号石潭巴县人性至孝幼值岁饥尝孤身百里外负米养亲顺治辛卯举于乡知直隷钜鹿县事以亷能擢吏部文选司郎中提学江南后补广西右江道所入俸多分给族党贫乏着有四书彚解行世】
　　刘如汉【字倬章号双山巴县人顺治乙亥进士选庶吉士受职检讨后补兵科给事中章数上皆报可累迁副都御史巡抚江西未抵任丁外艰哀毁骨立寻以疾卒　防典甚优】覃　铨【字公简巴县人癸丑岁贡吴逆廹以伪职铨百计逃免后家居授徒多所成就】茍金徽【合州人康熙甲子登贤书性孝友潜心理学初任广东曲江令以卓异陞广西新宁州牧丁继母艰恸甚抵家三日卒　以上人物】
　　保宁府
　　张思房【阆中人累官贵州黎平府知府改陜西巩凉二府同知其守黎平时滇寇未靖思房折冲御侮不少挫致政归十余年屡举乡饮大宾　以上崇祀乡贤】
　　刘沛先【字棠溪阆中人性沈黙寡言笑顺治甲午举于乡任山东东阿令擢刑科给事中迁兵科掌印给事条陈蜀中转运情形蜀疆无匮乏之虞秦民省转输之苦】
　　【圣祖嘉纳之后以目疾归里寻卒】
　　王来熊【字梦叶劒州人顺治丁酉乡荐性刚介任河南新野令宦归囊槖萧然】赵览【字僧照劒州人少遭乱未尝废学中顺治戊戌进士任江西庐陵令以忧去补江南虹县令有徳政虹人感之祀名宦】
　　冉　徳【广元人康熙丙午举于乡避吴逆防聘逃匿深箐中贼刼其父徳奔救临以刃弗去贼义而释之蜀平选陜西西宁县知县】
　　李先复【字曲江南部人康熈壬子举人初任山东曹县令后补湖广大冶县有惠政行取浙江道御史厯官兵部左侍郎西陲用兵奉命挽运军需至巴里坤晋工部尚书雍正元年致政归囊无余赀然性喜施与每甘淡泊以周贫乏　以上人物】
　　顺庆府
　　赵心抃【字清章西充人壬子乡荐任山西太平令报最擢兵科给事中章疏十上皆闗国计条陈蜀省事宜尤中时弊解官归杜门却扫乡人忿争者辄婉言开道多所感悟　以上崇祀乡贤】郭荣贵【字仲禹渠县人性任侠明末羣寇蜂起荣贵首倡义率弟荣高及族里数千人筑砦大斌山为保障计会贼吴应元驱众二万焚掠邻水大竹将至渠荣贵诡词约好乗机杀应元及左右数十人众惊溃顺治戊子秋贼杨秉印众数万踞礼义城与斌山对垒相持一载荣贵乗间走成都投抚军李国英请为前驱国英遣总兵卢光祖马化豹统兵从荣贵破之东北二道始入版图】陈　瑺【营山人中顺治辛卯乡试会多盗率乡勇力保地方岁大饥与弟设塲给粟存活甚众后任湖广耒阳令以贤能着耒人建祠祀之】
　　陈　【瑺之弟顺治辛卯与兄同举于乡知河南郾城县着有四书彚解行世】
　　高仪坤【字宁一西充人性孝友顺治甲午荐于乡授浙江平阳县令卒于官无归窆资平阳民号泣敛赙送榇归里】
　　罗为赓【字西溪南充人顺治甲午乡荐任浙江孝丰令民徳之立祠祀焉擢行人致仕归里】冯天培【字黙佑西充人顺治甲午领乡荐第一任福建漳平县知县邑人徳之耄年解绶还乡值岁祲炊粥赈饥存活无数】
　　陈汝昌【营山人性嗜学值明季避兵奔走虽流离中手不释巻顺治丁酉科领乡荐任江南太平令有贤声】
　　黄世臣【字柱伯西充人顺治丁酉举于乡康熈二年任夹江敎谕日以经术与诸生相切劘后迁江南来安知县时值旱蝗世臣募民捕蝗满一石者给钱一缗稻五斗民争捕以献蝗不为灾】陈　扆【字补衮西充人顺治丁酉举人任山东钜野令一介不取民称其亷】
　　蒲昌迪【渠县人顺治丁酉举人任山东郓城令陞山西绛州牧郓人吁留不忍其去昌迪喜奬拔后进郓城庶常魏希征绛州庶常李复泌等皆于布衣受知后致仕归卒于道绛人请入名宦】王之麟【字呈祥西充人康熙癸卯乡荐寡言笑人不敢干以私任广东番禺令为政不尚苛察】
　　彭际盛【字于斯南充人康熈六年以明经任河南武陟令邑有沁水厯为民患际盛捐金修筑隄堑民得安堵岁丁未蝗蝻为灾深夜防祷蝗竟飞去后乞休归民立祠祀之　以上人物】
　　叙州府
　　樊　曙【字旭东宜賔人明末以门廕袭指挥佥事博通典籍寇乱后家业萧然躬耕养母弟防流寓滇中老艰嗣息遣人迎归为之置妾生一子吴逆迫以伪命力拒之年七十二卒着有楚泽吟诸刻　以上崇祀乡贤】
　　宗敦一【字凌霄宜宾人前明进士知江南旌徳县爱民好士厯江南巡按督学御史】
　　【国朝督学顺天官至通政使】
　　李迎晙【号青梅隆昌人前明进士顺治间工部右侍郎徳望政绩卓然称异】
　　萧　韶【屏山人岁贡生读书天魁山一时从游者悉经明行修之士当事额其庐曰儒林师表后任开县训导】
　　李　谟【字采臣富顺人中康熙甲子乡试性孝友尤慷慨好义与友人杨文兹北上文兹卒于都谟为经理后事扶榇回籍后任河南太康令有亷名寻致仕归依然寒素平居言动不茍教授生徒每以收放心为急务又谓圣狂之别须于起念处省察尝设敎峚山学者困称峚山先生】邹宗浩【屏山人康熙戊寅岁贡甘贫嗜学白首弗衰】
　　胡相才【屏山人康熙己卯乡荐力学不倦为一邑师表赴选中途病卒人甚惜之】樊叙伦【字仲彞宜宾县贡生幼失父奉母避吴逆乱荒山乏食觅粮数百里外为贼所得监守甚严无计得脱会兵弁觅能书者叙伦稍见礼重遂以老母在哭告兵弁感动至深夜给米少许纵之潜逃及抵母所母病且死叙伦呼抢大恸具棺殓时平扶舁归葬人称其孝】
　　陈暻雯【字杲亭富顺人康熙乙未进士家贫力学自号破愚子任广东乐昌令居官数年怀清履洁昌人称其有守　以上人物】
　　防州府
　　程正性【字存存万县人顺治十六年以贡生任北直开州州同陞河南睢州牧建学宫置书院岁捐俸敎育贫士迁云南永宁同知以疾卒于官　以上人物】
　　龙安府
　　张伟竒【字素臣松潘衞人性孝友喜读书尢长于言兵康熙十一年拔贡因母疾侍汤药不就选家居敎授生徒多所成就又献防当事抚绥蛮部逺人率服以子元佐贵】
　　【诰封荣禄大夫　以上崇祀乡贤】
　　直隷嘉定州
　　杜廷玉【州人登甲子贤书性孝友文行高卓尢喜曲成后学生平好义乐施州人慕之合请入祀乡贤】
　　朱轸裔【字三瞻嘉定州人性敦孝友厯患难如一康熙己酉登乡荐任浙江景宁知县慈惠爱民人咸戴之厯任十五年陞南城兵马司指挥使悉除陋弊寻以年老乞休至邯郸道中病卒】邹养浩【荣县人制行端方康熙九年入庠后值吴逆据蜀屏居抗节不赴选举】
　　【国朝恢复后始出应岁试食饩后登岁荐任重庆府学训导课士之法以忠孝为本文艺次之士习丕变至今有道学之称】
　　吴良璧【字梦星荣县人康熙壬子副榜吴逆叛据时纲罗人士良璧隐居万山中敎授生徒康熈二十一年司铎丹棱讲学不倦】
　　杨　蒧【字圣与犍为人康熙辛酉领乡荐由江安敎谕卓异擢湖广宜章令兼摄邻邑俱有亷声解组后宜民立生祠祀之】
　　袁开圣【峩眉人康熙丁卯举于乡家贫力学不倦邑人师事之由成都敎授卓异迁江南泰兴令解组后泰兴人绘像祀之　以上人物】
　　直隷邛州
　　植敏槐【字穉青邛州人顺治辛卯乡荐明季寇患邛郡书籍多燬敏槐家藏礼记存要一书潜心研究承平后邛郡诸生治礼记者皆赖其传筑室白鹤山南敎授生徒二十余年学者称鹤山先生　以上人物】
　　直隷潼川州【雍正十二年陞为府】
　　张泰阶【盐亭人顺治辛卯举于乡幼值寇变父被掳泰阶哀求请代贼感动并释之事继母孝抚诸弟友爱甚笃乡里称之】
　　张象翀【字六飞安岳人康熙甲辰进士父母早逝每值忌日致奠尽哀如初丧始宰饶阳力请裁减驿站邑多偷盗亷得首恶尽法治之盗风顿擢知胶州设养生堂葺药室抚婴疗病全活甚众所着有处和诗集】
　　陈四聪【盐亭人事亲至孝孺慕之思垂老不忘生平以诚信自矢尤好奬进后学士林奉为楷范】
　　张　烺【字冲寰遂宁人敎子鹏翮成进士厯官中外烺屡膺】
　　【封典淡若寒素刻感应篇修万里桥广行善事康熈五十二年入　都门敬祝】
　　【圣祖六旬万寿慰问良久赐养志松龄扁额年八十有八卒】
　　【赐祭葬　以上崇祀乡贤】
　　杨应魁【射洪县人腾龙子精通满汉文字　本朝特用任叙泸道实心爱民民咸感戴至今祝颂】
　　李仙根【字南津遂宁人顺治甲午登贤书辛丑成进士】
　　【廷试第二授翰林院编修康熙六年安南黎维禧夺高平莫元清搆怨侵杀维禧夺高平元清奔皈朝皈朝滇界也广西总兵王会奏闻仙根以内秘书院侍读加一品服充安南正使】
　　【勅谕黎氏移元清于广西南宁府且致书维禧责安南臣工误国十节往复千端安南君臣始奉诏后累官戸部钱法侍郎生平工书法娴文辞有安南使事纪要行世】
　　张鹏翮【字运青遂宁人康熙庚戌进士授庶吉士由部曹出守苏州迁河东盐运使司歴兵部左侍郎康熈二十六年圣祖仁皇帝南巡】
　　【特简浙江巡抚钦赐怀冰雪扁额转兵部右侍郎督学江南秉公校士寻
　　迁都察院左都御史钦命回籍祭告江渎补授两江总督又】
　　【命查西安蠲赈改授河道总督兵部尚书加太子太保在任八年转工戸二部尚书进吏部尚书雍正元年晋秩太子太傅文华殿大学士兼吏部尚书卒于官】
　　【赐祭諡文端】
　　周嗣胡【字参两号遯庵安岳人年十有五补博士弟子员留心帖括博涉经史累踬棘闱隐居敎授大为士林推服晚年庐于祖墓絶迹城市以诗文自娱】
　　彭士垣【遂宁人康熙癸夘举人砥砺家修楷模一邑　以上人物】
　　直隷泸州
　　曾　亮【泸州人康熙甲子举人有同族孀妇子女孤贫流寓他邑亮移归泸郡经理其家婚嫁俱力任之授浙江鄞县令视民如子力拯穷困逾年致仕归琴书外一无余槖】李鸣珂【字名玉合江人淹贯经史著述甚富　以上人物】
　　直隷资州
　　胡世安【字处静别号菊潭井硏人少有异才事亲孝前明进士选庶常分校礼闱典试两浙所得皆名儁我世祖章皇帝擢为翰林学士迁礼部侍郎晋尚书】
　　【国初典章文物以及厯律多所防定后官至大学士及卒】
　　【圣祖仁皇帝赐祭葬廕防有加】
　　王师保【字元燮资阳人性亷静以厚徳着登前明乡荐任五河令凡利民事多方区画值歳歉力请蠲漕米赈恤擢戸曹邑人扳舆泣送国朝以原官督理鳯仓设法转输着有成绩后解组寓五河年七十六卒民建祠祀之　以上人物】
　　直隷绵州
　　李　鉴【字涵白安县人前明进士任北直永清令以戅直忤权贵调湖广黄陂有御寇功累迁宣云巡抚国初仍原官后总督宣大三镇寻罢归复起西夏巡抚当榆林告警鉴坐运帷幄不折一矢而灵州奏防未几寇复犯榆林鉴授方畧大破之又濬河道豁赔粮剔弊除奸灵人深徳之及卒赐祭葬廕二子】
　　张舜举【顺天籍进士四川绵竹人顺治六年授陜西蒲城知县旹蒲为王永强窃据暨底定城市一空舜举招集流亡又虑兵民难以杂处建立营房兵民俱便邑境以宁】
　　白良玉【字田生梓潼人幼有智计时土贼为害画防捍御庇防乡邻生平重义轻财于师友间一无恡惜顺治甲午举于乡康熈七年任山西高平令减浮耗除杂徭善政良多歴七载以亷能行取考授科员抵京卒高平人仕于者为醵钱以助殡殓焉　以上人物】
　　直隷达州
　　唐敬一【字慎斋达州人顺治甲午举于乡厯官洮岷副使狱冇寃囚拟大辟者十七人久未决敬一讯得其状后俱省释又勘醴泉盗案全活无辜甚众　以上崇祀乡贤】













　　四川通志巻九下
<史部,地理类,都会郡县之属,四川通志>
　　钦定四库全书
　　四川通志巻十上
　　孝友
　　闻之立爱惟亲立敬惟长周家六行取士必以孝友爲先诗称张仲书美君陈视此志也伏读
　　圣谕广训首曰敦孝弟以重人伦煌煌诰诫灿若日星以故朔望宣讲渐渍薰陶凡兹黎庶莫不翕然从风而僻在西蜀者亦咸知敦本重伦遵道遵路洵所谓光于四海无所不通者矣诗曰孝思维则又曰永锡尔然则我
　　朝之孝子悌弟与往代之孝友著称者其事若相取则而其人亦可以从也作孝友志
</div>
    <div class="pagination">
<a href="四川通志_page52.html">上一页</a><span>...</span><a href="四川通志_page48.html">48</a><a href="四川通志_page49.html">49</a><a href="四川通志_page50.html">50</a><a href="四川通志_page51.html">51</a><a href="四川通志_page52.html">52</a><span class="current-page">53</span><a href="四川通志_page54.html">54</a><a href="四川通志_page55.html">55</a><a href="四川通志_page56.html">56</a><a href="四川通志_page57.html">57</a><a href="四川通志_page58.html">58</a><span>...</span><a href="四川通志_page54.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
