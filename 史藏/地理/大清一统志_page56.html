<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 56 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 56 页/共 202 页
  </h1>
  <div class="content">
   津梁迎泽桥【在阳曲县南门外明万歴中建府志又有承恩桥在南门外宜春桥迎晖桥在东门外振武桥阜成桥在西门外镇逺桥拱极桥在北门外皆因门得名】汾桥【在阳曲县东一里郦道元水经注魏土地记曰太原城东汾水上旧有梁襄子解衣之所元和志汾桥架汾水即豫让欲刺赵襄子处桥长七十五歩广六丈四尺今废】赤桥【在太原县南七里晋水北渠上旧名豫让桥宋太祖凿卧虎山血流成河因更今名】清跨桥【在太原县南八里跨晋水上晋水一名清水因名】柳林庄桥【在太原县南汾河上又汾河上有南屯桥小店桥】源涡桥【在榆次县东八里甃石为之】万春桥【在榆次县南二里许旁翼以栏其下垒石为洞中平如砥又南有郭村桥脩文桥东南有中郝桥三桥皆架木覆土水涸则成水涨则圮】张庆桥【在榆次县西南二十里竖巨石为梁绕以石槛四周坚致又永康桥在县西南三十里乃徐沟县之京通道又永济桥在县西十里】流村桥【在榆次县北二十里明万歴中筑】什贴桥【在榆次县东北四十里桥跨深沟积土为之无水患】永济桥【在太谷县南门外明成化中建又西门外有济民桥嘉靖中建北门外有利渉桥万歴中建】韩令桥【在祁县南门外又围柏桥在县东南团柏镇又涧村桥在县东南二十里】上段桥【在祁县西二十里又贾令桥在县北十五里皆以土木结搆夏初则撤秋杪复修】米阳桥【在徐沟县西因米阳渡为名又有孔村桥青堆桥俱跨汾水上秋冬架木为之夏则撤去】广仁桥【在交城县北门外又通济桥在县东门外南城桥在县城南八里秃尾河】交河桥【在交城县古交村汾孔交流之会　本朝康四十七年建】朝阳石桥【在文水县东门外又县南门外有连城桥　本朝康熙十一年用石重搆县西门外有乐成桥北门外有通济桥俱甃甎石又广济桥在县北文谷善济桥在汾水上】岚漪桥【在岢岚州南门外又通济桥在州东】通惠桥【在兴县城内通惠水上又利渉桥在东门外通惠泉水经桥下明嘉靖中石甃】汾河渡【在阳曲县西南十里道通太原县夏秋置船冬春为木桥以渡】
　　堤堰捍水堤【在榆次县有三一在县西南懐仁村一在县南王郝村一在县南西长夀村明万歴中筑皆因涂水暴涨筑堤捍之】防城堤【在徐沟县南明万歴初筑以御象谷水】长堤【在徐沟县北延袤七里明万歴四十一年筑以御小河水】沙堰【在太原县西七里风谷口旧筑以障风谷水后圮明正徳七年修筑】白石堰【在徐沟县西三十五里明洪武中筑以捍白石水】瓦窰官堰【在交城县西北五里元至正中筑本朝康熙七年知县赵吉士重修垒石为堤障水南流长百五十余丈夹岸置栁固堤名卧虹堤】瓷窰官堰【在交城县东北五里元至正初筑以防搭沙河之冲后圯　本朝康熙初重筑】
　　陵墓周叔虞墓【在太原县西南十五里马鞍山俗谓之晋王墓又曰晋王岭陈循寰宇通志叔虞子燮父葬在县治东南人呼晋侯墓】狐突墓【在交城县西北狐突山山上有祠祷雨最灵】祁奚墓【在祁县魏书地形志祁县有祁奚墓元和志在县西之高城镇县志在县南荣仁村子祁午墓在其右】阎没墓【在徐沟县西南三十五里元和志在清源县西南三里】汉周党墓【在祁县东南魏书地形志祁县有周党冡元和志在县东南四里名胜志县东南十里小韩村汉周党宅墓在焉】温序墓【在祁县西北修善村后汉书温序传序为隗嚣别将荀宇所刼伏劔而死光武命送防到于洛阳赐城旁为冡地子夀梦序告之曰久容思乡里夀弃官上书乞归葬帝许之乃反旧茔唐章懐太子注序墓在今并州祁县元和志在县西北四十里】王允墓【在祁县西北修善村后汉书王允献帝思允忠节改殡遣送还夲郡】晋冉闵墓【在榆次县东南二十里】南北朝魏蛮王墓【在徐沟县南二十里相后魏延平初蛮王梅安来朝道卒葬此今名□堆】郭祚墓【在榆次县东八里源涡村】北齐可朱浑元墓【在榆次县东源涡村】斛律金墓【在太原县西南十七里】唐邕墓【在祁县东南七十里碑云齐尚书今晋昌王】隋韩子诞墓【在文水县南十九里】唐温大雅墓【在祁县东南五里名胜志大雅与其弟彦博俱葬县之东北有碑】李淳风墓【在徐沟县北十里同戈村】李良臣墓【在榆次县西北十里子光进光顔孙昌元等皆祔前有石柱二碑二制极高阔顾炎武金石文字记安定郡王李光进碑令狐楚撰嗣子李元书太尉李光顔碑李程撰郭防正书今俱在榆次县】五代唐张承业墓【在交城县西南十五里洪相村】周徳威墓【在阳曲县西北十里】李存进墓【在太原县东北三十里】李存孝墓【在太原县西七里风谷口】晋符存审墓【在太原县西南】史匡翰墓【在太原县东北三十里金石文字记驸马都尉史匡翰碑陶谷撰阎光逺行书今在太原县皇陵村】北汉刘氏墓【在太原县西南三十里天龙谷中或云北汉主刘旻等葬所也】宋邢昻墓【在太原县晋祠南原上昻太原人高蹈不仕宼准文彦博陈尧佐范仲淹皆有诗刻石】折克行墓【在岢岚州西北三里其地有折氏家祠】金刘明达墓【在太谷县北水秀村东七里明达养母至孝金贞祐中封金吾上将军通志入唐代误】元郝天挺墓【在交城县北二里】明周经墓【在阳曲县西三里裴村】薄彦徽墓【在阳曲县东四十里北山头】王琼墓【在太原县西北七里防山之麓】
　　祠庙帝尧庙【在徐沟县西二十里尧城镇元至正中建】成汤庙【在祁县有二一在县东南七里昭余祁故地元至元中建岁旱土人爆沙聚祠中置瓶其上以祷雨得水辄应一在县东南三十里于洪镇南双泉山金大定中建】汉文帝庙【在阳曲县东北按汉纪文帝初封代都晋阳二十三年尝如太原故后人立庙祠之】魏孝文帝庙【在交城县西北按寰宇通志县西有孝文山乃魏道武牧地孝文魏贤君人思其徳故立庙于此】汾神庙【有二一在阳曲县西门外以尹铎董安于配一在太原县晋泽南曰汾水川祠金天氏有于曰昧为元宴师生台骀能业其官后人立祠祀焉五代史晋纪天福六年封台骀为昌宁公县志本名台骀庙唐时节度使卢钧改今名宋掌禹钖有昌宁公庙碑记】五龙祠【在兴县东北十里又龙母祠亦在县西北】八蜡庙【在阳曲县南郭官亭东】广应王神祠【在兴县南合查山上有龙池旧建合溪龙王庙明洪武七年改称今号】晋祠【在太原县西南十里悬瓮山麓晋水发源处祀唐叔虞叔虞封唐子燮因晋水更国号因以名祠魏书地形志悬瓮山晋水所出有晋王祠水经注枕水有唐叔虞祠水侧有凉堂结飞梁于水上左右杂树交隂希见曦景于晋川之中最为胜处北史齐纪天统五年改晋祠为大崇皇寺元和志在县西南十二里姚最叙行记晋祠碑在干阳门街开元十一年明皇幸并州所立御制并书金石録唐高祖起兵祷于晋祠贞观二十年太宗为立碑今尚矗立覆以亭县志晋祠内又有晋源神祠旧名女郎祠宋天圣中建歴代祈雨甚灵故加封号内有古柏通志引宋史太原城西十里谷中有娘子庙太平兴国四年曹翰从征太原军中乏水往祷之穿源得水人马以给当即晋源神　按北史薛孝通诣晋祠独不拜曰此乃诸侯之国去我何逺是当时所祠者叔虞非水神也志称宋天圣间建女郎祠于水源之西殆即所谓娘子庙者与叔虞合祠当在此时一祝晋水源之神一祀晋始封之君后人或以其加封圣母疑为叔姜则譌己甚宜洪武初之改称今号也】狐突祠【在交城县北狐突山上宋景祐中赐额忠惠祠按阳曲太谷徐沟文水四县俱有祠庙又徐沟县有狐偃庙在县南内道村】里克祠【在徐】
　　【沟县西北四十里仁山之巅金大定十年建】介子推祠【在太原县东五里水经注汾水西迳晋阳县城南旧有介子推祠祠前有碑魏书地形志晋阳有介子推祠】子夏庙【在文水县有三一在商山阳一在南武都一在乐村】窦鸣犊祠【在阳曲县西北四十里冽石口一名冽石庙宋封英济侯府志庙中有木在神龛中状如沉香蚊蝇不敢近俗名辟蝇木又有碑扪之光润洞照人影俗名透玲碑】赵简子祠【在徐沟县西北三十五里平泉村元至大四年建】尹铎祠【在太原县西门外明时建】赵襄子祠【在太原县南五代史唐璐王从珂与石敬塘同入庙中神像屹然起立】原过祠【在榆次县东祀赵襄子臣原过水经注原过水西阜上有原过祠栋宇虽沦攒木犹茂元和志在榆次县东九里俗名原公祠】麓台山祠【在榆次县东南元和志俗名智伯祠在麓台山上县志其下有神头村相为智伯墓】樊哙庙【在交城县西北瓦窰河东相哙从高祖攻韩王信于代北道过交城后人立庙以祀一名舞阳侯庙】诸葛武侯祠【有二一在太谷县南十三里咸阳谷一在徐沟县东贾村】忠烈祠【在阳曲县治内三桥街　本朝顺治七年建祀姜瓖叛逆时死节诸臣自巡抚都御史祝世昌以下共三十九人】
　　寺观崛寺【在府城西北四十里唐贞元中建有李克用父子题名刻石】寿宁寺【在阳曲县治东宋大中祥符中建有真宗御制碑字多剥落】天龙寺【在太原县西南三十里北齐皇建元年建内有石室二十四龛石佛像四明嘉靖二十五年于西岩凿石洞三龛以避宼】童子寺【在太原县西十里龙山上北齐天保七年建】法华寺【在太原县西北十五里北齐天保三年建赐额开化寺有五代苏禹珪王好古所撰碑】永寿寺【在榆次县东源涡村汉建宁初建唐元和十二年自村东移置今所宋大中祥符初増建经阁浮图】永宁寺【在交城县西北二十里石壁山南北魏延兴三年建太和年间修有甘露之应唐贞元十二年重修甘露复降赐名石壁永宁寺元和七年甘露又降赐名龙山石壁永宁禅寺内有甘露坛殿后东北由石磴而上有千佛阁李白书壮观二字扁于上寺后北岩下有龙潭泉俗传古龙潭禅师演法于此】云际寺【在岢岚州西四十里宋宣和三年建】庆安寺【在兴县西北冈元至元十四年建明洪武间置僧会司】天庆观【在阳曲县治东南元中统中建内有通明阁高数丈明洪武中建】长春观【在太原县西南宋延祐元年建有学士陈俨碑记】昊天观【在太原县西十五里龙山絶顶元元贞元年建内有石室八龛明洪武中并北极观入之焉】神霄玉清观【在岢岚州治东宋徽宗御制并书碑刻俱在】　栖霞观【在兴县东北冈上金明昌中建】
　　名宦汉张敞【河东平阳人为太原太守满歳为真太原郡清】郑昌【泰山刚人成帝时为太原太守着治迹条教法度为后所述】彭宣【淮阳阳夏人成帝时为太原太守】冯衍【京兆杜陵人更始二年尚书仆射鲍永行大将军事以衍为立汉将军领狼孟长屯太原缮甲养士扞衞并土】刘瓆【平原人桓帝时为太原太守时小黄门晋阳赵津等谄事宦官贪横放恣为一县巨患瓆使郡吏王考按其罪虽经赦令竟杀之宦官因縁谮诉帝震怒徴瓆下狱死】晋荀藐【颍川人榆次令为政以徳而民懐之防鳯集其境武帝下诏褒美曰就之如日月敬之如神明爱之如父母乐之如时雨】王陟【琅琊人永兴初为岚州守时刘渊称帝将攻岚石等州刘琨与陟约拒寇陟曰公不负朝廷陟敢负公哉协力守御卒赖保全后陟既迁其地乃陷】南北朝魏元徽【景穆曾孙明帝时为并州刺史先是州界夏霜安业者少徽辄开仓赈之文武共谏止徽曰昔汲长孺郡守耳尚辄开仓救人灾弊况我受委大藩岂可拘法而不救人困也先给后奏明帝嘉之加安北将军汾州山胡旧多刦掠自徽为郡羣胡相戒勿得侵扰邻州汾肆之人多来诣徽投诉愿得公判除泰州刺史还都吏人泣涕攀车不能自己徽车马羸弊皆京来旧物见者莫不叹其清俭】北齐段韶【姑臧武威人家五原郡大宁二年除并州刺史为政举大纲不存小察甚得民和】周宇文神举【文帝族子建徳中従平并州即授刺史州既齐氏别都控帯要重又甫平定多有奸猾神举励精为治示以威恩旬月之间逺近悦服】隋皇甫诞【安定乌氏人开皇末汉王谅为并州总管盛选寮佐上以诞公方著称拜并州总管司马总府政事一以谘之谅甚敬焉炀帝即位谅发兵作乱诞谏止以死请谅怒囚之及杨素将至谅屯清源以拒之谅主簿豆卢毓出诞于狱协谋拒谅谅袭击破之并抗节遇害】陶模【京兆人仁寿初为岚州司马汉王谅作乱刺史乔钟葵将赴逆模拒之临之以兵辞气不挠遂系狱及谅平拜开府】唐窦静【岐州平陆人武徳初并州大总管府长史是时突厥数万为边患粮道不属静表请屯田太原以省餽运岁收粟数万斛诏检校并州大总管又请断石岭以为障塞制突厥之入】李靖【京兆三原人武徳八年突厥攻太原靖为行军总管以江淮兵万人屯太谷时诸将多败独靖以完军归】李勣【曹州离狐人贞观初行并州大都督府长史治并十六年以威肃闻帝曰炀帝不择人守邉劳中国筑长城以备虏今朕用勣守并突厥不敢南贤长城逺矣】张文瓘【贝州武城人徙家魏州之昌乐贞观初并州防军时李勣为长史尝以管萧比之勣入朝文瓘与僚属二人皆饯勣赠二人以佩刀玉带而不及文瓘文瓘疑之勣曰赠刀欲其果断赠带俾其守约束子才无施不可焉用赠】李义琰【魏州乐昌人为太原尉时李勣为并州都督僚吏惮其威义琰独敢廷辨曲直勣甚礼之】韩思彦【邓州南阳人高宗时使并州方贼杀人主名不立醉胡懐刀而污讯掠巳服思彦疑之晨集童儿数百暮出之如是者三因问儿出亦有问者乎皆曰有之乃物色推讯遂禽真盗】裴懐古【寿州寿春人武后时为并州大都督府长史吏民懐爱神龙中迁左羽林大将军未至官还为并州人知其还擕扶老稚出迎崔宣道始代为长史亦野次懐古不欲厚愧宣道使人驱迎者还而来者愈众其得民心如此】崔神庆【贝州武城人武后时拜并州长史始至有诏改钱币法州县布下俄而物价踊昂商贾惊扰神庆质其非于朝果豪猾妄为之后喜下制褒美初州隔分为东西二城神庆跨水聨堞合而一之省防御兵岁数千】韦安石【京兆万年人武后时并州司马有善政】张説【河南洛阳人明皇时授检校并州长史兼天兵军大使时朔方军大使王晙诛河曲降虏阿布思也九姓同罗防野固皆疑惧説持节从轻骑二十直诣其部宿帐下召见酋豪慰安之由是九姓遂安】李暠【宗室淮安王神通元孙明皇时以黄门侍郎检校太原以北诸军节度使太原俗为浮屠法者死不葬以尸弃郊饲鸟兽号其地曰黄阬有狗数百习食胔颇为人患吏不禁暠至遣捕杀之申厉禁条约不再犯遂革其风】戴谦【开元二年为文水令于县东北凿甘泉荡沙灵长千畆等渠俱引文谷水传溉田数千顷民用富饶】严挺之【华州华隂人开元初太原少尹初殿中监王毛仲抵太原朔方籍兵马后数年仍牒太原取兵仗挺之恐毛仲有变宻啓于帝及毛仲败帝嘉其忠擢刑部侍郎】张嘉贞【蒲州猗氏人为并州长史政以严办吏下畏之奏事京师明皇数慰劳突厥九姓新内属杂处太原北嘉贞请置天兵军绥防其众即以为天兵军使】崔曰用【滑州灵昌人开元十年并州大都督府长史卒于官人懐其惠吏民数百皆缟服送防】王忠嗣【华州郑人天寳初为河东节度使持重安邉不生事训练士马随缺缮补军中士气盛日夜思战忠嗣縦诡间伺虏隙时出奇兵袭敌所向无不克每出召属长付以兵使授士卒虽弓矢亦志姓名其上军还遗亡镞皆按名第罪以是部下人自劝器甲充牣据要险筑城堡斥地甚逺】崔衍【深州安平人天寳末为清源令劝民力田懐附流亡观察使马燧表其能】王思礼【高丽人入居营州乾元中为河东节度副大使持法严明士不敢犯器甲精良储粟至百万斛】辛云京【兰州金城人客籍京兆寳应元年授太原尹治谨于法下有犯虽丝毫不肯贷赏功亦如之故军中畏而信回纥入朝所在暴钞至太原惕息不敢纵数年太原大治】马燧【汝州郏城人大歴中为河东节度使时太原兵力衰单燧募得数千人补骑士教之战数月悉成精卒造器用皆完统居一年闗广场肄兵得三万威震北方徳宗初年天下方骚北邉数有警燧念晋阳王业所基宜固险以示敌乃引晋水架汾而属之城潴为东隍省守陴万人又酾汾环城树以固隄马】令狐楚【宜州华原人贞元中郑儋领太原在幕府掌书记至判官儋暴卒不及占后事军大哗将为乱夜十数骑邀取楚使草遗奏诸将圜视楚色不变秉笔辄就以徧示之皆感泣一军乃安定】李景畧【幽州良乡人贞元中为太原少尹行军司马先是景畧为丰州刺史回纥使梅録将军入朝景畧尝折服之至是复入朝过太原节度使李説大防争坐説不能遏景畧叱之梅録识其声惊拜曰非李丰州耶遂就坐将吏相顾严惮】李自良【兖州泗水人贞元中为河东节度使居治九年举不愆法简俭易循民不知有军上下谐附】严绶【华州华隂人宪宗时为河东节度使选兵遣大将李光顔助平夏州杨惠琳及蜀刘辟在镇九年尚寛惠治称流闻士马孶息尝大阅旗帜周七十里回鹘梅録将军在会闻金鼓震伏】李载义【自称恒山愍王之后文宗时为河东节度使回鹘使者嵗入朝所过暴慢吏不敢呵禁但严兵自守虏狃习益謷悍载义召大酋戒之因悉罢所防兵酋严惮之讫无犯者】柳公绰【京兆华原人太和四年为河东节度使遭岁恶撙节用度辍宴饮衣食与士卒均北虏遣梅録将军李畅以马万匹来市所过皆厚劳饬兵以防袭夺至太原公绰独使牙将单骑劳问待以至意闗牙门令译官引谒宴不加常畅徳之出泪徐驱道中不妄驰猎陉北有沙陀部勇武喜鬭为九姓六州所畏公绰召其酋朱邪执宜治废栅十一募兵三千留屯塞上其妻母来太原者令夫人饮食问遗之沙陀感恩故悉力保障】刘沔【徐州彭城人会昌初为河东节度使兼招抚回鹘进屯雁门闗回鹘寇云州沔击之斩七禆将败其众迎太和公主还诏録李靖平颉利事赐之】毕諴【河南偃师人宣宗时为河东节度使河东尤近胡复修杷头七十烽谨虏寇不敢入】卢简求【河中蒲人为河东节度使太原统吐浑契苾沙陀三部难驯制他帅或与诅盟质子弟然寇畧不为止简求归所质开示至诚虏惮其恩信不敢乱】韦宙【京兆万年人卢钧节度太原表宙为副时回鹘破诸部入塞下剽杀吏民钧欲得信重吏视邉宙请往徧见酋豪适谕之视亭障守卒増其廪约吏不得擅以兵侵诸戎于是三部六蕃诸种皆信悦】崔彦昭【清河人懿宗时为河东节度使先是沙陀诸部多犯法彦昭抚循有威惠三年境内大治】郑从谠【郑州荥阳人僖宗时为河东节度兼行营招讨使诏自择防佐皆一时之选人比太原为小朝廷时承张彦球所部军乱剽冦日旁午从谠既视事奸无廋情乃推捕反贼诛其首恶释彦球不问而付以兵得其死力下皆惕伏】宋高琼【亳州防城人端拱中授为并州马步军都部署戍兵有以廪食陈腐哗言者琼出巡诸营士卒方食因取其饭自啖之谓众曰今邉鄙无警尔等坐食甘丰宜知幸也众言遂息眞宗时复为并代都部署转运使上其政绩诏褒之】王嗣宗【汾州人咸平中知并州兼并代部署州境有卧龙王庙每穷冬阖境致祭值风雪寒甚老弱踣于道嗣宗亟毁之郑文寳上其政绩有诏褒美先是西邉市马以给北邉战士有瘠弱者即送阙下暑月道逺多死嗣宗建议以汾州地凉接楼烦诸监美水草请就收牧从之】张禹珪【河朔人咸平中知岚州西人勒厥麻诱众叛禹珪率众讨之俘获甚众】雷有终【同州郃阳人景徳初为并州副都部署辽兵入帝幸澶渊有终赴援威声甚振俄辽人修好命还屯所就判并州】刘综【河中虞乡人景徳四年知并州以政绩闻州民乞留优诏嘉奬】康保裔【洛阳人真宗时为并代都部署徙知天雄军并代列状请留诏褒之】高继勲【琼子真宗时为并代州钤辖徙屯岢岚军辽兵五万屯草城川继勲诱令南发伏寒光岭大败之获牛马槖驼甚众】郑戬【苏州吴县人知并州辽与元昊交兵奏互上戬不以闻曰敌自相攻中国不足忧也】韩琦【安阳人庆歴中累拜枢宻副使请外再迁武康军节度使知并州承受廖浩然怙中贵势贪恣既诬逐前帅李昭亮所为益不法琦奏还之帝命鞭诸本省辽人冒占天池庙地琦召其豪帅示以曩日所求修庙檄证为宋土辽人无以对既又侵耕阳武砦地琦凿堑立石以限之始潘美镇河东患寇抄令民悉内徙而空塞下不耕于是忻代寜化火山之北多废壤琦以为此皆良田不耕适足以资敌遂请距北界十里为禁地其南则幕弓箭手居之益垦田至九千六百顷】冯京【鄂州江夏人仁宗时知太原府诸县公事至即歴究之苟与县牍合而处断丽于法者呼法吏决罪不以付狱报下防疾一无壅滞人服其敏云】张孜【开封人仁宗时为并代副总管有竒绩着闻】杨偕【坊州中都人仁宗时知并州有中官预军事素横偕一绳以法军政肃然改本路经畧安抚招讨使】陈尧佐【阆州阆中人仁宗时知并州每汾水暴涨州民辄忧扰尧佐为筑堤植栁数万本作栁谿民赖其利】李若谷【徐州丰人仁宗时知并州民贫失婚姻者若谷出私钱助其嫁娶赘壻无赖委妻去为立期不还许更嫁并多降人喜盗窃籍累犯者以三人为保有犯坐之悛者削去籍名由是盗贼悉屏迹】司马旦【解州夏县人知祁县天旱乏食羣盗剽宼富豪以兵自备旦召至开以祸福于是争出粟减直以粜饥者获济盗患亦弭】唐介【江陵人英宗时知太原府夏人数扰代边多筑堡境上介遣兵悉撤之谕以利害遂不敢动】范纯仁【苏州吴县人哲宗时知太原府其境土狭民众惜地不葬纯仁遣僚属收无主烬骨别男女异穴葬者三千余人又推之一路葬以数万计】王素【大名莘人太尉旦季子熙宁初知太原府汾河大溢素曰若壊平晋遂灌州城矣亟命筑堤捍之人皆赖以安】韩绛【开封雍邱人熙宁中知太原言在法诸老疾自十一月一日州给米豆至次年三月终河东地寒乞自十月一日起至次年二月终止如有余即至三月终诏从之】吕公弼【夀州人神宗时知太原府韩绛宣抚秦晋将取啰兀城令河东兵趣神堂新路公弼曰虏必设伏以待我乃由永和既而新路援兵果遇伏诏褒之】刘庠【徐州彭城人神宗时知太原府请复宪州募民间子弟剽鋭工技击者籍为勇敢仿汉谪戌法贳流以下罪徙实河外辽建牙云中遣使议疆事众疑其造兵端欲为备庠奏言宜先谕以理然后饬兵观衅上然之讫以黄嵬山分水岭立新疆焉】王安礼【抚州临川人安石之弟也从河东唐介辟熙宁中鄜延路城啰兀河东发民四万负饷宣抚使韩绛檄使佐役后帅吕公弼将从之安礼争曰民兵不习武事今敺之深入此不为宼所乘则冻饿而死耳公弼用其言民得归他路遇敌者全军皆覆公弼执安礼手曰四万之众岂偶然哉绍圣二年知太原府苦风痹卧帐中决事下不敢欺】孙永【赵郡人神宗时知太原忻代产盐苦恶不堪食转运使必欲以盗贩阑越之罪罪兵吏永言盐民食也不可□兵武备也不可阙顾以恶盐累防兵非计也诏弛其禁】滕元发【东阳人哲宗时知太原府元发治邉凛然威行西北号称名帅】陶节夫【饶州鄱阳人知太原府羣盗李勉等起辽州北平之间河东河北骚动至出台郎督捕之节夫请悉罢所遣兵卒以计获勉】郭永【三河人徽宗时知太谷县太原帅率用重臣每宴飨费千金取诸县以给敛太谷尤亟永曰用民膏血资豆觞之费可乎授劾而去府不敢迫县有潭出云雨岁旱巫乘此哗民永杖巫暴日中雨立至部使者及郡文移不便民者必条利病反复或遂寝不行民安其政以为自有令无永比者既去数年复过之老稚遮留如始去时】唐恪【杭州钱塘人知榆次县豪子雄于乡萃逋庇奸不输公赋前后莫敢诘恪以理善晓之悟而自悔折节为长者】刘士英【靖康初通判太原府金兵入境帅臣张孝纯欲避之士英率将官王禀力止孝纯及城陷禀焚火死士英持短兵接战死之】金耶律懐义【辽宗室子天眷初为太原尹治有能声】杨邦基【华隂人熙宗时太原交城令太原尹徒单恭托名铸金佛命属县输金邦基独不与徒单恭怒召至府将以手持铁拄杖撞邦基面邦基不动时诏廪察官吏尹与九县令皆免去邦基以廉为河东第一】卢孝俭【宣徳州人为太原少尹大定二年陜西用兵尚书省发本路税粟赴平凉充军实期甚严迫孝俭辄易以金帛驰至平凉用省而不失期并人称之用廉进官二阶】张大节【代州五台人知太原府近郭男子被杀妻哭不哀召审之果奸夫所杀人以为神晋叔虞祠旧以施钱输公使库大节还其庙以给营缮】乌库里徳升【益都路明安人兴定二年太原府佐监军行元帅府事元兵围太原破濠垣徳升植栅为拒出其家银币及马赏战士及壊城西北隅徳升聨车塞之三却三登城破徳升谓其姑及妻曰吾守此数年不幸力穷乃自缢而死其姑及妻皆自杀　乌库里徳升旧作乌古论徳升明安旧作猛安今并改】乌库里仲温【葢州按春明安人贞祐初为镇西军节度使时中都被围遂至太原移书安抚使贾益谦约以乡兵救中都驰驿如平阳将与益谦会于绛不能进仲温尝治平阳吏民留之仲温曰平阳巨镇易守私计得矣如岚州何遂还镇元兵大至城破不屈死之　乌库里仲温旧作鸟古论仲温明安旧作猛安今并改】乔天翼【哀宗时合河令元兵攻城急天翼竭力拒守城陷不屈遂遇害】元攸哈喇巴图【渤海人太祖时授河东北路兵马都元帅镇太原时太原新破修城池缮兵甲招降属邑市肆不改逺近相率来归金兵来犯屡战却之后人献太原东门于金将兵入攸哈喇巴图鏖战死　攸哈喇巴图旧作攸哈喇防都今改】谭澄【徳兴懐来人父资荣金末为交城令澄年十九袭职文谷水旧分溉交城田文阳郭帅堰之讼累岁莫能直澄折以理命决水均利于民豪民持吏短长为奸者察得主名皆法治之时籍民户有司多以浮客占籍及徴赋逃窜官为称贷积息数倍民无以偿澄入觐因中书耶律楚材面陈其害太宗为免其逋亡民能归者复三年公私便之后复大籍澄尽削交城之不土著者赋以时集】李徳辉【通州潞县人至元元年太原路总管崇学校表孝节劝耕桑立社仓一权度凡可以阜民者无不为之嘉禾瑞麦六出其境】齐元彝【乐城人至正中知兴州抚字有方流离者皆复业民为立碑】顔瑜【顔子五十七代孙以行谊举为阳曲县教谕善啓迪士子】杨克恭【景州人至正中知兴州革弊平讼吏民思之】明尹暹【安丰人洪武初知兴县政平讼简赋役均平民懐其惠】黄福【昌邑人洪武中清源县主簿首建学校仁廉爱民】燕云【咸宁人正统中知阳曲阳曲民爱之九年考满争伏阙乞留诏增秩还任】滕渊【祥符人正统间岚县典史有廉能声尝承檄戍偏头闗与士卒同辛苦秩满去惟擕琴书而已】陈镒【临清人成化初知岢岚州莅任三载盗贼屏踪公廨后生嘉禾多一本五穗者遇旱自系祷于神庙雨即大澍】张寿【华隂人成化间知太谷县刚正有为着故布袍时遣僮采藜苋佐食】刘经【顺天人治中知太原县政尚寛厚每笞人笞地而已人感其徳亦无有犯者】杨光泽【沂州人治中治兴县抚字有方调洪洞老稚俱垂涕送之】苏民【陜西人正徳初知榆次县为政务持大体民有犯者先晓以礼义而后治之尤加意学校召诸生勤讲课士习一变】黄卿【益都人嘉靖初知太原府寛仁廉正治狱多所平反黄土寨大水漂民居以千计卿掩骸赈恤不遗余力民舍火将延学宫再拜祷之风反火熄在任六载治声卓然】王仪【文安人嘉靖中山西右防政分守冀宁谙达抵清源城仪洞开城门寇疑之引去按行所部筑城郭积□粮榆次平定间遂皆有城　谙达旧作俺答今改】毕文【太原营逰击以事系狱嘉靖中标兵作乱破其械奉以为帅不从死之】高鹏【嘉靖中太原防将标兵乱胁使主兵不从被害】于惟一【懐宁人嘉靖末知太原府岁饥请赈不待报可径发仓廪全活甚多擢陜西副使去之日民遮道泣送】吴三省【洛阳人万歴初知徐沟县廉正有为城旧以土筑圮于涂水三省用砖石甃之三年而成永为保障】于天经【冠县人万歴中知阳曲县清勤爱民每巡行阡陌劝课农桑一马一力而已遇讼者以片词折之岁饥停徴调屡被谴不为动寻以忧归去送之者拥车不得行】周璧【济南歴城人万歴间知交城县辟地穿渠缮城堡赈恤寒俊士民咸爱敬之】毛文炳【郑州人崇祯中山西兵副使驻太原李自成来冦乗城固守城陷被执诱以官不从抗骂数日被杀妻妾投井死子数岁被掠去士民以忠臣子赎而归之】毕拱辰【掖县人山西冀宁兵备佥事李自成陷太原被执贼适得新刀拱辰睨视之问何睨曰欲得此斫头耳贼遂取斩之】孙康周【安邱人崇祯中知太原府闯贼陷城率兵巷战被执不屈死之】李一清【太原府同知己迁官闯贼围太原巡抚留一清守城城陷不屈死】范志泰【虞城人晋府长史署阳曲县事从康周守城城陷不食死】赵希壮【文水典史流冦入境督乡兵往侦猝遇贼力战死】
　　本朝杨三知【直隷良乡人顺治三年以进士知榆次县大同降将姜瓖之乱三知率百姓城守宿陴下者六月卒全其城又捐俸立社学训士并为置防馔田】王昌龄【辽东人顺治四年太原知府迁宁夏道值姜瓖叛留转饷军中遇贼被害赠光禄寺卿】曹之贤【辽东人顺治四年知文水县精敏善剖决姜瓖党陷城遇害】李昌汴【直隷丰润人顺治四年知兴县刚方有守姜瓖陷城索印力拒不屈被杀赠按察司佥事】张国贤【宛平人顺治五年以举人任太原府中路同知殉姜瓖之难赠按察司副使】徐淳【辽东人岢岚道兵备佥事姜瓖之乱偏闗遥应之淳为贼所执胁降不屈死赠光禄寺少卿】马维熙【忻州州同署太原府西路通判姜瓖乱偏闗兵应之被执不屈死赠忻州知州】杨其籍【按察司照磨署太谷县事有政声姜瓖乱偕敎谕蒲州贾道醇典史王自亮城守城陷被执俱不屈系狱死其籍赠布政司知事道醇赠国子监助敎自亮赠济源县主簿】周邦翰【布政司都事署交城县事与典史江南郑运昌城守以拒姜瓖适贼有内应俱被杀邦翰赠都司经歴运昌赠山阳主簿】谢应举【巡捕都司死姜瓖之乱赠逰击又同时死难者守备李进忠董延儒赠都司千总宋贵中王命新防其家自昌龄以下十六人俱祀忠烈祠】邉大绶【直隷任邱人顺治八年太原知府有综理才姜瓖初平悉心抚绥多着治绩】刘果【山东诸城人康熙三年以进士任太原推官修文庙立义学引汾水溉太原榆次诸县田分水先后胥有次第民以不争交城盗傅青山等据葫芦峪授计交令赵吉士平之富人讼产餽黄金五百两假黄防以进峻却之后弟棨以进士知平阳府亦有治绩】赵吉士【休宁人康熙七年知交城县县居万山中饶良马多灌木时禁民畜马又废南堡村木厰民重困多踞险为盗吉士察知羣盗出没及所踞险要地十年十月奉檄进吉士葺靖安堡期以月望进屯先七日置酒张乐为防会宻诫司夜者于子刻鼓报五更起送客出郭勅守备姚顺等统歩骑兵四百疾行四十里分三队并进直捣其巢窟贼惊骇奔溃获渠魁二十二人余或降或自杀召山民不作贼者三十七家赉以羊酒其素不当役者千四百三十户编籍入都图凡旬有六日山寇悉平】赵良璧【奉天开原人康熙八年知徐沟县邑当孔道民苦供亿良璧送迎餽献胥絶莅政五年寛严并济以清源盗案罣误去】孙闳达【江南通州人康熙十三年以进士知太原县食不重味慈恕不轻敲扑犯者虽至死感颂不辍后以病归行李如始至时】储方庆【江南宜兴人康熙十四年以进士知清源县山水数为城害岁修白石堰御之吏縁为奸利方庆设法以办不徴民一钱复以费不给停役歩祷龙神庙明年春山水改道西南去城十里喜曰吾可保清邑数十年无患矣方庆不延幕客遇事悉手自裁决上官重之】甘国基【正蓝旗汉军康熙二十七年知太原府明敏善折狱奸豪敛迹而仁声甚着】唐廉【四川人康熙三十六年知阳曲县俭朴不事上官中吏议罢归再起知县事卒不少屈礼接士大夫不可以私引民以公事至语亹亹不厌骫法者按治不少贷解归行李萧然人皆谓不愧其名云】


　　钦定大清一统志卷九十七
　　钦定四库全书
　　钦定大清一统志卷九十八
　　太原府【三】
　　人物汉卫绾【代大陵人事文帝为中郎将醇谨无它景帝立拜河间王太傅吴楚反诏将河间兵击吴楚有功拜中尉后封建陵侯为丞相上以绾为敦厚可相少主尊宠之建元中薨谥曰哀侯】常恵【太原人应募随移中监苏武之使匈奴拘留十余年昭帝时乃还拜光禄大夫宣帝本始二年为校尉持莭以乌孙乓击匈奴还封长罗侯后代苏武为典属国明习外国事勤劳数有功甘露中为右将军薨谥庄武侯】郇越【字臣仲太原人与族弟相并举州郡孝亷茂才数病去官越散其先人赀千余万分施九族州里志节尤髙】刘茂【字子卫太原晋阳人孝行着于鄊里习礼经教授常数百人哀帝时察孝亷建武二年为郡门下椽赤眉来攻茂负太守孙福触刃逾城出保盂县昼逃隠夜求食积百余日贼去乃得归府明年诏求天下义士福上茂徴拜议郎后拜侍中卒官】温序【字次房太原祁人建武六年为防羗校尉行部至襄武为隗嚣别将荀宇拘刦序曰受国重任分当效死义不贪生宇等复晓譬之序大怒以节挝杀数人贼众争欲杀之荀宇曰此义士死节可赐以剑序受剑衔须于口顾左右曰既为贼所迫杀无令须污土遂伏剑死子夀为邹平侯相弃官归】谭贤【字伯升太平人守节不仕王莽世建武中徴并不到】闵贡【字仲叔太原人世称节士虽周党之洁清自谓勿及也党见其舍菽饮水遗以生蒜受而不食建武中应司徒侯霸之辟既至霸不及政事徒劳苦而已仲叔恨曰以仲叔为不足问耶不当辟也辟而不问是失人也遂辞出投劾而去后客沛以夀终】郝絜【太原人与同郡胡武袁着善皆危言髙论当连名奏记三府荐海内髙士而不诣梁冀冀衔之防着上书指冀凶纵冀笞杀着又檄捕絜武絜初逃亡知不得免因舆衬奏书冀门书入仰药而死】王烈【字彦方太原人少师事陈实以义行称鄊里有盗牛者主得之盗请罪曰刑戮是甘乞不使王彦方知也诸有争讼直曲将质之于烈或至涂而反或望卢而还其以徳感人若是察孝亷三府并辟皆不就黄巾董卓之乱避地辽东曹操闻烈髙明遣徴不至终于辽东】王允【字子师太原祁人同郡郭林宗见而竒之曰王生一日千里王佐才也以司徒髙第为侍御使黄巾贼起拜豫州刺史请讨大破之初平元年为司徒董卓迁都闗中朝政委于允允矫情承附扶治王室臣主内外莫不倚恃及见卓簒逆已兆乃潜结卓将吕布刺杀之卓将李傕郭汜等不自安合攻长城城防吕布招之同去允曰朝廷防少恃我而已临难苟免吾不忍也与二子及宗族十余人皆被害】王宏【字长文太原人献帝迁都阙中司徒主允以同郡宋翼为左冯翊王宏为右扶风李傕等将害允惧二郡为患乃先征翼宏宏遣使谓翼曰郭汜李傕以我二人在外故未危王公今日就徴明日俱族若举兵共计恶人山东必应之此转祸为福之计也翼不从宏不能独立遂俱就徴傕皆杀之】王柔【字叔优弟泽字季道晋阳县人兄弟总角共候郭林宗访以才行所宜林宗曰叔优当以仕进显季道当以经术通后果如其言柔为防匈奴中郎将而其弟泽为代郡太守以文章显】郭淮【字伯济太原阳曲人建安中举孝亷除平原府丞厯官镇西长史雍州刺史征西将军都督雍凉诸军事淮方防精详在闗右三十余年外拒强敌内绥民夷羌胡反版皆讨破之降服有至万余落者诏嘉其功以为车骑将军仪同三司进封阳曲侯正元二年薨追赠大将军谥曰贞侯】郝昭【字伯道太原人为杂号将军镇守河西十余年军民畏服蜀相诸葛亮围陈仓使昭乡人靳详説之昭曰我受国思深而门户重但必有死耳相攻拒二十余日亮引退上嘉昭善守赐爵列侯】王昶【字文舒太原晋阳人文帝时为洛阳典农迁兖州刺史昶虽在外任心存朝廷乃着治论畧依古制而合于时务者二十余篇着兵书十余篇言竒正之用青龙中奏之累官征南将军假节都督荆豫诸军事昶表徙治新野习水军广农垦植仓谷盈积嘉平三年遣兵袭吴蜀有功进封金陵侯迁司空薨谥曰穆】温恢【字曼基太原祁人父恕为涿郡太守卒恢年十五奉丧归里尽散家财赈宗族州里髙之后举孝亷文帝时为侍中累迁凉州刺史持节领防羌校尉道病卒诏愍其忠勤赐恢子生爵闗内侯】晋王浑【字元冲昶之子沉雅有噐量袭父爵京陵侯厯官安东将军都督扬州诸军事督率所统击破吴军遂平抹陵以功进爵为公时吴人新附颇懐畏惧浑抚循绥纳莫不悦服征拜尚书左仆射加散骑常侍迁司徒恵帝立加侍中録尚书事薨谥曰元】王湛【字处冲浑之弟少有识度人莫能知兄弟宗族皆以为痴其兄济尝诣湛见牀头周易请言之湛剖析元理妙有竒趣济叹曰家有名士三十年而不知济之罪也后武帝问湛于济济称其美帝曰谁比济曰山涛以下魏舒以上厯官太子中书子出为汝南内史】郭奕【字大业太原阳曲人山涛称其髙简有雅量初为野王令累迁雍州刺史太康中为尚书奕有重名当世朝臣皆出其下时帝委任杨骏真表骏小噐不可任以社稷复骏果败】郭【字公伟大原驼阳人博学善五行作天文志五行传注谷梁京氏易百卷乡人王游等皆就学武帝以为佐著作郎及赵王伦之乱遂终身处于家】王济【字武子浑之子少有逸才善易及庄老与和峤裴楷齐名尚常山公主拜中书郎累迁侍中毎侍见武帝未尝不谘论人物及万机得失齐善清言修饰辞令讽议将顺朝臣莫能尚焉防齐王攸当之藩济力谏忤防左迁国子祭酒后以白衣领太仆先浑卒】温羡【字长卿太原祁人序之后也兄弟六人并知名号六龙羡少以朗悟称恵帝时为豫州刺史入为散骑常侍转吏部尚书建议复张华官爵后以从计成都王颍有功封大陵县公官至司徒卒谥曰元】温峤【字太真羡弟憺之子少以孝弟称为北平大将军刘琨防军琨迁司空以为右司马时石勒刘聪跨疆场峤为主谋琨慿恃焉元帝初鎭江在琨使峤奉表勧进辞令慷慨举朝属目明帝即位以平王敦功封建宁逺公咸和初为江州刺史持节都督平南将军镇武昌有恵政苏峻反要陶侃同赴国难诛峻于石头封始安郡公至镇未旬卒时年四十二江州士庶闻之相顾而泣迫赠侍中大将军谥忠武子放之嗣官爵至给事黄门侍郎为交州甚有威恵】王承【字安期湛之子言理辨物约而能通永宁中为司空从事中郎舆迎大驾赐爵蓝田侯复迁东海太守政尚清净不为细察渡江为元帝镇东武从事中郎甚见优礼承少有重誉而推诚接物尽恕之理为中兴第一名臣子述字懐祖少孤事母以孝闻司徒王道辟为中兵属尝见导毎发言一坐赞美述正色曰人非尧舜何得每事尽善导改容谢之累官散骑常侍尚书令】王蒙【字仲祖太原晋阳人哀帝皇后父也事诸母甚谨俸禄资产常推厚居薄喜愠不行于色以清约见称初为司徒椽终左长史】南北朝魏张伟【字仲业太原中都人学通诸经乡里受业者数百常依附经典教以孝弟门人感其仁化事之如父清雅厚慎非法不行世祖时拜中书博士仕至平东将军营州刺史爵建安公卒谥曰康在州郡以仁徳为先不任刑罪清身率下宰守不敢为非】郭祚【字季佑太原晋阳人淮弟亮之后也涉猎经史工文章孝文初举秀才对防上第累官黄门侍郎以赞帝迁洛赐爵东光子寻拜尚书进爵为伯宣武时除使持节散骑常侍都督雍州刺史征西将军为领军于中所害祚清勤在公逹于政事凡所经理咸称职每有决断多为政事噐重望深非罪见杀逺近惋惜正光中赠车骑将军仪同三司谥文贞】北齐唐邕【字道和大原晋阳人其先自晋昌徙焉天保中文宣出塞邕必从専掌兵机自督将军吏劾劳由绪无不谙练或于御前简阅虽三五千人邕不执文簿暗唱官位姓名未尝谬误文宣尝曰唐邕手作文书口且处分耳又聴受实是异人尝登佛寺望并州城曰此何等城或曰金城帝曰我谓唐邕是金城此非也累官中书监尚书令封晋昌王】周王思政【太原祁人魏孝武时以与定防功封祁县侯齐神武潜有异图思政首防西迁帝从之进爵太原郡公累加特进兼尚书左仆射行防都督荆州刺史十四年以大将军守颖州败东魏太尉髙岳歩骑十万毙行防慕容绍宗仪同刘丰生等俄而济文防来破城被执不屈文防厚遇之思政不营赀产尝赐园城家人种桑菓杂树怒曰匈奴未灭去病辞家况大贼未平欲事产业岂所谓忧公忘私耶命防而弃之齐初为都官尚书仪同三司卒子康沉毅有度量为周文亲信袭太原公】王轨【太原祁人汉司徒允之后从武帝平并邺以　公进佐大将军爵郯国公陈将吴明彻入吕梁轨俘获明彻及将士三万人进位上柱国仍拜徐州总管威镇敌境陈人甚惮之轨以皇太子多凉徳不克负荷极议于武帝前武帝深然之而不能用及宣帝即位自知必及于祸谓所亲曰此州控带淮南邻接强冦欲为身计易同反掌但忠义之节不可亏违况荷先帝厚恩毎思以死自效岂以获罪嗣主便欲背徳止可于此待死义不为他计冀千载之后知吾此心大象元年帝使内史杜防信就徐州而杀之轨立朝忠恕兼有大功忽以无罪被戮天下知与不知皆伤惜焉】冀防【字僧防太原阳邑人善书太祖引为记室世宗二年以车骑大将军为大使巡厯州郡察风俗理寃滞还拜小御正寻出为湖州刺史性静退毎以清约自处所厯皆有声称进爵昌邑县侯】王雄【大原人少有谋畧永安末从贺防岳出闗累官大将军行同州事入周封上柱国庸国公出为泾州总管与齐将斛律光战死諡曰忠子谦袭爵授益州总管隋文辅政谦以世受国恩将图匡复举兵为梁睿等所败被害】王庆【太原祁人少颖悟有才畧初征伐复农破沙苑并有战功武成元年赐爵始安县男屡使吐谷浑突厥皆见感服后更至突厥属其国有丧讽庆靣表哀庆抗词不从突厥见其守正不收逼武帝闻而嘉之録庆前后使功迁开府仪同三司兵部中大夫进爵为公开皇中卒諡曰庄】隋郭防【字乂太原文水人家门雍睦七叶同居犬豕同乳鸟鹊同巢时人以为义感事闻文帝使宇文防诣其家劳问侍书御史栁彧巡省河北表其门闾】唐许世绪【并州人从起晋阳有功累官蔡州刺史封真定郡公】唐俭【字茂系并州晋阳人邕之孙事亲以孝闻俭少与太原游见隋政乱因説以违大计武徳初使至永安王孝基军中防军败为刘武周所拘于贼中得独孤懐恩反谋密遗刘世让归发之帝命捕反者懐恩自杀俄而武周败得还帝嘉俭不忘朝廷诏复旧官还为天防府长史莒国公显庆初卒赠开府仪同三司并州都督諡曰防】温大雅【字彦并州祁人性至孝与弟彦博大有皆知名薛道衡叹曰三人皆卿相才髙祖兵兴引为记室叅军主文檄帝受禅与窦威陈叔达讨定仪典隠太子图乱秦王表大推镇洛阳待变数陈秘尽多所嘉纳终礼部侍郎封黎国公卒諡曰孝四世孙佶字辅国安禄山乱往见平原太守顔真卿助为守计后居邺薛嵩荐之朝授太常丞谢去屏处郊野世推髙莭】温彦【大雅弟字大临隋开王业对防髙第入唐为中书舍人迁侍郎髙丽贡方物髙祖欲让而不臣彦愽执不可乃止突厥入冦彦愽以并州道行军长史战败被执突厥数问国虚实不肯对囚阴山太宗立突厥归欵得还累迁中书令封虞国公彦愽性周慎既掌机务谢賔容不通进见必陈政事利害家贫无正寝卒殡别室帝命有司特为搆寝諡曰恭子振厯太子舍人居丧以毁卒彦愽弟大有字彦将髙祖举兵引为太原令从秦王狥西河下之累迁中书舍人封秦河郡公卒諡曰敬】武士逸【并州文水人字逖有战功为齐王府户曹叅军从王守太原为刘武周所执尝间遣人陈破贼计贼平擢授益州行防左丞数言当时得失髙祖嘉纳之终韶州刺史】张道源【并州祁人名河以字显年十四居父丧士人贤其孝县令署所居曰复礼乡至孝里尝与客夜宿客暴死道源卧尸侧至曙徒歩防送还其家髙祖兴署大将府户曹叅军厯大理卿时何稠得罪籍其家属赐羣臣道源曰利人之亡取其子女自奉仁者不为也更资以衣食遣之终绵州刺史赠工部尚书諡曰节】王方翼【字仲翔并州祁人早孤哀毁如成人时号孝童后居母丧哀瘠尤甚其友赵持满诛亲戚莫敢视方翼具礼收之累官检校安西都防从庭州刺史夏州都督屡平防乱封太原郡公事具陜西名宦武后时以王后属流崖州道卒子璵珣瑨俱以文学称时号三王】狄仁杰【字懐英并州太原人举明经调汴州叅军黜陟使阎立本异其才荐为法曹叅军稍迁大理丞嵗中断久狱万七千人时称平恕厯江南安抚使吴楚俗多淫祠仁杰一禁止凡毁千七百房为豫州刺史活诖误论死者二千余人所至民爱仰之往往为立碑置生祠召拜鸾防侍郎同鳯阁鸾台平章事圣厯三年卒赠文昌右相諡文恵中宗立赠司空睿宗立追封梁国公子光词仁杰荐为地官员外郎以称职闻厯淄许贝三州刺史母防夺为太府少郎固让睿宗嘉其诚许之　按仁杰荐张柬之为相卒成反正之功故其説武氏迎复庐陵王一事史传莫不艳称恭绎通鉴辑览】
　　【御批则知姑侄母子之喻已先发之于李昭徳而东之被荐时年已八十余幸而后世以成其功而终仁杰之世唐祚实未尝复也故于嗣圣十七年仁杰之卒特书曰周一字之斧钺真可使托言调防委蛇乱朝者无可借口兹故举其厯仕之绩而于説武后语从畧】武度【并州分水人仕彠兄子补相州司兵叅军永徽中父卒自徐州被髪徒跷趋丧所负土筑营晨夕号泣日食蔬素芝产庐前狸扰其旁髙宗下诏褒美旌其门】武平一【名甄以字行颖州郡王载徳子也通春秋工文辞武后时畏祸隠嵩山屡诏不应景龙中为考功员外郎太平安乐公主各立党相毁帝患之平一上书极论帝美其忠切平一见宠中宗尝因诗颂规戒明皇立被谪而名不衰】武攸绪【武后兄惟良子也恬淡寡欲好易庄周书少变姓名卖卜长安市得钱辄委去累官鸿胪少卿武后时固辞官庐岩下如素遁者后遣其兄攸宣敦谕卒不起盘桓龙门少室间市田颖阳使家奴杂作自混于民中宗即位以安车召拜太子賔客苦祈还山后诸武之祸惟攸绪不及】王维【字摩诰太原祁人九嵗知属辞与弟晋齐名资孝友开元初擢进士厯监察御史母丧哀毁几不欲生累迁尚书右丞维工草隷善画名盛开元天寳间与裴迪赋诗相酬为乐实应中代宗语缙曰朕于诸王座间闻维乐章令传几何缙裒集数十百篇上之】李憕【并州文水人少秀敏举明经髙第累官给事中失李林甫意出为河南少尹天寳初为京兆尹杨国忠恶之改光禄卿东京留守安禄山反与卢奕达奚珣缮城垒励士卒将遇贼西锋帝闻防礼部尚书禄山渡河憕坚守城防死之赠司徒諡忠懿河洛平再赠太尉子源以父死贼守常悲愤不仕自营墓为终制时时偃卧埏中长庆初年八十李徳裕表其至孝诏以源为谏议大夫】王纬【字文卿并州太原人举明经厯长安尉大厯中与李泌俱为路嗣恭判官嗣恭欲杀李泌纬觧免泌执政进纬给事中浙江観察使缺泌以纬清而忠能恵飬民请遣纬帝可之果称职贞元十年加御史大夫兼诸道塩铁转运使裴延龄以诸道负钱四百万缗献为羡钱纬奏此诸州经费忤延龄意改检校工部尚书】王仲舒【字中并州祁人贞元中贤良方正髙第拜左拾遗徳宗欲相裴延龄与阳城交章言不可改右补阙迁礼部考功员外郎奏议详雅省中伏其能无和初为吏部员外知制诰杨慿得罪无敢过其家仲舒屡存之将直慿贬陜州刺史改州徙苏州俱有恵政终江西观察使赠左防骑常侍諡曰成】武元衡【字伯苍平一孙举进士徳宗钦其才畧迁御史中丞常对延英帝目而送之曰真宰相噐顺宗时王叔文诱为党拒不纳宪宗立进户部右侍郎元和二年拜门下侍郎同中书门下平章事帝素知元衡坚贞有守信任异□相淮蔡用兵帝悉以机政委之王承宗李师道等恐使贼刺之元衡入朝被害帝闻震悼为不食赠司徒諡忠愍】武儒衡【字廷硕元衡从兄弟以庄词正色为宰相郑余庆所重累官户部郎中知谏议大夫事兼知制诰论议劲直有风节且将大用令狐楚忌而沮之迁中书舍人以疾恶太分明终不至大任卒官兵部侍郎】李光进【其先河曲诸部姓阿跌氏贞观中内属以其地为鸡田州世袭刺史朔方军光进与弟尤顔俱家太原以沉果称从马燧救临洺战洹水有功元和四年加检校工部尚书振武节度使赐姓以光宠之光进有至性母丧三年不归寝弟光顔先娶委以家事及光进娶母已亡弟妇籍赀贮纳管钥于姒光进命反之曰弟妇逮事姑且尝命主家不可改因持光顔泣乃如初】李光顔【字光逺初从河东马燧为禆将讨李懐光杨恵琳有战功又从髙崇文平剑南益知名元和元年讨蔡擢忠武节度使诏以其军当一靣光顔先颇贼裴度宣慰诸军还言光顔勇而义必立功韩挟贼自重恶光顔忠力乃饰名姝相遗光顔谢曰战士皆弃妻子冒白刃奈何以女色为乐天子于光顔恩厚誓不与贼同生将卒数万皆感泣气益励蔡平加检校司空厯义成邠宁鳯翔诸郡莭度使敬宗初拜司徒河东度使卒赠太尉谥曰忠光顔性忠义善抚士其下乐为用故数立勲云】温造【字简舆佶子性嗜书隠王厓山夀州刺史张建封以书币招礼造往从之李希烈反建封奉诏命造往幽州説刘济济流涕愿効死节复隠东都乌重允奏置幕府长庆初以京兆司録为幽镇宣谕使以祸福开谕刘总入朝还迁殿中侍御史夏州节度使李祜违诏进马造劾之枯瞻落累迁御史中丞弹击无所回畏终礼部尚书子璋以父荫官大理丞阴平吏盗官物而焚其帑璋刺得其情擢侍御史累迁京兆尹同昌公主薨懿宗主医无状者系亲属三百余人璋与刘瞻极諌贬振州司马仰药而死】狄兼謩【字汝谐仁杰族孙及进士第辟襄阳使府刚正有祖风授左拾遗数上书言事累迁御史中丞江西观察使吴士矩擢用上供钱数十万兼謩劾奏之士矩贬蔡州别驾官至东京留守乃卒】李昌让【字后已憕之孙性方毅有守寳厯初迁右拾遗淮南节度使王播以钱十万市朝廷懽求领盐銕景让诣延英极论不可遂知名大中中为御史大夫威肃当朝拜西川节度使丐致仕或谏公亷洁无素储不为诸子谋耶景让笑曰儿曹讵饥死乎书闻辄还东都以太子少保分司卒谥曰孝弟景温累官尚书右丞卢携当国其弟隠由博士迁水部员外郎材下资浅景温不许赴省众韪其正】温廷筠【字飞卿彦博裔孙少敏悟工辞章与李商隠皆有名号温李数举进士不第徐商镇商阳署为巡官不得志后迁随县尉卒】温廷皓【廷筠弟咸通中署徐州观察使崔彦曽幕府厐勋反以刀胁廷皓使为表求节度使廷皓绐曰表闻天子当为公信宿思之归与妻子诀明日复见勋索表廷皓倨答曰我岂以笔砚事汝耶其速杀我勋囚之彦曽死亦遇害赠兵部郎中】王凝【字成庻并州晋阳人曽祖翊厯山南东道节度使代宗目为纯臣世称谨亷卒谥忠惠凝举明经进士皆中厯代省寖知名擢礼部侍郎不阿权近出为商州刺史干符四年迁宣歙池观察使时王仙芝之党屠建德势益张凝遣将缀贼城守严贼不能犯防大星直寝廷坠术家言宜上疾不视事以厌胜凝以一方无赖誓与贼相存亡不敢脱祸既而贼去未几卒赠吏部尚书諡曰贞】王重荣【太原祁人用父任为列校与弟重盈皆以毅武冠军累迁河中节度使与杨复光李克用讨平黄巢以功检校太尉同中书门下平章事封琅琊郡王】五代唐李嗣昭【汾州太谷人本姓韩李克用使弟克柔养为子常从用兵梁军围太原克用谋走云州李存信劝奔辽嗣昭力争以为不可昼夜出竒兵击梁军梁军解去是时镇定皆已絶晋附梁孤城被围者再嗣昭力战之功为多天祐初为昭义军节度使拒战有功十九年从庄宗击辽师于望都辽师圉数十重嗣昭以三百骑决围取庄宗以出寻讨张文礼于镇州为贼射中脑卒】唐张宪【中晋阳人少好学累官东都副留守精于吏事甚有能政郭从韬代蜀荐宪可任宰相宦官伶人不欲宪在朝乃以为太原尹北京留守赵在礼作乱遣人以书招宪宪斩其使明宗入洛永王存霸奔太原宪左右教宪拘存霸奉表明宗劝进宪涕泣拒之卒与存霸俱死】汉郑仁诲【字日新太原晋阳人事母以孝闻汉高祖为河东节度使周太祖居帐下时过仁诲有疑从质问仁诲所对不阿太祖破李守贞于河中军机多所叅决官至枢宻使谦谨不伐为士大夫所称卒封韩国公谥忠正】韩通【并州太原人以勇力闻周祖知通谨厚委以心腹筑城濬渠御辽着功绩累官检校大尉同平章事宋太祖至陈桥为诸军推戴通在殿阁闻变遽归军校王彦升逐之为所害妻子皆死诏赠通中书令】李筠【并州太原人善骑射晋开运末辽众数万据常山筠以控鹤指挥使败走之入周累官招义军节度使加同平章事复以击退辽师功加兼侍中宋太祖受周禅遣使谕筠筠延使者置酒遽索周祖画像悬壁涕泣不已杀泽州刺史张福据其城引兵南向太祖破筠众于泽南列栅围之防其城筠赴火死】宋王溥【字齐物并州祁人汉干祐中举进士甲科为秘书郎周广顺中累拜中书侍郎干章事宋初累迁太子太师太平兴国中封祁国公卒赠侍中谥文献溥性寛厚好汲引后进其所进荐至显位者甚众尝集蘓免防要及崔续防要补其阙漏为百卷曰唐防要又着五代防要三十卷又有集二十卷子贻孙字象贤博闻强识端拱中右仆射李昉求郡省百官集议旧仪贻孙具以对时论许其谙练云】药元福【并州晋阳人晋开运初辽人围魏郡元福以左千牛卫将军与慕容邺各领三百骑左右驰突无不披靡明年辽兵复入元福与符彦卿等御之于阳城大战追奔二十余里迁威州刺史厯仕汉周皆有战功累官检校太尉宋初加太师卒赠侍中元福虽老筋骨不衰人或言其气貌益壮必大喜时称骁将】慕容延钊【太原人仕周以战功为北靣行营马歩军都虞太祖即位命延钊按治边境以镇静闻加殿前都防检同中书门下三品建隆四年为湖南行军都部署禽贼将汪端平荆湘加检校太尉子徳丰字日新厯知蔚庆延祚灵等州轻财好施厚享将士进颖州团练使及卒家无余财】王全斌【并州太原人宋初拜安国军节度诏葺西山堡砦不逾时而就干德二年伐蜀全斌为西川行营前军都部署蜀平被诉获罪责受崇义军节度观察留后开寳末为武宁军节度卒赠中书令全斌轻财重士不求声誉寛厚容众军旅乐为之用黜居山郡十余年怡然自得识者称之】郭从义【其先沙陀部人后家太原汉祖表为马步军都虞屡帅师破辽于代北开寳二年以太子太师致仕从义性厚重有谋畧多技艺尤为飞白书】张永徳【字抱一并州阳曲人曽祖丕尚气节永徳事继母以孝闻周祖时官至殿前都指挥使泗洲防御使刘崇引辽人来侵世宗亲战高平太祖与永徳各领牙兵二千分进大防降崇军七千从克夀州授检校太尉太祖即位加兼侍中咸平三年卒赠中书令】李万超【并州太原人防孤贫负贩以养母晋祖起并州万超应募以功厯肃鋭指挥使辽入中原万超屯潞州杀辽师推王守恩为帅汉祖令使宏肇统兵至潞语之曰得复此州公之力也吾欲杀守恩以公为师可乎万超曰杀辽使推守恩为社稷计尔若贼人自利非宿心也宏肇大竒之宋初累官左骁卫大将军】安守忠【字信臣并州晋阳人宋初为左卫将军淳化三年知宋州兼制置营田使卒守忠谨慤淡泊为治简静有威徳从征太原多与谋畧所至藩郡乐施与喜与士大夫游时论多与之】吴廷祚【字庆之并州太原人仕周为检校太尉宋初加同中书门下三品建隆三年为雄武军节度廷祚谨厚寡言性至孝居母丧絶水浆累日好学聚书万卷治家严肃子元扆字君华尚太宗女累官检校太傅性谨让厯藩郡俱有善政待賔佐以礼所得禄赐悉给亲族孤贫者】边光范【字子仪并州阳曲人为人谦退和雍有吏材起家榆次令开寳中拜御史中丞性至孝母病疽尝亲吮之】刘孝忠【并州太原人母病割股食母母病心痛剧然大掌中代母痛母寻愈后母死佣为富家奴得钱以葬富家知其孝行养为已子养父两目失明为砥之复能视太祖召见慰谕】李进卿【并州晋阳人晋天福中杜重威败安重荣于宋城进卿力战有功干徳二年伐蜀为归州路行营步军都指挥使防巫山砦下夔万二州蜀平録功拜侍卫亲军步军都虞卒赠侍中于延渥渥御辽有功终左武卫大将军】杨羙【文水人武力絶之周广顺中从征淮南以功擢铁骑都指挥使领白州刺史建隆三年升青州北海县为军以羙为军使干德初召还民数百为指阙乞留厯官保靖军节度使羙任气好施凢得赐予俸禄尽周给故旧亲戚及卒家无余财】侯赟【并州太原人宋初为诸卫将军先是朝廷岁仰闗中谷麦以给用赟掌其事三十年国用无阙开寳中厯知建安军扬徐二州刺史皆有善政太平兴国七年知灵州得邉士心在任十余年卒官】郭守文【并州太原人父晖从周祖征河中战死守文年十四居防哀毁宋初为西头供奉官宋太平兴国十五年秦州内附畨部骚动命守文抚谕西夏悦服后夏人扰攘守文帅师破之诸部畏慑相率来降银麟夏三州归附者百二十五族西邉遂寕厯官北面行营都部署卒赠侍中谥忠武守文沉实有谋畧颇知书每退朝习书百行出言温雅未】
　　【尝忤人意得俸禄赐赉悉犒羣卒死　之日家无余赀士民人卒等莫不流涕】袁继宗【其先振武人后徙并州开寳中伐广南为先锋以功迁供奉官太宗征太原预破鹰扬军先登防阵辽师入伐率兵击走与崔彦进破之于长城口杀获数万众雍熈二年从田重进攻辽取飞狐下灵邱平蔚州师还重进欲斩降卒后期至者继忠救免之淳化初迁引进使继忠长厚忠谨士大夫多与游前后赐赉钜万】
　　【悉以赏士卒家无余财】石曦【并州太原人晋祖弟韩王晖之子宋初官左骁卫大将军西人犯边曦率所领击破之斩渠帅十三人太平兴国四年知霸州兼部署陈廷山谋以平戌军叛入北边曦与侯延济定计擒廷山以献録功加领本州团练使终右龙武军大将军】杨业【并州太原人弱冠事刘崇屡立战功号为无敌太宗征太原得之大喜以为右领军卫大将军雍熈三年北征以潘羙为云应路行营都部署命业副之连防云应寰朔四州时辽太后萧氏领众十余万复防寰州业言辽兵势大不可与战防军王侁迫之业因指陈家谷口曰诸君于此张歩兵强弩为右左翼业转战至此即夹击救之不然无遗类矣羙即与侁陈谷口自寅至已侁使人望之以为辽兵败走欲争其功即引兵离谷口俄闻业败即麾兵走业力战自午至暮果至谷口望见无人即抚膺大恸仍力战身被数十创士卒殆尽犹手刃数十百人马重伤不能进遂为辽所禽不食数日卒帝闻之甚痛惜赠太尉大同军节度潘羙降官王侁除名业忠烈武勇有智谋练习战功御下有恩士卒乐为用朔州之败麾下尚百余人皆感泣不肯去无一生还者】杨延昭【业子本名延朗防沉黙寡言多戯为军陈业曰儿我毎征行必以从太平兴国中补供奉官厯官保州防御使高阳闗副都部署延昭有智善战出入骑从如小校号令严明遇敌必先身行陈克防推功于下在边防二十余年辽人惮之目为杨六朗及卒帝遣中使防榇以归河朔之人多望柩而泣子文广字中容讨贼张海有功授殿直范仲淹宣抚陜西竒之置麾下辽人争代州地界文广献阵图并取幽燕防未报而卒】王贵【并州太原人太平兴国二年为淄州刺史从潘羙北征攻沁州颇立战功及从杨业为辽兵所围亲射杀数十人矢尽张空弮又击杀数人遂遇害年七十三】丁普【其先幽州人徙居太原累官大将军倜傥有胆畧两平蜀盗大小数十战摧贼锋众推其勇颇通兵书阴阳六甲星书推步之术】武英【字汉杰太原人父宻与辽战没于望都英以战功厯泾原行营都监元昊入冦英与任福合诸将战张家堡斩首数十百敌弃羊马伪遁诸将皆趋利争进英以为前必有伏众不聴已而伏发福等既败英力战自辰至申矢尽遇害赠邢州观察使】尹宪【并州晋阳人太宗时以供奉官防府州屯兵与鄜州三族防攻岚州破敌千余众擒获知州马延忠防縁河诸砦堡朔州兵就宁武军获人马器甲甚众改防夏州兵就知夏州俱有战功后知定州卒】刘羙【字世济并州人真宗刘后之兄由三班奉职累迁洛苑使领勒州刺史在官咸之举其职子从广性谨饬喜交士大夫时颇称之从子永年仁宗尝问御戎防对合防书忠孝字以赐卒谥庄恪】呼延赞【并州太原人以材勇授骁雄军使从王全斌讨西川当前锋中数创以功补指挥使太平兴国初从征太原先登及堞而坠者数四面赐金帛奬之淳化中官至康州团练使真宗尝补军校皆叙已功或至讙哗赞独进曰臣月奉百千用不及半自念无以报国不敢更求迁擢众嘉其知分】阎守恭【并州榆次人刘氏平徙太原民于大名府因家焉闻郭进为太宗宠遇慨然曰吾自度岂不及进耶遂应募擢殿前押班明道中为永兴军兵马铃辖徙并代路守防性沉勇御卒严虽家居如对賔客常访求士大夫取郭进事师法之所得俸赐悉散予人】王贻永【并州祁人之孙性清慎寡言咸平中尚郑国公主厯徐州团练使知郓州皆筑堤御水患累拜同中书门下平章事贻永能拥权势在枢宻十五年无过失人称其亷静】髙若讷【字敏之并州榆次人徙家卫州进士及第累官防知政事强学善记精于天文兼通医书虽国医皆屈服皇佑中诏累黍定尺以制钟律若讷以汉货泉度一寸依隋书定尺十五种上之并损益祠祭服器悉施用有集二十卷】王信【字公亮太原人少勇悍大中祥符中盗起晋锋潞泽数州信应募籍军与其徒生擒贼七十人部使者保荐累官西京作坊使知保安军兼鄜延潞兵马都监始至之夕敌众豪数万薄城信领劲兵二千击退之官至步军副都指挥使卒】杨畋【字乐道并州太原人重勋曽孙知岳州累迁荆湖南路兵马铃辖嘉祜三年冬河北地震明年曰食正旦上疏宜早立皇嗣以答天意仕至龙图阁直学士畋出将家折节喜学问在山下讨蛮与士卒同甘苦遂破诸峒性清介自奉甚约及卒家无余赀】卢政【太原文水人为徳州兵马监押与讨贝州先登守者莫能亢大军乗之以入南征侬知高亦有功累官武秦军节度使时年七十三能上马踊跃观者壮之】赵宻【字防叔太原清源人政和中用材武试河北队将金兵防扬州士民数万从乗舆渡江宻露立水濵麾舟济之从张俊征战屡立功迁龙虎卫四厢都指挥使隆兴三年进少保　按清源本传作清河但宋志太原无清河河字误今改正】金李汾【字长源太原平晋人为人尚气跌宕不羁善读史工诗雄健有法举进士不中用荐为史馆书写寻上书言时事不合去客唐邓间死时年未四十】刘昻【字子昻兴州人大定进士高曽以下七世登科昻天资警悟律赋自成一家诗得晚唐体官上京留守判官卒】郭文振【字振之太原人承安二年进士累官辽州刺史兴定二年太原不守以文振权元帅左都监行河东北路元帅府事文振招降太原东山二百余村迁老防于山寨得壮士七千分驻营栅防防秋获寻与张开合兵复取太原封晋阳公文振有材畧屡上疏言军国事朝廷不能用】赵益【太原人元兵入境合土豪保聚山陜屡战有功晋阳公郭文振署为寿阳令驻兵榆次重原寨率众収复太原获老防二万余口以出升太原治中擢同知府事兼招抚使元光元年八月元兵大至攻城不可支乃焚府库杀妻子沉符印于井遂自杀】王渥【字仲泽太原人性明俊博学善谈论长于词赋登兴定二年进士第为时帅所知故多在兵间后辟宁陵令有治绩入为尚书省令史使宋应对敏给宋人重之】刘海【兴州人举进士第一仕至河南尹死国难】元郝和南巴图【太原人通译语善骑射太祖遣使宋往返数四以辩称从南伐善战所在有功太宗于行在所命解衣数其疮痕二十一嘉其劳追拜宣德西京太原平阳延安五路万户卒赠太保冀国公谥忠定　郝和南巴图旧作郝和南防都今改】张德辉【字耀卿冀宁交城人少力学史天泽开府真定辟为经厯官资其筹画世祖在藩邸深器重之呼其字而不名及即位以为河东南北路宣抚使考绩为十路最入见疏急务四事迁东平路宣慰使有惠政至元三年叅议中书省事以老乞归德辉天资刚直愽学有经济毅然不可犯望之知为端人】刘宣【字伯宣其先潞人后徙太原沉毅清介居家孝友宣抚张德辉至河东见而器之荐为中书椽元至正元年入为户部郎中从丞相巴顔平江南诣阙上防书世祖亲问南征事称防赐器服宠嘉之累迁吏部尚书时将伐交址及征日本宣上书切諌帝嘉纳其言延祐四年追封彭城郡公谥忠宪　巴顔旧作伯顔今改】王守诚【字君实太原阳曲人气宇和粹性好学从邓文原虞集游文词日进泰定初试礼部第一由秘书郎厯官至礼部尚书与修辽金宋三史至正五年使四川举劾精严为诸道最进河南行省左丞卒谥文昭】明周瑄【字廷玉阳曲人正统中以乡举除刑部主事寻迁郎中超拜侍郎奉命赈顺天河间饥民大举荒政光后赈二十六万五千给牛种各万余奏行利民八事还部救正寃滥甚多瑄官刑部久属吏不敢欺意主寛恕不为深文时称长者成化中迁南京刑部尚书令诸司主非防勘者母出五日狱无滞囚暑疫悉纵轻系者曰召汝则来及期无违令者卒赠太子少保谥庄懿】王鉴【字彦昭太原人景泰中进士授监察御史石亨乱政率同列廷论之下狱榜掠几死谪肤施知县有善政亨败陞延安知府】周经【字伯常瑄子天顺进士改庻吉士治中累迁户部尚书经悉按祖宗成宪寛逋缓征裁节冗滥四方告灾必覆奏蠲除毎委官监税课入多者与下考苛切之风为衰经刚介方正好强諌虽重忤防不恤官官贵戚皆惮而疾之防星变乞休中外论荐者至八十余疏咸报寝卒赠太保谥文端】王琼【字德华太原人成化进士为工部郎中以敏练称正德中累迁户部尚书明习国计转兵部制置周详盗不得逞中外倚赖宁王□濠反用王守仁督战立擒之嘉靖初谪戍寻以边境起督陜西三边军务吐鲁畨降服北冦逺遁边陲晏然人比之杨一清官至吏部尚书卒赠太师谥泰襄】杜蓁【阳曲人成化举人由城固知县陞南京户部主事以不附逆瑾夺官瑾诛起擢员外郎言行政事多可法乡评重之】薄彦徽【阳曲人治进士为南京御史论道士崔志端不可玷尚书正徳初八党窃柄偕同官极论其罪疏上而刘健诩迁已被逐复上疏乞留遂被逮廷杖除名】唐希介【字景贤阳曲人成化进士以工科给事中稽省真定等四镇储备尽得宿以闻权幸见嫉谪四川石柱宣抚使经厯累迁陜西按察使司皆有善政中官不便搆诸逆瑾遂罢归】张文明【字应奎阳曲人正徳初进士以御史巡按陜西车驾幸延绥驰疏极谏不省既而文明朝行在忤司礼太监张忠辈下诏狱谪官世宗立召复故官寻出为松江知府卒巡按御史马録颂其忠诏赠太常寺少卿】冦天叙【字子惇榆次人正徳进士授南京大理评事厯寺副谳狱多所平反迁宁波知府有声擢应天府丞武宗南巡江浙等怙宠为虐天叙力与之抗民得不困嘉靖初厯抚甘肃陜西以御冦功擢刑部右侍郎改兵部卒家贫丧事不具】解一贯【字曽唯交城人正徳末进士除工科给事中嘉靖元年出覈牧马草埸凡内臣勋戚所据庄田率归之民帝为后父陈万言营第极壮丽一贯力请裁节寻进史科都给事中张璁桂蕚同挤费宏复偕同官力抵之竟谪开州判官卒】周鉄【字汝威榆次人嘉靖初进士厯御史监视十库严杜侵蚀巨珰敛手累迁左春坊清纪郎兼翰林院侍读寻以言事谪官起国子监丞迁吏部主事并与王与林发严嵩私事谪河间府通判已复裭职里居出入徒步肃然若布衣海内皆知其名穆宗立赠光禄少卿】李敏【字钝甫榆次人嘉靖中进士选庶吉士改刑科给事中以论救杨守谦廷杖谪官起礼科给事中又以不与醮坛被杖累迁顺天府尹自陈归里卒于家】万自约【太原卫人万厯进士为刑科给事中改户部前后劾罢两尚书两都御史一翰林学士厯光禄少卿适倭犯朝鲜主兵事者谋以封贡欵之抗疏力争累迁顺天府府尹以停罢大内所索珠寳贬官】王元雅【太原卫人万厯进士厯官都御史巡抚遵化崇祯二年城防死　本朝乾隆四十一年　赐谥节愍】郑宗周【字伯忱文水人万厯进士为监察御史列首辅芳从哲奸状光庙崩累疏请正李可灼崔文升妄投药剂之罪与杨涟左光斗并称忠鲠崇祯初迁太仆寺少卿厘辽蓟诸镇宿擢兵部右侍郎巡抚天津辽东民之徙内地者加意绥辑以母丧归不复出宗周遇事可否力持不少屈其貌清乃若不胜衣者】张鳯竒【阳曲人崇祯初永平知府城防饮药死门内十余人皆殉节后赠太仆寺少卿　本朝乾隆四十一年赐谥烈愍】胡玉琴【兴县人父博娶闗氏生尚黙继娶甄氏生玉琴甄疾卒兄弟庐墓父】
　　【卒玉琴复卢墓哀思竟死墓侧】朱慎镂【晋府宗室摄灵邱郡事崇祯末贼防太原冠帯祀家庙驱家人入庙焚之自投防火死　本朝乾隆四十一年　　赐谥烈愍】杨方生【字尔桢阳曲人闯贼之变两弟被执方生闻之急诣贼曰我杨氏家人某有事当任与弟无与贼因释其弟囚之两月几死后得脱防弟当行戍方生求代不得乃偕弟行左右之以及其归】
　　本朝胡全才【字体舜文水人明季进士以职方主事赞画李建泰军至真定率所部百人为疑帜于固闗防贼不敢逼顺治初迁陜西汉羌道平贺珍及川孽张定国擢佥都御史巡抚宁夏犹亲勦山砦杀贼一万四千余人而去四年平夏于贼十年巡抚勋阳平勋阳贼擢湖广总督卒赠兵部尚书谥勤毅】甄于廷【兴县人兄懐延与邑豪赵姓隙顺治九年赵党数百人猝至围堡门曰弟缚甄懐廷孙奕□二人来即解去孙亦隙于赵者也郷人防孙下赵钻刃刺之懐廷将下手廷力挽求代争乆之乡人感泣乃下于廷赵熟视曰非也于廷恸言状赵感动投刃而去】常大忠【字二河交城人顺治壬辰进士为山知县擢保定同知皆有善政在保定朔望必拜杨忠愍庙建忠烈祠以祀甲申尽节诸臣卒官榇不能归众赙之乃行】李忠馥【字鳯石太原县人明天启举人为孝亷五十年未尝入官府巡抚御史荐之辞不赴甲申防贼遣人授伪官怒曰尚不趋召肯为贼屈耶顺治四年姜瓖乱为令守画守御计县人赖之读书晚年益勤著作甚多】潘一桂【阳曲人鬻贩事亲父好酒必醉醉必夜归执烛门扶之终身不改父殁庐墓人称潘孝子】王廷衡【阳曲人顺治初举武乡试第一为都司营中军姜瓖之乱贼攘太原晋祠镇廷衡缮攻且贼爇之熸焉　诏恤其家祀忠烈祠】傅山【字青主阳曲人自防读十三经诸子史如宿通者明】
　　【崇祯中袁继咸督学山西为巡按御史张振孙诬劾被逮山槖饘左右伏阙上书白其寃焉世竒作义士传比之裴瑜魏邵后为道士装医术入神有司以义见则见不然不见也康熈十六年徴聘至京以老病辞授中书舍人归山工分兼通金石篆刻画入逸品子眉字夀毛亦工画能作古赋】马电【字耀如太原县人补博学弟子屡周人急里人刘飬病亟以所积数十金寄电后养妻他适讼于官电曰刘言遗其子今子未十嵗若何县令曰第与之即投金还之又出数十金曰此数年来子钱也令益义之康熈癸未圣祖西巡幸其家雷率四世子孙跪迎赐坐问电年曰九】
　　【十解赐御衣书秀眉二字扁其门】孙世荩【字丹台兴县人工文精骑射顺治初以教谕迁知崇仁县平大盗盗罗汉七抚按交章荐世荩以衰力请归子天秀好义郷里称之】张旺【字月宇兴县人少能挽弓十五石左右射吴耿搆逆以守备从援漳州复永定县从征尚逆先登车乗之城破调入闽勦山海禽渠冦授逰击复龙虎山及长泰海澄数县平金门厦门诸岛授左都督厯江西南瑞南赣总兵江南福建提督勦湖广红苗先登如少年时卒赠太子少保】贾士楚【阳曲人八嵗丧母每于父出泣下沾襟父返輙拭泪承顺及父卒事祖母冯氏继母李氏曲尽欢心数十年如一日】张云鳯【字建阁徐沟人八嵗哭母泪尽血流事父及继母色养父病同卧起二十余年比卒苫块饘粥被髪终三年】苏曰祥【徐沟人未十嵗哭母不絶声事继母如所生父病不解带二百日父及继母没皆手自筑坟庐墓三年邑人将闻诸官力辞】张继仲【清源人生未浃嵗而父商于外年十六父不归誓徃寻之道出闗东遇虎黙祷虎逡巡去明年果得父归乡称孝子】闫若璩【字百诗太原县人博极羣书考覈精当多著作尤嗜吟诗类张籍王建康熈戊午举博学宏词侨居淮安】周昌运【榆次人早孤育于祖母及长事祖母甚孝贸易京师忽心动曰祖母得毋疾乎遽归果病剧同妻王氏吁天泣祷翼日旋愈后复病卧床第者十余嵗昌运与妻谨侍之未尝少怠及卒庐墓三年】张星煜【榆次人早孤育于祖母及长事祖母甚孝祖母卒哀恸几絶须髪毕白】杨鉄【太谷人母病冒雪跪氷吁天哀祷及母殁庐墓三年乾隆八年　旌又同邑冀秉良天性仁孝好善乐施乾隆十年　旌表】张克容【徐沟人又同县李陞鳯苏防俱以孝义着闻乾隆年间　旌表】孙嘉淦【字谷斋兴县人世尽孙少有至性父天绣以事繋狱嘉淦奔走呼吁寻得防康熈癸巳成进士授检讨闻母病乞归侍汤药衣不解者五月及服阕陞国子监司业迁祭酒累迁刑部侍郎乾隆元年晋尚书总督直移制湖广厯任吏部尚书协办大学士卒谥文定入祀乡贤嘉淦潜心经学有志发明诸经皆有笺解】成元震【字东权文水人康熙戊子武举端重由徐州协守偹厯任至甘肃提督在职以整练闻抚营伍有恩威镇兖州日给催漕兵役以资粮遂着为例在甘肃安饬畨人奏改木厰水草地随事适宜有益军屯多类此居家孝友闾里称之】牛名士【岚县人与妇谢氏俱以孝闻乾隆间　旌表】
　　流寓汉孟敏【钜鹿杨氏人客居太原荷甑堕地不顾而去郭泰见而问之对曰甑已破矣视之何益泰异之因勧令逰学十年知名三公俱辟并不就】三国魏杨俊【河内获嘉人避地并州本郡王象少孤时为人仆隶年十七八见使牧羊而私读书因被棰楚俊嘉其才质即赎象归为聘娶立屋然后与别】南北朝魏辛绍先【陇西狄道人世祖平凉州绍先内徙家于晋阳先是蓼泉之战父渊以所乘马援李歆而身死于难绍先三年口不甘味头不栉沐髪遂落尽于是常着垂裙皂帽】卢景裕【范阳涿人从兄仲礼据乡应西魏齐献武王驿马征景裕系晋阳狱后舍之使教诸子在舘十日一归家随以鼎食兴和中补齐王开府属卒于晋阳齐献武王悼惜之】李【勃海南皮人武定中髙祖令世宗简硕学以教诸子征诣晋阳时中山石曜北平阳绚北海王晞清河崔瞻广平宋钦道及工书人韩毅同在东馆师友诸王于讲授之暇览説文苍雅删正六艺经注中谬字名曰字辨】崔子约【清河人武定中与兄子曕俱谒晋陵寄居佛寺每凴几相对仪望俱华诸沙门窥视之以为二天人也】北齐杨愔【农华隂人正光中随父津之并州性恬黙好山水遂入晋阳西悬瓮山读书永安中津为并州刺史北道大行台愔随之任】李徳林【博林安平人皇建初诏捜剔人物追赴晋阳撰思春赋一篇世称典丽】唐张后【苏州昆山人尝从父在并州以学行见称时髙祖镇太原引居宾舘太宗就受春秋左氏传义师之举后首赞之】段志元【齐州临淄人从父客太原以剽果诸少年畏之甚为太宗所识义兵起募得千余人授都督抚军头】李白【兴圣帝九世孙天寳中客并州有太原旱秋诗晋祠尤为亟游地尝见郭子仪竒之子仪犯法白为救免】崔从【清河武城人与兄能偕隠太原山中力学防嵗饥拾橡实以饭讲诵不辍怡然终日不出山岩如是者十年】刘巨敖【彭城人为太原晋阳令乐其土俗遂着籍太原之阳曲曰我为此邑人可也何必彭城】五代唐赵玉【蓟州渔阳人尝客沧州依节度判官吕兖刘守光破沧州牧兖亲属尽杀之兖子时年十四玉负之以逃至太原变姓名丐衣食以给同光初为藩郡从事当时燕赵之士以玉能存吕氏之孤翕然称之见宋史北汉世家】宋李琼【幽州人杖防诣太原与周祖等十人约为兄弟周祖与琼情好尤宻尝过琼见其危坐读书因问所读何书琼曰此阃外春秋也周祖令读之谓琼曰兄当教我自是周祖出入尝防以自随遇暇辄读毎问难于琼谓琼为师入宋仕至右骑卫上将军】金张中孚【其先自安定徙居张义堡父逺宋封庆国公中孚以父任补承节郎侍父守太原金宗韩围太原其父战没中孚泣涕请寻父尸乃独率部曲十余人入金军中竟得父尸以还】明范济【元进士洪武中以文章举为广信知府坐累谪戍兴州宣宗即位济年八十余矣诣阙言八事帝命廷臣议之尚书吕震以为不足采帝曰所言甚有学识多契朕心当察其素履以闻震备言之帝曰惜哉斯人令乆奄行伍今犹足用震曰年老矣帝曰国家用人正须老成但不宜任以繁剧耳乃以济为儒学训导】
　　烈女唐李景譲母郑氏【早寡治家严肃身训诸子始贫乏时治墙得积钱母曰士不勤而禄犹灾其身况无妄而得我何取亟使闭坎景让为浙西观察使尝怒牙将杖杀之军且谋变母召景让廷责之曰尔镇抚方面而轻用刑一夫不寜岂特上负天子亦使百嵗母衔羞泉下何面日见先大夫乎将鞭其背将吏再拜请不许皆泣谢乃罢一军遂定】五代周李筠母【筠事母至孝毎怒将杀人母屏后呼筠筠趋至母曰闻将杀人可免乎筠遽释之】宋王禀妻孟氏【岢岚军人禀为太原总管靖康末金讷黙亨防太原禀死汾水中孟氏曰妻以夫为天夫死我何生为亦赴水死　讷黙亨旧作黏没喝今改】王履谦妻齐氏【大原人治家严肃克守妇道至正十八年贼防太原齐氏与二妇萧氏吕氏及二女避难于赵庄石岩贼且至度不能免顾谓二女曰汝家五世同居号为清白岂可亏节辱身以苟生哉长女曰吾夫已死今为未亡人得死为幸吕氏曰吾为中书右丞之孙义不受辱齐氏乃大哭与二妇及二女俱投崖死】元李益妻申氏【冀寜人至正二十年贼防冀宁申语益曰君当速去勿以我相累若贼入室必以妾故害及君矣言讫投井死益既免难再娶安氏居二嵗而益卒安氏泣谓诸亲曰女子一适人终身不改不幸夫死虽生何益乃自缢于柩侧】白氏【太原人夫弃家为僧白年二十留飬姑不去绩纴以供租赋夫一日还迫使他适白断髪誓不从夫不能夺乃去姑年九十卒竭力营画姑像祀之终身】武祺妻王氏【太原人祺为甘肃行省防政值冦入其家欲汚之王氏骂不絶口贼以刀劈首死】武氏女【名管缨太原人年十七未嫁至正间避兵山洞父被执管缨奔父所请以身代众释其父去又言井边有瘗金众掘得争取之女即投井后人乃名其井曰烈女井】明孔俊妻武氏【祁人正徳间流贼入祁缚俊连射六矢因胁武氏使从武氏大骂遂被剜目断臂以死时同邑又有段奎妻阎氏杨子秀妻田氏赵文茂妻髙氏王原妻郝氏张才玘妻范氏温廷美妻郭氏俱以被掠不从死】姬公辅妻常氏【太谷人正徳中被贼执去欲汚之常氏骂贼不从贼遂杀之时同邑王守贵女年十六亦以拒贼被害】李氏【兴县人李君璵之姑适李某君璵父巨富而君璵荡其产几尽父将死宻出二千金付氏曰子改行付之不改则与甥氏泣而受之宻藏于近村树下君璵父死数年益落魄氏数赒而激之君璵愧悔甚氏乃发金付君璵告之故君璵感泣献其半姑辞之君璵乃持归自励复至富氏死为成服】张大纪妻徐氏【岢岚人于嘉靖中俺答入冦阖家被驱北行大纪投崖死妻继之死妾武氏掷防儿岩下绐贼下马拉贼同坠岩死又武勋妻王氏年十七未娶冦乱被获大骂贼怒斫之裂其尸】郭宪妻王氏【阳曲人嘉靖中俺答入犯王氏被掠不从遇害继娶牛氏夫亡誓死乃散遗赀于亲族不食十四日而絶】李文杰妻梁氏【太原人嘉靖中遇寇掠不从斩其首血溅尺余尸行数步而仆　同时李永刚妻姜氏被执亦以不从死】仲显妻李氏【榆次人嘉靖中避冦王碧寨冦来攻寨掠妇女百余人北行惟李氏大骂曰安敢犯我遂从寨后投崖死又郭思徳妻安氏随思徳避冦思徳被害絷安与二女行中道俱乗间赴井而死】戴宛女【祁人隆庆初随母遇寇杀其母刼女欲汚女骂不从亦死之】王应璧妻郝氏【祁人隆庆初被冦掠迫之乗隙投井死】聂三妻曺氏【交城人天启初山贼啸掠被执欲汚之绐以他辞得间自经死】武氏【宗室庆成王妃崇祯末闯贼渡河妃闻之蓬垢不事栉沐宫媪问其故曰天之所壊人不能支待死而已贼至投井死】陈见妻孔氏【阳曲人孀居二十年闯贼陷城掠其家骂贼被害子妇朱氏孙性福并孙女俱投井死又同县李桂芳妻朱氏投井死防女侍婢皆从之】郝尧宰妻柴氏【阳曲人夫死守志闯贼逼城匿地窨中雠家引贼入柴恐被汚以铁噐自击其额流血仆地贼舍之不食三日死又同县王纮妻陈氏城破亦不食死】朱万夀妻于氏【阳曲人闯贼防城偕羣妇走匿夹墙失后众以为必获于贼及贼退得尸井中两脇俱有刀防寸许里衣绳缚数匝见者叹为真烈妇又同县李时春妻任氏骂贼触石死秦谦安康氏自刎死武瓒妻程氏自缢死其侄女亦投井死】朱新甄妻张氏【阳曲人新甄浦城知县李自成之变张氏被执绐贼取赀财乃乗间投井死又同县静海知县崔嗣逺妻黄氏率其妇于氏并女孙女侍女同死一井又诸生聂辉妻李氏城防投井水浅贼欲出之以头濡水死又裴润妻范氏侯三接妻髙氏等俱投井死】赵氏【太原人适阳曲罗某罗初娶妇时曽贷匪人金约与私之既娶匪人先匿寝室赵坚拒姑强之乃以他词防匪人于官稍绳以法已而逼如故赵遂断髪垢面刎死】侯化龙妻李氏【太谷人闯贼之乱与妇任氏侄妇王氏赵氏女五人及诸婢妾十三人俱投井死又同县李元芳妻员氏张孔教母孔氏并骂贼死】王一元妻李氏【榆次人崇祯末闯贼防城邑被执不屈受烙死又李母马氏骂贼投井死】张翀妻侯氏【太谷人流贼之变携夫妾王氏夫妹张氏避兵母家贼逼之侯投井死母李氏弟妻任氏夫妾夫妹暨婢妾辈十有三口胥从之　本朝顺治中　旌表】杨士龙妻孟氏【祁县人流贼逼其家胁以刃不屈夫与子俱被害骂贼死】刘祚龙妻王氏【清源人流贼逓城下氏偕婢投井死】惠贞旺妻安氏【交城人流冦乱夫被执年十九生女甫三月舅姑将避乱以携少妇有难色欲使更适人安闻啼哭终日卧女于床潜出缢死】康所里妻孙氏【兴县人流贼逼汚之不从骂贼求死贼不加刃挟之去至黄河岸投水死又同县刘文妻樊氏被执投崖死】
　　本朝申灿妻温氏【祁人姜瓖之乱夫妇被执贼杀灿挟温上马温怒骂之陞马遇害】闫士特妻冯氏【徐沟人夫亡濒死者再子甫五嵗姑勧以立孤苦守十年余子既长卒投井死又同县闫士妻刘氏年二十七夫故未百日自缢李星锦妻任氏年十九夫亡守节教子和梅能以孝举】李佩妻孙氏【交城人山西盗起与佩弟环妻曹氏相戒勿辱贼至并投井贼出之大骂复奋跃而入贼怒压以大石而死】郭超宗妻文氏【文水人贼至恐被辱投井死】李进选妻厐氏【榆次人早寡恶少逼之厐忿恚指裂其肤自投井死康熈四十三年　旌】郭命妻李氏【岢岚人强暴欲污之不从被执康熈五十三年旌】乔之珩妻康氏【兴县人年二十一夫亡逾年一子又　舅姑老而疾康孝养惟谨舅姑殁孑然苦节终身又同邑王氏不详其夫姓氏少寡子废疾守志不夺】闫环竒妻李氏【交城人防字环竒环竒出游不返及笄不肯改适自缢死】孟生蕙妻杨氏【阳曲八年十八夫亡无子欲殉姑慰之止寻以哀毁成疾其父延医视之辞曰死分也固晚矣卒不受医而死】王授基妻康氏【兴县人年十九夫亡遗服子立阅十余嵗为婚姻毕衰服哭奠夫墓归即自缢又孙云暵妻白氏夫亡二十年为子娶妇遂携奠夫墓曰子有室可延夫祀吾事毕矣一恸而絶】程尔洁女【祁县人年十六未于归父出与母及弟居　为强暴所逼不从而死雍正三年　旌】　刘士麒妻康氏【兴县举人康之元女少字士麒将婚而士麟癫乆益甚或议解婚女誓死不移之元喜而归之年十九侍疾四十年士麒死终身处女乂刘光荣妻王氏事三姑俱尽孝夫弟光世生五日而姑卒王代抚之乳汁自生光世苦病七嵗不释懐】宋发富妻刘氏【阳曲人有思少欲污之不从羞忿自缢同县康氏又傅荣妻陈氏谢俊妻武氏李昌妻刘氏韩云女润姐皆为强暴所逼不从自缢白万安妻胡氏殉夫自尽梁栋妻李氏贾鈜妻卢氏贾登仕妻赵氏赵钟秀妻萧氏炭良栋妻任氏马鹏鸿妻荣氏杨祥妻孙氏贾沛妻郝氏李廷翼妻张氏徐曲妻孙氏刘国瑄妻慕氏张绪妻贾氏李邺妻阮氏王春元妻郭氏侯贵妻张氏吴瑛妻冯氏崔世藩妻薛氏生员罗麟英妻武氏刘锡妻孙氏张玠妻史氏王莅妻李氏靳贵琏妻闫氏冯天禧妻靳氏蒋濬妻王氏皆以夫亡守节乾隆元年以来　先后】郝三姐【旌表太原人为邻人】
　　【调戯忿恚自缢又同县杨阿鳯妻畅氏以夫亡守节乾隆年　间先】张廷元妻刘氏【后旌表太原人以强暴　逼之羞忿自尽又同县】【节妇孟光瀛妻杜氏俱干　隆四】张贵生妻殷氏【十年旌表榆次人强暴欲诱汚之氏守正不从寻缢死同县烈妇李福妻张氏杨二黒旦妻李氏牛成防妻张氏许吉荣女顺姐儿节妇李作极妻厐氏闫士麟妻郭氏孝妇王氏朱邦妻侯氏郭正举妻马氏张国鼎妻齐氏白佳玉妻张氏王綍妻乔氏王檀妻赵氏张成美妻秦氏桑国华妻韩氏张信妻赵氏要化金妻王氏生员马乗智妻范氏郝建功妻赵氏俱以　夫亡】程崇婴妻赵氏【守节乾隆元年以来先后旌表太谷人青年早寡苦志守节乂同县节妇牛树徳妻韩氏张信妻赵氏孟敏妻吴氏李恭妻杨氏侯宣妻魏氏白焕妻程氏牛树铨妻孙氏监生何应大妻乔氏史尔辅妻郭氏胡显舜妻田氏烈女张翠女碰女　儿烈】王定邦妻温氏【妇冀　成妻李氏乾隆元年以来先后旌表祁人为强暴所逼不从被杀同县髙徳山妻孟氏亦以守正不汚羞忿自缢又烈妇吕振兴妻马氏烈女李永照九十儿节妇王保文妻汪氏渠天锡妻畅氏程存和妻胡氏郝如璧妻岳氏梁銂妻李氏郝九域妻连氏孟良材　妻冯氏孟玉玺妻王氏曹善行妻常氏　李惟】张光妻杜氏【梅妻张氏程师孔妻杜氏均是乾隆元年以来先后旌表徐沟人夫亡守志足不逾阃又同县李秀品妻王氏王贵妻杨氏常宏谟妻　续氏】宋氏【清源乡郭大盛妻张氏俱以夫亡守节　乾隆元年以来先后旌表交城人父早亡氏以身殉乾隆十七年旌表】
　　【尽节妇张竒杰妻王氏李麓妾韩氏李经芳妻张氏武玫妻胡氏薛应富妻石氏宋祖诚妻罗氏孙绳妻陈氏武生史圣明妻郑氏俱先后　旌表】王氏【文水人村思少欲污之不从而死同县杨占春妻陈氏张健妻王氏武景望妻李氏范尊光妻武氏李九叙妻康氏李九龄妻吕氏麻名杨妻韩氏副贡生某妻白氏宋绍殷妻王氏王廷弼妻郭氏王屏妻白氏俱以夫亡守节乾隆元年以来先后　旌表】刘圣基妻李氏【岚县人夫早亡矢志完节抚孤成立又同县刘安都妻李氏爼盛美妻刘氏范晫之妻牛氏范諌妻牛氏李本崔妻程氏郭万夀妻张氏俱以夫亡守节乾隆元年以来先后　旌表】赵挞儿【兴县人邻人郭某屡次调戏女羞忿自缢乾隆二十年旌表】
　　仙释三国魏尹軏【字公度太原人】甘始【太原人二人俱见晋葛洪神仙传】北齐阿秃师【晋阳沙门乍愚乍智时人呼为阿秃师齐文宣少时与诸童共见之厯问禄位至帝举手再三指天而已口无所言】释智满【太原人兴圣开山师尉迟敬徳礼智满云割絶他命敢问还否师云将军悔心天启之也若斋僧建刹何如曰一念善生获福无涯敬徳稽首拜施别业为梵宇髙祖赐额十方奉圣禅寺延智满居之见元主居实记】哲法师【太原人母曺氏尝梦日光满室因有娠及生有过人之才名重当世则天临朝屡征不起开元间自化于福聚寺】宋诸仙禅师【俗姓裴祁县人居幽仙寺一日午梦觉云河南好麦时三月中旬也徒众皆窃笈师乃出麦穂袖中示之众大异常游沛徽宗诏入朝赐号诣仙设防不食曰之云闻本寺钟声方食少顷果闻钟声上遣兵卫取钟其钟飞西崖今名陞钟崖逾百嵗髪尚黑不食百日而化】元印寳【榆次人俗姓康师妙聴禅师戒行甚髙后住持汾州法兴院坐游三日茶毗烈防中有金光获舍利数千粒眼舌胥备云人见寳于黄庐岭单骑西去云】宋徳方【号防云子隠居太原昊下观凿石洞七龛为修炼所至元七年赠元通披云真人】明板特逹【西域僧洪武初从胥恭王之国居浦光寺能驱雷雨役使神鬼封大国师圆寂获含利万余】昌海【太原人俗姓张氏礼了空为师与洪莲义金谈道人称三髙士旱祷辙应隠崛山刺血书五大部经百十三卷永乐中诏选赴京纂修大藏经一日更衣趺坐逝时年八十有二】义金【太原人俗姓张氏礼了空为师游金陵受戒衍曹洞明永乐中诏义经通校内典并三藏法授官勿就归故山】洪莲【太原人姓吴氏防孤事母孝母殁出家戒行卓越诣天龙洞刺血书五大部经文永乐中诏选注大明三藏经数校大藏经授典官恳请还山景泰初端坐説喝而逝】
　　土产铁【出太原诸县汉书地理志太原有铁官府志太原榆次俱出有冶】盐【出阳曲太原徐沟文水各县汉书地理志太原郡有盐官府志太原清源二县出】麻【出阳曲太谷各县元和志太谷其赋麻布】龙骨【出文城县唐书地理志出太原阳曲志太原府之土产出于二县唐书地理志太原府土贡礜石】【出榆次县三郝村　按唐书地理志太原府土贡铜铁镜马鞍熊鞹石铆柏实卜葡酒又岚州土贡麝香元和志太原贡石宻今并未闻至榆次产嵗充土贡而前志无闻今补入】















　　钦定大清一统志卷九十八
&lt;史部,地理类,总志之属,大清一统志,平阳府图&gt;
&lt;史部,地理类,总志之属,大清一统志,平阳府图&gt;
&lt;史部,地理类,总志之属,大清一统志,平阳府表&gt;
&lt;史部,地理类,总志之属,大清一统志,平阳府表&gt;
&lt;史部,地理类,总志之属,大清一统志,平阳府表&gt;
&lt;史部,地理类,总志之属,大清一统志,平阳府表&gt;
　　钦定四库全书
　　钦定大清一统志
　　平阳府【在山西省治西南六百里东西距二百九十里南北距三百二十五里东至泽州府沁水县界一百五十里西至陜西延安府冝川县界一百四十里南至绛州闻喜县界一百四十五里北至霍州赵城县界一百八十里东南至解州垣曲县界一百九十里西北至绛州稷山县界一百十七里东北至沁州沁源县界二百十里西南至隰州界一百九十里自府治至　京师一千八百里】
　　分野天文觜参分野实沈之次
　　建置沿革古帝尧所都禹贡冀州之域春秋属晋战国属韩秦为河东郡地汉髙帝元年项羽置西魏国二年属汉仍为河东郡地三国魏正始八年始分置平阳郡【三国志魏纪分河东之汾北平县置平阳郡】晋初因之永嘉三年为刘渊所都后魏太平真君四年置东雍州太和十八年罢孝昌中复置唐州建义初改曰晋州【按李吉甫元和郡县志髙齐武成帝于晋州置行台而北齐书隋书地理志皆不载】后周置总管府隋开皇初府罢大业初州废改郡为临汾郡义宁初曰平阳郡唐武徳元年复为晋州三年置总管府贞观六年府罢天寳初复曰平阳郡乾元初仍曰晋州属河东道【唐书方镇表兴元二年置晋慈隰节度使治晋州寻罢贞元四年置晋慈隰防御观察使元和三年罢以三州河中节度长庆二年置晋慈郡团练观察使治晋州太和元年升为保义军节度是年罢以二州河中节度】五代梁开平四年置定昌军贞明三年改建宁军后唐同光元年改建雄军宋仍曰晋州平阳郡建雄军节度政和六年升为平阳府属河东路金仍为平阳府天防六年升总管府为河东南路治所至元初曰平阳路大徳九年改晋宁路属中书省明洪武初复曰平阳府属山西布政使司
　　本朝因之山西省领州一县十
　　临汾县【附郭东西距一百四十里南北距五十三里东至浮山县界五十五里西至隰州蒲县界八十五里南至襄陵县界二十八里北至洪洞县界二十五里东南至翼城县界一百五十里西南至襄陵县界三十里东北至岳阳县界一百二十里西北至汾西县界一百八十里古为尧都春秋晋平阳邑汉置平阳县属河东郡后汉为平阳国三国魏为平阳郡治晋国之后魏太平真君六年并入禽昌太和十一年复置平阳县孝昌中为唐州治建义元年为平州治隋开皇初改为临汾县大业初为临汾郡治唐为晋州治五代因之宋为平阳府治金因之元为晋寕路治明为平阳府治　本朝因之】襄陵县【在府西南三十里东西距七十里南北距三十七里东至浮山县界五十五里西至乡宁县界十五里南至太平县界三十五里北至临汾县界二里东南至曲沃县界五十里西南至绛州稷山县界一百二十里东北至临汾县界十里西北至隰州蒲县界一百四十里战国魏襄陵邑汉置襄陵县属河东郡后汉因之三国魏属平阳郡晋及后魏因之北齐省后周平齐移禽昌县来治隋大业二年仍改为防陵县属临汾郡唐初属晋州元和十四年改属绛州太和元年又改属河中府五代因之宋初属晋州后属平阳府金因之元属晋宁路明属平阳府本朝因之】洪洞县【在府东北五十五里东西距八十五里南北距四十五里东至岳阳】
　　【县界三十五里西至隰州蒲县界五十里南至临汾县界三十里北至赵城县界十五里东南至浮山县界二十五里西南至临汾县界四十里东北至赵城县界二十五里西北至赵城县界三十五里周侯国春秋晋扬氏邑汉置扬县属河东郡后汉因之晋属平阳郡后省后魏太和二十一年复置建义元年初属永安郡隋属临汾郡义寜元年改曰洪洞唐属晋州五代因之宋属平阳府金因之元属晋寜路明属平阳府　本朝因之】浮山县【在府东南八十里东西距一百里南北距八十里东至泽州府沁水县界七十五里西至临汾县界二十五里南至翼城县界四十里北至岳阳县界四十里东南至泽州府阳城县界二百里西南至太平县界一百三十里东北至岳阳县界七十里西北至洪洞县界八十里汉襄陵县地魏晋间隶平阳郡后魏及齐为禽昌县地周于郭城县北置郭城县唐武徳二年置浮山县界晋州三年改曰神山五代因之宋属平阳府金大定中后曰浮山兴定四年史名忠孝元后曰浮山属晋宁路明属平阳府　本朝因之　按旧志浮山县魏晋及北魏齐周沿革不详而表内载北魏置葛城县考魏书地形志禽昌县有郭城初无置葛城县之文盖葛郭音近而讹县境在北魏时当为禽昌县郭城地非于此别置县也因补此注之阙井于表内改正而附证于此】太平县【在府西南九十里东西距六十里南北距五十五里东至曲沃县界四十里西至乡宁县界二十里南至绛州界三十里北至防陵县界二十五里东南至曲沃县界三十里西南至绛州界二十五里东北至乡宁县界三十里西北至乡宁县界三十五里汉临汾县地后魏太平真君七年折置防平县属平阳郡后周改曰太平隋初属晋州后属绛郡唐属绛州五代宋金元皆因之明洪武二年改属平阳府　本朝因之】岳阳县【在府东北一百二十里东西距一百六十五里南北距一百六十里东至潞安府屯留县界一百五十里西至赵城县界十五里南至浮山县界六十里北至沁州沁源县界一百里东南至泽州府沁水县界一百十里西南至洪洞县界二十里东北至沁源县界九十里西北至霍州界七十里汉置陭氏县属上党郡后汉曰猗氏晋省后魏建义元年置安泽县属义宁郡隋开皇十六年改属沁州大业初改曰岳阳县属临汾郡唐属晋州五代因之宋金属平阳府元至元四年省寻复置属晋宁路明属平阳府本朝因之】曲沃县【在府南一百二十里东西距七十里南北距七十里东至翼城县界】
　　【三十里西至绛州界四十里南至绛州绛县界三十里北至防陵县界四十里东南至绛县界二十五里西南至绛州闻喜县界五十里东北至浮山县界四十里西北至太平县界四十里春秋晋新田亦曰新绛汉置绛县属河东郡后汉曰绛邑县晋改属平阳郡后省后魏太和十一年改置曲沃县属正平郡隋属绛郡唐属绛州五代宋金元皆因之明洪武二年改属平阳府　本朝因之】翼城县【在府东南一百二十里东西距九十里南北距五十里东至泽州府沁水县界六十五里西至曲沃县界二十五里南至绛州绛县界二十里北至浮山县界三十里东南至觧州垣曲县界七十里西南至绛县界七十里东北至浮山县界六十里西北至太平县界五十里春秋晋都翼邑亦曰故绛汉绛县地后魏太和十二年置北绛县孝昌三年兼置北绛郡隋开皇初郡废十八年改县曰翼城属绛郡义宁元年置翼城郡唐武徳元年改郡曰浍州二年曰北浍州四年州废县仍属绛州天祐三年改曰浍州县五代仍曰翼城宋因之金兴定四年升为翼州元光二年又升翼安军莭度元初州废复曰翼城县属绛州明洪武二年改属平阳府　本朝因之】汾西县【在府西北一百八十里东西距九十里南北距一百十七里东至霍州界二十里西至隰州界七十里南至隰州蒲城界七十里北至灵石县界四十七里东南至赵城县界七十里西南至蒲城县界八十东北至灵石县界四十里西北至隰州界六十里汉彘县地后汉以后为永安县地北齐分置临汾县兼置汾西郡隋开皇初郡废十八年改县曰汾西属晋州大业初属临汾郡唐武徳初属吕州贞观十年属晋州五代因之宋属平阳府金贞祐三年改属霍州元因之明属平阳府　本朝因之雍正二年分属隰州九年还属平阳府】乡宁县【在府西南二百二十里东西距二百三十五里南北距一百二十五里东至襄陵县界一百三十五里南至陜西同州韩城县界一百里西至绛州河津县界九十五里北至吉州界三十里东南至绛州稷山县界一百二十里西南至河津县界九十里东北至隰州蒲县界八十里西北至韩城县界一百里汉临汾县地后魏延兴四年置昌宁县属定阳郡东魏分置中阳郡隋开皇初郡废属文城郡唐属慈州五代唐避讳改曰乡宁宋熈宁五年省入襄陵郡元祐元年复置还属慈州金属吉州元至元三年省入吉州后复置明属平阳府吉州　夲朝雍正二年属吉州乾隆三十七年改属平阳府】吉州【在府西一百七十里东西距一百二十里南北距一百五里东至隰州蒲县界六十里西至陜西延安府冝州县界六十里南至乡宁县界三十里北至大宁县界七十五里东南至乡宁县界三十五里西南至乡宁县界五十里东北至蒲县界一百二十里西北至冝川县界一百二十里汉北屈县地属河东郡后汉因之晋改属平阳后魏延兴四年改属定阳县兼置定阳郡属汾州东魏太平元年于郡置南汾州后周改汾州北齐复曰南汾州周曰西汾州置总管府隋开皇元年改为武成郡三年郡废四年府废十六年改为耿州十八年复曰汾州改县曰吉昌大业初改置文城郡唐武徳元年复为汾州五年曰南汾州贞观八年改为慈州天寳元年复曰文城郡乾元元年复曰慈州属河东道后唐改吉昌县曰吉乡宋初因之熈宁五年州废以县置吉乡军属隰州元祐元年复置慈州属河东路金天徳三年改曰耿州置文城郡军明昌元年改曰吉州属河东南路元至元二年省州治吉乡县入州属晋宁路明属平阳府　本朝雍正二年升为直州属山西省乾隆三十七年改属平阳府】
　　形势景霍以为城汾河洣浍以为渊【周语】被山带河天下要地【三国志杜几传】太行猗之首阳起之黄河迤之大陆扉之【桞宗元晋问】南枕河曲北渉汾水【王应麟诗地理考】
　　风俗其民有先王遗敎君子深思小人俭陋【汉书地理志】瘠多沃少是以伤于俭啬【隋书地理志】有温防克让之徳故其人至于今善譲【晋问】刚强多豪杰矜功名【乐史太平寰宇记】
　　城池平阳府城【周十一里有竒门四有濠明洪武初土筑景叅初甃甎　本朝康熈中重修乾隆十三年又修】襄陵县城【周五里有竒门四宋天圣中土筑明隆庆初甃甎　本朝康熈中重修】洪洞县城【周五里有竒门六池广三丈明正统中土筑隆庆初甃甎　本朝重修】浮山县城【周四里余门四有池唐长兴中土筑及明嘉靖中增筑　本朝康熈雍正中屡修乾隆十八年又修】太平县城【周三里有竒门五濠广四丈明正徳间筑嘉靖中甃甎　本朝康熈中修】岳阳县城【周三里余门二有池隋大业中土筑明万厯中甃甎本朝顺治康熈中屡修】曲沃县城【周六里余门八池广四丈明嘉靖中因旧址展筑】
　　【本朝康熈中屡修】翼城县城【周六里有竒门四有濠明崇祯中因旧址筑　本朝増修朝隆二十八年又修】汾西县城【周四里门四有濠宋太平兴国中筑明万厯中甃甎　本朝康熈中修雍正七年又修】乡宁县城【周三里高三丈门三池深广各二丈宋皇祐初改筑明嘉靖间増筑万厯间甃石本朝康熈初重修筑防城石堰】吉州城【外城周四里髙三丈五尺门四南临山涧无池内城周一里二百九十歩明嘉靖间石筑　本朝顺治康熈中重修乾隆二十二年重修】
　　学校平阳府学【在府治东宋绍熈中建在治前明嘉靖中秋建今所　本朝康熈中发帑重修雍正十年修入学额数十七名】临汾县学【在县治西旧在城外北坂下元徙至城中以晋山书院改建明洪武十一年复徙今防本朝康熈中发帑重建入学额数二十名】襄陵县学【在县治西南旧在城西北三里今大定初移建今址　本朝康熈中重修入学额数二十名】洪洞县学【在县治东北崇儒街元至元中建在县治后明嘉靖初改建今所　本朝顺治康熈中重修入学额数二十名】浮山县学【在县治西元至元中建明万厯初展修本朝顺治康熈中重修入学额数十二名】太平县学【在县治西唐贞观间建元至元中增建两序后废明洪武中重建　本朝顺治康熈中屡修雍正三年又修入学额数二十名】岳阳县学【在县治西偏元延祐中建　本朝顺治康熈中屡修入学额数八名】曲沃县学【在县治西宋庆歴中建在县治东南后废元大徳中改建今所　本朝顺治康熈中重修入学额数二十名】翼城县学【在县治西门内后唐长兴间建在县治南宋天圣八年改建今所　本朝顺治康熈中屡修入学额数二十名】汾西县学【在县治西元至元中建　本朝顺治康熈中屡修入学额数八名】乡宁县学【在县治西宋皇祐初建明嘉靖】【中重修入学额数八名】吉州学【在州东门外元延祐初建本朝顺治初重建康熈初增修入学额数十二名】平阳书院【在府城东闗外　本朝康熈五十年建又慎交书院在洪洞县治东南雍正二年建神山书院在浮山县治东康熈六十一年建龙门书院在太平县西门外康熈五十七年建乐昌书院在曲沃县学东乾隆十二年建文成书院在吉州南一里锦屏山明正徳初建各州县并设义学社学　按临汾县旧冇晋山书院在府治北正谊书院在东闗外襄陵县旧有姑汾书院在学内明建洪洞县旧有丽泽书院相观书院俱在县东北隅明建讲学院在学东南　本朝康熈中建翼城县旧有翔山书院在县治东北明建扶风书院在西门外　本朝康熈中建今废】
　　户口【原额人丁十九万三千六百九十二更名屯丁三百十归并卫所各县屯丁八百六十一又滋生人丁七千八百三十四】
　　田赋【民田四万七千六百六十四顷二十六畆八分二厘零额征银四十四万四千一百二两四钱二分三厘四毫零粮三千五百七十六石二斗七升一合零屯田一千二百四十顷九十七畆六分九厘零额徴银三千八百一十两九钱三分四厘零粮四百九十一石九斗四升一合零　更名田九百七十六顷十二畆六分六厘零额徴银一千七百五十两二钱九分零　河滩地七十六顷九十七畆九分七厘零额徴银五十九两五钱一分四厘零谷二百七十石一斗一升八合零】
　　山川姑射山【在临汾县西隋书地理志临汾县有姑射山寰宇记临汾县有石孔山九孔相通深不能穷新志姑射山在县西三十五里即古石孔山也上有姑射莲花二洞其山南跨襄陵太平二县界　按姑射山旧引山海经姑射之山无草木多水注云山在平阳县西荘子所谓藐姑射之山也今考山海经内姑射山南水行三百里有北姑射之山又南三百里有南姑射之山是姑射一名而三未可専指又曰列姑射在海河洲中郭璞注云列姑射山名也山有神人荘子所谓藐姑射之山也陆徳明荘子音义云藐姑射山名在北海中据此二注所称姑射乃海中之山未必即指平阳境内第荘子又云尧见四子藐姑射之山汾水之阳似又指此山者要之荘周多寓言未可尽覈记载家正不必籍以数典耳】浮山【在临汾县东南相传洪水横流此山随水消长故名其北冈曰卧虎山郦道元水经注潏水北经浮山东元和志浮山在襄陵东南七里新志在县东南三十余里】平山【在临汾县西南水经注平水出平阳西壶口山元和志平山一名壶口山在县西八里平水出焉新志在县西南二十五里接防陵县界　按禹贡壶口两汉志尚书疏俱云在北屈县东南即今吉州境水经注以此为禹贡之壶口非也】矾石山【在临汾县西北五十里有石似矾故名】山【在襄陵县东三十五里平地隆然特起阡陌小石二涧出此其后为少石山上有石洞】崇山【在襄陵县东南四十里东接浮山南接曲沃翼城北接临汾县界其岭有塔一名卧龙山一名大尖山三交水出焉】夀星山【在襄陵县东南四十里俗名南岱山】桥山【在襄陵县东南四十里接曲沃县界山形峭防其东北支岭曰石牛曲沃县志桥山在县东北四十里中有石洞窈然无际山覆其上如桥然今省作乔】三磴山【在防陵县西南三十里其形三层故名雀水涧出此其后为盘龙山旁有摩云顶】九龙山【在襄陵县西南三十五里三磴山之南其山脊有九曲下有水曰九龙沟】九箕山【在洪洞县东十三里东北接霍山之麓状类箕南向者九故名】英山【在洪洞县西二十五里与姑射山相接】娄山【在洪洞县西三十里北接赵城县之罗云山】玉峯山【在洪洞县东北脉自九箕山来西临汾水】尧山【在浮山县东八里上有帝尧庙又南尧山在县东南五里北尧山在县东北二十里上俱有尧祠北尧山南有石坛三级名天坛坛东有龙井】中条山【在浮山县东四十里东接乌岭南通翼城北逹岳阳草峪岭俗称横岭去此山数里为佛岭山】羊角山【在浮山县南元和志在神山县东三十五里寰宇记唐武徳二年见神人于羊角山下因改县曰神山旧志谓之龙角山唐时改名去县三十余里南麓跨翼城县界东西两峯并峙髙出云表下有穴名珍珠洞深不可测东峯颠有泉曰华池流入潏水】黒山【在浮山县北四十里接岳阳县界涝水所出元和志黒山今名乌岭山在神山县东四十四里黒水出焉寰宇记一名牛首山】司空山【在浮山县东南　二十里其岭有穴出风名风穴山以上有司空庙改今名】鸣山【在浮山县东南二十五里寰宇记每欲雨此山飒然有声焉草木不动俗传为鸣山】银洞山【在浮山县东南四十里西北与龙角山相连旧传其下有金银矿及硃砂片绿其洞水南流逹翼城县界名金河】月山【在浮山县西南二十里南接卧龙山西距漫天岭】壶口山【在浮山县西南四十里一名蜀山绵亘数十里东连龙角西接崇山】汾隂山【在太平县南十里东西绵亘为县南屏】九原山【在太平县西南二十余里接绛州界相传即礼记所载赵文子与叔誉观于九原之处详见绛州】屏风山【在岳阳县东四里俗名挂榜山】雪白山【在岳阳县北四十里上多白石】三棱山【在岳阳县北五十里三峯并峙相近为鳌头山】莲花山【在岳阳县北七十里七峯并峙又北二十里为党家山皆霍山之支也】刁黄山【在岳阳县东南寰宇记在冀氏县东五十三里新志在县东南一百五十里髙八里长二十里接潞安府长子县界】鳯凰山【在岳阳县西北七十里一名露岩山顶有风洞有泉二道出其中】尖阳山【在岳阳县西北七千里崇冈峭壁旭日先照又灵石县东南七十里亦有尖阳山】绛山【在曲沃县水经注绛县南对绛山隋书地理志曲沃县有绛山元和志山在县南二十三里出铜铆新志在县西南二十里名紫金山东逹太行西极隘口盘踞百里其岭为四棱寨其东为景明山其西为郝家山又西为氷岩岩下有龙底泉】佛山【在翼城县东七十里】丹山【在翼城县北二十里一名丹陵尝产丹砂县之镇山也】蜀山【在翼城县北三十里相传旧铸钱处唐铜源监置此相近有七寳山久县东北二十五里有八寳山两山相对】小银山【在翼城县北四十里金大定时曾出银故名】浍山【在翼城县水经注浍水出翔高山亦曰河南山又曰浍山萧徳言括地志浍山在绛州翼城县东北元和志浍高山在县东南二十五里出鐡隋置平泉冶旧志山形似鸟翼又名翔臯山在县东南十五里后山有千佛窟】厯山【在翼城县东南七十里相传舜耕于此上有舜王坪西北属本县西南属绛州垣曲县东属泽州府阳城沁水二县为四县之交】乌岭山【在翼城县东北六十五里接泽州府沁水县界一名黒水岭有二岭相对曰东乌西乌其南有闗子河隋书地理志翼城县有乌岭山寰宇记在县东七十五里山南北有长岭岭上东西有通道穆天子传云钘镫即此也　按此即水经注之东泾山与浮山县之黒山各为一山中隔潏水不能相通因彼亦有乌岭之名或以为一山误也】覆釡山【在翼城县西北十五里俗名小绵山下有介之推庙又陵山在县西五里】圣水山【在汾西县西五十里有泉不竭】青山【在汾西县西六十里见寰宇记南入赵城西北至温泉总一百六十里旧名青山天寳六年改为汾西山亦姑射山之连延也新志一名姑射山在县西南六十里其山有莲花洞】啇山【在汾西县南六十有神祠】岱山【在乡寕县东十里】栢山【在乡寕县东十五里山多栢树】崿山【在乡宁县东三十里一名鄂山隋书地理志昌宁县有鄂山】高天山【在乡宁县东四十里峯峦峻絶高山羣出】车辙山【在乡宁县南三十里下有车辙泉】云邱山【在乡宁县南九十里】尖山【在乡宁县东南二十里孤峯特出】马头山【在乡宁县东南八十里南与绛州稷山县接界上有黄龙洞元和志在吕香县南六十里峭嶷如马首故名】林山【在乡寜县西南三十里林木森秀因名】两乳山【在乡寜县西南七十里元和志山有两岫望如乳形因以为名】塔子山【在乡宁县西南一百里上有云中寺石塔】高田山【在吉州东一百里跨乡寜县界极高峻一名髙天山】孟门山【在吉州西山海经孟门之山上多金玉下多黄垩泥石穆天子传北登孟门九河之隥淮南子龙门未辟吕梁未凿河出孟门之上名曰洪水大禹疏通谓之孟门水经注风山西四十里河南孟门山即龙门之上口也实为黄河之巨浸此石经始禹凿河中潄广夹岸崇深倾崖返捍巨石临危若坠复倚元和志俗名石槽在文城县西南三十六里河中有山凿中如槽东流悬注七十余尺州志在州西四十里壶口之北黄河中流】髙祖山【在吉州西三十里峯峦竒秀其上旧有汉髙祖庙因以名焉】锦屏山【在吉州南一里以山饶花木故名旧名挂甲山相传唐尉迟敬徳从征尝挂甲于此】吉山【在吉州北旧城半枕其麓俗传自古不被甲兵故名】风山【在吉州北水经注北屈故城西十里有风山上有穴如轮风气萧瑟习常不止当其冲飘畧无生草隋书地理志吉昌县有殿山元和志在吉昌县北三十里州志在州北九十里】庖山【在吉州北三十里周六十里东北而上又三十里至絶顶上有伏羲庙俗名人祖山】壶口山【在吉州西南尚书禹贡既载壶口汉书地理志北屈县禹贡壶口山在东南萧徳言括地志壶口山在慈州吉昌县西南五十里州志在西南七十里河势北来至此全倾于西崖奔放而下约五六百尺悬注萦旋有若壶然】寿山【在吉州西南半里中有观音洞又西有一山层次如龙名九龙堰】鸡山【在吉州东北魏书地形志翼城县有鸡亭唐书地理志翼城县有鸡山】石门山【在吉州东北隋书地理志文城县有石门山元和志在翼城县北六十里寰宇记在文城县北六十里其山石壁夹道如门因以为名按唐志谓之石鼓山】横岭山【在吉州东北元和志在吕香县西北六十里寰宇记在文城县东六十五里】明珠山【在吉州东北九十里】管头山【在吉州西北三十里接髙祖山树木数十里】分水岭【在临汾县西四十里西接隰州蒲县界南接襄陵县界水经注云天井水出东泾山其山南北有长岭岭上有东西通道盖即此】漫天岭【在临汾县北五十里里奥浮山县之龙角山东西相距】焦石岭【在襄陵县西十七里其石皆紫黄色】西左岭【在浮山县西十五里一名黄花岭以其地产芫花也南距月山西达府城横亘十余里】秦王岭【在浮山县东北四十里接赵城县界相传唐太宗与宋老生相距于霍邑从霍山东分兵诡道潜行至此率游骑转战于栢壁村故名】洪门岭【在岳阳县东八十里】草峪岭【在岳阳县东南七十里又东乌岭在县东南一百里】安吉岭【在岳阳县东北五十里】百草岭【在翼城县东南四十里多产药草】寳崖【在洪洞县东七里四壁巉絶俯临涧河明嘉靖二十年筑城堡于其上】洪崖【在洪洞县南一里许髙逾百尺近为涧水所囓渐徙而南】渗水崖【在岳阳县北六十里有水涌流通山而过至赵城县广胜寺山下涌出】石佛崖【在汾西县北三十里髙三丈许崖上凿大小佛像百余人霍州西南十五里圣佛崖上亦凿佛像】香炉崖【在乡宁县西北一百里濵河以形似名】龙澍峪【在防陵县西南二十里深七里许一名龙鬬谷又华池峪在县西十五里中有石洞】豁都峪【在乡宁县东一百三十五里一名官水谷通寰陵太平二县界】庄头峪【在乡寜县南少西为桑平峪俱通绛州稷山县界】青石峪【在乡宁县南一百里】三官峪【在乡宁县东南通太平县界】石门峪【在乡宁县东南通绛州界】安分峪【在乡宁县东南又马壁峪亦在县东南俱通绛州稷山县界】双栢朴峪【在郷寜县西南八十里有滴水崖峭壁万仭中有石洞上有清泉有文中子洞通绛州稷山县界】厐统峪【在绛寜县西南八十里通绛州河津县界】白石坂【在襄陵县西南三十五里姑射山南又南五里即乡宁县之豁都谷也山迳﨑岖明宏治十二年辟为大路吉隰诸属县皆由此赴省坂广丈有四尺亘千六百歩有竒自坂下而东里余有渠曰雀水搆桥其上】桃花洞【在太平县西北二十五里】观音洞【在翼城县东二十里一名菩萨厓】九仙洞【在汾西县东南六十里石壁峭立俯临汾水洞深莫测月夜輙有仙乐声】防坑【在曲沃县北四十里魏书安同传同进计魏主曰汾东有防坑东西三百余里迳路不通姚兴来必从汾西直临柴壁不如为汾西波汾西筑围以拒之魏主从之大败兴于防坑之南五代史王峻传刘旻攻晋州峻军出自绛州前绛报过防坑峻喜曰防坑晋绛之险旻不分兵阨之使吾过此可知其必败也】汾水【在府城西自汾州府介休县流入经灵石县西南入汾西县东又南入霍州西经赵城洪洞二县至临汾县西又南经襄陵太平二县又南入曲沃县西之南流入绛州界水经注汾水南入河东界又南过永安县西厯唐城东又东入彘水合又南经霍城东又迳赵城西南又南霍水入鸟又南迳杨县之西南过髙梁邑西又南迳白马城西又南迳平阳县故城东又南与平水合又南厯襄陵县故城西又南过临汾县东又屈从县南西流迳绛县故城北元和志汾河在灵石县北十歩在汾西县东三十五歩经霍邑县西二里赵城县西四里自赵城县东流入洪洞县自洪洞县界流入临汾县经太平县东二十九里又西南去曲沃县二十三里府志汾水自介休县流入径泠泉等镇直逼县城北合小河水环绕县西复转而东抵翠峯山下折而西南流迳汾西县东入霍州界又南入赵城县界又南至洪洞县西二里又南至府城西二里又南至襄陵县东一里又南至太平县东又南至曲沃县西十八里西南流至绛州界】潏水【在临汾县北有二源一出襄陵县东南崇山一出浮山县南龙角山俱西北流合涝水至临汾县北入汾水水经注潏水源出巢山北流迳浮山东又西北流与涝水合流迳高梁城北西入流于汾水元和志潏水今名三交水在襄陵县北十五里自防陵县流入临汾县寰宇记潏水一名巢山水源出防陵县东南又虏投交水在神山县南二十里出龙角山西桥山东北流入县即潏水也唐书地理志永徽二年刺吏李寛自临汾县东二十里夏柴堰引潏水溉田令陶善鼎治百金亦引潏水溉田浮山县志潏水源出龙角山行至交头河折而西流径汗水淀合济渍涧绕大义寺而北趋龙神沟厯下寨桥入汾】涝水【在临汾县北源出浮山县北里山西流合潏水至临汾县北入于汾一名黑水山海经牛首之山涝水出焉西流至于潏水水经注黑水出黑山西迳阳城南又西与巢山水防元和志黑水经防陵县北二十五里寰宇记涝水源出乌岭山俗名长寿水旧志涝水在临汾县北五里一名髙梁水一名髙河自浮山县东趋龙神沟会金水河又西至樊家荘去城八里亦名樊家河明嘉靖三十五年筑樊家荘石堰引涝水穿永利渠溉田二十余年渠坏万厯十八年复筑石堰名千金防流膏洞受水洞旁凿月池以潴蓄水开渠十三里引水溉田仍引入城内外莲池便民汲引并灌城濠】平水【在临汾县西源出临汾县西南平山东流至县西五里平湖湖又分流至防陵县界入汾一名平阳水应邵曰平阳县在平河之阳水经注平水出平阳西壶口山其水东迳狐谷亭北又东迳平阳城内又东入汾俗以为晋水魏书地形志平阳县有晋水寰宇记引冀州圗云平阳故县西南十五里有平水而晋水也】涧水【在洪洞县南有二源一出岳阳县东北安吉岭一出岳阳县西北金堆里合并西流至洪洞县南入于汾水经注涧水出谷逺县西山西南迳扬县霍山南又西迳故城北西流入于汾水旧志涧水在洪洞县南门外西流至城西南隅渐转而北环抱城郭明宏治十七年水溢侵塌城垣筑堤挿之长二百丈嘉靖二十二年甃石】龙谷水【在太平县南二十五里源出柴村名南柴泉南流入绛州界】雷鸣水【在太平县其源有二一在县西北十五里自蔚壁峪流经县西溉田一在县西北二十五里自豁都﨏流经县北溉田其源皆自姑射山来俱流入汾】弃波水【在岳阳县东元和志在和川县东八十歩】沁水【在岳阳县东北九十里自沁州沁源县流入县境又东南流入滭州府沁水县界水经注沁水自谷逺县南迳猗氏县故城东又南厯猗氏闗元和志沁水在冀氏县东一里和川县东十里】赤壁水【在岳阳县南西北流合涧水一名通军水】浍水【源出翼城县东南浍山下西经县南又西经绛县流经曲沃县南又西入绛州界左传成公六年晋韩献子曰新田有汾浍以流其恶杜预注浍水出平阳绛县南西入汾水经注浍水出绛县东翔髙山西迳翼城南又西南入黒水又西南与贺水髙泉水紫谷水女家水合谓之浍水之西南与绛水合括地志浍水出浍山北元和志浍水今名翼水在曲沃县南二里寰宇记在翼城县南二十里经曲沃县故城南西流合绛水】绛水【在曲沃县南源出绛州绛县西绛山下西北流至曲沃县南入浍水应劭曰绛水出绛县西南水经注绛水出绛县西北流注于浍括地志绛水一名白水今名沸泉元和志绛水出绛山东各悬流奔壑十许丈在绛县北十四里曲沃县南三十里县志绛水自绛县流入经景明山悬崖瀑布而下转流由石洞出名分水渠又清水在县南十里合绛县景明诸水北流入浍】天井水【在曲沃县北水经注天井水出东陉山西其水三泉共发总成一川西迳尧城南又西流入汾寰宇记天井水一名石捶水新志天井水在县北二十里源出卧龙山与温泉诸水合而顺流西入于汾葢即故天井水】黑水【在翼城县北源出乌岭山西流入浍水水经注黑水岭水渠源东北黒水谷西南流迳翼城北右引北川水西南入浍水】贺水【在翼城县东水经注贺水东出近川西南至浍交入浍新志源出县东南贺水村至县西南二十里入浍水】紫谷水【在翼城县东水经注紫谷水东出白马山白马川西迳荧庭城之南西出紫谷与干河合】髙泉水【在翼城县之南水经注髙泉水出东南近川西北趋浍交注浍】女家水【在翼城县西南水经注女家水出于家谷有范壁水出于壁下并西北流至翼城县合而西北流至浍交入浍】鄂水【在乡寜县东三十里源出高田山南至鄂谷旁东北穷涧水源所也西南流注于河县志源出鄂山之隂西南流迳县城东与罗峪水合又西北至县西八十里入黄河】罗峪水【在乡宁县东北三十里源出髙田山西南流迳县城东北绕县东南与鄂水合】豁都峪水【在郷宁县一百三十五里里毎大雨四山诸水皆会溉田甚广】羊求水【在州南水经注东出羊求川西迳北屈县故城南西流注于河寰宇记水去吉乡县五十三里州志在州南五十里】诸葛河【在浮山县北六里源出中条山西流为丞相河又西与南河会又西合黑水入汾南河在县南一里源亦出中条山自东南环城西北流至马台亦名马台河合丞相河又杨村河在县西二十五里源亦出中条山西北流至杨村与黒水合流入汾又金水河在县西南三十五里土人时于流沙中见金屑故名源出浮山下北流入潏水入汾】蔺河【源出岳阳县东北八十里东流入汾水】干河【在翼城县南史记白起传起渉河取韩安邑以东至干河水经注干河即敎水之支川也其水西与田川水合西北至浍交入浍】黄河【在吉州西从隰州大宁县南流入州界南迳乡宁县西南入绛州河津县界河西为陜西冝川县界水经注河水南过北屈县西河南孟门山其水崩浪万寻悬流千尺迄于下口有燕完水注之又南得鲤鱼水水南羊求水入焉又南为采桑津又南过皮氏县西又南过鄂谷旁元和志黄河北去吉昌县六十里北去昌寜县七十九里王应麟地理通释河至慈州文城县孟门山是为入龙门至绛州汾隂县合河之上是为出龙门口乡宁县志黄河自州南流入县西北百里经香炉崖又二十里至师家滩又五里至石鼻崖又二十里至李家集又三里至船窝镇又五里至高石崖又二里至桥子沟又三里至干柴陂又东南三十里至禹门为河津县界】清水河【在吉州南即古燕完南流水经注燕完水异源合舍西流注河州志清水河源出州东北流迳州南五十步合山涧诸水东南流注于河】县底河【在吉州东北四十里源出高田山下北流入隰州蒲县第一河】小水河【有四一在吉州东门外环门横流一在水东三官庙前一在锦屏夀山之峡一在州西五里曰蒲峪皆流入清水河】饮红涧【在防陵县南二十里下通二郎沟又雀水涧在县南三十五里源出三磴山】贾朱涧【在防陵县南三十五里源出乡宁县界豁都峪溉田七百余顷相近为洞子涧明宏治十四年疏濬又西王涧闗良涧在县西南四十里源皆出豁都峪可溉田】阡陌涧【在襄陵县东南三十里又小石涧在县东南三十五里源皆出龟山峪又焦家峪涧在县东南五十里源出卧龙山皆可溉田】漹沟涧【在襄陵县东南二十五里源出浮山县界明宏治二年疏凿又有长泊牛角二涧源亦出浮山谷皆可溉田】小潺涧【在汾西县东北五里东流入汾以声潺潺故名冬寒其水若汤尝有白蛇出没又名白龙池】济溪【在曲沃县南四里流出紫金山引溉园圃】八十里川【在岳阳县寰宇记在翼城县东三十里源出潞州长子县界发鸠山西南流入县界合沁水川长八十里故名新志在县东南一百六十里】善渊【在翼城县东北十里】沙渠【在襄陵县南三十五里按太平县界引流溉田东入于汾】高石渠【在防陵县北二里又李郭渠在县北一里中渠在县西南二里横渠在县西南五里皆引平水溉田东入于汾】涧源渠【在洪洞县东三十里宋天圣四年置堰赤沙河水灌田明嘉靖三年重濬又众议渠陈珍渠长涧渠沃阳渠先济渠皆在县东广利渠小渠园渠要截渠流泽渠晋源渠皆在县南诸渠俱引涧水溉田】南霍渠【在洪洞县北即霍水下流唐贞元间开又通霍渠一名小霍俗名北堰在县北五里宋庆厯六年开又副霍渠俗名南堰在县北三里明建文四年】利泽渠【在洪洞县北元中统间自赵城县卫店村置堰开渠汾水溉洪洞临汾二县田后渠壊明正统间复改引霍渠经城南合涧水溉田又通利渠在县西北三十里汾水西金兴定二年自赵城县开渠汾溉赵城及本县临汾田又兴利渠在县北半里引汾水溉田】新濬河渠【在乡宁县通志明万厯间知县彭万里新濬河渠十三道溉田三百三十五畆】金龙池【在临汾县西南平山下寰宇记刘渊筑平阳城不就募能城者赏之有韩媪者于野田得婴儿养之字曰橛儿谓媪曰母其应募我能城之竟如其言元海问其故橛儿遽化为蛇投入山穴露尾数寸使者斩之仍掘其穴忽有泉涌出激溜奔注与晋水合流东入于汾府志晋刘渊时金龙池下合诸泉东流分为上官河中官河下官河北磨河并庙后小渠共溉田三百六十余顷】夏水池【在临汾县西南寰宇记临汾县西南三十里有大池其水六畜不敢饮一名翻镬池水上有脂润旧志其水流合晋水入汾】永利池【在临汾县城东北隅宋庆厯三年引东山卧虎冈黄芦泉水入城为莲池金时淤废明洪武十三年汾河潨利渠水穴城注池名曰永利后又废万厯十八年间改引涝水入池】泊池【在汾西县东门内元天厯中间冬夏不涸流入汾】龙王池【在乡宁县东南半里许自石孔中流出西入鄂水引以溉田】黄芦泉【在临汾县东二十五里卧虎山下】澐泉【在临汾县东南二十里相传与济源相通旧名深泉金改曰亢泉元改金名有渠引水溉田上有澐泉神祠】嘉泉【在临汾县西十里周六十五步又马跑泉在县西南二十里深不可测又灰泉在县西南二十五里皆可溉田又霍州及岳阳曲沃翼城三县皆有马跑泉】灵泉【在襄陵县东平地涌出滙而为池虽旱不涸】娥英泉【在襄陵县西南十里丹朱泉在县西南二十里俱引流溉田】清泉【在洪洞县东十里一名尚家泉宋庆厯中郷人开渠流溉城东南地西流为副清渠溉城西南地又华池泉亦在县东十里一名甘露泉一名五龙池西入清泉】双泉【在洪洞县东二十里一出龙王沟一出小舌沟金明昌五年乡人引流溉田】普济泉【在洪洞县西二十里乂普润泉亦在县西】侯泉【在洪洞县南三十里又寳泉东坡小泉俱在县南三十里】英泉【在洪洞县西南二十五里英山西南麓水出石窦不盈不涸一名神泉】无底泉【在洪洞县东北十八里府志隂防水浊晴明水清人有溺者浮而不沉俗传为海眼】永惠泉【在浮山县东四里天坛山西麓】悬泉【在浮山县东北二十里西北流合黑水一名清溪】灵源泉【在太平县东北三十五里明嘉靖二十一年塞　本朝康熈十年濬】圣泉【在岳阳县东三里源出石中为石渠滙为二池又泽泉在县北二十五里又县北有神水其水常满数千百人饮之不涸不取不溢】下冶泉【在岳阳县东北二十五里出西山石崖下经下冶村流合涧水】温泉【在曲沃县东三十里一名龙泉一名七星泉】梦感泉【在曲沃县北桥山西麓府志昔有孝子思得甘泉奉母夜梦北壑中有水如饴明日探之果得居民引以灌田】拔劔泉【在曲沃县东南十五里又龙底泉亦在县东南十五里溢沟泉在县东南二十里金沟泉在县南十里皆引以灌田】钗股泉【在翼城县西十三里双泉并涌又县北氷清寨有神泉】沙泉【在翼城县东南十七里有二泉溉西尹东尹二村田西尹故渠壊宏治十三年重濬】洞泉【在汾西县东十五里洞深五丈余有清泉丈许不涸】饮马泉【在州城东文庙前从石孔中涌出流入州南清水河相传唐尉迟敬徳甞饮马于此】甘泉【在州治西深八尺味甘冽作酒醋最佳】暖泉【在乡宁县东门外百步严冬不冻南入卾水】温泉【在乡宁南半里许高山之阳湛然深碧沍寒弗氷西流半里许至昭逺寺从石龟口出滙而为池又西流折而北分溉田圃】剑泉【在乡宁县东南流入马壁谷入绛州稷山县界】马跑泉【在乡宁县东南八十里流入荘头峪入稷山县界】白云泉【在乡宁县西南一里出昭逺寺白云洞佛龛下嵗早祷雨輙应】柳渠泉【在乡寜县西南七十里源出柳朴渠流迳上马台涧中溉河津县田】屈家沟【在乡宁县北四十里相传即古产良马处】天井【在临汾县北汾水东】
　　古迹平阳故城【在临汾县之南帝王世纪尧都平阳于诗为唐国春秋晋羊舌氏邑左传昭公二十八年晋分羊舌氏之田以为三县赵朝为平阳大夫史记韩世家晋定公十五年韩贞子移居平阳又魏豹传汉元年项羽徙魏王豹于河东都平阳汉书地理志河东郡领平阳县应劭曰尧都也隋书地理志临汾郡临汾县后魏曰平阳并置平阳郡开皇初改郡为平河改县为临汾括地志平阳故城在晋州西南今平阳城东面是也尧筑寰宇记魏正始八年分河东之汾北十县置平阳郡晋因之刘元海位都此后魏太平真君四年置东雍州孝昌中改唐州建义元年又改晋州移故平阳城东北二十里白马城为治厯东魏北齐皆为重镇隋炀帝初州废又立为临汾郡仍移于白马城南一里义宁二年又改为平阳郡唐武徳元年改为晋州四年移治白马城贞观十二年移治所于平阳故城旧志唐以后平阳复移治白马城】白马故城【即今府治南北朝魏置水经注汾水又南迳白马城西魏刑白马而筑之故世谓之白马城今平阳郡治府志元魏及唐晋州皆治此　按寰宇记后魏于白马故城置禽昌县是今府治又即禽昌县也】襄陵故城【在今襄陵县东南十五里汉置县宋移治汾西宿水店后又移治晋桥即今治史记魏世家文侯三十五年齐伐我取襄陵徐广曰今在南平阳县汉书地理志河东郡防陵县应劭曰防陵在西北师古曰晋襄公之陵因以名县隋书地理志临汾郡襄陵县后魏太武禽赫连昌乃分置禽昌县齐并襄陵入禽昌县大业初又改为防陵括地志襄陵城在临汾县东南二十五里元和志襄陵县西北置晋州二十六里高齐省周平齐自临汾县移禽昌县于今治大业二年改禽昌为防陵寰宇记防陵县在州东南二十六里旧志宿水店在今县西南十里　按元和志寰宇记俱云县在晋州东南二十六里是移治汾西当在宋太祖以后也】扬县故城【在洪洞县东南十五里周时扬国春秋时晋羊舌氏邑汉置县及隋义宁初改洪洞左传防公二十九年晋司马女叔侯曰虞虢焦滑霍扬韩魏皆姬姓也又昭公二十八年晋魏献子分羊舌氏之田以为三县僚安为扬氏大夫汉书地理志河东郡扬县应劭曰扬侯国又扬雄传其先出自有周伯侨者以支庻初食采于晋之扬因氏焉扬在河汾之间水经注魏土地记曰平阳郡治扬县魏书地形志永安郡扬县二汉属河东晋属平阳后罢太和二十一年复后属治扬城旧唐书地理志洪洞县本汉扬县至隋不改义宁元年改为洪洞寰宇记故扬城春秋时国汉县城也洪洞县东南十八里县志城在县之东南范村】禽昌故城【在洪洞县东南北魏置县魏书地形志平阳郡禽昌县即汉晋之北屈也神防元年世祖禽赫连昌置禽昌郡太平真君二年改元和志禽昌故县在洪洞县东南二十四里　按今吉州乃汉晋之北屈相去殊逺地形志所载与元和志寰宇记不合盖神防时置禽昌郡在北屈真君时改县乃东徒至太和时又徙白马城】洪洞故城【在今洪洞县北六里括地志洪洞县以县有洪洞镇故名通典故城在今县北东魏北齐镇也元和志姚最序行记曰周建徳五年从行讨齐师次洪洞百雉相临四周重复控据要险城主张元静率其所部肉袒军门即此也】浮山故城【在今浮山县西南十里即古郭城北魏戍守处魏书地形志禽昌县有郭城元和志神山县西至晋州七十八里武徳二年仆射裴寂奏分防陵置浮山县因山为名至三年】
　　【因羊角山神人见又改为神山寰宇记其城东西高四丈南北二面絶崖险固周回五里金史地理志浮山县旧名神山大定七年改为浮山】泰平故城【在太平县北元和志太平县本汉临汾县地后魏太武于今县东北二十七里】【太平故闗城置泰平县周改为太平因闗名寰宇记隋治在今县东北三十里泰平故城是也唐武徳元年移于今治东北二十七里太平関】【城贞观七年移于敬徳堡今治是也旧志故城有二一为故城镇在县北二十五里即古闗城魏置县处一为北故县里在县东北三十里即】【隋时移治处】永安故城【在赵城县东北魏书地形志永安郡永安县正始二年治仇池壁寰宇记后魏正始二年于今赵城县东】【北十五里仇池壁置永安县寻移赵城东南三里魏末复还今霍邑县治】陭氏故城【在岳阳县东南一百里汉置县后汉改曰猗氏晋省刘聪复置魏建义初改置冀氏县徙治而故城废汉书地理志上党郡领陭氏县水经注沁水又南迳猗氏故城东刘聪以詹氏鲁繇为冀州治焉　按陭氏后汉志作猗氏与河东之猗氏县无异恐传冩之讹】冀氏故城【在岳阳县东南一百二十里后魏置县厯代因之元初改为猗氏后改为岳阳元和志冀氏县本汉陭氏县地晋省后魏孝荘帝于陭氏城南置冀氏县元史地理志岳阳本猗氏县至元三年省入岳阳县四年以县当驿路之要复置并岳阳县入焉后复改为岳阳县县志冀氏故城今名冀氏镇　按元改猗氏为岳阳县迁岳阳县旧治不在旧冀氏城也】安泽故城【在岳阳县西北寰宇记后魏孝荘帝于今岳阳县西七十八里安泽故城置安泽县属义寜郡隋开皇十六年改属晋州大业二年改为岳阳县】岳阳故城【在今岳阳县东宋移今治寰宇记隋大业二年改安泽为岳阳县以在太岳之南故名武徳二年移今治南三十三里东池堡贞观六年又移于今治又赤壁城在县西一里隋岳汤县治此旧志县东又有故县镇盖唐时县治　按元和志寰宇记俱云岳阳县在晋州东北一百五十里王存九域志云县在州东北九十五里是宋元丰以前又移治也】和川故城【在岳阳县东北九十里元和志和川县北至沁州七十里本汉谷逺县地后魏孝荘帝于今县南九里置义宁县隋开皇十八年改为和川大业二年省武徳二年重置宋史地理志平阳府和川县熈宁五年省为镇入冀氏元祐元年复为县元史地理志岳阳县至元四年并和川县入焉曹学佺名胜志和川废县今为和川镇】绛邑故城【在曲沃县西南晋新田地景公迁都于此亦谓之新绛汉置绛县后汉改为绛邑县后魏改置曲沃县移治左传成公六年晋迁于新田水经注晋居新田又谓之绛即绛阳也盖在绛浍之阳南对绛山西背二水括地志汉绛县本晋都新田在绛州曲沃县南二里因绛山为名元和志汉绛县在曲沃县南周勃为绛侯即其地也今号绛邑故城旧志城南对紫金山有中城有外城其南面为浍水冲没东西北遗址尚存肇域志云此城一名晋城其地至今产枣比他产者加重名晋枣】曲沃故城【在今曲沃县南元和志曲沃县西至绛州五十里后魏孝文帝于今县东南十里置曲沃县因今曲沃为名寰宇记周明帝移治乐昌城即今县南七里乐昌堡隋开皇十年又移于绛邑故城北即今治也　按古曲沃今闻喜县见杜顸左传注韦昭国语注史记索隠两汉及晋城志今之曲沃则古之新田也见括地志及文献通考通典以今之曲沃为春秋曲沃邑误】翼城故城【在今翼城县东十里晋故绛城后魏置新安县兼置北绛郡北齐省新安入翼城县移郡治左传隠公五年曲沃荘伯以郑人邢人伐冀又桓公八年曲沃伯灭翼后汉书郡国志绛邑有翼城杜预曰在县东八十里水经注浍水西迳翼城南诗谱言晋穆侯迁都于绛翼侯孙孝侯改绛为翼翼为晋之旧都也魏书地形志北绛郡孝昌三年置治绛县领新安县孝昌二年置隋书地理志绛郡翼城县后齐废新安新入焉元和志故翼城在翼城县东南十五里】北绛故城【在翼城县东二十里魏书地理志北绛郡领北绛县二汉晋曰绛后罢太和十二年复隋书地理志绛郡翼城县后魏置曰北绛开皇十八年改为翼城　元和志翼城县因县东古翼城为名旧志翼城县后唐长兴元年徙治王逢寨乃唐防昌中王逢讨泽潞时屯兵处即今治也北绛故城在县东今曰北绛村】小乡故城【在翼城县西二里魏书地形志南绛郡小乡县建义元年置有小乡城隋书地形志后周并南绛县入小乡县开皇十八年改曰汾东大业初省入正平唐书地理志义宁元年置小乡县武徳九年省入翼城寰宇记故汾东城在正平县东北一百二十里按后魏所置小乡县属南绛郡当在今绛州曲沃之间此则唐之置小乡县也】汾西故城【即今汾西县治北齐置旧唐书地理志汾西县隋末陷贼武徳初权于今县城南五十里申村堡置贞观六年移于今所旧志汾西县唐末迁徙无定宋太平兴国七年移归旧治即今治也申村堡今曰申村里在县南七十里】昌宁故城【在乡宁县西四十里魏书地形志定阳郡昌宁县延兴四年置元和志昌宁县西北至慈州五十里汉临汾县地后魏太武帝分置太平县孝文帝又分太平置昌宁县县志宋知县事刘舒重建文庙记曰乡宁古邑以附河多水患皇祐三年卜鄂侯故垒而迁治焉即今治也昌宁废县后改名西乡村今名全城岭又有泊城在县西三里亦乡宁故城盖县治自后魏至今凡再迁也】吉昌故城【即今吉州治元和志吉昌县本汉北屈县地后魏孝文帝置定阳郡并定阳县隋开皇十八年改为吉昌县贞观八年改置慈州县依旧属焉寰宇记后唐改吉乡避国讳元史地理志唐慈州宋置吉郷军金改耿州又改吉州元至元二年省吉乡入州】文城故城【在吉州西北六十里隋书地理志文城郡城在文城县后魏置旧唐书地理志显庆三年移故城县东北文城村宋史地理志熈宁五年即吉乡县治　置吉乡军使省文城为镇焉旧志文城唐天祐中避朱全忠父讳改曰屈邑后唐复曰文城】西河废郡【在临汾县西魏书地形志西河郡旧汾州西河邑孝昌二年为胡贼所破遂居平阳界还置郡又敷城郡天平四年置五城郡天平中置北五城郡兴和三年置定阳郡兴和四年置隋书地理志临汾有东魏西河敷城伍城北伍城定阳等五郡后周废为西河定阳二郡开皇初郡并废】西河废县【在洪洞县西南三十里魏书地形志西河郡永安县孝昌中置治白坑城隋书地理志临汾有后魏永安县开皇初改为西河大业初省旧唐书地理志武徳元年分洪洞置西河县贞观十七年省】合阳废县【在岳阳县东北魏置县北齐废魏书地形志冀氏郡合阳县建义元年置有合阳城隋书地理志后齐废冀氏郡又废合阳县入冀氏】新城废县【在汾西县西北隋书地理志汾西有后周新城县开皇十年省入县志县西北王提里有廻城云城二村即其故址】骐县废县【在乡宁县东南汉书功臣表骐侯驹防元鼎五年封又地理志河东郡骐县本侯国寰宇记骐汉县后汉省郷宁县东南约六七十里有马头山山形似马骐则马之俊者县因山故名】吕乡废县【在乡宁县西南八十里本后魏平昌县魏书地形志世祖置刑军县太和二十一年改曰平昌隋书地理志开皇初废后魏平昌县入伍城县元和志吕乡县至慈州一百二十里隋义宁元年于此置平昌县贞观元年改为吕乡因旧吕乡镇为名旧唐书地理志上元三年移治所于故平昌县南寰宇记周显徳三年省入乡宁县志西南八十里有城里村城址宛然盖即吕乡废城旧志讹为东南】北屈废县【在吉州东北春秋时晋屈邑汉置北屈县属河东郡晋属平阳郡后魏省左传荘公二十八年晋外嬖梁五与东闗嬖五言于献公曰蒲与二屈君之疆也杜预注二屈今平阳北屈县或云二当为北元和志汉书地理志河东郡领北屈县应邵曰有南故称北元和志后魏于北屈县南二十一里置定阳郡即今慈州治也宋白续通典慈州吉乡县汉北屈县今县北二十一里古城即汉理】五城废县【在吉州东北六十里北魏置五城县隋曰伍城唐改曰仵城魏书地形志五城郡五城县世祖名京军太和二十一年改旧唐书地理志仵城后魏置县取镇戍名也元和志仵城县西南至慈州五十八里寰宇记周徳三年并入吉乡县按魏志晋州又有五城北五城郡南汾州又有五城西五城郡并汾州之五城其名凡有五焉隋志临汾县有东魏五城北五城郡周废又蒲县有魏五城郡周末废元和志蒲县南魏五城郡是晋州之五城也又大宁县有魏五城县盖南汾州之五城也惟南汾州之西五城无考】高梁城【在临汾县东北左传僖公九年齐侯以诸侯之师伐晋及高梁而还二十四年晋公子重耳杀懐公于高梁史记郦食其传食其子疥封为高梁侯后汉书郡国志杨县有高梁亭杜预曰在县西南晋地道记有高梁城去扬县五十里叔向邑也水经注汾水又南迳高梁故城西故高梁之墟也竹书纪年晋出公三十年智伯瑶城高梁魏书地形志平阳有高梁城括地志高梁城在临汾县东北二十七里新志今县北有高河镇即古高梁也】武遂城【在临汾县西南史记秦本纪武王四年防韩冝阳渉河城武遂又韩世家防王六年秦复与武遂九年秦复取我武遂十六年秦复与我河外及武遂厘王六年与秦武遂地二百里】西平城【在临汾县西北四十里通鉴晋永嘉六年汉主刘聪以其子济南王为征西大将军筑西平城居之注西平城当筑于平阳西】干壁城【在襄陵县东南魏书地形志禽昌有干城又太祖记天兴五年诏并州诸军积谷于平阳之干壁】屠岸贾城【在太平县东南二十五里】圈羊城【在太平县东南三十里永固村】唐尧城【在岳阳县东北八十里相传尧时所筑今有唐城堡】陉庭城【在曲沃县东北十里左传桓公二年哀侯侵陉庭之田陉庭南鄙启曲沃伐翼三年曲沃武公伐翼次于陉庭史记韩世家桓惠王九年秦防我陉庭城汾旁括地志陉庭城在曲沃县西北二十里绛州东北三十五里汾水之旁　按白起传谓之陉城范睢传谓之汾陉皆此地也】唐城【在翼城县南括地志在县西二十里尧裔子所封寰宇记都城记云夏后孔甲时有刘累者夏后赐氏曰御龙封其孙于此至周武王时唐作乱成王灭之而封其弟太叔虞更迁唐之子孙于杜然则唐是叔虞初封之处　按顾炎武日知録左传昭公元年迁实沈于大夏定公四年命以唐诰而封于夏墟服防曰大夏在汾浍之间杜氏则以为太原晋阳县按晋之始见春秋其都在翼北距晋阳七百余里逺不相及又史记晋世家曰成王封叔虞于唐唐在河汾之东方百里翼城正在二水之东而晋阳在汾水之西又不相合窃疑唐叔之封以至侯缗之灭并在于翼史记屡言凿龙门通大夏所谓大夏者在今晋绛吉隰之间当以服氏之説为信县志唐城坊在今县西北隅】晋城【在翼城县东南十五里今名故城村】荧庭城【在翼城县东南七十五里左传襄公二十三年齐侯伐晋入孟门登太行张武军于荧庭水经注紫谷水西迳荧庭城南寰宇记古荧庭城在翼城县东南八十五里盖齐侯所筑也马端临文献通考翼城有古荧庭城】皮牢城【在翼城东三十里今名牢寨村史记赵世家成侯十三年魏败我浍取皮牢正义浍水在县东南皮牢当在浍之侧】息城【在翼城县西北五里今名夀城相传郑康公太子夀质晋封此府志息城在三张村】鄂城【在乡宁县南一里左传隠公六年翼九宗五正顷父之子嘉父逆晋侯于随纳诸鄂晋人谓之鄂侯杜预注鄂晋别邑括地志故鄂城在慈州昌宁县东二里县志今谓之鄂侯故垒　按鄂侯故城有二其北垒即宋刘舒改迁县城者今治是也魏书地形志云昌宁县有隂阳二城可以为证】倚梯城【在乡宁县西南八十里今名万嵗堡元和志在昌宁县西南一百五十里累石为之东西两面据崖临谷西南两面俯眺黄河悬崖絶壁百余尺其西南角即龙门之上口以城在城岭非倚梯不得上因名】耿城【在吉州南一名耿吉城隋金置耿州取此杜祐通典慈州隋置耿州治耿吉城】文城【在吉州西北九十里元和志文城在文城县北三十里故老曰晋文公从蒲奔狄因筑此城人遂呼为文城】姚襄城【在吉州城西五十里通典姚襄城在吉昌县西姚襄所筑西临黄河控带龙门孟门之险周齐交争之地元和志在县西五十二里齐武平二年斛律明月叚孝先破周兵于此城立碑表功其碑见存齐氏又于此城置镇隋开皇中废唐武徳二年又置镇九年废城高二丈周回五里】拓定城【在吉州东北六十里元和志在仵城县西一里周保定四年置以拓齐城为名隋废】狐谷亭【在防陵县西左传僖公十六年狄侵晋取狐厨水经注平阳水东迳狐谷亭北春秋时狐厨也】犨氏乡亭【在襄陵县东南汾水东岸水经注防陵县故城晋大夫郤犨之邑也故其地有犨氏乡亭　按汉志作班氏乡亭乃传冩之讹】平宁里【在浮山县北十五里陈循寰宇通志汉光武令鲍永安集河东破青犊贼既平还报光武曰贼已平国已宁因赐其郷为平宁里】河山一览楼【在府城内明统志洪武初国子监助教张昌题匾府志本朝康熈四十五年重建更名大中楼】白石楼【在曲沃县白水村西明嘉靖五年建】烟霞阁【在浮山县南三十五里天圣宫内金建】七星台【在府城北会仙观内】九层台【在太平县东南二十五里刘向説苑晋献公筑九层台荀息谏曰臣能累十二碁子加卵其上公曰危哉遂止其役府志今其遗址改为凉马寺】鬬鸡台【在太平县扬威村相传晋公子阚鸡处】待旦轩【在府治内元王恽建】潞公轩【在翼城县城内按察分司东宋天圣六年文彦博知翼城时建亲书嵗月榜于屋楹】清音亭【在府城西五里平水上元时建】观澜亭【在府城北八里滂河渠上明万厯十八年建】玉香亭【在防陵县南三十五里故闗镇元延祐三年建】梅月亭【在曲沃县南济溪下有满水井】税驾堂【在府城内名胜志税驾堂宋黄庭坚书扁在府学大成殿后】邓伯道故居【在防陵县东南二十五里】桑维翰故居【在浮山县东北二十五里】钱坊【在翼城县东浍蜀二山之下唐书地理志翼城有铜源翔臯钱坊二】慈乌戍【在吉州西旧唐书地理志慈州以郡近慈乌戍故名】鐡冶【在吉州东一百五十里唐书地理志慈州吉昌昌宁俱有鐡　按明洪武三十二年复置吉州丰国富国二鐡冶先以采铁劳民罢之至是以工部营造益广请复置冶以供国用从之今罢】
　　闗隘太平闗【在太平县北接襄陵县界隋书地理志太平县有阙官元和志太平故闗在太平县东北二十七里后魏置县于此唐书地理志太平闗贞观七年置寰宇记隋大业三年置太平闗隋末废县志今为古城镇在县北二十五里有堡即襄陵县故闗镇】府城闗【在岳阳县东见唐书地理志宋史地理志冀氏县有府城永兴二寨】陭氏闗【在岳阳县东南水经注在陭氏县南】铁岭闗【在曲沃县西南五十里五代晋置今名隘口村一名厄口五代旧史汉髙祖自晋赴雒次绛郡有司奏置顿厄口镇帝恶其名别路至闻喜县从骑由厄口者多争道堕絶壑府志隘口东倚絶巘西临大壑迤南石色如黛峯峻径仄车难并轨昔尝置闗于此】乌仁闗【在吉州城西六十里下临黄河与陜西延安府宜川县接界】平渡闗【在吉州城西北九十里临黄河为湋济隘口】千佛沟隘【在岳阳县北五十里沟甚深有旧闗址】潼闗隘【在岳阳县北七十里有石城】泊庄镇【在临汾县西汾水西岸其北为刘村镇又呉村镇在县西北乔李镇在县东北俱有堡】矾山镇【在临汾县西北七十里九域志晋州有矾山务又练矾务在州城南皆庆厯元年置】赵曲镇【在襄陵县东南二十里又京安镇在县南三十五里】郭盆镇【在洪洞县东三十里又曲亭镇在县东南四十里万安镇在县西二十里赵村镇在县西三十里俱有堡】东张镇【在浮山县西南三十里又王村镇在县北二十里】史村镇【在太平县东三十里汾水东共有九堡有巡司】清储镇【在太平县南十里有堡长五百三十步髙一丈三尺为门二各甃以石中有义仓明梁纲记云汾阳山旁多溪壑藏奸盗万厯己丑侯公于鲁即其岭为镇】赵康镇【在太平县南二十五里有堡】柴村镇【在曲沃县北九里金史地理志曲沃县有柴村九王二镇】侯马镇【在曲沃县西南三十里又曲村鎭在县东北二十五里防城鎭在县东北四十里高县鎭在县西北二十五里西庄鎭在县北二十里】龙化镇【在翼城县东四十里南连绛县北接浮山为商旅辏集之所】干河镇【在汾西县东南六十里又水润鎭在县南六十里有堡鳯头鎭在县西七里】营里镇【在乡宁县东十里又县东九十里有官水镇西南七十里有西坡镇西一里有船窝镇】三垢镇【在吉州城西南二十里又桃源镇在州城东北六十里路通隰州大宁县界又有大度临峪共四镇】袁逹寨【在乡宁县南六十里相传旧有表逹据此因名又有清平寨八角寨与此鼎峙相距各三十里】牛心寨【在吉州城西六十里　按通鉴宋嘉定十五年金人侨置吉州于牛心寨】南山沟寨【在吉州城北六十里深山中四靣石崖垒级而上一人扼要万人莫上又有塌石崖曹花平楼儿山三寨险峻与南山沟同】青龙堡【在吉州城东南元史穆瑚黎传大兵薄青龙堡州志又有赵家堡白杨堡塌村堡俱系土山削筑极为险要其塌村堡有井深三百余尺　穆瑚黎旧作木华黎今改】雕掌砦【在襄陵县宋史地理志襄陵有雕掌豹尾二寨】伊村堡【在临汾县南十里村有满水井旧尝引流灌田数顷】许褚堡【在襄陵县许村三国时建四门遗址尚存】韩买堡【在浮山县宋史地理志神山县有韩买安国史堡垒头等堡】东汾阳堡【在太平县南十五里　本朝顺治中因旧堡重筑周一里四十步其西为汾西阳堡明季筑周一百八十步】南柴堡【在太平县南二十五里明季筑周三里八十七步其北为北柴堡明成化中筑周四里一百四十步】东池堡【在岳阳县东南元和志在县南三十三里今堡中见贮义仓北而絶崖三靣各二丈五尺周围二里寰宇记唐武徳二年尝移县治于此】安民堡【在岳阳县西附城元末红巾贼乱创筑今为连城西堡又乔岳堡在安民堡南明崇祯中建今为连城南堡各乡有湾里五马东池尧兴故县永乐高邑曲城东里葢村孔村高壁和川唐城亢驿贾寨弱柳罗家山辛庄高城徐村贾村左村等二十三堡又宋史地理志云冀氏县有陶川白练当谷横岭四堡今俱废】秦冈堡【在曲沃县东二十五里又驿桥堡在县西南四十里东庄堡在县西十五里南庄堡在县西北二十里南柴堡在县北三十里】中堡【在翼城县南二十里又县西南二十里有合云堡东北二十里有王庄堡五十里有上交堡】神符堡【在汾西县东又干河堡在县东南僧念堡围栢堡俱在县南头化堡在县西北对竹堡在县北沙要堡在县东北】高宁堡【在汾西县西五十里　本朝康熈十二年建周一百三十三丈八尺高二丈井高冈里接三云里知县蒋鸣龙记曰蒲隰通衢姑射要道山则壁立千寻上凌霄汉东西北三隅陡峻惟南爲道一线可登】白波垒【在太平县东南三十五里今名永固村元和志白波垒在县东南十二里后汉末黄巾贼由西河白波谷冦太原于此筑垒】子竒垒【在太平县东三十里元和志云后秦王姚兴遣弟义阳公平字子竒与征虏将军狄伯支等歩骑四万伐魏攻平阳防之遂据柴壁魏军大至截汾水以守之平大败将麾下三十骑赴汾水而死狄伯支等十将四万人皆为魏擒垒西临汾水侧有柴村子竒投汾水即此处也】虾蟇口【在翼城县东南三十五里两山相夹以形似名】建雄马驿【旧在临汾县北闗今移城南】普润驿【在洪洞县北闗旧在县北十里苗村里明洪武中置正统中为汾水所侵改建北洞里官路东嘉靖中又迁北闗教厢街东】侯马驿【在曲沃县西南三十里侯马镇明洪武八年置旧有驿丞今裁】防城驿【在曲沃县北四十里防城镇明洪武八年置旧有驿丞今裁】瑞石驿【在灵石县南门外】仁义驿【在汾西县城内旧在灵石县南四十里仁义镇今移置】史村驿【在太平县东三十里　本朝乾隆二十七年设驿驻此】
　　津梁永利桥【在府城内永利池上明洪武间建】公济桥【在临汾县北五里明许成名为记高河防岳阳诸山泉逹于汾嘉靖乙酉御史王溱建石桥闗三丈长十倍之四载始成】遗爱桥【在襄陵县东南十五里北邓村元大徳元年建世传晋邓攸尝建桥于此后人因名遗爱】龙飞桥【在襄陵县西南二十里龙防谷前元元贞元年建】飞虹桥【在襄陵县西南三十里明邢雷记先是人皆病渉里人侯思政建桥于故元之丙辰悬崖巧搆栋宇凌空正统庚申重葺迄六十年宏治己未春新之通志众木攒成不见斧痕俗呼鲁班桥】晋桥【在襄陵县北门外宋嘉祐六年建明高邦佐记桥长九丈广二丈余上植石栏两岸甃以石堤】聚瑞桥【在洪洞县南门外一名通驷桥明崇祯中建　本朝顺治中修县志城南百余歩涧水如带夏涝病渉崇祯十年建置大梁叠甃巨石二载乃竣】羊獬桥【在洪洞县南三十里为南北要衢】济川桥【有二一在洪洞县西二里一在汾西县东北三十里俱跨汾河】善人桥【在洪洞县西二里许汾水横断明万厯中建桥　本朝顺治中复建三桥又恵逺桥在县北五里为南北通衢金天徳中建】豫让桥【在太平县东四十里接曲沃县界】广济桥【在太平县有三一在西门外一在县西南七里俱明宏治中建一在县东北十八里柴王村　本朝顺治十四年建】雷水桥【有南北二桥俱在太平县北二十五里故城镇金皇统四年建】虹霁桥【在曲沃县东南二十里明季浩记景明山南曰沸泉源出绛县合流成派至此益洪旧桥腐败里人撤其本以石甃之】通济桥【在曲沃县西南三十里马镇南浍河上相传晋平公与齐景公相防地汾西县志县东南六十里水涧镇有通济桥跨汾河】金沟桥【在曲沃县西南三十五里隘口南金沟水上明万厯中建又献文桥在县西南四十里滏河桥在县西北二十里】石桥【在翼城县东五里即浍水横桥横五尺縦二丈许顶仅一石承重冲涨不漂】偏桥【在翼城县东二十五里又名偏桥庄】恵民桥【在乡宁县西门外明万厯中建】淇水桥【在吉州城宣化坊西下有淇水穿城入河】龙门飞桥【在吉州城西南壶口山石峡上元末于石岸凿孔树桩纒以鐡锁上架板桥以渡兵今圯】采桑津【在乡宁县西大津济处也左传僖公八年晋里克败翟于采桑杜预注北屈县西　南有采桑津史记晋世家齧桑即采桑也】嘉泉渡【在临汾县西又吴村渡亦在县西俱渡汾水】郭村渡【在襄陵县东门外又北陈渡在县东南五里南徐渡在县南十五里又十里为大陈渡俱渡汾水】龙尾碛【在乡宁县西北一百里黄河岸冬结氷桥路通陜西同州府韩城县界】
　　堤堰萧公隄【在襄陵县东汾河西岸明王应吉记防陵在汾水之西郭东去汾不百歩秋水泛溢岸毎嵗为患嘉靖乙卯冬缮隄以为保障水势迅激处悉甃巨石延袤二百二十余丈】千金堰【在临汾县东北八里明万厯间建高一丈六尺阔七尺长一百二尺建闸四以障涝水在其西北三十歩为洞砌以砖石高三丈】石隄【在襄宁县南康熈八年筑长二百二十五丈高一丈二尺广八尺】
　　陵墓尧陵【在临汾县东七十里皇甫盐城冡记俗谓之神林又曰神陵陵高一百五十尺广二百余歩通志陶唐氏陵旁皆山石惟此地为平土深丈余有金泰和二年碑记明初访厯代帝王陵墓山东东平州有以尧陵闻者至今载在祀典而临汾者阙如县志明嘉靖间立守冡道士五置守冡户十取陵旁间田给焉　按汉书刘向疏尧塟济隂邱垄皆小塟具甚微括地志尧陵在濮州雷泽县西三里述征记城阳县东有尧冡宋皇覧尧冡在济阳城文献通考唐尧塟城阳谷林又曹州志有尧陵东平州志有尧陵诸书多载尧陵在山东惟城冢记载在平阳而非唐宋前书难于徴信然尧都平阳在位七十载而殂落陵似宜在平阳姑存之】周晋小子侯墓【在翼城县东十五里冢高三丈周百歩俗呼小王坟】申生墓【在曲沃县西门内墓前有祠晋恵公改共太子即此】晋防公墓【在襄陵县顔师古曰襄阳县有晋襄公之陵因以名县新志在县十五里】晋厉公墓【在翼城县寰宇记在翼城县东南十六里髙一丈六尺葬在城东门之后杜预云不以君礼葬　按绛县晋文公墓髙十丈厉公不以礼葬故墓小耳新志在县东南故城村】荀息墓【在曲沃县北十里　按乡宁县亦有荀息墓今两存之】里克墓【在曲沃县南五里】介之推墓【在灵石县东三十五里绵山之上地名神林】赵盾墓【太平县南十五里元和志赵盾祠在太平县西南十八里新志盾墓在县南十五里汾阳村有庙】程婴公孙杵臼墓【在太平县元和志在赵盾墓茔中文献通考元丰中婴封成信侯杵臼封忠智侯立祠于墓侧载之祀典】冀缺墓【在岳阳县东寰宇记在和川县南三十六里新志在县东七十里】师旷墓【在洪洞县东南二十里元和志师旷祠在洪洞县东南二十五里新志有墓在县东南二十里师村东庙在其侧】程子墓【在曲沃县寰宇记程公祠在曲沃县界司马彪郡国志云龙头城有程公祠即晋贤士程子华与孔子相遇倾盖与语孔子以束帛赠之死葬于此】亷颇墓【在乡宁县东南二十里尖山有庙按旧志夀春邯郸清河俱载亷颇墓今并存之】蔺相如墓【在岳阳县北八十里墓前有河因名蔺河其祖茔在赵城县许村里按相如赵人岳阳邯郸皆属赵地史记正义曰蔺相如墓在邯郸县西南二十三里然其祖茔在】
　　【赵城则相如之墓在岳阳近是】郑太子墓【在翼城县西十里唐卢照邻铭太子夀者康公之子桓公二十代孙也聪明仁智邑封千户今之寿城是其地也年七十八薨于晋葬于天陵南】汉周勃墓【在曲沃县东南周家庄又太平县东北七里郭店村有周勃墓　按史记周勃世家勃食绛县在绛州曲沃县南二里勃墓当在曲沃】郅都墓【在洪洞县东南二十里又见代州】三国魏许褚墓【在襄陵县西南十八里】晋刘渊墓【在洪洞县东南八里通志墓髙三丈周一百四十歩】刘和墓【在临汾县南三十五里元海太子也刘聪墓在县西南十一里元海第四子也通志按晋书刘聪载记靳凖发渊聪墓则刘氏父子也当时已毁或故址尚存耳】隋王通墓【在曲沃县西北三十八里汾河东】唐孙思邈墓【在洪洞县南二十里】五代晋桑维翰墓【在浮山县东北六十里】金冯延发墓【在吉州东北十里】杨贞墓【在吉州城西六十里有庙】元石元亨墓【在洪洞县东二里周三十五畆】张着墓【在襄陵县东南四十里王恽撰碑】张翥墓【在襄陵县南三十八里又县西南二十五里翥之祖茔在焉】屈继平墓【在翼城县西】傅岩起墓【在汾西县西】明韩文墓【在洪洞县东十里】
　　祠庙三皇庙【有三一在临汾县右市坊一在襄陵县一在洪洞县东十五里】伏羲庙【在吉州城北人祖山巅有碑载之祀典】尧庙【在临汾县魏书孝文帝纪太和十六年诏祀唐尧于平阳魏土地记平阳城东十里汾水东原小台上有神屋石碑水经注汾水南迳平阳故城东侧有尧庙前有碑元和志尧庙在县东八里汾水之东寰宇记尧碑在汾水西晋元康中移于汾水之东显庆三年移就今庙金史张浩传天眷二年改平阳尹缮葺帝尧祠作击壌遗风亭元史世祖纪中统四年六月建帝尧庙于平阳给田十五畆新志在县南八里明正统间修合祀舜禹三大圣于此　本朝康熈三十四年发帑重修颁御书匾额尧殿曰光被四表舜殿曰濬哲文明禹殿曰万世永赖雍正七年又修又洪洞浮山太平垣曲霍州等处皆有庙祀】舜庙【有三一在洪洞县英山一在太平县西一里一在翼城县东南七十里舜王坪上】禹庙【有五一在太平县东南十五里一在浮山县东南二十里司空山名司空庙一在乡寜县西南八十里倚梯城中一在吉州城】
　　【东山之麓一在吉州西有石槽祠在孟门山亦祀大禹寰宇记倚梯城中有禹庙西魏孝文帝西廵至此立碑今现存又石槽祠在文城县西临河东岸即龙门也】禹汤庙【在浮山县北十里唐时建元大徳中重修以伯益伊尹配】汉文帝庙【在翼城县东南】唐太宗庙【在临汾县东十五里】晋文公庙【有二一在吉州南锦屏山巅明季燬一在乡宁县北二十里】荀息祠【在乡宁县东十五里栢山墓所宋建　本朝康熈中重葺】姑射神庙【在临汾县北十三里姑射山东武徳元年勅置】汾水神祠【在临汾县西一里俗名河神祠】涝水神祠【在临汾县北八里涝河渠上】台骀神祠【在曲沃县西元和志祠在曲沃县西三十六里汾神也通志曲沃汉绛县地春秋时曲沃地台骀在此寰宇记祠盖晋都绛时立】龙子祠【在临汾县西寰宇记在姑射山东平水之源其地荗林郁蓊俯枕清流晋地之胜境也新志谓之平水神祠在县西南二十五里】唐叔虞庙【在翼城县有二一在县东南剪桐坊一在县东南十五里故城村】恭世子祠【在曲沃县西门内】三侯庙【在太平县古晋城北门外宋史礼志崇宁间封韩厥义成侯绍兴中改封启信公升为中祀通志宋元丰四年建庙祀程婴公孙杵臼崇宁三年祀厥共为三侯庙】李牧祠【在太平县东北十三里】四贤祠【在府学内元李守贤建祀荀况扬雄王通韩愈后增孙复司马光赵鼐又名景贤堂】霍将军祠【在临汾县寰宇记在晋州西南唐天寳七年勅置新志在县西八里祀汉霍光】李卫公祠【有三一在临汾县东闗外一在浮山县北二十里一在翼城县之四望村名曰风雨神庙俱祀唐李靖】孙真人庙【在洪洞县南三里元至元中建祀唐孙思邈】
　　寺观大云禅寺【在临汾县城内安道坊唐贞观中建俗名鐡佛寺内有大鐡佛头上建浮图又城内有北禅天宁慈云等寺俱唐时建】奉慈寺【在临汾县城西南隅元至正初建】普救寺【在襄陵县东南四十里大光山巅唐武徳中赐额上建浮国】福岩寺【在洪洞县东南一名鹿苑寺宋治平二年建王安石有记】西蓝寺【在洪洞县西二里一名罗汉寺晋永和二年建寺内有通幽桥流杯池寒翠轩雪香縁花心月波环碧冝雨六亭后寺为汾水浸塌移建近城】玉寺【在浮山县西南十里唐建】凉马寺【在太平县东南二十五里即晋献公九层台遗址】善惠寺【在太平县西八里北齐天统中建初名敬屈亭宋嘉祐中赐今名明初并慈化院入焉】露岩寺【在岳阳县北五十里鳯凰山顶】灵光寺【在曲沃县东三十里唐初建有王勃碑文】金仙寺【在翼城县东门外浍水旁宋建元延祐间徙同頴坊】太平兴国寺【在翼城县西门外唐贞元三年建名庆国寺宋勅赐今名】昭逺寺【在乡宁县南一里唐龙朔间建内有古栢大四十围佛龛下有白云泉旁有白云洞洞中石壁镂佛像甚竒古】云中寺【在乡宁县西一百里塔子山峯峦盘错内有石塔】天宁寺【在吉州治南甘泉坊宋崇宁初建明洪武初并安平栢山二寺皆入焉】光宅宫【在临汾县南帝尧庙东元至元中既建尧庙以其余村建宫令道众居此世守庙宇】崇圣宫【在临汾县北二里元至元中建赵孟頫书碑】紫阳宫【在翼城县唐城坊相传宋紫阳真人张伯端修炼处】阜山道院【在襄陵县故闗镇元至元四十年建明宣徳六年改为朝阳观】慈氏院【在襄陵县东南唐开元间建宋太平兴国中赐额】天庆观【在临汾县城内大通坊原名元妙观唐显庆中建】万圣观【在襄陵县西齐村元至元初郦希诚修炼之处世祖赐额】元都观【在洪洞县治东北朝阳坊元泰定四年建明洪武中并王虗玉淸玉峯三观入焉】庆唐观【在浮山县南寰宇记老君祠在神山县东南二十里唐武徳三年见神于羊角山下因勅通事舍人柳宪立祠至开元十四年于旧庙置庆唐观唐书五行志大厯九年晋州神山县庆唐观枯桧复生顾炎武金石文字记龙角山庆唐观纪圣铭元宗御制并八分书新志一名天圣宫在县南三十五里】宁贞观【在浮山县西八里元延祐七年建明洪武中并洪禧二真龙祥太清太华五观入焉】真游观【在太平县东四十里】修真观【在太平县南闗高阜处殿壁间人物系元人朱好古笔精妙入神有钟声闻百里】延庆观【在岳阳县东三里宋宣和中建明洪武间并通元清华仙游栖真临溪龙泉清泉七观入焉内有泉曰圣泉】九龙观【在曲沃县南二十里内有古栢一株大十数围】翠微观【在乡宁县之南七十里唐龙朔间建明洪武初并北极观入焉】


　　钦定大清一统志卷九十九
&lt;史部,地理类,总志之属,大清一统志&gt;
　　钦定四库全书
　　钦定大清一统志卷一百
　　平阳府【二】
　　名宦汉贾逵【襄陵人汉末为绛邑长郭援攻河东所经城邑皆下逵坚守不拔乃召单于并军急攻之城将溃绛父老与援要不害逵既溃援欲使逵为将以兵刼之逵不动左右引逵使叩头逵叱之曰安有国家长吏为贼叩头援怒将斩之绛吏民乗城呼曰勿要杀我贤君有俱死已耳左右义逵多为请乃免】三国魏吕防【伍城人魏武使将家兵守湖陆时襄陵校尉杜松部民炅母作乱命防代松防诱炅母渠率及同恶数十人赐酒食伏壮士其侧察炅母等醉尽格杀之抚其余众贼悉平】晋刘毅【东莱掖人魏末侨居平阳太守杜恕请为功曹沙汰郡吏百余人三魏称焉为之语曰但闻刘功曹不闻杜府君】李重【江夏钟武人恵帝时为平阳太守崇徳化修学校表笃行拔贤能清简无欲正身率下在职三年弹黜四县】李矩【本郡人元帝时领平阳太守时饥疫相仍矩尽心抚恤百姓赖焉防长安羣盗东下所在多掳掠矩遣部将撃破之尽得贼所掠妇女千余人诸将以为非矩所部欲遂留之矩曰俱是国家臣妾焉有彼此乃一时遣之】南北朝魏穆亮【代人孝文时为征南大将军领防西戎校尉仇池镇将宕昌王梁弥机死子弥博立为吐谷浑所逼来奔仇池亮以弥博凶悖氐羌所弃机兄子弥承戎人归乐表请纳之孝文从焉于是撃走吐谷浑立弥承而还氐豪杨卜自延兴以来从军二十一战前镇将抑而不闻亮表为广业太守豪右咸服境内大安】吴平仁【孝文时定阳令有恩信户増数倍吏民懐之刺史穆罴为之请留从之】房谟【河南洛阳人以晋州刺史摄南汾州事先时境接西魏土人多受其害为之防守至是镇将及都督守令前后降附者三百余人谟抚接殷勤人乐为用西魏惧乃増置城戍慕义者自相紏合撃破之自是龙门以北西魏戍皆平】冦儁【上谷人孝昌中为盐池都将仍主簿永安初华州人史底与司徒杨椿讼田长吏以椿势贵皆言椿直欲以田给椿儁曰史底穷人杨则横夺其地若欲损不足以给有余未敢闻命遂以地还史底孝荘帝后知之嘉儁守正不挠拜司马其附椿者咸责焉】北齐封子绘【渤海蓚人魏孝静初为平阳太守晋州北界霍山千里径山坂髙峻每大军徃来士马劳苦子绘请于旧径东谷别开一路从之仍令子绘领汾晋二州夫修治旬日而就神武亲总六军路经新道嘉其省便赐谷二百斛】刘丰【普乐人为南汾州刺史与诸将征讨平定防乱】周梁士彦【安定乌氏人从武帝拔晋州除刺史帝还齐后主亲攻围之楼堞皆尽短兵相接士彦慷慨谓将士曰死在今日吾为尔先于是勇烈齐奋呼声动地无不一当百齐师少却乃今妻妾及军人子女昼夜修城三日而就武帝六军亦至齐师围解】隋周揺【河南洛阳人周武帝时拜晋州总管时文帝为定州总管文献后自京师诣之路经晋州揺主礼甚薄既而白后曰公廨甚富于财限于法不敢辄费又王臣无得効私其质直如此文帝以其奉法每嘉之】唐崔翳【清河人曲沃令永徽元年引古堆水溉田百余顷】刘齐贤【魏州观城人髙宗朝由侍御史出为晋州司马帝以其方直尊惮之时将军史兴宗从猎苑中言晋州出佳鹞可捕取帝曰齐贤岂捕鹞人耶】陶善鼎【髙宗时晋州临汾令治百金泊引潏水溉田】张懐器【武城人中宗初为翼城令引翔髙泉开防隂道以便汲者行者又辟荒田五百余顷邑人爱之】萧至忠【沂州人中宗时为晋州刺史治有名】李愬【洮州临潭人宪宗时为晋州刺史以治异等加金紫光禄大夫】石雄【徐州人武宗时李彦佐讨刘稹逗留以雄为晋绛行营诸军副使助彦佐雄受命勒兵越乌岭破贼五壁斩贼千计贼大震雄临财亷每朝廷赐予辄置军门自取一匹缣余悉分士伍由是众感发无不奋武宗喜曰今将帅义而勇罕有雄比者就拜行营节度使】王式【其先太原人家扬州大厯中为晋州刺史饬邮传器用毕给防河曲大歉民流徙他州不纳独式劳恤之活数千人时特峨胡亦饥将入掠汾浍闻式严备不敢道境报其种落曰晋州刺史当避之以善最称】五代梁徐懐玉【亳州焦夷人太祖时为晋州刺史晋数攻之懐玉坚守败晋师于洪洞】唐张仲温【长兴初为翼城令县旧治在翔髙山下风气虽厚而险隘不足仲温为察原隰泉流之宜移至王逢寨迄今尚仍其地】周杨廷璋【真定人世宗时以为建雄军节度使在镇数年颇有恵爱前后率兵入太原境防仁义髙壁等砦并人弃沁州二百里退保新城廷璋遂置保安兴同白壁等十余砦显徳六年率所部入河东界下保砦十三宋初吏民诣阙请立碑颂功徳太祖命卢多逊撰文赐之】李谦溥【并州盂人世宗时为晋州兵马都监以偏师入河东境颇致克防】宋荆罕儒【冀州信都人建隆初为晋州兵马钤辖尝领千余骑抵汾州城下焚其草市退次京上原刘钧遣大将郝贵超领余众袭罕儒罕儒锦袍裹甲据胡床享士方割羊臂臑以啖上马挥兵径犯敌锋手杀十数人遇害刘钧素闻罕儒勇欲生致之闻其死求杀罕儒者戮之太祖痛惜不已】崔遵度【淄州淄川人太平兴国中为临汾主簿馈刍粟三抵绥州渉无定河沙水混流陷溺相继遵度悯之着铭以纪端拱初转运副使夏侯涛上其勤状召对便坐擢著作佐郎】陈希古【天禧中以秘书著作郎知翼城事有文学多所振刷百度修举风俗一变】李及之【濮州人知晋州吏事精明居官称职】刘舒【皇祐中任乡寜令县治频河数遭水患舒改迁今治自是民有寜宇】文彦博【汾州介休人仁宗时知翼城县事有恵政后人思之称其所建河亭曰潞公轩】扈周卿【大名人嘉祐中为襄陵令视事终日无倦色未半载刑清讼简】刘恕【筠州人英宗时为和川令发强摘伏一时能吏自以为不及郡守得罪被劾属吏皆连坐下狱恕恤其妻子如己骨肉】李周【冯翊人洪洞令民有世絶而官録其产者其俗晚得遗劵周取以还之郡吏咎周周曰利民所以利国也县南有涧支流溢入嵗赋菑楗调徒遏之周始筑新堤民不告病】时彦【开封人哲宗时为晋州守减职田所入什七八佃户始脱苛敛之苦】李察【开封人以朝奉郎知翼城县事政平讼简不喜钩距时察访民间疾苦民皆颂之】金张浩【辽阳渤海人天眷中为平阳尹平阳多盗临汾男子夜掠人妇浩捕得榜杀之盗遂衰息近郊有滛祠郡人颇事之庙祝田主争香火之利累年不决浩撤其祠屋投其像于水中强宗黠吏屏迹莫敢犯郡中大治】刘徽柔【大兴安次人迁洪洞令明敏善聴断县人杨逺者投牒于县以为夜雨屋埬压其侄死号诉哀切徽柔熟视而笑曰汝利侄财而杀之乃诬雨耶叱付狱其人立伏曰公神明也不敢延死遂寘于法秩满县人遮留不得去者弥日为立生祠刻石颂徳】杨伯雄【真定藳城人为平阳尹先是张浩治平阳有恵政及伯雄为尹百姓称之曰前有张后有杨】丁暐仁【大兴宛平人迁和川令申明法禁羣小屏息或走入他县避之有董祐者最强悍畏服暐仁以刀断指誓终身不复犯法凡租赋与百姓前为期不事敲朴率比他邑先办】李晏【高平人皇统间授岳阳令兼摄隰州蒲县积牍盈案晏立判百余事众皆畏服】孙九鼎【定襄人以尚书员外郎知翼城县事时多盗贼鼎多方勦捕之枲其渠魁余党悉解散邑頼以安】胥鼎【繁畤人嘉祐二年知平阳府兼河东南路兵马都总管就拜宣抚使元兵掠霍吉隰三州已而合步骑六万围平阳急攻者十余日鼎遣兵屡却之招还胁从人七千有竒续至者又六千余俱令复业拜枢密副使擢尚书左丞行省于平阳累有陈请无不从者鼎通达吏事有度量为政静镇无贤不肖皆得其欢心】李革【河津人宣宗兴定元年知平阳府事擢防知政事平阳被围军不满六千禆将出降元兵入左右请突围出革叹曰吾不能保此城何面目见天子乃自杀赠尚书左丞】完顔从坦【宗室子权元帅左监军行元帅府事与防知政事李革同守平阳元兵至平阳提控郭用战于城北濠壖被执不屈死城陷从坦自杀赠武昌军节度使】任厚礼【兴定中任吉州同知元兵陷城厚礼与其妻坠崖死】元李守贤【太宁义州人知平阳府事兼本路兵马都总管太宗南伐取道平阳见田野不治以问守贤对曰民贫窘乏耕具诏给牛万头仍徙闗中生口垦地河东后平阳当移粟万石输云中守贤奏以百姓疲不任挽载帝嘉纳之】李伯温【守贤从兄行平阳元帅府事镇青龙堡平阳已陷弟守忠被执选骁勇拒守金人尽鋭来攻李成开水门导敌入伯温登堞楼谓左右曰吾兄弟受方面之寄当以死报国弟已被执我不可再辱拔剑杀家属投井中以刃植柱刺心而死金人登楼见伯温抱柱如生无不嗟叹】李守正【守贤弟为平阳守活俘卤甚众以功授荣禄大夫河东南路兵马都元帅金完顔哈逹攻平阳守正先以救隰州中矢伤足及是裹疮战殁大帅以其兄守忠代之完顔哈逹旧作完顔合逹今改】李守忠【亦守贤弟为河东南路兵马都元帅兼知平阳府事金袭击招讨使伊照尔于洪洞师清入城城陷金人执守忠至汴诱降守忠骂之语恶金人怒置守忠铁笼中火炙死　按旧以伯温为守贤从兄守正守忠为守贤弟乃从元史守贤本传若忠义传伯温世系误叙不可从　伊照尔旧作按扎儿今改】郑鼎【泽州阳城人至元三年迁平阳路总管嵗旱鼎下车而平阳地狭人众常乏食鼎导汾水溉民田千余顷开潞河鹏黄岭道以来上党之粟修学校厉风俗建横涧古桥以便行旅民徳之】王恽【卫州汲县人至元中为平阳路总管府判官初太平县有狱蔓引三百余人五年不决恽一讯即得其实乃尽出所逮繋者时境内久旱是夕大雨】杨宜【翼城人任本县令为政亷明不任刑罚南川水灌田甚广民争讼不已宜防理明允遂为定例县东有炭窰歳久患圮压宜相地别开民甚便之凡三十余年无病民事】王元礼【至正初尹襄陵扶植善良摧抑奸慝兴学校于征战之余有古循吏风】郝信臣【至顺间任太平尹有恵政】明徐铎【南昌人洪武初以戸部侍郎改知平阳府疏濬水利改建临汾县学他所建置皆有益于民】李谅【潍县人洪武初知翼城县修建坛壝庙学移县治以逺水患除奸宄安良善遇事必以公正持之】徐彪【商河人洪武末临汾县丞存心亷恕复流离辟荒芜均徭役简词讼政有成效陞本府同知官民信服境内肃清】袁景【甘泉人洪武间太平主簿有清操贫能自守隆冬单衣理事有小吏夜持緼袍遗之辞弗受至旦谕众痛惩之自是奸顽敛迹】刘濬【临川人永乐初知临汾县有亷节政平讼简吏民不敢欺】万观【南昌人宣徳中知平阳府政绩茂异有芝生尧祠栋上士民皆言使君徳化所致观曰太守知奉职而已芝非吾事也】王彧【开州人正统六年知洪洞县濬导霍泉以广溉民田其民田滨河为水沙冲徙者彧悉为核免其赋民皆頼之】张文在【西平人成化间知平阳府行朱子社仓法筑学宫逺聘耆儒主师席为政五载狱无系囚】张鼐【厯城人成化十二年知襄陵县县俗故偷鼐至力革之以从厚在任十六年以亷恪显】李咨【故城人成化间知襄陵县尝置二碑书民善恶于其上示劝惩民皆耻于为恶嵗祲出粟煮糜以食饥者多所全活】刘机【咸宁人成化十九年知曲沃县每嵗巡行阡陌教民播种劝之栽桑枣各三百株民有罪令入枣赎积数万斛嵗饥赈粟不给发枣继之民不病灾】郭桂【咸宁人正徳中知平阳府课耕桑导礼义盗贼衰息藩府各辑其下不敢梗法】浦鋐【文登人正徳十三年知洪洞县洁已爱民振兴文教尝改佛殿为学宫规制宏敞以治行征拜御史】单讷【枣强人嘉靖四十二年知翼城县性介而勤庭无留牍丞以帑金羡余餽叱而却之防疾革邑人防议刘志赙以木偿其值及卒士民流涕】张一敬【朝城人隆庆间知乡宁县精明强毅均役清田为一时循吏冠】李枝【咸宁人万厯初知乡宁县均赋役赈贫乏筑城濬河具有成绩】李时茂【干州人万厯中知乡宁县驭吏严明政事修举善防狱乡民争讼者咸愿得时茂决之】何出光【扶沟人万厯十一年知曲沃县城南有浍水濒河地旧为砂碛出光导民引水溉田民获其利嵗大祲发仓赈贷设医局以疗民疾全活甚众】毛炯【任邱人万厯中知汾西县政尚清简絶私谒又教民织絍隙地督植寻枣由是衣食渐饶】袁葵【东明人崇祯中知洪洞县嵗饥请蠲租出见弃儿于道命收哺后皆以袁为氏】李乗云【高阳人崇祯中知浮山县流贼数万来宼乘云手发一矢毙其魁众遂遁累迁山西佥事】
　　本朝侯世爵【奉天人顺治七年知乡宁县姜瓖党卫敏破城据之焚掠甚世爵简厉士卒能躬自督率誓不与贼并立贼惧委城世爵招抚流亡慰安反侧阅二年民始更生及解去百姓攀辕流涕】赵昉【武城人顺治丙戌进士知翼城县慈恵有才畧时山东邪教倡乱昉密请兵勦之殱其渠魁城获全】徐来麟【奉天人顺治中知平阳府姜瓖叛遣其党平徳攻平阳来麟捍御获全延安王老虎应贼渡河抜汾州复攻平阳来麟与廵抚王无党防将范永宗固守间出击之擒其将刘光明城攻益急会大兵至解围走来麟斩贼首刘四亨于峪口中村败之】何斯美【镇畨卫人顺治间举人知翼城县姜瓖叛翼被兵尤数斯美与弟斯盛督乡勇御之六年七月贼数万猝至围城九日夜斯美力拒战翼城卒完迁开封府同知弟斯盛亦有战功后以勦贼殁于阵翼人建两祠祀之又翼城典史之子王国宁亦与斯盛同战死时同死事者镇标营都司鲁班礼赠逰击沂镇营逰击刘懋徳赠防将俱祀忠烈祠】安应麟【奉天人顺治中知浮山县姜瓖余孽踞县东南令千总秦文英耆老张三鳯入贼巢谕之降八百余人悉遣归农请豁荒粮数千石修县治之为贼毁者】许占魁【蒲城人顺治中任平阳副将盗张武等踞山中时肆刼为害占魁受事佯不问分兵布隘口一日大雪率精骑二百径入山贼众皆窜伏遂缚武而散其余党擢都督佥事】蒋鸣龙【浙江建徳人康熙中知汾西县相度汾濵濬枣平旧渠又筑一堤于前加楼村濬三渠于福珠卫家滩后团栢村田不苦旱又革民养马协费建马厰驿舍胥得治体】袁国梓【华亭人顺治乙丑进士康熙中知平阳府早起即据堂治文书端严若神至日昃不懈事至片言裁之悉中要害蠧胥敛手不敢肆】王槐一【彰徳人康熙间举人知浮山县旧输丁粮者十年例一办公务费逾正额商人高盐价且和以沙土民多坐私盐论罪槐一悉禁止之讦讼令自拘立剖曲直胥役终嵗不出县门三署隣邑皆着能声】王承露【益都人康熙甲辰进士知临汾县见上官辄抗论是非不少屈旧正供外多浮取于民承露悉裁去之】石文晟【奉天人康熙中知平阳府时嵗饥方有造船运米役上官又令民输草三十五万束于大同文晟请就近收买罢之又言赈饥煮粥止便少壮能就食者老病妇孺且坐毙请散赈官亲厯山僻按戸给之全活无算】王辅【奉天人康熙中知平阳府平阳地震火数起官署民舍多燬堵豪暴乘间剽掠悉擒寘重典民始获安死者给以棺不足以蓆又不足则为大冡数十别男女埋之又榜招他郡邑人能占籍旷地胥为永业闻者争集户口不大耗云】
　　人物汉靳彊【其先西河人后徙曲沃以郎中骑从汉高祖击项明迁中尉破钟离昧封汾阳侯】郅都【河东人以郎事孝文帝孝景时都为中郎将敢直諌面折大臣于朝拜济南太守都为人公亷问遗无所受请寄无所聴尝自称曰己倍亲而仕身固当奉职死节官下终不顾妻子矣迁中尉行法不避贵戚拜雁门太守匈奴患之窦太后乃竟中都以危法斩之】卫青【字仲卿平阳人为人仁善退让奉法遵职由建章监侍中累官车骑将军封长平侯拜大将军为大司马凡七出击匈奴斩捕首虏五万余级一与单于战收河南地遂置方郡再益封凡万六千三百戸元封五年卒諡烈侯】霍去病【卫青姊子年十八为侍中善骑射为嫖姚校尉封冠军侯迁骠骑将军为大司马凡六出击匈奴斩捕首虏十一万余级及浑邪王以众降数万遂开河西酒泉之地西方益少胡宼四益封凡万七千七百戸去病为人少言不泄有气敢任上尝欲教之孙吴兵法对曰顾方畧何如耳不至学古兵法天子为治第令视之对曰匈奴未灭何以家为上益爱重之卒諡景桓侯】霍光【字子孟去病异母弟武帝时为奉车都尉出入禁闼二十余年小心谨慎未尝有过后元二年为大司马大将军受遗诏辅少主封博陵侯政事一决于光讫十三年百姓充实四夷賔服昭帝崩立昌邑王贺以乱废复迎立宣帝光秉政前后二十年地节二年薨諡曰宣成甘露中上思股肱之美图形麒麟阁光居第一】尹翁归【字子兄河东平阳人为市吏诸霍奴客莫敢犯田延年为河东太守行县至平阳翁归自称文武兼偹唯所施设除补卒吏延年大重之徙署督邮举亷为缑氏尉厯农都尉征拜东海太守以高第入守右扶风满嵗为真扶风大治翁归为政虽任刑其在公卿之间清洁自守温良谦退不以行能骄人甚得名誉于朝廷元康四年卒家无余财诏赐翁归子黄金百斤以奉祭祀翁归三子皆为郡守少子岑厯位九卿至后将军】三国魏贾逵【字梁道河东襄陵人汉末为绛邑长后举茂才除渑池令领宏农太守免为丞相主簿魏武伐蜀先遣逵至斜谷观形势道逄水衡载囚人数十车逵以军事急辄穷竟重者一人皆放其余魏武善之拜諌议大夫魏武殂洛阳鄢陵侯彰从长安来赴问逵先王玺绶所在逵正色曰太子在邺国有储副先王玺绶非君侯所宜问也文帝即王位迁魏郡太守豫州刺史黄初中以伐吴功封阳里亭侯明帝立复陈攻取之计帝善之薨諡曰肃侯逵少好春秋左传通兵法忠直有谋为刺史守令威恩兼着朝廷重之】徐晃【字公明河东扬人为郡吏从杨奉讨贼有功拜骑都尉李傕郭汜乱长安晃説奉令与天子还洛阳封都亭侯后归魏拜禆将军战功最多迁平宼将军破樊襄阳之围太祖称其功逾孙武穰苴及按行诸营晃将士独驻陈不动太祖叹曰徐将军可谓有周亚夫之风矣文帝践祚累封阳平侯性俭约畏慎将军常逺斥堠先为不可胜然后战追奔争利士不暇食太和元年卒諡曰壮侯】晋韦忠【字子节平阳人年十二丧父哀慕毁悴杖而后起服关尚庐墓所司空张华辟之辞疾不起太守陈楚迫为功曹防山羌破郡楚出战贼射之中三创忠胃刃伏楚以身捍之亦遭五矢贼相谓曰义士也舍之忠负楚归后仕刘聪为镇西大将军讨叛羌矢尽不屈而死】李矩【字世回平阳人勇毅多权畧为征西将军梁王彤牙门伐氐齐万年有殊功封东明亭侯其后破石勒于荥阳破刘聪从弟畅于韩王故垒破刘聪太子粲于孟津北岸莫不以少击众战胜获多勒遂挫衂聪更愤恚发病而死元帝深嘉其功累官都督司州诸军事司州刺史安西将军累封平阳县侯矩乃心王室以众少不足立功每慷慨愤叹卒为石勒将石良所败率众南归至鲁阳县卒】贾模【字思范逵之孙沈深有智算起家邵陵令累官车骑司马预诛杨骏封平阳乡侯寻擢侍中模尽忠匡弼推张华裴頠同心辅政数年之中朝野宁静模之力也卒諡曰成】邓攸【字伯道平阳襄陵人祖殷亮直强正官至中庶子攸少孤居丧以孝闻永嘉末没于石勒诸胡敬之石勒过泗水攸担其儿及其弟子绥以逃度不能两全乃弃其子而去至江东为太子中庶子出为吴郡守亷明得百姓心累迁尚书左仆射毎有进退无喜愠之色攸弃子之后竟无嗣时人义而哀之曰天道无知使邓伯道无儿】南北朝北齐敬显儁【字孝英平阳泰平人少英侠有节操仕魏为羽林监神武临晋州与语悦之啓为别驾及义举以为行台仓部郎中从攻邺又从平西胡与诸将征讨累有功又从破周文败侯景平夀春定淮南又畧地三江口多筑城戍累迁兖州刺史卒】唐柴绍【字嗣昌晋州临汾人隋太子千牛备身高祖妻以平阳公主将起兵授右领军大都督府长史领彀骑先抵霍邑城下力战有功从下临汾绛郡遂平京师高祖即位累从征讨以功多进封霍国公迁右骁卫大将军吐谷浑党项宼边大败之贞观二年平梁师都转左卫大将军出为华州刺史加镇军大将军徙谯国卒諡曰襄】尹知章【绛州翼城人明六经长安中擢定王府文学累迁国子博士马怀素绪定秘书奏知章是正文字于易老庄书尤县解弟子贫者赒给之秉性和厚人不见有喜愠未尝问产业卒官所注传颇多行于时】五代晋桑维翰【字国桥举进士及第晋高祖辟为河阳节度使书记其后尝以自从求援于辽灭唐兴晋皆维翰力也高祖既立以为翰林学士累迁中书侍郎同中书门下平章事兼枢密使出帝即位景延广用事与辽絶盟未几拜维翰中书令复为枢密使封魏国公事无巨细一以委之数月之间百度寖理后以防罢为开封尹维翰遂称疾稀复朝见辽攻京师张彦泽以兵入府维翰厉声曰吾晋大臣自当死国安得无礼彦泽股栗不敢仰视退使人缢杀之　按本传河南人而墓及故宅并在今浮山县东北夹榆村故从旧志载之葢或迁于河南而返葬神山也】宋孙复【字明复晋州平阳人举进士不第退居泰山学春秋着尊王发微十二篇范仲淹富弼言复有经术除秘书省校书郎国子监直讲累迁殿中丞卒复既病韩言于仁宗选书吏给纸笔命其门人祖无择就复家得书十五万言録蔵秘阁特官其一子】郭纯【洪洞人治平中进士官至宣徳郎长于史学温公称其有迁固才】甯智【曲沃人举乡贡进士精通五经教授晋绛元祐中上问枢宻副使王严叟曰从谁学对曰从河东甯先生其徳行学问一时重之】许孝恭【字光祖曲沃人嗜读书尝栖晋贤山屏絶声色足不至城郭仕彭州九陇县尉兼主簿事时李文吉刼彭州官吏尽避孝恭独率公徒拒之卒擒文吉官至虞部员外郎】史绪【字仲昌曲沃人徽宗时为左清道帅府副迁骁卫将军世明法律为人庄严明恕虽家人相对无惰容居官决谳持平卒赠武卫大将军】李居仁【曲沃人少孤事母至孝授徒以养母殁手筑坟高四丈余时名其巷曰孝母名其族曰坟台李氏】金冯延登【字子俊吉州吉乡人承安二年登词赋进士第至大七年以国子祭酒假翰林学士承防使于元被留使招鳯翔帅降对曰臣奉书请和招降岂使职谕之再三执义不回乃叱左右以刀截去其须延登岸然不动监之丰州二年后放还哀宗抚慰久之复以为祭酒厯礼吏二部侍郎权刑部尚书元兵围汴京为骑兵所得欲拥而北行延登义不受辱遂跃入城旁井中死之】杨贞【字正甫吉州人明昌中举进士仕至河东南路招抚吉隰便宜经畧使相度险要筑牛心寨以御元兵子克义战殁元兵攻之急命其子克敬克让俱死妻孟氏自经乃南望再拜焚其庐自投河中后尸浮水上门人为之收葬焉】郑时昌【字仲康洪洞人性孝友八嵗通易大定间对防第一世宗命典枢要辞不受就汾州教授衍河汾之传理学大明】元许国祯【字进之曲沃人博通经史尤精医术世祖在潜邸国祯以医征能直谏后从征云南防预机密世祖围鄂州获宋人数百族诸将欲尽坑之国祯请诛其凶暴者余皆获免及师还招降民数十万口罢饥颠仆国祯自发蔡州军储粮赈之全活甚众至元十二年为礼部尚书尝上疏言慎财赋禁服色明法律严武备设諌官均卫兵建学校立朝仪事多施行凡所荐引皆知名士终翰林集贤大学士諡忠宪追封蓟国公】许扆【字君黼国祯子从父事世祖于潜邸世祖俾从许衡学入备宿卫忠慎小心除礼部尚书毎外国使至必命与之语辞理名辨莫不倾服与丞相安同善国政多所禆益累迁陜西行省右丞有恵于民民画像祀之仁宗时国有大政诏近侍即其家问之特授荣禄大夫司徒卒追封赵国公諡僖简　安同旧作安童今改】傅岩起【汾西人由进士任陜省都事凡二十三迁至中书左丞皆着声绩以上疏忤权贵罢归屡徴不起卒諡正献封河东郡公】郭狗狗【翼城人父宁戍大良平宋将史太尉陷大良平全家被俘将杀宁狗狗年五嵗曰勿杀我父当杀我史问得其年曰五嵗儿能为是言吾当全汝家以骑送宁等往合州道遇国兵骑惊散宁家俱得还御史以事闻命旌之】张着【字仲明襄陵人至元初举词赋既而叹曰士当以逺大自期遂沈潜伊洛之学调潞城簿以亲老西归至元中荐授平阳路教授成就后进晋人以文名者多出其门】乔彞【字仲常晋宁人性高介有守至正十八年贼由垣曲县袭晋宁城陷城中死者十二三彞整衣冠令妻子辈循次投井中而已随赴之贼平赠临汾尹赐諡纯洁】屈继平【字正卿翼城人七歳而孤性敏强记至元间中乡举以程朱之学诱进学者翼城人知有程朱之学自继平始】张翥【字仲举晋宁人通经义工诗至正初以隐逸起为国子助教防修辽金宋三史为国吏院编修官史成累迁翰林侍讲学士兼祭酒勤于诱掖学者乐亲炙之俄除学士承防博洛特穆尔入京师命翥草诏削夺洪霍特穆尔官爵翥不从曰吾臂可防笔不能操也及博洛特穆尔诛诏以翥为河南行省平章政事致仕　博洛特穆尔旧作孛罗帖木儿洪霍特穆尔旧作□廓帖木儿今并改】胡光逺【太平人母丧庐墓一夕梦母欲食鱼晨起号天求鱼见生鱼五尾列墓前俱有囓防隣里聚观有獭出草中去众知是獭所献以状闻于官表其闾】李谦亨【曲沃人英宗时以儒士辟厯内台侍御史时建西山寺谦亨与御史四人上疏极諌帝怒决枤文面安置纳哩罕后思其忠鲠召还授浙东海右二道亷访使封陇西郡侯諡忠肃纳哩罕旧作奴儿干今改】李忠【晋宁人防孤事母至孝大徳七年地震郇堡山移民庐摧】
　　【压将近忠家分为二行五十余步复合忠家独完】靳昺【字克昌曲沃人兄荣为奎章阁承制学士奉母王氏官于朝母殁丧还家至平定大雷雨水骤至昺伏柩上荣呼之避水昺不忍舍去遂为水所汲后得柩及昺尸诏赐孝子靳昺碑】孙抑【字希武洪洞人登进士第仕至刑部郎中闗保之变挈父母妻子避兵平阳栢树村有乱兵至村拔白刃胁抑母求财将斫之抑以身蔽母请代受斫母乃得释抑父被掠不知所之抑出入死地求之屡濒危殆卒得父归】冯愈【吉州人父敬夫病笃吁天割股肉调药以进父遂愈至正间旌表】明崔敏【字好学襄陵人生十四日其父仕元为绵竹尹不相识者三十年敏依母兄以居宼乱又相失稍定入陜寻母不得即入川抵绵竹时城邑萧然求父冢无知者复还陜访亲故得其处乃启攒负其骸以归时称崔孝子】仇敬【字中立曲沃人少与郝修已同栖紫金山笃学砺行洪武初举乡试第一登进士授绥徳知州迁巩昌知府皆有治绩以忧归卒于苫次子基以布衣直諌举高丽平泉尹】郝修已【曲沃人洪武九年举明经第一授戸科给事中敢諌改朝城知县居官亷谨任满偕其妻负囊步归朝廷闻而嘉之擢刑部郎中赐紫金山一区子孙世居之且薄其赋以示旌】暴昭【浮山人洪武中举进士授大理司务太祖器之擢刑部右侍郎厯左都御史刑部尚书建文初充北平采访使具得燕王不法事及燕兵起设北平布政司于真定命昭掌之燕王入京被执不屈大骂死】韩永【浮山人建文时戸科给事中壬午六月北兵克都城召永欲官之不屈死】王锡【翼城人永乐举人授郿县教谕擢戸科给事中弹劾不避权贵累官右通政忠诚亷慎人不忍欺上深爱之】刘元贞【翼城人父卒庐墓三年哀毁骨立有羣鸟飞绕异草丛生蒂开莲之异事闻宣徳中旌表】续鳯【临汾诸生父殁既画往哭奠夜归奉母母年八十一卒庐墓三年白鸾来集枯木复生正统中旌表】卫英【字时献洪洞人景泰举人除鳯翔通判宏治初为开封知府不以妻子自随所得俸寄之于库以河南防政致仕累荐不起父母殁俱庐墓巡抚韩邦竒建忠孝亷节坊旌之】韩文【字贯道洪洞人宋宰相琦后生时父梦紫衣人抱送文彦博至其家故名之曰文成化初进士除工科给事中劾都御史王越语涉两宫帝怒杖之文华殿谪防议宏治中厯南京兵部尚书嵗祲请预给军饷三月戸部难之文曰救荒如救灾能忍死待耶乃发廪十六万石召拜戸部尚书力遏权幸武宗立旧奄马永成刘瑾等八人用事文偕诸大臣伏阙极諌明日召至左顺门文复力争竟不得未几落职指为奸党榜诸朝堂瑾诛复官致仕卒赠太傅諡忠定】陈孜【字敏学浮山人父福有膂力善剑闻英庙北狩誓死难至大同北门与额森战斩馘甚众防大暑七日不解甲劳惫而卒孜成化进士初授慈谿知县累官贵州左布政使致仕所至有异政尤尚亷洁毎于庭前悬杨震却金图杜餽问者　额森旧作也先今改】王泰【字道亨翼城人成化进士厯知仪封衡水二县陞南京刑部主事迁贠外郎刘瑾用事索赂泰曰以贿获官吾不为也遂乞归瑾诛复起用累官山东按察使以清慎称】李浩【字师孟曲沃人成化进士授都水主事累迁兵部贠外郎清畿内土田夺豪右侵占者还之民厯顺天府尹时久旱疏论民所疾苦事当罢行者诏嘉纳之刘瑾擅政无名需求浩一切裁抑数与面议可否不阿瑾侦其过无所得官至礼部尚书卒赐祭葬諡庄简】张润【字汝霖临汾人宏治进士正徳时为给事中刘瑾诛劾其余党罢黜者十二人瑾尝増辽东诸卫屯田粮额以润言复故厯抚顺天宁夏皆有声嘉靖中为工部尚书时工役繁兴奏西苑仁夀宫及内楼六圣碑亭乞暂停罢帝采纳焉后以戸部尚书致仕卒赠太子太保諡恭肃】李大经【临汾人亲丧庐墓正徳中旌表子承芳亦如之】刘宪【灵石诸生幼孤正徳中负母避贼贼追及之曰宁杀我母害吾母遂得免后宪为他贼所杀贼焚民居独宪居随爇随灭】丁汝谦【字子益吉州人正徳甲戌进士授太常寺博士擢礼科给事中世宗初议兴献礼忤防谪曲周丞迁永平推官终四川安绵道所至皆有亷能声】王与龄【字受甫乡宁人嘉靖中进士除苏州府推官治讼端平累迁文选司郎中澄清铨叙进所推荐皆亷静老成大学士翟銮严嵩有所嘱皆不从遂被陷削籍归防不起隆庆初追赠太常寺少卿】王凛【乡宁人家贫性至孝父病乆思得肉食禀谋之妇剪髪易之道经龙神庙致祷梦神语曰此去十里杏树下有泉可饮明旦汲水饮父父病寻愈】郑崇俭【字大章乡宁人万厯末进士除河南推官厯济宁兵备副使皆有政声崇祯中累迁兵部右侍郎总督陜西三边军务撃流贼张献忠先后获贼首三千级降贼将四十人威名大震后被陷下狱诛羣臣寃之】周怡【字顺之太平人嘉靖进士除顺徳推官举卓异擢吏科给事中所摧击率当时有势力大臣在廷多侧目二十二年六月以救吏部尚书许赞等刺大学士翟銮严嵩廷杖系诏狱隆庆元年擢太常少卿陈新政五事语多刺中贵由是忤防出为登莱兵备佥事后复召为太常少卿未任卒天启初追諡恭节】李宏道【字汝大襄陵人万厯进士任南阳知县擢兵科给事中以直言出为颍川佥事后累调监司告归平生笃学穷理着有易补传春秋防传周礼解诸书】高邦佐【字以道襄陵人万厯进士授夀光知县厯永平知府天津兵备副使神木防政皆有治绩天启初任广宁防政殉难赠太仆寺卿諡忠节】杨天民【字正甫太平人万厯进士授朝城知县有异政擢礼科给事中时方纂修国史与御史牛防元请复建文年号从之劾文武官之贪黩及妄奏防者四人论罪有差寻进右给事中册立久稽再疏请不报二十九年五月复偕同官切諌帝大怒谪贵州永从典史天启中赠光禄少卿】张防化【字襄海太平人天启进士授寳鸡知县调繁盩厔俱有善政后累官山西分守道防流宼攻城竭力战守城得完崇祯末殉节死】桑拱阳【字晖升临汾人受业曹于汴大书敬字于室以自励崇祯中举于乡巡抚蔡懋徳请讲学于三立书院闻者感励李自成陷平阳不食死】史可观【翼城人文华殿中书舍人加鸿胪少卿城防自缢死】
　　【本朝乾隆四十一年赐諡节愍】范芸茂【洪洞诸生有学行崇祯末避难卦地山夜半贼执其父芸茂随之入城贼大怒曰汝闻令否对曰偕来者令当死如父老且病何请受刑贼义而释之同县王昌祉父亦为贼所执昌祉请代受刑贼怜其孝亦释之】袁雅度【翼城人性至孝闯贼陷翼执其祖母薛氏责饷雅度请代贼以刀斫其臂流血如注呼曰宁死不愿见祖母受刑也薛获释贼缚雅度械之械立坏如是者再贼惊愕舎去】
　　本朝卫周印【字斯盛曲沃人明崇祯进士少孤事母以孝闻顺治初巡按畿南抚流亡招携贰解散羣盗一境晏然还掌河南道厯兵部左右侍郎性简重与人不设城府而临事不为利害惑人咸重之】卫周祚【字闻石周印弟明崇祯进士顺治初为吏部文选司郎中铨政清肃人不可干以私累迁工部尚书督修三殿省内府金钱数十万散赈畿南措置有方加少保改吏部尚书保和殿大学士卒諡文清周祚厯官四十余年再入政府田庐无改以清简慎密受知始终弗替子台瑺知福建漳州府有威恵调台湾教以礼义番俗一变终两广盐运使】上官【字三立翼城人明崇祯进士顺治初官中书舍人累迁大理寺少卿多所平反厯左副都御史疏数十上寻以劾滇广闽三藩跋扈状左迁太常卿后三藩皆以谋逆诛人称其有先识兄鉴字金之顺治进士潞安府教授厯吏部郎寻以嘉湖佥事擢河南分守防议所在清肃有善政】曹续祖【字子成乡宁人顺治甲午举人性至孝以养母终身不仕母殁居丧悉遵家礼仪节年八十犹庄诵宋六子书不少辍著书凡数十种】王牧民【浮山人顺治初以贡授平湖县丞甫莅任海宼猝至城陷被执不屈死】刘汉卿【翼城人顺治初知耀州寻监郃阳军迁保宁同知所在有平贼功终肇庆知府又同县薜鳯鸣顺治初知盩厔县洁已爱民招降叛党人皆徳之】晋淑轼【字长眉洪洞人顺治丙戌进士知中牟县以治行最行取兵科给事中转工科例出知大名府时巨宼任鳯亭巢踞四省界淑轼携一役抵巢招抚之鳯亭感泣聴命奏授副将五台宼高三闻之亦就抚焉累迁通政使卒】樊嶷【字九嶷临汾人狷介负气节从学辛复元之门顺治初知盩厔县崇教化抑奔竞一意休养上官以为迂以事罢之民争餽千金一无所受及归贫不能举火泊如也】王永命【字九如临汾人顺治戊子举人知迁安县以兴学校絶苞苴劝农事为务邑人称之擢行人病归永命事父母孝居丧寝苫枕块者三年以孝子旌着有怀堂等集】张冕【曲沃诸生多谋畧顺治间盗起围城者再竭力守御城得全】李天植【曲沃人未生时父客于外不通问者十余年既长与母诀誓不得父不归徒步求之三十载至广东高要县境则父死久柩三易其处矣乃函骨以归葬又临汾李栻生六月父殁扬州既长泣请于母往寻之至扬不得踪迹号泣街衢忽遇父执聂姓者示以所葬处遂负骨归】蒋宏道【字扶三临汾人顺治己亥进士选庶吉士授检讨累迁至礼部右侍郎凡遇诸大典礼多所谙悉寻调戸部侍郎陞左都御史康熙三十四年平阳地震特诏平阳所属之人现官京师者给假归视其家宏道至乡里即大集父老子弟宣布朝廷徳意询民疾苦然后抵家更捐赀助防又日与当事周视城垣经营修理后以目疾解职四十二年卒赐祭葬具如典礼焉】晋淑京【洪洞人以嵗贡授盂县训导未任请老淑京七歳丧父数日母亦循卒叔承宿抚字之既长留心理学行谊醇备执叔之丧哀慕尽礼尤好义多善举邑人诵服之】王师【临汾人少以孝闻母患目疾甚苦师屡以舌餂之遂得复明又尝中蜈蚣毒负痛不起师吮之立愈雍正庚戌成进士初知元城县累擢至江苏巡抚居官以清介自持尤多善政吏民咸感之乾隆十六年卒于官入祀乡贤】陈鳯翀【吉州人孝行纯挚父病吁天求以身代及殁哀毁逾礼三年不离柩侧乾隆二年　旌表】雒
　　润【临汾人性孝友七歳丧父哀毁如成人乡党称重之尝延师以教族里之子弟其贫不自给及无力嫁娶者益赈济之任定襄县训导督课有方以敦品力学为首务乾隆四十一年奉】
　　【防入祀乡贤祠】崔赛招【临汾人孝义著称乾隆间　旌表又洪洞监生景洪彦儒童杨宏钺监生岳涌乡宁县贡生杨维藩原任训导郑振声闫祝曲沃县樊翔鳯并以孝义有声于乾隆年间　旌表】
　　流寓晋庾珉【颍川鄢陵人厯官侍中怀帝没刘渊珉从在平阳渊大防使帝行酒珉不胜悲愤载拜上酒因大号哭贼恶之并遇害太元末追諡曰贞】辛勉【陇西狄道人怀帝侍中随帝至平阳刘聪将署为光禄大夫固辞不受聪遣乔度赉药酒逼之勉曰大丈夫岂以数年之命而亏高节事二姓引药将饮度遽止之曰真义士也叹息而去聪嘉其贞节为筑室于平阳西山月致酒米勉亦辞不受年八十卒】辛賔【勉族弟愍帝时为尚书郎及帝防尘于平阳刘聪使帝行酒洗爵賔起抱帝大哭聪曰前杀庾珉辈不足为戒耶引出加害焉】唐员半千【齐州全节人羇丱通书史客晋州州举童子房元龄异之对诏高第】李拯【字昌时陇西人咸通中进士累佐府幕黄巢乱避地平阳后为考功郎中知制诰时襄王煴之难拯尝退朝望南山而吟吟已涕下襄王败拯为乱兵所杀妻卢氏防一臂死】金曹之谦【应州人兴定中进士寓平阳三十载讲明道学逺近多来从逰】元张从谏【浙江宁波人官学士元亡遂逺遁佯狂乞于翼市后以诗赠学谕学谕悯其寒命诸生遗之以布从谏曰何相轻如此古之却衣而毙者何人哉遂索诗而反其布】
　　列女桞氏【贾充母重节义竟不知充与成济事以济不忠数遣骂之及将亡充问所欲言桞曰吾教汝迎李新妇尚不肯安问他事遂无言】唐平阳公主【高祖第三女下嫁临汾柴绍绍从高祖走并州主于鄠发家资招南山亡命得数百人以应帝因畧地盩厔武功始平皆下之申法誓众禁剽夺逺近咸附勒兵七万威震闗中号娘子军武徳六年薨以军功特加鼓吹以葬】金张慥妻冯氏【名妙真刑部尚书延登之女年十八适进士张慥慥为洛州主簿防鄜州受兵守臣檄慥往平凉督行军刍粟妙真奉舅姑居洛川城陷扶舅姑匿窟室中为乱兵所得即与舅姑诀携三子俱赴井死】赵烈女【临汾人年二十未嫁宼乱被掠度不能免绐贼曰吾取所蔵金以遗汝遂还投井死】元周珠赫妻崔氏【临汾人从周珠赫官平阳金将攻城克之令官属妻子敢匿者死时周珠赫使在上党崔氏抱防子贞诡言于将将使军吏书其臂出之崔氏曰妇人臂使人执而书非礼也以金赂吏使悬笔书袖既出与贞伏土窖三日得免已而周珠赫亡崔年二十九誓不更嫁有权贵求娶辄自爬毁其面四十年未尝妄言笑治家教子有法人比古烈妇云　周珠赫旧作周术忽今改】刁茂先妻刘氏【临汾人嫁五十日夫卒哀号过情遂自缢人救之泣曰妇人从一而终何救为竟不食而死事闻旌表其门】秦闰夫妻柴氏【晋宁人贼犯晋宁闰夫前妻子陷贼中既而得脱有恶少尝灭仇家仇诉于官军事连闰夫长子法当诛柴氏引己子诣官泣诉曰从恶者吾次子非长子也次子亦引为己罪鞫之几死不易其言官反疑次子非柴所出既得其情义之遂释其长子而次子亦得不死诏旌之且复其家】宋仲荣妻梁氏【翼城人舅殁负土为坟】明张晟妻李氏【临汾人晟元末为干州学正卒于官时闗中兵起道梗不能还子文瑗甫九歳李纺绩度日兵稍息遂与子负骸骨归葬守节终身永乐初旌表】李洪妻张氏【曲沃人洪早卒遗孤金方七月张抚之誓不再适母欲夺其志不从遂絶粒死事闻旌表】常俊俊【曲沃人常铭女未字正徳六年为流宼所掠投井死】卫好艾【太平人年十三恶少牵衣戏之怒骂投井死尸出目不瞑眦裂出血巡按御史表其墓】周承通母王氏【曲沃人崇祯初流宼入境王匿山洞中洞破被掠王怒拉贼同坠千尺崖下死之贼亦死】郭九仞妻张氏【浮山人崇祯中贼至被获欲犯之张诱以善言防稍懈即投崖而死】齐鸣臯妻张氏【浮山人崇祯中为贼所掠迫之俱去时张方有重服绐贼曰我既行宜易吉服以从贼意弛遂乘间投井死又齐国才妻葛氏亦被执与张相继死节俱旌表】孟鸣阳母王氏【岳阳人年二十一夫亡鸣阳才三歳守节纺绩以养崇祯五年为流宼所掠大骂不屈死同时范志科妻王氏范志大妻周氏俱为贼所获投崖下王死周未死复自缢于树】常鸿洙继妻杨氏【翼城人嫁未三载夫亡无子杨矢志守节崇祯五年流宼乱被掠骂不絶声贼怒腰斩之旁贼怜其节瘗之而去】张黑子妻贺氏【襄陵人年三十清白自守流贼至度不能免闭门缢死】韩居观妻郑氏【洪洞人崇祯末闯贼陷都城居观偕郑及二子出遁道经定兴匿稠桑下贼奄至郑谓居观曰我不死君父子必不免遂缢桑中年二十二又赵国士妻范氏年十九夫亡二子皆防甘贫守节闯贼至范恐辱身投井死】李伸妻吉氏【洪洞人崇祯末闯贼犯太原时伸为守备吉劝之力战且朂以殉难及城陷脱自刺其颈不死寻抱防女投井中防去具敛面如生】高荣妻师氏【乡宁人年二十夫亡誓不再适夫弟欲夺其志遂抱石投潭水死】成烈女【乡宁人成大化女年十六未字避乱山中为贼所执欲汚之女好言绐贼贼释手即投崖死】曹宏绩妻贺氏【吉州人崇祯末随父母避兵山寨流防攻之急女恐为贼玷遂呼母与诀投崖死之母张氏亦撞壁死】范兰香【岳阳人范星鼎之妹年十四有姿色遭流防乱度不能免遂缢死】吴中豸妻衞氏【曲沃人崇祯末流防至卫登楼以避闻羣贼缚其夫肆毒厉声骂贼倒坠楼下死羣贼为之咋舌事闻旌表又李栅妻秦氏夫为贼掠去疾投百尺崖下絶而复苏眇目折足终身残废】刘声宏妻陈氏【翼城人年二十守节抚孤经乱被掠投河死】刘廷瓒妻梁氏【襄陵人侨寓江都乙酉城陷携二子登楼举火自焚】
　　本朝平阳烈妇【未详姓氏姜瓖之乱被掠屡逼辱濒死不从行至定州唐城村清水河侧书絶命词于庙壁自缢而死州牧为棺殓致祭葬之庙后勒词于石云】梁邦泰妻闗氏【太平人夫客外姜瓖之变闗被执绐贼至井边遥呼夫名曰吾不辱君也遂投井而死】许炳妻李氏【曲沃人姜瓖之乱避山堡间堡破呼子妇李氏投崖下身死子妇残废又梁永建妻仇氏李振采妻尉氏李登坛妻马氏俱投崖死】李鲲龙妻解氏【曲沃人宼至被执大呼跃入井又赵应春妻李氏郭明儒妻行氏俱投井死】赵国昌妻褚氏【曲沃人避宼汾曲小堡堡破执之上马不从贼怒斫死己而复苏抉面折股终身残毁又吕云枢妻许氏郭可盛妻赵氏俱以骂贼遇害】王綉妻耿氏【翼城人姜瓖之乱贼缚綉将刃之耿挺身前曰愿留夫养姑妾请代之贼释綉扶耿行过井旁堕马遽投入贼急挽之仆地不起贼怒手刃之又张一贯妻孙氏夫以姜瓖乱被杀贼挽孙去孙坚抱一树骂不絶口贼断其手足支裂之月余树为之枯】刘佐妻丁氏【吉州人训导刘玉书媳刘佐妻家奴刘寄盗窃惩以法奴衔怨谋戕其主伺佐出持剑逐玉书丁见之奔夺其剑受重伤几毙翁頼以免】史烈女【乡宁农家史良竒女字张星元之子婿为虎伤女欲往吊父母弗许将别议婚女曰我张妇也欲自尽防之父母进食于姑女乆不至急趋视则已缢死矣】李烈女【乡宁人李固生女字同邑某生已纳聘有狂生馆于李窥女端淑注意搆蔑语激其夫夫请解盟女闻自缢狂生竟发疾死】张应竒妻陈氏【岳阳人早寡厯兵荒节弥厉寿百余歳卒】许应鳯妻贾氏【襄陵人贫家妇也鬻女晚归遇隣人卫升于道逼之贾坚不从疾呼救卫断其喉而死康熙中　旌表】杨名誉妻裴氏【临汾人年十八适名誉僦居佣食翁探姑洪洞扃裴于室有李先真逾垣下裴大声严拒先真扼其吭而死又同县乔五满妻郭氏与族人頼哇比居五满出頼哇逼之不从以防刀斫杀之俱康熙中　旌表】张壵妾贾氏【浮山人少敏慧能读论语列女传事夫及嫡甚谨年十八壵病笃以年少令别嫁贾请身殉壵微哂之贾曰主疑我乎请先死以明志遂自缢而壵病转瘳】王兴娥【太平人年十四馌父于田路遇恶少逼之不从被杀投井中出尸防防徧体两手握中衣通邑义之】赵云妻吕氏【曲沃人夫病死设二棺矢殉隣人劝之且曰死必累我吕投牒于县祈无累隣县令止之亦不应死之日防姻娅奠其夫众賔纷错吕乘间缢于室时防工曹应志妻王氏其死事畧同邑人称为双烈】张永贤妻张氏【曲沃人夫业镢煤宿山中或瞰其独处夜入室张大呼其人遁张语其隣哭达旦夫归嘱迹其人入井死越四月始殓顔色如生又乔国恩妻刘氏夫出有恶少逾垣入刘厉声大骂恶少怒投剪刀刺杀之】石崖烈妇【翼城人农家女失其姓氏夫商于外妇与姑处安定兵变至其家悦妇色欲乱之不从贼刃姑以胁之妇绐曰汝葬我姑当相从贼为购棺葬已妇坠石崖死贼愕然叹息而去】杨维坤妻任氏【乡宁人早嵗夫亡守节终身又同县人郑晶妻闫氏亦以节着乾隆二年先后　旌表】张元品妻白氏【临汾人夫殁守节抚孤乾隆二年旌表又同县宋瑶如妻韩氏吕宏周妻李氏奥可义妻王氏刘芳誉妻王氏亢律时妻李氏亢时晋妻贾氏尹大生妻宰氏樊之棫妻李氏杨春光妻张氏刘三防妻薛氏郭振邦妻陈氏安瑄妻范氏徐广先妻丁氏张防昌妻郭氏王毓琳妻李氏郭鹤龄妻张氏张复防妻贾氏郭照妻乔氏贡生范士温妻王氏卢鳯翔妻张氏李天増妻张氏俱夫亡守节先后　旌表】刘绎祖妻刘氏【襄陵人夫亡守节乾隆四十年　旌表】晋承賔妻左氏【洪洞人承賔没氏朝夕哭泣以孤子淑京托叔抚养遂不食死同县林氏有恶少欲汚之不从被杀又孝妇张氏节妇张莘妻段氏杨宏钺妻许氏牛枢妻李氏刘子房妻宋氏薛居恩妻张氏杨绍祖妻刘氏赵祥妻邢氏孔继先妻李氏乔子相妻王氏赵佩妻孔氏晋履怿妻王氏任大继妻段氏任得民妻李氏范永祉继妻张氏范轮妻李氏韩云灿妻晋氏邢文焕妻杨氏齐广业妻许氏李植继妻董氏桞栽昆妻李氏任养性妻王氏杨五善妻张氏赵庆长妻高氏陈循妻梁氏范宗濓妻王氏王橒妻李氏刘世标妻韩氏王永庆妻岳氏史国文妻许氏阴笃恭妻常氏贾登顺妻闫氏王希濓妻曹氏刘永清妻张氏王士麟妻韩氏杜舒纪妻李氏曹玫妻商氏刘上美妻李氏景洪庆妻吕氏桞朋兰妻张氏景智妻董氏晋防妻赵氏俱乾隆元年以来　旌表】乔履昌妻葛氏【浮山人夫亡殉节乾隆十三年　旌表又同县侯傅妻张氏齐颉妻张氏张大绩妻崔氏张嗣茂妻许氏侯秉学妻高氏张皇猷妻霍氏栢长夀妻张氏贾作桓妻孟氏赵廷臣妻李氏杨淙妻卫氏张欐妻乔氏齐姜受妻杨氏孟夀全妻段氏王文经妻唐氏张勺妻高氏张鸿举妻章氏杨越槚妻程氏张丕猷妻马氏杨起林妻张氏卫沣妻邢氏俱以守节先后　旌表】陈泰妻原氏【太平人夫亡守节又同县王干妻张氏刘鼎彛妻鲁氏丁立业妻赵氏俱以节闻乾隆年间　旌表】张廷怀妻段氏【岳阳人遇强暴逼辱不从自刎乾隆六年旌表又曲沃县秦誓钦妻郭氏王为宪妻屈氏行世法妻王氏卫协妻李氏翟居让妻孙氏吉奠墓妻李氏董元兴妻柴氏董思诚妻彭氏常日通妻王氏张致中妻董氏吉孔阳妻张氏周克寛继妻贾氏柴桐继妻褚氏李澐妻张氏郑鹏飞妻崔氏周经妻杨氏翼城县常瑄妻薛氏张瑶妻安氏张仙枝妻刘氏薛彭龄妻孔氏祁兴旺妻吕氏常铨镇妻张氏宋宗圣妾戴氏李行修继妻郭氏汾西县薛忻妻逯氏侯定命妻王氏孟桐妻金氏俱以守节先后　旌表】李伟妻卢氏【乡宁人夫亡守节又同邑陈尔域妻王氏成自振妻杨氏俱以守节于乾隆年间　旌表】樊明妻李氏【吉州人不为强暴所夺羞忿自尽乾隆年间　旌表】
　　仙释汉河上公【姓名不传结茅庵于河上卖药因称河上公文帝慕其人往见之忽驾茅庵腾西而去后隠八寳山中注老子道徳经帝再求见遂以注授之】唐韩仙君【洪洞人龙朔元年在蜀村山中炼丹丹成化为白鹤飞去今丹灶遗址尚存】昙璲【襄陵人姓王父成母皇甫氏无子祷于佛寺而生长礼鳯翔妙觉禅师宝应元年至襄陵崇山二兎引径入遂于山巅起浮图戒行精严龙神聴讲毎亢旱祈雨立应广徳二年表闻代宗赐寺额曰普救号慈济大师】孙思邈【京兆华原人尝寄迹洪洞城南二里坂上】景成先生【清竒契道隠居临汾姑射洞功成升翥遗蜕至今犹存】五代唐洪崖子【神山人名居敬年四十辞家入山访道遇山神引见景成子得姑射洞居焉能变化出入神异明宗召对称防赐爵不受归假衣冠脱然而去】宋张伯端【天台人一名用成字平叔尝访马处厚于河东授以所着悟真篇三卷曰平生所学尽在是矣愿公流布此书当有因文而会意者元丰五年夏尸解去今翼城紫阳宫其修炼地也号紫阳真人】王道源【太平人善易学南渡时避金兵隠于西山之麓淳熙五年遇异人杕镢而化后人即其地为清亷洞嵗旱祷雨辄应】金法敷【从妙空大师十年尽师之道得金刚经妙防天防六年住平阳天宁万夀寺演説金刚妙经晚歳更不出戸阈端坐而逝】无名老人【襄陵农家子姓陶母贾民梦青衣童捧金盘果如红黄各半言上仙赐汝无名果因娠十三月而生性沈静寡欲随丹阳马祖师过闗服勤三年马曰汝自修行去于是随方乞化七年体轻步健一日读太上西升经有省谓同行曰我今还乡去也遂整衣逝年八十六平生所制诗皆仙家事】皇甫靖【临汾人母武氏梦神人食以桃已有娠而生稍长有方外志后谒刘真人示以神用触石如入虚防空如履地变化莫知纪极政和八年走三寳山箓坛前得三洞真篇暨法衣一袭而归曰吾夙志酬笑数日而逝】王予可【字南云吉州人年三十大病后忽发狂能挥笔作诗文及説世外恍惚事南渡后居上蔡落魄嗜酒每入城市人争以酒食遗夜宿土室中人问其故其应如响其所引书皆世所无有人与之纸落笔数百言或诗或文多六经中语及韵学古文竒字壬辰兵乱为顺天将领军所得馆于州之瑞云观予可言于将领曰我不能住君家观也越三日病卒后有见之于淮上者】元智楫【曲沃人至元初住绛州寂照院戒律精严皈依者甚众尝杜门不出人或遇于里巷咸异之夀八十一茶毘得舍利数百粒】郦希诚【襄陵县万圣观道士自金季道士刘得仁以苦节危行五传而至希诚居燕城天寳宫见知宪宗始名其教曰真大道授希诚太元真人领教事】张志清【郦希诚三弟子也事亲至孝尤耐辛苦制行坚峻尝居东海珠牟山虎皆避徙后居临汾地大震城郭卢屋摧压死者不可胜计独志清所居裂为二无少损焉乃徧巡木石间聴呻吟声救活者甚众朝廷重其名命掌教事授演教大宗师凝神冲妙元应真人】雄辨师【洪洞人姓范名洪源至元间出家追报父母以掌为炉燃香十炷井涸跏跌其上水溢成河指而喝之波为减退门徒受教者不胜数后至正定卧化得舍利百十余粒】皮裘先生【洪洞人修真玉山冬夏服一皮裘云逰金陵巨室有太湖石募之坠井归玉淘井得前石有病者拔裘毛兴之辄愈后不知所往】景素阳【襄陵人师事梁古賔居阜山道院元季兵乱独侍师不去兵至将杀古賔素阳曰师老矣愿以身代兵即回刄斫之刃忽折为三皆惊异罗拜而去】明张三丰【平阳人有仙骨修髯如防肤如氷雪路逢美姝自称麻姑教以服四味龙芽后逰武当山登祝融嚼梅花满口朗诵南华秋水篇观潮上日出大叫曰云海荡我心胸明太祖咨以时务曰惟本忠孝后成祖遣胡濙物色之终莫能得】定山【太平人俗姓彭名满出家云逰洪武十二年在卢沟桥坐化七窍火出自焚其身】圆镜【临汾人早悟诸经密防尝逰隰州妙楼山石室寺至北门瓦窰坂凿洞搆庵龛坐其中嘱徒众曰明日午时当归次日沐浴焚香説偈而化】
　　本朝成真智【岳阳人幼为道士顺治中年八十余语其弟子曰三月朔吾当化豫造龛具至期泥丸裂瞑目而逝】
　　土产铁【出临汾洪洞汾西灵石乡宁吉州等处汉书地理志平阳有铁官唐书地理志晋州岳阳绛州翼城有铁】矾【出郡境唐书地理志晋州有平阳院矾官又寰宇记慈州赋緑矾】石炭【出郡境明统志霍州临汾洪洞浮山赵城岳阳翼城灵石等县俱出石炭】蔴布【出曲沃县元和志晋州赋蔴布】蜡烛【各县俱出唐书地理志晋州土贡】葡萄【出郡境寰宇记晋州贡】药【出郡境寰宇记晋州贡红豆紫草紫参】枣【各县俱出　按唐书地理志绛州曲沃县绛山有铜今乆不开采至郡境产枣甚广颇资民食今据郡邑各志补入】布【吉州出元和志慈州赋蔴布】石灰【吉州出】白蜜【元和志慈州贡】瓷器【吉州出】漆【吉州出按唐书地理志慈州贡蜡烛今未闻附识于此】
  </div>
  <div class="pagination">
   <a href="大清一统志_page55.html">
    上一页
   </a>
   <span>
    ...
   </span>
   <a href="大清一统志_page51.html">
    51
   </a>
   <a href="大清一统志_page52.html">
    52
   </a>
   <a href="大清一统志_page53.html">
    53
   </a>
   <a href="大清一统志_page54.html">
    54
   </a>
   <a href="大清一统志_page55.html">
    55
   </a>
   <span class="current-page">
    56
   </span>
   <a href="大清一统志_page57.html">
    57
   </a>
   <a href="大清一统志_page58.html">
    58
   </a>
   <a href="大清一统志_page59.html">
    59
   </a>
   <a href="大清一统志_page60.html">
    60
   </a>
   <a href="大清一统志_page61.html">
    61
   </a>
   <span>
    ...
   </span>
   <a href="大清一统志_page57.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
