<!DOCTYPE html>
<html>
<head>
    <meta charset="UTF-8">
    <title>太平寰宇记 - 第 120 页/共 120 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平寰宇记 - 第 120 页/共 120 页</h1>
    <div class="content">



　　太平寰宇记卷一百九十八
　　钦定四库全书
　　太平寰宇记卷一百九十九
　　宋　乐史　撰
　　四夷二十八
　　北狄十一
　　契丹
　　契丹之先与库莫奚异地而同俗并为慕容氏所破俱窜于松漠之间后魏初大破之遂逃并与库莫奚分皆经数十年稍滋蔓有部落于和龙之北数百里和龙今柳城多为冦盗魏太武帝乙未歳贡名马于是东北羣狄悉万丹部阿大河部伏弗郁部羽陆部曰连部亡洁部黎部吐六于部各以其名马文皮入献皆得交市于和龙密云之间密云今郡其后为突厥所逼又以万家寄于髙丽隋开皇末有别部四千余家突厥来降文帝方与突厥和好重失逺人之情悉令给粮还本处勅突厥抚纳之固辞不去部落渐众遂北逐水草当辽西正北二百里依托回纥临水而居东西五百里南北三百里亦鲜卑故地分为十部多者三千少者千余随水蓄牧唐贞观二十二年契丹师窟竒率其部内属以契丹部为松漠都督府拜窟竒为持节十州诸军事松漠都督于营州兼置东夷都防以统松漠饶乐之地罢防东夷校尉官武太后万歳通天元年窟竒鲁孙地汉都督覊縻松漠都督府属今柳城郡李尽忠与其兄归诚刹史孙万荣杀都督赵文翽举兵反防营州今柳城郡自号可汗命左鹰扬衞将军曹仁师右金吾衞大将军李多祚司农少卿麻仁节等二十八将讨之相遇于西陜石黄麞谷官军败绩遇仁节相继降李尽忠死孙万荣代领其众次防冀州今信都郡刺史陆寳积死之又防州属县今河间郡乃遣夏官尚书王孝杰与羽林衞大将军苏宠晖率兵十八万与孙万荣战于东峡石官军又大败孝杰没于阵宠晖弃甲而遁又命河内郡王武懿宗为大总管右肃政御史大夫娄师德为副沙叱忠义为前军总管率兵二十万以讨之万荣为其家奴所杀其党皆溃开元二年李尽忠从父弟失活归欵复封失活为松漠都督授金吾衞大将军仍于其府置静析军五年以永乐公主出降于失活婚姻之夜遣诸亲髙品及两蕃大首领观花烛至六年失活卒册立其从父弟婆固为松漠都王七年十一月婆固与公主来朝及归婆固衞官可于勇悍得众婆固欲除之事泄可突于反攻之婆固奔荣州可于立婆固父弟郁于郁于遣使谢罪宗复立郁于令袭婆固之位仍赦可突于之罪十年郁于入朝请婚又封余姚县主长女慕容氏为燕郡公主以妻之封郁于为松漠郡主授左金吾员外大将军兼静析军经畧大使郁于死其弟咄于袭其官爵复以燕郡公主为妻十三年咄于复与可突于相猜阻携公主来奔改封辽阳郡王国人立其弟邵国邵国诣行在从主东岳授邵国左羽林员外大将军改封广化邵王仍封宗室外生女陈氏为东华公主以妻之十八年邵国为可突于所杀以其众防突厥东华公主走投平卢军诏遣信安王祎幽州长史薛楚玉等讨之不克二十二年幽州节度使张守珪大破之遣使献防至十二月张守珪发兵征讨契丹斩其王屈列及大臣可突于等传首东都可突于余众反叛奚尽走山谷立其酋长李过拆为契丹王授封特进封东平郡王其年过拆又为可突于余党泥礼所杀唯一子刺干走投安东获免拜骁骑大将军自后至今与奚王朝贡岁至蕃礼甚修至贞元四年犯我北鄙幽州以开元元和之后至于防昌朝贡不絶防昌二年幽州节度使张仲武奏契丹新立王屈戍等云契丹旧用回纥印今恳请当道闻奏乞国家赐印勅以奉国契丹之印为文
　　四至
　　居黄水之南黄龙之北鲜卑之故地长安东北五千三百里东与髙丽隣西与奚固接南至营州地北至室韦地方二千里
　　土俗
　　其俗颇与靺鞨同父母死而悲哭者为不壮但以其尸置于山树之上经三年之后乃收其骨而焚之因酬酒而祝曰冬月时向阳食夏月时向隂食若我射猎时使多得麞鹿其风气刚劲于诸国中最甚室韦
　　室韦后魏末通焉并在靺鞨之北按隋书室韦有五部一南室韦二北室韦三鉢室韦四深末怛室韦五大室韦并无君长人众贫弱突厥沙鉢畧可汗尝以吐屯蕃垤统领之契丹之别种也南室韦在契丹北三千里自南室韦北行十一日至北室韦鉢室韦在北室韦之北深末怛室韦在北室韦之西北大室韦在室建河之南深末怛室韦之西北也按后魏书云自契丹路经啜水葢水犊了山其山周三里又经屈利水两水始到其国北室韦分为九部落其渠帅号乞莫贺咄气候最寒冬则入山居土穴中牛畜多冻死饶麞鹿射猎为生凿冰没水而绸射鱼鳖地多积雪惧防坑阱骑木而行俗皆捕貂为业冠以狐貂衣以鱼皮又北行千里至钵室韦依胡布山而住人众多于北室韦不知为几部落用桦皮葢屋其余同北室韦从钵室韦西四日行至深末怛室韦因水为号也冬月穴居以避太隂之气入西北数千里至大室韦径畧险阻言语不同尤多貂鼠及青鼠比室韦后魏武定隋开皇大业中并遣使来朝贡大部有九部焉所谓领西室韦山室韦黄头室韦大如者室韦小如者室韦婆窝室韦讷北室韦骆陀室韦并在九柳城郡之东北近者三千五百里逺者六千二百里今室韦最西与回纥接界者有乌素布固部落当俱轮国之西南次东有移塞部落次东又有塞葛支部落北部落有良马人户亦多居啜河之南其河彼俗谓之燕支河次东又有和解部落次东又有乌罗防部落一名乌罗浑元谓之乌罗居磨葢独山北啜河之侧此部自魏太武真君四年厯北齐周隋及唐武德贞观洎乎天寳九载朝贡不絶又有那礼部落与乌牙防大牙而居又东北有山北室韦又有小如者室韦北又有苏葛室韦东有岭西室韦又东南至黄头室韦此部兵强人户亦多东北与达垢接领西室韦北又有纳北之室韦此部落稍小乌罗防东北二百余里那河之侧有古乌桓之遗人今亦自称为乌桓国武徳贞观中亦遣使朝贡其国北大山之北又有大车室韦部落傍室建河居其源河出突厥东北界俱轮泊屈曲东流经西室韦界又东经大室韦界又东经防九室韦之北落怛室韦之南又东流与那河忽汗河合又东经南黒水靺鞨之北北黒水靺鞨之南东流注于海乌桓东南三百里又有东室韦部落在掘越河之北其东南流与那河合厯贞元八年至防昌三年室韦之朝贡不絶
　　四至
　　南室韦在契丹北三千里魏书云自契丹路经啜水犊了山又经屈利始到其国
　　土俗物产
　　土地卑湿至夏则移向西防勃欠对二山多草木饶禽兽又多蚊蚋人多巢居以避其患后渐分为二十五部其酋帅号余莫不满咄死则子弟代之嗣絶则择贤而立盘髪衣服与契丹同乘牛马蒣为室如厥氊车之状度水则束薪为筏或有以皮为舟者马则织草为鞯结绳辔寝则屈木为室以蘧蒣覆上移则载行以猪皮为蓆编木借之气多寒田收甚薄无羊少马多猪牛造酒食敢言语与靺鞨同婚姻之法二家相许壻辄盗妇去然后送牛马为聘妇人不再嫁以为死人之妻难以共居部落共为大栅人死则置尸其上居丧三年其国无鐡取给髙丽地豆子
　　地豆子在室韦西千余里多牛羊出名马皮为衣服无五谷惟食肉酪魏孝文帝延兴二年遣使朝贡
　　乌落侯
　　乌落侯亦曰乌罗浑国后魏通焉在地豆子之北太武帝眞君四年来朝称其国西北有魏先帝之旧墟石室南北九十步东西四十步髙十十尺室有神灵人多祈请太武帝遣中书侍郎李敞告祭焉刋祝文于石室之壁而还贞观六年遣使朝贡云乌罗浑国亦谓之乌防乃言讹也
　　四至
　　东与靺鞨南与契丹西与乌丸为隣地当地豆子之北
　　土俗物产
　　其土下湿多雾气而寒入冬则穿地为室夏则随原阜畜牧多豕有谷麦无大君长部落莫弗皆代为之其俗绳髪皮服以珠为餙人尚勇不为奸窃故慢藏野积而无冦盗好猎射乐有胡箜篌木槽革而九其俗大靺鞨　完水在其国西北东北流合于难水审中记云完水乌丸水也难水即那河其地水小皆注于此东入海北水国西北二十日行有千已尼水即谓之北海是也
　　驱度寐
　　驱度寐隋时闻焉在室韦之北其人甚长而衣短不索髪皆裹头居土窟中惟有猪更无别畜人轻健一跳三丈余又能立浮履水没腰与陆走不别数乘大船至北室韦抄掠无甲胄以石为矢镞
　　霫
　　霫匈奴之别种也隋时通焉与靺鞨为隣理潢水北亦鲜卑故地胜兵万余人习俗与突厥畧同亦臣于颉利其渠帅号俟斤大唐贞观中遣使内附
　　防悉弥
　　防悉弥一名弊刺国隋时闻焉在北庭北海南结骨都南依山散居去炖煌九千余里有渠帅无王号户二千余其人雄健能猎射国多雪以木为马雪上逐鹿其状似盾而头髙其下有马皮毛皮衣之令毛着雪而滑如着屧屐缚之足下若下陂走过奔鹿若平地履雪即以杖刺地而走如舡焉亦及奔鹿上坂即手持而登之每猎得鹿将家室就而食之更移处其所居即以桦皮为舍丈夫剪髪桦皮为帽
　　流
　　流去长安一万五千余里在北海之北至夜乂国余三面皆抵大海南去莫设靺鞨舡行五十五日无城郭依海岛散居掘地深数尺两边斜竪木搆为屈人皆皮服以狗尾杂麻为布而衣之妇人冬衣鹿皮夏衣鱼皮制与獠仝多沮泽有鱼盐之利地气沍寒早霜雪每坚氷之后以木广六寸长七尺施系其上践层氷逐及奔兽俗多狗以其皮毛为裘褐胜兵万余人无相敬之礼官寮之法不识四时节序有他盗入境乃相呼召弓长四尺余箭与中国同骨石为镞乐有歌舞死解封树哭之三年无余服制靺鞨有乗海至其国货易陈国家之盛业于是其君长孟唪遣其子可也余志唐贞观十四年三译而来贡初至靺鞨不解乗马即颠坠国长老又传言其国北一月行有夜叉人皆豕牙翘出噉人莫有涉其界未尝通中国
　　囘纥
　　回纥在薛延陀北境居近娑陵水去长安六千九百里胜兵五万人先属突厥初有时徤俟斤死子菩萨立唐贞观初与薛延陀俱叛突厥颉利可汗侵其地边颉利遣骑讨之战于天山大破之俘其部众囘纥由是大振因率其众附于薛延陀号为活颉利发仍遣使朝贡及薛延陁之败其酋胡禄俟利发吐迷度率其部诣阙请同编户自突厥衰减其国渐盛国主亦号可汗贞观二十一年率众内附龙朔三年移燕然都防府于回纥部落仍改名瀚海都防府其瀚海都防移于云中古城改名云中都防仍以碛为界碛北诸蕃州悉属瀚海碛南并云中其后部落战征有功并自碛北移居甘州界故天寳末取骁壮以为赤水军骑士自天寳初回纥叶防逸标苾袭灭突厥小杀之孙乌苏米施可汗未几自立为九姓可汗由是至今兼九姓之号因而南徙居突厥旧地依焉德犍山嗢河虽有逐水草大抵以此山比中国之长安城直西去西城千七百里西城即汉之髙阁塞北去碛口三百里有十一都督九姓部落一部落置一都督于本族选有人望者为之被防悉密及葛罗禄各收一部落各置都督一人每行止战鬬以二客部落为军锋其九姓一曰囘纥二曰仆固三曰浑四曰防曳固即拔固也五曰同罗六曰思结七曰契苾羽已上七部自唐初以来着在史传八曰阿结思九曰骨仑屋骨思此二姓天寳后始与七姓同列至贞观元年以咸安公主降请改纥字为鹘葢欲夸国俗俊健如鹘毛德宗从之
　　土俗物产
　　俗颇突厥地沙卤有犬羊足长五寸
　　黠戛斯
　　黠戛斯西北荒之国也本名结骨一名居易又谓之坚昆史记谓之鬲昆汉书谓之鬲昆在囘纥西北四十日程一本云三千里其人身悉长大赤发绿睛有髪黒者谓之不祥葢嘉惠撰西域记云发黒黒晴者李陵之后也故其自称是都尉苗裔薛延陁常令颉利发一人监统其国而其渠帅曰纥悉辈次曰阿居沙陂辈次曰阿米辈三人共理其国政官有宰相都督职使将军达干之号唐贞观六年太宗遣偃师尉王义宏使其国十七年坚昆遣使贡貂裘及貂皮二十二年酋长俟利发矢钵屈阿栈身自入朝云臣既一心归国望得国家官职势笏而已遂授左屯衞大将军坚昆都督仍列其地为坚昆都督府燕然都防永徽四年又遣使朝贡仍言内大有其国人今欲放还请一使受领髙宗遣范强多赍金帛仍往处分云但有人即须赎至于天寳朝贡不絶会昌三年其国遣使注吾合素等七人来朝献名马二匹以乆不修贡且莫详改更之名中防访求唯贾躭所撰四夷述具载黠戛斯之号然后知躭之通习荒憬没而不诬先是回鹘背恩侵掠诸部擅入灵州上以为天亡之逃不可容之仍命河东等道分兵讨之至正月河东兵大破回鹘于杀狐山就帐中奉太和公主归于我军可汗亦被鎗与数十骑逾山遁走黠戛斯乘其破亡遂有其国二月遣使注吾合素等七人来朝贡名马且凭大唐武徳求册命焉至四年上命太仆卿兼御史中丞赵蕃持节宣慰五年册为宗英雄武诚明可汗值武宗升遐大中元年方行册礼会昌中秘书少监吕述画黠戞斯朝贡图并宰相李徳裕撰序甚详其事
　　四至
　　其国南有贪□山夏浸如冬积雪有水从回鹘北流逾山又云其国依青山之西面有金海分为二河一名牟河一名劒平吉侧河从天徳军西二百里至西受防城又北三百里鹏鹈泉西北回帐一千五百里回鹘西北四十日程方至其国东东去单于庭七千里南去车师五千里也
　　土俗物产
　　其王国人人皆露首鬈髪衣服同于突厥冬则以貂鼠为帽夏则于金装帽鋭顶而卷其末此回鹘所与至今犹冠之其下则以白氊为帽余制畧同衣有锦杂色腰佩刀砺贱者衣皮而露首如画图之状女衣毛褐而富者亦衣绫锦葢安西北庭及大食货易所得也阿热衙立木为栅坐大氊帐号为蜜的支其首领已防皆有小氊帐兼以木皮为屋人谓岁首为茂师谓月为哀每三哀为一时以分春夏秋冬以十二属纪年假如岁在子则谓之鼠年在戍则谓之狗年与回鹘同也其气候多寒每氷合虽大河亦冻彻其半无五谷惟有大小麦青稞麻米常以三月耕种八月九月收获麋以为饮又以酿酒麦有步硙为面阿热食兼饼饵其部下则唯食肉及马酪而已其乐器有鼓笛笙觱篥盘铃大防又有弄索駞师子马伎之其马至壮大能鬬者谓之头马其杂畜槖牛羊而牛尤多富室有二三千头者其兽有野马骨咄黄羱羝鹿及黒尾黑尾者如麞而尾大色黒畨人谓之已没其鱼蔑鱼长七八尺有莫痕鱼口在颔下而无骨其鸟有雁鹜鸟鹊鹰隼多如中国其草种至多大抵与回鹘同其树有松及蒲松髙者箭射不及杪又有榆柳而桦尤多其土出金铁与锡上防圗云其国有天雨铁收之以为刀劒异于铁曾问使者隐而不答但云铁甚坚利工亦精巧葢其地产铁因暴雨树凉而出旣经久土蚀故精利尔若每从天雨而人畜必遭击杀理固不通贾躭云俗出好钱号曰迦沙每输之于厥此其实也其兵器多用牌及弓箭其马上牌自腹至足又为牌缚于两肩可使施用其牌析木交横为之以杆箭箭不能裂亦有旗帜其阿热建一纛下皆赤土金则各一部落为号其兵数号三十万问其实乃曰征发则百姓及诸蕃部落役属者尽行其税输貂皮及青鼠丈夫健者悉黠首以为异妇人嫁讫自耳下至顶亦黠之其人服饰以貂豽为贵食用手婚姻无财聘姓或千口百口共一室同一床一被若死唯哭三声不面火塟收其骨逾年而为坟墓冬为室覆以木皮人好猎兽皆乘木马升降山隂追赴若飞










　　太平寰宇记卷一百九十九
　　钦定四库全书
　　太平寰宇记卷二百
　　宋　乐史　撰
　　四夷二十九
　　北狄十二
　　骨利干
　　骨利干居回纥北方瀚海之北二俟斤同居胜兵四千五百人其北又拒大海昼长夜短日没后天色正曛煮一羊脾才熟而东方已曙葢近日出没之所也唐贞观二十一年遣使来朝献良马十匹尤骏太宗为之制名号为十骥其一曰腾霜白二曰皎雪骢三曰凝露骢四曰月光骢五曰次波騟六曰飞霞骠七曰发电赤八曰流金九曰翔麟紫十曰奔虹赤太宗乃为文以叙其事
　　土俗物产
　　地多百合草人以为粮食出名马其马头素駞肋骨粗壮好者日行数百里
　　駮马
　　駮马在结骨之北其地近热海去长安万四千里经突厥大部落五所乃至胜兵三万人马三十万匹其国以俟斤统领与突厥不殊以弓箭刀矟傍排无宿衞队仗不行赏赐马色并駮故以名云其马不乘但取其乳酪充食而已与结骨数相侵伐貎结骨而言语不通唐永徽中遣使朝贡突厥为駮马曷亦名刺国也
　　四至
　　其土境东西一月行南北五十日行地近北海去鬼国六十日行
　　土俗物产
　　土俗严寒每冬积雪树木不没者一二尺至暖消逐阳陂以为及人挽犁种五谷好渔猎取鱼鹿獭貂鼠等因充食及其皮为衣少铁器用瓦釡及桦皮根为盘盌水草居止累木为井栏桦皮葢以为屋土牀草蓐加氊而寝处之草尽则移居无定所
　　国
　　国在駮马国西六十日行其国夜行昼隠身着浑剥鹿皮衣眼耳鼻与中国人同口在项上食用瓦器土无米粟噉鹿及蛇駮马国南三十日行至突骑施二十日行盐莫念咄六阙俟斤部落又北八日行至可史檐部其駮马监莫并无牛杂羊畜其婚姻嫁娶与突厥同土多松桦树每年税獭青白二防皮以奉酋长唐永徽中并遣使朝贡
　　突厥失国
　　突厥失国本后魏之髙车国在北庭北雷翥海东魏书北夷传曰髙车葢古赤狄之余种也自号为狄厯诸夏以为髙车其俗髙轮车大辐数至多后徙于鹿浑海西北百余里部落侵大常与蠕蠕为敌亦每侵盗魏境太祖亲勒六军自駮髯水西北畧其国诸部落得男女七百口牛马将二百万髙车二千余万乗而还太祖自牛川南引大校猎以髙车为围骑周七百里聚杂兽于其中因驱至平城即以髙车众起鹿苑南因台隂北距长安东包白登属之西山













　　太平寰宇记卷二百
</div>
    <div class="pagination">
<a href="太平寰宇记_page119.html">上一页</a><span>...</span><a href="太平寰宇记_page115.html">115</a><a href="太平寰宇记_page116.html">116</a><a href="太平寰宇记_page117.html">117</a><a href="太平寰宇记_page118.html">118</a><a href="太平寰宇记_page119.html">119</a><span class="current-page">120</span>
    </div>
    <div class="pagination"><a href="index.html">返回目录</a></div>
</body>
</html>
