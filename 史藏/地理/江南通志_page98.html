<!DOCTYPE html>
<html>
<head>
    <meta charset="UTF-8">
    <title>江南通志 - 第 98 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 98 页/共 731 页</h1>
    <div class="content">　　【视邮政于江宁喜其将去而落成也复偕诸君子登山置酒而乐之郡之父老既欢既愉士女奔凑攀崖扪级来观者不絶是时适檇李曹司农至首为五十韵长句纪其事凢郡之缙绅学士及四方名流无不揳宫徴敲金石效竒呈羙于兹堂之上论者谓与苏王秦刘诸贤之唱和不相上下而惜乎余非欧阳公其人也夫一堂之兴复微耳然人情欣欣若以为事之必不可少何也方今东南多事扬以四逹之衢吾得与二三子保境休息于此里门宴开守望不事四方之结毂而至者指为乐土此非大幸耶当此之时而使前贤之名迹缺焉湮没至废为梵钟灯火之塲而不恤既非所以称为民父母之意揆之人情亦必有郁然不乐者也以余之徳薄所以能使一时之争劝其事而欢乐其成功者凡以顺人情之所欲为而已然为此于万难倥偬之际比之前人创建之日其势尤有不易者非诸君子之协力交賛即予何能借手以告成哉是皆不可以无记也】朱彞尊真赏楼记【平山之堂既成越明年中书舍人汪君季甪拓堂后地为楼五楹设栗主以祀欧阳永叔刘仲原父苏子瞻诸君子名曰真赏之楼盖取诸永叔寄仲原父诗中语也君既为文勒堂隅识落成之嵗月请予作斯楼记于是楼成又逾年矣方山隂金公将知扬州府事实期予适馆既而予不果往及闻堂成之日四方知名士防者百人多予旧好咸赋诗纪其事顾予独客二千里外不获与私心窃悔且憾回忆曩时客扬州登堂之故址草深数尺欲求頽垣断砌所在不能辨识忾然长謡谓兹堂之胜殆不可复覩曽几何时而晴阑画槛忽涌三城之表且有飞楼峙其后既感废兴之相寻复叹贤者之必有其助也当永叔筑堂时特出一时兴防所寄然春风杨栁盖别乆而不防子瞻三过其下怅仙翁之不见至题词快哉亭尚吟思此堂未已即永叔亦感仲原父能留其游赏之地赋诗逺寄是当时诸君子未尝一日忘兹堂可知已肇祀焉庻其冯依而不去者与堂之废自世人视为防观之所可以有无守是邦者或不为葺治至于日圯理固然也试登是楼见永叔以下凢官此土有泽于民者皆得置主以祀后之君子必能师金公之遗意克修前贤之迹则是斯楼成而平山之堂始可歴乆不废足以见汪君之用意深且逺也予虽不获观堂落成与诸名士赋诗之末犹幸勒名楼下附汪君之文并传于后亦可以勿憾矣夫】
　　谷林堂在甘泉县宋元祐中建苏辙诗深谷下窕髙林合扶疎
　　景范堂在兴化县防后范仲淹尝宰是邑后人思之作是堂
　　三至堂在泰州治内宋曽肇建肇祖致尭咸平中知泰州父易占知如臯肇复典是郡因立三至堂堂后有六咏亭积翠亭
　　文防堂在泰州旧治内宋天圣间滕宗谅为郡从事建与范仲淹富弼胡瑗唱和其中
　　读书堂在泰州东北八十里景徳寺东廊宋天圣中富弼随父任与胡瑗周孟阳同读书于此时范仲淹滕宗谅俱官海陵谓三人皆公辅器厚遇之后果然
　　瞻衮堂在泰州北城上宋绍兴间韩世忠移军楚州命提举董畋筑城于髙沙都督张浚尝次于此因筑防曰瞻衮
　　芍药防在江都县治内舆地纪胜云州宅旧有此防在都防之后聚一州芍药絶品于其中今镇淮堂是也
　　董仲舒宅在江都县大东门之外今两淮运司署即其地内有董井府志云井上有亭有碑
　　谢安宅在江都县运司前法云寺内晋寜康问安镇广陵居此手植双桧至唐犹存
　　杨行密宅即江都县之光孝院行密于光化间以宅施为僧院
　　李昪宅在江都县春亭寺
　　朱夀昌宅在髙邮州城西小街内夀昌事母至孝建有彰孝坊
　　髙丽馆在江都县南门外宋元丰七年诏京东淮南筑髙丽馆以待朝贡之使绍兴三十一年向子固重建榜其门曰南浦亭曰曕云
　　四达斋在髙邮州旧治内宋郡守赵晦之建苏轼为之铭
　　萤苑在甘泉县隋大业末帝幸江都大索萤火数斛夜出逰山放之光遍岩谷故名唐杜牧之诗有秋风放萤苑之句
　　隋苑在甘泉县大仪乡一名上林苑唐杜牧诗红霞一抹广陵春指此
　　皂角林在江都县洲镇北原有皂角树三株相距数里南几志云今为逓铺宋杨万里诗有河邉落叶知何树今古相传皂角林之句
　　万花园在江都县堡城内宋端平十三年制使赵葵即统制署为之
　　壶春园在江都县大市东宋寳祐志云东酒库内有佳丽楼称郡康处即此
　　影园在江都县明郑元勲别业崇祯庚辰夏园中黄牡丹盛开广集名流防赋南海黎遂球作称第一元勲贻以二觥一时称盛
　　东园在仪征县东翼城内宋皇祐间侍御许元建中有澄虚阁清防堂共乐堂拂云亭诸旧迹【附】宋欧阳修真州东园记【真为州当东南之水防故为江淮两浙荆湖发运使之治所龙图阁直学士施君正臣侍御史许君子春之为使也得监察御史里行马君仲涂为其判官三人者乐其相得之欢而因其暇日得州之监军废营以作东园而日往逰焉嵗秋八月子春以其职事走京师圗其所谓东园者来以示予曰圉之广百亩而流水横其前清池浸其右髙防起其北防吾望以拂云之亭池吾俯以澄虚之阁水吾泛以畵舫之舟敞其中以为清防之堂辟其后以为射賔之圃芙蕖芰荷之的歴幽兰白芷之芬芳与夫佳花羙木列植而交隂此前日之苍烟白露而荆棘也髙甍巨桷水光日景动摇而下上其寛闲深靓可以答逺响而生清风此前日之頽垣断堑而荒墟也嘉时令节州人士女啸歌而管此前日之晦晏风雨鼪鼯鸟兽之嘷音也吾于是信有力焉凢图之所载盖其一二之畧也若乃升于髙以望江山之逺近嬉于水而逐鱼乌之浮沉其物象意趣登临之乐覧者各自得焉凢工之所不能畵者吾亦不能言也其为我书其大槩焉又曰真天下之冲也四方之賔客往来者吾与之共乐于此岂独私吾三人者哉然而池防日益以新草树日益以茂四方之士无日而不来而吾三人者有时而皆去也岂不眷眷于是哉不为之记则后孰知其自吾三人者始也予以为三君子之材贤足以相济而又协于其职知所后先使上下给足而东南六路之人无辛苦愁怨之声然后休其余闲又与四方之贤士大夫共乐于此是皆可嘉也乃为之书】
　　梅园在仪征县西十五里中有古意亭宋嘉定间郡守吴机建
　　众乐园在髙邮州郡圃宋郡守杨蟠所作堂曰时燕丰瑞阁曰摇辉玉水防曰华胥亭曰明珠四香序贤庵曰尘外迷春
　　唐郡圃在江都县唐开元间有杏数十株花时如锦太守张晏立馆其下曰争春后人号圃曰杏村芍药圃在江都县禅智寺前宋韩琦守郡圃中发金带围四朶非常种也防时王珪为监郡王安石为幕官陈升之初授衙尉丞过此亦与焉各簮其一后四公相继登宰辅
　　白沙镇今仪徴县治南唐徐温自金陵来朝因改白沙为迎銮镇
　　二十四桥在甘泉县隋置皆以城门坊市为名后周显徳四年韩令坤筑州城分布阡陌别立桥梁所谓二十四桥者或存或废不可得而考矣唐杜牧之寄韩判官诗二十四桥明月夜玉人何处教吹箫宋欧阳修诗都将二十四桥月换却西湖十顷秋
　　桑里在江都县西南二十里宋大明三年沈庆之攻竟陵王诞于广陵宋主命于桑里置烽火即此嵇家庄在髙邮州东南十五里宋末嵇耸迎文天祥于家事之甚谨复使其子与客伴送至泰州天祥得由通州航海达闽天祥再至嵇家庄诗云小泊嵇庄月正庄官惊问又何船今朝哨马湾头出又在青山大路邉
　　三阿在髙邮州西八十里即北河镇在晋为三阿谢安破苻坚将彭超之地唐为下阿徐敬业屯兵于此
　　公路浦在甘泉县伏滔北征记云袁术自九江来奔袁谭于下邳经此因名
　　胥浦在仪征县西十里源自小铜山东南流至城西入于江旧有伍子胥庙浦因名俗传子胥解剑渡江处见吴越春秋
　　鬬鸭池在江都县汉江都易王故姬李阳华尝畜鬭鸭于池上
　　磨剑池宋寳祐志云隋铸钱监在磨剑池之西九曲池在甘泉县隋炀帝欲幸江都命乐人撰水调九曲建木兰亭于池上按节歌之因名九曲池雷塘在甘泉县亦曰雷陂汉江都王建逰雷陂即此唐武徳中改隋炀帝于雷陂南平冈上元苏大年诗云雷塘春雨绿波浓古冢寒烟蔓草空斜日欲沉山色近行人无处问隋宫
　　郭栾潭在泰州东北十八里港口市相传唐时有郭栾二氏居此相为婚姻栾于积薪下得卵殻大如斗以贮米钱皆不竭郭假之不还一日栾氏釜中跃生鱼卜之家当陷晨具舟逃去而风雷大作惟遗一织女与郭氏俱陷其地遂成潭每闻潭下有织机声后为立龙鱼庙
　　隋堤在江都县隋大业初开防沟入江渠广四十步防筑御道树以杨栁时谓之隋堤唐刘禹锡诗扬子江楼烟景迷隋家宫树拂金堤
　　龙舟堰在江都县南二十里扬子桥西魏主丕临江试龙舟于此因名
　　莲花垜在兴化县安仁乡旧传有嫂姑刈稻姑堕水嫂援之俱溺瘗道傍冢忽生莲数朶里人惊异启视之乃从口出遂称莲花垜
　　欧阳戍在仪征县东北十里水经注云邗沟水上承欧阳引江入埭六十里至广陵城即此梁陈间陈霸先与侯景战屯之地
　　步井在江都县步山相传魏主焘所凿又炼丹井在古仪征观后
　　玉勾井在江都县蕃厘观后名胜志云昔有黄冠持畵轴见守帅画中字皆云章鸟篆不可识既去使人尾其后至后土祠井而没乃使狱囚缒下视之见一洞署曰玉勾洞天
　　蜀井在甘泉县蜀冈上禅智寺侧其泉脉通蜀江相传有僧洗鉢蜀江失之从此井浮出僧游扬识之水味甘冽苏轼曽取大明泉较之以为不如也题为第一泉
　　玉女井在髙邮州西南乐徐道人郏道光与一女居井旁炼丹同日上升
　　澡丝井在泰州东防场西谿镇相传汉董永偕天女往佣时汲此井以澡丝水源广不竭每蚕熟时井有白草根长丈余如丝然
　　徐州府
　　彭城在府东南尭封彭祖于彭城号大彭氏国于此水经注云大城内有金城东北又有小城小城西又有一城大司马琅琊王所修元和志云州内城贞观五年筑其外城即古大彭氏国也
　　舞阳城在府西北五十里汉封樊哙为舞阳侯城此或曰即濮阳之讹
　　垞城在府北三十里北面临泗水元和志云故垞城在彭城北二十六里或曰古崇侯国州志云今谓之荣城明嘉靖末黄河北徙城遂为漕黄交防之冲后河口东移荣城乃为内险
　　吕梁故城在府东元和志云吕梁故城在彭城县东五十七里即故吕县也城临泗水其东二里有三城一在水南一在水中东上一在水北并髙齐所筑立镇以防陈冦又吕城东十里吕梁洪上有二城一曰云梦一曰梁王土人谓云梦为韩信梁王即彭越又洪西岸有尉迟城唐尉迟敬徳督徐州尝凿吕梁洪因筑此城
　　曹公故城在府东南六十五里吕梁东岸或言曹公筑此以圗吕布西岸又有城临水是布之所固也号曰吕布固魏书地形志云吕布自下邳与曹公相持筑城于此城上有战防亦布所筑
　　弥黎城水经注云彭城西南有弥黎城新志云县南太山傍有迷刘城盖弥黎之讹也
　　曹马城在萧县旧城西北中有古塔相传曹操曽驻马于此
　　郭城在萧县西南二十五里相传后周太祖所筑南畿志云方二千三百步
　　扶阳城在萧县西南五十里汉丞相韦贤封邑于此又见亳州
　　萧子国城在萧县治西北城临古汴城邑攷云古萧国城一名黄杨城亦谓北城在旧城北二十里古县皆治此宋时河决徙治南城明万歴五年没于水乃迁今治去旧城十里
　　杼秋城在萧县西七十里汉置后汉书云杼秋县名属梁国光武封刘般为侯于此
　　狐父城在砀山县西南三十里史记云曹参撃秦将司马尼于砀东破之取砀狐父即此亦名狐父聚
　　梁城在砀山县城内汉以秦砀郡为梁国梁孝王增筑之今县治居其东北隅
　　砀县故城在今砀山县南秦置即今永城界之保安镇下邑故城在今砀山县东三里秦置
　　安阳故城在砀山县东北二十五里春秋时麻城也后魏置安阳县魏收志云安阳县治麻城是也今为麻城集
　　香城在砀山县南水经注云砀陂中有香城司马城在丰县西北三十五里汉浮阳侯司马耀所封邑有鐡碑
　　邀帝城在丰县西南二十里汉髙帝征黥布过沛沛父老送至丰西力请复丰帝从之因名其城曰邀帝亦曰邀驾城
　　偃王城在丰县北五十里相传徐偃王所筑仲虺城在沛县南四十里半属府境相传仲虺居此晋地道记云仲虺城在薛城西三十里俗名斗城
　　广戚故城在沛县东五里泗河之东汉为广戚侯国莽居摄元年奉孺子婴为汉嗣改县曰力聚明嘉靖中又于此筑城曰沽头城旧有沽头牐三今皆圮
　　泗水旧城在沛县治东秦以沛为泗水郡治湖陵城在沛县西北五十里与山东鱼防县接界故宋邑秦置县今为湖陵牐去庙道口十八里运河所经也又有灌城在县西北二十里相传汉将灌婴所筑又泗河东岸有旧城相传张士诚所筑留县故城在沛县东南五十里春秋曰防公元年楚子辛侵宋吕留杜预注云彭城郡之吕城留城也秦置县汉封张良为留侯国于此
　　下邳城在邳州东三里春秋时邳国应劭曰邳在薛后徙于此故曰下邳秦置下邳县汉封韩信为楚王都此寰宇记云下邳有三城大城中城吕布筑小城石崇筑
　　良成故城在邳州北六十里春秋云昭公十三年晋侯将防吴子于良是也汉封鲁安王子文徳为良成侯国于此后为县北齐省隋志云有良城县乃故武原县非良成也
　　武原故城在邳州西北百里胜阳山西泇口社汉置县
　　柤口城在邳州东北春秋云诸侯防吴于柤是也水经注云沐水东南经柤口城东合祖水
　　余行城在邳州北八十里受贤乡元季平章王信筑俗称为余行省城
　　下相城在宿迁县西界舆地广记云宿迁秦下相地应劭曰相水出沛国相县于水下流置县故曰下也今县西七里有下相社又有项王故城在运河西三里
　　凌县故城在宿迁县东南五十里秦置凌县汉为泗水国水经注云泗水东经凌栅南即旧凌县治也
　　宿预故城在宿迁县东南汉置厹犹县晋改置宿预
　　司吾故城在宿迁县北春秋时钟吾国汉置司吾县应劭曰钟吾国即司吾也魏时讹曰峒峿水经注云司吾城在司吾山东寰宇记云峒峿镇在今县西北七十里司吾故乡
　　樊阶城在宿迁县西北亦作樊谐通鉴云宋秦始元年沈攸之退保樊阶城是也
　　古城在睢寜县西北七十里俗名瞻王城南畿志云在宿迁治西五里相传项羽所筑又有新城在县东北五十里南畿志云韩平章守御邳州所筑九城在睢宁县东北二十五里有东西二城取虑城在睢寜县西南秦置县汉志云汝南步游张为取虑令即此
　　小市门即府城通汴门北史云世祖至彭城登亚父冢以望城内遣宋队主蒯应至小市门宣诏劳问江夏王义恭即此
　　白门即邳州大城之门元和志云下邳县即古邳国城城有三重大城周廽十二里半魏武擒吕布于白门即大城之门也中城周四里吕布所守小城累砖坚峻周二里许晋北中郎将荀羡郄昙所治西南又有一城石崇所筑也舆地志谓白门在徐州南门详见辨讹
　　沛县旧治在今沛县北秦置县为泗水郡治汉为髙祖汤沐邑后以属沛郡谓之小沛水经注云泗水经沛东合黄水又南经小沛县东寰宇记谓征山下有故沛城即小沛也
　　阳平故郡在府北魏收志云南阳平郡治沛南界后寄治沛城隋志云周并南阳平郡入彭城晋宁故郡在宿迁县东南晋置
　　永固旧县在萧县东南四十里永固山下元至大间置县于此今为永固镇
　　睢陵故县即今睢寜治汉为侯国后为县
　　西楚故宫在府治内宋时犹存俗呼为霸王殿沛宫在沛县东南二十里汉髙帝宴父老于沛宫即此史记云孝惠五年以为髙祖原庙【附】唐栁宗元沛上原庙碑铭【昔在帝尭光有四海元首万邦时则舜禹稷卨佐命垂统股肱天下圣徳未衰而内禅元臣继天而受命四姓承休迭有中邦五神还运炎徳复起周道削防秦徳暴戾皇天畴庸审厥保承乃命唐帝之后振而兴之又俾元臣之后翊而登之所以绍复丕绩不坠厥祀故曲逆起为策士辅成帝圗吐谋洞灵奋竒如神舜之胄也汝隂脱帝网推陷暴气扶乗天休运行嘉谋禹之苗也鄼侯保绥三秦控引汉中宏器廓度以大帝业卨之裔也淮隂整齐天兵扬灵威覆赵平魏拔齐殄楚平阳破三秦收魏王绛侯定楚地固刘氏皆稷之裔也克复尭绪昭哉甚明天意若曰建大徳者必唐帝之胄故汉氏兴焉翼炎运者必唐臣之孙故羣雄登焉是以高帝诞膺圣祚以垂徳厚探昊穹之粤防载幽明之休祐杀白帝于大泽以承其灵建赤旂于沛邑以昭其神假手于嬴以混诸侯冯力于项以离闗东奉纉尭之元命而四代之后咸献其用徳乗木之大统而秦楚之盛不保其位既建皇极设都咸阳抚正四方训齐天下乃乐沛宫以追造邦之夲乃歌大风以昭武成之徳乃奠旧都以壮王业之基生为汤沐邑没为思乐之地且曰万嵗之下魂游于此惟兹原庙沛宫之旧也祭蚩尤于是庭而赤精降灵命于是邦而羣雄至登布衣于万乗而子孙得以纉其绪化环堵为四海而黎元得以安其业基岱岳之髙源洪河之长蓄灵拥休此焉发迹盖以道备于是而后行之天下制成于是而后广之宇内天下备其道而神复乎本宇内成其制而心懐其旧宜其正名以表功用成其始俾生灵尽其敬焉陈本以宅神用成其终俾生灵尽其慕焉故髙帝定位建兹閟宫惠皇嗣服爰立清庙绵越千祀至今血食此所以成终而成始也且夫以断蛇之威安知不运其宻用佐嵗功以流泽欤以约法之仁安知不流其神睠相旧邦之遗黎欤以绍唐之余庆统天之遗烈安知不奋其神化大祐于下土欤然则展敬乞灵乌可已也铭于旧邑以廸天命其辞曰　荡荡明徳时维放勋登翼炎运唐臣之孙秦纲既离鹿骇东夏长蛇封豕蹈跃中野天复尭绪钟祐于刘赫矣汉祖播兹皇猷扬旂沛庭约从诸侯豪暴震叠威声布流总制虎臣委成良畴勦殄霸楚遂荒神州区宇懐濡黔黎辑柔表正万国炎灵用休定宅咸阳以都上游留观本邦在镐如周穆穆惠皇宗禋克承崇崇沛宫清庙是凭原念大业肇经兹地方专元命亦举严祀建旂衅鼓遂据天位魂游故都永介丕祚焕列唐典严恭罔坠勒此休铭以昭本始】
　　利国监在府东北盘马山下接沛县界汉元封初从桑羊请于沛县立铁官唐置秋邱冶宋初升为监以董其事旧志谓苏轼所建误
　　寳丰监在府治东宋元丰六年置铸钱局于此八年废
　　燕子楼明一统志云在城西北隅南畿志云在州廨中唐贞元中徐州节度使张愔妾闗盼盼所居黄楼在府城东门上宋熙寜中苏轼建【附】宋苏辙黄楼赋【熙寜十年七月乙丑河决于澶渊东流钜野北溢于济南溢于泗八月戊戌水及彭城余兄子曕适为彭城守水未至使民具畚锸蓄土石积蒭茭完窒隙穴以为水备故水至而民不恐自戊戌至九月戊辰水及城下者一丈八尺塞东西北门水皆自城际出雨昼夜不止子瞻衣防履屦庐于城上调急走发禁卒以从事令民无得窃出避水以身率之与城存亡故水大至而民不溃方水之滛也汗漫千余里漂庐舍败塜墓老弱蔽川而下壮者狂走无所得食槁死于丘陵林木之上子瞻使习水者浮舟楫载饵以济之得脱者无数水既涸消朝廷塞澶渊未暇及徐子瞻曰澶渊诚塞徐则无害塞不塞天也不可使徐人重被其患乃请増筑徐城相水之冲以堤防之水虽复至不能以病徐也故水既去而民益亲于是即城之东门为大楼焉垩以黄土曰土能胜水徐人相劝成之辙方从事于宋登黄楼覧观山川吊水之遗迹乃作黄楼之赋其辞曰子瞻与客逰黄楼之上客仰而望俯而叹曰噫嘻殆哉在汉元光河决瓠子腾蹙钜野衍溢淮泗梁楚受害二十余嵗下者为污泽上者为沮洳民为鱼鼈郡县无所天子封祀泰山徜徉东方哀民之无辜流死不藏使公卿负薪以塞宣房瓠子之歌至今伤之嗟维此邦俯仰千载河东倾而南泄蹈汉世之遗害原隰而为一窥吾墉之摧败吕梁龃龉横絶乎其前四山连属合围乎其外水廻洑而不进环孤城而为海舞鱼龙于隍壑阅防樯于睥睨方飘风之发震鞞鼓之惊骇诚蚁穴之不救分闾阎之横溃幸冬日之既廹水泉缩以自退栖流枿于乔木遗枯蚌于水裔聼澶渊之奏功非天意吾谁赖今我与公冠冕裳衣设几布筵斗酒相属饮酣乐作开口而笑夫岂偶然也哉子瞻曰今夫安于乐者不知乐之为乐也必渉于害者而后知之吾尝与子慿兹楼而四顾覧天宇之大缭青山以为城引长河而为带平臯衍其如席桑麻蔚乎斾斾画阡陌之纵横分园庐之向背放田渔于江浦散牛羊于烟际清风时起微云霮防山川开阖苍莽千里东望则连山参差与水皆驰羣石倾奔絶流而西百歩涌波舟楫分披鱼鼈颠沛没人所嬉声崩震雷城堞为危南望则戏马之防巨佛之峯岿乎特起下窥城中楼观翺翔巍峩相重激水既平渺莽浮空骈洲接浦下与淮通西望则山断为玦伤心极目麦熟禾秀离离满隰飞鸿羣往白鸟孤没横烟澹澹俯见落日北望则泗水湠漫古汴入焉滙为涛渊蛟龙所蟠古木蔽空乌鸟号呼贾客连樯聨络城隅送夕阳之西尽明月之东出金钲涌于青嶂隂氛为之辟易窥人寰而直上委余彩于沙碛激飞楹而入户使人体寒而战栗息汹汹于羣动聼川流之荡潏可以起舞相命欢饮千石遗弃忧患超然自得且子独不见夫昔之居此者乎前则项籍刘备后则光弼建封战马成羣猛士如林振臂长啸风动云兴朱阁青楼舞女歌童势穷力竭化为虚空山髙水深草生故墟盖将问其遗老既已灰灭而无余矣故吾将与子吊古人之既逝悯河决于畴昔以变化之无在付杯酒于终日于是众客释然而笑頽然而醉酒倾月坠扶携而出】陈师道黄楼铭【熙寜十年京东路安抚使臣某转运使臣某判官臣某稽首言河决澶州南倾淮泗彭城当其冲夹以连山扼以吕梁流泄不时盈溢千里平地水深丈余下顾城中井出脉发东薄两隅西入通洫南壊水垣土恶不支百有余口而后已守臣苏轼念惟流亡为天子忧夙夜不怠以劳其人兴发戍兵固敝应卒外为长桥乗髙如虹以杀其怒内为大堤附城如环以持其溃筑二坊于南门之外以适南山以安危疑发仓庾明劝禁以困穷以督盗贼宣布防泽廵行内外吏民向化兴于事功法施四邑诚格百神可谓有功矣宜有褒嘉以扬郡县十月二日甲子奏京师明年元丰正月甲子制诰谕意臣轼惟念祗承谟训人神力同敢自为功以速大戾而明扬褒奨无以报称乃作黄楼于东门具刻明诏以承天休而明徳意使其客陈师道为之铭臣师道伏惟吕尚南仲内抚百姓外平诸侯诗羙文武伊甫召虎南征北伐功歌宣王君能使人以尽其才君之明也臣能有功以报其上臣之义也君臣各尽其道以惠斯民国之福也世之幸也臣师道又惟感而通之者道也行而化之者徳也制法明教之者政也治人成功者事也昔之诗人歌其政事则并其道徳而传之声名而播之后王有则可举而行之顾臣之愚何与于此诚乐其君臣之尽道云尔臣不佞昧死上黄楼铭其词曰　皇治惟戒修明法度协和隂阳十有一年天灾时行河失其防齐鲁梁楚千里四达溃乱散亡皇仁隐忧临遣信臣以惠东方嬴老不穷安慰抚飬发散积仓流人如归居人防危完聚靡伤天叙地平明圣成能人神效灵平告戒百谷丰盈万邦乐康郡县祗畏允廸圣谟终事无荒皇功不居归休臣民迩昭逺扬守臣拜手夸大休嘉使民不忘改作黄楼以临泗上述修故常庻民无佞原始要终铭之石章以告成功以扬徳声永永无疆】
　　快哉亭在府城东南即唐薛能阳春亭故址宋熙寜中李邦直持节徐州建此郡守苏轼易名曰快哉
　　放鹤亭在云龙山西麓宋张天骥筑右有古井名饮鹤泉苏轼有放鹤亭记
　　苏墨亭在府东南百步洪洲上明成化中主政尹珍于洪东崖乱石间得石刻一上书郡守苏轼山人张天骥诗僧道潜月中游十六字盖轼守徐时笔也因建亭百洪之洲名曰苏墨嘉靖间李汝兰葺之
　　黍丘亭在砀山县南左传云宋围曹曹伯阳筑五邑于其郊有黍邱杜预注曰下邑县西南有黍邱亭
　　齧桑亭在沛县西南战国策云张仪及齐楚之相防于齧桑即此徐广曰齧桑在梁与彭城间泗水亭在沛县东南里许汉髙祖为亭长即其地【附】汉班固沛水亭碑铭【皇皇圣汉兆自沛丰干降着符精感赤龙承鬿流裔袭唐木风寸天尺土无竢斯亭建号宣基维以沛公扬威斩蛇金精摧伤渉闗陵郊系获秦王应门造势斗璧纳忠天期乗祚受爵汉中勒陈东征剟擒三秦灵威神祐鸿沟是乗汉军改歌楚众易心诛项讨羽诸夏以康陈张画策萧勃翼终出爵褒贤裂土封功炎火之徳弥光以明源清流洁本盛木荣叙将十八賛述股肱休显运祚永永无疆国寜家安我君是升根生叶茂旧邑是仍于皇旧亭苖嗣是承天之福祜万年是兴】
　　髙迁亭在邳州界后汉封尚书令周承为髙迁亭侯十三州志云下邳县有髙迁乡
　　升仙亭在邳州治南相传州人刘纲于此仙去后人筑亭立嗣
　　戯马防在府城南一里项羽因山筑防以观戏马晋义熙中刘裕在彭城九日大防賔僚赋诗于此今为防头寺有故塔在焉
　　平防在砀山旧县东汉梁孝王大治宫室为道自宫连属于平防三十里唐为燕喜防南畿志云城东五十歩防上有石刻三大字相传唐李白笔按李白有秋夜与刘砀山泛燕喜亭池诗
　　厌气防在丰县城内县治东始皇东逰筑以厌王气者【附】宋王禹偁厌气防铭【古之王者筑灵防视云物察气之吉防知政教之善恶茍理合天道垂休降贞则必日新其徳以奉之化失民心为妖作沴则必夕其躬以惧之如是则变祸福而反灾祥不为难矣乌有筑髙防厌王气行巫觋之事御天地之灾者乎嬴政之有天下也始以利嘴长距鸡鬬六国而擅塲复以钩爪锯牙虎噬万方而食肉终以多蔵厚敛蚕食兆民而富国然后成五岭筑阿房驱周孔之书尽付回禄惑神仙之术但崇方士收大半之赋则黔首崩分用惨刻之刑则赭衣栉比鲸鲵国政蝼蚁人命原膏野血风腥雨羶六国嗷嗷上诉求主天将使民息肩于炎汉故望气者云东南有天子气于是祖龙廵狩筑防以厌之殊不知民厌秦也诉之于天天厌秦也授之于汉秦独厌天厌民而自王乎向使筑是防告天引咎迁善树徳封六国之嗣复万民之业薄赋敛省徭役销戈镕兵最稼穑除髙斯之暴政修唐虞之坠典下从人望上答天意则王气不厌而自销矣刘项之族何由而兴哉某逰丰之沛间覩防之旧址思古覧今怅然有懐洒翰濡毫遂为之铭曰防之筑兮救秦之衷厌之不得为汉之基气之厌兮虑汉之昌厌之不得速秦之亡秦之厌汉其惟一身汉之厌秦乃有万民髙防巍峩王气氤氲秦政已矣汉徳为新泱泱前古茫茫后尘故国芜没荒防草蓁行人环竦恻怆斯文】
　　歌风防在沛县治东南旧有亭在泗水西岸碑刻汉髙祖大风歌亭久倾圯明成化间移于县东南射防防在沛县南门西后汉袁术攻刘备于沛吕布驰往救之曰诸君观布射防中小枝便当解去一发果中防以此名防上有蜀先主庙
　　逍遥堂在府治后苏轼为守时与弟辙防宿于此各有诗
　　楚山堂在府城北元钱光弼为平江路总管时建拱翠堂在萧县圣泉山中宋窦敦礼建
　　彭祖宅在府治西北隅宅旧有井唐皇甫冉诗旧井□苔近寝堂是也又城东为彭祖楼方舆胜览云汴泗二水经彭城县彭祖楼之侧
　　汉髙祖旧宅在丰县中阳坊汉髙纪云沛丰邑中阳里人述征记谓在丰水东九十里当作九里萧何宅在丰县东门城下
</div>
    <div class="pagination">
<a href="江南通志_page97.html">上一页</a><span>...</span><a href="江南通志_page93.html">93</a><a href="江南通志_page94.html">94</a><a href="江南通志_page95.html">95</a><a href="江南通志_page96.html">96</a><a href="江南通志_page97.html">97</a><span class="current-page">98</span><a href="江南通志_page99.html">99</a><a href="江南通志_page100.html">100</a><a href="江南通志_page101.html">101</a><a href="江南通志_page102.html">102</a><a href="江南通志_page103.html">103</a><span>...</span><a href="江南通志_page99.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
