<!DOCTYPE html>
<html>
 <head>
  <meta charset="utf-8"/>
  <title>
   水经注疏 - 第 66 页/共 77 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   水经注疏 - 第 66 页/共 77 页
  </h1>
  <div class="content">
   [七]　「上有鲁肃祠」　按：《寰宇记》百十二江夏县下有「横江庙，即吴将鲁肃（祠）也。」
[八]　「赵云：《 林》曰」　按：本书曾引《 林》多矣，「赵云」二字可删。（台北本亦有「赵云」。）
[九]　「《通鉴》献帝建安十三年《注》」　按：原稿有「献帝建安十三」六字阙文，检《通鉴》，见建安十三年《注》，据补。
[一〇]「庶子壹袭沙羡侯」　按：「壹」字当作「懿」，以避司马懿讳，去字之半作「壹」。《蜀志》吴懿亦改「壹」。《华阳国志》六作「懿」，可证。
[一一]「赵 善越方……民立祠于永康」　按：「康」原作「宁」，赵炳见范书《方术传》下，「永宁」讹，当作「永康」，今据正。
[一二]「即古芦洲，非峥嵘洲也」　按：《方舆纪要》七十六：「峥嵘洲在武昌县西北六十里，芦洲在县西三十里，与黄子矶相接。」明非一地。
[一三]「黄武八年，黄龙见举口。即此」　按：《吴志 孙权传》作「黄龙元年夏四月，夏口、武昌并言黄龙、凤凰见，」《湖综传》作「黄龙八年夏，黄龙见夏口。」皆不作「举口」。标点本《宋书 符瑞志》亦作「夏口、武昌并言黄龙见」。《校记》二一云「夏口」，三朝本作「举口」，北监本、毛本、殿本作「举兵」，今据《三国志 吴志 吴主权传》改正。杨氏盖据《宋书》三朝本也。（三朝本即百衲本。）
[一四]「孙星衍曰……宋人之陋」　按：固哉孙星衍之说苏轼《赤壁赋》也。东坡非不知赤鼻非赤壁，于其《怀古》词中已明云「人道是三国周郎赤壁」矣。陆放翁《入蜀记》云：「苏公尤疑之，《赋》
云：此非曹孟德之困于周郎者乎。」盖一字不轻下如此。东坡何陋之有？
[一五]「旧樊楚也」　按：《要删》三十五以为樊楚连读，赵、戴误读樊字断句，因而改「也」为「地」。
[一六]「《寰宇记》，汉旧鄂县」　按：《寰宇记》百十二故鄂县城下引《舆地记》语。
[一七]「《广记》引作只」　按：《御览》四十八引亦作「只」。
[一八]「盖权事应在此……守敬按：谓权即位于此也」　按：谓权猎得豹，姥言豹尾，后果即帝位，姥之言应，故为立庙。其实帝王托言符命之故智耳。
[一九]「《寰宇记》，钓台，武昌池下」　按：沈钦韩《疏证》引此作「城下」，疑「池」是讹字；沈校改可从。
[二〇]「此《经》文」　按：《春秋经》作「楚人灭弦，弦子奔黄」。熊故云八字，但郦《注》未引「人」字，略之。（「此」下原有「八字」，今据台北本删。）
[二一]「《括地志》……云，在黄岗县西二里」　按：《括地志》（《史记 楚世家 正义》）：「西陵故城在黄州黄山西二里。」《疏》误。
[二二]「封阴堂为侯国」　按：沈钦韩《疏证》径改「堂」作「棠」，是也。杨《疏》明其误而未改字，岂以官书故耶？今补订。
[二三]「江水左傍青林湖」　按：金陵局刻本百二十七作「江水在青林湖傍即利水」。
[二四]「明明从《汉志》寻阳九江之说」　按：《汉书 地理志》庐江郡寻阳下云：「《禹贡》九江在南，皆东合为大江。
《水经注疏》卷三十六
　　后魏郦道元撰
　　　　　　　　　　宜都杨守敬纂疏
　　　　　　　　　　　　　　　　　　　　门人枝江熊会贞参疏
　青衣水　　桓水　　若水　　沫水
　　延江水朱有沅酉水三字，赵、戴删。　　存水　　温水
青衣水出青衣县西蒙山，会贞按：《汉志》青衣县下载大渡水，而严道县下又云，邛水入青衣，则青衣水即大渡水之殊目，故《水经》直谓青衣水出青衣县。此《注》依《经》叙青衣水，不及大渡水，而于《江水》篇互见之。前汉之青衣，后汉顺帝时改汉嘉。《经》文出三国魏人，当称汉嘉，而仍作青衣，则偶疏也。[一]其谓水出蒙山，本《汉志》为说。东与沫水合也。会贞按：《沫水》篇见后。
县守敬按：汉县属蜀郡，后汉改汉嘉，[见下。]属蜀郡属国，后为汉嘉郡治。蜀、晋因，后荒废。在今雅安
县北。故青衣羌国也。朱故下衍有字，赵改古，戴删。守敬按：此为羌地，下称青衣王子，则青衣是国名。《蜀志 先主传》、《诸臣劝进表》尚有青衣侯向举。《竹书纪年》梁惠成王十年，瑕阳人自秦道岷山、青衣水来归。守敬按：今本《竹书》在周显王八年，道作导。《竹书统笺》，晋有二瑕，一在河东解县，一在陕州太原仓。[二]盖瑕阳人为秦导岷，青衣水，至是自秦来归也。汉武帝天汉四年，罢沈黎郡，分两部都尉，一治青衣，主汉民。朱讹作分沈黎郡西部都尉青衣之王汉，《笺》曰：此有讹误。《华阳国志》作罢沈黎置两部都尉，一治旄牛主外羌，一治青衣主汉民。赵郡下增置字，改青衣之王汉五字，作治青衣主汉民六字。全、戴改分作罢，改西字作分两二字，亦改青衣等五字，作六字，惟治上增一字。公孙述之有蜀也，青衣不服，世祖嘉之，建武十九年以为郡。守敬按：建武时以青衣县为青衣郡，他无所见。岂光武既置青衣郡，旋复废，至安帝乃置属国都尉耶？安帝延光元年，置蜀郡属国都尉，守敬按：《续汉志》蜀郡属国，故属西部都尉。延光元年以为属国都尉。作元年，与此同，而《后汉书 西南夷传》作二年。青衣王子心慕汉制，上求内附。顺帝阳嘉二年，改曰汉嘉。守敬按：此改青衣县为汉嘉县也。《汉志》青衣，颜《注》引应劭曰，顺帝更名汉嘉。《续汉志》，阳嘉二年改。《后汉书 西南夷传》，灵帝时，以蜀郡属国为汉嘉郡，盖至是始为郡也。《晋志》蜀章武元年，以蜀郡属国为汉嘉郡恐误。嘉得此良臣也。朱不重
嘉字，《笺》曰，谢云，嘉字下当又有嘉字。戴、赵增。县有蒙山，守敬按：《汉志》系《禹贡》蒙山于青衣。《括地志》，蒙山在雅州严道县南十里。《寰宇记》，蒙山在名山县西七十里，北连罗绳山，南接严道县。又云，始阳山在卢山县东七里，本名蒙山。东道控川，历严道县，横亘入邛州火井县界。各就一方言，合观之，是山跨今雅安、名山、芦山三县及邛州界矣。山互详《沫水》篇。青衣水朱无水字，《笺》曰：疑脱水字。戴、赵增。所发，守敬按：今曰青衣江，源出芦山县东北伏牛山。东径其县，沫水会于越巂郡之灵关道。朱无越字，《笺》曰：当作越嶲郡。赵增云，按此是汉嘉之灵关山，非越嶲郡之灵关道也。道元盖为《经》所误，详《沫水》篇。守敬按：二水于青衣县合为一川，亦见《沫水》篇。会处在今芦山县南，故《注》 青衣水，先会沫水，而后纳邛水也。青衣水又东，[三]邛水注之，水出汉嘉严道邛来山，东至蜀郡临邛县，东入青衣水。守敬按：《汉志》，严道县邛来山，邛水所出，东入青衣。县及山并详《江水》一崃山下，今曰荣经水出荣经县西南，东北流至雅安县，西入青衣江。出临邛甚远，郦氏以为东至临邛，盖沿应劭邛水在临邛之误。《旧唐志》误同。临邛见《江水注》一。
至犍为南安县，入于江。
青衣水径平乡，会贞按：平乡见《沫水》篇。谓之平乡江。会贞按：《寰宇记》名山县平羌水，又
名平乡水。《益州记》曰：平乡江东径峨眉山，在南安县界，去成都南千里。然秋日清澄，望见两山相峙，如蛾眉焉。会贞按：《寰宇记》引任豫《益州记》，峨眉山在南安县界，两山相对，状似蛾眉。《舆地纪胜》引《益州记》，峨眉去成都南千里，秋日清澄，望见两山相峙，若峨眉。《华阳国志》三，南安县南八十里有峨眉山。县南当县西之误。《隋志》，峨眉县有峨眉山。在今峨峨县西南。至以峨眉为大峨山，又分为中峨山、小峨山则后之名也。南安已见《江水注》一。青衣水又东流注于大江。会贞按：今青衣江自芦山县南流，又东南经雅安县、洪雅县、夹江县至乐山县南入江。
桓水出蜀郡岷山，西南行羌中，入于南海。守敬按：《经》本《汉志》，惟蜀作岷。《广雅》，蜀山谓之。
《尚书 禹贡》，岷、嶓既艺，沱、 既道，蔡、蒙旅平，和夷底绩。郑玄曰：和上，夷所居之地也，守敬按：林之奇《尚书全解》引郑氏作和川，夷所居之地。和读曰桓。守敬按：《释文》引郑此句，《汉书 酷吏传》颜《注》引如淳曰，陈、宋之俗，言桓声如和同。《地理志》曰：朱无理字，戴、赵增。桓水出蜀郡蜀山西南行羌中者也。《尚书》又曰：西倾因桓是来。守敬按：西倾山见《河水注》一洮水下。马融、王肃云：西治倾山，惟因桓水是来，言
无他道也。守敬按：《史记 夏本纪 集解》引马说，作治西倾山。余按《经》据《书》岷山、西倾，俱有桓水。守敬按：谓《水经》桓水出岷山及《书》西倾因桓也。桓水出西倾山，更无别流，所导者惟斯水耳。赵云：《禹贡锥指》曰，古者桓有和音，故郑康成破和为桓。《晋地道记》云，梁州自桓水以南为夷，《书》所谓和夷底绩。此说是也。但不当破和为桓耳。又曰，《汉志》蜀郡下，桓水别是一水，行羌中，入南海，不复经中国。班氏指为《禹贡》之桓水，何其缪也？郦道元云，岷山、西倾俱有桓水，此亦为班、孔作调人耳。依郑说，其所指者当为《汉志》之涐水，唐之大渡河，而谓此水即西倾所因之桓水，大非。释桓水者，当以郦《注》所 之白水为正。守敬按：《汉志》之涐水，见《江水注》一即今之大渡河。郦《注》之白水见《漾水》篇。浮于 、汉而达江、沔。故《晋地道记》曰：梁州南至桓水，西抵朱作底，赵同，戴改。守敬按：《书》孔《传》，梁州西距黑水。黑水，东限扞关。守敬按：扞关见《江水注》一。今汉中、巴郡、汶山、蜀郡、汉嘉、江阳、朱提、涪陵、阴平、广汉、新都、梓潼、犍为、武都、上庸、魏兴、新城，会贞按：《晋志》，新都郡，泰始二年置。《宋志》，太康六年省为县，属广汉。此广汉、新都并载，则诸郡皆就晋初言也。汉中治南郑，巴郡治江州，汶山治汶山，蜀郡治成都，汉嘉治汉嘉，江阳治江阳　朱提治朱提，涪陵治汉复，阴平治阴平，广汉治广汉，新都治新都，梓潼治梓潼，犍为治武阳，武都治下辩，上庸治上庸，魏兴治西城，新城治房陵。皆古梁州之地。自桓水以南为夷，《书》所谓和夷底绩也。然所可当
者，惟斯水与江耳。桓水盖二水之别名，为两川之通称矣。朱川作江，赵同，戴改。郑玄注《尚书》：言织皮谓西戎之国也。西倾，雍州之山也。雍、戎二野之间，人有事于京师者，道当由此州而来。桓是，陇 名，其道盘桓旋曲而上，故名曰桓是，今其下民谓是 曲为盘也。守敬按：段玉裁曰，是与氏通。巴蜀名山崖胁之堆旁着欲落堕者曰氏，当作今其下民谓 为是，曲为盘也。以上林之奇引郑说。斯乃玄之别致，恐乖《尚书》因桓之义，非浮 入渭之文。守敬按：据郑说是以桓为 名，非水名。王鸣盛谓即郭仲产所云陇西郡之陇坻。何秋涛曰，汉阳陇县地，在今甘肃秦州清水县北。西倾之人来梁州，不必踰陇，郑说桓是为陇 ，故郦《注》疑之。余考校诸书，以具闻见。今略缉综川流沿注之绪，虽今古异容，本其流俗，麤陈所由。然自西倾至葭萌，入于西汉，守敬按：此即《漾水》篇白水之道，葭萌亦见彼篇。即郑玄之所谓潜水者也。守敬按：《潜水注》引郑玄曰，汉别为潜。自西汉 流而 于晋寿界。守敬按：晋寿亦见《漾水》篇。沮漾枝津朱沮讹作阻，戴、赵改。南，历冈穴，迤逦而接汉，沿此入漾，《书》所谓浮 而逾沔矣。历汉川至南郑县，属于水。会贞按：县见《沔水上》，水亦详彼篇。 暨于衙岭之南溪水，支灌于斜川朱水讹作川，支讹作皮，《笺》曰：皮当作支。赵据胡渭校改水，又改支。戴改同，惟支作
枝。守敬按：斜水详《渭水注》中。届于武功，守敬按：县见《渭水》中。而北达于渭水。此乃水陵之相关，川流之所经，复不乖《禹贡》入渭之宗，实符《尚书》乱河之义也。赵云：《禹贡锥指》曰，郦元云，自西汉泝流而至晋寿，沮漾枝津南，枝津，即郭璞所云，水从沔阳县南流至汉寿，《寰宇记》所谓三泉故县南大寒水西流者也。历冈穴迤逦而接汉，冈穴，即郭璞所谓峒山，《括地志》所谓龙门山大石穴者也。又曰，《水经注》以、斜二水为自沔入渭之道。考诸《汉史》则犹有可疑者。《河渠书》云，武帝时有上书欲通斜道及漕事，下御史大夫张汤。汤问之，言抵蜀从故道，故道多阪回远。今穿斜道，少阪，近四百里，而水道沔，斜水通渭，皆可以行船漕。漕从南阳上沔入，绝水至斜闲百余里，以车转，从斜下渭，如此，汉中之谷可致，山东从沔无限，便于底柱之漕。上以为然，拜汤子邛为汉中守，发数万人，作斜道五百余里，道果便近，而水多湍石，不可漕。苏氏据此以说《经》曰，沔无入渭之道，汉人所言 斜，则其道也。然 斜之闲，绝水百余里，故曰，逾于沔，盖禹时通谓 为沔也。窃谓 、斜二水，禹时必有相通之道，如《水经注》所云，衙岭之南溪水支灌于斜川者。及夏、殷之际，梁俗变为蛮夷，贡职不修，贡道遂废。周武王牧野之师，八国虽尝来会，其后巴蜀恃险，复不与中国通。逾沔入渭之道，其谁知之？尝观江河之枝流，日久亦多 塞，而况深山穷谷之中，溪流一 ，裁得通舟，自禹至汉，多历年所，岂能长存而不变？ 、斜二水相道之道，禹时自有，汉时自无，不得据《汉史》而疑圣《经》，亦不得据郦《注》而疑《汉史》也。守敬按：桓水无定说，《尚书》和夷之和水在羌中，与《汉志》颇合，故《注》发端引《书》四语，先言岷嶓，末言和夷，隐隐见和水之出岷。兼引郑《注》明和
即桓，以实《汉志》桓水出蜀山行羌中之文。而又以《书》云西倾因桓，则西倾之桓，尤为明征，因以《经》岷山之桓水、《书》西倾之桓水，相提并论。随略 西倾之水，数语暂止。复申言和夷之水，而引《地道记》，梁州南至桓水，缕举梁州之地，见非和夷之水及江水，不足以当之。故云，二水别名，两川通称。足证郦氏疏证桓水，旁搜博采，在观其会通。然桓水自宜以《禹贡》为据，故篇末仍就西倾之桓水实指之，并详释《书》文也。又《经》云，桓水入南海，与《汉志》同。郦氏引《汉志》截去入南海三字，而于《经》云入南海，置之不论。盖以蜀郡之水，无入南海者，故不以《汉志》、《水经》为然，特未显斥之耳。而钱坫以金之大金沙江出西藏入南海者，当桓水入南海是矣。亦思水出蜀郡否耶？
若水出蜀郡旄牛徼外，守敬按：《汉志》蜀郡旄牛若水出徼外，是《经》所本。《后汉书 注》泸水一名若水，出旄牛徼外。旄牛已见《江水注》一，今水曰鸦龙江，源出西番里塘城西北，匝巴颜喀喇山，东南流，直清溪县西四百余里地，接冕宁县境，皆古旄牛徼外地也。东南至故关为若水也。守敬按：《史记 五帝本纪 索隐》引《水经》无也字。《司马相如传》，略定西南夷，边关益斥。又云，关沫若，是若水故有关也。
《山海经》曰：南海之内，黑水之闲，有木名曰若木，若水出焉。守敬按：《海内经》文，郝懿行本作南海之外，误。又云：灰野之山有树焉，青叶赤华，厥名若木。会贞按：《大荒北经》文。灰野作泂野，《文选 甘泉赋》及《月赋 注》、《类聚》八十九引《经》并作灰野，与此同，则泂字误。生昆仑山，西附西极也。守敬按：郭《注》文，证以《离骚》王逸《注》，若木在昆仑西极，盖
此本《经》文传钞误作郭《注》也。[四]《淮南子》曰：若木在建木西，木有十华，其光照下地。守敬按：《墬形训》文作木有十日，其华照下地。高《注》，若木端有十日，状如莲华，华犹光也。此钞略变其辞。故屈原《离骚 天问》曰：羲和未阳，若华何光？是也，然若木之生，非一所也。黑水之闲，厥木所植，水出其下，故水受其称焉。守敬按：若《说文》作 ，云，日初出东方汤谷，所登榑桑 木也。是东极亦有若木。《山海经》所说，乃西极若木，若水因以得名也。若水沿流，闲关蜀土，黄帝长子昌意，德劣不足绍承大位，降居斯水，为诸侯焉。会贞按：《御览》一百六十六引《九州岛要纪》，台登县有奴诺川、鹦鹉山，黑水之闲若水出焉，其下即黄帝子昌意降居若水，是此。娶蜀山氏女，生颛顼于若水之野。孙星衍曰：按《山海经》颛顼是昌意之孙。会贞按：《海内经》，昌意生韩流，韩流生颛顼。郭《注》，《竹书》云，昌意产干荒，干荒即韩流也，生颛顼。郝懿行驳之，谓《竹书》干荒盖即颛顼。此《经》又有韩流生颛顼，与《竹书》及《大戴礼》、《史记》皆不合。郭氏欲以此《经》附合《竹书》，恐非。郝氏校《竹书》亦云然。孙氏援《山海经》以表异同，盖未见及也。有圣德，二十登帝位，承少皞金官之政，以水德膺历矣。朱膺作宝，《笺》曰：当作膺。戴仍，赵改。若水东南流，鲜水注之，一名州江。大度水守敬按：《续汉志》旄牛，《注》引《华阳国志》有鲜水、若水，一名洲江，以此《注》证之，盖衍若水二字，而脱大度水三字
也。洲、州同。大度水即篇末所云大渡水决入而纳通称者，与青衣之大渡水别也。出徼外，至旄牛道，朱旄作髦，下同。《笺》曰：《汉志》作旄牛。戴、赵改。南流入于若水。赵云：按《汉志》蜀郡旄牛鲜水出徼外，南入若水。旄牛不曰道，《续志》亦不曰道，与《注》异也。守敬按：此《注》有道字，与《江水注》同，与此《经》及《沫水经》异。今霸拉河出打箭炉西南境山，西南流入鸦龙江，疑即鲜水也。又径越巂大莋县入绳。会贞按：汉县属越巂郡，后汉因，后废，在今会理州西。《汉志》，若水南至大莋入绳。郦氏本《汉志》，原不误。但《汉志》之绳水，指今金沙江，其云若水入绳，即鸦龙江入金沙江也。郦氏接 绳水之道则误。绳水出徼外。《山海经》曰：巴遂之山，绳水出焉，东南流分为二水，其一水，枝流东出，径广柔县，东流注于江，其一水，南径旄牛道，至大莋，与若水合，自下亦通谓之为绳水矣。会贞按：《汉志》越巂郡遂久县，绳水出徼外。巴遂二句，《海内经》文，绳作渑。今金沙江源出西藏卫地，巴萨通拉木山，即《山海经》巴遂之山。阮元《云南通志稿》谓遂萨音转字变，上古文书，遥遥数千载，尚堪印证也。金沙江东南流，经四川，西至云南中甸厅入边，下合鸦龙江，无中道分出之水，且去旄牛、大莋绝远。乃郦氏谓有枝流东径广柔[县见《江水》一。]入江，又谓正流径旄牛，至大莋与若水合，似绳水与旄牛、大莋近。且 绳水与若水合，在若水合孙水之前，似大莋远在会无之上者，并误。《通典》台登有绳水。《元和志》，念诺水本名绳水，在台登县西北七百里，自羌戎界流入泸水。皆承郦氏之误也。莋，夷也，汶山曰夷，朱
讹作莋，赵据《华阳国志》改夷。戴改同。南中曰昆弥，会贞按：《华阳国志》作明。蜀曰邛，汉嘉、越巂曰莋，皆夷种也。赵云：按《禹贡锥指》曰，凡言筰者，夷人于大江水上置藤桥，谓之筰。定筰、大筰皆是近水置筰桥处。笮与筰同。《汉志》越巂郡定莋县下云，出盐。步北泽在南，都尉治。会贞按：两《汉》、《晋》、《宋志》作莋，《华阳国志》作筰。自莋夷也以下，《华阳国志》三文。
又南过越巂邛都县西，朱无又字，戴、赵同。守敬按：依例当有又字，今增。直南至会无县，淹水东南流注之。朱无之字，《笺》曰：《注》下当有之字。戴、赵增。会贞按：今鸦龙江南至会理州，西与金沙江会。会理州，会无也。金沙江，淹水也，即《汉志》之绳水也。惟《汉志》以绳水为正流，若水入之，此《经》以若水为正流，淹水入之，小异耳。是《经》原不误。至《注》以为淹水注绳水，分为二水，则大误矣。《淹水》篇见后。
邛都县，汉武帝开邛莋置之。守敬按：前汉县为越巂郡治，[见下。]后汉、蜀因，晋属越隽郡，宋复为郡治，齐废，在今西昌县东南。县陷为池，今因名为邛池，南人谓之邛河。朱河上脱邛字。赵云：案《汉志》越巂邛都县下云，南山出铜，有邛池泽。范《史 西南夷传》云，南人以为邛河。刘昭《补注郡国志》引《南中志》曰，邛都县东南数里，有水名邛广[字衍。]都河，从广二十里，深百余丈，有鱼长一二丈，头特大，遥视如戴铁釜状。戴增作邛字同。守敬按：以上并范《史 西南夷传》文。章怀《注》引李膺《益州记》称土人谓之陷河。《元和志》，陷河在越巂县东南十里。《一统志》谓即今西昌县南之热
水塘。河中有 巂山，朱 讹作蛙，《笺》曰：《华阳国志》云，邛都河中有奉巂山。赵据《郡国志补注》引《华阳国志》改作 。守敬按：《隋志》邛部有巂山。《元和志》巂山在邛部县西南九里。在今越巂厅西北。有巂水言越此水以章休盛也。赵云：按有巂水言越此水以章休盛说本应劭《汉书音义》，然《汉书 西南夷传》又作粤巂，[五]粤与越通，犹百粤之为百越，扬越之称扬粤耳。则越巂二字相连，仲瑗之说，大抵附会。道元引之，非也。戴有上增应劭曰三字。守敬按：郦氏运用成语，多不出人名、书名，此不必增。后复反叛，元鼎六年，汉兵自越巂水伐之，守敬按：亦范《史 西南夷传》文。《通典》，越巂郡有巂水越水。《元和志》作有越水、巂水。《旧唐志》、《寰宇记》同。皆以越、巂为二水。范《史》连称越巂水者，犹《史记》之言西至沫若水也，足征应说之不确矣。《元和志》，越水、巂水出生羌界。又云，巂水出巂山下。以为越巂郡，治邛都县。守敬按：《汉志》越巂郡，武帝元鼎六年开。阎若璩曰，郡治邛都，以《西南夷传》知之。王莽遣任贵为领戎大尹，守之，会贞按：《华阳国志》三文，作镇戍大尹，与此互有讹误，此领当依《志》作镇，《志》戍当依此作戎。更名为集巂也。县故邛都国也。会贞按：《汉志》颜《注》引应劭说，《西南夷传》，自滇以北，君长以十数，邛都最大。越巂水即绳、若矣，似随水地而更名矣。又有温水，冬夏常热，其源可燖鸡豚。下汤沐洗。能治宿疾。会贞按：《华阳国志》三文，其源作其温，可燖作可汤，并误。当以此正之，惟此
下汤当依《志》作下流为合，盖其源过热，必下流始可沐洗也。《元和志》，温水出苏祁县东二十一里平地。又温汤水出西泸县西一十二里山下。今西昌县北有热水河，西流入安宁河，盖即此水也。昔李骧败李钊于温水是也。朱钊讹作流，戴、赵同。守敬按：《晋书 王逊传》，李雄遣李骧、任回攻越巂郡太守李钊，钊自南秦与汉嘉太守王载共距之，战于温水，钊败绩。《李雄载记》亦是李钊。考李骧、李流皆李特之弟，并无相 ，事何自来？习焉不察也。今订。若水又径会无县，会贞按：汉置县，属越巂郡，后汉、蜀因，晋为越巂郡治，宋复属越巂郡，齐荒废。今会理州治。县有骏马河，水出县东高山。会贞按：《华阳国志》谓之天马河，今曰玉虚河，出会理州北分水岭，南流入金沙江。山有天马径，厥迹存焉。马日行千里，民家马牧之山下，或产骏驹，言是天马子。河中有贝子，会贞按：贝子二字衍文。《华阳国志》可取句下，有河中见存四字。《续汉志 注》见存误作见子，盖校此书者所见彼本，又误作贝子，以所云河中，即此河中，妄加二字于有字下也。胎铜，朱《笺》曰：胎铜谓铜璞也。以羊祠之，则可取也。会贞按：此条本《华阳国志》三，将原文先后互移稍有删节，字句小异，而作天马同。《续汉志 注》引《志》作元马，《御览》八百九十七引同。惠栋谓隶书天字，有似元者，故误为元也。又有孙水焉。水出台高县，即台登县也。孙水一名白沙江。会贞按：两汉县曰台登。《汉志》颜《注》引应劭曰，台登今台高。盖汉末改名，旋复旧。《蜀志 张嶷传》称台
登去越巂郡三百余里，是其证也。汉属越巂郡，后汉、蜀、晋、宋因，齐废。在今冕宁县西。《汉志》孙水出台登。《华阳国志》，台登有孙水，一名白沙江。《元和志》，长江水本名孙水，出台登县西北胡浪山中。《明一统志》谓之长河，今曰安宁河，出冕宁县北。南流径邛都县，司马相如定西夷，赵西下增南字云：《汉书》是《西南夷传》，本传亦有南字。戴增同。守敬按：《史记》、《汉书 西南夷传》乃总名耳，不足以证此有南字。本传俱明云，邛莋君长，闻南夷得汉赐，愿内附以比南夷。相如曰，为置郡县，愈于南夷。以下《史记》云，因巴蜀吏币物以赂西夷。又云，相如略定西夷，《汉书》并作西南夷，南字是衍文。盖邛莋西夷，相如所从事在西夷，未及南夷也。《注》乃从《史记》，赵依《汉书》增南字，误。戴失考，故沿其误。桥孙水，即是水也。守敬按：《元和志》，台登县胡浪山下有司马相如定西南[字衍。]夷桥。桥孙水以通邛笮，即此水也。又南至会无，入若水。会贞按：今安宁河自冕宁县，南流经西昌县、盐源县，至会理州，西北，入鸦龙江。若水又南径云南郡之遂久县，会贞按：县详《淹水》篇。蜻戴改青，下同。会贞按：不必改，见《江水注》一。蛉水入焉。水出蜻蛉县西，会贞按：县见《江水》。东径其县下，会贞按：今鸦龙合安宁河后，即入金沙江。依《汉志》若水入绳以下为绳水，依《水经》淹水注若，则以下为若水。郦氏自此 若水，若、绳互称，盖兼从《汉志》也。惟接 蜻蛉水则误。《方舆纪要》、《一统志》皆以出姚州南入金沙江之大姚河为青蛉水，王先谦驳之，谓青蛉县为大姚，此水出其南，不出其西，而定为大姚西之青龙海，出云南县东北流为一泡江，入金沙江。今从之。
然据《淹水经》文，遂久县在青蛉县西北，若水不得径之，且青蜻水出青蛉县东流亦不得反径遂久也。县以氏焉。有石猪圻，会贞按：《华阳国志》作石时坪，误，当以此正之。《御览》五十一、《寰宇记》引《郡国志》，又作石猪峰。长谷中有石猪，子母数千头。长老传言，夷昔牧此，朱《笺》曰：《华阳国志》云，牧猪于此。一朝化为石，迄今夷人不敢往牧。会贞按：《华阳国志》三，三缝县下文。贪水出焉。会贞按：《汉志》叶榆下云，贪水首受青蛉，南至邪龙入仆。因《江水》一详载之，此只提明贪水之出，乃详略互见之法。陈澧谓：贪水不见所入，何也？蜻蛉水又东，注于绳水。赵云：按《汉志 注》应劭曰，蜻蛉水出西，东入江。会贞按：《隋书 史万岁传》谓之蜻蛉川。绳水又径三绛县西，又径姑复县北，对三绛县，淹水注之。会贞按：《汉志》作绛，《续汉志》作缝，《华阳国志》同。顾祖禹以缝为误。汉置县，属越巂郡，后汉、蜀、晋因，后废。[《晋志》脱此县，据《华阳国志》则东晋后废。]在今会理州西南。姑复县详《淹水》篇。郦氏本《经》 若水所径，依《汉志》变称绳水也。下绳水又东，绳水又径越巂郡同。所云径三绛西，不误。至又径姑复北，对三绛，淹水注之。则大误。《淹水经》云，东过姑复，南入于若水。即金沙江合鸦龙也。姑复在金沙江北，此谓若水径姑复北，对三绛，为淹水注处，则姑复在金沙江南矣，是不知金沙江为淹水。而以出姚州入金沙江之大姚河当之也。三绛一曰小会无，会贞按：《华阳国志》三文。故《经》曰：淹至会无注若水。全云：按越雟原有会无，《经》之所指，乃三绛县，故善长析言
之。若水又与母血水合。朱无若字，戴、赵增。水出益州郡弄栋县东农山母血谷。会贞按：《汉》、《齐志》作弄，《续汉》、《晋》、《宋志》作梇。据《说文》当作梇。汉置县，属益州郡，后汉因，蜀属云南郡，晋因，后为兴宁郡治，宋、齐因，梁荒废，在今姚州北。《汉志》弄栋，东农山，母血水所出。《续志 注》引《地记》，连山，无血水所出。《华阳国志》同。连、农音近，今水曰龙川江，源出镇南州西北境山。北流径三绛县南，北入绳。会贞按：《汉志》，母血水北至三绛入绳。此水入若，依《汉志》作入绳也。下涂水入绳同。今龙川江自镇南州东流，经楚雄县、定远县、广通县，又东北至元谋县东北入金沙江。绳水又东，涂水注之。水出建宁郡之牧靡县南山。朱脱县字，戴同，赵增。会贞按：《汉志》作收靡，颜《注》引李奇曰，靡音麻，即升麻。《续志》作牧靡，《晋》、《宋》、《齐志》作牧麻。段玉裁曰，收、升、牧三字同纽。《隶释 益州太守碑》收靡字三见。汉置县，属益州郡，后汉因，蜀属建宁郡，晋、宋、齐因，梁荒废。在今寻甸州境。县，山 即草以立名。山在县东北乌句山南五百里，山生牧靡，可以解毒。百卉方盛，鸟多误食乌喙，口中毒，朱《笺》曰：《酉阳杂俎》引此，作生牧靡草，草作乌喙中毒。赵增草字，删口字。必急飞往牧靡山，喙牧靡以解毒也。涂水导源腊谷，西北流至越巂入绳，会贞按：《汉志》，牧靡南山腊谷，涂水所出，西北至越巂入绳。腊下脱谷字，当依此增。今曰牛栏江，源出寻甸州西南，东南流，经嵩明州，屈东北经沾益州、宣威州，又
北经威宁州，折西北至鲁甸厅西，入金沙江。绳水又径越巂郡之马湖县谓之马湖江。会贞按：《华阳国志》三越巂郡有马湖县，云晋初省。盖蜀置县，属越雟，晋初省，东晋复置，不久又省也。当即今雷波厅治。据《志》水通僰道入江。是马湖县本取水为名。因马湖水入金沙江遂谓之马湖江耳。郦氏则谓江以县名，如高平川、奢延水之比也。又左合卑水，水出卑水县，朱无水出卑水四字。赵云：按《汉志》越巂郡卑水县，孟康曰，音班。刘昭《郡国志补注》卑水县，《华阳国志》云，水通马湖，戴增四字。会贞按：增是也。汉置县，属越巂郡，后汉、蜀、晋、宋因，齐废。各地志皆言在今会理州东北，但金沙江至马湖县，始有马湖之名，卑水通马湖，其近马湖县无疑也，当在雷波厅北。或以今会通河当卑水，亦非。钱坫疑即芭蕉溪，今从之。水出今雷波厅北，东南流至屏山县西南，入金沙江。而东流注马湖江也。赵云：按《汉志》越巂诸水，皆与《注》合，惟苏示县下云，江在西北，[六]独无可考耳。
又东北至犍为朱提县西。守敬按：汉置县，属犍为郡，后汉为犍为属国治，蜀为朱提郡治，[见下。]晋、宋因，齐为南朱提郡治，梁荒废。《一统志》，在宜宾县西南。阮元云今昭通府。为泸江水。朱西下无为字，赵水下依孙潜校补注之二字。戴增为字。守敬按：戴增为字是也。《史记 五帝本纪 索隐》引《水经》作为卢江水，《禹贡锥指》引同，如赵增，则是别有一水矣。汪士铎、陈澧遂以今横江当泸江水，皆赵本注之二字误之也。
朱提山名也。应劭曰：在县西南，守敬按：《汉志》朱提县，山出银。颜《注》引应劭曰，朱提
山在西南。《明一统志》以为在 州府西五十里。县以氏焉。朱无县字，《笺》曰：孙云，当作县以氏焉。戴、赵增。犍为属国也。在郡南千八百许里。建安二十年，立朱提郡，郡治县故城。守敬按：《华阳国志》四，朱提郡本犍为南部，武帝元封二年置。建武后，省为犍为属国。至建安二十年，邓方为都尉，先主易名太守。《元和志》曲州下说略同。而武帝置郡下，有在犍为郡南一千八百里句，是前汉尝置朱提郡，郦氏则略之，而但就建安时复立郡言。郡治朱提，亦见《华阳国志》。郡西南二百里，得所绾堂琅县，守敬按：《汉志》作琅，《晋》、《宋》、《齐志》作狼。琅、狼古通。汉县属犍为郡，后汉废，蜀复置，属朱提郡，晋、宋因。齐属南朱提郡，梁荒废。谢锺英云：今东川府北，巧家厅东，以扯泛。西北行上高山，守敬按：《续汉志》朱提，《注》引《南中志》，县西南二里有堂狼山，多毒草，盛夏之月，飞鸟过之，不能得去。盖即此高山，而西南、西北未知孰是。羊肠绳屈八十余里，或攀木而升，或绳索相牵而上，缘陟者若将阶天。故袁休明《巴蜀志》守敬按：《隋志》，《巴蜀记》一卷，不着撰人，当即袁休明书。《沔水注》、《江水注》俱引，再查。云：高山嵯峨，岩石磊落，倾侧萦回，下临峭壑，行者扳缘，牵援绳索。守敬按：《名胜志》引此作带索，误。三蜀之人，及南中诸郡，以为至险。有泸津，东去县八十里，守敬按：此即《经》所谓县西之泸江水也。水广六七百步，深十数丈，多瘴气，鲜有行者。晋明帝太宁元
年，朱作二年，戴、赵同。守敬按：《晋书 明帝纪》事在太宁元年五月，《通鉴》系于是年同。汤球辑《十六国春秋》系于成玉衡十三年，亦晋太宁元年也，则二为元之误无疑，今订。李骧等侵越巂，攻台登县，宁州刺史王逊遣将军姚岳赵云：按《晋书 王逊传》作姚崇。守敬按：赵引《逊传》作姚崇表异同，其实崇字误也。《明帝纪》及《李雄载记》并作姚岳，《十六国春秋》、《通鉴》并作姚岳，岳、岳同。又《明帝纪》言遣将姚岳，《李雄载记》同，将下无军字，证以《成帝纪》尚称稗将姚岳，则岳非将军审矣，此军字衍，《通鉴》亦衍，击之，战于堂琅，骧军大败，岳追之，至泸水，赴水死者千余人。逊以岳等不穷追，怒甚，发上冲冠，帢裂而卒。守敬按：《王逊传》不载卒年，然云自永嘉四年，在州十四年。则亦太宁元年也。《华阳国志》谓逊卒于太兴四年，误。按永昌郡有兰仓水，守敬按：《蜀志 吕凯传》永昌郡在益州郡之西。郡治不韦县，见《叶榆水》篇。兰仓水即今澜沧江，在保山县东北八十里。出西南博南县，朱作郡，《笺》曰：宋本作县。戴、赵改。汉明帝永平十二年置。赵云：按《郡国志》是永平二年置。守敬按：《后汉书 西南夷传》是十二年，今本《续志》脱十字耳，[七]乃赵氏引以表异同，戴径删十字，疏矣。后汉县属永昌郡，蜀因，晋省，齐复置，仍属永昌郡，梁荒废，在今永平县南。博南，山名也。守敬按：下所云山高四十里者也。《明一统志》，一名金浪山，俗讹为丁当丁山，极险隘，为蒲蛮出入之所，在今永平县西南四十里。县以氏之。其水东北流径博南
山，朱径讹作出，赵同，戴改。汉武帝时，通博南山道，[八]渡兰仓津，土地绝远，行者苦之。歌曰：汉德广，开不宾，渡博南，越仓津，渡兰仓，为作人！赵云：按作人，犹役徒也。而《华阳国志》作为佗人。全云：作即莋之省，则为当读去声。《唐书 张柬之传》引此语作他人，则仍《华阳志》也。会贞按：《柬之传》先言唐蒙开夜郎、滇、笮，而哀牢不附。哀牢非莋也，全说失之。山高四十里。会贞按：此句与今本《华阳国志》同。《续汉志 注》、《后汉书 注》皆引作西山高三十里，古三四俱积画成字，往往错出。《云南通志》，崇坡峻 ，委曲嶙峋，上下约三十里。则三字是。兰仓水出金沙，越人收以为黄金。会贞按：《华阳国志》越人作越之，指上山言，收以作以火，误。《续汉志 注》、《后汉书 注》并引作洗取。又有光珠穴，赵据《御览》引此乙作珠光穴。全、戴乙同。守敬按：《华阳国志》，博南县有光珠穴。据下句亦当作光珠，《后汉书 西南夷传》作光珠，《注》引《博物志》，光珠即江珠也。臆乙，失之。穴出光珠，又有琥珀、珊瑚、黄、白、青珠也。会贞按：《华阳国志》穴出光珠下云，有琥珀又有珊瑚。考《初学记》二十七引《华阳国志》，穴出光珠，下作珠有黄珠、白珠、青珠、碧珠。《御览》八百三引同。是《华阳国志》出光珠下原有珠有黄珠云云十字，今本脱之。郦氏盖钞略其文，作黄、白、青、碧珠也。下接又有琥珀珊瑚句，后人传钞脱碧字，又以此句错入又有琥珀珊瑚下，文意遂不相接。《御览》五十九引此亦然，则脱误已久。自汉武帝以下，本《华阳国志》四。兰仓水又东北径不韦县守敬按：县详《叶榆水》篇。与类水合，水
出巂唐县，汉武帝置。会贞按：武帝置县，见《华阳国志》，汉属永昌郡，后汉、蜀、晋因，宋省。今云龙州治。类水西南流，曲折又北流，东至不韦县，注兰仓水。会贞按：《汉志》巂唐县，类水西南至不韦，行六百五十里。类水即今云龙州之沘江也。又东与禁水合。会贞按：《御览》七百九十一引梁祚《魏国统》，西南夷有大湖，名曰禁水。《御览》十五引《南中八郡志》，永昌郡有禁水。即今蒙化厅之漾濞江也。水自永昌县会贞按：《齐志》永昌郡有永安县。《一统志》依此作永昌，渠荒废。疑即今保山县治。而北径其郡西，水左右甚饶犀象，山有钩蛇，长七八丈，尾末有岐，蛇在山涧水中，以尾钩岸上人牛食之。守敬按：《中山经》郭《注》，今永昌郡有钩蛇云云，凡五句同，惟文小异。《御览》九百三十四引《广志》亦云，永昌郡有歧尾蛇。《续博物志》二称朱提山有钩蛇，误。朱提不属永昌也。此水傍瘴气特恶。朱作时，《笺》曰：宋本作特。戴、赵改。守敬按：明钞本作特，《续博物志》同。气中有物，不见其形，其作有声，中木则折，中人则害，名曰鬼弹。守敬按：《方舆纪要》云南大川，澜沧江中有物，黑如雾，光如火，声如折木，破石，触之则死，或曰瘴母也。《文选》谓之鬼弹，内典谓之禁水，惟顺宁江中有之，他所绝无。惟十一月、十二月差可渡，正月至十月，径赵作经，下同。之无不害人。故郡有罪人，徙之禁旁，朱讹作防，[九]何焯校改旁，戴、赵改同。不过十日皆死也。守敬按：《搜神记》十二，汉永昌郡不韦县有禁水，水有毒气云
云。文同，是郦所本。禁水又北注泸津水，会贞按：《御览》七百九十一引《永昌郡传》，永昌郡东北八十里，泸仓津，此津有瘴气，指兰仓水。即此所谓泸津水也。按兰仓水及所纳之类水、禁水，自在云南永昌府及府相近地。陈澧谓《注》以四川屏山县之会通溪、横江，当兰仓水，类水，以筠连县之定川溪当禁水，亦观《注》不审矣。惟《注》 各水道则不合。今澜沧江南流，经永平县，即博南也。而以为兰仓水出博南。且以为东北径博南山。又南经保山县，即不韦也，而以为东径不韦。又今沘江经云南州，即巂唐也，西南流至保山，入澜沧江，而以为类水自巂唐北流，东至不韦注兰仓水。又今漾濞江自蒙化西南流，至保山东入澜沧江，在不韦之东，而以为禁水北径郡西，又北注泸津水，皆误。按兰仓水为澜沧江，与《经》之泸江水，《注》所谓泸津者无涉。郦氏 入兰仓水一条者，盖因《永昌郡记》有泸仓津之称，而变称之曰泸津水，欲与泸水牵合为一。故此下设为东径不韦而东北流之说，若与泸水通为一水者。观历历 泸水故事可见。此郦氏之微旨，乃寻绎久之而得者，陈氏盖不知也。又东径不韦县北而东北流，两岸皆高山，数百丈，泸峰最为杰秀，朱杰作高，赵据《名胜志》引此改，戴改同。孤高三千余丈。是山于晋太康中崩，震动郡邑。守敬按：《晋书 五行志》，太康七年二月，朱提之大泸山崩，震坏郡舍。《宋书 五行志》同，惟二月作七月。水之左右，马步之径裁通，而特有瘴气，朱特作时，戴、赵同。守敬按：明抄本、黄本并作特。今订。三月、四月，径之必死，非此时犹令人闷吐。五月以后，行者差得无害。故诸葛亮表言：五月渡泸，并日而
食，臣非不自惜也，顾王业不可偏安于蜀故也。守敬按：《御览》六十五引《十道记》，泸水出蕃中，入黔府，历郡界，出拓州，至此有泸津关。关上有石峰，高三千丈，四时多瘴气。三、四月间发，人冲之立死。非此时中，则人多闷吐。惟五月上伏，即无害。故诸葛武侯征越巂，上疏云，五月渡泸，深入不毛。与此《注》合。此惟中参以晋事。《诸葛亮表》文见《蜀志》本传《注》引《汉晋春秋》，所谓后出师表也。惟《注》引《汉志》，泸惟水出牂柯句町县，误。《文选 注》误同。《通典》会川有泸水，诸葛亮五月渡泸，即此，指金沙江。《益州记》曰：泸水源出曲罗巂下三百里，曰泸水。朱巂讹作旧，全云：当作巂。曲罗巂者，巂人种名，唐置曲州以此。戴、赵改巂。两峰有杀气，暑月旧不行，故武侯以夏渡为艰，泸水又下合诸水而总其目焉，故有泸江之名矣。会贞按：《御览》三十四引《益州记》，泸水即武侯渡处，水有热气，暑不敢行。比此微略。《后汉书 西南夷传 注》，泸水一名若水。《方舆纪要》，其源若水，下流曰泸水。据《益州记》则泸水自有源。《禹贡锥指》，水出曲罗巂，其地当在若水东，下流合若水，故若水兼泸水之目。《华阳国志》　，三定莋县在越巂郡西，渡泸水。此指鸦龙江，即若水也。又云，三缝县道通宁州，渡泸得蜻蛉县。会无县路通宁州，渡泸得螳螂县。此指金沙江，即《汉志》之绳水，《水经》之若水也。螳螂下接朱提，故因水擅通称，随释《经》至朱提西为泸江之文。自朱提至僰道有水步道，戴此下增水道二字。会贞按：《华阳国志》有水步道下云，水道有黑水、羊官水至险难。行步道度三津亦艰阻。郦氏盖删节其辞，又钞变之，但难字下增行字可
矣，若依戴增则下三津上又当增步道有三字。有黑水，会贞按：即《汉志》南广之《符黑水》。羊官水，至险难。三津之阻，行者苦之，故俗为之语曰：楢溪赤水，盘蛇七曲，[一〇]会贞按：《元和志》，七曲水在曲州西北三十里。州治朱提县。盘羊乌栊，气与天通。看都濩泚，住柱呼尹，朱《笺》曰：二语未详。赵云：按《说文》濩，雨流溜下貌。又《广韵》布濩，流散也；泚，汗出也。言行道艰苦，流汗也。呼尹当作呼伊，住柱呼伊，停仗呼其俦类也。泚、伊相 ，古三声通韵，惟看都二字义难通晓。戴尹改伊。庲降贾子，左担七里。朱《笺》曰：庲降，屯名也。《华阳国志》云，建宁郡治，故庲降都督屯也。李充《蜀记》云，蜀山自谷、葭萌，道径险窄，北来担负者，不容易肩，谓之左担道。赵云：按《蜀志》李恢为庲降都督，领交州刺史，住平夷。后马忠为庲降都督，移治建宁味县。裴松之曰，庲降去蜀三千余里，时未有宁州，号为南中，置此职以总摄之。平夷城在今云南陆 州。又曲靖军民府南宁县，有废味县，此蜀汉之庲降屯，若江油左担道即阴平道，邓艾由之入蜀，在今四川龙安府平武县界，去南中绝远，不得因《蜀记》左担字漫引之也。会贞按：朱引《蜀记》解左担字耳，赵说泥矣。又有牛叩头、马搏颊 ，赵颊改颡，云：《方舆纪要》作颡，《说文》，颊，面旁也。非能搏者，颡之训为额。《易说卦传》其于马也为的颡，是也。吴颖芳曰，颊字亦通。《道藏》，道家拜天，名曰搏颊拜。崖岭峻险，马必低首拳蹄以上，有如搏颊， 由此以得名也。会贞按：《书钞》一百五十七、《御览》五十引《华阳国志》作颊同。《方舆纪要》作颡，当是误字。其艰险如此也。会贞按：自朱提以下
《华阳国志》四文。
又东北至僰道县入于江。
若水至僰道县，戴删县字。守敬按：县已见《江水》一。又谓之马湖江，守敬按：上已叙水径马湖县谓之马湖江，此盖因《华阳国志》云，僰道县治马湖江会而申言之耳。绳水、泸水、孙水、淹水、大渡水随决入而纳通称，守敬按：《江水经》云，东南过僰道县北，若水、淹水合从西来注之。但就立篇之经流言耳。惟郦氏绳水、淹水并举，始终不知为一水，是其蔽也。是以诸书录记群水，或言入若，又言注绳，亦或言至僰道入江，朱或作咸，戴同，赵改。守敬按：《汉志》孙水入若，鲜水入若；即大渡水。《说文》、《水经》淹水入若；《汉志》若水入绳，绳水至僰道入江；《水经》若水至朱提县西为泸江水，又至僰道入江。正是异水沿注，通为一津，更无别川可以当之。水有孝子石，守敬按：《一统志》，孝子石在宜宾县南二里。昔朱作西，《笺》曰：宋本作昔。戴、赵改。县人有隗叔通者，性至孝，为母汲江膂水，朱汲作给，《笺》曰：《华阳国志》云，为母汲江裔水。戴仍，赵改汲。全云：江膂，江心也，膂字不误。守敬按：江膂，江心之说，见方以智《通雅》，又《御览》三百八十九引《孝子传》作江脊水。天为出平石，守敬按：《华阳国志》十作横石，异。《书钞》一百六十引袁山松《后汉书》同。至江膂中，今犹谓之孝子石，守敬按：此条本《华阳国志》四，《志》
无性至孝三字。末句作今石在马湖江。惟《御览》五十二引《蜀中记》补性至孝。末云，今江中有石号孝子石，此兼采之。可谓至诚发中而休应自天矣。守敬按：今鸦龙江自冕宁县南流，又东南经西昌县、盐源县至会理州西，入金沙江。金沙江又东南流，屈东北经州及大姚县、武定州、禄劝县、会泽县，又北经巧家厅、鲁甸厅、永善县，又东北经雷波厅、筠连县、屏山县至宜宾县东入江。
沫水出广柔徼外，守敬按：《说文》，沫水出蜀西徼外。《汉书 司马相如传》，颜《注》引张揖曰，沫水出蜀广柔徼外。与此同。汉县属蜀郡，后汉因，蜀属汶山郡，晋因宋省。在今汶川县西北。
县有石纽乡，禹所生也。朱《笺》曰：《开山图 注》云，女狄暮汲石纽山下泉中，得月精如鸡子，吞之，遂孕，十四月而生禹。守敬按：《御览》七十引《遁甲开山图》荣氏《解》文。《史记 夏本纪 正义》引扬雄《蜀王本纪》，禹本汶山广柔县人也，生于石纽。《蜀志 秦宓传 注》引谯周《蜀本纪》，禹生于石纽，其地名刳儿坪。《括地志》，茂州汶川县石纽山在县西七十三里。《寰宇记》，石纽村在汶川县西一百四十里。在今汶川县西北。今夷人共营之，地方百里，不敢居牧。有罪逃野，捕之者不逼，能藏三年，不为人得，则共原之，言大禹之神所佑之也。守敬按：《续汉志》广柔，《注》引《华阳国志》文，小有异同。
东南过旄牛县北，会贞按：县已见《江水注》一。又东至越巂灵道县，蒙山南。
灵道县一名灵关道，[一一]赵云：《禹贡锥指》曰，汉灵关道属越巂郡，去此地甚远。今卢山县西北
有灵关废县。《通典》雅州卢山县有灵关山，是也。其地当为沫水之所经，盖汉后别置。《宋书 符瑞志》云，晋咸宁二年，黄龙见汉嘉灵关，则县属汉嘉之灵关，非越巂之灵关道也，《经》、《注》并误。一清按：灵，《史记》作零。《寰宇记》雅州卢山县下云，灵关镇在县北八十二里，四向崄峻，控带蕃蛮，一夫守之，可以御百。《蜀都赋》云，廓灵关以为门。《注》云，关为西南汉嘉郡界也。又云，灵关山在县北二十里，峰岭嵯峨，山耸十里。傍夹大路，下有山峡，口阔三丈，长二百步，俗呼为重关，通蛮貊之乡，入白狼夷之界，是也。会贞按：《汉书 司马相如传》颜《注》引张揖曰，凿开灵山道，置灵道县。与《经》称灵道县同。齐召南谓张《注》灵下脱关字，王先谦斥其非。汉置灵关道，属越巂郡，后汉因，后废，在今宁远府境。与汉嘉之灵关，中隔旄牛、荣经等县，地不相接，则《经》、《注》之误无疑。汉制：夷狄曰道。会贞按：《汉书 百官公卿表》，有蛮夷曰道。县有铜山，又有利慈渚。朱山下重一山字无渚字。戴、赵删增。守敬按：黄本，慈下有者字，戴盖渚之脱烂，增是也。《续汉志》灵关边，《注》引《华阳国志》有铜山，又有利慈。《括地志》雅州荣经县北三里，有铜山，即邓通得赐铜山铸钱者。唐荣经即今县治。《一统志》利慈废县在芦山县西北，言利慈方位当是。但古未尝置此县也。晋太始九年，黄龙二见于利慈。朱作慈池全校改利慈，赵、戴改同。县令董玄之率吏民观之，以白刺史王浚，浚表上之晋朝，改护龙县也。守敬按：此条未详所出。《宋书 符瑞志》中晋咸宁二年十月庚午，黄龙二，见于汉嘉灵关，与此黄龙二见于利慈合，疑本一事，惟一作太始九年，一作咸宁二年异。此言白
刺史王浚。《晋书 浚传》，贼张弘杀益州刺史皇甫晏，迁浚为益州刺史。据《武帝纪》弘杀晏在泰始八年，浚于泰始八年为刺史，咸宁五年伐吴始去，则泰始九年，咸宁二年，皆浚为刺史时，未能定为孰是。洪亮吉《东晋疆域志》据此，越巂郡载护龙县，亦未考此非越巂地也。沫水出岷山西，东流过汉嘉郡，南流冲一高山，山上合下开，水径其间，守敬按：《蜀都赋》刘《注》有水出岷山之西，东流过汉嘉，南流有高山，上合下开，水经其中曰沫水。是郦所本。盖《经》但浑言出广柔徼外，刘氏则追溯所出之山，尤确凿可据也。《地理通释》云，羊山水出铁豹岭，乃岷山羊膊岭之异名，知即沫水出岷山西者，亦可为刘说之证也。汶江同出。考此水今曰大金川，即汉汶江徼外之涐水，惟南流至木坪土司西北，分为二，涐水西南流，即今大渡河，[见《江水》一。]沫水则伏流东南出耳。山即蒙山也。守敬按：蒙山详见《青衣水》篇，此则山在今名山县西天全州西北者也。
东北与青衣水合，守敬按：《青衣水》篇见前。
《华阳国记》戴改志。守敬按：不改。说见《河水注》一。曰：二水于汉嘉青衣县东，合为一川，守敬按：《青衣水经》云，青衣水出青衣县东，与沫水合。合处在今芦山县南。自下亦谓之为青衣水。守敬按：今《华阳国志》阙汉嘉郡，无此条。《续汉志》汉嘉县，《注》引《华阳国志》，有沫水，从邛来山岷江，又从岷山西来入江，合郡下青衣江入大江文与此大异，当是郦钞变其辞，然《续志 注》亦多讹字，不可理。沫水又东，朱脱沫字，戴、赵增。径开刊县，朱刊作邦，赵同，戴改。会贞按：据《平
乡道碑》[见下。]则刊字是也。《注》言晋初置，而此县不见《晋》、《宋志》，盖旋置旋废矣。故平乡也，会贞按：《隶续》十一载《南安长王君平乡道碑》云，平乡明高大道北与武阳，西与蜀郡青衣越巂通界。永元七年，南安长王君，遣掾何童、史道兴，取崖通道云云，是平乡为后汉著名之地，晋于其地置县，郦氏因有故平乡之目。《唐志》洪雅县下，开元七年，置平乡县，八年省。则取故地为县号也。在今洪雅县境。晋初置。沫水又东径临邛南，而东出于江原县也。朱原作源，戴、赵改。守敬按：临邛、江原俱见《江水注》一，在今邛州及崇庆州，去沫水远，今无径临邛出江原之道。
东入于江。守敬按：今大金川南流至天全州西北，伏流东南出，至芦山县西南以下至乐山县入江，即青衣水之道也。
昔沫水朱《笺》曰：孙云，当作若沫水。赵云：按非也。《汉书 司马相如传》云，西至沫、若水。又云，故乃关沫、若。谓沫水及若水也。孙汝澄误以二水为一名，又以己意改沫若为若沫，缪之甚矣。《御览》引此文是昔字。自蒙山至南安西溷崖，朱西作而，赵改为，戴改西。水脉漂疾，破害舟船，历代为患。蜀郡太守李冰发卒，凿平溷崖。河神赑怒，冰乃操刀入水与神 ，遂平溷崖，通正水路，开处即冰所穿也。赵云：按溷崖即《江水》篇之熊耳峡也。守敬按：此条本《华阳国志》三。《汉书 沟洫志》，李冰凿离 ，避沫水之害。晋灼云， ，古堆字也。 ，岸也。师古曰，音丁回反。[《史记 河渠书》作碓，《集解》亦引晋灼《注》。]考《说文》、《字林》、《玉篇》、《广
韵》、《集韵》皆无 字，《正字通》始搜入。如《沟洫志》果有此字，不应古字书皆遗之。钱大昭曰， 当作●，《说文》，●，高也。从●，佳声。徐铉音都回反。按 与●形近，知《沟洫志》本作●，[《史记》旧本亦当同。]自传钞既久，乃误作 ，又或误作崖。故《寰宇记》雅州下引《郡国志》称离崖。名山县下亦称离崖，[其云音雅，雅州以此得名，误。]又不知何时并误离作溷。故《华阳国志》称溷崖，而《注》遂沿之。总之，《河渠书 沟洫志》谓李冰凿离●，避沫水之害。而《华阳国志》及《注》 溷崖于沫水，则溷崖即离崖无疑也。故《寰宇记》既两载离崖，又于龙游县下引《沟洫志》离 ，[一二]而颜鲁公作《离堆碑记》直书作堆，又移其地于新政，在今南部，误矣。近志谓在今灌口，则因李冰开成都两江，与江神 而混合之。
延江水出犍为南广县，守敬按：汉武帝太初元年置县，见《华阳国志》，属犍为郡，后汉因，蜀为南广郡治，晋属朱提郡，后复为南广郡治，齐因，梁荒废。在今珙县西南。考《汉志》无延江水，而汉阳下云汉水入延，鄨下云鄨水入延。王先谦谓班氏载入延之水，无反置延江大水不录之理，盖传写夺文是也。今水曰乌江，源出威宁州西。东至牂柯鄨县，守敬按：汉置县，属牂柯郡，后汉、蜀、晋因，后属平夷郡，寻改郡曰平蛮，宋、齐因，梁荒废。在今遵义县西。又东屈北流，朱又字在东至上，赵同，戴乙。
鄨县故犍为郡治也，赵云：按两《汉》、《晋》、《宋》诸《志》，俱不云犍为郡治鄨，且鄨属牂柯，已见《经》文，善长《注》自异何也？会贞按：《华阳国志》三，犍为郡，孝武建元六年置，时治鄨。元光五年，移
治南广。孝昭元年，移治僰道，后徙武阳。赵氏失检，故不知郡尝治鄨。洪亮吉亦未知之。按牂柯郡元鼎六年始置，别属牂柯，当是元鼎时。县有犍山，会贞按：《华阳国志》鄨有犍山，见《保干图》。晋建兴元年，置平夷郡。会贞按：《华阳国志》平夷郡，晋元帝建兴元年置。考建兴为愍帝年号，元帝年号则建武也。《华阳国志》建兴为建武之误，此《注》亦沿其误。又《宋志》晋怀帝永嘉五年立平夷郡。县有鄨水，出鄨邑西不狼山，东与温水合。温水一曰暖水，出犍为符县，而南入黚水。朱黚水讹作鄨水，下同，戴、赵改。黚水亦出符县，南与温水会，──阚骃谓之阚水──俱南入鄨水。鄨水于其县而东注于戴删于字。延水。戴、赵延下增江字，下同。全云：按《汉志》，犍为郡符县，温水南至鄨入黚水。黚水亦南至鄨入江。牂柯郡鄨县，不狼山，鄨水所出，东入沅，过郡二，行七百三十里。今以是《注》考之，盖温入黚，黚入延，延入沅以入江也。《说文》，温水出涪[当作符。]南入黔水。黔字误，当作黚。然善长所引却不错，盖流俗本之失也。守敬按：《注》称水名，往往损字，延下不必增江字。《续汉志 注》引《地道记》，不狼山，鄨水所出。与《汉志》同。《华阳国志》亦云，不狼山出鄨水，入沅。符县见《江水》一。洪亮吉曰，鄨水为今湘江，出遵义县北境，桐梓县南境之龙岩山，即古不狼山。温水、黚水为今合湘江之洪江、仁江。洪江出娄山关南山，东南流至遵义东境之清乘桥，又东南入湘江。仁江在遵义城东南五十里，源出永安驿山涧，下流合湘江。湘江入乌江。今姑从之。又独山莫友之曰，段玉裁以出遵义府西之桃溪为鄨水，洪亮吉以出府北之湘江为鄨水，皆非。二水源流尚未及
三百里。考《汉书》鄨水过郡二，行七百三十里。 验遵义诸水，惟三江水，《水道提纲》谓之渡头河者，源流约七百里，且此水至彭水入乌江，为汉巴郡地，则出牂柯至巴郡适过二郡，与《汉志》应，是鄨水非三江水不足以当之。延水又与汉水合，水出犍为 汉阳道山闟谷，朱脱水字，山闟谷三字讹在下句新通也之下，闟讹作关。《笺》曰：《汉 地理志》作山闟。戴、赵增水，改闟。戴移三字于此。王莽之新通也。东至鄨邑入延江水也。赵云：按《汉志》，犍为郡汉阳县，都尉治山闟谷，汉水所出，东至鄨入延。[一三]汉阳不云是道，《续志》之犍为属国，《晋志》之朱提郡下，亦无道字。《汉志》、《续志》，鄨是县，非邑也。二县《注》并与史异。守敬按：此《注》有错简，《注》当于南广先 延江之源，下接延水又与汉水合云云，而后再释《经》文东至牂柯鄨县云云。盖汉水东至鄨入延，其源必在鄨县之西，何得先 鄨水，后 汉水，此因有脱文，余汉水一条，无可附丽，遂缀于鄨水之后，而方位不合矣。按《宋志》朱提郡、《齐志》南朱提郡下，并无道字。梁荒废。在今庆符县南。钱坫谓应今酉阳州地，由不悟《注》有错简耳。今黔西州之沙河，东流入乌江，当即汉水也。
至巴郡涪陵县注更始水。守敬按：延江与酉水隔越重山，无相通之道。《经》言注更始水入酉，当由所据之图差谬，郦氏未遑深考，遂依而释之。
更始水，即延江枝分之始也。会贞按：此《注》谓更始水即延江所分，《沅水》篇同，则更始水非别有上源，洪亮吉以婺川县之丰乐河为更始水源，非也。延水北入涪陵水，会贞按：《江水》篇
云，延江水注江，此下涪陵水即延江水，乃彼篇所谓延江之枝津，分水北注，径涪陵，故亦云涪陵水也。《经》不言延江之委，此下 涪陵一段，补《经》之所未备，以与彼篇应。涪陵水出县东，会贞按：汉置县，属巴郡，后汉因，蜀为涪陵郡治，晋属涪陵郡，后废。今彭水县治。今乌江径彭水县西，则涪陵水径涪陵县西，而《注》言出县东，殊不可解。反复推求，乃知郦氏本庾仲雍说。《江水注》云，涪陵水即庾仲雍所谓有别江出武陵者也。武陵在涪陵县之东，故因以为涪陵水出县东乎？故巴郡之南鄙，朱巴讹作邑，赵据两《汉志》改。戴改同。守敬按：《华阳国志》，涪陵郡巴之南鄙。《元和志》、《寰宇记》引同。《续汉志 注》引有郡字，与此同。王莽更名巴亭，魏武分巴立为涪陵郡，朱立讹作丘，赵同。戴改，并改巴作邑。全但改立。朱《笺》曰：《晋书 地理志》，蜀置涪陵郡，今云魏武分立，所未详也。全云：《晋志》又云涪陵是刘璋置。刘璋之末，巴郡入于张鲁，鲁降曹氏，更入魏，因置三巴，见于《魏书》。则魏或尝立涪陵郡，未可知也。特史志不详耳。张堪为县，会公孙述击堪，同心义士选习水者，筏渡堪于小别江，即此水也。守敬按：张堪，范《书》有传，不载此事。称以谒者诣大司马吴汉，伐公孙述，在道追拜蜀郡太守。中闲不得有为涪陵县事，此当本他家《后汉书》，疑为县是为郡之误，盖以蜀郡太守摄巴郡事也。小别江即庾仲雍所谓。其水北至枳县入江，守敬按：县已见《江水注》一。更始水东入巴东之南浦县，守敬按：此巴东之南浦侨县也，见《江水注》一南集渠下。其水注引渎口石门，朱口作水，赵同，戴改。空岫阴深，邃涧闇密，倾崖上合，恒
有落势，行旅避瘴，时有径之，[一四]朱之下衍处字，全校删，戴、赵删同。戴将改时，径改经。无不危心于其下。又谓之西乡水，亦谓之西乡溪，守敬按：西乡溪互见《沅水》篇酉水下。溪水闲关二百许里，方得出山。又通波注远，复二百余里，东南入迁陵县也。守敬按：《一统志》酉阳州下云，《水经注》更始水东入巴东之南浦县云云。今施州江自湖北流入，合黔江，东流至辰州，合酉水者，为酉阳境内之迭溪，然非黔江枝流，岂古今水道不同，或传闻有讹？旧《志》谓黔江自黔州分流入黔江县界，亦名施州江经县南，又东北入施州卫界，以来入之水，为分出之水，误矣。按施州江亦谓之南溪河，《水道提纲》，南溪河上源即北河。又云，北河即酉水。若谓南溪河之源与酉水通者，亦微误也。
又东南至武陵酉阳县，朱酉讹作西，赵据《汉志》改，戴改同。入于酉水。
《武陵先贤传》曰：潘京世长为郡主簿，太守赵伟赵云：《续汉书 郡国志 注》引《先贤传》作赵厥。守敬按：《书钞》七十三引《武陵先贤传》作赵伟，与此同误。《续汉志 注》作赵厥亦误。《通典》朗州下作赵钦，亦微误。《晋书 潘京传》作赵廞，是也。《惠帝纪》及《李特载记》言益州刺史赵廞，据成都反，为特所杀。考益州刺史赵廞事，详《华阳国志》八，并言廞字和叔，巴西安汉人，历天门、武陵太守来临州。则廞先守武陵，《注》文当作廞，审矣。甚器之，问京：贵郡何以名武陵？京答曰：鄙郡本名义陵，在辰阳县界，与夷相接，数为所破。光武时移治东山之上，遂
尔易号。《传》曰：止戈为武。守敬按：《左传 宣十二年》文。《诗》云：高平曰陵，守敬按：《文选 长杨赋 注》引《韩诗》章句，四平曰陵，当即此所称，而四为高之误。于是名焉。赵云：按刘昭《补注郡国志》曰，《前书》本名武陵，不知此对何据而出？守敬按：《续汉志 注》引《先贤传》略首数语，《潘京传》则全本之。《舆地广记》 浦本汉义陵县，属武陵郡，从《汉志》作武陵，而又引潘京说，盖聊存异闻，亦不以为足凭也。《舆地纪胜》引《元和志》，汉高帝五年，改秦黔中为武陵郡，移理义陵。后汉梁松自义陵移郡理张若城。然则汉武陵郡但治义陵，光武时又自义陵移治耳。酉水北岸有黚阳县。守敬按：吴分酉阳置县，[作黔阳。]属武陵郡，晋、宋、齐、梁因。在今龙山县境，亦见《沅水》篇酉水下。许慎曰：温水南入黚。盖鄨水以下津流沿注之通称也。守敬按：《说文》温水出符[原误涪。]南入黔水。黚、黔音同，黔水即黚水。许所指乃上文之黚水，郦氏以黚水入鄨水，鄨水入延江，延江分为更始水，入酉水，而酉水北有黚阳县，故意谓鄨水以下津流沿注之通称也。故县受名焉。西乡溪口在迁陵县故城上五十里，守敬按：县详《沅水》篇酉水下，下酉阳县同。左合酉水，酉水又东际其故城北，又东径酉阳故县南而东出也。两县相去，水道可四百许里，不得于酉阳合也。朱无不得二字，戴、赵同。守敬按：此郦氏正《经》之文，言更始水合酉水，在迁陵西，酉阳则在迁陵东四百许里，而《经》乃云至酉阳入于酉水。故辨之，于文当云不得于酉
阳合也。今本脱不得二字，遂不可通，今订。酉水东南至沅陵县，入于沅。朱此十一字讹作《经》，戴同。全云：此是《延江水篇注》结语，后人妄分之耳。赵改《注》，接于酉阳合也下，云：酉水源流，详具《沅水》篇，而俗本目录作沅酉水，不合。今《经》文既改隶，而其目亦削去焉。今乌江自威宁州东流，经毕节县、大定府、黔西州、修文县、开州、遵义县、瓮安县、余庆县、湄潭县，又东北经石阡府、龙泉县、安化县，折北经印江县、婺川县、酉阳州、彭水县，屈西北至涪州东入江。《经》所云更始水入酉，则今毫无其 也。
存水出犍为  县，朱 作鄢，《笺》曰：《汉 地理志》作  县，《注》云， ，音莫亚反。戴、赵改 。全云：按《水经》皆用东汉郡县名，独  不见于《续志》，或者是和帝以后所并，作《经》时其县尚在，与天水、隆虑同一例也。守敬按：《汉志》  ，王念孙曰， 本作存，此因 字而误加 。师古 字无音可证。《说文》亦无 字。[一五]按《晋》、《宋》、《齐志》并作存。汉置县，属犍为郡，后汉省。武侯置存马戍，后改为县，见《寰宇记》。蜀属建宁郡，晋、宋因。齐属建平郡，梁荒废。在今威宁州境。《续志》无存鄢。《经》作于三国魏人，武侯后改置之县，非其所照。殆桓、灵时尝复置而又废乎？全氏疑是和帝后始并，尚未识作《经》之时代也。《集韵》，  ，县名，在犍为，或从水作洊。是有存水之证。或以今北盘江当存水，然考《经》以《汉志》之周水为存水下流。周水即今独山河。北盘江与独山河悬隔不通流，如谓以北盘江北之簸渡河当存水，此河亦与独山河悬隔不通流，岂作《经》者所见之图误乎？
王莽之孱 朱作鄢，《笺》曰：孙云，《汉志》莽曰孱 。戴、赵改 。也。益州大姓雍闿反，结
壘于山，繫馬 柱，朱 訛作柳，趙同，戴改。柱生成林，今夷人名曰雍无梁林，口梁，夷言马也。会贞按：《华阳国志》四，益州大姓雍闿杀太守正昂，又雍闿反结垒云云是郦所本。今《华阳国志》作今夷言无雍梁言马也，夺误不可读。《御览》三百五十九引《华阳国志》，今夷言无梁林，无梁，夷言马也。以《御览》与此对勘，亦互有脱文。《御览》下句是上句，无上脱雍字，此上句是下句，梁上脱无字，盖本作今夷人名曰雍无梁林无梁，夷言马也，谓雍无梁林，为雍闿马林也。存水自县东南流，朱存讹作周，赵同，戴改。径牧靡县北，又东径且兰县北而东南出也。会贞按：郦氏未知存水之源，但依《经》为说，而 述又与《经》戾。牧靡县已见《若水》篇涂水下，在今寻甸州境，则在威宁州之西南，而以为自  东南径牧靡北，误。且兰县见《温水》篇豚水下，此句则曲附《经》，以为东径且兰北也。
东南至郁林定周县为周水。守敬按：此本《汉志 温水》篇，潭水未入郁之先，始合周水，继合刚水。潭水今柳江，今东入柳江之水，北则都江，周水也，即存水也。南则龙江，刚水也。乃陈澧云，刚水即存水，与《经》云存水为周水不合。
存水又东，朱存亦讹作周，赵同，戴改。径牂柯郡之毋敛县北，朱毋作无，下同。赵据《汉志》改无作毋，戴改同。而东南与毋敛水合，朱此下有矣字，赵同，戴删。水首受牂柯水，东径毋敛县为毋敛水，又东注于存水。守敬按：汉置县，属牂柯郡，后汉、蜀因，后徙，在今定番州西
南。《汉志》系刚水于毋敛，当是毋敛水。又周水首受毋敛，亦可称毋敛水，似不得别有毋敛水。且各篇叙水，率本《汉志》，闲采《华阳国志》，今皆无毋敛水之名。又《温水》篇以豚水为牂柯水。豚水今北龙江，今亦无自北盘江沿注独山河之道，而郦氏此及温水下，于周水、刚水外，凿凿言之，未足据也。
存水又东径郁林，定周县为周水，盖水变名也。赵云：按《汉志》益州郡巂唐县，周水首受徼外，又郁林郡定周县，水首受毋敛，东入潭，行七百九十里。盖自徼外合毋敛水同入潭也。会贞按：汉置定周县，属郁林郡，后汉因，后废。在今宜山县西北。巂唐之周水去此甚远，不得混为一水，赵说失之。
又东北至潭中县，注于潭。戴云：按潭水源委，详《温水注》内。守敬按：汉置县，属郁林郡，后汉因，吴末属桂林郡，晋因，宋省。在今马平县东南。齐复置，仍属桂林郡，后废。今马平县治。今独山河出独山州西，东流经荔波县、都匀厅、古州厅，又东南至怀远县西北，入柳江。
温水出牂柯夜郎县。守敬按：《汉志》牂柯郡镡封，温水东至广郁入郁。《水经》，温水出牂柯夜郎县，东至郁林广郁县为郁水。即《汉志》所指之水，盖夜郎与镡封接壤也。陈澧以镡封为今西林县，夜郎为今凌云县，温水为今同舍河，近之。郦氏 温水径滇池，则以今南盘江上源为温水而近世地学家以为典据者也。今依《注》文释之。
县守敬按：汉置县，属牂柯郡，后汉、蜀、晋因，后为夜郎郡治，宋、齐因，梁荒废。今沾益州境。故夜郎
侯国赵云：按《汉志》应劭《注》作邑。守敬按：《华阳国志》四，夜郎郡治夜郎县，夜郎国也。《汉书 西南夷传》，西夷君长以十数，夜郎最大。夜郎详下豚水。也，唐蒙开以为县，守敬按：唐蒙开牂柯，斩竹王首，亦见下。王莽名曰同亭矣。温水自县西北流，守敬按：汉有宛温县。洪亮吉谓当以温水得名。今南盘江源出沾益州西北三十里之花山，盖郦所谓温水也。径谈 县，朱 讹作台，无县字。戴据《汉书》改 ，赵改同。守敬按：依例当有县字，今增。两《汉志》作 ，《晋》、《宋》、《齐志》作，汉属牂柯郡，后汉因，蜀省。晋复置，属建宁郡，宋因，齐属建平郡，梁荒废。在今南宁县东。与迷水合。水西出益州郡之铜濑县谈虏山，东径谈 县，右注温水。守敬按：《汉志》作铜，《续汉》、《晋》、《宋》、《齐志》作同。汉属益州郡，后汉因，蜀属建宁郡，晋、宋因，齐属建平郡，梁荒废。今马龙州。《汉志》铜濑，谈虏山，迷水所出，东至谈 入温。汉之温水不在此，或校《汉志》者依郦《注》改。《续志 注》引《地道记》作铜虏山，作米水。[一六]今马龙州北有磨刀溪，东南流经南宁县入南盘江，盖郦所谓迷水也。
温水又西径昆泽县南，守敬按：汉置县，属益州郡，后汉因，蜀属建宁郡，晋、宋因，齐属建平郡，梁荒废。在今陆凉州西。又径味县，守敬按：阮元谓又径味县一段，当移在上西径昆泽之上，是也。汉置县，属益州郡，后汉因，蜀为建宁郡治，晋、宋因，齐属平郡，梁荒废。在今南宁县西十五里。县
  </div>
  <div class="pagination">
   <a href="水经注疏_page65.html">
    上一页
   </a>
   <span>
    ...
   </span>
   <a href="水经注疏_page61.html">
    61
   </a>
   <a href="水经注疏_page62.html">
    62
   </a>
   <a href="水经注疏_page63.html">
    63
   </a>
   <a href="水经注疏_page64.html">
    64
   </a>
   <a href="水经注疏_page65.html">
    65
   </a>
   <span class="current-page">
    66
   </span>
   <a href="水经注疏_page67.html">
    67
   </a>
   <a href="水经注疏_page68.html">
    68
   </a>
   <a href="水经注疏_page69.html">
    69
   </a>
   <a href="水经注疏_page70.html">
    70
   </a>
   <a href="水经注疏_page71.html">
    71
   </a>
   <span>
    ...
   </span>
   <a href="水经注疏_page67.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
