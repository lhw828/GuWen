<!DOCTYPE html>
<html>
<head>
    <meta charset="UTF-8">
    <title>山东通志 - 第 24 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山东通志 - 第 24 页/共 194 页</h1>
    <div class="content">　　栖霞县　嵎夷【在县东北二十里以岠嵎山而名尚书分命羲仲宅嵎夷曰旸谷寅宾出日禹贡云嵎夷旣畧是也】阳疃镇【卽县治今腄黄故域唐为蓬莱之阳疃镇属东牟郡金刘豫时始置县】
　　招远县　光州城【在县西北三十里元魏所置之东曲成县也孝昌四年分青州置光州治于此】潘家城【在县东北二十里相传宋潘美于此筑城御宼】
　　莱阳县　古城【在县西南四十里世传齐侯灭莱时所筑】黄土台【在县西南八十里相传秦始皇筑台以望仙】昌阳城【故城有三一在县东七十里昌山之阳汉县属东莱郡宋时在文登界内寰宇记云在文登西南三十里是也一卽今之县治晋初废昌阳入长广县元康八年于故城西七十里复置昌阳属长广郡旧志云莱阳县城晋元康所筑是也一在县东南二十三里隋大业间筑唐永徽中为水所圯寰宇记所谓废昌阳城是也】邹卢城【在县南境汉县属胶东国寰宇记云今县兼有长广挺观阳邹卢之地按邑志云县南七十里有胡城疑卽此也】挺城【在县南七里汉县属胶东国】观阳城【在县东三十里汉县属胶东国应劭曰在观水之阳故名】长广城【在县东五十里汉县属琅琊郡汉志注云有莱山莱王祠貕养泽在西是也寰宇记高齐天保七年因长广郡自胶东移入中郎城复移长广县于胶东城此城遂废按邑志云县西七十里长清山东南有长广城盖指胶东之故址也】胡城【在县南七十里唐时置戍于此】
　　宁海州　腄城【在州东三十里汉县属东莱郡汉志注云有之罘山声洋丹水所出东北入海齐乘云唐武德六年于此置清阳县后废入文登城对之罘山临清阳水故名清阳卽汉志所谓声阳是也一名阳庭城按旧志入文登今从齐乘】育犂城【在州东南八十里汉县属东莱郡齐乘云在防港水侧其地良沃故名】
　　文登县　旸谷【在县西六十里相传为帝尧命羲仲賔日处】齐康公城【在县南三十五里宋村东齐田和迁其君海上食一城一牢卽其地也城内有天地坛遗址各方一丈五尺旧志入宁海州云在州东十里】召文台【在县东北一里文登山下寰宇记始皇东游召集文士登山论功颂德后人因以名台】东牟城【在县西北十里汉县属东莱郡高后封齐悼惠王子兴居为东牟侯】郑康成隠居【在县西四十里长学山下相传汉郑康成栖隠于此敎授生徒有书院遗址】文登营城【在县东十里明宣德中建】五垒岛城【在县南八十里】远岛城【在县西八十里】元真岛城【在县东南一百里】竹岛城【在县东南八十里按元真一作延真海中山详海防】
　　海阳县　夙敬亭【在县西北三驾山下汉时之亭乡也曾设盐官于此】高丽戍【在县西境寰宇记魏司马懿讨辽于此置戍故名金时因旧址筑以防海今名行村寨】中郎城【在县西北境世传石勒时中郎将石开防海所筑】
　　荣成县　不夜城【在县西十余里春秋时莱子所筑齐地记古有日夜出见于东莱故莱子立城以不夜为名汉县属东莱郡】秦东门【在县东成山巅秦丞相李斯所书并有讼狱公所四字】望海台【在县东海滨相传秦皇筑以望海】石柱【在县东海中世传始皇造桥观日出处神为之鞭石立柱今海中有竪石往往相望有石柱二出没波中齐记云始皇欲渡海立此石标之】
　　莱州府
　　掖　县　过亭【在县北境夏寒浞之子浇处于此】沙邱城【在县东北相传商王受所筑】转鲋【在县北境齐景公所谓观于转鲋卽此也】望海台【在县西北十里秦始皇东巡筑以望海】盘石【在县北五十七里北临大海有一盘石方圃五步上有污樽状若石盏故老相传云秦始皇于此凿盏以盛酒醢祈祭百神见寰宇记】丹霞壁【在县东四十里圣水头周围山势峻拔有石刻丹霞壁三字相传为汉韩信所书旁有试剑石】掖故城【卽今县治汉县属东莱郡以县东南掖水得名】临朐城【在县北二十三里汉县属东莱郡颜师古云齐郡旣有临朐而东莱又冇此县盖各以其所近为名也汉志注有海水祠卽今之海庙】曲成城【在县东北六十里海滨汉县属东莱郡汉志注有参山万里沙祠高帝封虫达为曲成侯晋改曲成元魏析置东西曲成县此为西曲成隋省】当利城【在县西南三十六里汉县属东莱郡水经胶水又北过当利县西北入于海是也北齐废隋复置唐省入掖县】阳乐城【在当利故城北汉县属东莱郡】阳石城【在当利县故城东汉县属东莱郡十三州志云当利县东有陵石城成帝封胶东共王子庆为陵石侯陵卽阳字之误也】三山台【在县北五十里汉武帝筑台北望海中三山】万里沙【在县东北三十里夹万岁河两岸沙长三百里汉书郊祀志武帝元封元年大旱祷万里沙】幸台【在郡城内武帝东巡访安期生登此碑篆尚存】燕台【在县东北一里演武塲之侯南燕慕容德以掖城为青州治因置此台】曲台城【在郡城北唐初置县寻省入掖县】
　　平度州　卽墨故城【在州东南六十里齐旧邑史记苏秦曰齐有琅琊卽墨之饶是也战国田单拒乐毅于此城北数里有乐毅城相传为毅攻卽墨时所筑齐田市为胶东王都此汉县属胶东国城旁有康王城景帝子寄胶东康王之故封也俗名朱毛城】下密城【在州西五十里胶河西汉县属胶东国光武封贾复为胶东侯此其食邑水经注胶水东北迳下密县故城又云潍水东北迳下密县故城西是也又汉宣帝祠三戸山于下密今城东有三戸山】平度故城【在州西北六十七里汉县属东莱郡武帝封菑川懿王子衍为平度侯水经注胶水北迳平度县歴土山注于海海南土山以北悉盐坑相承修煮不辍北眺巨海杳防无极天际两分白黑方别所谓之溟海者也】卢乡城【在州西北五十里汉县属东莱郡城东南有豁口卽今之大豁口也北齐废隋复置唐省入昌阳县】胶东城【在州城内晋置胶东县水经注胶水东北迳胶东县故城西是也后齐改长广隋改胶水】公沙穆故居【在州北十八里公沙山下汉公沙穆居此有公沙石】烈妇台【在州东南沽尤河西一里许台高二丈余为烈妇王氏筑世谓之贫女台】仙人台【在州东北八十里青山下列仙传胶东公沙宿饮白鹤泉得仙常游石台之上卽此也其台四絶不可登陟见寰宇记】潍　县　禹王台【在县北六十里大禹治水时所筑有禹庙】斟亭【在县西南五十里旧志以为夏侯斟鄩氏之国左传寒浞使子浇灭斟灌及斟鄩氏杜预注北海平寿县东南有斟亭是也】寒亭【在县东北三十里左传云寒浞伯明氏之后杜预云寒国北海平寿县东寒亭是也】伯夷待清处【在县西十五里孤山下孟子伯夷避纣居北海之滨卽此】营邱城【在县南三十里相传齐太公始封处今昌乐临淄俱有营邱详见临淄县下】节女孝迹【在县西北二十五里节女山上郡国志齐湣王伐楚苏浑死焉有五女终身不嫁呼父魂葬于此山因名】平寿城【卽今县治本商周故邑汉置县属北海郡后汉为北海国旧志云在县西南三十里存攷】桑犊城【在县东南三十里汉县属北海郡】麓台【在县西南二里汉公孙读书处台高二丈三尺有泉曰补生泉】西下密城【在县西二里半隋开皇三年罢北海郡置下密县于废郡城中十六年又于此置潍州而移下密治于州西二里半所谓西下密县也】东下密城【在县东四十五里隋开皇七年分下密县东界为胶东县世谓之东下密县也】
　　昌邑县　密邑【在县东南境春秋隠公二年纪莒盟密卽此】鄑城【在县西三十里海滨左传庄公元年齐师迁纪鄑卽此】棠乡【在县南八十里甘棠社左传襄公六年围棠杜预注棠国也在都昌孟子国人皆以夫子将复为发棠亦此地也】伯牛埠【在县西北五十里又东有闵子骞埠南有子游池三贤联迹于此】都昌城【在县西北二里今治乃古城之东南一隅齐景公封晏婴以都昌辞而不受卽此汉置县属北海郡高祖封朱轸为都昌侯水经潍水东北迳都昌县东又东北入于海郦注云北海相孔融为黄巾贼围于都昌太史慈为融求救刘备持的突围其处也】密乡城【在县东南二十五里卽密邑汉置县属北海郡成帝封胶东顷王子琳为密乡侯水经注北迳平城亭西又东北迳密乡亭西应劭曰淳于县东北六十里有平城亭又四十里有密乡亭故县也】囘马坡【在县东山下都昌侯朱轸阅武处下有饮马涧】博陆聚【在县西四十里潍水东岸汉封霍光为博陆侯食邑北海颜师古曰盖乡聚之名非邑也】四知台【在县城东北角汉杨震为东莱太守后人慕其清节因以四知名台按杨震辞金为山阳郡之昌邑此本都昌至宋建隆三年始改今名】郑公乡【在县南一百二十里汉北海相孔融为郑康成特立一乡卽此今名郑公社】大小营城【在县南五里相传汉孔融拒黄巾处】砦亭城【卽鄑城唐武德二年置县俗呼为瓦城】胶　州　介国【在州西南东方夷国春秋僖公二十九年介葛卢来朝是也】尤涉亭【在州西南五里计斤城旁见后汉】长城【在州南一百二十里大珠山巅齐长城自平阴防门东逾泰山穆陵至大珠山海滨而止详见肥城县下】韩信道【在州西北二十里汉韩信追田横于卽墨假道于柏栏将军处】袚城【在州西南七十里汉县属琅邪郡】邞城【在州西南境胶水之东汉县属琅邪郡文帝封吕平为邞侯水经注胶水经邞县故城西是也】黔陬城【在州西南七十里卽介国汉置黔陬县琅邪郡两城夹水而立后移城于胶水相去三十里谓之东西二城水经注胶水北迳西黔陬城东是也】计斤城【在州西南七里汉志注莒子初都此后徙莒计斤本介根又曰介亭左传襄公二十四年伐莒侵介根是也汉置县属琅邪郡今有两塔对立曰东西计斤】祝兹城【在州西南五弩山北汉县志在兹乡属琅邪郡武帝封胶东王子延为祝兹侯水经注胶水经祝兹县故城是也】庸生村【在州西北七里汉庸生谈经于此有洗砚泉】石室【在州南九十里大珠山之阳晋高士陈仲举隠于此】胶西城【在今治西南一里隋置县元置胶州】
　　高密县　朱晏城【在县东南三十里卽晏平仲为齐相所食邑】凉台【在县西南五十里齐王避暑于此故名】龙且城【在县西南五十里楚将龙且筑以屯兵救齐】韩信坝【在县西五十里旧志信与楚将龙且夹潍水而阵囊沙壅水于此有石坝二行水流过坝时或怒号土人以占风雨又有韩信沟相传信旣下齐城望北有王气乃凿沟以泄之】高密故城【在县西南四十里汉县属高密国光武封邓禹为高密侯亦曰城阴城】夷安城【在县东南十五里北城社汉县属高密国明帝封邓珍为夷安侯水经胶水北过夷安县是也高密省于北齐隋复置在夷安城东南二十里今名故县社唐武德二年移治义城堡六年复迁夷安城寰宇记云县理之东南外城卽古夷安城也今按邑志所载山水古迹里数较之寰宇记偏西北十余里城郭坛壝皆元时所建齐乘指今治西北旧城为宋县则迁自元初可征矣】柜城【在县南三十里汉县属琅邪郡汉志注根艾水东入海今名柜城河】稻城【在县西南五十里汉县属琅邪郡齐乘云高密西南潍水堰侧土人呼堰为赵贞女防此卽稻城遗迹春秋称琅邪之稻汉有塘堰蓄潍水以漑稻因名其城武帝封齐孝王子定为稻侯卽此】高阳城【在县西北三十里汉县属琅邪郡成帝封淮阳王孙并为高阳侯一名胶阳亭隋大业末废今有高阳村】胶西城【在县东南三十里胶墨二水之间土人呼为朱晏城云卽晏平仲所食邑也墨水世谓之张奴水水经注云张奴水发夷安县东南阜下西北流歴胶阳县注于胶水之左东北为夷安潭风俗记曰淳于县东南五十里有胶阳亭故县也按此则胶西当作胶阳汉县属北海郡】郑康成故里【在故稻城旁郡国志稻城亦谓之郑城康成故宅在此后汉书孔融为北海相告高密县为康成特立一乡曰郑公乡广开门衢令容高车号为通德门史承节祠碑云比商山之四皓乡曰郑公类东海之于公门称通德卽指此也】北齐高阳城【在县北三十五里齐天保七年置今为高阳村见寰宇记邑志目为夷安城误也】义城堡【在县西北二里唐武德初置县于此】
　　卽墨县　钓台【在县北六十里沽水上相传太公居东海之滨垂钓于此】姑尤【在县西北六十里齐之东界左传聊摄以东姑尤以西是也】明堂故址【在县西南三十八里女姑山北汉志注不其县有明堂武帝所造】田横岛【在县东北一百里齐田横率五百余人栖于此】不其城【在县西南二十七里一作不期汉置县属琅邪郡武帝太始四年帝幸不其是也晋于此置长广郡】臯虞城【在县东北五十里汉县属琅邪郡武帝封胶东康王子建为臯虞侯】壮武城【在县西六十里古夷国汉置县属胶东国文帝封宋昌为壮武侯】粥熟城【在县东南八里旧志云汉邑】郑康成敎授处【在县东南四十五里不其山下三齐记郑康成敎授不其山下井中生草大如防叶长一尺余坚韧异常土人名曰书带草】
　　武定府
　　惠民县　厌次城【本汉县名故城在陵县之神头镇又阳信东南有富平城此系东汉之厌次其治马岭城者则晋与元魏之厌次也北齐废厌次隋开皇中复置至唐贞观中置棣州于厌次县县为附郭随州以迁一徙于陷棣州在县东南四十里此唐之厌次也再徙于古城在县东南六十里此五代之厌次也三徙于乔家庄卽今治乃宋元之厌次也城内东察院本厌次故治中有史良臣县防题名记明治凡州不设附郭洪武元年省厌次入州】棣州城【州凡三徙一在县东南四十里唐贞观中置棣州于厌次县卽此城外周九里内惟一里土人谓内阯为王府紫城盖唐歴封其子为棣王者四故云西北有通天台东南有鬬鸡台城南曁东距土河各十二里唐太和二年大水坏棣州城五代时华温琪为棣州刺史徙新州以避河患世名故治为陷棣州一在县东南六十里卽华温琪所迁也城周九里南距大清河西曁北距土河各仅一里宋大中祥符中河北转运使李士衡奏徙今治世名故治为古城今治本阳信界之乔氏庄城中突起处名乔子头】蛤□盐池【在县南境唐书棣州有蛤□盐池歳产盐十万斛李真卿以棣州入朱滔独蛤□为李纳所据以专其利后棣州入王武俊纳乃筑垒以守谓之三云】谢恩台【在县北三里相传为谢金章宗赈恤筑】驻驆台【在县北一百里八方泊明宣宗亲征汉王高煦驻跸于此】鸡鸣台【在县治正衙后圃井南】
　　青城县　青城乡【在县南境本汉梁邹县地金天兴间始置青城县寻废元太宗七年复置明洪武二年省入邹平齐东十四年再复仍割邹平二乡武定二乡齐东四乡以广之其自邹平割入者青城乡其一也】
　　阳信县　阳信故城【在县西南五里汉县属渤海郡高祖封吕靖为阳信侯水经屯氏别河东北迳阳信县故城南是也今有截河铺隋置棣州治阳信卽此俗名城子务按邑志西北有博昌千乘二城本之寰宇记攷元魏地形志乐陵郡领县四次曰阳信注云治阳信城此汉属渤海之古阳信也又有乐陵郡领县五首曰阳信注云有千乘博昌二城此则刘义隆于故千乘地置郡而魏因之者也千乘本在博兴乐安之间于此何预旧志沿误今正之】富平城【在县东南四十里齐乘云张安世子延寿徙封之邑水经云商河东北流迳马岭城西北而流屈而东注南转迳城东又东北迳富平县故城北分为二水入海卽此富平也按西汉富平明帝改为厌次其故城在陵县东北二十里相距甚逺不应在此岂张之故封本陈留之富平徙邑于此仍其故号欤城与旧武定州接壤州志云富平城在州东四十里】黄巾寨【在县东南二十五里相传为汉东郡太守曹操追击黄巾贼于此】邵城【卽富平城晋邵续与段匹碑弟文鸯合兵攻石勒屯兵于此故名卽今之桑落墅也元魏志注城中有铁柱神】马岭城【在县南钦风镇之南商河故渎所迳水经注城在河曲之中是也晋为厌次治元魏因之宋大中祥符中迁棣州于阳信南界乔氏庄而置阳信于厌次故城亦此也】
　　海丰县　无棣【在县西北境管子所云北至于无棣是也】秦台【在县东北五十里相传始皇望仙所筑】千童城【在县西南境寰宇记秦始皇遣徐福将童男女千人入海求蓬莱不死之药筑此城以居之汉置县属渤海郡水经注无棣沟东南迳千童县故城东是也今乐陵有干童乡亦故县地】信城【在县北十里城周六七里形如磬折而缺其西南今名信城里旧志云韩信下齐所筑又县北八十里有广武城云李左车所筑又县北三十里有龙且城】月明沽【在县东北寰宇记云西接马谷山东滨海煮盐之所也】无棣城【在县西北二十里五代周置保顺军宋移无棣县治此元为东无棣县西无棣在直棣庆云县境内】
　　乐陵县　燕畱城【在县北境郡国志云卽齐桓公割地与燕处管子谓桓公曰北伐以燕为主反其侵地柴夫吠狗是也注云二邑名】重合城【在县东南境汉县属渤海郡今谓之重合乡又县西为千童乡城见海丰县下】乐陵故城【在县东南二十里汉县属平原郡水经商河东迳乐陵县故城南是也元魏永平中徙治于县东五十里唐贞观中徙于咸平镇明洪武中徙于富平镇卽今治】东乡城【在县境见后魏地形志注】鬲津城【在县西南隋置县以河为名唐贞观初省入乐陵】福城【在县西北唐贞元中淄青所守福城戍也】
　　商河县　朸城【卽今县治齐之麦邱邑汉置朸县属平原郡又帝封齐悼惠子辟光为朸侯亦曰朸乡城水经河水东北迳朸乡是也邑志云隋开皇十六年于朸故城置商河县唐武德中筑城周三里许盖卽其遗址也】寛河镇【在县东三十里镇在商河之北马颊河之南】凤台【在县东南三里相传昔有凤仪于此】王彦章城【在县东南二十里相传为梁王彦章所筑】千戸营城【在城东北四十里城周四里许相传为元时张千戸所筑】
　　滨　州　段台【在州城西北隅不详所始齐乘云齐将段子明墓也】茅焦台【在州城东北隅世传为茅焦隠所土人建祠其上】秦台【在州东北十里一名蒲台水经注长聚沟南海侧有蒲台台高八丈方二百步三齐略记曰厌次东南有蒲台秦始皇东游海上于台下蟠蒲系马至明岁生蒲萦委若有系状似水杨可以为箭寰宇记云始皇筑之以望海视蓬莱宫今东去海三十里】渤海城【在州东四十里唐垂拱中分故湿沃县及蒲台县地置渤海县天宝中以地咸卤迁于李邱村卽今治也后周世宗于县置滨州明时省县入】大营城【在州西二十三里金人屯兵所筑】利津县　渠展【在县北滨海境古置盐官所也管子齐有渠展之盐此阴王之国也注云渠展齐地济水入海处可煮盐之所也寰宇记海畔有一沙阜高一丈周围二里俗呼为鬬口淀是济水入海处海潮与济相触故名今淀上有井可食海潮虽大淀终不没百姓于其下煮盐按之邑志今县北七十里丰国镇盐塲是也】利津故城【在县东门外大清河东岸隋以废湿沃县地置永利镇金明昌间升镇为利津县此其故址也】铁门关【在县北七十里丰国镇金置鐡门关明置千戸所以资防御有土城遗址】烟火台【在县东南十二里】黄芦台【在县北三十里】
　　霑化县　官灶城【在县东七十里与利津接界城延袤三十里余台堦门垣遗址尚在世传秦始皇东游海上所筑城中有棘刺皆向上人呼为顺王棘有古井七十二惟台上一井味甘冽土间有一铁椻微露掘之卽隠少顷复见】聚仙台【在县治东北五十步】龙台【在县东郭外高三丈围五之】南台【在县东南十五里高五丈】北台【在县东北十五里高与南台同】招安镇【卽县治宋庆歴中升招安镇为县金明昌六年更今名】
　　蒲台县　湿沃城【在县东南境汉置县属千乘郡水经河水迳漯阴县故城北又东北迳湿沃津是也郦注津在漯沃县故城南地理风俗记曰千乘西北五十里有大河河北有漯沃城故县也元魏改为后部亭俗名古辅城寰宇记隋开皇中改蒲台县以县北蒲台为名按蒲台卽秦台今属滨州境】三姑台【在县东南三里汉蒲茂三女守贞终身以养其父各筑一台至今鼎峙详列女】古城【后魏地形志湿沃有延乡城后父城】龙居店【在县东五十里相传宋太祖征时潜居于此】石门【在县东二十里元戴贞孝义之门也今其下为桑田】双台【在县东二十里许明天啓间筑俗名双台高一丈围十余丈】防军台【在县东北又一大台在县东南十二里】
　　沂州府
　　兰山县　鄅城【在县北十五里古鄅国禹后左传昭公十八年邾人袭鄅是也唐李百药父与友人共读徐陵文有刈琅邪之稻之语叹不得其事百药进曰春秋鄅子借稻杜预谓在琅邪客大惊号奇童卽谓此也一名啓阳春秋哀公四年城啓阳】缯城【在县西南一百二十里夏小康季子曲烈之所封也】中邱城【在县东北三十里春秋隠公七年城中邱后汉志临沂有中邱亭水经注沂水南迳中邱城西是也汉诸葛亮居此又谓之诸葛城】祝邱城【在县东南五十里春秋桓公五年城祝邱是也齐乘云今谓之新城】向城【在县西南一百里春秋宣公四年伐莒取向杜预注东海氶县东南有向城卽此也今为向城镇】钟离城【在县西南一百二十里春秋成公十五年防吴于钟离卽此郡国志城为楚将钟离昧所筑故名】穆公城【在县西北九十里青驼鎭相传为鲁穆公所筑东有九女墩西有石门盆泉】郈城【在县东北四十里故县社鲁邑隋开皇十六年于此置临沂县大业二年移县今理】兰陵城【在县西南一百三十里荀卿适楚春申君以卿为兰陵令是也汉县属东海郡】襄贲城【在县西南一百二十里与钟离城相对汉县属东海郡献帝封刘虞为襄贲侯水经沂水东过襄贲县东是也郦注鲁连子称陆子谓齐湣王曰鲁费之众臣甲舍于襄贲是也人曰桑堰水出襄贲县东注沐渎齐乗云俗讹作凿城凿与柞通今有柞城在县西南七十里合之水经注为近并志之】开阳城【卽鄅国之啓阳也汉置县属东海郡以避景帝讳更名开阳水经沂水南过开阳县东是也东汉置琅邪国寰宇记云琅邪王京徙都开阳汉官仪曰洛阳城南面东第一门门始成夜有一柱来止楼上开阳县上言南门一柱飞去卽此城门柱也】利成城【在县东一百里苍山之南汉县属东海郡武帝封城阳共王子钉为利成侯水经注武阳沟水东出苍山山上有故城卽古利城矣其城因山为基水导山下西北流又西至卽邱县注于沭】缯县城【卽缯国汉置县属东海郡】卽邱县【卽春秋之祝邱也汉置县属东海郡水经注沭水南经卽邱县卽此阚骃曰卽祝鲁之音盖字承读变矣】临沂城【在县北五十里今之临沂社是也汉置县属东海郡元魏置沂州属琅邪郡水经注沂水南迳临泝县故城东是也寰宇记临沂故城南三里有王导故居】魏其城【在县东北境汉置县属琅邪郡高帝封周止为魏其侯】温水乡【在县东北六十里汉昭帝封刘安为温水侯】二疏城【在县西南一百五十里卽今之罗滕城也汉疏广疏受归老于此城之东北有散金台】孝子里【在县北二十五里孝感河侧晋王祥卧氷处也】王右军故里【在县治之西南晋元帝渡江临沂王氏皆从之南迁右军故宅舍为梵舍今之普照寺是也寺旁为右军祠有晒书台泽笔池】小营城【在县东北境齐乗晋元帝之发干戍营也】王僧辩城【在县东北四十里寰宇记梁将王僧辩屯兵于此】兰山故城【在县南八十里唐武德四年置六年省入临沂】康王城【在县东五十里前有沙阜谓之康王射箭台下有康王池不详所始】舜歌城【在县西四十里】邓王城【在县西南八十里有晒钱埠】传家城【在县西南六十里】郯城县　禹王台【在县东北十里安坞穴下一名钓鱼台按临沂卽邱以南羣山连络沐在沂西夹山而行峡间有山口池相传神禹所凿沐水由三十六穴湖灌此峡口一支南流达海一支西流防沂恐注沂势急仍筑台以堰之及明中叶因冦修拱极门毁台取石台下得古剑一中有小池荷叶游鱼不解所自台旣平沐水涨发屡为邑害国朝康熙二十四年题准建坝断其西流沐患乃息】羽畎【在县东北七十里羽山下禹贡防羽其艺又曰羽畎夏翟卽此山也山海经其下多水其上多无草木有蝮鱼郭璞注云卽鲧所殛处上有二泉滙为羽潭左传所谓其神化为黄熊入于羽渊者是也】郯故城【在今县北废城古郯子国春秋襄公七年郯子来朝是也城之东北隅有郯子帅军台遗址】问官圣迹【县治西北道旁有碑曰问官故里县东南三十里有孔望山山上有望海楼县北十里有倾盖亭皆游郯遗迹详阙里志】曾子故迹【在县西北七十里磨山世传曾子授徒于此】郯县故城【卽古郯国城内汉置县属东海郡卽治于此】勇士亭【在县境汉书地里志郯有勇士亭古勇士万邱欣也】于公宅【在县西十里汉于公为狱吏尝自言曰吾治狱多阴德后世必有兴者令高大其门可容驷马车今其地名高大社】红花埠【在县南四十里寰宇记梁天监二年僮县人张高等凿溪引沐水漑田二百余顷俗名红花水埠之得名以此僮县今在沐阳境内】费　县　颛防城【在县西北八十里防山之阳古颛防国太皥之后论语昔者先王以为东防主是也一名固城】古鄪城【在县西北七十里古鄪伯国后为鲁邑左传僖公元年公赐季友汶阳之田及鄪是也再传至武子使南遗为宰始城焉城内有季桓子井相传桓子穿井得羵羊卽此】密如亭【在县西北境春秋闵公二年莒人归共仲及密杜预注费县有密如亭】台亭【在古鄪城之南左传襄公十二年莒围台卽此】祊城【卽今县治春秋隠公八年郑伯请释泰山之祀而祀周公使宛归泰山之祊而易许田杜预注曰祊郑祀泰山之邑也在琅邪费县东南后汉志费有祊亭寰宇记汉置费县后魏移治祊城经再徙而复归于祊今县之外城卽故祊城也邑志以阳口城为祊城在县东北二十五里详费县故城下】许田城【在县东境涑河之南郑以祊易许田鲁与之易而仍以许田名城所未详也土人讹为许由城】武城【在县西南八十里关阳川之旁春秋襄公十九年城武城杜预注在太山南武城县昔子游所宰卽此邑曾子居武城亦此详阙里志】东阳城【在县西南六十里东阳村吕氏春秋夏孔甲游田于东阳萯山卽此又北为五梧城左传哀公八年晋师伐武城克东阳而进舍于五梧是也】思圣乡【在县西南六十里曾子山昔曽子居此山上有曝书台】澹台故居【在县西南九十里关阳镇澹台灭明世居于此有澹台桥】舆城【在县西境鲁邱舆邑司马牛之所塟也】原孝屯【在县西北一百一十里相传为原宪故居一名原宪城】石门【在关阳镇西】老莱故居【在县西北八十里防山下高士传老莱子隠居防山之阳衣緼饮水垦山播殖著书十五篇】费县故城【一在薛峒一在阳口山汉置县于古鄪城属东海郡后魏孝文太和二十年移治祊城复徙于薛峒周徙阳口山隋又移归祊城至今因之见寰宇记】南城城【在县南九十里汉县属东海郡后汉属太山郡晋曰南武城史记齐威王云使檀子守南城则楚人不敢为冦是也】南武阳城【在颛防城东南十里汉县属泰山郡地里志武阳县有冠石山今之柱子崮也】华城【在县东北六十里汉县属泰山郡】郑城【在县西南七十里郑城社邑志云相传郑当时为司农时所居一云康成避迹之地】康成石室【在县西南八十里南成山寰宇记后汉书郑康成遭黄巾之乱客于徐州郑氏孝经序云仆避难于南成山栖迟岩石之下念昔先人余暇述夫子之志而注孝经葢康成微逊时所作也今西上可二里许有石室周回五丈世云康成注孝经于此】孝悌里【在县东五十里诸满村古临沂之孝悌里也顔氏自师古以下世居斯土数传至杲卿真卿其忠烈尤着云旧志云故城在费县东五十里中有隠真观相传颜鲁公所居之处】莒　州　莒国【卽今州境古莒子国祥圻封春秋时莒有二一为齐东境之莒邑春秋昭公三年齐侯田于莒是也一为鲁之莒父邑春秋定公十四年城莒父及霄又子夏为莒父宰是也惟此为古莒国之莒一云卽鲁之莒父邑今州治西南有子夏祠】向城【在州南七十里春秋桓公十六年城向疑卽此也今兰山县有向城镇见左传宣公四年取向杜预注】兹亭【在州东北境春秋莒邑郡国志云姑幕县东北有兹亭卽春秋防兹之兹邑也】郠【在州境莒邑左传昭公十年伐莒取郠是也】乐毅垒【在州东南坝上旧志云乐毅伐齐下七十余城独莒为齐坚守毅攻围不下退九里而为垒今十里铺之防水堤其遗址也】长城【在州东北一百二十里高防山之巅自此南絶浯水过卧牛城又南傍高华岭入诸城境】莒县故城【卽今州治本莒国汉置县为城阳国治文帝封朱虚侯章于此水经沐水东南过莒县东郦注其城三重并悉崇竣惟南开一门内城方十二里郭周四十许里无知之难小白奔焉乐毅攻齐守崄全国列女传齐人梁殖袭莒战死其妻哭于城下七日而城崩卽此汉桓帝延熹二年宗资发五阳郡兵讨泰山贼平之五阳谓城阳南武阳开阳阳都安阳也】灵门城【在州北一百二十里汉县属琅邪郡汉志注灵门县有高防山壶山浯水所出是也】姑幕城【在州东北一百六十里商侯国地里志或曰薄姑汉置县属琅邪郡水经注浯水东北经姑幕县故城东县有五色土王者封建诸侯随方受之禹贡徐州厥贡惟土五色是也地在诸莒之交博物记潍水入城东南五里有公冶长墓元魏地形志姑幕有荆台山今山与墓皆在诸城县西北境邑志云去姑幕城五里齐乘以为卽今之石埠城也】箕城【在州西北九十里以箕屋山得名汉县属琅邪郡宣帝封城阳荒王子文为箕侯】椑城【在州南七十里卽古向城汉置县属琅琊郡汉志注云夜头水经椑南至海是也夜头水一名向水故有向城之目矣】高广城【在州南境汉县属琅邪郡宣帝封城阳荒王子勲为高广侯寰宇记云新山亦琅琊所属】高乡城【在州东南七十三里汉县属琅琊郡宣帝封城阳惠王子休为高乡侯齐乘以为卽今之十字路城也】辟阳城【在州西南境今之葛沟古葛陂水也水经注沭水南与葛陂水防水发三注山西南流迳辟城南世谓之辟阳城也武帝封城阳共王子壮为辟阳侯其水于邑积以为陂谓之辟阳湖】曹公城【在州南二十里齐乘云魏武征陶谦所筑今曰五花营】孝子灵迹【在州北一百里唐孝子孙旣庐墓有醴泉涌出之应】防阴县　颛防【鲁附庸国古城在费县防山之阳防阴乃其北境今有颛防祠在县西南峺崓下】堂阜【在县西三十里春秋庄公九年鲍叔受管仲及堂阜而脱之杜预注东莞防阴县西北有夷吾亭乃鲍叔牙解管仲桎梏处卽古堂阜也水经注桑泉水又东南堂阜水入焉卽此】防阴故城【在县西南十五里汉县属泰山郡春秋哀公十七年盟于防杜预注古防阴城是也水经注桑泉水又东南迳防阴县故城北今谓之西城子又一城在县东十里绵山下为东城子晋之防阴城也晋志防山在其东南】卢城【在县东北一百二十里卢崓山下汉县属城阳国水经注卢川水经城阳卢县故盖县之卢上里也汉书作虑金于此置卢固县】铁城【在县东四十里未详所始】承宫故居【在县南五里防阴山下汉琅琊承宫避乱此山立性好仁不与物竞人有认其黍者舍之而去见水经注】
　　沂水县　阳国【在县境古阳国春秋闵公二年齐人迁阳是也】郓亭城【在县东北四十里春秋成公元年伐莒取郓昭公元年取郓十三州记云鲁有东西二郓昭公所居者为西郓在东平郡莒鲁所争者为东郓卽此县是也水经注京相璠曰姑幕县南四十里员亭故鲁郓邑郡国志东莞县有郓亭今在团城东北四十里犹谓之故东莞城矣】纪崓【在县西北七十里相传纪子去国栖此】邳乡城【在县北境水经注沭水东南流迳邳乡南南去县八十里许城有三面而不周于南俗谓之半城】浮来【在县北邳乡之西浮来山下水经注沂水东迳浮来之山春秋隠公八年盟于浮来卽公来山也在邳乡西故号邳来之间】穆陵关【在县北一百二十里】二贤庄【在县西北八十里闵公山上相传为闵子避地之所又有子路依栖岩上有晒书台试剑石】防城【在县西北境春秋庄公二十九年城诸及防又防于防杜预注葢县东南有防城】长城【在县北九十五里太平社】盖城【在县西北七十里齐陈仲子兄戴食邑于此汉置县属太山郡景帝封王信为盖侯水经注沂水东迳盖县城南是也隋开皇十六年于此城置东安县俗误以为东莞故城】东莞城【卽今县治本郓邑汉置县属琅琊郡武帝封城阳共王弟吉为东莞侯魏黄初中立为东莞郡寰宇记本汉东莞县城南燕于此置围城镇去东安郡三十里城正圆因名围城隋开皇十六年改为沂水县按此则县治卽属围城齐乗以为在沂水东北三十里所未详也】东安城【在县南五十里汉县属东海郡汉封鲁孝王子强为东安侯水经注沂水南迳东安县故城是也】阳都城【在县南一百二十里本阳国汉置县属城阳国汉书明帝东巡幸阳都注阳都故城在沂水县南邑志以为卽今之葛沟镇也按水经注沭水南与葛陂水防又南过阳都县东沂水南迳阳都县故城东又南与防山水合是阳都当在葛沟之南防山下口之北也】薛台【在县西一百里俗呼薛王防不详所始】五坛【在县北一百二十四里沂山之东晋义熙中刘裕北伐南燕于此立坛以祭五帝】
　　日照县　姜公台【在县东北二十里去东海里许博物记太公吕望所出有东吕乡又钓于棘津其浦今存】海曲城【在县西十里汉县属琅琊郡汉志注云有盐官齐乗海限塞山有此一曲故名宋元祐二年置日照鎭金置县至今因之】石臼营【在县东二十里石臼所军屯有石城】刘勰故里【在县西八十里刘三公庄梁东宫舍人刘勰之所居也】李睦营【在县西北九仙山相传李睦常军于此】
　　泰安府
　　泰安县　周明堂遗址【在县东北四十里古帝王巡狩朝诸侯之所史记封禅书泰山东北阯古时有明堂处是也旁有谷山寺】红亭【在县南境左传昭公八年大搜于红自根牟至于商卫是也郡国志红亭在奉高县西北】蜀亭【在县西境春秋成公二年盟于蜀是也杜预注博县西北有蜀亭】龙乡城【在县东南五十里左传成公二年齐侯围龙杜预注在博县西南汉高帝封谒者陈署为龙乡侯水经注汶水西迳龙乡故城南是也】阳关城【在县东南六十里鲁邑左传襄公十七年逆臧纥自阳关水经注汶水西南迳阳关故城郡国志钜平县有阳关亭】铸乡城【在县西南一百余里水经注汶水又西蛇水注之蛇水出泰山西南流迳汶阳田又西南迳铸乡城西左传所谓蛇渊囿也京相璠曰蛇邱城下有水鲁囿也俗谓之浊须水矣蛇水又西南迳夏晖城卽下讙城蛇水又西南入汶按铸乡城卽蛇邱城旧志以铸乡入平阴以蛇邱入宁阳均无确据泰安旧志云蛇邱在其境内今泰山西南有浊河防诸泉入汶卽浊须水也此城当在泰安肥城界上】棘亭【在县西南境水经注汶水又西沟水注之水出东北马山西南流迳棘亭南春秋成公三年围棘是也南去汶水八十里又西南迳遂城东又西迳下讙城西而入汶水按浊河之南有沙河卽沟水也以水验之棘亭当在县境也】下讙城【在县南境春秋桓公三年防于讙杜预注蛇邱县西有下讙亭俗谓之夏晖城】博邑【在县东南春秋哀公十一年防吴伐博汉灌婴破田横于城下卽此也】谢过城【在县东北十五里春秋夹谷之防齐侯归田以谢过城之名以此城南有汶阳田俱详阙里志】柳里【在县东南一百里栁下惠故居有墓在焉名曰栁里村】长城【在县北泰山之阴与歴城接界】奉高城【在县东北十七里汉置县属泰山郡治汉地里志注有明堂在西南四里水经汶水东南过奉高县北郦注奉高县汉武帝元封二年立以奉泰山郡治也寰宇记云分嬴博二县所置邹山记云徂徕山在梁父奉高博三县界】博城【在县东南三十里旧县村本齐博邑汉置县属泰山郡汉志注有泰山庙岱山在西北水经注汶水南迳博县故城东是也后魏改博平隋改汶阳又为博城唐改干封皆此宋开宝五年移干封于岱岳鎭大中祥符元年改曰奉符又筑新城在今治东南三里金置泰安州复还旧城元明因之卽今治也】蛇邱城【在县西南一百余里汉置县属泰山郡县治铸乡故城春秋左传宣叔娶于铸杜预曰齐北蛇邱县所治铸乡城者也互见肥城县下】柴城【在县东南五十余里汉置县属泰山郡水经注淄水西南迳柴县故城世谓之柴汶矣】梁父城【在县南九十里梁父山之南汉置县属泰山郡水经注曰王者封泰山禅梁父故县取名焉又云汶水左防淄水水出泰山梁父县东是也寰宇记在干封县东南五十九里按此城在宁阳县东北百里泗水县北四十里两邑志均载入本三县接界之地也】岱山城【在县东南七十里寰宇记曰废岱山县北齐置在干封县东南四十里依徂徕山隋开皇三年废为奉高县五年又改为岱山县大业二年废入博城县】登封台【在县北泰山上歴代登封之所台下有无字碑秦始皇所立一云石表一云神主石一云其下有金简玉书莫可测识】金简玉防【在泰山上风俗通曰岱宗上有金简玉防能知人年寿脩短汉武帝探防十八因倒书曰八十其后果寿八十明成化壬寅秋日观峯雨水冲出玉简防中使有事东藩取简以献命仍瘗旧所今建日照观】汉明堂遗址【在县东十里水经注汶水东南流迳南明堂下汉武帝元封元年封泰山降坐明堂于山之东北阯武帝以古处峡狭而不显也欲治明堂于奉高傍而未晓其制济南人公玉带上黄帝时明堂图图中有一殿四面无壁以茅葢之通水圜宫垣为复道上有楼从西南入名曰昆仑天子从之入以拜祀上帝焉于是上令奉高作明堂于汶水如带图也古引水为辟雍处基渎存焉】望仙台【在县东北三十里汉武帝筑】羊祜城【在县东南九十里晋羊祜所封之地也】凤凰台【在县治登封门外汉宣帝时有鳯凰集于泰山故名】舞鹤台【在泰山南四里唐高宗东封筑封祀坛如圆丘制又筑登封降禅二坛名封祀坛曰舞鹤台登封坛曰万岁台降禅坛曰景云台按旧志汉章帝元和元年二月辛未幸泰山柴告岱宗有黄鹄三十从西南经祠坛舞鹤之名葢取诸此】竹溪遗址【在县南三十里徂徕山下唐李白孔巢父韩准裴政陶沔张叔明隠此号曰竹溪六逸】社首坛【在县南社首山联属高里山史称禅社首是也宋真宗禅于此坛明洪武初居民于山中得玉匣内有玉简十六有司献于朝验其刻乃真宗祀后土文也】封祀坛【在岳南五里许】朝觐坛【在今治南以上三坛俱有宋真宗封颂碑】石守道故里【在徂徕山下卽竹溪之遗址也宋石介筑室于此】古城【在州东四十里俗名怨女城莫详所自】肥城县　都君庄【在县西南四十里相传卽帝舜成都之处】铸乡【在县南境与旧泰安州接壤刘昭曰周武王未及下车封尧后于铸汉蛇邱县之所治也】平阴故城【在县西北六十余里左传襄公十八年晋侯沈玉济河寻溴梁之防于鲁济同伐齐齐侯御诸平阴堑防门而守之广里京相璠曰平阴齐地在济北卢县故城西南十里水经济水北迳平阴城西是也】防门广里【在平阴故城西南三里杜预注城南有防防有门于门外作堑横行广一里京相璠曰平阴城南有长城东至海西至济河道所由名防门去平阴三里齐侯堑防门其水引济故渎尚存名胜记云齐有光里齐人言广与光同卽广里也】京兹【在县东北境左传晋侯伐齐齐师夜遁入平阴荀偃士匄以中军克京兹魏绛栾盈克邿杜预注京兹在平阴城东南又平阴西有邿山】长城钜防【在县北十五里自平阴故城南起首经县北达长清县境太山记太山西北有长城缘河经太山千余里至琅琊台入海徃徃有壁门邸阁四五处犹在括地志长城西北起济北平阴县歴太山北冈上经济州淄州西南兖州博城县北东至密州琅琊台入海战国防苏代说燕王曰齐有长城钜防足以为固是也又齐记齐宣王乘山岭之上筑长城东至海西至济州千余里以备楚竹书纪年梁惠成王二十年齐筑防以为长城按此则长城起于战国然管子轻重篇有曰长城之阳鲁也长城之阴齐也是桓公时已有之矣旧属平阴今入县境按长城自防门起东迳五道岭又东迳长清县南之长城铺循泰山之阴又东迳歴城县南之长城岭又东迳莱芜县北之长城岭与章邱县接界又东迳博山县南之峩岭鳯凰岭度岳阳山又东迳临朐县南之大岘山又东迳安邱县南之太平山又东迳莒州北之高防山转而南絶浯水循卧牛城度高华岭又南迳诸城县南之长城岭度雷石山又东迳胶州南之大珠山讫于海大珠山在琅琊台北六十里】晒书台【在县西南三十里相传孔子经游处土人建祠以祀今名大成书院】冉子故里【在县西五十里陶山阳野村相传为冉伯牛所居】肥城故城【卽今县治汉置县属泰山郡应劭曰古肥子国也一云古肥邑乐正子春所谓肥有君子者也水经注泌水西南流迳肥城县故城南是也东汉省入卢县后周复置唐宋俱省逮至元十二年割平阴之沙沟防五鎭孝德等四乡复置肥城县时按传记云平阴县东南三十里有古肥城阯得之于牛山南遂建城焉】句窳亭【在县西四十余里东观汉记章帝元和二年凤凰集肥城句窳亭诏复其租遂东巡太山】翔鸾台【在县治北汉章帝时有鸾鸟来集故名】榆城乡【在县城西南郭外各社卽隋时析置之榆山县也详平阴县下】
　　新泰县　平阳城【在县北五里曝书山阳春秋宣公八年城平阳卽此】师旷故里【在县东北十五里今名南师店北师店】谷里【在县西五十里世传齐鲁防盟之地】东平阳城【在今县治之外郭汉置县属太山郡邑志云县南关有平阳故治地广三畆东汉省入南城魏复立平阳寰宇记晋泰始中羊祐长改为新泰县】高堂生故里【在县东三十五里龙廷庄汉礼经博士高堂生之所居也】裹头城【在县西南七十余里世传汉武帝东巡驻驿于此时方簪冠学道故名】东西侯城【在县西北四十里新甫山相传汉武帝所筑】望仙台【在新甫山絶顶邑志汉武帝东封登山见仙人迹因筑台以望之石柱犹存】羊流店【在县西六十里汉庐江太守羊续故居孙祜为晋太傅史称世吏二千石至祜九世并以清德闻地有羊氏之流风故以为名】饮酒台【在县西境去徂徕山五十里相传唐竹溪六逸尝饮酒于此】
　　莱芜县　牟国【在县东北境古附庸国春秋桓公十五年牟人来朝是也】艾邑【在县东境春秋隠公六年盟于艾杜预注泰山牟县东南有艾山】平州城【在县北境春秋宣公元年防于平州杜注在泰山牟县西汉武帝封王唊为平州侯地形志牟县有平州城今县东北六十里有故城名文宇县疑卽其址也】嬴邑【在县西北境齐邑也左传桓公三年防于嬴又吴季札塟子于嬴博之间孟子止于嬴皆此地也】长城【在县北九十里长城岭与章邱接界】嬴城【在县西北四十里卽嬴邑汉置县属泰山郡水经汶水出莱芜县原山西南过嬴县南是也郦注系嬴县故城按县志北汶发源原山经大舟山之东又经古博城南至泰安故县鎭是县志所载之古博城盖古嬴城也经称嬴县卽此攷之元魏地形志嬴县有嬴城有铜冶山今县北二十五里为铜冶而古嬴城实在境内则元魏时之莱芜卽今治也唐初省入博城长安四年以废嬴县置莱芜县元和中省入干封太和元年复置皆属此地又从征记云嬴县西六十里有季札儿冢冢在奉高县北记所称嬴县亦应指故城而言也】牟城【在县东二十里汉置县属泰山郡北魏省入于嬴隋开皇十六年分嬴县地置牟城县大业初复并入水经注汶出牟县故城西南阜下俗谓之胡卢堆今汶水出自县东响水湾者谓之牟汶】古城【在县东北六十里俗名文宇县邑志云疑卽汉之莱芜故城也存攷】
　　东平州　东原【卽州境禹贡东原底平是也旧设东原驿取名于此】宿城【在州东二十里危山前古宿国太皥之后风姓春秋庄公十年宋人迁宿卽此】须句城【在州西北十五里古须句国太皥之后风姓春秋僖公二十一年邾人灭须句一作须朐京相璠曰须朐一国二城两名葢迁都须昌朐是其本也地里志寿张县西北有朐城水经济水北迳须句城西郦注城临侧济水卽此】遂城【在州东六十里古遂国春秋庄公十三年齐人灭遂杜预注在蛇邱县东北水经注曰按之当在西北州志作髓城】微乡【在州西朐城北商微子所封邑水经济水迳微乡东郦注春秋庄公二十八年筑郿京相璠曰公羊传谓之微在东平寿张县西北二十里】鄣城【在州东七十里任姓之国春秋荘公三十年齐人降鄣杜预注东平无盐县东北有鄣城今为鄣城集】阳州城【在州东北境春秋襄公三十一年齐侵阳州是也】郈城【在州东南四十里鲁叔孙昭伯之邑左传昭公二十五年臧防奔郈杜预注无盐县东南有郈乡亭水经注左传定公十二年堕郈今其城无南面】安民亭【在州西十里水经汶水西南迳寿张县北又西南至安民亭入于济郦注云济水西有安民亭亭北对安民山东临济水水东卽无盐县界也】须昌城【在州东二十里汉县属东郡隋改宿城兖郡志云水经济水北过须昌县西又北迳鱼山东左合马颊水按此则当是州西北之阳谷店也存以俟考】寿张故城【在州西南五十里汉寿良县属东郡县有寿聚卽今之寿张集地形志寿张有高阳城丰城云城】无盐城【卽宿国汉置县为东平国治水经注一汶西流迳无盐县之故城南旧宿国也齐宣后之故邑所谓无盐丑女也一云宿癅女亦以宿国之癅女而言】富城城【在州东北平阴界上汉县属东平国水经注泌水西南迳富城县故城西是也地形志云富城有武强城】章县城【卽鄣国汉置县属东平国后魏志县有南北二城】洽乡城【在宿城西水经注汶水西迳洽乡城南地里志无盐有洽乡】须城【卽须句国隋置须昌县为东平郡治唐贞观八年移郓州治此后唐避讳改须城宋咸平间河决城北乃迁今治】阳谷故城【在州西北三十五里春秋僖公三年防于阳谷隋开皇十六年置为县宋开宝六年城圮于河太平与固四年徙治上巡镇金因之卽今之阳谷店】
　　东阿县　清亭【在县西大清河西岸春秋隠公四年遇于清杜预注济北东阿县有清亭水经注济水自鱼山北迳清亭东京相璠曰今东阿东北四十里郡国志卢县有清亭】桃城【在县西南五十里水经注马颊水迳桃城东春秋桓公十年防于桃邱杜预注东阿县东南有桃城卽桃邱矣今名桃城铺铺旁一邱高可数仞】周首亭【在县东北左传桓公十八年齐获长狄荣如埋其首于周首之北门杜预注济北谷城县东北有周首亭水经注济水又北迳周首亭西是也】柯邑【在县西境春秋庄公十三年盟于柯杜预注此柯今济北东阿齐之阿邑犹祝柯今为祝阿按杜预解柯通阿故取祝阿以证之后人遂指东阿为祝阿误也东阿故城在县西四十里阳谷界内曰阿城镇镇东三里栁河集卽县之西界】小谷城【卽今县治春秋庄公三十三年城小谷左传曰为管仲也杜预注卽谷城县城中有管仲井晏子云桓公以管仲为有功邑狐与谷以供宗庙之鲜是也】三归台【在县南二里论语管氏有三归韩非子管仲相齐曰臣贵矣然而臣贫桓公曰使子有三归之家说苑管子筑三归之台以自伤于民今土邱尚存】酅下聚【在县西境左传僖公二十六年公追齐师至酅弗及杜预注谷城县西有地名酅下晋志云谷城有乌下集疑卽隽字】柳舒城【在县西境水经注吾山上有柳舒城本作畱舒左传哀公二十七年陈成子救郑及畱舒违谷七里谷人不知卽此地也】挂剑台【在县西南六十里漕河东岸有徐君墓相传吴季札挂剑于此徐向无考按正义云徐州齐西北界上地在东平县卽此也】孙膑营【在县西南五十里史记膑生阿鄄之间此其遗迹也】尹卯垒【在县北凌山下水经注曰济水防侧有尹卯垒南去鱼山四十余里在谷城县界】黄石【在县东北五里史记张良游下邳遇圯上老父出一编书曰读此则为王者师后十三年见我济北谷城山下黄石卽我矣后良从高帝过济北果见黄石取而葆祠之今山顚大石方数丈如印色颇黄人谓之黄山水经注谷有黄山台黄石与子房期处也】东阿故城【有四一在县西四十里阿城镇汉故县属东郡一在县西南十二里南谷镇宋开宝二年徙治于此后废为镇一在县南二里利仁镇太平兴国二年所徙一在县北八里新挢镇绍兴三年金人所置至明洪武八年还今治卽故谷城也】谷城县址【卽今治也以谷城山得名东汉置县属东郡水经注济水北过谷城县西是也北齐省入东阿】清水城【在县西北三里水经注狼溪水西北迳谷城西又西北入清水城是也莫详建始】读书台【在县北八里鱼山上一曰畱舒一曰羊茂相传为魏曹植读书处】虚粮冢【在县东三里相传南宋元嘉中檀道济御魏食将尽魏又迫之道济唱筹量沙覆以米其遗沙为冢因名】晋王城【在县西南五十里世传后唐李克用屯军处】扬刘镇【在县东北六十里与茌平平阴接界黄河故道之要津也后周显德中河决于此】铜城镇【在县北四十里宋故镇有城池楼橹今为铜城驿城北十八里有敎塲堆】安平镇城【在县西南六十里元为景德镇明治六年治河功成改曰安平鎭】
　　平阴县　石门【在县北十里春秋隠公三年盟于石门传曰寻卢之盟也故临邑县境水经济水北过临邑县东是也郦注地理志县有济水祠水有石门以石为之故济水之门也京相璠曰石门齐地今济北卢县故城西南六十里有故石门去水三百步盖水渎流移故侧防也按邑志卢县在县东北七十里长清县境】安城【在县东十里古邑名旧志以为卽战于鞌之鞌非也鞌在歴城县】鬬祭台【在县西南二十五里齐康公墓前东西二台相对】李车店【在县北三十里相传卽汉李左车故里】榆山城【卽今县境按隋地里志济北郡有平阴县注云开皇十四年置曰榆山大业初改焉寰宇记曰平阴本汉肥城县隋开皇十四年于今县西北二十八里置榆山县大业二年移于今理改平阴取界内平阴城以为名今治西北无城以当之惟肥城县有榆城乡县南有紫榆山肥城本由平阴析置卽隋县之故址也】
　　曹州府
　　荷泽县　雷泽【在县东北六十里与濮州接界史记庖牺氏母曰华胥履大人迹于雷泽生庖牺又舜渔于雷泽尚书禹贡雷夏旣泽俱此地也】灵台【在故雷泽城西南三里地理志曰成阳有尧冢灵台是也】姚墟【在县东北六十里皇甫諡曰舜母握登生舜于姚墟因姓姚氏应劭曰姚墟与雷泽相近后世称为尧城一统志云在濮州东南九十里今属曹境傍有诸冯村孟子所谓舜生于诸冯是也】重璧台【在雷泽之傍穆天子传云天子游于河济盛君献女天子为造重璧台以处之寰宇记采入雷泽县下】成阳城【在县东北六十里本郕国史记武王封弟叔武于郕应劭曰其后迁于郕之阳故曰郕阳汉志作城阳】垂亭【在县西南故寃句县境春秋桓公元年遇于垂杜预注济阳句阳县东北有垂亭】鹿城【在县东北境水经注濮水东迳鹿城南郡国志曰济阴乘氏县有鹿城乡春秋僖公二十一年盟于鹿上卽此】重邱城【在县东北三十里左传曰卫孙蒯田于曹隧饮马于重邱重邱人毁瓶因诟之卽此也】鄸城【在县西北三里曹邑春秋昭公二十年曹公孙会自鄸出奔宋寰宇记乗氏西北大飨城古鄸城也】彀邱【在县北境左传作句渎之邱】乘邱【在县境春秋时宋邑】漆园城【在故寃句县北七十里庄周为防漆园吏城北有钓台】桂陵城【在县东北二十里史记齐威王以田忌为将破魏师于桂陵是也】文台【在县西北境史记列传隠陵君施酒文台】煮枣城【在县西南五十里史记苏秦说魏襄王曰大王之国束有煮枣徐广曰在济阴寃句县是也汉封革朱为煮枣侯水经注北济东北迳煮枣城南是也】阳晋城【在县西北故乘氏县界内张仪说魏王曰秦下兵取阳晋卽此】离狐城【在县西北四十里汉县属东郡寰宇记旧传初置县在濮水南常为神狐所穿穴遂移濮水北故曰离狐元魏时移治西北去故城三十三里至唐天寳元年改曰南华属济阴郡地形志离狐有桃城】寃句城【在县西南四十里汉县属济阴郡水经注济水东北迳寃句县故城南是也地形志寃句有南阳城】吕都城【在县西南三十里汉县属济阴郡水经注北济东北迳吕都县故城南是也吕后称制封吕产为梁王都此更名梁为吕后汉省入寃句县】葭密城【在县西北二十五里葮密寨竹书纪年幽王十三年鲁季孙防晋文公于楚邱取葮密遂城之史记齐田忌破魏师于葮密卽此汉置县属济阴郡】成阳城【卽古郕阳汉置县属济阴郡】句阳城【在县北二十五里句阳店卽彀邱汉置县属济阴郡】乘氏城【卽今县治本乘邱汉置县属济阴郡水经注河水东南迳乘氏县故城是也按旧曹州治济阴县县在左山之阳金大定末因河决徙州于此仍置济阴县为附郭至明洪武元年徙安陵二年复徙磐石镇改为县正统时复于故治置州】雷泽城【在县东北六十里本汉成阳县北齐废隋复置雷泽县在大城阳故城西北一十余里金废为镇】三贤故里【在县城内三贤汉魏相晋卞壸宋张齐贤也有石表】
　　单　县　单父邑【在县南境路史曰帝舜师单巻所居故号单父周成王封少子臻于此为单子国元魏地形志云有单襄公祠是也鲁子贱巫马期相继为宰于此】琴台【在县南防城堤上一名单父台杜甫诗忆昔与高李同登单父台是也】听讼台【在单父故城西一百步台上有巫马期碑以上二台详阙里志】单父城【在县城南一里卽单父邑汉置县属山阳郡元魏省别置离狐县水经注泗水东迳单父故城南隋开皇中复置单父县后唐立单州明洪武中省单父入州二年改州为县至嘉靖二年以河决迁治于北而故城遂废遗址仅存北郭今南关之防城堤是也】平乐城【在县东四十里高一丈汉县属山阳郡水经注泗水东迳平乐县是也寰宇记称为汉平城】林台【在县南十八里三台相望东西九里余相传为汉时漕运防御之所】高乡城【在县北二十五里唐武德中置高乡县寻省今名高乡店】半月台【在旧城东北隅唐县尉陶沔所筑以其前方后圆李白赠诗云筑台象半月故名】
　　城武县　郜国【在县东南境周武王封庶弟于郜春秋时郜亡入宋左传桓公二年取郜大鼎于宋是也】楚邱【在县西南境左传隠公七年戎执凡伯于楚邱襄公十一年宋公享晋侯于楚邱郡国志曰成武县有楚邱亭按楚邱本宋邑卫文公渡河庐曹徙于楚邱在今滑县东六十里曹诗作漕亦在滑南志多误引】梁邱【在县东北二十五里春秋庄公三十二年遇于梁邱杜注高平昌邑县有梁邱乡水经注济水东北迳梁邱城西是也汉彭越以功封梁王都此今名梁王城】郜成城【在县东南十八里卽郜国汉置县属山阳郡水经注黄沟东北迳郜城故城北十三州志曰今城武县有郜成俗谓之北郜也又南二里有南郜城】成武故城【在县西南境卽楚邱邑汉高祖过鲁祀孔子驻跸楚邱之文亭以武功告成改楚邱为成武县属山阳郡】秺城【在南境汉置县属济阴郡昭帝封金日防为秺侯地道记成武有秺城是也按水经注瓠河东迳秺县故城南又东迳郓城南是秺城当在曹郓界上旧志入于城武所未详也】畱董里【在县西南二十五里相传董仲舒寄迹之所】子陵台【在县西南二十里三岩村内相传严子陵避兵于此俗所谓冦不入三岩也】大碾村【在县东北二十五里后汉史肇屯军于此一碾甚钜至今尚存故以名村】高士故里【在县境孙孝寺汉高士孙期之所居也】
　　钜野县　大野【在县北五里禹贡大野旣潴左传哀公十四年西狩于大野卽此】咸邱【在县南境春秋桓公七年焚咸邱杜预曰钜野县南有咸亭】鲁济【在县境春秋庄公三十年遇于鲁济杜注济水歴齐鲁界在鲁称鲁济卽今钜野县】垂葮【在县西南境春秋庄公三十年次于垂葮又定公十三年齐侯卫侯次于垂葮寔郥氏杜注钜野县西有郥亭】防盟台【在县西南三里昔齐鲁防盟处】麟台【在县东十里铺卽春秋西狩获麟处台侧有获麟渡县东南三十里有麟冢】凤台【在县北门外里许相传春秋时有凤仪于此因以名台】昌邑城【在县东南六十里与金乡接界汉县属山阳郡水经注菏水又东迳昌邑县故城北县故梁也景帝中元中分为山阳国武帝天汉中更昌邑国封子髆为昌邑王至孙贺贺废国除以为山阳郡后汉更为高平郡昔县令王密怀金谒东莱太守杨震震不受是其慎四知处也大城东北有金城郡国志云城有鉄柱大五围出地五六尺曾有人掘之及泉不见其本城周十余里外城周三十余里】钜野故城【在县北境汉置县属山阳郡地里志云大野泽在北邑志云故城在大野泽中后经南徙元至正八年以水患复徙钜野于城北邢家务卽今县治地形志钜野有武安城】
　　郓城县　西郓【在县东南境春秋成公四年城郓十六年传晋人执季文子公待于郓昭公二十六年公至自齐居于郓皆此地也鲁有东西二郓此为西郓水经注瓠河东迳郓城南今廪邱县东八十里有故郓城】中城【在县境春秋成公九年城中城杜预注在东海廪邱县西南】廪邱【在县西南境春秋襄公二十四年齐乌余以廪邱奔晋袭衞羊角取之遂袭我高鱼家语孔子在齐景公欲以廪邱之邑为孔子养辞不受皆此地也】羊角城【在县西南境水经注京相璠曰卫邑也东郡廪邱县南有羊角城俗谓之角逐城后汉志杜预注今县所治城也】高鱼城【在县南境水经注鲁邑也廪邱东北有故高鱼城俗谓之交鱼城后汉志县有高鱼城杜预曰在县东北今县南为高鱼乡】阳晋城【在县南境水经注瓠子河迳阳晋城南史记苏秦说齐曰过卫阳晋之道经乎亢父之险者也城在廪邱城东南一十余里与都关为左右】都关城【在县西濮州界汉县属山阳郡水经注瓠子河北有都关县故城县有羊里亭瓠河经其南为羊里水也城在廪邱城西汉初周勃攻都关定陶袭取寃句是也旧志云在曹州东北界】黎城【在县西境汉县属东郡水经注瓠河又东迳黎县故城昔黎侯阳寓于卫疑此城也寰宇记黎邱在郓城县西四十五里葢就旧县而言明曹学佺曰泥中中露二邑在东离狐城侧】廪邱城【卽廪邱汉置县属东郡水经注瓠子河东北过廪邱县为濮水是也晋廪邱县徙治羊角城】郓城故城【在县东南十三里元魏析廪邱置郓城县唐贞观中以邑治卑湿迁于此古之须昌也金时复以水患徙于盘沟村卽今治】
　　曹　县　莘仲城【在县北十八里本夏有莘国元和志古莘仲国在济阴县东南三十里今名莘冢集以有莘仲国君墓在也伊尹耕于有莘之野卽此有阿衡祠】亳城【在县南二十余里本商邱境书序云自契至于成汤八迁汤始居亳本名景亳一名北亳卽此及汤受命后始迁于谷熟为南亳又迁于偃师为西亳云】盘庚村【在县西南二十里商盘庚都于此】防盟台【在县西北曹南山下春秋僖公十九年防于曹南是也】武父亭【在故济阳县东北左传桓公十一年盟于武父杜预注济阳县东北有武父亭】燕城【在县北四十里不详所始邑志以为卽古之南燕非也南燕在河南胙城县】沛郡都【在县西四十里本汉高帝屯兵处后魏置郡】薄县城【卽亳城汉置县属山阳郡郡国志防县西北有薄诚中有汤冢】防城【在亳城东南帝王世纪曰防为北亳汉置县属梁国】己氏城【在县东南四十里九州纪云己氏本戎君之姓葢昆吾之后汉置县属梁国水经注黄沟又东迳己氏县故城北是也隋改楚邱旧志作楚邱城】济阳城【在县西南五十里竹书纪年梁惠成王三十一年城济阳汉置县属陈畱郡水经注北济自济阳县北迳煮枣城是也汉光武皇考南顿君为济阳令以建平元年十二月生帝于县舍赤光满室后名其地为济阳宫】济阴城【在县西北左山之阳隋置县在济水之南故名】曹州故城【在济阴城旁隋孟海公曾防此名盂海公城北周置曹州唐徙州于济阴县两治俱在左山之阳至金大定末与济阴县同徙于乘氏在故城东北七十里】安陵城【在县西北七十里明洪武元年自乘氏迁州治于此在乘氏西南四十里】北盘石镇【卽今县治宋元间为济阴楚邱二县界明洪武二年又自安陵迁州治于此在安陵东七十里四年改为县正统十一年复置曹州于古乗氏地而以曹县属焉县东南三里有南盘石】
　　定陶县　陶邱【在县西南十里古曹城中尔雅再成为陶邱后汉志古陶尧所居帝王世纪曰舜陶于河滨曹国西南陶邱亭是也今县西南十里有河滨寺禹贡导沇水东出于陶邱北地里志定陶西南有陶邱陶邱亭在南墨子作釜邱竹书纪年魏襄王十九年薛侯来防王于釜邱是也】三鬷【在县西南十里九州要记云董父好龙帝遣豢龙于陶邱左传蔡墨曰董父好龙能求其嗜欲以饮食之乃扰畜龙以服事帝舜帝赐之姓曰董氏曰豢龙封诸鬷川鬷夷氏其后也尚书序云汤与桀战于鸣条桀败走保三鬷汤从之遂伐三鬷是也汉书曹国有三鬷亭】贯城【在县南境古贯国后为宋地春秋僖公二年盟于贯杜预注梁国防县西北有贳城贳与贯字相似括地志在曹州济阴县寰宇记卽防泽城一作毌邱】曹城【卽三鬷国汉书汤伐三鬷更其国曰曹周武王封弟叔振铎于此为曹伯】州城【在县境春秋桓公五年州公如曹传曰淳于公如曹度其国危遂不复因居于此】阿谷【在县西北十里髣山孔子自卫适楚南过阿谷之隧卽此】陶朱公亭【在县西南十里栁河北防水经注战国之时范蠡旣雪防稽之耻乃变姓名寓于陶为朱公以陶天下之中诸侯四通货物之所交易也治产数千金富好行德子孙修业遂致巨万故定陶富者皆曰陶朱公也邑城内西南洼掘地得石曰范蠡湖】荆城【在县东北二十里皇览云是战国魏将厐涓与孙膑相持处今为荆城店】项城【在县北三十里楚项梁追破章邯于定陶屯兵此城故名】受命坛【在县西北十里汉高祖卽位于泛水之阳此其故坛也】梁王台【在县东北五里汉梁王彭越所筑】定陶故城【在城西北宝乗禅院之北汉县属济阴郡水经注济水东北迳定陶县故城南是也章帝元和二年帝东巡耕于定陶】发运务【在古菏水侧宋干德元年东疏菏水漕转兵食于定陶置发运务开宝九年改转运司】孝子村【在县北孝子孟昌宗故里寰宇记云在定陶古城北】
　　濮　州　帝邱【卽州境水经注帝颛顼自穷桑徙此号曰商邱或谓之帝邱本陶唐氏火正阏伯之所居亦夏伯昆吾之都殷之相又都之故春秋传曰阏伯居商邱相土因之是也春秋僖公三十一年卫迁于商邱唐高宗行幸至此问此何以名帝邱许敬宗对曰古帝颛顼居此以王天下殷相因之故名帝邱按帝邱在直开州此其东境也】尧城【在州东南三十五里一名小成阳城水经注瓠河故渎东迳句阳之小成阳城北是也】偃朱城【在州东二十里丹朱所居之邑】鄄邑【在州东二十里卽濮州故城也春秋庄公十四年防于鄄今有防台】咸城【在州西境春秋僖公十三年防于咸杜预注濮阳县东南有咸城】桃城【在鄄城西南五十里水经注瓠子故渎东迳桃城南一作洮春秋传曰分曹地自洮尽曹地是也】清邱【在州西境春秋宣公十二年盟于清邱杜预注清邱今濮阳县东南水经注瓠渎东南迳淸邱北是也寰宇记在临濮县西三十五里】马陵【在旧濮州治北三十里史记云马陵道陿而旁多险阻是也卽孙膑伏弩之地】钓台【在州东南九十里庄周钓于濮水卽此今名蒲汀上有南华观】项城【在州南三十里楚项梁屯兵之处】鄄城城【卽鄄邑汉置县属济阴郡水经河水东迳鄄城县北郦注故城在河南一十八里沇州旧治魏武创业始自于此河上之邑最为峻固河之南岸有新城宋宁朔将军王元谟入河所筑也北岸有新台鸿基层广高数丈卫宣公所作新台矣为庐关津台东有小城俗谓之底阁城寰宇记庐关津今名高陵津皆此地也隋为濮州治明正统末城圯于水景泰初迁于王村卽今治后魏地形志鄄城有灵津关】郕都城【在州南六十里郕伯初封之国汉置县属山阳郡水经注瓠河之北有郕都城是也】委粟城【在州东北界水经河水东北迳委粟津寰宇记观城县东南六十七里有委粟城葢与津相近汉书王翁孺免归为委粟里三老卽此地也】陈台【在旧濮州城东北魏曹植封鄄城侯筑台于此后改封陈王故有陈台之称】临黄城【在州东北界本畔观县地北魏析置以北临黄沟得名北齐省隋复置至宋省入观城县今在州境有临黄集】临濮城【在旧濮州南六十里隋开皇十六年置县大业初省入雷泽唐初复置金废为镇】胡柳陂【在州东北二十里唐庄宗与梁军战于胡栁陂卽此】张咏故里【在州东五里宋张咏所居今名狮子街】
　　范　县　龙主庄【在县南三十里世传为刘累豢龙处一雌死孔甲醢而食之龙去徙其居稍东三里巳而复来因名其地曰囘龙庙】顾城【在县南五十里古顾国诗曰韦顾旣伐是也】范城【在县东南二十里晋范武子采邑邑志云故豢龙城也城墟如故一塔孤存】秦台【在县南三里故范城西北左传庄公三十一年筑台于秦杜预注东平范县西北有秦亭是也地形志范有秦城卽此也】羊角城【在县东南七十里卽郓城之羊角城也邑与接壤故范志亦载此城志云羊角哀与左伯桃为死友处一名义城与旧说不同竝存之】鲁西门【在县南三十里南阳保有石门高数丈鲁卫防盟之地也】分化台【在县南十二里清河西岸齐鲁分化处故名俗谓之风花台】孟望台【在县东南二十里孟子自范之齐卽此】马陵【在县西南三十里孙膑减灶擒厐涓处】范县故城【卽古范城汉置县属东郡水经河水东迳范县西是也北齐废隋复置明洪武二十三年因河决徙今治】陈台【在羊角城内一名愁台魏曹植封于鄄城虑文帝猜忌登台赋诗以见意所谓高台多悲风也又着释愁文故名】新军寨【在今治北半里后唐庄宗驻军处】第五寨【在县东三十里梁遣王彦章率兵拒唐列寨以守此为第五】
　　观城县　斟观【卽县境夏太康第五弟之封国应劭曰夏有观扈竹书纪年梁惠成王二年齐田夀率师伐赵围观观降卽此】畔观城【卽古斟观汉置县属东郡光武改卫国县以封周后】卫国城【在县境卽内夏也水经河水东北迳卫国县南是也】河牧城【在县东北朝城县界郡国志卫国有河牧城水经浮水故渎东迳河牧城又东北入东武阳县东是也】古城【在县南二十里创置未详地形志云观城有武乡城一云宋真宗幸澶渊以此为储粮之所】
　　朝城县　钓鱼滩【在县南漯河侧穆天子传天子东征钓鱼于漯水之上是也】防朝台【在县西南三里广与记齐桓公率诸侯以朝周防于此】东武阳城【在县东南境汉置县属东郡居武水之阳故名水经浮水东北入武阳县东是也】紫荆里【在县西北七十里隋田真及弟庆广之所居今觐光门外有题碑】朝城故城【在县西韩张店南乐县界本东武阳地唐开元七年改置朝城县宋明道中以水患徙城杜婆镇卽今治邑庠中有宋庆歴四年建学碑记一云宋时旧城在城西二里许】
　　宫室附【旧志有以亭乡之亭误作亭榭之亭如陶邱亭安民亭类是也今俱改入古迹】济南府　闻韶馆【在济南府城内钟楼左有唐呉道子画先师像】歴下亭【在府城内西北隅明湖上创建莫详水经注云泺水出歴县故城西南城对南山其水北为明湖西卽大明寺寺东北两面侧湖此水便成浄池也池上有客亭左右楸桐负日俯仰目对鱼鸟极水木明瑟可谓濠梁之胜物我无违矣唐杜甫有陪李北海宴歴下亭诗云海内此亭古是也】使君林【在府城北后魏正始中郑慤于三伏率宾僚避暑于此以簪刺莲叶令与柄通盛酒饮之名碧筒酒】房家园池【在府城内东北旧志北齐博陵房豹之山池也其中杂树森耸泉石崇邃歴中祓稧以此为胜豹语参军尹孝逸曰季伦金谷何必逾此孝逸诗云风沦歴城水月倚华山树】歴下新亭【在府城外面对防山湖卽员外新亭也唐天宝初李之芳自尚书郎出为齐州司马作此亭曰新亭者所以别于古也李邕杜甫俱有登歴下古城员外新亭诗】防山亭【在防山湖上】水香亭【在府城内明湖上宋曾巩有诗又有环波亭在府学明伦堂后宋孔武仲曾巩苏轼俱有诗明洪武间佥事赵纶更名环碧后改为敬一亭又有瀛洲亭曾巩有诗又有北渚亭宋晁补之有诗又有望湖亭宋李师中建俱在明湖左右】齐州二堂【在府城西南歴山之阴泺水之上北堂曰歴山南堂曰泺源曾巩知齐州时建此以馆客有齐州二堂记又曾巩所建有阅武堂向在城内今移建南门外有仁风防芍药防静化堂凝香齐采香亭俱在今布政司治内又有名士轩在明湖上各见吟咏】槛泉亭【在府城西南苏辙有诗即今之趵突泉也泉上有胜槩楼金时建元赵孟頫有诗又有玉壶堂堂后有潄玉亭东有金线泉泉上有氷绡堂】白云楼【在府城内濯缨湖上明成化初德庄王改建为白云亭】天心水面亭【在府城北明湖上元学士李泂建大歴三年诏虞集为记亭后有超然楼】七聘堂【在府城内西南元中书参政张养浩谢病归朝廷遣使者七聘不起后人因名其堂养浩有别业曰云庄在府城西北十里中有云锦池雪香林挂月峰待凤石遂闲堂处士庵又有绰然拙逸乐全九臯半仙翠阴诸亭皆自为记】德王废宫【在濯缨湖上今为巡抚署】后乐亭【在布政司堂北】严更楼【在布政司门东】来鹤堂【在府治内明洪武中建初名琴鹤又名思政成化乙巳中秋有白鹤凌空而下次年仲春又青鹤来集时太守蔡节适新是亭遂易今名】台石亭【在府治内明知府杨抚建】崇制阁【在济南府学宫内】霖雨亭【在府城西北五龙潭上明巡抚黄克缵建其东岓为鲛人馆】賔华亭【在府城南千佛山寺与华不注相对故名其西岩下有一览亭】迎恩亭【在府城西五里】白云楼【在府城东三十里鲍山前明副使李攀龙所居后圯复建于城中碧霞宫侧又圯万歴中按察使叶梦熊建楼于泺源之上名仍白雪】
　　【国朝顺治甲午布政使张缙彦重建】通乐园【在府城西南趵突泉西明大学士殷士儋别业】瞻泰楼【在府城内布政使南街明王府长史许邦才宅与李攀龙唱和处】白鸥阁【在府城北门内明观察孟醇建又于鹊华桥西建烟雨楼濯锦亭】芙蓉亭【在鹊华桥南芙蓉池上明观察韩应元建】观澜亭【在趵突泉上】
　　【国朝康熙三十二年圣祖仁皇帝东巡临此】
　　【书激湍榜于亭上扈从大臣各有题额大学士明珠曰御　泺澜掌院学士常书曰飞泉孙在丰曰飞涛内阁学士麻尔图曰潄玉侍讲学士高士奇曰珠渊吏部尚书伊桑阿曰溅雪礼部尚书介山曰洄瀑觉罗孙果曰扬清　以上俱歴城县】绣江亭【在章邱县东南绣江之滨金元好问张子钧张飞卿觞于绣江亭卽此又有望江楼明知县吕秉彜建】濯缨亭【在章邱县南三十里明水镇上相传张古齐所建】甘防亭【在章邱县北女郎山金泰和间县令刘思温祈雨有应因建】含辉亭【在章邱县东南五里元学士刘敏中建】饮江亭【在章邱县东南五里元县尹李维肃建】藏云亭【在章邱县东南一十五里元参政张元檏题】乐山亭【在章邱县东长白山下明汝宁通判张茂兰故居】遐景翠微亭【在邹平县东二里黄山下元处士安仁甫建】柴【在邹平县黄山北明太保张延登别业】省耕亭【在淄川县贺家山左】时雨堂【在淄川县儒学内明成化时知县周源建】石隠园【在淄川县城内明少保毕自严筑】环青园【在淄川县北二十五里范阳湖北明少保张至发别业】仙洲园【在淄川县东北明都御史韩取善筑】栖云阁【在淄川县东门外明尚书高珩建】逸峰园【在淄川县南十五里明尚书孙之獬别业】上书堂【在长山县防仙峰之南卽黉堂岭与章邱县界宋范仲淹读书处】怀范楼【在长山县城南隅金泰和中邑人怀范仲淹而建】奎光楼【在长山县西城上明万歴时知县薛伦建】西园【在新城县城内西南一名长春园明尚书王之垣建至】
　　【国朝康熙中之垣孙士祯卽故址增葺名西城别墅内有】
　　【圣祖御书赐额曰带经堂信古齐士祯累官至刑部尚书】东园【在新城县城外东南半里明太师王象干别业内有承茂堂竹里馆流觞曲水堂流云堂望秋亭】南园【在新城县南郭中内有二如亭明方伯王象晋著书处】圣水亭【在齐东县延安镇文庙前井泉甘冽云是济水所见元时作亭以覆之】巩固楼【在济阳县治内　国朝康熙间知县侯加乘创建】击壤亭【在禹城县城东数里元至元问纪敬叔建】邀月亭【在禹城县东关外一里东邱侧】四拱楼【在临邑县儒学内明敎谕徐安建】来禽馆【在临邑县明御史邢侗读书处】迟贤亭【在长清县东南七十里宋时靳八公过吕纯阳授以丹诀遂与妻同仙厺有纯阳遗笔刻石明成化丙申居民于石傍掘地得一断碣有古书迟贤亭三字县尹朱义因建此亭】景山楼【在长清县治内元县尹赵文昌建】绝景亭【在长清县灵岩寺内】后乐亭【在长清县治内明邑令武金建】瞻岱亭【在长清县东南石麟山前】灵光亭【在长清县东南八十里崇兴桥南】德风堂【在陵县旧德州治公廨】鬲津堂【在陵县以临鬲津河故名】广川楼【在德州城南门上】繁露堂【在德州城内东南隅】杜亭【在德州城内偏西明御史卢世□建】东璧楼【在德州城内偏东明通判程泰别业钱谦益有诗】矩亭【在德州城东三十里明孝廉李诚明别业顾炎武有诗】寒绿堂【在德州城内东南】
　　【国朝侍郎田雯宅于康熙四十一年圣祖御书赐额】

　　光岳楼【在德平县北城上】斗垣聚五楼【在德平县西南城上明知县袁德建】璧联阁【在德平县东南城上明知县王霖建】
　　兖州府　齐亭【在兖州府城南北齐郑道昭守兖州时所建刻石为记】白云堂【在齐亭侧亦郑道昭所建也道昭子述祖为兖州刺史寻访旧迹得一断碣有书曰中岳先生郑道昭之白云堂】南楼【卽兖州府城楼唐杜甫诗所云南楼纵目初是也】岳云楼【在府城东南隅取杜甫诗东岳云峰起之句以为名】明籓故址【在府城内息马池北为明鲁王故宫】楚宫【在曲阜县城内左传襄公适楚好其宫归而营之】灵光殿【在曲阜县城东南偏水经注曰孔子庙东南五百步有双石阙卽灵光之南阙也北百余步卽灵光殿基东西二十四丈南北十二丈高丈余廊庑别舍中间方七百余步】奎文阁【在圣庙内金明昌二年建】诗礼堂　金丝堂　杏坛亭【俱在圣庙内】恩庆堂【在圣庙东北隅宋祥符问中丞孔朂知曲阜时】

　　【建】双桂堂【在圣庙东北隅宋庆歴间孔舜亮孔宗翰尝建堂读书于此皇祐元年同赐第故名】顔乐亭【在曲阜县顔子庙中】咏归亭【在曲阜县城南以曽防咏归为名】观川亭【在曲阜县东南五十里尼山之麓】浮香亭【在曲阜县城沂水上元杨奂东游记云北涉沂水由行径登浮香亭殊有幽胜】觏泉亭【在宁阳县城外八泉上明主事乔缙筑】断机堂【在邹县城东南】邹堂【在邹县署内宋黄庭坚尝作邹撡元祐中县令建邹堂书其于屏】一鉴亭【在邹县峄山冠子石明万歴间知县王一正建】仰止亭【在邹县峄山书洞侧】观风亭【在邹县峄山大通巗明万歴间知县王自谨建又有逍遥亭凌高亭俱在巗际知县胡继先建】观泉亭【在泗水县东泉林明参政张岫建】玉淙亭【明知县尢应鲁建】有本亭【明工部主事陆化淳建】浮槎亭【明工部主事胡瓒建以上三亭俱在泗水县泉林】礼贤馆【在滕县南薛城内西北隅相传孟尝君养士之所】汉宫【在滕县城南二十里汉宫村有清凉台按武帝尝幸泰山所至郡国皆缮治宫观光武亦尝幸蕃不知何时所作】翫月楼【在滕县东门城上】存心堂【在滕县城内元至正间建刘逢源有记】静乐园【在滕县城西北隅元监郡安侯建内有云山月波赏心三亭明副使李克忠有记】省方亭【在峄县西四十里明知县王琰重修】讲文堂【在金乡县儒学东坟书台上元至正时建】云巗松屋【在鱼台县东山之麓明初邑人王麟书室也有学士解缙铭祭酒胡俨诗】四思堂【在鱼台县东北南阳镇明尚书未衡建】太白酒楼【在济宁州南城上唐李白客游任城时县令贺知章觞白于此后人因建楼焉唐人沈光有记元监州冀德芳复于任城县治创二贤祠祀贺与李元延祐三年判官赵议甫移于楼东百步学士曹元用为记】观莲台【在济宁州南东小门外亭枕城濠濠内植莲明嘉靖间治河都御史李瓒建有记】闲闲堂【在济宁州东北明副使靳学曽别业】避尘园【在济宁州马驿桥汶泗合流处明侍郎靳学顔别业】西园【在济宁州泮宫后明参政郭汝创其孙重熙重杰辟讲堂建号舍郡士课艺其中】因园【在济宁州城东南明参政杨洵宅后圃也堂曰澄碧馆曰容安与李白酒楼相望】畱鹤亭【在济宁州南池东明嘉靖间景王建籓于楚舟过州境畱鹤一只因以名亭】琴堂【在嘉祥县治东金泰和问苏思忠建相传曾子鼔琴于此故名】清风亭【在嘉祥县萌山之阳金县令常大同建】处顺堂【在嘉祥县崱山之麓普惠真人张志刚建】一寄亭【在嘉祥县独坐山之巅明成化间训导娄奎建后改曰冲霄】御风亭【在嘉祥县萌山前麓明万歴间知县刘廷槐建】思圣堂【在汶上县治正堂西汶上古中都也宋元祐三年县尹周师中建有记】五椿楼【旧在汶上县治前有五椿森列故名后改建于县治易名中都余韵楼】五一楼【在汶上县城西汶河上明邑人王贤旧居也贤号五一公故名】宗鲁堂【在汶上县□山明工部主事胡瓒重建】来鹤亭【在汶上县南旺一名如水亭又名鉴止轩】独乐园【在汶上县城内西北隅明尚书路迎别业】后乐园【在汶上县城内东北隅明尚书郭賔筑】
　　东昌府　光岳楼【在东昌府城中旧名余木楼易以光岳取挹三光而齐五岳之意创始莫攷明洪武初指挥陈镛修】公惠堂【在府治内宋熙宁初建】灵芝亭【在府城西南四十五里本宋武水镇都巡检司讲武亭大观间芝生于梁故名】绿云楼【在府城西北隅旧名自公亭元改绿云亭今为楼】望岳楼【在府城东南隅】奎光楼【在东昌府学内明治间知府李举建张天瑞记】退思堂【在聊城县治内明景泰问知县毛骥建】警宵楼【在堂邑县会通渠北元大德间县尹张养浩建有记】四知堂【在堂邑县旧治内又有宣化堂俱养浩建有诗】莱衣堂【在博平旧县治中县令唐王牒子骏作莱衣堂以娱亲作洁轩以延客各有铭刻乃厌次张黻撰灵泉侯珪书】太平楼【在博平县城内明正德间知县坚晟建】孟馆【在茌平县昔孟子游齐梁常馆于此】茌山草堂【在茌平县儒学讲堂元马兴祖读书于此】致慤亭【在茌平县城东北一里元尚书梁宜建学士呉澄有记】孝思亭【在茌平县元张通甫建学士虞集有记】弇山泉亭【在莘县城北十五里弇山后魏孝昌二年泉涌碎石中曰弇山泉宋县令赵防建亭其上】三槐堂【在莘县宋王佑手植三槐因以名堂学士苏轼有记】敬简堂【在冠县儒学前明天顺间训导徐节建大理寺少卿李晟记】潄玉井亭【在临清州城内明治间副使陈璧浚井得甘泉因建是亭学士杨守阯记】蓄锐亭【在临清州城内西南隅明副使张邦敎建学士穆孔晖记】秀林亭【在临清州城内明学士程敏政有诗】嘉禾堂【在馆陶县治内大德四年县令温仲谦得嘉禾一茎六穗图刻县治之壁并以名堂有张碑记】文会斋【在恩县旧城内元张汝卿读书之所】德符堂【在高唐州境内元中书左丞王懋德建学士虞集有记】同乐馆【在高唐州城内元镇国上将军刘海尝建池馆以会文人因名馆旁有濯清亭】德星堂【在武城县崔家庄唐崔郸所居宣宗以其一门孝友故赐名德星】
　　青州府　雪宫【在青州府治浊水北旧城隍庙西昔齐宣王见孟子于雪宫卽此地也寰宇记云在临淄县东北六里曹村】万巻楼【在府治内唐王师范为青州节度使聚书万巻建此楼】表海亭【在府城北关南洋桥北取太公表东海为名宋欧阳修有诗】范公亭【在府城西门外宋范仲淹知青州有惠政阳溪侧出醴泉公搆亭泉上民感公德皆以范公呼之燕谈云环泉古木防密尘迹不到去防市数百步如在深山中幽人逋客往往琴诗试茗于其间真如物外之游也最为营邱佳处欧阳永叔刘贡父张禹功苏唐卿诸贤多赋诗刻石亭中金时亦有醴泉碑】富公亭【在府城西四里石子涧侧宋富弼知青州建后人又建氷帘堂欧阳修有诗】山斋【在府治内宋欧阳修建】归思堂【在益都县治内宋向宗道搆有黄庶铭序】矮松园【在府城西南宋王曾读书于此】海岱楼【在府城内金綂军司廨】明藩故址【一在府治西为齐王废宫一在府治西南为衡王废宫】遗爱堂【在府城西隅明知府李昻建祀宋名臣守青者佥事杨琅有记】阅武堂【在府城东门南一里许明兵备副使王世贞重建有记】闻韶书舍【在临淄县治南庄岳里北相传为孔子闻韶处邑人于际飞建】梧宫【在临淄县水经注淄水迳梧宫南昔楚使聘齐齐王飨之梧宫卽是宫矣】矮槐亭【在临淄县西南二十里有古槐一株高五尺许相传宋艺祖防时过此尝挂袍于上明成化间知县余本为建此亭】植槐亭【在临淄县学宫西　国朝青州道周亮工有记】锦秋亭【初在博兴县东南城上元中綂间建取苏东坡横湖絶句贪看翠葢拥红妆不觉湖边一夜霜卷却天机云锦段从敎匹练写秋光擿锦秋二字名亭于钦赋诗亭上云霜风收绿锦万顷水云秋后移亭于奎山东脊寻废今建于故址东百余步水中小洲上】省耕亭【在乐安县东郭门外明成化十二年知县奚铭建又于城西北二十八里建鉴清馆】劝农亭【在乐安县治东五里明成化二十年知县沈清建】暇亭【在寿光县治前元县尹王玠建以为习射之所】栢亭【在昌乐县东门外栢林森蔚邑人因以名亭】乐泉亭【在昌乐县城东南二十里方山龙神庙前有泉自石壁迸出故名】飞云楼【在临朐县境元时建】晏公堂【在安邱县金沟河西旧传齐相晏婴休沐之所】望越楼【在诸城县东南琅邪山顶相传越王筑以望越】斋堂【在诸城县琅邪山东五里海水中乃秦汉间祀神齐宿之所后改为龙母祠】交门宫【在诸城县汉武帝大始四年祠神人于交门宫宫在琅邪县武帝所建】盖公堂【在诸城县旧在密州治内乆废宋苏轼来守胶西治新寝于黄堂之北名之曰葢公堂自为记】山堂【在诸城县北城上宋苏轼建】广丽亭【在诸城县常山顶苏轼尝登此有诗】雩泉亭【在诸城县常山西北麓山有泉苏轼知密州祷旱有应乃作亭泉上名曰雩泉有记】慕贤亭【在诸城县超然台上苏祠前】望海楼【在诸城县南五十里桃林店】逺览亭【在诸城县常山之阴明知县王之臣建】肖蓬瀛亭【在博山县凤凰岭下宋黄冠张道源别业大观中建亭李桓作记】
　　登州府　蓬莱阁【在登州府城北丹崖山巅与田横寨相对齐乘云本海神庙宋治平间郡守朱处约以其地太高峻移庙西置平地于此建阁实为山海登临胜槩阁下有狮子洞前有甘泉亭东为观日楼西为海市亭稍南为旸谷馆】賔日楼【在府署后宋苏轼移守文登五日而厺眷恋山海之胜与同僚饮酒賔日楼酒酣作木石一纸投笔而叹自谓此来之絶河内史全叔取而藏之见东坡志林】万松堂【在府城内苏轼知州事有题万松堂诗】四景楼【在蓬莱县治北又有瀛洲阁宋李愿有诗】甘泉亭【在府城内圣水泉之上宋知州马黙建】颂德堂【在府署賔日楼东宋郡守赵挺之建】纳川亭【在颂德楼侧宋知州刘焕建章望之有记】三贤堂【在府治防事后为宋郡守李师中苏轼马黙建竝有东坡碑记】静贵堂【在府治后金大定间知府二克温建】风烟胜絶亭【在蓬莱县治后金大定间县尉安霖建治东有五云亭】太平楼【在府城总镇府后明推官潘滋有记】海市亭【在蓬莱阁西明知府严泰建】观澜亭【在府北水城天桥迤东】丛翠亭【在黄县东二里许金时所建隠士栾仲章故宅也】松风亭【在黄县石城山金范紫霞建】晓霞亭【在福山县城南修真观内金王重阳建】古柳亭【在莱阳县城西南隅今儒学卽其故址】游仙宫【在莱阳县南元马丹阳得道之地】清白亭【在宁海州治内】二喜亭【在宁海州西郭外】鲤堂【在宁海州石落村相传刘氏于海滨得大鱼取其骨搆此堂】朝阳亭【在文登县城东宋庆歴间建】瑞麦亭【在文登县西门外明嘉靖间知县王允言建时麦秀双歧故名】不夜亭【在荣成县西不夜城中】秦皇宫【在荣城县东成山上相传秦始皇所造东南临海旁有七井】
　　莱州府　三山亭【在莱州府城北世传汉武帝时建以其可望海中三山也宋苏轼有诗】郑文公修道庐【在府城南大基山北魏郑文公修道于此】登瀛亭【在府城东南隅唐时建】无讼堂【在府治后宋政和三年建】受宣堂【在府城东南隅世传邱处机炼丹于此辽金聘之皆不起及元聘之卽就道郡人因名其堂曰受宣】俨思堂【在府治内明洪武初知府胡天佑建】海山亭【在府城东北燕台上明嘉靖五年副使冯世雍建毛纪有记】书堂【在平度州城东北五十里青山之阳相传汉胶东王世子读书处】圣水亭【在平度州城东十二里圣水池上明成化十年重修】太公堂【在潍县东南钓矶上周太公望避纣所居处】靖共堂【在潍县治后宋政和三年通判慕容若禔建吴瓌有记】论古堂【在潍县治东宋政和四年太守韩浩通判慕容若禔建堂之中绘北海相孔融像其东西壁绘北海前贤诸像主簿刘杲卿冇记】遇仙园【在昌邑县城东南三十里青原山金武畧将军李颐真旧宅其园本曰岁寒明昌乙夘岁仙人刘长生过此改今名】盖公堂【在胶州古城内汉曹参师事荩公避正堂以居之故名】栖凤堂【在高密县儒学内相传有凤栖于此元县尹秦裕伯卽其地建明伦堂】郑康成读书堂【在卽墨县东三十里不其山】
　　武定府　致广野轩【在惠民县宋刘扩读书处敎授张之才曾咏诗刻之石】琴鹤堂【在青城县治内】防讲堂【在阳信县儒学后】真味堂【在海丰县境内宋尚书李之纯建有诗】萃贤亭【在乐陵县境宋吕颐浩登第之后扁其亭曰萃贤】希范堂【在滨州治内】南薰楼【在利津县南城上明嘉靖间知县赵思聪重建魏纶有记】驻鹤楼【在利津县治前】晴云楼【在霑化县东六十里富国塲内元至正间司丞元凯建】因山楼【在霑化县东七十里永利塲元元綂三年建有元学士李泂记】观德亭【在蒲台县儒学东】沂州府　静治堂【在兰山县署后堂宋人建】香林馆【在静治堂后金承安间知州张汝芳建又有南亭曰双清北庵曰香界学士王庭筠有记又有思贤堂三休亭】雨声轩【在兰山县东湖岸金大定间防御使郑子明建刘象先有记】平野亭【在兰山县治东金刘文蔚有赋元知州储企范重修张文翰作记】倾盖亭【在郯城县北十里孔子之郯遇程子倾盖而语后人因建此亭】望海楼【在郯城县东南三十五里马陵山上有孔望峰相传孔子曾登此以望海】驷马亭【在郯城县西十八里为汉于公立今为马头集公馆】握节亭【在郯城县北七十里为晋何无忌立】忆梅亭【在郯城县西北六十里为梁扬州防曹何逊立】贤贤堂【在营州城内子夏祠东】栖真亭【在防阴县中山社有宋真宗御制栖真亭响石诗碑】敬事堂【在日照县治内】
　　泰安府　竹溪六逸堂【在泰安府城东南徂徕山西北唐天寳间孔巢父李白韩准裴政张叔明陶沔隠居于此号竹溪六逸堂因以名】遥参亭【在岱岳庙前】御香亭【在岱岳庙内】环咏亭【在岱岳庙内四壁嵌石皆前人吟咏】灵液亭【在泰山天书观宋祥符元年泰山出醴泉真宗建亭于上赐此名】瑞云亭【在灵液亭后时有五色云起岳顶真宗与近臣登后亭望之故名】上书堂【在泰山西南麓投书涧上宋孙复与石介胡瑗讲学处详泰山下】鲁斋【在泰山前元许衡值金季之乱避地泰山扁其室曰鲁斋】萃美亭【在泰山西麓金知州姚荣建】御帐亭【在泰山半明成化间参政张盛建以地为宋真宗登封驻驿处故名】云云亭【在府城西南云云山】巗巗亭【在泰山下明成化间移至水泉之左】泰阴亭【在府城南明巡按御史吴从宪建】普照乾坤亭【在泰山顶孔子小天下处】
　　【国朝康熙二十三年圣祖仁皇帝东巡】
　　【御题四字建亭悬额雍正十年重修】瞻岱亭【在肥城县儒学东北元时建】环翠亭【在新泰县境内见金党怀英文集】仙人堂【在莱芜县南二十里仙人山相传安期生修炼于此】孟游亭【在莱芜县治东南取孟子止于嬴之句初名孟止明洪武间改为观德堂后废复建于东郭门外乃改今名】宣圣燕申堂【在东平州东七十里元至元间郡侯王敬建】景子殿【在东平州境汉东平宪王所建有二殿东西相向】洄源亭【在东平州城北三十里蚕尾山下有小洞庭湖湖傍有洄源亭唐东平太守苏源明有小洞庭五太守防集序】谿堂【在东平州唐宪宗时郓曹濮节度使马总建韩愈有诗并序】岁寒亭【在东平州城内宋待制李诚之建与苏轼防饮于此】乐郊池馆【在东平州南二十里宋郡守刘敝筑中有燕誉堂陈台芹池博野榭梧竹坞翫芳亭乐游馆舞咏门熙春门合而命之曰乐郊所以与上下同乐也】纶章阁【在东平州学明伦堂后元武惠公严实建初名尊经阁至元间易今名】稽古堂【在东平州城内元行军万戸严忠济建】瑞鹤亭【在东阿县境内元学士司允徳庐墓有鹤数百飞集其上因以名亭】行宫故
　　城【在东阿县西北四十里铜城明成祖往来两京之行宫也一在县西南十五里尹村去碻磝山不远成祖常登此山有辇道焉】望岳楼【在东阿县张秋镇明通政韩鼎建有大学士谢迁记】会僊亭【在东阿县城东会仙山巅明御史孙珫建】敎书堂【在平阴县城南三十里紫盖山上相传孔子尝设敎于此因名孔子山】平阴亭【在平阴县唐高适有奉酬北海李太守夏日平阴亭诗】醉经堂【在平阴县北五里宋元祐间李美夫建】环翠亭【在平阴县石峡村金王厺非号醇德先生讲学于此学士党怀英李鉴俱有诗】折桂亭【在平阴县东南金时有申氏子弟十人相继登第皆至显官时人美之为建此亭】义浆亭【在平阴县南二十里金大定间邑人任翁作亭贮水以济渴者】
　　曹州府　曹氏书仓【在荷泽县境汉曹曾字伯山从乐安欧阳歙授尚书积石为仓以贮典籍】披云楼【在曹州府城西南隅上宋知州郭槩建陈师道有记】想山亭【在府城内宋郡守卢襄诗客来如见小窻扇便是山翁想山处】清风阁【在府城上金路铎有诗】展敬堂【在府城北元时建为宦游迎送之所】孟氏桃园【在单县栖霞山唐李白有诗】驻驆亭【在城武县西北二里汉高帝驻驆于此上有高祖庙】文士亭【在城武县西北文亭山宗圣祠左右二亭】怀贤堂【在城武县治北宋王禹偁为县主簿后人怀之因名其堂】是是亭【在钜野县境宋绍圣间县佐刘义仲建陈师道有记】秾芳亭【在钜野县西北宋时邑人秋成报赛建此亭以致祭有王维翰书额又见杂记】麟凤亭【在钜野县治北以其地有获麟落鳯二台故名元至顺间县簿樊逊重修】卧陶轩【在钜野县城南宋晁补之建黄庭坚有诗】归来园【在钜野县城南宋晁补之别业自号归来子】新堂【在郓城县东宋苏轼有诗】雪霁草堂【在郓城县南门外明侍郎樊敬建】依竹堂【在郓城县西南郭外明府尹李尧民读书处】济阳宫【在曹县西南五十里汉光武诞生处也】思禹亭【在曹县城西南十八里临庙集】碧云楼【在曹县明路可繇有记】陶朱公亭【在定陶县西南柳河北堤相传卽范蠡之居也】石楼【在定陶县南十里】尊美堂【在濮州旧濮阳县治内金皇庆间县令刘彦规建敎授卢寿有铭】聚秀亭【在濮州儒学泮池上明治间知县施德建吕调羮有记】会台别业【在旧濮州城南五里许明尚寳司少卿李先芳建有记】静观亭【在濮州治西明州判蒋瑜建】思牧堂【在濮州治内明知州张寰建又有自新堂知州刘竟成建】舜泽草堂【在濮州明兵部尚书苏祐建】玉树连枝馆【在濮州城西北隅北山书院内】勤政楼【在范县县治内明正德间知县张德立建】龙渊宫【在观城县界汉武帝时河决因筑此宫】朝阳楼【在朝城县南城上】五车楼【在朝城县县治东北明学士楚惟善读书处】
　　碑碣附【旧志碑碣附见于各州县宫室之末采辑不全今裒括另为一帙以附之】
　　汉司校尉鲁峻碑【在济南府汉蔡邕书熹平二年立相传在齐州州学内卽今歴城也】赵相刘衡颂碑【在歴城县东平陵故城旁汉中平四年立】乐安任照先碑【水经注东平陵故城东门外有乐安任照先碑】神在二字石刻【在歴城县虞帝祠内唐郭恕先书】福寿二字石刻【在按察司署内宋陈抟书】勅龙洞寿圣院石刻【在歴城县龙洞北厓宋熙宁间苏轼书】闵子祠碑【在歴城县闵子祠内宋苏辙记苏轼书】读书台石刻【在歴城县东王舍庄宋龙图侍郎张掞读书处苏轼为书读书台三字】岳武穆王诗石刻【在济南府治内明太守樊时英掘地得之上刻送紫巗张先生诗】自有灵巗石刻【在歴城县开元寺南壁宋朱晦庵书】忠孝亷节四字石刻【在歴城县明许忠节公祠内】朱中丞平东记功碑【在歴城县明董其昌撰并书】房定公墓碑【在章邱县赵山之阳隋房彦谦諡定公唐相龄之父李百药撰文欧阳询八分书贞观五年立】穆廷秀墓碑【在章邱县宋穆賔字廷秀王寿卿撰文并书篆黄山谷题赞其后称为李阳氷之上嗣】醴泉寺志公碑【在邹平县醴泉寺额曰大唐齐州章邱县常白山醴泉寺志公之碑开元三年立】景范神道碑【在邹平县相公山五代周翰林学士扈载撰翰林待诏孙崇望书显德三年立】晋人乐毅论石刻【在淄川县齐乘云淄川开元寺有晋人小楷乐毅论石刻在焉盖淄川东有乐毅庙移石寺中】李北海开元寺碑【淄川志唐淄川开元寺碑李邕撰并书】重修圣庙碑记【在淄川县学元至元三十年学士赵孟頫撰】洪福寺石幢【新城志崔楼洪福寺唐古刈也有石幢一周围刻尊胜陀罗尼呪字法极古】黄山谷石刻【在济阳县曲隄镇】耕云钓月石刻【在禹城县学宋朱晦庵书】苏东坡枯木石刻【禹城志宋苏子瞻与李公择会济南刘绍家写枯木一枝题名槛泉亭壁刻石于安遇堂金大定二十九年邑人李彦文徙置逺尘巷复移置儒学】魏沇州刺史刘岱碑【在临邑县水经注云在北湿阳城内】灵巗寺碑【在长清县灵巗寺唐开元间碑梁升卿书】中兴圣敎序刻【在长清县西禅寺唐中宗御制奉一八分书】孝经碑【在长清县鸡兔屯宋时御制孝经碑相传为焦孝女设也】蔡卞佛经【长清志灵巗寺有宋蔡卞所书佛经共四幅前为元符二年十二月十三日书后为建中靖国元年十一月初五日书】迟贤亭仙刻【长清志宋靳八公遇吕纯阳留仙笔十字辨之乃号咷归别处结防便飞云二语土人刻诸石又泰山麓王母池上有囘翁仙迹五七言絶句各一首一题于宋天圣戊寅一题于政和丙申字迹与迟贤亭所刻相类后人刻诸会真观中】东方先生画像赞碑【在陵县署内晋夏侯湛撰唐开元八年德州刺史韩思复刻于庙天宝十三年平原太守顔真卿始别书之刻于石】刺史赵宠墓碑【德平志墓在平昌城西北碑称赵宠为平原君胜之后官济恒二州刺史以上俱济南府】魏贾使君碑【在兖州府治内碑阴云唐褚遂良书法实师此碑】虞世南书石【在兖州府学大成殿内为龙飞凤舞四字】孔林古碑【在曲阜孔林内子思墓前石坛上二龛前汉居摄元年三月造有曰上谷府卿有曰祝其卿者字迹甚古】孔庙置卒史碑【曲阜志汉永兴元年立宋嘉祐中张穉题云钟繇书按释云考钟繇之卒厺永兴七十八年图经非也】孔谦碣【汉永兴二年立金石录作孔德谦孔子二十世孙】韩勅造孔庙礼器碑　修孔庙后碑　孔林碑题名【汉永寿元年立】鲁相顔午勅复顔氏亓官繇发碑【汉永寿二年立】孔翊碑【汉延熹元年立】泰山都尉孔宙碑【汉延熹七年立孔子十九世孙金石录孔北海父也汉碑凡有额首行卽述其文无额则于首行题其官与姓而后入词如樊安碑张讷功德叙是也至此碑旣有篆额又于首行复题篆頟之字他未之见也　碑阴云碑额篆门生故吏名五大字汉碑阴无頟独此尔见汉字源】司空孔扶碑【汉建宁元年立金石录作鲁相谒孔子冢文】鲁相史晨祀孔庙奏铭　孔庙后碑【汉建宁二年立】博陵太守孔彪碑【汉建宁四年立孔子十九世孙】鲁相谒孔庙碑【汉时立年月莫考】平原东郡门生苏衡等题名【在孔林驻跸亭前汉时立】有道儿君碑【在故鲁城高门外一里余道西有有道儿君碑是鲁相陈君立儿卽儿寛也】宗圣侯奉家祀碑【魏黄初元年制命二十一世孙孔羡为宗圣曹植撰文书】陈叔毅修庙碑【隋大业七年曲阜令陈叔毅重修孔庙汝南仲孝俊撰】赠太师鲁国孔宣公碑【唐干封元年崔行功撰】重修孔子庙碑【唐开元七年李邕撰】宋真宗御制赞并儒臣作诸贤赞碑【宋大中祥符元年立】四畱碑【曲阜志碑在金丝堂后宋王畱畊撰文学录孔公璜书】重修孔庙碑【金明昌二年党怀英撰】杏坛石刻【金党怀英书】加封大成至圣文宣王诰碑【元大德十一年立】勅赐孔庙祀田碑【元元綂元年欧阳元撰】复圣庙碑【在曲阜县元至正九年欧阳元撰】庆寿字碑【在曲阜旧城内元燕山老人书字高阔各四尺笔迹古秀】龚邱令庾公德政颂碑【在宁阳县治内唐龚令庾贲字文明李阳氷撰碑并书大歴五年立】峄山秦篆碑【邹县志秦始皇东巡登峄山勒石其上颂功德命曰书门李斯篆之后为野火烧裂或刻于枣木唐杜甫云峄山之碑野火焚枣木传刻失其真宋元祐八年邹令张文仲于北海王君向获李斯小篆刻诸防之峄阴堂元至元二十九年县令宋德砻石重刻】孟子庙碑【在邹县四基山孟庙内宋孙复撰】万寿宫碑【邹县志元至治二年重建万夀宫赵孟頫撰记并书】堌城碑记【滕县志堌城有汉无名氏书碑铭有于穆秦君命世优迈葢颂德之词也】进香花表石刻【在峄县清真观中石刻唐僧惟哲进香花表宋翰林学士苏轼书】薛君项碑【金乡志晋金乡长】于志宁石刻【在金乡县学明成化间知县盛德修学掘得之葢庾子山枯树赋也字画剥落仅存其歌末云贞观四年燕国公书】叶公碑【在金乡县唐有道先生叶公碑李邕书】壮观碑【在金乡县学碑阴题云贺知章为任城令与李太白友善过城镇有所观览书此二字元至治初永丰里人冯氏得此石于沛中置诸中堂以为家宝元末碑仆明时移置学宫】栖霞阡表碑【在金乡县元焦云从墓碑赵孟頫书】荆州刺史席尚碑【鱼台志汉永康元年立在湖陵荒野宋政和壬辰巡检王当世迁于官廨刘宗仪立之使星亭】北海相景君碑【在济宁州汉汉安二年立】长史武班碑【汉建和元年立金石录云额题敦煌长史武君之碑旧志作呉郡丞武开明碑】从事武梁碑【汉元嘉元年立金石录云崇宁初得此碑尚完好后十余年则缺其最后四字矣】郎中郑固碑【汉延熹元年立以上三碑相传俱在济州任城县今之济宁州是也】范巨卿墓碑【在济宁州学世传汉蔡邕书法书要録云唐李嗣真作书品云蔡公诸体惟范巨卿碑风华艳丽古今冠絶金石录云以碑考之乃魏青龙三年立非邕书也】普照寺唐碑【济宁志曰普照禅寺齐梁前古刹也寺有六楞唐碑载宝歴二年重修又有金党怀英书二碑】桥亭记碑【济宁志唐任城县桥亭碑记游芳撰文八分书开元二十六年立】沈光太白楼碑【济宁志太白楼上唐沈光有记大篆书碑制六楞若柱又有松江张汝弼草书元人陈刚中诗刻石】卫尉卿衡方墓碑【在汶上县西南平原村墓前汉建宁元年立碑云伊尹称阿衡因而氏焉】浚仪令衡立墓碑【碑云其先出自伊尹与衡方碑同在方墓侧】杜甫望岳诗石刻【汶上志邑有杜甫望岳诗石刻见杨奂东游记　以上俱兖州府】麒麟碣【在东昌府学宫内载淳于髠等三十人取汉麒麟阁之义】三绝碑【在东昌府学宫内金大定间重修文庙碑王厺非撰党怀英篆王庭筠书时称三絶】博陵刘伯言碑　北海苑孟兴碑【水经注临清县东南十五里有汉贝邱县故城有后汉贝邱长博陵刘伯言北海苑孟兴二碑贝邱城今在临清州　以上俱东昌府】重摹峄山秦碑【在青州府城内按益都志碑在县学内峄山秦刻磨灭已乆宋初惟江南徐有摹本赞皇李建中传写得之河南李氏传至李仲坦官青州勒石郡舍时金阜昌甲寅有题跋】刘明世造石像记【在青州府城东南广福寺元魏武定二年明世官齐郡太守时所作】隋文帝建舍利塔碑【在广福寺中孟弼书字法浓劲非篆非真八分也见　国朝王阮亭居易録】龙兴寺八分碑【在益都县龙兴寺中北齐人书字画精妙碑阴大书四字曰龙兴之寺武平四年立】龙兴寺碑【在益都县普照寺内唐李邕书有济南孙慤题跋】大云寺碑【在益都县大云寺李邕撰碑竝书】尧祠碑【在益都县西北尧山上唐朱诞建】赵居贞投龙诗刻【在益都县南云门山上唐天宝间刻】武成王赞碑【在益都县太公庙中宋真宗御制赞】南阳桥碑【在青州府城北门外宋曽肇撰米芾书】梧台石社碑【在临淄县水经注梧台西有右社汉熹平五年立】征士管宁墓碑【在安邱县水经注柴阜西南有魏独行君子管宁墓墓前有碑】征士邴原墓碑【在安邱县水经注柴阜山之东有徴士邴原冢碑志存焉】青州刺史孙嵩墓碑【在安邱县水经注渠邱城外牟山西南有孙賔硕兄弟墓碑志竝在焉宾硕名嵩官青州刺史】安平相孙根碑【在诸城县汉字源云汉光和四年立在密州释云不类他汉碑唐韩蔡碑盖得此碑阴中有中军督疑非汉官也】苏文忠公石刻【在诸城县学内碑凡十字作八分书　以上俱青州府】秦碑【在登州府治秦李斯篆止存二十字】蓬莱阁记碑【在蓬莱县丹厓山顶宋嘉祐间郡守宋处约撰】海市诗刻【在蓬莱阁上宋苏轼诗有序】之罘山石刻【福山志之罘山上石刻有二俱李斯篆一刻十九字一刻六十字欧阳修集古录云右秦篆遗文曰于乆逺也如复嗣焉成功盛徳臣厺疾御史大夫臣德共二十一字其文与峄山碑泰山刻石二世诏语同】成山秦篆【文登志成山石刻有秦李斯篆书曰天尽头曰秦东门曰诏狱公所今山入荣成县　以上俱登州府】丹霞壁石刻【莱州府城外圣水头　巗上有汉韩信书丹霞壁三字】云峰山石刻【莱郡志掖县县南十五里寒同山之西峰北魏郑道昭为刺史时尝于此修道石壁刻字甚多有云云峰山之左扉也七字有云荣阳郑道昭之山门也于此游止十三字有云郑文公之当门石坐也八字有云此山有九仙之名八字有云安期子驾龙栖蓬莱之山十字有云王子晋驾凤栖太室之山十字又有魏永平四年道昭与道侣登云峰山论经书五言诗一首竝题识二百余字又道昭登云峰山观海岛五言诗一首百余字又道昭刻其父兖州刺史郑文公碑铭凡一千二百余字道昭跋后云永平四年岁在辛夘刋上碑在直南三十里天柱山之阳此下碑也至北齐河清三年其子光州刺史郑述祖重登云峰山访父道昭遗迹莱人刻石记之凡五百余字】唐府君碑【莱郡志碑在府治防事前东廊下唐睿宗景云间立额上八分大书大唐莱州刺史唐府君德政碑十二字其文俱八分小字仅存五百余字】礕石口磨崕碑【在平度州北天柱山之西麓一石龛如屋刻浮屠像东一石壁刻北魏光州刺史郑道昭天柱山铭其子述祖八分书铭序共七百余字北齐天统元年刻】童子逢盛碑【潍县志有童子碑汉光和四年立原在昌邑宋政和三年徐修之迁于倅治之墨妙亭】凉州刺史魏元丕碑【汉字源汉光和四年立在潍州卽今潍县】孝子王裒墓碑【在潍县南四十里】玉清宫仙迹碑【潍县志玉清宫有马丹阳归山邱真人手书又示唐括夫人满庭芳词又谭真人手书蛇二字王真人手书蓬莱二字石刻俱存】郑康成祠碑【在高密县唐荆州刺史史承节撰　以上俱莱州府】赵文敏三学寺碑【武郡志三学寺有赵文敏碑碑额为三学资福禅寺六字元延祐七年立明邢侗有记】元大中大夫焦荣神道碑【在青城县元赵孟頫书　以上俱武定府】南武阳功曹墓扉碑【在沂州府城内汉章帝章和三年立又一铭元和十年立】莲花漏碑【在兰山县公署后堂宋元祐六年新剏莲花漏有记刻石】普照寺碑【在沂州府城西南金皇綂四年重修普照寺汝仲尚集唐栁公权字作碑】唐校书郎李潜漏泽赋碑【在费县廨宋至和间掘地得之】欧阳修醉翁亭记碑【在费县署内齐乘云苏唐卿欧阳同时人为费宰篆记石刻立于署内并刻与欧公往复手札】顔鲁公祠碑【费县志碑在祠内宋米芾撰并书】石室古篆【在防阴县云云山西巗石室中有磨厓古篆约数百言世传古帝王禅云云之文也】响石诗碑【在防阴县中山寺有宋真宗御制响石诗碑　以上俱沂州府】泰山秦篆碑【在泰安府按泰山志在玉女池上西公署后李斯书始皇二世颂德文世远湮泐仅存二十九字按宋刘跋秦篆谱序云世传泰山秦篆可读者仅五十许字政和三年余宿于岳上亲以氊椎从事校之他本始为完善葢四面周围悉有刻字总二十二行行十二字字从西南起以北东南为次西面六行北面三行东面六行南面七行其末有制曰可三字转在西南棱上十二行是始皇辞其十行是二世词凡篆字二百二十有二其可读者一百四十有六毁缺没灭者七十有六因作秦篆谱记之】羊续碑【在泰安郡城东南地形志云梁父县有羊续碑】磨崕碑【泰山志碑有二一在泰山顶东岳祠后为唐明皇八分书纪泰山铭字五寸许遒劲可爱一在崖石刻唐苏颋东封朝觐颂字径寸许书法类晋人】岱岳观双碑【在泰山麓老君堂前有唐碑二高八尺许上施石盖合而束之皆唐时帝后遣使修斋醮文字碑凡四面每面作四层或五层书之】阴字碑【在府城干封门外迤东三百步宋真宗答谢天书述二圣功德序铭以字镌北面谓之阴字碑】白龙池题名【在泰山傲来峯下宋治平至宣和名人题字十四通】孝堂山石壁【在肥城县孝堂山东壁后齐武平元年刻石八分书】师旷墓碑【新泰志师旷墓前有碑文十三行古奥不可辨】安期先生祠碑【在莱芜县仙人山安期生祠内唐侍中御史韩翃撰碑贞元八年立】东平宪王苍冢碑【在东平州见水经注】冀州刺史王纯碑【在东平州汉中平四年立水经注云济水西有安民山山西有此碑】谷城长张迁颂碑【在东平州学汉中平三年立】光禄勲刘曜碑【在东平州芦泉山君讳曜字季尼葢孝文枝胄石损不见年月】小洞庭五太守防集碑秋夜小洞庭离防序碑【东平志湖在州北三十里蚕尾山傍有洄源亭卽此】郓州谿堂诗碑【在东平州唐韩愈撰牛僧孺书】黄石公祠碑【在东阿县唐李卓撰】谷城项王墓碑【在东阿县项羽墓前见　水经注　以上俱泰安府】济阴太守孟郁修尧庙碑【在曹州府城北古尧陵侧汉永康元年立】成阳灵台碑【汉建宁五年立水经注成阳令管遵所立碑】济阴太守张宠尧祠立坛碑【汉熹平四年立】成阳令唐扶颂德碑【汉光和六年立以上四碑俱在尧陵侧向属濮州今属荷泽县】虞帝祠碑【元张撰】三皇庙碑【元林过撰赵孟頫书以上三碑俱在荷泽县】金鄕长侯成碑【在单县汉字源云汉建宁二年立在单父县】孔子庙堂碑【在城武县学明伦堂前唐秘书虞世南书】竹邑侯相张寿碑【在城武县学宫汉建宁元年立蔡邕譔并书有宋欧阳修跋】燕王慕容氏墓碑【在城武县元翰林学士欧阳元撰并书】息心铭石刻【在城武县学宫宋张克温书息心铭共十二幅相传赵子昻书法实本之克温云】黄华老人石刻【在城武县学宫金学士王庭筠草书四幅庭筠米元章甥字法遒劲世人珍之】中宪张成墓碑【在城武县小房村元翰林学士元明善撰赵孟頫书】鲁峻石壁画像【在钜野县水经注云金鄕司校尉鲁君冢前有石祠石庙石壁刻书契以来忠臣孝子烈妇孔子及七十二子形像各有字识】武梁祠堂画像【野县金石录云武氏石室刻占帝王忠臣孝子贤妇各以小字识其旁或有为之赞者凡一百六十有二人其石六其五则横分为之】不其令童恢阙铭【又一作童恢】剡令景君阙铭【汉元和四年立集古录作景君石椁铭】谒者景君墓表【汉元初元年立汉字源云东汉墓阙为文自景君始文章缘起云墓碑自晋始非也】麒麟凤凰碑【碑阴有记云汉永建元年山阳太守河内孙君新刻瑞像】郎中王政碑【汉元嘉三年立】执金吾丞武荣碑【汉灵帝时立】郎中马江碑【汉建宁三年立】胶东令王君庙门碑【汉字源云金石录以胶东为胶水杂之汉刻中文中云有魏后实天所授之语岂胶东是其祖庙没于汉代故题以汉云以上八碑相传俱在济州今之钜野是也】荆州刺史李刚墓碑【在钜野县水经注墓有祠堂石室四壁隠起君臣官属龙麟鳯之文刚字叔毅山阳高平人熹平元年作释云自来好古之士未见此碑】司鲁恭墓石刻【在钜野县水经注墓前有石祠石壁刻书契以来忠臣孝子等形像字记】河东薛棠像碑　范阳杨叔恭碑　成人班孟坚碑【俱在钜野县水经注昌邑县故城东北有金城城内有汉沇州刺史河东薛棠像碑以郎中拜剡令甘露降园熹平四年迁州明年甘露复降殿前树从事冯巡主簿华撡等相与褒树表勒棠政次西有沇州刺史茂阳杨叔恭碑从事孙光等以建宁四年立西北有东泰山成人班孟坚碑建和十年尚书右丞拜沇州刺史从事秦閸等刻石颂德政碑咸列焉】麟台碑铭【在钜野县唐学士韦表微撰】济州刺史任公屏盗碑【在钜野县五代周李昉奉勅撰显德二年立】光武济阳宫碑【在曹县汉蔡邕书】侯伯咸墓碑【在曹县汉建宁中立】髣山庙碑【在定陶县宋学士王禹偁记】秦穰侯魏冉墓碑【在定陶县见水经注】廷尉仲定碑【在濮州汉熹平元年立　以上俱曹州府】


　　山东通志巻九
<史部,地理类,都会郡县之属,山东通志>
　　钦定四库全书
　　山东通志巻十之一
　　巡狩志
　　岱宗古帝王巡行之所有事也我
　　圣祖仁皇帝六飞首驭恺泽旁流考度修禋一本于虞周
　　之精意今
　　皇上恪承
　　令典垂宪万年而玉牒金绳屏置不讲一作一述夐乎弗可及已旧志疎芜阙焉未补惧无以表东方之盛迹宣
　　昭代之宏规用是辑而増之易之省方诗之时迈礼之升中于天仪制具载乃复于封禅详着之者七十二君之説盖经传未之前闻谨无稽所以崇有则也作巡狩志
　　巡狩志上【歴代巡狩国朝盛典】
　　歴代巡狩
　　唐虞天子五载一巡狩嵗二月东巡狩至于岱宗柴望秩于山川羣后四朝肆觐东后协时月正日同律度量衡修五礼五玉三帛二生一死贽五月巡狩至南岳八月巡狩至西岳十一月巡狩至北岳皆如岱宗之礼归格于艺祖用特
　　夏后氏因之
　　周制十二年一巡狩天子将巡狩类乎上帝宜乎社造乎祢职方氏先戒四方诸侯曰各修平乃守考乃职事敢不敬戒国有大刑及王之所行先道帅其属而巡戒令太驭掌犯较之礼【谓祖道】土训氏夹王车而行以待王问九州形势【所谓以道地图】山川所宜【所谓以诏地事】诵训氏亦夹王车以上古久逺之事以告王【诵训所谓掌道方志以诏观事若鲁有大庭氏之库殽之二陵也】又掌道方慝【方慝四方言语所恶】以诏辟忌以知地俗乗金辂建大旂嵗二月东巡狩至于岱宗柴而望祀山川觐诸侯其方之诸侯先于境首待之所过山川则使祀宗先以三等璋瓒皆以黄金为鼻流酌鬰鬯以礼神次乃校人杀黄驹以祭之每宿舍掌舍设梐枑再重其外则土方氏又设蕃篱旣至方岳先问百年就见之若未满百年八十九十者路经其门则见之不然则否天子乃令太师采人歌谣赋诗以乐播而陈之以观人风俗以审其善恶命典市纳贾陈百物之贵贱以观人之所好恶又命典礼之官考校四时节炁月之晦朔甲乙等日及候气之律吕所用礼乐宫室车旗等制度君臣上下之衣服皆以王者所颁制度考校之诸侯封内有名山大川不举而祭之者为不敬不敬者君削其地有祭宗庙不顺昭穆者为不孝不孝者君绌以爵变礼易乐者为不从不从者君流革制度衣服者为畔畔者君讨有功徳于人者加地进律其诸侯待王之牢礼以一犊既黜陟诸侯乃与之相见于方岳之下筑坛与觐礼坛其坛外为土埒方三百步开四门坛方九十六尺高四尺上为堂下为三等谓之三成成每等高一尺其堂置司盟之神位谓之方明【方明者上下四方神明之象也】见诸侯之时据郑注司仪及觐礼诸侯之上介各以其君之旗置于宫内以表立位之处乃诏三升坛讫诸侯皆就其旗而立其位郑按明堂位诸公中阶之前北面东上诸侯阼阶之东西面北上诸伯西阶之西东面北上诸子门东北面西上诸男门西北面东上王乃于坛上揖之以定其位其揖之节有三仪与王无亲者推手小下之与王婚姻之亲者平推手揖之与王同姓者推手小举之王既揖定其位诸侯乃进升坛奠玉又按司仪职及郑注云公于上等奠桓圭玉陈摈者五人礼之侯伯于中等奠信珪躬珪玉陈摈者四人礼之子男于下等奠谷璧蒲璧玉陈摈者三人礼之诸侯各奠玉讫降拜又升成拜讫摈者乃延诸侯升堂授王玉讫乃以璧琮行享礼谓之将币诸侯既朝见王讫乃退而自相与盟王宫之伯临之其神主于月必因以祭之其余五月南巡狩至于南岳如东巡狩之礼八月西巡狩至于西岳如南巡狩之礼十有一月北巡狩至于北岳如西巡狩之礼巡狩讫却归每庙用一牛以告至谓之归格于祖祢用特
　　汉光武建武三十年春二月东巡狩幸鲁祭泰山及梁父汉章帝元和二年二月东巡狩至泰山道使使者奉一太牢祠帝尧于济阴成阳灵台上至泰山修光武山南坛兆辛未柴祭天地羣神如故事壬申宗祀五帝于汶上明堂武帝配癸酉更告祠高祖太宗世宗中宗世祖显宗于明堂各一太牢卒事遂觐东后飨赐王侯羣臣因行郡国幸鲁祠孔子及七十二弟子四月还东都庚申告至祠高庙世祖各一特牛诏曰朕巡狩岱宗柴望山川告祠明堂以章先勲其二王之后先师之裔东后蕃卫伯父伯兄仲叔季弟幼子童孙百僚从臣宗室众子要荒四裔沙漠之北葱岭之西冒耏之类跋涉悬度陵践阻絶骏奔郊畤咸来助祭祖宗功徳延及朕躬予一人空虚多疚纂承尊明盥洗享荐慙愧祗栗诗不云乎君子如祉乱庶遄已歴数既从灵燿着明亦欲士大夫同心自新其大赦天下诸犯罪不当得赦者皆除之复博奉高嬴无出今年田租刍槀　又告平原东平等郡太守相曰朕惟巡狩之制以宣声教考同遐迩解释结寃也今四国无政不用其良驾言出游欲亲知其剧易前祀园陵遂望祀华霍东柴岱宗为人祈福今将礼常山遂徂北土歴魏郡经平原升践隄防询访耆老咸曰往者汴门未作深者成渊浅则泥涂追惟先帝勤人之徳底绩逺图复禹业圣绩滂流至于海表不克堂构朕甚慙焉月令孟春善相丘陵土地所宜肥田尚多未有垦辟其悉以赋贫民给与粮种务尽力农勿令游手所过县邑聴半入今年田租以劝民夫之劳安帝延光三年二月丙子东巡狩辛夘幸泰山柴告岱宗壬辰宗祀五帝于汶上明堂癸巳告祀二祖六宗劳赐郡县隋文帝开皇十四年冬十二月乙未东巡狩十五年春正月壬戌车驾次齐州亲问疾苦丙寅旅玉符山庚午上以嵗旱祠泰山以谢愆咎大赦天下【隋志帝行幸兖州遂次岱岳为坛泰山下设祭如南郊又壝外为柴坛饰神庙展宫悬于庭为埋塪二于南门外又陈乐设位于青帝坛如南郊帝服衮冕乘金辂备法驾而行礼毕遂诣青帝坛而祭焉又隋制行幸所过名山大川则有司致祭岳渎以太牢山川以少牢巡狩则类上帝宜社造庙还礼亦如之将轫则軷祭其礼有司于国门外委土为山象设埋塪有司刲羊陈俎豆驾将至委奠荐脯醯加羊于軷西首又奠酒解羊并馔埋于塪驾至太仆祭两轵及前乃饮授爵遂轹軷上】
　　唐开元礼巡狩仪
　　銮驾出宫
　　将巡狩所司承制先颁告于东方诸州曰皇帝二月东巡狩各修平乃守考乃职事敢不敬戒国有常刑驾将告圜丘宗庙社稷皆如别仪皇帝出宫大备卤簿皆如常仪軷于国门祭所过山川如亲征之礼所经州县刺史县令先待于境通事舍人承制问百年古先帝王名臣烈士皆州县致祭
　　燔柴告至
　　将告将作先于大山下修圜坛四出陛前告三日尚舍直长施大次于外壝东门之内【其设文武侍臣次陈馔位】设宫悬乐燎坛之制【一如圜丘之仪】前一日皇帝清斋于行宫应告之官皆于告所清斋一日近侍之官应后升者及从告羣官诸方客使皆于其所俱清斋一宿诸卫令其属晡后一刻各以其方器服守卫壝门盥太乐工人俱清斋一宿奉礼设御位于坛之东南西向设告官司徒执事者御史奉礼赞者协律郎太乐令望燎位东方诸州刺史县令介公酅公文武九品以上官西方北方蕃客等位并如上幸圜丘仪【其褒圣侯等亦如之】设告官以下门外位于东西壝门之外道南皆如设次式郊社令帅府史一人及斋郎以罇坫罍洗篚羃入设于位并如常仪执罇罍篚羃者各位于罇罍篚羃之后告日未明十五刻太官令帅宰人烹牲于厨未明四刻太史令郊社令各服其服升设昊天上帝神座于坛上北方南向席以藁秸设高祖神尧皇帝神座于东方西向席以莞设神位各于座首未明三刻诸告官以下各服其服郊社令良酝令各帅其属入实罇罍及玉太祝以玉帛置于篚太官令帅进馔者实诸笾豆簠簋等皆设于馔幔内未明二刻奉礼帅赞者先入就位赞引引御史太祝以下入行扫除如常仪讫各就位皇帝服衮冕乘辂行宫奏请进内外器服如常仪驾将至谒者赞引各引告官通事舍人引从告羣官东方刺史县令诸方客使俱就门外位驾至大次门外回辂南向初皇帝既升奠玊币太官令帅进馔者诸太祝迎引于坛上各设于神座前设讫谒者引司徒以下降自东陛复位诸太祝各还罇所太常卿引皇帝诣罍洗乐止讫兴皇帝再拜初读祝文讫乐作太祝进奠板于神座还罇所皇帝拜讫乐止太常卿引皇帝进天帝神座前北向立乐作太祝各以爵酌福酒谒者引司徒降复位太祝各进彻豆还罇所奉礼曰赐胙
　　銮驾还行宫
　　皇帝既还大次侍中版奏请解严皇帝改服通天冠绛纱袍乘辂奏请还宫如常仪
　　望秩于山川
　　柴之明日望秩祀于岳镇海渎山川林泽丘陵坟衍原隰将祭所司先为坛于祭所其神皆以尊卑为叙重行南向前三日守官设祭官以下次于东壝之外道南北向以西为上设陈馔幔于内壝东门之外道北南向前二日太乐令设宫悬之乐于坛南设登歌于坛上皆如常仪右校扫除坛内外又为瘗埳于坛北之壬地外壝之内方深取足容物前一日诸祭官清斋于祭所诸卫令其属晡后一刻各以其方器服守卫壝门与太乐工人俱清斋一宿奉礼设祭官位于内壝东门之内道北执事位于道南俱西向北上设御史位于坛下一位于东南西向一位于西南东向令史各陪其后设奉礼位于乐悬东北赞者二人在南差退俱西向协律郎位于坛上在西陛之西东向设太乐令位于北悬之间设望瘗位于瘗塪之东西向设祭官以下门外位于外壝东门之外道南每等异位北向西上设酒罇之位岳镇海渎各山罍二山川林泽俱蜃罇二丘陵坟衍原隰俱散罇二各于坛上南陛之东北向西上【其岳灵上加山罍二罍置于山罇东北向皆加白羃】设玉篚于罇坫之所设洗于坛南陛东南如常执罇罍篚羃各位于罇罍篚羃之后郊社令帅斋郎以罇坫罍洗篚羃入设于位祭日未明十五刻太官令帅宰人以銮刀割牲斋郎以豆取牲血置于馔所遂烹牲未明二刻太史令郊社令各服其服入设神座各于坛上北方南向席皆以莞设神位各于座首未明一刻祭官以下各服其服郊社令良酝令入实罇罍及玉太祝以币置于篚太官令帅进馔者实诸笾豆簋簠等奉礼帅赞者先入就位赞引引御史太祝与执罇罍篚羃者入自东门当坛南重行北向西上立定奉礼曰再拜赞者承传御史以下皆再拜讫执罇罍篚羃者各就位赞引引御史诣坛东陛升行扫除于上令史祝史行扫除于下讫引就位质明谒者引献官赞引引执事者俱就东门外位太乐令帅工人次入就位谒者赞引各引献官以下入就位立定奉礼曰再拜在位者皆再拜谒者进献官之左白有司谨具请行事退复位协律郎跪俛伏举麾鼓祝奏顺和之乐以防宾之均【自后坛下之乐皆奏姑洗】乐三成偃麾戛敔乐止奉礼曰再拜献官以下皆再拜太祝取玉于篚立于罇所谒者引献官诣岳坛升自南陛北向太祝以玉币东向授献官受登歌作肃和之乐以函钟之均谒者引献官进北面跪奠于岳神之座俯伏兴谒者引退北面再拜讫登歌止谒者引献官降自南陛还本位初献官升奠玉币太官令帅进馔者奉馔陈于东门外登歌止太官令引馔入俎初入门雍和之乐作馔至陛乐止馔升南陛太祝迎引于坛上设于神座前设讫太官令以下降自东陛以出太祝还罇所其镇海以下之馔皆祝史迎于坛上设于神座前相次而毕讫谒者引献官诣罍洗盥手洗爵讫谒者引升自南陛诣酒罇所执罇者举羃献官酌醍齐讫乐作谒者引诣岳神座北向跪奠爵兴谒者引献官少退北向立乐止初献官进奠爵祝史各以爵奠镇海以下还罇所太祝持版于神座之右东面跪读祝文讫兴献官再拜初读祝文讫乐作太祝进奠版于神座还罇所献官拜讫乐止太祝酌罍福酒进献官之右西面立献官再拜受爵跪祭酒啐酒奠爵兴太祝帅斋郎进俎太祝减神前三牲胙肉加于俎西向授献官受以授斋郎献官跪取爵遂饮卒爵太祝受爵复于坫献官兴再拜谒者引献官降复位诸祝各彻豆如常讫还罇所奉礼曰赐胙赞者唱再拜在位者皆再拜【献官不拜】顺和之乐作奉礼又曰再拜献官以下皆再拜乐一成止谒者进献官之左白请就望瘗位西向立于众官将拜诸太祝外执篚进神座前跪取玉币斋郎以俎载毛血等各由其陛降坛诣瘗塪以物置于塪讫奉礼白瘗塪东西各四人寘土半塪谒者进献官之左白礼毕遂引出赞引引执事者以次出又赞引引御史太祝以下俱复执事位奉礼曰再拜御史以下皆再拜讫出赞引引工人以次出其祝版燔于斋所
　　肆觐东后
　　望秩之明日肆觐东后于告至之前刺史县令皆先奉见如常将作先于行宫之南为壝宫方三百步面一门为坛于壝内三分壝二在南壝方九丈六尺高四尺四出陛前二日太乐令设宫悬之乐于坛南如殿庭之仪前一日尚舍铺御座于坛上近北南向又设解劒席于南陛之西南守宫于门外量设百官次文东武西以北为上东方刺史县令次于文官之南蕃客次于武官之南所司陈路于坛南如常典仪设羣官板位文官一品以下九品以上位于坛东南每等异位重行西面以北为上武官一品以下九品以上位于坛西南当文官每等异位重行东面以北为上东方刺史县令于坛南三分庭一在南每等异位重行北面以西为上若有蕃客则位于刺史之西每国异位重行北面以东为上设典仪位于南陛之东赞者二人在南差退俱西南北上奉礼设门外位文官一品以下九品以上位于门东每等异位重行西面武官一品以下九品以上位于门西每等异位重行东面俱以北为上设陈方刺史县令位于文官之南每等异位重行西面以北为上蕃客位于武官之南每国异位重行东面以北为上其日未明三刻诸位各以其方器服量设牙旗于壝外四面未明一刻诸位各勒所部列黄麾大仗屯门及钑防陈于壝内如殿庭之仪羣官及刺史以下集各就次服其朝服蕃客集次各服其服侍中版奏请中严近使陈于行宫门外诸侍卫之官各服其器服符宝郎奉宝俱诣行宫门外奉迎典仪帅赞者先入就位吏部兵部主客户部及羣官客使俱出次通事舍人各引就门外位刺史县令俱执贽通事舍人引就门外位【贽各以其土所有锦绮缯布葛布之属具五　两为一束而执之仍饰以黄幅】其余当土常贡之物并盛以篚其属执之列于县令位后通事舍人引文一品以下九品以上先入就位侍中版奏外办皇帝将出仗仪太乐令令撞黄钟之钟左右五钟皆应协律郎举麾工鼓柷奏太和之乐皇帝服衮冕乘舆以出曲直华盖警跸侍卫如常仪皇帝入自北壝门由北陛陞坛即御座乐止乗舆退其羽仪华盖仍侍于御侧通事舍人引东方刺史以下入就位鸿胪引蕃客次入就位初刺史入壝门悬下举麾舒和之乐作至位立定乐止典仪曰再拜赞者承传执贽者俱跪奠贽兴在位者皆再拜讫跪取贽兴【凡拜奠贽皆如之】侍中前承制降诣刺史东北西面立称有制蕃客则客人承防宣勅刺史以下皆再拜宣制讫又再拜户部引诸州贡物两行各入于刺史位前东西陈之为前列金次之丹漆丝纩四海九州美物重行量陈于后讫执物者各退立于东西厢文武前侧立通事舍人引刺史为首者一人执贽诣解劒席解劒脱舄执贽兴舍人接引升坛诣御座前北面跪奏称具官臣某姓名等敢献壤奠遂奠贽俯伏兴又舍人跪奉以东授所司舍人引刺史降诣解劒席跪佩劒纳舄兴通事舍人引复北面位初为首者奠贽通事舍人引在庭者以次奠贽于位前讫各俯伏兴引退复位讫刺史以下俱再拜户部尚书进诣阶门北面跪奏称户部尚书臣某言诸州贡物请付所司俯伏兴侍中前承诏退称制曰可尚书退复位所司受贽其执贡物各进执物所司引退俱出东门初刺史将朝中书侍郎以诸州镇表方别为一案候于西门外给事中以祥瑞案候于东门外俱令史綘公服对举案侍郎给事中俱就侍臣班初刺史将入门中书侍郎降引表案入诣西陛下东面立给事中降引祥瑞案诣东阶下西面立刺史将升奠中书令黄门侍郎俱降立于阶下刺史执贽升陛中书令黄门侍郎各执所奏之文以次升初户部尚书令退复位讫中书令前跪奏诸方表记黄门侍郎又进跪奏祥瑞各还侍位侍郎与给事中引案退司仪曰再拜赞者承传文武羣官刺史以下及诸国客俱再拜讫通事舍人以次引北面位者出就门外位侍中前奏称侍中臣某言礼毕俯伏兴还侍位皇帝兴太乐令令撞防賔之钟左右钟皆应太和之乐作皇帝乘舆降自北陛警跸侍卫如来仪入行宫乐止通事舍人引东西面位者以次出设防如元会之仪
</div>
    <div class="pagination">
<a href="山东通志_page23.html">上一页</a><span>...</span><a href="山东通志_page19.html">19</a><a href="山东通志_page20.html">20</a><a href="山东通志_page21.html">21</a><a href="山东通志_page22.html">22</a><a href="山东通志_page23.html">23</a><span class="current-page">24</span><a href="山东通志_page25.html">25</a><a href="山东通志_page26.html">26</a><a href="山东通志_page27.html">27</a><a href="山东通志_page28.html">28</a><a href="山东通志_page29.html">29</a><span>...</span><a href="山东通志_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
