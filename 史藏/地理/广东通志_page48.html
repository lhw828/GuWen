<!DOCTYPE html>
<html>
<head>
    <meta charset="UTF-8">
    <title>广东通志 - 第 48 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 48 页/共 352 页</h1>
    <div class="content">　　光昭公正中南向
　　裕昌公东一室南向
　　成忠公西一室南向
　　春秋二祭祭品
　　帛各一【白色】　　豕各一　　羊各一
　　笾豆各八
　　仪注
　　行二跪六叩头礼承祭官诣　光昭公　裕昌公　成忠公各炉前奉香余同前殿
　　谕祭
　　南海神
　　朝使恭赍
　　御祭文香帛至文武各官衣朝衣出郭跪迎登岸南海
　　番禺二县官恭捧
　　御祭文香帛安置
　　龙亭内三品以上官跪请
　　圣安
　　龙亭先至公所中堂各官由各门进行三跪九叩头礼择定祭期预日番禺县至公所迎请行一跪三叩头礼备鼓乐仪仗引
　　龙亭至河边各官衣朝衣跪送各囘船至波罗庙番禺县行一跪三叩头礼恭请登岸陪祭各官具吉服鼓乐仪仗迎至庙内行一跪三叩头礼至期黎明各官齐集行礼仪注同嵗祭惟读祝官恭立宣读
　　世祖章皇帝谕祭文
　　维
　　顺治八年嵗次辛卯四月丁未朔越七日癸丑
　　皇帝遣翰林院提督四彞译馆太常寺少卿孙珪致祭于南海之神曰惟　神周环沧碧控纳沅湘徳配离明泽敷厚载朕膺
　　天命奄有多方谨遣耑官代陈殷荐伏惟
　　鉴飨
　　圣祖仁皇帝谕祭文
　　维
　　康熙六年歳次丁未八月癸酉朔越十七日己丑
　　皇帝遣都察院右副都御史董笃行致祭于
　　南海之神曰惟　神周环沧碧控纳百川徳配离明泽敷厚载朕躬亲政务祗荷　神庥特遣専官用申殷荐惟　神鉴焉
　　维
　　康熙二十一年嵗次壬戌五月戊申朔越二十日丁卯
　　皇帝遣经筵讲官礼部左侍郎兼翰林院学士加一级杨
　　正中致祭于
　　南海之神曰惟　神环周南极涵润炎荒万里恬波诞昭清晏朕祗承　神祐疆宇荡平特遣专官用申殷荐惟　神鉴焉
　　维
　　康熈二十四年嵗次乙丑二月辛卯朔越十日庚子
　　皇帝遣詹事府少詹事兼翰林院侍讲学士王士正致祭
　　于
　　南海之神曰惟　神渟丹泽洒澹炎洲骇波不扬遐荒效顺朕兹省方时迈稽古常经特遣専官祗修祀事　神其鉴焉
　　维
　　康熙二十七年嵗次戊辰十二月乙丑朔越十七日丙辰
　　皇帝遣广东等处承宣布政使司布政使张建绩致祭于南海之神曰惟　神安澜岭外作润炎方泽沛羣生永昭清晏朕缵承
　　祖宗丕基防供明祀兹以
　　皇祖妣孝荘仁宣诚宪恭懿翊天啓圣文皇后神主升祔太庙礼成特遣専官秩祭惟　神鉴焉
　　维
　　康熙三十五年嵗次丙子正月戊午朔越二十七日甲申
　　皇帝遣詹事府少詹事兼翰林院侍讲学士李録予致祭
　　于
　　南海之神曰惟　神泽溥天池徳濡离位薫风效顺炎徼安流朕勤恤民依永期殷阜迩年以来郡县水旱间告年谷歉登蚤夜孜孜深切轸念用是专官秩祀为民祈福冀雨旸之时若庶稼穑之屡丰惟　神鉴焉
　　维
　　康熙三十六年嵗次丁丑八月戊申朔越三日庚戌
　　皇帝遣都察院右副都御史熊一潇致祭于
　　南海之神曰惟　神离宫布徳南极澄波溥泽无方施莫测朕以剿除狡冦三履遐荒期扫边尘乂安中外今者只承　神祐塞北永清用告成功专官祗祀惟　神鉴焉
　　维
　　康熙四十二年嵗次癸未四月丙子朔越十日乙酉
　　皇帝遣户部右侍郎加七级范承烈致祭于
　　南海之神曰惟　神泽沛天地利敷炎徼百川茹纳万国朝宗朕祗承休命统驭寰区夙夜勤劳殚思上理厯兹四十余载今者适届五旬海宇升平民生乐业见舆情之爱戴沛下土之恩膏特遣专官防申秩祀尚凴灵贶益锡繁禧佑我国家共登仁夀　神其鉴焉
　　维
　　康熙五十二年嵗次癸巳七月庚申朔日丙午
　　皇帝遣都统马云霄致祭于
　　南海之神曰惟　神徳协离明功髙长养永资广利流润炎荒朕缵受鸿图抚临区宇殚思上理夙夜勤求惟日孜孜不遑暇逸兹御极五十余年适当六旬初届所幸四方寕谧百姓乂和稼穑嵗登风雨时若惟庶徴之协应爰羣祀之防修特差官式循旧典冀益赞雍熙之运尚永昭仁夀之休俯鉴精忱用垂歆格
　　维
　　康熙五十八年嵗次己亥孟夏月癸卯朔越辛酉日
　　皇帝遣翰林院侍讲学士加一级李绂致祭于
　　南海之神曰惟　神长养功离明徳懋润流岭峤利溥炎方朕缵承
　　祖宗丕基防恭明祀兹以
　　皇妣孝惠仁宪端懿纯徳顺天翼承章皇后神主升祔太庙礼成特遣専官用申秩祭惟　神鉴焉
　　今上皇帝谕祭文
　　维
　　雍正元年嵗次癸卯三月庚辰朔越二十一日庚子
　　皇帝遣翰林院侍讲学士凃天相致祭于
　　南海之神曰惟　神徳协离明功髙长养永资广利流润炎荒朕缵受丕基新承景命窃念
　　皇考膺图以来百灵效顺四海从风坐享升平六十余载兹当嗣位之始宜隆享祀之仪特遣专官防申昭告惟冀时和嵗稔物阜民安淳风遍洽乎寰区厚徳长敷于率土尚其歆格鉴此精诚
　　维
　　雍正三年嵗次乙巳五月戊戌朔越十二日己酉
　　皇帝遣廵抚广东等处地方提督军务兼理粮饷都察院
　　右副都御史加六级年希尧致祭于
　　南海之神曰惟　神流滋炎域容纳百川功长养庶类蕃昌朕抚驭寰区考稽典礼将祈福以庇民宜加封而致祭爰命所司崇
　　神封号曰南海昭明龙王之神所冀波澜永息蒸黎获利济之安风雨以时稼穑享屡丰之庆　神其昭鉴来享苾芬
　　本地官员祭
　　南海神庙
　　每嵗春秋仲月壬日致祭先期陪祭官赴庙省牲祭品
　　帛一【白色】牛一　　豕一　　羊一
　　登一　　铏一　　笾十　　豆十
　　簠二　　簋二　　酒爵三
　　仪注
　　祭日主祭官衣蟒衣礼生禀请行礼至盥洗所赞盥洗盥洗毕引至殿内行礼处立通赞唱执事者各司其事陪祭官各就位主祭官就位瘗毛血迎神行二跪六叩头礼兴行初献礼引唱诣酒罇所司罇者举幕酌酒诣
　　神位前跪进帛进爵叩头兴诣读祝位跪众官皆跪读祝毕叩头俱兴复位通赞唱行亚献礼如初献仪行三献礼如亚献仪通赞唱饮福受胙引唱诣饮福受胙位跪饮福酒受福胙叩头兴谢胙一跪三叩头兴复位通赞唱彻馔送神行二跪六叩头礼兴司祝者捧祝司帛者捧帛各诣沉帛所引唱诣望沉帛位引承祭官至河边揖复位礼毕
　　雍正五年赴　京迎请
　　龙神建祠致祭如祭南海神庙仪
　　祭
　　社稷坛
　　每嵗春秋仲月上戊日出主于坛而祭之
　　祭品
　　帛一【黒色】豕一　　羊一　　铏一
　　笾四　　豆四　　簠二　　簋二
　　仪注同先农坛
　　祭
　　风云雷雨
　　山川
</div>
    <div class="pagination">
<a href="广东通志_page47.html">上一页</a><span>...</span><a href="广东通志_page43.html">43</a><a href="广东通志_page44.html">44</a><a href="广东通志_page45.html">45</a><a href="广东通志_page46.html">46</a><a href="广东通志_page47.html">47</a><span class="current-page">48</span><a href="广东通志_page49.html">49</a><a href="广东通志_page50.html">50</a><a href="广东通志_page51.html">51</a><a href="广东通志_page52.html">52</a><a href="广东通志_page53.html">53</a><span>...</span><a href="广东通志_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
