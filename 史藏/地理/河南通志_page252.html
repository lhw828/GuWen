<!DOCTYPE html>
<html>
<head>
    <meta charset="UTF-8">
    <title>河南通志 - 第 252 页/共 276 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>河南通志 - 第 252 页/共 276 页</h1>
    <div class="content">　　崔福妻陈氏太康人夫卒守节成化初旌表段整妻魏氏媳胡氏俱仪封人魏年二十三夫殁誓不再适子安早殁胡氏亦守节如姑成化初诏并旌之
　　李嵩妻于氏仪封人夫卒守节成化初旌表彭仪妻呉氏封丘人初夫卒欲殉以姑老子防不果未几姑与子俱殁母欲嫁之呉泣曰妇人失节事人异日何面目见夫于地下乃沐浴更衣潜诣夫墓自缢于棠树下乡人为置棺起仪竁而塟焉是年棠树冬花霜雪不陨成化初事闻诏旌其门赵泰妻郑氏太康人夫卒守节成化中旌表晋嵩妻张氏太康人夫卒张痛哭不言乃私命匠造棺必大迨夫殓毕遂自缢同棺而塟成化中诏旌异之
　　黄士谦妻杨氏祥符人年二十士谦病革杨以死许之及士谦卒果自缢
　　郭宁妻孙氏名淑贞阳武人夫卒守节成化中旌表
　　郭浩妻王氏太康人夫卒守节成化中旌表燕从义妻刘氏祥符人夫卒守节事闻旌表夏永昌妻髙氏祥符人婚三月而永昌卒髙欲从死家人防之严氏于柩前焚香窃祝曰夫其俟我母知泣而止之髙曰嗟母谓百年永耶竟自缢死成化末事闻诏旌曰贞烈
　　师璵妻毛氏太康人夫卒守节成化末旌表于氏祥符人周懿王姬媵成化末王薨即自缢死钟秩妻尚氏洧川人夫卒守节治末旌表耿慇妻刘氏祥符人夫卒守节治末旌表程键妻刘氏太康人夫卒守节治末旌表黄智妻蒋氏仪封人年二十夫卒号哭三日不食乃自缢忽迅雷震其戸姑觉而救之乃免孀居三十余年治末旌表
　　刘哲妻马氏杞县人夫卒守节治末旌表冯迪妻孟氏太康人夫卒守节诏旌其门
　　魏相妻刘氏祥符人相殁刘即欲殉祖姑王乃与同寝妇饮泣达旦绐其祖姑曰我渴甚祖姑徃取水遂自缢死时年二十一
　　孙林妻王氏祥符人林殁王匍匐哭不絶声遂潜缢于园树死
　　田孝子妻张氏祥符人孝子名锐尝刲股疗母病母死庐墓三年锐死张哭曰我与夫结褵二十年矣我夫能为孝子我独不能节妇耶遂缢死赵汝登妻侯氏媳冯氏俱仪封人汝登殁侯自经以殉后子匊死冯亦自经事闻旌其门
　　袁儒妻顾氏胡杲妻马氏俱杞县人夫卒守节正徳六年诏并旌之
　　朱能妻张氏封邱人正徳七年贼至欲汚之张不从贼怒以火炙之裂其支体弃于道三日面如生事闻旌表
　　王玹妻汪氏封丘人正徳七年贼至被执驱之同行汪不从贼怒醢之
　　王孜妻李氏封丘人正徳七年遇贼死节
　　李甫二女尉氏人长年十八次年十四正徳七年闻流贼将至恐为所汚长女置白练带于袖中次女见而问之曰此为不失身计也次女悟遂亦裂帛袖之且相戒曰慎勿使二亲知也未几贼果攻尉氏父甫守城母往馈饷市讹传城陷二女遂俱缢死事闻诏旌其门
　　朱宗妻尹氏尉氏人正徳七年贼至死节事闻旌表
　　李杰女名那儿尉氏人年十六正徳七年流贼逼县与伯兄从舅氏陈鳯避匿邑西林莾中为逻者所获挈之马上令鳯前引那儿不从自投于地而死
　　郑氏女杞县人郑僮女十嵗许字王念祖念祖物故女力请归王氏至夫柩前即气絶邑令李梯亲视详题建坊旌表
　　岳葵妻陈氏陈留人夫卒自缢
　　时植妻贾氏通许人植为梁山主簿正徳中贼陷城被执不屈死贾闻之曰吾夫死忠吾不能死义乎遂自缢女名三才亦赴火死事闻诏旌其门时中妻苖氏通许人夫卒守节正徳中旌表毛宁妻孟氏阳武人夫卒守节正徳中旌表史贞女杞县人防许字同邑孔宏业未出阁而孔夭欲以身殉其母不许女七日不食其母持茗强逼饮之适有双蛾堕其杯中死女指示曰物意尚孚我心母独不谅人耶母知不可夺翌日乃制素衣缟裳送之孔氏时乡之老稚从观者如堵女告之曰适二姓者勿入我室于是慙而去者十之二三及暮女乃辞舅姑从容整衣自经死有白气缕缕腾屋上达旦始消正徳间县令刘廷簠为营塟事复疏于朝诏有司建坊旌之赐扁曰贞女史氏之门
　　江朝賔妻邢氏阳武人夫卒自缢正徳中有司上其事于朝
　　李润妻马氏陈留人夫卒自缢
　　孙质妻王氏媳楚氏俱杞县人质卒王苦节抚孤后子廷器卒楚亦守节事闻诏并旌之
　　刘润妻马氏杞县人夫卒自缢事闻旌表
　　王周妻康氏杞县人夫卒自缢事闻旌表
　　张汉妻陈氏太康人夫卒自缢事闻旌表
　　刘忠妻米氏媳王氏孙媳董氏俱阳武人忠卒米抚育遗孤琏娶王氏琏亦早死王与姑米又同育其孤裕裕长娶董氏未几裕又卒三氏各以节自励事闻诏并旌之
　　王笠妻髙氏媳葛氏俱太康人笠卒髙守节及子灼娶葛氏又早卒葛亦不再适嘉靖元年诏旌双节
　　毛澄妻马氏阳武人夫卒守节嘉靖元年旌表栁金妻张氏祥符人居通许年三十而金卒自誓终身守节同邑有谷姓者谋娶之金兄玉利其产许之称张母病召归至中途乃觉即裂其衣欲死环而衞者甚严张既至谷欲犯之张唾其面曰吾家虽微岂从汝为狗彘之行哉谷慙鞭之数百竟不从至旦而死有司嘉其志节署其门曰贞烈曹诏妻刘氏鄢陵人诏赴太学途遇贼被害刘携防子扶榇归塟截髪毁容不出户阈养姑以寿终守节凡五十余年嘉靖八年旌表
　　邵南妻边氏杞县人夫卒自缢事闻旌表
　　杨能妻吕氏祥符人夫卒守节嘉靖十七年旌表陆濙妻张氏祥符人年二十有四濙死无子以侄继夫之后守节四十五年嘉靖二十四年旌表张明徳妻田氏祥符人夫殁姑年六十六三子俱防纺织奉姑抚孤成立守节四十余年子祦登甲辰进士以子贵封太安人事闻旌表
　　张鹤妻刘氏祥符人夫殁抚孤守节嘉靖二十四年旌表
　　王茂才妻周氏祥符人夫卒自缢嘉靖二十五年旌表
　　黄恩妻郑氏祥符人夫卒守节嘉靖二十五年旌表
　　赵明妻刘氏中牟人年二十余夫殁守节五十年年七十有五嘉靖二十九年旌表
　　廪生李文之妻韩氏陈留人夫卒五日不食缢死柩前事闻旌表
　　冯之汉妻李氏杞县人夫卒沐浴更衣七日不食姑舅及父母苦劝氏曰吾志已决终不食而死李杰妻张氏祥符人年十八归杰逾年而杰病笃临终诀曰我死汝必更适善事后人氏泣曰脱有不讳吾其相从于地下耳杰卒氏自缢遂同棺塟之王亷妾岳氏太康人亷卒岳年十八守节至八十余嵗有司旌表
　　轩载妻陈氏鄢陵人载殁抚孤茹苦御史旌表费茂元妻贾氏阳武人夫殁抚子子又逝乃抚其孙婢韩氏亦不嫁侍老舆论并贤之
　　吉安妻谷氏兰阳人生二女妾张氏生子福夫卒二女私向母分家赀谷不许乗女昼出尽以重赀付子后福亦亡同张寡居四十余年寿八十终李之和妻杨氏兰阳人和业操舟被溺氏之河干长号投河而死
　　杜机妻耿氏仪封人机病殁潜缢夫柩侧
　　马之妻王氏妾薛氏仪封人病殁王薛抚遗孤纺织以佐读守节终身
　　牛可麟妻丁氏妾宋氏祥符人麟殁二氏俱不食死
　　于平妻朱氏祥符人平殁子敬亦卒氏同媳孙氏守节四十余年
　　朱逸妻范氏祥符人夫殁氏以头叩棺即时死赵永泰妻顾氏杞县人永泰殁氏以刀割耳自誓时号为一耳节妇
　　巡按徐元妾王氏杞县人知书法元出按辽阳嫡左氏病卧不起氏事之惟谨舅病氏焚香吁天割左股以进虞城杨都谏为之传
　　何倬妾孙氏方氏杞县人倬殁于京二氏誓死靡他无子女纺织糊口守节终身
　　湛宸妻范氏杞县人湛殁氏不食死
　　白氏女杞县人许字侯兆智未娶而兆智夭氏闻之七日不食而死父母请迎其防合塟焉
　　刘应和妾岳氏杞县人应和同妻徐氏早殁遗四子岳时年二十生一子抚训诸子七十余卒刘光遇妻王氏杞县人遇早卒氏自经以殉御史题奏建坊春秋崇祀
　　呉金刚妻吕氏鄢陵人夫妻年六十余流防掠鄢入其舍拷金刚惨甚吕愿以身代贼遂杀吕仍不释刚已而贼中有识刚者曰此善人也杀其妻何忍更杀其夫遂释之
　　刘槚妻李氏阳武人槚卒氏年十八谓姑曰为覔一榇可容两人者众骇环守之一夕稍懈遂缢死柩前启夫棺而合殓焉知县牛宗顔上其事赐旌其闾
　　刘中和妻李氏兰阳人和卒氏守节八十卒马之骅妻宋氏杞县人骅卒氏守节终身
　　马髙攀妻李氏杞县人夫卒守节年七十三卒旌其门
　　宋守强妻鹿氏祥符人姑病割股以进遂痊人以为孝感所致有司旌之
　　刘清源妻单氏杞县人中允理顺母也清源卒理顺甫弥月家贫氏纺织自给理顺及第氏已殁九载追赠安人
　　中允刘理顺妻万氏妾李氏杞县人夫及第终身布素纺织不辍崇祯甲申三月十九日夫殉难二氏先自缢死
　　朱光普妻郑氏祥符人从父官京师值甲申变抱女投御河死叔母朱氏郑逵妻抱防子亦投河死人传郑氏双节
　　阮泰妻朱氏祥符人泰山西广灵县令殉甲申宼难氏同死
　　杜堦妻马氏杞县人马之騋女崇祯十五年闯贼进城骂贼死
　　呉道泰妻路氏马翼如妻刘氏沈冬妻桑氏沈纪妻髙氏俱陈留人皆以青年守节抚孤成立巡抚丘兆麟题请旌表
　　张氏女陈留人许字郑瑁未娶而瑁天氏闻讣誓殉父母谕以女无守节之理氏曰此圣人之所许而不以概中人也夫一盟之心终身不易而不着为令者原听人之自行其志耳岂敢以中人自待而辱父母胎敎乎赴防恸哭中夜自经死诏建贞女坊以旌之
　　时雍妻游氏通许人年二十二夫殁遗孤旋殒有议改适者氏毁形自誓躬纺绩歴艰苦有司上其事中丞月给粟帛至九十余嵗而终
　　王召妻张氏通许人夫殁事舅姑孝姑病祝天割股以疗病遂愈后遇防至沉井死
　　刘竹继妻赵氏竹锦州人司训通许陞任凉州氏与前妻子泽逺留焉遇防子被榜掠氏以身翼大骂贼怒攒刺洞脇死
　　罗万一妻李氏通许人闯贼刼之马上氏痛骂强掖之行至濠畔乗间投水死
　　景洪然妻于氏通许人侍姑疾割股进之得瘳谢朝遴妻陈氏通许人年十六夫殁矢志守节及归宁父母强为择配侦知之服毒而死
　　刘印兴妻杨氏通许人夫早夭遗腹子又殇氏守节不渝父欲夺其志氏趋夫墓自缢死
　　刘学瑞妻康氏通许人姑病笃氏割股作寻愈侯嘉谟妻郎氏尉氏人崇祯末防陷城氏召其女及媳张氏孙女外孙女刘氏以义训之视诸人缢毕从容就缳一门五烈视死如归
　　赵千里妻卢氏尉氏人被贼掠不从先剖其腹胎堕地犹骂不絶口乃断其喉
　　刘格妻马氏尉氏人夫殁抚防孤守节六十余年事闻旌表
　　任一清妻宋氏尉氏人年二十二夫殁事姑至孝抚子成立题旌
　　张洪祚妻谷氏杨自得妻傅氏俱尉氏人皆刲股疗姑疾
　　白贲妻王氏尉氏人城陷从容拜祖庙自缢范为铨妻赵氏洧川人事姑孝防陷城负姑以窜遇贼刼焚其姑氏厉骂跃入火中同死后家人收遗骸犹见氏尸抱姑尸焉
　　贾良士女洧川人许字宫岩然未嫁而宫夭女同母赴吊即留夫家服阕投缳死建坊旌表
　　贾良臣妻张氏洧川人年二十五夫殁事姑抚孤苦节四十五年事闻旌表
　　张玑继妻吕氏洧川人夫殁矢志守节抚防子希尹成立寿百有三嵗有司上其事旌庐表墓王恪妻李氏洧川人年十五于归未期而恪殁有富室慕而厚聘父欲强之氏以簪刺喉死
　　赵体健妻郝氏阳武人年十九夫殁养姑抚孤题允旌表
　　喻祥妻胡氏仪封人年十九夫殁矢节抚孤妯娌以微言探氏断一指示信孀居五十载诏旌其门陈玉妻吉氏髙登选妻左氏魏让妻樊氏刘尚孔妻李氏侯之翰母王氏张廷弼妻孔氏俱仪封人皆割股救姑病愈
　　呉继周妻孟氏仪封人夫被防难氏收殓毕即自缢
　　鸿胪寺鸣赞郝腾妻髙氏扶沟人崇祯十四年流防破扶沟氏年二十七随夫缒城避难夫妇中途相失突遇贼至呼氏上马氏怒詈贼以鎗刺死于
　　国朝雍正十年　旌表
　　庠生路康途妻温氏扶沟人崇祯十四年防入扶沟氏登楼避难防突至逼胁氏不屈贼以刀刺坠楼死于
　　国朝雍正十一年　旌表
　　皇清举人张穉升妻王氏祥符人升扶病入戊子秋闱及发榜捷音至逾时气絶氏时随升父任陜闻讣遂投井内死水香三日陜西抚按防　题旌表呉鹤鸣妻李氏陈留人夫殁抚防子三人皆成令器苦节终身
　　刘河妻李氏杞县人夫殁氏年二十四守节终身李桂妻苏氏通许人适桂方四载夫殁氏守节终身
　　许国朝妻郭氏祥符人年二十夫殁抚孤成立苦节四十余年
　　王绪昭妻史氏祥符人夫殁抚子成立守节终身陆士竒妻李氏太康人未嫁闻夫溺死自缢赵真继妻戴氏仪封人年十六归真继半载夫殁氏数投缳皆以救不得死及小祥自经死
　　底二丑妻张氏仪封人隣有恶少乗酒求奸氏拒不得脱乃龁其胸深寸许恶少去氏愤欲死其夫及姑劝慰竟自缢
　　张缵曾妻朱氏杞县人夫卒氏视含殓毕潜着嫁时衣从容缢柩前
　　马顗妻林氏杞县人年二十夫殁生遗腹子抚养成立翁因哭子防明氏孝养惟谨守节终身庠生徐廷召妻杜氏杞县人夫殁氏年二十五养亲教子守节终身
　　庠生宋璜妻陈氏祥符人于归二载夫殁氏年二十一守节不二抚子云章成立入庠康熈四十八年　旌表
　　庠生梁际明妻尹氏兰阳人际明殁氏年二十五苦节终身
　　举人徐永嗣妻阎氏杞县人永嗣殁氏年二十六长子准领乡荐次子阜游庠守节终身
　　刘文星妻周氏尉氏人周可正女文星病卒氏年二十舅姑老矣两子并防茹荼纺织以供朝夕篝灯课子无间寒暑长子维精与两孙俱为博士弟子员崇祯十四年流防破尉城氏已就缢因救复苏年七十顺治十四年　旌表
　　王宇静妻马氏尉氏人生员马中骥女年十六归宇静越六年宇静卒无子姑欲遣嫁之不从时时涕泣姑厌恶之乃跪辞归母家母病痿卧牀第氏辛勤侍奉者六年值明末兵乱依胞兄马羲避深山纺织饥寒濒死志操愈厉顺治十五年　旌表张学程妻李氏陈留人年二十四夫殁氏勤纺织奉养孀姑及姑病割股疗之后姑卒防塟成礼中更防变能竭力保全三子皆克成立守节终身康熈十年　旌表
　　李选妻傅氏兰阳人夫殁氏年二十四絶食哀号死而复苏者再家人劝勉始毁容断髪抚养遗孤篝灯教子子克成立康熈十年　旌表
　　马之骦继妻潘氏杞县人氏年二十八夫殁抚防子并前妻子如己出守节终身康熈十二年　旌表
　　王氏女祥符人许字于天祥未嫁天祥殁氏徃哭留事舅姑闻天祥防育阳武县王姓生一子育于外戚思抚之为宗祧计王坚不与遂失望适天祥大祥哭祭不食乗姑倦寝夜起自缢死于康熈十三年　旌表
　　王鳯采妻邵氏祥符人年二十二夫殁抚孤苦节四十余年康熈十五年　旌表
　　刘埙妻马氏杞县人夫殁自缢于康熈十七年旌表
</div>
    <div class="pagination">
<a href="河南通志_page251.html">上一页</a><span>...</span><a href="河南通志_page247.html">247</a><a href="河南通志_page248.html">248</a><a href="河南通志_page249.html">249</a><a href="河南通志_page250.html">250</a><a href="河南通志_page251.html">251</a><span class="current-page">252</span><a href="河南通志_page253.html">253</a><a href="河南通志_page254.html">254</a><a href="河南通志_page255.html">255</a><a href="河南通志_page256.html">256</a><a href="河南通志_page257.html">257</a><span>...</span><a href="河南通志_page253.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
