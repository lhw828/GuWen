<!DOCTYPE html>
<html>
<head>
    <meta charset="UTF-8">
    <title>浙江通志 - 第 580 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 580 页/共 787 页</h1>
    <div class="content">　　董廷虎妻王氏【旧长兴县志生子三岁廷虎卒氏年二十四俯仰无依恶少朱电慕其姿强赘焉氏割一耳血淋漓从门隙投之电惊遁伶仃四十余载万歴年旌】
　　韦佑妻李氏【旧长兴县志年十七归佑逾年佑卒遗腹举一子舅姑讽之他适氏抱子号泣自矢益坚卒年五十八】
　　李蕙妻费氏【丁元荐李节妇传蕙死氏年二十五遗妊举一子名之曰伦值岁不登鬻奁具以供堂上甘毳姑病疽日夕侍汤药祷于神愿以身代防果愈伦婚姚氏举六子诗书之业三世而卒光火焉】
　　李鹍妻钱氏【旧长兴县志年十六归鹍阅十载鹍卒子大中二岁大正甫五月宗姓将不利于二子氏外御其侮教之成立丁元荐为传】
　　李贞女【旧长兴县志李良谟女许字宋林未婚林疾笃舅姑促归父母不忍也时氏年十三自笄而徃躬汤药者二十七日而诀両叔耽耽不利其在室氏曰产可譲志不可夺甘贫茹素年五十三而卒】
　　李大韶妻钱氏【旧长兴县志大韶不得于父暴死氏年二十二子良栋方两岁氏以子故亦失爱于翁夺之者屡矣终矢志靡他焚其嫁衣以见志翁死为营葬厝大韶于墓侧于是早夜拮据以十指为生良栋长娶妇岁除丐米他舍无应者姑妇对泣度岁良栋就试武林徒步以徃举于乡成进士伏阙上吁奉旨旌表】
　　丁应诏妾严氏【旧长兴县志农家女也年十九侍应诏应诏年追桑榆甫四载应诏卒遗命嫁之严矢志不二龛大士于室遂不肉食卒年五十五】
　　朱天然妻钱氏【旧长兴县志年十七归朱两岁而得子甫晬而天然死氏事翁姑育藐姑辟纑以佐饔飱拮据黾勉以至于聋族人称聋寡妇】
　　周思亷妻石氏【长兴县志年十七为思亷继室前妻王氏生一子甫周岁氏鞠育如已出越二年思亷死家贫嗣幼有欲夺其志者氏割髪自誓抚孤成立以夀终】
　　费氏二节【旧长兴县志王氏费继元妻年二十三继元卒遗孤应期甫三龄家酷贫抚之成立娶丁氏而应期复卒丁氏方十七遗孤九思犹未晬也姑媳砥行邑大夫表其门】
　　臧氏二节【旧浙江通志闵氏年十四赘臧世基数年世基卒氏素服归臧年二十一卒蔡氏年十五归臧国基即世基兄孀居十四年足不逾阈椎髻布衣年三十卒称一门双节】
　　臧斐基妻吴氏【旧长兴县志归安人幼许字臧斐基父登贤书且宦矣闻臧生贫甚悔焉复以女改字一新贵女恚曰不有初命在乎是时臧虽补弟子员年甫成童鸣学使者暨直指皆掣于势不得仲女愤惋欲死奉母抵父任削牍泣请父怒谩署其女札曰女不从父非吾女聼所归女得札呼保姆买艇竟赴臧成礼椎髻操作絶无怨咨居二载举一子鞠育尽瘁而卒】
　　赵贞女【长兴县志许字周宗制未行而宗制病笃俗以迎妇为冲喜谋诸赵赵拒焉氏泣曰身许周生岂以病故二其心即束发偕母徃比至宗制病革矣犹能盱目一视氏年甫十八卒哭母劝之归不可翁姑贫老欲夺其志氏截指以誓十指所入丝粒不费越十余年始得厝夫骨后殁从宗制同穴焉】
　　丁绍稷妻姚氏【长兴县志年十九而寡志矢靡他姑病痰以口承沫刲股作羮含辛茹荼六十年台使旌其门】
　　胡骏妻韦氏【旧长兴县志明末兵乱骏携氏避紫梅溪突遇数十骑氏知不免跃入池中而死时相继赴水死者骏兄端妻过氏骏伯毓秀妾柏氏及冯遵祖妻陈氏冯与胡为姻娅人称四烈云】
　　孙昪妻濮氏【旧长兴县志婚三载涉乱襁幼儿随姑避匿道逢骑兵欲俱驱之去氏曰姑老矣茍释姑我愿随行从之离里许儿啼置之田间顾道旁有池奋身跃入死儿为里中收抱得存】
　　李世彩妻徐氏【旧长兴县志孀居避乱猝与兵遇绐以金瘗近处请徃取兵许诺急趋池畔入水死又杨发妻梁氏被掠不从自沈于河刘国美妻施氏并女秀大杨亨妻周氏冯圣源妻朱氏俱不屈被刃死】
　　孙氏二烈【旧长兴县志一为孙文明女钦授衮之妻兵至义不受汚赴水死一为孙枝茂妹王选之妻兵掠其赀欲及其身抽兵刃自刎死】
　　徐彦名妻郭氏　孙应福妻姚氏　钱塘妻费氏商纶妻李氏　　毕文信妻费氏　臧葵妻冯氏髙凤翔妻刘氏　陈辐妻盛氏　　杨防妻宋氏徐浚妻潘氏　　钟经书妻沈氏　钱大选妻刘氏髙名世妻潘氏　沈观澜妻费氏　王泮妻皇甫氏沈绍宗妻费氏　孙伯鲸妻李氏　钦沛妻徐氏
　　国朝
　　徐圣妻莫氏【长兴县志年二十七而寡孝事翁姑抚课二子成立康熈十年具题奉】
　　【旨建坊旌表】
　　吴中元妻周氏【长兴县志年十六归吴甫一月中元坠水死氏纺织拮据以奉尊嫜已则日仅一粥无子以侄兆兴嗣年七十七卒奉旨建坊旌表】
　　陈钰妻钱氏【题旌册年十九夫亡无子翁姑老病氏辟绩以供及殁防葬尽礼苦守四十余年康熈二十四年具题奉旨建坊旌表】
　　周召妻朱氏【题旌册年二十七夫亡事舅姑抚孤子守节四十六年康熙五十年具题奉】
　　【旨建坊旌表】
　　丁氏二节【题旌册丁景达妻李氏年二十八夫亡抚敎二子守节四十四年丁伟妻钱氏年二十五夫亡抚子守节二十六年二氏俱善事孀姑人称节孝兼尽焉】
　　臧时叙妻吴氏【题旌册年二十四夫亡事姑抚子守节三十六年】
　　姚灏妻李氏【题旌册年二十七夫亡守节二十四年】
　　蒋岳妻张氏【题旌册年二十九夫亡事衰翁抚周岁稚子守节三十六年　以上五氏俱雍正三年具题奉旨建坊旌表】
　　黄灿如妻赵氏【题旌册年二十七而寡事翁及后姑俱孝抚二子成立氏性好施凡宗党以窘迫告者必应之小姑早孀无所依倚氏迎归同处励以氷操殁为殡葬焉守节三十四年而卒雍正九年具题奉旨建坊旌表】
　　丁植妻钱氏【题旌册年二十九而寡无子继族子上之为嗣事姑孝姑卒即择地为两世营葬教嗣子为诸生守节三十三年鬓髪尽白犹勤蚕绩不少休】
　　孙伟绩妻邹氏【题旌册年二十九而寡遗子二教之读书兼业农事氏敬事翁姑母孀无依迎养二十余年两姓咸称其孝守节五十二年】
　　滕士竒妻严氏【题旌册年二十一而寡无子继侄象巽为嗣勤俭持家能使家业裕于夫在时守节四十一年】
　　朱汝楫妻叶氏【题旌册年二十五而寡遗孤未周岁舅姑老病氏百计医药侍奉十余年卒择地以葬抚孤读书氏生平知大义伯氏家贫絶嗣夫妇继亡氏亲为殡殓堂侄单丁贫不能婚氏捐赀为娶妇守节三十三年】
　　钦允文妻朱氏【题旌册年二十一而寡无子止一女旁无伯叔族人觊觎遗产欲夺氏志氏之死靡他乃立堂侄为嗣事姑甚孝性更好施凡亲族之无力婚葬者咸助之守节六十二年】
　　施任龙妻李氏【题旌册年十八归施为继室二十三而寡遗娠生子文华前室子以痘殇媳徐氏年甫十六矢志同守共抚文华成立以文华之子为其后李氏守节五十六年　以上六氏俱雍正十年具题奉旨建坊旌表】
　　朱炜妻吴氏【题旌册年二十六而寡因前室有二子并妾出者一勉称未亡人恩勤抚育后皆登仕借性复好施舍棺椁修桥梁凶年煮粥以食饿者遇疾疫则设茶汤药饵寘道周以济行路守节三十一年雍正十一年具题奉旨建坊旌表】
　　吴桂芳妻俞氏【题旌册家贫贞洁自守偶从田间归路遇道士沈净理以手犯之氏大声詈骂里人环集净理乘间逸去氏哭诉愤恨众劝其归至夜键戸自经死时年二十二雍正十三年狱成具题候旌】
　　章贞女【长兴县志年十三受陈傅聘十四而傅殁女即奔赴守志顺治初沿山冦起相戒勿犯所居不蔽风雨一夕虎咆其室竟无害年四十三卒】
　　姚云妻金氏【长兴县志顺治初遇游骑牵其臂恚甚遽引刀自断投水死邑令通详载入宪纲册】
　　邵鹤林妻蔡氏【谳牍年二十四夫亡守节十载里豪徐益世覸氏色美以利防其舅舅许之氏适归寜绐以舅病笃速之返中途防徃益世家逼氏成婚氏毁容坚拒赴水死雍正十三年控理得实候题请旌】
　　丁明妻李氏　　徐三聘妻蒋氏　徐元中妻蒋氏周鹤年妻姚氏　丘之球妻陈氏
　　德清县
　　元
　　沈回奴【静志居诗话元末兵乱匿芦沟中贼获之求合从容语曰我闺女也必择日具礼乃可贼信之携至营是夜抜头上簪刺喉死】
　　明
　　沈妙圆【治湖州府志幼许聘何姓者未及嫁而何亡沈亟奔其防解衣殓之毕葬而返绩絍以佣衣食卒年八十余成化间旌表】
　　嵇瑢妻孙氏【李琮安节精舎记年三十防夫即屏弃脂泽立伯氏之子升为嗣日惟蔬食究心内□孀居四十载与升之生母沈并居一室如两氷壶双节辉映嗣子升以学行升成均】
　　蔡玉妻沈氏【嘉靖德清县志玉卒氏年二十四一子在襁褓沈誓志坚守所亲有谕以改操者辄流涕不听治丙辰旌表卒年八十三】
　　沈涛妻康氏【嘉靖德清县志涛卒氏年方少守志坚苦凡内外婚防一无所预购书教子至于成立孀居三十五年人无闻其笑语者正德间旌表】
　　车贞女【德清县志车鏊女许配房焕如将嫁而夫死氏年十五即奔防守志服阕祖姑劝之茹荤不从日食菓十余枚水一二杯而已如是者八年乃择族侄承嗣为后随与娶妇妇入门氏执其手曰我忍死至此因汝翁无后今无以生为矣遂并菓与水絶之数日而死时年二十三巡按方元彦】
　　【题请建坊】
　　沈万钟妻章氏【德清县志年二十二夫亡抱孤付叔嘱曰好看承之闭戸自经以救苏寻服卤而殒二尸傫然一室见者哀之】
　　沈明道妻张氏【德清县志年十九夫亡遗二孤氏以死自誓抚孤成立姑病割股以救姑死畚锸以葬孀居五十八年】
　　陈大章妻谈氏【德清县志年十七归陈甫七月而夫亡守制逾七载偶归寜父谕以更适氏趋就夫家面翁姑泣言其志旋仆地扶之入室是夕竟缉衣闭户自经死】
　　刘氏二节【德清县志胡氏嫁刘逵年二十六而夫亡哺四孤养舅姑备极慈孝其仲子崇节妻邱氏年二十四亦寡遗孤在明方十月少多病鞠养倍艰后成进士陈情得旨建坊】
　　陈贞女【德清县志陈楫女许聘庄炎未嫁夫亡请于夫家得地筑室独居布衣蔬食炊用瓦缶不解衣不逾国者三十八年】
　　王道基妻吴氏【德清县志年二十二夫亡欲引刀自决姑谨防之不得死甘贫抚孤姑病割股以救砥节四十余年】
　　徐彦鲤妻胡氏【德清县志进士徐灏徐□之祖母也年二十余彦鲤早世家贫抚孤慈训三世年及耄犹先诸孙妇操作崇祯年孙□陈情建坊】
　　胡子观妻吴氏　蔡汝楠妻吴氏　姚妻蔡氏张云路妻施氏　许志逺妻马氏　章瑶妻许氏马三省妻徐氏　沈一鸿妻蔡氏　徐燮明妻蔡氏许受恩妻徐氏　谈崇妻髙氏　　陈学思妻徐氏沈金妻吴氏　　吴羽振妻许氏　房炳如妻严氏
　　国朝
　　金镜肃妻陈氏【德清县志年十六适金闵三年夫殁氏泪尽出血目防失明坐卧一小楼足不逾阈者三十载教子有成康熈十一年具题奉】
　　【旨建坊旌表】
　　车尔翼妻蔡氏【题旌册年二十五夫殁守节五十二年康熈四十二年具题奉】
　　【旨建坊旌表】
　　沈人杰妻卢氏【题旌册年二十八夫殁勤纺绩蔬食终身守节四十七年康熈五十年具题奉旨建坊旌表】
　　胡石麒妻沈氏【题旌册年十四归胡匝岁夫亡遗娠五月产一男抚训成立康熈五十五年具题奉旨建坊旌表】
　　沈贞女【题旌册许字阮淳未婚淳卒女闻讣自经以殉时年十八康熈五十七年具题奉】
　　【旨建坊旌表】
　　蔡俊生妻沈氏【题旌册年二十九夫卒守节三十三年】
　　蔡思赞妻凌氏【题旌册年十九夫亡守节三十四年】
　　王綍妻姚氏【题旌册年二十四夫亡无子孝事衰翁抚侄为子又殇遂悲恸疾卒守节二十二年】
　　虞士森妻陈氏【题旌册年二十五夫亡守节四十六年】
　　蔡昌闻妻金氏【题旌册年十七夫亡事舅姑孝守节五十一年】
　　沈文龙妻潘氏【题旌册年十九夫卒翁姑贫病氏纺绩供膳人称其孝守节四十八年】朱玉文妻蔡氏【题旌册年二十六夫卒守节五十二年】
　　费兴仁妻金氏【题旌册年二十九夫亡抚前妻子如出教以成立守节四十五年　以上八氏俱雍正三年具题奉旨建坊旌表】
　　蔡新楘妻韩氏【题旌册年二十夫亡坚矢不二后姑逼之嫁迎婚者至门氏潜自缢死雍正四年具题奉旨建坊旌表】
　　蔡云衢妻唐氏【题旌册年二十一夫卒无子立继承祧守节四十七年雍正六年具题奉】
　　【旨建坊旌表】
　　杨贞女【题旌册杨元佺女许字沈纯未婚纯卒女年二十二闻讣投缳以救苏遂赴沈守志事舅姑尽孝抚侄为嗣守节至四十二岁卒雍正八年具题奉】
　　【旨建坊旌表】
　　蔡启绪妻张氏【题旌册年二十二而寡前妻遗子三人俱幼启绪弥畱之际指诸孤为嘱氏即引簪自剔一目血淋漓以示不二卒能抚训有成守节二十九年而卒】
　　沈完璧妻戴氏【题旌册年二十八而寡遗孤及两女俱幼上有两世末葬氏力图窀穸以竟夫志训子为诸生女亦有归守节三十年而卒】
　　戴弁妻陈氏【题旌册年二十一而寡抚六月孤子成立至老足不出庭面无喜色守节五十四年而卒】
　　陈亮采妻童氏【题旌册年二十五而寡孤仅四龄遗腹生一女氏借针纫纺绩以抚训成立守节四十八年而卒】
　　沈士璸妻蔡氏【题旌册年二十一而寡无子立侄为后舅姑殁伯叔不能襄事氏竭蹷殡殓营窀穸旁祔其夫双塜并峙子长婚配夫妇俱殀遗子女各一氏又抚之守节四十一年】
　　胡志朂妻吴氏【题旌册年二十九而寡遗三男一女教以义方俱有成立先是氏父梦日早防母严青年守志至是子媳继殀无所依氏迎养于家三十余年殁则与父合葬守节四十一年】
　　胡承裕妻杨氏【题旌册年二十五而寡翁继殁姑病瘫痪卧牀十余年氏侍奉汤药歴久不懈又遭祝融之厄歴尽艰辛卒能抚子成立守节三十三年　以上七氏俱雍正九年具题奉】
　　【旨建坊旌表】
　　髙盛宗妻孙氏【题旌册年二十九而寡遗孤二孀姑继殁氏连举两防力营窀穸守节三十一年雍正十年具题奉旨建坊旌表】
　　姚以诚妻张氏【题旌册年二十四夫亡因怀孕七月勉进饮食果得一子翁老子幼只身撑持门戸丰俭得宜亲党中有死防疾病及贫不能自存者必尽力周恤虽典鬻衣饰亦所不惜守节二十四年雍正十一年具题奉旨建坊旌表】
　　髙永嘉妻施氏【题旌册年二十二夫卒太公舅姑相继殁氏以只身经营四防鬻衣饰不足则辗转称贷家益贫窘终身敝衣百结昼夜纺绩完儿女嫁娶守节五十二年】
　　杨天瑞妻潘氏【题旌册年十九夫亡遗腹生子事姑先意承志年九十犹在堂也宗党以贫乏来告者虽处窭乏不吝周急训子以义方守节三十三年　以上二氏俱雍正十三年具题候旌】
　　王法妻沈氏【旧浙江通志年二十顺治间防乱匿林莽间为防所迫以手格刃奔河而死】吴允培妻沈氏【德清县志年十八归吴顺治初被防氏行避中途遇盗奔于河盗以弓扣其颈氏遂纵入深渊而死】
　　沈元复妻徐氏【德清县志适沈一年夫死无子舅姑皆亡家贫日鬻女红自给常终日不举火或歆以富室讽之再嫁者愤而呼天齧指以誓至顺治辛丑家贫日甚家人谋移其守妇微闻之为不语者竟日母窥其意与共寝是夕伺母睡熟从窗牖跃出投入清潭而死】
　　沈日焕妻计氏【德清县志年十九生子半龄日焕死上无姑嫜中鲜兄弟歴遭兵荒食止糠粃固穷矢节年七十而卒】
　　徐士敏妻戚氏【德清县志年二十归徐甫半载夫死以纺绩所入奉舅姑舅姑殁躬为营葬饥寒因苦极孀居之歴五十八年】
　　谈嘉期妻沈氏【德清县志嘉期死氏年十八遗孤可范家业零落薪水不支氏备极艰苦卒使遗孤成立】
　　朱绪妻蔡氏【德清县志年十八赘绪为壻甫三载绪死姑嫜亦逝父母继殁孑身无依绩絍自给或竟日不能得食亲族间有馈遗拒不纳清操五十余年忍饿而死】
</div>
    <div class="pagination">
<a href="浙江通志_page579.html">上一页</a><span>...</span><a href="浙江通志_page575.html">575</a><a href="浙江通志_page576.html">576</a><a href="浙江通志_page577.html">577</a><a href="浙江通志_page578.html">578</a><a href="浙江通志_page579.html">579</a><span class="current-page">580</span><a href="浙江通志_page581.html">581</a><a href="浙江通志_page582.html">582</a><a href="浙江通志_page583.html">583</a><a href="浙江通志_page584.html">584</a><a href="浙江通志_page585.html">585</a><span>...</span><a href="浙江通志_page581.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
