<!DOCTYPE html>
<html>
<head>
    <meta charset="UTF-8">
    <title>广东通志 - 第 65 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 65 页/共 352 页</h1>
    <div class="content">　　纸山　在城东南五十里高百余丈【旧志载东北误】
　　水合水嘴　在城东南半里双桥长静二水至此会合东南流十里爲长潭十三里爲川海【广东凡河道寛者俱称爲海】十四里爲大湾三十里爲交罗海三十五里爲长沙海沿流而东水势益壮四十里爲梁边海六十里爲潭江直达新会厓门入大海
　　清水塘　在城东五里
　　八丫塘　在城西二十五里
　　独鹤水　在城西四十里源出独鹤山东南流爲长静二水至县西入大河
　　水坪海　在城东北四十里发源新会县之皂幕山西南流爲双桥水流至县东门入大河【旧志载城北误】
　　蚬冈水　在城南四十五里自恩平南河流至长沙会合东流
　　水口　在城东南四十五里发源皂幕山南流与长沙合
　　黄泥潭　在城南七十里
　　德庆州
　　山香山　在城北稍西二里【旧志二百里误】高二百余丈周十余里爲州之主山昔多香草故名又名利人山上有潄玉泉潄玉桥干明寺浮香亭豁然亭松关亭环翠庵览秀楼俱废止有干明寺今更名香山寺
　　登高冈　在香山稍东即侍郎冈州人九日于此登高【旧志城北二百里误】又稍东爲青云冈
　　峻岭　在城西五里又西十五里曰杉岭俱高百余丈【旧志未载今查出】
　　藿山　在城东北五里高百余丈峯峦鬰秀有草如藿香故名稍东爲栌山高五十余丈【旧志城东五十里误】
　　茗山　在城东十五里高百余丈产茶
　　峡山　在城西二十里【旧志城东误】高百余丈南北岸对峙甚隘江水中流春夏多雨水迅急舟行最险
　　端山　在城北二十里【旧志城东五十里误】高三百余丈其形端正北三十里曰佛子岭山势嵯峨路通封川县界藜山　在城西北四十里高百余丈又名礼岭产藜竹又西北三十里曰障山山形似障
　　锦石山　在城西五十里【旧志城东误】高百余丈上有石柱直插云汉方舆胜览云汉大中大夫陆贾说南越时设锦步帐而登俗呼爲锦裹石又呼爲和尚石【旧志载封川有濯锦石今攷即此山也其载在封川县误】山下有陆贾祠
　　都计山　在城东北五十里高五十余丈相传昔有仙人骑鹿遗迹
　　西源山　在城东六十里高六百丈周三十里一峯高出云表顶有池四时不竭又东爲樵云山高二百余丈下有琼响泉
　　大广山　在城北六十里高五百余丈山半有龙浮寺有紫竹庵金莲庵俱废有瀑布泉飞流如练东爲高良山
　　三洲岩　在城东七十里相传昔有皓叟修眞于此宋李纲书玉乳岩三大字旧有濂溪书院今圯又东爲瑞洞岩
　　文笔山　在城东北八十里【旧志城东二十五里误】高二百余丈又名象牙山稍北爲窦岭
　　劳山　在城东北八十五里高百余丈
　　靛湖山　在城北一百里高五百余丈山顶石上有巨人迹稍西相连爲金钗山亦高五百余丈【旧志未载今查出】香炉山　在城东一百里其形如炉
　　焦石山　在城东北一百三十里高三百余丈相传葛仙炼丹其上又名社山有葛仙园今无攷
　　查各旧志有思耆山平定山今查境内无此二山又载德庆州界凡五十四山猺人杂处古蓬山其一也查州内诸山除入志外金林乡有猺山三十七悦诚乡有猺山十二晋康乡有猺山八岂止五十四山耶特以山爲猺山向无正名故不入记载即古蓬山今遍查境内并无此山惟西宁县境永安都有古蓬村在丛山中或即是耳
　　水大江　在城南五十步即西江也一名锦水【各旧志云德庆有鼎石之神在江中随波出没查鼎石在罗旁口此地已析入罗定又名浮沉石又名罗经石又名锦被石至于随波出没之言则出之传闻也】
　　端溪水　在城东十里其源出于端山南流入于大江口有三元塔
　　晋康水　在城东南十五里即罗定州之南江口麻墟水　在城东二十里源出封川县经金钗山东南流入大江旧志作马墟水又东二十里爲书堂水源出猺山南流入江乃宋进士石处道读书处
　　陆溪水　在城西四十里源出佛子岭东流三十里南入大江
　　思夫水　在城东六十里源出西源思夫村南流入江灵陵水　在城东一百里一名温水即悦城水口源自车牛界山流百余里入于大江可通舟楫水口有孝通庙即龙母庙也大江对岸东安界有青旗山林木蓊茂人不敢伐
　　封川县
　　山登高山　在城北半里高三十余丈九日于此登高上有景星寺又有望云台【事详古迹】今俱圯北三里曰牛头岭斜与登高山并峙六里曰白石冈上多白石九里曰刘王冈相传有刘谦刘隐墓今不可攷二十里曰续岭断续错落岩巘葱菁
　　东山　在城东一里一名挂防山高五十丈形如列屛相连爲纱防山四里曰先锋山十里曰仙凤山二十里曰仙人山三十里曰圆珠山四十里曰凤凰山产鹤膝竹
　　大围山　在城西北一里平冈前有光孝寺
　　白沙岭　在城东南三里高八十余丈一名天马山拱抱县治西江滙其下建太乙文塔其上稍东相连爲緑衣岭
　　会龙山　在城南隔江高五十余丈层峯叠秀县之案山也
　　西山　在城西南十里隔江即锦钱山高五十余丈峯峦峭拔防石高丈余有巨人迹嵗旱以水濯之则雨名圣石【旧志载二处误】
　　封门山　在城东北二十里高八十余丈峯峦秀蔚两厓如门县取封山锦川合以爲名下有灵防石相传仙防所依乡人祀之嵗不害稼东北二十五里曰相思山曰石门岭四十里曰岚冈山上有古佛寺废址祈雨辄应
　　鸡笼山　在城西南三十里高百余丈接连广西猿岭　在城北三十里高三十余丈平冈漫坡或起或伏北五十里曰万家石三石周回五里故名六十里曰南龙冈七十里曰锣皷冈相传夜有锣皷声
　　丰寿山　在城东北五十里【各旧志城东四十里及城北四十里俱误】高百余丈又名霹雳山上有石池泉涌其中遇旱汲其水祷即雨东北七十里曰龙石山有斑石五色杂错
　　麒麟山　在城北八十里【旧志东北误】高百余丈秀出天表县之鎭山也下有唐状元莫宣卿祠今圯九十里曰荔枝岩内可容三百人防有云岩寺
　　白马山　在城东北一百里高百余丈与麒麟山对峙有泉注如练明正德间改名白鹤山东爲老鸦迳三峯山　在城北偏西一百三十里高百余丈稍南爲螺髻岩可容数百人【旧志作罗计岩】
　　留连山　在城北一百三十里高百余丈叠巘重峦茂林修竹【旧志作连山误】
　　水西江　在城南五十步又名锦水自苍梧至灵洲合贺水环城西十余里稍南复东经徳庆高要三水而南入于海
　　蟠龙水　在城南十里隔大江源出广西苍梧县曲折东流数里入于江其水宛转如蟠龙有新妇碛形如笄因名又防有鸦头石碛
　　贺江　在城西十里一名封溪源自广西经贺县由广东开建县会金缕诸水南流名爲贺江口至灵洲入于西江
　　灵洲　在贺江水口广一里长五里水环匝之上多芦苇鳬鹥所栖春夏泛溢洲常不没相传与水浮沉因以灵名
　　谷墟水　在城东十三里源出麒麟山南流至小口村入西江【旧志名丰溪又名风溪源出丰寿山非是】
　　东安水　在城西北二十里源出苍梧县东安乡东流入贺江
　　广信河　在城北一百里源出老鸦迳西流入于扶灵水至贺江
　　扶灵水　在城北一百里源自留连山西流入贺江灵潭　在城北一百里相传有龙出焉
　　开建县
　　山狼岭　在城东南十里高七十余丈群峯蹲踞若狼【旧志城西三十五里误】
　　鴈山　在城北十里形势颇平有如鴈行
　　似龙山　在城东十五里高六十余丈其形蜿蜒如龙山下有醴泉今无
　　昭□山　在城东二十里高七十丈下有防石防有三穴能容人
　　黎水山　在城东南二十里高五十余丈两山对峙流水中出
　　野□山　在城东二十五里高一百余丈相连爲水石岩峯峦森立水环其下中有岩穴曲折竒怪穴中流水莫知其源
　　大水山　在城东三十里高百丈稍南爲羊梯山有猺居之
　　潭霜山　在城北三十里高百余丈
　　大玉山　在城西三十五里高七十余丈青碧如玉稍北爲小玉山高八十余丈其势突兀以发脉自大玉故名
　　水防山　在城北四十里高五十余丈又北爲白莲峝山
　　忠谠山　在城东北五十里高三百余丈与广西怀集县交界旧志产人谠直因名
　　古今山　在城西北五十里高百余丈防爲黄沙岭圆珠山　在城西北五十里【各旧志三十里误】高二百余丈其形如珠县内各山惟圆珠忠谠二山爲众山之望石壁山　在城东北六十里群峯削峻四时常有云气石室山　在城东北六十里高一百余丈万山巍峩石有如奥房者又有如庭轩者故又名万石岭附近丛山多爲猺人所居
　　水开江　在城西五十步源自广西经贺县入开建合金装金缕诸水流入封川界即贺江
　　似龙水　在城东十里源出似龙山西流合金缕水昭□水　在城东二十里源出昭□山西流合金缕水黎水　在城东南二十里源出黎水山西流入开江因流经狼岭又名狼岭水
　　金缕水　源出野□山以经金缕村得名水声清响人呼爲龙吟水西入开江
　　金装水　在城东北二十七里其源自大水山西流三十里入开江以其流经潭霜山故又名潭霜水
　　羊梯水　在城东三十里源出羊梯山北流入金装水大玉水　在城西三十里源出大玉山南流入开江小玉水　在城西二十五里源出小玉山南流入开江忠谠水　在城东北五十里【旧志六十里误】源出忠谠山南流入金装水
　　莲塘水　在城西北五十里源出圆珠山东南流四十里经莲塘村入开江
　　高州府
　　茂名县
　　山观山　在城西半里又名仙山又名升眞冈晋永嘉间潘茂名升仙处上有升眞观防有鉴江亭又名会心亭俱废又有观山观今爲观山寺
　　潘山　在城东一里高五十余丈一名东山前有潘仙坡有石如船相传晋永嘉中羽士潘茂名尝
　　于此炼丹有潘仙祠又有洗夫人庙东二十里曰射牛山今名石牛山三十里曰云炉山
　　南宫岭　在城南一里高十五丈爲郡南水口砥柱南二里曰茂岭高四十丈昔潘茂名炼丹其上草木郁茂四时不凋下有南州相传唐天宝中大风
　　雷雨忽作河中涌出一洲因建亭于上名小瀛洲今亭废
　　马鞍山　在城西二里高十五丈西爲观仙岭又西十里曰佛子山高四十余丈有佛祖庵故名
　　小华山　在城北二里高二十余丈
　　仙井岭　在城西北二里高二十余丈山傍有井世传潘茂名炼丹仙坡烟从井出故名
　　笔架山　在城东南十里三峯高耸形如笔架又名文笔山
　　石龟山　在城东北十里高三十丈其下有溪澄清如镜
　　百禄山　在城东南十五里高二十余丈
　　黄花石岭　在城南二十里高二十余丈
　　尖冈　在城南稍东二十里一名文峯
　　那石山　在城西南三十五里高八十余丈左爲蚕山以形似名今呼爲商王山
　　铜鱼山　在城东四十里【旧志六十里误】形如游鱼山下有井曰石井相传井内生花其年士子必有登科第者【各旧志属电白县误】
　　谢赖山　在城东四十里【旧志载谢赖岭在城东二里误】高一百余丈相连爲云间山
　　石鼓岭　在城西南四十里上有大石圆如鼔
　　鼓楼岭　在城西北四十里高三十余丈【旧志未载今查出】宝山　在城东北四十里【旧志郡城北二里误】形如圆珠下有送龙冈西去二里即旧电白县城今圯【各旧志属电白县盖指旧电白而言查误】
　　鉴山　在城东北四十里高六十余丈下有清溪如镜名爲鉴水【旧志载鉴山在城北三里指旧电白县而计之查误】
　　射狼山　在城东北四十里高四十余丈【各旧志入电白县又云城东北十里俱误】相连爲石狗山以形似名
　　灵湫山　在城东五十里【旧志八十里误】高六十余丈上有岩洞下有泉曰龙湫祷雨辄应设祠祀之【各旧志属电白县盖指旧电白而言查误】相连爲云昙山
　　淋水山　在城北五十里高五十余丈界连信宜县【旧志未载今查出】
　　公茄岭　在城西北五十里高三十余丈【旧志未载今查出】高凉山　在城东北五十里高百余丈本名高梁以羣峯高耸盛暑如秋故名【各旧志载入电白又云九十里俱误】
　　大应山　在城东北五十里高八十余丈延袤接连信宜县【旧志未载今查出】
　　商王山　在城西北七十五里高九十余丈绵延接化州界
　　白水岭　在城东北八十里高百余丈飞泉直泻白石分明
</div>
    <div class="pagination">
<a href="广东通志_page64.html">上一页</a><span>...</span><a href="广东通志_page60.html">60</a><a href="广东通志_page61.html">61</a><a href="广东通志_page62.html">62</a><a href="广东通志_page63.html">63</a><a href="广东通志_page64.html">64</a><span class="current-page">65</span><a href="广东通志_page66.html">66</a><a href="广东通志_page67.html">67</a><a href="广东通志_page68.html">68</a><a href="广东通志_page69.html">69</a><a href="广东通志_page70.html">70</a><span>...</span><a href="广东通志_page66.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
