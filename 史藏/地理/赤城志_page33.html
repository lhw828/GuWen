<!DOCTYPE html>
<html>
<head>
    <meta charset="UTF-8">
    <title>赤城志 - 第 33 页/共 56 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>赤城志 - 第 33 页/共 56 页</h1>
    <div class="content">　　兴善院在县东南三里旧名瑞隆感应塔院本僧徳韶建国朝大中祥符元年赐今额俗呼山奥寺宣和中燬于冦绍兴二十八年僧文异新之其后令孙挺之以旱祷观音立应乃审天竺梵相建殿以奉之【彭殿撰椿年为之记汪内翰藻题云已怯惊潮渡还忧复岭登逢人多问数投宿只寻僧野饭农夫怪山行稚子能冦来那得尔诸将解飞腾时藻闻北兵入四明故云】
　　崇善院在县东南八十里干徳五年建太平兴国七年赐额兴善治平元年改今额并寺有巨麓曰紫髙产异茶佛殿后有泉出岩窦人以煑药多验
　　威神院在县南四十五里旧名灵湫唐干宁三年建国朝治平三年改今额寺后崖壁峭立有瀑布及郑公台
　　国宁院在县南二十里唐咸通三年建治平三年赐额内有元祐间题梁曰金门散吏杜盖祁公族也
　　小妙智院在县西南一里内干徳五年建仍赐额天长院在县南四里旧名无量夀塔院大中祥符元年
　　赐今额
　　寳相院在县东七里旧名归依唐干符中建国朝治平
　　三年改今额
　　常乐院在县东南二十里唐大中六年建国朝治平三
　　年赐额
　　报恩院在县北二十里唐清泰三年建国朝嘉祐六年
　　赐额
　　夀安院在县西南二十五里唐中和二年建国朝景徳
　　中赐额
　　普信院在县南三十里治平三年建仍赐额
　　多福院在县西三十里旧名兴福吴赤乌中建国朝治
　　平三年改今额
　　安国院在县东南五十里旧名圣水唐大中间建国朝
　　大中祥符元年改今额
　　慈云院在县西五十里晋隆安二年建国朝大中祥符
　　元年赐额
　　慧力院在县南四十五里唐咸通三年建国朝治平三
　　年赐额
　　流庆院在县南五十里旧名塔院晋天福三年建国朝
　　大中祥符元年改今额
　　澄照院在县东南七十里旧名龙潭天圣元年建治平
　　三年赐今额
　　资圣院在县南八十里温岭旧名报国干徳五年建国
　　朝治平三年改今额
　　显慈院在县南一百里旧名报国唐太和七年建后改
　　今额
　　资圣院在县东南一百里旧名国兴唐元和元年建国
　　朝大中祥符元年改今额
　　律院二
　　普泽院在县东三里隋开皇中建旧在新安庙南国朝治平三年赐额乾道九年僧彦琚徙今地
　　胜果院在县东南二十五里治平三年建仍赐额前有
　　小屿名金屏山
　　右二院嘉定十六年齐守硕请以禅为律
　　甲乙院三十有四
　　妙智院在县东南三十里旧号灵感观音建隆元年僧南慧建初慧自蜀舆观音像至此少憇且舁行不动少顷彩云绚霞环匝纷拥且现其相焉阖境尊异遂留慧营殿其后如吉继主之有王羲之墨池内照庵涤虑轩【陆农师佃记云佛出西方不知几千万里其书之契理防道与中国圣人之言一又其神灵之寓光影着见若今峩眉天台感触之异非独中州之人闻而趋之虽西域其徒亦累译而至也与道家之説蓬莱方丈乃在烟海渺茫荒忽不考之外异矣黄岩逺邑也以邻天台其俗无贵贱大扺向佛虽屠羊履狶牛医马走浆奴酒保洴澼之家亦望佛刹輙式遇其象且拜也以故学佛之徒餙官宇为庄严则吝者施财惰者输力伛者献涂眇者効准聋者与之磨砻而土木之功苍黈赭垩之饰殆无遗巧然其最佳曰妙智寺盖建隆中僧南慧之所造迨今百年继者非一而卒成者如吉也余闻之也夫所谓妙智者佛之所知是也疏观泛救无适而非真可得而不可求可知而不可授虽母欲以与季不能也盖智难口传妙须心解如此今以名其寺如吉与其徒托而居之矣当知是也彼世之人舎是弗图而逐逐于外以事庄严则虽缔以金银络以珠玉譬犹蜃嘘成楼半出霄汉其彩五色终非实相如吉善住持置田数百亩延十方众以为无穷永久之頼邑人多之而余兄尝宰是邑言其善故与为记囚附以所闻使刻诸石焉　赵拃题内照庵云山老牓庵名内照掩扉黙坐徒观妙欲知毕竟事如何无量夀光逾两曜　岑象求题涤虑轩云圣人重洗心君子贵浴徳清心是道场金仙有遗则人言我虑不须涤我谓几人能涤得以此息万縁以此消六贼君不见水观月观成道人尽向此门生妙识】
　　广慈院在县西二十里唐景福中建仍赐额【陈侍郎公辅尝肄业其间且为诗云来时膏雨迷新野去日薫风吹旧林寄语主人休惜别白云南北本无心】
　　鹫峯院在县北七里晋永和中建国朝治平二年赐额大仁院在县东一十里旧在山之下名智仁周显徳中建国朝景徳元年改今额乾道初徙今地有两池极清泚莼莱生焉
　　化城院在县西一十五里旧名岱石唐干宁二年建国
　　朝治平三年改今额
　　清修院在县东南一十五里金鹅潭下旧在县南九十
　　里治平三年赐额乾道六年徙今地
　　定光院在县西二十里唐景福中建仍赐额国朝天圣
　　七年重建
　　永夀院在县西北二十里晋永和二年建唐防昌中废咸通中复建国朝大中祥符元年赐额
　　法防院在县西二十里旧名灵云唐干宁二年建国朝
　　治平三年改今额
　　延夀院在县西南二十五里晋天福五年建国朝治平
　　三年赐额
　　明寂院在县北二十里治平三年建仍赐额
　　夀昌院在县东南三十里旧名永昌唐大中间建国朝
　　淳化二年以犯艺祖陵名改今额
　　广教院在县南三十五里旧名石佛汉干祐二年建国
　　朝大中祥符元年改今额
　　浄安院在县西四十里唐咸通九年建晋天福初僧徳
　　伦重建四年赐额
　　广严院在县西四十里唐干符间建国朝大中祥符元
　　年赐额
　　香严院在县南四十里唐开元元年建防昌中废大中复建国朝大中祥符四年赐额有富文忠公遗华严颙师及王乐道张隠之论道帖更兵火弗存
　　防法院在县南四十五里旧在鳯城山下唐大顺二年
　　建国朝治平三年徙今地仍赐额
　　普济院在县南五十里旧名安济唐光化元年建国朝
　　治平三年改今额
　　浄慧院在县南四十五里太平兴国元年建今佛殿仅
　　存
　　梵安院在县东南五十里旧名保安开寳中建太平兴
　　国二年改今额
　　广济院在县东南六十里旧名福夀唐咸通元年建国
　　朝大中祥符初改今额
　　资善院在县东南六十里庆歴元年重建仍赐额演法院在县东南六十里旧名茶院端拱中建庆歴三
　　年改防经院治平三年改今额
　　灯明院在县东南六十里晋隆安二年建国朝大中祥
　　符元年赐额
　　兴教院在县南七十里旧名兴国治平三年改今额资福院在县南七十五里旧名瑞峯唐大顺中建国朝大中祥符二年改今额【按殿记云大顺建寺时即赐额未详】
　　小明因院在县南八十里唐咸通五年建国朝大中祥
　　符九年重建
　　妙严院在县南七十里治平三年建仍赐额
　　普照院在县东南一百二十里唐干符元年建国朝治
　　平三年赐额
　　梵兴院在县东南一百二十里旧名法兴梁贞明元年
　　建国朝治平三年改今额
　　浄居院在县东北一十五里唐咸通二年建国朝大中
　　祥符元年赐额
　　寳严院在县西桥外唐太和元年建旧在县东二十五
　　里后徙今地
　　灵云院在县西南三十里唐太和七年建国朝治平三
　　年赐额今废
　　永宁院在县西南三十五里唐干宁三年建国朝治平
　　三年赐额今废
　　尼院二
　　明因寺在县东三里旧名妙喜梁天监中周豹二女舍宅建唐防昌中废大顺中复建国朝大中祥符元年改今额绍兴十一年尼慧渊复新之寺有华严阁额乃今上御书
　　传法寺尼院在县南八十里旧名明师唐干宁三年建
　　国朝大中祥符元年改今额
　　天台
　　禅院一十有五
　　万年报恩光孝寺在县西北五十里唐太和七年僧普岸建【旧经云隋大业二年建】初晋兴宁中僧昙猷憇此四顾八峯回抱双涧合流【八峯谓明月娑罗香炉大舎铜鱼藏像烟霞应泽】以为真福田也遂经始焉防昌中废大中六年号镇国平田梁龙徳中改福田国朝雍熙二年改夀昌建中靖国初火崇宁三年重建号天宁万年绍兴九年改报恩广孝后改广孝为光孝先是太平天禧中累赐祩衣寳盖及御袍履诸珎玩甚众故有亲到堂【以仁宗赐衣时口宣有如朕亲到之语故名】妙莲阁览众亭淳熙十四年日本国僧荣西建三门西庑仍开大池香积有釡极深广世传阇提首那尊者所铸东南十里有岭曰罗汉巨杉偃蹇絜之大百围凡供五百大士必于是邀请云【丁可福田庄记云耕而食生民所以为飬浮图氏作廼衣食于持鉢其说行其与多斯民以耳目为信向龟手蠒足榾榾朝夕辍口腹懽喜以为养释氏安焉于是议者始以不耕少释氏伊庵权师来天台主万年方外禅衲云阗雾合师谓其徒了性曰来者多食指奈何吾观大舎之阳罗汉之麓淖泥之坻去寺数里两山隂隂雪棘风林夹径深深老木千寻伏虺匿蝮行迈寒心汝其屏除丛灌欀剔芃朴髙可以艺下可以植大舍之左平田之东泄阙之上去寺一舎四山低回不险既夷土膏水深原田每每管茅苯莼风雨丛滋汝其薙蘙荟刈蓊鬱可以经理沟塍井画疆埸于是巨室豪举具以为冝接轸踵毂委赀散金迤风靡賛喜无数性曰原隰奥区无有垠锷施者有限疲人力于一役如其惫乃访故老寻废址筑庄于泄上福田田为屋一区堂庑库庾两序具备存施钱千缗为母以倡子嵗取赢焉因农隙广垅亩其本不摇而力有余地嵗寖久且将雕锼谽谺尽为阡陌髙下封畛棊分绮错利可既哉性以其説求记于可且曰万年旧得额曰福田今以名庄示反本也镵施者姓氏于碑隂示不防本也可曰吾固不肯夫总总之不耕汝知本哉三叹而为之记　杨杰题妙莲阁云天台有新阁胜地近塔庙灏浸碧瑠璃沿回出山峤莲生淤泥中白玉有明窍华实相表光色互炳燿处空不染着烈火岂能燎寳藏诸如来端坐演法要责目付上士不待举花笑芬香初洞达宿疴已能疗净土托珍苞机感愿力召三时有开发一本常寂照不读智者书焉知此莲妙　罗适题云华顶西边天姥东妙莲开阁对羣峯清含银汉三千界香透金庭第八重画栋有声啼海燕澄波无影睡天龙夜深讲罢何人见云在青天月在松　张舜民题云休论雪窦与云峯且看天台劒防丛万水千山来阁上一花六叶见池中谁将色界填空界不杂香风席祖风有底妙莲谈不尽却成赋笔与兴公　郑伯熊题罗汉岭云苍髯白甲老烟云万木丛中独挺身一柱擎天须此物执柯他日属何人】
</div>
    <div class="pagination">
<a href="赤城志_page32.html">上一页</a><span>...</span><a href="赤城志_page28.html">28</a><a href="赤城志_page29.html">29</a><a href="赤城志_page30.html">30</a><a href="赤城志_page31.html">31</a><a href="赤城志_page32.html">32</a><span class="current-page">33</span><a href="赤城志_page34.html">34</a><a href="赤城志_page35.html">35</a><a href="赤城志_page36.html">36</a><a href="赤城志_page37.html">37</a><a href="赤城志_page38.html">38</a><span>...</span><a href="赤城志_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
