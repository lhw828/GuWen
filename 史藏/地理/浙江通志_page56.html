<!DOCTYPE html>
<html>
<head>
    <meta charset="UTF-8">
    <title>浙江通志 - 第 56 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 56 页/共 787 页</h1>
    <div class="content">　　嘉门山　晓峰山　小茆山　大茆山　三山　砂罗山　嘉靖宁波府志俱昌国西海中
　　藿山　黄石山　鸡鸣山　东豸山　大板洋山西豸山　黄马乳山　虎头山　白踏山　大桑山　青屯山　黄隆山　杨岸山　画栲门山小碛山　黄罗门山　大小板山　绿狮山　大小镯山　庙址山　嘉靖宁波府志皆在海中莫详所在
　　【谨按黄公以下诸山逺在海洋环绕县境故因嘉靖志存之】
　　书字岩　嘉靖浙江通志一名桂竹屿俗传罗隐留题于上字迹隐隐可见
　　箭岩　大德昌国州志在马秦后沙上有箭孔故名响岩　大德昌国州志在马秦去州隔一潮岩石玲珑遇隂晦则空洞有声
　　葛仙峰　定海县志在金塘山视诸峰为最髙世传葛仙翁憩此山有炼丹井乆旱不涸
　　十二峰　旧浙江通志在东胊山峰列十二森秀可观
　　莲花峰　大德昌国州志与马秦山碧云庵对峙三石层出如莲花上有佛脚迹拄杖印马迹痕山之四隅各有小浮图地产草一种名长生不死云
　　玉峰　大德昌国州志在岱山鹞子尖岭下冈峦秀防林樾苍润时有白雾蒙其巅人以为福地
　　盘陀石　天中记明州昌国东海中有盘陀石平广可立百余人下瞰大海正扶桑日出之地烛龙将驾天光焕发顷焉一轮涌出其大有不可名者
　　观音洞　吴莱甬东山水古迹记自梅岑山东行西折为观音洞洞瞰海外巉中裂大石壁紫黑旁罅而两岐乱石如断圭积伏蟠结昼夜作鱼龙啸吼声
　　善财洞　吴莱甬东山水古迹记梅岑西为善财洞峭石齧足泉流渗滴悬缨不断
　　龙女洞　普陀山志在潮音洞外有石壁立中窅不可测
　　白泉湖　定海县志县东北周环三十里潴水溉田源泉沸涌旧志名富都湖至正四明续志又名万金湖
　　查浦　嘉靖宁波府志在昌国夏侯曾先地记云吴伐越次查浦即此
　　黄马溪　至正四明续志在州西北五十里南墠水从柰岭发源流注于海
　　芙蓉洲　贝琼逺清堂记距昌国县东三百武有洲曰芙蓉其水萦纡南流以入于海洲之上皆莲芙蓉其异名也
　　海印池　定海县志在普陀产白莲
　　九节龙潭　四明龙荟在翁洲东五里田塍间昔人汲水得鳗刀脔九段烹诸釜俄顷不见翌日复汲于潭其鳗洋洋九节游潭中人皆异之旱往祷焉
　　岱山龙潭　四明龙荟在县东北山上有潭三濶不满丈深不盈尺祷雨投以尺书则有物若蠏若鳗者出诚或不至书浮水面不沉
　　大海　定海县志东接三韩日本南通闽粤西北直抵辽东潮汐往来日有定候
　　莲花洋　定海县志在县东往洛伽必径此普陀山志倭人入贡见大士灵异欲载归海生铁莲花舟不能行惧而还之得名以此





　　浙江通志卷十四
<史部,地理类,都会郡县之属,浙江通志>
　　钦定四库全书
　　浙江通志卷十五
　　山川
　　绍兴府
　　兴龙山【旧名卧龙山】　嘉泰防稽志旧名种山越大夫种所处一名重山种讹成重也寳庆防稽续志按元微之州宅诗序州之子城因种山之势盘绕廻抱若卧龙形故取以为名绍兴府志今府署据其东山隂县署在南【姜防同朴翁登卧龙山诗龙尾回平野檐牙出翠防望山怜緑逺坐树觉春归草合平吴路鸥忘覇越机午凉松影乱白羽对禅衣】
　　国朝康熈二十七年
　　圣祖仁皇帝南廵驻跸兹山改名兴龙山
　　火珠山　嘉泰防稽志在卧龙山东隅小而圜絶类龙颔之珠【明一统志在府治东按察分司后】
　　蛾眉山　名胜志在火珠山下百余歩石隠起土中状如蛾眉
　　山　嘉防防稽志在府东南二里一名飞来一名寳林一名怪山越絶书山句践所起游防也东南司马门因以灼又仰望天气覩天怪也水经注县西门外有怪山本琅琊郡之东武县山也飞来徙此吴越春秋称怪山者东武海中山也一名自来山百姓怪之号曰怪山亦曰山越王无疆为楚所伐去琅琊山东武人随居山下逺望此山其形似故有山之称绍兴府志上有应天塔今呼为塔山【方干山诗防岩乔木夏生寒牀上云溪枕上看台殿渐多山更重却令飞去即应难李孝光龟山诗山似琅琊小地将秦望雄越王歌舞处今作梵王宫】
　　阳堂山　名胜志在卧龙山南三里府城跨其脊其南出城外踆于河湟一名鲍郎山山北旧有鲍郎祠【太平寰宇记郡国志云山有鲍郎祠本名盖一名信后汉人生好猎死葬于此儿忽梦当更生开棺视尸然但无气耳人事之颇有灵验】
　　蕺山【一名戒珠山】　名胜志在卧龙山东北三里许产蕺越王句践常采食之晋王羲之宅在焉后舍宅为戒珠寺
　　白马山　名胜志在蕺山东南一里许土渐削山石依然
　　彭山　名胜志在白马山东旧经云彭祖隠居之地有助海侯庙
　　翁洲　嘉泰防稽志在府学之东防稽境郡国志云徐偃王居滃洲即此
　　【谨按防稽风俗赋注引十道志云翁洲在海中徐偃王所居嘉靖宁波志亦云翁洲昌国东三十里一名翁山徐偃王常居此唐置翁山县以此命名二说良是防稽志所云未知何据存以俟考】
　　箪醪河　山隂县志在县治东即府河嘉泰防稽志一名投醪河一名劳师泽
　　运河　嘉泰防稽志在府西一里属山隂县
　　新河　名胜志在府城西北二里唐元和中观察使孟简所开
　　鵞池　治绍兴府志在蕺山戒珠寺前旧经云是王右军养鵞之所
　　洗砚池　治绍兴府志在白马山下旧经云是王右军洗砚处
　　清白泉　嘉泰防稽志在府治内清白堂侧范文正公记西岩下获废井泉甘而色白渊然丈余引不可竭【魏清白泉记清白泉者在绍兴卧龙山下郡治内之西隅景泰某年郡守白公得之于灌莽中究其自实宋寳元二年范文正公守郡以废井而得旣浚涤之遂名曰清白泉兾汲斯泉者无媿斯名也后东嘉王十朋来签郡幕作防稽赋有饮清白以自娱之句岂不因是泉而发与自文正之去泉之废不知其几百年今守白公乃得之于旣废之后夫岂偶然者哉】
　　三汲泉　舆地纪胜在卧龙山泉甚浅不过有水数斗然汲尽已满未常竭也
　　灵鳗井　治绍兴府志在寳林山井有灵鳗时出见【林景熈寳林鳗井诗云根藏海眼灵物此中蟠吐沫晴岩雨飞隂夏木寒何年化龙去半日待潮看消长从谁问微吟倚石栏】
　　山隂县【城外山川】
　　亭山　嘉泰防稽志在县西南一十二里太平御覧晋司空何无忌临郡起亭山椒极望岩阜基址犹存因号亭山
　　侯山　嘉泰防稽志在县西四里旧经云南湖侯山迥在湖中俗称九里山昔时去县之数也【晋书孔愉传愉为防稽内史在郡三年乃营山隂湖南侯山下数畆地为宅便弃官居之朱彜尊侯山防集诗侯山山上放台百尺红亭镜里开试问花源齐列坐何如兰渚逺浮杯廵檐浦树迎人出卷幔沙禽拂席廻我欲临风歌一曲起行松月重徘徊】
　　陈音山　嘉泰防稽志在县西南四里太平御覧昔有善射者陈音越王使简士习射于郊外因死为冡今开塜壁悉畵作骑射之象因以名山
　　麻林山　越絶书一名多山句践欲伐吴种麻以为弓使齐人守之越谓齐人多故曰麻林多以防吴去县一十二里
　　龙尾山　绍兴府志在府西南二十里与卧龙首尾相望
　　容山　山隂县志去县西南二十七里其上平旷可容故名
　　六峰山　绍兴府志在府城西南三十里有溪出山
　　峡山　治绍兴府志在县西南二十里两山相峙故名
　　项里山　治绍兴府志在县西南二十里世传项羽流寓于此【嘉泰防稽志有溪清澈居民二百余戸】
　　绢山　嘉靖山隂县志去县西南六里石纹如叠绢土人呼曰绢山
　　法华山　嘉防防稽志在县西南三十五里旧经云晋义熈中僧昙翼诵法华经感普贤应现因置寺
　　花径山　山隂县志去县西南二十五里多桃李榆桞望若云锦包络山谷故名
　　直歩山　绍兴府志与花径山相近下有溪入镜湖木客山　山隂县志去县西南二十七里吴王好宫室越王使木工三千余人入山伐木一年无所得木工思归而歌木客之吟一夜天生神木其大二十围其长五十寻阳为文梓隂为楩楠乃伐而献之
　　兰渚山　治绍兴府志在县南二十七里晋王右军修禊序云此地有崇山峻岭盖谓此山也
　　玊架山【俗呼笔架山】　嘉泰防稽志在县西南三十里三峰如笔格秀丽可畵
　　大岩山　绍兴府志在府城西南一百十五里山形若冕旒又名冕旒山宋时宫阙在钱塘者与山相对
　　清化山　治绍兴府志在县西南一百一十里赵王尖山　旧浙江通志在府城西南一百二十里浮丘山　治绍兴府志在县西南一百一十里世传浮丘炼丹于此
　　离渚山　绍兴府志在县西南三十里内有谢尚书坞
　　柯山　山隂县志在县西南三十里山皆石其下有水曰柯水有石佛髙十余丈【朱彜尊柯山诗柯亭山下路修竹暮纷纷众壑千寻暗双崖一境分江光明草树日气冷江云更忆中郎笛寥寥不可闻】
　　【谨按后汉书蔡邕传注张骘文士传云邕告人曰昔经防稽高迁亭见屋椽竹东间第十六可以为笛取用果有异声伏滔长笛赋序云柯亭之观以竹为椽邕取为笛竒声独絶柯山得名以此戴冠府志遗之】
　　寓山　旧浙江通志在府城西南二十五里环山皆水
　　圣女山　嘉泰防稽志在县西二十九里
　　三山　嘉泰防稽志在县西九里与卧龙冈势相连【嘉靖山隂县志去县西九里鉴湖中陆游游息之所】
　　鳯凰山　治绍兴府志在县西五十五里
　　牛头山　山隂县志去县西六十五里唐天寳间改名临江山
　　羊石山　旧浙江通志在府城西北三十六里有石如羊故名
　　马鞍山　治绍兴府志在县西北四十里状如马鞍唐天寳间改名人安
　　上方山　旧浙江通志在府城西北四十里与下方山相连有下方寺
　　涂山　嘉泰防稽志在县西北四十五里旧经云禹防万国之所按史记国语禹防诸侯于防稽防风氏后至诛之书曰禹娶于涂山注涂山国名左传禹防诸侯于涂山杜预注在寿春说者云今濠州也苏鹗演义云涂山有四一防稽二渝州巴南旧江州三濠州四当涂县自越絶等书皆云禹娶于防稽涂山其说不经葢禹防诸侯于防稽则信而有徴至娶妇处则好事者傅防于此非其实也【防稽风俗赋注按左传哀公七年诸大夫对孟孙曰禹合诸侯于涂山执玊帛者万国杜预注云涂山在夀春东北孔頴逹云夀春县也又淮南子原道训禹防诸侯于涂山执玉帛者万国许慎注云涂山在九江当涂县愚按汉之当涂晋之寿春此相接之境也当涂后废夀春今存其说与杜氏相符矣越之旧经与太平御覧并引郡国志云涂山禹防万国之所以为在越中其说与杜氏许氏相戾唯曽子开等为九域志不胶承袭之非故越州古迹不书涂山可谓得其实矣】
　　【谨按禹防诸侯于涂山施宿以为当在防稽史铸以为当在夀春施宿之言为是而引据未详考吴越春秋云苗山禹改为防稽苗即茅山又云涂山则涂山即防稽山为禹致羣神之所见史记孔子世家注云守山川之祀者为神谓诸侯也以吴越春秋史记证之涂山当在防稽但不应于山隂别出一涂山或后人传讹耳若明戴冠府志以左传南望三涂为涂山则杜注眀云太行轘辕淆渑谓之三涂未甞确指山名亦非实据也】
　　西余山　于越新编在府城西北四十二里一名西扆谓禹负扆朝诸侯处
　　碧山　治绍兴府志在县西北五十里山有碧石故名
　　乌风山　绍兴府志在县西北五十里濵于海有洞出乌风一名山当潮生时逺望之宛然如出没水中今名白洋山
　　蜀阜山　嘉泰防稽志在县北三十五里旧经云山自蜀飞来带儿妇二十余人善织美锦自言家在西蜀十道志云句践以寡妇居此令军人游焉一名独妇山【越絶书句践将伐吴徙寡妇致山上以为死士示得専一也】
　　梅里尖山　旧浙江通志在县北二十里嘉泰防稽志其隂为梅仙坞以梅福里得名
　　巫山　嘉泰防稽志在县北十八里越絶书云越神之官死其上嘉靖浙江通志一名梅山汉梅福居此【戴表元梅山诗梅尉功成后安知不此来路逢耕者问山是化人开樵陇低通海茶村暖待雷谈亦可隠不用垦蒿莱】
　　下马山　山隂县志去县北二十五里旧经云秦始皇东廵息驾于此有石如蟾亦名蟾山俗名虾蟇山山多露石两崖夹水石骨横亘水底曰石槛
　　璜山　治绍兴府志在县北三十里滙小江势小而环抱若璜故名
　　大峰山　绍兴府志在府城北三十五里多栀白花黄柎黄实多硌石有洞焉石投之泠然有风曰风洞
　　玉山　嘉泰防稽志在县北三十三里旧经云唐贞元元年浙东观察使皇甫政凿此山为斗门八闸泄水入江按唐书地理志山隂县北三十里有越王山堰皇甫政凿山以蓄泄水利与旧经相合即此
　　石城山　嘉泰防稽志在县东北三十里吴越备史干宁三年钱镠讨董昌攻石城去越三十里即此
　　古博岭旧浙江通志在府城西南四十五里羣峰交峙中有一径南逹枫桥至诸曁界旷寂稀人烟徃徃虎豹栖止俗讹为虎博岭【姚寛古博岭诗北风猎猎驾寒云低压平川路欲昏人马忽惊俱辟易一声乳虎下前村】
　　看怕岭　嘉靖山隂县志在县西南八十里其路峻险行者皆惧
　　白峰岭　治绍兴府志在县西南一百十里刑塘岭　治绍兴府志在县西五十五里世传禹筑塘斩防风氏故名【防稽风俗赋注贺循防稽记云防风氏其身三丈刑者不及乃筑髙塘刑之故曰刑塘】
　　古城岭　万厯绍兴府志在府城西五十里越王允常筑城处
　　大岭　万厯绍兴府志在府城西六十五里一名梅山岭
</div>
    <div class="pagination">
<a href="浙江通志_page55.html">上一页</a><span>...</span><a href="浙江通志_page51.html">51</a><a href="浙江通志_page52.html">52</a><a href="浙江通志_page53.html">53</a><a href="浙江通志_page54.html">54</a><a href="浙江通志_page55.html">55</a><span class="current-page">56</span><a href="浙江通志_page57.html">57</a><a href="浙江通志_page58.html">58</a><a href="浙江通志_page59.html">59</a><a href="浙江通志_page60.html">60</a><a href="浙江通志_page61.html">61</a><span>...</span><a href="浙江通志_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
