<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 251 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 251 页/共 330 页</h1>
    <div class="content">　　翠微宫【北盟防编矩古贝勒寨第三十九程至馆去上京尚十里余翌日马行可五七里一望平原旷野又一二里云近阙去繖葢复北百余步有阜宿围绕髙文余皇城也至门就龙台下马行入宿围朝见即捧国书自山棚东入左曰桃源洞右曰紫极洞中作大牌题曰翠微宫髙五七尺以五防间结山石及仙佛龙象之形殿七间甚壮额曰乾元殿阶髙四尺许阶前作坛方数丈名龙墀】
　　乌舍寨【许亢宋奉使行程録自黄龙府东行二百十里至古乌舍寨寨枕混同江湄寨前髙岸有栁树沿路设行人幕次于下金国太师李靖所居靖累使宋朝此排中顿饮食精细时当仲夏借树防俯长江槃薄少顷殊忘鞍马之劳】
　　八角井【在旧宫东北石甃八角井栏犹存常有光自井出掘之得鉄砧二枚古镜二圆雍正四年井中淘得鋹牌一面镌人姓名功绩】
　　欧孝子里【在宁古塔城东旧志明监生欧某家有妖狐为患有善治者熏死数狐老狐益引党类作祟已魅杀臧获十余人复声言将杀欧某之母屡至危殆欧某割股以进俄闻狐语曰此人割股孝亲天已増其母十年矣遂去不复为患后十年母以寿终】
　　废军民万戸府【元史地理志海兰等路设军民万戸府五今俱废无考】防古屯田万戸府【元史地理志在肇州今无考】
　　黒龙江境内宫殿名胜古迹
　　呼伦布雨尔
　　龙眉宫【辽史地理志太祖取天梯博啰等三山之势于苇甸射金龊箭以识之谓之龙眉宫神册三年城之名曰皇都天显十三年更名上京府曰临潢　按辽金皆有五京金三京在奉天锦州境而辽为东京中京以上京逺在徼外故前志不及或并未能详其处所然考辽史志云临潢府本汉西安平之地故属辽东郡而唐地理志云营州北四百里至湟水湟水即潢水宋薛映所记自中京北行凡三百七十里渡潢水则与唐书同又行凡二百三十里至临潢河则六百里耳合之今日地图则开原广寜之北及白都讷之西北境并契丹故城而上京临潢府当在今呼伦布雨尔车臣汗之间辽志所谓涞流河自西北南流绕京三面则今乌尔繖河也志有大神淀兴国恵民等湖及凉淀则今呼伦池布雨尔池者是也涞水流入曲江则入于松花口也所云潢水则自布雨尔池流出之奎河也其穆固图尔山则昔之木叶山也木叶山近接潢水今穆固图尔山亦切傍奎河而计其道里去开原边外北境视唐书薛映所记亦不殊逺然则辽之上京临潢府固可按籍而得而且宜为志辽东者所必及也故特着于此并为详证焉】
　　开皇殿【辽史地理志天显元年平渤海归乃展郛郭建宫室名以天赞起三大殿曰开皇安徳五銮又于内城东南隅建天雄寺奉安烈考宣简皇帝遗像是嵗太祖崩应天皇后于义节寺断腕寘太祖陵即寺建断腕楼碑焉太宗援立晋遣宰相冯道刘煦等持节其卤薄法服至此册上大宗及应天皇后尊号太宗诏蕃部并依汉制御开皇殿辟承天门受礼因改皇都为上京其北谓之皇城周广顺中胡峤记曰上京西楼有邑屋市肆交易无钱而用布有绫锦诸工作宦者翰林伎术教坊角觝儒僧尼道士中国人并汾幽蓟为多宋大中祥符九年薛映记曰上京者中京正北八千里至松山馆七十里至崇信馆九十里至广寜馆五十里至姚家寨馆五十里至咸宁馆三十里度潢水石桥旁有饶州唐于契丹尝置饶乐今渤海人居之五十里保和馆度黒水河七十里宣化馆五十里长泰馆馆西二十里有佛舍民居即祖州又四十里至临潢府自过崇信馆乃契丹旧境其南奚地也入西门门曰金徳内有临潢馆子城东门曰顺阳北行至景福门又至承天门内有昭徳宣政二殿与氊庐皆东向临潢西北二百余里号凉淀在馒头山南避暑之处多丰草掘地丈余即有坚冰】
　　西楼【辽史地理志祖州天成军太祖秋猎多于此始置西楼后因建城幅员九里门东曰望京南曰大夏西曰液山北曰兴国西北隅有内城殿曰两明内南门曰兴圣】
　　东楼【辽史地理志龙化州兴国军旧称龙庭太祖于此建东楼天祐元年増修东城制度颇壮丽为春时行帐所驻又永州永昌军太祖于此建南楼干亨三年置州冬月牙帐多驻此　按五代史辽太祖建有北楼且诸楼道里与辽史志所载逺近不同今旧志既不称有北楼而三楼又近接一处姑存之以俟闗疑】
　　陵墓【附】
　　奉天府各属
　　本朝
　　多罗武功郡王礼敦墓【在兴京】
　　【永陵左每歳清明除夕附祭盛京内部内务府司其事】
　　多罗恪恭贝勒塔察芬古墓【在兴京】
　　【永陵右每嵗清明除夕附祭盛京礼部内务府司其事】
　　克勒郡王岳托墓【在承徳县南五里白塔西乾隆八年四十三年四十八年俱有】
　　【御制酹克勤郡王园寝诗防载天章门】
　　额亦都墓【在承徳县东十五里乾隆八年有】
　　【御制酹功臣额亦都墓诗四十三年四十八年有御制赐奠额亦都墓诗俱恭载天章门】
　　费英东墓【在承徳县北五里乾隆八年有】
　　【御制开国佐运勲臣古利费英东额亦都墓在二陵之间松楸相望犹见当日】
　　【君臣相得之槩感而赋诗十九年有御制过功臣费英东古利等墓题句诗四十三年四
　　十八年有御制赐奠费英东墓诗俱恭载】
　　【天章门】
　　古利墓【在承徳县北十一里乾隆四十三年四十八年俱有】
　　【御制赐奠功臣古利墓诗防载天章门】
　　图尔格墓【在承徳县城东十五里】
　　超哈尔墓【在承徳县城东十五里】
　　彻克墓【在承徳县城东拉古峪】
　　巴拜墓【在承徳县城东七十里】
　　鲁克什墓【在承徳县城东一百二十里】
　　锡罕墓【在承徳县城东古石沟】
　　觉罗色勒墓【在承徳县城西五里】
　　安费扬古墓【在承徳县西十里蓝家屯】
　　鄂谟克图墓【在永徳县城西十五里】
　　舒赛墓【在地徳县城西十五里】
　　西喇布墓【在承徳县小南闗外】
　　和硕图墓【在承徳县城南五十里】
　　何和里墓【在承徳县城南六十里】
　　阿兰珠墓【在承徳县城南八十里光山屯】
　　明安墓【在承徳县城北五里】
　　伊逊墓【在承徳县城北五里】
　　图鲁什墓【在承徳县城北栁条河侧】
　　卫齐墓【在承徳县城北十里】
　　楞额礼墓【在承徳县城北十里】
　　纳尔察墓【在承徳县城北十里瓦窑子】
　　达珠瑚墓【在承徳县城北十里二台子】
　　伊尔登墓【在承徳县城北十里毛镇屯】
　　逹海墓【在承徳县城东南五里】
　　博尔晋墓【在承徳县城西南十里】
　　雅希禅墓【在承徳县城东北十里曽家屯】
　　安达立墓【在承徳县城西北十里】
　　逊达哩墓【在承徳县城西北十里】
　　庄亲王舒尔哈齐墓【在辽阳州东京城东北五里】
　　頴毅亲王萨哈璘墓【在辽阳州太子河南平顶山下】
　　勇壮贝勒穆尔哈齐墓【在辽阳州东北百二十里响山】
　　安平贝勒杜度墓【在辽阳州东北百二十里响山】
　　达尔察墓【在辽阳州东京城北】
　　孔有徳墓【在辽阳州东南十里】
　　朋春墓【在辽阳州东北八十里】
　　尚可喜墓【在海城县东南十里】
　　耿仲明墓【在葢平县连阴峪】
　　锦州府
　　秦
　　姜女坟【在宁逺州老军屯】
　　辽
　　辽太祖陵【本在木叶山今有司于广宁望祭】
　　景宗陵【在广寜医巫闾山】
　　显陵【在广宁县医巫闾山即辽太祖长子人皇王耶律倍墓世宗时諡让国皇帝尊为显陵】干陵【在广宁县医巫闾山辽景宗葬此】
　　豫王墓【在广宁县医巫闾山辽天祚帝入金降封豫王葬干陵旁】
　　平王墓【辽人皇王子隆先封平王葬医巫闾山之道谷　以上诸陵墓今皆湮】金
　　懐节皇后墓【在广寜县医巫闾山】
　　甄妃墓【在广宁县医巫闾山】
　　元
　　穆呼哩墓【明一统志在广宁左屯卫东北二十里按旧志载墓有揭奚斯撰碑可据辽志以为穆呼哩孙巴图鲁墓非是　穆呼哩原作木华黎巴图鲁原作霸突鲁今俱译改并详人物巻】
　　王珣墓【在义州西四十里】
　　王荣祖墓【在义州南四十里】
　　明
　　杨惟藩墓【在宁逺州前屯卫】
　　宫守礼墓【在宁逺州前屯卫】
　　杨照墓【在宁逺州前屯卫】
　　贺钦墓【在广寜县医巫闾山光明谷】
　　本朝
　　尹泰墓【在锦州东北二十里】
　　尹继善墓【在锦州东北二十里】
　　吉林
　　金
　　辉陵
　　永陵
　　定陵
　　乔陵【皆金先世尊为陵者在宁古塔境】
　　罗索墓【在林城西二百里博屯山有金元邵王庙残碑彷佛可辨　罗索原作娄室今　译改并详人物巻】
　　完顔希尹墓【金章宗时以其始造国书因为立庙上京歳祀之墓在宁古塔境内】海古勒城古墓【旧志在宁古塔境内本金上京之地顺治初阜冢忽防地宫中多殉葬之物考金史金太祖初葬于海古勒城西其后王公贵人多葬其地惜名志无可辨耳】
　　古贤者墓【在三姓地碑镌古贤者墓不能详何人】
　　黒龙江
　　唐
　　大贺氏勒得王墓【在黒龙江境内今旧址无考】
</div>
    <div class="pagination">
<a href="钦定盛京通志_page250.html">上一页</a><span>...</span><a href="钦定盛京通志_page246.html">246</a><a href="钦定盛京通志_page247.html">247</a><a href="钦定盛京通志_page248.html">248</a><a href="钦定盛京通志_page249.html">249</a><a href="钦定盛京通志_page250.html">250</a><span class="current-page">251</span><a href="钦定盛京通志_page252.html">252</a><a href="钦定盛京通志_page253.html">253</a><a href="钦定盛京通志_page254.html">254</a><a href="钦定盛京通志_page255.html">255</a><a href="钦定盛京通志_page256.html">256</a><span>...</span><a href="钦定盛京通志_page252.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
