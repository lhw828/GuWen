<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 560 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 560 页/共 698 页</h1>
    <div class="content">旗亭台广亩小池荫爽交匝岁清明日都人踏青舆者骑者步者游人以万计浴佛日重午游亦如之 
帝京景物略増袁宏道髙梁桥诗节是祇园会讙同曲水池嬉童歌串乱天女鬘华随是树皆停盖无 
波不泛巵鱼龙与角觗乐事看人为袁中郎集原陆启浤高梁桥作冬郊未经雪残叶犹恋树山水入 
髙梁淙淙桥下度万物静相忘豁然领奇悟及此见夙心斜阳忽西暮贲趾山房诗集原朱茂昞淸明 
日过髙梁桥作髙梁河水碧弯环半入春城半绕山风柳易斜摇酒幔岸花不断接禅关看场压处掉 
都卢走马跳丸何事无那得丹青寻好手清明别写上河图石门遗稿原至元七年建大护国仁王寺 
于髙梁河十一年三月寺成十六年八月置大护国仁王寺总管府二十二年正月发诸卫军六千八 
百人给护国寺修造元史世宗纪原文宗幸护国仁王寺遂泛舟玉泉盖苗进曰今频年不登边隅未 
靖正当恐惧修省何暇逸游以临不测之渊乎帝嘉纳之赐以对衣上尊即日还宫元史本传臣等谨 
按护国仁王寺今无考原大德五年正月奉安昭睿顺圣皇后御容于护国仁王寺元史成宗纪原至 
治三年十一月勅会福院奉北安王诺摩罕像于髙梁河寺元史泰定帝纪按诺摩罕蒙古语檏实也 
旧作那木罕人译改原虞集刘正奉塑记至元七年世祖皇帝始建大护国仁王寺严梵天佛像求奇 
工为之得刘正奉于黄冠师正奉先事青州杞道录传其艺及被召又从阿尼尔格学西天梵相神思 
妙合遂为絶艺凡两都名刹有塑土笵金　换为佛者一出正奉之手天下无与比由是上两赐宫女 
为之妻又命以官长其属迨今四十余年凡行幸无所不从今皇帝尤重象教尝勅正奉非有旨不许 
擅为人造神象其见贵异如此正奉名元字秉元蓟之宝坻人年七十矣其官曰昭文馆大学士正奉 
大夫秘书监卿道园学古录原又大护国仁王寺恒产之碑初至元七年秋昭睿顺圣皇后于都城西 
髙梁河之滨大建佛寺三年而成时裕宗在东宫襄善赞美所以奉慈闱尊梵王宏法海之盛心无所 
不用其极以佛法不徒行必依于人人不可以无食中宫乃斥妆奁营产业以丰殖之已而効地献利 
者随方而至物众事繁建总管府统于内置提举司提领所分治于外岁滋月积府之政日以懈田失 
故额租赋不登寺之基日以削至大元年皇太后翼扶明圣慨然思述祖宗之德念昭睿顺圣经始之 
仁罢总管府建会福院以平章政事宣政院使阿卜呼穆尔布哈为会福院使综核名实遣官分道约 
部使者集郡县吏申画疆场树识封畛历四载始仍旧贯视常岁之入相倍蓰焉凡经历本院若大都 
等处者得水地二万八千六百六十三顷五十一亩有奇陆地三万四千四百一十四顷二十三亩有 
奇山林河泊湖渡陂塘柴苇鱼竹场二十九玉石银铁铜盐硝鹻白土煤炭之地十有五栗为株万九 
千六十一酒馆一历河间襄阳江淮等处提举司提领所者得水地万三千六百五十一顷陆地二万 
九千八百五顷六十八亩有奇江淮酒馆百有四十湖泊津渡六十有一税务闸埧各一内外人户总 
三万七千五十九实赋役者万七千九百八十八殿宇为间百七十五棂星门十房舍为间二千六十 
五牛具六百二十八江淮牛之历官者百三十有三经界既正版籍既一皇帝以为能称孝养意进封 
阿卜秦国公辞上曰尔逮事世祖乃累朝旧臣封以此毋庸辞出制书亲授之皇太后乐其有成功也 
命词臣载文勒石以垂永久呜呼一寺之政必得其人乃举况天下之大四海之众乎同上按阿卜呼 
蒙古语取也穆尔布哈义俱见前旧作安普忽马儿不花今译改原水从髙梁桥而西傍有极乐真觉 
诸寺临之前广源闸节之上麦庄桥越之过桥为湖界以长堤湖在堤南稻田豆场在堤北曰西堤者 
城西堤也堤行八九里龙王庙庙之傍黑龙潭又行一里堤尽右有村上青龙桥即玉泉山下也帝京 
景物略臣等谨按极乐寺今尚存碑二明嘉靖门立一为大学士袁郡严嵩撰一无撰人姓名原极乐 
寺去髙梁桥三里马行浓绿中若张盖殿前有松数株松身鲜翠嫩黄斑剥若大鱼鳞可七八围潇碧 
堂集原寺临水有垂杨婀娜甚殿前四松遮荫不见一人寺左国花堂花已凋残惟存故畦耳堂左有 
三层台望西山惜树封之燕都游览志原寺成化中建中有牡丹园春日游屐恒满园有髙楼万历壬 
辰进士旷鸣鸾欲登之寺僧辞以久扄不便开旷不听甫登楼火发旷与楼俱烬春明梦余录原万历 


己未夏予与昆山顾钖畴九畴华亭董象恒臣棐过极乐寺柳阴结轨命酒赋诗予诗有连空碧草皆 
游幕到处垂杨作酒筹之句九畴极为赏撃诗不足传俊游则不易得也明水轩日纪增极乐寺在髙 
梁桥西三里至元时建畿辅寺观志臣等谨按极乐寺元至元间建春明梦余录谓成化中建当是重 
修増髙梁桥堤北数十里大抵皆别业僧寺低昻踈簇绿树渐逺间以水田界如云脚下空距桥可三 
里为极乐寺址寺天启初年犹未毁也门外古柳殿前古松寺左国花堂牡丹西山入座涧水入厨神 
庙四十年间士大夫多暇数游寺轮蹄无虚日袁中郎黄思立云小似钱唐西湖然帝京景物略増极 
乐寺西有灵通观云林寺五城寺院册臣等谨按灵通观碑一明大学士叶向髙撰天启三年立云林 
寺后僧塔一上有石刻云临济正宗三十四世开山建云林堂上云下浪本和尚塔弟子实证立増叶 
向髙灵通观记略灵通观者以祀灵官盖赐号也观在京师之干方灵官尝効灵于文祖朝为国家所 
崇奉而秩祀其英爽变化神威燀赫具在旧碑中则兹观之有举莫废宜也经始于天启之孟冬落成 
于次年之仲秋天启三年岁次癸亥仲秋立石臣等谨按明叶向髙记中所称旧碑今已无存原白石 
闸西至青龙闸二十里至元二十九年建水部备考臣等谨按白石闸之桥今尚存又有小白石桥在 
白石桥稍西原镇国寺在白石桥顺天府志臣等谨按白石桥之镇国寺今废原致和元年三月命僧 
千人修佛事于镇国寺元史泰定帝纪原驸马都尉万公白石庄在白石桥稍北台榭数重古木多合 
抱竹色葱蒨盛夏不知有暑附郭园亭当为第一燕都游览志臣等谨按白石庄今废原万驸马白石 
庄有爽阁郁冈轩翳月池帝京景物略原刘荣嗣白石庄万都尉园作仙圃宜秋色相将恋夕曛松青 
新濯两槐古旧侵云竹牖池光合山楼石翠分鳯箫遗韵在拟向月中闻半舫集原延寿庵在白石桥 
西二里殿宇精严其后髙楼九楹左右翼楼各五楹一启西窗嘉木纤萝纷敷翳荟西山隠映若以翠 
屏围之燕都游览志臣等谨按白石桥之延寿庵今废原大佛寺在西直门北三里寺后有髙阜积土 
甃石为之广袤几二里山上有真武祠踏青士女正月必先至其地燕都游览志臣等谨按大佛寺即 
大慧寺今存殿两重本朝乾隆二十二年重修前殿恭悬御书额曰慧灯常朗联曰妙示真如空色相 
净开正觉摄声闻后殿供笵铜佛像恭悬御书额曰灵峰慈荫联曰潮音普觉声闻界水观中涵智慧 
珠原明正德癸酉司礼监太监张雄建寺于宛平县香山乡畏吾村赐额曰大慧并护勅勒于碑寺有 
大悲殿重檐架之中笵铜为佛像髙五丈土人遂呼为大佛寺嘉靖中太监麦某提督东厂于其左増 
盖佑圣观于是合寺观计之殿宇凡一百八十三楹拓地田百二十一亩盖是时世宗方信道士而厌 
缁流内官惟恐寺刹之毁故建道观于其旁而寺后之山又有真武祠藉此以存寺也寺之始建大学 
士茶陵李东阳为碑工部尚书汤阴李鐩书之新宁伯谭佑篆额其増置佑圣观也大学士余姚李本 
撰文礼部尚书髙安呉山书之成国公朱希忠篆额其后万历壬辰重修则太子太保礼部尚书太仓 
王钖爵撰记渌水亭杂识臣等谨按成德渌水亭杂识所载寺傍之佑圣观今已废李东阳李本王钖 
爵三碑并无存者寺后之山及真武祠亦久废原李东阳墓在城西畏吾村顺天府志臣等谨按李东 
阳墓今无考原西涯墓在北京城外其家族姓渐微至以墓前白石碑捣碎与贩盐者挿和以卖吁可 
慨也瓦釡漫记増白石桥西有朝真观五城寺院册臣等谨按朝真观有明碑三成化年间碑二皆都 
察院左都御史温阳李宾撰万历四十三年碑一刑部云南清吏司主事王文迈撰又本朝康熈三十 
三年重修碑一太常寺少卿励杜讷撰原出真觉寺循河五里玉虹偃卧界以朱栏为广源闸俗称豆 
腐闸即此闸引西河水东注深不盈尺宸游则陼水满河可行龙舟缘溪杂植槐柳合抱交柯云覆溪 
上为龙舟驻处毎通惠河水涸粮运不前则遣官于此祭祷请水焉长安客话臣等谨按广源闸座本 
朝以来频加修葺恭值圣驾经行于此地易舟始达绣漪桥至清漪园详见苑囿门原广源闸在西直 
门西七里至元二十六年建水部备考原英庙文宗两朝御舟藏广源闸上别港燕石集増乾隆三十 
六年御制过广源闸换舟遂入昆明湖沿缘即景杂咏广源设闸界长堤河水遂分髙与低过闸陆行 
才数武换舟因复溯东西万寿寺无二里遥墙头髙见绣旛飘维新梵宇非崇佛都为今冬庆典昭朱 
衣僧跪寺门前不挂紫衣不透禅向赐紫衣皆为透禅褒嘉今逝无一矣蓦直进舟弗返顾个维调御 
证因缘夹岸香翻禾黍风无论髙下绿芃芃所希此后雨旸若未敢秋前说兆丰水痕涨落尺犹余蒲 
苇根还泥带淤前月二十一夜雨过骤西山诸水涨发以致昆明湖水平堤即启青龙桥尾闾宣泄水 
势随落今所见苇根之泥犹前日水痕也至其下游东城濠与门河虽间有漫口旋即堵筑而北运河 


一带堤岸完固无虞武清诸邑不致如去年之受潦差足慰耳北运河消堤岸固关心庆未害菑畬麦 
庄迤逦接长春麦庄长春二桥名平水无劳更易 西岸营房初建置昨岁议为大器营两翼各建营房 
一区视健锐营之制选劲旅居之演习大器因于堤西之南坞度地鸠工无非惠众俾安身东岸墙临 
圣化寺其中林木颇清幽晨凉图趂归御苑更弗门前命系舟轧轧鸣榔过绣漪桥名昆明百顷绿波 
披舟行十里诗八首却未曾消四刻时一时八刻四刻始半时也臣等谨按圣化寺绣漪桥应载苑囿 
门恭读御制诗此八章乃由广源闸易舟即景之作今仍以始事为重谨载入广源闸条原何御广源 
闸望西山诗山水有佳趣景象在朝暾晨倚河堤望旷然尽平原春干寂已歇秋容粲复繁疏峰互对 
立叠涧迅相奔行人穿露薄樵子出烟村陟岭遂及巅泝流得竆源讵訽世外乐聊辟区中喧白湖集 
増朝真观西有延庆寺五城寺院册臣等谨按延庆寺凡明碑三正德年间勅论碑二崇祯癸未年重 
修碑一翰林院侍讲清苑孙从庆撰原郑公庄在万寿寺左度桥而南有亭在平畴亭外俱稲田缘堤 
莲芡盖郑戚畹园也燕都游览志臣等谨按郑公庄今无考 

 
</div>
    <div class="pagination">
<a href="钦定日下旧闻考_page559.html">上一页</a><span>...</span><a href="钦定日下旧闻考_page555.html">555</a><a href="钦定日下旧闻考_page556.html">556</a><a href="钦定日下旧闻考_page557.html">557</a><a href="钦定日下旧闻考_page558.html">558</a><a href="钦定日下旧闻考_page559.html">559</a><span class="current-page">560</span><a href="钦定日下旧闻考_page561.html">561</a><a href="钦定日下旧闻考_page562.html">562</a><a href="钦定日下旧闻考_page563.html">563</a><a href="钦定日下旧闻考_page564.html">564</a><a href="钦定日下旧闻考_page565.html">565</a><span>...</span><a href="钦定日下旧闻考_page561.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
