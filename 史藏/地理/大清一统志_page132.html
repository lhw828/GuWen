<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 132 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 132 页/共 202 页
  </h1>
  <div class="content">
   户口【原额人丁三万一千四百六十九滋生人丁十七万一百三】
　　田赋【田地一千一十七顷八十三亩九分九厘零额徴银八百二十二两八钱四分六厘】山川飞霞山【在永顺县东二十里上有飞来石阁】牛角山【有二一在永顺县东二十里一在县东北六十里又保靖县东十里桑植县东南四十里亦有半角山】太平山【在永顺县东二十余里下有月池山顶有太乙池又龙山县西北一百四十里亦有太平山】贺虎山【在永顺县东八十里明溪出此】羊峯山【在永顺县东八十里贺虎溪发源处】心印山【在水顺县东九十里】偏岩山【在永顺县西闗外冇路通龙山沙石陡陂下临深潭行者常失足堕水中　本朝乾隆二十五年于山对岸另开一路并于河涯设渡船】锡防山【在永顺县西三十里】福石山【在永顺县南三十里后为华葢山上多古木】野猪山【在永顺县南九十里多野猪】体巫山【在永顺县南一百里与保靖交界相近有拿取牙山】水田山【在永顺县南一百里山出泉流灌数十里因辟成田相近冇骆驼山常出兽似骆驼者】观音山【在永顺县北十里下有玉泉古洞】玉屏山【在永顺县北十五里雕峯綉壁环立如屏】绣屏山【在永顺县东南三十里六峯拱抱在旧司治前】将军山【在永顺县东南三十里】天马山【在永顺县东南三十三里】苏木山【在永顺县东南七十里产木可染红紫土名隙合苦又相近有岩蜂山产蜂黄连山产黄连木岩人山石状如人土名农那必】鸦噪山【在永顺县东南八十里多亦木相近有兰黄山】云霭山【在永顺县东南一百里峯蛮峻峙俯视羣山下冇岩力坡龙坪潭】髙望山【在永顺县东南一百五十里茶溪出此路通辰州府】飞鳯山【在永顺县东北三十里両峯若鳯翅】蟠龙山【在永顺县东北八十里山势蜿蜒绵亘灵溪出此下有马谷坡】纱防山【在水顺县西北三十里】岩屋山【在永顺县西北一百八十里有洞如堂】仙人山【在龙山县西二十里石壁有仙人洞】马鞍山【在龙山县南七十五里又保靖县东二里亦有马鞍山】洛塔山【在龙山县南五十五里上冇天然井冬夏不涸】铁炉山【在龙山县东南八十里山势髙峯最险要徃府经此】金斗山【在龙山县东南二百里】史雨山【在龙山县西南】八靣山【在龙山县西南一百六十里横亘百里上有青鱼潭西接四川酉阳州界】廻龙山【在保靖县东二里】米西吾山【在保靖县东一百里】洛浦山【在保靖县西省志唐志洛浦县以此】狮子山【在保靖县西二里大河对岸有狮子洞】烟霞山【在保靖县西二里】黔山【在保靖县西李吉甫元和郡县志黔山在三亭县西五十里后汉时陆康伐蛮假此即祷请为援诸树木皆有人马之形因平羣冦改为武神山】纱防山【在保靖县西二十五里相近冇呼梯山马路山】后龙山【在保靖县南一里】霞林山【在保靖县南十五里】铁门山【在保靖县南一百五十里】云台山【在保靖县北十二里】崖窝山【在保靖县北八十里世溪出此】吕洞山【在保靖县东南百五十里接干州防界】稞沙山【在保靖县西南五十里】着苦土山【在保靖县西北八十里冲溪出此】阳岐山【在桑植县东三十里髙十二里西北滨酉水下临潮水泉】彭家山【在桑植县东二十里即水獭铺一名黄峪】簸箕山【在桑植县东三十里东王坪】天星山【有二一在桑植县东一百二十里一名天池口一在县东北一百四十里与鹤峯州分界】万民山【在桑植县西】卧龙架山【在桑植县西】案台山【在桑植县西】东蓬山【在桑植县西】撦草坡山【在桑植县西十八里】卧云界山【在桑植县西二十五里】笔架山【在桑植县西五十里旧司城前三峯并峙故名】木头坡山【在桑植县西六十里相近有大米山】前山【在桑植县治南一名瓦窑冈】赵家山【在桑植县南五里髙十二里上有天鵞堰下有观音洞老虎洞其山趾曰竹叶山】老鸦山【在桑植县南五十里与永定县分界】椒阳山【在桑植县南六十里相近有西界山】廖家山【在桑植县城北对河】得胜砦山【在桑植县北七里】莺嘴山【在桑植县北十五里】髙家山【在桑植县北六十里即沿鸭儿池山羊溪一路山总名也】杉木山【在桑植县北二百四十里接鹤峯州界】牛咸山【在桑植县北二百四十里路最险峻】茅花山【在桑植县东南一百四十里】山【在桑植县东北六十里以形似名】桑树垭山【在桑植县西北三十五里】桂香山【在桑植县西北八十里】鳯凰山【在桑植县西北一百里旧志旧时土司曽筑城岭上以避兵】云朝山【在桑植县西北一百二十里】厯山【在桑植县西北一百二十里髙数十里澧水发源于此】雷打山【在桑植县境】分水岭【在桑植县东四十里酉水中分东入慈利西入桑植】火焼岭【在桑植县西北二百五十里与宣恩交界】立雪峯【在桑植县城内】白岩【在桑植县西北一百五十里四靣悬崖陡壁下有洞可容千人昔人避兵于此】杨枝岽【在桑植县东五十里自青岩山分支至両溪口止长十里髙一里有二占寺基址犹存】茅冈【在桑植县南接永顺县及澧州安福县界一名峒冈】三门洞【在永顺县江中有三大石对立如门又响水洞水自深山流出注于江激石如雷】腊惹洞【在永顺县东南六十里泉出洞中祈雨多应相近有犀牛洞】衙住洞【在保靖县南出纹石】石门洞【在保靖县西北元和志在三亭县东百五十里其险才通一舟】观音洞【在桑植县南三里洞有三重逶迤而入澄潭石髓幽胜莫可名状厯第三潭数里许通县城东门闻城中男女鸡犬声】老虎洞【在桑植县西南有水南流入上峒河】鼓皮河【在桑植县西南】岩壁洞【在桑植县西北有水东流入西河】鐡桶埠【在桑植县西七十里临澧水峭壁巉岩向为土司防险负固之所】酉水【在永顺县西南源出县西北南流经县西南又东南流入辰州府沅陵县界汉书地理志武陵郡充注酉源山酉水所出南至沅陵入沅行千二百里郦道元水经注酉水导源益州巴郡临江县故武陵之充县酉源山东南流径黚阳故县南又东迳迁陵故县界与西乡溪合谓之西乡溪口又东迳迁陵县故城北东迳酉阳故县南　按湖南通志沅陵县有酉阳水源出小酉山东北流入酉水禹贡注所云酉水出今沅陵县者是也永顺县酉水源出县之冲正保白羊水经葛藤寨入沅陵境为酉溪即沅陵志所载出苗地了角山者是也其自四川酉阳州而下经保靖永顺沅陵入沅者曰北河所滙溪水皆曰酉水而汉书地理志武陵郡充注曰酉源山酉水所出水经注则云酉水导源益州巴郡临江县武城之充县夫武陵与巴郡异郡不冝一水而两地明志施州卫忠建司南有白河源出将军山下流入沅施南鹤峯与龙山桑植接壤考今水道充县酉水似汉书武陵郡为得其实也】更始水【在保靖县北自四川酉阳州界流入又东流至永顺县界入酉水一名北河桑钦水经更始水至武陵酉阳县入于酉水注更始水即延江枝分之始也东入巴东之南浦县其水注引渎水石门又谓之西乡溪溪水间□二百里许方得出山又二百余里东南至迁陵县西乡溪口在迁陵县故城上五十里左合酉水旧志北河有二源一出邑梅土司界一出平茶土司界至烂泥湾合流自酉阳州界流入径州西北防诸水至永顺界与灵溪合即西乡溪水也】龙峒水【在桑植县西东流入上峒河】五道水【在桑植县西北下趋源河流鹿儿口经凉水口而归両夹澜杜诗溪行一流水曲折凡五渡其水纡曲州五水分流也】腊竹江【在龙山县西源出隆头下流入酉水】猛洞河【在永顺县东源出县东北西南流入酉水雍正九年开濬始通舟楫】牛路河【在永顺县东南四十里即云溪下流自旧司城五六十里至此又五六十里逹王村激石奔沙水势竒险自王村至郡城陆路必过此両岸县崖夹峙上下约十里极陡险山路厯经修治皆砌石为磴可行舆焉】颗砂河【在永顺县东北源出内颗砂保经□刀弯等处流入石洞里许复出钓矶岩合喇着河入灵溪】上峒河【在桑植县西七十里东北流入西河】西河【在桑植县西南亦名酉水源出龙山县界东南流径桑植县西又东南流入澧州安福县界入澧水】官垻河【在桑植县西南北流入上峒河】田谷河【在桑植县西南西流入官垻河】両家源河【在桑植县东北源出湖北施南府宣防县界南流入西河一名八斗溪】緑水河【在桑植县西北六十里水色如靛即澧水也源出湖北施南府宣防县界南流入西河】聚龙湖【在永顺县东南四十里】贺虎溪【在永顺县东一百二十里源出县东羊峯山】劳车溪【在永顺县西八十里源出洗亚车喇着二处西南流入灵溪】榔溪【在永顺县东南四十里源出县东北分水隘西南流入酉水】纳溪【在永顺县东南六十里西流入酉水】白水溪【在永顺县东南八十里西流入酉水】施溶溪【在永顺县东南一百二十里源出吴良界西南流入酉水】明溪【在永顺县东南一百二十里东南流迳辰州府沅陵县界入酉水水经注武陵有五溪一曰樠溪通志即明溪也一曰明滩宋史辰州泸溪郡有明溪砦天禧五年诏溪州刺史彭儒猛至明滩要盟遣之即此】茶溪【在永顺县东南一百二十里源出髙望山即防溪上流东南流入沅陵县界五代时马希范立铜柱处一名茶滩宋熈寕五年筑下溪州城置砦于茶滩南岸即此又东南四十里有罗衣溪亦源出髙望山下流入酉水】庙溪【在永顺县南源出雷公嘴北流入酉水】白沙溪【在永顺县西南有连云坡左右両泉自山迸出合流入灵溪】灵溪【在永顺县东北三十里源出蟠龙山分二支俱西南流入酉水】容虎溪【在永顺县东北接澧州永定县界】白溪【在保靖县东五十里源出排都当北流入北河】小溪【在保靖县西南一名小江又名小河源出辰州府蜡尔山东北流由小江口入北河】防冲溪【在保清县西北六十里源出着苦土山南流入北河】誓溪【在保靖县东北三十三里源出崖窝山东南流入北河】冐洞溪【在龙山县东南六十里水从平地冐出西南流折而东北厯金竹坪谢家寨南流数十里入山洞伏而不见】茨滩【在永顺县东二百八十里】鳯滩【在永顺县东二百八十五里】卯洞滩【在龙山县西南四十里】龙马滩【在保靖县境又有古牛滩婆树滩基步滩俱在县境】象潭【在永顺县东南】松云潭【在永顺县治西北上有醒心亭又有安夀山房潭上石壁勒松云潭三字】甘泉【在永顺县东南三十里泉出石中仅一】飞泉【在永顺县东南七十里马力坡下飞瀑如珠帘】斗泉【在永顺县百五十里石上有古刻斗泉二字】温泉【有二一在永顺县西南猛峒河侧一在县东北麻阳坪又桑植县西北五十里亦有温泉从石中出四时皆温】龙眼泉【在桑植县北东南流入西河】七眼泉【在桑植县西北一百五十五里七窍并列泉水喷涌左四眼产阳鱼右则否东南流入西河】阳鱼泉【在桑植县西北一百里水长主旱水竭主雨产阳鱼】莲池【在永顺县东南三十里有红白二莲池】天池【在永顺县东南七十里毛土坪一名天堰】
　　古迹酉阳故城【在永顺县南水经注酉水东迳酉阳故县南县故酉陵也　按旧志载酉阳故城在永顺县南遂以永顺为汉之酉阳县地然考沅陵县志沅陵在沅酉二水间古名酉阳亦有酉阳故城在县之西水经注所谓酉陵似即沅陵也至汉书地理志酉阳应劭注云酉水所出东入湘而明志酉阳宣慰司东南有酉水流合平茶水至州府入江与汉书合则汉县酉阳实今四川酉阳州也永顺于梁为大乡唐之旧溪州为汉沅陵零阳二县地今以永顺龙山为旧酉阳县地史无明文通志载永顺有酉阳故城相沿已乆今仍之而识其畧于此】下溪州故城【在永顺县东南接州府沅陵县界溪州世为彭氏所防五代楚徙其州治于此遂称下溪州后为北江蛮酋誓主宋熈寕五年改名防溪城通鉴后晋天福五年楚刘勍等焚彭士愁寨而攻之士愁遣其子师暠帅诸酋长纳溪锦奬三州印请降于楚楚王希范徙溪州于便地表彭士愁为溪州刺史以铜五千觔铸柱髙丈二尺入地六尺铭誓状于上立之溪州宋史蛮夷传溪州总二十州皆置刺史而以下溪州刺史兼都誓主十九州皆焉谓之誓下熈寕五年遣章惇经制南北江誓下洞蛮各以其地归版籍诏修筑下溪州城并置砦于茶滩南岸赐新城名防溪新砦名黔安戍以兵隶州出租赋如汉民又地理志辰州郡一防溪熈寕八年置　按下溪州后晋时马希范移置曺学佺名胜志以为即唐之溪州误】溪州故城【在龙山县东南本梁大乡县唐置溪州五代时为蛮地随书地理志沅陵郡大乡隋置旧唐书地理志溪州旧辰州之大乡天授二年分置溪州旧领县二又分置洛浦县长安四年以洛浦属锦州天寳元年改溪州为灵溪郡乾元元年复为溪州大乡汉沅陵零阳二县地属武陵郡梁分置大乡县旧属辰州天授二年来属州所理也】迁陵故城【在保靖县东汉置县南齐省宋书州郡志武陵太守领县迁陵汉旧县水经注酉水又东迳迁陵县故城北又迁陵县酉阳故县両县相去水道可四百里许】三亭故城【在保靖县西唐置县五代后为蛮地元和志三亭县本汉迁陵县隋废入大乡贞观九年分大乡复置因县西十五里有三亭古城为名旧唐书地理志三亭贞观九年属辰州天授二年改属溪州】黚阳废县【在龙山县境晋置县南北朝梁省宋书州郡志武陵太守领县黚阳二汉无晋太康地志有水经注酉水北岸有黚阳县许慎曰温水南入黚盖鄨水以下津流沿注之通称也故县受名焉】洛浦废县【在保靖县南唐置县五代后为蛮地元和志洛浦县先天二年分大乡置以县西洛浦山为名旧唐书地理志洛浦天受二年属溪州四年改属锦州】施溶废州【在永顺县东南九十里东接澧州永定县界南接辰州府沅陵县界五代时蛮置宋为羁縻溶州属荆湖路元属思州安抚司明属永顺宣慰使司田氏世为土官　本朝雍正七年改土归流置巡司州裁王存九域志荆湖路北江羁縻溶州元史地理志思州军民安抚司防溪施溶等处明统志洪武二年置施溶州】南渭废州【在永顺县西五代时蛮置宋为羁縻州属荆湖路元属新添葛蛮安抚司后废明复置属永顺宣慰使司彭氏世为土官　本朝雍正七年改土归流州裁九域志荆湖路北江羁縻南渭州元史地理志新添葛蛮安抚司南渭州明统志南渭州明洪武二年复置】上溪废州【在龙山县境唐溪州地五代时为蛮所防宋为羁縻州后废明复置属永顺宣慰使司彭氏世为土官　本朝雍正七年改土归流州裁宋史蛮夷传北江蛮酋有上溪州明统志宋初有上溪中溪下溪三州后废洪武二年置上溪州】旧安福所【今桑植县治宋为安福岩属澧州明置安福守御所　本朝雍正七年与桑植土司俱改为桑植县而建县治于此宋史地理志澧州慈利冇安福砦岳州府志明洪武二十三年置安福守御所于瓦窑冈属九溪卫】羊峯城【在永顺县西羊峯山上】龙标城【在保靖县东元和志三亭县酉水南有龙标故城蜀将马徳信所筑其城甚寛大在龙标山】铜柱【在永顺县东南一百四十里接辰州府沅陵县界五代时溪州刺史彭士愁率众蛮攻澧州马希范遣刘勍等击败之士愁子师暠率诸蛮酋降希范乃立铜柱为表命学士李宏臯铭之与溪州分界】
　　闗隘百丈闗【在永顺县城东石岩对峙中有小峡流泉湍急】飞霞闗【在永顺县东南十里即牛角路通永定】龙伏闗【在永顺县东五十里通桑植新街】龙爪闗【在永顺县东九十五里接澧州永定县界】野毛闗【在永顺县东一百里野毛坪】榔溪闗【在永顺县东二百一十里】纸蓬闗【在永顺县西北二百七十里接龙山县界】白溪闗【在保靖县东五十里】大泉闗【在桑植县东十五里路出澧州永定县】油罗闗【在桑植县东四十五里陈家埠一名牛骡隘】野牛闗【在桑植县东一百二十里即野牛湖路通慈利县】桐油闗【在桑植县西二十里亦通永定县】洪家闗【在桑植县北二十里相接有鱼翅闗即桑树垭在县东三十五里】野雉闗【在桑植县西南五里一名野鸡闗路通澧州永定县】三江口闗【在桑植县西北四十里路出湖北宜昌府鹤峯州施南府施恩县界】王村巡司【在永顺县东南九十里即施溶州上达川黔下通辰常为水陆要津　本朝雍正七年置廵司】隆头廵司【在龙山县南一百八十里隆头镇上通四川酉阳州下通辰州北河为水陆要地本朝雍正七年置】里耶廵司【在保靖县西一百里接四州酉阳州界　本朝雍正七年设廵司】下峝廵司【在桑植县西北旧为田氏土司地　本朝雍正十三年请纳土给向梁佐把总衘世袭乾隆元年纳土设廵司】施溶峒司【在永顺县东汪氏世为土官属下溪州元置长官司明因之本朝雍正七年改土归流明统志施溶溪长官司元置属思州军民安抚司明改属永顺宣慰使司】驴迟峒司【在永顺县东南冋氏世为土官属下溪州元置长官司明因之　本朝雍正七年改土归流元史地理志思州军民安抚司驴迟洞明统志驴迟洞长官司明改属永顺宣慰使司】田家峒司【在永顺县南田氏世为土官属下溪州明置长官司属永顺宣慰司　本朝雍正七年改土归流设廵司乾隆九年裁】腊惹峒司【在永顺县东南向氏世为土官属下溪州元置长官司明因之　本朝雍正七年改土归流元史地理志思州军民安抚司腊惹洞明统志腊惹洞长官司明改属永顺宣慰使司】麦着黄洞司【在永顺县南黄氏世为土官属下溪州元为麦着土村置长官司明为麦着黄洞仍置长官司　本朝雍正七年改土归流元史地理志思州军民安抚司麦着土村明统志麦着黄洞长官司明改属永顺宣慰使司】白崖洞司【在龙山县白岩理地张氏世为土官属上溪州元置长官司明因之　本朝雍正七年改归流元史地理志新添葛蛮安抚司白崖明统志白崖洞长官司明改属永顺宣慰使司】大喇司【在龙山县东南二百里旧为彭氏土司地明设廵司今裁】上峒司【在桑植县西南向为向氏土司地　本朝雍正七年改土归流】美坪峒【在桑植县西旧桑植安抚司领美坪朝南那歩人士黄河鱼龙夹石苦南捍坪蚕寮金藏拓山烂洞黄家校山龙潭书洛等十七洞皆苖疗聚处　本朝雍正七年悉改土归流】吴良界【在永顺县东南一百八十里东接澧州永定县界南接辰州沅陵县界】张家坝【在保靖县西南一百里接四川平茶土司界本朝雍正七年置廵司后改驻里耶】古铜溪砦【在保靖县南三十里接永绥防花县砦界有把总领兵驻防】髙罗峒汛【在龙山县西】六儿口【在桑植县北接湖北冝昌府鹤峯州界】大毛坪【在龙山县东】大木坪【在桑植县北一百八十里接湖北宜昌府鹤峰州界】
　　津梁太平桥【在永顺县东门外】髙桥【在永顺县东　本朝顺治四年土司官彭宏澍败流冦于此】自生桥【在永顺县东三十里天生石桥】颗砂桥【在永顺县东四十里长三丈濶三丈髙二丈】聚龙湖桥【在永顺县东六十里有上下二桥】竹桥【在永顺县西四十五里】慈桥【在永顺县南旧名锦绣桥明嘉靖四十二年重修改今名】榔溪桥【在永顺县东南四十里】长官桥【在龙山县东三十里】普济桥【在保靖县南门外】接龙桥【在保靖县城内】世徳桥【在保靖县西门外】兴隆桥【在保靖县境】黄龙桥【在桑植县东门外明初建本朝乾隆十二年修】浮牛桥【在桑植县境】芙蓉桥【在桑植县东四十五里】王村渡【在永顺县东九十里】钓矶岩渡【在永顺县北三十里】里耶渡【在龙山县东一百十里】龙头镇渡【在龙山县东南一百八十里】誓溪河渡【在保靖县东北四十里】
　　祠庙福民庙【在永顺县西南白沙溪上祀五谷之神】鳯滩神庙【在永顺县东一百三十里滩最险恶神着灵应】伏波庙【有二一在永顺县东南防溪丄一在保靖县南祀汉马援】
　　寺观观音寺【在桑植县南门内最髙处修篁曲径幽寂如山林明建　本朝康三十七年重修】迎防寺【在桑植县东五里即古擎天观明建　夲朝康熙四十一年重修】大泉寺【在桑植县东二十里袁家坪】太平寺【在桑植县北二十五里山水秀异院宇清幽】王极观【在永顺县境】三清观【在保靖县东】圣母庙【在保靖县南】驻龙观【在桑植县西南七里其地多猿四时啼声不絶】玉宸宫【在保靖县西】蟠桃庵【在永顺县界】狮子庵【在保靖县西隔河狮子山洞前】
　　名宦
　　本朝田易顺【大兴人雍正五年任永顺同知时值改土飞檄旁午易顺因地方情形条议各事冝后建置多本其议】王钦命【临汾人雍正七年知保靖县地方改流创建俱有条理时辟六里红苖暇即纂成县志】
　　人物宋彭儒猛【先世吉水人后徙上溪州五世祖瑊梁开平中为溪州刺史遂世官其地太宗时知溪州彭允林归顺诏为溪州刺史真宗时儒猛为下溪州刺史辰州诸蛮来攻击走之擒酋首以献诏赐锦袍银帯儒猛自陈母老愿被防典诏特加邑封子仕汉入朝为殿直逃归诱羣蛮为乱儒猛遣别子仕端等杀之朝廷嘉其忠降诏奬谕时儒猛为检校尚书右仆射特迁左仆射又以仕端为检校国子祭酒知溶州】明彭世麒【儒猛十四世孙宏治间为永顺宣慰使征贵州苗及未鲁贼有功进阶昭勇将军赐麒麟服郴州民颂其征贼时号令严明】彭世麟【永顺土舍正徳间流冦蓝廷瑞倡乱两川结婚于世麟以为援世麟伪许之因与约期既而廷瑞与贼首鄢本怒及王金珠等二十八人皆来防世麟伏兵擒之余贼溃渡河官兵遂殱之】彭荩臣【保靖土司嘉靖中为宣慰使调赴苏松征倭战于石塘湾败之贼北走平望荩臣率兵尾之于王江泾又大破之斩获二千级赐三品服令统兵益击贼进昭毅将军加右叅政】彭翅【保靖土舍嘉靖中调征倭至新塲防伏中死之事闻赠一官】田菑【永顺土官嘉靖中调征倭争入贼巢为所围死之】田丰【永顺土官亦死于征倭】彭象周【保靖宣慰彭象干之弟万厯末调援辽与侄绲天祐率亲兵战于浑河一门皆死之天启二年赠都司佥书】
　　本朝田宇【永顺人家贫母石氏素患心病每发輙欲自戕宇防之甚谨一日母病负痛投水宇趋入水援之石氏近岸众救得苏宇竟溺死】魏国仕【永顺人性孝友葬父于太平山汲水甚逺国仕号泣拜祷路旁枯井忽涌水出观者如堵同知田易顺名曰孝感泉】朱定国【保靖人幼失怙能孝飬其母及母殁食粥尽哀】刘景汉【保靖人幼孤両兄继卒景汉抚其兄子五人如已出】王佐【保靖人敦睦宗族好施予乡里宿负贫无以偿者悉还其劵】
　　列女
　　本朝向鼎妻谷氏【桑植人顺治十一年夫妇俱为流贼所掳贼乗夜欲汚之氏怒骂触石死贼义之释其夫】李烈女【桑植人年十五母命摘秦椒万正玉欲强汚之女疾呼正玉取佩力截其喉而死乾隆二十二年　旌】史永韬妻刘氏【永顺人适史年二十而寡抚子成立坚苦守志又同县向坤妻彭氏李道清妻邹氏李道妻明氏彭肇模妻李氏罗自清妻雷氏陈瑛妻熊氏杨大任妻张氏俱乾隆年间　　旌表】李某妻吕氏【保靖人生一子年十九而寡子寻卒孀居励节四十五年又同县彭御栖妻彭氏滕振妻叚氏刘松庵妻彭氏陈名妻程氏皆夫殁矢志乾隆二年　旌】向元先妻氏【桑植人夫亡守节抚侄嗣夫后勤苦以老又同县毛丰妻罗氏余忠遂妻许氏程尚妻钟氏萧国榜妻蒋氏烈妇钟朝选妻张氏俱乾隆年间】
　　【旌表】戴贞女【保靖人字易之孔未嫁夫亡诣易门事翁姑二十余年又割股疗母病乾隆十九年旌又范氏字钟应瑞未嫁夫亡矢志不更嫁依母家以终俱乾隆年间　旌表】
　　土产棉花【诸县皆出织成布皆粗厚府志汉之实布宋之溪布即此类】土锦　斑布【皆永顺龙山桑植出】峝茶【四县皆出而桑植为多】桐油【四县皆出】蜂蜜【四县皆出在崖壁石隙间色香气味更佳】黄连【桑植县出】通草【名通脱木各县俱出可为花又制成纸可供书画】茜草【即紫草永顺县出】山牛　山羊　锦鸡【明统志永顺土产】竹鸡【明统志保靖县出】














　　大清一统志巻二百八十六
&lt;史部,地理类,总志之属,大清一统志,澧州图&gt;
&lt;史部,地理类,总志之属,大清一统志,澧州图&gt;
&lt;史部,地理类,总志之属,大清一统志,澧州表&gt;
&lt;史部,地理类,总志之属,大清一统志,澧州表&gt;
　　钦定四库全书
　　钦定大清一统志巻二百八十七
　　澧州【在湖南省城西北六百二十里东西距四百四十五里南北距二百五里东至岳州府华容县界一百二十五里西至永顺府永顺县界三百二十里南至常徳府武陵县界一百二十里北至湖北荆州府公安县界八十五里东南至常徳府沅江县界一百四十里西南至常徳府桃源县治二百五十五里东北至公安县界八十里西北至荆州府枝江县治三百六十里本州界东西距一百四十里南北距一百四十里东至安郷县界八十里西至石门县界六十里南至安福县界六十里北至公安县界八十里东南至安乡县界一百二十五里西南至桃源县治二百五十五里东北至公安县界八十里西北至安福县界一百六十里自州治至　京师三千四百七十八里】
　　分野天文翼轸分野鹑尾之次
　　建置沿革汉孱陵零阳二县地属武陵郡三国吴分属天门郡东晋析置义阳郡宋齐以后因之隋平陈废郡置松州兼置澧阳县为治寻改州为澧州大业初曰澧阳郡唐武徳四年复为澧州天寳初仍曰澧阳郡乾元初复曰澧州属江南道五代属楚后为周行逢所据宋亦曰澧州澧阳郡属荆湖北路元至元中立澧州路总管府属湖广行省明洪武初曰澧州府属湖广布政使司二十九年降为州以州治澧阳县省入明年改属岳州府
　　本朝雍正七年改为直州属湖南省领县五安乡县【在州东南一百二十里东西距八十里南北距一百五十里东至岳州府华容县界三十五里西至本州界四十五里南至常徳府武陵县界九十里北至湖北荆州府公安县界六十里东南至常徳府沅江县界一百四十里西南至武陵县界九十里东北至荆州府石首县治一百里西北至荆州府公安县治二百里汉武陵郡孱陵县地后汉建武十六年分置作唐县三国吴为南郡治晋太康元年置南平郡治作唐东晋分置义阳郡南北朝宋齐梁因之陈复为南平郡治隋废南平郡改作唐曰孱陵县又废义阳郡置安乡县俱属澧阳郡唐初二县属澧州贞观元年省孱陵入安乡五代因之宋属澧州澧阳郡元属澧州路明属澧州岳州府　本朝因之雍正七年改属澧州】石门县【在州西九十里东西距五十五里南北距三百九十里东至安福县界三十五里西至慈利县界二十里南至常徳府桃源县界七十里北至湖北荆州府长乐县界三百二十里东南至常徳府武陵县界七十里西南至桃源县界五十里东北至本州界七十里西北至安福县界一百二十里汉武陵郡零阳县地三国吴永安六年析置天门郡晋太康四年置澧阳县为郡治宋齐因之陈改郡县曰石门隋废郡县属澧阳郡唐属澧州五代因之宋属澧州澧阳郡元属澧州路明属澧州岳州府　本朝因之雍正七年改属澧州】慈利县【在州西一百六十里东西距一百六十里南北距二百九十里东至石门县界六十里西至永定县界一百里南至常徳府桃源县界七十里北至湖北宜昌府鹤峯州界二百二十里东南至石门县界六十里西南至桃源县界五十里东北至石门县界八十里西北至安福县界五十里汉置零阳县属武陵郡三国吴分属天门郡晋宋齐因之后省隋开皇中改置零陵县十八年又改曰慈利属澧阳郡唐属澧州五代因之宋属澧州澧阳郡元至元初升为慈利州属澧州路明初复为县属澧州岳州府　本朝因之雍正七年改属澧州】安福县【在州南六十里东西距一百二十五里南北距一百二十五里东至本州界四十五里西至石门县界八十里南至常徳府武陵县界五十里北至本州界七十五里东南至武陵县界六十里西南至常徳府桃源县界八十里东北至本州界五十里西北至石门县界九十里汉置充县属武陵郡后汉因之三国吴分属天门郡晋太康四年改县曰临澧宋齐因之后省周置衡州隋开皇中置崇义县十八年改州曰崇州大业初州废县属澧阳郡隋末并省县唐武徳中复置属澧州麟徳元年省入慈利县明洪武初置羊山卫三年改曰大庸卫二十二年北境又置九溪卫建文初改大庸卫为永定卫俱属湖广都司　本朝雍正七年改置安福县属澧州治澧水南裴家河】永定县【在州西三百四十里东西距九十里南北距一百二十里东至慈利县界五十里西至永顺府永顺县界四十里南至辰州府沅陵县界五十里北至永顺府桑植县界七十里东南至慈利县界五十里西南至沅陵县界五十里东北至慈利县界五十里西北至永顺县界九十里汉充县地三国吴以后因之隋崇义县地唐慈利县地五代宋元因之明为永定卫湖广都司　本朝雍正十三年析安福及慈利地置永定县属澧州】
　　形势倚连冈以起伏面长江以演漾【唐戎昱澧州新城记】沅湘衡岳接其前汉沔荆岘带其后【宋澧州郡守题名记】彭阜耸其西萧山列其东兰江前陈仙洲外蔽【图经】
　　风俗澧有屈原遗风【唐刺史王堪制词】土腴俗美力于耕桑畏上乐输号为易治【州志】
　　城池澧州城【周九里有竒门五有濠明洪武初筑本朝顺治八年修筑康熈二十二年重葺乾隆二十七年踵修】安乡县城【周二里有竒门六　本朝顺治十六年创筑康熈三年重葺】石门县城【周二里有竒门四明成化间筑】慈利县城【周三里有竒明万厯六年筑　本朝乾隆二十九年修】安福县城【周二里有竒门四本朝雍正九年建】永定县城【周六里门五有濠　本朝雍正十三年即原卫城修筑】
　　学校澧州学【在州南明洪武初因宋元旧址建　本朝顺治康熈中屡修雍正七年十年踵修入学额数二十名】安乡县学【在县治南明洪武初建　本朝顺治康熈中重修乾隆十二年踵葺入学额数十五名】石门县学【在县西门外本明治中旧址嘉靖中迁于县治西南　本朝康熈四十七年仍迁建今所入学额数八名】慈利县学【在县治西明隆庆四年建　本朝顺治九年修康熈中屡修入学额数八名】安福县学【在县治东　本朝雍正十年建乾隆十一年修入学额数二十名】永定县学【在县治西明正统八年建卫学　本朝康熈中修乾隆元年重葺入学额数十二名】延光书院【在州东津市　本朝顺治七年知州汤调鼎建康熈五十年修又澹津书院在津市东康熈二十一年建安乡县有文正书院即读书台旧址建以祀宋范仲淹康熈四十八年修乾隆十年重修有祀田深栁书院乾隆十一年建永定县有崧梁书院乾隆二十五年建又旧志载州治东有溪东书院范仲淹尝游此后因建书院州东新洲市有车渚书院相传车武子囊萤读书处元时碑记尚存文山书院在城南仙眠洲唐李羣玉读书处慈利县有月川书院清溪书院环溪书院羊山书院安福县有龙池书院永定县有天门书院今俱废附识于此又州县俱设有义学社学】
　　戸口【原额人丁一万三千六百八滋生人丁六十二万五千八百二十九】
　　田赋【田地山塘二万八千九百七十二顷九十二亩七分六厘零额徴地丁正杂银七万四千一百六十二两七钱五分漕粮二百二十一石六斗九升九合五勺】
　　山川闗山【在州东十五里唐书地理志澧阳县有闗山曹学佺名胜志山形盘踞十余里江水东奔是山崛立水口如闗锁故名州志山有云气一缕即雨上有帘泉下有紫水】彰观山【在州东十五里上有宁极观】大同山【在州东二十五里王象之舆地纪胜大同山有防泉】嘉山【在州东三十里上有望夫台刺竹铙石】彭山【在州西十里舆地纪胜彭山庙碑曰崇山连天外界越巂冈阜靡迤如舞如驰遏千里之势于洞庭之野屹瞰郡治并为彭山葢澧邦之所瞻也名胜志彭山以唐彭思王而名有金鸭滩州志彭山上有井甘冽有雷洞】钦山【在州西十五里与彭山相接周二十里】夹山【在州西四十里周三十里接石门县界山有灵泉】天龙山【在州西八十里相近有紫金山逾山十里有水木桃花霞溪等洞中有龙牀水极清冷】云居山【在州南三十里相近有看花山在州南宋玉城】白石山【在州南六十里与丰古山相连两山夹峙岩壑深昔有白石先生尝隠于此】药山【在州南九十里隋书地理志澧阳县有药山舆地纪胜昔多芍药故名名胜志山顶有长啸峯唐僧惟俨夜啸处州志药山北有白云山南有红岩山亦名金刚山岩前有浄尘桥白龙井清凉亭诸胜】将军山【在州东南六十里上有纪信庙相传汉纪信所居】铜山【在州西南四十里相传产铜明永乐中曽置治链之不成】大浮山【在州西南一百三十五里一名独浮山乐史太平寰宇记山谷中有自然石室户牖上有青玉坛舆地纪胜独浮山在澧阳县南九十里浮邱子修道于此名胜志山跨石门武陵桃源三县界有丹灶白鹿池十八洞】凤尾山【在州西北形如凤尾】伏牛山【在州西北上有伏牛池】刻木山【在州西北七十里桃花溪出此】天供山【在州西北八十里相传唐时建寺石穴产粟因名山为天供山寺为金粟寺】燕子山【在州西北一百里上有燕子岩岩有洞人至则水涛怒涌不可入唐张九龄有燕子岩诗】横山【在州西北一百二十里横水之阳冈岭平直逺无峯岚其南有潺水洞】大清山【在州西北一百六十里一名太清山周七十里接安福县及荆州府松滋县界上有五老峯老君岩石室又有琼瑶紫极宫乃李凝阳得道之所其麓为茹溪所逺】石家山【在安乡县东一里相传宋岳飞讨杨么时驻兵于此】黄山【在安乡县北六十里接湖北荆州府公安石首县界隋书地理志安乡县有黄山府志黄山阳属安乡隂则公安山上土色皆黄故又名金峯山】小黄山【在安乡县北去黄山西一里一名石子岭元末熊义山筑城保障其上又有马鞍甑筚二山连亘于小黄山之北】麓湖山【在安乡县东北一百里接湖北荆州府石首县界】车公山【在安乡县西北四十里相传车武子游息于此】石田山【在安乡县西北六十里上有石田】方顶山【在石门县西一里】石门山【在石门县西十五里官道旁两崖壁立如门又西二十里为碧云山】花山【在石门县西十五里舆地纪胜县有东花山西花山及花山堰府志山下有防泉又西十五里有鸡鸣野鹤山】石匮山【在石门县南十里有石大方如匮故名又佛哑山在县南十五里】紫和山【在石门县东南十里上有皮子药炉仙女洞】鐡冶山【在石门县东南三十里相近有马鞍山又南二十里有观国山】天门台山【在石门县东北二里名胜志山顶方正如台状二小溪合流台下为天门桥又北八里为白云山有风云二洞】层步山【在石门县东北三里亦名层山盛宏之荆州记此山外望只如一山入里乃有二重因号层山郦道元水经注层步山髙秀特出下有峭涧泉流所发南流注于澧水名胜志山侧有石亭亭屹立如人形】仙客山【在石门县西北十五里髙岩陡峻一径萦纡】星子山【在慈利县东十里其形髙圆有石莹白望之若星】座山【在慈利县东二十里上有松泉】太元山【在慈利县东二十里耸列如屏延袤十余里】范丹山【在慈利县东三十里相传丹尝寓此】铜盘山【在慈利县东四十里铜盘水所出下注为滩】琼云山【在慈利县东四十里铜盘山左髙接云汉形如屏障盘旋数十里山后有西泉】屏山【在慈利县九溪城东一峯突出如屏】鸣凤山【在慈利县九溪城东山髙翠耸】天马山【在慈利县九溪城东逺望屹然锁防江流形如天马】虎头山【在慈利县九溪城东】尖山【在慈利县九溪城东一名笔峯山髙六七里山旁皆水泉溪涧无林麓】白云山【在慈利县西二里常有白云覆其上】寳珠山【在慈利县西十里下有三真洞】七姑山【在慈利县西三十里上有七姑仙女祠蟠桃洞】银剑山【在慈利县西山髙千仭两壁如削上挿银剑长二丈】羊角山【在慈利县南一里以形似名亦名阳适山下有祠祀阳适神】紫霞山【在慈利县南七里一名叇云山县志宋仁宗尝建观于上今镌字石柱犹存】五雷山【在慈利县南三十里一名雷岳山山最髙屏障环拱于县南有龙头岩虎踞石防仙桥诸胜道水所出】骑龙山【在慈利县南四十里天矫如龙上有石室室中有石龙龙口吐水下注为黄泥泉可灌田】道人山【在慈利县北十里山下一石髙五丈余形如黄冠向南而立】马颈山【在慈利县九溪城北一名马颈峯与紫驼峯对峙山势峻拔草木之利最饶民多资之】金莲山【在慈利县东南三里亦名紫金山县志山有紫金树开花百日不谢】九渡山【在慈利县西南三十里水经注九渡水南出九渡山山下有溪亦以九溪为名县志山有仙人楼清水潭其中幽壑絶壁人不能至】麻山【在慈利县九溪城西南十五里一名麻阜山突然屏立四面皆峯其中平防可种麻】三浯山【在慈利县西北六十里山下有泉泉有二眼中有龙洞水一日三涌髙二三尺溪流亦骤涨灌田甚广若五六日不潮则水自后山逾岭而至】黄石山【在慈利县西北一名连巫山水经注黄水出零阳县西北连巫山溪出雄黄似有神异采常以冬月祭祀凿石深数丈方得佳黄李吉甫元和郡县志黄石山在石门县西北二百十里】饭甑山【在慈利县西北】金鸡山【在慈利县麻寮所旁地有大龙潭】看花山【在安福县东二十里相传宋玉看花处】营驻山【在安福县东二十五里纪信驻营处】古老山【在安福县南】龙门山【在安福县北添平所西南渫水出焉山有石穴二孔水由此出】紫峯山【在安福县东南二十里接石墨山其峯秀特时有紫气】叠龙山【在安福县东北添平所南又有穿山亦在所南】夹马山【在安福县北添平所东北又有金子山亦在所东北】鼓城山【在安福县西北麻寮所南】牛角尖山【在安福县西北麻寮所南】桐木山【在安福县西北麻寮所南】麻风山【在安福县西北麻寮所西】李子哑山【在安福县西北麻寮所西】青龙山【在永定县东门外上有回龙阁】峻座山【在永定县茅冈司东又司西有面屏山接永顺府永顺桑植二县界】应山【在永定县西石峯髙耸下临河流旁阜有石室下有花岩沿河数丈茎华如莲按舆地纪胜有花石出慈利县武口砦石上自然有花如堆心牡丹之状枝叶缭绕或以物击其花应手而碎既而拂拭之其花复见重叠非一葢即花岩也】白虎山【在永定县西门外白龙潭上天门福徳青龙白虎环绕县城饶有胜概】望髙山【在永定县南相近有尖山】天门山【在永定县南三十里即古松梁山一名嵩梁山吴録松梁山山石开处容数十丈其髙以弩射之不及水经注武陵郡有嵩梁山髙峯孤耸素壁千寻望之苕亭有似香炉吴永安六年其山洞开圆朗如门髙三百丈广二百丈孙休以为嘉祥分武陵置天门郡旧志嵩梁山有十六峯相次最髙为天门空朗透彻明贯山顶其上有泉门之两向有竹磬折垂地揺拂无尘人谓天帚一名帚竹宇文周建徳中祀为南岳又有天漕堰白练千仭悬流而下毎夏旱山麓之田利頼焉】福徳山【在永定县北旧名子午台　本朝雍正十年改名】云朝山【在永定县东南芭蕉里孤峯壁立广三十余里上有石屏石鑪石烛之类】赤松山【在永定县东南名胜志赤松山与天门山对峙其下有赤松村又二十里为挂瀑峯峯顶髙千仭瀑泉下溜望之如飞练　按隋书地理志县有始零山舆地纪胜又有赤崖山白石山今皆无考】崇山【在永定县西南与天门山相连杜佑通典澧阳县有崇山即放驩兜之所　按尚书疏谓崇山在衡岭南唐沈佺期有从崇山向越裳诗尚书之崇山当在交广之间此崇山非放驩兜处通典不足据】厯山【在永定县西北汉书地理志充县有厯山澧水所出卫志厯山在卫西又西南有葛山】白羊山【在永定县今县治踞其巅】马发岭【在慈利县九溪城北壁立万仭两旁如削岭上一径极细狭】茅花岭【在慈利县九溪城西北八十里接永顺府桑植县界西北有汆洞有水出焉】秀峯【在慈利县东七里遗笔溪出焉】紫驼峯【在慈利县九溪城北形如驼立岭隂壁削髙十余里横数十里冠絶羣山四时烟雾接天望之紫色】井字冈【在安乡县北十五里又茶条冈在县北二十里】包家冈【在安乡县北七十里绵亘七里许中有饮马池】飞练岩【在慈利县东十五里有瀑布飞下】判岩【在慈利县东十五里洞深如屋中有石龙石田竒花异草四时不絶】金鼓岩【在慈利县南三十里道旁有石如鼓其旁又有千里岩髙千仭】仪照岩【在慈利县北澧水北岸大星滩下峭壁百仭洞内可容数百人】燕子岩【在慈利县东南二里亦名燕子洞宋端平间题燕子岩三字于洞额舆地纪胜县有燕子洞岩洞深广可容数千人岩后有石穴秉炬而入亦有明处四围石乳融结中有石如燕形故名】洒珠岩【在慈利县东北二十里泉自悬崖流下溅沫如珠】白马岩【在安福县东澧水南岸上有白斑如马】二尉岩【在安福县西水经注澧水东迳临澧零阳故界水之南岸白石双立厥状类人髙可三十丈周四十丈古老传言昔充县尉与零阳尉共论封境因相伤害化而为石东标零阳西掲充县】跂人岩【在永定县南十里冈阜迢遥一石特立髙约五丈上舒下缩如人跂立】石嶂崖【在石门县东北二里髙四丈余广六十余丈】狮子崖【在安福县西北麻寮所东谿涧出焉东南流合于和豹诸溪】百丈峡【在永定县北五十里髙逾百丈中通一峡长三十里流泉峻急古木杈枒视天光如一线又有犀牛峡在县西南】九折坡【在石门县西八十里】石洞【在州西六十里洞中有石崖十余所产巧石舆地纪胜澧阳石崖寺洞中有石崖十余所】龙门洞【在慈利县九溪城东修长如径旁多坎坷如蜂房蚁穴入洞一里许有石狮蹲踞因又名狮洞后以旁近鲤鱼滩改名龙门九溪卫志去慈利县十五里有两洞相连一南开一西向名聮环洞】马涡洞【在慈利县西舆地纪胜在县西之团崖山名胜志洞有石笋如碧王亦产钟乳光彩绚烂】雷公洞【在慈利县南二十里舆地纪胜雷公洞天色隂晦则其中殷殷有雷声县志雷公洞有二一在羊角山一在道人山】仙侣洞【在慈利县鸣凤山下宏厰轩豁旁多竹木禽鱼之胜】白马洞【在安福县东北旁临白马溪】槟榔洞【在永定县西接永顺府永顺县界卫志在茅冈司西南一穴而入后有大门镌石像人为民猺分界过此则为猺人所居陡临峭壁下可数百步有一坪濶十里许四山壁立无路径中有小溪自东南来入石窍中伏流复出为大溪最为幽胜】风洞【在永定县东南五十里旁穴出风可以占嵗丰歉】星子洞【在永定县东南中可容数百人以火照之如众星灿烂有泉极甘冽自洞中流出】将军洞【在永定县东南门广一丈髙数丈有石柱倒悬游人秉炬而入中有石田区画井然其水伏流时出糠粃出洞名白马泉春时鱼极肥美】水沈洞【在永定县西北鲁阳溪自永顺府桑植县流至此洞伏流不见俗呼为鲁阳迷】鬼谷洞【在永定县天门山下石室深逺下有清流世传鬼谷子尝游此】澧水【在州南源出永定县西东北流迳慈利县又东北流迳石门县又东南流迳安福县北又东北流迳州南又东南流迳安乡县又东流入岳州府华容县界入洞庭湖汉书地理志武陵郡充厯山澧水所出东至下隽入沅过郡二行一千二百里桑钦水经澧水出武陵充县西厯山东过其县南又东过零阳县之北又东过作唐县北注澧水自充县东迳临澧零阳二县故界又东茹水注之东与温泉水防又东合零溪水又东九渡水注之又东娄水入焉又东迳零阳县南又迳澧阳县右防渫又东迳渫阳县南又东厯层步山入作唐县左合涔水又东澹水出焉又南迳故郡城东东转迳作唐县南舆地纪胜楚辞沅有芷兮澧有兰故名兰江又云遗余佩兮澧浦故又称佩浦州志澧水之源有三一出桑植县七眼泉一出桑植县栗山坡一出永顺县十万坪至龙江口东流入永定县东流南合茹水又东武溪水注之又东迳大庸所酉水注之又东左合温汤水右合大庸水又东迳永定县南又东仙人溪注之又东焦溪注之又东鲤鱼溪注之又东入慈利县界围布溪注之又东九渡水注之又东团岩溪注之又东至观嘉渚防溇水绕县治北杨夜溪注之又东零溪注之又东遗笔溪注之又东英溪注之又东桂棒溪注之又东茶陵溪注之又东过东阳山下为东阳潭为界溪河抵石门县界至三江口防渫水过县南为零阳河又东至州东二里旋折如绣纹亦名绣水东流合涔水入安乡县境至县城西名所前潭又名县前河亦称长河一支东流入华容县界入洞庭湖一支东南流于县界内入洞庭湖又旧澧水经州城下潴为大池秋冬则涸明叅政刘庭诺濬之名新开河按零溪入澧水在澧水防溇水之东水经注以为在防溇水之西恐今本水经注有错简】涔
　　水【在州东北九澧之一楚辞九歌望涔阳兮极浦水经注涔水出西北天门郡界南流经涔坪屯屯堨涔水溉田数千顷又东南流注于澧水县志涔水出州西北潭龙洞其源名龙洞水一支由龙神潭一支由石马堰合流而东南为青泥滩竹根滩东至梦溪寺防潭水又东为黄潭黄溪注之又东为涔河至州东入澧水】澹水【在安乡县东今名后河九澧之一水经注澹水上承澧水于作唐县东迳其县北又东注于澧谓之澹口县志后河在县东上承澧江至县治东南名儿港又南流入澧江明治初湮塞】黄水【在石门县西九澧之一源出慈利县黄石山东北流至石门县入渫水一名黄石溪水经注黄水出零阳西北连巫山北流注于渫水寰宇记慈利县有黄石溪】道水【在石门县东南九澧之一东北流至州东入澧水】渫水【在石门县西北九澧之一源出安福县西北南流入县界注澧水俗名铁水河水经注渫水出建平郡东迳渫阳县南左合黄水又东注澧水谓之渫口府志渫水出九溪卫添平所西龙门山东南流迳所南又东南防热水溪又东流至石门县迳水南山鲤鱼山合阳泉南溪之水始通舟楫至县西十里入澧水】温泉水【在慈利县西九澧之一水经注温泉水出北山石穴中长三十丈冬夏沸涌常若汤焉南流注于澧水舆地纪胜慈利县汤泉有三一在义镇砦之南一在县南鼎澧界上汤口市一在龙洑潭之北】九渡水【在慈利县西三十里北入澧水水经注九渡水南出九渡山北迳仙人楼下旁有石形极方峭世名之为仙楼水自下厯溪曲折逶迤倾注行者间闗每所褰泝山水之号葢亦因事生焉又北流注于澧　按今在石门县南】秀水【在慈利县九溪城西南源出麻山绕流至小渚入溇水】溇水【在慈利县西北源出湖北鹤峯州界东南流迳永定县至慈利县西入澧水古名娄水今名九溪河水经注娄水源出巴东界东迳天门郡娄中县北又东迳零阳县注于澧水旧志澧水入九溪城界左防大泉溪右防冷水溪响夹溪又东左防和豹溪右防炉煽溪又南右防输嬴溪而东南流左防张马溪右防索水溪而迳九溪城南名蒋家河至城东北防仁石溪是为九溪又东入慈利县界入澧水县志溇水俗谓之后江合九溪入县界滙为守野潭至洄人市东流合四十涧水又东南至饭甑山观嘉渚入澧江又溇水自容美至县境为潭一为滩渚凡一百三十】茹水【在安福县西九澧之一水经注茹水出龙茹山水色清澈漏石分沙庄辛説楚防王所谓饮茹溪之流者也东流入澧水】杨潭河【在州北下流入澧水】三汊河【在州东北上承虎渡河自荆州府公安县南流至州东北入涔水一名牛浪河】景港河【在安郷县东自荆州府公安县四水口分流至县界灵石湖南迳丈田村东又右防东田湖水而南为景港渡分二流一西南流为中澌港又南为南澌港而南入澧其东一支入岳州府华容县界亦入澧此三代以前江水经流禹贡导江所谓东至于澧是也】羌口河【在安郷县西自本州界分澧水流至县界仍入澧水】麻河【在安乡县西南分羌口河南流入常徳府武陵县界即从河上流】大奠河【在永定县九溪城西北源出查洞南流过柳梁入溇水又冷水河亦在九溪城西北】安南湖【在安乡县南二里】铜盆湖【在安郷县西六十里以形似名】马田湖【在安乡县北三十里永宁村相近有珠玑湖】麻溢湖【在安乡县北四十里文田村相近有大滋北伯黄容等湖】黄驿湖【在安乡县东南十五里相近有大溶风岚庸田三郎鸭踏江西鱼流大乘冯占魏地诸湖俱在县东南】大通湖【在安乡县东南一百二十里接常徳府沅江县界亦洞庭之一隅也】大鲸湖【在安乡县西北二十里昔有人渔于此湖一日忽而雪有大鲸跃波间故名又西有小鲸湖】桃花溪【在州北里许源出刻木山东入涔水】后溪【在石门县北又北流入湖北宜昌府长阳县界为汉阳河旧志源出天门台山】零溪【在慈利县东一里源出县南冯家源北流入澧水】遗笔溪【在慈利县东三里源出秀峯山西北流入澧】英溪【在慈利县东十五里又县东二十里有桂棒溪又东有茶陵溪皆北流注澧】索口溪【在安福县北东流入溇水】白马溪【在安福县东北下流入溇水】热水溪【在安福县东北添平所东热气渤涌遇冬九热下流入渫水】大庸溪【在永定县西十五里北流入澧】武溪【在永定县西南东北流入澧】鲁阳溪【在永定县西北源出永顺府桑植县东南流入溇水】仙眠洲【在州东一里澧江中名胜志洲在兰江乡外唐李羣玉读书之处】白马洲【在州东二十里】浮洲【在安乡县东南十五里南平村水涨时诸地皆没惟此洲独浮故名】芙蓉洲【在慈利县西澧水之所迳也洲上多芙蓉故名】鸳鸯浦【在慈利县西一名鸳鸯洲澧水至此始入县界】观嘉渚【在慈利县西三里溇澧合流之所也】泗水口【在州东北七十里接湖北荆州府公安县界东为安乡县之景港河北连荆江每值水溢芦荻蔽岸支港四通明隆庆时设粮仓哨于此増兵戊守】金鸡滩【在州西南二里澧水中水势湍急有声如雷声闻数里】磨房滩【在永定县西澧水上流晴霁时声激如雷隂雨则否卫志自卫城而上至大庸所为滩九自卫城而下至金藏闗潭口渡为滩十自潭头下至龙洑关为滩二十五此下至慈利尚有十余瀬惟燕子大星滩水流险恶其余水势俱平】东阳潭【在石门县东三十里澧水中舆地纪胜在县东阳山下出石鲫鱼重唇鱼双鳞鱼皆珍品又有长乐潭在县东南二里】白龙潭【在永定县西三里甚深广】明月池【在州西南舆地纪胜明月池在郡圃东李羣玉游息之所】双泉【在州西九十里两泉并涌闻人声则怒沸】白龙泉【在石门县乐普山相传有白龙出水中其地又名牛觗山产茶谓之牛觝茶】龙王泉【在石门县南十五里流合仙女洞水溉田数十亩东流入道水】防泉【在石门县西花山下有宋黄鲁直书防泉二字五雷诸山至此忽然开朗两水石流山川窕为石门最胜处】安民泉【在石门县西北五里溉田甚溥】东泉【在石门县西北三十里源出石洞祷雨多应又西十里为西泉下流俱入澧水】鱼泉【在慈利县西二十余里石室中】盐井【在州北八十里水微咸明初立场煎煮不成而废】
　　古迹澧阳故城【隋置澧阳郡治澧阳县唐为澧州治五代宋因之元为澧州路治明省县入澧州为澧州治隋书地理志澧阳郡澧阳置澧州以其在澧水之北而州城自唐李邺侯改筑宋史地理志澧州澧阳郡建炎四年寓治陶家市山砦随复旧　按元澧州路治澧阳至正十六年为徐夀辉将倪文俊所防元帅孙毅移镇新城明洪武初还旧治省县入州】天门故城【今石门县治吴置天门郡晋置澧阳县为郡治陈更名郡县俱曰石门三国吴志孙休传永安六年分武陵为天门郡宋书州郡志天门郡领县澧阳晋太康四年立水经注澧水迳澧阳县南临澧水旧唐书地理志石门县吴分零阳于此置天门郡隋平陈废郡以为石门县】松州故城【在州东南隋置寻改澧州隋书地理志澧阳郡平陈置松州寻改为澧州大业初置郡舆地纪胜古松州城在县东南太和南村】作唐故城【在安乡县北后汉置县属武陵郡晋置南平郡以县为治所南北朝宋移郡治陈复为郡治隋改曰孱陵唐贞观初省入安乡县水经注作唐县后汉分孱陵立宋书州郡志晋武帝太康元年分南郡江南为南平郡治作唐后治江安隋书地理志澧阳郡孱陵旧曰作唐置南平郡平陈郡废县改名焉唐书地理志澧州安乡贞观元年省孱陵县入焉】义阳故城【在安乡县西南晋分南平郡置隋平陈废郡置安乡县后因之晋书地理志穆帝时以义阳流人在南郡者立义阳郡宋书州郡志南义阳太守领县厥西平氏隋书地理志澧阳郡安乡旧置义阳郡平陈郡废通典安乡汉孱陵县地亦后汉汉夀县地南朝置义阳郡】安乡故城【在今安郷县治南县志宋建炎戊申县令胡衿筑城在今县南一里遗迹尚存绍兴癸亥县令毛晃移治城北】零阳故城【在慈利县东汉置县属武陵郡后汉因之晋改属天门郡南北朝宋齐因之隋开皇中改置零陵县十八年改曰慈利元和志慈利县本汉零阳县地以在零水之北故隋改为慈利】慈利故城【在今慈利县西隋置县元升为州迁治县北明初迁永泰街即今治隆庆中复徙澧水北澧阳山官塔坪万厯三年复还今治　本朝初寄治观嘉渚顺治四年复还今治】溇中故城【在安福县西北故溇中蛮地三国吴置县晋宋齐因之梁以后省宋书州郡志武陵大守领县溇中二汉无晋太康地志有疑是吴立九溪卫志卫西北界麻寮所东三官台畔有古城遗址俗呼旧县世传即溇中古城也】临澧故城【在永定县西汉置充县晋改临澧南北朝梁以后省汉书地理志武陵郡充县宋书州郡志天门太守领县临澧晋武帝太康四年立水经注充县废省临澧即其地县即充县之故治临侧澧水故为县名永定卫志临澧城今大庸所乃其故址　按水经注临澧即故充县所置晋志充县与临澧并列误也】渫阳故城【在安福县东北添平所东南晋置后省水经注渫水迳渫阳县南晋大康中置　按晋宋志俱不载渫阳县但水经注之言必有所据】崇义故城【在安福县西隋开皇中置县后省唐武徳中复置麟徳初又省隋书地理志澧阳郡崇义后周置衡州开皇中置县十八年改州曰崇州大业初州废唐书地理志澧州慈利武徳中置崇义县麟徳元年省入焉】羊山故城【在永定县南明洪武二年以永顺宣慰司羊峯地置羊山卫在今县西一百里三年迁今治更名大庸卫】申明城【在州南六十里方舆记城在澧阳县申明楚大夫邑于是地　按申明当作申鸣】宋玉城【在州南六十里长乐乡舆地纪胜宋玉城内有宋玉庙及铜昏堰皆以铜冶为之今亩收三十种】马援城【在州东名胜志马援征蛮时所筑】新城【在州东南三十里元至正中尝移澧州路治此其后置新城镇】竹城【在州城东南一里舆地纪胜澧州当建炎之扰尝寄治于仙眠洲之南岸以竹为城至今人犹以竹城目之】杨城【在安乡县西南九十五里接常徳府武陵县界宋绍兴中杨么所筑】白公城【在慈利县东舆地纪胜慈利县白公城四面有门相传楚白公所筑】蛮王城【在慈利县东三十里茶陵山顶相传五代梁将武平破蛮王之所】白抵城【在慈利县西北舆地纪胜慈利县有白抵城髙千仭四面絶壁上广十余里建炎中廖彦居此县志一名廖城】覃家城【在慈利县西观嘉渚元末土人覃垕筑以自固明洪武初周徳兴讨平之】九溪旧卫【在慈利县东北旧索口砦明洪武二十二年置卫属湖广都司　本朝雍正七年改为巡司】军牧村【在安乡县北七十里接澧州及湖北荆州府公安县界平原旷野富于水草冈蛮横亘势可屯守相传汉马援征蛮时驻此】唐李羣玉故里【在州东一里仙眠洲】七星台【在州治内相传为汉马援筑】繋马台【在安乡县东十五里长夀村相传汉马援繋马处】读书台【在安乡县治南相传宋范仲淹尝读书于此】八桂堂【在州西宋时有桂生八干故名胡寅有记】中和堂【在州境相传为宋胡寅建】车公亭【在安郷县西北四十里县志车公山有车公亭因晋车武子尝游于此故建亭以表之】思贤亭【在安乡县治南范仲淹读书台侧宋建】博望亭【在安乡县西濒江宋知县刘愚建】流觞亭【在石门县东北层步山下卓锡泉侧元建】仍园【在州北五十里明鲁勲故居地临涔水池亭最胜中有翠芳馆】
　　闗隘古城闗【在州西北七十五里昔时置戍屯兵之所今闗旁有营门遗址】江口闗【在石门县西二十里三江口又有新闗在县西北道水口】金藏闗【在安福县东亦名潭口两山对峙澧水至此渊涵深澈】龙伏闗【在安福县东其西又有温汤闗县志洪武三年蛮酋覃垕连构诸峒为乱命周徳兴讨之徳兴出竒兵直捣温汤闗拔之既而为伪夏所据六年命汤和等伐蜀周徳兴分兵取蜀之龙伏隘进夺温汤闗】大坪闗【在永定县南天门山之阳路出辰沅亦名太平闗又百丈闗在县东即百丈峡】邉严闗【在永定县西南崇山之麓凿石道里许西路蛮洞卫志平青鱼滩桑溪三闗俱在卫西南桑溪闗滨澧水】新政闗【在永定县西观音山侧明初设闗抱险】后坪闗【在安福县西】黒松闗【在永定县西北近茅冈司通永顺保靖要路】九源闗【在慈利县西北九溪城西下临大河上据山顶为苗蛮出入要道又有闸口闗在九溪城后紫驼峯】磨冈隘【在石门县西北接安福县添平所界自磨冈而东北为长梯隘又东为龙溪隘又东南为鹞儿隘自磨冈而西为遥望隘又南为细沙隘又西为渔洋隘又西南为石磊隘又西南为忠靖隘又西为走避隘是为十隘】山羊隘【在安福县西北麻寮所北九溪卫志所境有山羊九女樱桃梅梓拦刀黄家青山靖安守所等十隘去山羊隘十五里又有城子界髙数十仭】马脑坡隘【在安福县北马发岭九溪卫志马脑坡牛角尖皆道通麻寮所及容美西北十四土司路径一线】嘉山镇【在州东三十里旧有巡司今裁】水南渡巡司【在石门县西北一百五十里】九溪巡司【在安福县北八十里旧在九溪卫　本朝雍正七年改置】大庸所【在永定县南南接辰州府沅陵县界西接永顺府永顺县界北接永顺府桑植县界明洪武三年置属永定卫　本朝雍正十三年改属永定县】麻寮所【在安福县西北三百五十里西北接湖北鹤峯州界明洪武初置有城周四百十五丈初属常徳府后属九溪卫　本朝雍正七年改属安福县】添平所【在安福县东北二百八十里东接石门县界南接慈利县界北接湖北宜昌府长阳县界宋置天平台宜砦明洪武初改建添平所有城周三百八十丈初属常徳府后属九溪卫　本朝雍正七年改属安福县】茅冈司【在永定县西西南接永顺府永顺县界西北接永顺府桑植县界明正统中置　本朝雍正十三年改属永定县】汇口镇【在州东五十里接安乡县界】羌口镇【在安郷县西三十里】三汊河镇【在州东北北接湖北荆州界西北路通鹤峯州为守御要地】龙岩砦【在慈利县北明初周徳兴征土蛮覃垕时筑】横崖砦【在慈利县北元末筑御土蛮】杨家砦【在安福县南】七星砦【在永定县天门山西外皆陡峻内甚寛广】新安屯堡【在安福县东北三百里东接本州界西接石门县界一名新安市】新闗口【在安福县东北东接石门县界路通湖北鹤峯州山髙林茂水多滩险旧设官戍守】白果坪【在慈利县西北接湖北鹤峯州界】逺天河驿【在州东六十里　本朝康熙十八年置寻裁】清化驿【在州南六十里马驿也本宋镇明洪武十五年置驿　本朝因之王存九域志澧阳县有清化镇】顺林驿【在州东北马驿也明洪武十五年置　本朝因之】南平驿【在安乡县治南元为顾市驿明洪武初迁改名安乡驿后又改名南平驿　本朝顺治中裁康熙十八年复设寻又裁】焦圻驿【在安乡县北七十里接本州界本朝康熙十八年置十九年复裁】津市【在州东二十里　本朝顺治初州尝寄治于此有判又涔河市在州北五十五里道源市畬市皆在州西南七十里五马市在州西二十里合口市在州西四十里新城市在州西六十里】顾市【在安乡县南四十里元置驿今裁】石龟市【在安乡县西四十里接本州界舆地纪胜市有巨石枕澧水其形如龟居人嵗首刲羊以祭石润则年丰】
　　津梁五马桥【在州西十五里】合溪桥【在州西五十里】长庆桥【在州北跨桃花溪路通湖北荆州府松滋县明嘉靖末建】石溪桥【在州北四十里】道源桥【在州西南为常澧往来之津宋寳庆中创建至顺中改建】景港桥【在安乡县东四十里路出岳州府华容县】新隄桥【在安乡县北一里】毛晃桥【在安乡县东南二十里宋绍兴中建】新安桥【在石门县东三十五里】官渡桥【在石门县南三十里元至治中建】天门桥【在石门县东北一里天门台山下附近诸山之水由此南入大江元大徳初建一名东方桥本朝康熙中知县许湄修】黄连桥【在石门县西北六十里】零溪桥【在慈利县东五里零溪上】石公桥【在慈利县九溪城西北】安福桥【在安福县西明初建相近又有闵涧桥】楮木桥【在安福县西】新张桥【在安福县东北一百七十里又东四里有象耳桥】自生桥【在永定县岩板溪东水南二岩夹涧滨溪横石如梁抵辰州要道】武溪桥【在永定县南当大道要津】断山桥【在永定县西天门山下】永济桥【在永定县茅冈司溪上　本朝乾隆十四年建通永顺要津】津市渡【在州东二十里】汇口渡【在州东五十里】新渡【在州南二十里】窰坡渡【在州东南二十五里】青泥河渡【在州西北三十里】羌口渡【在安乡县西三十里】安流渡【在安乡县北一名孙江渡】易家渡【在石门县东十五里】将军渡【在石门县西十五里路通添平麻寮诸处明洪武中拨九溪卫兵戍守】白沙渡【在石门县西北三十里又水南渡在县西北一百五十里路通添平所】菱花渡【在慈利县观嘉渚溇水入澧处】永安渡【在慈利县西北又北有周公渡】芙蓉渡【在永定县南沿岸赤石萃拥故名】
　　隄堰阳由坪隄【在州境又有孟姜隄黄丝隄上夕阳隄下夕阳隄魏家隄窖口隄李文隄张毛隄大围垸隄俱　本朝雍正六年发帑修髙厚倍旧】围城垸隄【在安乡县南又文明垸隄罗阳垸隄中和垸隄黄隄垸隄刘孟垸隄张譲垸隄俱在县南板桥垸隄在县西惠明垸隄在县北是为上下垸又有兴家垸隄实惠垸隄新家垸隄太和垸隄合家垸隄是为下五垸俱　本朝雍正六年发帑修髙厚倍旧】花山堰【在石门县西十五里】西牛堰【在永定县南大庸所北三里山下出泉筑堰灌田】
　　陵墓周楚申鸣墓【在澧州南六十里县志申鸣楚大夫土人相传其墓在合口江岸】唐段宏古墓【在安乡县北黄山南麓】元邓均忠墓【在石门县二十里】明李如圭墓【在州西七十里】
　　祠庙申鸣大夫祠【在州城南六十里申鸣城祀楚大夫申鸣】三闾大夫祠【在州东北二里祀楚屈原】纪公庙【在州东南六十里将军山祀汉纪信相传为信所寓地】恵济庙【在安乡县北黄山顶祀晋谢迁县志黄山南禅寺有元至治二年碑记云安之黄山屹然独耸昔西晋谢君迁憇此因为立庙庙甚灵应水旱疾疫祷之如响北宋政和间勅封惠应侯赐庙额曰恵济　按庙旁相传有谢晦墓因谓庙以祀晦舆地纪胜晦刺史荆州尝过黄山有终焉之志后归于此名胜志亦谓髙田村丧定港相传谢晦刺荆州卒旅榇经此其舟不行因黄山立庙祀焉考宋书文帝纪元嘉三年到彦之檀道济大破谢晦于隠矶送京师伏诛何得返于此明袁宏道公安志以为刘毅之从官谢纯为南平相死麓湖黄山之间庙乃祀纯而伪传为晦庙此与元碑不合要之碑记必有所据】彭思王庙【在州西十里彭山祀唐澧州刺史李元则又石门县东有彭山庙亦祀元则】秀峯庙【在慈利县东七里秀峯山下宋刘子澄秀峯嘉恵碑记恵列显应顺公发迹甚异图志载宋干徳中有石浮澧至是磨旋不去忽凭人言我故朱梁将武平也征蛮战没上帝命血食兹土其视我所止而祠焉有顷石跃于秀峯之麓观者震骇始即石为位号而庙之政和间事闻初命慈应侯三锡至今爵民有疾苦辄祷辄应】范文正公祠【在州东祀宋范仲淹又安乡县治南亦有文正祠宋庆元中建】白马庙【在安郷县西十五里祀宋岳飞】
　　寺观龙潭寺【在州治北崇信禅师道塲寺西小池清冷夏月生金莲花极芳馥】药山寺【在州南九十里唐维俨禅师道塲】钦山寺【在州西十五里唐建赐额干明禅寺文邃禅师道塲】普光寺【在安乡县治东半里】福田寺【在石门县东三十里唐咸通五年建】厚田寺【在石门县南五十里一名报恩寺宋建】花薮寺【在石门县南五十里又洛浦寺在县北三十里唐建】铁佛寺【在慈利县治南宋咸淳元年建】清逺观【在州东十五里彰观山山以此得名一名灵极观】白马观【在州东二十里白马洲内有炼丹池神仙桥雷公井仙女祠相传唐林静飞升处】太平兴国观【在安乡县治南宋建相传范仲淹读书于此】紫霞观【在慈利县西南白云山下宋咸淳六年建】紫极宫【在州治西北唐建】
　　名宦晋陈頵【陈国人元帝朝拜天门太守殊俗安之选腹心之吏为荆州叅军若有调发动静驰白故恒得宿办陶侃以为能表梁州刺史】应詹【汝南南顿人为南平太守王澄为荆州假詹南平天门武陵三郡军事天门武陵谿蛮并反詹讨降之时政令不一诸蛮怨望并谋背叛詹召蛮酋破铜劵与盟由是怀詹数郡无虞】夏侯承【谯国谯人迁南平太守大兴末王敦举兵内向承露檄逺近列敦罪状】南北朝宋王镇恶【北海剧人武帝时为临澧令或荐之武帝召与语异焉谓诸佐曰镇恶王猛孙所谓将门有将即以署前部职曹】檀道济【髙平人义熙中为天门太守蜀谯纵使桓谧防秦将苟林防枝江荆州刺史刘道规防兵攻讨道济先进大破之】王敬宏【琅邪临沂人为天门太守妻弟荆州刺史桓元遣信要令过已敬宏至巴陵谓人曰灵寳正当欲见其姊我不能为桓氏赘婿乃遣别船送妻往弥年不迎山郡无事恣其游适意甚好之后为南平太守去官居作唐县界屡召不起】梁胡僧祐【南阳冠军人大通中除南天门郡太守有善政】樊文皎【太清中为天门太守侯景之乱率鋭卒五千勤王遇景伏兵战死】周郭彦【太原阳曲人闵帝时澧州刺史蛮左生梗不营农业彦劝以耕稼人皆务本先是澧州粮储乏少每令荆州递送自彦莅职仓庾充实无复转输之劳】唐李元则【髙祖第十子武徳中封彭王贞观中为澧州刺史持节励行有善政】崔瓘【大厯中澧州刺史不为烦苛人便安之流亡还归居二年増户数万诏特进五阶以宠异政】张署【河间人元和中澧州刺史民税出杂产物与钱尚书有经数观察使牒征民钱倍经署执法不从竟以代罢】杜悰【京兆万年人尚岐阳公主为澧州刺史公主偕行从者不过二十婢乘驴不食肉州县供具谢不受】李绚【僖宗时澧州刺史黄巢防州绚死之判官黄甫镇诣贼与之俱死】宋陈恕【南昌人太平兴国中通判澧州澧自唐季为节镇兼领吏多縁簿书干没为奸恕尽摘发其郡中称为强明以吏干闻】刘仁霸【大中祥符中知澧州属蛮人侵县境地四百余里仁霸与荆湖北路转运使陈世卿閤门只吏史方同领兵讨之遂还所侵地标正经界令纳所掠汉口千余复置澧州武口等砦以控制之自是平定】郭逵【洛阳人仁宗时湖北溪蛮彭仕羲叛逵为钤辖兼知澧州得蛮亲信为乡导尽平诸隘破其所居桃花洲仕羲弃城走众悉降】史方【开封人为潭澧鼎沿邉巡检防澧州民防下溪州蛮侵其土地遣乘驿往视自竹疎驿至申文崖复地四百余里得所掠五百余人又置澧州武口杨泉索溪四砦以扼贼冲】黄琮【建炎时知澧州钟相防城琮与县丞叶畬及其属十余人皆死事闻赠防】刘愚【衢州龙游人建炎初知安乡县县逋赋万计愚核实数寛限期民不见吏而赋自足防嵗歉出常平米赈贷县佐持不可愚曰有罪不以相累出缗钱数千万召商籴他郡而收元直米价顿平犹积廪数千石以备饥旱县有范仲淹读书地愚为绘像立祠兴学校士竞知劝】韩训【绍兴中澧州推官上书排和议知州李绍祖得其副本上之秦桧谪秦州】徐如晦【丰城人孝宗时慈利县主簿辨寃狱大旱致雨】张忠恕【广汉绵竹人宁宗时知澧州拨烦剸剧州境大治】杨大异【醴陵人理宗时知石门县有恵政去官之日老弱攀号留之大异易服潜去】刘梦骥【安福人知澧州殁于王事】元张雄飞【临沂人至元间为澧州安抚使时州初下民懐反侧雄飞至布宣徳教以抚绥之民遂安有巨商二人犯匿税及殴人事僚佐欲寛其罪雄飞防之益急或曰此细事何执之坚雄飞曰吾非治匿税殴人者欲改宋政惩异法者耳细民以乏食羣聚发富家仓廪所司欲依盗论雄飞寛其狱全活者百余人】明杜述【广徳人永乐中知慈利县处巳防介赋役均平尝入蛮溪采官木蛮獠争来奉迎一境宁谧】翟亨【正统中九溪卫指挥佥事以征麓川功累迁指挥使后复征麓川偕其弟战死事闻遣官谕祭】季恒【六合人成化中知安乡县民不谙纺织恒教之树桑麻木绵月课其功嵗旱救荒有功多所全活】张瑄【睢阳人成化中知安乡县境多虎瑄祷于城隍神曰令不职神宜殛之百姓何罪两日遂获三虎余皆屏迹】彭伦【成化中永定卫指挥使以破两广贼及讨茅坪铜鼓诸苖功充叅将筑荡洞堡殊砂坪杨开口羊儿四堡苖不敢犯有妖贼诈称韩林儿后号召数万人伦讨擒之又平天柱等苖累功晋都督】熊一定【丰城人宏治中知澧州政尚严厉新州旧有牧地藩府欲専其利一定婉词启闻卒弛其禁九溪蛮怙险扰民一定承檄按问卒伏其辜在任七年积谷累数万斛饥民頼以济】麦成【顺徳人正徳中安乡县典史嘉靖初流冦掠鼎江口成父子集民兵往御比战马踬贼丛槊刺之犹徒步手刃数人父子俱遇害】谢正防【惠来人万厯中知安乡县始至若不慧久之尽得吏胥奸状逮治如法由是奸猾大恐邑苦水灾捐赈有法所全活甚众】
　　本朝汤调鼎【清河人顺治初知澧州流冦袁刘等据境劫掠调鼎偕叅将唐洪协心力设方畧追克复拊循荒残建延光书院以养士人文遂盛】许湄【嘉善人康熈中知石门县县版籍素淆湄履亩清丈均徭赋豪民不得匿税而贫者不困劝课农桑田畴日辟仓廪充牣饥嵗悉平粜以活民捐俸改建县学辑县志在任十四年民戴之如慈父巡抚陈璸户部尚书赵申乔先后荐之徴至京师未至道卒】马世骥【临清人康熙中知慈利县加意学校改建文庙造就诸生邑有鬼见愁隂溪等滩险恶设法尽平之】
　　人物晋车武子【南平人父育为郡主簿太守王胡之见武子于童幼谓其父曰此儿当大兴卿门武子勤学不倦家贫不常得油夏月则练囊盛数十萤以照读书及长以博学知名于世时每有盛坐皆云无车公不乐寜康初为中书侍郎闗内侯太元中领国子博士议郊庙明堂之礼进爵临湘侯终吏部尚书】周该【天门人以义勇称叔父级为宜都内史亦忠义士也闻谯王氶立义而书檄不至遣该见氶口陈至诚反命为王敦将魏又所执拷之至死竟不言其故级免于难】唐李羣玉【字文山澧州人文采藻丽长于诗赋不乐仕进裴休爱其才观察湖南厚延致之及为相以诗论荐授校书郎所著书三巻又后集五巻】段宏古【安乡人刚削寡合不事产业人或交之度非义辄去以故五十不能得禄后卒于桂之逆旅归黄山桞宗元祭以文】宋苏庠【澧州人工诗少为苏轼所赏由是名益重其后秦桧欲见之庠曰吾老矣不负贩卖云壑卒年八十余号后湖居士有文集行世】吴禄午【澧州人咸淳进士主鄂州咸寜簿宋亡殉节死】田希吕【字志舒慈利人宋元之际守节不仕居天门山创书院以讲学诱掖后进当路以为书院山长】元熊义山【安乡人至正中累官至万户倪文俊兵至执县令义山筑城小黄山保障其上一县获安越二年文俊袭执之逼使降义山骂不絶口文俊怒剖其腹死】邓均忠【字天衢石门人至正十二年峝长向思永作乱冦劫乡邑均忠纠合乡丁拒守乡土頼以寜谧十四年思永大肆猖獗均忠复帅所部平之元以为八番顺元等处宣慰司世袭谥忠节】杨辀【字梓夫慈利人居弥勒山通经史工诗登进士总管阿尔斯兰哈雅最尊礼之明初隠居建聚奎书院讲学其中　阿尔斯兰哈雅旧作阿思兰海牙今改正】明周阶【字伯升安乡人通春秋博洽子史明永乐初以经明行修徴因母老不就卜居于永寜村扁其堂曰邻徳所着有井蛙遗响集】罗镃【字景昻安乡人正统举人授歙县教谕捐俸建学修书院侍郎王伟称其气节刚正迁保定府教授】张浩【澧州人景泰进士任工科给事中澧旧有运京白粮民苦之浩为奏免】邰茂质【慈利人事亲至孝母性惧雷每闻雷以身翼之母殁每雷必张葢于墓上雷止乃归】李如圭【字国宝澧州人宏治进士知建昌县以计殱华寜剧盗累迁御史按江西激扬有声厯延绥巡抚时有邉警如圭防杜周悉入为大理乡寻致仕起工部侍郎管理河道晋户部尚书】周叙【字子厚九溪卫人生有异质猿臂善射正徳进士官大理寺评事以谏止南巡廷杖谪永嘉丞起韶州知府厯官工部尚书督理沙河工有政绩】龚天申【字子徳澧州人嘉靖举人潜心理学厯严兖二州同知有声在兖时开永济新河以便漕运又筑汶上城及大行隄二百余里】髙鹏【澧州人幼聘周氏女病痈周氏请辞婚鹏不可举正徳进士知南通州防慎有为寻调霸州以禁权珰横敛诬逮狱谪宁州同知旋迁杭州通判】戴君恩【字紫宸澧州人万厯进士厯工部主事督修永陵有功奢酋之变监军讨平之厯官都御史巡抚山西计擒贼王纲等三百余人】杨锡【字君宠安乡人万厯间以贡生授泰州同知是时天水鑛贼猖獗锡擒苗有功得首荐寻乞归夀百嵗】龚之安【字伯恭天申子万厯举人知徳阳县崇祯九年张献忠防蜀婴城死守城破骂贼不屈遇害赠尚寳丞　本朝乾隆四十一年】
　　【赐諡节愍】朱紫【字素先永定卫人世职百户崇祯末闯贼破澧紫督乡兵拒之力屈见执骂不絶口
　　被磔死　本朝乾隆四十一年赐諡节愍】
　　本朝易尚阳【澧州人以举人知河西县县有田防为湖输赋如故尚阳请于大吏获　奏免】卓建斌【慈利人督标下与同邑万竒福讨吴逆有功建斌陞右军都督竒福副将】
　　流寓宋范仲淹【苏州人幼孤从其母归朱氏朱宰安乡仲淹从焉因读书于县城之南】陈祐【仙井人论章惇蔡京蔡卞郝随邓洵武忤防编管澧州】
　　列女明李昌叔妻龚氏【澧州人流贼入澧被掠骂贼不屈死】赵氏【澧州人嫠居守节崇祯末流贼冦澧赵约居民毛二龚之愉各起义兵赵号寡妇营有众数百人与贼将连战相犄角数月始败各骂贼不屈死】宋世将妻琴氏【永定人世将死琴年二十余守志后遭流贼之乱惧辱自缢死】丁文衡妻康氏【慈利人崇祯间从其夫与一子避兵山中为贼所得康诳贼使释夫与子逺去拔贼所佩刀自刎】杨显徳妻彭氏【永定人避防山谷间为冦搜获杀其幼女鞭驱之不行延颈受刃死】
　　本朝于嗣明妻康氏【慈利人顺治十年土贼肆掠康年二十二与二婢避匿芦林为贼所得赴水死二婢从之越三日尸浮出二婢各持其手足顔色如生】向鼎妻谷氏【慈利人顺治十一年夫妇俱为土贼所掠谷计脱其夫骂贼触石柱死同邑朱俊玉妻熊氏夫殁无子自缢死】杨期逺妻孙氏【澧州人年二十而寡无子守节又同州方士甲妻王氏夫亡守节教子俱雍正年间　旌张学诗妻管氏生员刘鸿熹妻祁氏王问臣妻彭氏毛汝器妻向氏周万隆妻邵氏生员唐之含妻杨氏戴方举妻黄氏苏志灏妻周氏刘心敏妻李氏彭岳妻易氏戴永位妻黄氏皮梦阳妻孙氏烈妇邬学万妻万氏烈女陈氏秀正又贞女周本帘未婚妻李氏俱乾隆年间先后　旌表】张喆光妻夏氏【安乡人年十九夫亡守贞孝事翁姑教子有成又同邑张理妻李氏生员李振鉴妻刘氏举人张参妻李氏刘宏璋妻顔氏毕然飏妻张氏熊尚恺妻刘氏罗文宣妻任氏李本立妻吴氏罗妻邹氏俱乾隆年间先后　旌表】伍永兴妻文氏【石门人年二十夫亡养姑尽孝殁则结庐依守教子有成又同邑邓兰若妻覃氏陈士伦妻佘氏俱幼年丧夫孝尽养勤苦抚孤俱乾隆年间先后　旌表】皇甫天湛妻刘氏【慈利人夫殁守志孝事孀姑乾隆十六年　旌表】李正实妻周氏【安福人夫故矢志教子成立又同邑沈其昌妻周氏青年守节勤苦抚孤俱乾隆十四年　旌表】生员王宗骐妻秦氏【永定人夫亡守节抚遗腹子成立乾隆三年　旌表】冷上珍妻林氏【石门人年二十七夫亡守志有他姓求婚夫伯祖怜其苦劝之嫁投堰死又安福邵文妻彭氏夫外出有强暴欲汚之不从被砍死俱乾隆年间　旌表】戴贞女【永定人许字易之年十八易故矢志守贞孝养舅姑及殁因弟从戎归侍父母病则割股以疗乾隆二十三年旌表】
　　仙释唐元安【丱嵗出家通经论具戒为临济侍者临济常称之曰此临济门下一只箭谁敢当锋后于澧州説法】宣鍳【简州周氏子叅龙漳信禅师言下大悟精究金刚经时谓之周金刚】文邃【福州人叅洞山于言下发解遂谓之法嗣居钦山寺】维俨【绛州韩氏子年十七依朝阳西山慧照禅师出家严持戒律谒石头得其宗防往澧州药山披榛结庵仅庇趺坐乡人防饮馔往并辞不受请所需曰日米一升足矣忽一旦谓其徒曰乘邮而行及暮而息未有久行而不息者吾将有以息矣语毕隠几而化　本朝雍正十二年封违宗宏道禅师遣有司致祭】善防【唐咸通十一年卓锡夹山遂成院宇中和元年示寂】宋黄道冲【彰观山真人乾道中仙去又有范灵亦居彰观山得道】明屈弥髙【安乡人湖南寺僧能前知永乐中召至京赐寳纶勅语千佛袈裟西洋念珠等物还山后示寂于金鸡冢寳塔下】
　　土产铁【州境出唐书地理志澧州石门有铁】石青　石緑【俱州境出】漆【慈利县出】桐油【永定出】竹簟【唐书地理志澧州土贡竹簟】野牛【永定出】玉面貍【州志州境出】石鲫鱼【重唇双鳞慈利安福二县出游不出境】緑毛鱼【慈利县出】防鱼【安福县出】石松　石耳　石笋【俱慈利县出】










　　钦定大清一统志巻二百八十七
&lt;史部,地理类,总志之属,大清一统志&gt;
&lt;史部,地理类,总志之属,大清一统志,郴州图&gt;
&lt;史部,地理类,总志之属,大清一统志,郴州图&gt;
&lt;史部,地理类,总志之属,大清一统志,郴州表&gt;
&lt;史部,地理类,总志之属,大清一统志,郴州表&gt;
　　钦定四库全书
　　钦定大清一綂志巻二百八十八
　　郴州【在湖南省治东南六百八十里东西距三百四十五里南北距二百三十里东至江西吉安府龙泉县界三百里西至桂杨州界四十里南至广东韶州府乳原县界一百里北至衡州府安仁县界一百三十里东南至江西南安府治三百里西南至广东连州治二百五十里东北至吉安府永宁县界四百里西北至衡州府治三百里本州界东西距八十五里南北距九十五里东至永兴县界四十里西至桂阳州界四十五里南至宜章县界四十五里北至永兴县界五十里东南至桂阳县治二百四十里西南至桂阳州临武县界一百四十里东北至永兴县治八十里西北至永兴县界四十里自州治至　京师四千一百十二里】
　　分野天文翼轸分野鹑尾之次
　　建置沿革禹贡荆州之域春秋战国属楚秦为长沙郡之郴县汉髙帝置桂阳郡治郴属荆州王莾改曰南平后汉复旧三国属呉【三国蜀志先主传建安十二年先主南征四郡桂阳太守赵范降二十年孙权遣吕防袭夺桂阳郡】晋初因之元康初分属江州永嘉初改属湘州咸和三年还属江州南北朝宋属湘州齐因之隋平陈废郡置郴州大业初复曰桂阳郡唐武徳四年仍置郴州天寳初改曰桂阳郡乾元初复曰郴州属江南西道五代时为马氏所据晋天福初改曰敦州汉干祐初复曰郴州周广顺初属南唐未防属南汉【通鉴周广顺元年南汉主遣潘崇彻谢贯攻郴州唐邉镐发兵救之崇彻败唐兵于义章遂取郴州　按五代史职方考郴州汉周时俱属南汉马希广希蕚时未闻郴州已为南汉所取恐误】宋仍曰郴州桂阳郡属荆湖南路元至元十三年置安抚司十四年改郴州路总管府属湖广行省明洪武初改为郴州府九年防为州以州治郴阳县省入属湖广布政使司
　　本朝因之为直州领县五
　　永兴县【在州北八十里东西距七十里南北距七十五里东至兴寕县界三十里西至衡州府耒阳县界四十里南至本州界二十五里北至衡州府安仁县界五十里东南至兴寜县治九十里西南至直隶桂阳州界八十里东北至衡州府酃县治一百里西北至耒阳县治九十里汉置便县属桂阳郡王莾改为便屏后汉复名晋因之南北朝宋省陈复置隋又省唐开元十三年改置安陵县天寳元年改曰髙亭属郴州宋熈寜六年　改曰永兴元属郴州路明属郴州　本朝因之】宜章县【在州南九十里东西距一百三十里南北距四十五里东至桂阳县界八十里西至直桂阳州临武县界五十里南至广东韶州府乳源县界十界北至本州界三十五里东南至韶州府乐昌县界三十五里西南至广东连州界一百里东北至兴寜县治一百七十里西北至本州界十里汉郴县地隋大业末萧铣分置义章县唐武徳七年省八年复置长夀元年分置高平开元二十三年废高平移义章来治仍属郴州宋太平兴国初改曰宜章元属郴州路明属郴州　本朝因之】兴寜县【在州东八十里东西距一百里南北距一百四十里东至桂东县界六十里西至本州界四十里南至桂阳县界一百里北至永兴县界四十里东南至桂阳县界八十里西南至宜章县界六十里东北至衡州府酃县界八十里西北至永兴县界四十里汉郴县地后汉永和元年析置汉寜县属桂阳郡三国吴改曰阳安晋太康元年改曰晋寜宋齐以后因之隋初省开皇十一年改置晋兴县唐贞观八年省咸亨三年复置改名资兴属郴州宋太平兴国后省嘉定二年复置资兴县绍定初改曰兴寜元属郴州路明属郴州　本朝因之】桂阳县【在州东南一百六十五里东西距一百九十五里南北距一百九十里东至江西南安府大庾县界一百二十里西至宜章县界七十五里南至广东韶州府乐昌县界一百里北至南安府崇义县界九十里东南至韶州府仁化县界七十里西南至乐昌县界六十里东北至桂东县界六十里西北至兴寜县治一百四十里汉郴县地后汉汉寕县地东晋分置汝城县属桂阳郡宋齐因之陈天嘉元年改曰卢阳兼置卢阳郡隋初郡废以县属桂阳郡唐属郴州天寳初改曰义昌后唐改曰郴义宋太平兴国初又改曰桂阳元属郴州路明属郴州　本朝因之】桂东县【在州东二百七十里东西距一百五十里南北距八十里东至江西吉安府龙泉县界六十里西至兴寜县界九十里南至江西南安府崇义县界六十里北至衡州府邓县界二十里东南至南安府上犹县界四十里西南至桂阳县治一百二十里东北至吉安府永寜县界二百里西北至兴寜县界九十里汉郴县地唐义昌县地宋初桂阳县地嘉定四年析置桂阳县属郴州元属郴州路明属郴州　本朝因之】
　　形势地益髙山益峻水清而益驶【唐韩愈送廖道士序】南接五岭西接九疑东南距湖北距衡山【图经】州在百重山内【宋张舜民南迁录】环山而州在海峤之北衡湘之南
　　【宋练亭甫灵夀山记】
　　风俗郡滨南州风俗脆薄【后汉书许荆传】土著希鲜好尚纷异瘠民贫地【州志】
　　城池郴州城【周三里有竒东西南三门旧有北门久塞有濠明洪武二年土筑嘉靖四十六年甃石】永兴县城【周二百有竒门五明正徳二年筑本朝顺治十三年康熈十九年屡修】宜章县城【周二百有竒门四有濠明成化八年因旧址筑　本朝康熈二十四年重葺】兴寜县城【周一里有竒门二有濠明洪武初筑　本朝乾隆二十四年重修】桂阳县城【周二里有竒门三冇濠明宏治八年筑　本朝康熈十一年修】桂东县城【周一里有竒门三有濠明成化初筑本朝顺治十年修康熈二十五年重筑】
　　学校郴州学【在州城东宋元时在州治西南明迁今所　本朝康熈二十四年又迁州治西四十九年复旧入学额二十名】永兴县学【在县城西北隅宋绍定中建　本朝顺治康熈中屡修入学额数十五名】宜章县学【在县治东自宋至明迁徙无常　本朝顺治十二年迁建今所康熈雍正中重修乾隆十六年十八年又修入学额数十五名】兴寕县学【在县城西明洪武中因宋元旧址建　本朝顺治康熈中屡葺入学额数十二名】桂阳县学【在县城内明洪武初建　本朝康熈中重葺入学额数十五名】桂东县学【在县治东明洪武初建　本朝顺治康熈中复葺入学额数八名】东山书院【在郴州城东郊本朝康熈五十八年建又有景贤书院在城隍庙东旧为韩昌黎祠后易名景贤祠　本朝康熈五十八年改建白莲书院在州西北乾隆十八年建永兴县有安陵书院在县城内乾隆十七年建宜章县有玉溪书院在县治南乾隆十四年本邑人复建玉溪书舎改建兴寕县有汉寜书院在县城内雍正十一年建桂阳县有朝阳书院在县城内乾隆十四年建桂东县有　濓　溪　书院乾隆二十三年建又旧志载宜章县冇育才书院桂阳县有濓溪书院兴寜县有观澜书院北宋曺靖建附识于此又州县各设有义学社学】
　　户口【原额人丁三万八百七十四又滋生人丁五十四万七千七十五】
　　田赋【田地塘一万一千六百七十四顷四十亩一分三厘零额徴地丁正杂银五万七千九百四十二两九钱一厘零】
　　山川东山【在州东一里唐刘瞻读书于此州志形势雄杰可望一州之胜上有一览亭】鱼□山【在州东三十里郴阳图经白水出其南碧崖银瀑大似匡山香炉峯周荗叔书堂在焉明统志宋秦观尝逰有记谓其形胜大类华山之隂而沃润过之上有栁毅祠嵗旱于此祷雨】寳盖山【在州东四十里其傍为寳云岭】雷溪山【在州东六十里髙五里雷溪水出焉】龙渡山【在州西九十里上有泉嵗旱祷雨多应曹学佺名胜志其麓有泉分流郴桂之境】文明山【在州南一里明统志上有塔又有亭名第一江山】香山【在州南五里有香木香泉泉味甘冽】黄岑山【在州南六十里接宜章县界一名上岭山一名客岭山一名黄箱山又名骑田岭后汉书郡国志桂杨郡上岭山又郴有客岭山郦道元水经注黄岑山骑田之峤五岭之第二岭萧徳言括地志黄岑山在郴州城南郴水所出杜佑通典郴州有骑田岭今谓之腊岭乐史太平寰宇记黄岑山其东为仰天湖其北郴州之水出焉其同出者为桂水为寒溪水王象之舆地纪胜上有浪井三日一涌一名潮井明统志为楚粤之闗与诸岭连属横絶南北寒燠气顿殊】云秋山【在州北三十里一名天飞山又名仙台山上有莲池其水清冽四时不涸山后石穿如桥上下俱通往来有仙坛为苏耽修炼处】华山【在州北六十里一名华石山或讹为话石山山有孤石耸立水经注耒水又西迳华山之隂亦曰华石山孤峯特立枕帯防流东则黄溪耒水之交防也】黄相山【在州东南九里一名相山又名王相岭其北为东山其南为东岭自此至□□山共七十一峯名胜志其山巅上有池地产鸟方乳时人取輙迷路置之乃可去】五盖山【在州东南六十里髙二十里周廻一百八十里湘中记山有五峯望之如盖鄊人每嵗以雪占年谚云五盖雪普米贱如土雪若不均米贵如银】灵夀山【在州西南三十里本名万嵗山周廻三十七里水经注万嵗山有石室中有钟乳山上悉生灵夀水谿下即千秋水也隋书地理志桂杨郡郴有万嵗山舆地纪胜万嵗山在郴县南天寳六年改曰灵夀祝穆方舆胜览山有冷暖二山】八角山【在州西南三十里与灵夀山相连山中小石皆八角故名】坦山【在州西南三十里明统志有万华岩内有石田石仓石钟之类涧水自岩而出】马岭山【在州东北五里一名苏仙山一名牛皮山又名白马岭亦名龙头岭后汉书郡国志桂阳郡郴注县南十数里有马岭山水经注云黄溪东有马岭山髙六百余丈广圆四十里许汉未有郡民苏耽栖逰此山方舆胜覧舆地志谓晋苏耽入山学道其母往窥之见其乘白马飘然故又谓之白马岭明统志上有白鹿洞仙人坛有巨石曰沉香小石曰仙仙桃色赤黄有核研饮之可以愈疾】石井山【在州东北八十里李吉甫元和郡县志山有风母兽既死张口向风则生】风梧山【在州西北三十里明统志昔真人伯慈炼丹于此丹灶尚存又兴寕县北三十里亦有鳯梧山】三台山【有二一在永兴县城内儒学后一名大魁山三峯连属如珠中峰独髙耸一在桂东县南一里三峯拱峙为县向山】仙母山【在永兴县东一里相传苏耽母居此故名】金箱山【在永兴县东一里相近有玉印山】天宝山【在永兴县东八十里】天马山【有二一在永兴县西一里一在宜章县南】南台山【在永兴县西五里】龙耳山【在永兴县西二十里山势盘翔两岐载耸故名其下有金华燕子二岩后有龙潭相近有天竺山甚髙耸】髙亭山【在永兴县西三十里王存九域志永兴县有髙亭山元和志髙亭县以县东髙亭山为名】白鹤山【在永兴县西七十里明统志上有泉并盘山王庙嵗旱祷雨多应】金湖山【在永兴县西八十里下有龙泉旱祷多应】白豹山【在永兴县西九十里与桂阳县接界】晶冈山【在永兴县南五里峯尖如笔】聚寳山【在永兴县南二十里】华盖山【在永兴县北半里县治之倚山也】玉鼇山【在永兴县北二里】石囷山【在永兴县北二十里】四十八峯山【在永兴县北九十　里山有四十八峯拱峙攅簇因名】土富山【在永兴县东南三十里舆地纪胜土富山有灵井人凿之转深忽见三老翁授之以杖悉是银故名三翁井】金鱼山【有二一在永兴县西南一里即学前之文笔峯一在桂东县东南一里亦名木鱼山】金鵞山【在永兴县西北二十里上有九仙亭】桄榔山【在宜章县东一里旧产桄榔树名胜志恍榔山下多怪石名羣玉林】玉履山【在宜章县东四十里】雕玉山【在宜章县东七十里明统志逺望色如雕玉】宝云山【在宜章县西七里一名杨家坠上有水自悬崖流下将雨则白若匹练晴则闪烁如虹蜺俗名白水带】将军山【在宜章县西十二里】挂榜山【在宜章县南三里石壁削立为县案山】石虎山【在宜章县南六十里】鳯凰山【有三一在宜章县北二十里为县治祖山一在兴寜县南二十里俱形如飞鳯一在桂东县西北一里为县主山】莽山【在宜章县西南一百十里接广东连州界水经注长乐水源出莾山明统志延袤六十里有九十九山旧碑言山形如寒芦在宿莾中故名】漏天山【在宜章县西南一百二十里明统志万山环合多雨少晴故名】西山【在宜章县西南一百三十里接广东连州界为猺獞所居】太平山【在兴寜县东五里】仰灶山【在兴寜县东十里名胜志上有石岩如灶四靣壁立下有深潭其气腾上如炊故名以　山有七井滙为一潭嵗旱祷之鱼跃于井大雨立至】石牛山【在兴寜县东五十里明统志有石牛特异土人望之以占一冬寒焕雪冒其顶谓之雪过嶂雪不复作矣其巅有雁　　池冬月温燠雁尝食息其中】八靣山【在兴寕县东六十里接桂东县界四山连耸绵亘数十里径路荒僻】九峯山【在兴寜县西五里一名道应山一名九峯岭明统志前有竒石如香炉山簇九峯鄊人创九仙亭于上】黄禾山【在兴寜县西十里地名长冲三瀬聮峯耸防冈陇廻环延袤百余里】罗仙山【在兴寜县西三十里前有香炉峯下临深壑竒险甲于他山】周源山【在兴寜县西三十里】九鼎山【在兴寜县西四十里明统志九山如列鼎下有松桂书堂】云盖山【在兴寜县南一里圆耸如覆钟石壁嵚崎古木森防下临江流名胜志常有云气笼盖其上因以为名】竒观山【在兴寜县南二十里一名石角山苍崖环抱中有大石崛起如角俯瞰江流明统志在兴寜县旧治旁有石拳曲如牛角状上有石刻天下竒观四字】秋溪山【在兴寜县南三十里一名金龙山】浦溪山【在兴寜县南六十里一名瑶冈岭山径髙险上有瓦石片叠成小塔势如累碁风不能陨为人所散即复聚明统志顶有天鵞池龙须草刘江仙祠在焉常有云雾冐其上若云廓气清则有雨】石莲山【在兴寜县北程鄊西北五里石体下小上大从空悬出如鹤顶状上有古仙亭】羊角山【在兴寜县北六里接永兴县界山脊稍凹有石门従石门入幽谿蓊郁平田数亩侧瞰危石苍翠欲滴左麓有洞】石菌山【在兴寜县北三十里一名青石山明统志上有亭鐡瓦石壁扁曰丰鸣阁】廻龙山【在兴寕县东北三十里】紫金山【在兴寕县东北八十里】郴侯山【在兴寜县西北三十里明统志上有曹天师岩内有燕羣集嵗旱祷雨燕自岩出即应】了髻山【在兴寕县西北雄峙蟺蛇如髻上有藤竹二仙亭求嗣者往祷焉】洞灵山【在桂阳县东十里明统志内有岩洞九曲池水清味甘遇旱取水祝之即雨故曰洞灵】大官山【在桂杨县西三十里壁立挺秀其西有流富岩水流清碧】义通山【在桂阳县西六十里一名百丈山又名百丈岭】耒山【在桂阳县南十里汉书地理志桂阳郡郴耒山耒水所出】孤山【在桂阳县南十五里一名独秀峯四围皆田一峯独立因名明綂志汉苏耽隠此】白鵞山【在桂阳县南二十里上有仙人池】何家尖山【在桂阳县南四十里】白云山【在桂阳县南五十里势极髙耸顶有石岩曰通天岩旁有九曲池四时云气常暗晴霁登望广韶郴桂皆在目中】乌龙白骑山【在桂阳县南五十里水经注耒水源出汝城县东乌龙白骑山寰宇记湘中记云逺望有黒石如龙白石如马两靣罗列】文笔山【在桂阳县北十五里一名黄冈山】屋岭山【在桂阳县西南三十里耒水之南】白稿山【在桂阳县西南四十里】石舎山【在桂阳县东北与桂东县接界名胜志山有石室故名】石门山【在桂阳县东北二十里有溪崖旱祷多应】筋竹山【在桂阳县东北五十里】徳胜山【在桂东县东一里】连珠山【在桂东县西一里与徳胜山夹县左右环拱治城】杨梅山【在桂东县南一里山极险峻正徳间土人曽筑寨保聚于此】开山【在桂东县南六十里接桂阳县界】三峯山【在桂东县东南一里一名石峯山突起三峯蜿蜒十余里】鵞公山【在桂东县西南三里为县水口山】紫台山【在桂东县西南四十五里上有紫石崖中有石窦】胸堂山【在桂东县东北二十里道出江西吉安府龙泉县必经其顶】屏水山【在桂东县东北三十里悬崖峭石秀丽如畵有瀑布悬流而下】万王城山【在桂东县东北一百里东接江西吉安府龙泉县界西接衡州府县界即县万洋山之一隅也】狮子山【在桂东县西北一里冈峦起伏形如狮子又名五虎山以山有五峯故也】小桂山【在桂东县西北五十里】刘仙岭【在州北三里东麓为鹧鸪南有泉滙为北湖明统志上有刘仙台】桂门岭【在州北五里山势崎岖凿石通道如门】长虹岭【在永兴县西二十里】狮岭【在永兴县西二十五里形势髙耸逺近峯峦皆拱揖于下】斗岭【在永兴县西三十里下有灵泉】龙珠岭【在永兴县西三十里】三澄岭【在永兴县北七十里】五峯岭【在永兴县西北二十里】盐沙岭【在永兴县西北五十里】界牌岭【在宜章县东七十五里接桂阳县界】折岭【在宜章县北三十五里即黄岑山东麓两峯对峙盘折而上嘉靖时知县胡勃凿山开道行者便之舆地纪胜其路盘旋折叠故名】鳯头岭【在宜章县西南九十里接广东连州界】桃花岭【在宜章县东北八十里】题诗岭【在兴寕县东十五里明统志旧有仙人题诗于上墨迹犹存皆蝌蚪字不可辨】雷公岭【在兴寕县南五十里明统志岭下小溪内有石遇旱石祷之即雨】山冈岭【在兴寕县东北七十里】苏仙岭【在桂阳县东一里以苏耽得名】君子岭【在桂阳县东二十里髙三百余丈上有仙人池】东岭【在桂阳县东八十里接江西南安府崇寕县界】桂枝岭【在桂阳县西半里一名金字岭】防鱼岭【在桂阳县西北十五里明统志其形类防鱼因名相传昔人朱何二妵累世显官有佩金鱼者或以为此山之应】石磨岭【在桂东县南四十五里有十八峯并列如人形沤江径此髙下十余丈澎湃冲决舟楫不通】骡冈【在州西南五里一名武丁冈又名白虎冈舆地胜纪桂阳先贤传云后汉成武丁此其友人见武丁乘白骡去今石壁上有骡迹】久留冈【在州东北二十里相传汉太守卫飒罢郡还京父老攀留于此因名】辰冈【在兴寜县西四十里形如覆钟每科年山石作声邑士多得解】王朝冈【在桂东县东南三十里】鸡公岩【在永兴县东半里临江山石状如鸡】金紫岩【在永兴县东四十里髙数十丈上产全紫藤有异香】观音岩【在永兴县西五里壁立瞰江岩下有石如象江心有石如狮邑之竒观也】弹子岩【在永兴县东南五里上有石小孔无数圆如弹窝故名】防岩【在宜章县东一里石白如玉下有交泉味甘冽】艮岩【在宜章县南二里有水自岩涌出其深不测铸大士渡海像于中为一邑胜境】野石岩【在宜章县北十五里官道旁】兠率岩【在兴宁县南三十里一名灵岩舆地纪胜中有洞方广如堂可容百人泉水涌出累累如杨梅然亦名杨梅堂方舆胜览岩在资兴寨旁有石像如僧十八明统志岩内空濶有石观音罗汉像又有石幢石钟石鼔击之有声县志其中迂廻空洞秉烛可入岩前为金箭滩】婆婆岩【在兴寜县百十里岩腹宏坦如堂盛夏不暑】连珠岩【在桂阳县东十三里旧名洞灵山嵗旱祷雨雨应有石钟石鼔叩之声如金革】外沙滩【在桂杨县西十里一名太平岩中有平陂可容百余人石壁出泉取用不竭】龙珠岩【在桂阳县北三十里三岩并峙一名龙珠一名龙回一名龙潮】鹿角岩【在桂阳县东北十五里有九石井】鹰窠嶂【在桂东县南十里髙出众山有石如鹰窠】七里谷【在桂阳县西四十里】窊樽石【在州东郴江畔宋张舜民有铭刻】狮子石【在永兴县西五里观音岩下江中又岩下有屏风石】鹏飞石【在兴寜县西状如旗有石龟埠】凉伞石【在兴宁县北五里孤掲圆顶下覆如伞故名又县西北结鱼乡有金鸡石石形如印孤峙中流相近有望王狮石髙悬十丈蹲踞如狮牙吻屈曲迎乳江潮】龟鹤石【在桂阳县东夀江上以形似名】刘洞【在州西北二十三里元和志刘洞出鼹鼠如　牛将为灾乃出亩防落其尾悉为小防】问仙洞【在永兴县东】九折洞【在永兴县东四十里路径逶迤凡十八盘】西石洞【在桂阳县西十五里其石逺望如雪洞中流水潺湲广可二丈深数里有泉自洞中出】黒风洞【在桂东县西北十五里尝见有黑风画晦焉】金鸡洞【在桂东县东北十里一名龙岩石一名仙人掌明统志洞中石壁上隠然有仙人掌迹下有金鸡石相传昔有金鸡见于石上】迷穴【在州西五里骡冈西骡溪之水出焉旁有迷桥】龙虎凹【在桂阳县东十五里两山并峙如龙虎】龙顶防【在桂阳县东四十里山顶有泉分流为三一为夀水二为清泉水】贞女峡【在桂阳县有韩昌黎诗】侍郎窽【在永兴县东三十里世传韩愈谪阳山令时曽泊舟于此】龟松埠【在兴寕县东南三里其埠俨若龟形故名】白石崖【在兴宁县北程乡内空广可居有诸仙佛像】马坎岑【在桂阳县有宋叶通判修马坎岑路诗】青广坑【在桂阳县东四十里益将镇北】中洞天【在桂阳县东北有水环山中皆石洞】耒江【源出桂阳县南耒山西北流入兴寜县界又西北入本州界又北入永兴县界又北入衡州府耒阳县界一名耒水桑钦水经耒水出桂阳郴县南山又北过其县之西又北过便县之西注耒水源出汝城县东乌龙白骑山西北流迳其县北西流三十里中有十四瀬各数百歩濬流奔急竹莭相次又西北迳晋寜县北又西左合清溪水口又西黄水注之千秋水注之又西迳华山之隂州志耒水发源耒山西北流防夀江又西北防屋岭水又西北流至豊溪合泸渡水过滁口名东江又西北防资兴水又西北至程江口合程水又西北至郴江口合郴水又名便江又北流合长安白豹油塘诸水过森口谓之森水又北流谓之耒河】郴江【在州东发源黄岑山北流经郴江口防东江合程江水由便江至森口入耒水一名黄水一名郴水水经注黄水出郴县西黄岑山东北流案盛宏之云众山水出注于大溪号曰横流溪溪水甚小冬夏不干俗亦谓之贪泉庾仲初云峤水南入始兴溱水注海即黄岑水入武溪者也北水入桂阳湘水注于大江即是水也又侧千秋水注之又东北迳其县东右合除泉水又北流注于耒水谓之郴口元和志郴水流径州东一里舆地纪胜郴水源出黄岑山至郴口合耒水灌田二百四十顷韩愈所谓其水清泻泊沙倚石者是也方舆胜览郴水过郡城一里始腾舟又北行四十五里至鲤园歩江口合东江始为大郴江入耒水方有水程州志郴江自黄岑山防沙江水流四十里至州城南少西而东北迳万嵗桥过苏仙山下两岸山势如峡又西北防北湖水至州城东北六十里入耒水】灵江【在永兴县西二里南流入耒水】油塘江【在永兴县西二十里东南流入耒水县志源出桂阳界小舟沂流可至州境】鐡炉头大江【在永兴县西六十里居民引水灌田县志古人砌有四门水従门出里人刘永泰开渠引水溉田一千亩】大歩江【在永兴县东北七十里源出兴寜县界山冈岭西北流入县界又西北合潦溪清溪二水入衡州府安仁县界名永乐江】沤江【源出桂东县界西南流入桂阳县界又西北至兴宁县界入耒水一名北水一名淇江州志发源桂东县一出胸堂山一出屏水山俱西南流至县东北十里两水口合流名沤江径县南而西合防溪水又西南合桂水泸渡水而为淇江入桂阳县界至县北三十里唐延里合河桥水中有三泷十二滩亦名三泷水又西北流四十里入兴寜县界之丰乐名泸渡江又二十里至沿津又六十里至髙活水势险恶其旁凿山通道行者必舎舟従陆以避险又五里至结鱼又六里至泸渡又十五里至耒江口凡四十八泷巨石堆叠不能方舟又十五里至东津渡入耒江】囦江【在兴寕县西源出县北仰灶龙潭滙诸泉流歴城西巩桥又歴莲花杨公观音鎻龙云盖诸桥至县前登云桥入耒水】程江【在兴寕县北源出县东北四十里醴醁泉西流入耒水一名绿水一名渌水水经注郴县有绿水出县东公山西北流而南屈注于耒谓之程乡溪郡置酒官醖于山下名曰程酒隋书地理志卢阳有渌水元和志渌水自郴侯山注耒州志程江有四源一出廻龙山一出鳯梧山一出九峯山一出周源山合流于兴寕县西北四十里潭州江口又西流入于耒水】夀江【在桂阳县东二十里源出龙顶防分三一为夀江西南流入耒水其二流俱名清泉水一东流合热水泉流入江西南安府崇义县界一南流入广东韶州府仁化县界】雷溪水【在州东源出雷溪山北流入郴州灌田甚溥】沙江水【在州东四十里源出五盖山北流径州城东灌田八十顷又西北流入郴江】三川水【在州西源出坦山龙泉至通坡堰分三沠一支名沈河亦名崇徳河过清淑桥为下川一支在燕泉上环旧儒学前名秀水绕城南东北流至四浦荘灌田为上川一支由城隍庙流至中川南旋绕阛阓为中川下流俱入郴江】桂水【有二一在州西四十里地理志桂阳郡桂水所出水在县北界山源出州南黄岑山西北流入永兴县界至森口入耒江唐杜甫诗飘飘桂水游即此水侧旧有长安舘故一名长安水一在桂东县西北五十里源出小桂山至县西南入沤江】潮泉水【在州南二十里一日三涌三退若潮然】栖鳯水【在州北五十里源出桂阳州甘陂流径州西吉阳乡招旅渡过栖鳯渡合白豹高亭诸水至永兴县森口入耒　江】白水【在州东南源出黄相山顶径菱角池至洪下滩入郴江一名瀑布泉】千秋水【在州】
　　【西南三十里水经注千秋水出万嵗山即灵夀山水侧民居号万嵗村其下合黄水】下湄水【在州西北五里其上流名寒溪水源出坦山西北流合骡溪水而东始名下湄水出下湄桥径同心岭郑家峒入郴水】瀑水【在永兴县东十里】四十二渡水【在永兴县东十五里一名注江源出干溪灌田八十顷有竒至博笏村胜五石船西流入耒江名注口】潮水【在永兴县西八十里兴地纪胜旧经云清冷莹彻日夜两潮】八石水【在永兴县西源出狮岭可通小舟】清溪水【有二一在永兴县北七十里发源三澄岭东北流合潦溪一在寕兴县东一名资兴水一名乙陂江水经注清溪水出晋寕县东黄皮山西南流歴县南又西北注于耒水州志源出钴鉧泉至水口合平石杭溪二水旧县前横流十里防泸渡江合耒水】白豹水【在永兴县西南源出白豹山东流合栖鳯水入耒江】清白水【在宜章县西南出桂阳州东流至县界入潦水】容水【在宜章县南九十里舆地纪胜在黄沙砦之侧凡四旁小水皆滙入于穴深不可测州志旧名穷水以其有源而无流也宋时邑令赵兴纶改今名】平和水【在宜章县北四十里水分二沠伏流地中一至曹田出灌田三十余亩一至县东景星观下为蒙泉即枕流泉】章水【在宜章县北源出黄岑山有大小二章水一名漳水通典义章县北临漳水元和志章水在县北六十五里舆地纪胜大章小章二水俱出黄岑山东流至县北二十五里合流至灵石合清白水又至三沌合辽水武水县志章水二源俱出黄岑山北曰大章水南曰小章水东流迳县北白石渡又东南合流而南少东入广东乐昌县界】廖家水【在宜章县西南一里髙峯叠翠有水自上分飞下日光暎射望之如长虹】溱水【在宜章县西南其上流合武溪水亦称武溪水经注武溪东南流左防黄冷溪水又南入里山县志自衡州府临府县东流入径县西南四十里又东南流至七姑滩合玉溪水入广东韶州府乐昌县界】辽水【在宜章县西南一名长乐水源出莽山东北流径县之长寕乡与溱水合】孤山水【在桂阳县东七十里舆地纪胜屈曲流径益将镇至江西南安府上犹县入大江】热水【在桂阳县东七十里源有二泉一出石穴一出沙中其沸如汤不可跣渉流入江西崇仪下县】渌水【在桂阳县南十五里自白云山北流合耒水】屋岭水【在桂阳县南六十里源出屋岭山下流合广东韶州府仁化县大江又一支西北流入耒水】蓬塘水【在桂阳县北三十里唐延里西北流四十里入兴寕县丰乐乡一百二十里至资兴江口入四十八泷内有三泷险极行五十至东津即东江又歴七十里合郴江】泸渡水【在桂东县西源出万王城山西流迳县北接衡州府县界复绕流而西南径县西又南防沤江水】北湖【在州西五里韩愈祭郴州李使君文航北湖之空明方舆胜览在县西北隅城门外灌田顷余州志源出刘仙岭南之龙窟东流入郴州名胜志湖西有昌黎祠屋曰北楼桥曰玉雪退之有北湖观又鱼诗即此】仰天湖【在州南六十里黄岑山之东宜章诸水所出】骡溪【在州西五里源出武昌山西迷穴西入寒溪舆地纪胜有石状如骡因名】寒溪【在州南六十里源出黄岑山流入郴水春夏间尤冷故名】潦溪【在永兴县东北五十里发源黄沙泉北流合清溪水入大歩江】玉溪【在宜章县南古名黄冷溪水一名岑水一名谷溪水又名五溪亦名龙河水经注黄冷溪水出郴县黄冷山西南流又合武溪县志五溪源出黄岑岭亦名岑水至县西两江口合梧水东迳县城南又东南小泷径平石村亦名谷溪水至七姑滩入溱水入广东韶州府乐昌县界亦名龙河】严溪【在桂东县南十里流入沤江名勒石口县志严溪在县南増口两岸髙山中有两石如棊枰水从石罅悬流而下澎湃冲激舟楫不通】八尺洪【在永兴县西观音岩下耒水所径也乱石嵯岈雷浪喧豗中有一洪适可容舟】碧潭【在永兴县西潭上常有云雾不散】仰灶龙潭【在兴寕县东十里幽溪深箐澄潭千尺旁有天然石桥髙百余丈又永兴县亦有龙潭祷雨輙应】金牛潭【在桂阳县南郭潭中有石金牛故名名胜志金牛潭上有津江合周塘蓬塘二水曲折流至陂头入江】蛟潭【在桂东县北二十里旁有龙穴常起云雾】俞泉【在州城内恵泉坊一名愈泉舆地纪胜泉水清冷甘美旧名甘泉饮可愈疾唐天寳中改曰俞泉明统志愈泉东流入郴江】香泉【在州南五里一名香花水井】圆泉【在州南十五里一名除泉水经注除泉水出郴县南湘陂村村有圎水广圎可二百歩一边暖一边冷冷处极清緑浅则见石深则无底暖处水白且浊元素既殊凉暖亦异厥名除泉其犹江乗之半汤泉也水盛则防黄溪水耗则津径輙流】铜坑泉【在州北二十里两旁岩壁如束迅流曲折合于温泉相传岩旁产铜因名】燕泉【在州西南舆地纪胜燕来时泉生去时泉涸极清冷州志旁有流杯池盘曲纡折其水流入通陂堰】浮休泉【在州西南旧儒学西亦名圎泉宋张舜民爱其清冷而甘因以己名之方舆胜覧张浮休永庆寺记云世传陆羽煮茶经定水品张又新益水品为二十而圎泉第十八永庆寺今易为州学或以为即防胜寺蒙泉】剑泉【在州西方舆胜览石鏬间泉跃而出世传项羽将英市卓剑处因成泉明统志宋张舜民尝刻铭于上】温
　　泉【有三一在州西北水经注温泉水在便县之西北左右有田数十亩资之以溉常以十二月下种明年三月糓熟温水所溉年可三登其余波散流入于耒水也元和志温水在髙亭县北常溉田舆地纪胜平地涌出如汤沭浴可以已疡东流合郴水一在永兴县西六十里一边冷一边暖一在兴寕县西四十里涌流岩下温暖如汤浴可愈疾】灵泉【在宜章县南九十里明统志泉常干涸嵗旱祷之则水出】钴鉧泉【在兴寕县东源出八靣山李冡洞为资兴水之源舆地纪胜山下有一泉方广十余里四旁石璧峭立其泉深邃清澄】玉泉【在兴寕县西四十里渟如镜】防井泉【在桂东县东永豊乡发源采里】仙泉【在桂阳县西半里泉出石罅中】白芒温泉【在桂阳县北三十里浴可已风】元洞泉【在桂东县治东徳胜山麓味甘冽】桃花汤【有二一在永兴县西六十里金陵乡一在宜章县西六十里其水赤冬夏常暖】中洲【在州南郴水中】金鱼州【在宜章县西门外形如逰鱼】西洲【在桂阳县西淇江】平政桥洲【在桂阳县南平政桥东毎试年洲涌若峯则多发觧】金箭滩【在兴寕县南明统志在兠率岩下相传岩上有李广所射之箭每遇风雨晦明舟行见之】陷池【在州北二十里一名防浦方舆胜覧相传昔有方氏居此一旦雷雨全家俱防故以为名】仙鹤池【在永兴县东一里一名灌泉邑人常祷雨于此】橘井【在州东半里舆地纪胜在蘓仙故宅传曰仙君将去世谓母潘曰明年郡有灾民大疫母取橘叶井水饮之如期疫果作郡人忆前言竞诣饮饮下咽即愈】紫井【在永兴县北水香色紫明统志其泉紫色重于他水铜壶漏取此水以定时刻】
　　古迹郴县故城【今州治汉置县五代晋改为敦化汉复旧元改为郴阳明省县入州后汉书地理志桂阳郡郴项羽所立义帝都此水经注桂阳郡治汉髙帝二年分长沙置王莽曰宣风地理志曰桂水所出因以名也旧唐书地理志郴州隋桂阳郡武徳四年平萧铣置郴州汉郡理所也后汉郡理耒阳寻还郴宋齐封子弟为桂阳王皆治于此隋平陈改为郴州炀帝为桂阳郡武徳四年改郴州皆以郴为理寰宇记晋天福初避庙讳改郴州为敦州郴县为敦化汉初州县名悉复旧元史地理志郴阳旧为敦化县至元十三年改今名】便县故城【今永兴县治汉置县属桂阳郡南北朝宋省陈复置隋又省宋熈寕中置永兴县旧县今县城即汉便县址也唐析郴县置安陵县寻曰髙亭宋熈寕中太守李士变以古便县基据郴江上舟楫徃来贸易相近可建邑居而设塲市乃便徙治焉名曰永兴】安陵故城【在水兴县西五十里唐置县宋熈寕中废徙旧唐书地理志开元十三年宇文融析郴县北界四乡置安陵县天寳元年改名髙亭】义章故城【有二一在宜章县北四十里隋末置县唐开元中徙旧唐书地理志义章大业末萧铣分郴置武徳七年省八年复置长夀元年分南界置髙平县开元二十三年废髙平仍移义章治髙平废县一即今宜章县治唐开元二十三年所徙元和志义章县开元二十三年自县北移于今理却据层岭前临通江宋史地理志郴州宜章唐义章县太平兴国初改】资兴故城【在兴寕县南元和志资兴县郴县地后汉于此置汉寜县吴改阳安晋改晋寜至隋省开元十一年又置改为晋兴贞观废咸亨三年又置改为资兴南俯耒江北帯长岭舆地纪胜资兴县太平兴国后废寜宗开禧嘉定间湖南溪峒李元砺平复置因旧县名宋史地理志郴州兴寜嘉定二年析郴县资兴程水二鄊置资兴县复改今名州志宋置资兴县其治即今鳯凰山前之楚安寺至绍定初移管子濠改曰兴寜而故城遂废管子濠即今县治】汝城故城【在桂阳县西南晋置县陈省改置卢阳郡隋废宋书州郡志桂阳太守领县汝城江左立水经注汝城县在郡东三百余里陈书世祖纪天嘉元年改桂阳之汝城县为卢阳郡隋书地理志桂阳郡卢阳陈置卢阳郡平陈郡废州志汝城故城在县西五里地名城郭】义昌故城【在桂阳县南五里旧唐书地理志晋分郴县置卢阳县天寳元年改曰义昌宋史地理志郴州桂阳唐义昌县后唐改郴义太平兴国时又改】万王城【在桂东县东北一百里万王城山上陈仁锡潜确书万王未详世传王曽寓此阶砌尚存旁有修竹数竿日夕自仆扫其地而复立内多桃李实时采食之味甚甘但不可取去或摘而私藏必迷归路】桂阳监【在州治城中唐置元和志郴州桂阳监在城内毎年铸铜钱五万贯】贡士庄【在兴寜县北资兴程水二鄊之间宋淳祐十年置】玉泉馆【在兴寜县西明洪武十二年建】覧秀阁【在州治左宋建方舆胜覧覧秀阁在倅防】仙居台【在州东北五里苏仙山后】祷雨台【在宜章县南二里明统志在艮岩前嵗旱祷雨于此】来鹤楼【在州治东即城东门楼州志苏耽曽化鹤楼于此】北楼【在州西北湖上唐栁宗元有诗】望江楼【在永兴县县治前】翠楼【在宜章县学明正统十二年建】清淑堂【在州治宋建】诚治堂【在州治明统志宋建当时建于州治者曰中和曰仰贤曰思政曰清淑凡五堂焉】读书堂【在州治东东山兴化寺唐相刘瞻尝读书于此】周荗叔书堂【在州东三十里鱼鲊山】光风堂【在桂阳县治东宋邑令周思诚建以祀濂溪周子】流憇亭【在州治左明统志在旧通判防宋建】引春亭【在州西南燕泉上明统志宋折彦质居郴时剪茅为亭扁曰燕泉今重修更名引春亭】叉鱼亭【在州西北湖上明统志唐韩愈赴潮州经北湖赋诗有义鱼春岸濶之句后人因以名亭后改为景韩今改韩公亭】予乐亭【在桂阳县治东爱莲池上又相近有味清亭醒溪亭】仁化亭【在宜章县治东南】岳枢宻行府【在州西南宋岳飞尝两驻郴州削平宼乱因建行府今为报恩寺】苏仙宅【在州东元和志苏耽旧宅在城东半里俯临城隍余迹犹存方舆胜览即今开利寺】折彦质宅【在州西南燕泉旁今泉上有石甃引水流觞即析彦质宅遗址】潘家园【在永兴县西仙观东府志即苏耽母仙母元君之母家也旧有仙韭】银坑【有三一在州境宋史地理志郴州有新塘浦溪二银坑一在桂阳县南宋史地理志桂阳有延夀银坑】夀字碑【在桂东县东里许雷坛下宋县令徐经孙墓刻汉元丰间夀字山径纡廻石壁峻峭两山相映俯瞰便江】石鼔【在桂东县北三十里大杜洞田中冇石击之如鼔】防岩露布【在宜章县东一里防岩县志宋绍定六年猺苖邓李二酋作乱侍余爃勦平之刋露布文于防岩】
  </div>
  <div class="pagination">
   <a href="大清一统志_page131.html">
    上一页
   </a>
   <span>
    ...
   </span>
   <a href="大清一统志_page127.html">
    127
   </a>
   <a href="大清一统志_page128.html">
    128
   </a>
   <a href="大清一统志_page129.html">
    129
   </a>
   <a href="大清一统志_page130.html">
    130
   </a>
   <a href="大清一统志_page131.html">
    131
   </a>
   <span class="current-page">
    132
   </span>
   <a href="大清一统志_page133.html">
    133
   </a>
   <a href="大清一统志_page134.html">
    134
   </a>
   <a href="大清一统志_page135.html">
    135
   </a>
   <a href="大清一统志_page136.html">
    136
   </a>
   <a href="大清一统志_page137.html">
    137
   </a>
   <span>
    ...
   </span>
   <a href="大清一统志_page133.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
