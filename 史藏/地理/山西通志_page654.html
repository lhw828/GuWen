<!DOCTYPE html>
<html>
<head>
    <meta charset="UTF-8">
    <title>山西通志 - 第 654 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 654 页/共 700 页</h1>
    <div class="content">　　东郊别业
　　东皋占薄田耕种过余年护药栽山刺浇蔬引竹泉晚雷期稔嵗重雾报晴天若问幽人意思齐沮溺贤
　　登鹳雀楼
　　乆客心常醉髙楼日渐低黄河经海内华岳镇闗西去逺千帆小来迟独鸟迷终年不得意空觉负东溪
　　送河中张胄曹往太原计会回
　　北风长至远四牡向幽并衰木新田路寒芜故绛城遥听边上信远计朔南程料变当临事遥知外国情
　　太原送许侍御出幕归东都
　　昔随刘越石今日独归时汾水风烟冷并州花木迟荒庭增别梦野雨失行期莫向山阳过邻人夜笛悲送王端公之太原归觐相公　　　戎　昱
　　柱史今何适西行咏陟冈也知人惜别终美鴈成行春雨桃花静离尊竹叶香到时丞相阁应喜棣华芳
　　太原送穆质南游　　　　　　　窦　庠
　　今朝天景清秋入晋阳城露叶离披处风蝉三数声那言苦行役值此远徂征莫话心中事相看气不平
　　别张贾　　　　　　　　　　　韦夏卿
　　束简下髙阁买符驱短辕故人惜分袂结念醉芳罇切切别思纒萧萧征骑烦临归无限意相视却忘言
　　送绛州郭参军　　　　　　　　卢　纶
　　炎天故绛路千里麦花香董泽雷声发汾桥水气凉府趋随宓贱野宴接王祥送客今何幸经宵醉玉堂
　　送郭判官赴振武
　　黄河九曲流缭绕古边州鸣鴈飞初夜羌胡正晚秋凄凉金管思迢遰玉人愁七叶推多庆须懐杀敌忧送赵真长归夏县旧山依阳征君读书
　　临杯忽然非是恶离筵尘陌望松雪我衰君少年幽僧曝山果寒鹿守氷泉感物如有待况依回也贤
　　奉陪侍中登白楼
　　髙楼倚玉梯朱槛与云齐顾盼亲霄汉谈谐息皷洪河斜更直野雨急仍低今日陪尊俎唯当醉似泥
　　九日奉陪侍中宴白楼
　　露白菊氛氲西楼盛袭文玉筵秋令节金汉元勲説剑风生座抽琴鹤绕云謏儒无以荅愿得备前军
　　九日奉陪侍中宴后亭
　　玉壶倾菊酒一顾得淹留彩笔征枚叟花筵舞莫愁管能驻景松桂不停秋为谢蓬蒿辈如何霜霰稠
　　九日奉陪令公登白楼同咏菊
　　琼尊犹有菊可以献留侯愿比三花秀非同百卉秋金英分蘂细玉露结房稠黄雀知恩在衔飞亦上楼
　　寄赠畅当山居
　　古村荒石路嵗晏独言归山雪厚三尺社榆麄十围虬龙寜守蛰鸾鹤岂矜飞君子固安分毋听劳者讥
　　秋夜同畅当宿潭上西亭
　　圆月出山头七贤林下游稍稍寒叶坠灎灎月波流鳬鹄共思晓菰蒲相与秋明当此中别一为望汀洲
　　同薛存诚登栖岩寺
　　衰蹇步难前上山如上天尘泥来自晚猨鹤到何先万壑应孤磬百花通一泉苍苍此明月下界正沈眠
　　游栖岩寺　　　　　　　　　　李　益
　　晚上昙延洞通宵兴莫穷髙明千嶂月清爽一岩风坐乆衣衫润吟余物象空举头星可摘疑在广寒宫
　　送柳判官赴振武
　　边庭汉仪重旌甲似云中虏地山川壮单于皷角雄闗寒塞榆落月白胡天风君逐嫖姚将麒麟有战功
　　将之泽潞留别王郎中　　　　　李　端
　　弱年知己少前路主人稀贫病期相惜艰难又忆归事成应未卜身贱又无机幸到龙门下须因羽翼飞
　　送张少府赴夏县
　　虽为州县职还欲抱琴过树古闻风早山枯见雪多鸡声连绛市马色傍黄河太守新临郡还逢五袴歌
　　灵泉
　　碧水映丹霞溅溅度浅沙暗通山下草流出洞中花素色和云落喧声绕石斜明朝更寻去应到阮郎家
　　送郭参军赴绛州
　　登车君莫望故绛柳条春蒲泽逢胡鴈桃源见晋人佐君髯尚短掷地思还新小谢常携手因之醉路尘
　　送郑録事赴太原　　　　　　　张南史
　　叹息不相见红顔今白头重为西别方起北风愁六月胡天冷双城汾水流卢谌即故吏还复向并州
　　河东赠别链师　　　　　　　　武元衡
　　多累有行役相逢秋节分游人甘失路野鹤亦离羣戎马犯边垒天兵屯塞云孔璋才素健羽檄定纷纷
　　八月十五酬从兄太常望月有懐
　　坐爱圆景满况兹秋夜长寒光生露草夕韵出风篁地逺惊金奏天髙失鴈行如何北楼望不得共池塘
　　酬太常从兄留别
　　乡路日兹始征轩行复留张骞持汉节王濬守刀州泽国烟花度铜梁雾雨愁别离无可奈万恨锦江流
　　度东径岭
　　又过鴈门北不胜南客悲三边上岩见双泪望乡垂暮角云中戍残阳天际旗更看飞白羽胡马在封陲
　　送王链师赴王屋洞　　　　　　权徳舆
　　稔嵗在芝田归程入洞天白云辞上国青鸟会羣仙自以碁销日宁资药驻年相看话离合风驭忽泠然
　　清明日后土祠送田彻　　　　　杨巨源
　　清明千万家处处是年华榆柳芳辰火梧桐今日花祭祠结云绮游陌拥香车惆怅田郎去原回烟树斜
　　奉使常山早次太原呈副使吴郎中
　　韩　愈
　　朗朗闻街皷晨起似朝时翩翩走驿马春尽是归期地失嘉禾处风存蟋蟀辞暮齿良多感无事涕埀颐陪太原郑行军中丞登汾上阁中丞诗曰汾楼秋水阔宛似到阊门惆怅江湖思惟将南客论南客即詹也辄书即事上荅　　　欧阳詹
　　并州汾上阁登望似吴阊贯郭河通路萦村水逼乡城槐临枉渚巷市接飞梁莫论江湖思南人正断肠太原和严长官八月十五日夜西山童子上方玩月寄中丞少尹
　　西寺碧云端东溟白雪团年来一夜玩君在半天看素魄当懐上清光在下寒宜裁济江什有阻惠连欢奉送家兄归王屋山隠居二首　　刘禹锡
　　洛阳天坛上依稀似玉京夜分先见日月静逺闻笙云路将鸡犬丹台有姓名古来成道者兄弟亦同行春来山事好归去亦逍遥水净苔莎色露香芝术苗登台吸瑞景飞步翼神飇愿荐埙箎曲相将学玉箫
　　题从叔园林　　　　　　　　　吕　温
　　阮宅闲园暮窻中见树隂樵歌依野草僧语过长林鸟向花间井人弹竹里琴自嫌身未老已有住山心
　　塞上逢卢仝　　　　　　　　　刘　义
　　直到桑干北逢君夜不眠上楼腰脚健懐土眼睛穿斗柄寒垂地河流涷彻天羁魂泣相向何事有诗篇
　　并州路　　　　　　　　　　　李宣逺
　　秋日并州路黄榆落照间孤城吹角罢数骑射雕还帐幕遥临水牛羊自下山征人正垂泪烽火起云间奉和太原张尚书山亭书懐　　　李徳裕
　　岩石在朱戸风泉当翠楼始知岘亭赏难与清晖留余景淡将夕凝岚轻欲收东山有归志方接赤松游
　　送振武将军　　　　　　　　　李　廓
　　叶叶归边骑风头万里干金装腰带重铁缝耳衣寒芦酒烧蓬暖霜鸿撚箭看黄河古戍道秋雪白漫漫
　　和太原张相公山亭懐古　　　　崔公信
　　叠石状崖巘翠含城上楼前移庐霍峰逺带沅湘流潇洒主人静夤縁芳径幽清辉在昏旦岂异东山游
　　和太原张相公山亭懐古　　　　髙　铢
　　鬬石岩巘飞流泻潺湲逺壑檐宇际孤峦雉堞间何必到海岳境幽机自闲兹焉得髙趣髙步谢东山
　　奉送刘使君王屋山隠居　　　　殷尧藩
　　散发风檐下沈沈日渐曛鹰拳擒野雀蛛网猎飞蚊羣动能归计吾生亦谩勤尘縁难着眼晚兴寄青云谢汾州田大夫寄茸氊葡萄　　　姚　合
　　筐封紫卜萄筒巻白茸毛卧暖身应健含消齿免劳衾衣疎不称棃栗鄙难髙晓起题诗报寒凘满笔毫
　　秋夜月中登天坛
　　秋蟾流异彩斋洁上坛行天近星辰大山深世界清仙飇石上起海月夜中明何计长来此闲眠过一生
　　送徐员外赴河中从事
　　赤府从军美儒衣结束轻凉飇下山寺晓浪满闗城闲坐饶诗景髙眠长道情将军不战术计日立功名
　　月夜登王屋仙坛　　　　　　　顾非熊
　　月临峰顶坛气爽觉天寛身去银河近衣霑玉露寒云中日已赤山外夜初残即此是仙境惟愁再上难
　　经河中
　　一望蒲城路闗河气象雄楼台山色里杨柳水声中思起懐吴客行斜向碛鸿我来寻古迹唯见舜祠风
　　题平陆县亭
　　孤亭临峭岸别有逺泉来山与中条合河逢一曲回夜声多鴈过晚色乱云开却自求僮仆淹留莫谩催
　　赋昭君塜　　　　　　　　　　张　祜
　　万里闗山塜明妃旧死心恨为秋色晚愁结暮云隂夜切胡风起天髙汉月临已知无玉貌何事送黄金
　　送僧往太原谒李司空　　　　　朱庆余
　　已共邻房别应无更住心中时过野店后夜宿寒林寺去人烟逺城连塞雪深禅余得新句堪对上公吟
　　送苏协律从事振武　　　　　　杜　牧
　　琴尊诗思劳更欲学龙韬王粲暂投笔吕防初佩刀夜吟闗月苦秋望塞云髙去去从军乐雕飞代马豪
　　并州道中
　　行役我方倦苦吟谁复闻戌楼春带雪边角暮吹云极目无人迹回头送鴈羣如何遣公子髙卧醉醺醺
　　晓发天井闗寄李师晦　　　　　许　浑
　　山在水滔滔流年欲二毛湘潭归梦逺燕赵客程劳露晓红兰重云晴碧树髙逢秋正多感万里别同袍
</div>
    <div class="pagination">
<a href="山西通志_page653.html">上一页</a><span>...</span><a href="山西通志_page649.html">649</a><a href="山西通志_page650.html">650</a><a href="山西通志_page651.html">651</a><a href="山西通志_page652.html">652</a><a href="山西通志_page653.html">653</a><span class="current-page">654</span><a href="山西通志_page655.html">655</a><a href="山西通志_page656.html">656</a><a href="山西通志_page657.html">657</a><a href="山西通志_page658.html">658</a><a href="山西通志_page659.html">659</a><span>...</span><a href="山西通志_page655.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
