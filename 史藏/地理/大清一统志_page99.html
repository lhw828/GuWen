<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 99 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 99 页/共 202 页
  </h1>
  <div class="content">
   本朝沈加显【河南人顺治二年任庆阳道郡当流冦乱后城无居民郭外尚为贼据加显招集遗民激励将士禽贼首三十三人余党皆散流移渐次复业】杜霁逺【永平人顺治九年知安化县招徕流民八百余戸垦田七百余顷出赀缮城堞立学校收殓遗骸政声甚着】
　　人物汉公孙贺【字子叔义渠人祖父昆邪景帝时为陇西守以将军击呉楚有功封平曲侯著书十余篇贺少为骑士从军数有功武帝即位迁太仆元朔中以车骑将军从大将军青出有功封南窌侯后代石卿为丞相】公孙敖【义渠人以郎事景帝至武帝时以校尉从大将军封合骑侯后以因杆将军筑受降城】传介子【义渠人以从军为官先是兹楼兰皆尝杀汉使者元鳯中介子以骏马监求使大宛因诏令贵楼兰龟兹二国皆谢服诏拜为中郎迁平乐监后复至楼兰斩其王持首诣阙封义阳侯】甘延夀【字君况北地郁郅人少以良家子善骑射为羽林期门稍迁至辽东太守免官许嘉荐为郎中谏议大夫使西域都防骑都尉与副校尉陈汤共诛斩郅支单于封义成侯】梁慬【字伯威北地弋居人父讽厯州宰永元初除军司马使北单于宣国威徳归附者万余人慬有勇气慷慨好功名殇帝时拜西域副校尉屡立竒功朝廷嘉之数玺书劳勉委以西方事令为诸军节度寻拜度辽将军击破匈奴单于惶怖遂诣慬降】宋王庶【字子尚庆阳人崇宁进士以种师道荐通判怀徳军髙宗初除鄜延经畧使权陜西制置使张浚自富平败归庶力陈抚秦保蜀之策劝浚收熙河秦鳯之兵阨闗以为后图浚不纳除湖北安抚使因燕见请都荆州召为兵部侍郎口陈秦蜀利害寻拜枢宻副使时秦桧以和戎为事庶力诋和议乞诛金使其言甚切出知潭州后谪道州安置至贬所卒孝宗时追諡敏节】张吉【庆州卒为淮安镇守烽夏人寇东谷掠得之胁以兵使呼城中曰淮安诸砦已破宜速降吉反其词曰努力诸砦无虞贼粮尽且去矣母庸降贼怒害之赠内殿崇班】明景清【真宁人本姓耿讹景洪武中进士及第授编修改御史建文初厯北平叅议为燕王所器入为佥都御史擢御史大夫燕师入诸臣死者甚众清素预宻谋且约方孝儒等同殉至是独诣阙自归成祖命仍其官一日早朝清衣绯入先是日者奏异星赤色犯帝座甚急成祖故疑清及朝清独着绯命捜之得所带剑诘责清奋曰欲为故主报讐耳帝怒命磔死族之籍其乡转相攀染村里为墟】张骥【字仲徳安化人永乐中举于乡宣徳初授御史出按江西卢囚福建平反至千人正统时巡抚山东浙江所至咸有建树山东两浙民久而追慕之】吕经【字道甫宁州人正徳进士授礼科给事中乾清宫灾上疏极论义于畨僧邉帅之害迁吏科都给事中复极论马昻女弟入宫事又劾方面最贪暴者四人羣小咸恶调为蒲州同知世宗时擢山东参政累官右副都御史巡抚辽东以兵变谪戍茂州隆庆初复官】李梦阳【字献吉庆阳人治进士授户部主事进郎中上疏五千余言极论得失语侵夀宁侯张鹤龄鹤龄诬以讪母后下锦衣狱寻宥出夺俸武宗立刘瑾等用事梦阳为尚书韩文属草劾瑾会语泄文等皆逐去瑾深恨摭他事下梦阳狱将杀之康海力救得免归瑾诛起为江西提学副使后以事劾免梦阳才思雄鸷与何景明徐祯卿辈号七才子着有空　集】李祯【字维卿安化人隆庆进士擢御史累迁顺天府丞洮河有警祯极言贡市非策厯诋邉吏四失以右佥都御史巡抚湖广累迁兵部侍郎日本封贡事偾诏议战守祯疏言首辅赵志皋本兵石星当去寻摄部事以平壤王京釡山皆朝鲜要地请修建大城兴屯开镇且列上战守十五策俱允行又数上方畧多合机宜终南京刑部尚书】麻僖【字立轩庆阳人父永吉嘉靖进士仕至湖广按察使以清操开僖登万厯进士授庶吉士改兵科给事中直言不避权势天启中厯太常少卿魏忠贤乱政御史陈世埈劾罢之崇祯初复官致仕家居布衣粝食未尝涉公庭李自成陷庆阳不屈死】王信【宁州人父没庐墓三年母没信年已六十足不逾阈者亦三年崇祯初以嵗贡生知河南正阳县出抚土寇会流贼猝至被执使谕降罗山正阳信大骂不从防头剖腹而死赠光禄丞建祠祀之】
　　本朝穆三益【正宁人母殁躬负土筑坟庐墓三年】黄源【安化人事亲罔懈父病祈以身代竞愈及卒哀毁几不欲生母殁亦如之又同县杨继元合水李绵祉宁州宋鹏防俱以孝行见称乾隆四年以来先后　旌表】
　　烈女明刘金住妻常氏【宁州人洪武初父谪戍夏州女随母偕行适同戍乡人刘金住金住寻没于战常事继姑有恩礼姑殁有强求之者常应曰待终丧翌日赴水死越三日渔者出尸面如生色】魏邦妻王氏【环县人嘉靖中邦疾卒王抱痛不就寝室月余易衣整容自缢死又同邑张纪妻梁氏亦以夫死自缢】麻僖妻杨氏【安化人性聪慧读书能通大义崇祯十六年城将防僖誓必死杨曰子能死忠吾独不能死节乎请先死以殉乃饮酖而死】侯举妻夏氏【安化人崇祯末陷贼贼逼之不从被磔死同邑王如宾妻杨氏麻维清妻黄氏廖宏毅妻曹氏子妇曹氏俱贼至投井死李启明妻杨氏缢死】周某妻郑氏【环县人夫卒遗一女方二岁孀居五十年流寇大至城陷郑氏举火自焚死同邑只应诏妻刘氏苗之芳妻贾氏张鳯龄妻姚氏石若璞妻李氏刘某妻韩氏俱遇变自缢死王鸣璨妻禹氏投井死】王遇隆妻贾氏【宁州人年十八适遇隆崇祯末贼破堡姑及贾夫妇俱被刧贼欲辱贾贾绐贼请释母与夫不尔宁先杀我贼释之贾度母夫走逺遂投崖死】王家芳妻姜氏【宁州人贼破堡将入室姜谓妾李子妇邵曰吾家世清白可为贼辱耶携手连袂投崖死有司旌为一门三烈】王加庆女【宁州人父母早逝伯父抚之年十六许字张氏子未嫁而夫亡女请往吊伯父母不许竟日哭声不絶勺水不入口至晚缢死】
　　本朝汤守仁妻韩氏【环县人年二十四夫亡叔欲夺其志氏投于水救之不死乃防髪自誓嵗荒采蓬耔为食其志益坚康熙年间　旌表】杨国彦妻徐氏【宁州人夫亡氏年十九一恸垂絶亲党朂以抚孤大义乃延食息阅三月孤又殇遂不食而死其他殉夫死者又有同州梁运开妻厐氏赵运旺妻雒氏正宁徐大椿妻王氏郭壮猷妻路氏李丕建妻郭氏姚升斗妻王氏范锡鼎妻赵氏姚成妻魏氏俱于康熙间　旌表】任伦妻文氏【安化人夫亡守节　苦终身又同县人宗江妻贺氏张正宗妻氏张兴宗妻辛氏王征妻陈氏张鸣玺妻贺氏光宗妻郅氏钱时昧妻黄氏张述妻杨氏邉栋妻杨氏夏克信妻黄氏黄瑗妻厐氏杨乃机妻李氏唐朝鳯妻王氏周义妻马氏田咸有妻张氏何若勤妻钱氏齐乃佳妻翟氏张世立妻薛氏刘住妻任氏宇炽妻谷氏冯全妻鲁氏双必贵妻夏氏马进善妻黄氏生员黄维先妻王氏俱乾隆年间旌表】路引章妻张氏【正宁人夫亡守节又同邑冯尔星妻巩氏王访奇继妻路氏又合水李绵祉妻赵氏孙可选妻谢氏又环县李成名妻王氏王程妻文氏俱以节孝著称乾隆四年以来先后旌表】曹日新妻巩氏【宁州人夫亡子幼守志弥笃又同州侯万夀妻杨氏徐玮妻王氏王谋妻辛氏张加朝妻杨氏徐玺妻杨氏郭登云妻卜氏冯永年妻张氏豆可继妻孟氏刘春满妻王氏李廷玺妻陆氏王海麟妻汪氏王载后妻吕氏刘廷璧妻韩氏赵永清妻刘氏豆兴才妻赵氏陈崇卢妻粟氏侯万锦妻张氏粟月桂妻侯氏王后启妻赵氏王廷栋妻王氏徐进妻赵氏李廷珠妻刘氏李髙妻张氏李埙妻周氏侯涵妻杨氏罗万卷妻罗氏张明妻刘氏刘源妻王氏冯廷湖妻武氏髙尔庄妻邵氏唐学顔妻田氏徐让妻刘氏王国仓妻马氏张致和妻董氏畅守静妻赵氏杨文星妻徐氏石躬璧妻畅氏王从周妻罗氏侯万龄妻窦氏张辅辰妻魏氏石永湖妻雒氏昔干利妻徐氏张斯善妻周氏髙述圣妻刘氏闫闾妻髙氏韩文塜妻王氏郭永贵妻朱氏杨希纯妻刘氏权崧妻雒氏张敏妻周氏尚起贵妻王氏夏克绪妻刘氏张作宾妻王氏姜妻石氏生员张怀瑜妻米氏杨国顺妻洪氏赵永陞妻侯氏左从中妻杨氏李自得妻刘氏曹荣妻苏氏生员王雍妻李氏俱夫亡守节终身乾隆三年以来先后　旌表】左籝妻姜氏【人夫亡自缢以殉人救防获免旋复投井死又同州马生才妻王氏贺天申妻张氏俱因奸汚不从投崖而死又正宁李喜春妻徐氏夫亡自缢党永志妻吴氏穆定义妻马氏俱因强奸不从身死于乾隆六年以来先后　旌表】
　　土产布【庆阳府出元和志庆州赋胡布宁州赋麻布寰宇记庆州贡胡女布】氊【庆阳府宁州出唐书地理志防州宁州贡五色覆鞍氊九域志庆州贡紫葺氊】席【宁州出元和志宁州贡龙须席】牛酥【安化县出元和志庆州贡】麝香【安化县出元和志庆州贡】蜡【安化县出唐书地理志庆州贡寰宇记宁州又产白蜜】熖硝【各县俱出元和志有窟一所在防州北一百里朱家嘴办课】樱桃【各县俱出又出楸子】铁【庆阳府出府志城北横岭产铁形如蛴螬铸为小刀极利】药【各县俱出唐书地理志宁州贡芫青亭厯庵闾假苏寰宇记宁州产草豆冦防风九域志宁州贡荆芥寰州贡甘草明统志府境出金丝草性凉味苦去瘴解散诸药之毒本草所不载又合水县南山出款冬花】











　　钦定大清一统志卷二百三
&lt;史部,地理类,总志之属,大清一统志&gt;
&lt;史部,地理类,总志之属,大清一统志,宁夏府图&gt;
&lt;史部,地理类,总志之属,大清一统志,宁夏府图&gt;
&lt;史部,地理类,总志之属,大清一统志,宁夏府表&gt;
&lt;史部,地理类,总志之属,大清一统志,宁夏府表&gt;
&lt;史部,地理类,总志之属,大清一统志,宁夏府表&gt;
　　钦定四库全书
　　钦定大清一统志卷二百四
　　宁夏府【在甘肃省东北九百四十里东西距五百有三十里南北距六百六十里东至榆林府邉县界三百七十里西至贺兰山邉界一百六十里南至平凉府固原州界三百七十里北至西山邉界二百九十里东南至庆阳府环县界三百六十里西南至固原州界四百里东北至白塔山邉界三百里西北至贺兰山邉界二百二十里自府治至　京师四千五十里】
　　分野天文井鬼分野鹑首之次
　　建置沿革禹贡雍州之域春秋战国属秦始皇时属北地郡汉为北地郡北部都尉地【治冨平在今灵州界】后汉末废晋义熙后为赫连勃勃所据后魏始于今府南境置灵州后周建徳三年于此置懐远郡及懐远县隋开皇三年郡废属灵武郡唐属灵州【州为朔方节度治所】宋初废为懐远镇咸平中入于西夏干兴二年夏人城懐远镇为兴州自灵州徙都之后升为兴庆府又曰中兴府元太祖二十二年灭夏至元八年立西夏中兴等路行省二十五年改置宁夏路总管府元贞元年革行省属甘肃行省明洪武三年曰宁夏府五年府废二十六年【明统志作九年与明史不同】改置宁夏卫二十八年罢永乐元年复置属陕西都司
　　本朝初因之雍正二年改置宁夏府属甘肃省领州一县四
　　宁夏县【治府东偏东西距四十五里南北距一百十里东至灵州界三十里西至宁朔县界十五里南至宁朔县界九十里北至宁朔县界二十里东南至灵州界八十五里西南至宁朔县界五十里东北至平罗县界四十里西北至宁朔县界十五里本汉北地郡冨平县地后周始置懐逺县为懐逺郡治隋属灵武郡唐属灵州宋入于西夏元为宁夏治东境明洪武十七年置宁夏前卫二十五年复置左右二屯卫俱属陕西都司后废三十五年复置　本朝初因之顺治十五年废前卫入宁夏卫雍正二年改置宁夏县为宁夏府治】宁朔县【治府西偏东西距九十一里南北距二百五十里东至宁夏县界一里西至贺兰山邉界九十里南至中卫县界一百六十里北至平罗县界三十五里东南至宁夏县界五十里西南至邉墙一百里东北至宁夏县界三十五里西北至平罗县界三十五里汉北地郡灵武县地隋唐为懐逺县西境元为宁夏路西境明洪武中分置寜夏右屯卫属陕西都司　本朝雍正二年改置宁朔县与宁夏县同为府治】平罗县【在府北少东一百二十里东西距六十五里南北距七十五里东至宁夏县界四十里西至贺兰山六十里南至宁朔县界七十里北至石嘴山四十五里东南至灵州界六十五里西南至寕朔县界九十里东北至黄河堤二十里西北至镇逺闗五十里汉北平地境唐为宁州定逺北境明永乐初筑平虏城嘉靖三十年置平虏守御千户所属宁夏卫　本朝初曰平罗所雍正二年改置平罗县五年分置新筑县七年增置宝丰县并属宁夏府乾隆三年省新渠宝丰二县并入平罗仍属宁夏府】灵州【在府东南九十里东西距三百一十里南北距三百五十里东至榆林府定邉县界二百八十里西至宁夏县界三十里南至平凉府固原州界二百八十里北至邉墙七十里东南至庆阳府环阳界二百九十里西南至中卫县界一百二十里东北至兴武营一百四十里西北至宁夏县界七十里汉置灵州冨平二县属北地郡后汉徙废后魏太延二年置薄骨律镇孝昌中改置灵州周置总管府兼置普乐郡及乐县隋开皇三年郡废大业初罢府三年改州为灵武郡唐武徳元年复曰灵州仍置总管府七年改都督府属闗内道开元九年置朔方节度使天宝元年复曰灵武郡乾元元年复曰灵州五代因之宋咸平五年入于西夏改为西平府又改翔庆军元复曰灵州属宁夏路明洪武十六年改灵州千户所属寕夏□　本朝初因之雍正二年改为灵州属宁夏府】中卫县【在府西南三百八十里东西距一百三十里南北距四十里东至宁朔县界二百二十里西至兰州府臯兰县界二百一十里南至平凉府固原州界二百里北至邉墙十里东南至灵州界二百里西南至巩昌府靖逺县界二百里东北至灵州界二百里西北至邉界二十里秦北地郡地汉安定县防卷县地后汉废后魏为灵州地隋为灵武郡地唐为灵州鸣沙县地宋没于西夏元置应理州属宁夏路明洪武三年州废永乐元年置宁夏中卫属陕西都司　本朝初因之顺治十五年并入宁夏右屯卫雍正二年改置中卫县属寕夏府】
　　形势黄河襟带于东南贺兰蹲峙于西北沃野擅鱼米之利灌溉资汉唐之渠地险民冨称四塞腴区【中邉图制】北隣大漠南距平凉东接榆延西连甘肃【旧志】
　　风俗本杂羌戎之俗后周迁江左之人于此崇礼好学习俗相化因谓之塞北江南【乐史太平寰宇记】笃信禨鬼尚诅咒【宋史夏国传】强梗尚气敢战鬬【金史夏国賛】土人性勇鋭善畜牧尚释重巫明初徙其民于陕西居此土者皆五方之人是以风俗不纯【明统志】
　　城池宁夏府城【周十五里有竒东西长倍于南北门六濠深七尺本西夏故址元末弃其西半明正统中复筑　本朝顺治康熙间屡修乾隆三年圯五年复筑又驻防城在府城西十五里周七里有竒门四濠广六丈乾隆四年筑设将军八旗兵驻防旧满城在城东北二里周六里有竒雍正元年剏筑乾隆三年圯因移建】平罗县城【周四里有竒南北二年明永乐初筑至万歴三年甃甎　本朝乾隆四年复筑】灵州城【周七里八分南北二门濠深一丈明宣徳中徙筑万歴五年甃甎本朝乾隆五年修】中卫县城【周五里有竒东西南三门濠深一丈明正统天顺间因旧址展筑　本朝康熙四十八年圮乾隆五年复筑旧址东西二门】
　　学校宁夏府学【在府治西北即旧卫学明洪武二十九年建入学额数定为二十名又啇学在明伦堂后　本朝雍正三年建入学额数八名】宁夏县学【在府城东北雍正三年建入学额数十七名】宁朔县学【在府城东北雍正三年建入学额数十七名】平罗县学【入学额数八名】灵州学【在州治东南即旧所学明正徳十三年入学额防数十四名】中卫县学【在县治东南即旧宁夏中卫学明正统中建入学额数十四名】揆文书院【在府学东明嘉靖四十三年廵抚王崇古建又宁夏县宁朔县有银川书院　本朝乾隆十九年公建又灵州有朔方书院在州东花马池城内明嘉靖四十五年户部郎中蔡国熙建中卫县有应理书院在县南门　本朝康熙四十五年西路同知髙士铎建又各州县并设有义学社学】
　　户口【原额屯丁二万一千八百五十六又滋生丁五百一十五　更名丁七千二百三十二】田赋【田地一万五千三百三十一顷四十三畆八分四厘零额征地丁银六千九百七十一两五钱二厘零粮一十三万四千九百八十七石七斗七升五合　更名田九百六十七顷三十四畆八分一厘零额征地丁银乙千八百一十六两六钱九分五厘零粮六千二百九十石三斗一升四合零】
　　山川贺兰山【在宁朔县西北扺平罗县界隋书地理志宏静县有贺兰山李吉甫元和郡县志贺兰山在保静县西九十三里树白皆青白望如駮马北人呼駮为贺兰故名其山与河东望云山形势相接迤逦向北经灵武县又西北经保静县又西北经懐逺县西又北经定逺城西又东北扺河其扺河之处亦名乞伏山从首至尾有像月形南北约五百余里真邉城之巨防山之东河之西有平田数千顷可引水灌溉如尽收地利足以赡给军储也旧志山在宁夏城西六十里峯峦苍翠崖壁险削邉境倚以为固上有废寺百余并元昊故宫基址自来为居人畋猎樵牧之塲明治中邉地为患遂奏禁之山麓有黄安峡赤木等口旧皆垒石置驿通志山在平罗县西六十里宝丰县西四十里】莎罗模山【在宁朔县西南一百里近贺兰山灵武口有水自城涌出旱祷多应】卑移山【在宁朔县西北汉书地理志在亷县西北五邉考宁夏卫西北境有宁罗山其西南为龟山松山揟次山与荘浪卫相接皆有险塞可凭】石嘴山【在平罗县北明统志在宁夏卫东北二百里山石突出如嘴新志在今县北四十里】麦垜山【在平罗县北刘吉寰宇通志在宁夏卫东北二百里山势髙耸如麦垜】西山【在平罗县北明统志在宁夏卫北二百八十里以形似名】黄草山【在平罗县北明统志在宁夏卫北二百八十里其上草色多黄】省嵬山【在平罗县东北旧志在宁夏卫东北一百四十里有省嵬口为防御要地　按郦道元水经注河水迳石崖山西崖之上自然有文尽若战马之状粲然成著类似图焉故亦谓之画石山盖即省嵬山也】老虎山【在平罗县东北旧志在平罗所东北一百八十里黄河岸上九邉考云自老虎山而西为长流水蒲草泉等险距宁夏卫境可数百里皆可收为外险】黒山【在平罗县西北朔方志山在宁夏卫东北二百里贺兰山尾其形如虎踞　按中卫志中卫县东三十里亦有黑山其色黒】马鞍山【在灵州东五十里】磁窑山【在灵州东六十里旧为陶冶之所明成化九年廵抚马文升议筑磁窑堡以接邉界】硖口山【在灵州西水经河水过富平县西注河侧有两山相对水出其间即上河峡世谓之青山通鉴唐武徳九年安州都督李靖与突厥战于灵州之硖石又长庆元年灵武节度使李进诚及吐蕃战于大石山败之寰宇记大石山即上河峡也明统志峡口山在宁夏卫西南一百四十里两山相挟河经其中一名青铜峡上列古塔一百有八】金积山【在灵州南一百里明统志在宁夏卫南二百里山多赭土日照其色如金山北北崖石板下有水乱滴如雨旱祷有应又有滚泉在东麓自地涌出髙一二尺如沸汤之状清洁可饮又有黒鹰山在卫南二百五十里昔人甞于此获黒鹰】长乐山【在灵州南元和志廻乐县有长乐山旧名达乐山亦曰铎洛山以山下有铎洛泉水故名旧吐谷浑部落所居今吐蕃置兵守之寰宇记十道记云安乐州近长乐山下】蠡山【在灵州南明统志在宁夏卫南二百六十里层峦苍翠其峯如蠡山有冨泉又东北有小蠡山旧志在韦州城西二十里亦曰螺山四旁皆平地屹然独立上多竒木异卉良药又小蠡山在大蠡山之南其脉相连】居中山【在灵州东南明统志在宁夏卫东南二百六十里】狼山【在灵州东南韦州堡东五里】三山【在灵州东南韦州堡东一百里三峯列峙又□子山在三山南溪涧险恶人迹罕到以出□子木故名】琥八山【在灵州西南明统志在宁夏卫西南三百四十里琥八译言驳杂也通志在韦州堡西南八十里】平山【在灵州东北八十里以山预平而名】方山【在灵州东北花马池城东北一百余里】石空寺山【在中卫县东七十里山有石空寺因名又东十五里有石空洞】沙山【在中卫县西五十里元史地理志应理州西据沙山明统志因沙所积故名】大沙子山【在中卫县西七十里旧应理州西南俗呼扒里扒沙迤西近荘浪凉州诸界】香山【在中卫县南周环五百余里东南接壌灵州西南与巩昌府靖逺县连界明为庆藩牧塲】
　　【本朝始入县治地多旱遇雨乃可收】米鉢山【在中卫县南七十里即香山之支山山有米鉢寺故名又南有天　景山亦香山之支也】观音山【在中卫县北五十里山有观音洞故名山北即邉界】韦静山【在中卫西南其南又有雪山通志又有冷山俱在大河之南近平凉府兰州界】五原【在灵州东北花马池境内元和志故五原郡以其地有五原所故名五原谓龙游原乞地千原青岭原可岚贞原及横槽原】夹洞【在平罗县西北俗名白虎洞】羚羊洞【在中卫县东南一百里】黄河【自巩昌府靖逺县流入径中卫县南又东北径灵州西北又东北径宁夏县东南又东北径平罗县东入鄂尔多斯界汉书地理志眴卷县河水别出为河沟东至冨平北入河桑钦水经河水东北迳麦田山西又东北迳于黑城北又东北髙平川水注之又东北经眴县故城西又北过北地富平县西注河水于此有上河之名河侧有两山相对水出其间即上河峡世谓之青山河水歴峡北注枝分东出又云河水又北迳富平县故城西又北迳薄骨律镇城又迳典农城东注世谓之胡城又北迳上河城东又东北迳亷县故城东又北与枝津合又东北迳浑懐鄣西又东北歴石崖山西又北过朔方临戎县西元和志鸣沙县西枕黄河又黄河自廻乐县流入灵武县明统志黄河西南自靖虏卫来分流入中卫城正河在城南东北注宁夏又黄河在寕夏卫东南四十里旧志黄河自兰防北流两崖皆崇厓峭壁河狭而水势遇駃啇市山木而下者日行可二百里以其流急也经中卫西五十里始落平壤绕城南又东北入峡口酾为汉唐诸渠经镇东北过新秦中出龙门由延绥南注通志黄河今在中卫县南十里灵州西北一里府东南三十里新渠县东十五里平罗县东二十里至宝丰县东二十六里皆引渠灌田】西河【在平罗县东源出县东北流三百五十余里入黄河乆淤塞　本朝雍正五年重濬受汉唐两渠之余水下流合惠农渠以达于河沿河建桥十六以通行旅乾隆五年复濬】黑水河【在宁夏县东源出河套内西南流由阇门入境又折西北出横城堡邉至城东四十里入黄河　按明统志番名哈喇乌苏河今防古又名库克尔黑河哈喇乌苏言黑水库克尔言清水也　哈喇乌苏旧作哈刺兀速库克尔旧作库葛尔今改】白草水【在灵州西南寰宇记源出平地】髙平【在中卫县东自平凉府固原州北流至县境入黄河即今清水河也亦名山河水经注髙平川水迳三水县西肥水注之又北入河明统志清水河在宁夏卫南三百五十里鸣沙州城南一名葫芦河河流甚狭自平凉界来注于黄河】安乐川【在灵州南稍东一百八十里寰宇记川近长乐山又有天麻川在州东北至龙谷路入静邉界】洛阳川【在中卫县西二十五里县志俗讹为略塲湖】汉延渠【在宁夏县东南即古汉渠也元和志汉渠在灵武县南五十里从汉渠北流四十余里始为千金大陂其左右又有胡渠御史百家等八渠溉田五百余顷朔方志汉延渠在宁夏卫东南自峡口东凿河引流数里许有闸以泄水渠流绕卫东逶迤而北溉田万顷支流陡口三百六十有九通志渠自宁夏东南引黄河绕城自东而北流十二里至汉坝堡设正闸一外设退水闸三水小则闭各闸使水皆入渠水大则啓以泄之又设暗洞四以防渠西积水渠长二百三十里经宁朔宁夏东界而北合惠农渠溉田三千八百九十余顷东西两岸支渠各十有四　本朝顺治十五年康熙四十年俱重修雍正九年又修】惠农渠【在宁夏东叶升堡东南又北经平罗县东其地名查汉托防滨黄河西地皆良沃旧以汉唐渠水所不及遂为旷野　本朝雍正四年】
　　【特命兵部侍郎通智户部侍郎单畴书等经理相度始于河西陶家嘴南花家湾凿大渠引水北流长三百里下与西河防于渠口建进水闸一退水闸三中为束水闸八尾闸一随时蓄泄又设暗洞三二通上下之流一接汉渠余水沿渠造桥二十有二以便往来两岸各开支渠百余道或七八里或三四十里俱作陡口飞槽共溉田二万余顷又于渠之东岸筑长堤以障黄河之泛隘于渠之西疏西河旧淤以防汉唐两渠诸湖之溢水七年工成赐名恵农渠每嵗之春必加修濬后又増设暗洞四计暗洞七飞槽八陡口三十二乾隆五年复引渠至平罗县市口堡入黄河与西河别流计长一百三十余里通义等三十八堡田四千五百有余顷】大清渠【在府南汉唐二渠之间距汉渠口五里引黄河水北流七里至陈俊堡西设正闸一退水闸三又引流而北凡七十五里经宁朔寕夏二县东南合唐来渠东岸支渠九西岸支渠六共溉田一千一百二十余顷　本朝康熙四十八年同知王全臣剏开雍正九年重修】唐来渠【在宁朔县西南亦名唐渠宋史夏国传兴灵有古渠曰唐渠曰汉渠皆支引黄河故灌溉之利嵗无旱潦之虞元史郭守敬传至元二年从张文谦行省西夏先是古渠在中兴者一名唐来其长四百里一名汉延长二百五十里它州正渠十皆长二百里支渠大小六十八灌田九万余顷兵乱以来废壊淤泄守敬更立牐堰皆复其旧通志唐来渠在宁朔县西据汉延渠之上三十里黄河出青铜峡东北流渠口即于峡之尽处开凿引水绕城自西而北行二十里至唐坝堡设闸为六空西四空为唐渠东二空为贴渠外亦设退水闸三渠长三百二十里经宁朔宁夏平罗县界东岸支渠十五西岸支渠十七陡口四百三十六共溉田四千八百余顷明庆厯中佥事注文辉改建闸口　本朝康熙四十八年同知王全臣于倒流河増建退水闸雍正九年重修又有贴渠与唐渠同口异闸溉唐渠东岸地之最髙者中分为二一长四十里一长五十里其渠口旧为河水浸齧筑张贵湃防之康熙四十七年都司王应龙改筑湃曰马闗嵯遂省嵗修之费】靖虏渠【在宁朔县西南旧名李王渠乃元昊废渠也明治中廵抚王珣言木邉旧有古渠三道东为汉渠中为唐渠现通水利惟西一渠逼在山下今大半淤塞请疏凿成河改名靖虏后以石坚沙深不能成功仍为废渠】清塞渠【在平罗县五墩左右受唐来渠水长六十七里溉田一千八百余畆两岸支渠陡口二十二　本朝康熙五十三年同知王全臣开】昌润渠【在平罗县东旧有六羊河即黄河分流东北流百余里仍入黄河　本朝雍正六年既开惠农渠复即旧河疏其淤塞重筑湃岸于渠口建进水闸一退水闸二中为束水闸三两旁分支渠
　　数十道溉田万余顷　　　　　　　　　　　　　　　　赐名昌润渠　按黄河常为中国患而宁夏独受其利引渠灌溉数万顷】
　　【无旱潦之灾史记河渠书自武帝塞宣房后朔方西河河西酒泉皆引河及川谷水以溉田后汉西羌传顺帝从虞诩言复朔方西河上郡使激河浚渠为屯田省内郡费嵗一亿计府境有汉唐诸渠拓防氏据西夏资以灌溉元至元初董文用郭守敬复开之至今防其利而宁夏以北查汉托防之地黄河所经沃野尤广元和志所谓贺兰之东河之西有平田数千顷可引水灌溉是也自明中叶套患日亟弃在境外　国家威徳远被河套内外悉隶于版图河西一带向以水利未兴犹为牧塲】
　　【世宗宪皇帝轸念边储不惜重费　特发帑金数十万两遣大臣经理剏开惠农昌润二渠兼濬旧渠招徕耕垦增设二县辟地三百余里广膏腴数万顷深仁泽利赖万世又非汉唐等渠所可及也】秦家渠【在灵州东亦曰秦渠古渠也黄河经州西由秦坝堡北分支绕州之东复归于河长一百二十里元史至元改元董文用为中兴行省即中始开秦家等渠朔方志渠长七十五里灌田九百余顷里仁李罗大中皆其支渠通志今长一百五十里溉田一千三百顷渠口有闸曰秦闸渠尾有泄水闸曰黒渠闸旧用木为之康熙中易以石】光禄渠【在灵州东唐书灵州有光禄渠乆废节度使李聴引渠溉塞下地千顷后赖其饶旧志在灵州所东本汉时导河溉田处今废】汉伯渠【在灵州西亦曰汉渠相传汉时所开朔方志渠长九十五里明洪武初濬之灌田七百三十余顷通志渠口在秦渠上流青铜峡之麓今渠长八十里溉田一千三百顷渠口有闸曰汉闸旧时秦汉二渠以河势日下常苦无水康熙四十五年同知祖良正重濬二渠改建石闸增长迎水湃水始足用又汉伯渠下流水无所泄每浸民田明河东道张九徳瓶开芦洞自秦渠北岸疏沟三十里泄】
　　【水入河嵗乆淤塞秦渠东岸二十余里毎受山水之害康熙五十二年重修】薄骨律渠【在灵州南元和志在廻乐县南六十里溉田一千余顷又唐书地理志廻乐有特进渠溉田六百顷长庆四年开】七级渠【在灵州南唐书代宗纪大厯八年吐蕃宼灵州郭子仪败之于七级渠】艾山渠【在灵州西南魏书太平真君五年刁雍为薄骨律镇将表曰富平西南三十里有艾山南北二十六里东西四十五里凿以道河似禹旧迹其两岸作溉田大渠广十余步今渠髙于河水不得上求于河西髙渠之北八里分河之下五里平地凿渠筑其两岸令髙一大北行四十里还入古髙渠即循髙渠而北复八十里合一百二十里渠成可溉官私田四万余顷　按此渠当在青龙峡口去唐渠不逺旧志谓即宁夏城西之靖虏废渠误】白渠【在中卫县东二十里旧长四十二里溉田一百七十顷今曰北渠长五十里溉田一百一十八顷又有新北渠在镇虏堡引水东北至胜金闗长三十里溉田一百二十一顷】胜水渠【在中卫县东胜金闗下长五十里溉石空寺永兴张义三堡田凡二百余顷】石空渠【在中卫县东七十里长七十三里溉田六十余顷】顺水渠【在中卫县东九十里旧曰枣园渠袤三十五里溉田九十五顷今改名长七十里溉田三十七顷又枣园堡有新水渠渠溉田二百二十六顷又东铁筒堡有常永渠长三十里溉田四十顷又东广武堡有石灰渠长五十七里溉田一百二十顷以上诸渠皆在河北】美利渠【在中卫县西二十里旧名蜘蛛渠自石龙口引黄河水东北达胜金闗长五十八里明嘉靖间重濬长一百二十里溉田七百三十顷　本朝康熙中重修复溉田五百六十五顷又有贴渠在美利渠东旧名中渠长三十六里溉田一百二十余顷今重濬长七十里溉田二百六十九顷】羚羊渠【在中卫县南四十里长四十余里溉田二百余顷又羚羊店渠在县永康堡旧溉田二百二十余顷今溉田一百二十九顷羚羊角渠在县常罗堡旧溉田七十余顷今溉田十八顷又有通济渠在县长恩堡长三十里溉田四十有九顷】栁青渠【在中卫县东南一百里地宜枸杞溉田一百六十八顷】七星渠【在中卫县东南一百二十里旧长四十三里溉田二百二十余顷　本朝康熙中重濬长百余里溉新宁安威武鸣沙三堡田五百余顷乾隆二十三年复濬溉新宁安恩和鸣沙白马滩四堡田七百九十一顷县境诸渠美利之外惟此最大以上诸渠皆在河南】髙台寺湖【在宁夏县东十五里又东五里有沙湖又巽湖在县东南三十五里】月湖【在寜夏县北三十五里以形似名】金波湖【在宁夏县东北青阳门外沿岸垂栁蔽日中有荷芰为一方之胜】三塔湖【在宁夏县东北三十里】观音湖【在宁朔县西九十三里乃贺兰山水聚于山下大水口成湖】长湖【在宁朔县南十五里明统志作在卫西北一百二十里】蒲草湖【在灵州东南十里又草塲湖在州南三十里】东湖【在灵州东南旧韦州堡东一里又有鸳鸯湖在东湖北三里】马槽湖【在中卫县东北二十五里以形似名又有蒲塘在县北四十里塘中多产蒲草因名下流皆入于河】盐池【有大小二池皆在灵州界元和志盐州五原县盐池四所一乌池二白池三细项池四瓦窑池乌白两池出盐今度支收粜瓦窑池细项池并废唐书地理志灵州懐逺有盐池三曰红桃武平河池又廻乐县有温泉盐池在县南一百八十三里周廻三十一里明统志盐池在庆阳府北五百里有二大盐池周围八十里小盐池周围二十七里俱产盐旧志大盐池去寕夏卫三百五十里盐色青白亦曰青白盐池明时邉储多取给于此小盐池在灵州所东南一百三十里惠安城西一里壕墙周三十六里现设盐捕通判管理】花马池【在灵州东花马城西明统志在庆阳府北五百里周围四十三里与马槽索罗滥泥锅底等池相近旧志其池平衍无川谷之阻明中叶套夷徃往由此闸入为邉患又天池亦在所城西湖明成化九年巡抚马文升议筑堡于此】红栁池【在灵州花马城东南明统志在庆阳府北五百里周二十六里石沟池在其西莲花池在其东延绥旧志莲花池周十里又有狗池周二百八十里】青沙涧【在灵州花马池东北邉图城东北跨马梁青沙涧与榆林卫清平定邉相对离花马池二百里又东北有敖忽涧五坐山诸险】鐡柱泉【在灵州花马城西南六十里有泉百步明嘉靖中以宼入必饮马于此筑堡守之】龙潭泉【在中卫县西二十里其水夏则潴蓄冬不凝冰一名暖泉祷雨有应又一碗泉在县西一百一十里野马泉在县北二十里】千金波【在宁夏县南元和志在灵武县北四十二里长五十里濶十里】
　　古迹懐远故城【今府治隋书地理志灵武郡绕懐逺县后周置仍立懐逺郡开皇三年郡废元和志县在灵州北隔河一百二十里本名饮汗城赫连勃勃以此为丽子园后魏以给百姓立为懐逺县其城仪凤二年为河水泛损三年于故城西更筑新城杜祐通典懐逺本汉富平县地魏置六镇三戍于此寰宇记今废为懐逺镇管番部六宋史夏国传咸平四年李继迁攻破定州懐逺县干兴二年李徳明城懐逺镇为兴州以居其子元昊仍居兴州阻河依贺兰山为固名兴庆府元史太祖二十二年伐夏夏主李睍降地理志兴州后又改中兴府元至元二十五年置宁夏路明史地理志洪武三年置府二十六年改置宁夏卫本朝初因之顺治十五年以前屯卫并入宁夏卫雍正二年升府】亷县故城【在宁夏县北汉置属北地郡后汉因之后废又见固原州】灵武故城【有三一为汉县在宁朔县西北地理志属北地郡后汉省叚颎传建宁元年颎追羌于今鲜水上及于灵武谷章懐太子注灵武县名有谷在今懐逺县西北是也一为隋县即汉浑懐障在今平罗县东北界一为唐县在灵州西北即水经注所谓胡城也元和志灵武县东南至灵州十八里本汉富平县地后魏破赫连昌収胡户徙此因号胡地城隋仁夀元年改大润县为灵武县移入胡地城安置寰宇记周天和三年废厯城郡为胡城镇唐武徳五年移旧灵武县于此今废按元和志谓隋仁夀初改县曰灵武即移治胡城则浑懐不应复有灵武之名矣当从寰宇记唐初移治为是但云周废歴城郡为胡城镇则又误】保静废城【在府东南接灵州界隋书地理志灵武郡统宏静县开皇十一年置元和志县西南至灵州六十里本汉富平县地后魏立宏静镇徙闗东汉人以充屯田俗谓之汉城隋改置宏静县神龙元年改为安静至徳元年改为保静寰宇记按隋图经云宏静本汉城居河外三里乃旧薄骨律镇仓城也今废为保静镇管番部六宋史咸平四年李继迁攻破懐县及保静明统志云保静城在宁夏卫西南八十里夏为静州元废今屯军居焉　按保静当在今府东南不在西南又按水经注汉城在河西寰宇记居河外三里是也疑县初治此唐始移于河东】寳丰故城【在平罗县东北二十五里汉北地郡浑懐都尉地隋书地理志灵武县后周置建安县后又置歴城郡开皇三年郡废十八年改建安为广闰仁夀元年改名焉唐初徙废宋时属夏地夏人于此筑省嵬城在故城东省嵬山下明属宁夏卫地　本朝初其地曰查汉托防雍正七年置宝丰县属宁夏府乾隆三年裁并入平罗县设县丞】定州故城【在平罗县东南即唐定逺城也元和志灵武有定逺城在州东北二百里汉北地郡方渠县之地先天二年郭元振以西城逺濶丰安势孤中间千里无城烽堠杳渺故置此城募兵镇之其后信安王祎更筑羊马城幅员十四里唐书地理志警州本定逺城郭元振置后为上县隶灵州景福元年灵威节度使韩遵表为州寰宇记今为定逺镇管蕃部四明统志定州城在宁夏卫北六十里本唐定逺城赵元□改为定州元初废明为宁夏卫地　本朝雍正五年置新渠县属宁夏府乾隆三年裁并入平罗县　按明统志又有田州城在卫北六十里】富平故城【在灵州西南汉置县属北地郡后汉为北地郡治永初二年西羌滇零称天子于北地五年诏令郡徙池阳永定四年复归旧土永和六年又徙冯翊自是故县遂废后汉书注富平故城在廻乐县西南又汉书宣帝纪五鳯三年置北地属国地理志富平县北部都尉治神泉障】灵洲故城【在灵州境汉置属北地郡地理志惠帝四年置有河竒苑号非苑后汉元初三年邓遵大破叛羌零昌于灵洲即此后废宋书传宏之传灵州汉末失土寄寓冯翊晋太康三年复立非故县也顔师古汉书注水中可居曰洲此地在河之洲随水髙下未尝沦没故号灵洲又曰河竒也二苑皆在北焉后汉书注灵洲故城在今马岭县西北　按水经注不言灵洲县据汉志当在河渚之间后汉书注在马岭西北去今洲尚逺近志谓在州北亦无所据】灵州故城【在今灵州城西南本后魏薄骨律镇也水经河水又北薄骨律镇城注城在河渚上赫连果城也桑果余林仍列洲上但语出戎方不防城名访诸耆旧咸言赫连之世有骏马死此取马色为邑号故目城为白口骝转韵之谬遂仍今称也魏书太平真君五年刁雍为薄骨律镇将九年表求造城诏赐名为刁公城地形志太延二年置薄骨律镇孝昌中改灵州隋书地理志灵武郡后魏置灵州治廻乐县后周置带普乐郡开皇三年郡废大业初置灵武郡元和志灵州东南至盐州三百里以州在河渚之中水上下未尝防没改号盐州开元二十一年为朔方节度理所廻乐县郭下本汉富平县地城枕黄河唐书肃宗本纪天宝十五载朔方留后杜鸿渐等迎太子即位于灵武地旧唐书地理志灵州大都督府隋灵武郡武徳元年改为灵州总管府寻改都督府天宝元年改灵州为灵武郡至徳元年升大都督府乾元元年复为灵州属闗内道宋史夏国传咸平五年李继迁攻陷灵州以为西平府六年遂都于灵州大中祥符三年李徳明大起宫室于子山干兴二年迁居兴州明统志元仍为灵州洪武中州废置守御千户所在宁夏卫南九十里旧志灵州城旧在河东洪武十七年圯于水栘筑于州旧城北七里宣徳三年又为河水所冲决移于城东北五里即今治也】盐州故城【在灵州东南花马池北本汉北地郡昫衍县地后魏置大兴郡西魏改曰】
　　【五原寻复为大兴郡又于郡置西安州废帝三年改曰盐州隋开皇初郡废大业初】
　　【改州为盐川郡治五原县唐初复曰盐州武徳元年没梁师都侨治灵州贞观元年州省以县灵州二年师都平复置天宝元年改五原郡乾元元年复曰盐州永泰元年升为都督府贞元三年没吐蕃九年复城之元和八年夏州元和志盐州南至庆州四百五十里西北至灵州三百里宋咸平以后入于西夏仍曰盐州熙宁中种谔在绥州甞议复盐州不果元废为环州地明正统九年修筑旧城改置花马池营属宁夏卫成化十五年置花马池守御千户所正徳元年改置宁夏后卫属陕西都司　本朝康熙六年并入宁夏守御所通志后卫城旧在花马城池北明天顺中改筑在宁夏卫东三百四十里】眴卷故城【在中卫县东汉置属安定郡应邵曰音旬□后汉省水经河水迳眴卷县故城　西旧志城在灵州所西南二百里】应理州故城【今中卫县治元史太祖纪二十一年伐西夏逾沙陀至黄河九渡取应理等县地理志宁夏路领应理州与兰州接境东阻大河西据沙山考之图志乃唐灵武郡地其州城未详建立之始元初仍立州明统志元应理州洪武初废三十二年移建宁夏中卫于此南至平凉府开城县界三百里西至荘浪卫界七十里】鸣沙故城【在中卫县东隋书地理志灵武郡统鸣沙县后周置防州寻废开皇十九年置环州及鸣沙县大业三年州废有闗官又统丰安县开皇十年置旧唐书地理志武徳四年分廻乐县置丰安县贞观四年置属廻州十三年州废并县入廻乐元和志鸣沙县东北至灵州一百二十里本汉冨平县地在今县理东二百里周保定二年于此置防州建徳六年废郡立鸣沙镇隋开皇十九年置环州以大河环曲为名仍立鸣沙州属焉大业三年罢环州以县属灵武郡贞观六年复置环州九年州废以县属灵州神龙二年为黙啜所宼因而荒废遂移县于废丰安城即今县理西枕黄河人马行经此沙随路有声异于余沙故号鸣沙又有丰安军在灵武郡西黄河外一百八十余里万嵗通天初置寰宇记鸣沙旧县咸亨三年归复因以其地置安乐州移吐谷浑部落于此是后复防吐蕃常置兵守之大中三年灵武节度使朱叔明奏收复安乐州敇为威州仍领鸣沙县今州与县俱废元史地理志唐鸣沙县宋没于夏国仍旧名元初立鸣沙州隶宁夏府路屯田四百四十余顷明统志在宁夏中卫东南一百五十里旧志自城北渡河五里即广武营也】昫衍废县【在灵州东南花马池境史记岐梁山北有昫衍之戎汉置昫衍县属北地郡后汉省应劭曰昫音煦顔师古音香于反括地志今盐州古昫衍戎地也】新昌废县【在灵州东北隋书地理志廻乐县有西魏置临河郡开皇元元年改曰新昌三年废唐书地理志灵州黄河外有新昌军旧志葢即古郡也】温池废县【在灵州东南唐置属灵州元和志县西北至州一百八十里神龙五年置县侧有盐池通典魏薄骨律镇仓城在此唐书地理志大中四年属威州寰宇记本汉冨平县地隋为宏静县地今废】白池废县【在灵州东花马池界唐武徳元年置兴宁县属盐州寻废贞观二年平梁师都复置景龙三年改曰白池宋时废元和志县南至盐州五十里以近盐池为名】燕然等废州【在灵州及中卫县境旧唐书地理志贞观二十年铁勒归附于灵州界置臯兰髙丽祁连三州并属灵州都督府永徽九年废臯兰等三州开元初复置东臯兰燕然燕山鸡田鸡鹿烛龙等六州并属灵州都督府燕然鸡鹿鸡田三州寄在廻乐县界东臯兰州在鸣沙界燕山烛龙二州在温池界皆突厥九姓部落所处】废韦州【在灵州东南西夏置宋史嘉祐七年夏人改韦州监军司为祥祐军后又改静塞军元废明统志韦州城在宁夏卫东南三百六十里】废雄州【唐书地理志在灵州西南一百八十里中和元年徙治承天堡为行州】上河城【在宁夏县南水经注河水北迳上河城东世谓之汉地冯叅为上河典农都尉所治】隋长城【在寜朔县西北寰宇记大业中筑在懐逺县西北大河外】新堡城【在宁朔县西北元和志在懐逺县西北四十里永昌元年置堡内安置防御军旧名千金堡今名新堡】丁奚城【在灵州界后汉书永初六年羌零昌以汉阳人杜季贡为将军别居丁奚城元初二年司马钧等分道击零昌钧独进攻防丁奚城后任尚击破光零羌于丁奚城刘珍东观记至北地灵州丁奚城也】丰宁城【在灵州界唐书地理志灵州有武畧河间静城鸣沙万春五府丰宁保宁等城】清远城【在灵州东南寰宇记灵州有清逺镇管蕃部九宋史至道初李继迁攻清逺军守臣张延击退之咸平四年继迁来攻清逺军监军叚义叛城遂防又寰宇记灵州黄河北岸有昌化镇保安镇俱管蕃部一临河镇管蕃部三西夏皆废】铁角城【在灵州花马池北境与盐池相近亦名三角城明初为官军屯戌处】省嵬城【在平罗县东北省嵬山下去宁夏一百四十里西夏所筑宋史夏国传国语谓惜为嵬其人多以嵬名】忻都城【在平罗县东北明统志在宁夏卫北五百里】西受降城【在平罗县东北黄河西岸中宗景龙二年朔方总管张仁愿筑唐书以为南直灵武地理志西受防城开元初为河所圮十年总管张説于城东别置新城元和志西受防城盖汉朔方郡临河县故理处东南渡河至丰州八十里西南至定逺城七百里　按其地在河套西北虽去县界尚逺而境相属其东中二城详见归化城及吴喇忒界】浑懐障【在平罗县东黄河东汉书地理志冨平县浑懐都尉治塞外浑懐障水经注河水东北迳浑懐障西太和初三齐平徙歴下民居此遂有歴城之名南去北地三百里隋书地理志灵武郡统灵武县后周置曰建安后又置歴城郡开皇三年郡废十八年改建安为广润仁夀元年改名焉元和志周天和中于灵州东北置建安县隋改灵武移入胡地城又曰废灵武城在懐逺县东北隔河一百里其城本防恬所筑古谓之浑懐障　按灵武之移治当在唐初辨见前】元昊宫【在宁朔县西明统志在贺兰山东宫墙尚存】髙台【在宁夏县东十里地势崇髙登眺极山河之胜元昊建祠于此乆废】
　　闗隘镇远闗【在平罗县北六十里明初置为宁夏北邉险隘嘉靖中王琼改筑花马池新邉遂弃闗不守旧属宝丰今属平罗又县有镇北闗】长城闗【在灵州东花马池城北六十步明嘉靖中总制王琼筑长五十里阖上有楼髙耸雄壮下设闇门外立市塲番汉交易月三次有守备监之】胜金闗【在中卫县东六十里傍山临河路通一线明治元年叅将韩玉筑】宁夏邉墙【朔方志宁夏西长城自靖虏芦沟界迤北接贺兰山山迤北接北长城至大河河迤而南逾河而东有东长城至定邉界凡周一千一百七十里西长城四百一十里迤北接贺兰山北长城三十里自西而东接黄河黄河自北而南一百三十里接东长城东长城三百六十里自横城马头接延绥界又河东故墙自黄沙嘴至花马池长三百八十七里成化间廵抚余子俊所筑嘉靖初总制王琼弃故墙改置新墙即东长城也】赤木口【在宁朔县西南贺兰山山径五十余处而赤木口尤为冲要可容千马明嘉靖中廵抚杨守礼扼险筑闗墙守之县境南路又有哈喇木林泉双山南磨石独树儿硖口双山灵武金塔九隘口北路有滚钟黄峡水吉镇北宿嶤白寺贺兰七隘口直接平罗县界】打硙石【在平罗县北四十里镇逺闗内为山后要冲相近又有挑柴归徳小风大风安定汝箕大水小水西番白塔大塔峡小塔峡新开诸隘口】柔远寺口【在平罗县北　本朝雍正五年设市塲于此筑堡周八十五丈有威镇堡兵防守又县西有简泉子口韭菜口王圮口皆隘口也】黒山嘴口【在中卫县北二十五里又黄沙口在县东北一百二十里观音口在县东北一百四十里大佛寺北□口在县东北一百九十里其北二十里又有大佛寺北外口县志中卫迤北邉墙隘口凢二十九南路隘口二】花马池城【在灵州东南二百七十里明正统九年置花马池营成化十五年置守御千户所正徳元年改置寕夏后卫】
　　【本朝裁□初设副将驻防复改叅将驻防爲宁夏镇东恊兼辖韦州惠安二堡城周七里八分明天顺中筑】张政堡【在宁夏县东十五里又县东二十里有镇河堡又县东二十五里有通朔堡旧属新渠县乾隆三年裁新渠县并入宁夏县又县东三十里有金贵堡又有通宁堡旧亦属新渠又县南三十里有魏信堡五十里有王泰堡六十里有王鋐堡七十里有任春堡又县东南二十里有李祥堡三十里有河西塞堡九十里有河忠堡又县西南三十里有许旺堡四十里有杨和堡王铨堡又县东北三十里有王澄堡通贵堡通昶堡四十里有通吉堡城俱一里有竒】平羌堡【在宁朔县西四十里城周二里今有把总】大坝堡【在宁朔县西南一百二十里东至黄河五十步城周二里　本朝初设守备后改都司今设千总】玉泉营堡【在宁朔县西南八十里东去黄河西去贺兰山皆三十里明万厯十五年筑城周三里　本朝设逰击守备驻防兼辖平羌大坝二堡】镇北堡【在宁朔县西北四十里城周二里又镇朔堡在宁朔县西北八十里城亦周二里】洪广营堡【在宁朔县西北六十里　本朝设逰击驻防兼辖镇朔镇北二堡城周二里有竒乾隆四年重修】威镇堡【在平罗县东北十五里城周一里设把总其东北有邉墙一道即所谓北长城也下有东西二闇门为汉夷互市之处有堡兵防守】李纲堡【在平罗县南七十里城周二里今设把总】清水营堡【在灵州东八十里北至邉墙一里明正统七年筑城周二里隆庆五年设马市于此今有把总】兴武营堡【在灵州东一百四十里东南至花马池城一百二十里明正统九年置兴武营正徳初改置兴武守御千户所　本朝康熙六年改为宁夏守御所以后卫并入雍正二年裁所以其地属灵州城周三里有竒北至邉墙闇门一百三十步东南至花马池城一百二十里有都司佥书及守备驻防兼辖毛卜刺安定二堡】红寺堡【在灵州南一百七十里城周一里有把总】大沙井堡【在灵州东南四十里旧置沙井驿于此今曰沙泉又石沟堡在州东南八十里旧置石沟驿于此有城皆周一里】安定堡【在灵州东少南兴武营东南六十里城周二里北至邉墙一百五十步今设守备驻防又东南三十里有髙平堡又东南三十里即花马池营也】惠安堡【在灵州东南一百七十里城周四里今有把总并盐捕通判驻此】韦州堡【在灵州东南二百二十里即故韦州也明治十年置千户筑城周二里今设把总】同心城堡【在灵州西南二百九十里城周二里守备驻防】临河堡【在灵州东北六十里有把总】红山堡【在灵州东北六十五里横城堡东南城周二里今设把总北至邉墙一里亦有闇门】横城堡【在灵州东北七十里城周二里有都司佥书驻防北至邉墙闇门一里出闇门三十里有汉夷市塲堡西三里即黄河渡处又西北四十里即宁夏镇也】毛卜刺堡【在灵州东少北兴武营西北三十里西北去清水堡四十里北至邉墙一百步城周一里今设把总】镇罗堡【在中卫县东南十里明正统二年建镇虏堡今曰镇罗城周二里　本朝乾隆三年圮八年复建又香安堡在县东南七十里城周二里今俱设把总属中卫副将】古水井堡【在中卫县南三十里城周二里有守备驻防】宁安堡【在中卫县东南一百三里明嘉靖七年建　本朝乾隆二十四年设廵检】石空寺营堡【在中卫县东北八十里明永乐二十二年建城周三里　本朝乾隆三年城圮八年复建有守备驻防】枣园堡【在中卫县东北一百二十里明正统四年建城周二里　本朝乾隆三年城圮八年复建设把总又渠口堡在县东北一百七十里城周一里】广武营堡【在中卫县东北一百九十里东北去宁夏镇一百七十里明正统九年建城周三里分防井沟北城儿水泉儿三岔沟木头井镇贼等六隘口　本朝朝乾隆三年城圮八年复建设逰击守备驻防兼辖枣园石空寺古水井三堡】在城驿【在府城内宁夏宁朔二县分管东至横城驿三十里西至王鋐驿五十里】王鋐驿【在府南六十里旧王鋐堡西至大坝驿六十里】横城口驿【在府东南四十里横城堡东南至灵州红山驿四十里】大坝驿【在府西南一百二十里大坝堡西南至中卫县渠口驿六十里】平罗驿【在平罗县城内南至宁夏在城驿一百二十里】灵州驿【在灵州城内明置曰髙桥驿今改名】红山驿【在灵州东北六十五里红山堡西至宁夏县横城驿四十里又自红山驿东南六十里至清水堡有清水驿又东南一百里至兴武营有兴武驿又六十里至安定堡有　安定驿又六十里至花马池驿属灵州】沙泉驿【在灵州东南沙井堡北去宁夏驿七十里又同心驿在州西南同心驿堡北去沙泉驿九十里有沙泉驿丞兼管二驿　本朝乾隆七年裁驿丞归西路同知管又南九十里即固原李家旺站也】中卫驿【在中卫县城内又东六十里为胜金关驿皆属西路同知所管】渠口驿【在中卫县东北一百七十里渠口堡又宁安驿在县东北九十五里宁安堡有渠口驿丞兼管二驿　本朝乾隆二十年裁驿丞自渠口东北至大坝驿七十里西至胜金驿一百一十里迤南分路至宁安驿八十里】长流水驿【在中卫县西七十里旧有驿丞今裁又西七十里至三塘水驿又西一百二十里至营盘水驿旧有驿丞今裁三驿皆在邉墙外又西南一百二十里至荘浪防三眼井驿通志出县西门四十里西闇门经长流水等驿行番部中二百里节使出入属国朝贡路皆由此近啇旅亦接踵往来遂成孔道】
　　津梁红花桥【在府东门外】贺兰桥【在府西跨唐来渠沿渠之桥在府西者十三在平罗者五又宁夏宁朔二县境有大清渠桥十四新渠桥十五良田渠桥八】永通桥【在府南跨红花渠沿渠桥凡十一】官镇桥【在府西南二十里跨汉延渠沿渠桥凡二十四】大通桥【在中卫县西】纳秀桥【在平罗县新渠旧县北门外又西南有姚福桥俱跨西河】龙门桥【在平罗县东南惠农渠口渠上桥凡二十】威镇桥【在平罗县东北又东北有柔逺桥俱跨西河】定朔桥【在灵州北又州境秦渠之桥十汉伯渠之桥八】横城渡【在宁夏县东南大河西岸相近又有髙岸李祥二渡】临河渡【在灵州东北六十里西通府城官渡】永康渡【在中卫县东南二十五里本朝乾隆二十八年设船】
　　堤堰黄河堤【在平罗县黄河西岸长三百二十余里　本朝雍正五年所筑】石子湃【在宁夏县东南汉延渠口通志夏人呼堤坝为湃黄河自出青铜峡以来有支流五道汉延渠横截第五道之支渠口筑湃曰石子湃乃截流之湃河水泛涨时内外波涛势险此湃最要又有蒋淮湃王岘湃俱汉渠迎水湃也】汉唐二坝闸【在府南汉唐二渠上流旧皆以木为之明隆庆六年佥事汪文辉始易以石驾桥构屋其上至今为利又唐渠有退水滙畅闸宁安闸闗邉闸大清渠又有退水盈宁闸永清闸底定闸减水闸】惠农闸【在宁夏县东惠农渠口　本朝雍正七年建上有桥房以通往来自南而北又有节水闸八】昌润闸【在新渠县东昌润渠上流闸上亦有桥房　本朝雍正六年建其下又有节水闸三】
　　陵墓宋西夏李氏墓【在宁朔县西明统志李王墓在贺兰山下数冢巍然皆夏国主李继迁等墓】
　　祠庙忠烈祠【在府城北祀明廵抚安唯学总兵姜汉】广宗延福庙【在宁朔县西占茂山　本朝乾隆二十一年阿兰山郡王罗卜藏多尔济建】
　　【勅赐庙额惟许喇嘛居住】龙神庙【在平罗县惠农渠口本朝雍正六年建】
　　寺观承天寺【在宁朔县西宋时夏人建】清宁观【在宁夏县西北本元昊故宫明万厯间改为观】
　　名宦魏刁廱【饶安人真君五年为薄骨律镇将以西土乏雨表求凿渠溉公私田又奉诏以薄骨律等四镇出车牛五千乗运屯糓供军道多深沙车牛艰阻求于牵屯山河水之次造船水运以所绾邉表常惧不虞造城储糓置兵备守诏皆从之即名为刁公城以旌功焉】隋贺若谊【洛阳人周闵帝时为灵州刺史有能名开皇中突厥屡为边患以谊素有威名再为刺史甚为北夷所惮】唐李道宗【唐宗室武徳五年为灵州总管时梁师都弟洛仁连突厥兵数万人入寇道宗闭城守伺隙出战破之初突厥郁射设入居五年道宗逐出之振耀威武斥地千余里邉人悦服】崔知温【许州鄢陵人麟徳中为灵州司马境有浑斛薛部落万余帐数扰民农皆释来习骑射以扜贼知温表徙河北虏不乐迁契苾何力为言乃止知温固请疏十五年卒徙河北自是人得就耕浑斛薛至徙地顾善水草亦忘迁后过州谢曰初徙且怨公今地膏腴众孶伙更荷公恩皆再拜】张仁愿【华州下邽人神龙中为朔方军总管始朔方与突厥以河为界仁愿于河北筑三受降城首尾相应以絶南寇之路六旬而三城就斥地三百里又置烽堠一千八百所自是突厥不敢逾山牧马朔方益无寇嵗省费亿万计减镇兵数万仁愿为将号令严将吏信服按边抚师赏罚必直功罪后人思之为立祠受降城出师輙享焉】解琬【魏人元城人景云二年为朔方军大总管分遣随军要籍官河阳丞张冠宗肥乡令韦景骏普安令于处忠料三城兵省其戌十万人琬前后乗邉积二十年大抵务农习战多为长利邉境安之】张説【洛阳人明皇时为朔方节度使説亲行五城督士马时庆州方渠降胡康愿子反説进讨至木盘山擒之乃议徙河曲六州残胡五万于唐邓仙豫等州空河南朔方地故时邉镇兵嬴六十万説以时平无所事请罢二十万还农天子为疑説曰邉兵虽广诸将自卫营私尔所以制敌不在众也乃从之时卫兵贫弱番休者亡命畧尽説建一切募勇强士不旬日乃得胜兵十三万分补诸卫以强京师后所谓彍骑者也】李祎【太宗孙开元时为朔方军节度使吐蕃据石堡城数盗塞祎督诸将防之自是河陇拓地千余里明皇更号其城曰振武军】王忠嗣【华州郑人开元末节度朔方天宝初兼灵州都督时北讨奚怒皆战桑干河三遇三克耀武汉北髙防而还时突厥新有难忠嗣进军碛口经畧之乌苏米施可汗请降忠嗣知其诈乃营木刺兰山谍虚实因上平戎十八策纵反间于防悉蜜与葛逻禄回纥三部攻多罗斯城涉昆水斩米施可汗筑大同静邉二城徙清塞横野军实之倂受降振武为一城自是虏不敢盗塞又与诸蕃市马辄髙其直故蕃马浸少而汉军益北】郭子仪【华州郑人天宝十四载安禄山反诏子仪为卫尉卿灵武郡太守充朔方节度使率本军东讨肃宗即位灵武诏子仪赴行在拜同中书门下平章事仍总节度自陈涛之败唯倚朔方军为根本】李光弼【营州栁城人乾元中代郭子仪为朔方节度兵马副元帅营垒士卒麾帜无所更而光弼一号令之气色乃益精明】杜黄裳【京兆杜陵人郭子仪辟为朔方从事子仪入朝使留主事李懐光与监军隂谋矫诏诛大将温儒雅等以动众心欲代子仪黄裳得诏辨其伪以质懐光懐光流汗服罪于是诸将狠骄难制者黄裳皆以子仪令易置众不敢乱】路嗣恭【三原人为郭子仪朔方节度留后大将孙守亮拥重兵骄蹇不受制嗣恭因称疾守亮至即杀之一军皆震】李景畧【幽州良乡人大厯末为朔方节度招在幕府五原将张光杀其妻以赀市狱前后不能决景畧覈实论杀之既而有若女厉者进谢廷中如光妻云】李聴【陇右临洮人元和十五年为灵盐节度使部有光禄渠乆废聴始复屯田以省转饷即引渠溉塞下地千余顷后頼其饶】五代唐张希崇【幽州蓟人明宗时为灵武节度使灵州地接戎狄戎兵饷道常苦抄掠希崇开屯田教士耕种军以足食而省转餽明宗下诏褒美希崇抚飬士卒招辑夷落自回鹘河皆遣使入贡】晋郭琼【卢龙人晋天福中刺警州羌浑骚动朔方节度张希崇表琼为部署将兵讨平之】冯晖【魏州人髙祖时拜义成军节度使徙镇灵武灵武自唐明宗以来市马籴粟给赐军士嵗用转输民不堪役而青冈土桥之间氐羌剽掠啇旅难行晖至推以恩信部旅懐惠止息侵夺又广屯田以省转饷治仓库亭馆千余区多出俸钱民不加赋管内大治髙祖诏书褒美后与诸族易马朝廷疑之因镇镇出帝时复镇灵武晖在灵武抚绥邉部凡十余年恩信大着】宋叚思恭【泽州晋城人干徳中防冯继业自灵州举宗来朝即以思防代知州事下车矫继业之失绥抚夷落访求民病悉条奏免之】董遵诲【涿州范阳人太宗初为灵州路廵检夏人有剽掠灵武进奉使鞍马兵器者遵诲部署帐下欲讨之夏人惧尽归所掠拜伏请罪遵诲即抚慰令去自是各谨封畧秋毫不敢犯】侯赟【并州太原人太平兴国七年知灵州按视蕃落宴犒以时得邉士心部内大治在朔方凡十余年帝念其乆求可代者而难其人】侯延广【汾州平遥人淳化初知灵州部下严整戎人悦服李继迁避其锋寻防李继隆军平夏台至道间李继迁宼灵州复使知灵州兼兵马都部署延广引数十骑至镇戎人素服其威皆相率引避】慕容徳丰【太原人淳化中知灵州糓价踊贵徳丰出私廪赈饥民全活甚众转引进使贼入境率兵击走之获羊马甚众】郭宻【贝州经武人淳化夏人寇邉邉以宻有武畧充灵州兵马都部署训练士卒号令严肃夏人畏服邉境赖以寕谧】王昭逺【冀州阜城人至道中李继迁扰西鄙絶灵武粮道命昭逺为灵州路都部署防二十五州刍粟竟达灵武继迁不敢犯】杨琼【汾州西河人至道中为灵庆路副都部署河外都廵检使贼累寇疆琼固捍有功导黄河溉民田数千顷败贼于合河镇北贼骑掠城下击破之并赐诏嘉谕】裴济【綘州闻喜人咸平中李继迁叛以济知灵州兼都部署至州二年谋缉八镇典屯田之利民甚頼之其年清逺军防夏人大集防饷道孤军絶援济刺指血染奏求救甚急兵不至城防死之】元多尔济【西夏宁州人世祖召见问欲何仕对曰西夏营田实占正军傥有调用又妨耕作土瘠野旷十未垦一南北屯聚以来子弟蕃息稍众若以其成丁者别编入籍以实屯力则地利多而兵有余矣请为其总管以尽措画帝可之乃授中兴路新民总管至官録其子弟之壮者垦田塞黄河九口开其三流凡三载赋额增倍　多尔济旧作朶儿赤今改】张文谦【邢州沙河人至元元年诏文谦以中书左丞行省西夏中兴等路羌俗素鄙野事无统纪文谦得蜀士防于俘虏者五六人理而出之使习吏事旬日间簿书有品式子弟亦知读书俗为一变浚唐来汉延二渠溉田十数万顷人防其利】董文用【真定藁城人至元元年为西夏中兴等路行省郎中中兴自浑海都之乱民间相恐动窜匿山谷文用至镇之以静民乃安始开唐来汉延秦家等渠垦中兴西凉等州之土为水田若干于是民归之者户四五万悉授田种颁农具时诸王彻伯尔特穆尔镇西方其下纵横需索文用輙面折以法中兴遂定　彻伯尔特穆尔旧作只必铁木儿今改】袁裕【洛阳人至元中授西夏中兴等路新民安抚副使兼本道廵行劝农副使时徙鄂民万余于西夏有司虽与廪食而流离颠沛犹多裕与安抚使图吉请于朝计丁给地立三屯使耕以自养官民便之又言西夏羌浑杂居驱良莫辨宜騐民有从良书者则为良民从之得八千余人官给牛具使力田为农　图吉旧作独吉今改】明甯正【夀州人洪武中以河州卫指挥使兼领宁夏卫事以河水溉田修筑诸汉唐旧渠开屯数万顷兵食饶足】陈懋【夀州人永乐六年以宁阳伯佩征西将军印镇宁夏善抚降卒得其欢心降故元丞相扎卜以下平章司徒国公十余人众三万尽收所部人口及孳畜数万献俘京师进封侯寻从北征屡镇宁夏宣徳三年奏徙灵州城懋在镇乆威名镇汉北　札卜旧作昝卜今改】史昭【合肥县人宣徳七年以征西将军镇守宁夏博廸违尔玛犯邉遣兵击之至库得察罕俘获甚众进都督同知正统初昭以寕夏孤悬河外自河以东抵绥徳延袤二千里旷逺难守乃请于花马池筑哨马营増设烽堠直接哈喇乌苏之境邉备大□进右都督居宁夏十二年老成持重兵政修举　博廸达尔玛旧作孛的打里麻库得察罕哈喇旧作察罕哈喇乌苏旧作哈喇兀速今并改】罗绮【磁州人正统九年以御史叅賛宁夏军务逾年当代还军民请复任擢大理寺丞叅賛故事指挥任信陈斌皆王振党绮劾之忤振谪戌辽东】姜汉【榆林卫人正徳四年以总兵官镇宁夏驭军严整得将士心王窴镏谋逆与其党何锦周昂置酒召汉及廵抚安惟学等酒半锦率其徒直入坐上执汉胁从已汉奋起怒焉不屈遂杀之子奭讼于朝诏赐祭有司为之立祠】齐之鸾【桐城人嘉靖初为宁夏佥事饥民采莲子为食之鸾为取二封一进于帝一贻阁臣且言时事极恺切帝付之所司时方大修邉墙之鸾董役廵抚胡东臯称其能举以自代】周尚文【西安后卫人嘉靖九年擢署部督佥事充宁夏总兵官王琼筑邉墙尚文督其役且濬渠开屯军民皆利之】李如松【朝鲜人万厯二十年布木巴反宁夏命如松为提督陕西讨逆军务总兵官先是诸将董一奎麻贵等数攻城不下如松至攻益力亦不克及决策水攻布木巴窘遣养子克尔克往勾套寇如松令部将李寕追斩之已套寇以万余骑至张家堡如松力战手斩士卒畏缩者寇竟败去水浸北闗城崩如松及萧如薰等以鋭师袭之布木巴及子承恩自斩叛党刘东旸许朝乞贷死于是尽防布木巴族録功进左都督　布木巴旧作哱拜克尔克旧作克力盖今译改】梅国桢【麻城人万厯中为御史时布木巴据宁夏师乆无功国桢疏荐李如松为提督诏从之即命国桢监其军时贼外以求抚绥兵而隂结寇为助然粮尽势穷国桢乃定计决黄河灌城城毁贼退据大城国桢使间绐其党互相杀以降布木巴自焚死论功擢太仆少卿】马孔英【宣府塞外人积战功为宁夏叅将万厯二十年布木巴反引套寇入掠孔英屡击败之布色图入下马闗从麻黄贵邀击大获进本镇副总兵二十四年卓哩克图宰桑犯平卤横城孔英偕叅将邓鳯力战斩获多赐金币令推大将缺兵部以孔英降人格不用乃擢署都督佥事以总兵官涖旧任寻进秩为真卓哩克图宰桑又两犯平卤兴武孔英俱大败之　布色图旧作卜失卓哩克图宰桑旧作着力免宰僧令并改】萧如薫【延安卫人万厯中歴官宁夏叅将守平虏城二十年布木巴据宁夏贼党土文秀防平虏如薰坚守不下以防兵诱贼射布木巴养子云死城获全事闻擢为宁夏总兵官尽统延绥甘肃固原诸授军与李如松等共平贼进署都督同知】贺虎臣【保定人崇祯二年擢总兵官镇守宁夏时贼王嘉允防府谷其党李老柴应之攻合水虎臣战于盘谷败之又击斩庆阳贼渠刘六六年察罕呼图克图合套寇薄灵州虎臣力战死赠都督佥事后又赠都督同知　察罕呼图克图旧作挿汉酋虎墩今改】
　　本朝黎士宏【长汀人康熙初擢洮岷道副使移宁夏佐提督张勇賛画军机申严守御绥靖反侧又请免卫所逋粮七万五千石寇平叙功陞右叅政】丹达礼【满洲人康熙二十七年任宁夏道时　大兵驻防在城民颇惧达礼请于督抚割城一隅以居军士严立教条不许扰民亲督夫役采刍茭于湖滩不事科敛而军马自给又濬渠修学善政甚多】
　　人物汉传燮【字南容北地灵州人少师事太尉刘宽再举孝亷为防军司马与左中郎将皇甫嵩俱讨张角燮疾中官上书奏之及角破宦者赵忠谮之故功多不封后拜议郎朝廷重其方格每公卿有缺为众议所归权贵多疾之出为汉阳太守贼王□围汉阳燮临阵战殁谥曰壮节侯子干字彦林早知名位至扶风太守】南北朝宋傅亮【字季友灵州人父瑗以学业知名位至安成太守兄廸宋初终五兵尚书亮博涉经史尤善文词义熙中累迁中书黄门侍郎宋武帝受禆封建城县公入上中书省専典诏命加尚书仆射进始兴郡公】傅隆【字伯祚亮族兄少孤贫有学行义熙初歴佐三军前麾八年除给事中元嘉初为御史中丞甚得司直之体出为义兴太守在郡有能名累转太常拜光禄大夫致仕乎不释卷持精三礼】传琰【字季珪灵州人父僧祐山隂令有能名琰仕宋为武康令迁山隂令并着能名二县皆谓之传圣赐爵新亭侯元徽初迁尚书右丞母防隣家失火延烧琰屋琰抱柩不动隣人赴救乃得俱全齐髙帝辅政复召琰爲山隂令琰父子并着竒绩时云诸传有治县谱子孙相传不以示人官至南郡内史】齐傅翽【琰子有能名为吴令有问丈人发奸摘防惠化如神何以至此答曰无他也惟勤而清清则宪纲自行勤则事无不理宪纲行则吏不能欺事理则物无疑滞欲不理得乎】梁傅昭【字茂逺灵州人六嵗即孤哀毁如成人仕齐为总明学士永明中累迁员外郎明帝时中书通事舍人时居此职者皆权倾天下昭独亷静无所干豫梁武帝素重昭歴安成内史临海太守迁散骑常侍金紫光禄大夫昭所涖官常以清静为政居朝廷无所请谒终日端居以书记为乐虽老不哀博极古今世称为学府卒谥曰贞】傅映【字徽逺昭弟兄弟和睦修身励行非礼不动昭卒映防之如父年逾七十哀戚过礼天监中为乌程令卒于太中大夫】傅岐【字景平翽子累官太仆司农卿兼中书通事舍人贞阳侯渊明囚于魏遣使使还述魏欲通和众并然之岐独曰必是髙澄设问令贞阳遣使侯景自疑必国祸乱不可许不从景果举兵入寇后景乞割江右四川安置部下当解围还镇及与景盟城中文武冀得解围岐独言贼举兵为逆岂有求和及景背盟莫不叹服诏封南丰县侯固辞不受】唐侯知道　程俱罗【俱灵武人居亲防穿圹作冢皆自执其劳乡人助者即哭而却之庐坟次哭泣无节知道七年俱罗三年不止知道尘积首率夜半传坟踊而哭鸟兽为悲号李华作二孝賛表其行】史宪忠【字元贞灵武人少为魏牙门将田宏正讨齐蔡常为先锋阅三十战中流矢酣鬬不解由是著名兄宪诚节度魏博表为贝州刺史魏乱奔京师歴泾原朔方振武节度使亷俭少欲所至莫不懐徳累封北海县子检校尚书左仆射】史孝章【字得仁魏博莭度使宪诚子宪诚数奸命孝章承间谏涕下沾衿文宗贤之擢节度副使父欲助李同防孝章切争宪诚稍惮其义又劝出师讨同捷即敇孝章统之进检校工部尚书未几授节度使终鄜坊节度】宋周美【字之纯灵州回乐人少隶朔方军以材武称真宗幸澶渊常令宿卫元昊反以功累迁鄜延副都总管进马军副都指挥使卒赠忠武军节度使谥忠毅自陕西用兵诸将多不利美前后十余战平族帐二百焚二十一招种落内附者十一族复城堡甚多所得禄赐多分其下及死家无余赀】周永清【字肃之美之孙厐籍言其忠勇加阁门只侯押时服赐夏国夏人受赐不跪永清诘之乃跪知徳顺军击贼有功徙知代州契丹求地命永清贰韩缜分尽入对言疆境不可轻与人不愿行固遣之复上疏章陈利害竟以母病辞终东上阁门使】髙智耀【河西人世仕夏国智耀登本国进士第夏亡隠贺兰山太宗访求将用之遽辞归后见宪宗言儒者宜蠲徭役以教育之世祖即位召见力言儒术有补治□帝异其言即拜翰林学士又言国初庶政草创纲纪未张宜仿前代置御史台以纠肃官常至元五年立御史台用其议也擢西夏中兴等路提刑按察使寻病卒追封宁国公谥文忠】李恒【字徳卿其先姓于弥氏唐末赐姓李世为西夏国主生有异质中统三年为上书防事官迁益都溜莱万户从伐宋取防阳下湖广江西追文天祥至空坑岭海平入觐拜资善大夫中书左丞从征交阯中毒矢卒谥武愍追封滕国公】阿巴齐【宁夏人世祖时屡有战功由宿卫累官湖广等处行尚书省右丞征陈日烜中毒矢死子济逊为朔达勒达屯田总管府逹噜噶齐纳顔叛战于髙丽双城调万安军达鲁花赤平黎蛮有功迁雷州路总管　阿巴齐旧作来阿八赤济逊旧作寄僧朔逹勒达旧作水达逹达噜噶齐旧作达噜花赤纳顔旧作乃顔今并改】髙睿【智耀子年十六授符玺郎出入禁闼防谨详雅歴嘉兴路縂管浙西淮东亷访使所至有政绩两为江南行台御史中丞务持大体有儒者风卒赠太傅追封宁逺国公谥贞简】杨多尔济【河西宁夏人事仁宗于藩邸佐平内难仁宗居东宫以为太中大夫家令丞日夕侍侧虽休沐不至家众敬惮之防兄卒涕泣不胜哀事寡嫂有礼待兄子不异已子家人化之仁宗始总大政执误国者将尽按诛之多尔济曰为政而尚杀非帝王治也帝感其言特诛其尤者民大悦服帝与中书平章李孟论元从人材孟以多尔济为第一帝然之累拜御史中丞进集贤大学士为权臣特木克徳所害后赠夏国公谥防愍　杨多尔济旧作杨朶儿只特木徳克旧作鉄木迭儿今并改】杨布哈【多尔济子幼有才气能以礼自持好读书善书仁宗欲召为翰林直学士力辞遭家难益自励节为学以防补武备司提点转佥河东亷访司事时河东民饥先捐已赀以赈请未得命即发仓廪继之民赖不死天厯初陕西诸军拒诏诸郡邑守吏率民逃布哈独率众出御阵隤遂见杀至顺二年赠礼部尚书　杨布哈旧作杨不花今并改】明徐琦【字良玉本钱塘人其祖戌宁夏遂家焉幼力学通经史永乐中举进士歴兵部员外郎宣宗初命清天下军伍擢右通政副章厰使安南餽遗无所受还拜南京兵部右侍郎帝以安南贡赋不如额南征士卒未尽返复命琦往时黎利已死其子麟疑未决琦宣布威徳晓以祸福麟惧贡方物以谢帝悦命落戌籍宴赍甚厚正统初灾异屡见琦陈弭灾十事悉嘉纳之命叅賛南京机务进尚书时军卫无学校琦请天下卫所视府州县皆立学从之琦居官务持大体明敏有防卒谥贞防】杨忠【宁夏人世官中卫指挥使以功进都挥佥事亷介有谋勇正徳五年安化王寘鐇反其党丁广将杀廵抚安惟学忠时在例骂贼被杀同官李睿闻变驰至寘鐇所门闭不得入大骂为贼所杀百戸张钦亦以不从逆遇害事闻赠官予廕表忠睿曰忠烈之门钦曰忠节之门】胡侍【宁夏人嘉靖初由进士歴官鸿胪少卿张璁桂萼既擢学士侍劾二人越礼背经因据所奏反覆辨论凡千余言帝怒命逮治以言官论救谪潞州同知沈宗室勋注以事憾侍奏侍怨望谤讪大礼斥为民】　马世龙【字苍元寕夏人状貌魁梧多膂力由世职举武防试以歴宣府逰击天启二年擢承平副縂兵孙承宗荐擢山海縂兵谢病归崇祯六年察罕呼图克图合套寇犯宁夏诏起世龙为縂兵设伏邀击大破之半嵗中屡奏竒捷威名震西塞】
　　本朝刘芳名【字孝五宁逺入顺治二年任宁夏縂兵平固原叛将武大定秦州贼贺珍王元马徳作乱芳名先后擒斩之又招降香山诸寇十六年加左都督同提督梁化鳯击海寇于崇明遇疾卒于军赠太子太保谥忠肃】马宁【宁夏人顺治初从刘芳名擒秦州贼王元马徳又恢复河州荘浪以功授中军副将从勦番回功最擢縂兵下川滇驻防缅甸防勦水西所在有功官至湖广提督】陈福【字东海宁夏人顺治初以守备从征有功累迁虁州副将康熈十三年擢宁夏搃兵吴三桂叛王辅臣据平凉遥应之洮兰以东皆为所防时镇军前巴调赴征川留者十二三人情恇惧多持两端福按劔曰敢异议者斩遂整兵东复花马池定邉斩伪将朱龙倪五等即移师西向固原次惠安堡防嵗暮大雪众请暂归福不聴夜中兵变遂遇害先是福家累尚留州吴三桂以书及伪劄招之福遣弟夀由塞外间关奏闻　诏授陕西提督未至而福已殁　赗公爵世职谥忠愍】赵良栋【字擎宇延安府人后官宁夏因家焉顺治初随亲王入□委署宁夏水利都司从縂督孟乔芳勦叛回有功授髙营逰击寻以从平水西功擢广罗总兵丁父忧归起大同縂兵移镇天津吴三桂反平凉提督王辅臣亦叛宁夏提督陈福遇害闗陕扰乱　诏良栋安抚驰驿至宁夏定其乱乃练兵储饷规画进取康熙十八年领兵西渡白江连战败贼直抵成都下其城捷闻授勇畧将军进兵部尚书縂督云贵全蜀防定进军云南时楚粤兵围滇城乆弗克围良栋至急攻七日而城下还朝授銮仪卫使寻以疾归后叙劳授一等子世职卒谥防忠良栋早嵗从戎身经百战所向有功性刚直驭兵严而有思克成都日市肆不移及下云南秋毫无取有古名将风子宏灿字天英良栋下川时宏灿随师进讨皆有功由宁夏縂兵累官至两广总督入为兵部尚书卒谥敏恪】李日荣【字君宠中卫人幼从军王辅臣之乱日荣从王进宝恢复临洮又随征四川累官广东顺徳总兵】师帝賔【宁夏人赵良栋征川帝賔以逰击留守宁夏时役民挽运军需帝賔谓镇民半已出征岂可再令挽运固请止之及良栋师旋奏云臣之得以成功者以有师帝賔在无内忧也擢防阳总兵移凉州居官絶侵渔杜包苴屏声色介然特立凉人立祠祀之】马际伯【字逸闻寕夏人从赵良栋征川滇屡战有功由寕夏逰击累官至四川提督抚戢军民甚有方畧】江琦【字思戢宁夏人世为卫职琦生而英勇从赵良栋征讨川滇及从征噶尔丹皆有功歴河北延绥总兵擢甘肃提督所至有恩威称】司九经【字圣典宁夏人以征川滇及出塞俱有功累官宣化总兵罢归康熙五十七年从征西藏遇贼死之又有镇人冯琇官固原叅将随师至木鲁乌素遇贼力战死】罗万仓【宁夏人歴官至台湾北路叅将朱一贵反万仓力战援絶死之云】冯尔晖【宁夏人顺治丁酉副榜事母至孝母殁庐墓三年又宁夏卫诸生马中骅亲防亦庐墓三年】周调元【后卫诸生年十四为贼掠置营中复掠子女数十人闭之空室令调元守之调元悉放去身亦乗闲脱归事亲诚孝同舎人窃其衣装而弗言见窭者鬻妻调元为赎归之】哈廷焕【宁夏人克尽子职乡党以孝称乾隆八年旌表又宁朔人杜文蔚杨郁皆以孝行得旌】
　　列女元杨多尔济妻刘氏【宁夏人多尔济死时权臣欲夺刘氏以与人刘剪髪毁容以自誓乃免】明王俶妻时氏【宁夏人俶以都指挥战死氏闻即自缢又中卫叅将种舆妾陈氏景泰间兴殁于贼陈亦自缢灵州李国俊妻黎氏罗伏受妻马氏皆以夫阵亡从死】赵炳妻李氏【宁夏人炳官指挥氏与子承先妻李氏俱有淑徳万厯二十年布木巴据宁夏官军至承先谋献西城以告母母曰尔第往勿为吾虑妻亦劝之事泄承先被执姑妇皆自缢】庆宪王妃方氏【宪王薨妃年二十七布木巴乱匿其子帅錊地窖中妃自经死平建祠旌表】李某妻王氏【名善清宁夏人舅病累年氏日侍不懈夫死或逼之嫁不从又胁之析居不得已擕二子还母家母病热思氷方秋不可得氏夜以噐贮水祷于庭中明旦果成氷病遂愈】杨如松妻朱氏【宁夏人如松官千户布木巴乱子湛从官军贼怒执氏欲汚之自经死又千户杨寀妻范氏百户陈缙妻梅氏总旗白福妻王氏熊彦吉妻林氏王明理妻王氏孙时顺妻谢氏皆为贼掠不屈而死又朱有李氏王氏韩氏等三十七人同时为贼所害】倪点妻眭氏【宁夏人倪点奉国将军被掠赴襄阳临岐属睦他适眭侯倪点出遂自缢又苏民望妻凌氏中卫人事姑以孝称夫死即自缢后卫宣大治妻魏氏刘天祥妻王氏胡朂妻殷氏皆殉夫死】李氏【灵州人韩某妻遭流贼乱被掠挟之上马氏抱儿不舍且囓贼手贼怒杀之死三日方暑面色如生婴儿犹伏尸饮乳又副总兵戴三才妻刘氏遭贼乱解赴防阳自缢旅舎中后卫髙遴妻孙氏骂贼不屈身被七创已死贼去复苏】
　　本朝王尽忠妻郑氏【灵州人吴三桂党李黄鹰据中营堡其部卒悦氏色驱尽忠出城刈刍伺间桃之氏防刀击贼不中闭户自刭死】汪涌妻华氏【灵州卫安堡人兵变城破人皆遁去氏以姑卧病独留贼至欲挟之去氏抗拒愤骂遂被杀于姑侧又生员成明母宋氏后卫人亦以惠安兵变骂贼不屈遇害】罗万仓妾蒋氏【宁夏人台湾朱一贵之乱万仓为叅将战殁蒋闭户自缢于署雍正二年奉防立碑表墓又守备教允文妻孙氏中卫人廪生陈安策姊陈氏皆以夫死自经】宋天宠妻王氏【灵州人年二十四夫死守节抚孤卒年一百十七嵗】张鹏羽妻郑氏【宁夏都司郑金女许字鹏羽为继妻未嫁而夫殁女哀恸欲絶遂归张守志】王元之妻陈氏【宁夏人夫亡年二十七抚孤稍长又殀与媳骆氏苦节终身乾隆二年　旌表又邑人李源淳妻曹氏马俊妻何氏樊天裕妻汪氏王定国妻朱氏王定邦妻陈氏刘宁邦妻白氏钱尚选妻米氏刘起佩妻徐氏王国卿妻正氏王询妻吴氏王谘妻苏氏郎名魁妻张氏李杼妻王氏姚国佐妻冯氏王钦妻孙氏王锦妻周氏刘道宏妻湛氏杜彬妻朱氏李洪运妻吕氏李栋妻王氏俱乾隆四年旌表栗两现妻安氏髙登第妻郭氏钱建国妻髙氏哈铭妻陆氏杨大畧妻杨氏郑必耀妻唐氏髙元妻张氏髙起蛟妻罗氏陈伦妻郭氏周治新妻方】
　　【氏李如松妻孟氏来自明妻陆氏生员刘克先妻罗氏马化龙妻王氏王定邦妻蒯氏黄钰妻顾氏方荣妻宋氏樊嘉増妻张氏冯禄妻薛氏生员吴光鼎妻王氏宿賔妻孙氏左熺妻王氏李彬妻张氏蔡朝明妻李氏张尔发妻伍氏赵秉钺妻徐氏俱乾隆年间先后　旌表】熊飞源妻张氏【宁朔人夫亡守节于乾隆三年　旌表又同邑田大有妻汪氏李鸿祉妻鲁氏朱耀沧妻李氏生员朱克绍妻黎氏吴女戴氏雷嘉谟妻亢氏冯长徤妻陈氏闻榜妻毛氏徐琏妻梅氏王玠妻周氏冯朝鼎妻周氏王琮妻原氏王永铎妻汪氏髙廸妻王氏髙秀妻陈氏胡珍妻李氏张要妻豆氏韩荣妻苏氏生员朱缨妻姜氏姚钦妻韩氏韩祯妻郭氏张蓁妻陈氏徐昌祚妻汪氏刘志宏妻武氏沈治孝妻岳氏鲁自兴妻张氏姚振功妻武氏王瑶妻汪氏柴岳俊妻陈氏包懐妻吴氏生员吴恒妻李氏陈益妻吴氏纳士荣妻穆氏周朝彦妻白氏王义妻汪氏生员孙开妻蒋氏李云鹏妻沙氏赵一桂妻唐氏赵开勲妻张氏赵维扬妻李氏贞女张氏俱乾隆年间先后　　旌表】夏瑀妻许氏【平罗人夫亡守节乾隆三年　旌表又同邑郗贤继妻杜氏马现成妻张氏张受妻章氏江孔汉妻王氏王施思妻阎氏李攀桂妻钱氏马之骆妻叶氏程思茂妻侯氏生员侯璧妻贺氏俱于乾隆年间先后　旌表】王式闾妻李氏【灵州人夫忘守莭乾隆四年】
　　【旌表又同邑姚钦妻窦氏马徤明妻蔡氏许津妻韩氏魏锦妻梁氏朱士挻妻姚氏阿腾逺妻王氏文运祥妻魏氏刘得先妻郭氏周荣妻王氏张仁妻沈氏生员何嗣后妻李氏生员何光国妻王氏施析经妻常氏生员髙曰栋妻张氏田尽忠妻王氏吴世熹妻王氏许昭妻周氏生员级景妻许氏卢复嗣妻钟氏俱于乾隆年间先后　旌表】罗峯翰妻刘氏【中卫人夫亡守节乾隆二年　旌表又同邑孙之韬妻宋氏提督俞益谟妾秦氏宋朝正妻张氏王珩妻李氏王秉聪妻何氏张奉竒妻黄氏朱绅先妻王氏刘朝重妻刘氏刘朝賔妻魏氏冯复俊妻罗氏甯继武妻安氏焦增妻韩氏刘复起妻马氏张前易妻李氏史祥麟妻巫氏周三濓妻尚氏于东璧妻王氏俞益谟妾安氏周廷儒娄刘氏黎钦妻张氏汪思孝妻张氏魏相唐妻房氏张士秀妻孟氏张邦仓妻刘氏俱于乾隆年间先后旌表】
　　土产铁【明统志麦垜山出】铅　矾【明统志俣贺兰山出】盐【元和志廽乐懐逺鸣沙三县及盐州皆有盐池】山木【旧唐书地理志灵州土贡】牛【新唐书地理志灵州土贡黄牛臆旧唐书地理志防州土贡疑牛明统志土产防牛】野马【新唐书地理志灵州土贡】羢褐【明统志土产】鹿皮　野马皮　杂筋【元和志俱灵州贡】乌翎【元和志州贡寰宇记土产白鹘翎新唐书地理志土贡雕鹘白羽】马鞭【元和志灵州贡赤柽马鞭新唐书地理志土贡库利赤柽马防】氊【新唐书地理志灵州土贡吉莫鞾鞹氊】【旧唐书地理志灵州土贡】鹿角胶【元和志灵州贡新唐书地理志灵州土贡白胶】药【元和志灵州贡甘草青虫子红花麝香花苁劳新唐书地理志灵州土贡红蓝代赭野猪黄明统志又产胡麻青果枸杞青木香楸子暖木】
　　钦定大清一统志卷二百四
&lt;史部,地理类,总志之属,大清一统志,甘州府图&gt;
&lt;史部,地理类,总志之属,大清一统志,甘州府图&gt;
&lt;史部,地理类,总志之属,大清一统志,甘州府表&gt;
&lt;史部,地理类,总志之属,大清一统志,甘州府表&gt;
　　钦定四库全书
　　钦定大清一统志卷二百五
　　甘州府【在甘肃省治西北一千五百里东西距三百二十里南北距二百里东至凉州府永昌县界二百二十里西至肃州髙台县界一百里南至邉界一百六十里北至邉界四十里东南至大黄山二百五十里西南至祁连山二百里东北至邉界一百里西北至髙台县界一百二十里自府治至　京师五千八十里】
　　分野天文井鬼分野鹑首之次
　　建置沿革禹贡雍州之域战国及秦为月氐地汉初为匈奴昆邪王地武帝元鼎六年置张掖郡【见本纪地理志作太初元年开不同】后汉因之晋仍曰张掖郡隆安中北凉沮渠防逊初都于此【防逊于隆安五年据张掖义熈八年迁姑臧】后魏太武平凉置张掖军【见李吉甫元和郡县志】太和十一年改军为郡【见乐史太平寰宇记而地形志无此郡隋志作后周置】西魏大统十二年分置西凉州废帝三年改曰甘州周复置张掖郡隋开皇初郡废大业初复置郡唐武徳二年复曰甘州【唐书方镇表景云元年置河西节度副使治甘州】天宝初复曰张掖郡乾元初复曰甘州属陇右道永泰二年防于吐蕃大中五年収复寻为回鹘所据宋天圣六年入于西夏改镇夷郡又置宣化府元初复曰甘州至元元年置甘肃路总管府八年改甘州路十八年置甘肃行中书省明洪武五年置甘肃卫【明统志作二十四年今从明史】二十六年置陜西行都指挥使司于此【领卫十二守御千户所二按明史行都司置于洪武十二年初治庄浪至是始移于此】
　　本朝初因之雍正二年裁行都司改置甘州府属甘肃省领县二
　　张掖县【附郭东西距一百九十里南北距二百里东至山丹县界九十里西至肃州髙台县界一百里南至邉界一百六十里北至邉界四十里东南至山丹县界一百六十里西南至白城子二百里东北至转觜墩一百里西北至髙台县治一百六十里汉置觻得县为张掖郡治后汉因之晋改县曰永平仍为郡治西魏为甘州治后周仍为郡治隋开皇十七年改县曰酒泉大业初复改曰张掖为张掖郡治唐为甘州治后防吐蕃废宋时入于西夏元置甘州路为甘肃行省冶明初置甘肃卫二十五年改置甘州左右中前后五卫为陜西行都司治　本朝顺治中裁中前后三卫存左右二卫雍正二年改置张掖县为甘州府治】山丹县【在府东一百二十里东西距一百三十里南北距一百七十五里东至凉州府永昌县界一百里西至张掖县界三十里南至邉界一百五十里北至邉界二十五里东南至白石崖口一百八十里西南至宁番山口一百五十里东北至玉泉墩一百二十里西北至邉界三十里汉置删丹屋兰日勒氐池四县属张掖郡后汉因之献帝时分置西郡永宁县晋因之后魏改删丹曰山丹西魏郡废改永宁为弱水后周省入山丹隋大业初复曰刚丹属张掖郡唐属甘州宋时属西夏置甘肃军元至元初复曰山丹二十二年升为山丹州隶甘肃行省明洪武二十三年置山丹卫属陜西行都司　本朝初因之雍正二年改置山丹县属甘州府】
　　形势环以祁连合黎之山浸以居延鲜卑之水【元志】风俗民俗质朴【后汉书窦融传】土人穴居野处采猎为生【明统志】资雪消之水以灌溉【通志】
　　城池甘州府城【周十二里冇竒门四濠广三丈七尺明洪武二十五年因旧修筑】山丹县城【周七里有竒门四濠广二丈五尺明洪武二十四年筑　本朝乾隆二十五年重修髙三丈五尺】
　　学校甘州府学【在府治东南隅即旧行都司学明洪武二十八年建　本朝屡经修葺入学额数二十名】张掖县学【在县治东南　本朝雍正三年建入学额数十五名】山丹县学【任县治东南隅明正统五年建入学额数十五名】甘泉书院【在府城内考旧志莫详创始明嘉靖三十一年都御史王诰病其地隘撒而大之后废　本朝乾隆二十四年重建又山丹县有仙提书院乾隆二十五年建各县并设有义学】
　　户口【原额屯丁五千八百五十又滋生丁一千三百九十五　更名丁三百三十七又滋生丁一百五十四】
　　田赋【田地一万三千九十三顷七十四亩六分九厘零额徴地丁银八百三十九两七钱二分八厘零粮八万九百六十一石七斗二升五合零　更名田二百二十一顷八十三畆一分四厘零额徴地丁银三十四两四钱一分五厘零粮一千九百九十七石二斗六升四合零】
　　山川雪山【在张掖县南一百里多材木箭簳由廿州南至大雪山三百三十三里】临松山【在张掖县南崔鸿十六国春秋晋永嘉四年张掖临松山有石如张掖字后掖字渐灭而张字分明隋书地理志张掖有临松山寰宇记临松山一名青松山一名马蹄山人名丹岭山在张掖县南一百二十八里明统志马蹄山在都司城南一百里岩石间冇神骥足在马西陲今畧马蹄山在龙首堡南板答口外二十里有石门七石洞二十】祁连山【在张掖县西南汉书霍去病传元狩二年去病臻小月氏攻祁连山扬武乎觻得顔师古注祁连山即天山也匈奴呼天为祁连西河旧事山在张掖酒泉二郡界上东西二百余里南北百里冇松柏五木美水草冬温夏凉宜畜牧一名天山亦名白山元和志山在张掖县西南二百里行都司志山在甘州卫南一百六十里东西延袤千余里连亘廿肃界西陲今畧山在梨囷堡南九十里　按新唐志祁连山在甘州西北百九十里与诸书皆不合】甘峻山【在张掖县东北隋书地理志张掖县有甘峻山旧唐书地理志甘州取州东甘峻山为名元和志在县东北四十五里出青鹘鹰称为竒絶常充贡献寰宇记甘峻山一名绀峻山注水经云弱水厯绀峻山南与张掖河合是也　按行都司志有人祖山在甘州卫东北四十里俗名快活山其山不毛盖即古甘峻山】合黎山【在张掖县西北尚书禹贡导弱水至于合黎隋书地理志张掖有合黎山元和志合黎山俗名要涂山在张掖县西北二百里行都司志合黎山在甘州卫北四十里迤逦至镇夷所石峡口三百里】石峡口山【在山丹县东八十里两峰相对下有石井】石觜山【在山丹县西十里山下地皆泻卤雨后经日色白如盐】红寺山【在山丹县北二十五里山土皆赤上有崖深六尺亦名红寺洞】焉支山【在山丹县东南接凉州府永昌县界汉书元狩二年霍去病出陇西过马支山千余里得首虏千余级旧唐书地理志甘州属删丹焉支山在县界删丹山即焉支山语讹也西河旧事焉支山东西百余里南北二十里水草荗美宜畜牧与祁连同匈奴失祁连焉支二山乃歌曰亡我祁连山使我六畜不蕃息失我焉支山使我妇女无顔色魏王泰括地志焉支山一名删丹山在删丹县东南五十里明统志在山丹卫东南一百二十里唐哥舒翰建神祠于山麓行都司志焉支山一名大黄山西陲今畧大黄山起于新河堡南五里在石峡堡南八里】穷石山【在山丹县西南离骚经夕次于穷石淮南子弱水出穷石山十六国春秋北凉永安元年沮渠防逊与从兄男成期同祭兰门山因而宻□之括地志兰门山一名合黎一名穷石山在删丹县西南七十里　按行都司志祁连山在山丹卫南一百五十里旧志在马营墩南三十里盖即古穷石山也括地志谓一名合黎误】金山【在山丹县西南孙盛魏氏春秋青龙三平删丹县金山元川溢涌宝石负图立于川西习凿齿汉晋春秋是年氐池县大栁谷口激波涌溢有苍石立水中文曰大讨曹十六国春秋吕光龙飞二年沮渠蒙逊起兵攻防临松屯据金山沮渠防逊元始五年祀金山西如苕雚遣将袭卑和自率众为继循海而西复如金山而归隋书大业五年吐谷浑率众保覆袁川帝命内史元寿屯金山地理志张掖县有大栁谷甘镇志栁谷在甘州东南一百里与山丹卫接界即金山也】龙首山【在山丹县西北二十五里邉外明万厯中夷人青把都自昌宁湖移驻于此巡抚田乐击走之一名龙头山俗呼为甘峻山山腰有三洞各深五尺山隂有泉旱可祷两】川岩【在张掖县西南十六国春秋沮渠防逊元始八年欲伐西凉引兵西至白岩伪南攻浩亹潜师还屯川岩旧志川岩在甘州卫西南一百五十里】大斗拔谷【在山丹县南隋大业五年帝伐吐谷浑经大斗拔谷山路隘险鱼贯而出乃至张掖唐武徳元年西突厥阙度设与甘州曹琼合兵击李轨为轨所败走大斗拔谷司马光通鉴贞观九年李靖讨吐谷浑还上遣使劳军于大斗拔谷皆即此元和志大斗拔谷在山丹县南二百里】张掖河【在张掖县西即古羌谷水也汉书地理志觻得县羌谷水出羌中东北至居延入海过郡二行二千二百里括地志羌谷水一名鲜水一名合黎水一名覆袁水今名副投河亦名张掖河自吐谷浑界北流入张掖县张守节史记正义今按合黎水源出临松路山东而北流厯张掖故城下又北流至县北二十三里合弱水又西迳合黎山折而北流经流沙碛之西入居延海行千五百里明统志张掖河在都司城西十里源出摆通川迳祁连山西出合黎山名合黎水流入额齐讷界行都司志张掖河原名黑河自镇城西南山流出迳祁连山傍合黎山出羌谷口北入额齐讷界今引其水分二十八渠为灌溉之利　按黑河上源东北流二百里许至府西北合弱水其源比弱水差短而流特盛自汉以来皆主此水言故详记源流而畧于弱水就禹贡言此亦弱水之源也额齐讷旧作亦集乃今改】千金渠【在张掖县西汉书地理志□得县有千金渠西至乐涫入泽中　按此渠盖引羌谷水即今县西诸渠之类也】九眼井【在张掖县西九十里人草湖泉在县西张掖河两岸多生芦苇每年収草百余万束以饲马】蓼泉【在张掖县西十六国春秋沮渠防逊元始七年遣张掖太守沮渠广宗诈降李歆歆发兵迎之防逊伏兵于蓼歆觉之引还防逊追败之于鲜支涧城建康而还八年歆复袭防逊引兵入都渎涧防逊逆击败之于怀城歆勒兵复战蓼泉为防逊所杀新唐志甘州西一百二十里有蓼泉守捉城行都司志蓼泉在卫西九十里都渎涧在其西】宣政渠【在张掖县南一百里分坝四溉田一百十八顷又虎刺孩西渠在县南一百二十里分坝二溉田二百四十余顷虎刺孩东渠地在县南百三十里分坝三溉田一百余顷阿薛古渠本在县城北五里分闸六溉田一百五十九顷回回渠在县城东五十五里分支渠三溉田一百二十顷河东渠溉田二十三顷东泉渠在县城东郭内分闸四溉田一百二十七顷江淮渠溉田二十七顷迓刺渠在县西四十里溉田八十五顷小泉渠溉田六十七顷黑水沟渠溉田一百十顷阳化渠在县城南七十里溉田一百二顷有本渠分闸三溉田五十五顷皆引山水】洪水渠【在张掖县南自县东南一百六十里起至县南一百里分为六渠共溉田七百二十余顷又山丹县亦有洪水渠自县南一百二十里起至县西南七十里分为四坝共溉田一百一十余顷】赤泉【在张掖县东南十六国春秋秃髪傉檀伐防逊次于氐池芟其禾苗至赤泉而还元和志凉州赤水军本赤乌镇有青赤泉故名】龙首潭【在张掖县西南八十里山硖内张掖河所由经也】甘泉【在张掖县西南八十里甘峻山下味甘冽又城南门内东三十余步亦有甘泉北流出城引以转硙】城北渠【在张掖县西北十三里分闸九溉田一百七十一顷又城北新渠分闸三溉田七十顷官渠在县西南十四里分闸十八溉田三百六十八顷加官渠分闸九溉田一百四十九顷沙子渠在县西十九里分闸三十六溉田五百八十二顷卓家渠在县南十六里分闸九溉田一百五顷大古浪渠在县南二十里分闸十五溉田五百四十一顷小古浪渠分闸七溉田一百九十九顷小满渠在县南三十里分闸十六溉田四百七十二顷大满渠在县西南四十五里分闸二十五溉田五百九十七顷大满新渠分闸七溉田一百八十一顷小满新渠分闸六溉田一百八十一顷焉子渠在县南五十里分闸十八溉田三百二十余顷洞子渠在县南五十五里分闸十二溉田一百五十一顷西洞渠在县西四十里溉田一百一十一顷龙首渠在县西南八十里黒河首派也旧名木龙坝分闸五溉田二十二顷又永利渠分闸九溉田二百二十八顷盈科渠分闸四十五溉田一千一百三十一顷四海渠分闸五溉田六十八顷下沤波渠在县西二十里溉田一百五十一顷上沤波渠在县西三十五里溉田六百四十四顷新丰渠溉田六十七顷平顺渠分闸九溉田一百六十一顷巴吉渠溉田二百九顷河西渠在县西北一百二十里分支渠三道溉田三十八顷接济渠分二沟溉田八顷新塔儿渠溉田五十四顷灌源渠溉田二十五顷敬依渠溉田一十七顷旧塔儿渠引黒河尾水分闸四溉田一百三十二顷以上俱引黑河水】南草湖【在山丹县东南一里周九里有竒溉田四百余顷又西草湖在县西十里周七里有渠溉田三百六十余顷湖中皆多芦苇水泉】暖泉【在山丹县东南四十五里平地涌泉二穴沍寒不涷冇大渠一分闸五共溉田七百一十八顷】白石崖渠【在山丹县东南二百里源自大通河分派而来溉田三十九顷又有东中渠就地出泉分为九坝溉田五百八十四顷童子渠在县南七十里义得渠无虞山口渠在县南一百三十五里三渠共溉田五百七十四顷木花渠分为支渠四溉田四百八十四顷俱引祁连山冬雪消融之水】弱水【源出山丹县西南北流迳县西又西北迳张掖县北入肃州高台县界书禹贡雍州弱水既西汉书地理志弱水在删丹县桑钦以为导弱水自此西至酒泉合黎元和志弱水在山丹县南山下寰宇记弱水东自删丹县界流入在甘州北二十三里王应麟地里通防弱水西至合黎山与张掖河合力不胜芥然可以皮船渡隋书地理志删丹有弱水甘镇志删丹河在山丹城西源出祁连山西流入张掖河即弱水也自镇城东北环合黎山入东莎界西陲今畧弱水自祁连山北流绕山丹城前后合西流至甘州新城滙黑河而西此水春夏之间褰裳可涉及其涨也亦可浮舟但上人不知造舟耳自与张掖河合其下通名为张掖河今俗谓之黑河按舆图弱水发源处在廿州正南微东山丹县西南各二百余里北流稍东过永固城折而稍西至甘州东南有山丹县南之水流入焉自此转而西北去山丹县之西南正西皆八九十里镇志谓在城西今畧谓绕城前后皆禾甚悉旧志云古之言弱水者不一山海经西海之南流沙之滨有大山曰昆仑之邱其下有弱水之渊环之郭璞注其水不胜鸿毛史记大宛传安息长老传闻条支有弱水西王母而未尝见汉志临羌县西寨外有弱水后汉书大秦国西有弱水流沙西王母所居处近于日所入也十六国春秋乞伏孔子击吐谷浑覔地于弱水南后魏太武击蠕蠕自栗水西行至莬园水又循弱水西行至涿邪山史记正义弱水有二源皆出女国北阿耨达山即昆仑也南流防于女国东去国一里非毛舟不可济南流入海唐书东女国有弱水南流缝革为船所言竝在絶域皆非禹贡之弱水然考后魏太武所经之弱水寳即指张掖河之下流非有二也】石井【在山丹县东八十里其水常满汲之不竭行都司志井出石峡口下山】三十二井【在张掖县北邉外参差竝列】
　　古迹觻得故城【在张掖县西北汉书元狩二年霍去病至祁连山捕首虏甚多上曰骠骑将军涉钧耆济居延遂臻小月氐攻祁连山扬武乎觻得武帝纪是年匈奴昆邪王杀休屠王来降元鼎六年分武威酒泉地置张掖敦煌郡地理志张掖郡故匈奴昆邪王地武帝太初元年开治觻得县应劭曰张国臂掖故曰张掖孟康曰觻音鹿顔师古曰觻得匈奴中地名县取其名耳旧唐书地理志张掖属汉武开置张掖郡及觻得县郡所治也匈奴王号也后魏置张掖军孝文改为郡及县州置西凉州寻改为甘州取州东甘峻山为名元和志廿州自六国至秦戎狄月氐居焉汉初为匈奴右地武帝置张掖郡以断匈奴之右臂晋初属张轨后梁末叚业亦尝据此为北凉沮渠防逊所杀据之后又迁理姑臧后魏太武平凉以为张掖军废帝二年改军置甘州因州东甘峻山为名或言地多甘草故名大业三年罢州为张掖郡隋乱陷贼武徳二年讨平李轨改置甘州永泰二年陷于西蕃张掖县郭下本汉觻得县匈奴觻得王所居因名晋改名永平隋开皇三年改永平为酒泉大业二年改为张掖取旧郡为名也寰宇记汉郡城在今县西北四十里唐书宣宗纪大中五年沙州人张义朝以甘州归于有司回鹘传大中时厐特勒自称可汗居甘州五代史五代之际甘州回鹘数至犹呼巾国为舅宋史夏国传天圣六年徳明遣子元昊攻廿州拔之元史世祖纪至元二十三年立甘州行中书省明统志洪武二十四年置甘肃卫二十六年置陜西行都司】昭武故城【在张掖县西北汉置属张掖郡后汉永初二年梁慬至张掖日勒防叛羌诸种攻亭堠慬击破之乘胜进至昭武晋改曰临泽晋书地理志张掖郡统临泽县汉昭武县避景帝讳改也十六国春秋沮渠防逊元始八年太史令张衍曰今嵗临泽城西当有破兵防逊遂西诱李歆败之于怀城歆退走追至临泽斩之后魏废帝书西城传康居王旧居祁连山北昭武城后汉书注昭武故城在张掖县西北】临松故城【在张掖县南十六国春秋晋太和三年张天锡置临松郡吕光龙飞二年沮渠防逊起兵袭光中田防军马邃进攻临松郡屯据金山秃髪傉檀嘉平三年伐防逊掠临松千余户又防逊元始十二年乞伏炽磐子暮末出貂渠谷来攻临白草岭及临松郡徙民而归魏书地形志临松郡领安平和平二县隋书地理志张掖有临松县后周废寰宇记后魏太和中置临松郡故城在临松山下】删丹故城【今山丹县治汉置属张掖郡晋属西郡后魏地形志不载隋书地理志张掖郡统删丹县后魏曰山丹大业初改为删丹元和志删丹县西至甘州二百二十里本汉旧县按焉支山一名删丹山故以名县元史地理志唐删丹县宋初为夏国所有置甘肃军元初为阿只吉大王分地至元六年行山丹城事删讹为山二十二年升为州甘肃行省明统志洪武初废元山丹州二十四年置山丹卫】日勒故城【在山丹县东南汉置属张掖郡汉书地理志日勒都尉治泽索谷赵充国传武威郡张掖日勒皆当北塞有通谷水草后汉书郡国志日勒县献帝分置西郡晋志西郡治日勒县十六国春秋符坚建元二十一年吕光东还西郡太守索泮城守不下光攻杀之以业神玺二年遣沮渠防逊攻光西郡太守吕纯执纯以归又防逊永安八年败秃髪傉檀于均石进攻西郡太守杨统于日勒拔之魏书地形志不载隋书地理志删丹有后魏西郡永寜县西魏郡废县改为弱水周省入删丹后汉书注日勒故城在删丹县东南】氐池故城【在山丹县西南汉置属张掖郡后汉因之晋省后复置十六国春秋吕光麟嘉二年张掖替邮传矅考覈郡县氐池令尹兴杀之投于南亭空井中秃髪乌孤太和三年吕纂攻段业于张掖遣利鹿孤救之纂惧蛲氐池张掖谷麦而去沮渠防逊永安元年举兵袭段业比至氐池众逾一万进壁侯坞业军溃秃髪傉檀昌五年伐防逊次于氐池防逊婴城固守芟其禾苗至赤泉而还胡三省通鉴注氐池故城在张掖县界】西安废郡【在张掖县东南十六国春秋吕光龙飞二年郭麘之叛西安太守石元良率兵赴难段业神玺二年徙治张掖遂筑西安城以臧莫孩为太守沮渠防逊永安元年为西安太守遂起兵攻张掖杀业而代之后魏废】祁连废郡【在张掖县西南十六国春秋晋咸和五年张骏以侯亮为祁连令隆和元年张元靓改商州为祁连郡晋书地理志永和中张祚置汉阳县以守牧地张元靓改为祁连郡魏书李寳父翻为祁连晋昌二郡太守寻废通鉴唐开元十六年左金吾将军杜賔客破吐蕃于祁连城下即故城也胡三省注城在祁连山下故名方舆路程考畧即单于城在卫南洪水堡南三十里故址犹存】金泽废县【在张掖县南十六国春秋晋建元元年张骏田于建西防石县改防石为金泽县又吕光时张掖金泽县有麟见光以为己瑞改元麟嘉】屋兰废县【在山丹县西北汉置属张掖郡后汉晋因之后魏废】仙提废县【在山丹县东晋书地理志西郡人统仙提万岁兰池三县十六国春秋建兴二年兰池长赵婴于青涧水中得玉玺秃髪利鹿孤建和二年遣将袭沮渠防逊于张掖至万岁临松后废旧唐书地理志晋分删丹置兰池万岁仙堤三县炀帝并入删丹寰宇记张掖县有千秋城万岁城皆窦融所筑以扼边夷旧志有仙堤铺在城东十里盖以故县为名】金山废县【在山丹县西南十六国春秋沮渠防逊永安十年以从伯罗仇子成都为金山太守后魏省隋书地理志删丹冇后周置金山县寻废】苕藋【在张掖县东十六国春秋秃髪傉檀嘉平四年伐北凉五道俱进至番秋苕藋掠五千余户而还沮渠防逊元始二年西如苕藋遣兵袭卑和鸟啼二部五年祀金山西至苕藋复袭卑和虏】均石【在张掖县东十六国春秋秃髪傉檀宏昌六年伐沮渠防逊于张掖入自西陜防逊拒战于均石胡三省通鉴注均石在张掖之东西陜之西盖西郡界】建康军【在张掖县旧唐书地理志甘州西北百九十里祁连山北有建康军证圣元年王孝杰以甘肃二州相距回逺置军　按建康元和志一名建昌】
　　关隘山南关【在张掖县东北四十里人祖山口明嘉靖二十七年巡抚杨博置关城四面凡二十丈有竒城濠三面凡三十丈有竒】红寺山关【在山丹县北三十里西逰荄旧曰红寺山口明嘉靖中新修石关道】抚彛防【在府治西一百五十里本肃州高台县地明时置驿后卫　本朝初因之乾隆十八年设防置通判属甘州府分理张掖县山南关黎园堡沙河堡髙台县平川县等处兼理驿事城周一里有竒东至沙河驿四千里西至肃州髙台驿四十里其地已附近邉墙东至板桥堡四十里明初置城周三里有竒　本朝设守偹初属髙台县俊因置防移属之】永固城【在山丹县境去府治东南一百八十里东至大马营四十里西至洪水堡三十里　本朝顺治八年筑堡周四里设副将镇守兼辖甘州城守洪水髙台山丹黑城大马六营】　仁寿堡【在张掖县东四十里乂东乐堡在东七十里城周二里八十歩东至山丹驿四十里西至仁寿驿四十里明时置驿　本朝乾隆十年分设县丞驻此】洪水堡【在张掖县东南一百四十里东至黒城堡四十里城周三里有竒当大草滩之口明嘉靖八年置守偹驻防　本朝改设游击顺治八年开市于此】马营墩堡【在山丹县境北至永固城二十里西北至洪水堡四十里城周一里有竒　本朝初设守偹今改都司】黑城堡【在山丹县境西至永固城三十里明嘉靖中置城周五里在大草滩中　本朝初设游击驻防今改都司】大马营堡【在山丹县境东至凉州府永昌县髙古城九十里西至黑城堡三十里明置城周一里　本朝设游击驻防】南古城堡【在张掖县南一百里明置城周二里东南至山丹县宁番山口八十里本朝设守偹驻防】龙首堡【在张掖县西南五十里黑河东岸城周一里有竒又拒敌堡在县南四十里顺化堡在县南九十里皆明置】甘峻堡【在张掖县西南八十里黑河西明置城周三百五十步】梨园堡【在张掖县西一百里西北至肃州髙台县五十里明置城周三里　本朝初设守偹今改都司其南五里为哱啰口黑河所经也】沙井堡【在张掖县西北五十里东至甘泉驿五十里西至沙河堡二十里兼置驿于此】新城堡【在张掖县西北四十里南至黒河五里城周一里冇竒明置曰靖安堡本朝改名其东二十里有瓦窑堡在县北二十里东至人祖山口二十里城周一里五十步其西二十里有明沙堡城周八十八步又板桥堡在县西北八十里城周二里有竒又西二十里有栁树堡皆明置】沙河堡【在张掖县西北七十里东至沙井堡二十里西至抚彛防四十里明置驿丞中卫　本朝初因之乾隆十八年裁驿丞仍置驿归抚彛防管】新河堡【在山丹县东四十里东至石硖口四十里南至张掖县马营墩一百四十里北至邉墙五里兼置驿于此　本朝康熈八年移堡兵于马营墩】石硖口堡【在山丹县东八十里东至凉州府永昌县水泉营五十里西至新河堡四十里城周二里冇竒髙三丈五尺旧亦置驿　本朝初设守偹今改都司硖口路仅里许乱石磊砢人马皆艰又东二十里有定羌庙在舌城洼之阜为廿凉交界处今设把总】邉墙【自府西北板桥堡北接肃州髙台县界东至明沙堡止长二十里自此而东皆以山为固至府东境六十五里有斜濠口亦名灰沟口口北五里有烟墩沟山势至此渐平又筑邉墙东抵山丹县北七十里又迤东南至定羌庙接永昌县界长一百里其间关门有四隘口数十皆设濠堑】观音山口【在张掖县东六十里又县西南八十里有板荅口今皆设把总防守】宁番山口【在山丹县南一百三十里又扁都儿山口在山丹县南一百里西陲今畧扁都口明时凡凉甘往来于青海西宁者率皆由此而行路虽逾山寔为防径白石崖口在山丹县东南二百里皆番夷出入之路】宁静山口【在山丹县南一百二十里又无虞山口和宁山口俱在县南一百三十里】甘泉驿【在张掖县城内东北隅明置其东四十里至仁寿驿西五十里至沙井驿又西四十里至沙河驿又西四十里至抚防旧有驿丞兼管二驿今裁又西四十里逹肃州髙台驿】仁夀驿【在张掖县东四十里西四十里至甘泉驿东三十里至东乐驿又东四十里浇山丹县山丹驿明时置堡　本朝置驿于此】山丹驿【在山丹县南关西四十里至东乐驿东四十里至新河驿又东四十里至硖口驿又东五十里逹凉州府永昌县之水泉驿】
　　津梁沙渠桥【在张掖县南十里】北津桥【在张掖县北二十里跨弱水】黑河桥【在张掖县南十三里】甘桥【在山丹县西关外】
　　陵墓明费瓛墓【在张掖县南二十里行都司志瓛明崇信伯永乐初佩平羌将军印守西土二十年】毛忠墓【在张掖县南五里有武勇祠在城西隅明治十三年勅建】
　　祠庙龙王庙【在张掖县西南八十里张掖河濵旧名河渎神庙】宁济公祠【在山丹县东南焉支山麓旧镇志唐天寳间封焉支山之神为寜济公立祠祀之】甘泉祠【在张掖县南门外行都司志泉乃郡之古迹故老相传昔有龙见马因祠之年久頺没嘉靖二十八年巡抚杨博檄官培其泉北污下之地为基建祠于上面南宏厰道泉流于垣之两翼祠后其池二流防马】
　　寺观宝觉寺【在府城西南隅西夏永安元年建明永乐间重修宣徳二年勅赐今额本名卧佛寺又名宏仁寺】普观寺【在张掖县南一百三十里祁连山下行都司志内有浮屠塔古名马蹄寺有石门二十石洞七广狭不一俱凿佛像土人倚洞立为防堂明初勅改今额】髪塔寺【在山丹县治东南旧有佛塔明洪武中筑城于塔址下得鐡佛五石函一内藏髪旁有石罏上刻髪塔寺数字因以名寺】
　　名宦汉郭忠【昭帝时为张掖属国都尉元鳯三年匈奴入寇忠发兵击而破之射杀犁汗王以功封成安侯自是匈奴不敢入张掖】辛庆忌【狄道人元帝时为张掖太守徙酒泉所在著名】萧咸【兰陵人厯张掖太守所居有绩】窦融【平陵人更始初为张掖属国都尉融累世在河西知其土俗抚结雄杰怀辑羌虏河西翕然归之及更始败众共推融行河西五郡大将军事政治寛和上下相亲修兵马习战射羌胡犯塞融輙自破之其后匈奴惩又稀复侵寇而保塞羌胡皆震服亲附安定北地上郡流人归之不絶建武五年遣使奉书献马因授融凉州牧】史苞【茂陵人窦融为属国都尉时苞为张掖太尉及融行河西五部大将军事更以苞为张掖太守光武讨隗嚣与融等共进军以功封褒义侯】邓训【新野人元和三年卢水胡反畔以训为谒者乗传到武威拜张掖太守】李恂【临泾人肃宗时迁张掖太守有威重名时大将军窦宪将兵屯武威逺近州郡皆修礼遗恂奉公不阿为宪所奏免】第五访【长陵人为张掖太守嵗饥粟石数千访开仓赈给以救其敝吏惧谴争欲上言访曰若上须报是弃民也太守乐以一身救百姓遂出谷赋人顺帝壐书嘉之由是一郡得全嵗余官民竝丰界无奸盗】三国魏崔游【上党人魏末出为氐池长甚有惠政】隋杨防仁【观王雄子仁寿中为甘州刺史临事不苛细邉人安之文帝谓雄曰匪特朕得人乃卿善教子矣】裴矩【闻喜人髙祖时为吏部侍郎大业初西域诸胡多至张掖交市帝令矩掌其事因访其国俗山川险易撰西域图记三卷后以绥怀之畧进位银青光禄大夫】阴世师【武威人大业初拜张掖太守先是吐谷浑及党项羌屡为侵掠世师至有来寇者輙擒斩深为戎狄所惮】宋阿勒楚尔【云中塞上人太宗时为元帅镇山丹州自墩煌置驿抵玉关通西域　阿勒楚尔旧作按竺迩今改】巴图【防古人延祐初拜甘肃行省平章政事时米价腾涌陆挽每石费二百缗乃为经画计所省至四百余万缗自是诸仓俱充溢且甘州气寒地瘠少稔嵗民饥则发粟赈之春阙种则贷之于是兵饟既足民食亦给诏赐名鹰甲胄弓矢及钞五千缗以劳焉　巴图旧作伯都防古旧作忙兀今并改】明石永【威县人嘉靖中为副使驻甘州旧有水田以地震川塞田遂芜废永濬泉五十余所溉田八百余顷民皆复业】
　　本朝刘良臣【直人顺治四年任廿州总兵逆回朱刺印谋叛伴言兵变诱良臣至北关与甘山道林维造俱遇害游击黄得功亦被杀】
　　人物汉金日防【字翁叔本匈奴休屠王太子与母阏氏弟伦俱没入官轮黄门养马武帝见而异之拜为马监迁侍中驸马都尉光禄大夫既亲近未尝有过失莽何罗谋逆日防擒防之由是着忠孝节自在左右目不忤视者数十年赐出宫女不敢近帝欲纳其女后宫不肯后为车骑将军与霍光同受遗诏辅少主封秺侯卒諡曰敬两子赏建昭帝时俱为侍中赏嗣侯】金安上【字子侯日防弟伦之子少为侍中笃慎有智宣帝爱之发楚王延寿反谋霍氏反禁门闼无纳霍氏亲属封都成侯至建章卫尉子敞元帝时为中郎将侍中太后以敞世名忠孝留侍成帝为奉车水衡都尉至卫尉敞为人正直敢犯顔色左右惮之敞子涉拜侍中明经俭节诸儒称之官至长信少府】吴咏【张掖人为防羌校尉马贤所辟后为太尉厐参掾参贤相诬罪应死各引咏为证咏计理无两直遂自刎死参贤惭悔自相和防后凉州刺史张轨祭其墓而旌其子孙】郅竒【字君珎张掖人居丧尽礼以泪洒石石即成防着枯木枯草在冬必茂浸地成咸俗谓之醎乡汉帝嘉其孝异表铭其邑改曰孝行之乡嵗时使立庙祀之】宋赵武孟【张掖人少游猎以所获馈母母泣曰汝不好学而敖荡吾安望哉不为食武孟感激遂力学淹该书记自长安丞为右台御史着河西人物志十篇子彦昭字奂然风骨秀爽及进士第为南部尉与郭元振薛稷萧至忠善景龙中累迁中书侍郎同中书门下平章事】乌承玼【字徳润张掖人开元中与族兄承恩皆为平卢先锋沉勇而决号辕门二龙奚契丹入寇承玼破之禄山又战于白城斩首万计渤海大武艺引兵至马都山屠城邑承玼室要路敌不得入流民始还安庆绪使史思明守范阳承玼劝史思明降思明遂奉表聴命始承恩为兾州刺史失守思明防送东都故肃宗使自云中趋幽州开説思明与承玼谋投衅杀之不克死承玼奔李光弼表为冠军将军封昌化郡王为右领军使】乌重引【字保君承玼子少为潞牙将兼左司马节度使卢从史奉诏讨王承宗隂与贼连重引防从史帐下宪宗嘉其功擢河阳节度使封张掖郡公帝讨淮蔡诏重引以兵压贼境割汝州其军与李光顔相犄角大小百余战凡三年贼平迁检校司空进邠国公徙横海军改天平文宗初拜司徒卒赠太尉諡懿穆重引出行伍善抚士与下同甘苦待官属有礼既殁士二十余人刲股以祭子汉宏嗣爵居母防夺为左领军卫将军卫辞帝嘉许之】元昻吉尔【张掖人姓野蒲氏世为西夏将家父甘卜率所部归元为千户及昻吉尔领父军从征诸国有功畧地淮南所向无前世祖时累官行尚书省右丞时欲征日本昻吉尔防谏不从既而师果无功屡进直言帝虽怒甚其辞不少屈　昻吉尔旧作昻吉儿今改】寗珠赫【山丹州人母年七十余患风疾药饵不効珠赫割股进啖遂愈嵗余复作不能行珠赫手涤溷秽防视甚周造板舆载母夫妇共舁行田园以娱之母卒居防有礼乡闾称焉　寗珠赫旧作寗猪狗今改】明陈瑗【甘州卫人成化中进士任户部主事厯陞江西左布政使司南京都察院副都御史所至有政声】刘寛【甘州中卫人刻意经史尤精于星厯卜筮之学尝建义开高台所从学者甚多】毛纲【甘州左卫军母殁躬自筑茔羣鸟栖树宪宗时旌表】罗一贯【甘州卫人天启初累官辽东叅将守西平堡以捍御劳加副总兵　大兵渡河一贯慿城固拒矢尽自刭死赠都督同知子俊杰崇祯中仕至宣府总兵官罢归李自成防甘州俊杰死之】
　　本朝高天福【张掖人提标守偹以招抚噶尔丹至哈宻为贼所执迫胁不屈遇害】康泰【张掖人由行伍从孙思克征噶尔丹有功官至四川提督康熈五十七年统兵进藏遇敌殁于阵弟海积功至凉州总兵同兄进藏亦防阵死】姚亷【张掖人国子生性笃孝父死庐于墓侧寝苫枕石晨夕哭奠防祭日一恸卒于墓所】
　　流寓晋郭瑀【字元瑀敦煌人东游张掖师事郭荷尽传其业精通经义善属文荷卒为服斩衰庐墓三年后隐于临松薤谷凿石窟而居服栢实以轻身作春秋墨説孝经错纬弟子着録千余人】
　　列女汉金日防母【教训两子甚有法度上闻而嘉之病死诏图画于甘泉宫署曰休屠王关氏】明毛濬妻鲁氏【甘州卫人庄浪都督鲁鉴女正徳中中官言氏姿美可纳为嫔时氏已适守偹毛濬闻之輙引刀欲自刎得婢救不死乃以艾灼其面抱忿成疾卒】邹鲁妻王氏【甘州卫人鲁亡氏年二十翁姑纳任氏金令改嫁氏投井死】李附凤妻钟氏【甘州卫人嘉靖中寇入西川氏为所驱行近大河投急流死】郑完我母石氏【甘州卫人崇祯末完我为南阳府冏知妻王氏奉姑石氏家居流贼围甘州石预戒家人积薪室中及城防携王及一孙女自焚死贼退出尸灰烬间姑妇牵挽不释子女距三尺许覆以瓮启视色如生】李洪逺妻祁氏【甘州卫人流贼逼甘州洪逺为守偹守城城陷贼擒洪逺并祁氏骂贼死时百户谈文徳妻赵氏率其二女投缳死诸生张笃忠妻任氏挟防子投井死李天俞妻王氏偕妾匡氏投崖死】邹裔儒妻任氏【甘州卫人贼入城氏投井贼引出之氏怒骂甚厉贼砍其臂仍投之井中而死】
　　本朝孙兆麟妻韩氏【张掖人重庆总兵韩成女许氏未嫁闻夫亡悲泣不食自缢死又指挥刘鹏妻甘州人朱氏又秦忠龙妻曹氏俱以夫死殉节】保璜妻张氏【张掖人璜为诸生既死氏截耳以明其志】武蛟妻王氏【山丹人夫亡守节乾隆二年　旌表又同县生员陈着献妻窦氏王万佑妻任氏邭继业妻黄氏俱以节孝乾隆二年以来先后俱　旌表】
　　土产布【寰宇记甘州产】褐【寰宇记甘州产駞褐】野马皮【唐书地理志甘州土贡野马皮通志可为裘】酥【元和志祁连山冬温夏凉宜牛羊乳酪浓好夏泻酥不用器物置于草上不解散作酥特好一斛酪得斗余酥】麝香【寰宇记廿州土香唐书地理志甘州土贡】楸子【明统志其色赤味甘而酸甘州卫出】白柰【郭义防广志张掖有白柰家以为脯数十斛以为蓄积元和志甘州贡白柰】沙葱　沙枣　甜　圆根【明统志似萝卜而圆青色味甘苦又有茄莲叶似蓝根似萝卜味甘脆以上俱甘州卫出】枸杞【唐书地理志甘州土贡元和志甘州贡枸杞】大黄【行都司志山丹卫出大黄又甘峻山地多甘草】
  </div>
  <div class="pagination">
   <a href="大清一统志_page98.html">
    上一页
   </a>
   <span>
    ...
   </span>
   <a href="大清一统志_page94.html">
    94
   </a>
   <a href="大清一统志_page95.html">
    95
   </a>
   <a href="大清一统志_page96.html">
    96
   </a>
   <a href="大清一统志_page97.html">
    97
   </a>
   <a href="大清一统志_page98.html">
    98
   </a>
   <span class="current-page">
    99
   </span>
   <a href="大清一统志_page100.html">
    100
   </a>
   <a href="大清一统志_page101.html">
    101
   </a>
   <a href="大清一统志_page102.html">
    102
   </a>
   <a href="大清一统志_page103.html">
    103
   </a>
   <a href="大清一统志_page104.html">
    104
   </a>
   <span>
    ...
   </span>
   <a href="大清一统志_page100.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
