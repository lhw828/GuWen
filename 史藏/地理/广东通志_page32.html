<!DOCTYPE html>
<html>
<head>
    <meta charset="UTF-8">
    <title>广东通志 - 第 32 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 32 页/共 352 页</h1>
    <div class="content">　　三年丙子春二月置广南医药
　　宋史以广南民苦瘴毒为置医药
　　秋九月桂阳洞蛮宼边
　　四年丁丑以余靖为广南宣抚使
　　庆厯七年戊子春正月诏减连州夏租
　　以被猺害减其明年夏租【叅补】
　　皇祐四年壬辰春二月侬智髙围康州知州赵师旦死之夏四月命知桂州陈曙讨侬智髙五月侬智髙围广州秋七月转运使王罕以惠州兵至智髙解去兵马钤辖张忠与战死之九月以余靖经制广南盗贼狄青为宣徽南院使讨侬智髙
　　五年癸巳春正月以广南用兵罢上元张灯置防宣徽南院使狄青大败侬智髙于昆仑关追至邕州广南平
　　嘉祐四年己亥冬十月广东转运使荣諲治栈道于清逺
　　宋史广有板歩古河絶险林箐瘴毒諲开正阳峡至洸口古径作栈道七十间抵清逺趋广州遂为夷涂
　　英宗治平元年甲辰夏六月封始兴郡开国公余靖卒赠刑部尚书諡襄后绍兴三十一年官靖孙一人【叅补】
　　四年丁未知广州吕居简始陶甓甃城
　　宋史先是卢士宏知广州讹传安南将入宼士宏镇之以静民乃安至是居简陶甓甃城防之人以为便
　　秋八月以周敦颐为广东转运判官兼提点刑狱知广州张田筑东城
　　宋史广旧无外郭民悉野处田始筑东城环七里赋功五十万两旬而成初役人相惊以白虎夜出田迹知其伪召戒逻者曰今夕有白衣人出入林间者谨捕之如言而获城就
　　神宗熙宁六年癸丑知广州程师孟筑西城
　　宋史州城旧为侬宼所毁师孟在广六年作西城及交趾陷邕管闻广守备因不敢东
　　八年乙夘冬十一月交趾陷钦亷二州
　　九年丙辰春正月遣使祭南海
　　宋史时交趾反叛宼陷钦防二州祭南海告以南伐
　　三月诏恤钦防二州及邕州
　　宋史交趾陷邕州知州苏缄死之诏恤钦防邕三州死事者家瘗战亡士贼所蹂践除其田租
　　夏四月诏恤广南亡殁士卒
　　宋史广南亡殁士卒及百姓为贼残破者诏转运安抚司具实并议赈恤事宜以闻
　　秋七月水寨钤辖和斌等帅师自南海伐交趾
　　宋史安南行营郭逵次桂州遣钤辖和斌等督水军渉海自广东入诸军自广南入
　　秋九月诏恤岭南死事之家表将士墓
　　冬十一月赐广南东路空名告敕募富室子弟入钱助军
　　十二月安南招讨使郭逵大败交趾兵于富良江宋史郭逵大败交趾兵于富良江获其伪太子洪正李干徳请降遂班师
　　黎贼黄婴宼朱崖军诏广南西路严兵备之
　　十年丁巳春二月赦广州系囚
　　宋史二月以复广源苏茂等州羣臣表贺赦广州囚罪一等徒以下释之又以交趾降赦广南东路系囚余各降等徒以下释之
　　元丰二年己未秋七月琼州甘露降
　　哲宗元祐三年戊辰春二月妖人岑深谋袭番禺知广州蒋之竒讨平之
　　绍圣元年甲戌夏四月贬苏轼为寜逺军节度副使惠州安置刘安世为忻州别驾英州安置
　　四年丁丑春二月贬苏辙化州别驾梁焘雷州别驾安置苏轼昌化军刘安世髙州三月贬王岩叟雷州别驾元符元年戊寅秋七月编管范祖禹化州秦观雷州徽宗崇宁二年癸未春正月窜任伯雨陈瓘龚夬邹浩于岭南
　　重和元年戊戌改端州为肇庆【肇庆之始】
　　宣和二年庚子夏四月增置广东武臣提刑
　　宋史诏江西广东两界羣盗啸聚添置武臣提刑
　　六年甲辰夏六月诏广东纳免夫钱
　　宋史诏以收复燕云以来京东两河之民困于调度令广东西路并纳免夫钱期以两月纳足违者从军法
　　髙宗建炎二年戊申冬十一月贬李纲万安军安置三年己酉春二月还岭南士大夫被窜斥者
　　宋史惟李纲罪不宥
　　绍兴元年辛未春二月宜州贼犯英连韶诸州荆湖兵讨平之
　　宋史宜州县民李冬二作乱犯英连彬韶诸州又鄂州贼马友兵力强甚荆湖东路安抚使向子諲说降友与共讨冬二平之
　　都统制岳飞败贼曹成于桂岭成走连州统制张宪追击破之成降
　　宋史知鄂州曹成反宼郴贺等州飞屡破之成奔连州砦飞遣张宪与飞会连州进兵追成成走宣抚司降时以盛夏行师瘴地抚循有方士无一人死疠者岭表平
　　盗陈颙围循州焚龙川县命江西安抚司遣将抚之宋史颙十一月连犯循梅二州十二月防贼谢达犯惠州三年正月颙复围潮州
　　三年癸丑春二月蠲广南诸州被贼民家税
　　防贼周十隆犯循梅二州诏统制赵庠等合兵捕之四月招讨使岳飞讨平广宼陈颙等班师
　　六月发兵屯驻广州
　　宋史发兵弹压盗贼凡三千人
　　冬十二月海宼黎盛犯循惠等州集诸路兵讨灭之宋史黎盛犯广州城纵火官军莫敢前潮循惠均受其害命统兵灭之
　　四年甲寅春正月蠲循惠梅潮四州被兵家租赋冬十一月广贼区稠围乐昌兵马钤辖韩京遣兵击斩之
　　六年丙辰秋八月诏广东经畧安抚使便宜措置盗贼七年丁己冬十月安置张浚于岭表【赵鼎请之改永州至十六年贬连州】十年庚申夏六月安置赵鼎于潮州
　　十一年辛酉冬十二月杀太保枢密副使岳飞徙其家属于广南
　　南海志飞诸孙珂等流寓广州久之得放还
　　十二年壬戌冬十一月窜胡铨于新州旋编管海南十三年癸亥春正月蠲广东免行钱
　　十七年丁夘夏五月贬洪皓于新州
　　二十年庚午春三月安置胡寅于新州
　　二十五年乙亥冬十二月禁广东贡珍珠文犀
　　二十六年丙子冬闰十月罢防州贡珠
　　府志珠池在防州凡十余接交趾者水深百尺而有大珠蛋户取之多为巨鱼所害至是罢之民各称便
　　置屯戌三十八所
　　宋史凡广东西盗贼所出入之处南北三十有八分屯将士以守之
　　冬十二月诏广南经畧市舶司审蕃商假托入贡二十七年丁丑秋七月复韶州铸钱监
　　焚交趾所贡翠羽于通衢
　　夏闰六月复置广南路提点坑冶铸钱
　　六月以广东折帛经制钱充江州军费
　　孝宗隆兴二年甲申春三月减髙雷二州罪囚夏秋二季税赋
　　宋史以广西贼平故
　　乾道元年乙酉春三月湖南盗入广东焚掠州县官军讨平之
　　冬十二月诏岭南监司守臣举防吏
　　五年己丑冬十一月增置广东水军
　　冬十一月遣官鬻二广官田
　　淳熙元年甲午春正月诏赐交趾国号安南进封李天祐为安南国王【此安南国王之始】
　　二年乙未夏六月茶宼赖文政犯广东守臣辛弃疾诛之
　　宋史文政起湖南宼连州桂阳辛弃疾诱杀之秋九月赏平茶冦功
　　五年戊戌春正月诏广南摄官者毋得治狱
　　宋史以摄官者多不专
　　七年庚子春三月潮州盗起广东安抚巩湘防提举常平杨万里帅师平之
　　宋史杨万里提举广东常平茶盐潮州巨盗沈师犯南粤帅师往平之孝宗称之曰仁者之勇遂有大用意就除提点刑狱请于惠潮二州筑外砦潮以镇贼之巢惠以扼贼之路本纪又云安抚巩湘诱师出降诛之意者万里时同巩湘以平此贼乎并书以备叅考
　　秋七月诏广南帅臣监司察所部守臣臧否以闻八年辛丑临安郡饥冬十二月以度僧牒募广民入米宋史九年正月又籴广米赴临安
　　九年壬寅春二月遣使访问广南盐法利害
　　宋史十二月更二广官卖盐法复行客钞仍出缗钱四十万以备漕计之阙十年春诏尽罢官鬻盐法是月又命二广复行官卖盐法绍熙初诏嵗减广东官卖盐寻罢广东増收盐觔钱
　　十五年戊申夏五月减十二州折纳米价钱
　　光宗绍熙二年辛亥春三月増广州摧锋军
　　宁宗庆元元年乙夘夏四月安置吕祖俭于韶州五年己未广东大水遣使赈之
　　冬十二月命给广东士大夫死不能归者
　　宋史广东水土恶弱诸州建安仁宅惠济仓库凡士夫死不能归者给之
　　六年庚申夏六月配处士吕祖泰于钦州【书处士照通鉴纲目例】开禧元年乙丑夏六月罢广东税场
　　广州旱诏赈之
　　嘉定六年癸酉冬十二月蠲琼州丁盐钱
　　十三年庚辰春二月番禺温若春状元及第
　　理宗端平元年甲午春正月叛卒攻广州安抚使兼知广州崔与之平之
　　宋史广帅曾鳯治遁去僚佐诣与之问计与之登城叛兵罗拜遂引去适有安抚知广州之命三辞后拜职亡何冦平复谢政其所得俸钱万缗米二千八百石悉归于官
　　夏五月蠲南雄州上供银
　　旧志以知州黄晟言
　　嘉熙三年己亥冬十二月观文殿大学士崔与之卒赠少师諡清献【叅补】
　　寳祐六年戊午秋九月诏广南海道饬边防
</div>
    <div class="pagination">
<a href="广东通志_page31.html">上一页</a><span>...</span><a href="广东通志_page27.html">27</a><a href="广东通志_page28.html">28</a><a href="广东通志_page29.html">29</a><a href="广东通志_page30.html">30</a><a href="广东通志_page31.html">31</a><span class="current-page">32</span><a href="广东通志_page33.html">33</a><a href="广东通志_page34.html">34</a><a href="广东通志_page35.html">35</a><a href="广东通志_page36.html">36</a><a href="广东通志_page37.html">37</a><span>...</span><a href="广东通志_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
