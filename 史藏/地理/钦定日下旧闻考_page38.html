<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 38 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 38 页/共 698 页</h1>
    <div class="content"> 钦定日下旧闻考卷九 
钦定四库全书 
钦定日下旧闻考卷十 
国朝宫室二 
社稷坛在阙右北向坛制方二成髙四尺上成方五丈二成方五丈三尺四出陛皆白石各四级上成 
筑五色土中黄东青南赤西白北黒土由涿覇二州房山东安二县豫办解部同太常寺验用内壝四 
面各一门楔阈皆制以石朱扉有棂门外各石柱二壝色亦各如其方壝北门内西北瘗坎二北为拜 
殿又北为 门各五间 门内列 七十有二均覆黄琉璃崇基三出陛壝外西南神库五间神厨五 
间井一均东向坛垣周百五十三丈四尺内外丹艧覆黄琉璃北门三间东西南门各一间循垣东北 
隅东向正门一左右门各一相对阙右门为乗舆躬祭出入之门坛西门外宰牲亭三间东向井一垣 
一重门一北向西南奉祀署东西各三间垣一重门一东向东遣官房一间南向东南为社稷街门五 
间东北为社稷左门三间均东向大清会典则例凡祭社稷之礼岁春祈秋报皆以仲月上戊日祭太 
社太稷之神以后土句龙氏后稷氏配太社位右太稷位左均北向后土句龙氏东位西向后稷氏西 
位东向祭日銮仪卫陈法驾卤簿于午门外陈金辇于太和门阶下日出前四刻太常卿诣干清门告 
时皇帝御祭服乗礼舆出宫内大臣侍卫前引后扈如常仪至太和门阶下降舆乗辇驾发警跸午门 
鸣钟法驾卤簿前导导迎鼓吹设而不作皇帝由阙右门至坛北门外神路右降辇赞引太常卿二人 
恭导入坛北门右门诣 门幄次礼部尚书率太常官恭请神位安奉毕太常卿奏请行礼皇帝出幄 
次盥沈赞引官恭导皇帝至内壝北门外拜位前南向立武舞八佾进赞引官奏就位皇帝就拜位立 
乃瘗毛血迎神乐奏登平之章赞引官恭导皇帝进内壝北门升坛诣太社位前上香次诣太稷位前 
上香奏复位皇帝复位赞引官奏跪拜兴皇帝行三跪九拜礼王公百官均随行礼奠玉帛行初献礼 
司玉帛官奉篚司爵官奉爵各升坛诣太社太稷位前奏茂平之章舞干戚之舞司玉帛官跪奠玉帛 
三叩司爵官跪献爵奠正中司祝至祝案前跪三叩奉祝版兴升坛稍西跪乐暂止皇帝跪羣臣皆跪 
司祝读祝毕诣太社位前跪安于案三叩退乐作皇帝率羣臣行三拜礼兴乐止武功之舞退文舞八 
佾进行亚献礼奏育平之章舞羽钥之舞司爵官诣神位前跪献爵奠于左仪如初献行终献礼奏敦 
平之章司爵官跪献爵奠于右仪如亚献乐止文徳之舞退太常官赞赐福胙光禄卿二人自坛下西 
案奉福胙升坛进至神位前拱举降级出内壝北门立皇帝拜位之右侍卫二人进立于左皇帝跪左 
右执事官皆跪右官进福酒皇帝受爵拱举授左官进胙受胙亦如之三拜兴率羣臣行三跪九拜礼 
彻馔奏博平之章有司奉方珪退送神奏乐平之章皇帝率羣臣行三跪九拜礼有司奉祝次帛次馔 
次香恭送瘗所皇帝转立拜位旁西向候祝帛过复位乃望瘗奏征平之章恭导皇帝诣望瘗位望瘗 
奏礼成恭导皇帝由 门出礼部尚书率太常官恭请神位还御皇帝至坛北门外神路右升礼舆法 
驾卤簿前导导迎乐作奏佑平之章午门鸣钟皇帝还宫大清 典臣等谨按圣驾恭诣社稷坛及还 
宫仪注乾隆三十六年大学士等奏以圣寿周甲晋増而昭事之忱愈贞悠久当畧裁缛度益萃精心 
奉谕更定其稍别于旧仪者有司先设幄次于拜殿内皇帝乗辇由阙右门入东北门至坛北门外御 
礼轿入左门循 门东行至拜殿东阶下降舆至幄次迨礼成由幄次至东阶下升舆如上仪乾隆六 
年御制仲春躬祭社稷坛诗秩宗尊百祀敛福锡羣黎典重明禋盛心殷望岁齐牲牷陈俎豆南雅奏 
金鼙六出新飘瑞公田正好犁乾隆九年御制仲春上戊恭祭社稷坛诗东陆暾将曙熙春日载阳明 
禋遵振古崇徳佐维皇香雾霏神鼎卿云拥帝觞见苏轼诗丝匏方合奏缀兆早成行物备九州岛贡 
土分五色方坛内缭垣土色各以其方坛上土亦如之一衷 致愿庆锡我年康乾隆十一年御制秋 
祭社稷坛诗祈报遵先制 寅倍已增丰年振古庆神贶信今承直隶今年秋收丰稔何莫非明神之 
赐耶祝史辞无忝帝觞露正凝燎烟霏起处晴旭恰东升乾隆二十一年御制春祭社稷坛礼成述志 
诗銮舆鳯阙向西旋敬举春祈吉戊涓素积烟融雪以后阳烝脉发社之前是月二十日春分始社于 
论钟鼓调宫征诞降秠穈荐豆笾更冀厖禠锡昭假献俘指日外壝边几献俘者白组繋俘陈于外壝 
旁时阿睦尔撒纳尚未就获故云乾隆二十三年御制仲春社稷坛亲祀诗展币由来例仲春百年右 
社聿维新丙子春勅所司敬谨缮修坛工阅歳告竣瘗坎旧在坛内重加相度今更置坛外西北隅并
 增望瘗乐章永垂令典鸿功今古垂厘永佐配馨香肸蠁均处陆什三司后土食艰稼穑立烝民戊朝 
祭喜戊年值丰楙殷希锡祉申乾隆二十四年御制社稷坛祷雨诗敢云久矣惄予心躬祷灵坛重去 
声致忱加玉义縁祈芘 社稷坛春秋常祀本用玉相沿祷祀乃不用夫玉以芘 嘉谷使无水旱之 
灾传记所称于义最着特敕所司仍用玉将事升香敬用伫居歆祝辞请命出衷曲因情迫势急请命 
明神屏词臣撰拟之文直抒衷曲告 申祝以祈鉴佑皇乐调和冀答阴五日为期难更缓油云即待 
霈甘霖乾隆二十八年御制仲春祭社稷坛诗春有事巡狩代仪已来年去岁壬午南巡遣官恭代未 
得亲祭兹当躬毖祀无任意  五戊遵今古三牲卜吉蠲祝厘懐岁际回忆歉秋连益用増惭徳惟 
祈利大田载芟诵周雅示本见真诠乾隆三十三年御制仲春恭祭社稷坛诗蠲吉举禋宗春祈总为 
去声农三牲献博硕一意致 恭问树嗤贤对苴茅罢土封封建虽古礼后世实不可行即周因以过 
其厯而东迁以后王如缀旒亦安用此茍延为哉汉之七国明之靖难甚且操室中之戈矣至凿土苴 
茅更循名而无所取义故并识于此戊年修戊祭丰楙吁重重乾隆三十四年御制仲春躬祭社稷坛 
诗当春举祈祭先月沐优恩今岁新正兆占三白屡被渥雪土膏甚润祇此诚为瑞其他非所论撰辰 
应上戊仰徳配元坤岁岁躬承祀春祭社稷坛非有事每岁必躬行摅兹敬意存乾隆三十八年御制 
仲春祭社稷坛礼成述事诗春祈秋举报秋每事行搜每歳仲秋吉戊王当出口行围之时是以每岁 
春祈辛躬亲展事以此恒躬祷原非为去声已求佑民宜稼穑福国遍寰陬伫俟壝门外平畨俘献囚 
会典献俘仪先期择吉遣大臣告祭太庙社稷坛押所解俘至庙坛街门外跪献毕次日于午门楼檐 
楹正中行受俘礼乾隆四十一年御制仲春祭社稷坛礼成述事诗立社本通礼酌尸非正论通典周 
祭社用尸此礼久不行亦弗当戊干迎享合申岁酒浆繁农谚岁逢申酉乞浆得酒是日并值戊申庻 
征岁美三牲博以尊崇朝值甘雨是日雨祇惧沐神恩乾隆四十二年御制秋仲恭祭社稷坛礼成述 
事诗每岁春祈奉今年秋报承每年春祭社稷坛俱亲诣行礼秋祭时以行围塞外驻跸热河例遣诸 
王恭代今岁因居忧未举秋搜之典故得躬承秋祀幸无值二鬴惟有祝三登壝外献功罢昨春平定 
金川俘逆酋索诺木等解京师于社稷坛门外行献俘告功礼坛中奏乐应二十七月之内郊社大祀 
仍用乐至御前导引及簿大驾则乐设而不作礼也礼成咏良耜毛诗序良耜秋报社稷也似续念犹 
兢乾隆四十三年御制春祭社稷坛斋居有作去歳阙春祈其阙不可言昨歳春祭社稷坛正当百日 
缟素期内不能躬诣行礼兹当过小祥大祭躬始安预斋应从吉素衣易旧观二十七月内凡遇坛庙 
大祀斋戒例当暂易索服从吉御常服惟是庙堂制补衣更百官羣臣已过期年服色例应如旧朔望 
及逢五逢十应易补服诸王大臣以为请因朕躬尚在二十七月素服期内对之心觉不安命宫内为 
正朝所在勉从其议在圆明园则仍如去歳例对之意不怿踟蹰鼻为酸一愧非素心一伤歳月殚守 
礼岂易云斯即为君难臣等谨按节年祀社稷坛亲诣行礼者俱有御制诗谨绎有闗纪述事实者恭 
载卷内余不备録天安门内两庑之北正中南向者为端门门制与天安门同门之内东西两庑各五 
间其北东有太庙右门西有社稷左门迤北两庑各四十二间均聨檐通脊为六科垣舍及部院府寺 
监朝房大清 典臣等谨按六科垣舍及部院府寺监朝房分列之制详见官署门朝房北东出者为 
阙左门西出者为阙右门门北东西庑各三间为王公朝集之所大清会典臣等谨按凡九卿会议 
选人员验看月官俱集阙左门下八旗都统会议俱集阙右门下午门为紫禁城正门门前左设嘉量 
右设日圭大清会典御制嘉量铭皇予圣祖建极宪天叶度律钧钟洞契元声微显阐幽何天衢亨小 
子缵绪寰区抚临叶协时月正日同律度量衡制兹法器列于大廷匪作伊述大猷敬承遵钟得度率 
度量成量为权舆律谐六英猗圣合天天心圣明七政是齐为万世法程如衡无私如权不凝如度节 
制如量祗平律得环中绍天明命叶永寳用享子孙绳绳我日斯迈而月斯征中元甲子乾隆御铭紫 
禁城四门南即午门北曰神武东曰东华西曰西华四维角楼各一午门三阙上覆重楼九间南北彤 
扉各三十有六左右设钟鼓楼明廊翼以两观杰阁四耸左右各一阙西向者曰左掖东向者曰右掖 
大清会典臣等谨按午门为顺治四年建凡文武官出入由左其右门惟宗室王公得行之左右掖门 
各折而北不常启惟升殿视朝百官各以东西班次由掖门入殿试文武进士鸿胪寺按中式名次引 
入一名由左二名由右余仿此凡视朝则鸣钟鼓以为节亲视坛庙出午门则以钟祭享太庙则以鼓 
如遇凯旋献俘诸大典皇上御午门楼行受俘礼午门之前凡颁朔宣 及百官常朝俱集于此凡献
 俘之礼择日皇帝遣官献俘于太庙兵部官率解俘弁兵以白组系俘颈由长安右门天安门右门入 
至太庙街门外北面立候遣官至皆跪遣官入庙行礼复献俘于社稷坛兵部官仍以俘跪候于社稷 
街门外遣官诣坛行礼毕兵部官率弁兵解俘出献俘次日行受俘礼于先期工部设御座于午门楼 
正中至日质明内大臣率侍卫咸采服立两观翼楼阶上 军统领率 军立阶下均佩刀环卫武备 
院张黄盖于楼檐外銮仪卫设丹陛卤簿于阙下丹墀卤簿于阙左右门南金鼓铙歌于卤簿前乐部 
和声署设丹陛大乐于卤簿之末王公文武各官分班立均与太和殿大朝礼同兵刑二部尚书侍郎 
立于右翼丹墀卤簿外兵部官率解俘将校押俘立竢于右翼金鼓外刑部官立于兵部之次礼部堂 
官诣干清门请驾皇帝御龙袍衮服乘舆出宫午门鸣钟前引后扈如常仪驾至太和门鸣金鼓奏铙 
歌皇帝升午门楼至檐前降舆升坐乐止宣 大臣二人立于阶下鸿胪官赞排班引解俘将校进至 
御道西北面立乐作将校行三跪九叩礼毕退立原位受俘兵部官率将校引俘至金鼓下跪兵部尚 
书跪奏平定某地所获俘囚等谨献阙下宣 大臣宣制曰所献俘交刑部刑部堂官跪领 兵部官 
引俘出金鼓外交刑部官刑部官械俘出施行若得 赦俘罪宣制释缚俘叩首毕将校引由天安门 
</div>
    <div class="pagination">
<a href="钦定日下旧闻考_page37.html">上一页</a><span>...</span><a href="钦定日下旧闻考_page33.html">33</a><a href="钦定日下旧闻考_page34.html">34</a><a href="钦定日下旧闻考_page35.html">35</a><a href="钦定日下旧闻考_page36.html">36</a><a href="钦定日下旧闻考_page37.html">37</a><span class="current-page">38</span><a href="钦定日下旧闻考_page39.html">39</a><a href="钦定日下旧闻考_page40.html">40</a><a href="钦定日下旧闻考_page41.html">41</a><a href="钦定日下旧闻考_page42.html">42</a><a href="钦定日下旧闻考_page43.html">43</a><span>...</span><a href="钦定日下旧闻考_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
