<!DOCTYPE html>
<html>
<head>
    <meta charset="UTF-8">
    <title>广东通志 - 第 141 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 141 页/共 352 页</h1>
    <div class="content">　　原额田七十八顷六分　米一千一百三石一斗一升三合三勺二抄六撮
　　今额除荒陷外实徴熟田三十一顷二十五亩五分七厘八毫二丝六忽七微
　　共实徴减则米二百七十七石五斗八升二合六勺五撮八圭九粟二粒二截七糊
　　海南卫【雍正三年裁汰归并琼山县管理】
　　琼山县
　　原额田一百九十五顷二十亩二分一厘八毫三丝五微　米五千八百三十二石七斗三升一合五勺【外丈溢田二十一亩一分六厘二毫三丝九忽七微　米六石三斗四升八合七勺一抄九撮一圭】
　　今额除荒陷外实徴熟田七十四顷七十八亩九分八厘四毫五丝一忽九微二纎
　　实徴上减二则米二千三十一石四斗九升八合六抄九圭七粟五粒四糊一糠
　　崖州儋州所【雍正三年裁汰归并崖州儋州管理】
　　崖州
　　原额田四十四顷八十亩　米一千三百四十四石
　　今额除荒陷外实徴熟田八顷二十亩
　　实徴上则米二百四十六石
　　儋州
　　原额田四十五顷四十亩　米一千三百六十二石【外大溢田七十九亩三分五厘一毫四丝　米二十三石八斗五合四勺二抄】
　　今额除荒陷外实徴熟田一十二顷九十六亩八分五厘一丝三忽六微八纎
　　实徴上则米三百八十九石五升五合四抄一撮四粟
　　万州南山所【雍正三年裁汰归并万州陵水县管理】
　　万州
　　原额田四十一顷九十三亩七分　米一千四百五十二石
　　今额除荒陷外实徴熟田五顷七十九亩六分三毫五忽
　　实徴上中减三则米一百四十三石七升四合六勺三抄六撮
　　陵水县
　　原额田四十四顷八十亩　米一千三百四十四石
　　今额除荒陷外实徴熟田七顷一十二亩七分八厘九毫三丝
　　实徴上减二则米一百九十七石一斗五升二合七勺八抄
　　清澜昌化所【雍正三年裁汰归并文昌防同乐防昌化感恩五县管理】
　　文昌县
　　原额田九顷六亩八分四厘八丝七忽　米二百七十二石五升二合二勺六抄一撮
　　今额除荒陷外实徴熟田四顷二十八亩六分六毫五丝七忽
　　实徴上减二则米七十五石八斗八升六合九勺二圭六粟一粒九截
　　防同县
　　原额田一十三顷二十六亩二分八厘一毫二丝四忽　米三百九十七石八斗八升四合三勺七抄二撮
　　今额除荒陷外实徴熟田七顷七十五亩四分一厘四毫一丝六忽
　　实徴上减二则米一十三石四斗五升四合四勺八抄二撮七圭七粟五粒
　　乐防县
　　原额田二十二顷五十八亩一分七厘六毫四丝五忽七微　米六百七十七石四斗五升二合九勺六抄七撮
　　今额除荒陷外实徴熟田一十二顷七十二亩四分七厘四毫三丝五微
　　实徴上减二则米三百二十石三斗四合四勺六抄七撮九圭五粟三粒六截
　　昌化县
　　原额田二十二顷四十亩　米六百七十二石今额除荒陷外实徴熟田一十顷六十八亩五分一厘一毫六丝二忽四微
　　实徴上减二则米一百六十五石七斗四合五勺七抄四撮六圭二粟一粒三截六糊
　　感恩县
　　原额田二十二顷四十亩　米六百七十二石今额除荒陷外实徴熟田一十二顷八十二亩二分五厘一毫九丝三忽六微
　　实徴上减二则米二百三十四石九斗八升二合四勺四抄一圭八粟七粒八截一糊
　　连州所【雍正三年裁汰归并连州管理】
　　连州
　　原额田一百四十四顷五十九亩二分八厘五毫三丝　米二千一百七十五石四斗九升九合九勺
　　今额除荒陷外实徴熟田一百二十九顷七亩六分九厘三毫
　　实徴中下二则米一千八百九十石一升五抄以上共熟田四千九百八十三顷四十九亩一分七厘五毫三丝六忽七微九纎六沙六尘六埃九渺七漠　米八万九千三百四石三斗八升一合八勺二撮八圭八粟九粒五截九糊





　　广东通志卷二十四
<史部,地理类,都会郡县之属,广东通志>
　　钦定四库全书
　　广东通志卷二十五
　　盐法志【钱法附】
　　齐有渠展之盐燕有辽东之煮岭南之海厥利均哉説者以为舜歌南风阜财固谓此也粤之田最下借盐以济而豪强煮漉民皆效之作奸之藂矣惟是
　　圣人经画顺天时因地利惜民力既不瘠国复不亏商俾粤西江右闽楚诸郡流通灌输区区管子小术亦何足云志盐课而以钱法附焉
　　汉地理志南海郡番禺苍梧郡髙要皆有盐官吴置司盐都尉于东官郡
　　唐自东莞至义伦等县并有盐
　　乾元元年籍游民业盐者为亭戸始置盐铁使盐元和二年诏以盐铁使嵗煮盐利系度支
　　宋开寳四年诏岭南盐
　　天圣而后东西海场共有十三并领于广州嵗鬻五十一万三千六百八十六石以给东西二路庆厯间转运使李敷王繇请运广州盐于南雄州以给防吉继三司判官周湛复请运入防州嘉祐末令广南盐入防汀所过州县收算
　　元丰三年诏东莞靖康等十三场嵗煮二万四千余石以给本州及封康英韶端潮连贺恩新惠梅循南雄州白石石康二场嵗煮一百五十万觔给廉州及钦州等处髙窦春雷融琼崖儋万安军各煮以给本州无定额绍兴八年以前枢宻院编修胡铨监广州都盐仓筦二广官盐时广东盐以九分行钞法一分付产盐州县自卖寻以不便而罢【广西八分钞二分盐】
　　绍兴三十二年广东盐额广州九潮州二惠州三南恩州二窦州三亷州一髙钦雷化各二【时又议收盐行钱寻免】淳熙十六年复二广官船官卖盐法【时屡议屡罢始复行】元至元五年以广海正额盐嵗有积欠议将盐一万五千引内减五千引以舒民力从之
　　明洪武二年设广东海北二提举司额发大引盐七万三千八百九十五引三百觔继定日课盐法每灶戸日办盐三觔夜办四两计一年三百六十五日得盐一千一百八十六觔四两每二百觔折一小引计五引零一百八十五觔每引加耗盐五觔共三十觔得六引零十五觔谓之全课给工本钞每引钞二贯其盐上官仓听民以口给纳钞在官【戸口盐钞始此】每嵗两提举照场分征课将小引盐七万七千三百一十六引折大引盐三万八千六百五十八引课足引额余听召商中买惟收商引目之税而已其盐不分生熟课皆同至天顺五年广东提举司册报又定熟盐场分每丁止办二引为用柴之故生盐场分每丁办或三引四引有之为日晒省用之故正徳五年御史鲜冕始奏定折课以寛恤灶丁将熟盐场分有徴一引折银二钱七分无徴者亦一钱十一年刑部主事庄某奏将前折课银五分存留五分解部嘉靖八年佥事林希元又奏豁无徴查新生续长佥补重造册籍自是课皆实徴十年戸部议将课银七分解部该太仓库银一万一千一百七十八两正三分存留该银四千七百九十两九钱四分其水客商人等银亦以三七为例
　　广东盐课提举司领十二场【曰靖康曰归德曰东莞曰黄田曰香山曰矬峒曰海晏曰双思曰咸水曰淡水曰招收曰小江嵗办小引生盐三万二百二十九引每引一钱七分共银五千一百三十八两九钱三分小引熟盐三万四千六百一引每引银二钱三分共银七千九百五十八两二钱三分二起共银一万三千九十六两九钱六分后黄田并入东莞咸水并入淡水共十场】水客饷银【凡赴场买盐回省兑商者为水客先年止收商引之税水客无饷成化八年巡抚韩雍始奏议熟盐万觔定抽官价一两生盐减十之一为军饷嘉靖二十八年议分为四仍以万觔为率青生盐饷银八钱白生盐九钱东路熟盐一两西路熟盐一两二钱盐法道刘一澜为内监议税掲报止有三项青生八钱东生一两西熟一两二钱随其报买盐数预纳銄银完足给粟定限往场收买依期回销嵗约银八千两】
　　商引饷银【凡与水客兑买告往他所发卖者为商人其引有周年有散拆二种正徳十四年巡抚陈金奏行每买正盐一引许带余盐六引每引二包重二百五十觔共十四包计正余盐一千七百五十觔正盐赴提举司纳引价一钱纸价三厘饷银九钱余盐六引赴告往所在官司纳堂每引纳银一钱五分共银九钱若包有大小及潮州盐无包者以觔数折算盐法道揭报商人若告承广南韶惠肇庆五府大小埠头共五十一所定周年引二万八十四道每引饷银八钱引纸价银一钱三厘照秤正余盐十四包南番等县埠头卖者每包重一百二十五觔南雄韶连埠头卖者每包重一百三十八觔例纳饷银九钱引纸价亦一钱三厘中若顺徳九埠径自赴场买盐每引加一钱韶连二埠路通湖广每引加银三钱嵗约引纸饷银共二万二千九百六十两有竒若南雄往江西梧州入广西商人告承散拆盐引嵗约三万四千道每引亦赴提举司纳引纸价银一钱三厘约银三千五百两其军饷赴厰方纳谓之纳堂南雄太平桥厰约一万余两广西梧州厰约二万两】
　　盘秤余盐【凡水客赴场买盐回销每一万觔首出余盐一百觔割除余盐三十觔外又或仍有盘出余盐俱照时值折收价银仍照往场则例抽纳军饷其盐免割入官准令立限河下发卖若商人正余盐七引例割余盐五觔如七引之外盘出余盐亦照时值折银仍计以一千七百五十觔为一引抽纳引纸价一钱三厘军饷九钱亦免割入官明于引票内填写割盐及委官盘出盐觔若干纳过价银引纸军饷数目若干照往告指府县若又盘出余盐亦照此例折收价银引纸军饷银两亦免割入仍于票内如前填写明白将粟给还商人照就彼处货卖盐道揭报客商有首割有自报及盘出多余折纳价饷约银一万四千两又有违限违例罚饷究赎罪银约一千两若韶连州县乡下商人自愿投引纳税者歳可百十两】
　　牙用包银【提举司旧用经纪三十名南番居民愿充者赴道自具状报限日齐集拈防数足而止周年一换其商人告买引盐状后亦开经纪姓名备查每盐价一两牙用银二分五厘内一分五厘商人同引价赴纳提举司收贮充饷一分归经纪牙用季终提举司收过牙银解布政司造册报道具数报军门查攷】
　　路上抽盘【南雄韶连盐船经清逺等厰盘割盐觔银约一千六百两罗定封川梧州盐船经肇庆厰抽包银约一千两】
　　潮州府盐饷【去省路逺径赴本府太平桥下盘验事例如前委官季终送府解布政司饷银约二万二千余两又菜盐银一千两】
　　行盐地方【先年南赣用兵奏通引税益饷广商盐通至临袁吉赣南安五府后与淮盐争时或三府四府不常嘉靖四十三年始定吉赣南安三府万厯十三年巡盐御史力请改吉入淮防台疏争之戸部从中持不决下两藩议屯盐佥事陈性学议谓吉饷可万二千缗淮饷不逾二千其售价比广盐昻三倍岂惟吉人坐苦盐贵不便将使广之南雄岭路萧条海滨商艚或縁而生变非两藩之利也于是户部复以吉还广防有事珠池集四道兵之积六月未捷性学白督府吴文华此皆盐徒以失业故为梗尔予招便寻使人往谕曰江之西盐已疏通矣何不归自为生计而坐取屠戮也船各予照身令有司勿问寻防其酋陈镜叶宗权等七人抵法余党解散谕功赐白金文绮考宋庆厯时漕臣请广盐给防吉往事然矣其西路行梧州平乐桂林西北路行湖广衡永二府郴桂二州】
　　广西官运【隆庆五年广西巡抚殷正茂以古田之役出官帑万金市苍梧广商盐上桂林鬻其息资戍兵饷万厯二年始题请遣官买运广盐置盐运提举于梧州使相灌输谓之官运八年题定嵗运盐五万四千四百五十四包每包工价银四钱一分九厘顾自二年后运官往往图贱市还报以为功遇盐价踊贵又欲取盈与往时贱售价等及期复苛求之故四年议有成色盐五年议有消卤盐六年梧州提举谢伯澄又分盐色为三等上色加银二分中色一分下色减一分再议洗砂时水客牟利者偶一为之至以通扣各商坐困十三年屯盐佥事陈性学始条六议行之自是运官入广市盐皆酌时价其消卤洗砂三等盐皆罢包重原一百二十五觔益以成色共一百三十觔为定则官商两便之】
　　海北盐课提举司领十五场【曰白沙曰白石曰西盐白皮曰官寨丹兠曰村调楼曰武郎曰东海曰博茂曰茂晖九场在海北曰大小英感恩曰三村马袅曰陈村乐防曰博顿兰馨曰新安曰临川六场在海南司遥领之正统七年琼州知府程莹奏将海南六场每一大引盐折米一石治三年副使李士实又奏以折米盐课每石折银三钱留琼州府广盈库为官军俸粮之用共银一千八百七十六两一钱三分四厘三毫零后定额一千四百五十两一分八厘八毫】
　　海北九场【嘉靖二十五年廉州知府胡士鼇亦议照琼州事例详允存留据万厯六年戸部防计録载云九场共小引正耗盐一万二千四百八十六引每引银二钱三分共银二千八百七十一两七钱八分】
　　防州商饷【水客往白沙白石白皮丹兠四场买盐每万觔饷银一钱七分五厘艋出余盐照时值折价仍每觔抽纳饷银一厘其投销过限俱照广东提举司例水客即为商人照往原告埠头发卖每引一道照官盐一千七百五十觔余盐八千二百五十觔例纳引目及纸价银一钱三厘】
　　化州水客商饷【盐法道嵗发引目号票到海北提举司收贮内将髙州府属一州五县引目一百道号票一百张转化州贮库遇有水客告往茂晖博茂丹兠三场买盐同经纪赴州告票如例预纳军饷讫州即填票立限买回赴州销盘明白准令兑卖商人每官引纳纸价银一钱三厘军饷银九钱该州照数填票将引截角定限照往告指地方官司告秤盘验听卖依限将引目号票回州销缴每季通申年底将军饷银解布政司引纸价银转解海北盐课提举司收】
　　石城商饷【官寨丹兠水路通广西陆川博白二县食盐俱石城县商人管卖亦随本商愿买多寡赴海北盐司告纳军饷给栗照往该场买回石城县告销委官盘验仍照往该司照纳引纸价银折引另给引票立限领回赴县照例每万觔割盐三十觔每官引一引割盐五觔折纳盐价并引纸价银贮库免其收盐入官听在本县地方发卖依限销缴将引价军饷转解海北该司与化州解来引纸价类解布政司收】
　　国朝广东广西湖广江西福建五省总数【食广盐诸省俱编入】通计额引六十万零三百三十三道八分六厘有竒饷费银四十二万五千五百七十五两零五厘有竒
　　五省分数
　　广东通省额引三十八万六千六百八十六道八分九厘有竒饷费银二十四万二千三百三十六两七钱零七厘有竒
　　广西省额引六万五千六百一十道饷费银六万六千二百六十八两二钱六分四厘有竒
　　湖广省额引四万零九百五十二道五分七厘有竒饷费银四万零六百八十三两零三分一厘有竒
　　江西省额引四万零三百道饷费银三万六千三百四十九两三钱九分五厘有竒
　　福建省额引六万六千七百八十四道三分九厘有竒饷费银三万九千九百三十七两六钱零六厘有竒
　　广东省
　　广州府【凡原额俱康熙十一年以前今额俱康熙四十八年以前现雍正八年同】南海县【原额引九百六十九道引饷银一千零六十八两八钱零七厘今额引二万一千一百四十三道三分五厘有竒额徴饷费银一万二千四百三十一两二钱八分七厘有竒】
　　番禺县【原额引一千零一十二道引饷银一千一百一十六两二钱三分六厘今额引一万三千一百一十七道三分二厘有竒额徴饷费银七千四百零八两八钱八分九厘有竒】
　　顺德县【原额引三百一十六道引饷银三百四十八两五钱四分八厘今额引一万二千零二十八道七分七厘有竒额徴饷费银六千四百零九两七钱九分五厘有竒】
　　东莞县【原额引一百九十九道引饷银二百一十九两四钱九分七厘今额引七千五百三十二道四分五厘有竒额徴饷费银三千六百七十二两七钱五分五厘有竒】
　　从化县【原额引一百三十二道引饷银一百四十五两五钱九分六厘今额引一千七百二十九道四分八厘有竒额徴饷费银九百四十五两一钱四分四厘有竒】
　　龙门县【原额引二百五十二道引饷银三百二十八两三钱五分六厘今额引三千零
　　三十九道七分一厘有竒额徴饷费银一千五百三十七两二钱有竒】
　　新宁县【今额引八百八十道额徴饷费银二百六十九两六钱一分八厘】增城县【原额引一百五十八道引饷银二百零五两八钱七分四厘今额引四千三百六十一道八分有竒额徴饷费银一千六百九十三两二钱五分六厘有竒】
　　香山县【原额引一百七十二道引饷银一百九十七两七钱一分六厘今额引六千零四十六道一分八厘有竒额徴饷费银三千零二十八两零八分九厘有竒】
</div>
    <div class="pagination">
<a href="广东通志_page140.html">上一页</a><span>...</span><a href="广东通志_page136.html">136</a><a href="广东通志_page137.html">137</a><a href="广东通志_page138.html">138</a><a href="广东通志_page139.html">139</a><a href="广东通志_page140.html">140</a><span class="current-page">141</span><a href="广东通志_page142.html">142</a><a href="广东通志_page143.html">143</a><a href="广东通志_page144.html">144</a><a href="广东通志_page145.html">145</a><a href="广东通志_page146.html">146</a><span>...</span><a href="广东通志_page142.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
