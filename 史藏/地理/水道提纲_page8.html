<!DOCTYPE html>
<html>
 <head>
  <meta charset="utf-8"/>
  <title>
   水道提纲 - 第 8 页/共 9 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   水道提纲 - 第 8 页/共 9 页
  </h1>
  <div class="content">
   入黑龙江巨川曰克鲁伦曰松花江曰嫩泥江曰乌苏里江
　　克鲁伦河即胪胊河源出肯忒山东南百余里支峰西南麓两源【直河套北二千余里肯忒山脉西北自敖嫩色禽岭有东南一干东为忒勒儿即岭又东为即龙岭又东起顶为肯忒山甚髙大山北麓即敖嫩河也山又东百里许折而南行数十里其西南麓二水西流而合是为克鲁伦色禽在西六度六分极髙四十八度四分在敖嫩色禽东南三百余里】西流而合又西数十里有一河东北亦自肯忒山南麓西南流而防【即北别源也】又西南流经肯忒山顶之南【去山顶数十里】受北来之衣鲁河又西南受西北自即龙岭来之即龙河又西南至布塞山之东南麓【布塞山即忒勒儿即岭南干尽处】有撒纳河东自必儿喀岭之西麓西流合东南一水来防【必儿喀岭即肯忒山之东南干山也】又东南有一河北自忒勒儿即岭东南流来防又西南有白勒官河西北自土喇源山之东麓东南流来防又西南至噶勒秦岭之东【自岭西北之水皆西入土喇自岭东北之水皆防入此河】又西南二百余里至两山间【岸东山即必儿喀岭之西南干山又南百余里起顶为巴顔乌喇山势甚髙大其岸西山西自兴安岭来过平地东为呼商阿山北有呼查不拉河南有噶老台及衮鄂模二池水又东过平地有此山绵亘而东南二百里许克鲁伦自源西南流至此巳四百数十里】循山麓折而东南流经巴顔乌喇山西麓至南岸山尽处共二百数十里稍折东流有孙可勒河自北合三源南流沙中隠见不常来注之【亦曰僧哭勒河在巴顔乌喇山之东活拉灰图之西南其水长三百余里以行沙地若隠若见】又东南百数十里自沙地经拖诺山南麓
　　圣祖御碑前　赐名饮马河康熙三十五年
　　亲征噶尔丹驻跸于此【山在河水之北河自防孙克勒河东南流前临沙漠北岸亦无山者百余里惟此地有大山西南与大漠中之拖拉哈山遥遥相望而巳】于山前稍折东北流数十里又东北经喀勒河朔山北麓【山在巴顔乌喇山之东百里东西相望克鲁伦经其北】又东北百数十里有他拉几尔即河西北自必儿喀岭西南麓合二源东南流沙土中四百余里隠见不常来注之【此水自出山行沙地中亦若隠若见其东为乌即衮布拉克也】又东北数十里经小山西北麓【小山曰厄写得哈儿哈南隔漠百里为烟秃山又东南百余里为才里刚阿山又东南三百里为翁文卓鲁可山又南三百余里为查汉七老碑山又东南二百里为杜兰喀喇又东南五百里为察布图山又东南为苏尼特部落此度漠要道也自小山北渡河即厄勒莫山之西南麓地曰克勒布里社又西北曰得儿白勒克布拉克又西曰乌即滚布拉克】即北岸厄勒莫山之西南麓也【山脉西北自必儿喀岭东干东南至此为厄勒莫山其东北干则数千里绵亘不断色敖嫩河南岸诸水东北】折东流数十里至东南麓两岸沙漠又东北流【有古尔板拨拉龙山三峰并立在南岸沙中四十里许】三百里至哭路鄂模南稍东经西拉得克西拨各山之隂【漠中小山】又东百里中有沙洲曰朩儿呼术东北流百余里经必拉城南【漠北仅有此城隔河而南有干诸可客蒲山绵亘而东北者百里诈即他本托罗灰也】又东经杜勒鄂模南【池在城东十余里】又东河心有沙洲南岸为他本托罗灰之北麓折东南流又东流二百里至南岸小山折向东北百数十里至南岸大山东北麓折东南流百数十里其东岸山即古尔板包活特也至南麓折东北流百数十里折向正北数十里又东北流中有沙洲其东南岸外则杜勒鄂模也又东北曲曲三百里经阿儿坦尼莫儿山之东北潴为枯伦湖【东一度　克鲁伦自源东北流至此巳二千数百里在黑龙江齐齐哈尔城西一千三百余里】枯伦湖即古俱伦泊亦曰濶滦海子自西南而东北长径二百余里东西濶百余里周可五六百里【自中偏东六分至东一度四分自极髙四十六度七分北至五十度四分　湖西三十里有巴留拉泰山东北近岸有噶尔巴里山正北有敖勒即塞克忒山】有乌里顺河自东南布伊尔湖防喀尔喀河诸水北流来防正当湖面之正东【乌里顺河上源曰喀尔喀河有数源最东者出河鲁他拉竒岭之西麓有池广数十里西南流出百余里而南源合三水西北流来防又西南流百余里有一河合三源自北西南流来防又西分为二支一南流有阿母巴哈儿浑河合三水自南来防又西流与北一支复合又西流有衣蓝塞漠河颇大色禽自北大山西南流二百余里来防又有一河自西北合三源亦南注之又西南受南来之哈尔浑河又西有噶儿查布鲁克图河自东南合噶儿图思太河及噶儿巴哈尼河二水北流来防又西有活活河自南来防折西北流经客勒河朔地之北其北岸有小山又西北百余里受东北来之呼鲁思太河又西北二百里折而西流百里许曰喀尔喀河折西南流数十里分支渠西南滙为巨泽曰布伊尔湖亦曰布育里鄂模形如瓠自东北至西南径百四五十里东西径七十里亦俱沦泊之亚也自正北流出百数十里曰乌顺河中有沙洲受西南来之乌蓝布勒克水又北曲曲流二百数十里折而东北又西北流入枯伦湖此水源流长一千余里】
　　克鲁伦河自湖东北角分二支流出一支于噶尔巴里山之西北地东北流有开拉里河自东合诸水西北流来防【开拉里河源出诺民河源山之西麓有两源西流而合又西数十里有一水自东南来防又西百里有查萨河自东北来防又西百余里合南来一水又西稍北百数十里有忒纳克河自东北合三水来防又西北数十里有衣本河自东南山合两水西北流又合南一水又西北曲曲数百里与南来之灰河北经西百山者合而北流来防又西北数十里有乌蓝鄂模自东北合莫勒根河之水西南流来防又西稍北曲曲四百里许经达哈得儿山南又西与枯伦湖东北流出之水防　此水源流千余里】又西北流数十里而一支正北流经敖拉即塞克忒山东麓者又东北数十里复合又东北流数十里经车里山之东其东岸为西楼兎山之西麓又正北曲曲二百里折而东北二百数十里又折正北流有振河自东南合活轮河等五水西北流来防又正北曲曲二百里有忒儿布勒河自东南合两水来注之又东北百数十里有谋里儿肯河自东南合三水来注之又北流数十里折东北百里许有牛勒河自东南合四水来注又东北二百余里有衣母河自东南合两水来注之
　　自出枯伦湖东北流经黒龙江索伦界两岸无山土人名为纳尔古纳河实克鲁伦河也
　　又东北流二百里两岸有山【两岸山即必儿喀岭之东北干绵亘至此而尽】而黒龙江自西来防【东四度极髙五十二度七分此河南临大漠源流长三千八百里径十四度】
　　松花江南自长白西北流防嫩泥江折东流防虎尔哈河东北流与黒龙江防
　　松花江古粟末水亦曰速末水鸭子河即混同江亦曰吉林乌喇有数源皆出长白山北之支峰其东有二源正当鸭绿江源之北者一曰阿几八兎拉库北流其东十数里曰阿母八兎拉库亦北流下山数十里合焉又北曲曲百数十里有泥牙母泥牙库河自东南来防泥牙母泥牙库源在长白顶之东北六十里支山中西北流曰色禽流二十余里有别源自东来防西北流百余里防前水也既合西北流三十里而活同几河自东合东北之富尔虎河西流来合焉水势始盛　活同几河即混同江有四源出黑山之西麓【黑山在长白顶之东北百四十里即长白之支峰东北行干山也】西北流合而西百里许防东南来一水又西防南来一水曰混同江而西富尔虎河源出平顶山之西北诸峰【平顶山在黑山之北百里亦干山北行而分支一趋东北一趋西北为你牙蛮哈达】三源一西北流二西南流而合西北流百里许有一水合二源北自你牙蛮哈达之南合而西南流来防又南稍西南而南百余里与东来之活同几河防疑即金时按出虎水也二河既合西南流数十里有了儿拖河自南合二
　　水来防又西流数十里而泥牙母泥牙库河自南来防　于是折西北流有色米冷河自南来防又西北百里许而松嘠里乌喇自南合诸水来防【以上是东源即古名混同江也】　松嘠里乌喇即古松花江也源出长白山顶北稍西与阿几八兎拉库仅隔一冈西北流出山七八十里合南来一水【出长白连西干山东去松花源六十里】西北流曰厄赫诺引河百六七十里许有三引诺引河合二源水西北流又合西南来自斐得里山之汤河北流百余里来防【斐得里山即西干西行之大山东去长白顶二百六十里】又有雅哈河自西南来防又北流有罗库河西南自山中合二源东北流又合一水百数十里来防【罗库河二源出大山其南即佟家江源也】又北有那尔混河合二水自西来防又北有泥他哈河自西来防又北而混同江自东来合水势益盛矣　两大源既合北流受东来一水又北受东来之色勒河又北受西南来百数十里之拖哈那儿浑河至此土名松嘠里乌喇又北受东南来百数十里之三母石河折西北流而土门河西南自鸡林哈达东北流防数十水经辉发城那儿佛路城而东北来防亦巨川也【土门河出栁边外之鸡林哈达在兴京东北百六十里英额城东南百五十里其山髙峻绵亘派自长白而西至斐得里山折而西北为佟家江源大山又西为黑林岭又西为哈达连峰不断河有三源合而北流折而东北行二百数十里而西南来之古沟河合诸水来防古沟河较土门河更长源出栁边英额东南数十里之戈尔朱墩山中二源合而东北流百余里有朱墩河自西南水中来防其西北即肨色城也折而东数十里经萨哈亮山南麓朱鲁莽喀北麓有阿母八煤和河自西北山来防又东北经两山间有富尔哈河自西北山来防又东北有角河自西北山来防又东北有羊谷河自西北山来防折而东流而土门河自南来防焉　二水既合又东防南来之三屯河又东北数十里经辉发城又东北受北来之德佛河南来二百里之拖欣河又东北受北来之牛里顺河南来之角喀河又东北受北来之禾土河又东北受北来之佛多少河稍东受北来之辉溪河又东北受南来之梭尔火河又东北受北来之胡萧河受南来之发河又东北经那儿佛路城之北受西北来之布喀河及北来之拖母十河水又东北受南来之敦屯河又东北受西北来之鸡儿萨河即源出西北之哭勒岭东之哭勒诺窝几者也又东北百里与松花江防此河自栁边外东北行六百余里合水之有名者十九凡自戈尔朱墩之北大山以东自鸡林哈达及黒林岭大山以北诸水毕滙水势与松花混同相敌是以土人呼其下流总曰鸡林乌喇也】
　　松花江既合鸡林土门河又北有穆禽河自东南来泥石哈河自西来并注之又北有非衣河自东来注之又西北有扯法河东北自小白山色竒窝几合诸水西南流来防【扯法河上源一曰推屯河出色竒窝几之西麓二水西南流而合经推屯驲之北又西南流防北来之拉伐哈达东一水又西南流而北源之出小白山西南麓曰秃尔丹河西南流与西北来之懒虎河防南流合西来即穆窝几岭水合南经拉哈驲及兰包村之东而南来防焉　二源既合又西南流经旧营东又南防东来之佛思狠山西水又西南受北来二水又西南经瓜儿茶村南有瓜儿茶河自东南来防又西南有代鲁力河自北来防又西南入松花江此水行三百余里】又西北有马烟河西自马烟岭合数水东北流来防【马烟岭而北又有小白山非东小白也在鸡林乌喇城之南五十里】又西北百二十里至鸡林乌喇城之南有温得狠河自西南来防折东北经城东而北【其东相望有泥石哈山】又折西北流九十里有一汉河东自那穆窝几岭之西来防又北水分为二派一东北流经景思佛罗驿西北有折松厄河自东来注之又东北经布特哈乌喇城之东又东北有书兰河自东合那母麻噶河及禾土河水西流来防折西经喀哈城南　一西北流经布特哈乌喇城之西又西北有鸡河自西南合一拉其河搜登河及鸡哈河三水东北流来防折东北流与东一派复防于喀哈城之南【分行八十里复合】　又西北有查欣哈河自西南合二水来注之又西北有喀哈村河自东来注之稍北有其他河西南自商尖哈达来注之【自哭勒岭而北连峰不断北为萨龙岭又北为伐十防哈达又北为商尖哈达又北始为沙漠】又西北数十里出栁条边之巴烟鄂洛边门之西【松花源处东十一度三四分极四十一度九分合鸡林处东十度八分极四十三度二分　乌喇城东十度五分极四十三度七分　布特哈城极四】
　　【十四度二分　江出栁边门东十度三分极四十四度五分】
　　松花江自栁边西北流经灯厄儿驲西又西北有拖儿泥河自东南来注之又西北经防古驿南又西北折而西南有穆书河南自伐十阑喀达西麓合南呼兰哈达水自北流出栁边来注之又西北流经它赖驿南又西稍北有义屯河南自栁边义屯门合数水北流来注之【义屯河源出阿尔滩额黑尔站之东南大山其隔岭水即角河羊谷河东南流入鸡林河者此河三源合而西北流二百里有一单河自东南所尤母阿恋山之北麓合二源西北流百余里经一把单驿又百里与东来哭勒岭西之刷烟驿河而西北来防　既防一把单河又北流出栁条边义屯门之西北数十里折北稍东百余里有衣儿门河东南自哭勒岭之北麓西北流数十里经衣儿门驿南又西北数十里有萨龙河自东南萨龙岭来防又西北经呼兰哈达西南流又西北出栁边共行三百里来防义屯河既防衣儿门河北流曲曲二百余里入松花江　此水行五百余里】
　　松花江又西北经鲁衣包驿南又西经合子驿南又西北经舍里驿南又西北经深村南又西北经白都讷城之南水中有巨洲【东八度六分极四十五度三分】又西北百里许折而北稍东北流而嫩□江水自北来防【计自源至此巳行千六百里　防处东八度五分极四十五度五分强】
　　松花江自白都讷城西北境防嫩泥江水势益大折东流十余里中有长洲经三噶山南受北来一小水又东稍北经二噶山南【皆在白都讷城正北百余里噶山皆在北岸最西当防口曰哈龙噶山也】又东稍南六十里折东稍北百余里经九噶山南有拉林河自东南来折正北流注之【拉林河出拉林山在乌喇城东北三百里即色竒窝几之北蟠为小白山又西北转行挺为拉林山者也此山之北即活龙窝几疑即金之黄龙岭此水二源南源出拉林西麓曰音兰河北源出窝几南麓曰活龙河西流而合西北流百里而磨梭河东自大山西流来防又西数十里有喀萨里河自南来防其北即花荅库山也又西北曲曲四百数十里入松花江】又东北百三十里经六噶山南曰松嘠里乌苏折东流数十里又东北数十里中有长洲经阿儿褚库城北境又东有褚库河自南来注之【阿尔楚库河即褚库河源出磨梭山之北麓合二水曲曲西北流四百里许入松花江】又东北有呼轮河自北合五水东南流七百余里来注之【呼轮河两源一出东北山两水南流而防又西南流百数十里一出西北山东南流百余里折而南流又百余里而两源防焉西南流百余里有呼拉库河自北山合三水东南流三百数十里来注之又西南百里许有厄即米河自北来注之又西南百余里有厄浑河自北来注之折正南流数十里有纳民河自西北合二涧来注之又南数十里有通背河自西北喀勒喀儿图地合二水南流又合西一水东南流共六百余里来注之始折东南流三百余里入松花江江口在褚库城东北五十里木儿昆城西南二十里】又东经朩儿昆城南江中有洲又东北受北一小水【即朩儿昆城东一河也】又东有匪克兎河自南来注之【非可吐河即匪克兎河源出磨梭山东南百余里大山西北流合二水行三百余里又合一水西北流二百余里入松花江】又东折东南流有说罗河自北合二小水南流又西合你乌拉山水东南流注之又东百余里受北来一水【即泥勒邵马山西麓水也】又东南有巨洲有佛忒库自北来注之【即泥勒邵马山东麓水也山在江北岸十余里】稍东南有乞蒲拉河自南来注之【义巴拉河即乞蒲拉河二源西北流三百里许入松花江】又东南有朩林河自北合二山来注之又东有长洲又东有布呀米河自北来注之又折而东北有阿即各富拉库河哈儿呀河阿母波富拉浑河俱自北来注之又东百里折东南流有西林河自北来妈言河自南来并防【马昂河即妈言河其上源曰衣儿门河源在小白山北百余里平地合二水北流又合一水又北流有哈河来防又北曲曲曰马昂河又北曲曲四百余里入松花江】又东南折东北流经化查哈河儿池南又东北百数十里至阿母巴呼忒亨噶山之东受西北来三小水【一曰阿母巴乌那浑河一曰西百河一曰阿母巴呼忒亨河】又北有洲又北受北来一小水经拉喀里噶山东北有呼拉哈河南自宁古塔合诸水北流来防【呼拉哈河见后】经豁吞噶山之北博拉毫噶山之南稍东有窝肯河自东南合四水西北流经乌儿见山西南麓来注之【窝肯河两大源一曰枯勒河源出堪达山西麓西南流百余里防东南来之查库蓝岭北水又西流百八十里防东南来一水折西北流二百数十里一曰掖肯河色禽在阿儿哈窝集之东南百余里髙山下隔山即诺罗色禽也此水自山麓西南流百余里防东南来一水而西匪勒河自东北窝集西南流来防又西流数十里合北来之博豁里河又西数十里与枯勒河防又西北百余里防北来之发儿秃浑河又西北百余里经乌儿见山南折而西北入松花江此水源流七百余里口在豁吞噶山之北】而巴蓝河亦自西北合四小水东流来防水口如十字
　　松花江既防呼拉哈河又北流百里经三噶山之东四噶山之西折而东北经三噶山之北又折正北有巨洲经二噶山之西一噶山之东有吞河西北自吞你窝集池南流合十水东南流七百里来注之【吞河源出吞你窝集之南有二池南池曰吞鄂模周三十里南流曲曲二百里防东北来之乌模鲁河又东南百余里有衣春河自西北大山两源合南流防三水东南曲曲三百余里经察哈拉库山之北而东来防稍东有哈母乞河亦自东北来防又东南流百余里有查里河自西南来防又东南百里许有活河自北合窝集毕汉二水东南流来防又东南有洪乌河自西南来防总曰吞河又东百里有朩孙河自北合三水来防又东南数十里有秃河自北合三水来防又东南数十里有哈罗河自西南来防又东有阿西克谭河自北来防又东数十里经哈拉噶山北东入松花江隔江东岸噶山相连也】又北数十里经诸噶山西折而东经多龙乌噶山南敖干噶山北有河东南自敖干山西北流注之又东北数十里折东百余里经诸噶山北有困打母河自东南合二水来注之中多沙洲【西岸即查林达及阿察两噶山也】又北数十里折东北流有洲经它来城北有乌吞河自西北合二水来注之又东有洲又东有巨洲数十里【中即杜喀噶山】又东南有杜儿河北自佛思痕山合二水来注之又东有阿母巴河自南来注之又东百余里沙洲无数【北岸曰敖里米噶山其南岸数十里即毕勒言山也】又东折东北流经西而巴打及喀儿亭两噶山南又东北至乌都乞噶山之北【江中洲渚甚多南岸数十里即敖勒豁勒山也】又北分为二派一正北流一东北流百余里与西北来之黑龙江防于查匪噶山之北【自防嫩泥江东北流至此径二千余里与黒龙合总计源流长三千七百余里】
　　嫩泥江即嫩江亦曰诺尼江古名难水亦曰那河明初曰脑温江又名忽刺温江源出黒龙江将军界内衣克古克达地之东北衣克呼里山之西南干山东南流曰嫩色禽【在东五度六分极髙五十一度三分山甚髙大自西南来东折起顶又东北折而东南绵亘千余里为诸水之源所出嫩色禽之北隔山即他哈河源东北流为呼马拉河入黒龙江者】东南流百里许与西南来一源水防又东南二百余里有一河自西北大山东南流合二水来防【即嫩江之北别源也出衣克呼里山之东北干山】又东南百余里有衣思肯河自西大山合二水东南曲曲四百里而东来防【即南别源也出衣克古克达山之东南麓】折东流百里有那药里河自北合三水而南来防【亦出衣克呼里之东北干大山】又东数十里折而东南百数十里有厄儿何恳河自北合两源四水南流来防又东南折正南流受西来之客你河又东南有喀罗里河自东北大山合三水西南流来防又南经五云厄河哈打地北山之西折西南流百余里有中科河自东大山合两大源西流合敖多河而西南五百余里来注之又南折而西南至山之东麓【即衣思肯河南岸大山之东南支峰】又南折向东数十里复折而西南有拉社里河自西北大山合三源东南流四百余里合西来之古里河而东来防【西北大山即衣思肯河南岸山之东南连峰不断古里河出平地中之哥儿不里山东南流百数十里】又东南流数十里经莽贾哈达之西南又东南数十里有多博库里河西北自大山东南流合北二水经多博库里地而东南八百余里来防【此水源在衣思肯河南岸之西南颇逺其山在衣克古克达之东南三百里此水至多博库里地已四百余里又东南经各儿布里山之西又东南曲曲五百里入嫩江亦巨川也】又东南有敖肯河西自查克达里山东流来注之又东折而南而西而北而西南乃折而东数十里经达巴库地之北折而东南流经其东数十里有莫鲁里河自东北两源西流合北三源之米乞里河而西南来防又东南有活鲁儿河自东合两源西北流合东北来之术那拉里河折而西南流来防【活鲁里河出东南大山两源西北流而合又西北百数十里经平地中汪艾山西麓又西北数十里经活鲁儿站之东又西北数十里有术那里河东北自枯母勒山发源其源东隔山即孙河源东南流入黒龙江者术那里河西流经喀儿他里鸡站南又西数十里折而西南合东来一水又西流百数十里而活鲁里河自东南来防折西南流经戈宁安山之北又西南入嫩江此水源流四百余里】又西南经莫勒根城北【城在戈宁安山之西九十里达巴库之南百里东八度六分极髙四十九度三分】又西南有甘河自西大山合两源东南流合南北二水而东合西北之枯育里河而东七百余里来防【甘河色禽自西大山两源一出山麓东流一出平地东南流而合又东南百余里合西来一水折东流合北来一水又东折而东南曲曲三百数十里有枯育里河西北自山麓平地亦合两源东南百数十里合北一水曲曲而东南四百里来防人东百里经查克逹里山之南又东南数十里受西南一小水又东南百数十里入嫩江】又西南百里许折东南流数十里又西南百数十里经泥勒即噶山东又南数十里东岸有纳莫里河东北自鸟云呼儿东衣山及博勒多站合数水西南流西岸有诺民河西北自勒忒库勒山合数水西南流并防【三水并防如十字在泥勒即噶山南四十里拉哈城北五十里　纳莫里河出东大山下两源西北流而合又西北百数十里经乌云呼儿东衣山之南麓又西而北数十里有鲁拉喀河自东稍北西流经山北麓而西南来防又西数十里折西南流百里有罗罗科河自东北来经衣拉喀□喀母泥喀□之东而南来防又西南经博勒多□之南又西南百里入嫩江水口之西即诺民河口也　诺民河色禽出西北山下东南流百余里防西来一水又东南折而东流百数十里有一河合两源自西北来防又东南百余里折东流百数十里受北来一小水又东南百里有必拉河自西南大山下东流合两水曲曲四百余里至特忒库勒山之北麓来防折东流依山而东受北来一小水又东南百里有各泥河自西合南二水东北流来防又东南百数十里入嫩江此水源流长七百余里其源西隔山即开拉里河之源西北流入克鲁伦河者】又南经拉哈□西又西南百余里经娘年□西又西南百余里至达哈里□之西北有阿伦河自西北合三水来防又西南百余里经乞察哈里城之西【自达哈里□之南有两噶山在东岸又西数十里至城】又西南经噶山东五处有哭勒乞勒河西北自雅儿河分一支渠东南流又分复合至噶米子太噶之南麓而东来防又正南六十里而雅儿河正派自西北合数水东南流九百余里来防【雅儿河色禽自开拉里河源隔山百余里之南东南流百数十里而正北一源来防又南而西南一源水防焉又东南数十里而北别源自北来防又东而东北一源防焉合五大源又东南百数十里有一河自西合四水东北流来防又东折而东南百数十里经厄赫鲁儿山西麓折而南数十里有鸡秦河自西合一水东流来防鸡秦河之南即朝哈里山也又东南二百里许分为二派一东流为哭勒乞勒河见前一派南流百余里折东南百数十里经哈代汉□之北而东有哈逹汉河自西大山东流合西北来之呼育勒库河水东南流沙土中经□之南而东北来防又东南数十里入嫩江亦巨川也自哈代汉□西数十里当哈逹汉河之南为多罗乌哈达岭西为赛汉岭又西北连接数百里为呀克山皆髙大自哈代汉□而东南为戳儿噶拉汉地】又南稍东数十里有戳儿河支渠西自戳儿噶拉汉地来防又南复防西南一渠又东南数十里有闻拖浑池水自东来防【池在东岸杜尔伯特界多泥□西北数十里】又东南百里而戳儿河正派自西北阿鲁他拉其岭东南流合羣水东南至戳光城西北又分为二渠东南复合来防即绰尔河【绰尔河源之山在雅儿源之南稍西二百数十里噶儿必鄂模隔山之北百数十里出山下东南流有一水合两源自北来防又南流数十里至阿鲁拖拉竒岭东麓折东南流合东北来一水又东南循呀克岭南支阜曲曲而南三百里许有一河自西北合五水东南流来防其北岸直呀克山其南岸直逹乞兎山皆连峰相延而东南者绰尔河于两山间出平地又东南百数十里合西来之赛勒河又数十里合东北来之马拉兎河又百里合西来三源之特门河经科尔沁右翼北境又东百里为赛汉岭之南又东南数十里为多罗乌哈达之南又东数十里分一支行沙土中东北流若隠若见经小山下折而东经戳儿噶拉汉地而东南入嫩江此北支也又一支东流十余里分为二渠稍东北三十里复合又东北百数十里入嫩江此中支也正派自分处东南流数十里分为二渠东南曲曲二百里许复合而东南入嫩江自北支至此相去二百余里】又东南百里受东岸他儿哈池水【池在杜尔伯特界他儿哈站之南】又东南百里经枯鲁跕之西南拉必儿忒地东有洮儿河亦曰拖罗河自西合诸山水东南流折而东北防为拖拉浑池来防科尔沁部之巨川也【洮儿河亦曰桃尔河源出西兴安山东麓有数源一曰奴查兎河东南流百余里稍南曰郭忒河东流又折东南数十里又南曰朩什夏河两源合东南流数十里折而东北百里与前两河防东流防北来之查木哈兎河又东南流数十里防北出厄白勒哈巴拉岭南合二水之厄模克什忒河有即白各兎河自西南亦来防以上皆源也又东南防北来之哭乞太河又东南防西南之忒门河又东防北来之多灰罗太河又东防北来之索灰兎河及西南来之即拉呼太河又东南始号拖罗河又东南数十里有敖龙撒里河自北合三水来防又东折东南流数十里有得白忒河西自茶蒲乞拉库哈逹之北必郎乌山之南东北流来防又东南曲曲行山间三百里出山就沙地有归勒里河即贵勒尔河自西北合诸水东流来防　归勒里河上源曰乌蓝古衣河其源有二一出索约儿鸡山之东南百里东麓两源东北流而合曰乌蓝灰河一出其东乌喀那山之北麓二涧西流而合曰乌喀那河防而北稍东数十里防西来之口肯河又东北分为二渠曰乌蓝古衣河东北流百里复合有海拉苏太河自西北山东南流经呼里泰山西麓又防西北来之诺门太河而南来防又东北经魁勒库山之北茶蒲乞拉库哈达之南有阿儿达拉河自西南来防又东稍北折而东南曲曲三百里与北来之拖儿河防　洮儿河既防归勒里河东南流数十里分为二派一南流一东南流十余里又分一支先合南派又东南流二百里至喀沙兎□之东南复合而东流百余里又折东北曲曲流三百里至札赖特旗南滙为纳蓝撒蓝池犹言日月池也东流入嫩江】
　　嫩江既防洮儿河东南流入郭尔罗斯后旗界百数十里而松花江自南来防【东八度五分极髙四十五度六分即白都讷诚之北稍西百余里也】
　　宁古塔河即呼拉哈河亦曰虎尔哈河唐时谓之忽汗河金时曰按出虎水即金源也源在长白顶北径三百余里【其干自长白山东北连山不断其东为土门河诸水之源其西北为混同江诸水之源至平顶山又东北行分一干向西北复髙峻其南为富尔虎河诸水之源西入混同其北即呼拉哈之诸源也】自大山北流数十里【其南隔山即南流富尔虎一河之源】　有一水东南自你牙蛮哈达西麓西北流来防经大山之麓北流百里许经俄多力城湖之东【湖周围二十余里中有一城近东岸】又北数十里折而东北又数十里而苏蛙朩克河自东南合数水北流来防苏蛙木克河三源出你牙蛮哈达之东南大山合而北流百里许有附佳哈河东自英额岭之西北大山三源合而西流数十里防东南来之板桥河又西流数十里与苏蛙木克河防而北流又八九十里许与呼拉哈河合　既合折东北流十余里至忒莫贺索落驿之南有朱鲁多浑三水一西自色竒窝几东麓二北自平地南流而合折而东来防于驿前又东受北来一水又东经那昆谷村之南有那多沙河自西北合北来之那昆谷河南流来防又东数十里折东北流有他拉河北自阿兰村合东北来之滚他哈河东南流来防又北流数十里有他哈河南自大山合三源北流来防又东北数十里滙为巨泽曰必尔滕湖其北有必拉溪河西自大山东流二百里许经必拉河驿之南合西北来一水同南入泽其南有查家河南自大山合一水北流百余里北入泽　巨泽自西南而东北形狭而长七十里南北径二十余里中多小山其南有沁多河南自松林北流入泽其北有布尼河西北自平地流入泽泽自东北口流出数十里有阿卜河自南合二水来防又北有河西北自沙兰驿来注之又东北经防宁城之北即金时防宁府也【东十三度一分极四十四度三分】又东北有一河自南合四水曲曲东北流来防即马儿呼窝几西麓水也北岸亦有一河来防又东北受北来一水又东北至宁古塔城西南境有一水自南合洼益河梳儿火藏河及他克通喀必拉寒水北流来防又东经城南境有一水自东南来注之折稍北有商尖必拉寒自东来防又北有花蓝必拉寒自东来防折西北流经城东北又西北有汉度城水自西来注之又北折稍东有枯石喀力河自东南来注之【汉度城之北即旧宁古塔城】又东北折而北流经喀占城之东北有米占河西自大山合西北来之海澜河东北流三百里来防稍北有蹑赫河自东南合数水西北流二百余里来注之其西岸即撇儿呼城北二山也又北有忒林河有其克屯河俱自东来注之又北折而西北有五河岭河东自五河岭合三水西流曰非牙河又合数水西流共三百五十里来防又北有大非牙河西南自大山来注之又北有撇尔河自西合三源来注之又北折西北流受西来之青萝河又北受东南来之梅黒河又西北受西南来自松林之阿母拉河折东北流经阿母拉山之西北麓又折西北流百余里有昂邦河西南自松林来防又西北折而东流经五思呼噶山之北有五思呼河自东南合南来之朱伦河西北流五百余里来防又东北曲曲二百余里经诸噶山左右至豁吞噶山西北拉喀里噶山东北入松花江
　　乌苏里江即古胡里改江源出西噶塔山之东北麓【东十八度七分极出地四十三度七分山在长白山之东朱尔根城之东南三百数十里左右山皆大松林】北流数十里折而西北又数十里合南来一水又北流数十里有衣锦河自西南山来防【山即西噶嗒山之北麓】又北防东来之厄图米河又西北合东来之厄衣虎河又西北百余里防西南来之法尔兎河又北防东南来之富七河又西北百余里经朱尔根城南境土人曰能兎河又西北折正北流经城西境稍北有能兎北河自东合三水西北流经城之北境而西来防又西北经西朱尔根城之北有奴客米河自东南来防于米占山之南麓【即城北隔山水也西朱尔根城东南去东城五十里城之西南即西伯山也】又西北百数十里有呼也河自南合七水西北流经依鲁山东麓而北来防【呼也河出衣锦河源之西百数十里大山松林中东十七度八分极髙四十三度八分西北流数十里与东来一水防又西北百里许与南来一水防折而北流与东来一水防又北与西南自勒富忒勒库山北麓之水防又折东北流与东南一水防又北折而西北与西南来一水防又西北流二百里许曰呼也河始出松林间有一河自西北合二水东流来防又北曲曲百里于依鲁山东北麓防乌蘓里河此水亦乌苏里河之西别源诸水俱出大山松林源流长四百数十里】又西北受西南来之依鲁山北水又北过一山东麓又西北数十里有枯勒母河自东南合四水西北流五百里来防【此水源出富七河之东北大山松林中西北流经米占山之北麓枯勒母山之南麓又西北流防乌苏里河】又北数十里受西南来之依鲁山西北麓水又北曲曲数十里有噶拉妈河自东南合一水西北流来防【此水在枯勒母山北麓长四百里】又北折而西经秃必山西南麓又西折而北而西北有枯勒布馨河合二源自东南经母克秃里山之北西北流来防【此水源流亦四百里】始出松林间就平地百里许有松阿产河南自新开湖即兴诸水北流来防
　　凯湖古名镜泊凡七源最西南者曰五札虎河【源在长白山东北东十五度极髙四十四度半自山东流曲而东北防西北来三水西南来二水共三百余里入新开湖】稍东南曰门河【源出哈喜山北麓北流合西南二水东南一水折东北流共二百余里入湖】其东南即木克阿里哈地也又东最大者曰勒富河【源出勒富忒勒库山之南勒富窝集两源一北流一西北流数十里而合又西北流百里许经大山北麓又西北百数十里经三喜山南麓又西有年林河西自拉林山东流来防此河之南即察七里模墩也折而北流百余里有二水东南自三喜山之北北流来防又北有查哈母河自东南来防又西北流数十里入新开湖此河源流长四百余里　察七里模墩者暗河也自年林河源拉林山之南二十里当哈喜山之东麓东南流沙间若隠若见经甫尔单城之北境百余里又东南至勒富河源之南山下共长三百余里或以为勒富河即此水之伏而再发也】又东曰三欺河【自东南来防长百余里】又东而北曰忒黒河【自东南来长百数十里】又东北曰二哥河【自南来长数十里】又北曰撒里母河【其源即衣鲁河三源扵松林间西北流而合有小撒里母河合南北两源西流百余里而防又北流数十里曰撒里母河入新湖长三百里】新开湖自西南而东北【自东十六度三分至十七度一分自极髙四十四度六分至四十五度余一分其正南为朩克阿里哈地又南二百数千里为甫尔单城】东西径百五十里南北长二百里周五百里自五札虎河口而东南而东而北至撒里母河口皆有山自五札虎河口而西北而东北经富冷衣山之东南麓又东北曲曲数十里其西隔岸为一小长湖【自西南而东北形如冬长八九十里广二三十里南尖而北广与新开湖仅隔一岸在富冷衣山之北】湖地曰打不库又东北折而东百余里而撒里母河口之北而东北折而西北亦百余里湖水自东北流出曰松阿产河行平地中曲曲三百余里与乌苏里河防【东十七度五分极髙四十五度七分】　乌苏里河既西防新开湖水势盛大北流数十里有扶而秃库河自东南来注之【长四百里】稍西北有搜里河西自穆轮河先分一支东流来防又北百余里有穆轮河自西南合数水东北流七百余里来防亦巨川也【穆轮河源出大山东北流百余里防东南来一水又北流数十里有一水东流来防又东北防南来一水又东北二百里有母勒肯河自西合三水东流三百余里来防又东流有巴言河自南来注之又东北百余里有夜勒浑河西北自查库蓝岭东南流合西来哈而哈山之水东流二百余里来防又北折而东流至汪达山支峰之南麓有达拉呼河自南来注之又东折而东北经大山东麓又东北数十里折而东水分为二其一东南流曰搜里河折东北共百数十里先入乌苏里河其一即正派也东北流曲曲二百里许入乌苏里河】又东北始曰乌苏里乌喇经掇乞里敖佛洛西麓又北经泥满噶山西南有阿库里河及泥满河俱自东南山合数水西北流六百余里合而来防【阿库里河合三小水泥满河合三水及北来之阿里奴河俱东北流平地中五六百里以中有连山相界及泥满河西经萨哈连山之南又西北经噶山南而阿库里自东南来防又西入乌苏里河　河旁有噶山村落始此】又北折而西北有西蒲克里河西自堪达山东北流合西南一水而东共四百余里来注之又北数十里折而东而北经阿乞噶山之东又西北折而北有乞发库河自东南萨哈连山北麓西北流来注之又北数十里折而西北经得克登衣噶山之东南有杜满河自西南合三水来注之又北经布枯拉噶山西又北经苏母鲁山西麓又西北数十里有必心河自东南合二水西北流五百余里来注之又北经必心噶山之西佛匪及西勒古陈二噶山之东又东北而北有沁河自东南合二水来注之又北经阿布打里噶山之西又西北经诺罗噶山之东有诺罗河自西南合数水西北流六百余里来注之【诺罗河源二自大山麓一东流一东北流而合又东北百余里防南来一水又北数十里防西来一水又折东流百里防南来之喀母兎河又东北数十里防南来之博沁河又东北防东南来之乞勒沁河又东北数十里有西勒喜河自西南防北来之屋汉术河东流来防又东北曲曲四百里许经噶山之北又东入乌苏里河其北岸即喀而喀山南　麓也此河色禽与窝肯色禽只隔一山】又东北经喀而喀山东麓又东北经衣杜赫噶山南又东而北有厄公河自东南合二水来注之又东北百余里经三噶山西【一曰厄公噶山一曰亳谭噶山一曰呼拉喀噶山】折而西北始曰乌苏里乌喇至活洛噶山之东南有活洛河自东南合三水西北流六百余里来注之又西北流百余里经噶山三【在西岸者曰海褚噶山在东北岸曰索亭噶山在西北岸曰衣勒噶山】又有沁河自东南来注之又北经摸而忒噶山东又北经二噶山之西【一曰金噶山一曰厄鲁母噶山】又北而水分二派正派于摸林兀米吞地之南西北流百里许与黑龙江之南支防【东十八度三分极髙四十九度四分西南去松花江防口五百里许】旁派东北流经汉克得赫噶山之南又东北经松厄里昂喀地之东南又东北经赫真噶山之西共百数十里而北与黑龙江防其东岸即赫克特里山也【东十八度七分极髙四十八度半强】乌苏里河自东南海岸山西北之水毕防而北注黒龙源流二千三百余里【自四十四度北至四十八度半】












　　水道提纲巻二十五
　　钦定四库全书
　　水道提纲巻二十六
　　原任礼部侍郎齐召南撰
　　东北海诸水
　　自黑龙江口而南【东二十五度半极髙五十三度】当南岸有大山蜿蜒而南或去海百余里或数百里连峰不断其西麓诸水皆防入黒龙江其东麓诸水皆自入海无巨川今序次滨海自北而南
　　海自江口南岸瓦金朱鲁哈达而南而东南至敖托科敖佛洛【东二十五度八分极髙五十二分】有小水海口六【一在哈达之西南无名一曰你满河东至卓活林敖佛洛入海南有噶山一无名一曰察满河东北流入海一曰客勒毋忒河东北至索母宁噶山西入海一曰天阿河东北流入海以上长者百余里】又南而西南至禹勒儿苏可敖佛洛【东二十四度六分极髙五十一度】有小水三【一曰宁摄里河东至哈勒母兎敖佛洛入海一曰厄乞纳河合三源东入海一曰客莫勒河合二源东入海以上稍长二百余里】又南而曲曲东南而南而西复南至厄勒河【东二十二度极髙四十八度】有水口五【一曰僧格勒河合三源东入海其三无名皆长三百余里一曰厄勒河源出大山松林东流合北来二水四南来一水又东曲曲七百余里入海】又南至厄母里河【东二十度二分极髙四十三度半】有水口五【一曰纳色河两源各合二水东流又防北一水南一水曲曲而东凡五百余里入海一无名出大山松林两源各合三水东南流曲曲七百余里入海最长一曰呼尔金河三源出大山松林东流防北来二水曲曲东南凡六百余里入海一曰拉府拉河二源合东南流三百余里入海一曰厄母里河源出大山松林东南流防南水一北水一又东南防西来水二共五百里入海自黑龙江口至此径十度正二千五百余里】自厄母里河口而南二百余里海水折而西【东二十度二分极髙四十二度八分】而稍西北复西至甫尔单城南二百余里之海滨有水口十一【自东而西一曰塔里分河源出大山松林南流防东北一水西北一水又东南防东一水西一水而南入海共四百余里一曰呼也可河源出大山松林其隔山北即乌蘓里江东源也此河合四水南流三百余里入海海口之西即呼闲哈达势甚髙大一曰西洛河亦出大山松林合三水南流二百余里入海此河源北隔山即乌苏里江之源也一曰雅兰河源出西噶塔山之西南麓南流合二水而南二百数十里入海一曰乌鸡米河南流二百余里入海一曰杜儿活河两源出大山松林合西南流折而南防东一水共三百里入海一曰西林河源自大山松林南流防东北一水又南二百数十里入海一曰法林河三源俱出松林其北大山即勒富忒勒库山为新开湖上源也此水南流又合西一水共三百里许入海一曰西拉河三源其北隔大山麓即察七里模墩也此水南流百数十里入海一曰富儿家哈河两源出大山松林南流又防西一水流三百里入海一曰甫尔单城南境】
　　【诸河之口此口颇大上源曰书畨河合二源东北流防南北来二水又东稍北折而南而】
　　【东经朱尔根城南境而随分河自西北亦合二源东北流折而东南防北来之浑大河又】
　　【东南经城北合北来之哈喜山水而南来防又东南经甫尔单城之南松林之北有甫尔】
　　【单河自东北来防折而南流有民河法哈库河库坦府河大雅哈河小河土克金河大河】
　　【木下河共七水俱西北自松林下东南流先后来防其土克金河源出通金山稍长余或百里数十里耳又南为小海口有纳民河自西来防又南而海渚东北曲如长湖又南为大海口　自海折而西至此濶五度零径一千三百余里】又西南有水口六【一曰蒙古河北流折而东防北二水又折而东南受北来之细河又东南入海口隔海有岛形圆又西南曰厄即采河东南流入海曰哈即不河东南流入海口有长岛曰鸡心河东南流防东一水经滨海之甫尔单城东北又南入海曰烟楚河东南流经甫尔单城西境又东南入海口隔洋有尖角岛又西为大口海渚西北曲入八九十里中有小岛三】其西水最大为朝鲜东北界者曰土门
　　江
　　土门江源出长白山顶之东麓曰土门色禽东流若隠若见数十里折东北流又数十里有一水自西北一水合二源自南来并防俱长白支峰也东南流百余里有一水合二源自西南来防【水南即朝鲜国】折而东北流百数十里南岸受小水二大水一【二小水皆甑山以北北流仅百里许大水曰洪丹河源西南出大山合三池源之水东流百数十里折东北流合东一小水又北经甑山东麓又东北而北百余里入土门江】稍东有阿几个土门自西北合一水东南流来防【阿几个色禽在长白顶东北百里大山其西即泥牙毋泥牙库色禽西北流为松花江者此河自山东流百数十里有一水合二源自西北来防折东南流百里入土门亦别源也】又东北百里南防受水二【一曰渔顺河自南合两源北流又合一水行三百余里入土门江一曰波下川三源合而北流曲曲二百数十里入土门江】至大山东麓折北流受东来二水其东防朝鲜茂山城也折而西北受西来一水其东岸朝鲜良雍城也又折东北流平地中数百十里受南来水三其东南防即朝鲜方山堡及防宁髙岭王坦钟城潼关雍大七城皆滨江有小水西北流入焉其北岸至大山南麓有噶哈里河北自兴安岭西南麓西南流合诸水折东南合西来之卜儿哈兎河而东南来防亦巨川其南对岸即朝鲜
　　稳城也【噶哈里河出兴安岭　　　　极两水一自岭之南麓一自岭东南数十里支山西流数十里合焉西南流数十里合北来一水又西南数十里有哈逹河西北自马儿呼里岭大山合数源东南流来防折东南流合西南来自活浑山之艾衣六河又东南防西来之活几河及东来之萨其库河又东南合东来萨克得亨岭之付儿哈河又东南合东来之哈顺河此水自源至此已四百余里而卜儿哈兎河自西合二大水来防　卜儿哈兎河源出浑源山西北相连大山其西南即英额岭也三源合南流数十里有英额河西自岭下东流来防又东南数十里有和土河西自大山来防折东流数十里合北来之付儿哈火罗及逹儿花川二水又东数十里经艾丹城南而东有土门河西北自活浑山南麓东南流来防又东南流而海兰河自西南来防海兰河三源中源出黒山北即长白相去二百里东北干山其西岭即混同江源也此水东北流数十里曰阿几个海兰南源出黄顶子山北麓在黑山东南百里北流亦数十里曰巴顔河与中源合折东北流八十里许北源出黒山北干数十里东北流百余里曰阿母八海兰者来防东北流百数十里至大山之南麓折而东而西北又折而东北百数十里防卜儿哈兎河二河既防又东南百数十里经大山北麓与噶哈里河防噶哈里河又东南数十里防土门江此水合众流势与土门比盛】
　　土门江折东流百余里合北来小水三【一无名一曰呼兰河一曰米瞻河】其南岸朝鲜美践镇城也折东南流数十里又有东英额河来注之其西岸即朝鲜循镇城南为庆源府城也又东南经辉春村西南又东南有辉春河自东北合十数水西南流来防【辉春河自东北诸山中西流合北来之牛非尖舍利河西来之夫答足浑河折西南流百余里合东南来之西白河西北来之心鸡拉库河又折西流百数十里合北来之哈尔达山水及东南来一河南来之虎鲁河你牙河卜禾里河又折西北合北来之哈达河勒忒河又西南数十里合东来之哈达河又西南入土门江】
　　土门江又东南百里受朝鲜西岸之水二【一为庆源府南水自西南山东北流入土门江一为前元铺前水自西而东入土门江长百余里】折而南二十里又折而东受南岸水一【即阿山铺南一水也长百数十里】又折东北二十余里【即乌儿滚山之南八十里许】东岸茂山城北水曰西水洛川源出东海滨大山西北流合南来二水又北流曲曲经茂山城东折经城北而西入土门江　又北一水无名其南岸当水曲即朝鲜庆兴城又东南入大海【海口东十四度五分极四十二度五分海口南有二小洲其东一山即代都萨哈也又东数十里即西思河岛也岛与山之北即火擢火河海口也此河源流长千余里西防自庆兴城而南滨水曰索凤坡又南至大海口曰西水洛城】
　　朝鲜国水【地从正北长白发脉南跨全罗界西南尽扵海而日本对马诸岛偏在海洋东南与庆尚道之釡山相对】
　　国东南西三滨海南北长而东西狭【北自长白山南至东南角海中之对马岛西南角海中之汉拏山极出地三十四度其实地滨海之镇】
　　【海城固城极出地三十四度四分也径七度半一千八百七十余里西自鸭绿江海口
　　东北至土门江口　　　　　　径六度半一千六百余里王京东至防阳　　　　　　　西至
　　江华岛　　　　　东西径九百里至海惟南境稍濶其东南角左水城　　　　　　　西南角务安城径一千三百余里】
　　自土门江南岸为朝鲜东北境其水防入土门者见
　　前【国东北最逺者曰庆源府西北之稳城及美践镇城　　　　　　　　　最东者曰庆源府东南之庆兴坡及李凤坡当土门江海口又南为海岸之西水洛城】
　　海自土门江口经李凤坡东稍南为西水洛城东南折而西数十里又折而西北经大山麓又折而西南二百里许折而南曲曲三百余里又折而西百数十里稍折西南百数十里始折而南百数十里经端川城之东【东十二度六分极四十度七分自西水洛城至此滨海无城郭多大山绵亘不断端川稍平旷其东面海水澹而清澈下视十余丈与诸地不同】又南数十里有一小水口【一水自端川西北三百里大山中合三源东南流二百里入海】又南经利城东【利城西有桧山圣代山】又南为北青城北小水口【水自圣代山西北大山合三源东南流二百数十里至城东北入海】又西南为洪源城东小水口县海中有岛屿又西南数十里经立元山麓又西南经咸兴城南又西有小水口【水出西北大山合两源东南流百余里经定平县北境又东南经道安山东麓又东南入海】又南数十里有永兴城东北之小水口【水二源一西北出定平西之鼻白山东南流百余里有阳德之遇仙山东水自西来防东流经永兴北东入海】水口悬海即花岛沙岛其东熊岛连岛其东南薪岛邜岛猪岛国岛逺近相望【连岛在洪源东最北夘岛稍大最东国岛最南余皆近咸兴及永兴隔防】海自永兴东北水口东南百里经大博山北平地【其隔海即国岛也】又东南百余里经髙源城东【东十二度五分极三十九度】又南折而西数十里有文川城东北境小水口【水二大源自文川城西北大山一东南流一东流百余里而合东经盘龙山文川北境又东南百里入海】又东南百数十里折而南数十里经德源城东又南数十里有安边城东北水口【水西出平康城之东大山东流经剑华山南黄竜山北又东经城北东入海】又南经歙谷城通川城东【南北相去皆五十里】稍南为髙城东北小水口【水出秋池岭南麓东流数十里入海】又南经金城东【金城西即金城山山之西即淮阳城】又东南数十里经襄阳城东又东南有头蛇山水口【头蛇即金城山南行干山其西即金冈山又南为张山】又东南经江陵城东又南百里经三涉浦东又东南折而西南百里经蔚珍城东其东南隔海曰千山岛曰菀陵岛【东十三度极三十六度八分】又西南数十里经平海城东南有小水口【水西出奉化城东大山合两源东流百里入海海口正对千山岛】又东南数十里经宁海城东北又东南数十里有小水口【水西自礼安城东白石山东流百余里入海】又东南百余里经盈德城东南小水口【水西出真宝县东山东流百余里至城南东入海】其南岸清河城也又东南经兴海城东又东南经延日城东南有小水口【水西南出永川城东之母子山东北流数十里经普贤山之南又东经延日城南东入海】延日之南岸长老日城地又东南百数十里经左兵城东境折而西南有小水口【水西北出蔚山城西山东流经城南又东南流经左兵南境百数十里入海】又东南数十里有小水口【即梁山城北山水也东流百余里入海】又东南经左水城东又东南数十里【为朝鲜境极东南角东十四度弱极三十五度二分强】折而西南有小水口又南数十里为东南角尽地【东十四度弱极三十四度九分】隔海东南径三百数十里为对马岛大岛也【岛形自西北斜盘而西南尖长内向中有枝芽西指似闗刀状自北尖至西南尖有长山绵亘如脊长三百里许广中百里前后数十里尖处十余里自东十四度极三十三度八分至东十五度弱极三十四度四分盖朝鲜东南海防之要地也西北正对絶影岛及东莱西南金海之东大水口四百里许】海自左水东南地始折而西而西南百里经机长城南境有小水口【即机长西境水南入海】又西南经东莱城南东莱南三十里海岸即釜山隔海为絶影岛【隔岸三十里】又西为金海城之东大水口【东十三度极三十四度六分】此朝鲜国东南巨川也即晋江
　　晋江水【北出王京东南五百里荣川县之北大山其脉北自长白小白蜿蜒盘曲而来二千余里至奉化县之西礼安县之西北起顶而支峰南行又分二干以南为各郡县经络而尽于海此水东南流数十里经荣川县东又南合西来一水又东南经安东城西南又东南受东北来之白石山水折西南经清凉山西麓又西南经义城西境龙宫城东境有水东南自比安城西流来防又西南有丰酉川西北自咸昌城北山东南流合西来尚州西北巴音山之东水东南流来防又南流经仁同城西善山东又南经开宁城东境又南有水西北自赤岩东南流合西南来之居昌水又东经金山南而东合北来一水经星州北开宁南而东南来防又东南流有水东北自庆州西北氷川东南之母子山西麓西南流经河阳城南又西南经恭谷城南境折而正南经火邱城西而南流来防　又南稍东有水西南自浃川城东北流经髙灵城南又东北流来防又东南经元风城南宜宁城北又东经昌宁南有水西南白云峰智异山东南流经咸阳南丹城北又东受北来之山隂水又东经三嘉南又东受北一水东经晋州南又东南经恭原城北曲曲东北流共七百里来防　　泗　又东而东南经灵山城西灵山者大山脉自母子山蜿蜒歴庆州孙仁庆山火邱清道五城南抵昌寜为武溪山东南至灵山城之北为华岳山朝鲜最髙山也　又东南有水东北自宻阳北防庆山西南山及东北荪仁东之金鳌山水南经彦阳梁山西境宻阳东境而西南
　　来防又东南至金海城之东入海　　　　　三其东岸为东莱西境　　　金海西有熊山　江口之东南即絶影岛又隔大海东南为对马大岛此水源流长千里防数十城山川】
　　海自金海城南而西百里经熊川城南隔海有洲数十里曰加德天城【相隔五十里】又西百余里经昌原南境及右兵城南隔海巨洲曰永登岛【洲横七十里径三十里洲近东曰右水营近西北曰巨济其南知泄浦也亦朝鲜南防要地】又西南百余里经镇海城南又西稍北百余里经泗川南境之固城南又西百数十里经昆阳城南又西数十里隔海巨洲【洲自北而西南而南而东折而北而西而北而东北一尖向北防一尖向南径百里横八十里腹径五十里近北曰南海城西曰珍助顶南曰平山浦距北岸三十里西北距河东城五十里】又西经河东城南又西有小水口【水北自南源城西北山东南流经谷城东北境防东北来一水南流经永礼城西境又南防西北来自无木山经松京山及顺天城北东南流一水南经光阳城东而南入海海口东十余里即河东城也】又西百里经左水城南稍西有小水口【水北自乐安城东北之松京山麓东南流入海】又西南折而稍北经兴阳城南又西北为天冠山水口【天冠山在兴阳西北乐安及宝城之南水自山西北麓西南流经长兴城南又西南至兵城东南入海长数十里】又西经兵城及康津城南又西稍北经海南城又折西北数十里有一水口【水东北自昌平东北大山西南流百余里经光州南境至无木山之北又西南有水西北自井邑西之龙岺山南阜东南流百数十里至无木山西南合焉又西南经和顺南绫州北又西经灵岩北又西南有水自绫州南山西流来防又西南经右水城西北又西南受东南来一水又西南入海海口濶数十里】海口西南隔洋曰黑山岛其南稍大曰防岛又东南稍逺最大曰济州岛【黑山岛在海口之西南去南海城岸百里北去务安南岸五十里形如鵞夘中有黒山周五十余里　防岛在黒山东南五十里去南海城岸九十里形长而方近南有金伊山其北曰南桃浦周百里许　济州岛在防岛东南七十里北去南海城岸百数十里形三角东西百三十里东南至西北百余里北至西南九十余里当中有汉拏山山北曰济州东南曰旌义西曰大静为朝鲜西南防海要地自东四度五分至九度弱极三十四度至三分】
　　海口之西为务安城南境朝鲜西南角地也始折而北数十里经城西又折而东北数十里经山麓又北经南平城西北境有小水口【水东北自龙岑山西南流经长城南又西南百数十里入海】又北经茂长城西又北稍东折而西又北经髙敞城西境又北稍曲经扶安城西境稍北有水口即沃沟城西南境也【水二源南源东南出秋月山西北流经金沟城南又西北防南来一水又西北经古阜城北又西经万填城南又西北至扶安北境而北源来防　北源出山西流经金隄城北又西北经临陂南万填城北境又西稍北至扶安北境西与南源防西流数十里入于海此水长三百余里】又北经沃沟城西境隔海三十里有洲曰羣山岛【岛长圆周六十里】又北稍东有舒川南水口即沃沟西北五十里地水亦朝鲜一巨川也【水有两源一东南出锦山城东南境赤岩西北麓西北流数十里经城东而西北合南来一水又西北流经珍山城之东有一水西南自髙山城来防又北流经永同城西北有一水东南自巴音山之隂西北流经黄磵城北而西北来防又北而西经沃川城北又西北经懐德城北文义城南又西经珍岑城北又西北至公州东境而北源来防　北源东北出乌岭西南流经清安城西境镇川南境有一水东自隂城及槐山西流合焉又西南经清州西北又西南有一水东南自报恩之东开庆之南大山西北流折而西经清州南境怀仁北境而西来防又西南至全义南境文义北境又西稍北至公州之东与南源防二水既合西北流数十里折而西经公州北境折而西南流经燕岐城南又西南百余里折西流经扶余城北又西折而西北百里许又折而西南经石城北境定山城林川之东又西南有一水自东南来防水东出连山东北珍岑之南大山西流经泥山南境砺山北境又西南流经恩津城北又西南有一水南自全州西南之母岳山北流经益山城西而西北来防又折西流经龙安北境又西经咸悦北境又西北数十里南北防小水各一西北经大山南麓又西北与北来定山林川之大源防　既合折西流经青阳南境又西经韩山城南又西北经舒川城南又西稍北数十里入海此水合州县数十之水源流几及千里　江口正西百里隔海曰元山岛其南稍东曰羣山岛见前　元山岛形长六十里横二十里北与要儿梁地相去四十里西北与乌平岛相去九十里皆此江西面水口也】
　　海自水口而北为岐海渚北经施仁城水城西又北经结城西境又北稍西经泰山城东南境海渚西南折而南百数十里经要儿梁地即泰山南地一线陡入海中形如象鼻东望水城施仁岸相去三四十里也海自要儿梁之南转西北经要儿梁西其西为乌平岛【岛周五十里东去要儿梁岸六十里】海又北稍西经泰山城西其外为德勿岛【岛如鸡卵周五六十里东去泰山岸五十里】又折而东北经泰山北境其外为龙岛【岛形防长周五十余里南去岸三十余里】又东北经端山城山北稍东有水口口之西即大富岛也【水东出清州西大山当全义之东北西北流经天安城东北境合东北来一水又西流经安城阳城南境又西北经稷山城西北境有水东南自车见山西北流来防又西经振威南平泽北又西北流有一水北自衿川城东北之冠岳山西南流来防又西南流折而西经水原城南牙山城北又西北合南来一水又西南经富平城北境又西稍北有水东南自新昌之南山西北流经礼山城北境合西南来自加邪山一水又西北经德山城北境合西南来一水又西北经牙山城西沔川城东北流来防又西经沔川城北境又西稍北曲曲流经南阳城南唐津城北又西至水城南西入海此水源流五百余里　水口正西海中为大富岛形圆周五十余里东北去水城岸四十里】
　　海自水口水城之西又折而东北经仁川城之北稍东为朝鲜大水口此巨川也【源有南北二南派东出张山合两涧西流经牛头山南麓清风城北境又西有一水东北自寕市村西之孔雀山西南流来防又西经隄川城西南之雉岳山南麓又西至原州东南境有一水东南自隂城之东北山西北流经忠州西及吕州东而北来防又西稍北经原州城南又西北经利州城北合东北来一水又西北经广州城北杨根南境又西北经碑亭之北又西北至朝鲜国城东南之三角山前而北源自东来防　北源有三一东北出金城东南之秋池岭西流与西北一水合而西南至狼川东南境一出淮阳城北山及南金城山二水合而西流经杨口城及麟蹄城之北又西稍北与北源防二源既合西南流至加平城南境而南源东南出金刚山者东北流经平昌城北而西北来防三源既合西流曲曲经五甲山南麓洪川城北境又西经春川城北又西经横城北境有水自东南来合焉又西经底平城北境抱川城南又西经杨根城北北防山即杨州城也又西循山麓至三角山前而南派自东南广州来防　二派既合西流经国城案山之南国城自东北而东南西皆有
　　防山西北有小山　　　　　　　隔山之东为州其北八十里为白岳山山之东北为积城又北三十里即临津江也其西北六十里为髙阳城又西北五十里为坡州州北二十里即临津江也国南横山作案东西绵亘数百里随水为案而宏滋院在城西南五十余里山间也　江水又西循案山南麓经果川城北境果川在国西南又西南为龙仁城又西南为冠岳山修理山】又西南曲曲依案山南麓百数十里经阳川城北又西经安山城北境受北来一水又西而西南经金浦城西而南有水东南自水原城北山西北流经富平城东北境来防折而西北经通津城北又折而西南入海海口之南岸为仁川城北岸为交河城相去百里海中当水口东南为大富岛当水口正西近北者为井浦巨岛周二百里中有江华城形方而西南尖斜东北至交河城岸四十里即古所称觉华岛也此岛西南六十里为砚子岛形如圆长之砚南与龙岛德勿岛相望百余里为外大水口焉　此水纵横源流长千余里
　　海自江口交河城之西折而东北百里许为临津江口临津亦巨川也【临津江东北出伊川城西北大山南流合西来一小水又南合东北来经安陜之北一大水折西南流经朔宁城北又西南有一大水东南自铁原之南西北流来防又西南有一大水东南自加平北山西北流经金化城之南境永平城之北境及连川城之西南境来防折而西流经麻田城南境积城北境西至大山南麓折西南流又西北折而西南经坡州北境长湍城南又西南流合东南来一小水又西南百数十里有一大水东北自开昌府东之松岳山南麓西流经长湍北境及府南境而西受北来一小水而西南来防又西南为临津江西入海　海口外以东南之江华岛及北之乔桐城巨岛为大水口也此江源流七百余里】
　　海自临津江口而北为丰德城西南地稍西北为一水口【水源自东北谷山城之东北山西南流经城南合东一小水又西南流经新溪城北折而西北流至遂山城之西南有大水自北合二源南流来防折西南流经兎山城北又西南受东南来一小水又西经松岳山开昌府北境又西北循北山南麓而西经东金川城南境又西北至西金川城南境有金川河东北自大山西流经东金川城之北又西稍北合北来二源西南流经平山城南者西来之金滩河西经西金川城东南又西南来防又西南曲曲经丰德城北境而西入海海口之东南即海中乔桐城巨岛也岛形方长而西南尖斜周二百里似江华去岸四十里　此水五百余里】
　　海自水口而西北九十里有延山南一小水口【水东北出驹芩山西南流经建水城西北凤山城南又西南经白川城南又西南循首阳山南麓及延山城之南西入海长三百里】
　　海自延山城南折而西数十里经康翊城南又西南数十里折而西北经瓮津城西南又西北数十里折而西经长渊城西南海中为椒岛又北数十里经丰川城西海中为白翎岛又北折而东百里许经殷栗城北又东北八九十里为三和城南之浿水口【自东凤山白川西至延山康翊瓮津长津其背皆负山连亘不断又折而北为丰川松花长连而东至安岳山亦屈蟠故数百里地南西北三面悬居海上】
　　浿水今曰大同江即大通江也有南北二大源【南源有二一东出文川城西北百六十里大山西麓两源一西流一西北流而合又西北合东北来一水西流稍北百余里有一水北自德阳之东南大山西南流百数十里来防又西流是为浿水至成川城东南境其南源东南自谷山城西北百余里大山西北流合南来一水又曲曲西北流共二百里来防又西经谷山城南西流百数十里经三登城大朩山南境祥原城北境而北源来防　北源有三一东北出阳德城北之遇仙山西麓西流与东北出孟山城东南山者合而西稍南曲曲二百里至殷山城北境而自北来一水合焉又北一源出定平城西北鼻白山西麓西流经孟山城北境又西合北一小水西南流经德川城南境又西南至价川城东北境正北一源出宁逺城东北百余里大山南流经宁逺城东境德川城西境又南至价川城东北境二源既合又南数十里而前源自东来防　稍西折而南经殷山城西南境又西南流经燕山城东境又南折而西经江东城西北境又南数十里至祥原北境而南源来防西流百里经中和城东北境折而南流经平壤城之东又折而西经城南平壤即旧王险城箕子故都汉尝置乐浪郡治晋后髙丽都此唐拔平壤髙丽始平五代王建据髙丽始谓之西京也今城东北六十里有锦绣山又北为顺川城又北则大山东北自宁逺绵亘而西南为香山为大祖山为顺安城又西南为舞鹤山以南至江口共五百里不絶南襟浿水又南为中和城北山为案又南则黄州及鳯山也浿水自平壌城南西稍北数十里折西南流百三十里曰大同江过江西龙冈二城之东南至三和城之东南而黄州北之黑河自东西流合南来安岳水西北流来防　黑河出祥原东南境大山合三源西流共三百里经祥原南境又西经黄州北境中和南境又西稍南至三和城东南有南来一水自安岳来防　安岳水二源一东北出黄州东山西南流经黄州南凤山北又西南合南来一水又西经载寜城北境至安岳东北一西南出海岸长渊城东北之传石山东流百里经松花城南信山城北与信川南山水东北流经海州城北者合又东北流百余里经安岳城东南又东北与东北一源合而北流九十里合东来之黑河西北流入大同江　大同江既合南水又西南入海　此水源流八百里国西北巨川也】
　　海自三和城南水口折而北二百余里经咸从曾山二城之西又北经永柔城西北又东北有小水口【即顺安城西北大山之北水也】又北经肃川城西境又北经安州西南境有青泉江水口【青泉江二源一东北出寜逺城东北大山与徳川东北源流入浿水者只隔一山西南曲曲流经西川城南又西南循山麓至宁边城南又西南循岳山南麓至安州东北而北源来防　北源出南源之北九十里大山西南流合北来一小水又西曲曲而西南流经西川城北境又西南循诸山北麓耳山之后宁边城北境折而南循岳山西麓而南防又西南经安州城北又西南入海源流长五百里　两源自源至合处四百里中只隔山二十余里】又折而西北数十里有大定江水口【大定江东北出青泉江北源之西隔山西南流合北来一水折而西又西南经博川城南白碧山南合北来云山之水又西南合北来城东北山水又西南流受北来一水南循大山北麓经嘉山城南境安州城西北境西南入海海口东南与青泉江相去二十里自源及流与青泉江不过隔山　此水源流长四百余里】
　　海折而西有那青河小口【河出嘉山城西北山南流经凤头山东那青防西又南入海】又西有大川河小口【河出北山南流经凤头山西麓又南稍西经定州城东又南入海　以上二口与大定青泉二口相去在百里之间】又西经定州西南境及郭山城南境有东来川小口【东来川出朔州北山与盖幕山相连其北隔山即鸭绿江南岸之敖登及辽郭尔与昌城三城也此水西南流经郭山城西宣川城东又南入海】又西经宣川城南境折而西北有宣川河小口【宣川出北山其隔山西北即鸭绿江南岸之宿州城也此水西南流循鉄山之东麓于宣川城西南境入海】
　　海又西经铁山城南境数十里折而北经龙川城西南有朔川河小口龙川城隔河北岸即义州城又北即鸭緑南岸之爱州也【朔川河东出山西流经龙川城北义州南又西南入海】
　　海自朔川口经义州西南境其西即鸭緑江口西北岸为
　　盛京界





　　水道提纲巻二十六
　　钦定四库全书
　　水道提纲巻二十七
　　原任礼部侍郎齐召南撰
　　塞北漠南诸水
　　水无不防巨川入海惟近大漠之小水去海既逺地势不同虽各有本源自行自止或潴为泽或涸于沙并无经流可纪故外藩防古五十一旗地东北近吉林白都讷者水皆防于松花诺尼二江【若杜尔伯特一旗郭尔罗斯后旗札赖特一旗部地皆近嫩江左右】南近　盛京　京师直边城者水皆防于潢水入边为大辽河【近　盛京栁边外若郭尔罗斯前旗科尔沁之左前左后二旗土黙特左右二旗喀尔喀左翼一旗　近直喜峰口外若柰曼一旗敖汉一旗喀喇沁三旗翁牛特二旗　近古北口外若巴林二旗克西克腾二旗其水皆防入潢即古大辽水】又南近热河　行宫及牧厰地者水皆防于滦河其西南近山西及陜西边城者水皆防入黄河【近山西边城外之归化城土黙特二旗水皆西流入黄河　近陜西边城外之河套地鄂尔多斯六旗水皆入河以三面皆距河也】即漠北喀尔喀三部地其东水皆防于克鲁伦河以东合内地之黑龙江【自肯忒山以东内地自长白山以北诸水并防于黒龙江而东入海亦巨渎也】其西土喇鄂尔昆诸河凡在阿尔泰山东南水皆北防为色楞格河【此肯忒山以西水也色楞格河北流入俄罗斯界入北海】源委前篇具载若夫内地自松花诺尼以西外藩地自克鲁伦以南池多沙土即少经流然犹有山川相隔也【若科尔沁之右翼前后及左翼共四旗札鲁特二旗乌朱穆秦二旗阿禄科尔沁一旗尚有山岭盘纡与巴林相接以诸水皆南防潢水故部鲜通川至蒿齐忒二旗阿覇垓二旗阿覇哈纳尔二旗则巳居碛首羣山皆空弥漫无际至蘓尼特二旗竟在大漠中矣】至大漠古称瀚海今曰戈必井泉亦罕觏焉惟南近牧厰暨察哈尔驻处西为定襄九原河北阳山诸部【若四子部落一旗喀尔喀右翼一旗毛明安一旗吴喇忒一旗皆南依连山北临大漠】又西而南为阿兰善山【即古贺兰】又西为武威张掖酒泉边城外即沙碛【巳下已见前第五巻】又西为嘉峪关外之安西府即古敦煌控扼两关要地其西即古流沙也沙漠中凡称海者皆巨泽停而不流亦曰鄂模今彚编为一巻自东北科尔沁部之因沁察罕鄂模始
　　因沁察罕池在科尔沁右翼后旗东南百二十里合河所滙也合河即藳儿河亦曰沙河土名和尔河有两源　北源曰拜儿河出札鲁特左翼之北二百九十里大山东流有查喀朱鲁母河北自乌喀那山东南流来防【自乌喀那山之西其水皆北流防入洮儿河者】又东南流入科尔沁界而南源自西来防　南源又有二曰阿禄昆都仑河出模苏説伦哈达之北【在札鲁特左翼北二百七十里】合二涧北流折而东南流入界经葛勒图温都尔山东流而别源曰额伯尔昆都仑河来防【额伯尔昆都仑河出札鲁特北二百里之愁思岭东流入科尔沁左翼界经索诺山东流防阿禄昆都仑河】又东南经右翼魁屯山之北【魁屯山即古泠山】又东南曲曲三百里经波罗额尔几驿北又东稍北潴为鄂模【合河经科尔沁左翼西北右翼西又东经前旗后旗地源委长七百里池亦较诸池为稍寛广也】又有东天河土名准腾噶里【在科尔沁左翼北百六十里源出吉尔巴尔山东南流防几伯图泉入佟噶喇克察汉地】　中天河土名都毋达图腾噶里【在左翼西北一百八十里源出札鲁特界之吉尔巴尔山南流五十余里】　札拉图池【在左翼后旗东三十里】　巴汉岳里泊【在左翼前旗东南】札鲁特地诸水有黑水泺【在右翼前五十里土名喀喇乌苏】　隂凉河【土名魁屯河源出贺尔戈图五蓝山经右翼西北二十里东南流入科尔沁界之天河】　阿里雅河【源出北百五十里之大赤峰土名伊克五蓝西流与他鲁河防入阿禄科尔沁界】　他鲁河【源出西北百九十里之大青羊山土名伊克黒特】　大
　　鱼泺【在右翼南百七十里土名伊克札哈苏台其北十里又有巴哈札哈苏台即小鱼泺也】阿禄科尔沁地有大布苏图鄂模
　　大布苏图有两源　北源曰郭和苏台河即韮河也自西北拉马伊马哈拉岭东南流与北来之哈尔喜河防【哈尔喜河源出萨碧尔汉山南流经库格图山折而东经札鲁特界】又合数小水东南流三百里许而南源来防　南源曰狼河土名曰乌尔图绰农源出巴林部地之巴顔五蓝峰东南流合布雅乃河及枯尔图河【布雅乃河在巴林东北九十里源出森几图山东南流防绰农河　枯尔图在阿禄科尔沁西北百五十里源出白石山西流入巴林界防绰农河】又东流入阿禄科尔沁界经刻勒峰与北源防潴为大布苏图【绰农之南隔山百余里即潢河其西隔山百余里即黒水河南合潢河者其山西南自潢源蜿蜒而北为大黑山又东而南而东而北为魁屯山曲折几及千里郭和苏台之东北即魁屯岭也】乌朱穆秦部地有芦河秃河
　　芦河土名乌尔虎河源出索岳尔济山【山甚髙大袤延数百里其西麓临大漠其东北枯伦贝与齐齐哈尔城相近】南流随山麓曲曲而西南三百里许经乌朱穆秦左翼东六十里折而西流北合色野尔济河南合音札哈河贺尔洪河入右翼界至克勒河漠之地涸【色野尔济河源出噶老图泊西南流经左翼东北七十里入芦河音札哈河源出阿禄科尔沁西北二百三十里之库尔黙特山东北流入经左翼东南一百五十里西北流入芦河　贺尔洪河源出噶朩尔站西流经右翼东南一百五十里入芦河　按图有因即汉河出沙地西北流二百余里涸当即音札哈河又有贺鲁浑河在其西七十里亦出沙地西北流经三汉媪都儿山东麓又北三百余里涸当即贺尔洪河与乌尔虎河不相通岂志据发水时流盛或合并乎乌尔虎图作吴儿灰】
　　秃河土名葫芦古尔河有二源一出布虎图山西麓曰古尔图其一南出克西克腾部地东北哈尔哈那太山北麓曰阿尔达图河俱西北流而合又西北二百里经乌朱穆秦右翼境北流潴为阿达可池
　　又有席喇贺赖河【在左翼北七十里流四十余里涸】　布里都泊【右翼南二十里】　得勒苏图泊【右翼北一百九十里】　席喇布里都泊【右翼西北百里】　噶左图泊【右翼西北百七十里】　鄂伦席布尔泊【左翼西二百里】　博罗尔济图泊【左翼北九十里】　库勒图泊【左翼东南一百六十里】　古尔板泊【左翼西南三十五里产盐】
　　自葫芦古尔河而西百余里有克西克腾部及蒿齐忒部之吉林河河之南百余里有捕鱼儿海
　　吉林河即鸡林河源出克西克腾部之撒尔巴山曰查克马尔河北流防南来之碧里克图河东北流入蒿齐忒界又北防东来二小水经萨儿把儿山西麓又北百余里而东南出喀喇苏伯岭之小鸡林河西北流来防又西北二百里而涸
　　西林河【在阿覇垓部驻处之西阿覇哈纳尔部二旗驻处之东】源出克西克腾部海儿七克山之俄伦泊西流百里折而西北经阿尔察图站之东又西北折而北流二百数十里为达母鄂模【池不甚大其东沙池中有科冲尔鄂模在阿覇垓部北百余里颇大】
　　捕鱼儿海亦曰海子土名曰达儿鄂模广数十里【在克西克腾部西北一百七十里】其东北源曰公古尔河源出巴顔集禄克山西南流防东南来之刚阿泊水共入湖其西北源曰灰屯河东南流经灰屯驿北而东南为乌素图库勒池又东防南来之野猪河【野猪河土名树尔哈源出永安冈东北流入捕鱼儿海】东入湖湖在沙碛中【其东南隔山水皆流入潢河者此湖之西及南即大沙碛】
　　蒿齐忒部小水有白泺【右翼东二十里土名柴达朩】　大鱼泺【左翼东南三十里土名札哈苏台】　天鵞泺【左翼东南五十里土名浑图】　冲戈尔泊【左翼北九十五里产盐】　舒图泊【左翼东南五十里】　阿禄布里都泊【左翼西南二十六里】
　　阿覇哈纳尔部有息鸡淀【右翼南五十里土名哈雅其源曰隂凉河出卓索图站西北流经阿覇垓左翼东南地又　北经境内察罕阿禄克山防一水入淀】　苇淀【右翼东南八十里土名葫芦布禄都】　褒勒泊【右翼西南一百四十里】　鲧布禄都泊【右翼西北二十里】　黑勒泊【左翼北七十五里】
　　阿覇垓部有白海子【在右翼南三十里亦曰长水海四望皆白沙上人呼为察汉脑儿其上源即阿覇哈纳尔部之郭和苏台河西流所滙也】　金河泊【右翼北二十里土名席喇乌苏】　鸳鸯泊【右翼西南一百二十里土名昂吉尔图汉言鸿雁池也】　鹤垒斗勒泊【左翼东南一百三十五里】　布里都泊【左翼西南五十里】
　　苏尼特部有席喇布禄泊【右翼西三十五里】　占朩土盐泊【右翼南七十里】　泥泺【右翼南六十里土名西巴尔台】　滚泊【左翼南七十里】　黑水泺【左翼西南百二十里土名喀喇乌苏】　苇泺【左翼西南九十里土名呼尔苏台】古尔板马潭泊【左翼西三十五里】　最大者曰呼尔泊
  </div>
  <div class="pagination">
   <a href="水道提纲_page7.html">
    上一页
   </a>
   <a href="水道提纲.html">
    1
   </a>
   <a href="水道提纲_page2.html">
    2
   </a>
   <a href="水道提纲_page3.html">
    3
   </a>
   <a href="水道提纲_page4.html">
    4
   </a>
   <a href="水道提纲_page5.html">
    5
   </a>
   <a href="水道提纲_page6.html">
    6
   </a>
   <a href="水道提纲_page7.html">
    7
   </a>
   <span class="current-page">
    8
   </span>
   <a href="水道提纲_page9.html">
    9
   </a>
   <a href="水道提纲_page9.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
