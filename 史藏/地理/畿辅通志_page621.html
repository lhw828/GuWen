<!DOCTYPE html>
<html>
<head>
    <meta charset="UTF-8">
    <title>畿辅通志 - 第 621 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 621 页/共 974 页</h1>
    <div class="content">　李　玚　字琚罗安世子涉厯史传太师髙阳王雍表 荐玚为友转尚书郎随萧寳夤西征以玚为　
　　　统军玚徳洽乡闾招募雄勇其乐従者数百骑玚 倾家赈恤率之西讨故其下每有战功军中号曰　
　　　李公骑萧寳夤启玚为左丞军机戎政皆与 参决还朝除岐州刺史坐辞不赴任免官　
　北齐
　李　宻　字希邕平棘人少有节操髙祖出山东宻以 兵従举义遥授并州刺史尒朱兆至广阿髙　
　　　祖令宻募殷定二州兵镇黄沙井陉二道兆平授 建州刺史又除襄州甚得安邉之术威信闻于外　
　　　境宻性方直有行检因母患疾积年得名医疗之 不愈乃精习方书洞晓针药母疾除以医知名　
　李元忠　灵之曽孙少厉志操袭爵平棘子家素富在 乡多有出贷求利元忠焚契免责乡人甚敬　
　　　重之葛荣起元忠率宗党作垒以自保贼至辄却 之贼平就拜南赵郡太守及庄帝末元忠弃官潜　
　　　圗义举会神武东出元忠便乘露车载素筝浊酒 以奉迎进縦横之策深见嘉纳时殷州刺史尒朱　
　　　羽生阻兵据州元忠聚众与大军禽斩之神武即 令行殷州事累迁太常卿封晋阳伯后为光州刺　
　　　史时州境灾俭元忠求赈贷被报聴用万石元忠 以为少遂出十五万石赈之征拜侍中骠骑大将　
　　　军仪同三司卒赠 司徒谥曰敬惠　
　李　操　字徳沈元忠子少聪敏有才艺曽采诸声别 造一器号曰八弦时人称有思理武定末自　

　　　丞相记室除河内太守居数载流人尽复代至 将还都父老追送之三百余里终于仪曺郎　
　李稚廉　赵郡髙邑人永安中释褐奉朝请天平中髙 祖擢为泰州开府长史稚廉谐缉将士军民　
　　　乐悦又迁瀛州长史肃宗即位累迁太仆大司农 二卿后主时和士开权重百僚尽倾稚廉长揖而　
　　　已出为南青州刺史主簿徐干富而暴横稚廉 初至收系之天统元年进大理卿世称平直　
　隋
　李　谔　字士恢赵郡人好学解属文见髙祖有竒表 深自结纳及受禅厯比部考功二曺侍郎迁　
　　　治书侍御史见礼教凋敝文体轻薄当官者好自 矜伐俱上书论之上以前后所奏颁示天下四海　
　　　靡然向风谔在职数年务存大体不尚严猛 以年老出拜通州刺史甚有惠政民皆悦服　
　李　雄　字毘卢赵郡髙邑人慷慨有大志家世并以 学业自通雄独习骑射周太祖时従达奚武　
　　　平汉中定兴州宣帝嗣位従韦孝寛畧定淮南以 轻骑数百至硖口说下十余城髙祖总百揆征为　
　　　司会中大夫及受禅拜鸿胪卿后数年晋王广出 镇并州以雄为河北行台谓雄曰卿兼文武才今　
　　　推诚相诿吾无北顾之忧矣雄当官正直 侃然有不可犯之色王甚敬惮吏民称焉　
　唐
　李素立　赵州髙邑人武徳初擢监察御史以亲丧解 官起授七品清要有司拟雍州司戸参军帝　
　　　曰要而不清拟秘书郎帝曰清而不要乃授侍御 史贞观中转扬州大都督府司马初突厥内附即　
　　　其地为瀚海都护府诏素立领之乃开屯田立署 次邉民畏威厯太仆鸿胪卿累封髙邑县侯卒谥　

  

　　　曰 平　
　李　承　赵州髙邑人擢明经为河南采访使判官尹 子竒陷汴州拘承送洛阳觇得贼谋皆宻启　
　　　诸朝贼平累迁淮南西道黜陟使奏置常丰堰于 楚州以御海潮溉屯田收常十倍徳宗将讨梁従　
　　　义李希烈揣知之乃表従义过恶请先诛讨帝称 其忠承言希烈能立功然恐后不可制帝初不谓　
　　　然希烈果叛始思其言擢晋綘观察使改山南东 道节度使时希烈犹据州承以单骑入既至希　
　　　烈舍承外馆迫胁万端承晏然誓以死守希烈不 能屈遂大掠去襄汉荡然承辑绥抚安之居二年　
　　　阖境完复寻检校工部尚书 湖南观察使卒赠吏部尚书　
　李　芃　字茂初赵州人李勉观察江西表署判官永 泰初宣饶剧贼为乱芃请以秋浦置州扼襟　
　　　要使不得合縦勉是其计奏置池州即诏芃行州 事徳宗立授河阳三城镇遏使粮赀善者必先给　
　　　士士悦之未几拜节度使与马燧等破 田悦洹水上兴元初检校尚书右仆射　
　李　藩　字叔翰赵州人杜亚居守东都表致府中徐 州张建封辟节度使为濠州刺史杜兼诬奏　
　　　徳宗怒宻诏杜佑杀之佑以阖门保藩释之拜秘 书郎累迁给事中制有不便就勅尾批郄之裴垍　
　　　白宪宗藩有宰相器因拜门下侍郎同中书门下 平章事河东节度使王锷赂权近求兼宰相宻诏　
　　　中书门下曰锷可兼宰相藩遽取笔署其左 曰不可既而事得寝卒赠戸部尚书谥贞简　
　李　逊　字友道赵郡人由衢州刺史以政最擢浙东 观察使贞元初入为给事中故事天子以畸　
　　　日聴政对羣臣逊奏下有所陈当不时上岂限以 日宪宗悦従之后为忠武军节度使时吴元济始　

　　　平逊申严约束明谕赏罚上下皆感畏逊为政抑 强植弱贫富均一所至有绩可纪进检校吏部尚　
　　　书卒赠尚书右 仆射谥曰贞　
　李　翱　字习之赵州人元和初为国子博士条上兴 复太平大畧累迁礼部郎中翱性峭鲠论议　
　　　无所屈见宰相李逢吉面斥其过失逢吉诡不校 翱移病免官逢吉更表为庐州刺史入为谏议大　
　　　夫知制诰后厯迁桂管潮南按察使山南东道节 度使卒翱始従韩愈为文章辞致浑厚见推当时　
　李　珏　字待价赵州人举进士擢右拾遗穆宗即位 以数直谏出为下邽令后为翰林学士开成　
　　　中同中书门下平章事武宗新聴政珏数称道无 逸篇以劝时潞州献大马沧州献白鹰珏请郄之　
　　　以示四方宣宗立迁河阳节度使罢宿逋百余万 以吏部尚书召珏去镇而府库十倍于初俄检校　
　　　尚书右仆射淮南节度使珏顾已大臣 谊不以内外自异卒赠司空谥贞穆　
　五代唐
　符　习　赵州昭庆人少事赵王王尝遣习将兵従晋 及赵王为张文礼所害习号泣曰臣世受赵　
　　　恩欲破贼报王庄宗壮之遣他将破文礼乃以相 卫二州为义武军以习为节度使习辞曰魏博六　
　　　州霸王之府也不宜分割示弱愿授臣河南一镇 得自攻取之乃拜习天平节度使后为安重诲所　
　　　构致仕明宗以其子令谦为赵州刺 史令谦有善政当时号为良刺史　
　宋
　张　旦　赵州人勇敢善射淳化中知陵州时李顺党 数万攻州州兵不满三百旧设城堑旦修完　

  

　　　战具大败之诏书褒美由是知名后知徳清军景 徳中契丹入寇旦与其子利涉率众奋击并战殁　
　　　上闻之特赠左卫大将军深 州团练使利涉崇议副使　
　宋　绶　字公垂赵州平棘人博通经史百家文章为 一时所尚真宗时判三司建言下令释逋负　
　　　未报请选官考覆以闻于是脱械系三千二百人 蠲积负数百万仁宗时拜参知政事时天下久无　
　　　事绶请饬厉羣司不以承平自怠后知河南府元 昊反帝以手诏赐大臣询攻取之策绶画十事以　
　　　献绶性孝谨清介言动有常家蔵书万余卷亲自 校雠其札尤精妙朝廷大议论多绶所裁定卒谥　
　　　宣 献　
　孙　冲　字升伯赵州平棘人真宗时以侍御史为京 西转运塞滑州决河后知河中府徙潞州所　
　　　至以强 干称　
　王　超　赵州人真宗时为镇州行营都部署又帅镇 定髙阳闗三路契丹入邉与战于遂城俘馘　
　　　二万计斩其禆王骑将十五人李继迁陷清远军 命超御之旋帅定州行营寻加镇定髙阳闗三路　
　　　都部署移镇建雄 知青州卒谥武康　
　王徳用　字符辅超子超出兵绥夏徳用年十七为先 锋将万人战铁门闗俘掠以数万计累迁福　
　　　州观察使章献太后临朝有求内降补军吏者徳 用曰补吏军政也卒不奉诏乃止后仁宗阅太后　
　　　阁中得徳用前奏竒之以为可大用拜籖书枢宻 院事后徙定州路都总管皇祜三年致仕徳用将　
　　　家子习知军中情伪善以恩抚下故多得士心名 闻四方闾阎妇女小儿皆呼曰黒王相公至和中　

　　　富弼为相契丹使耶律防至徳用与防射玉津园 防曰天子以公典枢宻用富公为相将相皆得人　
　　　矣卒谥 武康　
　曺利用　字用之赵州宁晋人慷慨有志操为鄜延路 走马承受公事景徳元年契丹寇河北真宗　
　　　幸澶州使利用诣契丹军契丹主议索周世宗所 取闗南地利用曰晋人以地畀契丹周人取之我　
　　　朝不知也割地之请利用不敢以闻契丹度不屈 和议遂定奉约书归擢忠州刺史会宜州军叛岭　
　　　南骚动以利用为广南安抚使利用往破贼岭南 平大中祥符中拜枢宻使同平章事后为内侍髙　
　　　崇勋构陷死利用在朝廷忠荩有守死非 其罪天下寃之明道二年赠太傅谥襄悼　
　王　鬷　字总之赵州临城人性至孝既长状貌竒伟 举进士累官三司盐铁副使马季良恃章献　
　　　婣家请置务收市茶盐众莫敢忤鬷力争罢之出 知益州戌卒有夜焚营作乱者鬷潜兵环营得乱　
　　　者十余人即戮之及旦人莫知也其为政有大体 不为苛察蜀人爱之景佑五年参知政事后出知　
　　　河南府卒 谥忠穆　
　郭　谘　字仲谋赵州平棘人举进士康定间西征谘 上战畧献拒马抢阵法其制利山川险隘除　
　　　通判镇戎军三司议均田租谘陈均括之法四十 条复上平燕议又请自巩西山七里店孤招岭下　
</div>
    <div class="pagination">
<a href="畿辅通志_page620.html">上一页</a><span>...</span><a href="畿辅通志_page616.html">616</a><a href="畿辅通志_page617.html">617</a><a href="畿辅通志_page618.html">618</a><a href="畿辅通志_page619.html">619</a><a href="畿辅通志_page620.html">620</a><span class="current-page">621</span><a href="畿辅通志_page622.html">622</a><a href="畿辅通志_page623.html">623</a><a href="畿辅通志_page624.html">624</a><a href="畿辅通志_page625.html">625</a><a href="畿辅通志_page626.html">626</a><span>...</span><a href="畿辅通志_page622.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
