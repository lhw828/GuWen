<!DOCTYPE html>
<html>
<head>
    <meta charset="UTF-8">
    <title>八闽通志 - 第 73 页/共 184 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八闽通志 - 第 73 页/共 184 页</h1>
    <div class="content">　　32　乾隆《泉州府志 公署》作“闭祯”。
　　33　万历《泉州府志 规制上》作“厅后三廒”。
　　34　乾隆《泉州府志 公署》作“郡守”。
　　35　乾隆《泉州府志 公署》作“韩居庸”。
　　36　乾隆《泉州府志 公署》作“蒋璿”。
　　37　万历《泉州府志 规制上》作“在县东”。
　　38　万历《泉州府志 规制上》“洋芝”作“祥芝”。
　　39　万历《泉州府志 规制上》及乾隆《泉州府志 公署》均作“清石仓”。
　　40　万历《泉州府志》及乾隆《泉州府志》均作“径山下浦仓”。
　　41　万历《泉州府志 规制上》及乾隆《泉州府志 公署》均作“围头后村”。
　　42　万历《泉州府志》及乾隆《泉州府志》均作“在县治南应魁亭”。
　　43　万历《泉州府志 规制上》作“大盈驿”。
　　44　万历《泉州府志 规制上》及乾隆《泉州府志 公署》均作“在三秀山南”。
　　45　万历《泉州府志 规制上》及乾隆《泉州府志 公署》均作“季保仓”。
　　46　万历《泉州府志 规制上》作“景泰四年，知县车政复建正厅、后堂六房”。
　　47　乾隆《泉州府志 公署》作“黄坚叟”。
　　48　乾隆《泉州府志》作“何克明”。
　　49　乾隆《泉州府志 公署》作“十三年”。
　　50　乾隆《泉州府志 公署》作“在县治东”。
　　51　乾隆《泉州府志 公署》作“在县北”。
　　52　乾隆《泉州府志 公署》作“闭祯”。
　　53　乾隆《泉州府志 公署》作“二十二都”。
　　54　乾隆《泉州府志》作“沪溪”。
　　55　万历《泉州府志 武卫上》作“七百七十间”。
　　56　万历《泉州府志 版籍下》作“在清泰里高漈蕉溪湖边”。
　　57　乾隆《泉州府志 军制》作“水陆门”。
　　58　万历《泉州府志 武卫上》作“石菌”。
　　59　万历《泉州府志》作“塧埔”。
　　60　万历《泉州府志 武卫上》作“欧山寨”。
　　61　万历《泉州府志 武卫上》作“下崎寨”。
　　62　万历《泉州府志 武卫上》作“欧舍”。
卷之四十二

　　公署
　　　　郡县
　　　　　　漳州府

 上司公署
　　布政司分司在府治西北丹霞驿之右，龙华招善寺故址也。旧在府治之西，正统四年，知府甘瑛建。天顺八年，布政司参议尹淳移建今所。漳浦县一所，在县治东北街，旧税课司地也。正统五年创建。成化十八年，参政冯遵命县官增建东西两廊。龙岩县一所，在县治东漳南道之右。成化十一年，知县韦济创建。长泰县一所，在县西街漳南道之右。宣德十年，知县刘奎建。南靖县一所，在县治东。正统十一年，知县傅平、典史周鼎建。成化十年，圮于水。漳平县一所，在县治东。
　　漳南道在府卫二署之间，元廉访司分司故址也。国朝洪武二年1，知府潘琳建为按察司分司。永乐元年改为福宁道。成化七年改今名。漳浦县一所，在县治之左2。龙岩县一所，在县治东布政司分司之左。成化十一年，知县韦济重建。长泰县一所，在县西街，布政司分司之左。宣德十年，知县刘奎建。南靖县一所，在县治东后街，即元肃政廉访分司也。国朝正统十一年，知县傅平、典史周鼎重修。漳州县一所，在县治东，布政司分司之前。

 文职公署
　　漳州府在府城南。唐嗣圣三年始建，在漳浦县梁山之下。开元四年徙于李澳川。贞元二年又徙于龙溪，即今治也。元因之。国朝洪武元年，知府潘琳重建。后堂之西为架阁库。仪门之前为广济库。正统八年，知府甘瑛以府之外门偏出，奏改辟之，遂迁广济库于仪门外之左，迁土地祠于仪门外之右，而建外门于当中。又树坊于外门之外，匾曰“德政”，后改曰“帅正”。成化十八年，知府姜谅重建正堂及后堂。十九年，复重建土地祠。　经历司在正堂之右。　照磨所在正堂之左。(上二署俱洪武元年知府潘琳建。)　司狱司在府城内万盈西坊街之西。洪武七年，司狱于庸重修。成化七年，知府王文建楼于西监之后。十八年，知府姜谅复建楼于外门。　税课司在府治之南，府学之西。旧在府治之西，宋为都商税务，元因之，国朝改为税课司。洪武三年，知府潘琳徙建今所。成化九年，大使余源重修。　常平仓在布政司分司之西。旧在府治内之右。洪武十七年，知府徐克敬移建今所。廒一十又二3，为间凡一百又一，今仅存廒四，为间凡四十又一。　镇海仓在镇海卫城内东畔。洪武二十年始置。正统八年，府通判高辉重建。成化十年，知府张璝令照磨何济重建仓廒。二十六年，知府姜谅命耆老陈伯清增建仓廒一，并修茸旧廒之敝坏者。　杂造局在府治西南，旧布政分司地也。旧在府治西北龙华寺东偏，今布政分司外门之左。天顺八年，参议尹淳移建今所。　阴阳学在谯楼下左偏急递铺之西。旧在府治北三皇庙旁，洪武初创建，寻毁。三十三年，知府钱古训铸铜壶置于谯楼之左，学因寓焉。正统三年，阴阳正术郭崇斌请于巡按御史方端，以闲空府廨为之，即今所也。　医学在府城南隅司狱司之右，元时为惠民药局。国朝洪武十八年改为医学。景泰间圮，正科蔡奏申请重建。　僧纲司在府治西北开元寺内。　道纪司在府治西玄妙观内。　丹霞驿在府治之西，布政司分司之东。旧在朝天门外，宋淳祐间，郡守章大任建。元至正间徙于府治之东。国朝洪武三年，知府潘琳移建今所。九年改为清漳驿，寻改今名。正统九年，按察司佥事陈祚重修递运所，附于驿右，驿兼领之。
　　龙溪县在府治之西。按旧志，县治之建，未详其所始。宋淳熙十二年，县令赵不病重修。嘉定四年，县令陈士会复修。绍定四年，县令苏应衡增修。元因之。国朝洪武初，知县杨保诚重修，匾其正堂曰“道爱”。堂之东为幕厅，西为架阁库。仪门内之东为县狱，仪门外之东为土地祠。正统二年，知县顾鸿重建正堂及架阁库。成化五年，知县张宁重建后堂。十五年，县丞吴鹏市民屋增广吏舍，并以旧架阁库址增建公廨。　濠门巡检司在县东一、二、三都。洪武初设于本都海仓洋。二十年徙置于此。　柳营江巡检司在县东二十七都柳营江之西。洪武三年，设为柳营江掣制所，隶福建都转运盐使司。十四年，改为柳营江批验盐引所。正统九年，巡按御史张淑奏改为巡检司。　海门社巡检司4在县南四、五都青浦社，旧在海门山。正统六年，知府甘瑛以其地民悍，时为患海上，奏置巡检司，以控驭之。七年，尽徙其民，散处近地，遂移巡检司于今所。　芗洲税课局5在县北二十三、四都。元为商税务。国朝洪武初改为税课局。宣德间省。正统十二年复设。成化十年圮于水。　江东马驿在县东二十八都。宋为通源驿。元至正二十二年，改今名。国朝洪武七年，知府许荣重建。正统十年，驿丞洪瀚重修。旧有马厩，在驿前街南，岁久将压，成化十五年，县丞吴鹏易民地于驿丞廨舍之右而改建焉。递运所在驿外门楼之左，驿兼领之。　甘棠驿在县南六、七都。元至正二十五年创建。国朝洪武八年，知府许荣重修，正统十四年寇毁。景泰五年，知府谢骞重建。　申明亭在府城内南隅文昌坊，洪武三年知府潘琳建。　旌善亭在府城内东北隅，洪武十七年知府徐克敬建。(上二亭俱正统七年知府甘瑛重修。)　府前铺在府治之西。　赤岭铺在二十六都。　鹤鸣铺　马岐铺(上二铺在二十七都。)　江东铺　石井铺(上二铺在十八都。)　板桥铺6　龙江铺(上二铺在二十九、三十都。已上七铺俱在府城东。)　茶铺在二十六都。　月岭铺在二十一都。(已上二铺俱府城西。)　檺林铺　木绵铺(上二铺在十二、三都。)　马平铺在六、七都。(已上三铺俱府城南。)　莲浦铺在十二、三都。　西陵铺在十一都。　祖山铺在九都。　月溪铺在八都。　龙湾铺在六、七都。　官楼铺在四、五都。(已上六铺俱在城东南。)
　　漳浦县在县城东西两街之中。唐开元四年创建。景龙间，县令李圭缭以周垣，官廨始不与民居混。宋绍兴二十三年，县令陈贯通重建。淳祐八年，县令杨浩然复大而新之。国朝洪武初重建7正堂之左为幕厅，右为库房。东廊之南为际留仓，西廊之南为县狱。正统十四年毁于兵。景泰初，知县林瑛重建正堂，成化七年，知县刘璧续建后堂、幕厅、狱舍及际留仓。　古雷巡检司在县南九都。洪武二十年，江夏侯周德兴创建。旧属南靖县，正统六年改隶本县。　洪淡巡检司在县南五都。元时设于四都沔州，国朝徙置于此。　后葛巡检司在县东南九都8。青山巡检司在县东十五都。　井尾巡检司　岛尾巡检司(上二巡检司，在县东北二十三都。)　金石巡检司元时设于龙岩县聚贤里。国朝徙置于此。　东沉赤山巡检司元时设于南靖县埔平定南寨，徙置于此。(上二巡检司在县南五都。已上七巡检司俱洪武二十年创建。)　盘陀岭巡检司在县南八都。正统间，以其地接潮广，山林深邃，草寇出没，奏置巡检司于此，六年始建。　玄钟仓在玄钟千户所前。洪武二十一年，千户毛麟建，廒五，为间凡二十又一。旧名“常积”，隶千户所，后改今名，隶本县。　陆鳌仓在陆鳌千户所之北。洪武二十一年千户耿瑜建，廒五，为间凡二十又一。旧名“常盈”，隶千户所，后改今名，隶本县。　铜山仓在铜山千户所之东。洪武二十一年千户乐金建，廒四，为间凡十又九。旧名“永聚”，隶千户所，后改今名，隶本县。　阴阳学在县治南孝义坊。　医学在县治西仙云坊，旧惠民药局也。(上二学俱圮。)　临漳马驿在县治西北仙云坊内，宋置，名“仙云驿”。元改名“临漳”。国朝因之。洪武三年，知县张玉文重建9。正统十四年，毁于寇。景泰七年，知府谢骞重建。　云霄驿在县南六都，元时置，国朝因之。洪武十一年署驿事，南诏驿，铺丞黑中重建。成化十年圮于水。十三年府同知蒋璩10复建。　南诏驿在县南三都南诏城内。宋时置于城外之西北，名临水驿。元时因之。国朝洪武元年迁建于此，今改名。　僧会司在县治西兴教寺内。　申明亭　旌善亭(上二亭在县谯楼门外之左右。旧在县门内，洪武三年，知事张玉文建。二十二年，知县孟美移建今所。)　县前铺在县前，旧名“北亭”。　罗山铺　饭盘铺11　长林铺　三鼓铺12旧名“横章”。　甘棠铺13(上五铺俱在县北二十八都。)　梅林铺　无象铺旧名产山。　盘陀铺(上三铺在八都。)　黄堵铺旧名“火田”。　径口铺14　云霄铺　铁塘铺旧名“白泉”。(上四铺在六都)　径深铺15　深田铺　大陂铺　古林铺　半沙铺(上五铺在四都。)　洪坑铺　双港铺　可湖铺　土桥铺(上四铺在三都。)　云头铺在六都。　陈平铺　张塘铺　铜山铺　崎岭铺(上四铺在五都。)　玄钟铺在四都。(以上二十二铺俱县南。)　升仙铺在七都。　西湖铺在十五都。　梅月铺在十七都。　石鼓铺　鸿江铺　长岭铺(上三铺在二十三都。)　东山铺　峰山铺　青山铺(上三铺在十五都。已上九铺俱县东。)
　　龙岩县在县城中，布政分司之西。唐乾宁天祐间始置，屡经兵燹。宋绍兴十七年以后，寓廨于僧舍。乾道六年，知县林鼐创建。淳熙三年，知县陈焕增建宣诏、颁春二门。绍定三年毁于寇。五年，知县赵性夫重建。端平元年，又毁于寇。嘉熙二年，知县陈椿寿重建。元后至元三年，县尹魏德润增修。至正十年，监县捏古柏建谯楼。十七年，监县马哈麻复更其方向重建。二十七年，朱键重修谯楼，仍建楼于正堂之后，未就。国朝洪武三年，知县赵荣祖继成之。正堂之左为幕厅，右为架阁库。仪门之前为谯楼，左为土地祠。三十一年正堂圮。永乐五年，知县程鹏即其旧址前建小厅，后建小堂。七年谯楼圮。正统间，知县李昊重建。成化八年以来,知县韦济、陶博相继修茸。　雁石巡检司在县东节惠里。　东西洋巡检司在县东集贤里。　阴阳学　医学(上二学俱未建。)　僧会司在县治东报恩寺。　道会司在县治西东岳行宫。　公馆三所上坪公馆在县西龙门里。成化十七年，知县陶博重建。镇平公馆在县东万安里。大池公馆在县西龙门里。(上二公馆俱成化八年知县韦济重建。)　际留仓在县治之左。成化九年知县韦济创建。　申明亭　旌善亭(上二亭在县门外之左右，俱成化十三年知县韦济重建。)　县前铺在县治前。　登途铺　崎濑铺　马坑铺　三井铺　石罗铺　古楼铺　南墩铺　板寮铺(上八铺俱在县南龙门里。已上九铺，俱成化十七年知县陶博重建。)　铁石洋铺在坊。　恼林铺16　东山铺　小吉铺(上三铺在节惠里。)　福村铺17在万安里。(已上五铺俱县东。)　新岭铺　牛栏隔铺　蒲山铺18　溪西铺(上四铺俱在县西龙门里。已上九铺俱成化十一年知县韦济创建。)
　　长泰县在县城东北。宋绍定三年毁于汀寇19。国朝洪武二十年，知县张寿重建。正统元年，知县刘基复建。正堂之左为幕厅，右为架阁库。仪门之左为土地祠，右为县狱。知县廨舍旧在县后山之麓。成化十年，知县刘铎改建于县堂之后。　朝天岭巡检司在县东钦化里。正统五年，知县刘奎奏请创建。　阴阳学在县门之东。　医学在阴阳学之东。　僧会司在县治东报亲院。　道会司在县治东慈济宫。　申明亭宣德十年，知县刘奎重建。　旌善亭成化十六年，知县刘铎重建。(上二亭在县门前之左右。)　武安铺在南门西偏。旧在南门外，洪武二十年创建。正统十年圮于水。成化十七年，知县刘铎移建今所。
　　南靖县在双溪之北。元至治间始建于清宁里九团社。后至元三年迁于琯山之阳。至正十六年始迁今所。国朝正统六年，典史周鼎重建。十四年毁于寇，唯鼓楼及各官廨舍尚存。景泰二年，主簿卜应麟重修。成化十五年，知县张本重建一新。正堂之左为幕厅，仪门之前为鼓楼。　小溪巡检司在县南清宁里。元时设。国朝洪武二十年，江夏侯周德兴移建于漳浦县古雷山，以备倭寇。正统五年，因小溪草寇窃发，复设于此。　九龙岭巡检司在县北居仁里。　和溪巡检司在县南永丰里20，界南靖、龙岩二县间。　永丰巡检司在县南永丰里寒婆21径，初名寒婆巡检司。景泰二年改今名。(上三巡检司俱正统五年创设。)　阴阳学在县治东南，旧慈济宫地也。　医学在县治东。旧圣侯庙地也。　平南驿在县北永丰里金山社。成化六年创设，县丞陈崇建。　僧会司在县治西习贤里安福寺。　道会司在县治东前街佑圣宫。　府公馆在县东第一坊。成化十九年，知县张鹏举以县前铺旧址创建。　申明亭在县治北后街。洪武三年，县丞雷祥建。　旌善亭在县治东北后街。洪武十七年，知县郭友仁建。(上二亭今废。)　县前铺元时设。国朝洪武三十三年，知县杨通重建。成化十年圮于水，今附府公馆。　南平铺　涌口铺(上二铺在习贤里。)　汤坑铺(已上三铺俱正统五年增设。)　新店铺　金山铺　和溪铺(上三铺俱宋时设，隶龙岩县，今隶本县。)　隐溪铺　圆沙铺22(上六铺在永丰里。以上八铺俱县北。)
　　　漳平县在九龙溪之北。成化七年，知县陈栗创建。正堂之左为幕厅，后堂两旁为库房，东廊之前为土地祠，西廊之前为县狱，仪门之前为谯楼。十六年，知县李斌迁建吏舍于知县廨舍之后。十九年，典史刘宣迁其廨舍于主簿廨舍之前。　桃源店巡检司在县北聚贤里。桃源店旧在龙岩县集贤里通源，元时设名聚贤、和睦等处巡检司。国初因之。洪武四年，巡检党诚迁今所，因改今名。十四年寇毁。十八年，巡检毕举重建。二十年，江夏侯周德兴以其不当要冲，迁于漳浦县五都金石寨。二十五年，知县季仁本以其去县之远，请复设于故处。巡检刘禛即旧址重建。　溪南巡检司在县东感化里。　归化巡检司在县南永福里。　府公馆在县治之左。　际留仓在县治之东。成化七年，知县陈栗创建。　县前铺在县东五百步许。　濑洲营铺　黄畲铺在居仁里。　饭坑铺　硿头铺　田尾铺(上三铺在永福里。已上五铺俱县南。)　南洋铺在县西居仁里。(已上六铺俱成化七年知县陈栗创建。)

 武职公署
　　漳州卫指挥使司在府治西，元新军万户府也。至元九年，改为宣慰司都元帅府分府。十五年，改为福建等处行中书省分省。十九年，改为福建、江西等处行中书省分省。国朝洪武三年，改为漳州。指挥同知刘广、指挥佥事尹海龙重建。正统初灾。指挥覃庸重建。　经历司在正堂之东。　镇抚厅在正堂之西。正统七年，指挥使杨隆重修。　左千户所正统十二年，千户王诚重修。　右千户所成化十八年，千户李嵩重修。　后千户所正统九年，千户马云重修。(上三所在卫西廊之南。)　中千户所正统十六年，千户刘镇重修。　前千户所景泰元年，千户管瑛重修。(上二所在卫东廊之南。)　镇抚厅在卫治之东北，旧丹霞驿故址也。成化八年，指挥黎震重建。　军器局在府城后街之北。　教场在府城西一里许。北有演武亭。旧在南门外溪南，成化十年坏于水，后移建今所。　屯田凡三十三所龙溪一十二所：一在县东门外东厢，一在林坑，一在林前(上二屯在八都，一在九都芦边。已上三屯俱县东)，一在谢溪，一在高林，一在天宝，一在林前(上四屯在县西二十一都)，一在六、七都排浦，一在十二、三都莲浦(上二屯俱县南)，一在赤石，一在洋尾(上二屯俱在县北二十六都)。　漳浦县六所：一在南门外溪南，一在长脚营，一在北江(上二屯俱县东七都)，一在长桥，一在下径(上二屯俱在县北二十八都)，一在县东南七都枫林。　南靖县一十五所：一在归德里大寨，一在习贤里官洋(上二屯俱县西)，一在归德里五峰，一在黄井，一在洪漱，一在高际(上三屯在清宁里)，一在居仁里上乾村，一在新安里禾平(已上六屯俱县南)，一在县北习贤里院前，一在浮山，一在草坂，一在前坂(上三屯俱在县东南田义里)，一在县西南习贤里涌口，一在吴宅，一在金山(上二屯俱在县西北永丰里。)　烽燧凡九处即烟墩也。龙溪县四处：曰海沧(在一、二、三都)，曰乌屿(在二十九都，俱县东)，曰月港(在县东南八都)，曰青浦(在县东四、五都)。　漳浦县五处：曰白塘，曰大迳，曰流会；曰卓歧(俱在县东北二十三都)，曰烽火山(一云灯火山，在县东十七都)。　守御龙岩中千户在龙岩县西北。成化七年，始调镇海卫后所官军守御，改隶漳州卫。知县韦济创建军旗营房，环列于所之左右。　教场在龙岩县城外之北，中有阅武亭，成化七年知县韦济建。
　　镇海卫指挥使司在卫城中。洪武二十年，江夏侯周德兴奉旨创设时指挥佥事李实仅草创三间署事。正统间，指挥同知桂福始辟地营建卫堂，东西各建一厅两房，为上司按临寝息之所。又买地以易卫前军营，创建谯楼，左右亦各建一厅两房，为使客栖息之所。成化十六年以后，指挥佥事张文复渐次修葺。　经历司在卫治之东。　镇抚厅在卫治之西。　左千户所　中千户所(上二所俱在卫堂之东。)　右千户所　前千户所(上二所俱在卫堂之西。已上六公署，俱正统间桂福创建。成化间张文重修。)　教场在卫城南门之外，中建演武亭。　屯田四所洪武二十四年，制令分军屯种共田地五十七顷七十九亩七分。　左所屯一所，在南靖县归德里。　右所屯一所，在龙溪县十二、三都神仙尾。中所屯一所，在长泰县石铭里。　前所屯一所，在龙溪县十二、三都寺园林。　陆鳌千户所在所城中。洪武二十年，江夏侯周德兴奉旨创建。列十百户所于两廊。景泰五年，本卫指挥使田旺辟所堂后空地增建公廨，为使客栖息之所。成化十四年，指挥佥事张文重修一新。　镇抚厅　教场　营房　寨　屯田一所，在漳浦县东坡洋，其田地一十二顷三十二亩四分六厘，计旗军四十二名。　烽燧　铜山千户所在所城中。洪武二十年，江夏侯周德兴奉旨创建。列十百户所于两廊间。　镇抚厅教场在所城西门之外。　营　寨　屯田一所，在漳浦县六等都林前，共田地一十七顷五十亩，计旗军六十名。　烽燧　玄钟千户所在所城中。洪武二十年，江夏侯周德兴奉旨创建。列十百户所于两廊。天顺六年，巡海按察司副使王凯增建屋宇于厅后空地，以为使客止宿之所。成化十七年，正千户陈冕申请规措修建一新。　镇抚厅　教场在所城西门之外。　铜山西门澳水寨在府城南漳浦县五都。每岁分镇海卫并陆鳌、铜山二所军士，更番以备倭寇。镇海卫官一十八员，旗军九百三十七名。陆鳌千户所，官二员，旗军二百五十一名。　铜山千户所，官五员，旗军三百二十八名。　营　屯田一所，在漳浦县三都良峰山，共田地一十二顷二十三亩，计旗军四十二名。　烽燧

　　　　　　汀州府

 上司公署
　　布政司分司在府治东。旧在开元寺中东畔，成化八年，参政赵昌命迁建今所。　宁化县一所，在县治西二十步许。正统三年典史洪清建，后圮。成化八年，知县吴纲广其基而修建之，工未就而去。十年，知县郑瑄踵而成焉。　上杭县一所，在县治东北小街射圃之西。旧在县前，即今府公署也。成化六年，参政赵昌以其迫隘，令迁建今所。知县萧宏复以其他僻在城隅，乃易民地，辟广衢，自司之前直抵大街，皆砌以石。　武平县一所，在县治南23，禅果寺之东，正统十二年创建。成化七年重修。清流县一所，在县治西，旧为九龙驿。成化十年，参政赵昌以旧布政分司狭隘，命知县邢昊以九龙驿互易创建。连城县一所，在县西门街。成化七年，参政赵昌建。永定县一所，在县治东三十步许。成化十二年，巡抚右佥都御史高明创建。
　　漳南道在府治东。旧在广储门内城下。洪武初，建为按察司分司。二十八年，改为建宁道。成化六年，又改为漳南道。七年，佥事周谟病其隘陋，令移建今所。宁化县一所，在县治东十五、六步。　上杭县一所，在县治东二、三十步许。洪武十三年，知县邓致中重建。成化八年，佥事周谟命同知程熙、知县萧宏撤而新之。武平县一所，在布政分司之东。旧为肃政廉访司分司，洪武二年重建。　清流县一所，在县治之西，布政分司之东，旧与布政分司相对。洪武二年建。成化十年，分守参政赵昌、分巡佥事周谟命知县邢昊改创，与布政分司并列。　连城县一所，在县西门明溪驿前24。化成七年，佥事周谟建。永定县一所，在布政司分司之左，成化十四年，巡抚右佥都御史高明创建。
　　行都司公馆在府治东预备仓前，旧建宁道也。

 文职公署
　　汀州府在卧龙山下。宋建炎间毁于兵。绍兴元年，郡守陈直方始建厅堂廨舍。十四年，郡守陈定国创设厅、仪门、两廊、甲仗、架阁诸库。绍定间，郡守李华病其隘陋，以次改作。复增高谯楼，建亭于两阶，左曰“宣诏”，右曰“颁春”。又复郡治前官街之见侵于民者。　国朝洪武初，因其旧创建正堂西北为庆丰库，后堂之后为架阁库。永乐八年，知府宋忠重修正堂、后堂、仪门、谯楼，并增高月台甬道。成化十一年，通判李祺重建谯楼。　经历司在正堂之左。　照磨所在正堂之右。　司狱司在仪门外之西。　税课司在府城东南惠政桥头。　阴阳学　医学(上二学在府治前之左右。)　僧纲司在府治东定光寺。　道纪司在府城东南霹雳岩。　公馆在府治之东。　申明亭　旌善亭(上二亭在谯楼前之左右。)
　　长汀县在府城南二百步许。宋建炎间，知县黄渥修。嘉泰间，知县谢周卿复修。绍定间，知县宋慈重建。　国朝洪武三年，知县孙庸重建。正厅之东为典史厅，又东为土地祠，西为架阁库，西廊之后为县狱。正统十四年，毁于寇。景泰初，知县陈宗周重建，未备，成化十六年，知县谢珪、县丞郑景华又廓而新之，并砌谯楼前街道百有余丈。　古城寨巡检司在府城西古贵里。旧在河田市，宋绍兴间迁建今所。　临汀驿在县治东崇善坊。宋淳熙间，郡守赵汝劼建。元及国朝皆因之。　馆前驿在府城东归阳里。元时设，名馆前站。至正二十二年，站提领彭显宗建。国朝改为驿。　三洲公馆在府城西宣成里。成化十六年，按察司副使刘珂以驿路遥远，使客住来无所止舍，命通判徐荣、知县谢珪划刘即三洲铺址创建。　申明亭　旌善亭(上二亭在县仪门之左右。又馆前驿之前，亦有申明、旌善二亭。)　总铺在谯楼前东畔。　百步铺在左厢。　南田铺　胡坑铺(上二铺在青岩里。)　鸳鸯铺　大息铺(上二铺在四保里。)　新桥铺　归仁铺　七良铺(上三铺在归阳里。已上八铺俱府城东。)　黄馆铺　何田铺25(上二铺在青泰里。)　三洲铺　水口铺　畲心铺(上三铺在宣城里。已上五铺俱府城南。)
　　宁化县在大溪之北，翠华山之前。宋绍兴间，知县王炳彦重建。绍定间毁于寇。端平间，知县赵时馆复辟地营建，后又毁于寇。国朝洪武三年，知县陈时中重建26。正统十四年复毁于寇。唯后堂及廨舍仅存。景泰三年，知县韦清重建六房。天顺二年，知县梁昂、主簿郑预重建正堂、后堂、幕厅、仪门、谯楼，并建僚吏廨舍及库。　安远寨巡检司在县北招得里。旧名下土寨，宋庆元间创建。绍定二年毁于寇，元初重建。至正间毁于兵。国朝洪武元年，巡捡窦户重建，改今名。正统十三年复毁于寇，天顺间重建。成化十一年，知县郑瑄以县去建宁二百余里，中无驿舍，乃于正厅之后创建公馆，为使客往来驻节之所。　税课局在县东寿桥头27。宋归平元年建，名商税务。国朝洪武三十年，知县张思诚重建，改今名。正统元年省，课额县兼领之。　阴阳学在县治前。正统十三年毁于寇。成化十三年，知县徐廷耀重建。　医学在县治左，旧惠民药局也，今圮。　石牛驿在县南会同里。宋端平间创，元至正间圮。国朝洪武二年，驿丞叶忠仍旧址创建。成化九年，同知程熙修。十七年，副使刘坷命驿丞澹逊督工重建后堂及东西房。二十二年，参议叶祚、佥事李□命署驿事阴阳训术洪矩督工重修一新。　僧会司在县北光严寺。旧在县南慈恩塔寺，后徙今所。　道会司在县南凝真观。官久缺，印附道纪司。　际留仓在县治北，与儒学相连。洪武十三年创建。凡为廒四。　申明亭　旌善亭(上二亭在县治前之左右。)　县前铺在县治之东。　鱼龙铺在兴善里，成化十四年建。　黄源铺　丘源铺　安乐铺　杨梅铺(上四铺俱洪武初建。)　黄地铺　黄柏铺(已上六铺在新村里。)　夏坊铺　石牛铺　碑岭铺　罗溪铺　滑石铺　张地铺28(上六铺在会同里。已上十三铺俱县南。)　下沙铺　沙坪铺(上二铺在永丰里。)　杨家铺　寨前铺　大觉铺(上三铺在招得里。已上五铺俱县北。)　柏坑铺29在县东兴善里。
　　上杭县在县城中，府公馆之西。宋乾道七年，县令陈朝章创建，后毁。端平元年，县令赵时钺重建。淳祐三年圮于水。宝祐五年，县令李务行重建正厅。元至正二十年再毁。二十五年，达鲁花赤伯颜重建。国朝正统间复毁，景泰初，知县杨瑾重建。正厅之左为典史厅，右为仪仗库。仪门之右为县狱，前为谯楼。成化十一年，知县萧宏重修30。　新丰仓在城内东北隅。成化二年创建。储积粮米，以备军饷。　阴阳学在县治谯楼之西。景泰三年，典史童庆始构屋二楹。成化五年，知县石塘重建。　医学在县治谯楼之东，旧惠民药局也。正统末毁于寇。成化十九年，知县李曰思重建。　平西驿在县东胜运里小拔汤边。成化六年，因合汀、漳二府隶漳南道，始辟路置驿于此。府通判吴桓建。　蓝屋驿在县北平安里。成化十年，巡抚副都御史张瑄以县去府道里颇远，中途宜有驿，乃徙清流县玉华驿于此，改今名。府同知程熙建。　僧会司在县西天王寺。　道会司在县东东岳宫。　府公馆在县治东十步许，旧布政分司也。成化七年，改为公馆。十一年府通判李祺重修。　际留仓在县治仪门外之左。洪武十三年，知县刘亨建。　申明亭在县治西大街。洪武三年，知县夏煜建于县门之右，后迁今所。正统末，寇毁。景泰初，知县杨瑾重建。　旌善亭在申明亭左。洪武十七年，知县邓致中建于县门之左，后迁今所。正统末，寇毁。今改建巡警铺。　县前铺在县仪门前。洪武十年，知县刘亨建。成化十九年，知县李曰思重修。　大磜铺成化十年巡抚副都御史张瑄，以旧铺太运，令各铺之半，增置一铺。　岩头铺　卷笼铺成化十年增置。(上三铺在在城里。)　山湖铺　九华铺成化十年增置。　蓝屋铺　官庄铺　回龙铺(上五铺在平安里。已上八铺俱县西。)　坊村铺　定塔铺　张庆铺　九泰铺内为公馆。　茶田铺　双溪铺　灯笼铺　汤边铺　　石铭铺(已上九铺在县东胜运里。成化六年新设漳南道，因辟路置驿，并置铺舍，俱县丞陈清创建。)
　　武平县在人和坊之东，兴贤坊之西。初在武溪里，后迁今所。宋隆兴间县令王正国、乾道间县令赵贲相继营建。嘉泰间，县令赵善绰31用堪舆家趋吉避凶之说重新更造。自是上下阜安，民以为改作之利。绍定间毁于虔寇。端平初，县令赵汝组重建32，而变嘉泰之旧。县偶多事，议者咎焉。宝祐间，县令阮逢午复改卜其西偏创建。元至正二十三年，知县魏侃夫仍于旧基重建。国朝仍之。正厅之左为典史厅，右为土地祠，穿堂左右为库房，仪门之东为县狱，前为谯楼。正统十四年毁于寇，景泰元年重建33。　象洞寨巡检司在县南盈塘里。其地与潮梅接界，尝产象，因而得名。宋正和间置为寨。嘉熙间改为南尉司。国朝洪武初复置，改为巡检司。正统十四年毁于寇。成化九年重建。　永平寨巡检司在县北信顺团里帽磜。宋淳祐间，郡守郭正已创建。国朝洪武初，改为巡检司。正统十四年毁于寇，成化八年重修。　所仓在所城东。　阴阳学未建。　医学在县治西五六步许，旧惠民药局也。　僧会司在县治东南禅果寺。　道会司官久缺，印附道纪司。　府公馆在禅果寺内东西。　际留仓四所东仓五间，在县南归郡里黎畲。西仓三间，在县北凹上(上二仓俱成化九年建)。南仓九间，在县治东，成化六年建。北仓五间，在永平寨，成化九年建。　申明亭　旌善亭(上二亭在县谯楼之左右。)　县前铺在县治谯楼前。　三角铺　忠田铺　赖屋铺(上三铺俱县南。)　黄柏铺(上四铺在在城里。)　陈坑铺(上二铺俱县东。)　袁田铺34　黄背铺35　皂角铺(上三铺俱县东北。已上四铺在归郡里。)　武安铺在县南千户所城东门外。
　　清流县在屏山之阳。宋元符元年，县令刘叙创建。乾道间，县令黄藻重修。绍定间毁于寇。端平元年，县令王元瑞复建。嘉熙间，县令赵栖夫重建谯楼。淳祐元年，县令林奕创建颁春、宣诏二亭，翼于县门东西。元至正四年，县尹吴文渊36重修。六年，悉为连城寇罗天麟所毁。国朝洪武二年，知县朱仲恭重建。正厅之东为幕厅，仪门之西为县狱。十二年，知县蔡以谦复建谯楼于仪门之外。永乐十四年，为沙寇陈添保所毁，惟知县、主簿二廨舍仅存。后渐次修葺37。正统十三年，复为沙寇陈正景所毁。景泰七年，知县吴中重建，寝复其旧。　铁石巡检司在县南梦溪里38。正统六年，知县康勉以梦溪山势险阻，草寇不时出没，奏置巡检司于此，以警备之。　税课局在县东龙津桥西右畔。正统元年省，课额县兼领之。　阴阳学未建。　医学在县治前之右，五通庙之左，旧惠民药局也。永乐十四年寇毁，今复修建。　九龙驿在县治南，元县尉厅故址也。国朝洪武十一年，建为布政司分司。成化十年，参政赵昌病分司狭隘，因命有司以旧九龙驿为分司，以旧分司为九龙驿。十二年，巡按御史叶稠、参政李昂按部，复命有司增建屋宇于驿西隙地。　僧会司在县西西峰庵内39。　道会司在县西登真观内。　府公馆在水龙驿之南40。成化十二年，巡按御史叶稠、参政李昂命同知程熙创建。　际留仓在县南塔背巷，元常平仓也。国朝洪武二年改今名。旧建廒五，成化十八年增建廒二。　申明亭　旌善亭(上二亭在县治前之左右。旧俱在南门外，正统十三年，寇毁，遂移建今所。)　县前铺在县治前，旧在县南半里许，洪武二十九年移置于此。　雷公铺　小嵩铺　吴地铺　嵩溪铺　玉华铺　子孙铺　太平铺(上七铺俱在县东北。)　吴家铺在县南。　暖水铺在县西。
　　连城县在县城北。宋绍兴三年，摄县事长汀县丞卓庠创建。绍定间为寇所毁。县令徐价经始营建。后县令米巨宏踵而成之。元至正六年，复为邑寇罗天麟所毁。国朝洪武四年，知县邓升重建。正厅之左为幕厅，右为库房。仪门之外为县狱，前为谯楼。　北团寨巡检司在县南表席里朗村。宋时设于县北安里。后毁于兵，权寓治县市西隐庵。元末废。国朝洪武四年，知县邓升迁建于县东崇儒坊。十八年，知县丁良恭复迁今所。　税课局在县治南文川桥之侧，宋时设，名商税务。建炎二年省。元至正十八年复设。国朝洪武四年改为税课局。六年，知县刘雍重建。正统元年省，课额县兼领之。　阴阳学寓县治谯楼上。　医学在县治西。旧惠民药局也。　僧会司在定光寺内。　道会司在福仙观内。(上二司俱县治西。)　府公馆在县治东北百步许，旧预备仓址也。　际留仓在县署东廊。洪武八年知县刘雍创建。　申明亭　旌善亭(上二亭在县仪门内之左右。)　县前铺在县谯楼前之左。宋时设，名县下铺。　北安铺　分水铺(上三铺在县北。)　新添铺成化二年设。　南柴铺(上二铺在县西北。已上四铺俱在北安里。除新添一铺外，余三铺并县前铺俱洪武七年知县刘雍重建。)
　　归化县在广济街东41。旧为明溪镇巡检司，隶清流县。成化六年改为县治按察司佥事周谟命通判吴桓、明溪驿丞孙亮督建，知县郭润继而成之。正厅之右为幕厅，仪门内之右为县狱，前为谯楼。　夏阳巡检司在县东中和里夏阳墟。旧为明溪寨巡检司，属清流县。宋绍兴间，知县叶梦得奏置。国朝因之。成化六年，以其址为县，遂迁于此，改今名。八年，知县郭润等创建。　阴阳学　医学(上二学俱在县治前。)　明溪驿在县西门。旧属清流县，宋元符间设，国朝因之，成化六年改属本县。　僧会司在县东北觉林寺。成化十七年设。　道会司在县东东岳宫。成化十年设。(上二司俱在归上里。)　公馆在县西门儒学后街。成化七年，府通判吴桓督建。　际留仓在县治东广济街。　申明亭　旌善亭(上二亭俱在县治前之西。)　县前铺在县前泰和坊东。成化九年，知县郭润重建。　兴善铺　龙湖铺　铁岭铺(上三铺在县东兴善里。)　新兴铺　永安铺(上二铺在县西归善里。)
　　永定县在溪南里田心。成化十五年，巡抚右佥都御史高明、按察司副使刘诚42、布政司参议陈渤命府经历黄琛、上杭县知县石塘经始建。及知县王环至，遂踵而成之。正厅之左为典史厅，右为仪仗库及库房，东廊之前为土地祠，仪门之西为县狱。　兴化乡巡检司在县南溪南里古镇。洪武五年创置。后徙于虎岗，改为太平巡检司。天顺六年，因寇盗窃发，复置于此。　太平巡检司在县东太平里高陂。正统间，陵水教谕。上杭县人范金以太平虎岗山寇盗屡发，奏徙兴化乡巡检司于虎岗，改今名。后为寇所毁。景泰末，巡检何永通徙于今所。　三层岭巡检司在县南金丰里。成化十四年，巡抚右佥都御史高明以其地接广东饶平之大小靖，顽民恃险出没为盗，奏设巡检司于此。　阴阳学在县治后第三街。　医学在阴阳学之右。　僧会司在县治东山川坛之西。成化二十年建。　道会司未建。　府公馆在县治西六十步许。知县王环创建。　际留仓二所一所在县西廊，一所在县仪门之左。　申明亭　旌善亭(上二亭在县治前之左右。俱知县王环建。)　市西铺在县治西十余步。　德化铺在县北溪南里。　信感铺在县西北胜运里。

 武职公署
　　汀州卫指挥使司在府治东。洪武四年设，指挥王圭创建。宣德间，指挥同知王祯重建。正堂左右为军器库，仪门之前为谯楼。　经历司在正堂之东。　镇抚厅在正堂之西，其后为监房。　左千户所　右千户所成化二年，调守御上杭县。　中千户所　前千户所　后千户所(上五千户所在卫之两旁。)　军器局在各门兵马司侧。　教场在府城东朝天门外鄞河坊。　屯田五所共田地五十三顷七十九亩二分，计旗军二百六名。江西赣州府信丰县一所。本府宁化县三所：一所在县治东黄连岗，一所在县西龙上下里车田，一所在县北招贤里北安。清流县一所，在县北永得里。　上杭守御千户所在县城北隅。天顺六年，溪南寇攻陷县治，守臣奏请设兵以备御之。成化二年，御史朱贤、参政张雄、佥事牟俸、都指挥杨讯合议调汀州卫右千户所官军守御于此。　吏目厅在所厅之左。　镇抚厅在所厅之右。　十百户所　军器库(俱在所内。)　军器局在城北门内。　教场在县城外西北隅二里许，中建演武亭。　武平守御千户所在县南丰顺平里。洪武二十八年创建。　吏目厅在所厅之左。　镇抚厅在所厅之右。　十百户所　军器库(俱在所内。)　教场在所城东迎恩门外二里许，中建演武亭。　屯田一所共田地八顷一十亩，计旗军二十七名。

　　　　　　延平府

 上司公署
　　布政司分司在府治之左。正统六年，知府王吉建。景泰元年43，巡抚刑部尚书薛希琏以其址狭隘，割府照磨廨舍以广之。成化十五年，知府王范重建。将乐县一所，在县治南。尤溪县一所，在县治东，旧三皇庙址也。正统六年，知县萧学敏建。十三年毁于寇。参政王仕华重建。沙县一所，在县治东兴义坊。□□□□知县周敞建。正统十三年毁于寇。景泰元年，知县余宽重建。顺昌县一所，在县治北昼锦坊。正统三年建44。永安县一所，在县治北。景泰三年，府通判杨季琦建。
　　建宁道在布政分司之左，旧通判厅址也。洪武十一年，建为按察司分司，二十八年改今名，永乐七年火，宣德六年，知府雷诚重建。成化十六年，知府王范以其规制弗称，撤而新之。将乐县一所，在县治北。洪武七年，知县王克刚建。尤溪县一所，在县治西，旧县尉司址也。洪武二年，知县薛昉建为按察司分司，寻改为延汀道行按察司，又改为建宁道。正统十三年毁于寇，按察佥事张彦重建。沙县一所，在县治东兴义坊。洪武十一年，知县许斌建。正统十三年毁于寇。景泰元年，知县余宽重建。顺昌县一所，在县治西，旧县尉厅址也。洪武九年，知县周政建。永安县一所，在县治北。景泰三年，府通判杨季琦建。

 文职公署
　　延平府在府城北隅，旧盐仓场址也。宋南剑州治，在今府治东。元改为延平路总管府。国朝洪武元年，以为延平卫署。三年，知府唐铎遂建于今所，匾其正堂曰“集思”，后堂曰“高明”。　经历司在府治之右。　照磨所在府堂之左，旧为推官厅。洪武二十七年，设照磨检校，遂改为照磨所。　司狱司在府城北隅，延平卫之东。洪武元年知府唐铎建。永乐七年毁。宣德六年知府雷诚重建45。　税课司在府城北隅府治前街。元为商税务。国朝洪武二年，知府唐铎重建，改今名。永乐十年毁。景泰二年知府胡钦重建46。　丰衍仓在府城东隅。元至正二十六年建，名太平仓。国朝洪武二年，知府唐铎重建，改今名。东西为廒，凡二十有三。旧有延平卫、永丰、广积等五仓，为廒凡七十。宣德三年，并归有司，俱屡经回禄，所存无几。成化十五年，知府王范重建。　阴阳学寓谯楼上。宋时设，元因之。国朝洪武四年楼圮，知府唐铎重建。永乐七年毁，暂以普通岭武安庙前小楼为谯楼，学寄其中。　医学在府治左，旧急递铺址也。宋名惠安局，在谯楼门内。元改惠民局。国朝洪武二年徙府治前。二十三年毁，通判钱宗礼徙今所。永乐七年复毁，景泰三年，知府胡钦重建。　僧纲司在府城北隅天宁光孝寺。　道纪司在府城内东岳行宫。旧在城南玄妙观，后徙今所。　剑浦驿在剑浦递运所之右。洪武初，知府唐铎创建。景德初，布政司参议赵象重建47。　剑浦递运所在府城东门外剑浦上。　河泊所在南平县治西隅。洪武十四年，户部差人闸办鱼课，即旧铁局为闸办所，寻置今所。十六年始设官吏。永乐十八年为洪水所圮。　申明亭　旌善亭(上二亭在府治前之左右。)
　　南平县在府治西去城二里许。宋、元在府城北隅，今改为延平卫前千户所。国朝洪武二年，知县刘居信迁建旧贡院址，即今所也。正厅之右为典史厅，左为库房，仪门之前为谯楼。楼内之左为县狱。正统十四年毁于寇。景泰三年，知县刘铭重创，卑陋弗称。成化十五年，知县王佐悉撤而新之。　峡巡检司在府城东长安北里。宋元丰三年，建为寨。国朝洪武元年改为巡检司。四年创建，二十三年重建。永乐十四年圮于水。宣德六年，知府雷诚重建，正统十三年寇毁。景泰元年重建。　大历巡检司在府城西北寿岩里。宋淳祐中建，元至正中兵毁。国朝洪武元年重设。十六年巡检刘贵创建。正统十四年寇毁。景泰五年重建。　西芹税务局在府城西天竺里王台馆。旧在长沙下里西芹，洪武四年建，永乐十四年为洪水所坏，正统九年知府王彪重建。十三年毁于寇。成化三年知府郑时徙今所，廨宇未建。　茶洋驿在府城东金砂里。宋淳祐中建，名金沙驿。元至正间改今名。国朝洪武初，知县刘居信重建。永乐中，山谷水暴涨，屋宇俱坏。宣德初，驿丞王淑安重建。正统中毁于寇，景德48中重建。　王台驿在天竺里。宋淳祐中设，名王台站。元因之。国朝洪武初改为驿。正统中毁于寇。景泰中重建，隘陋弗称。成化十九年，巡按监察御史张稷、布政司参议黄澄、按察司佥事谈俊、知府王范檄县丞郑贤易民地，广其基重建。　大横驿在府城东汾常里。洪武初，提领程日新建。正统间寇毁。景泰间驿丞冯清重建。宋、元驿站官名提领，此犹云提领者，或国初法制未立，仍其旧名也。　峡递运所在府城东长安北里。　申明亭　旌善亭(上二亭俱在县治谯楼前临溪。成化十七年，知县王佐买民地创建。)　府前铺在府治前之东。　坵墩铺在演仙下里。　高桐铺在仁州里。　大横铺在汾常里。　城东铺(上四铺俱府城东。)　倪坑铺　安济铺(上三铺49在崇福里。)　橘溪铺在迁乔里。　金砂铺　茶洋铺　白砂铺(上三铺在金砂里。)　龙源铺　清风铺　武步铺(上三铺在长安北里。)　峡铺在长安南里。(已上十铺俱府城东南。)　秋竹铺在府城西南罗源里。　西芹铺　发竹铺　沙溪铺(上三铺在长砂上里。)　吴坑铺　王台铺(上二铺在天竺里。)　樟槎铺　筼筜铺(上二铺在资福里。)　三连铺在连兴里50。(已上八铺俱府城西。)　白塔铺在大源内里。　康隔铺在北溪里51。(上二铺俱府城南。)
　　将乐县在含云山之左麓，宋时建。元至正二十一年兵毁，明年署县事行省理问裴彦直重建。正厅之右为幕厅，左为库房，仪门之前为谯楼，谯楼之旁为县狱。国朝洪武三年，知县司明重建僚吏廨宇。永乐十六年，正厅后堂毁。宣德九年，知县蒋珉重建。
　　万安寨巡检司在县北万安上都。宋元丰元年建为寨。国朝洪武二十三年改为巡检司。　税课局在县治左。洪武六年大使杨琳建。　万安税课局在县北万安上都。洪武六年，知县申文彝建。　永丰仓在县治左。旧名常丰，后毁于兵。元至正二十四年，署县事理问裴彦直建。国朝因之，改今名。储积粮米，以备官吏俸廪。　阴阳学未建。　医学在县治前宣化坊之西，旧惠民药局也。　三华驿在县治右。旧名站。元至正中提领许子美建，国朝改为驿。　白莲马驿在县东南池湖都，旧将安馆址也。元至治元年，提领傅美改建为站。国朝改为驿。河泊所在县东南水南都。洪武十七年创建。　僧会司在县西含云寺。　道会司在县治前祐圣院。　所仓四所储积粮米，以备官军俸粮。二所在永丰仓左右。洪武四年，千户李济建。二所在城隍庙之后，永乐五年，千户徐斌建。　申明亭洪武三年，知县司明建。　旌善亭洪武十六年，知县王克刚建。(上二亭在县治前之左右。)　县前铺在县治前，旧为桃溪铺，在县南三里桃源都。今徙于此。　莒峡铺在龙池都。　孔山铺在积善都。　懿安铺在富谷都。　高滩铺　黄坑铺(上二铺在高滩都。已上五铺俱县东。)　桃源铺在龙池都。　蛟湖铺在蛟湖都。　郭公铺在永康都。　里湾铺在南胜都。　隔岭铺在龙安都。　将安铺在池湖都。　大里铺　盖竹铺　旧场铺　铁岭铺(上四铺在大里都。)　龙湖铺　兴善铺(上二铺在兴善都。已上十二铺俱县南。)
　　校　注
　　1　光绪《漳州府志 规制上》作“洪武三年”。
　　2　康熙《漳浦县志 建置》“之左”下有“知县张理建”语。
　　3　光绪《漳州府志 规制工》作“一十一厂”。
　　4　嘉靖《龙溪县志 公署》作“海门巡检司”。
　　5　嘉靖《龙溪县志 公署》作“香洲税课局”。
　　6　嘉靖《龙溪县志 公署》作“管桥铺”。
　　7　民国重刊康熙《漳浦县志 建置》作“张理建”。
　　8　康熙《漳浦县志 建置》作“十都”。
　　9　康熙《漳州府志 规制上》及康熙《漳浦县志 建置》均作“张理建”。
　　10　康熙《漳浦县志 建置》作“蒋濬”。
　　11　康熙《漳浦县志 建置》作“盘石铺”。
　　12　《闽书 建置》作“三古铺”。
　　13　《闽书 建置》谓：“甘棠铺属龙溪县。”
</div>
    <div class="pagination">
<a href="八闽通志_page72.html">上一页</a><span>...</span><a href="八闽通志_page68.html">68</a><a href="八闽通志_page69.html">69</a><a href="八闽通志_page70.html">70</a><a href="八闽通志_page71.html">71</a><a href="八闽通志_page72.html">72</a><span class="current-page">73</span><a href="八闽通志_page74.html">74</a><a href="八闽通志_page75.html">75</a><a href="八闽通志_page76.html">76</a><a href="八闽通志_page77.html">77</a><a href="八闽通志_page78.html">78</a><span>...</span><a href="八闽通志_page74.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
