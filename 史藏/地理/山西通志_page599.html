<!DOCTYPE html>
<html>
<head>
    <meta charset="UTF-8">
    <title>山西通志 - 第 599 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 599 页/共 700 页</h1>
    <div class="content">　　龙纪元年置宪州
　　龙纪中李克用表置天池县宋熙宁中省城在静乐县北
　　襄阳城在县北九十里宁化军南八十里址少存按天池管涔山在宁武少南而岚谷即宁化所地故尹耕曰北管废则宁武入于岚合之唐地理志宁武静乐皆楼烦也
　　北汉干祐五年二月置宁化军于岚州界又置雄勇镇于其北备周师也
　　宋太平兴国五年置宁化军属有宁化县熙宁三年废县元祐元年复崇宁三年又废为镇
　　金大定三年升为宁化州
　　宁武府界辨　宁武古楼烦国楼烦城在静乐县南七十里一在崞县或云在西百里马家庄要之静乐宁武皆楼烦地也宁武在宋为宁化军金为宁化州领宁化一县乃明宁化所也静乐东北百六十里有管涔山唐置管州于此静乐永安镇与宁武接界两县治相距百八十里东八十里为朔州宁武北三十里即神池县治有虎北等山官庄狼窝等村焉神池西八十里即五寨县治有店坪等山小辛下庄等村焉五寨在静乐西北距五寨荷叶坪山界凡百里由五寨而北百四十里即偏闗县治东至老营所西北至草地边墙均八十里而偏闗西南即保徳州河曲县治也宁化所在永安镇北与宁武所相距四十里【神武在今神池县地武州在今五寨县地】
　　偏闗县
　　偏闗有韩光寨东五砦西三井昔元将韩光所筑按北汉天会元年置偏头砦于韩光岭之上即今偏头闗城也金有寒光堡是韩光之名著久矣至于韩光筑寨史无考恐涉附防
　　神池县
　　神池古鄯阳地　古鄯阳今朔州朔州西南今神池周赧王十九年秦使防鷔防赵新城狼孟
　　辽志武州神武县魏置晋改新城后唐太祖生神武川之新城即此初朔后置州并宁逺为一县来属
　　唐宪宗元和三年居突厥别部沙陀朱邪尽忠于五原其人勇而善鬭每为回纥所苦故尽忠与子执宜率众内附后以五原近回纥遂徙之定襄赐国姓
　　括地志新城一名小平城在朔州鄯阳县西南狼孟县名在曲阳北
　　尹耕曰平城有三皆在冀北一曰平城古城也汉髙围白登之所至者为今大同一曰新平城拓跋猗卢新城也其子六修之所居者在今马邑县北一曰小平城亦古城也秦防鷔之所拔者今神池稍南宁武闗地也小平城见吞于秦而两汉无闻新平城见据于六修而魏不复见独平城为魏都后复为镇称京置府至今显焉
　　据此则今神池稍南宁武闗地即小平城秦鷔所拔者也
　　五寨县
　　阚骃十三州志善无县南七十五里有中陵县世祖建武二十五年置
　　水经注武县在善无西百五十里北俗谓之太罗城水亦籍称焉
　　咸平五年十二月迁麟州内属人于楼烦
　　辽志朔州武州宣威军下刺史赵惠文王置武州塞魏置神武县唐末置武州后唐改毅州辽重熙九年复武州号宣威军统县一即神武县也
　　武州城在岢岚州北百一十里朔州西南百五十里本赵武州塞汉为雁门郡武州县晋改为新城后唐李克用生神武川之新城即此辽金曰武州治宁逺县明初仍置州大同府后革今城存镇西为屯留堡
　　元武州注唐定襄马邑二郡辽置武州宣威军元至元二年割宁边州之半来属旧领宁边县及司候司四年省入州
　　按汉所筑武州城在境内自明洪武九年迁今城武州遂废今为武州村
　　泽州府
　　凤台县
　　汉志髙都注莞谷丹水所出东南入水有天井关属上党郡
　　后汉志注国策夏季居天井即天门也博物记县南地名即垂　阳阿侯国同属上党郡
　　地形志建州注慕容永分上党置建兴郡真君九年省和平五年复永安中罢郡置州治髙都城领郡四髙都　长平　安平　泰宁　髙都郡注永安中置领县二　髙都注汉晋属上党后属　阳阿注二汉属上党晋罢后复属有武靳关
　　隋志长平郡丹川注旧曰髙都后齐置长平髙都二郡后周并为髙平郡开皇初郡废十八年改为丹川大业初置长平郡有太行山
　　唐本治濩泽武徳八年徙治端氏贞观元年徙治晋城天宝二年更郡名髙平
　　唐志髙平郡晋城注本丹川武徳元年置建州三年析丹川置晋城以之六年州废葢州徙州来治九年省丹川葢城入晋城贞观元年州废以晋城髙平陵川来属天祐二年更曰丹川南有天井关一名太行关
　　宋泽州亦号髙平郡属河东道开宝四年析泽州直属京
　　金元光元年升为节镇军曰忠昌二年升节度使元志金为平阳府元初置司候司及领晋城髙平阳城沁水端氏陵川六县至元三年省司候司陵川县入晋城省端氏入沁水后复置陵川领五县
　　泽州界辨　泽州为晋东南要地秦曰上党髙都后魏曰建州后周曰髙平隋曰泽州曰长平唐曰葢州宋属河东元属平阳明为泽州东界河南衞辉府辉县南界河南怀庆府河内县西界平阳府翼城县北界潞安府长子县隋唐以来虽频徙郡州治而分割入他郡者殊少金以州潞州昭义军后改孟州而终复昭义其揆一也
　　按秦汉之置县后魏之建州北齐之置郡皆在髙都今治东三十里有髙都城即唐之晋城故县隋丹川故县在府治内即后周之髙都县汉阳阿故县在治北大阳镇即魏之建兴郡也相传晋太始元年有凤集髙都之北故今以名县云
　　髙平县
　　汉志注氏杨谷绛水所出南至壄王入沁应劭曰山海经水所出者也
　　后汉志氏有长平亭注白起破赵长平上党记白城在郡南山中百二十里
　　晋永兴五年刘曜取氏
　　地形志建州长平郡领县二　髙平注永安中置治髙平城　氏注二汉晋属上党郡治有羊头城氏故城见水经注即后魏析氏置髙平县也今王报村人称废县
　　隋志注旧曰平髙齐末改焉又并氏县入焉有关官唐武徳初置葢州城天宝间废即今米山镇
　　唐初葢州后泽州有水一曰丹水有省寃谷北有长平关
　　髙平辨　今泽州之髙平二汉晋为氏县属上党郡治山海经所谓水所出是也北魏建州长平郡永安中置领县二治元氏城时分元氏置髙平髙平之名见于晋者止此而地形志载四髙平兖州髙平郡即故梁国汉景帝分为山阳国武帝改为郡晋武帝更名领县四有髙平二汉属山阳晋属前汉槖也后汉章帝更名有洸水千秋城胡陆城齐城髙平山承雀山伏羲庙东楚州髙平郡治大徐城领县四有髙平乃武定七年改萧衍东平阳平清河归义四郡置也南建州髙平郡领县四有髙平葢魏因萧衍所置治髙平城也原州髙平郡领县四有髙平葢太延二年置镇正光五年乃改置州并置郡县治髙平城也计其地或在山东或在江西或在江南徐州或在陜西固原均非汉之氏地又半属陵川不可以不辨
　　阳城县
　　路史臣瓒之世本禹都阳城在大梁之南今陈留浚仪故寰宇记登封古郜城引地理志颍川阳城为禹都非也乃泽之阳城尧舜皆居河东北不居河南
　　汉志濩泽注禹贡析城山在西南应劭曰有濩泽在西北
　　后汉志濩泽侯国有析城山
　　地形志安平郡濩泽注二汉属河东晋平阳后属建州泰宁郡注孝昌中置及县领县四　东永安　西河　西濩泽　髙延【以东永安西濩泽附录】
　　隋志有嶕峣山濩泽山
　　唐初泽州治濩泽城寻移州端氏天宝元年更濩泽为阳城天祐二年更曰濩泽
　　金元光二年升为勣州有王屋山濩泽
　　十道记泽州以濩泽得名
　　按旧志泽州城勣州城阳陵故驿即今县治
　　陵川县
　　旧唐志陵川汉氏县隋改陵川武徳初属葢州贞观元年泽州【即葢州更名】
　　按髙平乃汉氏县地而县治实在陵川也今髙平县北二十余里王报村有谷水
　　隋与丹川沁水端氏濩泽髙平同属长平郡开皇十六年置陵川
　　元至元二年省入晋城后复属
　　沁水县
　　汉志河东郡端氏　后汉注史记韩赵魏分晋封晋端氏　河内郡沁水
　　地形志建州安平郡领县二　端氏　濩泽端氏注二汉属河东晋属平阳后属真君七年省太和二十年复
　　隋志沁水注旧置广宁郡后齐郡废县改为永宁开皇十八年改焉有辅山　端氏注后魏置安平郡开皇初郡废有巨峻山秦川水
　　路史原伯爵后杼居原杜预云沁水西北有原城今河内轵履癸以原侯夸师者　纪年帝杼居原自原迁于老王【路史老王地阙】
　　水经济有二源东源出原城即晋伐者今孟州济源西北九里有古原城
　　张五典曰旧志谓周文王第十六子封原即此地今考左传载晋文公伐原事注云原在沁水西北故旧志云尔按国语及淮南子诸书云周襄王以阳樊温原畿内四邑赐晋文公其后温与原叛文公伐之三日不降文公命班师曰吾与诸大夫期三日今三日不克吾宁失原不可失信于诸大夫原人闻之乃降温人闻之亦降则原与温固接壤也温即今温县樊阳皆在济源俱属河南怀庆府而原安得独在此地乎葢沁水南流入河亦经怀庆所云沁水西北者固指彼处而言也叔虞封唐在今翼城县与沁水相去甚近故云属唐【路史杜注及张氏説当互叅之】
　　原辨　赵衰守原在王屋山北温与阳樊在王屋山南然三日内闻风皆降不必壤相接也古史考赵衰居原在原平县即今代州崞县按周穆王封造父于赵城晋献公赐赵夙耿夙生衰世为晋卿原守去耿逺而去赵城甚近后襄子无防北灭代而并智氏强于韩魏列为诸侯武灵王拓地至燕代西并云中九原崞县之原平或襄子以后追祀其祖非文公故封也且霍太山以北文公时尚属狄地未为晋有至平公败狄于太原晋阳乃为赵氏邑则原城在沁水为核
　　蒲州府
　　蒲州界辨　蒲郡本虞帝建都地春秋后属魏秦及两汉魏晋以后皆为河东郡北魏分河东北乡二郡属雍州复属秦州后周改蒲州兼置郡隋开皇初郡废复置唐初为蒲州开元九年置中都改河中府寻复又置河东采访使治此宋仍为郡置防国军节度使属陜西路金天会间降为州置防御使天德元年升为府大定五年置陜西元帅府元宪宗置河解万户府至元三年府罢仍为河中府明属平阳府今以河东西别山陜之界陜在河东尚有大庆关以西河滩地而界墙屹立仍截然不混统计所辖地前汉领二十四县后汉领二十城晋领县九唐领县十三宋金领县七元领县六或治安邑或治河东或治蒲坂或治桑泉于中或分荣州或分虞州或别置庆成军或兼置南北解变更不一辙矣
　　国朝繇平阳分直州州复升府且于临晋分虞乡复隋唐之旧制焉
　　二汉晋河东郡或属司或属司州今平阳泽州解绛隰地多属焉魏分秦州隋唐以后犹兼有平阳解绛地如龙门稷山襄陵安邑夏芮城河北等是也宋领县与今同金元多河津一县
　　元宪宗置河解万户府领河解二州河中府领録事司及河东等七县至元三年省虞乡入临晋省万泉入猗氏并录事司入河东罢万户府而河中府仍领解州八年割解州平阳路河中止领五县十五年复置万泉县来属领县六
　　永济县
　　蒲坂地记蒲州河东县二里故蒲坂城舜所都也城中有舜庙城外有舜宅舜井及二妃坛故老云即厘降二女于妫汭之所
　　罗泌歴山辨　歴山今河东县之雷首山也其山九名一曰首阳临河与太华对峙即谓歴观扬雄所云登歴观以遥望者乐史谓在偃师西北二十五里有舜庙舜井妫水汭水妫南汭北然后魏舆地图上谷记下洛城西南四十里有潘城城西北三里亦有歴山形如覆釜下有舜瞽二祠云是舜居帝之踪迹何闻至是而齐之歴城南五里又有歴山水经注云上有舜祠县东复有舜井亦云耕处寰宇记在县东百步云舜之所穿又有华水与歴山井通曽子固言舜耕歴山渔雷泽陶河滨作什器于夀邱就时于负夏康成谓歴山在河东雷泽在济隂而负夏则衞地皇甫谧乃谓夀邱在鲁东门之北河滨为即陶邱乃定陶西南之陶邱亭耕稼陶渔皆舜之初年其地必不大相逺今皆在鲁衞间则歴山不得独在河东遂以为娶后所居后世因有妫水而迁就之夫河中乃帝所生若所都则歴城古歴下也其相去也逺矣耕渔之时徒以瞽瞍不顺暂即荒野顾非日后就贩之比其初未必逺去父母之侧河濵雷泽其説未悉按九域志济南濮阳河中皆有歴山俱存祠庙而今秦地池阳澧阳始宁河县上虞无锡亦皆有之子列子云舜耕河阳书大云舜陶河滨按元和志乃河东县北四十里之故陶城苏氏演义云歴山有四一河中二齐之歴阳县三冀州四汉之雷泽雷泽不闻有二耕渔必不相逺即此为是今曹濮间有舜豢龙井定陶城皆其踪也然歴山何止是哉信都之歴山乐史亦以为舜耕在是援神契云舜生姚墟应劭谓与雷泽相近寰宇记在雷泽县东十三里歴山在县西北十六里今濮之雷泽西北六十里有小山孤立谓之歴山山北有小阜属池目之姚墟劭谧缘之皆记舜耕之所而池之建德东十里更有尧城山县南三十里有尧城尧祠云尧巡狩所至梁武于此立太原府县北二十里为舜城有舜井有歴山上有尧舜二祠元和郡志谓是两帝南巡所至而周处记始宁界复有舜所耕田一山多柞因谓□山而以具区为之雷泽以其中有大小雷山也王介甫从之妄矣夫使帝果南巡至是亦何预耕渔之日耶且以姚妫之名在在而是金之西城故有姚方妫墟杜佑谓舜生此而世本亦谓妫墟舜所生金在西城今长沙县有妫水舜所都而上虞之损石号蒍公崭会稽有妫水三抚之泉经之东入海图经亦以为厘降之地祝阿故县又有泺水俗呼娥姜水原有娥英之庙水原山上有帝尧祠下开大穴谓之舜井兖之泗源又有陶墟亦有舜井其西阜号妫亭山山下一漏泽方十五里指为帝之所渔不知此自姚墟谢息之所迁者又水经注上虞一曰虞濵太康地记为避丹朱之所而雷泽亦非一周处谓是太湖故寰宇引尚书释言谓在震泽若阳城汉濩泽县墨子则言舜渔在此泽今在阳城西北十二里寰宇记为乌鵎切矣郡国志言邑西今有地名舜田然今潭之益阳岳之沅江故梁之重华县有虞帝城记亦谓是所都而述异记去湘水岸三十里有相思宫望帝台志为二妃之迹冷道临武桂阳蓝山等处悉有帝舜之祠蓝山更有舜水舜乡县西十五里与永明西十五里皆有娥皇女英之庙江华太平乡有舜女寺即按歴城东南十里之庙山晏氏三齐记在县东南后人思舜而置庙也湘中记云地有舜之遗风人民纯朴故老犹弹五弦之琴为渔父辞莫不以为虞帝之居岂尽信耶
　　永济界辨　黄河之东古属蒲州境繇临晋夏呉夹马口界达荣河河津以上达河曲此山陜界也顾唐河东县与河西县皆属河东郡或废或置凡数变焉开元八年析河东置河西县乾元三年更同州之朝邑曰河西来属大厯五年复朝邑河东别置蒲津关宋熙宁三年乃省河西入河东蒲城西旧为黄河岸铁牛今尚存更西数里有大庆关即昔蒲津关临晋关也明隆庆四年河徙而西移关于河东退滩渐涸为田朝邑蒲州人互争占
　　国朝雍正七年　特命大臣查丈立界墙以别山陜则河东亦有陜地与唐宋兼辖河西者异矣
　　永乐属永济辨　繇永济城西而南有雷首山即中条矗起处马融注首阳在蒲坂华山之北河曲之中是也过夷齐庙南东数十里有永乐镇即唐永乐县后周置永乐郡寻复省隋开皇罢永乐郡以芮城属河东郡唐永乐河东二县同河东郡唐书注云武德三年置河东贞观十年废大厯十年复置有歴山有风陵关有芳酝监武德元年分芮城县置永乐二年以永乐河北芮城置芮州九年州废以永乐鼎州河北芮城属陜州贞观八年后永乐又虢州神龙元年复属河东宋熙宁六年乃省永乐为镇入焉金河东镇二合河永乐合河即匼河云
　　永济虞乡界辨　蒲州永济在金为河东县金地理志注有中条山五老山黄河妫汭而注虞乡县则云有雷首山中条山檀道山按黄河妫汭在蒲西境中条沿虞解以东迄而渐北其极西则矗起雷首河流于此一曲檀道山一名方山又曰盐道山又曰百梯山而五老山又在方山之东去虞乡城裁十里虞乡界既西及雷首河东界又东至五老岂两邑互相管辖乎大凡山势绵聨其左右前后正侧皆得以故名概之尝询之土人谓繇方山五老山而上度危径渐见平原地甚寛广其南即今永济芮城二邑境也蒲州旧志云歴山在州南六十里妫汭泉出焉方山在州东南一百二十里永乐镇后纯阳宫即在其麓外此所载山水尚伙而五老山不见州志今以地形揆之则虽谓虞乡奄有方山五老山之隂永济奄有方山五老山之阳也可而今虞乡西界裁止草平头与雷首相距三十里是与金时界异也
　　临晋县
　　汉志顔师古注临晋故大荔秦获之更名有河水祠芮乡故芮国莽曰监晋应劭曰临晋水故曰临晋臣瓒曰晋水在河之东此县在河之西不得云临晋水也旧説曰秦筑髙垒以临晋国故曰临晋师古曰瓒説是也説者或以为魏文侯伐秦置临晋非也文侯重城之耳岂始置乎
　　王恭先临晋辨　旧志谓秦筑髙垒以临晋国即今之临晋非也考班氏注左冯翊临晋县故大荔也秦取之更名应劭曰以临晋水故名臣瓒曰晋水在河之东此县在河之西不得云临晋水也旧説秦筑髙垒以临晋国故曰临晋章怀注曰临晋故城在今同州朝邑县西南斯言当矣史淮隂侯魏王豹盛兵蒲坂塞临晋师古曰临晋在河之西滨东临晋境魏世家文侯十六年伐秦筑临晋正义曰在同州澄城县界前曹参参以中尉从汉王出临晋关伍被传淮南王曰先要成臯之口塞轘辕伊阙之道守武关然此北尚有临晋关地理通释云即蒲津关在临晋县由诸説观之史记所谓塞临晋者塞对河之临晋关耳小司马不谙地形乃曰临晋县名在河东岸对旧关不知汉时河东止有解县而无临晋此説一误后人沿为口实一统志于蒲州临晋遂曰秦筑髙垒以临晋国故名夫筑垒临晋本无所出独见于臣瓒之注汉书既引以实冯翊不知诸儒何见欲引入河东也即曰河曲可入王官可俘而髙垒何不可筑但河东西未闻一时有两临晋譌以譌建安冯智舒因之作质实编以注朱子纲目质而不实贻误尤甚予固不得不为之辨
　　宋白曰天宝之更今名必有所据则应劭临晋水之説未可厚非按魏世家哀王十六年秦拔我蒲坂晋阳括地志云晋阳故城今名晋城在蒲州虞乡县西三十五里抑或以临晋阳而名之
　　临晋辨　按临晋之名始于唐天宝十三载临晋水临晋境二説昔人互持未决据顔师古注临晋故大荔秦获之更名又据章怀注大荔古戎国秦获之改曰临晋今同州城是也又据地理通释临晋关即蒲津关在临晋县晋志注临晋属冯翊郡不属河东合上三説所指皆非今临晋治也同州蒲津去今临晋止百里然不可混
　　虞乡县
　　路史虞帝先世所封河东虞阪所谓嫔于虞者今解之虞乡一曰呉在虞城北十三州志云平陆呉山上有虞城舜始封是穆王登薄山寘轸之隥宿于虞是也杜注在河东大阳乐史以为安邑故武徳为虞州乃都也
　　路史解唐叔后今河中临晋东南故解城在桑泉之南虞乡东三十里城犹属解僖十五年解梁以赂秦者非昭二十二年之解后魏为二南解虞乡北解临晋
　　地形志河东郡南解注二汉晋曰解属后改有桑泉城北解注太和十一年置有张杨城
　　北周世宗二年于河东置蒲州河北置虞州农置陜州正平置绛州邵郡置邵州　隋改南解为虞乡有石锥山百梯山百径山今临晋县西南三十里五姓湖北有故城即其地也大业九年徙虞乡县于今解州治唐武徳元年更虞乡为解县而于解西五十里别置虞乡县元后虞乡镇是也世祖至元三年省虞乡入临晋　虞田临晋南六十里西魏置虞乡县隋蒲州唐因之元省入临晋
　　唐河中府义宁元年治桑泉武徳三年徙治河东旧通志夏封舜之子商均于虞即今临晋县之虞乡旧县志虞乡以舜都名古解梁地
　　国朝雍正八年复分临晋置虞乡县　雍正辛亥署刑部侍郎韩光基等奏臣到临晋县随赴坡上县川并虞乡山下一带地方相度形势察访舆论葢因原任侍郎王玑条奏分设虞乡县于坡上地方而抚臣石【阙】以坡上去临晋县治仅十余里请将虞邑设于洓水河南之虞乡镇臣等窃以虞南临北中隔洓水一河实天成之界限请即以洓水一河为两县交界凢沿河村庄坐落河南者俱编入河南就近之里分以归虞乡坐落河北者俱编入河北就近之里分以归临晋统计临晋一县应分四十一里平阳卫四所新设虞乡一县应分二十四里
　　临虞今古分合辨　虞乡在唐虞夏商皆属畿内春秋属解梁奄有桑泉等地战国属魏汉置解县属河东郡魏正始晋太康皆名解以司州领之后魏太和元年曰安定西魏大统十一年改分南解北解南解有桑泉城【见魏书注】又改绥化又曰虞乡有石锥山百梯山百径山【见隋书注】北解有张杨城【见魏书注】寻废隋开皇十六年置桑泉有三嶷山【见隋书注】北面并今猗氏之半又别置虞州兼得今安邑地有盐池银冶至大业初州废【见隋书注】又改南解为虞乡义宁元年虞乡属安邑郡唐武徳元年更虞乡为解县属虞州而于解西五十里别置虞乡县【即元废县后之虞乡镇也】三年析桑泉置温泉县九年省入桑泉贞观十七年废虞州省解入虞乡有盐池女盐池紫泉监二十二年复以地入解天授二年复析解县置虞乡北十五里有涑水渠渠即贞观十七年刺史薛万彻开自闻喜引入下临晋者也【见唐书注】五代至宋金惟周世宗二年于河北复置虞州余皆名虞乡元世祖至元二年乃省虞乡入临晋按虞乡名始于西魏【见隋书注】属虞州者前后止数十年而汉后隋前皆属河东唐罢郡为州属蒲州宋金元属河中府明属平阳府蒲州临晋名始于天宝十三载前此与虞乡或分或合其北解故城在今临晋东南城东城西两村之间非今解州治也【见郭为观郇城考】惟南解昔人所指各别考解州旧志南解管至虞乡镇即今虞乡县是也临晋旧志虞乡在临晋西南三十里五姓村北之古城即古解梁地也郭为观则谓在卿头村即今涑水南迳处也意卿头五姓以及元虞乡镇皆古南解所辖乎抑五姓湖即张杨池临晋旧志引括地志云张杨城一名东张城在蒲州虞乡县西北四十里则五姓湖倘亦北解所辖乎春秋桑泉故城在今临晋东北与魏桑泉城隋桑泉城亦未可混为一隋桑泉即北解故城是也自省虞乡入临晋防五百年今以涑水姚渠中隔征输不便是以有复设虞乡之议其管辖以涑河为界属蒲州府自猗氏祁村智光以东临晋五姓村以西沿河如东西渠下东西坈头大小姚村杨村蒲落头等村以南直达条山之隂皆虞乡其余河北各村皆临晋天成界画良规不易矣
　　隋书注开皇十六年置虞州大业初州废唐书注义宁元年以安邑虞乡夏置安邑郡武徳元年曰虞州又析置桐乡县三年析安邑置兴乐县贞观元年省十七年州废按虞州治在安邑葢兼夏与虞乡而辖之言虞乡即解在其中矣
　　虞乡有百梯山石锥山百径山见于隋书今考百梯山即方山在虞乡西南平陆有锥子山一名石锥壁即石锥山解州东有百径岭即百径山亦与平陆接界然则隋书所载之虞乡其东南疆域殆甚广欤魏地形志河东郡北解县有张杨城水经注云张杨城即汉书曹参之所谓东张矣苏林曰属河东即斯城也括地志云张杨城一名东张城在蒲州虞乡县西北四十里今按地形五姓村北之古城距张杨池止四五里距虞乡治止二十余里括地志所指虞乡西北四十里疑指卿头故城以及城东城西两村之故城非今虞乡县治也
　　平阳卫所屯营有五旧临晋
　　国朝雍正三年裁卫五年始于县田赋丁徭与民画一八年分设虞县以涑河为界右所在涑河南故虞乡其左所中所前后所仍属临晋晋府羣牧十三营本散列东西今以夏呉浪店夹马口下马营在西北隅与临晋近故属临晋其余九营在涑河南故拨入虞乡从民便也
　　虞乡虞城辨　虞都蒲坂即蒲州永济也虞乡相距六十里在甸服内临晋旧志谓虞乡以舜都故名他无所考问武王克商求太伯仲雍后得周章已为呉君别封其弟虞仲于故夏墟在河东大阳县今夏县有大阳故关即平陆县东北六十里古虞城亦谓之西呉【一作西虞】十二世为虞公即出奔共池者也后晋假道伐虢上阳遂被袭迁其民于今孝义县之虞城舜后与周后不可合为一也有谓虞封上公公侯方百里安知虞乡不属虞仲乎按今虞芮所让闲田尚存繇王官谷越横岭至芮城凡五十余里繇解州城东循盐池王家井而南越山至平陆县凡百里古虞城又在今县东北六十里去虞乡甚辽濶越岭而辖似为未便若虞乡达蒲坂地差平坦则以虞乡为舜后封似为近之抑史记帝舜为有虞皇甫谧注舜嫔于虞因以为氏今河东大阳西山上虞城是杜预注虞思虞舜后诸侯也思有虞君也路史虞帝先世所封河东虞坂所谓嫔于虞者今解之虞乡前编舜之先国于虞为虞氏系出虞幕十三州志云平陆呉山上有虞城舜始封是穆天子登薄山寘軨之隥宿于虞是也又路史平陆东北六十里呉山上有故虞城虞井本帝舜之后国所谓西虞合此数説意舜后封域殊广且袤及平陆境内乎史载舜子商均封国夏后之时或失或续不可详考今归徳府虞城县昔禹封商均于此在汉亦名虞县而今荣河又称古纶地左传载夏少康逃奔有虞虞思妻之二姚而邑诸纶旧注纶即虞邑博物志以汾隂为古纶汲冡古文括地志竹书纪年皆谓在巩洛间此可阙疑路史又以解为唐叔后谓叔虞子良食采于解邑遂以邑为氏云
　　猗氏县
　　前后汉猗氏胥属河东郡注地道记曰左传文十三年詹嘉处瑕在县东北【日知录中尝辨之】晋属河东郡注古猗顿城魏属河东郡注有介山塘　又北猗氏属北乡郡注太和十一年置有解城　隋属河东郡注西魏改曰桑泉后周复焉
　　附录
</div>
    <div class="pagination">
<a href="山西通志_page598.html">上一页</a><span>...</span><a href="山西通志_page594.html">594</a><a href="山西通志_page595.html">595</a><a href="山西通志_page596.html">596</a><a href="山西通志_page597.html">597</a><a href="山西通志_page598.html">598</a><span class="current-page">599</span><a href="山西通志_page600.html">600</a><a href="山西通志_page601.html">601</a><a href="山西通志_page602.html">602</a><a href="山西通志_page603.html">603</a><a href="山西通志_page604.html">604</a><span>...</span><a href="山西通志_page600.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
