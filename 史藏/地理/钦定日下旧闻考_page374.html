<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 374 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 374 页/共 698 页</h1>
    <div class="content">地铺礼佛毯可一殿两傍玉带金鱼或金带者十四五人相对列立遥望前后殿屋崛起甚多制度不 
经工巧无遗力炀王亮始营此都规摹出于孔彦舟役民八十万兵夫四十万作治数年死者不可胜 
计金朝北宫营制宫殿其屏扆牕牖皆破汴都辇致于此汴中宫匠有名燕用者制作精巧凡所造下 
刻其名及用之于燕而名已先兆揽辔録原天会四年正月始朝日于干元殿天眷二年定朔望朝日 
仪帝南向拜大定十五年有司上言冝遵古制东向拜十八年帝拜日于仁政殿始行东向之礼金史 
礼志原世宗谓宰臣曰宫殿制度苟务华饰必不坚固今仁政殿辽时所建全无华饰但见他处岁岁 
修完惟此殿如旧以此见虚华无实者不能经久也金史世宗纪原贞佑元年闰月拜日于仁政殿金 
史宣宗纪臣等谨按明昌四年八月国史院进世宗实录上服袍带御仁政殿降座受之见金史章宗 
纪原贞元三年十一月宴百官于泰和殿金史海陵纪原大定二年正月御泰和殿宴百官宗戚命妇 
金史世宗纪原承安四年五月朔奏事于泰和殿金史章宗纪原泰和殿泰和二年更名庆宁殿金史 
原泰和四年四月张行信召见于泰和殿金史本传臣等谨按金章宗有泰和殿五月牡丹诗见中州 
集原鱼藻池瑶池殿位贞元元年建有神龙殿又有观会亭又有安仁殿隆徳殿临芳殿皇统元年有 
元和殿金史志原泰和三年五月以重五拜天射栁上三发三中四品以上官侍宴鱼藻殿金史章宗 
纪原大定二年宫人称心等于十六位放火延烧泰和神龙殿金史列传原大定二年闰月神龙殿十 
六位焚延及泰和厚徳殿金史五行志原有司乞罢修神龙殿凉位工役上即日使赵兴祥传诏罢之 


金史本传原大定二十八年三月朔宴于神龙殿诸王公主以次捧觞上寿金史世宗纪原泰和二年 
八月元妃生皇子特哩宴五品以上于神龙殿六品以下宴于东庑下金史后妃传按特哩 古语齐 
整也旧作忒僯今译改原光英生日宴百官于神龙殿金史海陵诸子传原金史礼志受尊号仪帝服 
衮冕御元和殿按此当即辽之元和殿非鱼藻池之元和殿也北平古今记原常武殿广武殿为击球 
习射之所金史志原金因辽旧俗以重五中元重九日行拜天礼重五于鞠场中元于内殿重九于都 
城外其制刳木为盘如舟状赤为质畵云鹤文为架高五六尺置盘其上荐食物其中聚宗族拜之若 
至尊则于常武殿筑台为拜天所金史礼志原大定三年五月以重五幸广乐园射栁皇太子亲王百 
官皆射胜者赐物有差上复御常武殿赐宴击球自是岁以为常金史世宗纪原泰和元年五月击球 
于临武殿八年十一月御临武殿试 卫金史章宗纪原正隆元年二月御宣华门观迎佛金史海陵 
纪原承安四年二月御宣华门观迎佛金史章宗纪原凡受尊号导引册宝床由宣华门入金史礼志 
原知近侍局副使图克坦张僧遣人召平章已到宣华门外金史后妃传按图克坦旧作徒单今从八 
旗姓谱改正原萧裕执布达出宣华门金史本传按布达满洲语饭也旧作白荅今译改原拱辰内城 
正北门也又曰后朝门制度守卫一与宣华玉华等金碧翚飞规模宏丽大金国志原崇庆元年七月 
有风自东来吹帛一段高数十丈飞动如龙坠于拱辰门内金史卫绍王纪原西至玉华门曰同乐园 
若瑶池蓬瀛柳庄杏村尽在于是大金国志补大定十年燕羣臣于同乐园之瑶池语及古帝王成败 
之迹大率以不嗜杀人为本数年休兵民力稍苏独贪残之吏去行朝稍逺恐为百姓蠧冝时加稽察 
知中书省贝勒稽首曰陛下言及此社稷之福也同上按贝勒义见前旧作孛诘烈今译改原师拓同 
乐园诗晴日明华构繁阴荡緑波蓬丘沧海近春色上林多流水时虽逝迁莺暖自歌可怜欢乐地钲 
鼔散云和中州集归潜志作尹无忌诗原赵秉文同乐园诗春归空苑不成妍栁影毵毵水底天过却 
清明游客少晩风吹动钓鱼船滏水集原京城北离宫有大宁宫大定十九年建后更为寿宁又更为 
寿安明昌一一年更为万宁宫金史志原大定十九年五月幸大宁宫二十年四月大宁宫火金史世 
宗纪原张仅言 作大宁宫引宫左流泉溉田岁获稻万斛金史本传原眀昌六年五月命减万宁宫 
陈设九十四所泰和四年四月万宁宫端门灾金史章宗纪原舒穆噜明安攻万宁宫克之取富昌丰 
宜二闗元史本传按舒穆噜旧作石林今从八旗姓谱改正臣等谨按今赵秉文有扈跸万宁宫诗见 
滏水集原琼林苑有横翠殿宁徳宫西园有瑶光台又有琼华岛又有瑶光楼皇统元年有宣和门正 
隆二年有宣华门又有萨哈门金史志补寿宁宫有琼华岛絶顶广寒殿近为黄冠辈所毁遗山集原 
郝经琼华岛赋岁癸丑夏经入于燕五月初吉由万宁故宫登琼华岛徜徉延竚临风肆曯想见大定 
之治与有金百年之盛慨然有懐乃作赋焉其辞曰□矢飞燕辽倾宋奔中夏壮观萃于金源郁天居 
之宏丽开陆地之海山忽陵飞而阜走见虎居而龙蟠建瓴水于河朔浩不知其波澜沉沉覃覃旋坤 
转干赤城紫府幻出尘寰粤惟琼华之一岛突兀乎其间昆仑之颠海风怒掀劈涛头而迸落结水面 
之青莲岩岩盘盘僵立孱颜嶷如鳌头冠日观而郄走伛如鳄背负月窟而横高寒其项有广寒殿故 
云瑶光楼起金碧钩连 霓饮海颉地颃天华阳九州岛之尘辽海百年之藴烽涌烟填庆云佳气郁 
郁芊芊时属清平天下晏然倒淮南之戈而荆楚帖崩统万之角而安西安神武不杀而日趋于平泰 
信誓既结而无事乎閛边明珠白雉不召而糜至蒲梢騄耳无用而复还一人高拱于其上无所为而 
乐穆清之燕大臣优游于其下无所为而兴礼乐之盛万物钧化而无间四海被泽而不偏风俗既厚 
纲纪日完财不聚而富刑不用而措政不更张而治士不作聪明而贤民曰迁善而不知其所以然而 
然嶷嶷乎魏孝文骎骎乎汉孝宣宜乎于此乐天下之乐轶迈往而追羲轩收万方之瑰诡尽九土之 
纎妍纡青云之环佩奏钧天之管弦御长风于絶顶访蓬壶之飞仙开八荒之寿琙正一气之陶甄跻 
斯民于仁寿而君臣与焉挈斯民于遂乐而君臣享焉涵浸醲郁上格于天舒愉粹畅下逹于泉济济 
洋洋殆三十年见始终之全倏九龙之飞去堕神鼎于羽渊宗沉社偾而乃屡迁虽则屡迁竟不能永 
其传功如是徳如是不克负荷一举而弃捐孰为之司而使之然涸金源于汴蔡卧一岛于苍烟悲风 
射关谓居庸也枯石荒残琼花树死太液池干游子目之而兴叹故老思之而泪澘葢余恩遗烈膏于 
骨髓着于肺肝虽死而若生虽亡而若存有与析津同沛箕尾共骞者虽曰假山而实徳山也彼雪政 
虐世昏君暴主以万人之力肆一已之欲刳吾乾坤秽吾山川虽曰石山而实血山民欲与之俱亡卒 


聚而殱旃宁不愧于兹焉陵川集补王恽燕城书事诗都会盘盘控北陲当年宫阙五云飞峥嵘宝气 
沉箕尾惨憺阴风贮朔威审势有人观督亢封章无地论王畿荒寒照破龙山月依旧中原半落晖秋 
涧集补又西苑怀古和刘怀州韵彩鳯萧声彻晓闻宫墙烟栁接龙津月边横吹非清夜镜里琼华总 
好春行殿基存焦作土踏锥舞歇草留茵野花岂解兴亡恨犹学宫妆一色匀同上补又同刘怀州过 
西园懐古作锦摛西苑正隆修大定明昌事燕游海露恩波鳌抃首花翻瑶艶雪迷楼三千歌舞繁华 
歇一片风烟惨憺愁兴废筭来无五纪至今灵沼咏西周同上补刘景融西园懐古诗琼苑韶华自昔 
□杜鹃声里过天津殿空鱼藻山犹碧水涸龙池草自春民乐尚歌身后曲弓弯不见舞时茵绛桃谁 
植宫墙外露湿胭脂恨未匀秋阔集附録朱昆田原按四诗皆有感金故宫而作原史学宫词宝带香 
褠水府仙黄旗彩扇九龙船熏风十里琼华岛一派歌声唱采莲中州集补刘秉忠游琼华岛江城子 
词琼华昔日贺新成与苍生乐升平西望长山东顾限沧溟翠辇不来人换世天上月自虚盈树分残 
照水边明雨初晴气还清醉却兴亡惟有酒多情收取晋人腮上泪千载后 新亭藏春诗集原西华 
潭金之太液池也金台集原朱澜宫词太液芙蓉上下天秋波澹澹白生烟采莲宫女分花了笑把兰 
篙学刺船中州集原果啰洛纳延诗秋水清无底凉风起緑波锦帆非昨梦王树忆清歌帝子吹笙絶 
渔郎把钓多矶头浣纱女犹恐是宫娥金台集原妆台李妃所筑今在昭明观后妃尝与章宗露坐上 
曰二人土上坐妃应声曰一月日边明上大悦同上臣等谨按据析津志妆台在今故宫之西寿安酒 
楼之北原章宗为李宸妃建梳妆台于都城东北隅今禁中琼华岛妆台本金故物也目为辽萧后梳 
妆楼误尧山堂外纪原章宗元妃李氏师儿大定末以监户女子入宫是时宫教张建教宫人师儿与 
诸宫女从之学故事宫教以青纱隔障蔽内外不得面见有问自障内映纱指字以请宫教自障外口 
说教之诸女子中惟师儿易为领解建不知其谁但识其音声清亮章宗问建女子谁可教者建对曰 
就中音声清亮者为最章宗以建言求得之宦者梁道誉师儿才美劝章宗纳之章宗好文词妃性慧 
黠能作字知文义尤善伺侯颜色迎合意 遂大爱幸明昌四年封昭容明年进封淑妃己进封元妃 
金史后妃传原果啰洛纳延妆台诗废苑莺花尽荒台燕麦生韶华如逝水粉黛忆领城野菊金钿小 
秋潭玉镜清谁怜旧时月曽向日邉明金台集朱彛尊原按妆台相传俱云辽萧后遗迹易之去金不 
逺其谓李元妃所筑可正其讹原大定元年十二月至中都御贞元殿受羣臣朝二年四月宴夏使贞 
元殿金史世宗纪补燕京城内地大半入宫禁百姓絶少其宫阙壮丽延亘阡陌上切霄汉虽秦阿房 
汉建章不过如是予奉使至燕山朝见之日见金主仪卫华整过于中国其御榻以七寳为饰夹坐有 
狻猊二髙丈余金主亮面黧黒目下视长鬛于贞元殿见其状海陵集原自此以后即无贞元殿之称 
或以（卩每）陵年号为嫌而改之也北平古今记补大定十六年春正月国主御正隆殿受印寳一曰 
承天休延万亿永无极二曰受命于天既受永昌三曰天子之寳四曰天子行寳五曰天子信寳六曰 
皇帝之寳七曰天子神寳八曰御书之寳九曰皇帝恭膺天命之寳十曰天下同文之寳置符寳郎类 
门下省大朝 则陈之同上原承安元年七月天寿节御紫宸殿受贺金史章宗纪原大定八年十月 
进币宴百官于庆和殿金史列传原二十五年十月朔宰相以下朝见世宗于庆和殿金史显宗纪原 
十一月立皇太孙赐六品以上宴于庆和殿金史列传原大定二十六年皇曾孙生满三月宴于庆和 
殿赐曽孙金鼎金香合重彩二十端骨都犀吐鹘玉山子兔儿垂头一副名马二匹章宗进玉双駞镇 
纸玉琵琶拨玉凤驹骨都犀具佩刀衣服一袭世宗御酒欢歌一夜方罢同上原二十八年十二月上 
不豫诏皇太孙璟摄政居庆和殿东庑金史世宗纪原泰和二年十二月御庆和殿浴皇子金史后妃 
传原七月正月诏御史大夫崇肃等十有四人同对于庆和殿金史章宗纪原召布萨揆赴阙戒以师 
</div>
    <div class="pagination">
<a href="钦定日下旧闻考_page373.html">上一页</a><span>...</span><a href="钦定日下旧闻考_page369.html">369</a><a href="钦定日下旧闻考_page370.html">370</a><a href="钦定日下旧闻考_page371.html">371</a><a href="钦定日下旧闻考_page372.html">372</a><a href="钦定日下旧闻考_page373.html">373</a><span class="current-page">374</span><a href="钦定日下旧闻考_page375.html">375</a><a href="钦定日下旧闻考_page376.html">376</a><a href="钦定日下旧闻考_page377.html">377</a><a href="钦定日下旧闻考_page378.html">378</a><a href="钦定日下旧闻考_page379.html">379</a><span>...</span><a href="钦定日下旧闻考_page375.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
