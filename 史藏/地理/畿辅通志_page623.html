<!DOCTYPE html>
<html>
<head>
    <meta charset="UTF-8">
    <title>畿辅通志 - 第 623 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 623 页/共 974 页</h1>
    <div class="content">　　　丛生棘刺来自博陵在南为鹞在北为鹰迁吏部 尚书举用甄明门无私谒子廓散骑侍郎亦以正　
　　　直 称　
　南北朝魏
　崔　挺　字双根安平人少孤敦学五世同居孝武时 除光州刺史风化大行车驾幸兖州召见帝　
　　　顾谓侍臣曰拥旄者悉如此吾何忧哉州治有斧 山常有暴雨迅风相传云是龙道挺营祠山上数　
　　　年无异挺既代即为风雹所毁遂莫能立人以为 徳化所感后迁本州岛中正及卒吏民无不悲感范　
　　　八尺铜 像祀之　
　崔　振　字延根挺弟居家孝友为秘书中散迁髙阳 内史髙祖南征征兼尚书左丞留京景明初　
　　　兼廷尉少卿以明察称除肆州刺史有政绩 卒谥定仲子子朗以军功厯官平东将军　
　崔敬邕　挺従弟有干用髙祖时自司徒主簿转尚书 都官郎中所在称职后中山王英南讨引为　
　　　都督府长史以功 赐爵临淄男谥恭　

  

　崔孝暐　字敬业挺次子累迁赵郡太守郡经葛荣乱 后斗粟至数缣且无耕牛孝暐至教其人种　
　　　招抚遗散一周之后流民大集兴立 学校亲加劝督百姓赖之卒谥曰简　
　崔孝直　字叔廉挺四子累官通直散骑常侍尒朱兆 入洛去职归劝督宗人务行礼义后除安东　
　　　将军光录大夫不赴卒 命诸子不得祗受赠谥　
　崔　纂　字叔则挺族子为宁远军廷尉正每于大 狱多所明据有当官之誉卒赠司徒长史　
　崔　游　字延叔纂従弟累官河东太守郡有盐戸常 供州郡为兵子孙见丁従役游表闻聴请更　
　　　代郡内感之太学旧在城内游移置城南闲 敞之处亲自说经学者莫不劝慕号为良守　
　崔　辩　字神通拜武邑太守政事之余専以劝学为 务卒谥恭长子景儁以经明行修征拜中书　
　　　博士后为员外散骑侍郎参定朝仪 为高祖所知重次子楷别见忠义　
　齐
　崔伯谦　字士逊安平人髙祖召补相府功曺称之曰 清直奉公真良佐也除济北太守恩信大行　
　　　改鞭用熟皮为之不忍见血示耻而已迁巨鹿守 道以礼譲民有贫弱未理者皆曰我自有白须公　
　　　不虑不决征拜银青 光禄大夫卒谥曰懿　
　崔　暹　累官左丞吏部郎好进人才迁御史中尉弹 劾贵近中外无不畏服官至尚书仆射忧国　
　　　如家以天下为己任文宣帝尝曰 崔暹清正天下无双卒谥贞节　
　崔叔瓉　有学识好直言文宣擢为魏尹丞蝗属为灾 以问叔瓉对曰汉书五行志土功不时蝗属　

　　　为厉今外筑长城 内兴三台故致此　
　苏　琼　字珍之武强人累迁南清河太守郡多盗及 琼至民吏肃然奸盗止息有民乙普明兄弟　
　　　争田琼召谕之曰难得者兄弟易求者田地假令 得田地失兄弟心如何因而下泪分异十年遂还　
　　　同住天保初郡大水琼集郡中有粟家自 従贷粟以给饥者民庶懐之官至大理卿　
　隋
　李徳林　字公辅安平人仕齐厯迁中书侍郎仪同三 司周武帝克齐用为内史上士凡诏诰文式　
　　　及山东人物一以委之入隋授内史令虞庆则等 劝髙祖尽灭宇文氏惟徳林固争以为不可后赠　
　　　其父安平郡公 以徳林袭爵　
　李文博　安平人性贞介开皇中直秘书省薛道衡为 司大夫奏为従事房元龄谓之曰公平生　
　　　正直今为司激浊扬清所获多矣文博厉声曰 清其流者必洁其源今治源淆乱虽欲禁其末流　
　　　何所益乎着治 道集十卷行世　
　崔　彭　字子彭安平人性刚毅髙祖践阼累转骠骑 将军在省闼二十余年每当上在仗危坐终　
　　　日木尝有惰容尝陈君臣戒慎之义上 称善累迁左领军大将军卒谥曰肃　
　崔仲方　字不齐有文武才髙祖初与高颎议正朔服 色事劝除六官依汉魏之旧皆従之进位上　
　　　开府爵安固县公伐陈以为行军总管转会州总 管时诸犹未宾附诏仲方击之诸部悉平进礼　
　　　部尚 书　

  

　唐
　李安期　徳林孙百药子七岁能属文百药贬桂州盗 胁其母安期跪泣请代盗哀释之髙宗即位　
　　　迁中书舍人预决国事帝责侍臣以不能进贤安 期曰比见公卿有所荐进皆劾为朋党所以噤默　
　　　避谤帝纳之卒谥曰烈自徳林至安期 三世掌制诰孙羲仲又为中书舍人　
　崔元暐　安平人少以学行称长安元年为天官侍郎 当公介然不受私谒执政忌之改文昌左丞　
　　　武后曰卿改职乃闻令史设斋相庆此欲肆其贪 耳卿为朕还旧官再迁鳯阁侍郎以诛二张功为　
　　　中书令弟升为司刑少卿时宋璟劾张昌宗不 轨升执论大辟兄弟守正如此子璩礼部侍郎　
　崔　涣　璩子累官司门员外郎明皇西狩见其奏以 为明治体恨见之晚即日拜门下侍郎同中　
　　　书门下平章事肃宗立元载辅政涣论其奸帝黙 然令涣兼税地青苗钱物使载讽皇城副留守张　
　　　清摘其非贬道州刺史 卒赠太子太傅谥曰元　
　崔　縦　涣子由协律郎授蓝田令徳化大行除河南 尹时民凋耗縦治简易蠲畧细苛先是戍邉　
　　　者道由洛储饩取于民縦始令官办入为太常卿 谥忠孙碣字东标及进士第迁右拾遗擢河南尹　
　　　办邑民王可久寃狱 时滛潦狱决而霁　
　李　湛　字兴宗义府子六岁授周王府文学张东之 将诛二张以为右羽林将军总禁兵中宗复　
　　　位封赵国公初义府以立武后得相而 湛为中兴功臣世不以其父恶为贬云　
　魏知古　深州陆泽人擢进士第累迁黄门侍郎以諌 造金仙玉真观帝嘉其直同中书门下三品　

　　　进封梁国公与姚元崇不协罢政事宋璟尝曰 叔向古遗直子产古遗爱兼之者其魏公乎　
　崔　伦　字叙深州安平人及进士第厯吏部员外郎 安禄山反陷于贼不污伪官使吐蕃留二岁　
　　　执伦至泾州逼为书约城中降不従更囚逻娑城 阅六岁终不屈乃许还代宗见之为感泣迁尚书　
　　　左丞谥敬子衍字着厯苏虢二州刺 史奏减租额迁观察使卒谥曰懿　
　刘幽求　冀州武强人举制科髙第授朝邑尉桓彦范 诛二张不杀武三思幽求谓曰公等无塟地　
　　　矣既而五王皆为三思构死又与临淄王宻计斩 韦后及安乐公主以功授中书舍人睿宗立进尚　
　　　书右丞拜国公为太平公主所忌流封 州召还复贬睦州刺史道卒谥文献　
　崔　造　字符宰安平人永泰中与韩会卢东美张正 则三人善皆自谓王佐才时号四夔官建州　
　　　刺史朱泚乱驰檄北州发所部兵二千以待 命徳宗嘉之以给事中同中书门下平章事　
　张　荐　字孝举陆泽人司门员外郎鷟之孙大厯中 充史馆修撰颜真卿为李希烈所拘荐疏请　
　　　执希烈母易真卿卢杞持之不报诏用杞为刺史 荐论杞奸恶不当用徳宗纳之贞元初帝亲郊时　
　　　礼物残朁荐为太常博士采缀典仪 畧如旧章卒赠礼部尚书谥曰宪　
　五代唐
　李　崧　饶阳人郭崇韬伐蜀为掌书记蜀破魏王继 岌杀崇韬人心不安崧入见继岌曰王何无　
　　　故杀大臣是召乱也继岌曰吾亦悔之崧乃夜作 诏书倒用都统印明旦告谕诸军人心始定明宗　
　　　时以拾遗累迁端明殿学士晋高祖立崧匿于家 召为枢宻使入汉为苏逢吉构陷举家被害时人　

  

　　　寃 之　
　宋
　李　昉　字明远饶阳人汉干佑进士仕周厯翰林学 士宋初加中书舍人従攻太原以劳拜工部　
　　　尚书时赵普宋琪居相位久求其能继之者宿旧 无踰于昉遂命参知政事王师讨幽蓟不利遣使　
　　　分诣河南山东籍民兵凡八丁取一昉諌止 淳化四年为右仆射特进司空卒谥文正　
　王　济　字巨川饶阳人父恕后唐时知秀州为盗所 杀将并害济济伏尸号恸贼义之舍去雍熙　
　　　中补龙溪主簿时调福建输鹤翎为箭羽一羽至 直数百钱济谕民取鹅翎代输仍驿奏其事因诏　
　　　旁郡悉如济所陈江州以银冶构讼十年不决济 鞫之七日情得后判镇州戍卒恣暴不法夜或为　
　　　盗济得数辈即斩之驰奏其事太宗大悦拜监察 御史上疏陈统天下之术节民物之道大者有千　
　　　言皆切于时咸平初以刑纲尚烦请删定制敕又 着备邉策十五条以献拜江南西路安抚使卒　
　周仁美　深州人开寳中累以军功迁御前中佐马军 副都军头戍环州时牛耶泥族累岁为寇仁　
　　　美击破之发其囷窖以饷师至道初复叛因设酒 肴召酋长二十八人缚送州狱自是诸族慑畏又　
　　　与马绍忠白守荣田绍斌部刍粮趍清远军仁美 为先锋至岐子坪与敌角走之明日又战诸将皆　
　　　败独仁美所部不满三千身中八剑刍粮 官吏直抵清远补澶州都虞屡战有功　
</div>
    <div class="pagination">
<a href="畿辅通志_page622.html">上一页</a><span>...</span><a href="畿辅通志_page618.html">618</a><a href="畿辅通志_page619.html">619</a><a href="畿辅通志_page620.html">620</a><a href="畿辅通志_page621.html">621</a><a href="畿辅通志_page622.html">622</a><span class="current-page">623</span><a href="畿辅通志_page624.html">624</a><a href="畿辅通志_page625.html">625</a><a href="畿辅通志_page626.html">626</a><a href="畿辅通志_page627.html">627</a><a href="畿辅通志_page628.html">628</a><span>...</span><a href="畿辅通志_page624.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
