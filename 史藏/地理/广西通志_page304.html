<!DOCTYPE html>
<html>
<head>
    <meta charset="UTF-8">
    <title>广西通志 - 第 304 页/共 315 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广西通志 - 第 304 页/共 315 页</h1>
    <div class="content">　　天畔招防客竒探兴不羣将军凌紫逻多士入青云野旷孤邨小江晴逺水分飘然游象外歌啸隔崖闻
　　思恩旧府　　　　　　　　　　周　璞圣朝文化溥土族尚英雄□确山川异经营制作同文亡失旧事世乱剰残宫欲得兴衰故殷勤询老翁
　　鬬鸡山　　　　　　　　　　　卢仲佃岭西山洞别此有鬬鸡名月下昂冠逈风中振羽轻两涯虚幻影万古敛啼声我抱探竒僻轻舟不问程
　　游南山　　　　　　　　　　　邓朝賔江南开古寺竒迹到人间石佛悬飞盖金鳞跃翠岩洞深云更鎻松老鹤犹还絶顶攀跻处依稀斗宿参
　　送项子忠明府之苍梧　　　　　李　敏白首苍梧令逢人说瘴郷藤隂鸣蛤蚧山气暗桄榔自昔由虞化何嫌本粤疆桃花栽满县春色胜河阳
　　自横槎泛端溪　　　　　　　　区大相竹岸收残市花源访故津里将仁共美俗以徳为邻土布芭蕉盛林香橘柚新何须防稽守方作锦衣人
　　游兴安乳洞　　　　　　　　　俞安期断迹藏沙渚飞梁渡涧门履田分石畛探水潠云根冻雨垂空结春雷殷地奔将无异人隠紫气拥朝昏
　　饮栁山　　　　　　　　　　　杨　芳把酒髙台上青山落案前飞花三月雨垂栁万株烟胜地堪吾醉清风媿昔贤尘缨何处濯深涧有寒泉
　　郁林过博白道中即事　　　　　金　辂不识辛仓路今知平政桥江流南入海山雨北通潮野兴催诗急郷心入梦遥苍梧云暗处疑是听箫韶
　　兴业过博白道中
　　官道穿﨑峡篮舆衬晚晴水鸣如有为山曲更多情野鸟迎人语林花映日明愧无经济业何以慰苍生
　　平乐广运堡謡　　　　　　　　管大勲广运接龙洲营屯跨上流编茅还作屋刳木即为舟城郭依髙堑豺狼遁逺陬年来平十寨无复九层楼
　　安南贡使阮实道苍梧以诗上诸司时观察胡公
　　次其韵并和　　　　　　　　　陈熈韶星门戎索靖日域塞烟清象齿关南道龙骧岭外营冠裳归汉习笳鼓事郊迎侧耳蛮云里喧阗起颂声
　　登雉岩相传即雉听经化处唐宋人多扵此送逺
　　亭榭久堙予兴复之　　　　　　曹学佺江水入阳渠春流旷有余岩空灵雉化穴小定僧居出饯闻兹地歌风陟彼砠久无轩盖到荒径为谁除
　　泛舟金莲港因游白龙洞
　　的的水莲金舟移入港深孰知平野上转自得幽岑穴暝分僧防泉髙落梵音秋光浑不减僻处乍堪防
　　木龙洞
　　桂中称最险域外有重扄匪借丁夫凿能穿癸水亭坦然车马路宛尔木龙形却喜沿江望尧山一抹青
　　桂林风謡十首
　　楚粤流皆仰湘漓水自分易生阶面草难度岭头云素节龙舟竞防摉防穴熏水东街最盛游女咽罗裙
　　云陵入始安桂海地漫漫节令无冬夏隂晴变燠寒茗含烟气重蔬裹砾沙干癸水东城入兵戈幸不残【古防云癸水绕东城永不受刀兵】
　　自古云荒服分藩亦懿亲银章悬国信朱邸错居民城外寛文网车中吐锦茵他方好尚厌罢此才新
　　物中华隔髙寒转苦卑桂花多晚实松树毎交枝蠧粉时侵面冰风易中肌岭西饶药物病嬾亦谁医
　　箫鼓沸中秋肩挑水族稠饔飱临顿办节序竞时修月兎灯俱上风鸢瘴易收官街青石路醉倒滑如油
　　不住防榔嚼相传好辟岚喉干如转磨叶响似喂蚕弃地皆脂泽逢人若醉酣生年无半百黄面老瞿昙
　　偏安闻此地汉法已全疎塞逈书违雁溪清弩射鱼穿山为孔道放陡下灵渠待学桃源隠村村尽可居
　　夜坐多蚊母秋成半芋魁寄桑酿法文石中碑材戍饷资桥税山田仰粪灰广南商贩到盐厰雪盈堆
　　猺粮难猝办邨老未全驯风俗传鸡卜春秋祀马人法依山例峻歌叠浪花新嬾妇田间过忙将织作陈【嬾妇山猪也食人田禾以机杼之物陈设则止】
　　退食衙应放长时印早函衔杯夸瑞露烧笋出灵岩吏隐吾何媿人言或息防岂如元祐世党籍至今劖【龙隠岩有宋时党人碑】
　　过古田　　　　　　　　　　　何良臣百蛮烟瘴里道路异中原月冷千丘骨云封万壑猨年来伤遇晚战罢幸身存欲作消忧坐无能贳一罇
　　萃緑亭　　　　　　　　　　　许时谦吏事边城少探幽得自吟构亭倚古岸伴客憇浓隂金印山嶐座龙英水绕林溪声风里细日夜有鸣琴







　　广西通志卷一百二十二
　　钦定四库全书
　　广西通志卷一百二十三
　　艺文
　　歴朝
　　七言律诗
　　岭南郊行　　　　　　　　　【唐】栁宗元瘴江南去入云烟望尽黄茒是海边山腹雨晴添象迹潭心日暖长蛟涎射工巧伺游人影母偏惊旅客从此忧来非一事岂容华髪待流年南省转牒欲具注国图令画通风俗故事
　　圣代题封尽海壖狼荒犹得纪山川华夷图上应初録风土记中殊未椎髻老人难借问黄茆深洞敢留连南宫有意求遗俗试检周书王会篇登栁州城楼寄漳汀封连四州
　　城上髙楼接大荒海天愁思正茫茫惊风乱飐芙蓉水宻雨斜侵薜荔墙岭树重遮千里目江流曲似九廽肠共来百粤文身地犹自音书滞一郷栁州寄丈人周韶州
　　越絶孤城千万峯空斋不语坐髙舂印文生緑经旬合砚匣留尘尽日封梅岭寒烟藏翡翠桂江秋水露鰅鳙丈人本自忘机事为想年来憔悴容栁州城西北隅种柑树
　　手种黄柑二百株春来新叶徧城隅方同楚客怜皇树不学荆州利木奴几岁开花闻喷雪何人摘实见垂珠若教坐待成林日滋味还堪养老夫栁州峝氓
　　郡城南下接通津异服殊音不可亲青箬裹盐归峝客绿荷包饭趂墟人鵞毛御腊缝山罽鸡骨占年拜水神愁向公庭问重译欲投章甫作文身
　　鬼门关　　　　　　　　　　　李徳岭外中分路转迷桄榔树叶暗前溪愁冲毒雾逢蛇草畏落沙虫避燕泥五月畬田收火米三更津吏报潮鸡不堪肠断思乡处红槿花中越鸟啼
　　送杜秀才徃桂林　　　　　　　许　浑桂州南去与谁同处处山连水自通两岸晓烟千里草半帆斜日一江风瘴欲来枫树黒火云初起荔枝红愁君路逺销年月莫滞三湘五岭中
　　赠容南韦中丞　　　　　　　　陈　陶普宁都防军威重九译梯航压要津十二铜鱼尊画防三千犀甲拥朱轮风云已静西山冦闾井全移上国春不独来苏歌咏天涯半是泣珠人和容南韦中丞题瑞亭白燕白防六眸嘉莲伏波恩信动南夷交阯喧传四瑞诗燕防孕灵褒上徳莲増耀答无私回翔雪侣窥檐处照映红巢出水时尽写流在轩槛嘉祥从此百年知
　　桂江　　　　　　　　　　　　曹　松未识佳人寻桂水水云先觧傍壶觞笋林次第添斑竹雏鸟参差防锦囊乳洞此时连越井石楼何日到仙郷如飞似堕皆青壁画手不如元化强
　　赵观文重试及第　　　　　　　褚　载一枝仙桂两回春始觉文章可致身已把色丝邀上第又将彩笔冠羣伦龙泉再淬方知利火浣重烧转见新今日举头看御榜大能荣耀苦心人
　　谒尧帝庙　　　　　　　　　轩辕弥明祖龙开国尽遐荒庙建唐尧镇此邦山卷白云朝帝座林疎红日列仙幢巍巍圣迹陵崧峤荡荡恩波洽桂江瞻仰威灵共囘首紫霞深处鎻轩窻
　　南游　　　　　　　　　　　　曹　唐兴尽南游卒未廻水工舟子不须催正思碧树关心句难放红螺蘸甲杯涨海潮生隂火灭苍梧风暖瘴云开芦花寂寂月如练何处笛声江上来
　　晚次湘源　　　　　　　　　　张　泌烟郭遥闻向晚鸡水平舟静鼓声齐髙林帯雨杨梅熟曲岸笼云谢豹啼二女庙荒汀树老九疑山碧楚天低湘南自古多离怨莫动哀吟使客凄
　　叠秀山　　　　　　　　　　【宋】周　渭平生赋性爱观澜今日登临叠秀山天锡卦爻分象外地将圭笏出人间昭州水绕孤城小五岭山髙众垤难极目紫宸何处是碧云深处佩
　　楚南伟观楼　　　　　　　　　栁　开洗尽蛮烟几案空登临直见楚山雄坐当鸿鹄髙飞处身在乾坤灏气中木落有情瞻北阙霜轻无梦入西风凭栏自是蓬瀛客独对潇湘兴未穷表弟李宗元知桂州阳朔县　　　杨　亿桂林阳朔溪山秀莫叹迢迢五岭南百里字人须敏政千金酌水更惩贪鸣榔下濑潮程逺曵彩升堂夀防酣逺地民淳无牒诉县斋终日好清谈
　　龙隠岩　　　　　　　　　　　张　田龙隠晦防时莫考龙骧拏攫迹堪惊孔明久卧养全徳老子忽飞归太清溪上一天常气胜洞中六月自寒生至人不得无情处甘泽年年洒百城
　　入桂林　　　　　　　　　　　陶　弼满耳洋洋分岭泉早秋时晚凉天稻花斑白初经雨竹色青苍薄帯烟安得孤臣能虑患不劳明主更忧邉东坡故老知谁在望我车尘若望仙题阳朔县舍
　　石壁深深绕县衙不离牀袵见烟霞民耕紫芋为朝食僧煮黄精代晚茶瀑布声中窥案牍女萝隂里劝桑麻欲知言偃歌处水墨屏风数百家畬田过雨小溪浑逺近云峯互吐吞殊俗易昏三里雾阳崖忽露一家村桂花香里寻僧寺榕叶隂中掩县门井税未输兵甲后心勤抚字且休论賔州阅武堂
　　南峤风云久肃清壊沟残垒号升平官曹惟识簿书字民俗不知金鼓声徃岁忽南诏檄近时方筑伏波营安城太守深邉计防蓞花开阅水兵龙州秀岭
　　路随云磴石梯行限隔华夷天意明自与大君为外屏何劳诸将作长城福民可拜三公爵夀圣能呼万嵗声海国末疆崖石老待谁来此勒功名思甘泉水寄通判景范梁屯田
　　二井凿通千佛塔七元流济万人家波心不动青天色井口常飞白雪花见酿宜成残腊酒听煎尤焙早春茶归时觉久添新歳羞向寒青照鬓华
　　白龙洞　　　　　　　　　　　邹　浩洞门寂寂昼常隂谁识行天济物心金翅影沉超永刦玉毫光现契圆音滂沱普润三千界靉叇浓兴一万寻天子六龙方在御不应头角閟幽深周御史庙
　　忠言直节动天聪名在升平北斗中隂徳久宜家有后光灵今与国无穷庭前乌集当年陌门外风生旧日骢公不世情应我顾一觞聊复以诚通緑珠井
　　玊容捐委画楼尘一死甘酬石氏恩赛笛有声烈节明珠无泪逐香魂云寒双岭虚归鹤夜静孤村只断试向緑萝寻旧迹古碑遗井见清源读丘濬寺丞天绘亭记【丘侯庆厯中进观风感事诗百篇责为昭州职官州人尚有识之者云刚果难犯世传其得道尸觧莫知所在】
　　襟懐落落富经纶造命竒穷道不伸诗以百篇天上献身为万里幕中賔每听故老谈风节尚有遗文照水濵闻说神逰已无阂想经山顶亦逡廵读龙图梅公瘴说
　　市门隠去不知年蔽芾甘棠防乐川五瘴作时虽不染一篇留诫指其然直须镂版人皆与庶使绵躯病可痊更有竒方公未说上医医国许心传
　　桂林道中　　　　　　　　　　李　纲时危逺谪堕南蛮犹在乾坤覆载间瘴雨岚烟殊气玊簮罗带巧溪山桄榔叶暗伤心碧踯躅花开满目斑惟有月华依旧好清辉应与照云鬟桂林山水久闻风身世茫然堕此中日暮碧云浓作朶春深稚笋翠成丛仙家多住空明洞客梦来迟羣玊峯雁荡武夷何足道千岩元是小玲珑象州道中
　　路入春山春日长穿林渡水意徜徉溪环石笋横舟小风落林花扑马香山鸟不知兴废恨岭云自觉去来忙炎荒景物随时好何必深悲瘴疠郷次贵州
　　青枫夹道鹧鸪啼古郡荒凉接岛夷陆绩故城依石巘葛洪遗灶俯江湄光风冉冉吹香草烟雨蒙蒙湿荔枝欲作终焉卜居计自应句漏不吾欺
　　和陈倩曽公岩韵　　　　　　　曾　布从事区区厌独贤寻幽深入翠防间旋开榛莽东郊路偶得神仙旧隠山都峤三天临瘴水灵岩十里接溪蛮何如咫尺邻风穴杖屦时时一徃还
　　寄桂州张谏议和永叔　　　　　王　巩桂林太守几时行泛汴桃花浪已腾目极云隂低逺树夜寒风急乱春灯巢鸣翡翠愁无限水宿鸳鸯冷不胜阳朔山前好峯岭为公怜爱万千层
　　题曽公岩　　　　　　　　　　刘宗杰谢公髙兴在东山寻得仙岩郡邑邉万朶连峯凝碧乳一溪鸣玊逗寒泉由来物外无尘景须信壶中有洞天岭服已安褒诏近莫将归梦更留连
　　灵岩山　　　　　　　　　　　王安中凿破巓崖透碧流小舟轻泛入深幽石鳞映水玻瓈皱山势凌空翡翠浮云防渊泉晴欲雨寒生洞府夏成秋停桡峭壁题名姓醉墨淋漓记此游假守吕叔恭游中隐岩无名洞坐客鄱阳朱国辅云此洞未有名因公而题欲名曰吕公岩予未敢披襟而刘子思陈朝彦皆曰甚当戏书五十六字镵于石壁间绍兴甲戌季春七日　吕愿中防田緑水转山樊滴翠羣峯列巨杉洞外僧蓝侵斗汉涧邉人迹隔仙凡深深云谷春常在寂寂松扉夜不缄此处得名爰自我要须题作吕公岩
　　雉山寺青萝阁　　　　　　　　孙　觌蛮烟避谤三年过野寺寻僧半日闲小槛吹香花漠漠断崖潄碧水潺潺桄榔叶底秋声满栢子烟中午梦还便拟买舟随钓叟一蓑烟雨系苍湾
　　鹿鸣宴　　　　　　　　　　　张　栻从昔山川夸八桂只今文物盛南州秋风万里携书剑春日端门拜冕旒圣世取才先实用儒生报国岂身谋且看廷防三千字为写平时畎亩忧九日登千山观
　　清晨领客上巉岩前路衣襟湿翠岚九日开樽仍絶景西风欹防且髙谈地形盘薄一都会山色周遭万玉簪却指飞鸿烟漠漠故园茱菊老江潭送韩宜州
　　顷年未识宜州面已信诸贤品藻公幕下从容逢益友胷中肮脏本家风一麾且与寛雕瘵华髪应无慕勇功从古安边须自治人情初不间华戎题湘山大施堂【山中祖师号无量夀真身塔在焉】　范成大重倚春林泪竹枝南游风物鬓成丝难寻桂岭千峰梦更了湘山一竒来去别无心外法行藏休问塔中师若论大施门前事竿木逢塲且赋诗癸水亭落成示坐客长老之记曰癸水绕东城永不见刀兵余作亭于水上详具记中
　　天将福地巩严城形胜山川表里明旧说桂林无瘴气今知漓水辟刀兵云深铜柱邉声乐月冷珠池海面平愿挽江流接河汉为君直北洗欃枪淳熈甲午桂林鹿鸣燕輙赋小诗劝驾
　　维南吾国最多儒耸看迢迢赋陇书竹实秋风辞穴凤桃花春浪脱渊鱼月宫移种新栽桂江水朝宗旧凿渠况有状头坊弁在明年应表第三闾【自注今岁复朝宗古渠以应文章应举之防赵观文王世则皆郡人魁天下】
　　题融州城楼　　　　　　　　　陈　藻除却谯楼环舍萧条市井客懐悲髙髙下下山无数浅浅深深江有时大布红裙猺女着半规白扇野人持城中昨夜亡羊豕闻得谁家虎入篱客中书事
　　千载蛮风尚有存此来闻见不堪论猪膏泽髪湘南妇牛渤涂门岭右村行客下牀调瘴药吏人提瓮灌蔬园岂无佳丽堪娱目别有凄凉只断魂
　　伏波岩　　　　　　　　　　　朱晞顔天斵神剜不记年洞中风景异尘寰江波荡漾青罗帯崖石虚明碧玉环地接三山真迹在天连合浦宝珠还重来恍似乗槎到惭愧云门夜不关洞底石间得枯木一株花叶咸无而枝榦峭防如岘山晋栢盖石之精英凝结而成光泽莹洁不减氷玊扣之其声铿然瑚不足道因成鄙句刻之八桂堂下岩石间以识岁月云庆元改元小春吉日
　　天教海若效珍祥不与千林春竞芳掷地遗音清戞玉凌云直榦凛凝霜谁浮鲸海星槎到犹帯蟾宫月桂香冶叶浮花扫除尽坚髙直欲共天长
　　青田岩　　　　　　　　　　　林　岊老鹤囬翔去几年至今岩壑此名传跻攀分寸疑无路飞入方壶却有天白象緑狮呈怪石神泉深洞隠真仙细看滴乳流脂处不是青田是玊田
　　清秀山　　　　　　　　　　　方信儒寻徧洞天三十六苍灵独閟此岩扉旋除野草开新径遮莫寒藤刺客衣嵗月偶同题壁字烟霞似不放人归把茅欲作开山主已落瞿昙第二机庆逺龙隠洞
　　南山山北北山南一洞中分路口三飞鹤呌云声自逺懒龙悭雨睡方酣襄公淡墨留苍壁太史髙风拂翠岚百尺岩前清絶处道人先我着茅庵
　　水月洞　　　　　　　　　　　张自明癸水江头石似浮银河影里月如钩无人弄杵防蟾兎有客乗槎访斗牛自古鹊桥传七日何年桂子落三秋金轮待欲常无缺玉斧仍须妙手修
　　桂林宁夀寺　　　　　　　　　张湖山丹级才升四望賖香消无复梦豪华向来马氏殚禅力要拟龙宫作佛家树老烟霜台殿古石封苔藓井栏斜上人不用莲花漏自有林梢报晓鸦
　　舜洞秋风　　　　　　　　　【元】吕思诚西风飒飒桂林秋万叠云山舜洞幽晓气沿崖秋色冷凉颷吹树桂香浮轻揺斑竹江头恨逺送苍梧天外愁一旦薫风随律变露华山色满南州东渡春澜
　　东门东渡栁青青后晴澜春水生月影流来波影碧浪花飞起雪花轻涟漪忽动鱼翻藻浩荡初开鳬啑萍终日静观还有得层层天色一舟横
　　全州　　　　　　　　　　　　陈　孚城郭依稀小画图佛光犹照鐡浮屠斑斓归洞见盘瓠格磔满林闻鹧鸪蒸水北吞双练急湘山南耸一螺孤停鞭欲问炎州事不奈侏离见矮奴马平谒栁侯庙
　　词华一代日星尊茶臼村童俨尚存山左竟令驱疠庭中已悔乞天孙善和里隔生前泪文恵祠封死后魂欲奠荔蕉不知处满池榕叶拥朱门
　　兴安县　　　　　　　　　　　傅若金乱峯如剑不知名篁竹萧萧送驿程转粟未休漓水役负戈犹发夜郎兵百蛮日落朱旗暗五岭风来画角清空使腐儒多感慨西南羣盗几时平桂林喜吕仲实佥宪至
</div>
    <div class="pagination">
<a href="广西通志_page303.html">上一页</a><span>...</span><a href="广西通志_page299.html">299</a><a href="广西通志_page300.html">300</a><a href="广西通志_page301.html">301</a><a href="广西通志_page302.html">302</a><a href="广西通志_page303.html">303</a><span class="current-page">304</span><a href="广西通志_page305.html">305</a><a href="广西通志_page306.html">306</a><a href="广西通志_page307.html">307</a><a href="广西通志_page308.html">308</a><a href="广西通志_page309.html">309</a><span>...</span><a href="广西通志_page305.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
