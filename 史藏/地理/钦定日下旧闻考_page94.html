<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 94 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 94 页/共 698 页</h1>
    <div class="content">外城之琼岛液池元人即于此营建大内并未尝全弃其地析津志及元李洧孙大都赋记载甚明详 
见后条原王恽复隍謡南城嚣嚣足污濊既建神都风土美燕人重迁朽厥载睿意作新思有泚一朝 
诏徙殊井疆九陌香生通戚里炀城宻迩不刬去适足囊奸飬狐虺城复池隍莫叹嗟一废一兴固常 
理今年戊子冬十月天气未寒无雨雪禁军指頋旧筑空郊遂坦夷无壅隔寂寞千门草棘荒他年空 
有铜驼说我诗虽小亦王风庶配商盘歌帝原在世纪哲秋涧集门今移改朱彛尊原按元史地理志 
至元四年始于中都之东北置今城而迁都焉世祖本纪至元二十年六月发军修定大都城而王秋 
涧诗则云今年戊子冬十月是至元二十五年矣与史不合原刘崧燕城杂诗南城土垣故不塌西宫 
渠水自相通野芦花似杨花白蘂木叶如枫叶红菜根磊磊红萝卜草子嶃嶃白蒺藜东蓟直通齐原 
在世纪化外南城更在顺承西槎翁集门今移改原入丰宜门过龙津桥桥分三道通用夺玉石扶阑 
上琢为婴儿状极工巧北辕録原龙津桥在燕山宣阳门外以玉石为之引西山水灌其下石湖集原 
范成大诗燕石扶阑玉雪堆栁塘南北抱城回西山剰放龙津水留待官军饮马来同上原大定元年 
十一月固云以军至中都同知留守璋请至府议事固云疑璋有谋乃阳许诺排节仗若将徃者遂骑 
从出施仁门驻兵通州见世宗于三河金史列传按固云唐古特语才能也原作彀英今译改原在宫 
室门今移改原太和八年八月有虎至阳春门外驾出射获之金史本纪原泰和六年诏建昭烈武成 
王庙于阙廷之右丽泽门内金史原郝经义勇武安王庙碑郡国州县乡邑闾井皆有王庙夏五月十 
有三日秋九月十有三日则大为祈赛整仗盛仪旌甲旗鼓长刀赤骥俨如王生千载之下景向若是 
况汉季之遗民乎陵川集原元好问梁园春词双凤箫声隔彩霞宫莺催赏玉溪花谁怜丽泽门边栁 
瘦倚东风望翠华遗山集原燕城西南门曰端礼有大定末刘无党所撰左丞唐古安礼碑云尹大兴 
时迎午休吏燕雀语堂下人不知有官府玉堂佳话唐古原作唐括今改正原赫舎哩执中分其军为 
三军由彰义门入自将一军由通元门入金史列传原大安三年二月通元门重闗折九月蒙古兵至 
中都十月遣泰州刺史珠赫哷果勒齐屯通元门外至寜元年五月起呼沙呼复为右副元帅领武卫 
军二千人屯通元门外八月呼沙呼自通元门入妃嫔皆束装至通元门金史纪按珠赫哷旧作术虎 
今从八旗姓谱改正勒齐满洲语中心也旧作高琪今俱译改以上七条原在宫室门今移改臣等谨 
按朱彛尊原书宫室卷内取史传之文有渉及金城门名者广加采摭以资博覧而于建置故迹无闗 
谨改附城市总卷内用偹故实后仿此増旧城中东南西北二隅坊门之名四十有二西开阳坊南开 
逺坊北开逺坊清平坊美俗坊广源坊广乐坊西曲河坊宜中坊南永平坊北永平坊北揖楼坊南揖 
楼坊西县西坊棠阴坊蓟宾坊永乐坊西甘泉坊东甘泉坊衣锦坊延庆坊广阳坊显忠坊归厚坊常 
寜坊常清坊西孝慈坊东孝慈坊玉田坊定功坊辛市坊会仙坊时和坊奉先坊富义坊来逺坊通乐 
坊亲仁坊招商坊余庆坊郁邻坊通和坊西南东北二隅旧坊门之名二十东曲河坊东开阳坊咸寜
 坊东县西坊石幢前坊铜马坊南蓟寜坊北蓟寜坊啄木坊康乐坊齐礼坊为美坊南卢龙坊北卢龙 
坊安仁坊鐡牛坊敬客坊南春台坊北春台坊仙露坊元一统志臣等谨按此条乃具録金时都城内 
各坊之名其方位界至岁乆已就湮没今以析津志元一统志五城坊巷胡衕集所载寺院基址现存 
者参互考之则归义废寺在今彰义门大街北当为时和坊都土地庙在今土地庙斜街当为奉先坊 
天王寺即今天寜寺在广寕门外当为延庆坊又宣武门外菜市西尝发地得仙露寺舎利石匣当为 
仙露坊又宣北坊之昊天寺当为棠阴坊竹林寺当为显忠坊紫金寺当为北开逺坊大约皆在宣武 
广寜二门之间其余则多不可考矣原金自天德以后始有南北郊之制大定明昌其礼寖备南郊坛 
在丰宜门外圆坛三成成十二陛壝墙三匝四面各三门斋宫东北府库在南坛壝皆以赤土圬之北 
郊方丘在通元门外方坛三成四正陛方壝三周四面亦三门朝日坛曰大明在施仁门外之东南门 
坛之制皆同方丘夕月坛曰夜明在彰义门外之西北掘地圬之为坛其中常以冬至日合祀昊天上 
帝皇地祗于圜丘夏至日祭皇地祗于方丘春分朝日秋分夕月同上明昌五年为坛于景风门外东 
南岁以立春后丑日祀风师又为坛于端礼门外西南以立夏后申日祀雨师是日祭雷师于位下金 
史礼志原明昌六年章宗未有子尚书省臣奏行高禖之祀乃筑坛于景风门外东南端地与圜丘东 
南相望岁以春分日祀青帝伏牺氏女娲氏位坛上南向西上姜嫄简狄位于坛之第二层东向北上 
前一日布神位省牲器陈御弓矢 于上下神位之右其斋戒奠玉币进熟皆如大祀仪同上原入宣阳 
门由驰道西南入会同馆北辕録原会同馆燕山客馆也辽已有之石湖集原燕宾馆燕山城外馆同 
上补使至燕京寓于来远驿泛使则居逺驿焉建炎以来朝野杂记补宋淳熈中范至能使北孝宗令 
口奏金主谓河南乃宋朝陵寝所在愿归侵地宰相力以为未可至能遂自为一书述圣语至金庭纳 
之袖中既跪进国书伏地不起时金主乃葛王也性寛慈传宣问使人何故不起至能徐出袖中书奏 
曰臣来时大宋皇帝别有圣旨难载国书令臣口奏臣今谨以书述书既上殿中观者皆失色至能犹 
伏地再传宣曰书辞已见使人可就馆至能再拜而退金之羣臣或不平议羁留使人而金主不可至 
能将回又奏曰口奏之事乞于国书中明报仍先宣示庻使臣不堕欺罔之罪金主许之报书云口奏 
之说殊骇观听事湏详处邦乃孚休既还上嘉其不辱命由是超擢至于大用至能在燕京会同馆守 
吏微言有羁留之议乃赋诗曰万里孤臣致命秋此身何止一浮沤提携汉节同生死休问羝羊解乳 
不鹤林玉露补淳熈十五年二月遗留礼信使颜师鲁高震至燕京燕宾馆宴毕入来宁馆盖泛使之 
馆也思陵録补宋人与辽金南北通问各设国信使使至俱置客省司四方馆使引进有官押燕有伴 
其后使事不一于即位上尊号生辰正旦则遣使贺于国恤则遣使告哀吊慰祭奠进遗留礼物又有 
告庆谕成报聘报谢报谕祈请申请详问等目大半多用词臣北有燕宾馆南有班荆馆至燕京则许 
游悯忠庆寿诸刹至临安则伴使偕徃天竺烧香次冷泉亭呼猿洞而归当时纪行之书存于今者王 
曽上契丹事富弼奉使録许亢宗奉使行程録洪皓松漠纪闻范成大揽辔録周辉北辕録仅寥寥数 
卷而已其宫阙制度犹可藉以考证外如路振乗轺録宋敏求入蕃録范镇使北録刘敞使北语録江 
徳藻聘北道里记沈括使辽图抄李罕使辽见闻録 瑊奉使録王曙戴斗奉使録王晋使范连鹏举宣 
和使金録何铸奉使杂録雍尧佐隆兴奉使审议録张棣讲和事迹韩元吉金国生辰语録姚宪干道 
奉行録余嵘使燕録楼钥北行日録富轼奉使语録多轶不传又若赵良嗣燕云奉使録马扩茆斋自 
叙沈管南归録郑望之靖康奉使録李若水山西军前奉使録傅雩建炎通问録范仲熊北纪晁公忞 
金人败盟记虽散见于北盟会编而未必全至若皇华録南北欢盟録南北对镜图南北国信记议盟 
记接伴语録北朝国信语録贺正人使例使北録靖康要盟録绍兴通和録讲和録开禧通和持书通 
问本末诸书仅留其目并作者姓字皆佚矣瀛洲过古録原范成大燕宾馆诗九日朝天种落欢 也将 
佳节劝盘餐苦寒不似东篱下雪满西山把菊看以上八条原在宫室门今移改补吴缴题燕山驿壁 
风流子词书剑忆游梁当时事底处不堪伤念兰苕嫩叶向吴南浦杏花微雨窥宋东墙鳯城外燕随 
金歩障丝惹紫游缰曲水古今禁烟前后暮云楼阁春草池塘回首断人肠年芳但如雾镜发已成霜 
独有蚁尊陶冩蝶梦悠扬听出塞琵琶风沙淅沥寄书鸿雁烟月微茫不似海原在城市门潮信犹到 
浔阳庚溪诗话门今移改 

 钦定日下旧闻考卷三十七 
钦定四库全书 
史部 
钦定日下旧闻考卷三十八至四十 
详校官庶吉士臣 胡钰 
检讨臣德生覆勘 
总校官进士臣程嘉谟 
校对兼誊录进士臣单可璂 
钦定四库全书 
钦定日下旧闻考 
卷三十八京城总纪二 
增金海陵徒都大兴宣宗奔汴元世祖改为燕京路今旧南城是也至元四年始定鼎于中都之北三 
里筑城围六十里九年改为大都洪武北平图经志书原京城方六十里里二百四十步分十一门辍 
耕原录在宫□门今移改原城之正南曰丽正左曰文明右曰顺承正东曰崇仁东之南曰齐化东之 
北曰光熙正西曰和义西之南曰平则西之北曰肃清北之西曰健徳北之东曰安贞禁扁以上二条 
原在宫室门今移改増九年二月改号大都迁居民以实之建钟鼓楼于城中元一统志増世祖筑城 
已周乃于文明门外向东五里立苇场收苇以蓑城每歳收百万以苇排编自下砌上恐致摧塌累朝 
因之至文宗有警用諌者言因废此苇止供内厨之需每歳役市民修补至元间朱张进言自备已资 
以砖石包裹内外城墙因时宰言乃废至今西城角上亦畧用磗而已至元十八年奉旨挑掘城濠添 
包城门一重析津志臣等谨按据析津志所言则元时都城乃用土筑葢至明初改筑时始加以磗甓 
也増崇天门正南出周桥灵星三门外分三道中千步廊街出丽正门门有三正中惟车驾行幸郊坛 
则开西一门亦不开止东一门以通车马往来析津志臣等谨按元时都城本广六十里明初徐达营 
建北平乃减其东西迤北之半故今徳胜门外土城闗一带髙阜聨属皆元代北城故址也至城南一 
面史传不言有所更改然考元一统志析津志皆谓至元城京师有司定基正直庆寿寺海云可庵二 
师塔勅命逺三十步许环而筑之庆寿寺今为双塔寺二塔屹然尚存在西长安街之北距宣武门几 
及二里由是核之则今都城南面亦与元时旧基不甚相合葢明初既缩其北面故又稍廓其南面耳 
补至元三年城大都张弘畧佐其父柔为筑宫城总管十三年城成赐内帑金扣玳瑁巵元史本传原 
</div>
    <div class="pagination">
<a href="钦定日下旧闻考_page93.html">上一页</a><span>...</span><a href="钦定日下旧闻考_page89.html">89</a><a href="钦定日下旧闻考_page90.html">90</a><a href="钦定日下旧闻考_page91.html">91</a><a href="钦定日下旧闻考_page92.html">92</a><a href="钦定日下旧闻考_page93.html">93</a><span class="current-page">94</span><a href="钦定日下旧闻考_page95.html">95</a><a href="钦定日下旧闻考_page96.html">96</a><a href="钦定日下旧闻考_page97.html">97</a><a href="钦定日下旧闻考_page98.html">98</a><a href="钦定日下旧闻考_page99.html">99</a><span>...</span><a href="钦定日下旧闻考_page95.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
