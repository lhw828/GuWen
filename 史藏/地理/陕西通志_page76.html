<!DOCTYPE html>
<html>
<head>
    <meta charset="UTF-8">
    <title>陕西通志 - 第 76 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 76 页/共 490 页</h1>
    <div class="content">



　　陜西通志巻十六
<史部,地理类,都会郡县之属,陕西通志>
　　钦定四库全书
　　陜西通志巻十七
　　关梁二
　　兴安州
　　归安镇　在州北五里即今香獐坝【州册】周显德五年李玉至长安或言蜀归安镇在长安南三百余里可袭取也玉信之蜀兵据险要之败没【通鉴胡注】归安镇在干祐县南一百二十里【宋敏求长安志】
　　【附州境古闗隘】东津闗即老君闗在州东四里汉江北○盘河闗在州西南三百里通四川界今废○搆坪闗在州西南四百里通四川界今废○寺溪闗在州西南四百里通四川界今废○西津闗在州西四里汉江南○铁岭闗即越岭闗在州西九十里【州册】横亘巨川与天马对峙古所谓铁岭闗也【州志】州迤西为越岭崒嵂万山中脊高路狭东接荆郧南通蜀道西连兴汉明崇祯初闗南道萧丁泰扼险为守建闗门一敌楼二左右筑墩台贮炮石弓弩于上【洪如钟修闗记】○木竹碥闗在州北一百三十里接镇安界险峻○白马闗在州东北三十里古墓岭○烂柴闗在州东北七十里通镇安商州【州志】○舆地纪胜州有龙回闗今无攷【旧志】○水寨在旧州城南汉江北【州志】后唐清泰初蜀将全师郁冦金州防水寨防御马全节拒却之元和志汉水去金州城百步故唐置水寨以备蜀【通鉴胡注】○吉挹垒在州西南九里魏山上三面陡絶北通一道即吉挹城【州志】晋太和三年秦梁州刺史韦钟围魏兴太守吉挹于西城杜佑曰金州西城县南九里吉挹于峻山筑垒今其山曰魏山【通鉴胡注】○乌沟堡在州北三百里燕子岭接镇安界道途险逺昔设戍守今废○秦郊镇在州西三十里【州志】距郡城二十里路坦夷【宋史王彦传】○衡口镇在州西七十五里盖衡水合月河之口即今之恒口铺【州册】西城县有衡口镇【九域志】
　　仁夀桥　在州东门外【州志】康熙三十二年汉水暴涨薄郡城桥壊知州王希舜议先甃隄岸次筑池桥以障之命郡幕鲁仁采率里老鸠工筑仁夀桥易木以石甃寛可并车方轨【刘应秋修桥记】
　　乔迁桥　在新城东门外跨陈家沟水【州志】
　　静宁桥　在东闗南街【州志】
　　长春桥　在州东一里长春堤上【州志】
　　甎桥　在州东五里【州志】
　　向明桥　在州南门外【州志】
　　安康桥　在州故城南一百步本安康郡之名【贾志】州南门曰安康由平利达蜀楚旧筑土桥成化甲辰濠水冲决郡守郑福垒石为六洞旁障以木围砌以甎因门以名之有记【鲁得之修桥记】万厯十一年大水壊三十二年守道李天麟重建改名会源桥以陈家沟水与施家沟水会流故名【马志】
　　木竹桥　在州南五里通平利大路郡方伯刘卿建【州志】遇仙桥　在州城南七里香溪洞涧水上相传知州郑福遇仙人对奕处【州志】
　　安堵桥　在新西门外跨施家沟水【州志○按万歴十二年移筑新城门四东乔迁南阜民西安堵北拱辰四面有池池各有桥顺治四年复修旧城门四东仁夀南向明西康阜北拱辰各有桥后壊修木桥惟南石桥如故盖诸桥各因城门而名也】
　　康阜桥　在州西门外顺治十七年知州王章建木桥康熙三十二年大水桥壊总镇万永祺命中军游击胡恺重建甃以石【州志】
　　虹桥　跨城西壕康熙三十二年总镇万永祺建【州志】万春桥　在州西四里万春堤【州志】
　　义桥　在州西三十里秦郊镇西明成化间里人募修壊于水康熙三十三年生员罗尚纶重建【州志】一名通济桥【旧志】
　　拱辰桥　在新城北门外跨陈家沟水【州志】
　　神滩渡　在州东四十五里汉江上官船一只【州志附州境古桥渡】元白桥在州东五里今废○流水渡在州西南九十里汉江上官船一只今废○西津渡在州西三里汉江上官船二只今废○中津渡在州城东北隅汉江上官船二只今废○石梯渡在州东三十里江滨石崖连亘渡处凿为磴如梯故名官船二只今废○杜家坝渡在州西南九十里○恒口渡在州西七十里恒河上○越河渡在州西八里越河上○黄洋渡在州东三十里黄洋河上今俱废【州志】
　　平利县
　　白土闗　在县东一百五十里擂鼓台山南北亘峙闗当其脊【县册】外接楚地有分防把总【汉中府志】建炎四年桑仲乘势西防直捣金州白土闗彦击败之【宋史王彦传】
　　郧闗　在县东南一百五十里与湖北竹谿县交界【县册】汉水又东迳郧乡县故城南即长利县之郧乡地理志郧有闗李竒以为郧子国【水经注】
　　狗脊闗　在县西五十里狗脊岭交兴安州界【县志】八里冈营　在县东六十里白土路驻劄【县册】
　　连线寨　在县东一百五十里三面壁立盘曲至巅十五里与洵阳县分界下有连线洞髙八尺濶一丈【贾志】
　　红军寨　在县东南六十里【县志】
　　药妇寨　在县东南八十里【县志】
　　碧天寨　在县东南一百二十里极险峻【县志】
　　秋河汛　在县东南一百八十里南通蜀地今设塘汛盘查【县志】
　　金鸡寨　在县东南二百里自金毛闗平地突起一山髙百丈周环有水明正德间流冦常屯兵于此【贾志】
　　九龙寨　在县南六百里山连八里冈俗呼为蛮王寨旧址犹存寨后三里有九龙洞因名【贾志】
　　香子寨　在县西南七十里【县志】
　　鳯山塘　在县西四十里旧有税课司署址犹存今设塘盘查【县志】
　　【附县境古闗隘】武陵闗在县东南二百七十里○源溪闗在县东南五百里接四川大宁界○小闗子闗在县南五十里地连镇坪为秦蜀楚之交○金毛闗在县南二百里○文材闗在县南四百五十里峭壁百仭梯径险絶○天救寨在县东南一百五十里极险峻【旧志】
　　越河桥　在县西门外壕上吊桥以越水由此入于灌溪故名【县志】
　　【附县境古桥】木瓜沟桥在县西十里跨灌溪河上今废【县志】洵阳县
　　琵琶闗　县南六十里【县册】
　　七里闗　在县南一百五十里接竹山界为秦楚要冲以铜钱闗孤山难守移镇于七里沟闗名因之今有守备营【县志】
　　【附县境古闗隘】闾闗在县东一百四十里明置巡检司今裁壤堞尚存即隋黄土县故城○旬闗在县南洵水上【县志】郦商别将攻旬闗西定汉中师古曰汉中旬水上之闗也今在洵阳县【史记髙帝本纪】南阳西通郧闗正义曰宛西无郧闗盖郧当为狥狥水上有闗在金州洵阳县是也狥亦作郇与郧相似也【货殖传注】南蔽防陜西接梁洋为控扼之地【地理通释】秦惠文王始置西城县于洵水上置闗曰洵闗【州志】○两河闗在县西北一百四十里东接蜀河西接干祐河北通镇安县明置三岔巡司于此【县志】○鹘岭闗在县东北二百五十里鹘岭上与秦岭相连地极险要【县志】宋绍兴和议成于鹘岭置闗为界南属宋北属金【州志】○九矫闗○围棋闗俱在县境【舆地纪胜○按今无攷】○大夫营在县东一百五十里明初御史大夫邓愈曽屯兵于此故名○兴平砦在县南四十里四面斗拔髙处极寛平可容千人上有水泉昔人尝避兵于此○构皮寨在县南一百里○黑山寨在县西四十里昔人避兵处○羊山寨在县北五十里险絶可以屯兵【县志】○星辰砦在县北一百二十里俗传张飞尝屯兵于此【贾志】今俱废○木兰寨在县城东北隅今为洵水冲崩无存【县册○按贾志云在县西五十里误】汉水又东经木兰寨南右岸有城名陵城周回数里左岸垒石数十行重叠数十里中谓之木兰寨【水经注】伎陵城在金州洵阳县庾仲雍汉水记即木兰寨蜀军救孟达之所【通鉴胡注】
　　大岭桥　在县北六十里大岭铺【县志】
　　香亭铺桥　在县西五十里【县志】
　　广济桥　在县东半里【县志】
　　华滩桥　在县东四十里【县志】
　　竹根滩渡　在县北一里【县册】汉江上官渡船一只【县志】水中有孤石挺出其下澄潭时有此石根如竹根而黄色【水经注】
　　县西渡　在县西三里【县册】汉江上官渡船四只汉水泛溢过渡甚难【县志】
　　县南渡　在县南百步许汉江上官渡船三只【县志】闾河渡　在县西三十里闾河上官渡船一只【县志】两河渡　在县北一百三十里两河铺官渡船一只【县志】洵河口渡　在县东一百二十步官渡船二只【县志】蜀河渡　在县东一百三十五里蜀河土【县册】官渡船一只各渡有水夫今荒除【县志】
　　【附县境古渡】县北渡在县北十五里草坪铺砂涨水涸渡船久废【县册】
　　白河县
　　长老寨　在县西二十里山极高峻人迹罕到【县册】万全寨　在县西二十五里【县册】
　　【附县境古隘】白崖寨在县南二十里【旧志】○净避寨在县南一百里白石河内昔人尝避乱于此今荒废○蛮王寨在县南一百里厚子河内又名东坝竹山交界处○兴隆寨在县西七十里冷水河岸【县志】○隐身寨在县西南九十里○华皮寨在县西五十里○栢木寨在县北六十里○甲口镇在县东北甲水入汉之口【旧志】
　　长春桥　在县北一里许跨长春涧上【县志】
　　临江桥　在县北一里跨长春沟之尾临汉江【贾志】即感化桥【县册】
　　观澜桥　在县北一里跨凉水泉左旧有望江楼今废【县志】
　　邀月桥　在县北一里跨凉水泉右【县志】
　　天然桥　在县西三十里悬崖夹峙架石为桥出自天成故名【县志】
　　蓝滩渡　在县西一百里汉江上船一只水夫二名【县志】吴家渡　在县西九十里汉江上【贾志】
　　月潭渡　在县西五十里汉江上【贾志】
　　白石滩渡　在县北三里汉江上船一只水夫二名【县志】汉江渡　在县北二里汉江上【贾志】
　　白石水渡　县东一里白石水上【贾志】
　　【附县境古桥】清风桥在县东一里跨清风涧上今废【县志】○汉阳桥在县东二里○迎仙桥在县东南二里○通汉桥在县西五十五里【旧志】
　　紫阳县
　　双河闗　在县南防东一百二十里【县册】汝洞二河内接四川太平县界有防兵【县志】
　　毛坝闗　在县西南一百二十里任河内接西乡及四川太平县界有防兵【县志】干宁四年许存为荆南节度使成□所袭屯于茅坝【通鉴】
　　二州垭　在县西南一百六十里任河内四川界明正德间分蜀达州为太平县分秦金州为紫阳县于二州垭设戍守今有防兵【县志】断崖絶壁雄峙一方【旧志附县境古隘】板厰山寨在县东南七十里板厰山顺治六年孙守金啸聚洞河板厰山寨负固十年始平之【县志】○高峰寨在县南一百里三尖山明嘉靖间巨冦李三据洞河高峰寨立数十营副使孙铨拒战擒斩之【魏学曽三河平贼记】○土门垭在县西南六十五里两山夹峙丛林悬崖俨若巨闗在灌河内○城墙岭寨在县西南一百二十里紫汉两县界峰峦蜿蜒昔人沿山岭筑城以御冦长亘三十余里○七宝山寨在县西南六十里七峰如连环【县志】○十女寨在县西十五里峰顶寛平可以屯札相传昔有十女避兵于此有警可据为保守盖县境设险处【旧县志】○马家营在县西防北九十里【县册】与汉隂县接界相传汉髙祖曾屯兵处旧有镇店今废【县志】
　　通济桥　在县南一百八十里目连洞下水声如雷峭壁夹峙数仭林壑幽深【县志】
　　耸翠桥　在县城外东北隅城隍庙西典史李开大倡建【县志】
　　新桥　在县东北一里【县册】旧县址跨沟南北知县张麟化倡建【县志】
　　马家营渡　在县西北一百二十里汉江上交汉隂界【县图】
　　石壁滩渡　在县西五十里【县册】当任河水口【县志】
　　松河口渡　在县西北三十里小松河入汉处【县志】大力滩渡　在县西八里汉水上两岸夹石左右有两石嘴最为舟楫患【县志】
　　双水渡　在县西四里【县志】
　　西渡　在县西南二里【县册】任河口通西乡太平【县志】中渡　在县南一里汉水上【县志】
　　下渡　在县东南三里汉水上【县册】
　　中沙渡　在县东十五里汉江中沙坝上【县志】
　　汝河口渡　在县东南三十里汝河入汉处【县志】
　　【附县境古桥】巽桥在县东二里久废【县册】
　　石泉县
　　马岭闗　在县东三十里当马岭路因名【县志】今马岭铺【县册】
　　土门闗　在县西七十里【县册】在饶风岭上十里【县志附县境古闗隘】熨斗闗在县南一百里【县志】○饶风闗在县西六十里饶风岭中分石泉西乡两县界【县册】宋绍兴三年撒离喝取金州趋梁汉兴元守臣刘子羽命田晟守饶风闗吴玠驰至大战饶风岭【宋史吴玠传】金人攻饶风闗政从吴玠战闗下败之【杨政传】洋有子午骆谷饶风闗为蜀门户【地理通释】当入洋险要明设巡检司今裁○祖溪闗在饶风岭北四十里【县志】宋绍兴三年吴玠小校奔金以祖溪闗间路出闗背乘髙以阚饶风诸军不支遂溃【宋史吴玠传】○三台寨在县东一百里三台山【县志】香子寨在县西三十里【旧志】
　　红河桥　在县东一里跨红河上【贾志】
　　池水桥　在县东五十里跨池水上【贾志】
　　珍珠水桥　在县西二里跨珍珠水上【贾志】
　　大坝桥　在县西十五里跨大坝水上【贾志】
　　峰桥　在县西四十八里【贾志】
　　左溪渡　在县西南四十五里左溪河入汉处官渡【贾志】汉江渡　在县南五十步汉水上官渡【贾志】
　　池河渡　在县东四十里池河入汉处官渡【贾志】
　　汉隂县
　　老君闗　在县南八十里【县志】
　　【附县境古闗隘】方山闗在县西三十二里北阻方山南临汉水当东西驿路【雍胜畧】汉隂县西有方山闗贞观十二年置【唐书地理志】绍兴二年金人攻方山原统制杨政援之金引去【宋史髙宗本纪】○教塲坝闗在县西北二百三十里【县志】○铜钱窖闗在县北一百五十里【旧志】○双峰砦在县东南十三里○铁溪砦在县东南十五里○兴隆砦在县东南二十五里○磐石砦在县东南五十里○永丰砦在县南七里○汪家砦在县南四十里○高梁砦在县西南三十里○观音砦在县西北十里○栁林砦在县西北三十里○钟河砦在县西北五十里○王家砦在县西北七十里○孤山砦在县北三十里○鸡公嘴砦在县北六十里○双乳山堡在县东六十里双乳山○分水岭堡在县西三十里分水岭又烟墩二十五处正德六年总督彭泽命于山之髙阜处立墩举火以备不虞【县志】
　　善人桥　在县东三十里红崖前二里【县志】初道逼仄不可行有断溪不可度万厯二年邑善人李栋材捐百金修桥并修路因题曰善人【项思教记】
　　玉带桥　在县西四十里跨月河隄上【县志】万厯丙辰知县张启防修月河堤并创桥一座石根甎面障以柱槛月水环绕夹左右掖若玉带然因以名桥【王养民修桥记】商州
　　武闗　在州东一百八十五里【州图】楚司马眅使谓晋隂地大夫曰将通于少习以听命杜预曰少习秦商县武闗也【左传杜注】苏秦説楚威王曰秦一军出武闗一军下黔中则鄢郢动矣【战国防】始皇二十八年东行自南郡由武闗归【史记秦始皇本纪】秦二世三年沛公下析郦攻武闗应劭曰武闗秦南闗也通南阳郡文頴曰武闗在析县西一百七十里农界京相璠曰武闗楚通上雒阨道也【髙帝本纪注】南阳西通武闗【货殖传】丹水歴少习出武闗【水经注】武闗山为地门上应天齐星【洛书甄曜度】自灞而南至于蓝田其驿六其蔽曰商州其闗曰武闗【栁宗元舘驿使记】路入商山中横武闗呀重门于固防屹峭蘖以孱顔地势争雄山形互对西连蜀汉之险北接崤函之塞【王启武闗赋】在州东武闗山下当官道设闗北接髙山南临絶涧去河南内乡县一百七十里明洪武中以官军守之后设巡检司今废【州志】
　　胭脂闗　在州西二十里【州册】
　　牧防闗　在州西一百二十里古牧畜之塲有南牧防闗北牧防闗有巡检司今废【州志○按府志有糢糊闗控秦岭通蓝田据州册即牧防之讹】
</div>
    <div class="pagination">
<a href="陕西通志_page75.html">上一页</a><span>...</span><a href="陕西通志_page71.html">71</a><a href="陕西通志_page72.html">72</a><a href="陕西通志_page73.html">73</a><a href="陕西通志_page74.html">74</a><a href="陕西通志_page75.html">75</a><span class="current-page">76</span><a href="陕西通志_page77.html">77</a><a href="陕西通志_page78.html">78</a><a href="陕西通志_page79.html">79</a><a href="陕西通志_page80.html">80</a><a href="陕西通志_page81.html">81</a><span>...</span><a href="陕西通志_page77.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
