<!DOCTYPE html>
<html>
<head>
    <meta charset="UTF-8">
    <title>四川通志 - 第 42 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四川通志 - 第 42 页/共 218 页</h1>
    <div class="content">　　张　椿【字伯珩山西阳城人顺治己丑巡按四川时保顺二府初隷版图与巡抚李国英综理缓急请拨牛种五万给散兵民本年奏销除接应军需外贮粟六千八百余石又疏催学臣以兴】
　　【文敎颁宪纲以肃吏治至今人称颂之】
　　陈安国【字斗垣陜西沔县诸生后以佥事监军四川会巨寇攻保宁甚急安国诣西安乞兵总督孟乔芳应之围遂解又招降姚黄贼众数万寻以事下狱未几得白陞井陉道】
　　杨道淳【字穉常陜西洋县人顺治四年以明经授四川监军道时寇盗纵横道淳单骑驰赴宣布徳威安戢散亾寻陞四川按察使摄巡抚事以劳苦致疾卒】
　　李　藻【字鉴明山西阳城人顺治八年以湖广辰常佥事迁四川川北道防议是年蜀省始行乡试藻任提调方锁闱校士闻贼至同官错愕士子将散走藻以整暇竣试人服其识量】王孙蔚【字茂衍陜西临潼人顺治壬辰进士由刑曹累官福建布政司左迁川东兵备道孙蔚精刑名每视事握朱墨二笔判决如流着冇轺香集】
　　冯云骧【字讷生山西代州人顺治乙未进士由部郎康熙二十年提学四川时癸亥补行辛酉乡试新録诸生尚未达部院司议以一体观塲恐于例有碍云骧详称蜀方荡平多士向化宜格外奬掖遂力主入试暨揭晓列名者三十余人人服其知人且有胆力云】
　　佟鳯彩【辽阳人康熙元年以都察院右副都御史任四川巡抚】
　　【题修都江大堰于民田大冇裨益】
　　杨应魁【满洲人康熙元年分巡永宁道值镇兵进剿江安土寇吴天民永城空虚贼骤至势甚危急应魁征调郷勇指挥得宜擒斩贼兵无数招集流移人皆安堵】
　　张徳地【满洲借遵化人康熙三年由副都御史任四川巡抚时总督苗澄以蜀省额兵四万欲抽拨七千人屯田通计一嵗所米数作折色可得银五万六千两以足兵饷徳地以为蜀当兵燹之余土著稀少必照督臣所议行恐兵不习耕土不宜人日后必致兵农两悮不若度川中稍缓之地量减其可裁汰者一嵗计省银五万六千三百两有奇与屯田来数折色之银相符于】
　　【国计有益圣祖允其奏又请定防闗总税裁寜番越巂会川盐井梅岭安寜大坝等处杂税商民深徳之】
　　李翀霄【字息六山西绛州人抜贡生康熙三年任四川按察使时蜀初定抗逆株连者三百人力为平反止殱渠魁三人余俱省释又请革陜西茶马累以苏蜀民后迁江西布政使】王曰曽【号省斋江南溧阳人康熙庚戍进士分巡建南道直陈东省一案清查田亩身歴田间较定弓歩法严弊絶控驭诸蛮汉夷安堵陞任日囊橐萧然絶无长物】
　　李兴祖【镶白旗人康熙四十一年任四川按察使谳决多所平反兼盐茶驿传通商利民邮政肃清】
　　张松龄【字鹤生福建莆田人顺治乙未进士选庶吉士擢给事中疏言选官守候羁苦听回籍候凭仕途便之奉命清刑狱疏钱法不挠权势寻转四川叅议四川承凋敝后民多逃窜松龄赎回悉给牛种加意抚绥流亾渐复后以裁缺归值耿逆变作逼受伪职不从被】
　　【囚数月终不屈卒】
　　髙防爵【字澹庵铁岭籍镶白旗人由廕生歴陞四川松茂道按察司佥事康熙四十五年疏濬都江堰水利转运黄胜闗粮储署布按两司事绥懐有术讼狱无寃兵民交感后转直隷口北道以上循吏】
　　成都府
　　戴烈【字山明江南桐城人顺治辛卯领乡荐康熙八年任成都令招流亾给牛种民有疾痛亲制药剂疗之又亲督夫役修都江堰以通水利民至今咸称颂之】
　　冯昌奕【山西蒲州人顺治戊戌进士十八年授郫县令有能声擢陜西华州知州】萧永芃【镶白旗人康熙三年任温江令甫至即谘询地方利弊劝垦荒田掩埋枯骨招集流移期年民复其业】
　　王　瑚【镶红旗人康熙二十二年令温江慈惠廉明严禁科派胥役畏法】
　　王宗祐【广东乐会人康熙甲子举人丙戌授温江令邑苦旱涝筑江安堰浚杨柳渡民饫其利】
　　田轩来【字东轩浙江山隂人康熙辛未进士三十六年任成都令洁己爱民兴学造士至今人佩其徳】
　　周辅奏【浙江海盐人由副榜康熙四十七年任成都令明断刚决发奸摘伏每多奇中摄崇庆州篆时州案多未结辅奏署任甫数月为讯结一百三十六案谳语精详共称平允崇人建祠祀之　以上循吏】
　　重庆府
　　陈丹赤【字献之福建候官人顺治辛卯举人司理重庆以卓异歴陞驾部郎中任浙江佥事分巡温处摄臬篆入觐归至东昌闻耿逆变即舍舟兼程至东瓯缮城堡备糗粮昼夜守御不避矢石时镇帅勲隂通逆党杨春芳计邀丹赤议事拥兵胁降丹赤正色慷慨开陈大义勲厉声曰兵饷俱无何以出战丹赤曰提兵前锋计冇半万何谓无兵粮可给至六月何谓无饷勲持丹赤手曰公独不念骨肉坟墓乎丹赤麾之曰吾知以死报国不知其他勲目千总髙魁持钢斧拥丹赤出防其右臂兵刄交下而死事】
　　【闻赠通政使司通政使赐諡忠毅】
　　【谕祭赐葬立碑建祠致祭】
　　孟易吉【湖广武昌人防贡生顺治十八年任綦江令修城建学作士爱民时值迁移防劳心拮据善政孔多】
　　刘宗沛【字鹤陵陜西蒲城人顺治辛丑进士歴任合州知州劝课农桑兴行礼敎政绩最着】何征兰【福建人康熙元年由进士知南川县才胜繁剧兼有徳威士民懐畏】于成龙【山西永寜州人副防康熙七年知合州赋情清介兴学校课农桑惠政甚多歴任两】
　　【江总督】
　　李秉直【江南江寜人贡生康熙七年任綦江县招集流移民多爱戴】
　　方应祷【广东惠来人顺治丁酉举人康熙二十年任南川令严禁私派劝课农桑民甚徳焉】陈正鈡【江西新建举人康熙二十年任綦江令性恬淡以廉隅自持邑人称之】徐振基【广寜人康熙二十四年任綦江令性廉洁邑人颂徳不衰】
　　虞兆清【浙江嘉兴人康熙己未进士三十七年任綦江令政敎浃洽五载行取】刘若鼐【字敬庵山西临汾人康熙壬子顺天举人三十二年任长夀县令廉而有惠政治行举蜀中第一累官大理寺少卿】
　　方　岳【浙江防稽人康熙三十三年由思贡任綦江令居官敬慎民乐其治】
　　乔文锦【直隷人进士康熙三十六年知南川县有惠政】
　　张景良【河南人嵗贡生康熙四十年任南川县爱民重士廉平称职】
　　许国棠【镶黄旗人康熙四十二年由笔帖式任綦江令抚字有方民皆乐业后陞知北直冀州】
　　姚孔镛【字柷如江南桐城人贡生康熙四十六年知合州兴学重农催科不扰民乐输将歴八载卒于任士民哀慕不忘】
　　张有孚【字合田江南桐城人嵗贡生康熙四十七年令南川有惠政　以上循吏】
　　保宁府
　　李向荣【字苑仙冀北人康熙二十六年任劒州牧时当报最值吴伪将谭复叛屡加迫胁向荣不屈死之以上崇祀名宦】
　　郭嶷然【字因之陜西朝邑人顺治乙酉举人由交城敎谕迁福建闽清令再补昭化邑有黠妇为众盗主前令多被挟制嶷然抵任首捕下狱毙之党羽解散境内以安抚民如子为置耕织具地故产金俗呼狗头金民争以献悉却之解官囊无长物】
　　顾　亮【江南吴江举人顺治二年任劒州牧加意学校一时士习油然向化】
　　咸大猷【辽东人顺治十五年任劒州牧抚集逃亾劝垦田土人深戴之】
　　张可立【字蔚生福建福清人隷顺天籍归镶黄旗顺治乙未进士十七年任劒州牧重士爱民州人徳之】
　　王保厘【字东郊湖广蕲水人顺治戊戌进士康熙元年知通江县修城垣建学宫为政平恕不尚苛刻】
　　乔　鉢【字文衣北直内邱人贡生康熙三年知劒州力均里甲泽被州人】
　　黄士龙【广东花县人康熙壬子举人任苍溪令简徭恤民兴学造士卒于官橐无余物士民讴颂不忘】
　　戴　縰【字鹤浦湖广江陵人康熈癸丑进士二十六年知南部县以循良着士民爱之】屈颖藻【字龙章陜西蒲城人康熙甲戌进士任苍溪令以才能着兼摄梓潼士民竖坊以志其徳】
　　佘崧生【正蓝旗人巴州知州性亷静多惠政士民戴之康熙辛卯科调充同考官以疾卒于省邸一无余物上官怜而赙之始克成殓　以上循吏】
　　顺庆府
　　袁定逺【浙江人康熙庚戌进士任顺庆守慈惠亷明正己率属时有吏行冰上人在镜中之颂】
　　廖士正【湖广人壬子举人康熙十九年任营山令甫一月逆党谭裨将彭时亨叛执士正至渠县拘系月余胁迫以伪职大骂不屈望阙再拜引领就戮事】
　　【闻赐防廕一子】
　　徐　盛【辽东人康熙十九年知广安州值逆党谭之变为贼所缚不屈死事】
　　【闻赠四川布政司防议赐祭葬廕一子印祖入监后授成都府同知　以上崇祀
　　名宦】
　　上官基【字孕昌陜西朝邑举人顺治初年任营山令时供亿取办于里民基至悉除之政尚寛简济以严明及卒贫不能归榇邑人输金助之】
　　张玉璘【字鲁宾福建人任营山令敎养有方士民悦服】
　　熊　焯【陜西咸宁人顺治己丑进士知渠县招徕抚恤兴立学校歴任四载擢御史士民扳留不忍其去】
　　汤裔振【北直南皮人进士顺治十七年知南充县时军兴旁午裔振理烦督饷供亿不匮且调度有方民不病役丁内艰去邑人思慕不已】
　　李时亨【直隷枣强人进士顺治十八年任邻水县时疮痍初复时亨修葺城垣招徕人民绥抚有方邑遂殷庶】
　　雷鸣鲁【河南开封人岁贡生康熙二年任渠县修复县治招集流移后卒于官舆榇归民皆泣送路为之塞】
　　周世泽【顺天大兴人顺治辛丑进士康熙七年知邻水县甄拔士类时称藻鉴】劳温良【广东人康熙庚戌进士知邻水县湛深经术治先敎化士民歌颂不置】胡云龙【辽东人康熙二十一年由廕生知邻水县招抚流移劝谕垦辟政绩卓然】蒋　擢【顺天大兴人康熙二十二年由官监生任邻水令有政声越四载以忧去民皆思之以上循吏】
　　叙州府
　　钱绍隆【浙江人康熙庚戌进士二十年宰富顺时戎马倥偬绍隆尽心保障安戢残黎调协军伍周贫乏掩遗骸迄今思之不置】
　　顔　斆【字敷五顺天宛平举人康熙二十年守叙郡时滇冦犯境戎马在郊斆捍御多方保障孤城民赖以安后卒于官郡人思之不已】
　　何源濬【江南丹徒人拔贡生康熙二十一年知马湖府时进剿滇寇源濬身亲运粮民不扰而军食常足百姓逃匿者给以牛种安挿之厥后夷猡猖獗檄兵征讨尝单骑赉犒生夷怀徳且慑服焉　以上崇祀名宦】
　　薛起鳯【陜西韩城举人顺治初任筠连令惟苍头一人扫室执爨事皆亲理不假手吏胥士民服其清正卒于官贫无以殓民争致赙舁榇归里且建祠祀焉】
　　周　璧【湖广人由选拔知庆符县邑多游民不知务本璧出郊劝农日加诫谕不惮劳瘁遂改积习】
　　戴　佩【广东始兴人任屏山令时值荒歉民采蕨根充食佩为购米设粥以拯民饥】刘天爵【奉天人康熙二十八年任屏山县首重文敎士习丕变】
　　曹　重【北直丰润人康熙四十五年由杭州府船政同知陞授马湖守爱惜士民汉夷乐业】徐树闳【江南昆山人康熙五十九年知屏山县修义学置学田学使方觐勒石志之】陈聂恒【字秋田江南武进人康熙庚辰进士任长宁令抚字有方听断明敏公余课士文敎日兴捐置后江渡口义田并造清溪桥民多怀惠雍正元年陞刑部主事廷臣荐其夙学奉】
　　【防特改翰林院编修以上循吏】
　　防州府
　　王正一【江南太平人恩贡生康熙二年知万县孤介自持治行冠一时去任日民道留之】杨印昌【江南上元人恩贡生康熙三年知云阳县招徕抚字士民渐归故土】
　　左其选【湖广夷陵州人抜贡生康熈三年知建始县时城市荒芜其选携一仆至县偕典史尹徳亲艾荆棘结茅以居招回流民数百人给牛种劝开垦邑中始有起色歴三年致仕归邑人怀之】
　　陈汉良【福建闽县举人康熙四年知奉节县几十载吴逆叛全节以归】
　　郑朝清【福建泉州举人康熙十二年知万县为政清严士民怀畏】
　　栗生兰【辽东人康熙十九年知奉节县惠政贤声士民戴徳旋陞陜西临洮府同知去任邑人立祠以祀之】
　　龙鳞锦【广东番禺举人康熙十九年知万县自奉俭约礼士爱民】
　　邹应泗【陜西鳯翔人进士康熙十九年知云阳招抚流移有良吏声】
　　吴李芳【湖广寳庆人丙辰进士康熙二十三年以内中书改补建始县日与诸生讲学无倦色歴三年邑人悉知礼敎】
　　许嗣兴【镶蓝旗人康熙二十五年知防州府事时寇氛初靖嗣兴力事拊循尤留心学校纂修郡志事多征实又念防巫闲夏秋江涨水险设救生船以拯弱丁卯岁旱郡城火三日不熄讹传妖蛇为祟嗣兴祷于城隍神俄顷大雨时有官可回天之謡】
　　史　晟【福建人举人康熙二十六年知建始县创学建署常平义仓俱次第修举时称良吏云】
　　王汉周【字晋振湖广黄冈人康熙癸未进士任奉节县有亷明声以课最歴知陜西巩昌府惟赦衣一簏见者感叹】
　　郭孝穆【陜西长安人监生康熙五十四年知开县加意学校设立义馆延师训士每遇宾兴尤力为奬励后丁艰归士民深感之　以上循吏】
　　龙安府
　　王士颖【字学斋福建闽县人康熙已卯举人五十五年知江油县歴任七载抚字有方民立千家膏雨坊以志遗爱　以上崇祀名宦】
　　章士颖【福建龙岩乂顺治丁酉举人授龙安府推官以裁缺改知礼县民素苦亾絶赔累旗军兴屯揑报开垦民多逃亾士颖招抚垦荒给以牛种复业者甚众乂申请蠲豁天嘉十九里正供井巩礼文三卫所粮米会吴逆变受困四月围释乃鲜】
　　杨柱朝【湖广临湘人顺治巴亥进士授平武令邑遭献贼蹂躏满目荆榛柱朝招徕流亾相率复业称良吏焉】
　　卫秦翰【陜西韩城人顺治辛丑进士始授北直灵寿令有惠政擢礼部主事由正郎出知龙安府下车即革里民供应陋防在任九年镇抚獠夷结以恩信所隷三土司帖然辑服境内又安以年老致仕归数百里中多泣送者】
　　张冲翼【陕西富平人前明壬午举人由敎谕陞平武知县擢御史康熙十二年】
　　【圣祖亲试台垣奏议冲翼名列第一】
　　翁　佶【字懋初直清苑人顺治辛丑进士康熙五年知龙安府淡泊自甘歴任数载后因公赴省卒于邸囊无余物】
　　黄　极【辽东人康熙十九年任江油令委署綦江县俱有惠政及去任民咸惜之】于有庆【奉天潘阳人康熙三十五年由官生任江油县歴任数载除羡薄棁邑有父母之颂以上循吏】
　　雅州府
　　李应崇【字绳二辽东人康熙四年由廕生任名山县招抚流移开垦荒芜又濬城隍修县署民乐趋事寻丅外艰去邑人思之】
　　张起鼎【字五一山西人满洲籍康熙四年由廕生知芦山多惠政捐修大陵石桥以便行旅民至今称曰张公桥】
　　朱景辰【字建北福建将乐人拔贡生康熙七年自湖广当阳令调名山县秉性方正人皆敬畏私悉絶】
　　刘啓和【号石洲湖广江陵籍江西庐陵人康熙丁未进士知雅州雅滨于夷通商贩百货辐辏民多逐末啓和劝课耕读由是始敦本业】
</div>
    <div class="pagination">
<a href="四川通志_page41.html">上一页</a><span>...</span><a href="四川通志_page37.html">37</a><a href="四川通志_page38.html">38</a><a href="四川通志_page39.html">39</a><a href="四川通志_page40.html">40</a><a href="四川通志_page41.html">41</a><span class="current-page">42</span><a href="四川通志_page43.html">43</a><a href="四川通志_page44.html">44</a><a href="四川通志_page45.html">45</a><a href="四川通志_page46.html">46</a><a href="四川通志_page47.html">47</a><span>...</span><a href="四川通志_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
