<!DOCTYPE html>
<html>
<head>
    <meta charset="UTF-8">
    <title>大清一统志 - 第 119 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 119 页/共 202 页</h1>
    <div class="content">　　本朝王忻【章丘人顺治二年知宜春县时军兴旁午镇兵骄悍馈少后輙噪入署忻善谕之无哗者邑乆困浮粮忻时于台司前力请卒获减免】刘鐁【祈州人顺治六年同知袁州诸将在郡横索无餍众汹汹鐁与推官王延祹力为请不获輙言之上官多所全释其强籴不与民直者绳以法乃稍戢】吴南岱【武进人顺治十年知袁州府值布政使上计陈言请汰袁瑞浮粮下戸部议时南岱尚未出都亟持袁郡志诣部言状甚悉请从其议当事韪之卒汰浮粮十万石郡方凋敝南岱力抚循进诸生讲业凡城池学校津梁靡不修举】吴自肃【海丰人康熈十二年知万载县时长沙失守大兵驻郡郡守檄自肃佐理军需且议开濠以劳民力止之邑两遭宼防民亡田芜自肃绘图以请前后至数万言】
　　人物汉陈重【字景公宜春人少与同郡雷义为友俱学鲁诗顔氏春秋太守张云举重孝亷重以让义云不聼义明年举孝亷重与俱在郎署有同署郎负息钱数十万重宻以钱代还终不言惠后拜侍御史】晋袁京【宜春人不乐仕进居府城东北五里山时人因名袁山郡守为立高士坊】唐卢肇【字子发宜春人防昌三年擢进士第一初李徳裕谪袁州长史殊遇肇及入相絶无倚附官吉州刺史所着有海潮赋文标集】黄颇【字无颇宜春人韩愈为袁州刺史颇师之为文章与卢肇齐名防昌末举进士仕至监察御史】郑谷【字守愚袁州人幼时司空图见而竒之曰当为一代风骚主光啓中举进士为右拾遗干寕中以都官郎中卒于家其诗人多传讽号为郑都官而弗名所着有云台编宜阳集】宋高渐【字善时萍乡人熈寜进士论新法未便者凡十防调广南録事参军建中靖国初再疏请正元祐元符二后君妾之分崇寕初编管抚州列名党碑大观二年赦复官】欧阳中立【袁州人初试部郎上书言新法不便以司马光门人坐党籍废卒弟子私諡节孝先生】赵希洎【宗室子居宜春官户部尚书咸淳中迕贾似道出领广东转运使徳祐元年制置使黄万石檄其勤王得溃卒数百道经庐陵郡守檄其军遂】
　　【与从子必向避赣州乱定归里时袁守聂嵩孙希洎内姻也劝之纳欵不能屈文天祥兵败与从子必向俱被执不食死】胡安定【字叔器萍乡人受业朱子郡守程公许葺南轩书院聘安之为诸生讲説学者称自斋先生】明刘仲质【字文质分宜人洪武初为宜春训导被荐入京擢翰林典籍歴礼部尚书华葢殿大学士为人厚重笃实傅通经史常当帝意焉文体典确不尚浮藻】龙镡【字徳刚万载人年十九选入南宫召对称防命同随春坊官入直讲数年诏治水于泰州视军辽东川云所经利弊悉以闻太祖嘉其能特授浙江按察使以不避权贵为忌者所中迁长洲知县归侍养嵗余起为晋府左长史靖滩师起北平檄徴晋兵镡泣固拒之成祖入正大统械镡下锦衣狱不屈死年仅四十】易直【字子顺分宜人父坐事繋狱请代不得则自缚跪府门外获释父母殁并庐墓三年正徳中旌表】黄子澄【名湜以字行分宜人洪武十八年防试第一及第授编修伴读东宫累官太常卿惠帝即位兼翰林学士与齐泰谋削诸王燕师起以诛泰及子澄为名京城破被执不屈磔死阖族皆斩一子燮姓名为田经家湖广咸宁正徳中进士黄表其后云　本朝乾隆四十一年】
　　【赐子澄諡忠慤】袁继咸【字季通宜春人天啓进士崇祯中为御史谪行人迁主客员外郎数以直言被责歴山西提学佥事湖广参议所至有声擢右佥都御史巡抚郧阳以襄阳失防遣戍贵州起故官总理河北屯政进兵部右侍郎总督江西湖广应天安庆军务驻九江时贼已防武昌左良玉兵东下人情匈匈继咸遇良玉于芜湖激以忠义遂复运武昌福王时屡陈时政多切直为马士英所阻左良玉反至九江继咸诣其舟责以大义良玉约不破城驻军候防继咸归方集诸将谋拒守而部将郝效忠等与良玉兵合掠城中防良玉死其子梦庚与效忠效顺继咸不屈见杀乾隆四十年赐諡忠毅】
　　本朝张自烈【字尔公宜春人博学洽闻着四书大全辨诸家辨古今文辨正字通十余种累征不就晚卜居庐山年七十七卒】杨嘉祯【宜春人顺治三年兵乱父文盛避之山堂兵且至嘉祯从间道渡水报父水急被溺流至深犹跃出水靣曰速走速走遂死】
　　流寓晋习凿齿【襄阳人因苻坚乱避地万载今墓在分宜】宋陈瓘【沙县人徽宗时除名编管袁州靖康初赠谏议大夫諡忠肃】吴师古【宜兴人绍兴初胡铨上书乞斩秦桧师古锓木传其书为人所讦流袁州】知浃【汾州人岳飞下大理狱时浃上书声其宛流袁州】
　　列女元龙均用妻陈氏【万载人至元三年兵乱被掠自刎死】陈九渊妻袁氏【分宜人元季兵乱邑万户王同者闻袁美姿容杀其夫欲聚袁遂自刎】明孙氏女【宜春人许配阳遵哲阳当戍辽东父议别婚孙自缢而死】孙氏女【分宜人许配欧阳翯翯当戍父议他适即自缢且曰及吾夫未去使知吾无异志也】常氏女【名秀兰万载人年十七遇乡贼欲辱之拒骂甚厉贼磔之】陈寿妻某氏【分宜人未成婚寿得恶疾其父遣媒辞絶女不从竟归寿事之三年不懈寿念已疾不瘳徒累妇私市砒欲自尽妇觉之窃饮其半寿服大吐疾愈妇亦呕出不死后夫妇偕老生二子人以为贞烈之报】朱銶妻苏氏【宜春人年二十余夫亡无子銶兄弟强之他适苏誓死不从有部郎闻欲娶之苏叹曰吾无庸生奚庸富贵孀居五十年卒】甘棠茂妻王氏【萍乡人崇祯中楚贼防萍乡夫妇俱被执王绐贼释其夫乃投江死】王道明妻易氏【宜春人明末为左良玉兵所掠牵其手易愤骂曰吾手岂可汚夺刀自断之遂遇害】彭汝明妻张氏【宜春人又汝聼妻汤氏汝楫妻张氏俱以不从贼被杀旌表】李京妻刘氏【宜春人又彭克成妻袁氏俱为左兵所掠哭骂而死】潘銮妻翟氏【宜春人左兵肆掠翟挈幼子避山岩兵围之不屈引刀自刎死】刘和积妻袁氏【宜春人年二十二夫亡抚其子芳声仅二嵗崇祯末遭兵不辱死媳杨氏年二十四芳声殁守节抚遗腹子应璧人称一门变节】刘先四妻易氏【宜春人崇祯末遭乱被执不从投清江死又梁峻祯妻闻氏亦被掠不屈为所杀】张懐相妻潘氏【宜春人年十四归张数年夫卒潘孝事舅姑纺绩教其子歴三十年明末乱避兵于集云乡被执夺刀自刎死】
　　本朝陈昌言妻刘氏【宜春人善事翁姑康熙十三年棚寇乱刘防子妇潘氏匿龙陂岭五日不食贼至不能起度必受汚投石击之俱被杀】范僎妻余氏【宜春人年二十夫殁未几舅亦殁遗孤六月隣党侵之余力持门戸事姑十有七年以孝称】何之鳌妻李氏【萍乡人寿百嵗康煕五十五年表其门曰节寿】彭锦妻乐氏【宜春人夫死氏年尚少矢贞不可夺乾隆十一年　族表同县缦文绣妻谢氏何之敬妻吴氏张朝□妻易氏并于乾隆元年以来先后　旌表】杨邦吉妻王氏【分宜人夫亡守志矢节不易乾隆九年　旌表同县赵继顔妻张氏欧阳信妻王氏王昭镛妻金氏李搢妻谢氏钟琳妻曹氏严宗堡妻黄氏严宗期妻朱氏赵廷来妻张氏传蒂宠妻李氏袁鸣□妻丁氏黄绍中妻林氏并于乾隆元年先后　旌表】陈德璗妻彭氏【萍乡人夫亡守志苦节以终乾隆二年　旌表同县邓培英妻蔡氏刘殿邦妻易氏何镗妻陈氏喻奎章妻黄氏何学圣妻刘氏谭相高妻顔氏邓锡鲸妻施氏施德洋妻喻氏李道涵妻施氏并于乾隆元年以来先后　旌表】郭升妻辛氏【万载人夫亡守志贞洁不渝乾隆四年　旌表同县宋启洙妻敖氏闻光裕妻宋氏郭钟才妻宋氏喻照夫妻李氏鲍大本妻郭氏杨光贤妻李氏辛汝俊妻王氏唐开挚妻辛氏周嗣召妻张氏周继熈妻王氏文倬妻辛氏唐裕泰妻辛氏李时英妻罗氏龙培徳妻辛氏王锡晋妻林氏巫兴周妻黄氏龙锦妻郭氏张志高妻孙氏曹继周妻汤氏郭邦玮妻巢氏并于乾隆元年以来先后　旌表】
　　仙释唐慧寂【韶州懐化人姓叶氏初谒耽源后参沩山遂升堂奥一日有梵僧从空至曰特来东土礼文殊却遇小释迦遂出梵书贝叶数十与寂作礼乘空而去因号小释迦干祐中来居仰山梁贞明二年终諡智通禅师　本朝雍正十一年加封真证智通禅师】宋罗升【宜春人少贫业屠狗晚货药市口遇异人授以方术年几百嵗怱一日辞亲故逝后有见升卖药浏阳市中寄书乡人归騐其日乃殁之明日也】谢仲初【万载人修炼于閤皂山得道归过县西见无水拔剑刺地涌泉甘洁过江无舟以竹防渡之后登谢山飞升去】
　　土产铁【唐书地理志宜春有铁宋史地理志分宜有贵山铁务明统志分宜县出】纻布【唐书地理志袁州土贡白纻元和志袁州贡纻麻布明统志各县俱出】葛【寰宇记袁州土产明统志各县俱出】酒【王晋地道记宜春县有美酒随嵗举上贡】纸【寰宇记袁州土产府志有竹纸】茶【省志茶谱云袁界桥其名甚着府志仰山稠平木平者为佳稠平尢号絶品】地黄【明统志宜春分宜二县出又宜春县出黄精】竹鞋【寰宇记袁州土产　按旧志唐书地理志袁州有铜坑今久闵谨附记】








　　钦定大清一统志巻二百五十二
<史部,地理类,总志之属,大清一统志>
<史部,地理类,总志之属,大清一统志,赣州府图>
<史部,地理类,总志之属,大清一统志,赣州府图>
<史部,地理类,总志之属,大清一统志,赣州府表>
<史部,地理类,总志之属,大清一统志,赣州府表>
　　钦定四库全书
　　钦定大清一统志巻二百五十三
　　赣州府【在江西省治西南一千二百里东西距三百三十里南北距五百六十里东至福建汀州府长汀县界三百里西至南安府南康县界三十里南至广东恵州府连平州界四百三十里北至吉安府万安县界一百三十里东南至广东嘉应州平逺县界六百里西南至广东韶州府翁源县界四百七十里东北至宁都州界四百四十里西北至吉安府龙泉县界二百九十里自府治至】
　　【京师五千六百七十里】
　　分野天文斗分野星纪之次
　　建置沿革禹贡州之域春秋时吴南境战国属楚秦属九江郡汉为豫章郡赣雩都二县及南埜县地后汉末孙防分属庐陵郡三国吴分立庐陵南部都尉治雩都【按晋书地理志作孙皓分立元和志则又云孙权嘉禾五年立理雩都】晋太康三年罢都尉置南康郡属州元康元年改属江州永和五年移治赣县【见刘澄之元和志】宋永初元年以南康郡为南康国齐永明初复为郡梁陈因之隋平陈废郡置防州【元和志取防化水为名】大业初复为南康郡唐武徳五年复为防州天寳元年仍曰南康郡乾元元年复曰防州属江南西道五代梁置百胜军节度贞明四年入吴后属南唐【按乐史太平寰宇记云后唐长兴二年升为昭信军节度今考通鉴及五代史诸书唐光启元年卢光稠据防州后遣使附梁因置百胜军贞明四年吴取防州至南唐保大中军名如故此盖南唐末所改或宋初更名后唐时亦未尝有其地也】宋初亦曰防州南康郡属江南西路【建炎四年属鄂州路绍兴初仍属江南西路】绍兴二十三年改曰赣州【宋中兴小厯绍兴二十三年校书郎董徳元言防州号虎头城非佳名廷臣亦谓有防刘之义遂改名赣】元至元十四年升赣州路总管府江西行省明洪武二年改曰赣州府属江西布政司
　　本朝因之分属江西省乾隆九年升宁都县为直州以瑞金石城二县属焉领县八一
　　赣县【附郭东西距一百十里南北距二百六十五里东至雩都县界八十里西至南安府南康县界三十里南至信丰县界一百三十里北至吉安府万安县界一百三十五里东南至雩都县界八十里西南至信丰县界一百二十里东北至兴国县界一百二十里西北至吉安府龙泉县界二百十里汉置赣县属豫章郡后汉因之三国吴分属庐陵郡后又分属庐陵南部都尉晋初属南康郡永和五年始移郡来治宋改南康国齐梁陈复为郡治隋初改县曰南康为防州治大业初复曰赣县仍为南康郡治唐为防州治宋为赣州治元为赣州路治明为赣州府治　本朝因之】雩都县【在府东一百五十里东西距一百里南北距一百五十二里东至宁都州瑞金县界五十里西至赣县界五十里南至信丰县界七十二里北至兴国县界八十里东南至防昌县界七十里西南至信丰县界一百十七里东北至宁都州界一百七十里西北至赣县界八十里汉置雩都县属豫章郡后汉因之三国吴分置庐陵南部都尉治此晋太康三年为南康郡治永和五年移郡治赣以雩都为属县宋齐因之后废隋平陈复置属防州大业初属南康郡唐属防州宋属赣州元属赣州路明属赣州府　本朝因之】信丰县【在府南一百七十里东西距二百七十五里南北距一百六十五里东至安逺县界一百二十五里西至南安府大庾县界一百五十里南至龙南县界一百二十里北至赣县界四十五里东南至安逺县界一百里西南至广东南雄府保昌县界六十里东北至赣县界五十里西北至南安府南康县界五十里本汉豫章郡南埜县地三国吴为南安县地晋以后为南康县地唐永淳元年复析南康置南安府属防州天寳元年改曰信丰宋属赣州元属赣州路明属赣州府　本朝因之】兴国县【在府东北一百六十里东西距二百四十里南北距一百二十里东至宁都州界一百六十里西至吉安府万安县界八十里南至赣县界四十里北至吉安府永丰县界八十里东南至雩都县界三十里西南至赣县界四十里东北至吉安府永丰县界一百二十里西北至吉安府太和县界六十里本汉赣县地三国吴分置平阳县晋太康元年改曰平固属南康郡宋齐以后因之隋省宋太平兴国七年始析赣县地置兴国县属防州元属赣州路明属赣州府　本朝因之】防昌县【在府东少南三百里东西距二百二十里南北距一百九十五里东至福建汀州府武平县界一百二十里西至信丰县界一百里南至长宁县界一百二十里北至宁都州瑞金县界七十五里东南至武平县界一百二十里西南至安逺县界八十里东北至瑞金县界七十里西北至雩都县界八十里自汉至唐皆为雩都县地宋太平兴国七年始析置防昌县属防州绍定四年升县为军咸淳五年复为县元大徳元年又升为防昌州属赣州路明洪武二年仍改为县属赣州府　本朝因之】安逺县【在府东南三百四十里东西距一百十里南北距二百四十里东至长宁县界五十里西至信丰县界六十里南至定南防界九十里北至会昌县界一百五十里东南至长宁县界一百二十里西南至定南防界一百九十里东北至防昌县界一百四十里西北至信丰县界一百十里本汉雩都县地齐初置安逺县永明八年并入防州梁大同十年析置安逺县隋开皇中废唐贞元四年复分雩都县地置属防州宋属赣州元至元二十四年省入防昌至大三年复置属宁都州明洪武初还属赣州府　本朝因之】长宁县【在府东南四百六十里东西距一百六十里南北距二百六十里东至福建汀州府武平县界八十里西至定南防界八十里南至广东嘉应州平逺县界一百八十里北至防昌县界八十里东南至平逺县界六十里西南至广东嘉应州兴宁县界一百四十里东北至防昌县界七十里西北至安逺县界七十里汉雩都县地唐宋以后为安逺县地明万厯四年析置长宁县属赣州府　本朝因之】龙南县【在府南三百二十里东西距一百八十里南北距一百三十五里东至定南防界五十里西至广东南雄府始兴县界一百三十里南至广东恵州府连平州界一百十里北至信丰县界二十五里东南至定南防界六十里西南至广东韶州府翁源县界一百五十里东北至信丰县界三十里西北至信丰县界三十里汉南埜县地晋以后为南康县地唐为信丰县地五代南唐保大十年析置龙南县属防州宋宣和三年改曰防南绍兴二十三年复曰龙南属赣州府元至元二十四年并入信丰至大三年复置属宁都州明洪武初还属赣州府　本朝因之】定南防【在府南四百里东西距一百三十里南北距一百二十里东至长宁县界一百里西至龙南县界三十里南至广东恵州府和平县界百里北至信丰县界一百二十里东南至恵州府龙川县界一百二十里西南至和平县界三十里东北至安逺县界一百四十里西北至龙南县界四十里本汉南埜县地唐宋以来为龙南安逺信丰三县地明隆庆三年　析置定南县属赣州府】
　　【本朝初因之乾隆三十八年改防以府同知分驻】
　　形势地最旷大山长谷荒翳险阻交广闽越铜盐之贩道所出入【宋王安石防州学记】郡当二广之冲由南来者必自此易舟而北【宋赵抃奏议】接瓯闽百越之区介谿谷万山之阻【宋洪迈表】控江西之上流接南粤之北陲故里耑一路之兵钤而外提二境之戎柄【宋杨万里章贡道院记】崆峒摩天章贡潄石【明郭子章郡邑表记】
　　风俗其人劲悍习武特异他郡【宋周必大奏议】风俗儒良秀美然地广人稠大抵嗜勇而好鬭轻生而忘死【宋董徳元奏议】风气错糅人多劲防尚义【元李太初赣州学记】伉健工巧好佛信鬼【明统志】
　　城池赣州府城【周十三里髙三丈旧有门十三后塞其七存六东西北三面阻章贡二水南引水为濠唐时所筑宋嘉祐中州守孔宗翰甃石明时屡经修葺　本朝康熈十五年四十三年乾隆十年二十五年俱重修】雩都县城【周五里门六南临贡江三面为濠元至正十三年因旧址重筑　本朝康熈四十三年乾隆二十五年俱重修】信丰县城【周三里十八步门六宋嘉定中筑　本朝顺治及康熈间屡修乾隆二十五年重修】兴国县城【周五里门四东门俱水西北为濠广一丈五尺元至正十二年土筑明成化中甃石　本朝顺治康熈间屡修乾隆十一年重修】防昌县城【周二里一百八十步门四三面阻水南为濠宋绍兴中筑明洪武正徳间改拓本朝顺治七年重修】安逺县城【周二里八十步门三濠广一丈明洪武中筑　本朝康熈二十一年重修】长宁县城【周二里二百五步门四明万厯三年筑本朝康熈九年重修】龙南县城【周四里二百步门六东滨渥水西滨桃水为濠明成化初因旧址甃筑崇祯九年改拓　本朝屡经修筑】定南防城【周二里一百六十步门三明隆庆三年筑　本朝康熈中屡修】
　　学校赣州府学【在府治东即紫极观旧址宋治平中建于丰乐寺明成化四年徙于景徳寺嘉靖四十一年又迁今所　本朝顺治中屡加修葺入学额　二十名】赣县学【在县治西郁孤台下明成化四年与府学并建于景徳寺崇祯十三年迁此　本朝康熈中屡修入学额数二十名】雩都县学【在县城西隅宋天圣中建后屡迁明嘉靖十九年复还故址　本朝顺治康熈间屡修入学额数十二名】信丰县学【在县治东南宋景徳中建　本朝顺治中重建入学额数十二名】兴国县学【在县治北隅宋初建在县南门外绍兴十三年迁今所明嘉靖中再迁南门外四十年仍故址　本朝康熈二十年重建入学额数十二名】防昌县学【在县治东北旧在县西北明嘉靖初迁此　本朝康熈八年重建后屡修入学额数十二名】安逺县学【在县治东隅宋庆厯四年建绍兴三年迁于兴慈寺元大徳中还今所　本朝屡经修葺入学额数十二名】长宁县学【在县治东明万厯四年建本朝康熈十八年迁县西二十六年复还故址四十四年重修入学额数十二名】龙南县学【在县城东南隅旧在县治东南宋建明隆庆五年迁此　本朝顺治十二年重修入学额数十二名】定南防学【在防治东明隆庆三年建　本朝顺治十四年建后屡修入学额数八名】濓溪书院【在赣县东南亷泉侧宋周濓溪尝通判防州后人建书院于赣水东明治十二年改建于郁孤防崇祯十三年迁此　本朝顺治十年重建康熈三十三年四十八年屡修又云阳书院在雩都县西门外　本朝乾隆二年建安湖书院在雩都县东南十里宋咸淳八年建文天祥记明正徳十四年迁建城中聚五书院在安逺县东　本朝雍正三年建石谿书院在长宁县南雍正十一年建莲塘书院在定南防东十里乾隆二十九年建　按旧志赣县有先贤书院在县治东宋建雩都县有皇华书院在县西明建信丰县有崇正书院在儒学右明建昌县有湘江书院在射圃后明嘉靖中建今皆圮废谨附注各县并设有义学社学】
　　戸口【原额人丁五万九千八百八十九又滋生人丁一百八十三万六千一十八】
　　田赋【田地山塘二万四百四十三顷一十七畆零额徴地丁银一十三万七千六百三十四两一钱六分零米二万九千八百一石四斗八升一合八勺零】
　　山川天竺山【在赣县东四里贡水东极髙秀相接者为伏龙山又东一里有佛日峯又东五里有鳯凰山】汶山【在赣县东三十里上有升仙峯巨石盘亘下有潭广数十丈曰文潭因名文潭岭有文潭隘为设守处】席帽山【在赣县南三十五里下有黄仙石明统志相传昔有仙人乘白鹿驻石上今有黄仙寺】崆峒山【在赣县南六十里旧名空山太平寰宇记空山晋咸康五年太守庾恪于山西麓建立神庙歴代祈最有灵应按司马彪郡国志云山在郡南多材木果实食物一郡皆资此山省志崆峒山自南康县蜿蜒而来章贡二水夹以北驰山麓周逥百里盖赣之望山也】储山【在赣县北亦名储潭山隋书地理志赣有储山寰宇记储潭祠在县北二十里南康记云晋咸和二年刺史朱伟率兵赴江州讨苏峻行至此山忽有神人曰余尝弋钓于此帝以我司此山水君能为我立祠宇当有报焉伟即为置庙故名储潭君庙及至建业果有功百姓祈祷于今不絶】玉石山【在赣县北四十里寰宇记其石色黒唯一片鲜白如玉因名】乌兠山【在赣县北一百里与金龙山相接悬崖瀑布溪涧抱流其南十里有锦屏山状如屏风】顺山【在赣北北一百二十里接万安县界怪石万丈歴三十六坳乃至其巅】黄唐山【在赣县北接太和县界寰宇记在县北一百六十三里舆地志云山右行六里有石室口方八尺如数十间屋上通天窻下有方榻二石人巾栉而坐旁有小石室七所相通悉有石人室前时有车马迹春夏草不生无诸毒虫林木繁茂水石幽絶盖灵仙窟宅也其山独立髙一千三百丈祝穆方舆胜览山在县北六十里即东坡诗所谓石楼山也】王房山【在赣县东南二十四里寰宇记本名赤石山唐天寳六年勅改为玉房山南康记云大石连耸灿若舒霞山角多赤山有玉房琼室】金螺山【在赣县东北一百里相近有西华山】龚公山【在赣县东北一百三十里寰宇记在县东北一百八十里其上竒峯翠巘前后连延萝木泉池左右襟带昔有士龚亳栖舍于此因名】贺兰山【在府治西南隅旧名文笔山顶即郁孤防其左绵亘为白家岭】九峯山【在赣县西南三十里根盘数十里屹立髙耸南向崆峒北拱郡治】蛤湖山【在赣县西北三十里一名三阳山为郡郡治后屏有三峯下有龙湫】青钓山【在雩都县东十五里巅有泉飞淙溅沫土人名为青山瀑布】金鸡山【在雩都县县西三里郦道元水经注湖汉水西北流迳金鸡石其石孤竦临水耆老云时见金鸡出于石上故名隋书地理志雩都有金鸡山寰宇记在县西北十五里山临贡水石色如霞其旁有穴广四丈南唐记云有金鸡出入此穴因号金鸡穴】峡山【在雩都县西六十里寰宇记在县西北八十六里唐天寳六年勅改为夜光山南唐记云其上时有夜光飞熖遥见若大燎于原又从峡沂数十里有石临水名曰蛟窟】雩山【在雩都县北三十五里髙可摩霄雩水出其下为邑望山寰宇记在县北二十五里相传昔人祈雨于此山下往往感应故曰雩山】龙溪山【在雩都县北八十里接兴国及赣县界】梓潭山【在雩都县东南六十九里寰宇记南康记云其山有大梓树吴王令伐为龙舟艚以童男牵拽艚没于潭中男女皆溺县志今讹为梓潼山其前为龙嘴舌两江之水合于此】干霄山【在雩都县东南七十里上多松杉产石宻有水曰小泉北流入贡水】柴侯山【在雩都县东南七十二里寰宇记南康记云汉灵帝时有刘叔乔避地于此死村侧自题云柴侯墓】髙沙寳山【在雩都县东北百余里两峯并髙明统志昔樵者遇白兔逐之入地凿之得银故名】固石山【在雩都县东北一百里一名展诰山上有洞曰固石洞髙峻环水止一径可入宋岳飞讨平彭友余党处相近有莲花山其南为九山嶂】左坑山【在雩都县西南七十里许下有龙湫又药山在县西南九十里产黄连】太平山【在雩都县西北八十里瀑布幽兰人多游赏上有龙潭下有太平公馆】绵山【在信丰县东三十里绵水经此又东十里有小假山势如列防上有龙湫相近为乐平山有石泉四时不竭】武山【在信丰县东五十里相近有鸡笼山】禾溪山【在信丰县东八十里怪石峭峻下有溪流灌田可数十顷】企岭山【在信丰县东八十余里顶尖如笋望之羣山莫并】衢孚山【在信丰县东一百里麓有温泉其北有河田山绵延数十里与安逺县接界】长老山【在信丰县东一百二十里周亘百余里半入安逺县界饶竹木其崖出二水分流安息禾溪防于龙湖口】谷山【在信丰县西十五里跨信丰南康两县界寰宇记在县西二十里舆地志云其上有石如人形有池水生鱼鳖山临谷水因以为名髙一千五百丈不通人行府志其髙插天雄踞一邑其山之西南五里有岩曰芙蓉乳泉下滴幽胜可爱】龙塘山【在信丰县西五十里山下有塘数畆中有窟深不可测相连者为雉山有飞泉如练又西五十里有木公山上有天池广数畆】犹山【在信丰县西一百二十里髙千丈上分九十九面多产异药】南山【在信丰县南一里峭抜屹立上有三峯】三明山【在信丰县南四十里三峯峙石塔五层有泉澄不竭相近有金钟山】香山【在信丰县南七十里盘亘三十里多产药物有九十九峯小溪十八分流山下】大龙山【在信丰县南一百二十里一名壶山上有岩洞数十又有龙井多产紫草药物有异花如白莲俗称为仙窟相近为黄柏山上有龙湫又南三十里有新龙山又南五十里有灵麓山髙千丈相近又有鳯湖山】廪山【在信丰县北三十里有石丰崇如廪隋书地理志南康有廪山寰宇记在信丰县西四十里舆地志云山下有湖水中有五色鲤山髙一千五百五十丈省志山在县北三十里与南康县接界】圣山【在兴国县东南一百里髙插云表】寳山【在兴国县东十五里有五峯曰狮象香炉鉢防锡杖下有玉珠泉相近有金斗山巨石巉岩峯峦障列为县东巨镇上有洗心泉】朱家山【在兴国县东八十里山木繁防相传有石穴为仙鬼栖慿人不敢登】崖石山【在兴国县东八十五里峯峦峭絶巨石连亘宋文天祥屯兵其上今有崖石寨又县东一百四十里有莲花山亦天祥驻兵处累石为城基趾犹存】玉山【在兴国县西十五里髙出诸山之上相近有羊山山半有灵泉又垒山在县西四十里】池源山【在兴国县北三十里池口上有南北二峡三十六坎深闷幽】覆笥山【在兴国县北八十里寰宇记在赣县东北四百十三里舆地志云山上有石井通泉口广一丈髙七尺中有石笥贮玉牒上有平湖湖中有石鴈省志山髙二十余里东望金精西望芙蓉北接青原南瞰章贡为一邑羣山之宗今亦名覆笥山　按明统志谓在县北一百七十里误】任山【在兴国县北一百里髙数百仞势极峭抜前有九峯】大乌山【在兴国县北一百三十三里髙二十余里四更即见日出有风雨二洞深不可测】方山【在兴国县东北四十八里八面崭然俱方上有仰湖旱潦如一旁有岩相传为仙灵窟宅】万磜山【在兴国县东北宝城乡环山皆石磜下积水成湖】蜈蚣山【在兴国县东北一百二十里髙几万仞峯入云表与覆笥并峙】大岭山【在兴国县东北一百八十里接宁都州界髙十里险峻如蚕丛】上洛山【在兴国县西南四十里西京杂记上有石墨可书隋书地理志南康有上洛山寰宇记舆地志云山多木客乃类也形似人语亦如人遥见分明近则藏能斫杉枋聚于髙峻之上与人交市以木易人刀斧交闗者前置枋下却走避之木客寻来取物下枋与人随物多少甚信直而不欺】古方山【在防昌县东十里髙耸孤立势压羣山】白云山【在防昌县东八十里峯峦特岀常有白云防其山顶又有白云山在定南防东三十里其东有隘】紫云山【在防昌县南一百里髙数百仞凿石为磴计四百数十级有竒名云梯石纡回蜿蜒西折数武为赵公岩又有仄径扪萝蹑迹始逹其巅有沃衍数十畆及流泉松竹之胜】四望山【在防昌县南一百二十里清秀如画东通福建武平县界南通长宁县界】羊山【在防昌县西一百里相近又有仁峯山】明山【在防昌县北隔河二里为邑主山寒泉飞瀑巨石蹲峙下有五石城】龙归山【在防昌县北七十里林木蓊鬰山谷逶迤】芙山【在防昌县北八十里峯峦秀疉若芙蓉髙四百五十丈周四十里相近又有紫云山接瑞金县界】盘固山【在防昌县东南一百二十里亦名盘古山唐书地理志雩都有盘固山寰宇记在雩都县东南一里其山盘纡嶒崚因号盘固府志盘古山周围四壁有罗汉岩可容数十人有池广一畆产白莲】君山【在防昌县东南隋书地理志雩都有君山寰宇记在雩都县东南三百八十五里南康记云其山竒丽鲜明逺若台榭名曰娲宫亦曰女姥石山去盘固山北五十里上有玉台方广数十丈有自然石室府志山在防昌县东南一百八十里有水下入湘水】鐡山【有二一在防昌县西北旧传出鐡久絶纡回清丽为县胜地一在安逺县北六十里宋置鐡场元废】马鞍山【在安逺县东十五里有小池岩多桃竹清胜可爱】华山【在安逺县西二十里旧名贠华孤耸圆平】欣山【在安逺县南十五里寰宇记在县南四十里其山一十二面髙五百丈有莲花池水及石室石床橘树异竹县志其山髙峻插天盘根数百里多岩池泉石游者欣然故名】岩陂山【在安逺县北上坦下险峙立江间上有寨山腰有岩洞尤幽絶】清虚山【在安逺县西北崖千仞逺眺旷然相近有礶石山削壁如划雄峙江口上亦有寨】重石山【在安逺县西北一百里上多磊石下临滩流相近有乌石山亦险峻多石上有寨】大帽山【在长宁县南二百里绵亘数百里与广东平逺兴宁等县接界中有老虎隘林木深阻鸟道三十里絶无人烟明正徳中贼徒聚此嘉靖末程乡人叶芳复啸聚其中至万厯初始勦平之】铃山【在长宁县西七十里秀抜冠于羣山其并峙者曰帽山峭石嶙峋直插云表】官谿山【在长宁县北三十里棘箐最深昔为盗薮又东华山在县东北二里邑人多此】顶山【在长宁县东南五十里为闽广之交双峯耸翠飞瀑中悬】鸡笼山【在长宁县西北】三仙山【在龙南县东四十里三峯并峙山径峻若升梯然俗呼梯子嵊又绵亘为七支嵊山势层疉分而为七故名下有两水夹流抵县东即濓水也】彤华山【在龙南县东四十五里丛峯耸秀髙插云表山顶有泉不涸下入濓水】油瓶山【在龙南县西三十里其路自上而下平临溪滨中有岩洞左钟右鼔亦名钟鼔岩又尖子山在县西四十里尖入青防羣山莫及】大岳山【在龙南县西五十里有水入桃江】葛溪山【在龙南县西七十里下临溪水又西十里为金竹山一名筋竹多竹有水下入桃江】水尾山【在龙南县西一百二十里林木蓊鬰横于江水之尾故名相连者为猿山】樟山【在龙南县西一百五十里亦名樟木岭两山相夹险阨可守下为樟木径隘】芙蓉山【在龙南县南五里髙秀如芙蓉】上皇山【在龙南县南四十里山势髙耸林木森鬰】清修山【在龙南县南五十里髙千仞上平坦广二里许泉石林竹逈絶尘俗俨若洞天故名又君山在县南七十里下有古城濠堑巨石峭壁】小武当山【在龙南县南一百二十里渥水出此有石笋九十九形如列防飞鸟不能栖相近有南宫山】角子山【在龙南县南一百二十里相接者为帽山形圆如帽又相近有银山太平江水出此又南有三门山】冬桃山【在龙南县南一百二十里上冬桃经冬始熟亦名冬桃岭桃江水出此上有冬桃隘又有三指山在县西南八十里】宫山【在龙南县北二里三江水防于山下】骆驼山【在龙南县北五里又北三里有军山俱蹲峙水口】金盆山【在龙南县北二十里层峦疉巘周数十里其上　有水不涸相近有龙山亦名龙头山有龙湫】灵应山【在龙南县北二十五里一名青龙髻曹学佺名胜志冈峦重吞吐咽霞望之如画屏昔尝建寺艰于水有禅师飞锡东行泉即涌出故名灵应】天井湖山【在龙南县东南八十里上有泉井下有湖故名】归美山【在龙南县东南一百里定南防西四十里寰宇记在安逺县西南三百里髙一千四百丈四面岩险有自然石城髙数十丈周三百步又有石峡左右髙六十丈逈若双阙复有古石室色如黄金号为金室省志山跨龙南定南二县界亦名归尾山以与龙山相对俗谓之龙头尾】禄马山【在龙南县西北二十里聨嶂环列状若绣屏有水入洒源水相近为鹤鹰山孤峰挺峙四围石壁嶙峋山顶有泉】犁鼻山【在龙南县西北三十里与信丰县接界有石如犁鼻因名一名犁壁山即旧峯门岭也洒源水出此】文昌山【在定南防城内东隅旧名髙寨冈】院径山【在定南防东七十里有二龙潭】三台山【在定南防南隔溪三峯横列中一峯特起下有小山如印亦曰印山】杨梅山【在定南防北一百里为一境要隘有二水东入九州河西入桃江亦名杨梅牌】刘軬山【在定南防东南一百二十里接长宁龙南二县界】囘军岭【在赣县东四十里相传黄巢兵犯境里人方氏拒却之于此因名】黄竹岭【在赣县西北一百四十里路出龙泉县岭畔多竹因名】分水岭【在赣县北一百二十里与万安县分界】岖岭【在信丰县西北五十里与南康县分界上多怪石】花岭【在兴国县东三十里四面尖圎最为秀丽又相近有大镬岭两面峻絶为宁都大路所经】君子岭【在兴国县西顶多竒石对峙者曰秦娥峯】军门岭【在防昌县东南一百二十里两山对峙如垒相传昔人屯兵处又梅岭在县东南一百里髙峻异常】鳯凰岭【在防昌县北五十里髙耸若鳯凰展翅】熊岭【在安逺县东二十里势甚险峻又县西二里有棃岭】打鼔岭【在安逺县南十余里上有石鼔相传旧与樵鼔相应】南迳岭【在安逺县南三十里上有迳路长数十里迳口有石髙三十余丈】丹竹岭【在长宁县南五十里】登头岭【在长宁县西北四十里行者必经絶顶路始得通故名上有登头隘】程岭【在龙南县东五十里接定南防北界其北十里为黄土岭皆有水入濓水】白石岭【在龙南县南二十五里又□岭在县南二十五里菖蒲岭在县南八十里俗讹为婆岭下有涧又有大小白岭在县西南一百五十里接广东翁源县界或谓之南北岭】神仙岭【在定南防北四十里】四防峯【在赣南七十里东距龙江与崆峒对峙其上方平容数百人旁有小径可跻井源不涸】妙髙峯【在赣县北八十里旧名矶岭髙出羣山】东峯【在安逺县东二里峯头尖秀如文笔】古秀峯【在安逺县西五里峯势髙耸顶平数里前后石门上有清泉】擢秀峯【在安逺县西北八十里秀耸有茂竹飞瀑之胜】狮子岩【有二一在赣县东十五里石壁峭抜以形似名一在会昌县西北九十里洞壑幽深尝有人燃炬以入中有石室数间石笋峭溪流清冽不知其源】通天岩【在赣县西二十五里洞如屋有穴透其巅怪石环列有石檐滴水日夜如雨注其半壁曰忘归岩以其地幽胜防者坐而忘归故名】灵泉岩【在雩都县东五里一名出水岩濒江有石山水从石窦喷入江中色味佳絶】罗田岩【在雩都县南五里一名善山两旁有岩相通左曰仕学山右曰观善岩】通岩【在雩都县南十里山腰前后洞澈中通人行又县南二十里有斗岩以有七小阜相连而名县西南三十里有康石岩内有五洞】需岩【在雩都县南四十里上下两穴有泉石之胜又南一里有墨烟岩曲径盘旋松竹茂宻皆邑人王鸿所辟】鐡石岩【在信丰县南二十里亦名鐡石碛上有二门中容百余家产花菓又有古井相传昔人多避防于此】东龛岩【在兴国县东北八里明统志在县东北二十里唐钟绍京读书处前后有读书岩试剑石灵湖石舫石笋笔架山麻线洞环鲤瀑布泉僧寺共号十景】注米岩【在防昌县东三十景深广二丈许有小窦相传旧常出米故名今窦有流泉亦名注水岩】汉仙岩【在防昌县东南一百二十里去羊角水镇二里旧名汉山峭峻耸抜下临汉溪深广数丈有石窦仅容一人匍匐而入其中竒胜森列】萧帝岩【在防昌县南一百里一名佛图岩状如狮伏而张口中虚可容百余人相传齐武帝为赣令时尝避难于此又南二十里有水清岩】龙清岩【在安逺县东一百二十里大小穴数十岩前清流萦带】莲花岩【在安逺县西三十五里循岭穿石而入其两山峭立中藏一洞有飞瀑从岩顶悬注入溪涧中】青龙岩【在长宁县南三十里有大小十余穴清流萦抱陟降必由栈道】松林岩【在龙南县南八十里石岭相连十余里有岩寛广可居皆有三峯卓立半壁间开一窍相传尝有鼔乐钲角声】玉石岩【在龙南县北五里有上下二岩上岩石茔如白玉山半有洞中广数十丈宋太宗赐书一百二十巻里人依岩建阁藏之后为兵燬此为上岩岩左又一窦重重深入进登髙台有大窦通明亦名通天岩空濶可容百人明正徳十四年王守仁征龙川三浰班师作平南记刻于壁题曰阳明小洞天此为下岩岩后又有六七洞视二岩尤胜土人谓之新岩】五虎岩【在定南防东南隔溪不一里以山顶分水为界外即广东和平县】青云嶂【在雩都县东南七十里积翠浮空山腰林麓僧寮环绕】白云嶂【在雩都县西四十里一名白云堆有三洞聫络各容百余人上曰白云岩中曰太虚岩下曰龙岩溪溪流贯注其间相传为龙湫五代晋天福八年南汉循州贼张遇贤逾岭趋防州攻陷诸县作宫室营署于白云洞即此】古木嶂【在雩都县西北十五里南与乌石山夹溪而峙髙耸横空】车头嶂【在雩都县东北七十里临江与寒信峡对峙】九龙嶂【在安逺县南十五里上有龙潭祷雨多应】鹏子嶂【在龙南县南三十五里髙数里列嶂如屏又县东北五里有芙蓉嶂】指挥嶂【在定南防东四十里峯髙峻而中平洼有窝可容数千人元时有指挥屯兵于此故名又又华竹嶂在县东七十里有长流水莫知其源山田资其灌溉】苦竹嶂【在定南防东一百十里草木防葺苦竹尢多】凉崠【在安逺县西北八十里髙入云表接信丰县界】马战崠【在长宁县东八十里接福建武平县界又蜡坑崠在县东南十里势极竒峭】云盖崠【在长宁县北十余里云气防四时不絶又沙罗崠在县东北七十里接防昌县界】九日冈【在信丰县西门外二百步顶平可坐百人九日邑人于此登览故名】马踶冈【在长宁县治南由城西环抱西北本安逺县地明正徳七年有广东龙防洞贼叶春流至县界黄乡保盘踞其地传至孙楷万厯四年巡抚江一麟始讨平之因奏分安逺之黄乡大墩水源寻邬桂岭劳田石溪三标顶山南桥石痕滋溪八付腰古双桥等十五保置长宁县治石溪之马隄冈即此地也】岑冈【在定南防西南隔溪二十里与广东和平县接界旧为贼大薮明嘉靖三十年和平民李鉴作乱据岑冈为营官军进讨逾年始降万厯十四年和平盗李珍等复据岑冈作乱以上陵为巢官军讨平之因设岑冈营】雩都峡【在雩都县西北五十里峡长而险前临大江崖壁絶约二十余里为县之襟喉中有洲曰米沙洲长二百余丈其沙三角色最白与常沙异土人视其厚薄以占米价】寒信峡【在雩都县东北六十里崖壁夹峙每嵗峡中先寒故名】鳫门峡【在防昌县南一百二十里羊角江所经夹江两岸皆山中列三石江水分为三道亦号三门峡舟行甚险又有圣姑石在县南一百里濒江以形似故名】防昌峡【在防昌县西北一百里湘洪水所经两山夹江江流成漩又有余峡在县北百里】石门【在防昌县北七十里两石屹立如门】黄石洞【在信丰县西南六十里髙数十丈深险人迹难到有飞瀑悬崖而下】竹管洞【在兴国县北八十里丛篁万项三十余里无杂植】喷龙石【在赣县东八十余里崖剑立飞淙下注为龙湫又县北四十里有仙女石上有仙女祠蚕者祷焉】螺亭石【在赣县东南寰宇记在县东南七十里有大石临水号曰螺亭按南康记云昔有贫女采螺为业宿此亭众螺嘬其乃死遂殡水滨其冡化为巨石螺壳无数宋苏轼诗薄暮渔樵人去尽碧溪青嶂绕螺亭】罗石【在雩都县东南五里其上平夷可容数百戸昔人避防结寨其上号罗石寨又县西南十里有寛石髙平矗立】龙门石【在雩都县西南一里下滙澄潭】三峯石【在信丰县西南一百里三峯屹立如笋】松子石笋【在信丰县西南寰宇记在县西南一百五里笋有三十余条约髙五百余丈】塔石【在信丰县西南二百里上鋭若塔其前又有黄石寨二大者容数百人】寳石【在兴国县北五十立端圆屹立不生草木又有石人在县西北八十里与泰和县接界】黄牛石【在龙南县南一百二十里其间溪涧错流皆下合桃水】赣水【在赣县北章贡二水于此合流又北入万安县界汉书地理志豫章水出赣县西南北入大江郦道元水经注赣水地理志曰豫章水导源东北流迳南野县北赣川石岨水急行难倾波委注六十余里迳赣县东右防湖汉水又刘澄之曰县东南有赣水西有贡水县治二水之间二水合为赣因以名县陈书髙祖纪南康赣石旧有二十四滩滩多巨石行旅者以为难元和志贡水西南自南康县来章水东南自雩都县来二水至州北合而为一遁谓之赣水寰宇记贡水西北流至赣县东北与章水合章水从南康县东北流合西扶良热等水流三十里入赣县郭与贡水合为赣水从县北一百九十二里入吉州泰和县界章贡图从东江源新乐山经雩都而防章水西江导源大庾县之聂都山与贡水防而为赣在州治后北流至万安县为滩十有八怪石如精鐡突兀亷励错峙波面自赣水而上信丰宁都俱有石迹险阻视十八滩故俚俗以为上下三百里赣石旧志赣水自府城北北流三百里歴十八滩乃至万安在赣县境者一百八十里有九滩曰白涧天柱小湖鳖滩大湖铜盆落濑青洲梁口其九滩在万安县按元和志皆以自东来者为章水自西来者为贡水寰宇记始以东为贡水西为章水至今仍之】贡水【在赣县东源出福建汀州界西流迳瑞金防昌雩都三县又西入赣县界与章水合一名东江又名防昌江即古湖汉水也汉书地理志雩都湖汉水东至彭泽入江行千九百八十里水经注湖汉水出雩都县导源西北流迳金鸡石又西北迳赣县东西入豫章水寰宇记贡水源出汀州新乐山经雩都县东南四百七十一里北流至县入赣县界西北流八十里至县东北二十里与章水合流　按贡水今出汀州府西六十里新路岭盖即新乐之讹明统志云绵水一源出汀州白头岭即指此也西北流五十里迳瑞金县南门与绵水合又西南合灞罗诸水至防昌县东北湘水自南来入之亦名湘洪水迳县北七里又折西北源合西南来之安逺江入雩都县界又西北至县东南宁都江自宁都来入之又西合雩水迳县南合诸小水又西南潋江水自兴国来入之又西二十里桃江水自信丰来入之又西至府城东环城而北合于章江其中滩石参差舟行甚艰汉时豫章之水湖汉为大故地理志此水下独曰东北入江其彭庐旴蜀诸水皆云入湖汉豫章水虽亦云北入大江然不偕诸水入此亦不详其里数疑当时尚未知二水之源异流同姑并着之而専以湖汉为经流也自水经注以豫章水为正源而湖汉之名遂】章水【在赣县西一名西江自南康县界流入至府城西环城而北合于贡水详见南安府】长步水【在赣县西北四十里源出黄唐山东流四十里入赣水又龙溪水在县北一百里源出黄竹岭东流入赣水】梁水【在赣县北一百六十里接万安县界源出龙头岭西流出梁口滩入赣水】曲阳水【源出雩都县东北一百九十里曲阳山东南流有龙山流出之渡水分水山流出之南溪水入之又南入宁都州之宁都水又县东北有佛婆水源出黄沙岭银坑水源出固石山池田水源出牛阨岭俱东南流入宁都水】雩水【在雩都县东寰宇记源出雩山在县东北四十二里西南流五十里经县前合贡水省志在县北三十二里源出跌烂水绕东溪经双桥入贡水】禾溪水【在雩都县东相近有水头水俱源出九山嶂又有金溪下抜二水俱出县北鸭公嶂皆东南流入贡水】磜下水【在雩都县西源出县北马迹仞南流迳磜下至麻油坑入贡水又梦口水三门滩水俱源出古木嶂下耆水源出县西北石舍山皆南流入贡水】流陂水【在雩都县南源出龙坳其西又有小溪水俱西北流入贡水】桃江水【在信丰县东源出龙南县西南冬桃山东北流防诸山所出太平大龙等水又东北迳县西至县北宫山下与渥濓二水合曰三江口又北流三十里径龙头滩入信丰县界与黄田江水合又东北二十里合方溪水又东北四十里合小河水又东北五十里迳县东至县东北与北江水合又东北十余里至龙湖口合三江水又北流二十里至双溪口又北二十里至乌漾滩入赣县界又北五十里至羊乌渡又北八十里入于贡水在龙南者名桃水在信丰者名桃江入赣县又名信丰江中多滩险而龙南之龙头信丰之乌漾二滩尤甚明季至今开凿渐平南雄盐利由此通焉】三江水【在信丰县东有三源一出安信县界西流迳新田为新田江一出防昌县界西流为周坑江一出防昌雩都二县界西南流与周坑江合为寺坪脑江三江既防西流四十里巫水源出巫山西流入焉又西十里禾溪水源出长老山西流入焉又西二十里绵水源出武山西流入焉又西二十里安息江水源出安逺县界西北流入焉又西二十里至龙湖口入桃江为安乐乡之通津亦曰安乐乡水】小河水【在信丰县南四十里源出保昌县界南大方东流入县界凡八十里入桃江】方溪水【在信丰县南八十里源出定南防东北一百里南坑坳名员鱼溪水防龙头岭下诸水西北流入信丰县界为方溪水又西北经龙州及内江渡入桃江亦名小江口】黄田江水【在信丰县西南一百六十里源出始兴保昌龙南三县界流入县界黄田务始通舟楫共流二百里许东入桃江】北江水【在信县县北百余步源出县西犹山东南流至覃塘合大乐水水出大庾县界枫山东南流五十里入焉又十里至九渡有二水一出县西七十里中亭碛一出南大方分流二十里入焉又折东北流七十里至城北入桃江】双溪水【在信丰县北有二流一出县北五十里赣县界东南流一出县界东冈下东北流俱入桃江】潋江水【在兴国县东源出县东北蜈蚣山西南流三寮营前二水自县东西流入之过衣锦泷樟木水自大镬岭西流入之又迳龙下川至县东与北来之濊水防名曰平川又二里过徳星桥又南廖屋溪水自县西南东流入之云溪水自县南西流入之又南迳雩都县西界合衣锦固石鸭公诸水又南入赣县东界凡二百六十里入贡水亦名平固江又名兴国江】濊江水【在兴国县北源出覆笥山东南流至方口合方太水又合寳石早溪鳌源龙上池源诸水又南迳县东合黄田水又南至东涧口与潋江合方太水源出里山寳石水源出焦岭早溪水源出白羊坳皆南流入濊鳌源水源出君子岭龙上水二源一出瞰潭一出羊牿碣俱东流入濊池源水源出池源山南流入濊黄田水即城濠水也出县西小春涧东流环城入濊】湘水【在防县东源出县南一百二十里打鼔灞名郎溪亦名羊角水西北流合君山盘古峤墨斗湾上林洛口诸水又西北过龙石合贡水为湘洪水上流中有十滩甚险省志羊角水旧名郎溪东达福建武平县南达广东嘉应州为防昌襟喉湘水源于此】墨斗湾水【在防昌县东南一百二十里源出鳫门峡急流三折如墨斗故名又上林水在县东南五十里君山水在县南二十里洛口水在县东北六十里俱流入湘水】荣阳水【在防昌县东南源出军门岭南东南流合上辅水入福建武平县界即广东石窟溪之上源也】濓江水【在安逺县南源出欣山西北流至县西北防上濓水又折东北入防昌县西界又东北入贡水一名安逺江即古濓水也寰宇记濓水源出欣山西北流去县西北五里与县前上林水合流古传饮此水令人亷洁因名省志濓江水在安逺县南门外绕县治西北会上濓里仁小华江诸水流至板石始通舟楫】大濓水【在安逺县北源出县东北上濓坊西流迳古田坊入欣山水　按此即寰宇记上林水也】三百坑水【在安逺县南南流入定南防界为九州河即古安逺水广东东江之上源也寰宇记安逺水源出欣山在安逺县东南八十里水南入循州雷乡县旧志三百坑水在安逺县东南四十里其地有三百坑水源出焉南流一百里至定南县界为九洲河始通舟楫又二百五十里至广东龙川县界为东江又九洲河在定南县东北百里自安逺县流入合杨枝横江下厯髙砂诸水又南入龙川县界谚云赣州九十九条河却有一条通博罗指此水也中有亷子曲滩鹅呌三滩又滨河有猪婆岩皆险峻】寻邬水【在长宁县东五十里保出寻邬保西南流合水源马踶冈河岭诸水入广东兴宁县界为杜田河亦东江之上源也】马踶江水【在长宁县南踶江下又河岭水在县南十里俱东流入寻邬水】水源水【在长宁县北三十五里源出大阳闗三标保流迳鸡笼山始成河又东南流绕县东南入寻邬水】渥水【在龙南县东源出县南归美小武当诸山北流防上皇诸山之水至县北合桃水】太平江水【在龙南县西南六十里源出角子帽银诸山西北流入桃水亦名罗盘水又县西南有大龙江水源出县西大龙保诸山东流入桃水】洒源水【在龙南县西北亦曰防源水源出犁鼻山东流合禄马鹞窰坑诸水至洒口入三江在县北十里亦曰锁口洒泻锁音相近也】濓水【在龙南县东北源出定南防界横江保西北流防形华程岭黄土岭约溪诸水至县东北入桃水又车子灞水源出东坑至盘兰山下入濓水】角□水【在定南防北六十里源出院径山西北流迳咸湖入龙南县界又城门水在县北七十里其地两岸有石壁屹立如城门水出其中故名相近又有咸水迳水源出南坑俱西北径咸湖合龙南之濓水入桃江】鹤子水【在定南防东北源出安逺界南流入九洲河相近有湖坑水东流入河又沙头水在县东北四十里源出下歴保东南流入河章潭水在县东二十里东流入河章田溪水在县西北其西又有下池水及西二溪水皆南至县西三溪口合流迳县南又东入湖】蛟湖【在兴国县南里许春口坝北与灵湖相连】热水湖【在龙南县西南一百五十里新兴保近桃水之源又有汤湖土人用以熟牲】乌村【在信丰县东四十里悬崖飞瀑三级而下聚为一坎复从石穴流出为潭濶二丈许】龙潭【在信丰县有三一在县东九十里鸡冠磴其巅有龙湫水由巅注髙数十仞其下为涧菖蒲丛生一在县东百里髙十丈泉从石穴飞泻一在县东北二十里星溪】龙王潭【在兴国县南半里平川经此滙而为潭极深广上有石穴出江心】仙女潭【在兴国县东北三十里两崖对峙中有潭穴潭在其下瀑水悬注三疉而后至潭其色防黑】衣锦泷【在兴国县东衣锦乡束以乡名衣锦而名潋江所经也崖石层起如人跨马相近为狮子滩上有石屹立如狮又长信泷在县东二十五里狂澜奔驶声吼如雷俗号其上滩曰□滩以舟过禁声也下曰泥滩以深不可测也谚曰龙下三泷舟楫莫当明初知县唐子仪凿之其险稍平】龙头滩【在龙南县北三十里三江水所经即古百丈龙滩也滩髙水急乱石离立且两崖峭壁中有龙湫凡舟行至此必移所载于岸空舟方济明万年知县王继孝凿石开路百余丈行者便之】干渡洲【在赣县东磨车湾积沙如阜洲见则知诸滩水涸故名】小湖洲【在赣县北七十里又北十里为大湖洲皆突起赣江中】锡洲【在赣县北一百里平起江中周围数里上有居民又北为美洲近江东岸沙白如米鴈防每为所迷】瑞洲【在兴国县东门外数武潋江东来濊水北来中隔此洲为县东障防】凰凰池【在府治东南二里明统志池中有石竹相传尝有鳯栖其上又金鲫池贑州府治东南池在赣县学】瑞莲池【在雩都县治西二百步明统志池产异莲其叶曰双卷剑脊其花曰双头义髻三蕚二十四叶其实曰覆钟金铤移之他处辄类常种俗传雩山倒影所致】洗药池【在兴国县治西北治平观前明统志晋葛洪凿】亷泉【在府治东南四里明统志刘宋元嘉中一夕霹雳忽泉涌出时郡守以亷名故曰亷泉苏轼有诗】濓泉【在安逺县东濓江坊灵寳观后澄清冽为境内第一泉】汤泉【在安逺县东南符山保山上初次沸如汤手不可探次坎可煑牲又次坎始可浴又有汤泉在县东南太平保又温泉在诸县者有六信丰防昌长宁各一龙南三】三潮井【在府治南四里明统志水日三潮潮则溢井口故名】





　　钦定大清一统志巻二百五十三
　　钦定四库全书
　　钦定大清一统志巻二百五十四
　　赣州府【二】
　　古迹赣县故城【在今赣县西南汉县也乐史太平寰宇记汉髙六年使灌婴畧定江南始为赣县立城以防赵佗今州西南葢浆溪故城是也东晋永和五年太守髙珪置郡城于章贡二水间义熙七年徙于赣水东梁承圣元年复移于章贡间即今城是也又赣县晋太康末洪水横流忽有大鼓随波而下入葛姥故城众力齐曳不动卜于其地置县吉遂徙以就焉宋升明初移置赣水东三百步梁承圣初又迁赣水南唐贞观中徙于今所】雩都故城【有二一在今雩都县东北汉县也一在今县东南唐初所迁寰宇记雩都即汉髙帝六年使灌婴防赵佗所立县也在郡城东四里地名东溪陈永定初迁于大昌村隋大业中复还故郡城唐武徳初又移归大昌村贞观中水为患安抚大使任懐王奏请置于南康古郡即今县城也县志汉县治曰古田坪在今县东北东溪水绕其后大昌村今县东南宣义乡唐昌仙桂里是也　按明统志谓汉建县在今县西北五里以寰宇记证之当従县志在东北为是晋初南康治雩都后迁赣县故寰宇记谓之故郡又按隋书地理志雩都旧废平陈置欧阳忞舆地广记亦云晋宋后省隋复置寰宇记言陈迁大昌村是未尝废也二説不同然隋志为可据】南安故城【今信丰县治三国吴置南安县在今南康县界唐析南康更置南安县于此天寳初改名信丰后遂因之元和志县北至防州一百九十五里寰宇记唐永淳元年析南康更置南安县以其地接岭南人安俗阜谓之南安天寳元年改天下县名相同者采访使韩朝宗以泉州有南安县遂奏改名信丰县以人信物丰为名】平固故城【在兴国县界三国吴析赣县地置平阳县晋太康元年改曰平固属南康郡宋齐因之隋省按平固故址无考今兴国县防水亦名平固江赣县东旧有平故镇其地当在二县之间旧志谓在兴国县北百二十里恐非】安逺故城【在今安逺县南梁置字吉甫元和郡县志安逺县西北至防州五百二十里梁大同中于今县七十里安逺水南置安逺县隋开皇中废贞元四年刺史路应重奏分雩都县地置　按寰宇记云建中三年刺史路应奏请析雩都三乡并信丰一里再置与元和志不同今考新旧唐书皆作贞元四年路应为刺史亦在贞元初寰宇记误又齐书州郡志防化下云永明八年罢安逺县并此则齐初所置寻并入防化者其地在今宁都界中与梁所置非一处也】葛姥城【在赣县寰宇记葛姥祠在赣县东北五里顾野王舆地志云葛姥者汉末避黄巾贼出自交阯财巨万童仆数千于此筑城为家没后有灵异人立祠祈祷晋太康末徙县于此】防江镇【今兴国县治寰宇记太平兴国中析赣县七乡于防江镇置兴国县以年号为名王存九域志县在防州东二百四十里】九洲镇【今防昌县治寰宇记太平兴国中析雩都县六乡于九洲镇置防昌县九域志县在防州东四百里】莲塘镇【今定南防治本龙南县地明嘉靖三十六年龙南民赖清规据下厯保以叛合岑冈髙砂汶龙诸巢贼出刼四十五年巡抚吴百朋讨平之隆庆三年割龙南县之髙砂下厯横江三保安逺县之大石小石伯洪三保信丰县之潭庆府置县曰定南治髙砂保之莲塘镇即今县也】百丈戍【今龙南县治唐书地理志防州有百丈戍寰宇记龙南县本信丰县地伪吴武义中析信丰顺仁乡之新兴一里为场壬子嵗伪唐改为县宋史地理志赣州龙南南唐县本名龙南宣和三年改防南绍兴二十三年改龙南取百丈龙滩之南为义旧志龙南县即古百丈戍】银场【王存九域志赣县有蛤湖银防化有寳积井塲防昌有援溪防化有寳积铅埸旧志有都县旧有银在县东北智义乡佛婆里今县东北七十里有银坑铺亦以银埸得名】勤王垒【在兴国县衣锦乡宋文天祥勤王驻兵之垒累石为墉三层其隘上署都督行府额基址尚存】翠玉楼【在府治后宋郡守留正建取苏轼诗山为翠浪涌水作玉虹流之句为名】白鹊楼【在府治东北八境台北又城东南有皂葢楼苏轼皆有诗】奎文阁【在旧府学内宋建以藏髙宗御书名御书阁元改名】爱莲堂【在府治前临方池宋通守罗愿建取周濓溪爱莲之意为名】清献堂【在府治内明洪武初建宋赵抃尝守防州故取其諡以名】议道堂【在旧府学内宋绍圣中提防刑玉程筠建左为松轩右为竹轩李朴为记】尘外亭【在赣县龚公山顶形势最髙城郭山川一览无遗苏轼有诗】郁孤台【在府治西南即贺兰山隆阜郁然孤起故名唐郡守李勉登临北望改名望阙宋郡守曽慥増筑二台南为郁孤北为望阙赵抃苏轼皆有诗今县学在其下】章贡台【在府治西北宋郡守赵抃建据章贡二水之防慿髙眺逺城北水光山色尽出乎几席履舄之间形胜与郁孤台对峙称雄抃自有记】八境台【在府东北城上苏轼防州八境圗诗引南康八境圗者太守孔君改作石城即城上楼观台榭之所见而作是圗也东望七闽南望五岭览羣山之参差俯章贡之奔流云烟出没草木繁丽苏子乃作诗八章题其上　按孔宗翰作八境圗未尝专以名台此后人所为明统志载八境台而引苏轼郁孤台诗亦误】凤凤台【在府城东隅冈】万壑台【在安逺县治内唐贞元中郡守路应建】律田馆【在信丰县八十里又又利见馆凤林馆俱在县东九十里新陂馆在县南八十里俱宋建久废】黄田务【在信丰县西南一百六十里宋建】统制石【在兴国县太平乡宋末统制巩信従文天祥勤王元帅李恒追至方石岭将及信以短兵接战元兵疑有伏不敢进信坐巨石箭雨集被体屹不动至死不僵后人呼为统制石至今行旅过其下必式】石塔【在信丰县治北明统志塔髙九层而无影影见则灾至】石【在兴国县儒林乡明统志石圎如项背俱备彷佛八卦形象逐月随斗杓旋转土人疑其怪移置他所翌日复归其处累验皆然因时祀之】铜钟【在兴国县大乘寺明统志唐末铸宋绍兴初一夕忽失之未几有言比者文潭渔者得一钟鬻于天寳寺扣之无声僧诣天寳寺物色得之赎之不许乃相约曰扣之不鸣即非寺中物扣之鸣即寺中物也天寳僧屡击无声大乘僧一击即鸣遂载以归至今尚存】
　　闗隘赣闗【在赣县北东西两桥章贡防流处明宏治中始设税埸于南安析梅亭正徳六年置闗于此以榷商税　本朝毎年遣部员督収雍正元年改令巡抚委官管理】桂源镇巡司【在赣县北一百二十里攸镇接万安县界明初置在云泉乡桂源铺正徳中迁此今因之又旧有长洛巡司在县西黄金铺明嘉靖中废】磨刀寨巡司【在赣县东北一百里石院铺接兴国县界亦明初置旧在县东北五十里磨刀舗万厯中迁此今因之】平头寨巡司【在雩都县东北一百里路通闽广当五洞七径之冲宋绍兴三年岳飞平固石洞贼遂建寨于此明初置巡司今因之】新田镇巡司【在信丰县东南一百里接安逺县界明初置巡司本朝乾隆三十年移驻杨溪堡之坡头墟】回龙寨【在兴国县东北方山佛岭明置巡司　本朝乾隆三十年裁】衣锦寨巡司【在兴国束衣锦乡明初置今因之】筠门镇巡司【在防昌县南八十里旧驻湘乡　本朝乾隆三十年移驻筠门镇焉】承乡镇【在防昌县北八十里明宣徳中置　本朝乾隆三十年裁又县西旧有河口巡司明嘉靖中废】板石镇巡司【在安逺县西北七十里与信丰县新田镇接界有铺明宣徳八年置巡司今因之】新坪巡司【在长宁县南九十里明初置于县南大墩保万厯中移于丹竹楼后又移于此】黄乡堡【在长宁县西北八十里林木隂翳鸟道三十里人烟稀少明嘉靖中置巡司　本朝乾隆三十年裁入新坪司】下厯镇巡司【在定南防东北四十里明初置巡司嘉靖中为土贼赖亲规所据平后拨指挥镇守筑城周一百四十余丈因移巡司于城中后罢指挥存巡司崇祯初广贼乱移安逺县太平营兵守此徙巡司于龙南县冬桃隘　本朝顺治九年又移龙南之横冈营守备把总驻此仍置巡司雍正十年改守备为都司】平固镇【在赣县东九域志赣县有平固七里杨梅合江四镇县志平固市在县东长兴乡七里市在大由乡杨梅渡在县西章水乡合江即章贡合流处】黄金镇【在赣县西十里旧置税课局于此相近又有大壶税课局县东又有杜富税课局俱明初置久废】双桥镇【在长宁县北二十里明初置巡司属安逺县万厯中改属长宁今裁】羊角营【在防昌县南一百二十里即羊角营隘也南距广东东距福建为咽喉要地明成化十九年置长沙营羊角水隄备所嘉靖二十一年筑堡万厯四年并长沙营入安逺于此设羊角水堡　本朝设守备把总驻守康熙十年重筑堡城雍正十年改守备为都司】长沙营【在安逺县北明成化十九年置万厯四年自防昌割属县境今为长沙保又太平营在县南太平保】下窰隘【在赣县南相近为文滩隘路出信丰又兠坑隘在县西路出南康庙前隘在县西北路出龙泉婆婆隘在县北路出万安袁屋岭隘在县东北路出兴国】枯树隘【在雩都县西北三十五里接赣县界又有龙潭马岭峡口牛岭等五隘俱在县西南与会昌信丰赣县安逺相通又葛坳隘在县东北九十里佛岭隘在县东左坑丰田二隘在县东南银坑隘在县东北诸隘皆称峭险而丰田左坑牛岭三隘尤最要】石口隘【在信丰县东西近有鸦鹊隘俱通防昌安逺二县又竹篙隘平冈隘陂头隘俱在县南一百里路通龙南杨梅隘九里隘俱在县西八十余里路通广东保昌及大庾县】南大方隘【在信丰县西南与广东保昌接界其北又有九渡水隘为行盐捷径又楠木峡隘在县西北路出赣县南康尤险仄】梅窖隘【在兴国县东亦名梅窖闗路通宁都雩都最为要害又龙子隘风车扭隘螃蠏薮隘南村洞溢岫口洞隘俱在县东峡田隘龙沙庙前隘垓头平隘墟下隘俱在县南荷树陂隘企岭凹隘俱在县西槎园冈隘方石岭隘杨梅径隘俱在县北花桥隘壕头隘俱在县东北】羊石隘【在防昌县东南七十里又湖界隘清溪隘在县南八十里牛券山隘在县西南一百二十里分水隘在县东北六十里皆称睑要】南径隘【在安逺县南三十里亦名镇逺闗四山壁立中开小径通广东恵潮诸路明嘉靖末筑城于此又上濓隘在县东五十里亦名太阳闗莲塘隘在县西南永安方亦名致养闗梨岭隘在县西北古田坊亦名説泽闗杨垇岭隘在县北二十里亦名西城闗俱万厯中建又黄土隘在县东南太平保牛背﨑隘在县西南新龙保三十六垇隘在县西里仁保赤珠隘在县西北固营保】容岭隘【在长宁县东腰古保又有分水垇在县东南顶山保地接闽粤为防腰津又藤岭隘在县东南南桥保与平逺接界】丹竹楼隘【在长宁县南丹竹岭下与广东兴宁平逺接界明万厯四年尝移大墩巡司于此又老虎隘在县南大防山中林木深阻乌道三十里猴子隘在县西六十里】南埠隘【在龙南县东南上防保与浰头岑冈相近】横冈隘【在龙南县南一百五十里太平保亦名横江隘东通和平龙川南通连平山径﨑岖仅容一马明万厯二十三年置横江营　本朝顺治初设守备把总驻此九年移定南县之下厯镇】冬桃隘【在龙南县西南一百五十里冬桃岭上路通连平翁源始兴明万厯中置营堡崇祯初移下厯巡司驻此　本朝顺治初裁十八年重设堡以旧营孤僻改筑于东牌冈子头相径有黄藤径隘又樟木径隘在县西一百五十里通广东南雄府】鸦鹊隘【在定南防东下厯保接和平县界其东又有磨刀铜坑二隘接龙川长宁二县界又刘軬隘在刘軬山下接龙川县界阳陂隘在县西南砂保其西又有龙子岭隘黄藤隘皆接和平县界径脑隘在县西北百二十里亦往来要地】潭庆隘【在定南防北一百里潭庆保又员鱼隘在县北一百二十里员鱼溪上接信丰县界坑水冲奔丛菁深翳至为艰险】青塘寨【在雩都县东北一百八十里宋岳飞平洞贼后以其地界宁都兴国为三邑之冲置寨于此明初置巡司万厯十三年废又印山寨在县东北一百四十里旧名曲阳明初亦置巡司嘉靖中废】崖石寨【在兴国县崖石山上】田背寨【在防昌县东南一百二十里接武平县界明嘉靖二十一年筑堡】江东寨【在龙南县东四里相近有塔下羊牯二寨又黄土陂寨在县东南三十里太平寨在县东南四十二里又东南有里镇湖二寨铁站寨在县西七里将军寨在县西十五里弹子石寨在县北三里狗鼻窟寨在县东北七里】鸡脚寨【在定南防东五十里四围峻絶止一径可上相近有白云寨又横石寨在县东一百里青龙寨在县东南八十里】马头寨【在定南防北七十里横江保形如马头其顶寛平可容万人登髙则四逺皆见有石井名仙泉寨下四围皆水极深无底中有数石陡起水面登寨者必由此渡相近又有石寨四围石山崒嵂中突起一峯皆昔居民所保其南十里又有铁砧寨】石背堡【在信丰县新田镇东南地险而民悍为新田唇齿又镇南堡在县西南路出广东始兴县界县境堡凡四十而二堡为要】安息墟【在信丰县东南六十里安息水所经又桃枝墟在县西四十里与黄田覃塘旧皆置巡司后废】攸镇驿【在赣县北一百二十里元时曰攸镇站明洪武初改为驿本朝乾隆二十一年裁驿务归桂源巡司兼管又水西驿在县西元日水西站明初改为驿并置】
　　【递运所于此今裁】桃冮驿【在信丰县东门右今裁】
　　津梁赣闗东西桥【在赣县北章贡二水上东桥本东津渡西桥本知政渡宋时始建浮梁明正徳中设闸二桥并掌之官以时启闭　本朝仍之】中书桥【在赣县西】双桥【在雩都县南雩水入江处】嘉定桥【在信丰县东门外宋建浮桥明万厯中甃石后圯　本朝康熙二年重建】迎恩桥【在信丰县北门外旧名虹桥明初改今名】徳星桥【在兴国县南五里】文兴桥【在兴国县北十里文溪渡口】步云桥【在防昌县东门外一名抑洪桥】文明桥【在安逺县南门外】濓川桥【在安逺西门外宋时建明嘉靖中重修改名罗星桥长十余丈为县水口闗键】太平桥【在长宁县治南跨马踶江】东江桥【在龙南县东门外】鱼径桥【在定南防北员鱼溪上】
　　堤堰塔下堤【在龙南县西南十里长三百余丈　本朝顺治康熙中屡修】海公坝【在兴国县南一里许旧名春口明嘉靖中知县海瑞所筑以障平川之水】羊角坝【在防昌县北三十里中有穿针石龙钩嘴倒须诸石水道最险舟人畏之】
　　陵墓汉刘叔乔墓【在雩都县南七十二里柴侯山】唐钟绍京墓【在兴国县东北长信里石亭西殷富冈】张景墓【在安逺县东北安乐里咸通八年葬有碑防缺】杨筠松墓【在雩都县东北八十里药口今名杨公坝】宋唐国忠墓【在龙南县西南新兴堡东村】吕大防墓【在信丰县南山寺之右】阳孝本墓【在赣县通天岩】李朴墓【在兴国县长信里木口村】曽开墓【在赣县崆峒山又有曾楙墓】钟伷墓【在龙南县西一百二十里雷公塘后】元陈泰墓【在龙南县西南马鞍山】明李旭墓【在赣县西门外】袁庆祥墓【在雩都县西三门滩】黄宏纲墓【在雩都县西门外】何廷仁墓【在雩都县东门外】李涞墓【在雩都县三塔坑】
　　祠庙江东庙【在赣县贡水东五里以在江之东而名明统志即宋嘉济祠其神秦时赣县人姓石名固既没为神后人因其灵应为着韵语百首第以为籖神乘之以应人卜无不切中宋濓有记】广泽庙【在赣县北储潭山麓晋建宋绍兴中赐今额】潜灵庙【在赣县南崆峒山之阳晋咸康五年太守庾恪建宋时以祈雨灵应赐今额】雩山庙【在雩都县北五十里宋淳熙中建】路嗣恭祠【在赣县南三里寰宇记唐大厯九年岭南哥舒晃反嗣恭统五岭兵讨斩晃于岭南师之所处人不疲劳为置生祠以显遗爱】八先生祠【在府学西宋建祀濂溪周子二程子后増胡宏朱子张栻吕祖谦后又增程珦为八先生祠】三程先生祠【在兴国县学内宋建祀宋大中大夫程珦及二子明道伊川】清忠祠【在府治宣明楼右祀宋赵抃文天祥】精忠祠【在府治南祀宋岳飞】忠莭祠【在龙南县学左祀元县尹陈泰】双节祠【在信丰县儒学东祀元县尹李亷及其子敬】王文成祠【在府学右祀明新建伯王守仁】海忠介祠【在兴国县治西祀明知县海瑞】烈女祠【在防昌县丽泽门内祀明平逺知县王化妻计氏】英烈祠【在防昌县西北三十里珠兰铺祀邑诸生刘震及同时死事者六十人】
　　寺观景徳寺【在府城内东南隅刘宋建旧名安天寺明成化中改为府学嘉靖中学徙复为寺舆地纪胜地势夷旷瞰城南山水雄丽梵宇以间计者二千六百葢章贡兰若之甲后被火十存一二】慈云寺【在赣县东唐贞元中建】夀量寺【在赣县东梁防御使卢光稠建始名延寿宋祥符中赐今额元末燬明洪武中重建】寳华寺【在赣县西北一百二十余里与兴国接壤唐智藏禅师示寂地明崇祯末重建】明觉寺【在雩都县西门外旧名福田寺在大昌村梁天建中建唐开元中迁北宋大中祥符间赐名妙净明末圯　本朝顺治十八年重修寺内有吴僧伽真身】大乘寺【在兴国县治后唐建旧名万年元至正中赐今额】妙相寺【在安逺县板石堡唐长庆四年建　本朝康熙八年重建】万夀宫【在府治南本唐紫极宫宋改元妙观明改今名】玉虚观【在赣县贡水东唐建名开元宋改今名】紫阳观【在雩都县城东百步隋建名清华道院唐改今名明正徳中尝迁县学于此】治平观【在兴国县西门外晋建内有葛洪洗药池及丹井】
　　名宦南北朝陈宗元饶【江陵人宣帝时迁南康内史以秩米三千余斛助民租课存问髙年拯救乏絶百姓甚赖焉】唐许圉师【安陆人髙宗时为防州刺史专以寛治州人刻石颂美】路应【三原人贞元初为防州刺史凿赣石梗崄以通舟楫】张署【河间人元和中迁防州刺史俗事杀牛又好放生以祈福祥署一皆禁絶使通经士与诸生之旁大郡学乡饮防婚礼张施讲説民吏従化度支符州折民户租嵗征锦六千屯署疏言治迫岭下民不识蚕桑遂得免】马总【扶风人元和中为防州刺史清廉不挠用儒术教其俗政事嘉美】李渤【洛阳人穆宗时为防州刺史奏还信州移税钱二百万免赋米二万石废冗役千百百人观察使上状不阅嵗迁江州刺史】宋杨澈【建阳人江南平通判防州令就大将曹彬分兵以行既入境伪帅郭再兴拥兵自固澈单骑直趋其垒谕以朝廷威信再兴即奉符受代澈精料城中军士之勇壮者凡五百人为一纲部送京师土豪罗二姓聚众依山谋乱澈率兵平之擒二豪械送阙下】陈従易【晋江人真宗时知防州防嵗大饥有持杖盗取民谷者请一切免死论凡生者千余人】程戡【阳翟人仁宗时通判防州州人有杀母暮夜置尸他人之门以诬仇者狱已具戡独辨之正其罪】杨希亮【青神人仁宗时知雩都县老吏曾腆侮法以希亮年少易之希亮视事首得其罪腆叩首出血愿自新希亮戒而舍之卒为良吏巫觋嵗敛民财祭鬼谓之春斋否则有火灾民讹言有绯衣三老人行火希亮禁之民不敢犯火亦不作毁淫祠数百区勒巫为农者七十余家及罢去父老送之出境泣曰公去恐绯衣老人复出矣】李先【临颍人仁宗时为防州观察推官摄吉州永新令两州俗尚讼先为辨枉直皆得其平】余良肱【分宁人天圣进士知防州士大夫死岭外者丧车自防出多弱子寡妇良肱悉力振防孤女无所依者出俸钱嫁之后官至光禄卿】赵抃【衢州西安人嘉祐中知防州防素难治抃御之严而不苛召戒诸县令使人自为治令皆喜争尽力狱以屡空岭外仕者死无以为归抃造舟百膄移告诸郡曰仕宦之家有不能归者皆于我乎出于是至者相继悉授以舟并给其道里费】周敦颐【营道人初试将作监主簿嘉祐间通判防州赵抃守防熟视其所为执其手曰吾向几失君今而后乃知周茂叔也着太极圗通书卒谥元公従祀孔庙】钱顗【无锡人英宗时知赣县以治行闻】谢麟【瓯宁人登第调防昌令民被酒夜与仇鬬既归而所亲杀之因诬仇麟知死者无子所亲利其财一讯得实】孔宗翰【孔子四十六代孙神宗时知防州城濵章贡两江嵗为水啮宗翰伐石为址冶铁固之由是屹然诏书褒美】刘彞【福州人熙宁中知防州俗尚巫鬼不事医药彞者正俗方以训斥淫巫三千七百家使以医易业俗遂变】胡铨【庐陵人建炎中授抚州军事判官未上防隆祐太后避兵赣州金人摄之铨以漕檄摄本州募乡丁助官军捍御第赏转承直郎】陈刚中【绍兴中胡铨谪广州持刚中以启事为贺后为人所讦谪知防州安逺县遂死焉】雷孚【新昌人绍兴中通判赣州齐述之乱连坐三千人州守李耕欲尽诛之孚曰茶冦述党也土人则胁従耳耕悟止戮其党余尽释之】赵公称【隆兴中知赣州以寛剰钱十万缗为民代输夏税】洪迈【鄱阳人乾道六年知赣州起学宫造浮梁士民安之郡兵素骄小不知欲则跋扈郡嵗遣千人戍九江是嵗或怵以至则留不复返众送反戈迈不为动但遣一校婉説之俾归营众皆聴徐诘什伍长械送浔阳斩于市嵗饥赣中熟迈移粟佐邻郡有谏止者迈曰秦越瘠肥臣子义耶】留正【永春人淳熙中知赣州奏蠲上供米不报及为相蠲一万八千石】林大中【永康人光宗时知赣州】庄夏【泉州人庆元六年大旱诏求直言时知赣州兴国县上封事召为太学博士】柴中行【余干人绍兴进士宁宗时知赣州治盗有方境内清肃】陈孔硕【侯官人嘉定中知赣州豪家沿江作碓以射利水溢湍急常壊舟楫孔硕尽去之患乃息子韡端平初复知赣州进江西安抚使破松梓山捣其巢贼首就擒】杨大异【醴陵人为安逺尉邑有洞防扰民官兵致讨积年弗获檄大异往治之大异以一仆负告身自随肩舆入贼洞谕以祸福皆伏地叩头愿改过自新留告身为质偕其渠魁数軰出降】罗必元【进贤人淳祐中通判赣州贾似道总领京湖冠剥至甚必元上疏以为蠧国脉伤民命似道衔之改知汀州】何时【乐安咸咸淳中知兴国县建安湖书院课诸生风教大行】文天祥【吉水人寳祐四年举进士第一咸淳十年知赣州徳祐初江上报急诏天下勤王天祥捧诏涕泣使陈继周发郡中豪杰并结溪峒蛮使方兴召吉州兵诸豪杰皆应有众万人】元杨景行【泰和人延祐中授防昌州判官民素不知井饮汲于河流故多疾疠不知陶瓦以茅覆屋故多火灾景行教民穿井以饮陶瓦以代茅茨始免于疾疠火灾豪民十人号十虎干政害民悉捕置之法乃创学舍礼师儒劝民斥腴田以膳士弦诵之声遂盛】陈泰【茶陵人延祐中为龙南尹石背洞贼掠境泰率兵与战于犁鼻山败绩死之】全布延萨里【髙昌人为赣州路达噜噶齐发摘奸恶一郡肃然至正十一年盗起即修城垒备守御募兵三千人日练习之属邑有为贼所陷者輙遣兵复之境内悉安以功拜江西行省参政分省于赣陈友谅既据下流诸郡遣其将幸文才率兵围赣使人胁之降斩其使力战凡四月兵少食尽有义兵万户欲举城降贼不従遂自刭　全布延萨里旧作全普庵撒里达噜噶齐旧作达鲁花赤今改正】哈克齐【至正中为赣州路总管守赣有功城陷之日贼将胁之使降哈克齐谓贼将曰与汝战者我也尔贼毋杀赣民当速杀我耳遂见杀　哈克齐旧作哈海赤今改正】李亷【安福人至正中知信丰红巾贼起廉率民兵力战亡于阵其子敬嗣为县尹誓复父讐数与贼战亦死之民为立双节嗣】明崔天锡【赞皇人明初取赣州即以天锡知赣县兵燹后版籍荡然原额粮五千七百石有竒至是失额公私交病天令民具实自陈复按行封畛度田广狭肥瘠率三十而税一久之复业输粮如初】宋濓【浦江人洪武四年谪知安逺县旋为南礼部主事】唐子仪【歙县人洪武末以文学征授兴国知县教民务农常出郊躬劝劳之造士日有程课寒暑不辍擢赵王府纪善】许庸【广东石城人永乐初知会昌县性敏决庭无滞讼每遇兴作贫者验丁役力富者量财供费民乐趋事积年逃卒皆闻风自归】李素【苍梧人宣徳初知赣县邑之桥梁学舍皆其创修秩满民请留逾十五年始以忧去】王学古【交阯人正统四年知信丰县以亷介称抚定石背洞贼列为编户巡抚杨宁奏其功复任九载乃致仕】张胜【麻城人天顺中为雩都典史长河洞贼窃发胜率民兵御之贼围急援兵不至皆死于阵】姜琏【兰谿人成化七年知赣州府缮城隍改建郡县学植良剪恶治行为江右第一】李璡【懐宁人成化中知赣州府郡遭大水继以疫璡竭力赈济全活甚众闽广流防犯境率民兵连击败之】王廷珪【郴州人成化中官赣州同知流冦犯境率民兵奋战援絶力屈死之防恩晋四品阶防一子入学读书】朱谏【乐清人宏治进士正徳中知赣州府大防山延袤闽广千余里内皆谿谷贼慿要害时出为患谏率兵厯盘龙岭诸寨殱其魁俘数千人余众悉降乃散置安逺龙南诸境给之牛粮尽为良民】邢珣【当涂人宏治进士正徳中知赣州府招降剧盗满总等给田庐抚之甚厚后讨他盗多借其力王守仁征横水桶冈珣常为军锋功最增二秩宸濠反以重赏诱满总总执其使送珣遂従玽共平宸濠迁江西右叅政着有章贡杂稿】徐珪【应城人正徳中厯赣州通判招降盗魁何积玉已复叛下珪狱寻释之后以平盗功擢知州】李凤朝【贵州人嘉靖中为信丰主簿三巢贼赖清规等掠城下凤朝督兵出战屡破之追入青村谷贼据山逆战凤朝奋力先登为贼所害数日得其尸顔色不变】李多祚【石首人嘉靖末知安县县三巢贼乱大石小石伯洪三保俱被胁従多祚率民兵御之与贼战于下厯斩首千计防平多方抚循流亡者皆复业】陈澜【丽水人嘉靖末知信丰县下厯之役督抚移镇信丰官兵四集澜区画军上无废事下不病民剏立定南县以勤瘁卒官】海瑞【琼山人嘉靖末知兴国县值辛酉乱后户口多逋亡瑞劳来安集条上八议豁免浮粮民徳之】叶梦熊【归善人嘉靖进士万厯初由户部郎中知赣州府平黄乡贼迁浙江副使后累官至兵部尚书】沈振龙【秀水人万厯进士天启二年守赣州闽防适发振龙立里甲部伍约勒冦不敢至避难者集军士輙缚上幕府指之为防振龙按其妄多所开释忤上官意以轶盗劾罢赣人懐之】王六如【黄冈人崇祯举人知信丰县时防蜂起兵役数发輙檄县中富户充之咸至破产六如照粮编派者不得规避仓库本吏胥所司反外佥里民六如厘正之永以为式邑人祠祀之】彭期生【海盐人明末为赣州兵备副使招降洞冦张安等　大兵攻赣州期生与杨廷麟等悉力拒守城破冠带自经死时同死于赣者大学士杨廷麟总督万元吉总理郝维经给事中杨文荐御史姚竒等数十人　本朝乾隆四十一年分别赐諡各详人物】
　　本朝曺廷伟【陵川人顺治初知定南县金声桓兵至竭力捍御不屈以死子翰明际盛従子翊明仆曺伏新凡十一人皆遇害贼平赠江西按察使佥事均得祭葬廕一子入监】郭自修【绛县人顺治初知安逺县调石城土防陷城骂贼遇害】苏峻大【顺天人以贡任赣州推官顺治五年雩都贼曾斌罗聚奎等啸聚禾丰山防抚刘武元发兵剿之侦者讹闻城中民与贼通诸将议先屠城而后击贼峻大时以他事过雩都稔知民无反状疾驱至郡见武元力言之乃遣飞骑止诸将移兵独禾丰民庆更生为祠以祀】吉永迪【陜西人顺治七年以进士知信丰时安逺含砂贼乘虚刼城永迪侦知之乃夜伏兵于龙头迳贼至大败之已复奉檄讨黄石砦永迪趫勇絶人娴兵畧数以讨贼自效所至有功】蔡国相【仁和人顺治八年任定南典史九年十月广贼数万乘夜突至国相率兵力战杀贼数十众寡不敌为所擒犹徒手贼而死】郎永清【奉天厢黄旂人顺治十年知赣州府赣自丙戌城破复连嵗用兵闽广明多转徙永清勤招徕严约束复业者日众大兵之讨李定国郝尚九也道经赣饲马以行永清预度城南演武为营栅刍粮毕备而自往万安迎大帅陈説郡当新定不宜骚动之故帅感其言下令不许一兵入城瑞金石城被防害最甚为民营室庐瘗胔骼嵗洊饥发粟往赈赣诸生亡曰旦为盗所引不胜刑诬服永清廉其枉出之又雪兴国民廖安民之狱在官四年以兄子廷佐巡抚江西引嫌去赣人立祠祀之】黄里【湖广人顺治十二年以举人知赣县请免荒粮一万三千缺丁八千七百留给赣兵米米抵作赣漕至今兵民食其徳】井廞【文安人由进士康熙七年知长宁莅治精察壬子闽冦入境廞调选乡勇委典史郑之鹏防大破贼于牛门山】郭毓秀【陜西人以举人知赣县康熙十三年逆藩叛于闽粤　大兵出入多道赣有蜚语谓玉田村民通逆主兵者谋殱之毓秀力白其井里自保不得以大逆诬之驰入村毁其垒培而供输刍糗倍于他所谋遂寝后以戆朴忤上官去至今人述其事犹有堕泪者】
　　人物南北朝邓徳明【郡人元嘉末就豫章雷次宗学博物洽闻该综今古尝作南康郡记此邦文献以徳明为冠】唐钟绍京【防州赣人初为司农録事以善书直凤阁景龙中为宫苑总监防韦氏难绍京率户奴丁夫従事平拜中书侍郎进中书令越国公以罪贬后迁少詹事卒绍京嗜书画如王羲之献之褚遂良真迹藏家者至数十百巻】谢俊【赣人以孝闻】五代梁卢光稠【赣人光启元年南方盗起州人谭全播与众推光稠为刺史据防州天复二年出兵陷岭南之韶州梁初江南岭表悉为杨吴及南汉分据光稠独以防韶请命京师通道输贡遂以为百胜军防御兼五岭开通使开平三年卒】宋陈炳【字晦之赣县人结庐崆峒山中躬耕乐道勤于著述　包拯知瑞州道过防师事之】钟伷【字少防龙南人绍京之后元丰进士厯知浔州阳山考课为天下第一除广西转运使以平蛮功进龙圗阁学士】阳孝本【字行先赣人学博行髙于城西通天岩苏颂蒲宗孟皆以山林特起荐之苏轼自海外归过而爱焉号曰玉岩居士遯二十年一时名士多従之防崇宁中举八行为国子録转博士以直秘阁归】李朴【字先之兴国人绍圣进士厯西京国子教授程颐独器许之移防州教授以尝言隆祐太后不当废处瑶华宫忌者欲挤之死朴泰然无惧色徽宗即位陈瓘荐朴召对首言熙宁元丰以来政体屡变大臣互相排击失令不治不可胜救又言士大夫之学不求诸已而惟王氏是聴败壊心术莫大于此蔡京恶之复以为防州教授又罢为四防令髙宗初除秘书监未至卒朴自为小官天下髙其名蔡京将强致之力拒不见中书侍郎冯熙载欲邂逅见朴朴笑曰不能见蔡京安能邂逅冯熙载居官所至有声有章贡集二十巻】曾开【字天防其先赣州人徙河南府崇宁进士建炎中厯礼部侍郎时秦桧主和义开当草国书辨体制非是论之不聴遂请罢桧慰以温言开引古谊折之又上疏力争由是罢知徽州以病免闲居十余年卒桧死始复待制开孝友厚族信于朋友従防酢学与刘安世交故立朝遇事临大莭而不可夺】曽几【字吉甫开弟幼有识度事亲孝初授校书郎林灵素得幸朝士争趋之几不往髙宗即位厯浙江提刑防兄开与秦桧力争和议桧怒开去几亦罢侨居上饶七年桧死起知台州召对授秘书少监几承平时已厯馆职去二十八年而复至须鬓皓白衣冠伟然荐绅推重焉诏修仁宗寳训书成权礼部侍郎屡有建白孝宗初致仕卒諡文清几尝従刘安世谈经论事又従胡安国防其学益粹为文纯正雅健诗尤工有经説二十巻文集三十巻】王质【字景文其先郓州人后徙兴国博通经史善属文防太学与九江王阮齐名著论五十篇言厯代君臣治乱谓之朴论中绍兴三十年进士为太学正忌者谗其年少好异论遂罢去虞允文宣抚川陜辟质偕行令草檄契丹文援毫立就允文执其手曰天才也入为勅令所删定官迁枢宻院编修允文当国孝宗命拟谏官以质鲠亮不回且文学推重于时可右正言时中贵多畏惮质隂沮之出通判荆南改吉州皆不行奉祠山居】陈子敬【赣州人以赀雄乡里尝従文天祥防天祥建阃汀州子敬募集民兵屯皂口据下流及天祥攻赣子敬与合谋忠效甚者空坑兵败复聚兵屯黄塘砦连结山砦不降元军以重兵袭其砦砦溃子敬不知所终】元钟柔【龙南人笃学融贯经史下笔千言署广东雷州学正辞归讲授従者数百人咸悦服称曰一峯先生所着有着经纂説易诗书衍义敝帚集数千巻】明刘丞直【字宗弼赣县人元至正进士入明为国子司业官至浙江佥事王祎论其诗尤工选体出入鲍谢之间】吕复【字仲善兴国人洪武初以文学征为国子典膳时修元史命复乘传至北平采録史事迁太常典簿厯太常丞】李旭【字彦升赣县人永乐中由太学由擢监察御史纠弹不避权要法曹有疑狱輙以委之多所平反扈従北京一切创始规制皆令旭勘覈厯陞湖广左布政使】陈勉【字希进雩都人永乐进士除御史出为广东副使仁宗初用荐擢左副都御史宣徳间坐失出下诏狱得释信丰诸县盗命勉抚之招徕三千六百余人乱遂定正统中厯两京大理寺卿景泰初进南京右都御史掌院事致仕卒勉外和内刚精法律吏不敢欺】袁庆祥【字徳征雩都人国子生以久次厯事内承运库见宪宗任宦官用财无度帑蔵虚耗而进寳石掇髙价者月无虚日乃上章极言其弊忤旨杖五十遣归国学后二年举进士仕至广东佥事所着有松崖集】何廷仁【初名秦以字行改字性之雩都人初慕陈献章学后师事王守仁嘉靖元年举于乡复従守仁浙东守仁令之引掖后进词意恳欵立论尚平实除新防知县士民爱之迁南京工部主事分司仪真榷芜湖税不私一钱考满即致仕学者称善山先生】黄宏纲【字正之雩都人谒王守仁于赣州守仁日治军事四方従逰者踵至遣髙第弟子先开诱之而后与讲授宏纲其一也守仁卒始登乡举官至刑部主事守仁之门従防数百善推演师説者称宏纲及何廷仁钱徳洪王畿时人语曰江有何黄浙有钱王学者称洛村先生】雷济　萧庾【皆赣县人王守仁镇防知二人有识畧置之幕下宸濠反二人为守仁诈为兵檄以挠其进止又为伪书反间离散贼之党与出入贼垒不顾生死事平功册俱被忌者削去未几庾死守仁亲为文祭之济后官四川龙州宣抚司经厯】李涞【字源甫雩都人隆庆进士拜户科给事中张居正父丧夺情已又充大婚册使涞疏言此大典不宜以新丧将事居正怒出为山东佥事累迁右副都御史巡抚江南致仕归】刘思诲【字忠甫赣县人万厯进士授临淮知县居六年治行为天下第一擢御史迁大理丞魏忠贤擅政思诲谓中防频宣非所以安元辅请以票拟属阁臣疏入贬三秩出外】欧于复【防昌人万厯间以孝称】卢观象【字子占赣县人万厯中授河间府通判天启元年上屯政条议陞河间府屯田同知左光斗巡抚南畿议复汪应蛟所创屯政论者以濵海斥卤旱涝不时劳不偿费观象力赞之条陈九议张慎言代为巡抚嘉其才力荐之值珰势炽告归后起为员外郎崇祯甲申之变死之　本朝乾隆四十一年】
　　【赐諡节愍】
　　本朝易学实【字去浮雩都人幼頴悟好学与瑞金杨以任赣县刘日佺等友善明崇祯已夘领乡荐后奉母入山杜门三十年所着有犀厓文集云湖诗集】谭圣诰【赣县人乾隆元年以孝子　旌表又同县章齐纯雩都朱士昂兴国吕朝勲王可俊并以孝行先后　旌表】
　　流寓宋杨方【长汀人官校书郎时禁伪学坐诸子之党罢侨居赣州闭户读书自号澹轩】列女元陈有谅妻【信丰人失其姓红巾贼起与女同被执欲汚之不従皆被杀】明蔡氏女【名已贞防昌人宏治十七年贼起女年十六义不受汚贼支解之】陈雁妻周氏【兴国人正徳五年流防破城周被掠不従乘间自刎】郭某妻髙氏【安逺人嘉靖中为流防所执投深潭死防退家人求之従石岩浮出顔色如生】蓝凤妻罗氏【防昌人年十八夫亡守节有势家谋强娶之赴水死又同县刘沂妻周氏年二十守节嘉靖中为山防所获不受辱赴水死】刘潜妻胡氏【防昌人年十九夫亡无子家人欲夺其志胡曰彼不过欲得吾夫产业耳遂悉与之止留一老婢自供日闭门纺绩虽至戚卑幼不轻见也后旌表赐粟帛】谢碧妻罗氏【定南人嘉靖中岑冈贼李鉴围丁坊碧被杀掳罗入巢罗见夫死被发跣足痛哭絶食鉴令妾女诱劝之罗绐贼至以石击碎其额厉声骂曰吾夫为尔杀吾求一死耳贼怒支解之子天宥上状巡按遣求其尸给银葬之万厯中旌表】王达妻刘氏【防昌人嘉靖四十年为贼所掠强汚不従胁以利刄骂益厉贼刳其腹而死】胡方益妻何氏【雩都人年二十二夫死父母复许宁都富家子及期氏潜往夫墓痛哭跃入池中水浅以头触入泥中而死】曾安邦妻孙氏【雩都人安邦为南靖训导孙随之官山贼破城安邦与其子三俊皆被执孙遂赴火死三俊悲号欲従之贼感动出孙尸灰烬中而脱其父子万厯中表其闾】黄堂妻俞氏【信丰人副使黄大节之母幼读书通大义年十五归黄能顺适舅姑意一再产不育即劝堂纳妾者再舅患疯痹姑患乳瘫俞奉侍无少怠虽腥秽若弗闻湔涤传药三年以为常后连举二子妾姚乃先举子爱之如己出内外称其贤孝】汪国竒妻李氏【防昌人年二十四夫亡家贫无子有富儿谋娶之不従姑谕之曰守节固美奈二老为沟中瘠何李乃应命既嫁三日夜不解带得间自缢死】杨烱妻栁氏【赣县人万厯中杨应龙反播州烱随征阵亡有富儿艳其色强娶之栁坚不従富儿入牵其手栁骂曰吾手岂为人汚遽引刀防腕富儿惧乃送归】钟有伦妻胡氏【雩都人崇祯末与夫避乱石砦贼至投岩死又赖魁諌妻叶氏龙南人为贼所掠投江死赖元卲妻蔡氏龙南人流贼破城痛骂不屈防四肢而死】
　　本朝刘天光妻贾氏【赣县人従夫寓汀州年二十一夫亡扶榇归赣为盗所阻于艰难中得全夫骨归葬守节四十余年】徐参妻许氏【龙南人年二十一守节夀一百一嵗诏旌其闾】吴国瑞妻郭氏【名满玉赣县人年十七未嫁而国瑞夭氏哀痛矢守】
　　【父母不能夺送归吴氏纫针养姑三十年备尽孝道立侄维佶为嗣抚之极慈维佶请问起居止户外未尝令入卧室外人罕见其面】王二愉妻汪氏【赣县人夫亡守节乾隆三年旌表同县郭贤俊妻陆氏曽闻琮妻许氏黄正享妻湛氏钟元祥妻邱氏王永基何氏罗大位妻吴氏谢贤士妻周氏王安兆妻钟氏黄信瑞妻郭氏钟云上妻管氏邓兑作妻陈氏刘士焯妻萧氏朱扩妻吴氏吴世宦妻赖氏曽学孔妻钟氏杜钦文妻彭氏金嗣鹤妻刘氏胡相道妻刘氏贞女陈氏曽世臯妻袁氏钟定沼妻屠氏郭宗孔妻温氏世灏妻卢氏曾士康妻戴氏宋圣璸妻胡氏邓维昌妻陈氏韩凤诏妻黄氏萧焞妻杨氏张宏祚妾陆氏陈大度妻米氏龙显枢妻王氏姚景谅妻刘氏谢应遴妻黄氏湛圣民妻李氏郭成韶妻刘氏王勷周妻曾氏谢人桂妻鄢氏罗聘锦妻周氏贞女唐氏并于乾隆元年间先后　旌表】钟育瑶妻曾氏【雩都人夫亡守节乾隆七年　旌表同县宋腾波妻温氏何洵妾李氏程志徳妻潘氏易方菁妻张氏邱昭桂妻庄氏温子儒妻易氏李含九妻舒氏何方陈妻萧氏温士谦妻吴氏李开训妻刘氏王常诏妻康氏并于乾隆年间先后旌表】宋士英妻李氏【信丰人夫亡守节乾隆二年　旌表同县谢君讲妻吴氏施天秀妻张氏李即发妻甘氏罗天彞妻谢氏袁恵卿妻朱氏萧道俨妻李氏许武迁妻金氏袁祖燕妻邹氏俞叔度妻樊氏戴庄渠妻张氏谢国权妻袁氏王文佐妻张氏王荣鉴妻仲氏何凤倌妻氏施大纶妻周氏杨翠王妻俞氏谢增嶙妻俞氏郭达文妻廖氏樊文选妻袁氏顾之仕妻胡氏袁允升妻曹氏钱镇芹妻何氏钱国钦妻黄氏吴仲石妻连氏杨翠五妻俞氏并于乾隆年间先后被旌表】廖安矩妻董氏【兴国人夫亡守节乾隆二年　旌表同县廖世淮妻陈氏王贻孙妻陈氏钟盛焯妻萧氏谢仕仪妻杨氏朱凤羽妻刘氏朱幼芳妻刘氏刘大楫妻邓氏凌朝训妻王氏谢华东妻杨氏谢荣东妻古氏曽旭濓妻杜氏刘正佐妻李氏曽省尤妻谢氏谢逢浪妻钟氏王曰能妻刘氏梁廷英妻汤氏钟锡朋妻杨氏姚钦仁妻钟氏钟犹质妻罗氏吕实而妻钟氏李占魁妻刘氏江世升妻萧氏谢光迪妻李氏并于乾隆年间先后　旌表】胡维儁妻刘氏【防昌人夫亡守节乾隆二年　旌表同县胡维新妻钟氏钟玉音妻汪氏刘明元妻池氏刘文灿妻欧氏刘曰岑妻萧氏刘锦聨妻谢氏邹受先妻曾氏王元昆妻梁氏萧必茂妻余氏刘明悟妻谢氏刘万权妻叶氏汪洋达妻唐氏钟荣宜妻尹氏周文敏妻陈氏谢徳注妻胡氏欧承任妻文氏周道明妻蓝氏文显邦妻曽氏曾文明妻刘氏林展也妻钟氏髙盘谷妻刘氏赖掞妻刘氏并于乾隆年间先后　旌表】孙俊彦妻欧阳氏【安逺人夫亡守节乾隆二年旌表同县郭従龙妻唐氏饶文尚妻廖氏钟孝威妻廖氏古大昌妻刘氏朱大翔妻刘氏唐世龙妻蓝氏唐奕炤妻梅氏孙苍岸妻何氏赖梅占妻刘氏魏共梧妻郭氏刘光寛妻唐氏刘光炳妻赖氏雷育轩妻唐氏魏必宏妻梅氏魏必魁妻郭氏魏必章妻黄氏并于乾隆年间先后　旌表】谢光藜妻萧氏【长宁人夫亡守节乾隆二年□旌表同县汪常子妻陈氏严孟元妻彭氏并于乾隆年间先后　旌表】黄世庆妻廖氏【龙南人夫亡守节乾隆四年　旌表同县容上慰妻王氏赖衡林妻朱氏黄世锦妻王氏钟宏妻王氏赖期琏妻刘氏陈世登妻谭氏徐成涛妻赖氏赖期松妻刘氏胡正馥妻王氏谢柱妻王氏刘永龄妻李氏谢上珩妻廖氏钟其澄妾王氏并于乾隆年间先后　旌表】钟再烈妻王氏【定南人夫亡守节矢志不渝乾隆十一年旌表】
　　仙释唐圎明【蕲黄人武徳中往曹溪参六祖道经赣见一青蛇横道叱去复来心忽觉悟四顾山势清髙遂以杖插其处祝曰曹溪还此杖存是吾道三年返杖如故遂创寺居焉一日趺化】智藏【防州廖氏子七嵗出家有相者谓之曰骨气非凡当为法王辅佐年十三事马祖于临川七年遂受其法后于龚公山处付授袈裟元和十二年归寂諡大觉】五代梁曾文辿【雩都人天文防纬黄庭内景之书靡所不究而地理尤精梁贞明间防至袁州万载爱其县北西山之谓其徒曰死葬我于此及卒遂葬其地后其徒在豫章忽见之骇而归启其藏无有也】宋僧伽【姓吴名文祐信丰人祝髪为僧居雩都明觉寺饮酒食肉与市井浮沉尝持松梢行歌曰赵家天子赵家王人皆笑为狂谓宋将兴也孙徳俊之汀州谒定应禅师师曰汝雩阳有佛何为礼我因寄一扇与僧伽舟还甫岸僧伽即来迎问曰吾师寄扇安在由是人益敬异号为生佛祥符中趺化后人以金漆垩其身祷祀輙应开禧初封灵济禅师明解缙有记】行本【赣县农家姜氏子始生垂肩三尺不食乳日自长大父母怪之寄僧舍为徒七嵗犹不能言召至京师入宫忽能语仁宗令削髪赐名行本时年十二赉珍物并绍宫所赐直千万缗还乡创为大寺累年功甫毕行本对佛合掌跏趺而逝】明刘渊然【赣县人初出家为祥符宫道士后诣雩都紫阳观师赵元阳传其法能呼召风雷洪武二十六年召对便殿赐号髙道馆朝天宫仁宗嗣位赐号冲虚至道元妙无为光范演教庄静普济长春真人宣徳七年乞骸骨命送南京朝天宫卒年八十二阅七日入殓端坐若生】
　　本朝明了【莲塘庵僧不谙文字或质以经典辄能答丙戌上元语人曰后二年邑有防难公等早圗之老僧将别越五日对众作偈合掌趺坐逝及戊子果如所言】
　　土产纻布【唐书地理志防州土贡丝布纻布竹綀省志信丰防昌安逺皆出葛布防昌更佳】石蜜【唐书地理志防州土贡石蜜梅桂子元和志贡蜜梅干姜】【省志赣县北五十里黄龙埠有穴景徳镇用之以磁器】漆【省志赣漆品居广漆之上与歙睦相等】茶【省志储茶出赣县储山】糖【寰宇记防州土产省志红糖各色俱出】斑竹【唐书地理志防州土贡斑竹明统志产白竹省志今各邑有方竹】茉莉【明统志赣州土产省志各处皆有】竹梳箱【寰宇记防州土产　按唐书地理志雩都有金宋史地理志防昌有银九域志赣雩都俱有银唐书地理志安逺有铁又云安逺有九域志雩都防昌皆有今久废不采谨附记】





　　钦定大清一统志巻二百五十四
<史部,地理类,总志之属,大清一统志,南安府图>
<史部,地理类,总志之属,大清一统志,南安府图>
<史部,地理类,总志之属,大清一统志,南安府表>
　　钦定四库全书
　　钦定大清一统志巻二百五十五
　　南安府【在江西省治西南一千二十里东西距三百六十里南北距三百五里东至赣州府赣县界一百八十里西至广东韶州府仁化县界一百八十里南至广东南雄府保昌县界二十五里北至吉安府龙泉县界二百八十里东南至赣州府信丰县界二百里西南至韶州府界三百八十里东北至言安府界六百二十里西北至湖南郴州界三百里自府治至　京师六千六百七十五里】
　　分野天文斗分野星纪之次
　　建置沿革禹贡扬州之域春秋呉南境战国属楚秦属九江郡汉为豫章郡南埜县后汉因之三国呉分属庐陵郡晋太康初属南康郡元康元年割江州宋齐至隋因之唐分置大庾县属防州宋淳化元年始于大庾县置南安军属江南西路元至元十四年升南安路总管府明洪武元年改南安府属江西布政使司
　　本朝因之属江西省领县四
　　大庾县【附郭东西距二百七十里南北距五十里东至南康县九十五里西至广东韶州府仁化县界一百八十里南至广东南雄府保昌县界二十五里北至崇义县界二十五里东南至赣州府信丰县界七十里西南至仁化县界一百四十里东北至崇义县界三十里西北至崇义县界一百二十里汉南埜县地隋初为南康县地开皇十年分置大庾县十六年废为镇唐神龙元年复置大庾县属防州宋淳化初置南安军治此元为南安路治明为南安府治　本朝因之】南康县【在府东北一百三十里东西距九十里南北距二百三十里东至赣州府赣县界五十里西至大庾县界四十里南至赣州府信丰县界五十里北至吉安府龙泉县界一百八十里东南至信丰县界八十里西南至广东南雄府保昌县界一百二十里东北至吉安府万安县界一百八十里西北至上犹县界五十里汉置南埜县属豫章郡后汉曰南野三国吴分置南安县属庐陵郡晋太康五年改曰南康与南野俱属南康郡宋改曰赣县隋大业初复曰南康仍属南康郡唐属防州宋淳化元年分属南安军元属南安路明属南安府　本朝因之】上犹县【在府东北一百八十里东西距九十里南北距一百十里东至南康县界四十里西至崇义县界五十里南至崇义县界二十里北至吉安府龙泉县界九十里东南至南康县界二十五里西南至崇义县界四十里东北至龙泉县界九十里西北至湖南郴州桂东县界一百五十里汉南埜县地隋唐为南康县地五代杨呉割南康县西南一乡置上犹南唐保大十年升为县属防州宋割属南安军嘉定四年改曰南安县元至元十六年改曰永清县后复日上犹属南安路明属南安府　本朝因之】崇义县【在府西北一百二十里东西距二百六十里南北距一百一十里东至上犹县界四十里西至湖南郴州桂阳县界二百二十里南至大庾县界七十里北至上犹县界四十里东南至南康县界六十里西南至广东韶州府仁化县界一百二十里东北至上犹县界五十里西北至郴州桂东县界一百七十里汉南埜县地隋唐为南康县地宋以后为上犹县地明正徳十二年始柝置崇义县属南安府本朝因之】
　　形势当五岭之最东通道交广此其襟喉【南安志】南距交广西距湖湘【宋范大用生祠记】南控广引闽西接郴桂深山长谷隣亘峪洞【元总管府治记】
　　风俗儒术之富与闽蜀等【宋苏轼南安军学记】民气淳古【元刘尚友上犹县学记】火耕水耨勤于生业俭于衣食【旧郡志】事简民恬【张鉴重修南安路记】
　　城池南安府城【周曰里一百三十步门四南滨章江东北带溪西濬濠宋淳化二年始筑在今城之南元时章水径城中分为二至元二十九年改筑今所明嘉靖四十年又于水南别建新城周二里一百二十八步门四北面濒江与府城夹江而峙　本朝康熙四十八年二城俱重修乾隆九年十一年十五年累修】南康县城【周三里八百九十四步门四南滨江东西北濬濠明宏治九年因旧址改筑　本朝顺治十四年康熙四十四年俱重修】上犹县城【周二里一百五十四丈门四南滨江东西北濬濠明洪武初因旧址修筑宏治二年甃磗　本朝康熙三十一年重修】崇义县城【周三里零二步门四东北临溪西南凿濠明正徳十三年筑本朝康熈三十五年重修】
　　学校南安府学【在府城内即濓溪书院故址旧在城东门外宋淳化中建　本朝雍正七年迁建今所入学额数二十名】大庾县学【在府城东旧府学东北宋庆厯中建于府学左后迁县治西南元始徙今所　本朝康熙三十九年重建雍正十一年重修入学额数十五名】南康县学【在县城东南隅旧在县治南宋建中靖国间始迁今所　本朝康熙八年重建入学额数十二名】上犹县学【在县西宋庆厯中建于县北后屡迁明万厯三十三年始复今所　本朝康熙三十三年重建入学额数八名】崇义县学【在县治东明正徳中建　本朝康熙二十一年重建自后□修入学额数八名】道源书院【在大庾县学东宋淳祐二年建祀周子配以二程子　本朝康熙中增祀程珦亦名四贤祠又南康县有旭升书院在县北二里明嘉靖间建　本朝乾隆八年重建　按大庾县又有山堂书院在县东北四十里元至元中建上犹县有太傅书院在县治西北宋淳祐中建兴文书院在县治东一里明宏治中建今皆圮废谨附记各县并设有社学】
　　戸口【原额人丁一万五千三百九十一滋生人丁四十万七千九百二十】
　　田赋【田地山塘共七千四百二顷二十四畆二分零额征地丁等银五万四千三百九十二两二钱二分零　南安所屯田在大庾县共七十二顷三十七畆八分六厘零实征银五百二十九两九钱七分四厘零丁银一十四两三钱七分四厘零】
　　山川狮子山【在大庾县东一里形类狮蹲山腰有清恵泉其左石壁峭立俗名赤壁延袤八十余丈南临章江为舟人牵挽之路明成化十八年知县文志贵病其险募工凿平之】大龙山【在大庾县东三十里髙八里延亘数里形若游龙山顶有幞头岩右折有呆婆岩岩后有锡坑山山有坪有泉有田畆又崇义县东八里亦有大龙山】太平山【在大庾县东九十里上有圆坪如盘有泉出石隙瀑流数寻下为龙湫左右两阜形如龟蛇】宝珠山【在大庾县西三里形圆如珠】西华山【在大庾县西十里髙耸万仭石壁峭立转磴而立平衍为田前有石涧水流挂石壁为瀑布三十余丈南有石洞可坐十余人】印山【在大庾县南二里四围皆池岿然中拱如印又南三里有五里山当入广大路】天马山【在大庾县南三十里梅岭之东又东为贵人峯又南康县东南一里亦有天马山旧名西岭形状突起巅甚寛平】金莲山【在大庾县北三里诸峯环拱状若莲花迎候馆在其下】玉枕山【在大庾县北五里地名石人坑郡之主山也髙三百仭连延三里两五岩次第相属俗名五指山又名华盖山】东山【在大庾县东南二里隔江山势特起俯瞰两城上有仙泉下有小沙河横山下来防大河若萦带然左折为亚东山泉石甚胜稍南为南山有泉下流为陂又南康县东南五里亦有东山盘回突起与小南山对章江绕出其后】云台山【在大庾县西南一百里由石溪度诸村而入山势髙甚常有云气横布】双秀山【在大庾县东北二十里旧名了山两峯尖削形若马耳山产怪石】玉泉山【在大庾县东北五十里两山对峙如门一径而入其中夏凉冬暖士人多肄业于此】天竺山【在大庾县东北六十里与了山相对岩壑延亘林木茂郁东有月峯竒秀特出又巘山亦在县东北六十里】云山【在大庾县东北七十里接崇义县界山髙十里上有灵应水】镇龙山【在大庾县西北六十里四山环列内有坪有溪下流为陂右有龙湫】东华山【在南康县东一里江水经此萦回若带因湫石为长堤】李家山【在南康县东四十余里接赣县界】西山【在南康县西一里又西四里为潜仙山】南台山【在南康县南五里上有岩可坐十余人稍西又一山曰小南山】旭山【在南康县北一里巍然髙耸为县主山以日出先照故名一名九日岭】昼锦山【在南康县北十五里旧名大乗山周亘三十里】莲花山【在南康县北一百七十里巫桥里亦名巫桥岭五峯攅簇状若莲花上有岩容百余人前有桥名仙桥下有瀑布百丈防于石窦不知所注又县西北五里亦有莲花山】独秀山【在南康县东南二十五里旧名鸡笼山宋苏轼爱其峯峦耸鋭改名下有龙湫】髙灵山【在南康县东南三十里与独秀山对峙周十余里山势巍峻蹑蹬而上为三天门相距各里许上有平嚋瀑布泉四注又东数里为腾龙山北出九牛驿抵玉潭山为往来通径】廪山【在南康县东南六十里龙村与信丰县接界上有石髙圆如廪又谷山在县东南七十里髙千余丈上有池相传出五色鲤即廪山之支峯也】龙山【在南康县西南四十里地名锅坑山髙三百五十丈横亘四十里接大庾县界】云主山【在南康县西南一百里亦接大庾县界形如飞骏俗名马山上有岩容数十人】石君山【在南康县西南一百五十里俗名董岭亦接大庾县界乐史太平寰宇记南康县有君山在泥水口三石形甚似人中者为君左曰夫人右曰女郎】丫髻山【在南康县东北一里两峯夹峙如双髻然山顶稍右有池不竭又东为鲤鱼山以形似名大江绕其前为县治水口】玉潭山【在南康县东北四十里滨江地名潭口下有潭水莹洁如玉】禽山【在南康县西北六十里俗曰防山髙三百余丈绵亘百里入上犹县界禽水出焉】资寿山【在上犹县东半里】九龙山【在上犹县西二十五里山有九峯】琴龙山【在上犹县西三十里地名琴冮下有龙潭】书山【在上犹县西八十里髙千余丈延亘十余里形如书柜一名太傅山以邑人卢光稠尝居山下后赠太傅故名相近又有焦龙山两峯对峙中防急湍下有龙潭】方山【在上犹县南二里形如防斗一名石台又名颁诘台与古县治相对又南山亦在县南二里髙挿云霄】大犹山【在上犹县北二十五里亦名犹石嶂耸防中峙羣山拱揖其旁后有月岩圆窍如月径数十尺又有龙池】西云山【在上犹县东南十五里旁有龙井】飞鳯山【在上犹县西北一里轩举如飞鳯其东有腾龙岭旧名归龙坑土人以为龙鳯二山皆县主山也】龟山【在崇义县西三十里产茶及水竹】大嶂山【在崇义县西五十里回环横亘如帘幙然延袤百里前临絶岸跨以石桥腰带水出此一名大嶂山】五指山【在崇义县西七十里亦名五指岭五峯相连尖秀如指又西有镬山西符水所出也】观音山【在崇义县南十里壁立峭絶】崇山【在崇义县北半里旧名旗山耸秀特立明王守仁改曰独秀峯后改名崇山】符水山【在崇义县西南三十里一名浮竹垇产竹小而轻又十里为天台山】傀垒山【在崇义县西南七十里数山髙低相连若傀垒故名有大明水出此】南源山【在崇义县西南九十里髙峻绵延周围约六十里接大庾县界明统志在府城西北七十里飞瀑百丈其下湫潭深不可测】聂都山【在崇义县西南九十里山海经聂都之山赣水出焉寰宇记在南康县西南二百二十五里即南溪源也山出石明统志在府城西南一百二十里相传昔有聂姓者开都以居民故名县志髙一百六十仭连亘四十里西接湖广界本属大庾县平政乡明正徳中割属崇义山之东有双岩一名石室洞门可二寻中平广容百人别有岩穴相去一二里玲珑相通有泉曰观音池】大庾岭【在大庾县南与广东南雄府分界一名台岭又名梅岭为五岭之一后汉书郡国志南野有台岭山呉録南野县有大庾山九岭峤以通广州太康地志岭路峻阻螺转而上逾九磴二里至顶下七里平行十里至平亭道元水经注南康县凉热山即大庾岭也五岭之最东故曰东峤山梁载言十道志江南名山曰大庾旧志初岭路峻阻唐开元四年张九龄开凿新径两壁峭立中途坦夷上多植梅因又名为梅岭五代以后驿路荒废宋嘉祐八年蔡挺提刑江西兄抗漕广东乃陶土为甓各甃其境仍复夹道植松以休行旅遂成车马之途又立闗于岭上植柱碣名梅闗以分江广之界明成化十五年郡守张弼病岭路狭隘复修新路始为寛平府志在府南二十五里岭东北为白猿洞洞北为梅闗闗侧为灵封寺俗名挂角寺今为张曲江祠祠左有霹泉一名卓锡泉东有嫦娥嶂北拱郡治如屏障然】双童岭【在大庾县南三十里即大庾之支陇旧名三将军岭三峯并秀】小梅岭【在大庾县西南二十五里大庾岭稍西北较大庾差平小相传唐开元以前入粤之路由此又名小梅闗】金星岭【在大庾县东一里水口旧名旗山横亘三里东北有尖峯屹立又庄彭岭在县东南十里亦名扁岭周二里许路通南雄】崌岭【在南康县东南五十里峭防髙险逾岭即信丰县界】红桃岭【在南康县西北八十里接崇义县界有水入江】羊岭【在南康县北一百六十余里东与莲花山并峙绵亘百余里下有泉石旋绕】小回岭【在上犹县北三十里与南康县接界】举岭【在上犹县西八十里髙防与书山竞秀】马迹岭【在上犹县西北五十五里石路多马迹故名又县北三十里有小梅岭相传为梅福居处亦谓之梅山又大雷岭在县北一百四十里】金鸡岭【在崇义县西北一百七十里】天柱峯【在大庾县东北五里髙耸防天】齐云峯【在上犹县西十五里势干云霄南濒江土人亦呼为嶂山又县西一百五十里有笔架峯县东二十五里有双秀峯东北五十里有白塔峯】月子冈【在大庾县东五里形如半月下有月子塘潴水常澄】铁冈【在大庾县北一里旧产铁有铁冶久废】青龙冈【在大庾县东北寰宇记在县东四十里有陈蕃子孙墓冈顶尝有青龙现故名县志在县东北三十里平地突起回环髙耸】桶冈【在崇义县西北二百余里与湖南郴州接界山深谷广纵横无际明正徳初为贼所据巡抚王守仁讨平之】天心岩【在南康县西北四十里平田中突起其中通厰可坐数千人】燕子岩【在崇义县西北一百二十里】茶嶂【在上犹县西四十里石壁峭峻】蜈蚣峡【在上犹县西四十里山势峻峭水色深黒亦名渔翁峡其前曰未洲俗以视水髙下可占米价故名】白面峪【在崇义县东北四十里】鼓楼【在上犹县东南二十三里与南康县接界亦名古梅防髙耸竒秀如楼阁状又县西南四十里有茶瓶与崇义县接界县北九十里有较车径路纡曲如较车然】欧公洞【在大庾县西十里山隈有石涧多菖蒲又罗汉洞在旧郁林镇西八里崖石如门中有石十八若罗汉然有清泉上有石梁长丈余危峻人不敢渡】巾子石【在南康县北二百余里髙百余丈横亘四十五里巅有岩可容五十余人中有瀑布泉石形逺望如巾故名】笋石【在崇义县西北一百五十里有二丈者髙一百丈小者差低俱崭然特立】章江【在府城南门外源出聂都山东流过府东又东经南康县南折东北入赣县界即古赣水亦即豫章水亦名南江又名横江横浦山海经赣水出聂都山东北流注于江汉书地理志豫章水出赣县西南北入大江水经注赣水出豫章南野县西北过赣县东注庾仲初谓大庾桥水地理志曰豫章水盖控引众流总成一川虽称谓有殊言归一水矣其水导流东北流迳南野县北又迳赣县东寰宇记章水源出大庾县界聂都山之沙溪洞如星宿海然扶良热等水流三十里入赣县郭与贡水合大庾县志章江源出聂都山之沙溪洞如星宿海然至府东六里有过步滩水势湍急巨石突起舟行至此极险舟中人必登岸步过故以名滩明成化十五年知府张弼凿平峻阻南康县志章江在县南一名芙蓉江相传唐时两岸多植芙蓉故名有浮石在县西三十里髙二十余丈当江流之冲水环其外舟行輙漂溺明宏治中里人呉登显凿石浚水道由石之南行者便之旧志宋苏轼诗浮石已就霜后水即此】上犹江【旧名益浆水源出湖南桂阳县东流迳崇义县北又东迳崇义县南亦名县前水又东至南康县东北界防章江寰宇记益浆水在南康县西五百九十里东流合西符水至南埜口合凉热水明统志县前水在上犹县治南源发自县西会北胜水横水礼信水料水梢水流绕县前下入南埜水旧志源出湖广桂阳县东四十里益浆镇相近有麟潭水牛皮龙水合流为益浆水东北流经崇义县北又东至上犹县西五十里曰琴江口合礼信水又东十里径蜈蚣峡有闗水至此合流至县东合犹水为上犹江】大沙河【在大庾县南十里源出大庾山东北流绕东山下合章江又小沙水在县西南二十五里源出岭下砦楼寨东流十里入大沙河又有深坑水在县南二十里源出梅岭北亦入大沙河】平政水【在大庾县西南五十里源出广东仁化县界长岭东流合凉热水又七十里入章江以经平政乡故名】大明水【在大庾县西六十里源出崇义县傀垒山下流至大明村口入章江】凉热水【在大庾县西一百三十里东流合平政水明统志水源一温一泠热水池围二丈余深尺余流四步合凉水东流　按寰宇记有凉热水出聂都山昔名豫水即此】孤桥水【在大庾县北一里源出北营泉窦南流入章江又县西城外有鼻吸河源出小溪由濠以达城中嵗久淤塞明知府张弼甞浚之】峒山水【在大庾县北十八里源出黄公坑南流过县北出云津桥入章江又和溪水在县东北三十里源出巘山樟槎水在县东五里源出章坑相近有五羊滩水源出月村大里水在县东十五里相近有灵岩水皆源出了山密水在县东三十里源出云山池江水在县东六十里源出南康县云主山湛口江水在县东南四十里源出留地坑皆流入章江】西流水【在南康县治东南旧名六秀水又名巽水有二源一出大头一出卢源坑二水合而西流绕县学前入章江】封侯水【在南康县西南寰宇记源出封侯山水浅不通船西南入凉热水县志在西南五十里源出布尾东流会九江水又至县东石门滩入章江】蕉溪水【在南康县西三十五里源出锅坑流至浮石入江苏轼诗蕉溪闲试雨前茶即此】南埜水【在南康县西北一名桃水源出红桃岭下流至南埜口合莲塘水入章江】禽水【在南康县西北源出禽山东流百五十里至南埜口入章江】河田水【在南康县西北一百四十里源出铅场分为二派东至县西北百二十里长龙里合流为至坪江又东至县东北十里为瑞阳江入章江】塘江水【在南康县北四十里源出丫髻岭及赣县蛤湖二水合流至县北塘江村曰塘江东折至县东北三十里三江口入章江】犹水【在上犹县东半里源出大犹山又县东三里有造水源出老寨背皆南流入益浆水县东南二十五里有感坑水源出凉伞蝀龙潭北流入益浆水】稍水【在上犹县南六里源出石溪稍口流八十里至南康县沙口入章江】料水【在上犹县西北三十里料村源出赖塘坑南流入益浆水】礼信水【在上犹县西北一百五十里源出礼信乡石溪东南至琴江口入益浆水】石门水【在上犹县北一百里源出百丈洞东南流入益浆水】九十九曲水【在上犹县东北四十里源出上坪西南流入益浆水回环九十九曲故名】西符水【在崇义县东南五十里源出县西镬山东南流合南源水又东入南康县界入章江亦谓之西扶水】义安水【在崇义县南六十里源出大庾县玉泉山流经县东南义安里故名下流入西符水】南源水【在崇义县西南五十里源出南源山东流北折合西符水曰符口】潜水【在崇义县西一百三十里源出嶂山洞流数里入坑寻复喷出故谓之潜土人谓之钻水下入益浆水】带围水【在崇义县城北即横水也源出大嶂山自县西绕城北会东溪水入益浆水又县东南四十里有桃水源出红桃岭东北流入益浆水】天池【在上犹县北三十里小梅岭南】湛泉【在大庾县东一里水南入江】涌水泉【在大庾县西南四十里明永乐中居民见四山云雾朦胧往视有泉涌出可溉田数十畆】温泉【在崇义县西二十里潆洄达于江渚】鱼目井【在大庾县治西有二井一在西门内一在城外鱼背冈俗以城形如鱼二井为鱼目】苏步井【在南康县治东苏步坊下有石底如盘开九孔泉自下涌出苏轼甞经此酌之故名】太阴井【在上犹县东南其水甘冽饮之可已瘴疠】
　　古迹大庾故城【在今大庾县西南元和志县东北至防州二百二十里南康记云前汉南越不宾遣监军庾姓者讨之筑城于此因以为名隋以为镇神龙初改镇为县县志庾将军城在今县西南二里汉时将军庾胜所筑隋置镇于此唐时置县移今治县东二里宋淳化二年置南安军始移筑今治】南埜故城【在南康县西南章江南岸秦置县淮南子云秦使尉屠睢将五军一军守南埜之峤即此汉属豫章郡后汉曰南野隋初县废王存九域志南康县有南野镇即故县也】南康故城【在今南康县西南本汉南埜县地三国呉析置安安县晋太康初更名南康元和志县东北至防州八十里县志故城在今县西南隅一里后迁今治】﨑头城【在大庾县东旧志梁大宝初陈霸先自始兴起兵讨侯景度大庾破蔡路养于南埜因修崎头故城自南康徙居之九域志大庾有殃头镇即﨑头之讹也城在今县东百里章江之岸曲处孙愐曰曲岸曰﨑也】新田城【在大庾县东北城池志庾岭北四十里为新城田又北五里为鳯凰城西十里有杨梅城俱嘉靖四十四年筑其北十里为小溪城旧有驿今迁去先十年筑东五里为九所城亦四十四年筑】峯山城【在大庾县北小溪城北十五里县志其人善弓弩明正徳中王守仁选弩手从征猺寇事平民恐报复筑城自衞】村头城【在上犹县西北明嘉靖中居民所筑】九栅故址【在大庾县南隋开皇十年畨禺王仲宣反屯大庾岭立九栅诏裴矩进兵击破之即此元志今县西南安庾里有游仙迳﨑岖硖石中六七里乃抵闗路两山对峙内有广谷容寨栅即九栅故址也】上犹【在上犹县西本南康县地寰宇记杨呉天祐中析南康县之一乡半为南唐壬子嵗改为县县志上犹本邑人卢光稠所建在今县西灵岩寺北后改为县其治亦在县西宋绍兴间始移今治】甲仗库【在大庾县治西名胜志中藏甲胄刀盾之属二三百具城守杂器称是盖宋狄青收侬智髙之故物也旧志今为架阁库】锡务【在南康县九域志南康县有瑞阳锡务】崇义务【在南康县北一百六十里元置明洪武三年改为崇义税课局正统五年与潭口局同废】铁务【在上犹县九域志上犹县有上田铁务】佥判防【在府治西名胜志府治西有宋佥判防元因为南安塞兵万户府旧有碑刋烟瘴药方其上今为民居】太傅营【在上犹县西北百里相传为卢光稠故居宋末置太傅书院元时置营】云章阁【在旧府学东宋淳熙间建以贮经籍】延松堂【在府城内宋建石曼卿书匾】尊道堂【在府学宋米芾书匾】联瑞堂【在府治东按察分司内宋绍兴中通判邵拱建以三见池莲并花故名】清虚亭【在府治内宋大中祥符中知军严肃建】面面亭【在府治内宋绍兴中郡守赵衍之建取韩愈诗面面防芙蓉句为名】緑阴亭【在府城内宋郡守李夷庚建亭侧有池池右竹树森列】揖秀亭【在府城内双秀诸峯拱揖于前宋淳熙中郡守李大正建】光风霁月亭【在府学三贤祠前明景泰三年建旧有朱子书霁月光风四字遂以为额】中台【在府城内宋同濓溪先生为军司理时甞居此明陈献章应召夜宿其地有句云不知风月随侬否恼杀中台此独眠】超然台【在府城内宋建下有池多花木】陈公台【左南康县宋相陈升之父为主簿时以石甃成建亭其上匾曰翠微绍兴中邑宰刘将之易今名】瑞露轩【在南康县治内宋令陈廷杰有善政甘露降于古松因以名轩】玉潭馆【在南康县北三十里又银渡馆在县西三十里俱宋寳祐中建元废】字民铭【在南康县治内宋度宗制并书刻于石其末云咨尔令长守而勿坠宣朕实意斯为恺悌】东山寺钟【在上犹县西童子堡明统志昔有大钟形旋如蛟一夕忽飞去堕寺前相陂潭见者以告因遣没人出之则化为真蛟蜿蜒可怖竟不敢近至今水泛数十里间镗然声震虚谷时有见之者形犹钟也】
　　闗隘横浦闗【在大庾县南三十里大庾岭上秦汉时故闗也史记尉佗传元五年主爵都尉杨仆为楼船将军出豫章下横浦注南野大庾岭三十里至横浦有秦时闗其下为塞上通典大庾县西南有横浦废闗现在明统志闗外颇峻闗内旷谷可容寨栅疑即古入闗之路及张九龄开凿庾岭此闗乃废】梅闗【亦在大庾岭上旧志逾横浦而南陆行十余里山行五六里盘回缭曲跻于岭巅界江广之交石壁对峙是为梅闗宋蔡挺置后废明正徳八年重修】郁林镇巡司【在大庾县西明洪武三年置于聂都村正徳中割村入崇义县因寓治浮江隘嘉靖三十六年为广寇所掠复移近郡城黄泥巷今因之】赤石岭巡司【在大庾县东北百余里明洪武二十二年置旧治峯山里治元年移小溪城正徳中复移于峯山新城后又移而南治峯山里水西村今因之】潭口镇巡司【在南康县东北四十里玉潭山下明置巡司今因之又元明有潭口务明洪武三年改潭口税课局久废】相安镇巡司【在南康县北一百二十里旧为相安寨明洪武三年改置巡司今因之】浮龙镇【在上犹县西一百里元至元中置巡司于县西浮龙镇后移于太村　本朝乾隆十七年裁】长龙巡司【在崇义县东北尚徳里江头明正徳十四年置于县东南四十五里隆平里嘉靖中迁此今目之】铅厰巡司【在崇义县西南一百二十里旧在县西南四十五里铅山亦明正徳十四年置嘉靖二十六年移治聂都居三省之界今因之】上保巡司【在崇义县西北二十里过步营明初设巡司于此正徳十四年王守仁以上保石溪烂泥坑路通郴桂徙司治之改上保司在县西北一百二十里】
　　【本朝乾隆十七年移驻金坑】龙华隘【在大庾县东八十里与信丰县铁落锅宻迩又县东北十里有牛尾隘二十五里有佛子隘五十里有樟兠隘六十里有云山隘七十里有宰屋隘县东南二十五里有赤江隘三十五里有双坑隘俱属赤石巡司】梅岭隘【在大庾县南二十里与保昌县火径隘相接又县西南四十里有游仙隘近小梅隘接南雄府界西十五里有浮江隘五十里有吉村隘六十里有沙村隘七十里有古源隘西北百里有内良隘皆属郁林巡司】崌岭隘【在南康县东南五十里又相近有李家山隘】鼓楼隘【在南康县西北五十里南接上犹县界亦名古楼堡】疋袍隘【在上犹县西北八十里有猴岭崔巍横亘路通湖南郴州桂阳县罗木山又有小径可通南韶诸路其东为平富隘又东为卢王隘大雷岭下有大雷隘为县北五隘又县南振徳里有赖唐隘县西南三十里有上稍隘皆控扼要处】横水隘【在崇义县东太平里其南为十八面岭又穏下隘在县南去府治百里亦名穏下堡小坑隘在县西南四十里其西又有闗田流决二隘】聂都隘【在崇义县西南聂都山下为县境险要又长流隘在县西北雁湖里相近有古亭隘临古亭河可通舟楫直达上犹县】文英营【在崇义县西南去聂都山三十里去大庾县百三十里旧名文英隘亦曰文英堡本朝设守备驻此雍正十年改设都司佥书又西十】
　　【里地名百担坵与广东之仁化湖南之桂阳桂东三县接界亦设兵戍守】莲塘寨【在南康县西四十里又县西北九十里有赤冈寨县北五十里有同巡寨一百里有太平寨莲花山上有莲花寨俱宋元时置久废】金坑寨【在崇义县北东至上犹县六十里明正徳三年置有小城又华山寨在县西北八十五里雁湖里】西下堡【在南康县东十里又县境有牛牯龙廻甘竹麻科李姑油槽塘江石塘担柴湖头沙溪等十余堡俱元明时乡民所置】横浦驿【在大庾县南桥浦桥之南旧有水马二驿明洪武三年并为一驿　本朝乾隆二十一年裁】小溪驿【在大庾县东北七十五里旧在县东北六十里滨江明正徳十二年迁于峯山新城今因之不改】南埜驿【在南康县城东南旧为王村驿亦曰芙蓉驿明初改置南埜水马驿今裁又有九牛水驿在县东北四十里明初与潭口巡司同置久裁】
　　津梁横浦桥【在府城南门外元延祐中建至正中改名平政明嘉靖中复改平川　本朝康熙四十六年重修】青云桥【在府城东南旧名云津桥】小沙桥【在大庾县南五里山南唐开元时开岭路初设明景泰中甃以石】宜男桥【在大庾县西南一里沙洲坝】三桥【大庾县北宋嘉定间间郡守刘强学建】塘江桥【在南康县北四十里宋乾道间上犹人刘权建路通上犹】恵政桥【在上犹县东半里宋建跨犹水旧名犹龙又名七星后圯改为浮桥今改名】神桥【在上犹县西南宋咸淳间邑人造木桥跨县前三江上春涨每多漂溺元时县尹赵明改由新路以避其险造桥于此成功甚速故名】芙蓉渡【其地在南康县治东旧有浮桥元建今名通济桥】琴口渡【在上犹县西五十里】
　　陵墓唐谢肇墓【在上犹县北胜堡相传肇唐末累官百胜军防御使有平蛮功】宋解潜墓【在大庾县西四里】元谢节妇墓【在上犹县治东一里官路旁】
　　祠庙张丞相祠【在大庾县大庾岭云封寺祀唐张九龄】东坡祠【在大庾县学右宋淳祐间建有宋苏轼像】寓贤祠【在大庾县南玉池坊旧在宝积寺后名五贤祠祀宋程珦苏轼刘安世江公望张九成明成化中迁今所增祀刘黻更今名】忠义祠【在上犹县儒学后祀宋县令李申巽】张总管祠【在府城内祀元末总管张昉】王阳明祠【凢四一在大庾县玉池坊名报功祠久废一在南康县旭山一在上犹县学后一在崇义县学东】张邓二守祠【在府治中明宏治中建祀知府张弼正徳中以知府邓应仁合祀】龙君庙【在城东一里宋张九成因军境炎热多疠疫祷雪于此】
　　寺观嘉祐禅寺【在大庾县治东北隋开皇初建唐改名大云寺宋改名清泉寺后复旧名】普化寺【在大庾县东三十五里龙山唐炎通中建宋赐额】云岩寺【在大庾县双秀峯南唐建】宝界寺【在府城内西北宋皇祐初建名福田院后改寳界西廊有铁汉楼因刘安世寓居于此故名】大中祥符寺【在南康县冶东北宋建】祖印寺【在南康县西青泥铺　本朝顺治中建】极乐寺【在上犹县北小路村又名梅峯寺唐建】宝乗寺【在上犹县治东资夀山下杨呉时建】龙归寺【在上犹县西北又名鹫峯寺宋建】六祖院【在南康县东门外唐贞元中建宋苏轼南迁过此改名传法寺】圣济院【在上犹县东南中有拂云亭栋宇壮丽甲诸兰若】元妙观【在府治西宋端拱初建】仙台观【在南康县西门外宋大观中建】万年观【在上犹县西南一里唐建初名玉仙观宋改今名相传宋时道士王守中于此仙去】
　　名宧宋程珦【河南洛阳人通判南安军时周敦颐为掾珦与语知其为学知道因使二子颢颐受业焉】周敦颐【营道人调南安军司理防军有囚法不当死转运使王逵欲深治之众莫敢争敦颐独与之辨不听乃委手版归将弃官去曰杀人以媚人吾不为也逵悟囚得免】蔡挺【宋城人知南安军时大庾岭下南至广驿路荒逺室庐稀疎往来无所庇挺课民植松夹道以休行者】刘安世【魏人哲宗时章惇用事尤忌恶之黜知南安军】徐鹿卿【丰城人为南安军教授先是周敦颐程颢与其弟颐皆讲学是邦鹿卿申其教由是礼义之学复明立养士纲条学田多在溪峒异时征之无艺农病之鹿卿抚恤无逋租者其后盗作环城皆燬惟学宫免曰是无挠我者】李申巽【宋末知上犹县元兵攻城申巽偕李梓发坚守至七十五日城陷与梓发俱死之】元张昉【南安路总管始至即访闾阎疾苦奏罢不急之科作石堤以御水患凡有利于民者为之无遗民立祠祀之】汪泽民【婺源人为南安路总管府推官镇守万户多尔济持官府短长郡吏王甲殴伤属县长官诉郡同僚畏多尔济托故不视事泽民独捕甲繋之狱多尔济赂巡按御史受甲家人诉欲出之泽民正与辨御史沮怍乃卒罪王甲　多尔济旧作朶皃赤今改正】明呉【兰溪人洪武初授南康丞南康俗悍履周知民情伪有所摘发一县惊服相率敛迹乃改从寛大与民休息知县周一中巡视田野为部民所詈捕之不获尽系其隣履阅狱立释之一中益怒履曰犯公者一人耳今繋者众而捕未已急且有变一中乃解邑有淫祠每祀有蛇出户民指为神履捕巫责之沈像于江为丞六年百姓爱之】髙敏道【安阳人永乐初以给事中左迁知上犹县赋役均平民皆安乐】郭诚【通州人正统中知南安府开大庾荒原凿渠灌溉民享其利】张弼【江南华亭人成化中知南安府地当两广要冲奸人啸聚为患悉捕灭之役重民疲力为均节以时治桥梁道路毁淫祠百数十区建为社学且祀先哲之甞莅兹土者谢病归士民为立祠】邓应仁【南海人宏治末知南安府为治尚徳化不事鞭朴在郡数载唯携一童自随既去民思之有肖像祀于家者】赵鹤【江都人正徳中为南安同知时峒贼犯境鹤率兵迎敌寇奄至舁到营鹤危坐晓以大义贼曰若尽如公吾辈岂至此乎防送归】支体义【全州人嘉靖中知大庾县先是流防两至体义请发公帑筑水南新曰鳯凰山等六城以为保障民恃以安】宋本忠【山阴人崇祯末任南康典史流贼逼城本忠昼夜巡防城赖以固后竟殉难】
</div>
    <div class="pagination">
<a href="大清一统志_page118.html">上一页</a><span>...</span><a href="大清一统志_page114.html">114</a><a href="大清一统志_page115.html">115</a><a href="大清一统志_page116.html">116</a><a href="大清一统志_page117.html">117</a><a href="大清一统志_page118.html">118</a><span class="current-page">119</span><a href="大清一统志_page120.html">120</a><a href="大清一统志_page121.html">121</a><a href="大清一统志_page122.html">122</a><a href="大清一统志_page123.html">123</a><a href="大清一统志_page124.html">124</a><span>...</span><a href="大清一统志_page120.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
