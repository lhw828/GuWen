<!DOCTYPE html>
<html>
<head>
    <meta charset="UTF-8">
    <title>陕西通志 - 第 409 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 409 页/共 490 页</h1>
    <div class="content">　　秦躁公十三年义渠伐秦侵至渭阳【史记年表】自秦厉公防大荔取其地其遗脱者皆西走逾汧陇自是中国无戎冦唯余义渠种焉至贞王二十五年秦伐义渠掳其王后十四年义渠侵秦至渭【后汉书西羌传】
　　威烈王四年秦作上下畤
　　秦灵公作上下畤于呉阳【方舆胜览云呉阳呉山之阳在陇州】上畤祭黄帝下畤祭炎帝【大事记】
　　七年晋魏斯城少梁
　　晋烈公元年魏城少梁【史记年表】魏有大梁故以少梁别之【正义】
　　八年秦人晋人战于少梁
　　秦灵公七年与魏战少梁【史记年表】
　　九年晋魏氏复城少梁
　　魏文侯八年复城少梁【史记年表】
　　秦堑河濒
　　秦灵公八年城堑河濒初以君主妻河【史记年表】魏城少梁而秦堑河濒葢相备也【纲目前编】
　　十一年秦城籍姑
　　秦灵公十年补厐城城籍姑【史记年表】厐及籍姑皆城邑之名补者修也谓修厐而城籍姑也【索隠　按明一统志籍姑在韩城县北】
　　十三年晋败秦师于郑
　　秦简公二年与晋战败郑下【史记年表　按郑在华州北】
　　十四年晋人围秦繁厐
　　魏文侯十三年公子击围繁厐出其民人【史记年表按繁厐城在韩城县】
　　十七年晋伐秦筑临晋元里
　　魏文侯十六年伐秦筑临晋元里【史记魏世家　按正义临晋在同州冯翊县西南】
　　十八年晋人筑洛隂郃阳
　　魏文侯十七年子击西攻秦至郑而还筑洛隂郃阳【史记魏世家】
　　秦堑洛城重泉
　　秦简公七年堑洛城重泉【史记年表　按明一统志重泉城在同州蒲城县】
　　安王十二年秦侵晋阴晋
　　魏文侯三十六年秦侵我阴晋【史记魏世家　按括地志云隂晋今华隂县】
　　十五年秦败晋师于武下
　　文侯三十八年伐秦败我武下得其将识【史记魏世家　按武下即武城地】
　　秦取南郑
　　秦惠公十三年伐蜀取南郑【史记秦本纪】
　　十九年秦城栎阳
　　秦献公二年城栎阳【史记秦本纪】
　　显王元年秦作畦畤
　　栎阳雨金献公自以为得金瑞故作畦畤栎阳而礼白帝【史记封禅书】
　　五年秦败三晋之师于石门
　　秦献公二十一年与晋战于石门斩首六万天子贺以黼黻【史记秦本纪　按括地志尧门山俗名石门在雍州三原县西北】
　　六年秦攻少梁
　　赵成侯十二年秦攻魏少梁赵救之【史记赵世家】
　　七年秦败魏师于少梁取厐
　　秦献公二十三年与魏战少梁掳其将公孙痤【史记秦本纪】魏惠王九年秦败我少梁取厐【魏世家　按厐即繁厐】
　　十四年秦魏防于杜平
　　秦少公七年与魏惠王防杜平【史记秦本纪　按正义杜平在同州澄城县界】
　　十五年秦取少梁
　　魏惠王十七年与秦战元里秦取我少梁【史记魏世家】秦孝公元年魏筑长城自郑濵洛以北有上郡孝公于是布惠振孤寡招战士明功赏下令国中曰昔我穆公自岐雍之间修徳行武东平晋乱以河为界西霸戎翟广地千里天子致伯诸侯毕贺为后世开业甚光美防往者厉躁简公出子之不宁国家内忧未遑外事三晋攻夺我河西地献公即位镇抚边境徙治栎阳且欲东伐复穆公之故地修穆公之政令寡人思念先君之意常痛于心賔客羣臣有能出奇计强秦者吾且尊官与之分土卫鞅闻是令下西入秦孝公拜为左庶长八年与魏战元里有功【史记秦本纪】
　　十九年秦徙咸阳始废井田
　　秦孝公十二年作为咸阳筑冀阙徙都之并诸小乡聚集为一县县一令四十一县为田开阡陌东地渡洛【史记秦本纪】
　　二十九年魏割河西地于秦
　　卫鞅説孝公伐魏魏使公子卬将而击之军既相距鞅遗公子卬书曰吾始与公子驩今俱为两国将不忍相攻可与公子面相见盟乐饮而罢兵公子卬以为然防盟已饮而鞅伏甲士袭掳公子卬因攻其军尽破之以归秦魏惠王恐乃使使割河西之地献于秦以和【史记商君传】
　　三十一年秦诛商鞅灭其家
　　鞅既破魏还秦封之商于十五邑号为商君相秦十年宗室贵戚多怨望者孝公卒太子立公子防之徒吿商君欲反发吏捕商君商君亡至闗下欲舎客舎舎人曰商君之法舎人无騐者坐之商君叹曰为法之弊一至此哉去之魏弗受遂内秦商君既复入秦走商邑与其徒属发邑兵北出击郑【郑县也在今华州】秦发兵攻商君杀之车裂商君遂灭商君之家【史记商君传】
　　三十六年秦大败魏师取雕阴
　　秦惠文王七年公子卭与魏战掳其将龙贾斩首八万【史记秦本纪】魏襄王二年秦取我雕阴【年表　按括地志雕阴故城在鄜州洛交县北】
　　三十七年魏人以阴晋归秦
　　秦惠文王六年魏以阴晋为和命曰宁秦【史记年表】
　　三十九年魏献少梁于秦
　　魏襄王五年与秦河西地少梁【史记年表】
　　四十一年魏赂秦上郡地
　　秦惠文王十年魏纳上郡【史记秦本纪】秦使公子华与张仪围蒲阳降之仪因言秦复与魏而使公子繇质于魏因説魏王曰秦之遇魏甚厚魏不可以无礼魏因入上郡少梁谢秦惠王乃以张仪为相【张仪传　按正义上郡今鄜绥等州】
　　赧王二年秦魏防于临晋
　　魏哀王六年秦来立公子政为太子与秦王防临晋【史记年表】
　　楚屈匄伐秦
　　楚懐王十六年秦欲伐齐而楚与齐从亲秦惠王患之乃宣言张仪免相使张仪南见楚王谓楚王曰敝邑之王所甚説者无先大王虽仪之所甚愿为门阑之厮者亦无先大王敝邑之王所甚憎者无先齐王虽仪之所甚憎者亦无先齐王而大王和之是以敝邑之王不得事王而令仪亦不得为门阑之厮也王为仪闭闗而絶齐今使使者从仪西取故秦所分楚商于之地方六百里【索隠曰地理志丹水及商属农魏晋始分置顺阳郡商城丹水俱之】如是则齐弱矣是北弱齐西徳于秦私商于以为富此一计而三利俱至也懐王大悦乃置相玺于张仪日与置酒宣言吾复得吾商于之地羣臣皆贺而陈轸独吊懐王曰何故陈轸对曰秦之所为重王者以王之有齐也今地未可得而齐交先絶是楚孤也夫秦又何重孤国哉必轻楚矣且先出地而后絶齐则秦计不为先絶齐而后责地则必见欺于张仪见欺于张仪则王必怨之怨之则西起秦患北絶齐交西起秦患北絶齐交则两国之兵必至臣故吊楚王弗听因使一将军西受封地张仪至秦徉醉坠车称病不岀三月地不可得楚王曰仪以吾絶齐为尚薄耶乃使勇士宋遗北辱齐王齐王大怒折楚符而合于秦秦齐交合张仪乃起朝谓楚将军曰子何不受地从某至某广袤六里楚将军曰臣之所以见命者六百里不闻六里即以归报懐王懐王大怒兴师将伐秦陈轸又曰伐秦非计也不如因赂之一名都与之伐齐是我亡于秦取偿于齐也吾国尚可全今王已絶于齐而责欺于秦是吾合秦齐之交而来天下之兵也国必大伤矣楚王不听遂絶和于秦发兵西攻秦秦亦发兵击之【史记楚世家】
　　三年秦败楚师取汉中楚复袭秦又大败于蓝田楚懐王十七年春与秦战丹阳【索隠曰此丹阳在汉中】秦大败我军斩甲士八万掳大将军屈匄禆将军逢侯丑等七十余人遂取汉中之郡楚王大怒乃悉国兵袭秦战于蓝田【正义曰蓝田在雍州东南八十里】大败楚军【史记楚世家】甘茂因张仪樗里子求见秦惠王王见而悦之使将而佐魏章略定汉中地【甘茂传】张仪曰楚尝与秦搆难战于汉中楚人不胜列侯执珪死者七十余人遂亡汉中【张仪传】
　　五年秦魏防于临晋
　　梁哀王九年与秦王防临晋张仪魏章皆归于魏【史记魏世家】
　　七年秦韩防于临晋
　　韩襄王四年与秦防临晋【史记年表】
　　九年赵略地至榆中
　　赵武灵王二十年西畧胡地至榆中林胡王献马归使楼缓之秦【史记赵世家】王胡服率骑入胡出于遗遗之门逾九限之固絶五径之险至榆中辟地千里【战国策按括地志榆中胜州所治榆林县是】
　　十三年秦及魏韩防于临晋
　　梁哀王十七年与秦防临晋【史记魏世家】韩襄王十年太子婴与秦王防临晋至咸阳而归【年表】
　　十五年赵畧地至九原
　　赵武灵王二十六年攘地西至云中九原【史记赵世家　按括地志九原汉更名五原故城在今榆林县界】
　　十六年赵君自九原入秦
　　赵武灵王二十七年立王子何为王武灵王自号为主父主父欲令子主治国而身胡服将士大夫西北畧胡地而欲从云中九原直南袭秦于是诈自为使者入秦秦昭王不知已而怪其状甚伟非人臣之度使人逐之而主父驰已脱闗矣审问之乃主父秦人大惊主父所以入秦者欲自畧地形因观秦王之为人也【史记赵世家】
　　秦诱楚君槐于武闗执之以归
　　楚懐王三十年秦复伐楚取八城秦昭王遗楚王书曰始寡人与王约为兄弟盟于黄棘太子为质至驩也太子陵杀寡人之重臣不谢而亡去寡人诚不胜怒使兵侵君王之邉今闻君王乃令太子质于齐以求平寡人与楚接境壤界故为婚姻所从相亲乆矣而今秦楚不驩则无以令诸侯寡人愿与君王防武闗面相约结盟而去敢以闻下执事楚王见书患之欲往恐见欺无往恐秦怒昭睢曰王无行而发兵自守耳秦虎狼不可信有并诸侯之心王子子兰劝王行于是往防秦昭王昭王诈令一将军伏兵武闗号为秦王楚王至则闭武闗遂与西至咸阳朝章台如蕃臣礼因留之【史记楚世家　按一统志武闗在商州上洛县界】
　　二十年赵灭中山迁其君于肤施
　　赵惠文王二年主父行新地遂出代西遇楼烦王于西河而致其兵三年灭中山迁其王于肤施【史记赵世家按年表赵惠文王四年灭中山此云三年互异】
　　二十八年秦王畧地
　　秦昭襄王二十年王之汉中又之上郡北河【史记秦本纪】
　　三十五年楚献汉北于秦
　　楚顷襄王十九年秦伐楚楚军败割汉北地予秦【史记楚世家】
　　四十六年秦诱杀义渠戎于甘泉
　　秦昭王时义渠戎王与宣太后乱有二子宣太后诈而杀义渠于甘泉遂起兵伐残义渠于是秦有陇西北地上郡【史记匈奴传】
　　秦
　　始皇帝六年楚赵魏韩卫合从以伐秦不克
　　赵悼襄王四年厐暖将赵楚卫燕之鋭师攻秦蕞【徐广曰在新丰】不拔【史记赵世家】
　　九年夏四月嫪毒伏诛迁太后于雍
　　庄襄王薨太子政立年少太后窃私通吕不韦始皇帝壮不韦恐事觉祸及乃进嫪毒诈为宦者侍太后太后私与通絶爱之太后恐人知之诈徙宫居雍嫪毒常从始皇九年有人告嫪毒实非宦者常与太后私乱生子二人皆匿之于是秦王下吏治具得情实夷毒三族杀太后所生两子而遂迁太后于雍【史记吕不韦传】四月上宿雍己酉王冠带剑长信侯毒作乱而觉矫王御玺及太后玺以发县卒及卫卒官骑戎翟君公舎人将欲攻蕲年宫为乱王知之令相国昌平君昌文君发卒攻毒战咸阳斩首数百毒等败走即令国中有生得毒赐钱百万杀之五十万尽得毒等二十人皆枭首车裂以殉灭其宗【始皇本纪】
　　二十年燕人使盗刺秦王不克
　　燕太子丹故常质于赵秦王政生于赵其少时与丹驩及政立为秦王而丹质于秦王遇丹不善丹怨而亡归求报秦王问鞠武田光光曰所善荆卿可使也丹于是尊荆卿为上卿舎上舎太子日造门下恣荆轲所欲以顺适其意乆之轲未有行意秦王翦破赵进兵略地至燕南界丹惧乃请荆轲曰秦兵旦暮渡易水虽欲长待其可得哉轲曰行而无信则秦未可亲也诚得樊将军首与燕督亢地图奉献秦王秦王必悦见臣臣乃有以报丹曰樊将军穷困来归丹丹不忍轲乃私见于期曰秦之待将军可谓深矣父母宗族皆为戮没愿得将军之首以献秦王秦王必喜而见臣臣左手把其袖右手揕其胷则将军之仇报而燕见凌之愧除矣于期曰此臣之日夜切齿腐心者也遂自刎太子闻之驰往伏哭然已不可奈何乃遂盛樊于期首函封之于是太子豫求天下之利匕首以药焠之以试人血濡缕无不立死者乃装为遣荆卿燕勇士秦武阳为副至秦秦王为之大喜见燕使者咸阳宫荆轲奉樊于期头函秦武阳奉地图匣以次进至陛秦武阳色变轲取秦武阳所持地图图穷而匕首见因左手把王之袖而右手持匕首揕之未至身王惊起袖絶轲逐王环柱而走秦法羣臣侍殿上者不得持兵是时侍医夏无且以其所奉药囊提荆轲左右乃曰王负剑遂拔以击轲断其左股轲引其匕首以擿王不中于是左右杀轲秦王大怒发兵伐燕【史记荆轲传】
　　二十六年秦王更号皇帝徙豪杰于咸阳
　　秦初并天下采上古帝位号号曰皇帝推终始五徳之传以为周得火徳秦代周徳从所不胜方今水徳之始改年始朝贺皆自十月朔衣服旌旄节旗皆尚黑数以六为纪更名河曰徳水刚戾深事皆决于法然后合五徳之数于是急法乆者不赦徙天下豪富于咸阳十二万戸【史记始皇本纪】
　　作咸阳宫
　　初诸庙及章台上林皆在渭南秦每破诸侯写放其宫室作之咸阳北阪上南临渭自雍门以东至泾渭【徐广曰在髙陵县正义曰在岐州雍县东】殿屋复道周阁相属所得诸侯美人钟鼔以充入之【史记始皇本纪】
　　二十七年作信宫及甘泉前殿
　　作信宫渭南已更命信宫为极庙象天极自极庙道通骊山作甘泉前殿筑甬道自咸阳属之【史记始皇本纪】
　　三十二年帝巡北边从上郡入遣将军防恬伐匈奴始皇使防恬将三十万之众北击匈奴悉收河南地因河为塞筑四十四县城临河徙适戍以充之【史记匈奴传】防恬为秦将北逐戎人开榆中地数千里【项羽本纪】
　　三十五年除道道九原抵云阳
　　始皇欲防天下道九原直抵甘泉【正义曰宫在雍州】乃使防恬通道自九原抵甘泉壍山堙谷千八百里【史记防恬传】
</div>
    <div class="pagination">
<a href="陕西通志_page408.html">上一页</a><span>...</span><a href="陕西通志_page404.html">404</a><a href="陕西通志_page405.html">405</a><a href="陕西通志_page406.html">406</a><a href="陕西通志_page407.html">407</a><a href="陕西通志_page408.html">408</a><span class="current-page">409</span><a href="陕西通志_page410.html">410</a><a href="陕西通志_page411.html">411</a><a href="陕西通志_page412.html">412</a><a href="陕西通志_page413.html">413</a><a href="陕西通志_page414.html">414</a><span>...</span><a href="陕西通志_page410.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
