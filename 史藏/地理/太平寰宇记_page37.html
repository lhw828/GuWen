<!DOCTYPE html>
<html>
<head>
    <meta charset="UTF-8">
    <title>太平寰宇记 - 第 37 页/共 120 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平寰宇记 - 第 37 页/共 120 页</h1>
    <div class="content">　　州境
　　东西一百五十里　南北八十五里
　　四至八到
　　西南至东京一千二百里　西南至西京一千六百五十里　西南至长安二千四百五十里　东至莫州新镇七十里　西至定州二百五十里　南至莫州三十里　北至新城县七十里　东南至莫州长丰县九十里　西南至定州保赛军一百里　东北至霸州一百里　西北至易州一百五十里
　　戸
　　皇朝管主客户四千四十
　　风俗
　　与易州同
　　土产
　　古战争之地绢布之外别无药物
　　归义县旧十二乡今十乡本涿州之属邑在州北唐末移于瓦桥晋建军城周世宗收复三关立雄州于此易河在县南门外从秦州流入下至霸州　巨马河在州北三十里西北从易州流入下至霸州　台河淀在县北一十五里　襄子淀在县北巨马河北东西八十里南北三十里半属新城县
　　容城县五乡战国时其地属燕本汉容县也汉书地理志云燕南得涿郡之容城后汉省晋地理志涿地复为容城县属范阳国高齐天保七年省并入范阳唐武德四年讨平窦建徳置北义州仍改为遒县以属焉贞观元年废北义州县归本属圣厯二年契丹入冦固守得全改名全忠县天寳元年改为容城复旧也　巨马河在县北　南易水在县南流入瀛州高阳县界与滱水合流　废县城在州西北五十里　大泥淀在县南三十里注水经云易水东流容城大泥淀注之泥同口之谓也　浑泥城在县南四十里水经注云泥同口有浑泥城汉景改为亚谷城封东胡降王卢它之为亚谷侯即此也　三台城在县南三十五里按城冢记云燕魏二国各据一城分易水为界燕筑三台登降耀武汉赤眉贼起兵于此亦増筑三台
　　霸州
　　霸州今理永清本上谷郡地星分箕尾幽州之古益津关也晋天福初陷契丹周显德六年收复因置霸州并永清县仍割莫州之文安瀛州之大城二县焉
　　领县三
　　永清　文安　大城
　　州境
　　东西七十五里　南北一百七十三里
　　四至八到
　　南至东京一千二百里　西南至西京一千六百里西南至长安二千五百里　东至干宁军界八十
　　里　接淀泊至雄州八十里　南至瀛州一百九十里　北至幽州二百里　东南至干宁军一百四十五里　西南至莫州七十里　东北至当州永清县界孟村三十里接幽州北界　西北至当州县界永清村二十五里接幽州北界
　　戸
　　皇朝户主三千六百六十三客一千二百四十四风俗
　　与瀛州同
　　土产
　　丝　绵　绢　无药物
　　永清县二乡本幽州防昌县唐天寳中改为永清县即古溢津关周显德六年收复三关遂于溢津关建霸州仍置永清县　瓦河水在县西南三百步　平曲城在县东三十二里汉景帝封公孙潭为平曲侯即此也文安县西北去州五十五里旧二十二乡今四乡汉文安县渤海郡后汉属河间国至和帝二年置瀛州县属焉晋分瀛州之东平舒东州文安章武四县置章武国县在古文安城至后魏太平十一年置瀛州以统章武县遂归瀛州北齐废章武入文安隋大业七年征辽途经于河口当三河合流之处割文安舒二邑戸于河口置丰利县隋末乱离百姓南移就是城唐贞观元年以丰利文安二县相逼遂废文安城仍移文安名就丰利城置文安县即今理也周朝改属霸州　五渠水今名长鸣沟邢子厉志云后魏延兴初文安县人孙愿捕鱼于五渠水中有鱼从西来共以柴塞之忽有人谓愿曰须臾当得大鱼若愿多求宜勿杀也愿与共食唯觉出气少腥而衣衫多及去愿送之以鱼固辞不受去愿后下网果得大鱼其状如鲤而大愿以为异物遂杀之而食俄然风雨昼昏闻鸟飞声比风息雨霁有人乘船至前见鱼无数飞入海愿遂不复渔矣因呼入海之处为飞鱼口云　滹沱河水在今县西北三十里又东溢为赵淀　狐狸淀隋图经云文安狐狸淀俗谓之掘鲤淀非君子淀君子淀在博野界　急流口在县北十七里通永清界　赵君祠按图经赵防汉武帝时为文安县令好神仙值文安大旱乃自焚身土人感慕因立祠焉　古文安县城在今县东北三十里　古三城角在县西北二十里后赵石勒筑以备燕　古南北卢蒲城在县西二十七里左传齐侯放卢蒲嫳于此燕末入燕境权置二城在鄚县界　乐巨叔墓在县东南二十五里后语乐毅后从燕入赵毅生闲闲生巨叔毅封昌国君至汉高祖求毅之后又封巨叔为华城君卒葬于此大城县西北去州九十五里旧二十三乡今四乡本汉东平舒县属渤海郡后汉属河间国晋于此置章武国后魏为章武郡北齐废郡为平舒县隋开皇十六年于长卢县置景州平舒县属焉大业末刘黒闼兵乱河朔侵吞郡县唐武德四年贼平县属景州贞观元年州废归瀛州平舒者以人性寛舒为县名周显德六年割霸州今改名大城县　平陵城在县东北一百一十里汉书苏建封平陵侯即此地也　凤凰台在县东北一十五里石勒三年凤凰现于此因筑　滹沱河在县北一百十里　永济池在县东五十里







　　太平寰宇记卷六十七
　　钦定四库全书
　　太平寰宇记卷六十八
　　宋　乐史　撰
　　河北道十七
　　保州
　　保州治清苑县本莫州清苑县地石晋初割属契丹蕃戎立为秦州出帝开运元年尅复秦州二年以满城县当路冲要宜立郡庭用威边外其秦州宜移治于满城其旧秦州复为清苑县满城所置秦州寻废皇朝初却于清苑县置寳塞军太平兴国六年升为保州割清苑县属焉
　　领县一
　　清苑
　　四至八到
　　东至东京一千二百里　西南至西京　东至唐口七十里　西至满城五十里　南至望都【阙】北至静戎军四十里　东南至博野宁边军一百里　西南至望都九十里　东北至静戎军四十里　东北至威虏军四十里
　　户
　　旧户在莫州皇朝户主二千七百七十五客一千风俗
　　与莫州同
　　土产
　　与莫州同
　　清苑县旧二十五乡今十一乡本乐乡县也史记云汉髙祖召问乐毅有后乎对曰有乐叔封于乐乡即此属信都国后汉省后魏复置属髙阳髙齐天寳七年省仍自易满城界清苑河为名　沈水在县北汉县废城在今县东南三十里后汉省　樊舆城汉樊舆县也武帝封中山靖王子修为樊舆侯是后汉省废城在今县东南三十五里一名隅城是也　栢陵城汉为县前汉帝纪云孝武帝封赵敬肃王子终古为栢陵侯废城在今县南　广望城汉广望县也武帝封中山靖王子忠为广望侯是后汉省故城在今县西南五十里　圣女祠舆地志云清苑县樊城西南隅有圣女祠女姓薛字义姜钜鹿人嫁为樊舆王文妻死于此城之隅就而祭之俗名祭隅城汉元帝元初三年有天渊玉女钜鹿仙人者是也
　　定逺军
　　定逺军治东光县本景州汉髙县属平郡隋置弓髙县属渤海郡唐武徳四年于县置观州领髙弓修阜城东光安陵胡苏观津七县六年以胡苏属沧州贞观元年省观津县复以胡苏来属十七年废观州以东光胡苏属沧州蓨县安陵属徳州阜城属冀州贞元二年又于弓髙县置景州又以弓髙东光胡苏来属长庆元年废景州四县亦还本属二年复于弓髙置景州太和四年废县属沧州景福元年复于弓髙置景州管东光安陵二县天祐五年移州治于东光县周显徳二年废景为定逺军县属沧州至六年并弓髙县入东光县皇朝太平兴国六年割东光县属军
　　元领县五　　今一
　　东光
　　三县割出
　　南皮入沧州　　临泽入沧州　　景城入沧州一县废
　　弓髙并入东光
　　军境
　　东西八十里　南北七十三里
　　四至八到
　　西南至东京八百二十里　西南至西京一千二百四十里　西南至长安二千一百里　东至临津县八十五里　西至阜城六十五里　南至安陵县四十五里　北至瀛州一百四十里　东南至临津县四十七里　西南至蓨县六十五里　东北至沧州一百二十里　西北至景城县九十里
　　户
　　唐开元领县六户一万一千三百皇朝管户主二千九百八十四客一千二百三十九
　　风俗
　　与沧州同
　　土产
　　旧贡水忘席　茅簟　海蛤　绢
　　东光县旧十四乡今四县本汉旧县也属渤海郡故城在今县东十里东光故城髙齐天寳七年移于今县东南三十里陶城故城隋开皇三年又移于此后魏废渤海郡郡城即今县治郡国志胡苏河在【缺】　县是　永济渠在县西二百步　鸣犊河即窦鸣犊所过之处故曰鸣犊河在县东南　废弓髙县在军东四十里旧二十一乡汉时属河间国汉文封魏頺当之邑莽曰乐成接弓髙今属阜成县界弓髙故城是也晋废隋开皇十六年复置移于今理长庆二年正月沧州弓髙县宜置景州仍属沧州周朝废州县入沧州寻又废入东光浊漳水在故城北三十里今邑西一里　候井按郡
　　国县道记云汉省唐地理书并失其所在以理推之盖在今弓髙县西北三十里房将池测旧此池水再增减疑其与海相通又池侧窄小有似于井以其增减不失时候因于池侧置县谓之候井嵗月既久今按其水不复有増减之候或云今弓髙县即汉候井县莫详所的西光城隋图经集记曰后汉孝昌三年葛荣略取其
　　地对东光
　　干宁军
　　干宁军治冯桥镇本古卢台军地后为冯桥镇临御河之岸接沧霸二州之界幽州割据伪命升为宁州周世宗显徳六年收复闗南却为干宁军仍置干宁县
　　领县一
　　干宁
　　军境
　　东西五十里　南北一百五十九里
　　四至八到
　　东至沧州界二十五里　南至东京一千三百里西南至西京一千七百里　西南至长安二千七百五十里　南至沧州界九里　西至霸州大城县界二十里　北至东西湖河一百五十里河北是幽州界　南至沧州界三十四里　西南至霸州大城一十八里　东北至沧州九十三里　西北至霸州大城县湖沟一百五十里
　　户
　　皇朝户主一千七百八客二百九十九
　　风俗
　　与宁州同
　　土产
　　潮水所侵惟生蒲苇
　　干宁县四乡旧名永安县与军同置在城下太平兴国七年六月改为干宁县　御河在城南一十步每日潮水两至其河从沧州南界流入本军界东北一百九十里入潮河合流向东七十里于浊流口入海水西通淤口雄霸等州水　卢台古城在御河南七十步周回二里基址犹存
　　破卤军
　　破卤军古淤口闗周显徳六年收复闗南于此置塞至皇朝太平兴国六年割霸州永清文安县三百一十七户属焉
　　四至八到
　　南至东京一千四百里　西南至西京一千六百五十里西南至长安二千五百里　东至狼城口三十里
　　南至文安县五十里　西至霸州五十里　北至幽州二百里　东南至大城县　西南至平戎军七十里东北至界河三十步　西北至界河二十步
　　戸
　　皇朝户主三百十客八十二
　　永光济河自霸州永清县界来经军界下入淀泊连海水　平曲子去军西南二十里汉功臣表云景帝三年封公孙浑邪为曲平侯即此也
　　威卤军
　　威卤军本遂城县皇朝太平兴国六年置从县西南至满城县内浮图合陵山峯为一路仍领遂城县是时修营掘得石棺一上有唐贞观年记棺有五重石铁铜银金次第贮之中有琉璃盛舍利本军以闻
　　领县一
　　遂城
　　军境
　　东西六十五里　南北五十里
</div>
    <div class="pagination">
<a href="太平寰宇记_page36.html">上一页</a><span>...</span><a href="太平寰宇记_page32.html">32</a><a href="太平寰宇记_page33.html">33</a><a href="太平寰宇记_page34.html">34</a><a href="太平寰宇记_page35.html">35</a><a href="太平寰宇记_page36.html">36</a><span class="current-page">37</span><a href="太平寰宇记_page38.html">38</a><a href="太平寰宇记_page39.html">39</a><a href="太平寰宇记_page40.html">40</a><a href="太平寰宇记_page41.html">41</a><a href="太平寰宇记_page42.html">42</a><span>...</span><a href="太平寰宇记_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
