<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 383 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 383 页/共 698 页</h1>
    <div class="content">殿明宫殿额名嘉靖三十一年更名干光本朝仍曰承光殿又按元仪天殿西木吊桥在万寿山之南 
兴圣宫之东琼华岛之北见析津志犀山台一名犀牛台见图经志书补帝御万岁山圆殿察罕入谢 
帝曰白云病愈耶帝赐茵以坐顾李孟曰知止不辱今见其人元史本传原周宪王元宫词地寒不种 
芙蓉树土厚宜栽括子松清晓内官呼彩 各宫分赐牡丹丛诚斋新録原御苑在隆福宫西后妃多 
居焉香殿在石假山上三间两夹二间柱廊三间龟头屋三间丹楹琐窗间金藻绘玉石础琉璃瓦殿 
后有石台山后辟红门门外有侍女之室二所皆南向并立又后直红门并立红门三三门之外有太 
子鄂尔多荷叶殿二在香殿左右各三间圆殿在山前圆顶上置涂金宝珠重檐后有流杯池池东西 
流水圆亭二圆殿有庑以连之歇山殿在圆殿前五间柱廊二各三间东西亭二在歇山后左右十字 
脊东西水心亭在歇山殿池中直东西亭之南九柱重檐亭之后各有侍女房三所所为三间东房西 
向西房东向前辟红门三门内立石以屏内外外筑四垣以周之池引金水注焉棕毛殿在假山东偏 
三间后鹿顶殿三间前启红门立垣以区分之仪銮局在三红门外西南隅正屋三间东西屋三间前 
开一门辍耕録臣等谨按石假山明图经志书称小山子韩雍赐游西苑记称赛蓬莱本朝詹事高士 
竒金鳌退食笔记谓兔园山在瀛台之西殿曰清虚池边多立竒石曰小蓬莱皆此地也今废原苑西 
有翠殿又有花亭球阁金殿前有野果名红姑娘外垂绛囊中空如桃子如丹朱苑外重绕长庑庑后 
出内墙东连海子以接厚载门门上建高阁东百步有观台台旁有雪栁万株大都宫殿考原至元二 
十三年侍御史程文海奉命搜贤江南世祖谕之曰此行必致叶李来李既至京师召见披香殿劳问 
卿逺来良苦赐坐赐宴元史本传原至治元年四月造象驾金脊殿元史英宗纪原泰定元年八月作 
中宫金脊殿元史泰定帝纪原皇后鸿吉哩氏居坤德殿终日端坐未尝妄踰戸阈辍耕録原至正十 
三年十月撤世祖所立坛殿改建厢宇元史顺帝纪原十四年四月皇太子徙居宸德殿命有司修葺 
之同上原泰定元年十二月新作棕殿成二年闰正月作棕毛殿元史泰定帝纪原释来复燕京杂咏 
锦貂公子跃龙媒不怕金吾夜漏催阿剌声高檀板急棕毛别殿宴春回蒲庵集原周宪王元宫词棕 
殿巍巍西内中御筵箫鼓奏薫风诸王驸马咸称寿满酌葡萄献玉钟诚斋新録原棕殿少西出掖门 


为慈仁殿又后苑中为金殿四外尽植牡丹百余本高可五尺大都宫殿考原周宪王元宫词东风吹 
绽牡丹芽漠漠轻阴 碧纱向晓内园春色重满栏清露湿桃花谷雨天时尚薄寒梨花开谢杏花残 
内园张葢三宫宴细乐喧阗赏牡丹诚斋新録补至正八年永宁禅师入觐说法于龙光殿续文献通 
考朱昆田原按龙光殿辍耕録不载见王氏禁扁又有慈仁慈德二殿注云三殿并巴延鄂尔多考元 
史太祖后妃有四鄂尔多四十余人世祖鄂尔多四武宗鄂尔多一葢后妃分居之地也补至正二年 
七月丁亥帝御慈仁殿拂郎国进天马庚寅自龙光殿勅周朗貎以为图壬辰图成翰林学士承 库 
库传 命掲徯斯为赞圭斋集补丁鹤年题拂郎天马图诗春明立仗气如山顾盼俄空十二闲一去 
瑶池消息 西风吹影落人间海巢集原元肇建内殿制度精巧题头刻螭形以檀香为之螭头向外 
口中衔珠下垂珠皆五色用彩金丝贯串负柱融滚霞纱为猊怒目张牙有欲动之状瓦滑琉璃与天 
一色朱砂涂壁务穷一时之丽殿上设水晶帘阶琢龟文绕以曲槛槛与阶皆白玉石为之又有紫檀 
殿以紫檀香木为之光天玉德七宝瑶光通云凝翠广寒等殿不能一一数也大内有德寿宫兴圣宫 
翠华宫择胜宫连天楼红鸾殿入霄殿五华殿又有迎凉之所曰清林阁旁上二亭东曰松声西曰竹 
风又有温室曰春熙堂曰九引台者七夕乞巧之所也曰刺绣亭缉衮堂者冬至候日之所也九龙墀 
延香亭春时宫女传杯于此拱璧亭又名夜光亭探芳径旁为逍遥市又有集贤台集宝台眺逺阁留 
连馆万年宫并在禁苑元掖庭记原元至正十四年顺帝制龙舟于内苑其船式长一百二十尺广二 
十尺用水手二十四人皆衣金紫自后宫至前宫山下海子内往来游戏行时龙首眼口爪尾皆动又 
自制宫漏高六七寸广半之造木为匮藏壶其中运水上下匮上设三圣殿匮腰立玉女捧时刻筹时 
至辄浮水而上左右二金甲神一悬钟一悬钲夜则神人自能按更而击无分毫差鸣钟钲时狮鳯在 
侧者皆自翔舞匮之东西有日月宫飞仙六人立宫前遇子午时自能耦进度仙桥逹三圣殿复退立 
如前其精巧絶出人意皆前所未有续资治通鉴原顺帝荒于游宴以宫女三圣奴妙乐奴文殊奴等 
一十六人按舞名十六天魔首垂发数辫戴象牙佛冠身披缨络大红销金长短裙金杂袄云肩合袖 
天衣绶带鞵韈各执噶布喇婉之器内一人执铃杵奏乐又宫女一十一人练槌髻勒帕常服或用唐 
帽窄衫所奏乐用龙笛头管小鼓筝琵琶笙胡琴响板拍拍以宦者察罕岱布哈管领遇宫中赞佛则 
按舞奏乐宫官授秘密戒者得入余不得预元史按噶布喇婉梵语盛水执舞之螺蛳也旧作加巴剌 
般察罕 古语白色也岱有也布哈义见前旧作长安迭不花今俱译改原天魔舞唐时乐王建宫词 
十六天魔舞袖长不始元末也少室山房笔丛原张翥宫中舞队词凿海行龙舸凭山起鹄台天池神 
马出月殿舞鸾来六合妖氛静羣生寿域开吾皇乐民乐愿上万年杯十六天魔女分行锦绣圜千花 
织步障百宝帖仙衣回雪纷难定行云不肯归舞心挑转急一一欲空飞白玉琱钗燕黄金凿歩莲箫 
吹鳯台女花献蘂宫仙香雾团银烛歌云扑锦筵请将供奉曲同贺太平年蜕庵集原张昱辇下曲西 
天法曲曼声长璎络垂衣称艳妆大宴殿中歌舞上华严海会庆君王西方舞女最娉婷玉手昙花满 
把青舞唱天魔供奉曲君王长在月宫聴炉香夹道涌祥风梵辇游城女乐从拜望彩楼呼万岁柘黄 
袍在半天中张光弼诗集原杨维桢诗十六天魔教已成背番莲掌苦嫌生夜深不管排场歇尚向灯 
前踏影行复古诗集原释来复燕京杂咏鸭绿微生太液波芙蓉杨栁受风多日长供奉传新谱教舞 
夭魔队子歌蒲庵集原周宪王元宫词背番莲掌舞天魔二八华年赛月娥本是河西参佛曲把来宫 
苑席前歌按舞婵娟十六人内园乐部每承恩纒头例是宫中赏妙乐文殊锦最新队里惟夸三圣奴 
清歌妙舞世间无御前供奉 深宠赐得西洋塔纳珠诚斋新録原杨子器元宫词练槌髽髻紫头绳 
金绣云肩翠玉缨学舞天魔纔摆队长安又领接番僧栁塘遗稿补叶之藩天魔诗高戴牙冠翠袖长 
锦纒珠络艳生香新翻十六夭魔舞闲倚三千月殿妆曽是宴安怀鸩毒祇縁秘密失苞桑翠华零落 
知何处月暗尘昏到应昌艾斋集原瞿佑天魔舞歌承平日久寰宇泰选伎征歌皆絶代教坊不进胡 
旋女内庭自试天魔队天魔队子呈新番似佛非佛蛮非蛮司徒初传秘密法世外有乐超人间真珠 
缨络黄金缕十六妖娥出禁籞满围香玉逞腰肢一派歌云随掌股飘飘初似雪回风宛转还同鹰遵 
渚桂香满殿步月妃花雨飞空降天女瑶池日出会蟠桃普陀烟消观鹦鹉新声不与尘俗同絶技颇 
动君王覩重瞳一笑天颜春赐锦捐金倾内府中书右相内台丞袖无諌章有曲谱天魔舞筵宴开驼 
峯马乳胡羊胎水晶之盘素鳞出玳瑁之席天鹅抬弹胡琴哈哈回吹胡笳阿牢来羣臣竞献葡萄杯 


山呼万岁声如雷天魔舞不知危高丽女六宫妃西番僧万乘师回纥种类皆台司汉人回避南人疑 
天魔舞乐极悲察罕死博啰归铁骑骤金刀挥九重城阙烟尘飞一榻之外无可依天魔舞将奈何多 
蔵金叵罗急驾白槖驼阴山之北逃干戈同上按博啰 古语青色也旧作孛罗今译改原世祖至元 
七年以帝师帕克斯巴之言于大明殿御座上置白伞葢一顶用素段泥金书梵字于其上谓镇伏邪 
魔 安国利自后每岁二月十五日于大殿启建白伞葢佛事与众祓除不祥中书移文枢密院八卫 
拨伞鼓手一百二十人殿后军甲马五百人抬舁监坛汉闗圣神轿军及杂用五百人宣政院所辖宫 
寺三百六十所掌供应佛像坛面幢幡宝葢车鼓头旗三百六十坛每坛擎执抬舁二十六人钹鼓僧 
一十二人大都路掌供各色金门大社一百二十队教坊司云和署掌大乐鼓板杖鼓筚篥龙笛琵琶 
筝七色凡四百人兴和署掌妓女杂扮队戏一百五十人祥和署掌杂把戏男女一百五十人仪鳯司 
掌汉人回回河西三色细乐每色各三队凡三百二十四人凡执役者皆官给铠甲袍服器仗俱以鲜 
丽整齐为尚珠玉锦绣装束竒巧首尾排列三十余里都城士女聚观礼部官 视诸色队仗刑部官 
巡绰喧闹枢密院官分守城门而中书省官一员总督视之先二日于西镇国寺迎太子游四门舁高 
塑像具仪仗入城十四日帝师率梵僧五百人于大明殿内建佛事至十五日恭请伞葢于御座奉置 
宝舆诸仪卫队仗立于殿前诸色社直暨诸坛面列于崇天门外迎引出宫至庆寿寺具素食食罢起 
行从西宫门外垣海子南岸入厚载红门由东华门过延春门而西帝及后妃宫主于玉德殿门外搭 
金脊吾殿彩楼而观览焉及诸队仗社直送金伞还宫复恭置御榻上帝师僧众作佛事至十六日罢 
散岁以为常谓之游皇城元史按帕克斯巴唐古特语圣也旧作八思巴今译改补袁桷皇城曲堂堂 
瞿云生王宫幼年夙悟它心通梵书未覩口已诵底用城阙穷西东净居老人幻竟异故作恐怖生愁 
容世间习妄了莫喻要以神化开盲聋岁时相仍作游事皇城集队喧憧憧吹螺击鼓杂部伎千优百 
戏羣追从宝车瑰竒耀晴日舞马装辔摇玲珑红衣飘裾火山耸白伞撑空云叶丛王官跪酒头叩地 
朱轮独坐颜酡烘蚩氓聚观汗挥雨士女簇坐唇摇风人生有身要有患百岁会尽颜谁童西方之国 
道里通至今生老病死与世同清容居士集原至元二十七年十二月命帝师西僧递作佛事于万岁 
山厚载门英宗即位之初作佛事于宝慈殿六月修佛事于万寿山十月作佛事于文德殿十一月作 
佛事于光天殿十二月铸铜为佛像置玉德殿是月作延春阁后殿修秘密佛事至治元年正月复修 
佛事于文德殿五月修佛事于大安阁十月修佛事于大内泰定帝即位初修佛事于大明殿泰定元 
年正月命僧讽西番经于光天殿四月修佛事于寿昌殿六月修黒雅满逹噶佛事于水晶殿帝受佛 
戒于帝师十月命帝师作佛事于延春阁二年二月命西僧作烧坛佛事于延华阁三年二月修佛事 
厌雷于崇天门七月皇后受雅满逹噶戒于水晶殿九月帝师还京修洒净佛事于大明兴圣隆福三 
宫致和元年三月帝御兴圣殿受无量寿佛戒于帝师天厯元年分命诸僧于大明殿延春阁兴圣宫 
隆福宫万岁山作佛事又命高昌僧作佛事于宝慈殿西僧百人作佛事于徽猷阁二年五月作佛事 
</div>
    <div class="pagination">
<a href="钦定日下旧闻考_page382.html">上一页</a><span>...</span><a href="钦定日下旧闻考_page378.html">378</a><a href="钦定日下旧闻考_page379.html">379</a><a href="钦定日下旧闻考_page380.html">380</a><a href="钦定日下旧闻考_page381.html">381</a><a href="钦定日下旧闻考_page382.html">382</a><span class="current-page">383</span><a href="钦定日下旧闻考_page384.html">384</a><a href="钦定日下旧闻考_page385.html">385</a><a href="钦定日下旧闻考_page386.html">386</a><a href="钦定日下旧闻考_page387.html">387</a><a href="钦定日下旧闻考_page388.html">388</a><span>...</span><a href="钦定日下旧闻考_page384.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
