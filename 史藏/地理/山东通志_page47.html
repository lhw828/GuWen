<!DOCTYPE html>
<html>
<head>
    <meta charset="UTF-8">
    <title>山东通志 - 第 47 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山东通志 - 第 47 页/共 194 页</h1>
    <div class="content">　　诏曰汝廷敬实惟予旧讲臣其与议所宜行【臣】从诸臣后
　　议具上
　　皇帝曰俞朕慕圣道敬因东巡狩诣
　　先师宅里其毋重烦吾民供亿于是肆
　　赦轸农放税已责敷恺泽于天下然后乃厯吉日协灵辰野庐警路宫正设跸
　　玉舆晓升
　　帷殿夕御前驱朱旗属车日羽以临乎岱宗是时未臻乎阙里也飞斾淮江观民设教月届黄钟旋轸南陆聿来
　　圣居览观林庙图书器物之盛严恭将事乐奏礼行光景肸蠁圣歆如答【臣廷敬】向以儒学猥防擢任又特被
　　勅防议礼恭睹礼成不胜欢忭震跃伏而思曰前代之崇礼者可纪矣太牢特祀肇自西京褒成祼将爰及东汉贞观定朝防之仪开元锡文宣之号器物之赐渥于广顺陪位之班诏始祥符至和加衍圣之称承安世曲阜之令皆名为崇儒重道而备物致诚防势而希至徳惟我
　　皇上为列辟称首【臣】以浅识窥较万世师表之称则与乾坤同其悠乆也六经表章之泽则与日月竝其光华也留
　　鳯盖于防门车服礼器所未备也颁
　　龙章于乡校普天率土所共瞻也矞矞皇皇莫与京矣【臣】
　　谨拜手稽首而献颂曰
　　惟圣体道生民拔萃徳逾位兮惟
　　帝则圣统一万类位斯配兮
　　龙飞于天周览八极嘉鳯徳兮圣作物覩垂祀万亿视鲁
　　国兮
　　帝开明堂于羮于墙坐则见兮
　　帝防方岳东西南朔来殷荐兮
　　銮车戾止锵锵穆穆金丝肃兮
　　驻跸古亭云霞委属清泉澓兮上公稽首笾豆奔走昭世守兮暨四姓后博士童耉
　　恩滂厚兮
　　赐所过租歌腾于涂惠我人兮惟
　　帝福我我神其妥戴
　　大君兮莘莘髦士百尔济济颂声起兮于赫
　　帝功与天比崇无终穷兮
　　圣驾临幸阙里释奠
　　先师恭纪【有序　　　　　　　刑部尚书】张玉书康熈二十有三年嵗在甲子【玉书】承乏为礼部侍郎防
　　朝廷稽古省方将有事于
　　阙里谨从廷臣后搜讨旧文参预末议比及冬十一月
　　乘舆自南旋轸渡淮入兖遂厯泉林抵曲阜诣
　　先师庙堂降节致防礼明乐备复诣
　　孔林临墓再拜逺近瞻仰莫不欣叹时【玉书】方屏伏垩庐未及恭与陪扈迄丁卯夏以刑部尚书奉
　　命入京师从沂水纡道肃谒
　　圣庙乃获闻
　　车驾临幸隆仪异数之详因得备观
　　留赐曲盖及
　　御书庙额与
　　御制诗赋赞记之文
　　天章云藻照曜宇宙载籍以来所未有也敬赋长句三十
　　韵以志盛典
　　子律新调景徳昌干戈载戢惠风翔
　　宸銮已陟天门迥时迈还经鲁甸旁七萃旌旄临阙里八神警跸匝平乡班聨朱紫圜桥盛羽葆丹青夹陛长肃穆升阶严北面拜稽当殿直中央【诏定行三跪九叩礼】衮旒佩饰彤帷启【唐开元中追崇孔子以衮冕之服始用王者礼乐】河海仪形斗曜彰【干封中祝文天纵攸髙蕴河海而标状】牺象器存三代制【汉元和中留牺象尊祭器】宫轩乐具两楹藏渟渫井深涵泽【井在诗礼堂后】嶻奎文烂吐芒【奎文阁在庙南】杏绕古坛濡雨露【杏坛在殿廷前】桧标孤干老氷霜【孔子手植桧髙三丈有竒围四尺在杏坛左侧燬于金贞祐茁于元至元自明治中复燬又厯二百年不楛不荣其干如铁　御制古桧赋勒石桧前】云盘石栋龙鬐起【大成殿九间殿前盘龙石柱】日射觚棱鸟翼张掌故追探陈典物心传黙契见羮墙峥嵘旧宅金丝壁【金丝堂系鲁壁遗址】清切谭经诗礼堂【讲筵设于诗礼堂】勉孝劝忠宣谕渥赉衣加秩荷恩瀼【御讲筵毕宣制勗勉忠孝是日赐衍圣公以下裘服有差孔氏子孙进讲者授以官】鸾铃更指茔林路【祀庙礼成即幸孔林】豹尾徐穿栝柏行洙泗合流川效瑞【水经注洙泗二水交于鲁城东北】尼防拱峙阜呈祥【曲阜城东门曰尼防耸翠】上尊展酹低徊乆【驾于墓前酹酒复行再拜礼】
　　玉趾从容顾问详【驾周览孔林详问树木及林址】木辨土宜森异种【树多不知名皆当时弟子各以其地所宜移植林内】蓍钟灵秀郁竒香【命衍圣公采蓍草进览】栖巢逺避禽知敬【孔林内鸟不结巢】丛棘濳除草自芳【后汉初阙里荆棘自辟】守卫典祠増卒史【汉卒史碑一名百户碑衍圣公奏今百户乞由朝选　诏从所请】陪敦拓地永烝尝【拓林地壹拾有壹顷悉除额税】
　　诏留曲盖辉车服【留曲柄繖于庙廷】咏叶宫声戛征商【御制五言律诗一首】宝额大书悬禹画【万世师表四大字】穹碑矗立焕尧章【御制碑文并书碑髙一丈八尺广六尺五寸重七万觔立于金声门右】特崇元圣亲藩荐【遣恭亲王祭　周公庙即鲁太庙遗址】备録先儒奕叶光【周程张朱四子裔先后俱授博士】盛事允应垂琬琰赓歌岂直徧胶庠微臣近幄尝趋讲末学观澜但望洋真等醯鸡窥鳯徳傥容樗朽向秋阳缅思缥笔穷终始【孔子感曽子孝行以缥笔作孝经】独抱韦编究否臧董教每慙耕让畔祥刑仍借礼为防欣开殷后三驱网【下诏大赦】共赞虞廷五色裳所过赐租人乐恺【经过地方俱免丁银】有年多黍户丰穰上元厯纪中天运帝道休明被八荒
　　东巡雅十三章　　　　　　　　【左都御史】徐元文上帝灵鉴贶我
　　皇清我
　　皇秉圣
　　三后遹成克諴九区交畼六英美我
　　皇度翼翼明明
　　维嵗甲子冬日载融
　　皇时省方届于大东
　　銮辂雷野芝旍翳空清济渐车灵岳望风
　　峩峩灵岳表镇曰岱驰走百神苞并万态陋彼升封虞柴是配
　　登览云物郁何霭霭洪河泱漭长江荡潏龙舰星移及呉之域惠彼小民湛我
　　皇徳还
　　御六虬衮服是即
　　陪尾之阳四源交泻水哉水哉不舍昼夜
　　皇过川上神契元化瞻望阙里仆臣趣驾
　　麟踪既邈鳯徳何长教泽衍翊我
　　圣皇万乗至止
　　夫子之乡章缝迎路簪黻升堂
　　于赫
　　夫子濯濯厥灵肃将苾芬祀事孔明郁鬯龙勺象彛牺尊八音克谐羣后骏奔
　　寝宫防防
　　夫子所憩
　　皇陟于庭探索琴佩芳飏猗兰青浮铁桧见于羮墙其容
　　有睟
　　防阜之林百顷交隂异国珍产蔚为同岑文楷轮囷以杖以樽擥其丛蓍穆哉
　　皇心
　　穆哉
　　皇心更
　　御雕几爰
　　命毓圻秩尔孙子肆列组筵进讲以次遗经再展皇心燕喜
　　皇锡毓圻锦衣貂裘庭列曲盖以飨春秋毓圻稽首天子万夀
　　皇诏毓圻保艾尔后
　　东野支封禽父是宗锡之冠带以康周公两圣作师文其在兹敦儒阐道千载一时
　　惟星则煌惟云则烂
　　圣藻光辉辉于天汉懋建有极登道之岸昭示万邦如日
　　斯旦
　　圣驾幸鲁恭纪八律　　　　　　【礼部侍郎】王泽帝纂三皇统儒遵百世师后先原一揆授受若同时特命汾阳驾遥临阙里祠
　　圣君巡幸日万世仰规
　　其二
　　汉祖经过后祥符设奠余徒闻飞鳯诏无复驻銮舆道合神如接诚通礼不虚一心符徃圣防见出图书其三
　　停辂懐先范抠衣入圣门
　　帝心惟执敬师道自常尊六代弦歌在千秋俎豆存闻知
　　如觌面效法岂空言
　　其四
　　鲁地留遗墓钦崇亘古今尼防回障逺洙泗合流深露浥丛蓍润云含古桧隂攀条摛
　　睿藻如见圣人心
　　其五
　　不独坛名杏兼看草是文四时潜受气五色烂披云
　　圣主垂清问遐陬播异闻应大同殿三秀颂纷纷
　　其六
　　宸翰昭云表先师万古崇鳯骞回映日龙跳直拏空篆刻
　　颁
　　天阙章缝仰泮宫早知海内外文治乐同风
　　其七
　　启圣推隆典姬公溯道源三王兼盛业六学纉微言北极崇时享东防等大藩还闻四氏裔簮绂尽承
　　恩
</div>
    <div class="pagination">
<a href="山东通志_page46.html">上一页</a><span>...</span><a href="山东通志_page42.html">42</a><a href="山东通志_page43.html">43</a><a href="山东通志_page44.html">44</a><a href="山东通志_page45.html">45</a><a href="山东通志_page46.html">46</a><span class="current-page">47</span><a href="山东通志_page48.html">48</a><a href="山东通志_page49.html">49</a><a href="山东通志_page50.html">50</a><a href="山东通志_page51.html">51</a><a href="山东通志_page52.html">52</a><span>...</span><a href="山东通志_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
