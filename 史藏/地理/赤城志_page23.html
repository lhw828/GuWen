<!DOCTYPE html>
<html>
<head>
    <meta charset="UTF-8">
    <title>赤城志 - 第 23 页/共 56 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>赤城志 - 第 23 页/共 56 页</h1>
    <div class="content">　　丹霞小洞在县西北一十五里福圣观东北旧传葛元錬丹于此有仙人拍手岩唐刺史柳泌于此修药今天台观其所止也
　　石桥在县北五十里即五百应真之境相传为方广寺有石梁架两崖间龙形背广不盈咫其上防涧合流泄为瀑布西流出剡中梁既峭危且多莓苔甚滑下临絶涧过者目心悸昔僧昙猷欲度梁访方广忽有石如屏梗之旧号蒸饼峯孙绰赋所谓践莓苔之滑石搏壁立之翠屏是也凢往来人供茗乳花效应或宝炬金雀灵踪梵响接于见闻石鏬有木异华时青蛇盘紏枝榦至实落供大士乃去人目为护圣【夏英公竦铭云山壤厌灵融结推功穹隆石梁飞云架空埀流下激絶岸旁通烟华溟蒙矫矫翔龙朝日曈昽蜿蜿腾虹愿接天孙以助登封赵清献抃诗云晓登山阁一炉香瞻企神僧谒上方人度石桥何所畏如来元是世津梁　杨蟠诗云金毫五百防龙尊隠隠香山圣迹存方广寺开无俗路优昙花现有灵根一峯突岸临天壁阙涧淙桥透石门今日不将心洗尽更从何处覔真源　孙何诗云六月岩崖似九秋兴公辞赋好淹留杉松迤连华顶钟磬依稀近沃洲枕水古碑卿相撰拂云新刹帝皇修髙僧尽觧飞金锡谁是当年白道猷　姚孳诗云万沠铿鍧走电车跨岩蚴蟉玉虹斜灵禽飞下传消息五百瓯中结茗花　赵湘诗云白石峯犹在横桥一径防多年无客过落日有云归水净苔生髪山寒树着衣如何方广寺千古去人稀】
　　断桥在县北七十里自石桥沿涧行可十五里至此一石中断因以为名即所谓小桥是也旧传罗汉所居之境下临危涧乱石棊布行者十歩九跌虽邑人亦罕至云
　　坐禅石在慈云寺东旧传有夀禅师者宴坐于此鸡笼石在县东南八里
　　抛陀石在县西一十五里




　　赤城志巻二十一
　　钦定四库全书
　　赤城志卷二十二　　　　宋　陈耆卿　撰山水门四
　　山
　　仙居
　　括苍山在县东南五十里髙一千五百丈周回三百里羣山中号巉絶有八向焉一向凝真宫其七则临海黄岩仙居永嘉乐清缙云东阳七县界皆山脊绵接今县西苍岭亦其所通也按寰宇记云括苍山在州西四十里今临海真隠山本号括苍而天台之东亦有苍山盖一山而绵亘三邑云
　　韦羌山在县西四十里絶险不可升按临海记云此众山之最髙者上有石壁刋字如科斗晋义熈中周廷尉为郡造飞梯以蜡模之然莫识其义俗传夏帝践厯故刻此石其后守阮録携吏民往观云晦冥累日不见而旋旧有緑筠庵【按旧志载运羌山亦名天姥或又曰纬乡俗语讹也然髙僧传载昙兰憇赤城事则曰韦乡山在乐安县陶景玉匮则曰括苍西南一百余里有伟美山登真隠诀则又曰伟羌山多神异之事然则韦乡一山而六者之名不同未详孰是　陈襄题云去年曽覧伟图云有仙人古篆书千尺石岩无路到不知科斗字何如　盘盘英气四纡余定有神仙此地居天子正求伊与吕如何不见起耕渔　天鞫精灵乆贮储中间豪杰出无虚乡民世世家居此争使儿孙不读书峭壁回环防百区其间岩石可耕锄如何得片山如此白首相将老母居　古意防岏与世踈一官覊绊可归欤此山未及西山好下有仙人结草庐四友之贤世莫如白头终作一乡居此山不惜将钱买叹惜无因共结庐　郭三益题緑筠庵诗】
　　【云道人栖碧山云居在空曲十年海潮音利物縁已熟更寻妙髙顶超然具幽筑古木挿空青寒筠抱岩緑时携贝叶书歩入深林读云影冷萧条静对含烟玉客来境非喧客去境自足宵眠护禅虎画引衔花鹿庵中三昧语药我贪嗔毒何当晚防鳬藜杖追髙躅】
　　福应山在县东二里隂阳家谓其居邑龙首得地之胜居人建浮图其上自是取青紫不乏焉上有尽美亭其下枕溪岩壑俱秀【张景脩记云仙居邑之美者也而一山尽焉福应山之美者也而一亭尽焉尽美亭者非尽一山之谓尽一邑之谓也朝奉大夫庞公倅台之二年季按属邑辙环七百余里可谓劳矣然至于仙居福应则徘徊四覧啸咏终日欣然忘其归信乎美哉一日谓景脩曰昔朱超石云登北邙逺眺则众美都尽予于此山见之矣山距城二里峥嵘独秀浮图居其上而亭居浮图之南予名之曰尽美矣子为予记之景脩曰唯唯虽然公之意岂有穷耶不遗一景一物兼収而并采犹东西之不可相无也邑之括苍章甫紫箨韦皆峯峦险絶岩洞环恠而溪流森然烟云晦冥鸥鹭出没平波渔唱断陇樵归有骚人尽史不能工也夫岂易名哉邑令刘君袭明雅为公知图序以告于是又知福应山者皇祐间令枢宻直学士陈公述古名之也陈公贤先生劝学文垂于世逾四十年公实作是亭公贤宰相子人门冠代不骄冨贵而意乃在乎山水之间愚将见其美不専于竹石花木风晴雪之际而在乎学者之材也噫美于是尽矣又题云南亭不减北邙髙美景因公见一朝已防溪山如在画更传风雅似闻韶栽桃定有仙家住种竹宁无隠者招秀气当为多士福未应都放与渔樵　杨崈题云清风送月上栏干云溪流破王寒我有三峯髙兴在漫堂聊作画屏防　醉后愁生任数竒僧牎借梦入新诗觉来着意寻桃李除了春风总不知】
　　安洲山在县东南五里旧名管山又名九旬上有潭按旧志唐武德中僧灌顶讲经于此时渔者甚众顶劝止之忽一夕风旦视之则为洲矣故更今名【又按罗题刑适灌顶行业记云师卜居安洲以波澜四絶人迹不通乃誓曰若使此地坦夷来此讲经未泱旬白沙涌出地平如砥乃讲金光法华二经以答嘉贶此与旧志语防异今两存之】
　　放光塔山【一名防仭山】在县北二里峯峦绮错秀迤可爱上有浮图盖周显德六年僧德韶所剏与福应山兴道院塔列为三二溪駃其下隂阳家曰浮牌形云【孟大武诗云防仭气浮三塔耸浮牌声振两溪寒人以为能状一邑之嘉致】
　　紫箨山在县北三十里旧名竹山与天台接唐天宝中明皇梦一人紫服而朝自称竹山神来呈瑞鳯翌日果有鳯翔焉遂改今名今其侧有瑞峯又上有栖鳯亭【王戬诗云竹山絶顶古招提景异相将竺国齐灵鹫雄吞台岳小瑞峯髙压斗牛低云深石恠冝僧隠水静林幽乐鸟啼记得当年封紫箨只因丹鳯此中栖钱竿诗云云鎻藤萝石路深旃檀林里有丛林万山重叠雨添翠一水湾环风漾金午饭欲陪龙象住夜眠要听鳯凰吟更求竹鏬安禅处老却平生名利心】
　　峡山在县东南一十五里下即纯熈观按吕宝琛记云众峯拱揖列岫迂廻辽展画屏髙褰翠幄谿涧隠映致侔川峡故名峡山观此秀槩可想也【余见纯熈观】
　　张阜山【旧经作张父】在县西二十五里自州而西至常风望之山岿然东瞰县治谯楼南环以溪北则有防及柘溪源等处其泉谷深秀旧传逸民张阜居焉
　　水帘山在县西南四十里与永嘉接其中崖壁横峙有瀑自颠防宛若帘垂四时不竭【昔人留题有今古长垂地晨昏不上钩之句】岩下有石室殊广可容三十人
　　万竹山在县西南四十五里絶顶曰新罗九峯回环道极险隘岭上见丛薄敷秀平旷幽窈自成一村薛左丞昻诗所谓万竹源中数百家重重流水绕桑麻是也【薛又有记】
　　浮石山在县南三里南峯山南下有巨石屹溪中视之
　　若浮动故名
　　渔潭山在县东南七里下瞰溪潭居人尝渔于此故名孟溪山在县北一十里与彭溪等山接东北界天台西北连婺女其中丘谷深窈且多茂林樵采者日往焉
　　青尖山在县北一十里雄据邑后若拥障然其中一峯
　　极峻而尖又以逺而长青故名
　　石龛山在县东一十五里上有石室深三丈广逾一丈
　　俗传神灵栖焉
　　石珑崆山在县西南一十五里上多巨石玲珑可爱似
　　仙都诸山云
　　灵山在县西二十里浄梵院上按旧志以禽鸟不栖故
　　名
　　项羽山在玉几山东三十五里相传项羽少时驻马于
　　此有石马迹尚存
　　彭溪山在县西北四十里与孟溪及天台界接其间林
　　木可十顷五谷杂货略具民乐居之
　　冯师山在县西二百一十里与括苍岭接旧传冯氏女
　　学道于此故名
　　枕溪山在县东南九里以其濒大溪故名
　　白岩山在县西南一十五里以其有白岩故名
　　三井山在县北三十里以有三龙湫故名
　　桐林山在县南五十里居人以造楮为业焉
　　枕海山在县西六十五里以其趾挿海故名
　　赤城山在县西七十里以其山土石皆赤色故名曹官山在县西八十里一名曹潭
　　石叠山在县南三十里
　　玉几山在县西五十里
　　南峯在县南三里俗以一峯南立故名其巅四面轩舒山水环拥为邑人逰覧之有题咏甚盛【令刘光诗云百尺擎空窣堵波羣峯柰此独髙何皷钟鸣处是非外天地望中苍翠多闲防墅云披玉柱醉眠秋浪卷银河问师乞取窓前月一榻清风许我麽】
　　云峯在县西二十五里以云出小洞故名
　　瑞峯在县北三十里
　　麻姑岩在县西南二十五里一名仙姑巨石谽谺矫如人立昔麻姑访王方平蔡经尝隠于此故以名岩其上有洞旁两石相峙髙深各逾丈俗呼风门有麻姑像存焉【叶发诗云恠石倚空碧传有神仙迹元放古来逰孝先应曽厯山前无断碑往事杳难覔麻姑去不来青鸟无消息】
　　太翁岩在县东四十里玉几山东太翁者不知何许人相传国初居此山髙无水卓锡得甘泉遇旱不枯宣和中多避防于此
　　景星岩在县西五十里万仭壁立髙处见井邑如错绮绣僧行机尝防茅以居今为尼庵上有鹿颈岩以其形似之而名长数丈坦旷可歩左右崖壁更峻絶云
　　漴水岩在县西南十五里水自层崖飞防薄如水帘状阳公岩在县西北三里北有洞髙广如屋三楹
　　珠头岩在县南七里
　　赤城岩在县西六十里
　　护民岩在县南六十里
　　苍岭在县西北九十里髙五千丈周回八十里与缙云界接重岗复径随势髙下其险峭峻絶为东淛之行者病焉【唐刘昭禹诗云尽日行方半诸山直下看白云随歩起危迳极天盘瀑顶桥形小溪邉店影寒往来空太息元髪改非难】
　　东岭在县东一里与临海界接上有旋憇亭令赵幼闻
　　以山坳多晚风故为此以障之
　　马踪岭在县北一十里与永康东阳界接多草径﨑岖
　　云
　　界岭在县东三十里以与临海界接故名
　　十丈岭一名小峡岭在县南五里
　　【阙】岭在县【阙】北五里
　　江家岭在县南七里
　　界岭在县南一十里
　　北防岭在县西北一十里
　　闗岭在县南二十里
　　石姥岭在县东二十五里
　　括苍洞在县东南三十里括苍山之间按尘外记括苍成德隠元之天盖第十洞天列仙所居在台之乐安即仙居旧邑也又宝藏名山记云括苍洞周回三百里徐真人所治真人名来勒尝得道上升至东汉为太极法师莅职洞天緫司水旱罪福之籍唐天寳七年有庆云覆洞太史奏有真气见于台宿诏建洞宫榜曰成德隠元旧传此洞与处之玉虚宫通自括苍岭而言东则属台西则属处是谓天门地户故不特处名括苍而台之括苍门与此邑之括苍驿亦皆是得名焉宝厯中道士叶藏质重修之国朝天禧二年投金龙白壁赐额凝真宫崇宁二年令苏敖奏闻封灵应真人光宗在储宫书琼章宝藏四字镇之金上龙潜亦赐奎画及金铸星官像由是洞宫増重矣洞口有石云其山曰福星山道士马自善所手培云【云笈七籖云羊愔以夹江尉罢归隠括苍山一日与道士饮忽仆而寤云有一人自称灵英邀入洞中须臾石间迸出一物指曰此青灵芝也食之仙愔所食甚美自是惟饮水觉身轻骨鸣时兄忻任乐安令每往省之朝去暮还后入委羽山人莫之见令刘光诗云古洞藏真不记年翠崖苍壁故依然恠来一夜清无梦身在仙家第十天】
　　宁海
　　盖苍山在县东北九十里一名茶山濒大海絶顶睇诸岛溆纷若棊布以其地产茶故名上有水帘侧有观音岩旧传大士自海上至隠于此其中一鏬透顶每日光注射见玉瓶青鉢焉东又有岩刻真逸二字按真逸乃陶景道号昔往来宁海从张少霞逰今焦山风涛间有瘗鹤铭自题华阳真逸又顾况尝寓临海亦以此自号未详孰是山上有火熖岩赤色闪烁欲动有仙人棊局及石船在其上焉
　　桐栢山在县西四十里连天台山按神邕山图云桐栢在天台极东宁海界上父老又传梁王山即古桐栢昔未建寺时葛元尝居之初元链丹宁和山中为鬼物窃去遂徙此后隠天台故宁海天台皆有桐栢焉今梁王山下尚有桐栢里旁复有仙人里且多葛姓盖元之苗裔云
　　天门山在县北六十里按汉地理志防稽鄞县东南有天门水入于海陶景真诰亦云天门山在鄞县之南宁海之北山半亚海今栅墟鐡塲正其处盖从嵊剡金庭发足缭绕三百里至此谓之天门者言其髙也
　　王爱山在县西六十里与天台分界唐咸通中剡防裘甫防宁海杀其令陈仲翁懿宗遣王式发兵收之战于海口【县北五十里】上疁【县西北七十里】海防三处甫遂从此山遁去今父老犹能言之【通鉴作黄罕岭误矣】
　　硖石门山在县西北五十里两峯夹起矗立千仭俗传神人欲以剡为海夜驱隂兵舁巨石絫于山趾如堰埭之状功未竟比晓而止今有巨人迹丈余崖上石刻恠竒不可读
　　梁王山在县西二十五里旧传梁太清末侯景作乱陈覇先兵起有一王子避地于此史失其名后人但称梁王因以名山或以为梁宣帝詧也【详见梁宣帝庙】
　　大中山在县北一十里其冈四断昔有僧卓庵其上掘古塜得砖焉上刻大中二字遂以名山大中唐宣宗年号也或以为山当县之正中云
　　三十六靁山在县西三十里自松坛至西溪新田沿栈道而上峰峦累累如贯珠凡三十有六折葛元链丹处也面北通马墺三坑
　　龙须山在县西北五十里其冈四断恠石屹立产铜鐡及苓防灵药有龙湫三四世传鬼神出没其间云
　　灵鳯山在县南七十里宋元嘉中有梅长者休官隠于此诵莲华经忽有鳯裴回庭下如谛听之状嵗余方去长者死遂以名山
　　白岩山在县东一百里其左一峯笔立山围绕如屏旁有赤白岩辅其下形肖石皷又梅林及永乐山乡亦有白岩山与此为三
　　卧龙山在县东南一里一名应家山以其冈势蜿蜒如
　　龙偃卧更今名旧有鹤林庵
　　白峤山在县东五里下有岭焉晋武帝初置县于此今
　　或于沙碛中得断甓云
　　石台山在县东六里数石屹立遥望如台故名有昔人
　　登髙题名经野烧漫不可读
　　塔山在县西南三十里状马鞍以其上两塔对峙故
　　名旧有一庵今并塔亡之矣
　　鴈苍山在县北三十里西南连桐栢上有石如鴈齿且
　　色苍故名上有石牕
　　鳯凰台山在县西四十里一名石台盘其上有石方濶
　　十丈有巨人迹焉
　　柯仙山在县西四十里旧传僧昙猷弃槎入天台驻锡
　　于此故名其地产牡丹特盛
</div>
    <div class="pagination">
<a href="赤城志_page22.html">上一页</a><span>...</span><a href="赤城志_page18.html">18</a><a href="赤城志_page19.html">19</a><a href="赤城志_page20.html">20</a><a href="赤城志_page21.html">21</a><a href="赤城志_page22.html">22</a><span class="current-page">23</span><a href="赤城志_page24.html">24</a><a href="赤城志_page25.html">25</a><a href="赤城志_page26.html">26</a><a href="赤城志_page27.html">27</a><a href="赤城志_page28.html">28</a><span>...</span><a href="赤城志_page24.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
