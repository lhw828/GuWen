<!DOCTYPE html>
<html>
<head>
    <meta charset="UTF-8">
    <title>浙江通志 - 第 772 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 772 页/共 787 页</h1>
    <div class="content">　　次韵方子践浙江观潮　　　　【元】黄　溍
　　潮生潮落几时休朝暮吴儿几白头被髪秖夸迎骇浪侧身寜解障奔流江吹碧瓦人声晓云闪朱旗海气秋后夜月明天在水有谁能此赋登楼
　　诸暨休日偶书　　　　　　　【元】黄　溍
　　一室萧然似冷官更无车马驻江干天清不断丝丝雨春浅犹生阵阵寒公事痴儿何日了云山图畵要人看轻风正满新黄桞谁与相从试凭栏
　　送王正臣经歴赴浙东　　　　【元】栁　贯
　　仙掌浮空紫翠重金华秀出浙河东绣衣幕府云霄上丹笔刑书雨露中溪酿独称双醖美津船才许一帆通送君因寄思乡梦为问青山旧桂丛
　　送叶道士归天台　　　　　　【元】桞　贯
　　北斗光中曵翠旂五城楼观极巍巍采山不铸黄金鼎佩印空垂白羽衣石井剑花飞夜气玉田芝草艳春晖天台仙子应招隠万壑梯颷看鹤归
　　浦阳十咏　　　　　　　　　【元】桞　贯
　　冰柱浮空晓色防海波摇动玉珑九清内景游纷外五岳真形太素中防月升坛初映鹤长云连野不惊鸿仙姬晏坐瑶池上催捧蟠桃献木公【仙华岩雪】
　　白石灵山望赞皇湫潭此复见苍苍飘扬直欲陵三际肤寸犹能雨八荒空外金精县太白泉中虬彩化长黄传芭奏罢神弦曲松盖成隂泽气凉【白石湫云】
　　两环日月似飞梭鼇背棱棱窣堵坡朱鸟前头森赑屭苍龙左角见嵯峨玉函舍利朝光现珠斗阑干午影过浩荡浮云开万象宝华离遝散芬陁【龙峰孤墖】
　　一勺曹谿未是甘刺山容易出飞泉消融太古岷峨雪澄映中秋沆瀣天挂树青猿窥洗钵眠沙白鹿伴安禅岩龛无缝身如石逆数髙僧入定年【寳掌冷泉】
　　有盈有泚即寒泉犹隔芦峰道里千岳麓云深藏防处匡山人老读书年松楠叠影青浮几华树生香晩入筵稽首堂中两夫子六经言逺视如天【月泉春诵】
　　溪水添流到石矼小家残戸占渔商蛟龙未解乘云气鱼鼈安能避泽梁两防栎林藏曲折一篝松火照防茫谁夸固有蠙珠颗徃徃钩深得夜光【潮溪夜渔】
　　千峰不尽夕阳孤敛翠浮舟入画图墖庙傍连山影直石梁中互水痕枯白鱼在汕将逾尺红稻登场稍似珠玉露金风秋最爽跳身何用市间壶【南江夕照】
　　半里官桥出市阛一团秋色破孱顔云开浩荡初疑曙日出苍凉不见山断雁残鸿飞杳杳緑芜红叶映斑斑去年菊蕊今年发拾得篱边句子还【东岭秋隂】
　　滥觞初不满瓶盆百谷浑浑一壑吞自此安流输渤澥放渠髙浪蹴昆仑出山未适帆樯便竭泽毋庸罔罟繁谢客题诗曽宿处孤云落日是何邨【深褭江源】
　　芝掌中开颢气青云軿双驾鳯凰翎因山不啓轩辕鼎化石犹联婺女星磴道芳春琪树长岩扉清昼碧华零真仙帝遣司风雨唤起渊龙听指令【昭灵仙迹】
　　游五泄山二首　　　　　　　【元】栁　贯
　　神斧谁携凿涧磻拓开地险出天悭湫潭隠奥龙非畜太石隂森鬼所寰劫火尘空遗井臼枯禅骨冷堕榛菅如何大法临标季不放摩尼照此山
　　青天吹堕玉芙蓉日出烟开彩翠重婺女名山今入越泐潭弟子别为宗于何胜境偏多阻如此衰年始一逢照影龙余种种欲从老衲借枝笻
　　三衢马太守昻夫索题烂柯山石桥
　　【元】萨天锡
　　洞口龙眠紫气多登临聊和采芝歌烂柯仙子何年去鞭石神人此地过乌鹊横空秋有影银河垂地水无波遥知题柱凌云客天近应闻织女梭
　　吴宗师赤城阻雨次甘泉韵　　【元】陈　旅
　　三十六盘嗁杜鹃杜鹃嗁尽到平川千山白雨作秋气六月赤城堪昼眠银渚星槎留使客竹宫风帐候神仙衰予病起桥门下目送晴云度楚天
　　题嘉兴水西寺爽溪楼寄新仲铭长
　　【元】成廷珪
　　新公邀作爽溪游为説前朝有此楼云气逺开天北极风光仍在水西头虚檐古瓦縁苍鼠曲涧轻波漾白鸥宸翰仅留飞白在烟尘漠漠使人愁
　　自山中归镜湖别业　　　　　【元】呉景奎
　　数椽茅舍清江曲六月炎天困郁蒸頼有青山围故宅归来赤脚蹋层冰石泉松为琴筑野防山肴荐豆登明日回头望邱壑芙蓉半出白云层
　　新山别馆十景【并序　　　　　元】曹文晦
　　余家东北麓作考妣祠堂题曰新山别馆直赤城之阳乌冈之右陇势北走而中断屋临山北缭以修垣牵连冈陇前挺髙竹后列羣松上下襍遝苍翠如织东偏为门登石版涉陇上旁通支迳弯环花竹间入馆中西翼小亭坐可五六人有员峤却立其前树气清郁禽语浏亮皆若效竒以出映带后先余以耳目所接次其景物性情所得发为韵语虽不足以鼓吹风雅然必着之篇什者志吾乐也至正庚寅夏日
　　数残星挂緑萝看桃行入旧山阿洞门花雾红成阵沙麓岩前翠作窝天外曙虹惊鹤梦水边啼鸟和渔歌刘郎去后无人到吟倚东风草色多【桃源春晓】
　　赤城霞起建髙标万丈红光映碧寥美人不卷锦绣叚仙翁泻下丹砂瓢气连海屿贯旭日光入溪瓮生春潮我欲结为五色佩碧桃花下呼周乔【赤城栖霞】
　　拄峰堂下翠纷纷俯鉴澄源气自芬两涧合流元有绪八风吹水自成文沄沄尚想在川上混混终当放海滨欲举源头问寒拾幽亭尽日对松云【双涧观澜】
　　四万八千山上山山中夜夜白云还底须出岫弥六合日复与僧分半间古殿结隂灯影澹长松留暝寺门关谪仙已览庐山秀留得书堂相对闲【华顶归云】
　　旧日溪源浸巨螺一竿来此老渔蓑逺寻短櫂轻舟兴髙唱斜风细雨歌夜泊松潭明月近昼眠花港緑隂多朝朝老瓦盆边醉冷看王孙细马防【螺溪钓艇】
　　清溪溪口荻花秋底事年年伴白鸥北去不辞书帛寄南来非为稻梁谋荒烟长桥外落叶萧萧古渡头见説洞庭风月好碧波千顷少渔舟【清溪落鴈】
　　观彼南山小众山霜明红树碧云寒余清入座挹不尽积翠浮空染未干漠漠秖愁晴雾隔霏霏休待夕阳看何人会得悠然趣前有陶公后有韩【南山秋色】
　　万仞台端接绛霄秋风吹梦度金桥素娥独倚白银阙羽客双吹紫玉箫清气逼人凡骨换孤光入酒醉魂消绣襦甲帐今何在谁为文生一见招【琼台夜月】
　　山北山南尽白云云中有水接天津两龙争壑那知夜一石横空不度人潭底怒雷生雨雹松头飞雾湿衣巾昙华亭上茶初试一滴曹溪恐未真【石梁雪瀑】
　　岩戸隂森隔万松暮云卷尽寺林空天边渐蚀千峰紫木杪犹余一缕红两个归僧开竹院数声残磬度溪风凭谁唤起寒山子共看回光入梵宫【寒岩夕照】
　　越山清晓　　　　　　　　　【元】贡性之
　　曙光晴散越王台万壑千岩锦绣开欹枕僧钟云外落卷帘渔唱镜中来树藏茅屋鸡声断露湿松巢鹤梦囘安得画图分隙地移家仍住小蓬莱
　　富阳舟中　　　　　　　　　【元】金　涓
　　终日推篷对酒杯渔郎隔浦櫂歌回路傍古屋无人住山下疎梅独自开几处汀洲分鴈下满江风雨送潮来白头篙叟休相促明日天晴上钓台
　　送友人游温台　　　　　　　【元】释宗衍
　　天台鴈宕好林邱水竹风杉寺寺幽路转山腰斜避石渠通泉眼细分流经过遂欲留佳处险絶何须到上头八月钱塘望归櫂江潮如雪倚江楼
　　上已日游平湖　　　　　　　【元】张　宇
　　防风漠漠水增波禊事重修继永和脆管当筵清似语扁舟争防疾如梭一时人物成髙防千里云山入浩歌日暮芝兰无处觅野花汀草占春多
　　送李敎授之湖州　　　　　　【元】柯九思
　　水精宫里寻春处天目山前看月时隔防园亭俱可爱旧时风物未全衰广文游宦诗如锦博士淹留鬓欲丝欲谢君恩无寸补他年杜牧去应迟
　　岳王庙　　　　　　　　　【元】林泉生
　　岳王坟上褒忠寺地老天荒恨尚存介胄何堪投狱吏衣冠无复望中原青山能掩苌血落日空悲蜀帝魂辽鹤不归人事别吴宫青草又黄昬
　　题髙节书院　　　　　　　【元】伊埒布哈
　　远聘羊裘到汉庭竟忘龙衮略仪刑先生不为干人爵太史何劳奏客星潮上严滩浮海白山连禹穴入云青髙风千古成陈迹唯有荒祠绕翠屏
　　送复见心住定水　　　　　【元】宇文公谅
　　定水招提鸣鹤东鉴湖归去泛孤篷鉢衣不湿荷花露玉麈遥生桂子风山静祗看云自动江澄莫讶水如空沃洲有约寻支遁还许清谈其野翁
　　登子胥庙因观钱塘江潮　　　【元】方　行
　　吴越中分两防开怒涛千古响奔雷子胥不作忠臣死句践终非伯主材岁月消磨人自老江山壮丽我重来鸱夷鐡箭俱安在目断洪波万里回
　　题岳武穆王坟　　　　　　　【元】潘　纯
　　湖水春来自緑波空林人迹少经过夜寒石马嘶风雨日落山精泣薜萝江左长城空自坏邺中明月竟谁歌惟余满地苌血草色年深碧更多
　　越溪　　　　　　　　　　　【元】郑　东
　　三月雨晴天气新老夫起整紫纶巾防花红白逺迎棹江燕去来低傍人冷面谁能憎俗子好山吾得作比邻明时独媿才卑拙老大犹为江海臣
　　送果上人游鴈山　　　　　　【元】郑　采
　　雪消山色涨东州最好天台鴈荡游背负青天縁鸟道面承飞雨看龙湫深春林麓多金刹落日江湖自白头石上玉芝应拾得念吾无物可销愁
　　桐江懐古　　　　　　　　　【元】何景福
　　合江亭下买舟行击楫中流万古情严子台高烟树暗桐君墖暎浪花明英雄不并青山在时事还随红日生我欲逺寻方外诀白云深处石桥横
　　渡钱塘江　　　　　　　　　【元】周　棐
　　日出长江烟雾开越山吴树抱江回霸图踪迹空今古天堑东南有劫灰山郭雨昬云似墨海门潮急浪如雷舟师省柁须看客不数瞿塘滟滪堆
　　忆防稽　　　　　　　　　　【元】张　翥
　　千岩秋色彻层霄忆昔来乘使者轺翠袖屡扶蓬阁醉篮舆时赴宝林招山隂客已无春防溪上风犹送暮樵此恨古今消不尽西陵寂寞又回潮
　　忆吴兴　　　　　　　　　　【元】张　翥
　　忆泛苕华溪上船故人为我重留连半山墖寺藏云树绕郭楼台住水天白榜载歌明月里青帘沽酒画桥边计筹山下先茔在欲往浇松定几年
　　述慈溪景　　　　　　　　　【元】张　翥
　　徃年使过慈湖上风景依稀可画传红叶树藏秋水寺白头僧渡夕阳船竹林雨过山多笋渔浦潮来海有鲜借尔逺公能爱客不妨酬倡酒尊前
　　浦阳十景　　　　　　　　　【元】吴　莱
　　手倚晨扃一漫山神拥出玉巑岏光侵道者祠星室迹破樵家斸药坛石笋撑空穿宿暝天机织素挂余寒俄然唤醒西南梦怕作松州徼外看【仙华岩雪】
　　独上南山最上头朝隮一便成湫岩腰动石风初起海眼输泉雨欲流蜥蜴含珠光照夜靊霳巻鐡黒沉秋明当去挟骑龙叟直到扶桑第九洲【白石湫云】
　　老眼前头尺五天真龙角上正攀縁规橅白马防经过想像鳗防塔眠梵呗将回知磬絶神珠欲陨见灯悬何妨宴坐初禅界蠛蠓纷飞即大千【龙峰孤塔】
　　乍拨山亭木叶堆老僧千岁喝岩开天从白石云根出地带青泥雪髓来竹影自深斜映月鱼腥不到半凝苔世间梦渴知多少可待金茎露一杯【寳掌冷泉】
　　古木丛中息世喧老生力学掩溪门危弦未絶人须听蠧简多忘我欲温白兎流光分石色苍龙拥沬騐沙痕从今更浚源头水莫待投胶与救浑【月泉春诵】
　　昨夜寒潮与此通荒溪尚趁百川东行依桕树林头月钓拂芦花屿畔风插竹侵沙鱼扈短篝灯映草蟹碕空太公远矣吾将隠赤鲤何书在腹中【潮溪夜渔】
　　偶出官桥倚落曛诗家触景谩纷纷弹琴在峡惊开瀑罨画为溪喜得云竹篠晩深樵弛担莎根秋短牧归羣道旁更有枌榆社欲脱蓑衣借酒醺【南江夕照】
　　几晴云着树梢寒山苍莽城壕鸡豚日落声相接鹳鹤风凉势自髙小径残榛分岭脊平畴净緑带溪毛朝来雨足多秋意井上无人事桔槹【东岭秋隂】
　　半绕山根但一洼真源凿破杳无涯清澄灌或于陵圃窈窕寻犹博望槎积雨冲隄蜗自国防烟羃渚鹭专沙欲行复坐皆云水只属骚人与钓家【深褭江源】
　　一掌嵯峩是玉京连峰欲向鼎湖倾高张黼座龙随下静拥珠軿虎独行白雪松扉双立影清风药井倒吹声长歌为问西王母却把荷花与送迎【昭灵仙迹】
　　游三天洞　　　　　　　　　【元】吴师道
　　稽亭山下三天洞忆我金华物色同防地飞崖云汹涌映空嵌穴树葱茏不知混沌何年凿直恐神仙有路通终拟赤松归隠去清游还堕梦魂中
　　送范德煇赴缙云敎谕兼简髙则诚
　　【元】陈　基
　　不逐扁舟泛五湖一官迢递缙云墟遗民世守轩辕鼎博士家传魏国书夜月定闻邻县鹤秋风莫忆故乡鱼到州为谢髙书记日日相思赋索居
　　游开元寺憇緑隂堂　　　　　【元】杨维桢
　　韦郎句中寻昼寂劫灰不尽緑层层鸿文重记青城客内典新传瀑布僧石佛浮江轻似叶神珠照鉢隠如灯杪椤树子风前落吹满恩公旧毾防
　　送钱思复之永嘉山长　　　　【元】杨维桢
　　湖头送客防舟移青雀飞来花满枝进士旧传罗刹赋佳人新唱竹枝词黄桐锦树秋风早青岙江云海日迟思逺楼前约相见西山烟雨画新眉
　　钱塘怀古率堵无傲同赋　　　【元】杨维桢
　　天山乳鳯飞来小南渡衣冠又六朝劫火自焚杨琏塔箭峰犹抵伍胥潮燐光夜附山精出蜃气秋随海雾消惟有宫人斜畔月多情还自照吹箫
</div>
    <div class="pagination">
<a href="浙江通志_page771.html">上一页</a><span>...</span><a href="浙江通志_page767.html">767</a><a href="浙江通志_page768.html">768</a><a href="浙江通志_page769.html">769</a><a href="浙江通志_page770.html">770</a><a href="浙江通志_page771.html">771</a><span class="current-page">772</span><a href="浙江通志_page773.html">773</a><a href="浙江通志_page774.html">774</a><a href="浙江通志_page775.html">775</a><a href="浙江通志_page776.html">776</a><a href="浙江通志_page777.html">777</a><span>...</span><a href="浙江通志_page773.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
