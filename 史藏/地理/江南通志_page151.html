<!DOCTYPE html>
<html>
<head>
    <meta charset="UTF-8">
    <title>江南通志 - 第 151 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 151 页/共 731 页</h1>
    <div class="content">　　全容宫在州学宫东明万厯三年建
　　玉皇殿在州城西南琅琊山梁柱皆以石为之和州
　　百福寺在州城内唐贞观二年建初有五寺因名以五华寺一曰文殊二曰泗州三曰净土四曰弥勒五曰百福元末俱燬于兵呉元年僧法珪重建百福寺
　　广胜寺在东北乌江镇　　香延寺在州南俱唐建
　　干明寺州东南乘驷桥东其西即宋学旧址普明寺州东南天门山后元至正二年建
　　极乐寺州南四十里
　　梵行寺州南五十里有古塔
　　妙岩寺在州南裕溪北　　清福寺州南二十里晋建
　　延庆寺在州西长寿乡宋熙宁三年建
　　庄严寺宋太平兴国中徙苦林村有海棠洞罩春亭
　　开化寺在州南六十里宋元祐中建
　　香社寺在州北寺旁有香泉故名有昭明书院有塔寺后有二松甚竒
　　赭乐寺州北五十里以土沙赤故名宋嘉定十年建
　　马鞍普明寺州北马鞍山中元无用禅师建六坟寺州北如方山下相传有僧六世修道此山六坟在焉故名释迦方志东晋隆安初凉州沙门释宝云堂游天竺大夏解诸国音详译经论后自江表幽栖六合山以终六合即今如方山此寺所由创也
　　孔夫寺州北孔夫山下明嘉靖间重修有碑记华严寺州东北三十里宋建
　　甘露寺州东北二十里元至正三年建
　　泉水寺州西北七十里寺有泉甚竒唐贞观五年建
　　安国寺在含山县城西南唐贞观中澄禅师建褒山寺在县北褒禅山因唐贞观惠褒禅师得名宋元丰中黄庭坚王安石王回皆有记张孝祥书宝塔额明永乐中郑和使西域还建殿堂制度甚工无蛛丝鼠竁云有辟尘珠所致然不知所在藏经楮小而古蠧不敢蚀云有异香所涂住持世守更有玉杵銕杖金磬锦帨玻璃盘旃檀座等物或侵或毁无复遗者
　　兴敎寺在县东关旧名兴敎院唐贞观二年铁船祖师创明洪武十五年重建有饮马池卓刀泉正觉寺在县运漕镇唐贞观二年金禅师建大善寺在县南唐铁禅祖师建
　　三塔寺在县十四都　　　永兴寺县十四都有汤泉
　　华阳寺在县十四都寺后有华阳洞
　　云阁寺县北三十里唐铁船禅师建
　　普明寺在县太湖山宋元丰二年无用禅师建佛慧寺县西三十五里元至正间建
　　城山寺县昭关山麓曲径逶迤幽静特甚
　　圆通寺县南黄稻山　　　明山寺县六都明山净戒寺县南七十里唐贞观二年守密禅师建有彭祖炼丹井并仙室在焉　　以上含山县元妙观在州治西南宋熙宁六年建旧名天庆观元改名
　　淳熙观州南四十里葛仙翁尝炼丹于此有八卦池宋太祖驾幸观诞生太子又名寿宁宫
　　栖云观州西南三十里即今枣林寺
　　元真观州治南宋建元燬明洪武元年复建宝台观在含山县东街宋张知观建
　　长真观在县白石山即彭祖仙室一名白石观麟川观县南六十里
　　苍山庵县南十三都庵有龙泉祷雨辄应
　　云雾庵县北二都　　　　三元宫在县运漕镇大彻禅院在县太湖山西鹤岩禅师建有雷鸣泉象鼻峰洗心涧叠玉屏诸胜
　　广德州
　　天寿寺在州治东一名开化寺唐天祐间法苑禅师建宋太平兴国中赐额
　　圣感寺州治东南隅亦法苑禅师建宋赐额天宁寺州城南唐元和中归宗禅师建
　　定慧寺州南十五里旧名竹山寺唐咸通八年建明太祖驻师广德更今名
　　唐兴寺州治北三十里唐武德二年建
　　海会寺州治西南五十里晋义熙中建
　　牧马寺州治西南　　　　东泉寺州治东北四
　　十里　　　　　　　　　上辛丰寺州治西灵山寺州治南七十里　　崇法寺州治南云门寺州北　　以上六寺俱唐建
　　鎻山寺州北二十里宋至道二年建
　　上柳寺州北二十五里宋淳熙中建
　　明敎寺州治西宋崇宁二年建
　　东山寺州南宋元祐中建　右辛丰寺州南宋元祐建
　　资福寺在州西宋大中祥符中建
　　资圣寺在州北宋大中祥符中建
　　保安寺州北六十里南唐保大七年建
　　石溪寺州治东南五十里元延祐中建
　　开法寺在建平县城内　　梵王寺县东南二十五里
　　寳光寺县西南三十里
　　寳林寺县西南六十里
　　兴教寺县南四十五里　　静觉寺县南八十里静安寺县东北二十五里　龙会寺县东北四十里
　　寿昌寺县北三十里一名双柏寺
　　妙观在州治东门外旧在州南初名天庆观唐贞元元年易今名明嘉靖初移建
　　越城观在建平县西北二十里
　　阳春观县北二十里
　　存真道院在县治东明洪武中建
　　六安州
　　观音寺在州城西南唐建有碑刻呉道子画大士像
　　文殊寺州武定门外　　　西安寺州通济门俱宋建
　　化城寺在州溶河西北　　石佛寺州四十九都宋建
　　云居寺在州西北独龙涧水绕环其旁唐建华岩寺州南响河口与八仙岩相望唐开宝间建有碑
　　黄莲寺州西四十里寺前有池旧生莲花色如金明嘉靖间重修得断碑载建炎年号
　　隆兴寺州西南九公山南元建
　　万寿寺在英山县南元建
　　长石寺在县治西北　　万峰寺县西北俱宋建神峰寺在县西神峰山上　　以上英山县灊台寺在霍山县西灊台山元建
　　会胜寺在县挹秀门外有古佛古炉皆元时旧物复览寺县东二十里有圣泉三清馨异常
　　云峰寺在县西野鸡岭
　　水口寺在县西三十五里仙人冲山凡数折竒削天成诸峰环抱　　以上霍山县
　　佑圣观在州东北儒林冈左宋建
　　太乙观在英山县治西元建
　　祐圣观在霍山县西　　　冲虚观霍山县南俱元建
　　万寿禅林在州通济门外即大悲禅院内建御书楼
　　泗州
　　大圣寺在州治西唐普照王寺中宗避太后讳易曰普光王寺屡燬元再建有赵孟頫记明永乐中重修
　　福庆寺在州治西即今观音寺宋淳熙中建明万厯间构藏经楼于内　　　临淮寺州东四十里明建
　　卧佛寺州西甓山上明建
　　恭觉寺州西北龙窝镇元延祐二年建
　　铁佛寺州西四十里寺有古铁佛唐建
　　上龟山寺在盱眙县西南宋天禧二年建明洪武初重修有无梁殿铁罗汉一百二十尊
　　下龟山寺在县东三十里宋天禧间京师岁旱有浮屠人断臂祷雨官为起寺于龟山所谓金臂祖师明洪武八年僧永正重建佛像皆铁铸
　　大宝塔云寺在县南一百二十里唐建明洪武五年修
　　静明寺县东紫阳山宋建明景泰中修有古塔开化寺县西七十里宋皇祐间建明洪武中修五塔寺县西南面临淮水寺后旧有五塔下有石室三联即今之归云洞
　　灵岩寺在县西浮山顶上　　以上盱眙县真胜寺在天长县东梁普通间达磨建明洪武中修
　　罗汉寺在县东唐贞观中建明洪武间修
　　地藏寺在县东北　　　大悲寺在县西俱唐建宝定寺县西南三十五里明洪武中建
　　胜因禅寺县东南四十五里宋建
　　禅林寺县东北城门镇东元至正五年建
　　天官寺县东横山明洪武二十二年重建
　　宣梵寺县西四十五里元文宗时建明正统间浚古井获石佛三十有六　　以上天长县
　　寿圣寺旧在五河县北宋德祐中建明洪武十九年移建于县西
　　三清观在州治西宋咸淳九年建明洪武三十年修
　　瑞岩观在盱眙县玻璃泉南石岩上宋时女冠朱妙真建明永乐间修　　真妙观在盱眙上龟山至道观在天长县治宋建
　　妙观在天长县北即真武祠
　　天保宫在五河县东南明嘉靖二十五年改建四十年重修为祝庆之所
　　观音院在州东门山宋嘉祐间建明洪武中修嘉祐院在盱眙县昭信集宋建
　　兴敎塔院在天长县铜城镇明洪武二年重建真武庙在州北门城上即今老君堂明洪武初建灵瑞塔在州城西唐景龙中建宋太平兴国七年奉重建塔高十三级改名雍熙塔后燬元延祐二年改建甎塔高一百五十尺基广二十一丈有赵孟頫碑记
　　国朝顺治九年重修



</div>
    <div class="pagination">
<a href="江南通志_page150.html">上一页</a><span>...</span><a href="江南通志_page146.html">146</a><a href="江南通志_page147.html">147</a><a href="江南通志_page148.html">148</a><a href="江南通志_page149.html">149</a><a href="江南通志_page150.html">150</a><span class="current-page">151</span><a href="江南通志_page152.html">152</a><a href="江南通志_page153.html">153</a><a href="江南通志_page154.html">154</a><a href="江南通志_page155.html">155</a><a href="江南通志_page156.html">156</a><span>...</span><a href="江南通志_page152.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
