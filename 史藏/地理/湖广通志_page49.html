<!DOCTYPE html>
<html>
<head>
    <meta charset="UTF-8">
    <title>湖广通志 - 第 49 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 49 页/共 373 页</h1>
    <div class="content">　　莲花池在上津南八里
　　天池在上津西南百二十里上有泉并池有二亩许不由人力
　　一碗泉在县北六十里有石孔大如碗泉自中涌出寒而清冽
　　惠泽灵泉在上津龙王庙前
　　方井在上津东关
　　保康县
　　笔架山县学前
　　蛇峪山去县五十步一名万朝山
　　三十六榜山县东南十七里
　　天马山县南十里
　　石人山县南二十五里
　　司空山县南八十里
　　老架山县南百里
　　楼鼓山县南百二十里
　　马盘山县西南百里
　　冬山县西四十里
　　梭塞山县西百八十里
　　万安山县西北十五里
　　乌呼山县西北十五里
　　五台山县西北十里
　　三尖山县西北九十里
　　万连山县北三里万峯相连叠翠可观
　　悬壶岭县东南九十里
　　深谿河县东南百里
　　鸡冠河县南百五十里
　　板仓河县南五十里
　　汤峡河县西三十里水温可愈疾一名汤羊河桑坪河县西百里
　　大市河县西百二十里
　　豆沙河县西北十五里
　　粉青河县北三十五里
　　蒋口河县北四十五里
　　清溪河县东北十五里
　　苏泉县后山下知县苏惠和因山前疏凿民皆便之遂名
　　直归州
　　楚台山旧城内楚襄王遇神女处建台其上
　　卧牛山州东四里形如卧牛唐翰林李矗为刺史建亭其上
　　破石山州东十五里有大石破为十字登陟咸经其间
　　鸡笼山州南二十里踞兵书峡口
　　香炉山州南二十五里以形名
　　龙王山州南六十里祈雨辄应
　　牛角山州西一里
　　八学士山州西十里山有八垤皆朝州治唐李矗建学士楼以对此山
　　野猪山州北十里在八学士山旁
　　相公岭州东二里上有宋王宅址
　　五老峯州署前一名文笔山
　　铜鼓岩州南六十里悬岩上四乳突出以石击之其声清越
　　兵书峡州东二十里汉诸葛武侯藏书处
　　空舲峡州东四十里自州至长阳四百里内峡水奔流石碛险恶夏月水涨必空舲乃可上滩
　　白狗峡州南二十里两崖如削白石隠状狗唐杜甫诗白狗斜临北黄牛更在东
　　铁棺峡白狗峡东隋唐嘉话王果为雅州刺史舟经此峡仰见悬崖间一棺视之骸骨存焉旁有石志云三百年后水漂我将及长江垂欲堕欲堕不堕遇王果果怆然为殓塟而去
　　都里峡州北五十里
　　玉虚洞州南香溪二里内唐天寳中有人遇白鹿于此薄而窥之有洞可容千人石壁异文成龙虎花木之状有石乳结成物象温润如玉左有二小洞名青莲水帘景极幽异
　　莲花洞州南五十里中有石若莲花
　　雷鸣洞叱滩中骇浪触石声若雷鸣
　　乌牛石州前江中
　　白马石与乌牛石相对
　　铁心肝石大江峭壁悬石如伏肝
　　大江源出蜀之岷山由乌山经巴东入州出夷陵罗沱州西六十里有石可为砚
　　防沱即周武王封熊绎处今防子国地
　　五象溪州南十里有屈原碑嘉靖间被水冲没香溪州南二十里源出兴山至州左入大江传为昭君洗妆处按康熙初年防合三省官兵攻李防于茅麓立塘运粮于此
　　九龙滩州前怪石错出如九龙状
　　新滩州东二十五里原为坦地嘉靖间山圯两岸壁立大石横江怒涛如雷商贾必停舟卸装过此叱滩州西三里水石相激如喷叱声舟行至此多覆一名人鲊瓮黄庭坚诗命轻人鲊瓮头船
　　莲花滩州南三里江水涌沸似莲花
　　跃金滩兵书峡北宋冦莱公过黄牛峡夫人掷金簪于水黙祷河伯舟至此有鲤鱼跃入舟剖之得簪洗马池得胜门外一里相传楚襄王洗马处
　　独清泉涌泉门外冬夏不涸清洁甘美
　　清泠泉州东五里水极清泠
　　濯缨泉州东南十里内有神蛇人秽其水蛇辄见楚王井楚台山北
　　张公井州旧无贮水处明正徳间张佥事伐石甃井人咸称便
　　洗面井昭君洗面于此
　　长阳县
　　石桥山县东三里
　　莲子山县东四里
　　金子山县南二里
　　纱防山儒学案山
　　方山县南三十里明一统志山四面俱方有风穴口大如瓮夏则风出冬则风入春秋分则静袁崧云一名风井山重源濬发北注夷水清凉浚洌异于他溪纵伏暑之辰不敢澡濯
　　香花山县南三十里
　　马鞍山县南三十五里
　　芦黄山县西南教善里外交石门界
　　雪山县西南教善里外交容美界
　　巫灵山　寳尖山　绮黄山俱县西三十里
　　石笋山县西四十里
　　桑木山县西八十里
　　石柱山　云绕山俱县西北
　　鸡公山县北四里
　　青相山县北五十里
　　若叶山　樱桃山　黄连山俱县北五十里
　　龙角山清江北方域志山穴内有隂阳二石隂石常湿阳石常燥旱鞭隂石则雨涝鞭阳石则霁
　　桃山安宁乡
　　将军山隔江山势雄峻崖石如带铠甲状上有蔺将军庙
　　望川山山势髙耸望见夷陵
　　东峯岭县东一里
　　马鬃岭县南八十里
　　老鸦岭县西八十里
　　青冈岭县西
　　蒲岭县西百二十里
　　文笔峯县东十里
　　髙峯县南徳兴里外交松滋界
　　挂榜岩文笔峯侧峯屹悬河石色青白相间如挂榜观音岩县东二里
　　白马岩县东南十五里清江之南石状如白马故名双柱岩县南三十里
　　挂钟岩县南九十里
</div>
    <div class="pagination">
<a href="湖广通志_page48.html">上一页</a><span>...</span><a href="湖广通志_page44.html">44</a><a href="湖广通志_page45.html">45</a><a href="湖广通志_page46.html">46</a><a href="湖广通志_page47.html">47</a><a href="湖广通志_page48.html">48</a><span class="current-page">49</span><a href="湖广通志_page50.html">50</a><a href="湖广通志_page51.html">51</a><a href="湖广通志_page52.html">52</a><a href="湖广通志_page53.html">53</a><a href="湖广通志_page54.html">54</a><span>...</span><a href="湖广通志_page50.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
