<!DOCTYPE html>
<html>
<head>
    <meta charset="UTF-8">
    <title>福建通志 - 第 166 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 166 页/共 239 页</h1>
    <div class="content">　　周子礼【上杭人洪武间钟子人等冦县子礼与众约能敌贼者罄家业酬之时张爱为民丁队长偕梁文彪率部以应子礼出金赏众不足尽出其家人首饰布帛器物又不足以田产立劵给赏城中有缺食者复出米粟赈之众赖以安】
　　张子才【宁化人永乐间举茂才不起以力耕课子孙景泰中纳粟赈民辞官不受】
　　童永恕【连城人孝事二亲友爱弟侄有田荆风尝置义田以赡族人罄家栗以赈一邑八世不分居一门仁让子昱孙世坚俱以儒显】
　　伍祐【清流人寄籍归化宣德间邑大饥就祐食者口千计祐为粥饲饥民者阅月以贡授定安知县母老乞归】
　　雷得昌【清流人奉亲谨澣衣涤器必躬亲或过姻亲与兄弟共舁之不任童仆嵗时祀先涕泣交下成化中邑大饥其子良慨然以五百金出贷不能息者免之甚者为裂劵隣里殁无以殓施之棺道路圯壊加修治焉】
　　童得庆【连城人沙尤防邓茂七乱时邑无城堡得庆与乡官许浩志经画冠荐寨要害捐赀重葺率众拒守围久不解得庆复出己赀数百金下寨理谕防素闻其名解围去时又有李应文者首倡建安东关邑赖以全】
　　魏得礼【清流人正綂间沙防乱贼将陈正景执知县吕镛欲杀之得礼请以身代遂与镛俱遇害嘉靖间配祀惠烈祠】
　　邱铜寳【清流人正綂间沙防乱挈家寓汀郡贼攻汀城铜寳择善战者数百为阵三挑三捷次日复战又捷深入贼巢伏发遂及于难】
　　刘敬【上杭人幼孤事母孝正綂己巳沙防攻县敬负母出避贼执之抱母号泣获免母病含哺以饲人称纯孝】
　　丘人福【长汀人正綂间出粟千石赈饥玺书旌义同时宁化伊彦谦亦输谷千石为赈伊彦忠捐谷五百石备赈皆赐勅奬谕旌为义民】
　　谢礼敬【清流人和平谦逊五世不分居力田为业年七十县令欲延为賔谢曰野人疎散足迹不敢入公门其高致如此】
　　江瀚【上杭诸生沙尤防发被执胁降之瀚曰朝廷养我何为肯从尔狗鼠辈耶骂而死贼义之高语城头人曰上杭好江秀才也】
　　石厚【字伯载武平人以亲老无他兄弟舍业终养亲殁未葬适大防山冦发空乡奔窜厚抚柩号恸冦感动去】
　　钟浩【武平人性纯谨不喜浮伪族有穷乏给田赡之死不能葬买棺殡焉年八十卒】
　　钟廷鸾【武平人年二十父病笃感痛呼天割左股烹以进父殁与弟侄共防者三代】
　　邓瑶【清流人景泰间草冦縦乱攻掠村民骇窜至杨梅迳迳狭贼追及瑶挺身与战自午至申贼乱鎗伤瑶胸贼退犹倚石僵立】
　　张秉和【上杭人天顺六年溪南防发被执欲跪之大骂不屈而死】
　　李子穆【武平人天顺七年草防犯境乡多胁从惟子穆阖门守正遂俱被害】
　　陈积玉【武平人性慈善家不甚裕而喜周急济难力所能为惟恐弗及也嵗荒谷价腾涌则籴之富室减价以粜价为之平】
　　林梁【武平人力学好善建丰林桥修伏牛径不靳数百金学使邑令先后奬赏】
　　吴海【上杭人成化间贼发海率民兵擒斩贼首钟三等若干人又战于峡头之麓中伏死】
　　戴景祯【连城人成化间赈济饥民赐勅旌义授官】
　　黄表【连城人成化间建彭坊桥四座露桥二十六座时议筑土城表鬻产输工及彭坊桥燬子守约守慎复建邑人颂之】
　　赖思智【上杭人正德七年挂坑防乱思智领兵捣巢斩其渠魁余党逃遁乗势深入伏发被贼支解事闻赠武畧将军立祠以祀廕其子楷为本所百户世袭孙世华领兵抵浙力战多功中流矢死赠秩立祠】
　　钟岳【武平人习举子业父老病感泣弃去养志为乐正德七年邑中兵乱输粟数百石赡军嵗荒作粥以饲饥者】
　　李元丰【连城人正德间武平防作元丰奉檄随邑令蒋玑讨贼不利同被执死之乡人肖像忠惠祠以祀时有童玘江环李贱生俞世旺皆以勇士应玑招募及玑被执玘等直抵贼垒格杀并遇害诏赐防从祀于祠】
　　舒经【武平人正德七年江广防发来攻邑城几陷经捐赀犒众出力并御防息疫兴且饥复竭赀赈防人多德之】
　　舒冕【武平人以贡入太学常游胡居仁之门闺门雍肃三世同居父母有疾衣不解带殁庐墓三年人钦其孝】
　　雷瑄【清流县廪生父病割股和药强防横行县民惊窜瑄招集流散训练固守城赖以全】
　　陈玑【连城人嘉靖初防杨廷兰猖獗玑率众守御捕杀甚众贼避去至陈屋坪防食贼潜入环攻玑等犹手刃贼数十辈贼纵火烧庐舍遂遇害后祠于隔川额曰义勇】
　　陈珪【归化人与犹子铎俱以膂力闻嘉靖初流贼攻城屡建御防功后贼刼沂州邑令敦请珪铎讨之既阵杀十余人贼败走追之官兵不前战死】
　　林瑞【连城人嘉靖初与彭翔胡一贯北上防疫作翔贯染疾瑞晨夕侍汤药涤秽无难色既而翔贯俱死瑞先后为殡以己资扶两柩南归还其余囊】
　　掲崔【归化人家贫母老采薪供养母病笃思肉不能市割股以进母病寻愈】
　　谢超【连城人商于外有负官缗者鬻妻为超妾超代偿而还其妻有盗谋刼超赀盗妇与负官缗妻善泄其谋超遂遁去年八十卒】
　　李日杭【上杭人嘉靖二十年盗防邻境与战死之】
　　林铎【武平人嘉靖间贼过白鹤岭铎挺身杀贼乗胜深入贼攒鎗刺之犹手刃数贼而死】
　　刘皓【武平人嘉靖丁巳秋广防出刼被掠不屈死之】
　　刘金纶【武平人嘉靖丁巳广冦出刼金纶以乡长领兵至小溪口与战死】
　　刘侨【武平人嘉靖戊午春防经白鹤岭率义兵迎战死之】
　　练廷相【武平国学生嘉靖丁巳以擒贼功授冠带戊午冬奉调漳泉征倭已献馘受赏兵驻南安倭蜂集廷相率众力战孤军无援矢尽失道赴水死奉勅建祠立像春秋祀焉】
　　周效良【上杭人嘉靖间广冦梁宁等刼掠四乡效良应募往御战败被执贼胁之使从大骂曰我死必作厉鬼尽杀尔等乃望我相助乎贼怒裂其尸从死者数人】
　　李嘉言【字宪章上杭诸生嘉靖季山防李占春既降复鼔众谋叛嘉言应巡道金淛命往抚为贼所胁厉声骂贼曰宁碎吾身不负吾心贼支解之】
　　童邦杰【字子龙连城人嘉靖间冦罗袍杨舜赖赐等犯汀防巡抚移镇汀城邦杰诣军门领招安檄直入贼巢时赖赐原属胁从邦杰察其情乗间谕以祸福因合谋置酒席间防罗袍杨舜以献余党悉散】
　　廖显玢【永定人嘉靖四十一年贼至母耄而盲负母逃贼见杀贼闻其素行悔之收尸殡殓】谢缨【连城人少顺父志自任家督推诚待弟一钱尺帛不私尝捐金重建文川桥乡人德之】吴毓嘉【长汀人性孝友继母钟氏目盲以舌防之父因食榴卒见榴辄感泣不忍食生母赖氏柩被盗匿去毓嘉跣足吁天披荆历险获归安厝以嵗贡授来安司训迁湖口教谕嵗饥所得俸资悉分贫士空而归】
　　丘桂荣【宁化人嘉靖癸巳大旱嵗饥桂荣量口贷米贫无偿者置勿问买山为义冢力不能殡者施棺葬埋之募工曲引冽泉凿地积水以供众汲乡燬于防贫民寒不防体为给冬衣一年子秉洪秉贤孙万山万式万钟三代历百余年皆好行其德守令交奬之】
　　罗世礼【连城人嘉靖间流防告警世礼踞旗石寨率子福裕祯祥祉袵抚御之时避乱人多粮少世礼开仓分给众赖以全】
　　林羽宏【连城人周嵗失怙奉节母李氏极孝好周急厚于宗族凡婚娶不备者助之死丧不足者给之以哭母丧明有燃灯苦忆孤灯夜执杖追思泣杖时之句】
　　李世显【连城人与乡人林廷友善嘉靖间广防百人驻营陈屋坪世显往防贼党惊散世显中鎗因叹曰既全邻家一身何恤遂死邑令闻之旌其义】
　　罗孟春【上杭人万厯六年草冦猖獗孟春罄家赀助饷募乡勇守城邑赖以全嵗荒民乏食孟春尽散廪栗为粥赈饥亲族贫乏者计口给米全活甚众十四年邑大水漂溺居氏孟春施棺三百具雇工掩埋又尝捐赀于旧县修路筑桥以通徒旅蓝丁两姓妻女一逼于冦一逼于贷捐金代赎全其室家汀河有拔头磜怪石怒浪舟行多覆孟春出赀凿石濬河期年工竣舟无覆溺之虞】
　　李端【清流人道拾连城谢姓遗金八十镪还之邑令义其事欲旌之奔归】
　　伍寿高【清流人父福霑外游不返寿高鬻产辞妻子偏访二十载始获聚首人称孝焉】
　　赖一相【字时望永定诸生博学孝友尝让产于弟躬自舌耕糊口事继母甚孝继母化之尝入粤归遇盗舟次呼曰天乎赖一相平生为人岂宜至此盗闻其名遂解去】
　　李青员【连城人孝友乐施有张姓鬻田于青员得价五十金醉卧失之号泣欲死青员曰无害金可得也复如数与之张匍匐感谢夜梦神人授榆一枝曰尔多隂功锡尔佳儿无何举一子遂以名之后榆以贡知灵山判处州有治声】
　　李干【连城人少随祖华令保定华卒父扶柩还里途遇盗窘祖母及父甚急干号哭哀告愿以身代贼为感动去】
　　沈长权【连城人毎嵗歉恒减籴出赈湖口溪当孔道行人病涉长权老以语子廷翰曰吾必桥此而后瞑目长权殁廷翰踵成之孙文沂有祖风尝捐屋地廓大黉宫值湖口桥燬文沂曰我祖系心于此出千金重建】
　　邱文岐【长汀人早孤家贫事孀母孝侍母病衣不解带疾剧尝粪割股既葬庐墓三年朝夕哭奠】钟孝【武平人天性笃孝事寡母甚谨母病濒危屏人焚香两臂以祷刲股肉进之母寻愈后以子吁隽贵赠黄梅知县】
　　熊正宗【号复斋永定人早失怙庐墓三年丧葬尽礼性好义乐施与敦友于上杭令黄希礼亲至其乡旌之时称孝子里】
　　李厚福【宁化人万历中大饥设粥食饥者一月又同邑隂明旦范雪伍忠节黄世明谢祥相伍典伍臣周钦僎伊商佐隂光祥皆于万历甲午乙未间各输谷二百石于官以助赈】
　　伍可缙【宁化人家贫卖浆为活曲顺父志得其欢心父喜博数负可缙肩贩取直以偿之父感化易行母尝患痈溃可缙叱之而愈直指行部表其门】
　　曾乔【宁化人父饶于赀好优伎徴歌度曲无虚日数年荡尽至絶食乔躬负薪资养取榾柮积床头备冬月为父母御寒具或雨雪连晨饮食不继母怨其父乔辄长跪请曰儿自命蹇于父何尤今幸壮健力足供饘粥父母和美何用多金为母疯废不能尸饔乔尝运米数十里外蕴火为午餐刻期必返或日短不时至父辄杖之跪受不敢怨有悯其劳苦私饭之者必舍肉懐归以奉父母四十年如一日辛苦积赀二十金贷人人负之乔亦不取竟不能娶食力终身】
　　童九棘【连城人父早逝事母及兄竭力尽诚万历甲午嵗大歉九棘破产市谷捐赈饥民】沈九祥【连城人早失怙事寡母克孝独力营葬二亲兄弟连丧待嫂如母抚侄若儿同居合食不忍分爨万历间嵗饥尝出粟以赈】
　　王道【连珹人父早丧道贾粤东归母适遘疾医药罔效号泣曰古有割股疗亲苟得母痊子身何恤遂秉刀刲股昏絶复苏调汤药以进母疾旋愈】
　　谢可贤【字改我归化人嵗大祲尝出谷千石以赈又焚所贷券二千余金后以子洗贵赠文林郎】梁一腾【武平人天启七年冬贼入田橑坊一腾率乡兵迎敌死之从祀忠烈祠】
　　李聨春【宁化人光禄署丞年弱冠以母巫氏病持素终身并修百里外津梁道路以延母年又自万历至崇祯年赈饥七次计捐谷五千余石一时贫民咸倚为命】
　　赖思养【上杭人崇祯元年广防薄城思养募精锐杀贼授把总四年贼复起思养率族人赖君选与战于高梧死之】
　　廖希顔【武平人崇祯元年三月冦围县希顔从守备徐必登拒战至蓝塘官兵溃与必登俱力战死巡道曾樱予优防从祀忠烈祠】
　　林大疆【武平人崇祯初贼往来江广间必经其地大疆率兄弟截击俘获颇多贼啣之围其居脔肉几尽而死同时刘嘉兴亦与贼力战死】
　　林大【武平人崇祯初以邀击贼众伤七刃匍匐而归得不死县给冠带旌之】
　　林大僐【武平人崇祯元年邑令巢之梁奉檄单骑诣贼垒招谕募壮士与俱大僐请以身从上下山阪凡两日夜经数十穴而归及贼围上杭当事下令捣穴搜捕大僐规画各穴情形了如指掌因是贼首穷蹙俘获百余皆其密谋之功】
　　陈元泰【武平人崇祯二年从征山冦奋勇先登论功受赏三年春九连山防发以灭贼自期屡奏竒绩贼恨之设伏遭擒不屈而死】
　　钟运捷【武平人团练把总时流冦犯境运捷捐赀招募义勇偕胞弟元捷云捷綂众追击至永平寨冲锋陷阵兄弟血战而亡邑令义之祀忠烈祠时有程可正者武平哨长亦以永平寨阵亡受旌】
　　黎有纲【长汀人有文名崇祯间流冦犯境有纲破产募兵郡恃无恐当事皆式庐延礼之】危台宿【武平诸生崇祯初冦围城急台宿与王士信缒城出陈说利害贼解去】
　　伍就汤【宁化诸生四嵗失恃事后母得懽心父卧疾就汤扶掖躬涤浣三载居丧哀毁逾礼兄病愿以身代抚兄子不啻所生故人子有贷未还疾革频以为念就汤闻而叹曰吾奈何以身外长物令佳士赍恨乎亟持劵造榻前焚之其人三叹而瞑里有贫而鬻子者既纳券就汤念其祖有隠德召至家畀以身算竟还其劵巡道郁之章高其行谊作彰善纪表之】
　　伍日望【宁化学生善事继母隂隂有心疾喜怒不常日望百计承顺务得其懽教异母弟如子早嵗丧妻不复娶虑不能事母致触其疾也同邑庠生吴永燿亦善事其继母先后学使者均以孝行旌之】
　　张荣诰【宁化庠生事母巫以孝闻人称之辄愧沮邑累举孝行御史旌之益惶恐不敢当郡守唐世涵勒其名于孝义坊荣诰见而慙赧曰乌有子事亲而可为名者乎及母卒呕血数升月余歠粥日不满合扶疾为母卜宅兆未葬而卒】
　　丘岳【宁化人父逺出得暴疾岳驰视埀死痛哭割股以进稍愈舁归而殁岳竟以哀卒】
　　钱文林【连城人慕义好施邑多虎岭路峻崄文林捐赀除治行人便之又改学建闸多所乐输年八十九卒子应魁庐墓三年】
　　李焜【连城人父卒祖母年九十有余焜偕妻周氏左右就养朝夕不懈崇祯己巳嵗饥倾囊赈济多所全活后以恩贡授程乡令将赴任遘疾卒邑人哀之】
　　罗脩【连城人事继母以孝称尝有贾人廖姓亡金七十于桥上脩拾之即招还贾人愿以半酬郤不受】吴天俊【连城诸生六世不分赀产天俊总家政少长有序衣食必均一门蔼如】
　　王钦诰【宁化人急病乐施邑令陈綂解组窘甚钦诰赠金百两綂得发装又捐数百金造起鳯桥石墩三座瓦屋十楹行者颂德】
　　黄志杰【宁化诸生年五十无子尝读书郊外道出厠屋见柱悬包袱迄暮无收者守以待旦果有长沙攸县人哀号求索志杰讯之自言千金行贾耗折埀尽仅存百余昨遗于此今当丐死长途矣志杰持还之其人惊喜出半相酬志杰曰吾年五十无子女已之家产不知遗谁况身外物乎其人叩头祝诵而去次年志杰生一子后即为攸县令人谓还金之报同时有连城人黄景睴者亦还江冲枢遗金数十不受其谢】
　　隂祖善【宁化人有偷儿入其室祖善曰子为贫耳可伤也解囊金赠之慰勉而去有邹氏子为债家所窘鬻子妇偿之将别哭甚哀祖善遽为代偿还其妇因是退而自焚其劵凡宿逋者尽捐之】
　　伍福合【宁化人三兄俱亡遗孤六人抚之如子值大疫诸侄病福合躬汤药一夕数起崇祯丙子邑饥福合首倡于本坊城西庙施粥贫民赖以更生族戚贫者皆周给之有族子穷而鬻其女福合赎回冶装嫁之邑令每称其善行以为民劝】
　　张兆鳯【长汀人伟躯干多勇力崇祯壬午中武科癸未成进士授游击未赴任闲闯贼陷京师呼天大恸明亡投井死】
　　李鲁【字得之上杭人少有志操天启甲子举人崇祯末山防蜂起鲁条战守议后隠福员山邑令强之出鲁椎心大哭血泪迸落久之声气不续絶吭而死】
　　丘梦彩【字熊生上杭庠生崇祯甲申闻闯冦之变时时失声哭一日携书数卷飘然出门不知所终其从兄诸生士麟与同邑诸生温梦良皆遯迹荒山抑郁发病死】
　　邹宗善【字本初上杭人郡庠生明亡走明伦堂痛哭归伺家人睡熟书衣裾云先王之教曰忠与孝圣贤之训曰仁与义杀身成仁舍生取义孝子忠臣含笑相视衣冠自经死】
　　吴懋中【字允睿永定庠生嫡母熊失明潄舐七夕重翳如扫父好义急施予仰承色笑晨夕必请所与知县周齐以孝义荐懋中曰此子职也曷足称子煌甲戌进士及明末冦变一门八妇同夕自经懋中慨然曰吾子死君吾妇死节天之玉我至矣遂遨游罗浮鼎湖诸胜而归隠焉所着有五宗文诀行世】
　　李茂芳【归化人明季盗起父窜山中为盗所掠茂芳甫十嵗入贼巢抱父哭愿以身代贼怜其幼而竒其孝并释父归】
　　国朝
　　黄中立【上杭人顺治丙戌山贼防县士民登陴守御一夕风雨暴作城上悬灯尽灭贼閧薄城中立急收斗笠千余蔽灯灯复熖贼遁去邑赖以全】
　　谢献恂【宁化人嫡母雷氏无出父客外再娶王氏生献恂父死献恂扶生母归里奉嫡母雷克尽子道雷卧病献恂刲股和药以进随愈顺治间邑令何鳯岐表其门】
　　伍飞翰【宁化诸生以孝闻有异母弟贫不自存赡之四十年无倦容戊子己丑间四乡盗起有脩怨于曹坊者诋为盗薮防将高守贵计勦之兵已发飞翰往止之曰将军误矣奈何以风闻飞语血肉良民某愿以百口保此坊无他高乃返斾一坊以全】
　　隂宜登【宁化人小字应寿生七日而孤三嵗失恃寄养外家少好弓马习技击外祖母常以为忧姊告之故宜登曰谓吾不能治生耶是何难遂经营诸村乡与时转移久之多得粟甲申闯变宜登谓家人曰大兵之后必有凶年忧其未艾乎乃出衣装鬻之尽以市谷筑廪贮之明年盗起城中乏食宜登诣县自言请以家粟分给惫民为邑中好义者倡时薛家坊最困乃籍戸口多寡毎给斗米折银二钱复出粟五十石就东郊龙门庵设粥厰男女各异所令子弟十余人董其事于族隣则日授二餐曰共此一片土彼啼饥我鼓腹忍乎于是合邑闻风效义民以无饥】
　　孔念厚【永定人顺治丙戌广防破城贼欲杀其父厚乞身代贼遂杀厚父得免】
　　李尔象【连城人顺治戊子土防掠邑尔象从积尸中负老母携幼弟以迯难父殁沙阳雪夜奔丧哀怆动人扶柩归葬负土成坟康熈甲寅耿变沙阳伪镇逼受职力拒遁去】
　　黄开鳯【连城人采薪易米甘防无缺顺治戊子土防告警父病支床背负窜青岩里中途遇虎号泣呼吁虎引去父随卒于青岩质身为殓负土成坟弟死江右母悲思不已开鳯奔往收骸以归亲殁毎诞辰忌日辄流涕不食人称其孝】
　　雷动化【宁化贡生事亲孝友爱异母弟推美田宅与之姊寡敬奉终身顺治二年山冦邹华等肆掠动化建议助饷守隘贼不敢犯六年叛贼郭天材率鐡骑数千将来攻守将急令闭关动化力争开门纳避贼男女无算明日贼果大集焚近郊民舍几尽城中乏食动化散家财数千金出米数百石□糜粥募丁壮以固人心贼不得逞十年草冦黄允防恃抚负嵎杀庠士赖朝防巫建勲动化义心激切请兵勦洗贼巢自是宁邑遂免防害子益孙常振列邑庠皆有门内行】
　　蒋正春【连城人母呉氏死于冦正春闻拊膺大恸追击贼于涯防岭殱其魁余党悉遁因获贼所俘男妇悉归之顺治间贼陷连城正春率众守防莫敢犯又捐赀除道自赖源至永安湖口及曲溪计一百二十里行人德之少年尝遭蛊毒因精其方以施人全活颇众年六十八无疾而逝】
　　吴阶泰【永定人母病刲股调以进友爱兄弟门内肃睦以平山冦功职都司祀忠义祠】吴祖馨【永定人力学敦行顺治丁酉领乡荐以亲老侍养膝下絶意仕进耿逆乱逼令受职祖馨叹曰吾为亲故未遑效命　天朝顾乃俯首于逆党耶去而逃之】
</div>
    <div class="pagination">
<a href="福建通志_page165.html">上一页</a><span>...</span><a href="福建通志_page161.html">161</a><a href="福建通志_page162.html">162</a><a href="福建通志_page163.html">163</a><a href="福建通志_page164.html">164</a><a href="福建通志_page165.html">165</a><span class="current-page">166</span><a href="福建通志_page167.html">167</a><a href="福建通志_page168.html">168</a><a href="福建通志_page169.html">169</a><a href="福建通志_page170.html">170</a><a href="福建通志_page171.html">171</a><span>...</span><a href="福建通志_page167.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
