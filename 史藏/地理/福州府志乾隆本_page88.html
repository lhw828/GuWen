<!DOCTYPE html>
<html>
<head>
    <meta charset="UTF-8">
    <title>福州府志乾隆本 - 第 88 页/共 388 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福州府志乾隆本 - 第 88 页/共 388 页</h1>
    <div class="content">　　榛　栗之小者，味甘。
　　椎　科子也。曾师建《闽中记》：“作锥，谓之末锐于锥，此拟其形似而言。旧志作，‘椎’字，从木。按此果是科树所生，江东人呼科树为株树，因呼其子为株子。今呼为椎者，声相近矣。”
　　余　甘　实莹如珠，食之余味始甘，能蠲虫毒，山谷以其先苦后甘，名之曰敢谏子。
　　甘　蔗　《三山志》：“二种，短者似荻节而肥，长者可八九尺，似竹管。宋孝武送蔗百挺与魏太武，今郡人称之为杖。互见糖类”。
　　蕉　《南方异物志》：“葩如菡萏，花紫而倒垂，左右挺弓骈其间，味清甘。”花者为佛指蕉，极香美。为牙蕉，曝干可以寄远。无实而花红者，为红蕉，白者为水蕉。又有美人蕉、铁蕉、见草部。《闽书》：俗名芭蕉。有象牙蕉，树高丈余，子大。佛指蕉，树高五六尺，子差小。一种无花实，苗可缕为布。蕉有三种，最甘好者，为羊角蕉，其一如鸡卵，其一如藕子。
　　莲
　　芡　一名鸡头，一名雁喙实。
　　菱
　　葡　萄　《三山志》：龙须蔓衍，水沃其本，须臾露泫藤杪，故根号木通。花细而黄白，实如马乳。碧者叶差厚，此果之珍者，今州有之。
　　茨　菰　实大如钱而差长。《游宦纪闻》：“三山方言，茨菇曰苏，傍水多植之，虽常在水中，遇晚稻损，苏亦损”。
　　落花生　《樵书》：茎、叶、花俱类豆，色黄，枝上不结实，花落地，即生于泥土中。实亦似豆荚，稍坚硬。炒熟之，作松子之味，可为油，亦奇物也。
　　凫　茨　其味清甘，田种者佳。
　　　　木之属
　　榕　《闽书》，有二种：一种矮而盘桓，其须着地，复生为树；一名赤榕，上耸高大。此树生至福州而止，故福州号为榕城，或曰：“榕海”。谚云：榕不过剑。《三山志》：以其拥肿不中绳墨，名以木庸，或曰：其荫复宽广，宜以榕名。《闽部疏》：榕，贱木也，材不中器，爨不生焰，扶疏旁出，根如流苏下垂，着干即抱负为一，轮囷连拳，作好怪状。其根盘地，崚嶒虬卧恒亩许。多根，故易茂而难拔，不才，故寡伐而长寿，其自处暗与道合者。居民植之，以当堪舆与屏翳，行子赖之，以为憩息之嘉庇，岂所谓无用之用耶。《闽小纪》相传：千年榕，其上生奇南香。宋王逵诗：“清阴随日远，翠影共烟浮。年荫均荣贱，安人异品流。幄帷临大道，冠盖俯高楼，避暑宜无夏，当风别得秋”。程师孟诗：“三楼相望枕城隅，临去重栽木万株。试问国人来往处，不知还忆使君无”。
　　松　《三山志》：“蔡襄知福州日，令诸邑道旁皆植之。”又自大义渡，夹道达于泉漳，人称颂之，诗曰：“夹道松，夹道松，问谁栽之，我蔡公。行人六月不知暑，千古万古摇清风。”树既老，愚民多穴取其松明，以至枯折。尉司虽尝籍记，或令补种，未能禁绝。又元祐中，道士颜象环自东门植松抵铁塔，康山之巅。”陈傅赠诗云：“初与田畴一样平，一千年后插天青。行人息荫凉风下，应记栽松道士名”。
　　柏
　　桧
　　杉　谢在杭：“闽人作室多用杉木，器用必用榆木，棺木郭必用楠木，亦多用杉木。”
　　　　木屠　《闽书》：“亦曰杜松，叶如侧柏。”
　　相思木　《闽大记》：“堪作器用。子冬实，如红豆。”《闽书》：“似广花梨木。昔宋大夫韩凭妻甚美，宋康王夺之，凭自杀，妻乃阴腐其衣，与登台，自投台下。左右揽其衣，衣不胜手，遗书于带，曰：‘愿以尸与韩合葬’。王怒，埋之二冢相对，经宿，冢上各生一文梓，根交枝连，有鸟如鸳鸯，栖于树，朝夕悲鸣，人呼梓树为相思木。”
　　　　木党　不高大，有刺，子似茱萸而香，味辛如椒，杀腥物。
　　椒　木　有刺，子朵生而热，味辛。蜀都名蜀椒，西戎名胡椒，本土者名土椒。
　　樟　《三山志》：大叶似柟而尖长，弥辛烈者佳。为大舟，多用之，禽鸟含种所生者，曰鸟樟。
　　金　荆　木坚，有文彩。
　　黄　杨
　　蘗　木　枝可剉以染黄，生山石间，《本草》谓之小蘗。
　　　　木　木患　《本草》：“名无患子，叶如橄榄而小，实可以浣衣，子可贯为数珠，佛经云：贯木木患子一百八个是也。俗呼墨圆子”。
　　[HT]朴　叶如加条，差小，其皮粗，故名。
　　　　木并　《尔雅》：“梅木并”。《陆疏广要》：“梅木并似豫章，古称[HT6，7”SS]楩木并、豫章”。
　　楮　《闽书》：“即壳树也。闽所产者不结实，其皮可捣为纸，亦可治为衣。陆玑云：树皮斑者为楮，白者为壳”。
　　楝　高丈余，密如槐而长，三四月开花，红紫色，实如弹丸，熟则黄，即金铃子也。
　　椿　叶似橄榄，芽香可啖，木易长而有寿，其干端直。
　　梓　似桐而叶小，花紫。
　　橡　高可二、三丈，四月开黄花，八、九月结实。
　　石　楠　《闽书》：“叶如枇杷，有小刺，凌冬不凋。闽人多植庭宇间，其末坚劲，可为斧柯”。
　　桄　榔　《三山志》：“木似棕榈，有节，叶亦如之。外坚中虚，内有面，大者数斛，紫黑色有文理，可以制器”。
　　榉　柳　《三山志》：“皮似檀槐”。
　　　　木杀　《闽书》：“生山中，叶与子似茱萸”。
　　加　条　《闽书》：“其叶有毛，可用磨犀角、象牙”。
　　青　刚　《三山志》：“叶似石楠木，纹如黄杨，堪作鞍桥”。
　　棕　榈　亦曰木并榈。
　　檀　叶似槐。
　　枫　取其脂可以为香。
　　桐　有四种：青桐，皮、叶俱青而无子；白桐，皮白、叶青，有子；白桐有花与子；岗桐似白桐，无子，可以为琴瑟。
　　皂　荚　有雌雄，雄者不实，凿木干方寸，以雌木填之，则宝。
　　白　牙　《三山志》：“最白紧，可为玩器”。
　　水　杨　《闽书》：“叶圆阔而赤，枝条短硬，多生水岸”。
　　柳　《三山志》：“柯条与北土无异，但飞絮者稀”。《闽小记》：相传二十八宿中有柳，故种柳者，横插、倒植，无不立生。余在闽八郡俱至，道傍曾未见一枝。会城中仅十数株，漳城才三、四株。岂柳星独不照闽中耶?诚所不解。
　　桑
　　椤　《闽部疏》：“木可为器，最耐久远”。
　　水　绵　《闽书》：“类杉，条干而细叶，郡城内外凡滨水处多植之”。
　　柽　杉　《闽小记》：“略似水绵，而木理轻松，心赤色”。
　　乌　桕　叶可染色，子可压油。
　　　　木余　全似缨络，材质颇坚，可供镌刻。
　　柯　其木亦坚，小条宜为斧柄，故名柯。子可食。
　　槐
　　冬　青
　　茶　树　树如瓜芦，叶如梔子；花类白蔷薇，有两种，一种叶可制茗，一种子可压油。
　　榆
　　黄连茶　《闽部疏》：“木高二、三丈，叶似槐而尖长。春初，芽始生，可治以代茗饮，亦为茹，味香美，俗又呼凉茶树”。
　　罗汉松　《闽小记》：“叶长而狭，色苍秀可爱，凌冬不凋”。
　　　　竹之属
　　慈　竹
　　研　竹　即斑竹，永福鹤洋多产之。
　　紫　竹
　　鹤膝竹　不须琢削，自合杖制。
　　箭　竹
　　苦　竹　　《闽书》：“笋苦而味佳。又有苦伏竹，笋冬生，掘而食之，味尤珍”。
　　澹　竹　《三山志》：“肉薄，节间有粉，南人以烧竹沥者，其叶可以药”。
　　[HT]石　竹
　　猫　竹
　　江南竹　《三山志》：“粗大，坚直，笋冬生”。
　　秋　竹　甚小，可为篾用。
　　虫虫　竹　有虫焉，丛生如芦，每节生虫，如新蝉之未翼，外无窍隙，随竹而长，竹将枯，乃穴傍出。
　　豁　竹　万历《府志》：“节长细，可为笛。笋味最美，一作奯竹”。
　　筋　竹　《三山志》：“肉厚而窍小，可为弓弩材”。
　　苦油竹　《闽书》：“可以枪”。
　　赤　竹　可以刺船。
　　桃枝竹
　　长枝竹
　　含朵竹　《闽大记》：“可以樊”。
　　箬叶竹　《闽书》：“其叶可以篷”。
　　人面竹　《小草斋记》：其节一俯一仰，如人面然。
　　钓　竹
　　金丝竹
　　芦　竹
　　凤尾竹
　　勒　竹　枝上有刺，中心坚塞，枝干相交。
　　观音竹　《三山志》：“长只尺许，多栽盆中”。
　　棕　竹
　　绵　竹
　　篓　竹
　　黄　竹　皆柔。可以束物，屈折成诸器，为用甚溥。
　　水　竹　如竹，甚小，可植盆中，案头之玩。
　　黄金间碧玉竹　一黄一青，横斜相间，山多有之，高湖产者绝钜。
　　方　竹　可以杖，寿山、方广岩俱有之。
　　朱　竹　《太平清话》：“朱竹，古无所本，宋克仲温在试院，卷尾以朱笔挥之，故张伯雨有，‘偶见一枝红石竹’之句。然闽中实有此种，红如丹砂。”《夫于亭杂录》：“闽有朱竹，予尝寄书李中丞质君、殷太学彦来，求一枝作杖。彦来云：旧惟古田县一僧舍有之。周栎园侍郎求以为杖，自后官闽者竞取之，遂成故事。僧苦之，竟铲去，其种绝矣”。
　　冬　笋　《三山志》：“竹萌也，冬月于毛竹林，掘其未出土者为冬笋，味殊佳。”国朝谢道承《冬笋》诗：“高岭郁寒姿，一夜挺孤劲。砅崖冻壑中，时与山雪迸。龙孙蛰高枝，君子含至性。胚胎何离奇，轧茁气纵横。长镵云外归，解缚司冬政。品格入廜蘇，菘韭皆听命。[HT6，7”SS]木骨木出煨根芽，脱落想盘硬。莫厌太瘦生，聊用医俗病。”
　　毛　笋　至春出土，性寒，不益脾。
　　甜　笋　味甘，其大若管笛，表黄里白，二、三月始盛，出于篓竹。
</div>
    <div class="pagination">
<a href="福州府志乾隆本_page87.html">上一页</a><span>...</span><a href="福州府志乾隆本_page83.html">83</a><a href="福州府志乾隆本_page84.html">84</a><a href="福州府志乾隆本_page85.html">85</a><a href="福州府志乾隆本_page86.html">86</a><a href="福州府志乾隆本_page87.html">87</a><span class="current-page">88</span><a href="福州府志乾隆本_page89.html">89</a><a href="福州府志乾隆本_page90.html">90</a><a href="福州府志乾隆本_page91.html">91</a><a href="福州府志乾隆本_page92.html">92</a><a href="福州府志乾隆本_page93.html">93</a><span>...</span><a href="福州府志乾隆本_page89.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
