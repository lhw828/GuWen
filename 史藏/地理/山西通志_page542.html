<!DOCTYPE html>
<html>
<head>
    <meta charset="UTF-8">
    <title>山西通志 - 第 542 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 542 页/共 700 页</h1>
    <div class="content">　　羊舌庙在西闗有羊舌氏故里里人陶虚泉有记后废为迎候防　羊舌子好直不容于晋去而之三室之邑邑之人攘羊而遗之羊舌子不受姬曰不如受而埋之羊舌子曰何不饷肸与鲋姬曰南方有鸟曰吉干食其子不择肉子多不义今肸与鲋童子也随大人而化不可食以不义之肉乃盛以瓮埋垆隂后攘羊事败吏发而视之舌尚存吏曰君子哉羊舌子不与攘羊矣
　　祚徳三侯庙宋元丰二年建今圯
　　灵輙庙在西闗有哺饥坂灵輙墓　左传宣子田于首山舍于翳桑见灵輙饿食之舍其半曰宦三年矣未知母之存否今近焉请以遗之使尽之而为之箪食与肉置诸槖以与之既而与为公介倒防以御公徒而免之问何故对曰翳桑之饿人也问其名居不告而退遂自亡也　元王恽有诗明永乐间庙重修
　　纪信庙在北门外
　　东岳庙在城东南隅元郭晋有记明成化间重建规模宏敞
　　华池龙王庙在羊角山祷雨辄应又马首山有龙王祠孚惠圣母庙在鼓堆山巅
　　五龙庙在西三林里元至元二十六年建
　　斛律光祠在衙子城东北隅金乡贡进士孙镇有墓记按记文唐长庆后守土者悯王之寃即墓地建影堂晋天福中勅史张廷蕴増拓今废
　　梁公祠在北十里鼓堆北隅祀隋内军将军临汾令梁轨宋治平元年薛宗儒撰记畧云开皇十六年梁公以亢阳频灾遂凿山源开渠十二灌田五百顷邑民歌颂刻石戴赐后四百余年宋太守王恪邑令宋基建祠元至正初郡守李荣祖得防碑于榛莽中砌孚惠庙壁张载舆记
　　富公祠在州治仪门东正平令孙申有记明州守言芳易谟屈大升胥重葺　宋申之富公祠记富公以将作监丞开决绛郡即便防事植竹赏咏后通守易堂名曰富公
　　按富公以将作监丞通判绛州士民懐之故立祠元祐初配享神宗庙庭绍圣中章惇谓弼尝得罪罢配享靖康复旧典
　　四渎行祠在城北泽掌村元延祐元年建
　　陶恭介公祠在察院南明嘉靖十年建侍郎江晓记闻喜县
　　姜嫄庙在西北平池村元至元初建顺帝至元六年重修县令张敏记
　　国朝顺治九年重修邑人李振壧记
　　舜庙在县西姚村
　　禹庙　南官庄东吴村胥建歳春秋致祭元欧阳元记后稷庙在北门外宋太平兴国三年建嵗春秋有司致祭
　　二帝庙在东镇
　　伯益庙在宋家庄村
　　董父庙在仓底村北即董池神庙祠旧为妇人像土人名婆神金天眷中县令贾葵谓董父有豢龙之功改正神位葺祠有记明隆庆壬申重修崇祯十四年县令刘芳改建
　　成汤庙二一在南闗外宋元祐间建元至正元年达噜噶齐巴延布哈増修县令张敏记明洪武二十四年重修一在条山中峯前有湫池祷雨多应
　　闗帝庙在西闗宋大观三年建颖川阮升卿撰记元大徳七年地震圯至正二年重修明正徳嘉靖万厯崇祯间胥増修
　　五龙庙在北二十里峩嵋岭嘉靖间建邑人李汝寛记又有黑龙祠在党家庄
　　商虎将军庙在汤山池旁
　　汉五虎将庙在南十五里槐树坊
　　国朝顺治五年建
　　二公祠在东门外明嘉靖四十年御史吴过改金塔寺为之祀唐裴晋公宋赵丰公邑人王宗舜有记崇祯八年都御史吴甡重修　宋五礼新仪祀唐宪宗章武皇帝于华州以中书令晋公裴度配　唐制宪宗庙配享赠太师裴度会昌六年十月勅　宋仁宗时孙瑜知蔡州毁吴元济像以其祠祀裴度
　　赵丰公祠二一在东五十里阜底村赵鼎谪吉阳军书铭旌曰身骑箕尾归天上气作山河壮本朝不食卒后追封丰国公宋礼志淳熙中以特进观文殿大学士諡忠简赵鼎配享髙宗庙庭明嘉靖二年县令张问行重修御史朱实昌记一在县学东偏元学士欧阳元撰记今废
　　桐乡畏垒祠在东闗祀邑令任邱史载徳盩厔李复聘涪州文作新城王象干灵寿申田孟津乔允升六人翟绣裳记今废
　　王公祠在东闗祀邑令王象干
　　河津县
　　大禹庙在西北二十五里龙门东山岩上水经注大禹疏决梁山岩际镌迹遗迹尚存岸上并有庙祠祠前有石碑三所二碑大字紊灭不可复识一碑是太和中立元中统三年修河中禹庙庙成命侍臣阿哈圗代祭至元初道士姜善信奉勅重建赐名建极宫七月龙门禹庙成命侍臣持香致祭有祝文致和元年礼部移太常送博士议舜禹之庙合依尧祠故事每岁春秋仲月上旬卜日有司蠲洁致祭官给祭物明嘉靖十五年御史余光县令樊得仁建眺翠延胜二亭二十七年御史谷峤县令雍焯重修扁曰万世永赖县令张汝干建龙门坊临流亭　元王思诚河津县总图记临思阁在龙门山顶俗名看河楼明薛文清游龙门山记禹庙宫曰明徳制极宏丽明末燬于兵惟临思阁看河楼东司尚存相传庙壁有吴道子山水手迹今不存
　　国朝顺治中修复正殿寝殿钟鼓二楼东西廊舍夏少康庙在西北四十里双峯山下西嵦村
　　太史公庙在西二十五里元王思诚县总图记墓前有庙庙前有碑晋永嘉四年汉阳太守殷济建石室立碑树垣　太史公自叙曰迁生龙门耕牧河山之阳
　　杜康庙　吕才东臯子集序河渚东南隅地颇显敞遂为杜康立庙岁时致祭以焦革配焉
　　唐髙祖庙　唐地理志龙门有髙祖庙贞观中置后土庙在西北十五里黄沙岭上土人名髙庙庙垣西有竹繵遗迹相传唐以前庙临黄河系舟人挽舟者
　　子夏祠在西北五里辛封村明治间佥事胡汉建正徳间副使吴江修
　　三贤祠　祀子夏司马迁文中子县令刘达重修撰记文中子祠在南三十里通化村相传即文中子故里中说云疏属之南汾水之曲有先人之敝庐可以蔽风雨有田可以具饘粥此其地也明嘉靖间从祀孔庙十七年县令陈大策于故里建祠隆庆六年县令张汝干改建
　　按通化村非河汾之北祠宜建黄颊山
　　三圣祠在县治西南明嘉靖二十五年御史余时县令雍焯建
　　平辽王祠在东十五里大黄村即薛仁贵故里村西有红蓼滩即仁贵射雁处县令刘芳乆撰奉祀祭文
　　薛文清公祠在县治南明治九年科臣具奏礼部具题勅下省邑特建祠宇兼赐名额嘉靖五年重修吕柟撰记三十一年御史尚维持县令髙文学重修李承华撰记又县治大街西有旧宅即文清讲学处治戊申山西防政王盛题其门曰文清书院有记隆庆初县令张汝干拓地増建县令刘希孟以弟子配飨者四人阎禹锡白良辅张鼎李防从祀者十二人谢琚衞述王复杨润周盛王盛杨谌荆诩杜骏陈铨杨亷张九功
　　稷山县
　　后稷庙　祭法烈山氏之有天下也其子曰农能殖百谷夏之兴也周弃继之故祀以为稷汉髙祖二年或言周兴而邑立后稷之祠至今血食天下于是制诏天下立灵星祠常以岁时祀以牛　注后稷祠而谓之灵星者以稷配灵星　山海经后稷之孙叔均始作牛耕　宋蜡祭东方设大明位西方设夜明位以神农氏后稷氏配配位以北为上南北坛设神农位以后稷配　县南五十里有稷神山土人名稷王山相传为后稷教稼地又下迪村有稷王城今稷庙有二一在稷神山顶东南有塔刻后稷明堂四字元至正间道士李自贞重建明隆庆元年县令孙倌修王时济记一在县治西南元至正五年建庙后有圣母姜嫄祠段循记明治十年重修东西壁绘农功王业图万厯三十四年建寝宫螽斯宫各三楹天启间县令焦浴重修植栢数十株
　　羲和庙在东北十五里中舍村祀陶唐歴官羲和氏元至正间重修庙后有冢明时三月望日有司致祭
　　禹王庙二一在华峪村元延祐二年建一在西舍村泰伯庙在髙渠村有碑
　　亷将军庙在亷城村有记
　　李牧庙在李老庄有李牧寨
　　汉文帝庙在小里寺庄村有碑记曰景帝令郡国立庙
　　闗王庙在东北隅元中统至正间胥重葺内有神刀二欵识宋政和年号古槐二唐宋时物也明正统间増修永平路知事张献言记
　　韦公庙　西魏保定初以韦孝寛立勲玉壁遂于玉壁置勲州宋元祐间建庙元王郓诗短碑盛说郧君灵万骑隂风想平甸郧君盖韦公封号也明万厯间县令李汝器重建东郭外梁纲记
　　薛万彻庙在勲重村又峩嵋岭有故宅
　　龙王庙在东一里元至正四年建
　　先天圣母庙在苑曲村
　　斛律王祠　北齐并州刺史斛律光守平陇有捍御功明万厯间县令刘三锡建庙城隍庙东撰记今入雨花寺碑存
　　裴文献公祠在东郭祀唐尚书仆射裴耀卿族人裴访建
　　二段祠在平陇村明隆庆三年县令孙倌建梁纲记后土祠二一在东北二十里李老庄宋皇祐三年京兆人段美祷于汾隂祠因立庙汾阳郭田记云内有古栢一株一在城西一里元大徳四年达噜噶齐裴世贤修撰记
　　绛县
　　姜嫄庙在南三十里烟庄存云岭庙旁有冢金泰和中进士王藻石刻云昔有伐木得断碑于土中者字多漫漶而香火特盛元至正七年县尉郭道逺重修有记　明天顺八年修有司致祭
　　臯陶庙在冈底
　　晋文公庙在东二十里下村有冢吕梦得撰记
　　介子推庙在郇王寨宋张商英有诗
　　绛侯庙　汉髙祖六年周勃封绛侯宋五礼新仪祀汉太宗孝文皇帝以绛侯周勃配
　　湫池龙王祠在南十五里湫池山顶旱祷有应
　　华池龙王祠在东十五里华池山又有带溪龙王祠在县东三里
　　坤柔祠旧志在西五里吴堡
　　垣曲县
　　尧庙在瞽冢村下堡
　　舜庙二一在瞽冢村上堡旧志县北四十里为诸冯山浚井在焉山北为歴山土人名舜王坪东有大阜为瞍冢东南有雷泽盖大舜桑梓地也一在臯落岭相传公输子建
　　禹王庙在西南二十五里金大定间许达建
　　汤王庙　四墱坂峪子下亳磨头各一
　　汤妃庙在城东康熙五年县令纪谟重修
　　邵公庙　后魏髙允为懐州刺史秋月巡境问民疾苦至邵县见邵公庙废毁不立曰邵公之徳阙而不礼为善者何望乃表闻修葺之
　　阎罗庙在清亷村韩擒虎尝云生为上柱国死作阎罗王故名
　　武庙在西门内明万厯间县令梁纲建邑中书舍人张翰芳记春秋二仲上戊日祭
　　伯王庙在城南一里
　　真武庙在五虎涧鹰嘴山巅下临黄河上逼巉岩规模壮丽
　　龙王庙在南亳清河岸春秋二仲上戊日祭
　　娥皇女英祠在歴山村南中庄里
　　车万戸侯祠　讳汤旧在清亷村后改建谢村裔孙车奉祀
　　二公祠　祀大中丞叶琪分巡道刘世忠平阳太守李琮
　　忠烈祠在西闗厢祀明典史宋宗文暨乡勇何某等诸人
　　吉州
　　盘古庙在西五里岳家庄
　　伏羲庙在庖山巅相伏羲为人祖故此山亦名人祖山有旧碑为伏羲氏故宫
　　大禹庙在古龙门上口倚梯城魏孝文立碑
　　龙王庙三一在北门外知州林家征重修一在西门外水潭前一在壶口前
　　石槽祠　元和志禹凿山河水下趋峻急深七丈经行之处元禁捕鱼今山中凿空架槽濶五十步东流悬注七十余尺鱼鼈所不能逰号石槽东岸有石槽祠禹之施功始此
　　晋文公祠在锦屏山巅明季燬于兵
　　国朝州守南鹏重建
　　王真人祠在曹庄村
　　乡寜县
　　禹王庙在西百里即禹门
　　廉颇庙在南二十里尖山上
　　白起庙在西南三十里林山上
　　后土庙在东闗金大定中建元至元中葺元贞元年明洪武万厯间胥重葺
　　龙王庙在东二里又有五龙宫在东南九十里
　　晋文祠在北二十里
　　荀息祠在东十五里栢山上墓存宋建隆五年建国朝康熙间县令张聨箕重葺撰记
　　院川庙泰定三年孟夏记坐东北之冈陵环西南之川泽
</div>
    <div class="pagination">
<a href="山西通志_page541.html">上一页</a><span>...</span><a href="山西通志_page537.html">537</a><a href="山西通志_page538.html">538</a><a href="山西通志_page539.html">539</a><a href="山西通志_page540.html">540</a><a href="山西通志_page541.html">541</a><span class="current-page">542</span><a href="山西通志_page543.html">543</a><a href="山西通志_page544.html">544</a><a href="山西通志_page545.html">545</a><a href="山西通志_page546.html">546</a><a href="山西通志_page547.html">547</a><span>...</span><a href="山西通志_page543.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
