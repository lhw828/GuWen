<!DOCTYPE html>
<html>
<head>
    <meta charset="UTF-8">
    <title>赤城志 - 第 46 页/共 56 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>赤城志 - 第 46 页/共 56 页</h1>
    <div class="content">　　金性【仙居人字子善终浙东兵马都监】
　　林卨【仙居人字子中终修武郎湖南兵马都监】
　　鹿嘉孙【临海人字亨卿】
　　庆元五年陈良彪榜
　　王孙震【仙居人字起卿智夫之侄】
　　嘉泰二年
　　叶漴【临海人字仲高嵩之弟优等第一人歴知郴澧二州终武经郎知沅州】
　　栁斌【仙居人字显父】
　　开禧元年郑公侃榜
　　郑镕【仙居人字敬夫终华亭县松浦廵检】
　　王孙贵【仙居人字良卿终知邵阳县】
　　胡谦【仙居人字聪夫特奏第一终如皋县尉】
　　嘉定元年周师锐榜
　　邹顔卿【临海人字希甫】
　　丁希吕【临海人字渭叟】
　　王槱【仙居人字子贤】
　　四年林汝浃榜
　　朱仲弼【临海人字正之淮之子终知澧阳县】
　　鹿伯虎【临海人字文卿嘉孙之阙】
　　七年刘必万榜
　　叶荪【仙居人字仲友终江州将领】
　　陈清卿【仙居人字子直】
　　杨渭起【详见进士科】
　　呉跃【仙居人字云叔】
　　十年朱嗣宗榜
　　郑坚【仙居人字子筠】
　　李周【仙居人字盈之】
　　蒋叔虎【仙居人字周卿】
　　十三年
　　陈正大【仙居人字子中清卿之弟优等第一人】
　　陈履泰【天台人字泰叔】
　　郭用中【仙居人字端甫】
　　范祖筠【仙居人字节父终石门县尉】
　　黄宪【临海人字成甫】
　　十六年杜防节榜
　　陈宠【仙居人字良卿】
　　陈廷兰【仙居人字伯服】
　　游立节【仙居人字季坚】
　　黄光弼【黄岩人字可信】
　　巩俊【临海人字仲申】
　　高申甫【仙居人字宣卿】
　　遗逸
　　郭琮【黄岩人少丧父事母极孝絶荤醴三十年以祈母寿母百有四岁乡党异之至道二年士民陈赞等四十人状其事于转运使请以闻诏旌表门闾复其徭役明年母无疾卒琮执丧甚哀自是邑人多化之】
　　蒋至【临海人字造之有素行家居讲授甚盛母张氏年八十抄经典助之大中祥符六年诏举德行遗逸章守得象及部使者以名闻诏索所着经解以进授将仕郎本州助教赐其母帛咸平初曽守防命使主学庆歴大水城溃子孙掖之往避至曰死生命也吾何逃焉正冠危坐而逝后乡人祠于学孙师顔师闵四世孙鹗见乾道五年科名】
　　吕逢时【仙居人字原道少受经于令陈公襄邑人知学自逄时始入太学与郑獬友驸马都
　　尉钱景臻师之欲奏以官辞后隠于白岩山罗提刑适举以孝廉亦不就】
　　林放【仙居人字达本元祐中将上礼部以亲死庐墓侧后筑草堂于东山隠焉大观中求八行
　　县欲以放应诏放不怿去之三十里左誉铭其墓】
　　左纬【黄岩人字经臣以诗鸣号委羽居士与许少伊为忘年友刘元礼周恭叔以兄事之其卒陈侍郎公辅以诗哭之有有德传乡里无金遗子孙之句子璠璵防皆知名】
　　呉福【仙居人性纯实括有巨贾留千金其家乆之不至福为贸迁得赢俟贾至悉以归之贾曰向者吾留千金耳赢则君自致吾敢觊乎互相逊决之县县上之郡使中分其息福仍不受贾以其半捐之僧庐谓福曰君行谊如许不应久无子吾近得顔氏女愿奉君为似续计焉其后生子奉积至芾兄弟登上第歴显官云】
　　余元卿【黄岩人父死元卿始生母曰我不见夫何忍见子自剔其目不他适宣和冦乱元卿负母而逃力弱不胜仰天曰天若助我全母愿焚身以报冦定欲偿前誓母力止之燃一指以谢天贶其后闾里欲上其事则曰吾非干名者也旋居母丧哀毁不离墓侧县上之郡立碣以记其事】
　　江【失其字仲明宣和冦乱载老母奔山水间猝遇名　冦于东城之冈逼使就降仲明义不辱奋
　　起詈冦卒死之吕丞相颐浩诔以文】
　　蒋煜【仙居人有文学宣和冦乱与煜遇欲妻以女煜拒之胁以拜亦不従冦曰吾戮汝矣煜伸
　　颈就刃詈声不絶煜性滑稽其临事有立如此】
　　黄袭明【临海人字原善宣和冦乱视郡城多圯其北倚山无闉堞首白郡以私财为倡遂增筑焉讫事冦骤至合围数日不得入事闻诏免乡举有滕侯膺所与书尺美其功甚详】
　　王衡【临海人字平仲大观中举八行州岁贡一人衡名居次其上当贡者有微累居衡次者趋衡指抉之觊递升一年衡不可竟贡当贡者时书攷法甚严功过即上达及贡者姓名至提学司以行不应法责郡郡欲改贡衡衡又不可遣职官往谕始听后死于方腊之乱贼首闻之自戮其党数人曰何敢杀王佛子】
　　赵占【黄岩人字十朋志尚超卓与石尚书公弼李参政光为内外兄弟二公贵无只字相通其介如此家有轩面植双桧呼为桧隠士而自号木公居士宣和冦乱动以火攻独于是轩相戒母敢犯】
　　徐廷筠【黄岩人字季节父中行尝举八行中行死免丧不忍娶者十年秦丞相桧当国试题问中兴歌颂廷筠曰今日岂歌颂时邪条其未足为中兴者有五且曰吾不忍欺君也郡县屈主学后进师尊之后以累举恩合得岳祠廷筠曰吾尝革封事言岳庙冗禄无用心既非之可躬蹈邪卒不就】
　　林鼒【黄岩人字叔和与兄鼐及赵师渊杜兄弟皆从朱文公游以学行知名早冠乡书当用
　　累举恩不就邑人尊之称为草庐先生详见水心叶侍郎适所为铭】
　　侨寓【不生长于此而居焉者为侨寓其子若孙生长于此而有科名者入仕进】
　　洪拟【丹阳人字成季绍圣元年中第官至吏部尚书靖康中避地宁海谥文宪有文集十六巻
　　事见国史】
　　吕頥浩【济南人字元直元祐九年中第绍兴元年拜左仆射终少傅镇南定江军节度使成国公赠太师谥忠穆建炎四年寓临海淳熙十五年配飨高宗庙庭事见国史子搢两浙转运副使孙昭逺知武冈军】
　　綦崇礼【北海人字叔厚政和八年中第官至寳文阁学士建炎中寓临海事见国史曽侄孙
　　奎歴太府少卿湖广总领今直敷文阁】
　　韩昭【真定人字用晦丞相缜之曽孙官至直显谟阁自号大同居士绍兴初避地仙居】成大亨【河间人字正仲元符三年中第官至左朝散大夫直秘阁绍兴初寓天台】范宗尹【襄阳人字觉民宣和三年中第建炎四年拜右仆射终观文殿学士绍兴初寓临海
　　事见国史弟宗伋知衡州子榛知常州孙节知南剑州籍知江隂军】
　　钱忱【钱塘人字伯诚少师驸马都尉景臻之子官至少师泸川军节度使荣国公绍兴初奉秦
　　鲁国贤穆明懿大长公主主寓临海事见国史】
　　钱端礼【钱塘人字处和少师忱之子隆兴二年赐同进士出身参知政事终观文殿学士谥忠肃绍兴初自湖广侍父徙居临海事见国史孙象祖见嘉泰四年科名弟端仁直秘阁知郢州侄竽直秘阁知饶州従弟徽之朝议大夫知崇庆府绍兴初父稔为守因寓天台従侄□干办行在诸司粮料院】
　　谢克家【上蔡人字任伯绍圣四年中第建炎四年参知政事终资政殿学士绍兴初寓临海事见国史弟克明官至主管刑工部架阁文字赠朝奉大夫侄杰浙西安抚司参议官】
　　谢伋【字景思参知政事克家之子官至太常少卿知处州绍兴初侍父寓黄岩自号药寮居士
　　有文集叶侍郎适为之序孙直见淳熙十一年科名】
　　郭仲荀【洛阳人字传师官至太尉庆逺军节度使殿前都指挥使绍兴中寓临海事见国史】李擢【奉符人字徳升元符三年中第官至礼部尚书徽猷阁直学士绍兴初寓临海事见国史
　　子益谦吏部侍郎益能宗正丞】
　　卢知原【山东人字行之官至徽猷阁待制绍兴中寓临海事见国史曽孙子章见嘉泰二年
　　科名】
　　张师正【大梁人字子正宣和中平冦难于此官至宜州观察使河东都綂制绍兴中寓临海
　　事见国史】
　　贺允中【上蔡人字子忱政和八年中第绍兴二十九年参知政事终资政殿大学士绍兴初
　　寓临海事见国史】
　　蔡向【东平人字瞻明枢宻挺之孙绍兴初提举本路常平因寓临海自号浄空居士有浍水集
　　藏于家】
　　曹勋【颍昌人字功显宣和五年赐同进士出身官至昭信军节度使开府仪同三司赠太师谥
　　忠靖绍兴中寓天台事见国史子耜工部郎中知蕲州耘今利州观察使】
　　姜诜【长山人字廷言官至寳文阁直学士右通议大夫赠少师绍兴中寓临海事见国史子处
　　度知惠州孙注今大理丞】
　　王之望【襄阳人字瞻叔绍兴八年中第隆兴二年参知政事终资政殿大学士谥敏肃绍兴初寓临海事见国史子镛知房州铢知荆门军铅歴大府卿四川总领今奉祠孙涔歴金部郎官终知婺州】
　　桑庄【高邮人字公肃官至知栁州绍兴初寓天台曽文清公几志其墓有茹芝广覧三百卷藏于家子世昌自号莫庵有文集三十卷事见尤尚书袤杨阁学万里陆待制游楼参政钥叶侍郎适序跋】
　　虞似良【余杭人字仲房淳熈中为兵部郎官终成都府路转运判官建炎中以父涭分教于
　　此因寓黄岩自号横溪真逸】
　　林同【长乐人字季野绍兴二十四年中第官至朝请大夫知惠州先是其父仰为州推官因寓
　　临海】
　　【阙】宪【奉符人字景思中特科监西岳庙乾道中随妻祖贺参政允中寓临海号雪巢先生有诗
　　集行于世事见尤尚书袤陈参政骙楼参政钥杨阁学万里序记】
　　李朋【长安人字才翁与兄年齐名中特科监南岳庙绍兴末随钱少师忱寓临海】应恕【括苍人字仁仲淳熙初寓黄岩朱文公熹以隠居老友称之门人赵师渊等号艮斋先生】于恕【诸城人字忠甫张侍郎九成之甥中特科终昌国县主簿绍兴中以父定逺为州判官因
　　寓黄岩】
　　节妇
</div>
    <div class="pagination">
<a href="赤城志_page45.html">上一页</a><span>...</span><a href="赤城志_page41.html">41</a><a href="赤城志_page42.html">42</a><a href="赤城志_page43.html">43</a><a href="赤城志_page44.html">44</a><a href="赤城志_page45.html">45</a><span class="current-page">46</span><a href="赤城志_page47.html">47</a><a href="赤城志_page48.html">48</a><a href="赤城志_page49.html">49</a><a href="赤城志_page50.html">50</a><a href="赤城志_page51.html">51</a><span>...</span><a href="赤城志_page47.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
