<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 47 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 47 页/共 698 页</h1>
    <div class="content">为咸福宫国朝宫史臣等谨按康熙二十二年重建咸福宫前殿恭悬皇上御书额曰内职钦承聫曰 
敬顺禔躬吉温恭受福宜后殿额曰滋徳含嘉聫曰天倪超万象神气领三无东室额曰琴徳簃西室 
额曰画禅室皆御书 
钦定日下旧闻考卷十五 
钦定四库全书 
钦定日下旧闻考卷十六 
国朝宫室八 
 百子门之北向为干西五所近东者今为重华宫皇上龙潜时旧邸也宫之前曰重华门门内为崇敬 
殿国朝宫史臣等谨按殿内恭悬御书额曰乐善堂御制乐善堂记昔乐善堂集中有所谓乐善堂记 
者盖用此堂之名以名圆明园赐居桃花 之堂而记亦记彼处之胜与官中此堂无涉也然彼时之 
乐善祗数典汉东平王以为极今斯堂则为重华宫之前殿不可以桃花坞堂之记 之因思东平之 
乐善原数典于大舜所为乐取于人以为善也兹适为重华宫之前殿则今之乐善祗宜景仰大舜之 
为而不必更囿于东平之迹矣夫大舜之取诸耕稼陶渔之善世逺固不可征而询岳咨牧载在虞书 
者彰彰可考无非舍己从人与人为善而地平天成庶绩咸熈胥于是乎基之是乃千古帝王之法则 
而非藩服屏翰者所可相提并论其事体大而责任重也昔之效东平为甚易今之企大舜为綦难是 
不可无记以朝夕体之心而措诸政也然而其志在是其惭亦在是矣臣等谨按乐善堂之东西暖阁 
俱供佛像东暖阁内恭悬圣祖仁皇帝御书额曰意叶心香聨曰莲花贝叶因心见忍草禅枝到处生 
西暖阁内恭悬皇上御书额曰吉云持地聫曰满字一如心得月梵言半偈舌生莲乐善堂之后为重 
华宫国朝宫史臣等谨按重华宫东室额曰芝兰室恭悬世宗宪皇帝御书聨曰芰荷香绕垂鞭袖杨 
栁风 弄笛船西室恭悬皇上御书聨曰篆袅金炉入座和风初送暖花迎玉佩映阶芳草自生荣乾 
隆八年御制题重华宫旧书室何曽寂寞仲舒帷依旧明窻受暖曦闲却七弦调雁柱汲来六一煮银 
丝三余乐有陈编伴几暇权无奏牍披彷佛当年吟破腊掞笺搦管恰移时乾隆十一年御制春正与 
诸王及内廷大学士翰林等小宴重华宫聨句是日复得诗三首兰殿辛盘迓早春展亲更复洽臣邻 
从来盛事成佳话数年以来新正几暇輙与内廷诸臣聨句宴会于此率成故事况是宗藩与吉人金 
荔色酣朱乍 玉梅香度粉初皴说之灯夕诗如绘花蕚楼前雨露新报道东来风是条鸿龙运斗已 
旋杓柍桭焕彩春方丽鳷鹊堆银雪未消五色书云光灿烂双葩结焰影招摇庆霄半壁悬西宇景物 
迎人正复饶初韶应律正光昌亶矣春和聚一堂殷鼎调梅惟傅相汉台赓句有梁王乐调太簇鸣虞 
磬节煮浮圆胜楚餭同任股肱民社寄朂哉无或负明良乾隆十二年御制新春与大学士并内廷翰 
林等重华宫聨句小宴复成近体兴庆宫中翰墨筵毎教令日纪韶年年来每于新正令日举行率成 
故事情闗一徳聨堂陛乐叶八音调管弦体物漫称诗禁雪抽思应许兴奔泉天街爆竹声砰磕是日 
以爆竹为题却喜阳和万里宣乾隆十三年御制新春奉皇太后重华宫小宴诗纷来鸾鳯数无央玉 
扆金舆拥百祥西望瑶池降王母慈宁宫正在干清宫之西故用杜句东迎苍驾莅青皇是日立春鱼 
龙曼衍频陈瑞火树笼 待熻光七种预挑人日菜在人日前一日万年先进上元觞乾隆十五年御 
制新正重华宫侍皇太后宴诗献春行庆始天家王母斑龙降葆车风到五朝初有验年前二十八日 
立春人当七日半非賖华灯光引团圞月椒酒香留泛潋霞邀得慈颜欢顾处上林犹积玉为花乾隆 
十七年御制重华宫小宴大学士及内廷翰林诸臣诗重华文宴集羣仙瑞映琼楼霁景鲜民瘼心闗 
既均此天恩额庆合同然闲拈吟管聊酬节笑指春柈又来年去年南廵未举是宴贺监金门重应制 
致予□兴益飞遄沈徳潜尚未南归亦命预坐蓂开十叶应昌辰和 衣冠燕恺申生面齐 戏球兽 
别裁奚藉捉刀人毋相容易一堂乐尚共畴咨四海春嘉夜传柑迟五日氷轮如待再赓频乾隆十九 
年御制新春重华宫侍皇太后宴诗西望瑶池近羣迎王母临欢同万方飬春始九重深屏缀延年篆 
笙调太簇音六鳌兰作焰百寳雾成阴入画元朝庆毎冩岁朝图称庆征诗吉字吟瑞霙飘喜气天意 
即人心是日 雪乾隆二十一年御制立春日雪与大学士及内廷翰林聨句重华宫是日复得诗二 
首条风今日是新春吉色华光霭柍桭茗果雅堪酬盛节杯盘何必亟兹辰悦心甘泽沾三白坚齿生 
香试五辛同有爕时祈岁责即 京兆出耕人青韶入律喜阳和瑞雪端因兆麦禾散漫烟轻 露日 
纷敷花发不论科席珍 处那辞屡墨搨镌成无乃多数年以来毎值新春燕赏无不聨句或命书之 
以勒于石不异股肱交儆意载赓庸作岂妨歌乾隆二十四年御制重华宫曲宴于阗回长漠咱帊尔 
诗朝天兼值预朝正曲宴宜教沐宠荣尔父诚为识时务漠咱帊尔之父霍集斯伯克先以缚献达九 
齐得邀奬赉比大兵讨回部复自乌什赴阿克苏投将军兆惠军营随征自効而遣其子入觐王臣讵 
有限禆瀛是日御前行走 古青海诸王公皆在坐旧宫小 轻齐史新域来宾愿武成入律东风方 
凑逹春台乐与物咸亨乾隆二十五年御制重华宫曲宴御前藩王大臣侍卫及内廷翰苑诸臣即席
 得句曲宴重华隔许年自丙子新正赐宴侍臣于今已五年矣旰宵惟是厪筹边却欣汜胜占三白况 
值武成拓八埏嘉与贤藩酬绮节便宣翰苑赋瑶篇尚怀奏凯归来者风雪长途正着鞭乾隆三十年 
御制重华宫曲宴内廷大学士翰林等雪象聨句并成二律上元后日例灯筵今岁涓良启翠旃曲宴 
重华堪数典聨吟雪象重去声题笺诫敦君鉴复臣鉴丰祝申年继酉年小部梨园非水调细听原是 
征招弦布茵东壁共歌赓恺乐韶年百福迎何必鸾觞浮六醴仍教鳬鼎 三清茶名重华宫曲宴用 
盒果杯茗不赐酒率成例事图观寳笈旋因赐是日陈石渠寳笈观之遂分赐诸臣果饤兰珍侑以行 
榖日晴和占岁美殷殷同此吁农情乾隆三十一年御制重华宫小宴廷臣及内廷翰林等玉盂聨句 
并成二律时新正二日元 簮裾应翼旦重华翰墨亦频年不妨并举省仪节颇胜三廵徒管弦聨咏 
玉盂 列几赓吟彩笔共题笺时和岁美诚堪庆祗觉愓然饶畅然黄屋雪余三白色青宫日上万年 
枝是予旧学商量处又此初春恺乐时北漠西瀛新雁序年例来觐之叶尔羌沙雅尔各回部伯克令 
与内廷行走之蒙古王公等并入与曲宴南荣东壁昔鸾陂掞毫深意胥知否乃在箴辞非颂辞又御 
制重华宫对雨诗太室修禴候恰欣雨少间明廷敡士余是日引见各省入选举人复见烟丝涣为泽 
已庆幸知时更缱绻重华予青宫憇息值清宴檐处玉声琤帘际珠光灿有喜共三农昔惟赏书案乾 
隆三十三年御制重华宫集廷臣及内廷翰林等三清茶聨句复得诗二首外藩华燕紫光回堂陛重 
宣翰席开讵是言欢太平数入声适因余暇共追陪畧存禁体倡生面弗许雕文骋颂才雪 麦田茶 
泛露掞笺得句自蠲埃活水还胜活火烹三清瓯满啜三清向以三清名茶因制梵瓯书咏其上毎于 
雪后烹茶用之爰聨翰苑赓新作所喜朝廷多老成时预会之大学士尹继善刘统勲陈宏谋尚书董 
邦逹左都御史张泰开闽折总督苏昌皆年逾七十而未预之尚书陆宗楷杨廷章托庸亦皆年逾七 
十或至八十雪象欲融金戺泽曦乌向暖玉楼晴应怡情处偏萦念渇望滇南报 旌乾隆三十五年 
御制新正重华宫侍皇太后宴即景成什志庆家宴重华例有常承欢首岁肇千祥条风东陆暄初布 
爱日南陔画渐长恩谓六旬寛礼数奉慈谕一切跪拜之仪皆令从简诚惟万寿祝康强瓦鸳积玉山 
鳌暎慈顾应知喜倍庆又御制正月六日重华宫茶宴廷臣及内廷翰林等咏玉瓮聨句并成是什天 
寳物华出有时巨璆成瓮适逢斯讶来西极今传珏元时玉瓮以岁久沦落乾隆乙丑命以千金易置 
承光殿中俾毋失所今得是瓮材制巨 实为过之莫遣东方古擅词彩胜迎人双燕颉银笺照几七 
言摛鳯楼玉积诚同庆应以敬承敢以嬉一廵三爵古常称茶宴清班闻几曽抽秘不忘箴则可探竒 
乃觉器相应尺盘升椀奚堪匹笔室墨壶恰得朋莫诩频緐方物贡较于尧掷愧尤増乾隆三十六年 
御制正月二日重华宫恭侍皇太后宴喜成长句月寅年夘日逢辰是日甲辰合以岁支月建皆东方 
发生之气寿域宏开茂以新晋书天文志十二次度数寿星在辰史记夘为茂汉书辛为新大徳之征 
四胥得洪畴曰福一先轮重增绮甲普増岁命钦天监于时宪书纪年下增注六十一岁至百二十岁 
自今岁辛夘始共庆禧冬预庆春入夕眉蟾虽未上迎阶雪象朗如银乾隆三十八年御制新正重华 
宫侍皇太后宴即事成近体上正令节迓初韶田家五行以正月初三日为上正三节曰上者尊岁首 
曰三节者谓夏建寅正或又称夏正三也家宴重华继颂椒六十开三子皇帝八旬有二母东朝遍翻 
古史曽谁比实沐天休用是昭不许外人知小矣万方同乐始宫寮乾隆三十九年御制正月二日重 
华宫侍皇太后宴诗开年日吉复时良明炳还同月徳昌月丙寅是日丙辰汉书明炳于丙西阃琱舆 
迎绎绎青宫华衮侍煌煌椒蕃岁实扶屏丽梅放春花合殿香圣寿益増心益慕膝前 祝共天长又 
御制重华宫茶宴廷臣及内廷翰林用四库全书聨句复得诗二首四库辑书焕东壁七言聨句聚西 
清台衡乙乙都抽思检校彬彬亦署名四库全书总裁既令 与吟宴并其总校之翰林三人亦令至 
重华宫入宴和 日榖恰欣逢任飬是日壬戌任飬于壬更符八榖祥占月干更适建文明正月建丙 
寅明炳于丙文明之象也漫言嘉 斯和乐心在金川愿洗兵琅嬛秘籍厯増多从事谰言觉太过琅 
嬛记载张华甞为建安从事游于洞宫遇一人于途问华曰君读书几何华曰华之未读者二十年内 
书盖有之若二十年外固已尽读之矣因共至一处大石中忽有门引入一室陈书满架其人曰此厯 
代史也又一室曰万国志也惟一室封识甚　有二犬守之曰此玉京诸秘籍二犬龙也华厯观诸室 
书皆汉以前事多所未闻者华欲赁住数十日其人曰此琅嬛福地岂可赁耶云云古今书籍即圣人 
间者岂能读遍华所言未免过夸不必石室秘藏始足证其妄也史乗书仓屏忌讳初下采访遗书之
  应者寥寥意必督抚中疑有忌讳于碍字面预存寕畧毋监之见以致观望不前因复谕各省以既 
下诏访求遗籍岂有寻摘瑕疵罪及収藏家之理令各明切晓谕释其疑畏于是天下之书皆踊跃呈 
献稗官杂识概搜罗要拈摛藻先誊缮御花园摛藻堂中本就大内所有书籍分四库贮之曽有诗云 
芸篇贮万卷牙籖分四部云云兹命于敏中王际华于全书中择其尤精者别为荟要与全书一体缮 
録仍按四库陈弃堂中上声典数开元广勘磨著作酬他业勤肄施行愧我政如何乾隆四十年御制 
正月二日重华宫侍皇太后宴喜而成什青宫家宴启开年喜领曽元绕座前母子寿登百五十古今 
</div>
    <div class="pagination">
<a href="钦定日下旧闻考_page46.html">上一页</a><span>...</span><a href="钦定日下旧闻考_page42.html">42</a><a href="钦定日下旧闻考_page43.html">43</a><a href="钦定日下旧闻考_page44.html">44</a><a href="钦定日下旧闻考_page45.html">45</a><a href="钦定日下旧闻考_page46.html">46</a><span class="current-page">47</span><a href="钦定日下旧闻考_page48.html">48</a><a href="钦定日下旧闻考_page49.html">49</a><a href="钦定日下旧闻考_page50.html">50</a><a href="钦定日下旧闻考_page51.html">51</a><a href="钦定日下旧闻考_page52.html">52</a><span>...</span><a href="钦定日下旧闻考_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
