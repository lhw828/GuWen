<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 408 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 408 页/共 698 页</h1>
    <div class="content">外嘉靖二十三年五月建明宫殿额名原在宫室门今移改臣等谨按左右临海亭久废原乾明门在 
大高玄殿之西承光殿之东金鳌退食笔记原在宫室门今移改臣等谨按大高玄殿之西承光殿之 
东街北今为桑园门街南今为蕉园门俱详宫室门原太液池中驾长桥两端立二坊西曰金鳌东曰 
玉蝀天气清明日光滉漾清澈可爱戴司成集臣等谨按玉蝀桥亘太液池中桥有九门中门南额曰 
银潢作界联曰玉宇琼楼天上下方壶员峤水中央北额曰紫海回澜联曰绣縠纹开环月珥锦澜漪 
皱焕霞标皆皇上御书又按御制过玉蝀桥诗已恭载宫室门兹不复缀原王世贞正徳宫词金鳌桥 
畔栁丝长舴艋舱头有柘黄六院小儿初病酒御前亲自过鱼汤弇州山人稿原董谷玉蝀桥诗正爱 
湖光澄素练却看人影度长虹宫墙睥睨斜临碧水殿罘罳逺映红宛转银河横象纬依稀太液动秋 
风西华门外尘如海一入天街逈不同豢龙子集原区大相春日过玉蝀桥诗雕栏宛转度芳溪映日 
春旗拂彩霓碧浪晴开天苑右青山近出帝城西潭鱼在沼惊人跃谷鸟衔花近水啼唯有岸杨汀草 
緑长承玉辇幸金堤海目集以上四条原在宫室门今移改原由金海桥玉熙宫迤西曰棂星门迤北 
曰羊房夹道牲口房虎城在焉内安乐堂在焉成化间万贵妃専宠孝穆纪皇后有娠托疾居此诞生 
孝宗芜史原金海桥之北曰玉熙宫曰承华殿曰元熙殿曰宝月亭曰清馥殿曰腾禧殿同上原玉熙 
宫二坊曰熙祥熙瑞后殿曰清仙宫东寿祺斋西禄祺斋又有鳯和居鸾鸣居仙辉馆仙朗馆明宫殿 
额名原神庙设玉熙宫选近侍三百余员学宫戏驾升座则承应之刘荣即其一也芜史原玉熙宫在 
西安里门街北金鳌玉蝀桥之西明神宗时选近侍三百余名扵此学习宫戏岁时升座则承应之各 
有院本愍帝每宴玉熙宫作过锦水嬉之戏一日宴次报至汴梁失守亲藩被害遂大恸而罢自是不 
复幸玉熙宫矣金鳌退食笔记臣等谨按金海桥即玉蝀桥玉熙宫久废按金鳌退食笔记玉熙宫在 
金鳌玉蝀之西本朝改为内廐豢养御马今阳泽门内小马圈即其地也承华殿元熙殿宝月亭俱详 
宫室门原棂星门迤西曰西酒房曰西花房曰大藏经厂即司礼监之经厂也芜史原羊房夹道旧有 
贞庆殿万历三十一年八月毁明宫殿额名原正徳八年五月诏建延寿僧寺堂释殿于西内经厂大 
政记原司礼监大藏经厂按碑记皇城内西隅有大藏经厂隶司礼监写印上用书籍及造制勅龙笺 
处内有廨宇库藏作房及管库监工等处官员所居藏库则堆贮历代经史文籍三教番汉经典及国 
朝列圣御制御书诗赋文翰印板石刻于内作房乃匠作印刷成造之所其印板用久模糊则入池刷 


洗复用建自正统甲子历至嘉靖戊午世宗皇帝造元都宫殿将本厂大门拆占廨宇等项虽存而官 
匠出入狭隘不便隆庆改元元都拆毁其后内监展拓旧基重加修饰始于万历三年二月落成于五 
月燕都逰览志以上四条原在宫室门今移改增大藏经厂在玉熙宫遗址之西即司礼监经厂也贮 
经书典籍及释藏诸经金鳌退食笔记臣等谨按阳泽门迤西出三座门转北则羊房夹道也延寿庵 
在羊房夹道路西庵基颇狭栋宇无多院墙南面有康熙中重修碑记庵内有嘉靖六年钟一上铸延 
寿庵及内府安乐堂佛堂永逺供奉等字是安乐堂在西内经厂延寿庵则其佛堂也稍西为经板库 
则燕都逰览志所云藏库以贮经史文籍番汉经典及御制诗文印板者也有三佛庵碑记可考又考 
春明梦余录贞庆殿万历三十一年已拆去为大山子工所用西酒房西花房考金鳌退食笔记云久 
废今羊房夹道迤西酒醋局巷内有真武殿至今称为酒房盖即西酒房旧址也原清馥殿前有丹馨 
门锦芳翠芬二亭嘉靖十一年三月建明宫殿额名原严嵩赐逰清馥殿诗十里宜春苑金堤覆緑杨 
水涵瑶殿碧花蔟锦亭芳驰道通长乐离宫接建章微臣一何幸留赏沐恩光钤山堂集以上二条原 
在宫室门今移改增弘仁寺在太液池西南岸城册臣等谨按弘仁寺地最爽朗即明清馥殿旧基康 
熙五年改建为寺迎旃檀佛像居之恭勒圣祖御制碑记又六十年圣祖御制旃檀佛西来历代传祀 
记乾隆二十五年皇上发帑重修恭勒御制重修碑文正殿额曰祇林妙相后楼额曰云荫楼皆皇上 
御书增弘仁寺前树二坊东曰广恩敷化西曰普度能仁入寺数武白石甃方池上跨三梁绿荷出水 
朱鱼吹藻其西作龙首自墙外汲太液水贯注之池北天王殿殿东西分峙两楼以悬钟鼓再进为慈 
仁宝殿左曰弼教右曰翊化又进为大宝殿左曰觉徳右曰普慧旃檀佛像高五尺鹄立上视后瞻若 
仰前瞻若俯衣纹水波骨法见其表左手舒而直右手舒而垂肘掌皆微弓指微张而肤合三十二相 
中鹅王掌也勇猛慈悲精进自在以意求之皆备相传为旃檀香木扣之声铿鍧若金石入水不濡轻 
如髹漆晨昏寒暑其色不一大抵近于沉碧万历中慈圣太后始傅以金金鳌退食笔记臣等谨按弘 
仁寺正殿及后楼额皆御书已详见前条其余坊殿诸额名俱仍旧惟普慧觉徳二殿额左右易置耳 
原优填王勅国出巧匠会以牛头旃檀作佛像形供养晨夕礼拜是时波斯国王闻优填王作佛像供 
养亦召巧匠语以如来形体当以真金作佛像形即令紫磨作如来相亦五尺余时阎浮提中始有二 
像也增益阿含经原佛九十日在忉利天为母说法时优填王思佛请目犍连神通摄匠人俾雕佛匠 
六雕得三十二相惟释摩梵音像雕不得传灯録原京师旃檀佛以灵异着闻海宇王侯公相士庶妇 
女捐金庄严以丐福利者岁无虚日故老相传云其像四体无所倚着人君有道则至其国国初时尚 
可通一线无碍今则不然矣辍耕录原旃檀佛像元自仁智殿奉迎于万安寺之后殿百四十余年迎 
于庆寿寺至嘉靖十七年居百二十余年因寺回禄表闻于上奉迎于鹫峰寺至今万历二十五年丁 
酉居五十八年计自优填王造像之岁当穆王十二年辛卯至今万历丁酉凡二千五百八十余年瑞 
祥来仪记以上四条原在城市门今移改增圣祖御制弘仁寺碑文朕惟佛教之兴其来已久使人迁 
善去恶阴翊徳化不可忽也兹旃檀像自佛初成道刻表以来屡着灵异尤当景崇今特择景山西之 
善地创建殿宇于康熙四年十月二十七日自鹫峰寺迁移供奉配以菩萨从神为宗社永呵护生民 
祈福佑威仪不逺资瞻礼焉是用勅名弘仁勒诸贞珉以志不朽云增圣祖御制旃檀佛历代传祀记 
朕闻佛法诱善惩恶有禆世教故历代尊崇流传灵异厥迹甚着按元翰林学士程巨夫旃檀佛像记 
佛道成思报母恩遂升忉利天为母说法优填王欲见无由乃刻旃檀为像佛自忉利复下人间见所 
刻像摩顶受记曰我灭度千年后汝往震旦广利人天自是像在西土一千二百八十余年龟兹六十 
八年凉州一十四年长安一十七年江南一百七十三年淮南三百六十七年复至江南二十一年汴 
京一百七十六年北至燕京供圣安寺十二年又北至上京大储庆寺二十年南还燕宫内殿五十四 
年元丁丑岁三月燕宫火复还圣安寺五十九年至元十二年乙亥迎供万寿山仁智殿二十六年己 
丑迁大圣寿万安寺后殿又按明万历间释绍乾瑞像来仪记明初自万安寺迁庆寿寺嘉靖十七年 
寺焚迁鹫峯寺一百二十八年康熙四年创建弘仁寺自鹫峯寺迎供至今又五十七年矣计自优填 
王造像之岁当周穆王十二年辛卯至康熙六十年辛丑凡二千七百一十余年昭昭瑞像肇自西方 
流传中土光明莹洁今古常存考历代之往迹昭新创之宏规勒诸贞珉以记盛事垂之永久用志不 
朽云增皇上御制重修弘仁寺碑文弘仁寺者康熙四年奉勅所建移供鹫峯寺旃檀瑞相于斯我皇 


祖再世如来现转轮王相以金仙象教流传资翊治化因而逺溯灵踪俾人天广利迄今垂及百年丹 
雘之焕者日以剥龙象之狞者日以削敬惟閛岁为圣慈七旬大庆今岁又朕五十诞辰思所以绳宝 
构祝鸿禧者爰以孟陬之吉出内府帑重加修葺阅八月讫工展礼为赞有瑞纪庚辰重轮奂奇从辛 
卯肇胚胎之句盖志实也朕惟君子体仁则为弘世尊阐仁则为能彼弟子之未臻师学者尚不识何 
为弘而何为能有似与仁背驰宜乎儒者之辟为异端矣我皇祖内外一如本末共贯六十一年深仁 
厚泽普被苍生则其弘也为何如抑其能也为何如此寺之建岂徒以人天福徳供养世尊已哉经言 
世尊具三十二相八十种好然若以色见声求即毘首天匠徒劳画炭无有似处设诸净信一举念皈 
依亦得即覩百千万亿化身所谓即心即佛不可言同何况云异而彼优填王橅笵瑞相譬如日光月 
光本来圆满一切众生扣盘扪钥今将与操荧爝者求羲驭曷若引金燧以晞阳将与挹涓勺者拟望 
舒曷若悬芳诸而衍润矧尔时授记真容威徳自在乃者胜旛法鼓庄严端好非谓与诸天宝网种种 
供养无二无别以是助宣圣教永阐慈仁即现无量寿身而为说法则犹我皇祖上为宗社延庥下为 
苍黎祈佑之志而瑞相因缘详着皇祖御铭者此不复书增乾隆二十五年御制重修弘仁寺敬赞旃 
檀宝相忉利天宫去复回旃檀摩顶记如来自兹震旦辉佛日不尽恒沙演法雷瑞记庚辰重轮奂奇 
从辛卯肇胚胎释绍乾瑞相记优填王造像之岁当周穆王辛卯之年云惟无量寿福无量敛锡敷思 
遍九垓增乾隆三十九年御制过弘仁寺瞻礼作飞来舎卫国灵迹孰能详如是相好在经过瞻礼常 
当春忍草秀不夜慧灯光设绎弘仁义吾尤勉未遑臣等谨按弘仁寺御制诗谨绎有关纪述者恭载 
卷内余不备录原程巨夫旃檀佛像记盖闻道非有像作易者必拟诸形容法本皆空度世则蹔资于 
色相谓如指空为镜不若以镜而喻空即树占风将使识风而忘树是以双林付嘱舎利以凡圣而遍 
分千辐经行足迹亘古今而长在非炫神通于幻境实开方便于迷津所谓由目以会心即心而印佛 
者也按大藏功徳经佛升忉利天度夏三月为母摩耶说法尔时优填王常怀渇仰而不得见勅彼国 
内巧工造佛形像礼拜供养毘首羯磨天化为匠者即白王言但我工巧世中为上王即选择香木肩 
自负荷持与天匠操斧斵木其声上彻三十三天至佛会所以佛神力声所及处众生罪垢烦恼皆得 
消除又观佛三昧经佛升忉利天既久优填王不胜慕恋铸金为像闻佛当下以象载之仰候世尊犹 
如生佛乃遥见佛足步虚空蹈双莲花放大光明佛语像言女于来世大作佛事我灭度后我诸弟子 
付嘱于女然则万影沈江如如不异孤光透隙一一皆圆夫岂择地而容盖亦随缘而应望默林而止 
渇靡不同沾泛竹叶以言归谁堪共载惟我圣天子道跻往圣慈等觉皇祝长乐之春秋恒依佛地企 
如来之岁月坐阅人天爰命集贤大学士李衎与昭文馆大学士头陀大宗师溥光等大海云寺住持 
长老某大庆寿寺住持长老智延大原教寺住持讲主某大崇恩福元寺住持讲主徳谦大圣寿万安 
</div>
    <div class="pagination">
<a href="钦定日下旧闻考_page407.html">上一页</a><span>...</span><a href="钦定日下旧闻考_page403.html">403</a><a href="钦定日下旧闻考_page404.html">404</a><a href="钦定日下旧闻考_page405.html">405</a><a href="钦定日下旧闻考_page406.html">406</a><a href="钦定日下旧闻考_page407.html">407</a><span class="current-page">408</span><a href="钦定日下旧闻考_page409.html">409</a><a href="钦定日下旧闻考_page410.html">410</a><a href="钦定日下旧闻考_page411.html">411</a><a href="钦定日下旧闻考_page412.html">412</a><a href="钦定日下旧闻考_page413.html">413</a><span>...</span><a href="钦定日下旧闻考_page409.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
