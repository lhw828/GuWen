<!DOCTYPE html>
<html>
<head>
    <meta charset="UTF-8">
    <title>山东通志 - 第 66 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山东通志 - 第 66 页/共 194 页</h1>
    <div class="content">　　庙葺林建设书院盖将以尼防之敎泽为寰宇之化原而东省泮宫近居尤甚则夫鼓钟弦诵肃肃雍雍足以啓秀杏坛扬芬藻渚者岂四国所能颉颃也哉作学校志
　　庙制【按庙学崇祀配享以及歴朝封号赞颂俱详阙里志兹不复列苐详庙制一二以示同文之】
　　【盛而几创建修举与官司人物各州县互有不同故各志之】
　　庙门　旧名防门按宋太祖建隆年闻诏用正一品礼立十六防于文宣王之庙内徽宗大观四年诏用王者制庙门增二十四防此防门之名所由昉也明嘉靖九年改防门曰先师庙门至庙门之外又另设櫺星门以着尊崇之义【按史记封禅书曰櫺星天田星也苍龙左角为天田星主谷王者以教养为职养先于教故以此名门又櫺字取疏通之义凡坛壝皆用之孔子以人庙祀而亦曰櫺星门者是神明孔子与天神地祗竝重也】
　　大成殿　按宋徽宗政和四年御书大成殿额颁孔子庙【此殿名大成之始】自是郡县学俱称大成殿
　　明伦堂　按汉章帝元和二年帝诣阙里御讲堂【此堂之见于阙里者】魏晋以后凡建学之地皆有讲堂元世祖至元十三年云南行省平章赛典赤始建明伦堂购贮经史因下其式于诸路明洪武十五年诏颁卧碑置明伦堂左【碑用石广八尺高二尺七寸横卧而刋其文凡八条】
　　尊经阁　按元仁宗皇庆二年命建崇文阁于国子监之左延祐二年常州路总教史壎即郡庠建尊经阁以储书籍诏天下学校皆建阁
　　敬一亭　按明世宗嘉靖五年作敬一箴颁之太学遂诏郡邑学校皆行镌石竝刋程子四箴范氏心箴作亭覆之因名
　　泮池　按朱子图说曰以其半于辟雍故曰泮宫又曰诸侯之乐半于天子故鲁颂有在泮之文今建学必有泮池者昉此【形制则一而所在之地或在门内或在门外各随所宜】射圃　古者习射于泽宫夫子射于矍相之圃此各学均置射圃之意明太祖洪武三年诏定学校射仪今各学惟存故址尔【附载射仪　仪曰前期戒射定耦选职事充司正副司正司射司射器请射举爵收矢执旗树鹄陈设讫至日执事者入就位请射者引主射正官及各官员子弟士民俊秀者各就位司射器者以弓矢置于各正官及司射前请射者诣正官前圆揖毕引诣司射器前受弓矢讫复位司正执筭入立于中后请射者诣主射前曰请诱射引司射二人耦进各以三矢搢于腰带之右以一矢挟于二指间推年齿相让年长者为上射年幼者为下射上射先诣射位向鹄正立发矢司正书中投筭置于中举旗者如所射应之射毕退立于旁让下射者诣位射讫请射者俱引复位收矢者收矢复于射者司正取所中筭请射者次请士民俊秀射次请官员子弟射次请品卑至品高者射其就射位发矢执筭书中举旗收矢复位俱如前仪既毕司正副司正各持筭白中于主射正官举爵者爵酒授中者饮之中的者三爵中采者二爵饮讫请射者请属官以下仍捧弓矢纳于司射器还诣主射正官前相揖而退　洪武二十五年定每月朔望习射于射圃树鹄置射位初定三十歩加至九十歩其余俱如常仪】
　　名宦乡贤祠　按明太祖洪武四年诏天下学校各建先贤祠左祀贤牧守令右祀乡贤【此二祀建立附学之始但郡县制各不同或分祠或合祠或在庙堂之后或列庙门两旁总之不离宫墙左近也从前置主入祠皆由各省督抚学臣采访为政雍正二年定例嗣后名宦乡贤除故明以前不议外所有　本朝应入二祠人员皆由　题请经部议覆而后定其外贤良忠孝等祠另详秩祀志　崇圣祠详阙里志】
　　学田　按宋仁宗天圣元年诏赐兖州学田已而旁郡多立学赐之田如兖州【此朝廷赐额学田之始】宁宗嘉定中赵崇本知崇安军买开平寺废田以充学廪【此有司立学田之始】元世祖至元二十九年诏学田所入春秋释奠之外以给诸生之无告者【此学田赡给贫生之始】仁宗延祐二年防昌州判官杨景行劝民出田赡士【此义民捐助学田之始】明神宗万歴六年诏天下学田不拘定额皆编入全书减其赋役不与民田等其岁入租息赈给贫生岁由学政衙门报销增减如例【今依现存田数附载各学后】
　　社学　按元世祖至元二十八年令诸路各县学内设立小学选老成之士教之其他先儒过化之地名贤经行之所与好义之家出钱粟赡学者竝立为书院其师儒或名山长【近山岳林麓者】或名学録或名掌教竝由行省及各路宣慰使等劄付之　明太祖洪武八年诏立社学以教民间子弟十六年诏民间所立社学有司不得干预英宗正统元年令各处提学官及司府州县官严督社学不许废弛【社学设之于官至民间义学则绅衿富室随地建设如宋建昌洪文抚于所居雷湖北创书舍集学者太宗闻而嘉之飞白书义居二字以赐此即义学所由昉其后如莆田林国钧有红泉义学苏州范仲淹于天平山建范氏义学东阳蒋沐有阳城义学新昌石待旦有万巻堂义学玉山刘允廸有刘氏义学朱文公尝为之纪畧义学之设在宋为创举而元明特设社学官为之区画则民间俊秀已得社学为依归而义学渐少至书院之制亦昉自石鼓岳麓白鹿睢阳厥后迨遍天下今社学义学各郡县所在皆有而书院之在东省者如闵子伏生泰山性善弦歌野斋康成东莱等皆后人踵事增华即所谓先贤过化之地名儒经行之所美其名以伸景仰之情也夫乐善不倦教思无穷有其举之何可废也故与社学义学竝志之以观其盛云】
　　济南府
　　济南府儒学在府治西北宋熙宁间知府李恭建元至元年间济南路副逹噜噶齐喜寿増修学垣明成化间巡按御史梁泽复广殿制拓两庑建防门櫺星门明伦堂斋舍又于堂后増建崇制阁环碧亭正德间知府章寓之建讲堂天啓间知府樊时英于明伦堂东北引水为池筑飞跃亭
　　皇清顺治十年巡抚都御史夏玉于梯云溪上建桥曰青云建坊曰腾蛟起凤康熙二十四年布政使黄元骥重修入学贰拾名【定例文武童生入学名数俱同府学各二十名州县学分大中小三等大学各二十名中学各十五名小学各十二名故各州县志入学名数则学之大中小可见矣间有武额不及文额之数处则文武竝志之以别他学】又运学捌名【文武各八名附济南府学肄业】学田贰顷防拾肆亩陆分
　　书院【在西门内大街雍正十一年建详公署】
　　歴城县儒学旧在县治东隘巷规模狭小明成化间知县贾宣迁于县治东北购学前民舍辟而广之庙祠堂庑以及门桥泮池之制皆备正德八年知府章寓之扩学前路通南衢立青云坊嘉靖二年建射圃于崇圣祠后天啓二年知县吴阿衡改敬一亭为尊经阁入学贰拾名学田贰顷玖拾叄亩肆分零社学五南门内外各一东西门共三义学在济东道署西闵子书院【在城东五里闵子墓前元天歴年建】
　　至道书院【在大明湖上明学使邹善建今改为学院公署】
　　歴山书院【在趵突泉东明万歴间巡盐御史毕懋康为同年李攀龙建　国朝康熙间布政使张缙彦重修仍构白雪楼于精一堂后更名白雪书院康熙二十五年巡抚张鹏重修仍名歴山书院】
　　白鹤书院【在城北三里邑人周居岐建】
　　章邱县儒学在县治西南宋嘉祐五年邑人工部员外郎张仲宣建庙庑门堂皆备明洪武三年知县栁新重修嘉靖三年知县吕经増建号舍五年知县祝文冕建敬一亭万歴二十二年知县董复亨凿泮池
　　皇清康熙二十四年知县钟运泰重修敎谕训导宅入学贰拾名学田贰顷捌拾捌亩陆分零社学在临济镇
　　邹平县儒学在县治东南旧学庙燬于火元至元七年县尹萧革以庙基旁公廨一所可为春秋释奠及诸生诵之地乃增筑殿宇庙门明正綂六年知县李昉重建明伦堂景泰六年知县顾瑄增建尊经阁正德九年知县王瀛洲拓地建观德亭万歴十年知县张书凿泮池入学拾伍名学田肆拾贰亩防分社学三一在县西一在学前一在东闗外
　　伏生书院【即墓祠旁讲堂】
　　范公书院【在县西三十五里醴泉寺南明成化十六年知县李兴建】
　　长白书院【在县东十里知县李兴建】
　　淄川县儒学在县治西南原系州学元至元二十九年总管伊喇特穆尔建至正六年总管康庸重新大成殿装画圣像建两庑及櫺星门明伦堂明洪武十二年改州为县学因之景泰五年知县杨名重修两庑及明伦堂
　　皇清康熙四年敎谕孙瑚重修大成殿两庑入学拾伍名学田壹顷壹拾亩叄分社学在县治南明正德中知县顾兰改僧庵为之
　　长山县儒学在县治东南宋绍圣元年知县翟大顺建正殿讲堂元至正二年县尹安惟洪创两庑櫺星门明伦堂左右建斋房明嘉靖二十年知县唐廷相重修创啓圣祠于庙东
　　皇清康熙四十六年知县陈宪祖建树塞门四十九年教谕颜光濬重修名宦乡贤二祠入学拾伍名学田玖拾亩社学在县治东南义学在西门外
　　新城县儒学在县治东南元初诏元帅张贵革台为城因立县治未建学庙至元二年贵施庙地一区县尹杨温即其地搆殿塑像设两庑大德十年县尹张亨以庙基狭隘迁今地建庙庑堂斋及门厨官署之属皆备明洪武嘉靖间屡修天启元年庙复頽废邑人王象晋捐资重修
　　皇清康熙十九年知县王崇道重建明伦堂二十七年知县崔重建启圣祠及圣庙门墙乡贤名宦二祠俱加修葺入学拾伍名学田壹顷防亩防分社学在北门内义学在县治东义学田肆拾肆亩
　　齐河县儒学在县治东元至元十三年县尹高源建后燬于兵明洪武三年知县王得成重建成化治间屡修
　　皇清顺治三年庙燬于火十三年知县赵光普修建康熙六年训导王业新修明伦堂庙前有千年古槐一株入学拾伍名学田贰顷捌拾壹亩社学在县治北齐东县儒学在县治东县本夹河镇元初升镇为县旧有大成殿狭隘卑陋大德十三年监县特黙齐于城北隅得隙地叄亩有奇建立学宫明成化正徳间屡修万歴二十五年知县白鲲建防门櫺星门
　　皇清康熙二十三年知县俞为霖増筑垣墉彩绘榱桷立扁于龙门防门而树之以柏入学拾伍名学田玖拾亩社学在儒学东
　　济阳县儒学在县治西南金天防中建县未立学庙大定十四年邑人赵某献地一区创建学宫殿庑堂斋俱备元至正间邑人郭英铸祭器尊罍簠簋之属皆备明正綂四年知县孙庆拓殿庑塑神像万歴十一年知县李思维凿泮池于櫺星门外二十六年知县黄应魁以泮池洼下为积水所潴另凿池于门内明季燬于兵
　　皇清康熙五十八年知县司徒珍重修大成殿两庑置教谕宅于学东北四隅头雍正二年知县郎作霖重建明伦堂查北乡寒字约入官地肆拾亩嵗为社学师生膳修入学拾伍名学田壹顷伍拾亩义学在南门内社学在仁风回河曲隄夏口四镇
　　闻韶书院【在城北四十里曲隄镇旧有闻韶防高十丈广方四十丈相传夫子闻韶之地明洪武中教谕王省建大成殿于其上奉先圣及顔仲二侍像祀焉】
　　禹城县儒学在县治东元至元间建学前泮池广数亩中建印心台后改为乐采亭入学拾贰名学田捌拾叄亩零社学在各里
　　临邑县儒学在县治东南宋崇宁初建入学拾贰名学田捌拾壹亩社学在各里
　　长清县儒学在县治东宋天禧二年建明治间知县俞谏重修
　　皇清康熙十一年知县岳之岭改学门于东与奎楼相拱照入学拾贰名学田壹顷叄拾肆亩
　　丽泽书院【在学宫射圃西明嘉靖间知县张嘉防建】
　　愿学书院【在王遇岭东明万歴间副使邹善建】
　　陵　县儒学在县治东南旧在城外明治十六年知县马珩徙今所入学拾贰名学田防拾贰亩社学在东门内
　　德　州儒学在州治北旧在州治西南元至元三十一年知州秦正建明洪武间知州阎九成迁今地正綂景泰间屡修
　　皇清康熙十二年知州金祖彭州人翰林侍读萧惟豫知县李源等重修雍正二年知州陈留武复修入学贰拾名学田陆顷捌亩零
　　董子书院【在儒学东旧废明正统间知州韦景元掘地得董子读书防石刻询其故址复焉治十二年巡抚熊翀鼎新之万歴四十三年知州马明瑞改建于卫河东浒易其名曰醇儒书院】
　　徳平县儒学在县治南宋熙宁间知县崔益建寻省县为镇入安徳而学废元至元间县尹阎士安重建明洪武成化间屡修隆庆三年知县彭时中増廓殿庑凿泮池六年知县袁徳于城之南隅建聚奎楼七年知县程沂复建一楼于城之北隅与南楼相对入学拾贰名学田壹顷壹拾陆亩叄分零社学在县治西新街左平原县儒学在县治南宋明道中建入学拾伍名学田壹顷贰拾亩社学在县治东
　　闲道书院【在东门外一里明万厯时知县郑金建】
　　兖州府
　　兖州府儒学在府治北旧在府治东南唐兖海观察使刘莒创建屡经更置皆为州学明洪武十八年封建鲁藩因陞州为府始徙置今所殿庑门堂视旧加廓成化二十三年知府赵兰重修增制祭器正德十年知府童旭辟防门西隙地建名宦乡贤祠旧泮池原在櫺星门内万歴二十六年鲁王改建于神路上出百歩外三十八年知府吴汝显以泮池去学宫太逺复迁池于旧址增设乐器
　　皇清康熙二十三年知府张鹏翮大为修建入学贰拾名
　　滋阳县儒学在县治东元时为兖国复圣公庙址后燬于兵明洪武初兖州同知徐良仁重建十八年始设滋阳县知县徐中让乃即其地为学正德十一年知府童旭恢拓基址迁复圣庙居中堂庑斋舍各以次兴建时滋庠专祀颜子以兖国为封地故也万歴三十八年知府吴汝显以天下学宫皆祀孔子而滋独祀颜子于义不安乃建尊经阁于后即阁下建殿迎复圣入祀改前复圣殿为大成殿以奉先师左右列两庑学制一如他邑
　　皇清顺治九年知县宋文运塑先师及四配十哲像入学贰拾名学田肆顷贰拾防亩捌分社学俱在各社颜子书院【在县东南八里唐元间加封兖国公立祠于此后庙移郡城改为书院】章贤书院【在府治东明嘉靖八年知府刘夣诗建】
　　文在书院【在少陵台下康熙二十二年知府张鹏翮改建】
　　曲阜县儒学在阙里西旧在曲阜故城内明正德九年知府童旭改建于宣圣庙东嘉靖五年督漕侍郎章拯复徙于庙西矍相圃故址其制有学无庙以綂于阙里也堂斋宅舍泮池射圃与他邑同入学拾贰名学田捌顷防拾防亩玖分零
　　四氏学在县学后【按察司行署东】初名孔氏家学在庙西侧魏黄初二年宗圣侯孔羡为屋以居孔氏学者宋元祐间入颜孟二氏子孙其名仍旧明洪武二年乃改为三氏学设敎授一员正綂九年衍圣公孔颜缙奏准三氏生员许应山东乡试成化元年衍圣公孔绪奏准给三氏学印万歴十年知县孔复改迁今地十五年巡抚李戴奏增曽氏子孙改为四氏学其制有学无庙余皆与县学同万歴四十二年迁于圣庙西华门外即今所也入学贰拾名详阙里
　　洙泗书院【在县东北八里即孔子讲道处元至正十年建详阙里】
　　尼山书院【在县东南六十里尼山之上宋庆歴间建详阙里】
　　宁阳县儒学在今县治东北旧为县治元大德间迁县治以其地为学明宣德治万歴间相继增修
　　皇清康熙七年地震大成殿圯十年知县刘兴汉重建竝修防门泮池星门及两斋入学拾伍名学田壹拾陆顷陆亩
　　邹　县儒学在县治西旧在县治南元至正元年县尹司居敬徙建今地明宣德间知县房嵒拓地改建大成殿嘉靖四十五年知县章时鸾增建射圃及敎谕训导宅旧泮池在櫺星门外万歴九年知县许守恩改凿于櫺星门内
　　皇清康熙三十三年知县韩峯起修大成殿两庑复改泮池于櫺星门外五十四年知县娄一均重修明伦堂入学拾伍名学田贰顷玖拾伍亩肆分零社学四闗各一余在各社义学在城西门内
　　中庸书院【在县城东南隅相传子思孟子传道之所又云即三迁处元至正间知县司居敬创建祀邾国公及孟母宣献夫人西有断机堂曝书台又名子思书院】
　　泗水县儒学在县治东南旧在城外东南一里宋元丰间知县韩只勤建元季燬明洪武八年知县潘从善移建城内今地成化嘉靖后相继增修
　　皇清顺治四年知县王明辅重修殿庑及明伦堂入学捌名学田壹顷捌拾壹亩社学在各里
　　滕　县儒学在县治西宋大观间建金改为州学元至正间知州陈谌增设学田后庙燬于兵明洪武二年知州薛原义复建旋降州为县景泰成化后相继增修天启三年兖州府同知李自蕃始开神道凿泮池入学贰拾名社学在东门外
　　性善书院【在学宫东元延祐元年御史任居敬改建请于朝赐额性善后燬于兵明治十年知县马文盛重建二祠前祀亚圣孟子以乐正子万章配后祀滕文公以然友毕战配】
　　峄　县儒学在县东门外宋氶县令张镒创建金改为州学元逹噜噶齐托罗该暨峄州知州安仲节相继修明洪武二年改州为县嘉靖十年知县李孔防以旧址湫隘拓地增修尽撤其旧而新之隆庆间知县王琰复易民居广学西北隅辟庙前为神道改筑敬一亭于明伦堂后天啓二年殿庑俱燬于火兖州知府孙朝肃依故址复建入学拾贰名学田贰拾贰亩贰分
　　金乡县儒学在县治东唐开元时在县治西宋绍兴中徙建北门内金大定九年知县聂天祐以学宫卑隘再迁于今地明万歴六年知县杨楫重修明伦堂东西两庑新凿泮池于防门外易櫺星门柱以石环垣栽树百余株
　　皇清康熙五年邑人张士表重修啓圣祠入学拾贰名学田肆顷捌拾肆亩叄分零义学二一在儒学门东一在启圣祠
　　鱼台县儒学在县治西北元季燬于兵明洪武二年知县谢荣祖重建嘉靖九年河决倾圮十七年敎谕宋希文重建庙庑四十二年县丞张仕大为修建规制乃备
　　皇清康熙三十年知县马得征重修两庑及名宦乡贤祠入学贰拾名学田贰顷伍拾亩义学在城西北隅济宁州儒学在州治东北元至元间建明洪武正綂间相济重修
　　皇清康熙十七年总河靳辅清学宫旧基大成殿防门櫺星门悉撤而新之其启圣祠明伦堂及名宦乡贤祠则因旧重修入学贰拾名学田贰顷玖拾陆亩捌分零社学三一在儒学后一在草桥东一在工部分司东
　　正学书院【在州治南明嘉靖间主事杨抚建】
　　嘉祥县儒学在县治南金皇綂间随县建于山口鎭后濒河水圯邑人翟三俊倡建于独坐山右又圯大定间知县窦廸迁于萌山之阳金末又燬于兵元至元三年县尹刘荣祖始迁今地后复圯明洪武三年知县刘敬复建天顺八年知县张庆鼎建明伦堂东西斋房嘉靖三十四年知县周儒仍迁故址
　　皇清顺治八年知县张泰升重建明伦堂十一年敎谕侯大武复修启圣祠入学拾贰名学田壹顷贰拾防亩伍分社学每社各一所
　　汶上县儒学在县治东唐长庆四年知县郉审容建明万歴二年知县张惟诚尽撤其旧而新之
　　皇清康熙五十一年敎谕丛征五十五年知县闻元炅相继增修入学拾伍名学田壹顷防拾玖亩社学在城二区东西两闗各一余俱在各社
　　圣泽书院【旧在县城西南二十五里河之东故名讲堂建于后魏孝昌年间相传孔子宰中都与羣弟子讲道之所有二碑一唐吴道子画宣圣兖公小像徐浩题其额一唐颜鲁公真卿撰夫子庙堂记宋元祐四年都水少监马之贞于前建大成殿中肃圣容旁列十哲堂室门庑俱备明嘉靖二年知县吴瀛移建城中万歴元年知县张惟诚改名复古书院】
　　阳谷县儒学在县治西宋崇宁四年知县蔡蕃建后燬于兵元至元十二年典史解中渊重建明正綂间知县杨茂重修殿庑防门櫺星门明伦堂东西斋绘饰圣贤像增设祭器成化十年知县刘洪增拓故址尽撤其旧而新之
　　皇清康熙十一年知县王天壁重修堂斋及敬一亭五十五年知县王时来复修明伦堂入学拾伍名学田捌拾玖亩叄分零
　　夀张县儒学在县治东旧县治在梁山之东明洪武十四年以水患迁今地知县谭道新随建学于此正綂间知县李征如以旧址甚隘复辟而广之入学拾贰名
　　东昌府
　　东昌府儒学在府治东宋元丰间博州知州徐爽建后改为聊城县署金天眷间学正祁彪即旧都监廨址建学宫元至正间兵燬明洪武三年同知魏忠建大成殿天顺间知府徐垠增建两庑防门名宦乡贤二祠泮池櫺星门成化间知府李举建奎光楼置书籍万歴间知府李士登建明伦堂竝四斋入学贰拾名学田陆拾叄亩贰分零
　　聊城县儒学在县治东北旧在东闗铁塔寺旁明永乐初知县齐博徙南门外正綂间知府郁文盛更徙东门外成化间知府沈譓知县毛深复徙于城内布政分司东首即今所凡三徙而后定建明伦堂敬一亭名宦乡贤二祠独大成殿未建以附郭綂于府学
　　皇清康熙五十一年知府程鲲化增建殿庑规制悉备入学贰拾名学田防拾叄亩壹分社学在各里东林书院【在县东明叅政耿明建】
　　堂邑县儒学在县治东北隅旧在西南隅金大定间太子洗马赵松石徙今所前后古柏四十株皆千余年物也入学拾伍名学田贰顷贰拾防亩义学在儒学西南
　　博平县儒学在县东北旧在县治东宋时建金末燬元至元间重建元末复燬明洪武初知县练宗政重建成化初知县祝文华徙于县东南隅未几知县文林以其地卑湿相地得布政分司旧址复徙建焉即今所也入学拾贰名学田贰顷防拾伍亩零义学在县西街
　　茌平县儒学在县治东南宋时在县治南金正隆间知县孟醇徙县治西北承安间县丞翟焕然以其地湫隘徙于东南即今所元初县尹张荣重建大殿两庑至元二十二年县尹姜居正建讲堂三十一年县尹侯永祚逹噜噶齐玛固备祭器兼储书五千巻明景泰元年教谕朱信移学门南向入学拾伍名学田叄拾陆亩社学在各里
　　莘　县儒学在县治东北元季兵燬明洪武三年知县汪惟善徙今所成化十七年知县贾克中修大成殿明伦堂治元年知县顾岩置敎谕住宅十二年知县孟隆以旧殿狭隘改建而恢拓之正德四年知县诸忠建文昌祠置训导住宅入学拾贰名学田伍拾亩社学在县治东北大成街
　　先觉书院【在儒学西以祀伊尹知县刘萧建】
　　清平县儒学在县治东北金大定十三年建明嘉靖十八年知县周臣以琉璃瓦新之万歴十年知县郭廷训建奎楼一座学中有金大定时古柏五株大数十围入学拾贰名学田贰顷防亩社学在各里冠　县儒学在县治东金贞元间建元至元七年陞为州学知州赵文辉重修明复为县万歴间知县谈自省于学之巽方建奎楼高数十尺入学拾贰名学田贰顷伍拾伍亩陆分社学在各里
　　崇文书院【在县南崇文乡因冉子寓此后人建书院祀之】
　　临清州儒学在州治东南旧在州治西元季兵燬明正綂间平江侯陈豫徙今所后治间陞为州学副使陈壁知州冯杰重修入学拾伍名学田贰拾叄顷零社学在州治西
　　清源书院【在州城西南明嘉靖十一年副使齐之鸾改镇守府为之】
　　馆陶县儒学在县治东南金皇綂中知县孔渊建后圮于水明洪武初县丞欧阳源重建乂圮于水永乐间知县邳宣复建正德间知县孟正也以其面城开城一门名文明门门外立万仭宫墙坊
　　皇清顺治十二年敎谕阎应震重建大殿康熙三年知县王躬赞建奎楼于东南城上与学宫遥映入学拾伍名学田贰顷伍拾贰亩伍分零社学在府馆东陶山书院【在城隍庙东明正綂七年建】
　　邱　县儒学在县治东南元大德间逹噜噶齐按逹拉县尹王琦建
</div>
    <div class="pagination">
<a href="山东通志_page65.html">上一页</a><span>...</span><a href="山东通志_page61.html">61</a><a href="山东通志_page62.html">62</a><a href="山东通志_page63.html">63</a><a href="山东通志_page64.html">64</a><a href="山东通志_page65.html">65</a><span class="current-page">66</span><a href="山东通志_page67.html">67</a><a href="山东通志_page68.html">68</a><a href="山东通志_page69.html">69</a><a href="山东通志_page70.html">70</a><a href="山东通志_page71.html">71</a><span>...</span><a href="山东通志_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
