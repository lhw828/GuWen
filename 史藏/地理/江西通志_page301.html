<!DOCTYPE html>
<html>
<head>
    <meta charset="UTF-8">
    <title>江西通志 - 第 301 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 301 页/共 394 页</h1>
    <div class="content">　　瑞峯院【在玉山县信丰乡宋咸平间建】
　　等慈院【在玉山县平安乡宋天圣二年建内有十如清隠圆通西竺归云五堂明永乐间漂于水正统辛酉重建】
　　澄心院【在玉山县招善乡宋治平间建姑苏李尚书弥大为写王摩诘经文且为之记院僧因圆王李及僧龙南像号三老堂汪端明记赵蕃铭】
　　定惠院【在玉山县龙泉山有涌泉石龙之异因创寺焉宋治平二年赐额】
　　福胜院【在玉山县锦衣乡宋元丰二年重建里人叶虞仲为记院有净行堂绍兴初捉举喻樗至院题壁】
　　天井院【在玉山县十三都一名福山庵宋建炎间里中有女金华者结茅于此绍兴四年归化于澄心院里人于其修道之所建寺祷无不应明治万厯间增创堂舍　本朝顺治九年重修知县唐世征有记】
　　石僧院【玉山县有二一在二十八都宋绍兴间建旁有石知人因名内有归云堂俱废一在锦衣乡亦绍兴间建】
　　武安院【在玉山县水南武安山其初草创一区自明迄今大啓殿宇重垣复阁规制峩然张郭金台俱有记】
　　洞元观【在玉山县锦衣乡旧名葛仙观宋治平二年改赐今额废址尚存】
　　福庆观【府志云在玉山县玉山乡宋咸淳间建又县志云在县治水南黄谷山明洪武十五年建】安庆道院【在玉山县儒学西宋咸淳间建明洪武二十三年道防李顔则重建后圯以其址为射圃】三清宫【在玉山县三清山中葛仙翁修炼之所】
　　真如寺【在弋阳县治东里许晋咸康间建明洪武二十二年邑人徐永寿施田二百余畆立徐氏香火祠于内】
　　莲塘寺【去弋阳县治十里创于晋盛于宋明洪武间僧人智重修永乐间僧敬善正统间僧永监继修李奎记】
　　南岩寺【在弋阳县新政乡唐太和间比丘神曜増修宋嘉定间王元长建殿门堂庑钟楼及架桥之亭后圮元至正间僧嗣正修明崇祯间重修邑人范有韬题额曰自然天地　本朝康熙五年増修】
　　龟峯寺【在弋阳县玉亭乡唐干宁间僧茂蟾开山宋释慧光建法化后塔于本山明末圯　本朝初释智能修】
　　东禅寺【在弋阳县归仁乡始创于唐久废　本朝康熙二十一年越僧奇峯募建知县谭瑄为记】桃花寺【在弋阳县玉亭乡宋景徳间建】
　　白石寺【在弋阳县招贤乡宋元祐间建】
　　北山寺【在弋阳县北隅宋宣和中相传周氏舍宅建本朝顺治癸巳僧来珍修康熙辛丑僧恒源重修】
　　开寳寺【在弋阳县永年乡旧有寳相寺创于宋右为开明观厯久荒废潄雪禅师住持合并为一遂更名开寳寺】
　　吉岩寺【在弋阳县新政乡为宋一公圣者坐化之地后有僧法震于此凿石为佛座其徒辨成建塔岩下并构佛殿元季燬于兵明永乐间知县王尚防延铅山僧徳清重建有圣塘池邑遇旱必往祷焉】
　　慧济禅寺【在弋阳县万全邹　本朝顺治初释智季剙建知县刘临孙顔曰暠山禅林】舲山般若寺【在弋阳县永平乡顺治戊戌里民程啓斌延暠山法嗣常悦居之啓斌依悦为僧重构大殿】
　　清泉寺【在弋阳县永平乡有笑嵓清泉古刹康熙十六年林舒西堂居此复兴知县顾丁瑮额曰声香梵贝】
　　金圭寺【去弋阳县治四十里髙峯逶迤十五里到顶可眺鄱湖寺久废康熙十一年僧宾吉重建】后溪院【在弋阳县孝诚乡梁天监建已废】
　　待宾院【在弋阳县招贤乡梁大同七年建隋废宋大观间重建】
　　灵泉庵【在弋阳县北二里山甚险仄凡数百武为宋王十朋读书处壁上有碧落洞天四字】葛仙观【在弋阳县捣药山葛仙炼丹处唐天寳七载勅建坛左有乔公篆迹炼丹灶及仙桥诸胜】灵阳宫【在弋阳县治北明洪武间建】
　　兴山寺【在贵溪县仁福乡晋建朱子扁曰昂山胜防】
　　鸣山寺【在贵溪县永和乡刘宋景平间建】
　　称心寺【在贵溪县仙源乡唐先天间建】
　　梅山寺【在贵溪县徳化乡唐开元间建】
　　龙窟寺【在贵溪县孝思乡唐开元间建】
　　瑞龙寺【在贵溪县永和乡唐开元间建久废　本朝康熙丙午僧苍岩重建】
　　白衣寺【在贵溪县新太坊唐大厯初建明嘉靖间知县袁鳯鸣重建　本朝康熙间知县髙骏升兴复
　　更名青莲】
　　莲花寺【在贵溪县仁福乡唐大厯间建】
　　紫源寺【在贵溪县化行乡唐大厯间建】
　　大严寺【贵溪县有二一在孝思乡唐大厯间建一在南乡宋淳熙间建】
　　新兴寺【在贵溪县仁孝乡唐大厯间建】
　　仙岩寺【在贵溪县仙源乡宋熙宁间建俗名干岩寺】
　　东山寺【在贵溪县化行乡元大徳间建　本朝僧道生重修】
　　大上清宫【在贵溪县龙虎山汉天师张道陵后裔居之唐名真仙馆宋大中祥符间改上清观政和间敕改上清正一宫元大徳间赐名正一万夀宫学士王构有记明洪武间第四十二代真人张宇初请于朝建大上清一万夀宫二十六年告成金华苏伯衡为记　国朝康熙二十二年第五十四代真人张继宗　陛见圣祖御书赐号碧城并大真人府大上清宫扁额后又】
　　【赐玉皇尊经乾坤玉剑之类真人奏请修理宫殿奉旨浙江织造江西巡抚估计发帑兴修雍正九年上清宫
　　提防娄近垣留京办事皇上嘉其忠诚】
　　【赐冠服银币食四品俸发帑金钦差官监修龙虎山庙宇建斗母阁近垣暨署理正一嗣教大真人印务张昭麟同监修十年十月竣工】
　　昭真宫【在贵溪县南三峯右汉王表修炼之所】
　　仙源宫【在贵溪县南五十都旧为观明嘉靖间邵元节奉勅改建为宫隆庆间诏毁】
　　演法观【在贵溪县龙虎山汉张道陵修炼处南唐保大间建天师庙有陈乔碑记宋崇宁中改为演法观】
　　仙隠观【在贵溪县龙虎山宋谢枋得有诗】
　　乾元观【在贵溪县龙虎山元至元间建邓光荐有记】
　　繁禧观【在贵溪县龙虎山元赵孟頫书额虞集有记】
　　佑圣观【在贵溪县龙虎山元揭徯斯有记】
　　北真观【在贵溪县龙虎山明胡俨有记】
　　祥符观【在贵溪县龙虎山旧为防谷庵后为俗仙观明嘉靖间改赐今额】
　　静应观【在贵溪县龙虎山旧名真懿观明嘉靖间改赐今额】
　　靖通庵【在贵溪县龙虎山虚靖真人建有髙似孙记】
　　鵞湖寺【在铅山县北十五里以鵞湖山得名唐大厯中大义禅师结庵峯顶后移临官道宋咸平间赐额慈济禅院景徳四年改赐仁夀明万厯间释养庵卓锡于此】
　　金相寺【在铅山县南二十五里唐大厯中鹫山院呉太和中改资福南唐升元中改鹫山延福宋治平二年改赐今名有浮昭轩苏坚碑记余时义有重修记】
　　祖教寺【在铅山县东十五里本名兴唐院宋治平二年改赐今额】
　　天王寺【在铅山县北一里唐大顺中建南唐升元四年赐额有藏冇塔明万厯三十年通判徐性成重建　本朝康熙二十二年知县潘士瑞修】
　　华严寺【在铅山县东十里唐光化中建龙安院宋治平四年改赐今名著作郎袁谷有碑记后圯　本朝康熙九年僧在如重建汭川张时泰有记】
　　海智寺【在铅山县东南五十里踞大尘山之巅唐景福中名龙福院宋治平改赐今额有法涌堂堂下有灵泉】
　　龙华寺【在铅山县东十里唐天复元年弥勒院宋治平二年改赐今额】
　　秘藏院【在铅山县北三十五里唐天寳元年看经院宋治平二年改今额】
　　圆通院【在铅山县西北十五里唐天寳五载建宋治平二年赐额】
　　开化院【在铅山县北十里唐大义禅师居焉大厯中建龙窟山禅院宋治平二年改赐今额】资圣院【在铅山县北四里大义禅师尝结庵焉光啓中改石井大顺元年改赐今名】
　　崇圣院【在铅山县南三十五里大义禅师开山大顺中建上感保夀观音院杨呉太和五年改安存宋大中祥符元年赐今名有頴国公厐籍修院碑】
　　夀宁院【在铅山县龙琚山唐防昌中龙窟院南唐升元中改灵隠宋治平中赐今名有甃殿碑】章法院【在铅山县东天柱山唐僧道和初结草庵后遂为精蓝干宁五年名西林院宋治平二年改赐今额有中和堂山光阁芙蓉轩水月池】
　　戒徳院【在铅山县西南十五里旧名长生院宋治平二年改赐今额】
　　悟空庵【即湖山寺在铅山县南西湖湾宋治平二年建　本朝康熙三年知县刘泗重建】观音石庵【在铅山县西三里明万厯间姚江陆梦龙建　本朝康熙戊子冬燬重建】
　　玉虚观【在铅山县西七里昔葛元炼丹其地唐咸通中建宗华观宋治平二年改赐今名有地仙徐若浑题字】
　　鸿都观【在铅山县天柱山之巅昔玉华真人炼丹其上南唐升元中建南华观宋治平二年改赐今额】太极观【在铅山县即葛仙祠元陈衡有记】
　　开光寺【在广丰县近柘阳寨唐元和中建已废为小院】
　　渐湖寺【在广丰县柘阳溪旁唐咸通间建已废】
　　建兴寺【在广丰县玉阳乡唐建久废】
　　博山寺【在广丰县崇善乡本名能仁寺五代时天台韶国师开山宋绍兴中悟本禅师奉诏开堂辛弃疾为记明万厯间大舣襌师重兴何如宠有记】
　　鹿苑寺【在广丰县四十九都宋元符中建已废】
　　景福寺【在广丰县崇善乡宋绍兴间建】
　　西岩寺【在广丰县周安乡宋韩世忠讨苗傅夜抵寺宿祷于神后果得神助具闻赐额为广福罗汉院】龙洋寺【在广丰县富成乡宋淳熙间叅政施师防建】
　　明心寺【广丰县有二一在永平郷宋淳祐间建后为僧防司一在治南里许元至大二年邑人周敬舍地建】
　　多宝寺【一名寳积寺在广丰县四十都元元贞时里人管揆舍地创明万厯间其裔孙重新之】日光院【在广丰县周安乡唐咸亨间建有元时碑今废】
　　宝积禅院【在广丰县亦名灵鹫寺唐元和间建今废仅存小院】
　　智觉院【在广丰县崇善乡唐干宁初建】
　　法印堂院【在广丰县周安乡五代时建宋治平间赐额】
　　真隐观【在广丰县城外西山上宋绍兴间为仙人吕贫子建　本朝康熙间知县马象观构来紫亭于山巅】
　　洞元观【在广丰县西隅元元贞间里人俞希贤创建未竟其嗣应康成之后圮　本朝康熙十九年知县齐赞宸于旧址前建髙阁题曰正一】
　　龙山寺【在兴安县招贤乡宋开寳间建】
　　龙兴寳信寺【在兴安县安辑乡宋元丰中建】
　　弋湖寺【在兴安县太平乡宋寳祐间建】
　　七寳寺【在兴安县灵山乡元至正间建】
　　汪岩寺【在兴安县明时建已废】
　　岑山寺【在兴安县治北岑山洞内有观音阁金刚楼鉄瓦观明万厯间僧慧庵祝髪于此重新之】龙泉庵【在兴安县招贤乡　本朝知县王舟瑶建内有凌霄阁】
　　惠泽观【在兴安县安辑乡明正统间建】
　　青华宫【在兴安县治西明嘉靖间建】
　　葛仙宫【在兴安县安辑乡明嘉靖间建】








</div>
    <div class="pagination">
<a href="江西通志_page300.html">上一页</a><span>...</span><a href="江西通志_page296.html">296</a><a href="江西通志_page297.html">297</a><a href="江西通志_page298.html">298</a><a href="江西通志_page299.html">299</a><a href="江西通志_page300.html">300</a><span class="current-page">301</span><a href="江西通志_page302.html">302</a><a href="江西通志_page303.html">303</a><a href="江西通志_page304.html">304</a><a href="江西通志_page305.html">305</a><a href="江西通志_page306.html">306</a><span>...</span><a href="江西通志_page302.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
