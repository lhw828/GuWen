<!DOCTYPE html>
<html>
<head>
    <meta charset="UTF-8">
    <title>钦定热河志 - 第 18 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 18 页/共 255 页</h1>
    <div class="content">　　新月
　　御园月游湖山庄并游山甲戍曽一试防马胜泛船崇情蓄已久因缘值今年蓂生屈指数倐将逮上举头见新月半钩银汉湾情知钓诗来且迟三日间
　　阅本
　　山庄隔两日一阅置邮章惟恐多因略益教细并详深心在治忽切已厪农桑
　　皇祖猷丕显敬诚敢不蘉【山庄前殿澹泊敬诚额　　皇祖御书也】
　　雨【六月初八日】
　　山中间日常逢雨雨后旋晴晴亦佳莭抚时行微欠渥心闗穑事为萦懐今朝泽润地盈尺傍晩云徂天一涯明晓霁光正宜句懋勤砚匣索安排
　　喜晴口号
　　彻夜宻云不雨侵晨快霁而风近臣岂足知喜良农却可与同
　　阅隄
　　山水有时亦暴涨金隄屹峙卌年余却思凡事豫则立因势脩防敢废诸
　　荷露烹茶
　　塞中地气厚蒸为零露重隂沈晴则浮槖籥含静动物皆承沆瀣于荷受独涌盆盎收有余缾罍罄无恐轻胜苐一泉【水以轻为贵尝制银斗较之玉泉水斗重一两惟塞上伊逊水尚可相埒济南珍珠扬子中泠】
　　【皆较重二三厘惠山虎跑平山则更重轻于玉泉者惟雪水及荷露云】宜用沃心孔欲淡不欲浓天浆流活汞三霄与为游五蕴与为洞却笑李家符何异求登垄
　　闻京师得雨志慰
　　啓驾五月半麦秋方始成恐蹈去年辙一心惟望晴因循逾半月未遇潦盛行复虑或缺泽南頋念屡萦兹接置邮章优霖霑近京麦已登囷鹿禾资怒生额手庆民苏能不为慰情慰即近于泰怵然益凛盈
　　除草
　　盛草蔀弱树雨露胥窃攘枫桖与松柏被屈一例枉除恶欲其尽岂计夏资养及此秀未实事半功倍爽督课与翦艾毋使滋长斧柯则不远周书故宜想
　　雨景四首
　　雨山
　　竖峰横岭总糢糊凸叠凹棱幻有无玉塞远非荆楚地如何认作米家图
　　雨湖
　　奔腾万马过银塘接上空蒙复渺茫戢翼文鸳真解事緑荷盖底作双蔵
　　雨林
　　涧叶岩枝披一色低翻髙掠逞千姿爱看乱防飞空罢尚有露珠林下垂
　　雨舟
　　栁隄沙岸权教系烟棹风帆且莫开分付嫦娥如有意晚晴定复解维来
　　雨归斋阁晴复登舟玩月
　　期言载月今夕游簇云西北生如楼须臾天中黯如黒倒注吕梁之洪流岸邉青雀权教待索旋斋阁游期改风雨归舟不是舟轻舆并力仆人乃坐不逾时蝀在东霁光朗照天宇空仍复登舟阅湖景生衣欲怯波面风先讶朦胧玉林际继见徘徊银汉裔将望祗欠一毫圆未秋已报三分意棹移岸转无不随清眄闲凭真觉宜云开底借管吹适才摘句偶中【去声】之【适咏雨舟有分付嫦娥如有意晩晴定复解维来之句如不爽约云】
　　山中即景四首
　　山中无事弗清真妙合而凝静入神鹤似有缘迎客立鹿知不害向人亲
　　依岩结屋翰筵香不是仙乡即帝乡北谷风来万林响西风日落一川凉
　　横云峯影半空翠度雨溪声百道喧蝶饱花香过别圃鸟随叶落到前轩
　　爽延氷簟辞揺扇昼永壶天得赋诗设问山庄何所事荅言惟此觉便宜
　　防马
　　防马山庄外山田歴览欣隔来才半月望去卜多云麦后荞秧出将禾穗纷益祈时若赐庶以荅农勤
　　濬溪
　　塞溪过雨无不淤浮泥应净与刬疏园丁职司讵可诿力难给更乏远图年复一年河底突水无二寸泥面铺或存踪印鹿洋洋那见跃有鱼鸠工授值大铲濬乃得回溪复旧模不惟园丁省劼挶将看舟子呼喁于山庄小试诚觉可行之云梯闗下其可乎【云梯闗在黄河入海上游水挟泥沙东注中间虽不无淤垫谈河者率议疏濬然潮汐冲突旋疏旋淤屡经试騐迄无成效】
　　荔支
　　缀枝颗颗露华鲜闽嵪飞来路六千一例荐新
　　神御近回思
　　分赐欲澘然
　　陈家品谩诩丁香沈李浮总让芳暑莭延年还却暑摘来先进
　　寝门尝
　　度溪越岭来非易小核薄皮芳有余草荔支虽同品味【草荔支似塞外普盘而无子　　皇祖时命移植山庄锡以此名以其朱实甘芳亦冇解渇生津之益】自珍未入蔡家书
　　热
　　无暑奚称避云避则知有四时运燠寒热寜可否迩来颇炎蒸然惟盛午后夜凉尚披衾朝爽仍延牖人或苦烦熇予惟厪陇亩助长借郁暄禾芃冈阜一雨当更佳片云已羃嵝
　　书扇恭进
　　皇太后
　　展开半月常悬若引得清风益洒然虽是山庄称避暑惟祈夏凊豫
　　髙年
　　雨【六月廿一日】
　　山庄七日未看云倐见西峯荟蔚氲一片飞为满天雨摐摐真惬意中欣
　　刚觉山田望雨时宻零徐洒恰相宜筹农慰罢仍余喜移树新看倍润滋
　　急霔空行送峭寒摩醯有术数【上声】应难西峯日出东虹出宜稼驱炎那不欢
　　浩浩势疑不可止须臾云散晩山晴霏空细防收无事犹听千溪涨水声
　　即事
　　开牖延清爽面山来好风林间见羣鹿其乐与人同
　　热
　　屈指三朝莭届金迫来炎暑转相寻知无多日为婪尾微有清风祗茂林颇觉山田雨方好更思京国热难禁协时祈穑均予事何处能忘干惕心
　　立秋日雨【六月廿九日】
　　婪热因之思雨湔朝来云气已油然徐霏细洒泽真渥谷垄山畦意总鲜讶似金官传有令了知赤帝殆无权农占要欲旋【去声】晴好万嶂明当敛霁烟
　　山轩对雨
　　竖注全蔵叠巘青横排又幻远林形骋懐上下水晶域忽讶山轩似沼亭
　　七月朔日作
　　一夜优霖傍晓晴孟秋景色特分明河东适可过桥去月朔因为礼寺行夹路香风拂禾落川新涨带榛荆雨旸太觉如人意益觉防防慎捧盈
　　夜雨【七月初五日】
　　晓秋余暑气方腾半夜飘霖实絶胜已觉微凉生飒沓为【去声】思涨水落崚嶒益资华霑优渥一洗连朝势郁蒸明日应增新意趣问山覔句我犹能
　　新月
　　爱看【平声】望前月日日就圆来恰好拂檐见如云待舫开光明应【去声】秋吟倚自今才遮莫轻云防银蟾正养胎
　　七夕
　　玉露复金风秋光塞苑中地髙河汉近七夕古今同蛛网悬红蘤鹿鸣隔碧枫何须频数典远説汉唐宫
　　爽二首
　　昨近余炎犹间作今来飒爽益分明塞山信是清凉国云有闲情籁有声
　　暑节乗凉暑亦忘意中究觉盼秋光今朝小雨云全敛物色犁然绘白蔵
　　劚山
　　搆屋借地基劚山土变石一年脆且黄二年坚以碧曲穿枫桖根浅带斧凿迹本以碍庭辟翻为【去声】庭张壁崚嶒缛草秋晻霭吐云夕有骨亦有韵画法标髙格因悟石本山事半功倍得设向平壤求撮炼终无益
　　骤雨
　　骤雨飞来势莫止片时返照霞光紫不经意想尽风流落笔千言有似此
　　即事二首
　　依山结屋学山家是新秋趣可夸人意厌暄风恰爽天光欲淡汉初斜称懐嘉防犹繁叶扑鼻清香在野花与木石居游鹿豕沛然闻善恧重华
　　古来谁到此为家宜矣山庄少见夸正喜秋光六根净适看夕照万林斜香承浓露荷无滓影蘸清波芦有花颇就深山事新搆祗期幽朴不期华
　　落景
　　落景绚空林明曦翻树底一片月在天其光祗如水川气下夕凉淡烟波面起西巘霭含苍东峯霞带紫万概美于秋塞秋美无比
　　防马
　　山庄事简太闲生每向山中防马行大狝将临事温故西师可忘【去声】有先声櫜鞬所寓惟戎诘笔砚相随待律成却是秋云无系今来昔去不闗情
　　树影
　　树影张【去声】于前朱曦西陆迁乗凉欣就防作籁不妨穿一片陆离地新秋飒沓天畴人夸巧测植物早知然
　　山岚
　　含秋益飒尔蒸润复凄其落谷有常度【岚气皆従谷而下无逆上者】傍曛无舛期王丞送僧际谢客出堂时空翠清澄里雅宜搆藻思
　　云闲
　　信是云闲随风无系行偶虽能作晦终不碍为晴正喜禾实旋萦荞菜萌心闲总难致较量为【去声】牵情
　　中元夕放河镫
　　塞水何曽阅放镫山庄故事始相仍【山庄放河镫自康熈年间始】分明八识田间幻都道中元夕里应影向风邉无碍定光于月分【去声】不微増酬余莭令归岩馆露重星稀夜景澄
　　山台待月复下登舟揽景
　　过望月上迟髙斯先见矣因之事登山台更髙山耳欲得乃无厌人情率如此夕曛犹满川台上峭凉美少坐渐昏黄东方明渐始但见升岭巅谁知涌海底是时方戍刻更鼓犹未起清概不可孤当并揽山水筞马共月行登舟共月止青雀不觉动银蟾益如洗懋勤供砚匣即景探其理水态与山容都归朗照里
　　松风二首
　　塞山树万种就里老松佳落落四时翠森森列嶂排有脂丹魄斛不叶碧琳钗景披襟处千秋缅素懐
　　右松
　　作噫千林响偏宜十八公金声非掷地涛韵祗行空劲送布帆影香含蕙草丛便教台上值谁与辨雌雄
</div>
    <div class="pagination">
<a href="钦定热河志_page17.html">上一页</a><span>...</span><a href="钦定热河志_page13.html">13</a><a href="钦定热河志_page14.html">14</a><a href="钦定热河志_page15.html">15</a><a href="钦定热河志_page16.html">16</a><a href="钦定热河志_page17.html">17</a><span class="current-page">18</span><a href="钦定热河志_page19.html">19</a><a href="钦定热河志_page20.html">20</a><a href="钦定热河志_page21.html">21</a><a href="钦定热河志_page22.html">22</a><a href="钦定热河志_page23.html">23</a><span>...</span><a href="钦定热河志_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
