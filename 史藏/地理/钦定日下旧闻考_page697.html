<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 697 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 697 页/共 698 页</h1>
    <div class="content">直述所言皆出于已于贤无预达计不行而彬犹降黜居第尽毁未几英宗升遐言者劾达罪举埙事 
为证达谪死南丹彬得复旧职代达总卫事埙字景和父为漆工宣德间尝遣人至倭国传泥金画漆 
之法以归埙遂习之而自出已意以五色金钿并施天真烂然倭人见之亦齚指称叹以为不可及成 
化初修英宗实录称为义士云东海集原内官同法司录囚始于正统六年凡大审录内监奉旨出则 
赍勅张黄盖骑导于大理寺内为三尺坛中坐尚书都察院大理寺以次左右列坐御史郎中下捧牍 
立唯诺趋走惟谨三法司视成案有所出入若轻重俱目视太监太监意所不欲不敢忤也内监经奉 
命审录者死则于暮寝画壁南面坐旁列法司及御史刑部郎引囚鞠躬听命状悉图之示后世以为 
荣观焉明一统志补崇祯癸未京城大疫死者甚众有全家数十口一夕俱毙者一人出买棺俾卖棺 
者同舁归入室而买棺者忽不见始知亦鬼也日中市上所收钱审视则纸为之乃各置水一盂于门 
市者令投钱于水以验真伪民间终夜击铜铁器以驱厉祟声彻宫中上亦不禁命张真人建醮酿之 
无验畿者早有黍离之叹矣白头间话补王森原名石自然蓟州皮工也路遇妖狐为鹰所搏狐求救 
于森森收之至家狐断其尾相谢传以妖香凡闻此香者心即迷惑妄有所见森依其术创为白莲教 
自称闻香教主立大小传头会首名色此牵彼引云合响应顶礼皈依蔓延徧于京东西山东山西河 
南陕西四川六省不下二百万人撮合俚言谎说刋作经文分授徒众万历四十七年死于狱说略笺 
补正德间朝廷开设酒馆酒望云本店发卖四时荷花高酒犹南人言莲花白酒也又有二扁一云天 
下第一酒馆一云四时应饥食店暖姝由笔补正德中锦衣卫千户顺天李雄征西阵殁遗孤五人子 
二曰承祖曰亚奴女三曰桂英曰玉英曰桃英诸子皆前妻所产惟亚奴后妻焦氏生焦欲图亲儿继 
袭雄死令承祖往战场寻父骸骨觊其陷于非命而承祖竟抱骨以归焦乃鸩死承祖支解而埋之又 
以桂英鬻豪家为婢玉英颇知典籍年十六伶仃穷迫作送春诗云柴门寂寂锁残春满地榆钱不疗 
贫云鬓霞裳伴泥土野花何似一愁人又作别燕诗云新巢泥满旧巢欹泥满疎帘欲掩迟愁对呢喃 
终一别画堂依旧主人非焦指诗词谓有外通等情俾舅焦榕执送锦衣卫诬以奸淫不孝拟凌迟嘉 
靖四年夏差太监审录罪囚凡有事枉人寃许行陈奏于是玉英具本托其姝桃英赍奏讼寃有旨命 
三法司会勘焦氏论斩玉英着锦衣卫选良才作配焉玉英疏略云臣年十二遇皇上嗣位偏选才人 
府尹以臣应选礼部悯臣孤弱未谙侍御发臣宁家臣年十六伶仃无倚是以滥形吟咏感诸身心寄 
诸笔札盖有不得已而为言者柰何母恩虽广弗察臣衷但玩诗词以为外通拿送锦衣卫本官昧审 
事理诬臣奸淫不孝问拟剐罪臣在狱日久有欺臣孤弱而兴不良之心者臣抚膺大恸狱中莫不惊 
惶臣素不才邻里何无纠举乃以数句之诗寻风捉影陷臣死罪臣之死固无憾十岁之弟毒药鸩死 
肢解埋弃果何罪乎臣母之罪臣不敢言凯风有诗臣当自责陛下俯察臣情将臣诗句付有司委勘 


有无淫奸实情推详臣父之心尽在不言之表则臣亡父母之灵亦可慰于地下矣其辞亦甚委曲周 
尽虽载之国史列女传无媿也查浦辑闻补会稽王冕北上燕蓟纵观居庸古北之胜主秘书卿达兼 
善家写梅花张座间题诗云疎花个个团冰雪羌笛吹他不下来见者皆啃舌稗史集传补盛启东在 
吴时有内使督花鸟于东南常主其家病胀启东疗之而差即至北京遇内使于途曰有太监某患胀 
无能治者急往安乐堂见之投以药寻愈太宗游西苑太监病新起步往观焉太宗遥望见之曰彼人 
当死久矣安得复生曰得吴医盛启东而生太宗喜曰明日与来启东方散步长安门外中使传曰宣 
吴医盛启东乃以平巾入见称旨遂留之御药房既而曰汝在朕左右平巾可乎乃授御医一日与韩 
叔旸奕于御药房上猝至不及屏曰谁与棋者对曰臣与韩叔旸问二人孰优曰臣优于叔晹遂命奕 
于前亲观之连胜者三因命赋诗有曰不材未解神仙着有幸亲承圣主观不数日上赐象牙棋局并 
词一阕棋留置院中震泽纪闻补京师娼女有高三者自幼美姿容昌平侯杨俊见之属意因与之狎 
犹处子也昌平去备北边数载高闭门谢客天顺复辟昌平为石亨所忌谓正统十四年驾陷土木昌 
平生视不救为不忠朝廷命斩于市亲戚故吏无一往者高独素服往哭亲吮其血仍以丝续其首买 
棺殓之遂缢而死寓圃杂记补京师北城有王翁者年七十余无子买一妾年甚艾翁死遗言令改适 
而妾矢志不移翁瞑即不食日夕号恸卒缢死万历间事也燕邸纪闻补北京殿门前擎天石柱绝高 
成化间曽粘一帖子于上云秦桧当年陷岳飞至今留得恶名题于今邱浚排王恕圣主应须早见几 
暖姝由笔补正统中在朝每宴享廷中陈五兽近陛之东西二兽东麒麟身似鹿灰色微有文颈特长 
待将二丈望之如植竿其首亦大概如羊颇丑非所云（上鹿下困）身凤肩有许文彩也右驺虞亦与 
传记所称不同九朝野记补明崇祯五年十一月长至群臣朝毕思陵步至殿前近白石扶阑阅诸王 
府所进马拔神骏者四匹画其状命阁臣撰名以进其一曰太平騟绿色有紫点其三曰玉龙媒曰吉 
良乘曰璇台骏皆白马也于是阁试以天闲四骏歌为题有老中官云雅坪散录补程篁墩以神童入 
宫范妃亲为之总髻暖姝由笔补嘉靖二十三年施药京师为丸凡三十五以治百病俱有汤别以白 
绫作袋上刻板作印云凝道雷轩施袋中贮银五分作方片嘉靖钱七枚雷轩朝廷道号也暖姝由笔 
补天顺元年五月京城雷电雨雹大风拔木坏室走正阳门牌于郊外曹吉祥之门巨树皆折石亨宅 
水深数尺京师震恐古今奇文类纪补北京正阳门无敢出丧余皆不禁大明门虽空棺亦不许过各 
门空棺亦不许舁入稗史类编补嘉靖六年六月十九日夜京城雨电交作次早东江米巷大街南李 
学等家房上拾有铜钱八十四文一一壁立瓦陇中御史张璠具奏钱进入库戒庵漫笔补崇祯十七 
年正月大学士李建泰请以家财佐军自往办贼帝甚喜曰卿若行朕当仿古推毂礼遂以是月二十 
日以特牲告庙廷授尚方剑谕以二十六日行遣将礼至期车驾登正阳门官军旗幡自午门外排列 
至正阳门旌旗金鼓甚盛建泰叩头帝慰谕再四即赐座列席张宴共一十九席东文臣十三人为三 
行西武臣六人为一行御席居中酒七行帝亲赐建泰酒三杯并以杯赐之复自撰勅御笔亲洒龙笺 
即于门上用宝内臣为建泰挂红簮花鼓乐导尚方而出山书补弘治癸丑五月明时坊白昼有二人 
入巡警铺久不出管铺者疑之推户入视但见衣二领委壁下衣旁各有积血而不见其人菽园杂记 
补隆庆元年清明日京师甚和暖晩间风雪交作寒冽异常次日九门报城外冻死者一百七十人崇 
文门下乗轿妇人母子俱死轿中轿夫亦死轿下戒庵漫笔补北京柏林寺一僧房有祟山东二举人 
会试入京从寺僧假寓僧拒不可强之至夜主仆四人同卧一室二举人一醉一醒更深窗忽遍开醒 
者见黑汉七人跳入将醉者舁至床下二仆皆作魇语天将明仍一一跳出窗外醒者呼醉者语之故 
荅曰吾亦知之但口欲呌不能出声耳于是起就僧借锄从窗外掘之得铁锅大小七只急击碎之铸 
成香炉至今存焉暖姝由笔补万历甲辰厚载门外皇城一带墙下忽影出城郭山川树木人物诸状 
有铁骑数百临城城上皆竖旗帜与画图无异移时乃灭玉芝堂说荟以上八条原在城市门今移改 
原崇祯壬申四月二十一日大通轿下水声如雷有白物类犬拥波而驰至下流十里小圣窝而伏帝 
京景物略原崇祯十年京师宣武门外斜街民家白鸡羽毛鲜好喙距纯赤重四十觔慈溪应孝廉廷 
吉见之愀然曰此鷔也所见之处国亡绥冦纪略此上二条原在郊垧门今移改臣等谨按以上各条 
皆叙明时杂事原序古地志九邱之所述土训诵训之所传不可得而闻矣禹贡于帝都不书疆界其 
首列冀州仅两言尔而已见尊京师示王者无外之意此书之体例也商颂称亳都曰景员惟河景山 


河大河员言大河之旋绕于山文仅四言而山之高大水之萦回形势之雄壮险固俱粲若指掌此立 
言之法也文王治岐及丰二南所咏多在江沱汝汉之间无一言及于岐丰王俗者举远可以见近也 
盖诗书之言约而该其旨微而显而志有地理为史家者流义取详核辞取典赡有不必然者余考自 
古帝王建都之地多且久莫如关中今则燕京而已关中自汉黄图外若葛洪薛寘萧贲之所纪无虑 
数十家独唐韦述撰西京记宋宋敏求演之以为长安志十卷最称淹博若燕剏都于辽历金元及明 
迄今七百余年其名虽燕旧而西自恒山滹沱易水以属之邯郸为赵地西南漳卫为魏及邢卫之境 
东南自大河附之海为齐接壤盖奄有数国之封略故其所录不得不广而故典缺如搜辑者尤难之 
友人秀水朱君竹垞检讨居京师久乃博采经史子集几千卷及游览所至所访闻于遗贤故老者集 
之为日下旧闻分为一十三门总其卷至四十有二则所谓详核而典赡者矣又间以己意辨论其是 
非援据精确辞雅义畅前此未有书也盖自郡国寰宇之有记至元始编为大一统志明踵而修之其 
所载者天文分野户口赋额山川城郭宫室坊市津梁庙寺陵墓之名数与夫各郡邑之人物土宜亦 
云记其大凡而已若夫历代迁徙沿革之不同风俗好尚图史金石彝器渊沈土埋山铭冢刻之剥蚀 
残脱而仅存者人妖物眚虞初之所志灵异之所录禽兽草木诡形殊品非此书不备也诚能仿其例 
于十三布政司志各配以一书行之志为之经此为之纬识大识小兼罗并收学者一开卷而坐见六 
合之内穷古今之变岂不甚快惜乎竹垞已老而作者之不易得也是编摭拾止于前代轶事然观其 
所述非徒以侈浩博已也其于世运隆替君臣谋议政治民风得失之故了然矣法戒之实不在是欤 
其以翼经而补史之所不及者尤作书之深意不可以无察也慈溪姜宸英撰余兄弟祇命充一统志 
总裁官因得遍阅天下郡邑所上志书其间舛错漏脱不可胜举以是知地理之难言若崔后渠之彰 
德府志康对山之武功县志志诚未易才也因叹京师古之建国金元以来旧都其沿革徙复历年滋 
久不仅立乎所见以指所传闻矣刘氏帝京景物略一书漫无考据徒掠取前讹足成已谬流播鄙俗 
识者病之冀博雅君子起而有作一洗其秽亡何而余友朱竹垞馆文有日下旧闻之辑甫期月而书 
具竹垞于书无所不读其才亦无所不通而尤闳览能强识长于考据其书名曰旧闻乃其采摭故书 
于前人本文一字无有损益而注其出处曰某书所谓信以传信疑以传疑盖其慎也其间间出已意 
按断则有云疑作某者有云当以某为是者有云某书记载与某书不合而不敢定其为孰是者夫亦 
</div>
    <div class="pagination">
<a href="钦定日下旧闻考_page696.html">上一页</a><span>...</span><a href="钦定日下旧闻考_page692.html">692</a><a href="钦定日下旧闻考_page693.html">693</a><a href="钦定日下旧闻考_page694.html">694</a><a href="钦定日下旧闻考_page695.html">695</a><a href="钦定日下旧闻考_page696.html">696</a><span class="current-page">697</span><a href="钦定日下旧闻考_page698.html">698</a><a href="钦定日下旧闻考_page698.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
