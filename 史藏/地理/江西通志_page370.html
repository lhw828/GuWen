<!DOCTYPE html>
<html>
<head>
    <meta charset="UTF-8">
    <title>江西通志 - 第 370 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 370 页/共 394 页</h1>
    <div class="content">　　五龙宫阙镇天湫往日龙君此处游曾捧祥云通北极还为甘雨沃西畴蜿蜒尚想随鸾驭惨澹犹疑结蜃楼神物化时何处问满山凉叶乱吟秋【五龙披雾】
　　派出仙源彻底清褰裳九渡听波声萦岩乍觉跳珠乱溅石长疑碎玉鸣鸭緑微茫通汉沔虹流滉漾接蓬瀛防回欲逐渔舟去恐有胡麻泛水轻【九渡鸣泉】
　　南岩屹立势峥嵘万仞凌空玉削成翠壁润含苍藓合画屏晴落白云轻飞来鸿鹄应难过欲度猿猱谩自惊料得真仙时到此月明碧落有歌声【南岩峭壁】
　　紫霄宫阙枕危峦露湿芙蓉黛色寒万壑浮岚通霭半空峭壁耸巑岏云霞多向中峰出星斗疑从下界防定有飞仙凌絶顶洞箫声里夜乗鸾【紫霄层峦】
　　青阳振蛰暖初回殷殷遥闻洞里雷霹自知随候应碑訇长是被春催推车暗觉驱云去振鼓旋惊挟雨来欲访灵湫何处覔几回不敢傍岩隈【雷洞发春】
　　缥缈瑶台絶防尘慿髙霁色望中新扶桑影动千峰曙瑶草香生防洞春松露滴残惊鹤梦海霞飞散见乌轮悬知夜礼星辰后长听金鸡又报晨【琼台霁晓】
　　黄潭秋月　　　　　　　　　　何文渊
　　不到黄潭四十年潭边景物想依然豢龙盆在悬崖下栖鹘巢当怪石前清映三台天景霁光揺万顷月华圆遥看系棹垂杨岸浑似东坡赤壁船
　　豫章十咏　　　　　　　　　　王　直
　　髙风千载动延津还有孤坟楚水滨微雨落花空白日东风啼鸟自青春城隅故老看园树亭下游人荐渚苹喜遇圣时崇庙祀诸生何幸挹清尘【澹台墓】
　　荒城驻马送斜曛城上迢迢客路分开国已经唐帝子建牙犹记汉将军遗墟寂寞闻狐语野水微茫起雁羣欲问向来千载事西风黄叶落纷纷【灌婴城】
　　昔闻抗疏动皇州万里空懐社稷忧汉苑渐看芳草没吴门还为白云留石坛烟绕三山迥琪树风生一鹤秋独酹忠魂陈桂醑故宫寥落楚江头【梅真观】
　　白石空坛隠翠微仙家自与世人违防年天上乗龙去何日山中化鹤归雨后风雷藏洞府夜阑星斗落岩扉金芝瑶草春长在谁学长生暂息机【葛仙坛】
　　京华东去泛舟初岂为伊人致起居契濶自成千里梦浮沈应任防封书寒沙渺渺迷鸿雁逺水冥冥化鲤鱼千古江山今尚在思君不见谩踌躇【投书浦】
　　当年沦谪下云山回首羣仙杳莫攀尚有髙情超物外谩留遗墨向人间鳯巢故舘今犹在虎啸中林去不还独倚阑干春日晩鸟啼花落石苔斑【写韵轩】
　　宝塔崔嵬近日华雕甍绣栱防青霞风飘灵籁和天乐云绕回栏助雨花直视湖山千里道下窥城郭万人家髙秋却忆曾题处何日还廻上汉槎【绳金塔】
　　翩翩仙侣下涟漪香雾霏微湿翠旗鹊渡银河当七夕鹤归瑶岛已多时萧条杨栁秋风后零落芙蓉夕露滋青鸟不来云路杳鳯箫空向月中吹【浴仙池】
　　荒凉旧宅鎻寒烟独访遗踪思渺然絶俗髙风前史载凌云佳句后人传清泉白石应须惜细草幽花尚可怜漠漠行人何处没青山依旧夕阳边【陈陶宅】
　　生涯漂泊意何如数亩荒园手自鉏松下白云随独往门前芳草伴闲居故人开閤劳相问尘世浮名久已疎明日携书还逺去此生随处乐樵渔【苏公圃】
　　水南晩眺　　　　　　　　　　甘　瑾
　　山风萧萧羣木落寒日黯黯孤云低江云欲雨复不雨野鸟将栖还未栖归人入夜望烟火行子伤秋闻鼓鼙水南山川绕城市正好买地躬耕犁
　　上钟寺　　　　　　　　　　　韩　雍
　　上方风景最清幽暂驻双旌试一游絶壁有岩皆起阁归僧无路只乗舟天连庐岳擎孤柱江纳鄱湖漾九流翘首不堪东北望思乡又感庙堂忧
　　防州懐古　　　　　　　　　　夏　寅
　　宋家后叶如东晋南渡防州更可哀母后撤帘行在所相臣开府济时才虎头城向江心起龙脉泉从地下来人代兴亡今又古春风回首郁孤台
　　题柏堂【并序】　　　　　　　　　呉与弼
　　郡庠生周圻生三岁而父没母黄氏年二十六以节自誓尝手植二柏于夫墓今木已拱而黄年六十矣族子民熙县丞向为求柏堂诗以表其操自予之复归种湖也与圻好尤宻且桑梓相望嘉吾乡之有善事故乐道而为诗
　　灵根亲傍陇头安翠葢凌空已郁盘歳月岂胜和泪数风霜防向断肠防苦心循是天真易峻节当兹末俗难珍重贤郎能不匮髙堂特笔障狂澜
　　百丈峰　　　　　　　　　　　陈宪章
　　淦西百丈耸危峰白昼雷霆出洞中一片黑云横日下霎时飞雨过江东村村苗长田畴水处处凉生枕簟风好向夕阳楼上望晩晴江色映长虹
　　南谷　　　　　　　　　　　　胡居仁
　　红尘应不到青山新徙琴书入考槃茅舍竹篱闲处乐地炉松火静中安数竿瘦竹风初静满树寒梅雪未干却笑山人多逸兴诗成袖手面层峦
　　和杜庠公登大观楼　　　　　　孙　沼
　　髙临南浦千家屋雄接西江第一楼我约山僧开酒戒谁邀地主作遨头百年日月双飞鸟两字功名防防沤便欲拏舟下彭蠡不将风浪祝阳侯
　　题双江楼太守康徳清所扁　　　董天锡
　　双江形胜玉虹流万户风烟绕郡楼自信云霄无窘歩极知廊庙有先忧公余不废登临兴宦况元非漫浪游雕敝全苏今乐土循良深借古诸侯
　　游桑林寺　　　　　　　　　　王　烈
　　江头鱼网杂鱼竿江畔幽人度竹闗香积饭余飞鸟散瑶坛经罢老僧闲懒云不雨归方丈小树无枝着假山三笑桑林真落魄暮潮犹带夕阳还
　　西隠寺
　　金轮峰畔旧招提曲径幽通古木齐万壑烟云山逺近半空楼殿月髙低篠堦斸地开花坞石涧分泉出稻畦钟杵昼闲禅意定竹风檐鸟尽情啼
　　青山庵
　　鎻翠桥横碧涧流青山庵古白云幽老松迸石矮遮屋修竹接天髙出楼鹿抱麝香眠砌草鸟低翠羽泊帘钩狂夫野趣真闲散半白浮生漫浪游
　　滕王阁　　　　　　　　　　　李东阳
　　滕王髙阁罢崔嵬谁筑西江第一台云雨不收歌舞地文章空叹古今才丰城夜气闻龙起彭蠡秋风送雁来防欲乗槎问牛斗不知平地有三台
　　鵞湖道中　　　　　　　　　　蔡　经
　　鵞湖山下春可怜野梅含雨栁生烟游丝细细驻林杪浴鹭悠悠飞水田物候催人如过客朔云回首忽经年征衣尚拂红尘路怅望乡闗落照边
　　葛阳晩眺　　　　　　　　　　孙　燧
　　万家烟火积雨后两岸楼台夕照中云尽灵山负北郭桥浮江水卧长虹病眸恍惚如观画行计分明转蓬忽忆疮痍数年事澘然无语立东风
　　奉陪二泉先生游呌岩寺复用韵留别
　　桂　华
　　林藏野寺破垣围古路云深僧夜归水齧山根初骇目径回石角巧钩衣何人题句留苍壁有客攀萝上翠微一自清风披拂后至今花木有芳菲
　　中秋登偰家楼　　　　　　　　裘　衍
　　落木萧疎山半青城墟西下楚云天空江阁留孤月夜静河灯散万星影度髙防横断岸声传新雁下寒汀登髙自愧吹华发皁帽离披似管宁
　　张丞相祠　　　　　　　　　　张　弼
　　张相新祠何处寻梅花岭上最髙岑云封一室藏金鉴泉滴层阶奏玉琴后世竞传开路迹当年未尽补天心李猫耸耳青骡逺独立西风慨古今
　　宿东芙蓉山道流黄正隆房　　　张　升
　　翠叠芙蓉如画出虚堂我爱坐絪緼湘帘寒透千峰月石枕清分一榻云玉洞蛟蟠秋已尽松巢鹤语夜初分江声满耳难成梦不觉人间日又昕
　　题青林书院挹清馆　　　　　　胡　静
　　昔人已去青山古此地仍留旧馆名白石坐来松露冷紫箫鸣处竹风轻席前曾与桐君约枕上惟闻云树声无限幽光图画里祗慿香几对秋晴
　　游峰和故都宪韩公韵　　　　费　宏
　　禅林竒絶隔溪濆怪石棱层绕洞门雕琢颇怜真宰苦往来疑有异人存仙将蜕骨留尘世犬得余丹守近村初到便应忘甲子却疑钟鼓报晨昏
　　游鵞湖
　　一从无极分明后荒径锄茅见讲堂自古乾坤惟此理至今山水有余光庭空蔓草慿谁薙涧满香苹欲自将冠盖追寻恨迟暮却愁猿鹤笑人忙
　　徐孺子墓　　　　　　　　　　杨　亷
　　荒墙防里去城闉宿草离离秋复春试数东都多节士不污钩党独斯人废兴可便能忘国明哲从来是保身莫笑黄堂劳一榻青编千古话徐陈
　　开先寺读书台
　　僧房五百住庐峰凿谷开岩重复重挟防昔人依薜荔登台此日宿芙蓉西来惯説庭前树洛学能参寺里钟最爱山中杉桧古月明窗外化虬龙
　　九江崇烈李公祠和刘咸栗韵
　　此日存亡视此城势孤谁肯为増兵须知豹略无双士曾占龙头第一名画防每遭人见沮誓天不与贼俱生从来未檥江舟棹史上悠悠空复情
　　游麻姑山　　　　　　　　　　李梦阳
　　冒险探竒还触雾麻姑山水冠南州潭深自激风雷黒谷迥谁羣鹿豕游仙女石坛荒欲没鲁公碑碣断仍留往来踪迹俱尘土两瀑垂垂万古流
　　峰
　　弋溪县南山下寺三十二峯罗列竒最爱紫氛生石鼎絶怜青嶂削灵芝峭崖哀壑还人世古往今来自鬓丝已遣野场维玉骑合留崖月照金巵
　　快阁登眺
　　江山风浪生阁中清眺防儒英野舟冒险只自度汀鸟避人时一鸣四海登临吾白发万山回合此孤城剧谈转切忧时念日暮浮云况北征
　　南康晓行　　　　　　　　　　刘　鸿
　　星河影里别南康竹色松声引兴长尘滓尽随云幕卷好风清荐竹兜凉青袍白马君能送野饭山肴客共尝极目云山心更苦悠悠何处是吾乡
　　游青原山　　　　　　　　　　罗钦顺
　　朝访名山露未晞翠岚浮动欲侵衣坡头路转松隂合陇上人闲荳荚肥泉响遥闻心已净寺门初到梦先飞从来賸有烟霞癖争奈行藏与愿违
　　游庐山开先寺　　　　　　　　王守仁
　　清晨入谷到斜曛徧厯青霞蹑紫云阊阖逺从双劔辟银河真自九天分驱驰此日原非暇梦想当年亦自勤断拟罢官来驻此不教林鹤更移文
　　登香炉峰次萝石韵
　　曾从炉顶蹑天风下数天南百二峰胜事纵为多病阻幽怀还与故人同旌旗影动星辰北鼓角声回沧海东世故茫茫浑未定且乗溪月放归篷
　　南浦道中
　　南浦重来梦里行当年锋镝尚心惊旌旗不动山河影鼓角犹传草木声已喜闾阎多复业独怜饥馑未寛征迂疎何有甘棠恵惭愧香灯父老迎
　　过峰山城
　　犹记当年筑此城广猺湖冦尚纵横民今乐业皆安堵我亦经过一驻旌香火沿门惭老穉壶浆逺道及从行峰山弩手疲劳甚且放归农莫送迎
　　夜泊石亭寺
　　廿年不到石亭寺惟有西山似旧青白拂挂墙僧已去红防照水客重经沙村逺树凝春望江雨孤篷入夜听何处故人还笑语东风啼鸟梦初醒
　　游罗田岩懐濓溪先生遗咏
　　路转罗田一径微吟鞭敲到白云扉山花笑午留人醉野鸟啼春傍客飞混沌凿来尘劫老姓名空在旧游非洞前惟有元公草袭我遗香满袖归
　　书九江行台壁
　　九华真实是竒观更有庐山亦耐看幽胜未穷三日兴风尘已觉再来难眼余五老晴光碧衣染天池积翠寒却怪寺僧能好事直来城市索诗刋
　　丰城阻风【前岁遇难于此得北风幸免】
　　北风休叹北船穷此地曾经拜北风勾践敢忘尝胆地齐威长忆射钩功桥边黄石机先授海上陶朱意颇同况是倚门衰白甚嵗寒茅屋万山中
　　萍乡道中谒濓溪祠
　　木偶相沿恐未真清辉亦复凛衣巾簿书曾屑乗田吏俎豆犹存畏垒民碧水苍山俱过化光风霁月自传神千年私淑心丧后下拜春祠荐渚苹
　　宿萍乡武云观
　　晓行山径树髙低雨后春泥没马蹄翠色絶云开逺嶂寒声隔竹隠晴溪已闻南去艰舟楫漫忆东归阻杖藜夜宿仙家见明月清光还似鉴湖西
　　桶冈和邢太守韵二首
</div>
    <div class="pagination">
<a href="江西通志_page369.html">上一页</a><span>...</span><a href="江西通志_page365.html">365</a><a href="江西通志_page366.html">366</a><a href="江西通志_page367.html">367</a><a href="江西通志_page368.html">368</a><a href="江西通志_page369.html">369</a><span class="current-page">370</span><a href="江西通志_page371.html">371</a><a href="江西通志_page372.html">372</a><a href="江西通志_page373.html">373</a><a href="江西通志_page374.html">374</a><a href="江西通志_page375.html">375</a><span>...</span><a href="江西通志_page371.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
