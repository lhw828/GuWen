<!DOCTYPE html>
<html>
<head>
    <meta charset="UTF-8">
    <title>山东通志 - 第 129 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山东通志 - 第 129 页/共 194 页</h1>
    <div class="content">　　临朐县【养济院在城内又普济堂在城外蒋谷集又育婴堂在学前　官置义田贰百伍拾防亩又民捐玖拾叄亩零】
　　安邱县【养济院又普济堂育婴堂俱在城西北　官置义田叄百肆拾捌亩又民捐叄百贰亩又佃房叄拾伍间】
　　诸城县【养济院在城内又普济堂三座一在城南一在城外南石桥一在城北相州集又育婴堂在城东　官置义田肆百伍拾壹亩捌分】
　　博山县【养济院在东门外】
　　附安东衞【养济院又普济堂俱在城内城隍庙内　绅衿捐助义田肆拾亩】
　　登州府
　　蓬莱县【养济院又普济堂育婴堂俱在城东南官拨义田肆百肆拾壹亩捌分陆厘】黄　县【养济院又普济堂俱在城南又育婴堂在城北】
　　福山县【养济院又普济堂育婴堂俱在城内东南绅衿捐助义田壹百贰亩肆厘壹毫零】栖霞县【养济院在城内又普济堂在西门内又育婴堂在城隍庙西　官捐义田捌拾亩又民捐壹百捌拾肆亩】
　　招逺县【养济院普济堂育婴堂俱在城西】
　　莱阳县【养济院又普济堂俱在城内】
　　宁海州【养济院在城内东又普济堂育婴堂在城内西　绅衿捐助义田贰百贰拾伍亩】文登县【养济院在城内东北又普济堂育婴堂在城内西北　官置并拨义田共肆百陆拾捌亩陆分肆厘又民捐伍拾亩】
　　海阳县【养济院在城隍庙西】
　　荣成县【养济院又普济堂俱在东门外】
　　莱州府
　　掖　县【养济院在城内又普济堂育婴堂俱在南闗厢　绅衿捐助义田防拾陆亩贰分伍厘伍毫】
　　平度州【养济院在城内又普济堂在南门内育婴堂在北门外　官拨义田壹千贰百叄拾玖亩壹分捌厘又民捐壹拾叄亩又堂基地壹亩叄分】
　　潍　县【养济院又普济堂二座俱在城西南隅】
　　昌邑县【养济院又普济堂俱在南门内　官置义田壹百叄拾陆亩贰分零】
　　胶　州【养济院在城内又普济堂育婴堂俱在西门外　官拨义田贰百肆亩玖分陆厘】高密县【养济院在城内又普济堂在南门外　官置义田壹百贰拾贰亩又民捐壹拾壹亩贰分】即墨县【养济院在城内又普济堂育婴堂俱在北门外　绅衿捐助义田叄百伍亩防分肆厘贰毫防丝叄忽】
　　武定府
　　惠民县【养济院又普济堂育婴堂俱在城北　官置义田壹百防拾亩又民捐防拾肆亩壹分防厘贰毫】
　　青城县【飬济院又普济堂育婴堂俱在城内东北官置义田防拾肆亩伍分又民捐贰百伍拾亩佃房陆拾贰间半】
　　阳信县【养济院在城内又普济堂在北门大街　官置义田玖拾肆亩肆分又民捐贰拾贰亩】海丰县【养济院又普济堂俱在城东　　官置义田玖拾捌亩玖分玖厘】
　　乐陵县【养济院又普济堂俱在城东　官置义田贰百贰拾肆亩捌分叄厘贰毫壹忽】商河县【养济院又普济堂俱在城东绅衿捐助义田贰百亩】
　　滨　州【养济院在城内又广仁堂在儒学西　民捐义田壹拾捌亩】
　　利津县【养济院又普济堂俱在城内东北　官置义田壹百捌拾玖亩陆分防厘叄毫】霑化县【养济院又普济堂俱在城内东门首　绅衿捐助义田壹百肆拾防亩伍分防毫捌丝伍忽】
　　蒲台县【养济院在城内东又普济堂在县署西　官置义田壹百防拾叄亩肆分】
　　沂州府
　　兰山县【养济院又普济堂俱在城内东　官置义田贰百防拾肆亩伍分叄厘又民捐伍百防拾壹亩防分】
　　郯城县【养济院在城内又普济堂在北门内大街官置义田壹百玖拾亩民捐贰百防拾捌亩】费　县【养济院在城东又普济堂在县署东　官置义田伍百亩佃房贰拾伍间又民捐壹百亩】莒　州【养济院又普济堂育婴堂俱在城东北　官置义田玖拾壹亩捌分又绅衿捐伍拾亩】阴县【养济院在城内又普济堂在东门外又育婴堂在东门内　官置义田贰百亩又民捐伍拾亩】
　　沂水县【养济院在城内东又普济堂在城西　官置义田贰百捌拾玖亩】
　　日照县【养济院在城北又普济堂在城南千佛阁南首　官置义田贰百贰拾玖亩陆分捌厘壹毫又民捐壹百亩陆分肆厘肆毫】
　　泰安府
　　泰安县【养济院在城内又普济堂在城西北又育婴堂在岱庙前　官置义田叄百贰亩伍分】肥城县【养济院又普济堂育婴堂俱在城内东南官置义田叄百壹拾防亩贰分壹厘】新泰县【养济院在城东又普济堂育婴堂俱在察院旧基　官置义田贰百壹拾伍亩壹分壹厘】莱芜县【养济院在城南又普济堂育婴堂俱在城东官置义田贰百捌拾亩肆分又拨入旱田壹拾陆亩又拨入水田壹拾陆亩】
　　东平州【养济院在城南又普济堂育婴堂俱在察院旧基　官置义田壹百亩又民捐壹百玖拾壹亩防分捌厘】
　　东阿县【养济院又普济堂俱在城内西　官置义田壹百亩叄分壹厘玖丝】
　　平阴县【养济院在城内东又普济堂育婴堂俱在西门外　官置义田叄百伍拾贰亩捌分叄厘叄毫】
　　曹州府
　　荷泽县【养济院在城内东南又普济堂二座一在城南旧仓基一在桃源集又育婴堂在旧仓基官置义田壹千叄百壹拾玖亩贰厘肆毫防丝零】
　　单　县【养济院又普济堂俱在城内西　绅衿捐助义田共壹千玖百贰拾壹亩防厘防毫】城武县【养济院在城内又普济堂在东闗育婴堂在西闗　官置义田陆拾叄亩陆分捌厘陆毫陆丝贰忽】
　　钜野县【养济院在城内北又普济堂育婴堂俱在城东　绅衿捐助义田贰百叄拾亩】郓城县【养济院在城内东南又普济堂育婴堂俱在城内西北　官置义田捌拾亩】曹　县【养济院又普济堂育婴堂俱在城内东南绅衿捐助义田共叄百玖拾肆亩贰厘壹丝贰忽】
　　定陶县【养济院又普济堂育婴堂俱在城内东南官置义田叄百伍拾玖亩防分壹厘叄毫捌丝零又民捐玖拾亩伍分防厘叄毫捌丝贰忽】
　　濮　州【养济院在城内又普济堂育婴堂俱在南门外　官置义田贰百玖拾玖亩肆分玖厘伍毫】
　　范　县【养济院又普济堂育婴堂俱在城内东　官置义田壹百贰亩】
　　观城县【养济院又普济堂育婴堂俱在城内东北官置义田伍拾壹亩又民捐陆拾捌亩叄分零】
　　朝城县【养济院又普济堂俱在城内东北　官置义田壹百陆亩叄分】





　　山东通志卷二十六
<史部,地理类,都会郡县之属,山东通志>
　　钦定四库全书
　　山东通志卷二十七
　　宦绩志
　　周公治鲁曰尊贤而亲亲太公治齐曰尊贤而尚功治固莫隆于齐鲁乎流及后世习异风殊孔子曰齐一变至于鲁鲁一变至于道岂不以先义后仁者其泽短先仁后义者其泽长要未可以等量而观也制治之原葢可知已东省汉晋以来自大吏以至守令丰功茂烈表表有人是集所收柱史稗官靡勿捜述而
　　本朝之以循卓纪者屈指无多葢非奉
　　玺书崇黉祀者不得与焉岂有靳于缣素哉诚以圣治方隆百尔皆以忠勤自效龚黄召杜之选日异月新行将大书特书不一书也载歌缁衣请竢来哲作宦绩志
　　名宦总部【按三代时齐鲁曹滕邾卫各君其国不相统辖无所谓总部也即厯国之名卿大夫彪炳史册然皆见于春秋经传举之不胜其繁节之又嫌其漏旧志畧取一二胪入总部今从其畧葢以不志志之故各府州县名宦皆从汉始两汉分青兖二州刺史督察王国郡邑既分着于青兖则亦不得以总部例之自魏晋以后始有督诸州军事等官北魏因之唐自天寳后分为节镇于青兖二州境内犬牙相错兼并异地如淄青兖郓魏博三镇犹可各从其郡至平卢则自青及幽天平则郓兼曹濮不列为总部则疆域难限也宋分山东为京东河北等路而转运安抚等使或専或兼元分七路总管府而行省尚书与宣慰亷访皆统制全省与明之抚按藩臬皆有遥制兼辖之权则总部之列名不容已矣其或职虽兼总而功绩独着于一州一邑者既専见于各府州属之下则不重复纪载另附其名于各代之末则史家详畧之义云尔也其籍贯系今本省者则俱改入人物内省文尔】
　　唐
　　郑惟忠【宋州宋城人中宗时以御史大夫持节赈给河北许黜陟守宰还奏称旨封荥阳县男加太子宾客】
　　侯希逸【营州人天寳末为州禆将守寳定城安禄山叛以其亲将为平卢节度使希逸率兵与安东都防王元志斩之诏以元志为节度使元志卒众推希逸朝廷知其忠诏就拜之兼御史大夫与贼战数有功然是时河北皆附禄山希逸孤军无援乃拔其军二万人浮海入青州保之肃宗使兼淄青节度使希逸守青治军务农志在讨贼寳应初平史朝义加检校工部尚书图形凌烟阁】
　　贾循【京兆华原人天寳末为平卢节度副使安禄山将谋逆顔呆卿隂结循使宻取幽州谋泄为禄山所害】
　　田神功【冀州南宫人肃宗时为淄青节度使会侯希逸入青州诏徙兖郓时贼史朝义围宋州急李光弼奏神功往救围乃解又破贼法子营复攻敬釭降之朝义乃北奔】
　　刘元佐【滑州匡城人徳宗时为魏博节度使时李洧为李纳所攻元佐受诏援洧大破纳兵克复濮阳等处迁检校兵部尚书兼曹濮观察淄青兖郓招讨使与诸将聫兵讨李希烈数有功寻加检校司徒】
　　李愬【字元直洮州人宪宗时帅武寜军破李师道于金郷凡十一战禽其队帅五十俘馘万计淄青既平会田正移镇成徳乃以愬为魏博节度使长庆初成徳军杀正愬素服以令军中曰魏人富庶而通于王化者田公力也今镇人不道而戕害之汝父兄子弟食田公恵者何以报之众皆哭又以玉带寳剑遗牛元翼曰镇人逆天公宜用此斩之元翼感动因勒兵以待会愬疾甚不能军诏田布代之还东都】
　　田正【平州卢龙人初为魏博兵马使镇临清魏博节度使田季安死子懐谏袭牙兵不服迎正拒不纳众哗于门正出众拜之胁还府正度不免乃令于军曰吾欲守天子法举六州版籍请吏于朝茍天子未命敢有请吾旂节者死众皆曰诺于是图贝博等六州之地籍其人户以献不敢署僚属而待王官凡季安所行暴政悉除之正寝华显避不敢居就采访使署聴事宪宗嘉之诏充魏博节度使慰赉其军正奉上益谨时朝廷讨淮蔡遣子布以兵三千进战数有功李师道疑其袭已不敢显助淮蔡故吴元济以失援被擒王承宗为不轨正以全师压境承宗惧请献徳棣二州以谢正为之表于朝俄而李师道拒命诏正与宣武等五节度兵进讨正自杨刘渡河距郓四十里坚壁以待师道遣刘悟率精兵屯河东战于阳谷再遇再北斩万余级悟乃反兵斩师道以降郓州平以功加检校司徒同中书门下平章事穆宗立王承元以成徳军请帅诏正移成徳节度长庆元年成徳军乱并家属将吏三百余人皆遇害】
　　田　布【平州卢龙人前节度使正子初正移军成徳以布为河阳节度使父子同日受命及正遇害魏博节度使李愬病不能军公卿议以魏人素徳正以布之贤而世其官可以成功穆宗遽召布使解缞拜检校工部尚书魏博节度使布号泣固辞不聴未至魏三十里被髪徒跣号泣而入居垩室屏节旄月俸不入私门又发家钱十余万缗颁士卒以牙将史宪诚出已麾下为可任乃委以精锐时河北三镇连横桀鷔围深冀节度使牛元翼于深州诏布援元翼中使屡趣战而度支馈饷不继布輙以六州租赋给军引军三万屯南宫破贼二垒史宪诚畜异志因大雪师寒粮乏揺惑军士众溃悉归宪诚布乃为书谢帝引刀刺心曰上以谢君父下以示三军言讫而絶】
　　薛平【字坦涂龙门人穆宗时诏分淄青齐登莱五州仍为平卢军以平为节度使王庭凑复围牛元翼于棣州诏平出援平遣将率兵二千往救因餽饷不足众溃而归自立帅刼屯士万人平悉公帑家资募锐卒二千出收捕之众惊溃降平引同谋者二千人悉斩以徇余悉纵还田里威震一方在镇六年兵铠完砺徭赋均平及入朝民遮道留之】
　　马　总【字会元扶风人李师道平析郓曹濮等州为天平军除总节度使总清亷不挠用儒术为治长庆初召还寻以郓人新附诏复还镇】
　　令狐楚【字彀士富平人敬宗时为天平节度使始郓帅每至輙以州钱二百万入私蔵楚独辞不受又毁李师古园槛僭制者人皆服其恭俭为政善抚驭士卒外严重不可犯而中存寛厚且待士有礼逺近归之】
　　殷　侑【陈州人文宗时为天平节度使自李师道逆命郓赋无输王府者侑裁制经费嵗余钱十五万缗粟百万石尽归有司朝廷嘉之进刑部尚书】
　　李景让【文宗时由尚书左丞为天平军节度使性方毅有守家行修治好奨士类清素恬淡门无杂宾】
　　王承元【契丹人成徳军节度使承宗之弟承宗死诸将胁承元为留后承元不许请于朝穆宗诏田正镇成徳而以承元为义成节度使文宗太和五年徙平卢淄青节度使始盐禁未尝行两河承元请归有司由是兖郓诸镇皆知奉法】
　　杜　胜【京兆万年人宣宗时为天平军节度使有治绩】
　　栁仲郢【字谕防京兆人防宗时为天平节度使仲郢性方严尚义气为政严明摘贪吏振贫弱每遇早潦必贷匮蠲负因之里无夙逋】
　　韦　澳【字子斐京兆杜陵人防宗时为平卢节度使以亷静寡欲称帝尝曰朕每遣方镇刺史欲各悉州郡风俗者卿为朕撰一书澳取十道四方志手加编次题为处分语以进帝采用之】薛　崇【僖宗时为天平节度使黄巢冦兖州崇与贼将王仙芝战不克死之】
　　王师范【青州人昭宗时为平卢节度使朱全忠犯阙帝在鳯翔诏诸镇入援师范泣曰诸镇有兵所以籓捍天子吾力虽不足当死生以之乃遣使乞兵于杨行宻又遣其弟师鲁分攻兖宻诸州遣张居厚徉使聘梁以壮士二百为舆夫伏兵舆中欲刼杀全忠至华州东城为梁将娄敬思所发居厚遂杀敬思以兵攻西城不克而还】
　　曹全晸【昭宗时为天平节度使兼东面副都统朱全忠遣其将韩简冦郓州全晸死之附】苗晋卿【河北采访使详东昌府】王沛【兖海沂宻节度使详沂州府】曹华【兖郓节度使详沂州府】邓景山【青齐节度使详人物】崔礼【天平节度使详人物】
　　五代
　　王晏球【字莹之洛阳人唐明宗时为天平军节度使又徙平卢为将有机略善抚循士卒每以持重胜敌尝讨王都逾年始克军中未尝戮一人累官中书令】
　　符　习【赵州昭庆人唐明宗时为天平节度使性亷慎以书告属邑毋聚敛为献贺邹平令顔衎以故规行之遂笞衎军吏以为辱及士人习曰士不可辱乎是吾过也亟表为观察推官】
　　【附】符彦卿【周天平军节度使详兖州府】
　　宋
　　沈继宗【字世卿开封太康人初知单州受代归太宗命往京东计度财赋濮州土贡银课民织造不折省税郓州节度配属县纳药物皆为民病继宗归言于上诏悉罢之】
　　王　宾【许州人太宗时为河北水陆路转运使因贝州兵屯无壁垒分寓邸肆宾选隙地筑舍千二百余所以处之帝优诏褒美】
　　陈若拙【字敏之幽州卢龙人太宗时知单州以能政累迁后李沆留守东京以若拙为判官河决郓州朝议徙城以避水患命若拙往为规度权京东转运使发卒塞王陵口又于齐州浚导水势设巨隄于采金山奏免六州所料梢木五百万民甚徳之事竣因实授转运使】
　　刘　综【字居正河中虞乡人真宗时为河北转运副使上言法官断狱皆引律令以定轻重及其奏御复云虑未得中别取进止殊非一成不变之道望自今禁不得复然又河北承兵冦后民户凋敝部铨州县皆四方之人不习风俗且懐故土以是政事多因循不举望今后请以河朔人充之冀其安居勤于职事上皆从其言后两河用兵复以综为转运使转漕之任规画悉宜称详练云】
　　李端懿【上党人真宗时歴济单二州防御团练使后知郓州兼东西路安抚使京东水灾大发仓廪以赈又置弓手局教以战阵又修汶阳隄百余里以捍水患民皆赖之】
　　袁逢吉【字延之鄢陵人真宗时为京东转运使郓州牧马草地侵民田数百顷牒诉连上遣使按视屡不决逢吉受命厘清悉还之民民咸徳之】
　　李若谷【字子渊徐州丰人真宗时为京东转运使河决白马调取刍楗同列皆用意苛刻州县不胜其扰若谷寛之故逺近皆传其恺悌焉】
　　索　湘【字巨川沧州盐山人初开寳时曽为郓州司理谳齐州大狱昭雪千余人和岘荐之真宗时为河北转运使徳州驿旧赋民马又役民为歩递湘易以官马官卒民甚感之】
　　陈知防【字希顔髙邮人真宗时为京东转运副使深厚有才干不务皦察尝奏还东平监所侵民田六百八十家又决古广济河以开运路罢夹黄河嵗省役夫数万】
　　杨日严【字垂训河南人真宗时为京东转运使防青徐饥请江淮陜西转粟五十万以赈又开清河八十里培河堤起仓廪以便漕运】
　　包　拯【字希仁合肥人仁宗时为京东转运使性峭直而行事敦厚吏有苛刻者必痛绳之以是民畏而知感建祠于泰山下　旧志云拯尝为奉符令故祀之附考】
　　文彦博【字寛夫汾州介休人仁宗时讨贝州王则师久不胜彦博以叅知政事为宣抚使旬日槛车送则京师请诛则而宥其余党因改贝州为恩州上从之】
　　田　京【字简之鹿邑人仁宗时提防河北刑狱治贝州王则乱京缒城趋南闗骁骑营抚士卒时有州兵焚民居欲应贼京捕戮之乃定随督士攻城贼系京妻子乘城迫使呼毋急攻京叱诸军益进且仰射杀四人贼乃引去后事平朝廷以京不能预察贼降监郓州税御史交章言失察过轻忘家义重乃改通判兖州又徙知宻州皆有能名】
　　萧　贯【字贯之临江新喻人仁宗时为京东转运使时提举捉贼刘舜卿善捕盗恃功多不法前使莫敢治贯发其奸奏废为民】
　　张　问【字昌言防阳人仁宗时为河北提防刑狱时河决议筑小吴问言曹村小吴南北相直赖小吴堤薄故水溢北出不当筑宜于孙陈两埽间起堤以备之不聴小吴卒溃复为河北转运使所部地震河再决议者欲调京东民三十万筑堤御河问言堤未能为益灾伤之后复劳民力非计也上从之】沈　起【字兴宗明州人仁宗时提防京东刑狱时嵗饥多盗起开首赎法以擕其党于是羣盗暌疑转相束盗渐止息】
</div>
    <div class="pagination">
<a href="山东通志_page128.html">上一页</a><span>...</span><a href="山东通志_page124.html">124</a><a href="山东通志_page125.html">125</a><a href="山东通志_page126.html">126</a><a href="山东通志_page127.html">127</a><a href="山东通志_page128.html">128</a><span class="current-page">129</span><a href="山东通志_page130.html">130</a><a href="山东通志_page131.html">131</a><a href="山东通志_page132.html">132</a><a href="山东通志_page133.html">133</a><a href="山东通志_page134.html">134</a><span>...</span><a href="山东通志_page130.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
