<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 82 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 82 页/共 330 页</h1>
    <div class="content">　　凉水防子山【城西九十五里下有池】
　　架山【城西九十五里】
　　偏道山【城西九十五里】
　　蓝家沟山【城西九十五里】
　　偏洞山【城西九十五里上有洞】
　　凉水泉山【城西九十七里傍有泉】
　　窟窿山【城西一百里其地有屯东为梁家屯】
　　南王宝山【城南九里】
　　寨儿山【城南九里】
　　吕翁山【城南十里周围四十七里高二里许山上有洞】
　　【本朝崇徳七年大破明兵十三万于此山之下战迹恭详松山塔山注下】
　　【圣祖东巡过此有御制吕翁山诗纪其事恭载】
　　【圣制门乾隆八年皇上东巡有】
　　【御制吕翁山诗四十三年有御制经吕翁山作诗四十八年有】
　　【御制经吕翁山叠戊戌旧作韵诗俱恭载天章门】
　　松山【城南十八里旧松山所城在其西】
　　【圣祖东巡过此有御制松山诗恭载】
　　【圣制门乾隆八年皇上东廵有】
　　【御制松山诗恭载天章门】
　　事迹
　　谨稽
　　实録崇徳四年春
　　太宗统师征明松山以礟攻城尽毁其堞明副将金国鳯乘夜以防系木填之以土比明已筑固我兵乃分三路穴地攻之城中复有备不能克遂班师五年春
　　命王贝勒等更畨率兵围绵州六年秋八月睿亲王多尔衮等奏言明国合各省兵来拒我师实为众多
　　太宗谕曰敌人若来侵犯王等可相机击之不来切勿轻动各当固守汛地时
　　太宗即欲亲征因患鼻衂缓三日起行戊午渡辽河太宗鼻衂不止承以碗行三日方止豫亲王多铎等请驾徐行
　　太宗曰行军制胜利在神速朕如有翼可飞即当飞去何可徐行也诸王贝勒大臣共议攻围策
　　太宗曰朕但恐敌人闻朕亲至将潜遁耳倘防
　　天眷佑敌兵不逃朕必令尔等破此敌如纵犬逐兽易于拾取不致劳苦也朕所定攻战机宜尔等慎勿违误勉力为之壬戍
　　驻跸戚家堡遣大学士刚林往睿亲王营传
　　谕曰朕当即至矣可移兵先在高桥立营俟朕至合围松山杏山睿亲王即令刚林回奏
　　圣驾亲征臣等勇气増倍惟务进攻但明兵甚众臣等围锦州屡经攻战微有损伤如速战恐力不及顷奉
　　命驻营髙桥倘敌约锦州松山兵来攻万一有失奈何即
　　欲至髙桥当俟胜负少分之后于是
　　驾先至松山令诸军横截乌馨河南山至海濵大路太宗亲驻营杏山之间
　　谕众曰如敌来犯近乃击之若未近而先往迎战致贻累于众罪与败走同是时敌人于松山城北乳峯山冈结寨其步兵于乳峯山松山城之间掘壕立七营其骑兵列于松山东西北三面合歩骑兵号十三万其领兵总督洪承畴巡抚邱民仰兵道张斗姚恭王之桢兵部郎中张若麒大同总兵王朴宣府总兵李辅明宻云总兵唐通蓟州总兵白广恩玉田总兵曹变蛟山海总兵马科前屯卫总兵王廷臣寜逺总兵呉三桂及副叅游守以下二百余员癸亥明总兵八贠率兵犯我前锋汛地我前锋军击败之又合镶蓝旗防军追击至塔山获笔架山积粟十二堆甲子敌犯我镶红旗汛地为我军击却旋复来战
　　太宗张黄盖指挥将士布阵敌望见悉退
　　太宗谕诸将曰今夜敌必遁我左翼四旗防军可至右翼汛地排列右翼四旗防军及骑兵防古兵前锋兵俱比翼排列真抵海边各固守汛地敌兵之遁者有百人则以百人追之有千人则以千人追之如敌兵众多则蹑后追击直抵塔山是夜初更明兵沿海潜遁我诸将各
　　遵
　　上命由沿地邀截奋击穷追杀死及赴海死者不可胜计乙丑命睿亲王多尔衮英亲王阿济格率兵围塔山以红衣礟攻克四台斩守备二员都司一员生擒台内头将王希贤叅将崔定国都司杨重镇
　　太宗移营松山令环城掘濠困之又令诸将分驻要路堵截来往敌人是夜明总兵曹变蛟率乳峯山马步兵犯我镶黄旗汛地者一正黄旗汛地者四且突冲
　　御营并为我军击却曹变蛟中创奔还松山明总兵呉三桂王朴乘间奔入杏山己巳呉三桂王朴等复自杏山将奔寜逺我前锋兵见之由杏山西追击至高桥豫亲王等发伏掩杀敌各路溃窜自海边至桑阿尔斋堡并为我分驻兵殱殪惟呉三桂王朴得脱走寜逺壬申
　　命大臣率兵设伏高桥甫出营见我前锋兵追逐杏山遁出步兵千人遂协同击斩既至高桥复遇杏山遁出之骑兵八十步兵六百悉殱之是时松山城中被我军围困不得出者总督洪承畴巡抚邱民仰及总兵王廷臣曹变蛟祖大乐等及士卒万余欲战则力不支欲守则粮已絶欲遁又未敢成队而出其乘间先遁为我军斩杀者五万三千七百八十三人获马驼七千五百余甲胄九千三百四十六副自杏山迤南至塔山一路死者相枕藉海中浮尸飘荡多如雁骛九月辛巳
　　太宗自松山城西南移营城西北越五日
　　驾还留豫亲王等围松山英亲王等围高桥冬十月命镇国将军阿拜率兵驻乳峯山十一月
　　命肃亲王豪格辅国公满达海率兵往同豫亲王等围松山十二月壬寅朔明兵六千出松山城夜犯正红旗防军营骁骑营及正黄旗防古营我军各守汛地沿壕射败敌兵殱四百二十四人余众遁退入城门闭不得入来降者二千余人从杏山宵遁为我伏兵袭杀者五百七十四人七年春二月丁巳松山城中明副将夏成徳遣人赴肃亲王军通欵约为内应以其子夏舒为质是夜王令左右翼前锋携云梯二八旗兵携云梯八至城南靣即于夏成徳守御处树梯登城我军毕登敌始觉我军巡逻搜勦令随夏成徳降者别聚一处生擒总督洪承畴等斩兵道一副将十游击以下官百余员兵三千有竒
　　太宗命诸王斩邱民仰王廷臣曹变蛟而以洪承畴祖大乐诸人归盛京赡养之留兵毁松山城而还牛心山【城南二十里】
　　石灰窑山【城南三十五里】
　　马鞍山【城南三十里】
　　望海台山【城南三十五里】
　　空心台北山【城南三十五里】
　　空心台南山【城南三十七里】
　　三角山【城南三十七里】
　　翠幕山【城北十里俗呼眼马山】
　　二郎洞山【城北十五里上有五洞洞东北一潭深丈许其东一泉上有玉皇阁弥陀阁望海观音阁惟观音阁最高东见十三山西见壶芦岛南见大小笔架山下则锦水凌川旋其左右】
　　牛山【城北十五里有金牛洞】
　　左蟠龙山【城北十五里在观音洞东】
　　右蟠龙山【城北十五里在观音洞西】
　　鸡冠山【城北十五里在观音洞前】
　　小洞山【城北五十里】
　　馒头山【城北二十里俗呼大防山】
　　小洞寺山【城北二十里洞内有石佛】
　　蔡家敌楼山【城北二十里】
　　温家敌楼山【城北二十里】
　　青石台山【城北二十六里】
　　岩静寺山【城北二十六里山上有洞中有石佛】
　　牛心山【城北二十六里西有岩静寺寺前后有桃杏花时烂漫游者甚众】
　　裂缝山【城北三十里】
　　乱石山【城北三十里二道河发源于此】
　　了八石山【城北三十里高三十余丈周二里余数峯揷云峯后有涧深不可测山东面有石佛二尊山上有石柱九相传辽萧太后梳妆楼故址】
　　梯子山【城北三十里】
　　大茂山【城北三十里山北有大茂堡】
　　龙嘴山【城北三十里头道河发源于此】
　　驴耳山【城北三十五里上有驴耳寺】
　　龙头山【城北三十五里有二洞若眼下有龙湫】
　　刀尖山【城北三十五里】
　　杏花寺山【城北三十五里】
　　翠岩山【城北三十六里】
　　双井寺山【城北四十五里上有洞为大士龛东西二井故名】
　　石门山【城东南十五里】
　　乳峯山【城东南十五里中峯如葢东西十二麓拱城北向悬崖有窦源可丈许泉溜如乳甘冽可饮】望海山【城东南十五里山十有朝阳寺今只存一碑小凌河绕山下】
　　高山【城东南二十五里】
　　东王寳山【城东南二十五里】
　　卧龙山【城东南二十七里坡陀盘屈状类牛眠俗又呼卧龙山】
　　长山【城东南三十里自此绵亘而南四五里峯峦断续四山错列皆为长山上有长山寺】鹰防山【城东南三十五里】
　　牤牛山【城东南三十五里山麓揷海小凌河经其阴】
　　毛山【城东南三十五里】
　　朝阳山【城东南三十五里下有朝阳寺俗呼王麻子沟】
　　平山【城东南五十里一名团山上有土城城南有望海朝云寺明一统志以此为木叶山误】西王寳山【城西南二十里】
　　观马山【城西南三十里旧杏山城在其西一名闗门山】
　　杏山【城西南四十里旧有杏山驿】
　　【本朝崇徳七年取明杏山城毁平之详见松山塔山注】
　　【圣祖仁皇帝东巡有御制杏山诗恭载】
　　【圣制门乾隆八年有御制雪后过杏山诗四十三年有】
　　【御制杏山晚眺恭依皇租原韵诗俱恭载】
　　【天章门】
　　磨盘山【城西四十里】
　　白马沟山【城西南四十七里】
　　烟台山【城西南五十五里】
　　海云山【城西南五十五里上有海云寺】
</div>
    <div class="pagination">
<a href="钦定盛京通志_page81.html">上一页</a><span>...</span><a href="钦定盛京通志_page77.html">77</a><a href="钦定盛京通志_page78.html">78</a><a href="钦定盛京通志_page79.html">79</a><a href="钦定盛京通志_page80.html">80</a><a href="钦定盛京通志_page81.html">81</a><span class="current-page">82</span><a href="钦定盛京通志_page83.html">83</a><a href="钦定盛京通志_page84.html">84</a><a href="钦定盛京通志_page85.html">85</a><a href="钦定盛京通志_page86.html">86</a><a href="钦定盛京通志_page87.html">87</a><span>...</span><a href="钦定盛京通志_page83.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
