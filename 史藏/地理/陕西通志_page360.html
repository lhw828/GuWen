<!DOCTYPE html>
<html>
<head>
    <meta charset="UTF-8">
    <title>陕西通志 - 第 360 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 360 页/共 490 页</h1>
    <div class="content">　　牛氏葭州人马三乐妻年二十而夫卒甘贫守志孝事翁姑苦节五十年抚孤道逺娶媳李氏后道逺殁李守节不移敎子维健为诸生维健寻亦早夭妻刘氏恪遵姑训坚心苦守抚子有成有司表其门曰一门三节【葭州志】
　　王氏吴堡张如愚妻年十八夫故其母怜其少欲令改适氏抱遗孤晨夜号泣指天誓曰氏欲以死殉母乃止氏励志苦守躬亲井臼孝养舅姑卒年八十有七又同里宋名儒妻刘氏亦少寡抚子守节终身【葭州志】
　　樊氏吴堡张志贤妻无所出每劝夫娶妾夫不从氏候夫外出为娶妾生五子未几张故妾改适氏抚妾子如己出后皆成立氏年至八旬乡里称贤【吴堡志】
　　丁氏吴堡诸生冦善妻年二十一而寡生子宗夏甫三嵗氏抚孤坚守后宗夏举明经任训导氏年八十有五而卒守节六十四年【吴堡志】
　　刘氏刘宗舜妻神木人夫死时氏年二十三有子甫五嵗抚之入泮有声庠序【神木志】
　　王氏神木人杨名逺母夫早亡氏矢志抚孤守节不二后膺旌典【神木志】
　　李氏府谷王道大妻幼年孀居苦节坚守卒年八十有二官司旌表【府谷志】
　　李氏府谷人李瑾之女适保徳朱正中年十九而寡归于母家苦节歴五十年后旌表【府谷志】
　　朱氏长安生贠马健空妻姑病氏割股以进获愈闾里咸称其孝逆闯防长安纵兵大掠掳获妇女无氏闻之投井而死时朱谊濋妻晋氏沈伯腾妻韩氏沈伯起妻任氏王祖妻袁氏王宗妻晋氏暨女寅姐萧起鳯妻王氏萧仕昌妻葛氏叶增光妻赵氏张素含妻张氏与弟媳素谟妻宗氏李氏国桢女俱投井死张允仪妻王氏自经死又郑梦麟妻赵氏通经史能文章夫亡守节闻闯乱不食死【贾志】
　　曹氏咸宁庠生郭晋妻给諌代之女也性贞静善事翁姑荆布随分闯至以头触壁而死【陈大经撰传】刘烈女者给諌孙女也幼聪慧知书逆闯陷城与母俱投井中母先下而毙女未死园妪援以绠弗应抱母尸经宿死又赵生民妻王氏王召俊妻熊氏程安妻周氏朱守吾妻徐氏樊培己妻朱氏举人李芳妻樊氏生贠李光信妻雷氏周培和妻陶氏周培武妻王氏周培明妻朱氏周维垣妻王氏俱投井死又有节妇卢应豸妻康氏夫亡苦守二十年经冦乱亦投井死陈我纶妻雷氏偕妯娌俱投井死朱伯明母某氏挟子孙七人投井死李道妻某氏偕姊妹已字未嫁者十余人并指挥蒋愈妻杨氏悉投井死髙翔妻唐氏贼欲刼去氏绐贼出自锯其首而死【咸宁志】
　　宋氏咸阳薛来征继妻能文章工诗歌城陷骂贼死【冯志】翟烈女兴平中军自信女也贼陷城投井死又王烈女诸生谓靖女李烈女廷祀女皆骂贼死【马志】
　　吴氏临潼武启哲妻髙陵进士钟英女也哲亡氏栢舟自矢流冦之乱氏被执大骂贼碎斫其身而死张计允妻乔氏贼掠马上氏抢地数次厉声大骂贼怒加刄而死胡黙妻赵氏遇贼度不免自投崖下贼追斫其头以为已死数日后黙覔尸犹闻喘息声舁至家询之则以啖雪得余生也是嵗翁与夫俱亡氏髽而抚孤者四十年又孝防周祚妻王氏妾屈氏诸生胡士竒妻黄氏刘濬源妻袁氏偕妹髙姐次女儒姐俱投井死郝声扬妻王氏李辅徳女刘溢源妻孔氏俱骂贼死又二烈女者临潼官庄里民女也失其氏贼挟之马上大骂不絶贼怒甚连斫而死【贾志】
　　仝氏鄠邑诸生赵日升妻与升同被贼掠绐贼曰吾兄也释之吾从汝贼信之日升得脱免氏度其去逺据树大骂贼以刀劈之至死犹抱树不解何氏同里杨遇妻遇亡守节贼至强挟不从乃防于树氏忿骂贼以刀割乳塞其口氏仍骂不絶贼剖其腹而死又姚大锡妻阎氏山思防妻阎氏阎祚昌妻沈氏俱遇贼不辱大骂而死举人陈治衡妾某氏投井死【贾志】
　　罗氏泾阳郭来辅妻崇祯己巳延冦入泾阳氏同众匿髙楼上贼纵火焚楼诸人争出罗独赴火死时王进禄妻潘氏曹登禄妻姚氏皆坠崖死寗一鹏妻杨氏王福盛妻马氏俱投井死己亥秋流防复入泾阳执王三有妻杨氏刼之去氏不从贼断臂割腹而死有犬守之逾二日讫始去牛象煜妻白氏遇贼不屈贼焚死柴良卿妻贾氏避贼与夫相失贼去于枯井见夫尸氏一恸跃入井中而死监生王运昌妻何氏流冦至令氏入厨作食氏以厨刀自刎死诸生韩鼐妻茹氏遇贼大骂贼艶其姿犹豫未忍杀旁一贼斫其首而死樊鼐妻魏氏贼杀鼐氏投井以殉家人救出复自缢而死韩尔讷妻张氏牛应麟妻齐氏俱避贼居髙楼贼攻不下焚之张有子在懐抱跪托乳母自坠楼死齐子稍长推之下堕楼逸去齐自蹈火而死李魁吾妻杨氏遇贼廹其行不从以甘言令缝袵又不从贼怒连刄而死又刘泽溥妻李氏杨方妻于氏周仕琏妻屈氏王之臣妻吕氏康嗣昌妻王氏王三秀妻陈氏师爕元妻韩氏刘泾妻李氏又李氏夫失其姓俱义不从贼大骂而死何承怡女甫及笄同母避冦窰中贼焚窰子母不出而死王三统妻陈氏张佐妻李氏任尽礼女王养女俱投井死焦希商妻李氏梁尔翰妻赵氏俱自经死【贾志】
　　杨氏三原贡生秦儒竒妻素贤孝避冦髙楼贼纵火氏抱幼女投窻下死而复苏复匍匐投井死柴玉堂妻李氏孀居数年遇冦不屈寸磔死陈五妻某氏逸其姓北山冦乱抢南闗强挟氏马上氏坠而抢地者三贼怒连斫死武举张汝翼妻王氏居孤村汝翼与贼战被害贼掳氏马上氏哭坠者数次贼怒剸七刄而死叚为章妻刘氏闯冦入城氏恐被辱抱幼女投井死梁应尧妻俱氏梁錥妻白氏俱遭乱投井死温树璿妻杨氏投崖死举人梁士骏妻王氏年十六抱子投井死来氏三女者明经来鉴女也长来贞年十九贠所祐妻次来芳年十六赵耀妻季来媛年十五未字时贞芳归宁兵入城俱投一井死巢氏夫失名遭乱泣谓夫曰汝苐擕子为宗祀计我偕女必死矣遂沉女井中纫衣自缢死贼至见其悬梁有欲取衣者其魁叱曰烈妇其可令祼乎去之马夏姐朝江女也防母闻防至恐受汚解裙覆面投井死【三原志】
　　何氏盩厔生贠任榶妻聪慧夙成旁渉书史年十七适榶崇祯八年归宁遇流贼逼之上马氏佯从马上遥语乳媪抱儿去度媪行已逺遂倒投下马窜入河中水浅不能没膝贼将渉水取之氏曰吾今亦自畏死愿从汝矣授我刀我借刀柄拄淤泥中即可自力登岸贼掷刀与之氏得刀连自刎腕弱不能絶但流血被体宛转波涛间贼愤极趣前捉髪出之捶楚备至氏坐地上握刀瞠目大骂贼夺刀支解之事闻建坊旌表立祠祀之同里生贠何兴瑞妻陈氏事孀姑最孝流冦突至适兴瑞他出姑被重伤氏痛愤骂贼贼挥刀断其臂而死举人李瑁妻杨氏诸生翟道妻穆氏俱守身不从被杀死燕氏女者武进士鲲化女也年十四娴习书史遇贼骂不絶声贼举刀恐之女夺刀自刎贼怒连斫而死霍小礽者给练文华公之裔孙也年十九未字崇祯七年骂贼死贡生李拱辰仆李信妻任氏为主守别墅崇祯七年贼至不欲逃曰无以报主也相匿舍旁丛竹中贼至捜获之令从行氏抱女仆地不肯起贼举鎗刺之创甚推女与信目之使急去乃厉声大骂而死丁香者王瓉婢也同瓉迯难贼将近瓉以银付之使逃去瓉被贼烧死丁香负尸匍匐归以前银买棺埋人皆义之【盩厔志】
　　周氏渭南生贠李化春妻崇祯八年冦掠其家逼氏上马周厉声骂贼贼怒刄之肚破肠出而死时年二十九嵗里民方寸洁妻同氏王家賔妻袁氏俱匿下邽废城阁上贼初逼同同不从遂裂其尸以示袁袁掩面扑地曰任尔斫剉贼并杀之同年二十六袁年二十五田□母李氏妻李氏姑妇同避贼贼强夺其妇姑妇牵挽不舍冦断姑一手其一手仍挽妇手贼并杀之胡养正妻史氏成王辅妻薛氏遇贼搂挟上马投地数四贼以铁镢捶之而死史年十八薛年十九李自升女年十八流冦逼掠守义被杀死【渭南志】
　　王氏富平石若星妻赋性端敏幽贞自好崇祯八年流冦入县氏引三女于楼上贼稔知氏母子色美欲生得之戈徒环绕二匝氏度无可免与三女俱自经死温九畴妻翟氏贼破寨投河死【富平志】
　　王氏醴泉人陈继才妻也崇祯七年贼刼氏逼勒上马氏大骂遂遇害茍烈女者弥怀女也崇祯八年氏年十五贼欲掠去女坚执不从持刀胁之遂投井死【醴泉志】
　　髙氏宋蓟妻安寨人值草冦横发自乡入城以避道值冦刼氏大骂贼截其耳以防束之马上临崖氏复大骂坠而死【安寨志】
　　白氏诸生薛文炳妻薛氏张志道妻俱安定人遇贼义不受汚白投井死薛自缢死薛一翀妻髙氏年二十三夫亡守妾子数年贼陷城自缢死贡生郝建中妾陈氏年十七投井死里民薛三乐儿妇失其姓初闻盗有掠人子女者即买砒礵一握佩于身一日盗至即吞之扶之马上行未数歩坠而死王彦俊女其夫某被盗杀氏闻出郊奔尸先见夫血在路守哭被贼执氏投氷孔死【安定志】
　　郑氏保安进士韩炳衡妻贼破城索宦资氏挺然曰吾夫清官那有余物贼以白刄加其项氏曰吾为命妇义不可辱遂厉声骂贼引颈受刄而死时贡生刘善庆妻张氏闻城陷投缳而死诸生王符妻李氏闻贼至城下晨起命婢取栉沐具曰吾将沐浴见先人于地下城随陷氏被执骂不絶口贼以刄披其颊伤左耳氏掩耳急奔投井而死里民许志尚妻靳氏年十八夫御贼城上被伤将死贼至欲掠氏去氏绐之曰吾夫命在旦夕吾掩尸从汝是夕志尚卒氏墙下遂投井死【保安志】
　　髙氏马万选妻延川人避兵居山寨崇祯九年贼破寨刼氏行强扶上马氏奋身坠马者数次贼以防防之马上至隘径卒投崖死【延川志】
　　谭氏崇祯甲戍闯冦之犯鳯翔也诸生刘文正妻谭氏为贼执大骂不从贼怒手刄之骂愈厉至气絶而止诸生李某妻张氏骂贼求死贼怒将刀烧红挿入腹中氏犹厉骂而死里民髙守业妻刘氏遇贼屡挫不辱绐贼投井贼怒下之石后三日出尸其色如生时又杨腾鳯妻吴氏崇祯七年腾鳯被执骂贼遇害贼退氏殓夫已毕一哭呕血而死【鳯翔志】
　　陈氏庠生袁逢辰继室寳鸡人遭冦乱举家被掳陈擕六嵗儿遇贼大骂不屈舌血染裳贼怒曰汝倔强如此宁不惜幼子乎从则母子俱活陈骂益力并遇害又胡氏其夫失名流冦破县逼之上马氏大骂贼怒碎其尸【寳鸡志】
　　薛氏扶风诸生丘凌云妻孀居二十年流冦破城投城下死之贡生陈琏妻李氏被贼杀于其家有白犬守之七日不少离俟家人至收之时武举张英钟妻韩氏庠生王立极妻樊氏韩一龙妻李氏马行徤妻姜氏韩养徳妻赵氏里民宋吉祥妻刘氏魏宗效妻杨氏王在宗妻魏氏俱投河死庠生刘文灿妻王氏罗儒童妻王氏刘芳举之女八姐俱投井死庠生张彦珍妻唐氏张鹤妻张氏里民刘伯义妻张氏俱自经死庠生髙士慎妻张氏与幼女小姐同秉节而死又杨菊姐亦死大叅张继孟妻贾氏夫死张献忠之难氏以死殉玉莪者继孟女也贼破城逼之不从见杀主事王防祖妻陈氏大叅王秉鉴母也城陷投井死马润姐者汝龙女也贼逼汚女以梃击贼被磔死诸生冯可时妻周氏贼逼不从被杀死里民田几妻张氏骂贼而死罗鸿妻史氏冯文可妻王氏王镒妻孙氏闻贼陷城俱投井死【鳯翔府志】
　　杨氏郿邑张文竒妻夙娴闺训善事舅姑崇祯七年从姑避冦中途见执氏绐贼释姑度姑去逺伺间投崖贼往救之据地大骂乱刄杀死诸生师以风母杨氏妻王氏俱被贼刼杨骂贼砍伤王挺身扑救立毙刄下【郿志】
　　茍烈女麟游人崇祯七年为贼所掠自毁其面骂不絶口遂遇害赵氏生贠赵玉堂妻家贫以纺绩佐夫读书崇祯末年遭流冦刼掠义不受辱坠崖而死【麟游志】
　　阎氏陇州戸部员外马如翰妻年十六于归崇祯七年冦陷州城氏投水塘中冦曵出氏大骂自抉目毁面复投塘中死后三日得其尸衣裳韈履细结如织县丞阎广宗妻胡氏擕幼女投井死庠生马相如妻李氏率女赴河死贡生俞徽吉妻阎氏王廷诏妻王氏王标妻乔氏张愼行妻马氏庠生阎光升妻何氏阎光景妻刘氏阎光宗妻李氏李永茂妻阎氏杨世浩妻李氏李振妻阎氏阎舜卿妾武氏医生葛思洪妻李氏俱不从贼赴水死【陇州志】
　　岳烈女城固人十六嵗许字生贠王棐子遇贼骂不絶口贼怒三断其身贡生岳中衡女年十八未字贼攻城急中衡语家人曰城破我不偷生若等宜自为计女曰父不惜死儿何敢偷生遂以刀自刎贼至中衡立而骂之被杀里民张拱夀妻李氏年十八避髙杰之乱于谷口与贼遇骂不从贼贼怒碎其身焉【城固志】
　　王氏洋县叅议吉允廸妻允廸随父孔嘉任顺徳府城破氏刎诸生陈守洁妻周氏贼兵犯洋夫妇被掠即夜自经于贼营诸生叚际昌妻李氏闯贼杀其夫骂不絶口亦被杀死王延绪妻薛氏俱骂贼死烈女王氏父贵许字程姓未适值闯贼暴掠女忿骂不从贼强掖上马女抢地毁容贼怒截其躯数叚而去里人义之为觧衣里尸以号烈女塜【洋县志】
　　来氏鳯县贡生卢效先妻崇祯间贼过天星获之氏触树而死马烈女者父名义张献忠破城以女有殊色欲挟去女闭目不从鞭之徉死终不应贼碎其身而死【鳯县志】
　　沈氏宁羌诸生曹良辅妻崇祯八年冦陷城自缢而死又张氏谷自登妻亦自缢死诸生沈文斗妻蔡氏夫妇俱被贼执贼欲害沈蔡请以身代贼不从氏怒骂之遂遇害【宁羌志】
　　赵氏吏梁賔妻崇祯间冦至氏因夫病不忍逺避夫再四促之及闻呼噪声始避于门外麦垅中贼索得胁入营氏厉声骂曰我清白妇肯从汝贼耶贼怒断其两手骂不絶口再断其两足而死夫闻之触墙而毙里民蔡一仕妻胡氏同次女欲渡河避防女曰即得渡河贼若从马上追之死亦不免何若此江之为愈女先投江母随之时称子母双烈【贾志】
　　王氏徐士选妻略阳人崇祯甲戍贼掠略阳氏被执诱之不从胁以白刄又不从贼怒剖其腹而死王康宁妻王氏遇贼不屈寸磔而死【略阳志】
　　髙氏榆林卫山海总兵王世钦妻贼陷城投井死贼退获尸顔如生中军刘永昌妻髙氏夫为贼执髙欲就死永昌止之髙曰吾得毕命于君前幸矣遂先永昌死敎授徐可征妻潘氏可征避贼入井潘料夫先死乃自缢可征匿井中七日贼去救之出竟不死里民吴伯裕妻王氏闻贼至以石自碎其首未絶复投缳死赵之珍妻马氏家于焦家川贼营于庄前马自知不免潜匿古窰内竟饥饿而死百戸王伸妻髙氏孀居十三年闻贼破城整衣笄手擕长妇曰吾寡居不面姻亲中一男子者有年矣今面贼乎同长妇入井死后三阅月合殡夫圹开棺视之香闻数里百戸杨坤妻栁氏闻贼警泣告姑曰贼入余必死但不能终养而以幼子累亲奈何城破投井死吴守忠妻杨氏廵捕乔国云妻刘氏生贠刘伯新妻张氏并二女俱死崔国安妻米氏率婢同羣妇避防于僻巷贼至见氏色防欲刼之氏正色危坐贼逼之氏起大骂乱髪爪面碎首出血贼怒加刄而死怀逺威武堡管登魁妻傅氏城陷擕幼男投井死【延绥志】
　　二烈妇者兴安人失其姓刘二虎破城一妇被掳入营欲汚之大骂不从贼以乱石击破其脑死一妇迯出城外贼追廹之投汉水死【兴安志】
　　烈妇石泉人无名氏崇祯丙子五月初二日贼陷城南门外积草中藏一少妇未二十贼数人取草见妇曵之出见其艶欲驱之入城烈妇踊骂不止贼怒胁以刄仍詈骂如故贼首悦其色慰谕而抚之骂愈厉贼首恨其不屈令断臂抉舌廹之江干一跃而入观者无不堕泪【石泉志】
　　尹氏汉隂贡士茹上珍妻夫亡守志抚子钺成名院道并旌之崇祯丁丑城陷贼拉媳去氏挽之不得自刎死时经歴陈光启妾王氏自以少艾恐被辱亦自刎死里民王道直妻郑氏抱女投井死【汉隂志】
　　刘氏商州诸生孔维朴继妻归未期而寡年十七事舅姑抚前子孀居四十余年乡里钦其苦节城破恐被辱投井死卢宜巍妻南氏夫故甘贫事孀姑二十五年城破仰药死邵公正妻王氏守节十年城破自刎未殊贼执之至泮池以头触石槛而死儒士周之瑾妻南氏守志二十余年城破执氏绐曰井邉有金比至遂投井死石中王妻阎氏苦节二十七年城破骂贼被焚死医官姜腾鳯妻叚氏守节十年城破登城头以衿覆面倒身而下折骨裂首而死里民雷维元妻孔氏守节十二年城破自焚张希元妻姚氏守节五十年院道旌表被掳不屈死南国祯妻王氏王英妻姚氏俱守节二十年投井死吕元声母东氏贼攻城急东与媳薛氏誓死促声戍城头城陷声大呼曰城破矣姑妇各执厨刀自刎而死声见之亦自刎于侧孔刚妻吕氏城破投井被贼系出诱之不从防柱剜去双目而投之火儒生南士程妻程氏夫妇俱年十九城破与母王氏同夫被执贼欲杀其姑与夫而纳氏氏哭骂不絶口夺刀自殒贼磔其尸而死杨育桂妻杜氏剖腹死贡生阎调玺妻吴氏断臂死郡署商洛道中军守备朱从镇妻李氏贡生牛绍玉妻卢氏牛振武妻王氏诸生牛竒妻周氏周之珽妻牛氏程彤锡妻王氏俱守义不屈而死诸生杨育桢妻武氏陈宗器妻牛氏牛绍开妻王氏里民李从文妻王氏俱自刎死白玉洁妻吕氏以剪自刺其喉不死抱儿匍匐投井死诸生雷维垣妻邢氏张诣妻武氏侯维垣妻吕氏周天琬妻王氏牛维明妻南氏牛芳妻刘氏周志伊妻鱼氏兾观妻杨氏俱投井死诸生张耀明妻杨氏里民田应贡妻孟氏俱自缢死【商州志】
　　景氏镇安姚西峰妻崇祯间被贼掳逼氏骂不从贼杀之【镇安志】
　　邵氏雒南薛匡伦妻商州方伯可立女也年十六归伦贞顺淑慎克脩妇道崇祯十六年因避冦居商闯贼破商城执氏欲辱之氏大骂刖其足磔之时年二十八嵗
　　本朝雍正六年旌表给银建坊贡士史録妻王氏巨贼入邑王痛骂贼怒以佩刀刺其颈比死犹骂不絶庠生何克俊妻周氏冦至使为炊周正坐骂曰我望族之女肯为尔贼奴作饭耶贼怒杀之里民陶崇妻樊氏避贼居山岩崇祯乙亥贼攻之樊恐砦破被辱从砦上投潭中死之孙应锡妻卢氏闯贼入邑氏自缢死女亦死之邑吏王鸣鳯女年十五儿妇张氏年十七避冦同匿山中度不免同趋峻崖各以衣防面擕手坠崖而死【雒南志】
　　翟氏张春妻同州人崇祯间春陷于阵氏投缳死事闻于朝赠防有加【同州志】
　　吴烈女朝邑人崇祯七年流冦刼掠欲去女坚不从强牵至坡底吓以刄女大骂不絶口遂被害【朝邑志】
　　雷氏诸生侯在庠妻党氏雷运泰妻杨氏吴学文妻侯氏雷梗妻俱郃阳人崇祯中冦至雷氏杨氏俱投井死侯氏偕女彩奠亦投井死党氏自缢死知县范志为立节烈祠并祀焉杨丕仲妻袁氏贼掠不从杀身全节王烈女者进士又旦之妹许聘韩原张氏贼至家人迯散女投井而死【郃阳志】
　　杨氏通判杜一崖妻党氏主薄路从度妻俱澄城人崇祯八年城陷骂贼而死【澄城志】
　　师氏韩城儒士觧居干妻崇祯八年流冦号八队者蹂韩环刄相向氏知不免徐弗为动贼以氏容止端防逼之氏遂大骂贼手刄随刄随骂声与气絶而死死七日顔色如生乂诸生王名世妻李氏冦陷薛峰村氏被掳贼欲犯之数以智免拥至堡城下招赎氏即大呼曰我陷于贼以心迹不白为恨毋用赎也我欲死人见处耳遂以手批贼面大骂而死赵翔鳯妻孙氏避贼居崖窰贼攻破之抱幼子夫妇并投崖死薛匡王妻赵氏翔鳯女也避冦花石村崖窰将陷氏投崖死薛允中妻孙氏砦陷度不免与二女坚缝衣裳使不离体同坠城死王国纯妻程氏投河死卫思徳妻吉氏流冦八大王刼烧氏被执度不免抱幼子赴火死烈士梁养民母卫氏流冦攻砦将破自经死诸生张尔逹妻孙氏事三继姑孝无间言流贼破陈邨寨氏投井死【韩城志】
　　王小桂王黒女俱十四嵗崇祯二年贼入韩二女与吉氏韩氏髙氏同时而死邑令左第谓一门五烈云【贾志】
　　王欣王眞心父子为贼杀薛氏跳崖死程应第妻燕氏卫姑于锋刄之下全身于强暴之徒贼感其孝舍之而去【左罗石韩城集】
　　张氏华州诸生郭仲熙妻崇祯癸未贼掠村居氏投井死刘烈女者父应栢女年十四贼至匿屋壁间贼刼之弗从贼怒曰速死耶女展颈伏于地刄下而死【贾志】
　　张烈女华隂人祚昌女年及笄逆闯入闗刼女挟之马上跃下者数四贼怒欲杀之女即引颈受刄分尸为数叚【贾志】
　　张氏蒲城生贠单惟钦继妻崇祯癸未夫妇避乱至朱牛山钦坠崖死氏恸伤贼定搬尸毕自缢死【蒲城志】
　　蒋氏潼闗举人孔杰儒妻崇祯癸未贼破潼闗欲刼之氏大骂不从贼逼以刄氏毫无惧意骂益急贼怒腰斩之时同死不屈者则有儒官徐学礼妻张氏赴火死百戸尹君极妻任氏总旗杨一贵妻杨氏俱自缢死诸生周鼎引妻徐氏里民孙升基妻翟氏俱投黄河死又有登重光妻范氏贼破龙门氏被执骂贼支觧盛光之妻闗氏贼渡禁峪氏投峪死许敎授女北直人父嗣复任潼学敎授崇祯癸未城陷殉难死贼众至犯其女女大骂不屈而死死时犹坚持其衣见者伤之时潼闗生贠宋果妻王氏张文运孙女俱骂贼死欧苏妻李氏义不受辱死袁茂官妻周氏兵入城自缢死党氏千总田勇妻流冦至勇阵亡氏着孝服自经死【潼关志】
　　温祥姐同官人守备温所知女年十三许配刘氏子贼破城逼之上马女厉声曰我名门女肯从贼求活耶以头触石血流被面骂不絶口贼杀之事闻建坊旌表【贾志】
　　陈氏武功人刘弼主妻崇祯甲戍贼破城氏骂不絶口贼断其两臂而死【贾志】
　　陈氏祖衍溱妻永夀人与姑同幼女被刼贼欲刄姑挟氏以行氏夺贼刀杀女自刎贼惊异释姑【贾志】
　　髙荆娲淳化髙一奎女也崇祯五年二月贼至刼脇掳去陈金帛于案曰此物惟汝用之娲义不受辱竟不语拥之骑马即倒于马下贼大怒割髪裂衣仍不动遂砍三刀防喉而死时年十六【柴庵志】同县葛氏女小字经姐崇祯十六年闯贼据长安分掠州邑淳化陷女走匿车箱坡败窰中贼获之握女两手出女撒手得脱即举身投坡下贼去父母踉跄至瞷坡底见女出之泣负归女殊不欲生劝之食不食曰儿一处子耳两手已被贼汚何以生为五日气遂絶年才十三【贾志】
　　白氏长武尚杰妻国徤之母父子与贼巷战氏见贼势众令国徤出城请兵杀贼氏扶至家知大势已去夫妇投缳死王世从妻魏氏为贼掳骂不絶口贼笑而慰之骂益厉旁贼怒羣刀碎死尚时务妻魏氏有女及笄崇祯庚辰贼入城女谓母曰贼既入城不死何待母曰尔能死我复何忧视女入井亦入井死鱼璞妻尚氏被掳不辱投井死李福春妻王氏自以首击石死王登泰妻黄氏自缢死【长武志】
　　刘氏鄜州诸生王延祚妻年二十夫亡誓不他适育幼子成名守节三十年崇祯间兵叛愤骂被杀任绍伊妻姜氏见夫被执与其姑同缢一木而死里民时养清妻侯氏遇贼执其夫氏力请代死争之甚急遂杀氏而养清得脱众贼亦叹悔又罗宗臣妻王氏遇贼大骂不止贼怒以刀砍之仆地贼以为死去之后数日复生陈善妻王氏遇贼与夫相失贼以皮索系之临崖大呼曰此吾谢夫报祖母处也即投下未死次日人闻哭声舁至家夫亦无恙邢其蕴妻何氏贼杀其夫欲汚氏氏以石击贼大骂贼怒杀之张国时妻田氏幼读经传贼至大骂贼刄之丁鸿图妻李氏流冦陷崖窰欲逼氏以从氏绐取衣物从牖中投崖死李必灼妻雷氏义不受辱投崖死诸生宋国玠妻陈氏年二十一遭冦乱至自缢死【鄜州志】
　　李氏中部镇抚刘光灿妻夫亡守节茹荼抚孤贼陷城氏年七十九矣其家掖之走不许曰未亡人何往语未已贼骤至露刄入氏即取刀自刺血流淋漓贼壮其烈与饮食以碗击贼骂曰吾忍死四十九年今啜贼食耶骂不止遂怒杀之时有诸生呼恒昌母刘氏夫亡守节至老里民刘福妻贺氏年二十五夫亡无子孀居三十年城陷俱死之又贡生刘尔驷妻宋氏骂贼死诸生苏育世妻刘氏与其女投井死里民曹可升妻王氏投崖死时崇祯四年也又鄜州任氏适中部诸生刘焕崇祯十六年贼陷城获氏氏大骂贼以刀逼之氏曰死即死必不从汝贼恚乱加刄焉【贾志】
　　田氏张国时妻宜君人崇祯十四年盗至氏义不受汚骂贼被害【贾志】
　　贺氏绥徳衞正千戸沈湸妻贼破城贺托男大中于妾髙氏从容就义投缳自经【延绥志】
　　王氏米脂冯观祥妻崇祯初大荒盗起夫死无依义不受辱投河死髙建鼎妻贾氏崇祯三年遇贼欲汚之氏绐曰汝稍待我遂入内舍刎颈死【贾志】
　　刘贵姐清涧刘兴女也年十七嵗崇祯三年贼攻神崖寨掳妇女五十余独贵姐抗节不从乃自言曰与贼为妻吾父吾兄何以为人径投崖身碎而死贼叹息去【柴庵集】
　　戴氏府谷贡生李日滋妻崇祯三年贼围城急氏恐城陷被辱抱子投崖下三日而死其子无恙同县萧偲官锦衣卫妻吴氏逆闯陷京师偲年方二十三死之吴氏亦自经死【府谷志】








　　陜西通志巻六十七
<史部,地理类,都会郡县之属,陕西通志>
　　钦定四库全书
　　陜西通志巻六十八
　　人物十四
　　列女三
　　本朝
　　黄氏长安庠生张讷妻讷卒时氏年二十七矢志守节抚幼子大龄备尝艰苦歴五十余载以寿终康熈四十三年旌表
　　汪氏长安民王林妻二十二歳而寡时翁姑年迈色养无缺鞠育幼子克底有成守节五十一年雍正七年旌表
　　张氏长安民徐守仁妻夫故时氏年甫二十一截髪自誓笃志不移翁姑继亡尽哀尽礼卒年六十三雍正八年旌表
　　王氏长安民郭进节妻年二十八夫亡欲自缢舅姑力劝乃止孝养无亏每焚香祝天愿损己年以延亲算后二亲俱上寿训子甚严悉列成均年六十四卒雍正八年旌表
　　王氏长安民杨佩霦妻年二十四而寡髙堂衰迈幼子伶仃氏仰事俯育艰辛守节雍正八年旌表
　　韩氏长安人郡庠生王维垣继室年二十二垣卒氏无子鞠前妻二子如己子勤瘁持家冰心不二雍正八年旌表
　　李氏长安民萧守成妻年二十九夫亡欲自刎以殉族党力劝乃止坚守清贫昼夜纺绩奉事衰翁养葬咸成礼雍正八年旌表时年古稀矣
　　髙氏长安国学生雷溥妻溥卒氏年二十二矢死靡他养亲鞠子孝慈两尽守节三十一年卒雍正九年旌表
　　刘氏长安民谢天宠妻郝氏天宠弟天隆妻刘年二十一夫亡痛不欲生念姑老无依黾勉承顺无忝妇职郝年十九而寡无子姑已殁二寡相依式好无间言郝年四十三先刘卒将逝刘抚衾恸哭郝张目谓曰未亡人二十五年常惧鲜终而今知免姒何恸耶遂含笑而瞑刘苦节四十六年病革其子欲肖形以示子孙刘谓妇人不应令画工见不许其守正不乱如此并雍正九年旌表
　　髙氏长安生员张洪泗妻年二十三泗亡氏曲意养亲存殁悉中礼度教二子皆成立苦节三十一年而终又髙氏张积云妻年二十一孀居其艰苦亦相埒歴今三十九年三子皆成家能养母矣并雍正九年旌表
　　韩氏长安生员张嘉士继妻年二十七夫殁抚前妻子惟谨姑疾笃躬侍汤药衣不解带者七旬性习劳操作至老不懈尝语诸妇曰人生不可坐食吾欲汝曹学吾勤不欲汝曹服吾劳也雍正九年旌表
　　卢氏长安民张学盛妻年二十五夫亡子幼家贫亲族有讽改适者氏以死自誓纺绩鞠育艰辛万状雍正九年旌表年六十有四
　　朱氏长安民阎复朝妻年二十七而寡毁容截髪誓以身殉姑与母谕止之不从乃痛哭向氏曰天乎彼少妇且死我两老妇乃不死何哉氏闻言矍然起诉曰儿自今乃不敢复言死昼夜操作教子有成今年已六十余孙景福方数嵗有至性日绕侧不去氏含饴弄孙晚景足乐雍正九年旌表
　　汤氏长安郭孝笃妻年二十三而寡誓不二志姑年老以哭子致脾疾氏寝处与俱每食必市甘脆以进姑喜輙致饱苦节三十五年雍正九年旌表
　　李氏长安民朱存朴妻年十八夫亡无子侄辅焞方幼伯氏夫妇乆婴痼疾氏事之尽礼焞稍长课使读书竭力以供修脯得成髦士雍正九年旌表时年五十有六
　　魏氏长安胡元功妻年十八归元功事舅姑克尽妇道夫殁氏年二十六厉志守节连遭二丧葬祭以礼雍正九年旌表年五十有六
　　蒋氏长安王子免妻夫病疫死父母欲夺其志氏摈媒氏不与接苦节歴三十七年雍正九年旌表
　　姜氏长安杨三台妻年二十二歳三台殁室如悬磬家无次丁氏只身搘柱以供薪水姑与母讽使改节氏泣拒不从守节歴三十八年雍正九年旌表
　　唐氏长安民俞学文妻年二十六而夫殁遗孤甫周氏养姑守节叔翁欲夺其志因刺面哀号乃止卒年六十七歳雍正十年旌表
</div>
    <div class="pagination">
<a href="陕西通志_page359.html">上一页</a><span>...</span><a href="陕西通志_page355.html">355</a><a href="陕西通志_page356.html">356</a><a href="陕西通志_page357.html">357</a><a href="陕西通志_page358.html">358</a><a href="陕西通志_page359.html">359</a><span class="current-page">360</span><a href="陕西通志_page361.html">361</a><a href="陕西通志_page362.html">362</a><a href="陕西通志_page363.html">363</a><a href="陕西通志_page364.html">364</a><a href="陕西通志_page365.html">365</a><span>...</span><a href="陕西通志_page361.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
