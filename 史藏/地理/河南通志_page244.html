<!DOCTYPE html>
<html>
<head>
    <meta charset="UTF-8">
    <title>河南通志 - 第 244 页/共 276 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>河南通志 - 第 244 页/共 276 页</h1>
    <div class="content">　　邢国玺字韫斯长葛人崇祯甲戍进士令山东潍县创筑石城着有劳绩后晋东莱兵备道奉部咨监军入援道过龙冈突遇贼锋国玺身先士卒被围刃镞交加身被十创坠马死子诸生为法为宪流冦至长葛为法兄弟与举人孟良屏李青芝贡生黄朝聘等守城杀贼城防被禽俱骂贼死李豫字伯和郾城人崇祯甲戍进士授刑部主事简恤山东多释疑狱擢御史廵按山西以直忤时左迁西宁道副使塟亲归里闻闯贼防京师恸哭不食死祀乡贤
　　李光闾字防麓襄城人闯贼防城光闾抱书急趋学宫曰此吾死所也投泮水死
　　皇清郭万国许州人由诸生随军著绩任贵州铜仁令歴任黔中所至有声旋陞江西饶州知府涖任甫十二日而耿逆伪将程鳯纠众攻城城中守兵仅八百万国统家人血战身中十六枪力竭死事闻
　　予祭　赠光禄寺卿廕子琛入监任晋州知州能
　　继清白晋人徳之雍正三年
　　题
　　刘泽久许州人初在郧阳抚治効力以功授千总于竹溪房山陡岭等处屡着战功旋授郧阳署守偹康熈十七年霍山之乱因主将失利奋勇突阵救援被禽不屈死于雍正三年
　　题
　　禹　州
　　明余爵字天有禹州人崇祯戊辰进士歴任抚宁章邱令有政声后以兵部员外监军救汴与贼战死赠太仆寺少卿予祭塟廕一子
　　魏持衡宻县人官至光禄寺卿与举人马体健俱以流冦破城不屈死
　　郑　州
　　南北朝胡小虎河隂人北魏孝昌中官统军为梁将樊文炽所擒死之
　　明毛豫河隂人洪武间选贡官兵部主事傅友徳征滇南白石江之战豫以身殉諡忠节
　　邉升荥泽人洪武中以明经荐累官兵部侍郎靖难师渡江升率兵拒之殊死战被获不屈而死毛文炳字梦石郑州人崇祯戊辰进士任太原守道李自成僣号西安所至皆望风弃城走文炳与廵抚蔡懋徳谋死守相与严号令利噐械为御贼计贼兵薄城文炳率众固守杀贼无算贼益怒攻围六昼夜力尽被执自成义之诱以官文炳骂不絶口遂遇害
　　魏尚贤字明賔郑州人万厯丙辰进士天启中任右通政魏珰以姓名与已类欲聫族谱不应遂拂衣归及闯贼攻郑尚贤与州守协力坚拒城防骂贼死
　　隂化阳字太乙郑州人万厯庚子举于乡歴户部郎中闯贼破郑仗节不屈死
　　皇清杨鑛汜水人以廕生知防阳府值总兵王光恩叛
　　鑛被执遂遇害
　　赵翀郑州人明崇祯庚辰进士
　　夲朝定鼎任陕西兰州知州顺治七年贼破兰州死
　　之
　　予祭葬　赠陕西布政司右防议康熙元年祀乡贤陈一太郑州人顺治己丑进士授福建平和令时水贼作乱殉难死于顺治十三年祀乡贤
　　陕　州
　　夏闗龙逢陕人初桀观炮烙于瑶台谓龙逢曰乐乎龙逢谏曰人以为苦君以为乐臣观君冠危石也臣观君履春氷也未有冠危石而不压履春氷而不陷者桀笑曰是日亡则与偕亡子知我之亡而不知自亡乎子就炮烙之刑吾观子龙逢遂赴火而死
　　隋张须陀阌乡人性刚烈有勇畧弱冠从史万嵗讨南宁夷爨翫以功授仪同又从杨素击平汉王谅加开府大业中为齐郡赞务后转荥阳通守李宻与翟譲率兵攻城须陀拒之譲惧而退乗胜追蹑十余里遇伏发战死
　　唐上官仪字防韶陕州人工文词贞观初授文馆直学士髙宗时累迁西台侍郎武后得志专威福仪宻请帝废后后自申诉未几仪与子庭芝俱为后所害中宗立追赠中书令泰州都督楚国公庭芝岐州刺史天水郡公以礼改塟
　　宋宋炎陕州人蹶张命中补秉义郎敌人围城射死数百人比再围炎以劲弩数百发毒矢杀千余人城陷敌人声言求善射者贵之炎不应力战而死
　　明薛嵓阌乡人慷慨负志操有治才洪武中累迁大理寺卿谪广西永乐初安南国王为黎季犁所杀其孙陈天平自老挝来归季犁子苍表请还君之上命广西总兵都督黄中以兵千人送归其国举嵓为辅行至芹站伏发刼天平嵓被擒死之李情字宗善灵寳人治癸丑进士授监察御史弹劾不避宠戚擢湖广按察司佥事改山西风裁益着阉瑾摘其失谪驿丞瑾诛复佥事陞江西副使正徳八年桃源洞贼王蔡等叛情率兵讨之不克遇害事闻赠按察使録一子入监仍赐祭于家时登封李锡为嘉善主簿尉氏马骢为饶州照磨同死于难
　　赵良栋陕州人贡生尝仕东莱教职侨居渑池冦袭渑父子挺身骂贼死
　　刘岱陜州人神宗昭妃之弟袭父应节爵左都督冦防燕京岱阖门举火自焚男女百余口无一存者时有农卫指挥许佳印李君赐农卫百户完璧俱御贼死诸生王从逊同弟二人俱战死张我正张我徳俱骂贼不屈死又阌乡教谕田鸿图贼围城急合家投井死髙第因流贼破砦投崖死子齐冈亦死事闻旌表阌乡诸生阎思聪率众刼贼营后援不至战败死
　　光　州
　　唐陈元光字廷炬光州人年十三领乡荐第一总章间从其父政领将兵五十八姓以戍闽政卒代领其众任玉铃卫翊府左郎将防广冦诸蛮陈谦等攻防潮阳元光率轻骑徃平之诏进岭南行军总管垂拱二年疏请建州治于泉潮之间以控岭表设刺史主其事时宰相侍从裴炎娄师徳狄仁杰等建议以为非元光不可遂可其请由是方数千里无桴鼓之警未几蛮冦鸱张潜抵岳山元光轻骑以徃歩兵后期为贼所殒百姓如失怙恃立庙祀之事闻诏増秩諡忠毅
　　宋詹钧固始人少负竒气由邉郡才技良家子选补军职武定军充总制官与元兵战力尽被执遇害
　　金姬汝作字钦之汝阳人为北山招抚使守汝州哀宗在蔡州汝作入援元师攻州州人梁臯作乱遂被害赠武昌节度使
　　明邢祥息县人官满城主簿正徳中以御贼死节许逵字汝登固始人正徳戊辰进士授乐陵知县防流贼刘七齐彦名焚屠城邑杀长吏州县率弃城遁逵募民兵御之贼至逵设方畧率众冐矢石战于城南俘馘甚众累御大贼以功擢山东佥事贼杨寡妇以千骑犯潍县贼钱鸾以百骑掠徳平逹尽殱之威名大着迁江西副使己卯六月宸濠生日台省官入贺濠伏甲起脇使从已廵抚都御史孙燧怒叱濠濠怒缚燧逵争之濠怒曰我不能杀汝耶逵骂曰汝能杀我天子能杀汝汝反贼万段磔汝汝悔何及遂与燧同遇害斫其颈屹不动贼众共推令跪卒不屈死年三十六事闻累赠礼部尚书諡忠节録其子防为锦衣卫正千户命有司建祠南昌春秋祭享赐额为旌忠云时同邑人熊骖知莱芜县遂平人张来义知罗江县俱以讨叛死节
　　唐时明字蹇夫固始人万厯戊午解元由长垣县教谕歴任陕西鳯翔府知府崇祯六年流防破潼闗时明缮城濬隍设橹盾为战守具日夜食宿城上贼抵城典史董尚实引贼入城时明被执牛金星假同乡之谊婉转相诱时明厉声大骂潜懐匕首欲刺之事泄执赴西安至兴平县城隍庙自缢死祀乡贤
　　黄防光州人天启间进士歴任陕西兵备道杀贼有功陞夲省按察使崇祯癸未城防被执不屈与妻王氏投水死子彛如亦死于光州之难
　　王敏光州人郡庠生崇祯乙亥冦攻防州城死之子者琯崇祯癸酉举人辛巳冦防城率众巷战死董牖字司儒光州人为尉氏教谕贼强之仕自刎死同时骂贼死义者光州诸生龚业焕龚永贞刘沂张应防黄骏发熊如骐李秉忠贾安世王辚等曹自强字象干息县人由防例授训导防失恃孝事继母有学行士多师之壬午流冦袭邑城率士民登陴拒守力屈死祀乡贤
　　祝昌字九如固始人顺治己丑进士任黄州府推官亷峻多平反建雪堂学规课九属士子陞辰沅道康熈十五年吴逆冦五溪昌泣谕兵民固守星沙贼大至力竭自缢死















　　河南通志巻六十三
<史部,地理类,都会郡县之属,河南通志>
　　钦定四库全书
　　河南通志巻六十四
　　孝义
　　吕览云夫孝三皇五帝之本务万事之纲纪也执一术而百善至百邪去是以圣哲重之汉设孝弟孝亷诸科士生其间类皆敦至性饬彞常行谊之美光于史防岂非敦本崇实上以是劝下即以是应欤我
　　皇上以孝治天下郊配飨祀而后大普锡类之典复诏郡县敦举孝义加之旌贲大化濯俗两河之间靡然向风矣必稽往昔以准将来因采孝友卓越并睦婣任防义闻表著者附焉志孝义
　　开封府
　　汉申屠蟠字子龙陈留外黄人九嵗丧父哀毁过礼庐于冢侧致甘露白雉之祥服除不御酒肉十余年毎忌日辄三日不食当时以孝称蔡邕深器重之
　　晋庾衮字叔褒鄢陵人事亲以孝称武帝咸宁中大疫二兄俱没次兄毗复危殆疠气方炽父母诸弟皆出处于外衮独留不去疫势既息家人乃返毗得瘥衮亦无恙父老咸异之初衮诸父并贵盛惟父独守贫约衮躬亲稼穑以给供养而执事勤恪父殁作筥卖以供母母终服丧居于墓侧或有斩其丘木者莫知其人乃召集邻人而自责焉因叩头涕泣父老咸悲之自后人莫之犯
　　南北朝庾道愍鄢陵人庾氷孙少孤贫所生母漂流交州道愍尚在襁褓及长知之求为广州绥宁郡佐至郡去交州尚逺乃自负担冒而进仅得自达求其母经年不获日夜悲泣尝入村值暴雨寄止一家有一妪负薪自外还道愍心动访之即其母也于是俯伏号泣逺近聚观莫不挥泪乃迎而归
　　袁廓之字思度阳夏人因父死非罪终身不听音乐布衣蔬食足不出戸誓不臣宋时人比之晋王裒云顔延之每见叹曰有子如袁廓之足矣齐国建仕至太子洗马
　　袁彖字纬才阳夏人仕宋为武陵内史兄顗见诛宋明帝投尸江中彖与旧奴一人微服求尸四十余日乃得密瘗石头后冈寻改葬焉初彖幼而母卒养于伯母王氏彖事之如生母
　　袁昂字千里阳夏人袁顗子初明帝诛顗蔵其首于武库以漆题顗名志之时昂五嵗匿于庐山元徽中防赦得归乃以顗首还之昂号恸呕血絶而复蘓以泪洗所题漆字皆灭人以为孝感所致葬讫更制服庐于墓次终身不听音乐歴齐梁官至尚书令昂雅有人鉴入其门者号登龙门卒諡穆正有集二十巻
　　袁最阳夏人父粲宋顺帝升平初尽忠宋室谋诛萧道成不克被获戴僧静奋刀直前欲劈之最大叫抱父乞死兵士莫不陨涕粲谓最曰我不失为忠臣汝不失为孝子父子俱遇害百姓哀之庾沙弥鄢陵人仕齐为参军嫡母刘氏寝疾沙弥晨夕侍侧衣不解带或应鍼灸辄以身先试及母殁冬不衣绵纩终丧不食盐昼夜号恸墓在新林忽生旅松百株枝叶郁茂有异常松刘好噉蔗沙弥终身不忍食梁武帝召见嘉之特加宠异官其二子
　　阮卓尉氏人性至孝父问道梁岳阳王府记室参军随镇江州卒卓年十五自都奔赴水浆不入口者累日载柩还都中流遇暴风船防没卓仰天悲号俄而风息人以为孝感所致
　　王崇字干邕雍丘人兄弟并以孝称仕梁州镇南府主簿母殁居丧哀瘁杖而后起服阕复丁父忧是年风雹所经禽兽皆死草木摧折至崇田畔风雹辄止后除服仍居墓侧有鸟巢屋乳三雏驯而不惊守令以闻诏表其门
　　唐张士岩汴州人　任客奴鄢陵人　家师谅　董允恭俱陈留人　杨思贞尉氏人　潘良瑗　潘季通俱中牟人　时恵珣阳武人　杨嵩珪　许由　李颐道俱封丘人皆以孝称诏旌其门仍命州县存问复其赋税
　　宋张仁遇开封人四世同居
　　李居正开封人七世同居
　　元尹萃洧川人至治初逰学京师忽梦母疾心怪之驰归母已殁居庐蔬食哀毁骨立每鸡鸣而起手治祭馔诣墓所哭奠虽风雪不废父辅臣尝病疫萃侍汤药衣不解带夜则祷天愿代父命数日疾愈乡里嗟异之
　　扈铎兰阳人蚤孤育于伯父及长事伯父如所生伯父无嗣铎为买妾及伯父卒遗腹生一男铎常抱哺与同起卧十年不少怠弟病铎夜祷于天曰天祸余家铎父子可殱一人勿丧吾弟使伯父无后明旦弟愈及母卒铎庐于墓侧值嵗饥多盗宗族劝之归终弗从
　　刘源中牟人母呉氏年七十余病甚不能行适乱兵火其庐邻里俱逃源力不能救乃呼天号泣趋入抱母焚死
　　刘徳泉杞县人早丧母父荣再娶王氏生二子居敬居元徳泉抚爱殊摰及后母卒益相友爱至元末嵗饥父使析居徳泉泣諌不听乃各受其业去久之父卒兄弟相约同防和好如初郡守以闻诏表其闾
　　陈善汴梁人事亲以笃孝称诏复其家
　　韩荣　刘斌　张裕　何泰　史恪　髙成　邓孝祖　李文渊　杜天麟　张显祖俱汴梁人居丧庐墓以有司请诏并旌之
　　丁煦汴梁人八世同居
　　夏全鄢陵人　阎让中牟人俱以孝义称事闻旌表
　　明丘铎祥符人师事青田刘基通儒书兼习医家言至正末避地四明明初铎弟钧为防稽巡检铎奉母之官未防母病铎昼夜泣祷乞以身代及殁哀恸几絶卜葬鸣鳯山之原结庐墓侧朝夕悲号其地多虎闻铎哭声辄避去防稽人咸称铎为真孝子学士宋濂传其事
　　岳仲明本固始人宋鄂王七世孙洪武初徙家于汴仲眀少立清节隠居不仕尝庐墓九年有司以孝防举三召不起赐号纯孝先生今三召冢尚存所着有遗安集蔵于家
　　李堪封丘人性纯孝母贾氏病堪甞粪甘苦以验差剧及卒庐于墓侧洪武间诏旌其门
　　髙朗字显明杞县人父卒庐墓事闻旌表
　　江泰太康人母卒庐墓洪武末旌表
　　刘大阳武人家贫值嵗饥佣工里中以养父母父母相继卒大徒跣营葬庐墓六年永乐间旌表李兴洧川人母殁庐墓三年负土筑坟冬夏徒跣雨雪不避邑人称孝
　　陈瑛封丘人生母早丧事嫡母翟氏孝谨翟卒庐墓三年白兔乌鹊并集于舎事闻诏旌其门轩茂良太康人父卒庐墓正统初旌表
　　解礼鄢陵人幼纯笃父母殁庐于墓侧负土垒坟手栽柏树数千株谋凿井以资灌溉一日偶出庐行数步如有人附耳者曰此有井及掘地果得一井复有双兔驯扰墓上人称孝感
　　朱安周府宗室一嵗丧生母事父与继母至孝父疾危刲股以进父病遂愈后年近七十追慕生母庐于墓侧事闻旌表
　　李斌祥符人母卒庐墓事闻诏旌其门
　　陈智太康人少失怙恃侍祖母以孝称及卒庐墓三年事闻旌表
　　郭存志太康人父母相继卒庐墓三年景泰间旌表
　　张缙鄢陵人幼孤育于祖母刘后刘卒缙庐墓三年天顺间旌表
　　萧盛阳武人七嵗时母时氏卒号恸几絶乡人竒之后父卒庐墓三年有青蛇驯扰之异事闻旌表陈铠祥符人性至孝家贫妻死不复娶父尝遘痿疾十余年铠躬执炊防亲调汤药朝夕扶抱无少懈比卒哀毁骨立其季父老而无子铠请复同居侍养如父事闻成化十八年旌表
　　史经祥符人周府仪宾母卒庐墓三年诏旌其门李朝用杞县人母卒哀戚三年事闻旌表
　　陆清祥符人任邹县训导父母病日夜侍榻前衣不解带药食必亲居二丧水浆不入口者三日既葬朝夕哭奠无异初丧枯其右目人咸怜之事闻旌表
　　朱睦梁字仲甫祥符人周府宗室年六十父母疾躬侍汤药及卒居丧庐墓白乌翔集服阕不归周王屡召始还事闻赐勅币旌奨
</div>
    <div class="pagination">
<a href="河南通志_page243.html">上一页</a><span>...</span><a href="河南通志_page239.html">239</a><a href="河南通志_page240.html">240</a><a href="河南通志_page241.html">241</a><a href="河南通志_page242.html">242</a><a href="河南通志_page243.html">243</a><span class="current-page">244</span><a href="河南通志_page245.html">245</a><a href="河南通志_page246.html">246</a><a href="河南通志_page247.html">247</a><a href="河南通志_page248.html">248</a><a href="河南通志_page249.html">249</a><span>...</span><a href="河南通志_page245.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
