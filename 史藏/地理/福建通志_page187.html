<!DOCTYPE html>
<html>
<head>
    <meta charset="UTF-8">
    <title>福建通志 - 第 187 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 187 页/共 239 页</h1>
    <div class="content">　　翁氏【莆田人朱纪未婚妻纪亡女欲往吊守志奉姑父母不可女含哀不食越月父为卜婚自经死】郑一娘【莆田人许配林嘉猷未婚夫卒一娘忧愤絶飱竟自经】
　　康贞卿【莆田人父与林瑛友善以许其子九锡已行系臂礼及贵抵家闻瑛继妻不恤前人子遂潜取宗人女并载宦游意欲为女代也女知之即不食私泣语宗人女曰吾誓必死宗人女亦欷歔泣下比至驿舍病转剧父母问之泪不能语遂絶越二日宗人女亦暴卒其夕林瑛髣髴见康氏二女来拜谒心惊讶数日果闻其事云】
　　黄氏【名寳姬莆田陈端妻年十九夫死自经】
　　林氏【莆田顾大名妻夫死为夫立嗣后遂自尽】
　　何氏【名荣使莆田卓尔植未婚妻夫死请奔丧母不可女曰儿身巳许卓郎今卓郎死儿何以生为乃奔谒舅姑抚夫尸哭曰行矣吾当从若往是夜解襟带自经顔色如生】
　　莫氏【莆田吴鸿猷妻年十七夫殁氏虑姑老过恸夜私持草荐卧夫柩下晨夕上奠取夫书籍陈于前一日囘家辞父母归即整衣悉以管钥付姑闭户自经于牀】
　　张氏【莆田唐端位妻年十九丧夫母令改适张坚志不从母以疾召归潜许郑姓者张闻之自经死】林氏【莆田陈伯瑜妻夫殁守丧七日即自尽】
　　薛氏【名金姐仙游人严士贞未婚妻夫卒讣至女欲奔丧父母难之翼日自笄拜父母会宗族以奔丧告送者涕泣女顔不少变入门衰绖拜哭七日不食端坐经死】
　　方氏【莆田人仪制郎中方澜女澜卒京师女年十四无他兄弟独偕叔扶榇南归渡子江中流舟覆女呼舟人往救风涛汹怒人不敢往女仰天大哭遂赴水死经三日尸浮父榇之旁同泊南岸　以上贞烈】
　　未经立传者附后
　　董氏【林可德妻】黄氏【方正道妻】郑氏【顾本中妻】林氏【李安妻】宋氏【兴化卫百户卢雄妻】杨氏【郑一清妻】曾氏【李楠妻】林氏【周伯让妻】林氏【唐尧章妻】吴氏【举人方珊妻】洪氏【陈体从妻】黄氏【周洪德妻】林氏【许克温妻】柯氏【举人柳熙妻】方氏【陈泉妻】柳氏【陈甘露妻】黄氏【林应棫妻】吴氏【蔡应可妻】陈氏【张从璧妻】陈氏【张源泰妻】吴氏【诸生陈宗防妻】俞氏【张珣妻】陈氏【姚在正妻】黄氏【周祐妻】林氏【俞应星妻】耿氏【尚书翁世资妻】王氏张氏【俱大理卿黄巩妾】郑氏【吴廷淑妻】常氏【吴廷昭妻】林氏【方于道妻】洪氏【郭润夫妻】廖氏【陈绍卿妻】王氏【李激甫妻】唐氏【黄贵德妻】陈氏【刘环未婚妻】萧氏【诸生郑世贵妻】陈氏【林士直妻】陈氏【张仪度妻】吴氏【郑从龙妻】黄氏【陈梅妻】方氏【赵希邹妻】吴氏【方于养妻】林氏【诸生黄承志妻】黄氏【柯林妻】曾氏【周兴邦妻】宋氏【周大能妻】陈氏【顾啓宗妻】林氏【朱光腾妻】林氏【许朝肃妻】黄氏【林献防妻】张氏【邱茂济妻】程氏【周道本妻】陈氏【卓大防妻】陈氏【诸生凌文塾妻】洪氏【黄子随妻】林氏【郑汝汤妻】陈氏【余永冲妻】朱氏【余永盛妻】林氏【陈守信妻】林氏【郑大猷妻】林氏【沈会竒妻】林氏【举人张春妻】黄氏【陈明德妻】宋氏【诸生郭文采妻】陈氏【诸生李约妻】周氏【徐东华妻】林氏【朱仕显妻】谢氏【林标甫妻】吴氏【朱茂良妻】朱氏【余应瑞妻】龚氏【举人方鲲妻】卓氏【陈防妻】黄氏【诸生林仕养妻】陈氏【黄汉妻】沈氏【叅议翁世用妾】朱氏刘氏【俱布政使方良节妾】富氏黄氏【俱叅议郑登髙妾】陈氏【司狱曾泰妾】莫氏【吴芳矩妻】黄氏【何思澄妻】王氏【黄惟善妻】柳氏【林思益妻】周氏【诸生陈朝妻】卓氏【曾既纲妻】郑氏【诸生林蕳妾】金氏【陈宏庆妻】吴氏【林汝学妻】蔡氏【黄世泰妻】林氏【吴子源妻子大选领乡荐官知州】王氏【诸生朱文妻】郑氏【曾宗平妻】吴氏【举人宋宜妻】林氏【张纯昭妻】林氏【方诗妻子正梁领乡荐官长史】周氏【胡继垣妻】张氏【诸生陈仕瞻妻】方氏【梁绩妻】祁氏【陈逊妻】陈氏【祈应科妻】林氏【蓝景光妻】林氏【诸生李景昕妻】林氏【郑璟妻】周氏【林成甫妻】罗氏【周景潜妻】陈氏【丁汝川妻】林氏【陈永临妻】郑氏【赵良厚妻】刘氏【游潜周妻】李氏【许师德妻】龚氏【林熹妻】许氏【郑舜弼妻】李氏【陈汉妻】张氏【蔡贤妻】张氏【方子受妻】邱氏【吴宗猷妻】蔡氏【郑孟恭妻】俞氏【叶在頴妻】林氏【诸生宋梦奎妻】黄氏【陈道妻】曾氏【诸生陈举岩妻】林氏【诸生吴一桂妻】林氏【顾养达妻】林氏【戴宗仁妻】翁氏【诸生陈縚妻】吴氏【诸生方湛继室】林氏【俞康妻以子贵累赠夫人】郑氏【叶九苞继室】吴氏【朱本实妻与媳黄氏俱以节着】郑氏【举人宋大梴妻】林氏【吴三重妻子道立领乡荐官知州】吴氏【林仁伯妻】黄氏【诸生陈志举妻】何氏【黄宏川妻】方氏【黄希东妻】陈氏【宋玉卿妻】林氏【大理卿林茂达女黄潭妻】陈氏【林防一妻】陈氏【郑善卿妻】林氏【郑孚可妻】黄氏【诸生柯础妻】吴氏【朱景説继室】黄氏【郭鎜妻】林氏【知县陈文静继室】陈氏【诸生郑遂期妻】翁氏【朱君直妻】萧氏【陈淳妻】林氏【郑国赞妻】叶氏【康子瞻妻】郑氏【李允时妻】陈氏【林献表妻】陈氏【林廷灿妻】郑氏【郭大化妻】郭氏【周辅邦妻】赵氏【林崇生妻】郑氏【欧嘉节妻】张氏【鲁子材妻】林氏【王器妻】方氏【陈效张妻】林氏【陈善保妻】黄氏【吴如珪妻】黄氏【监生廖竒进妻】潘氏【王梦旂妻】黄氏【诸生周则裕妻】宋氏【杨岐妻】林氏【方某未婚妻】孙氏【诸生卢璋妻】林氏【诸生黄履万妻】林氏【黄谐声妻】陈氏【林文鹏妻子之翰领乡荐】徐氏【郭文光妾】方氏【林昻霄妻】郑氏【太学生郭良栋妻】彭氏【叅政彭文质女林祖绶妻】李氏【康志绪妻】周氏【黄鸣汀妻】陈氏【诸生林民表妻】陈氏【诸生林正茂妻】叶氏【陈应仑妻】李氏【诸生林懋曾妻与子啓宸妻苏氏啓宸妾孙氏俱以节着】林氏【主事林万言妻方承简妻与媳林氏俱以节闻】林氏【叅政林茂竹孙女诸生张瀛妻子楚举人次子廷榜进士】方氏【曾遇卿妻】陈氏【林有功妻　以上俱莆田县人】
　　赵氏【黄尧宾妻】林氏【吴文钊妻】周氏【程填妻】吴氏【诸生戴震弦妻】黄氏【严廷训妻与媳林氏俱以节着】黄氏【诸生吴廷鳞妻】郑氏【李楫玉妻】王氏【林翔鳯妻】陈氏【诸生郑箕妻】张氏【严元裕妻】陈氏【吴大符妻】张氏【吴文臣妻】陈氏【杨行清妻】唐氏【林邦祥妻】戴氏【陈德遇妻】黄氏【严王佐妻】李氏【王希吉妻】黄氏【林一珩妻】吴氏【李子纾妻】朱氏【郑恒善妻】陈氏【宋元英妾】郑氏【吴尚琼妻】陈氏【郑烓妻】蔡氏【陈景亨妻】陈氏【穆墀妻】杨氏【郑还妻】蔡氏【傅沂妻】吴氏【郑濯缨妻】郭氏【举人陈鼎妻　以上俱仙游县人】
　　国朝
　　蔡氏【提督吴英妻英蚤年从戎海上值冦乱蔡流离颠沛中必负累代木主以行及英贵入籍于莆蔡甘布素治家有则好施与为莆造南北洋桥梁凢寺院道观倾圯有修整者勉力应之丙子莆大饥英时在蜀蔡尽发贮粟三千石复捐金籴海米数千石散给饥民全活数万课子应麟应龙应鳯应鹏俱登仕籍累封一品夫人年六十四卒　名媛】
　　戴氏【莆田康如鑨妻年二十寡守节五十余年卒】
　　黄氏【莆田林士前妻年十七嫁未阅月而寡矢志守节寿七十六卒】
　　王氏【莆田诸生宋祖烱妻年十七嫁六阅月而寡守节四十余年】
　　林氏【莆田吴俨未婚妻年十六俨卒奔丧守志寿八十余】
　　郑氏【莆田黄起佐妻年二十而寡孀守四十年竭力营葬舅姑与夫奉　防旌表】
　　郑氏【莆田儒士林兆质妻兆质殁郑年二十三海冦登岸郑恐见掠遂投井井涸不死荼蘖自励抚教遗孤七十三卒】
　　黄氏【莆田举人黄起雒女诸生彭士烱妻年十四于归甫四月而寡力贫养姑抚遗腹子守节至六十六嵗卒奉防旌表】
　　方氏【莆田贡生林简妻博通经史年二十九而寡与妾郑氏名莺阳年十九防防相依食贫励操方七十六歳卒郑四十七嵗卒】
　　陈氏【莆田姚孕良妻年二十五夫卒守节事翁姑终始无玷】
　　林氏【莆田诸生邱希旦妻姑病刲股和药以进姑立愈翁消渴三年林衣不解带汤药皆顷刻应积劳身殒族党称孝】
　　林氏【名末哥莆田人父病刲股疗之遂瘳二兄一时俱病复对天左右腕焚香二兄病亦寻愈】黄氏【莆田儒士陈乔伯妻乔伯早亡黄年二十二家无担石操女红易之尝自啖糠覈而以稻梁奉姑终养治丧皆如礼抚一男一女俱成立年九十卒】
　　吴氏【莆田郑而防妻夫游学山左卒吴闻讣投缳娣姒救之婉劝以遗孤方幼无可托者乃强活家贫忍饥寒勤纺绩抚子成立年五十余终】
　　郑氏【莆田人适吴全五蚤寡无子翁姑兄弟及诸侄相继沦没郑独居苦节二十余年卒其妹适平海张氏子年二十夫殁无子矢节奉姑亦与郑同】
　　黄氏【莆田儒士魏煜妻幼时母婴危病焚肱祷吁立应年十六归于煜翁病笃刲股调羮以进亦愈煜卒黄年二十四家贫矢志抚孤成立年四十卒】
　　张氏【莆田儒士李盛宗妻年二十九而寡事姑课子苦节七十余年夀至百龄】
　　林氏【莆田方竒治妻二十二嵗夫卒遗二孤既而翁与二孤皆亡林防防苦节至七十一而终】曾氏【莆田杨朝纶妻蚤寡姑病刲股以疗抚孤与侄家贫嵗凶鬻巳子而留侄及长为婚娶乡隣义之寿八十余】
　　王氏【莆田方世英妻三十而寡子六嵗守志不二以纺绩资生备极艰苦抚子成立年七十余卒】张氏【莆田诸生林元亮妻蚤寡无子守志四十余年卒】
　　谢氏【莆田方富宇妻年二十七寡事舅姑孝谨抚一子将授室亦卒贞洁自矢茹素终身】
　　黄氏【莆田许而灿妻年十八归许甫逾月夫死有娠黄欲身殉祖姑防之宻不得死及期生子遂忍死苦守歴四十余年卒】
　　林氏【莆田举人林鸣皋孙女郑知贞妻年二十二而寡事舅姑曲尽妇道抚子成立卒年六十四】柯氏【莆田诸生朱元琰妻年二十而寡守节抚遗孤瑞霞入郡庠又蚤殒与一女金哥防防相依金哥年十四事寡母甚孝母死自伤无依遂不食卒】
　　谢氏【莆田方祖纯妻年二十而寡守节事姑至六十一卒】
　　叶氏【莆田诸生郑震妻蚤寡遇冦欲杀其姑以身翼之哀求代死不得翁老病卧牀曲尽孝养年六十余终】
　　陈氏【莆田翁登庸妻年二十二夫亡子方在抱勤女红资养舅姑或讽改适即自经以救免苦节终其身】许氏【莆田郑楚白妻年十八夫亡生子未两月抚之长复殁抚其孙姑媳相依俱以寿终】
　　郑氏【莆田陈圣来妻夫蚤死为夫立嗣矢志以终】
　　黄氏【莆田林鼎黼妻孀居四十载力贫养舅姑顺治丁酉冦变舅遭难吮血收殓之】
　　黄氏【莆田髙日章妻年二十五夫亡事姑孝敬抚子成立矢节至七十三卒】
　　方氏【莆田人知县方浯孙女赠州同林向升妻年二十二夫卒立夫侄桢为嗣后以桢贵封安人寿八十三卒】
　　林氏【莆田李兆祥妻年二十五寡勤女红以资生铢积寸累营葬三世停柩寿七十余】
　　黄氏【莆田邱阳仲未婚妻夫殁守节终身】
　　林氏【莆田欧元未婚妻元死林奔丧守节事姑尽孝至十三载卒】
　　曾氏【莆田陈泰廷妻年二十七夫殁家贫女红自给营翁姑及夫葬事卒年五十七】
　　杨氏【名吉治莆田郭尾未婚妻尾死于虎杨夜梦一童子郭姓者来见自是誓不适人依父兄而居隣有欲娶之者力拒不从年四十余将卒遗命与尾合葬焉】
　　柯氏【莆田叅议柯士芳女诸生宋洪干妻顺治戊子洪干为贼所杀柯年二十生男逾月矢志孀守三十余年祀节孝祠】
　　游氏【莆田员外游叔骅女适叶綦英二载而寡守节三十余年】
　　林氏【莆田方天麟妻年二十二寡守节五十三年】
　　朱氏【莆田林信妻年十九寡抚遗腹孤食贫孀守苦节四十余年】
　　游氏【莆田员外游叔骅孙女林志妻未婚时夫得废疾愿退婚游誓死不允比适林扶夫寝食二十载夫殁抚教嗣子迄于成立年六十八终雍正五年　旌表入节孝祠】
　　戴氏【莆田举人戴嘉祉女诸生林佳栋妻事姑尽孝顺治戊子冦乱扶姑山谷克免于难甲寅耿变佳栋忧愤卒时长子麟焻官京师音问阻隔戴艰贞苦节人称为女中丈夫麟焻歴登仕途每训以服官勤慎毋负家声　覃防封孺人卒年六十六】
　　姚氏【莆田儒士黄光表妻光表以崇祯庚午文塲不遇投水死姚年二十四事姑至孝苦节四十载立嗣子藜领康熙庚午乡荐】
　　叶氏【莆田人知府叶天陛女举人周圻妻年二十六而寡抚孤成立为夫及翁营葬至九十一嵗卒】王氏【莆田人户部主事林鸣璠继室年十八寡守节至九十五嵗终】
　　游氏【莆田人按察使游云鸿女庠生林显祚妻年二十八而寡誓志事姑抚子后子嘉楠领巳酉乡荐知阜城县　赠孺人卒年七十】
　　林氏【莆田诸生朱骢妻蚤嵗骢病系腕焚香乞以身代骢殁抚子元春教督成立卒年七十二　封孺人】鲁氏【浙江常山人父元璘临桂训导莆田举人许宗洙在粤聘为继室生儿六月宗洙卒于粤鲁年方十九在父署闻讣辞父同老仆扶榇归莆事姑抚子备歴艰苦卒年七十三】
　　黄氏【莆田陈伟妻年二十四而寡矢志抚三嵗孤孀居至八十一嵗殁】
　　欧氏【莆田人知县欧志学孙女诸生吴元吉妻年二十而寡守节至八十四卒】
　　林氏【莆田郑天柱妻年二十八而寡勤女红以供朝夕事翁抚子孀居五十余年】
　　喻氏【莆田诸生朱符妻符被冦害氏年二十五守志抚子成立至六十一嵗卒】
　　陈氏【莆田马征珥妻年二十夫亡勤苦奉姑足不逾阈至七十八卒】
　　郑氏【莆田陈起祚妻年二十二而寡孝事翁姑翁病防祷立愈抚子成立年六十二卒】
　　余氏【莆田人知县余飏女庠生宋孕琰妻孕琰为廵按诬防死余年十九守节抚孤至六十八嵗卒】俞氏【莆田布政俞维宇孙女吴向宸妻向宸随父之官殁于粤俞年二十守节至三十载卒】彭氏【莆田诸生谢天驹妻年二十寡守志奉姑嗣子兆甲早夭媳林氏同姑励操俱以节终】周氏【莆田人游击周承女年十七许配郑福福于康熙癸亥从攻澎湖堕海死女奔夫家守节事姑以女红供甘防二十年如一日】
　　李氏【莆田陈镐妻年二十四镐卒李甘贫守节抚孤寿至九十】
　　唐氏【莆田李宜春妻年二十而寡孀守至八十余嵗】
　　林氏【莆田状元林环元孙女诸生龚防妻年十九寡矢志守节夀八十五】
　　吴氏【莆田李廷柱妻年十八寡为夫立嗣翁掳于海冦吴弃产赎还姑病笃割股以进既而嗣子复殁与妇许氏同抚孤孙人称双节吴年八十余卒】
　　李氏【莆田御史林铭几妾年二十孀居无子有豪帅挟威逼娶李持刀誓死不从氷心苦操始终弗渝寿八十有五】
　　翁氏【莆田诸生彭汝弼妾年二十三而寡遗孤焜甫十月值莆嵗饥外家欲夺其志誓死不从力贫苦守抚子成立夀八十】
　　姚氏【莆田曾一仪妻年二十四夫卒事翁姑至孝生子超方弥月苦节教育寿七十余卒子超领康熙丙子乡荐】
　　吴氏【莆田陈公表妻蚤寡励操抚孤以终】
　　黄氏【莆田程御侯妻年二十夫殁茹荼抚子始终一节寿八十五】
　　蔡氏【莆田儒士陈子永妻年二十而寡家贫孝事翁姑抚养孤子底于成立年六十余】
　　林氏【莆田诸生陈解人妻二十七而寡守节抚孤事翁姑以孝闻歴节四十年】
　　许氏【莆田黄存肃妻年十九夫死孀姑衰老腹有遗孕纺纴奉甘防抚遗孤孀居四十余载】林氏【莆田黄士珉妻年二十二而寡力贫守志为夫立后苦节五十余年终】
　　林氏【莆田人知府林兆珂孙女诸生郑篁妻年二十六夫亡舅姑继殁经营卜兆抚子成立励操五十年】林氏【莆田诸生许国球妻蚤寡力贫守节寿至七十】
　　朱氏【莆田林广卿妻夫病刲股以疗及殁氏年二十九立嗣抚教翁耄年纺绩供养曲尽孝道卒年七十】许氏【莆田郑汉征妻年二十夫亡孤甫七月许絶粒欲殉翁以有孤止之遂忍死孝事翁姑翁姑殁孤亦夭与媳同抚幼孙苦节四十余载康熙五十一年　旌表】
　　李氏【莆田儒士郑琏妻琏卒李年二十二誓志抚孤孀守三十六载康熙五十八年　旌表子黄灿领康熙乙酉乡荐任江南兴化知县】
　　詹氏【莆田周肇右妻年二十一夫亡无子孝养翁姑至八十余卒康熙五十九年　旌表】
　　陈氏【仙游监生林荣署妻年十七于归逾两载夫死欲以身殉絶粒十日翁姑以双老无依谕之遂忍死奉侍孝养无间翁病笃刲股得痊姑病目陈以舌舐之目复明歴节三十年雍正四年　旌表入节孝祠】
　　余氏【仙游诸生范竒燠妻年二十八而寡为夫立后抚教成立歴节三十年雍正四年　旌表入节孝祠】王氏【仙游监生陈诏妻年二十六而寡奉侍老姑姑殁拮据营葬抚遗腹子至于成立歴节二十六年雍正四年　旌表入节孝祠】
　　王氏【仙游举人王鳯九女年十七适何大年三载而寡王哀毁欲殉念翁姑老有娠九月乃强活后一产两男遂抚遗子俱底有成翁姑继殁丧葬如礼至五十二嵗卒雍正四年　旌表入节孝祠】
　　陈氏【仙游儒士林炳甲妻年二十二而寡奉翁姑抚嗣子孀守三十余年雍正五年　旌表入节孝祠】吴氏【仙游儒士谢维夏妻年二十夫死无子吴为夫立后孝养翁姑孀居三十余年雍正五年　旌表入节孝祠】
　　林氏【莆田儒士黄达可妻年二十二寡奉翁姑抚二子力贫纺绩苦节四十一年雍正五年　旌表入节孝祠】
　　宋氏【莆田儒士张宪仲妻年十九夫亡矢志养姑抚子后姑殁而子又夭与媳共守苦节四十一年雍正五年　旌表入节孝祠】
　　郭氏【莆田儒士连协仲妻夫殁絶粒数日既而思姑老子幼乃忍死矢节事继姑庶姑曲尽妇道抚孤长复殇媳戴氏未婚奔丧守节姑媳相依情切母子郭孀居二十五载卒雍正五年　旌表入节孝祠】
　　陈氏【莆田诸生余鸣环妻年二十五寡遭耿变弃子扶姑走洞岩避难冦追之忽顽云苦雾遮其前路冦乃还儿亦获免守节四十六年雍正五年　旌表入节孝祠】
　　林氏【莆田黄士旦妻夫死林年二十一孤方在抱孝事翁姑丧葬尽礼孤殇屡自经家人救解乃立侄为嗣抚课成立年七十七雍正五年　旌表入节孝祠】
　　林氏【莆田儒士程翔妻年二十五夫亡家贫亲老子幼林守志不二后翁授泉郡教授卒于学舍林偕男匍匐三百里扶榇而归未几姑又卒竭力殡殓又为翁姑与夫营葬备歴苦辛年六十五卒雍正五年旌表入节孝祠】
　　林氏【莆田诸生黄道俨妻性敏慧通孝经列女传事父母翁姑俱以孝闻年二十八寡矢节力贫营翁姑父母及夫葬事抚男女成立婚嫁女红外未尝释卷族中及隣人女俱以傅母事之卒年六十六雍正五年　旌表入节孝祠】
　　郑氏【莆田儒士刘宪筹妻年二十九而寡守节抚孤姑病割股以疗嵗饥煮粥活饿者焚夫生前所遗借劵卒年六十七雍正五年　旌表入节孝祠】
　　黄氏【莆田监生林茂南妻二十三嵗夫死絶粒旬余不死及卒哭又自经以救免自是矢志抚孤姑病割股以疗施粥赈饥惠及邻里卒年七十余歳雍正六年　旌表入节孝祠】
　　林氏【莆田诸生萧元瑞妻年二十八夫殁守志抚孤纺绩为翁姑与夫营葬苦节三十一年雍正六年旌表入节孝祠】
　　陈氏【莆田儒士林韩仲妻韩仲与弟相继殁陈年二十七力贫以奉翁姑抚幼子与妯娌相依守志六十二年卒雍正六年旌表入节孝祠】
　　林氏【莆田儒士程超逸妻年二十二夫亡絶粒七日死而复苏或讽其他适辄以死誓丙子莆荒购粟养姑自以桑皮松实充饥苦守三十年雍正六年　旌表入节孝祠】
　　林氏【莆田儒士邱信妻年二十适信逾年而寡矢志四十二年雍正六年　旌表入节孝祠】吴氏【莆田儒士林頴仲妻年二十四而寡夫兄韩仲先卒吴与妯娌共矢志事姑年四十二卒雍正六年
　　旌表入节孝祠】
　　林氏【仙游监生陈玉堦妻年二十五而寡奉姑抚子力贫纺绩四十二年雍正六年　旌表入节孝祠】林氏【仙游郑国聘妻年二十八而寡姑老子幼矢节相依姑殁典鬻衣被殡殓尽礼雍正六年　旌表入节孝祠】
　　陈氏【莆田儒士翁啓隆妾年二十四夫亡哀毁絶粒屡欲自经戚属劝以存孤乃忍死守志始终弗渝年七十四雍正七年入节孝祠】
　　范氏【仙游监生刘濬妻年二十八寡力贫守志奉姑抚子歴节二十五载雍正八年　旌表入节孝祠】张氏【仙游儒士郑镐妻年二十五夫殁事翁姑尽孝及殁竭力营葬抚幼子至于有成卒年七十有三雍正八年　旌表入节孝祠】
</div>
    <div class="pagination">
<a href="福建通志_page186.html">上一页</a><span>...</span><a href="福建通志_page182.html">182</a><a href="福建通志_page183.html">183</a><a href="福建通志_page184.html">184</a><a href="福建通志_page185.html">185</a><a href="福建通志_page186.html">186</a><span class="current-page">187</span><a href="福建通志_page188.html">188</a><a href="福建通志_page189.html">189</a><a href="福建通志_page190.html">190</a><a href="福建通志_page191.html">191</a><a href="福建通志_page192.html">192</a><span>...</span><a href="福建通志_page188.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
