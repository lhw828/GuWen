<!DOCTYPE html>
<html>
<head>
    <meta charset="UTF-8">
    <title>浙江通志 - 第 221 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 221 页/共 787 页</h1>
    <div class="content">　　赤水木　青田县志县有赤水木
　　相思木　崇祯处州府志庆元县有相思木
　　松阳木　名胜志松阳立县取松阳木为名在县东南大溪有松阳树大八十围其腹中可坐二十人
　　铁蕉　青田县志叶如鳯尾干如龙鳞根能食铁燃铁锸入之愈茂
　　铁树　青田县志铁树色古叶如积雪
　　李　龙泉县志县产李颇多有胭脂李最佳又有鸡心李黄甜李麦熟李真珠李琥珀李【崇祯处州府志龙泉县有千瓣李花】
　　杨梅　龙泉县志杨梅岭下有泉一洼可沃杨梅旬日不壊
　　石榴　龙泉县志榴之亦有数种官榴金榴银榴饭榴山石榴官榴最大
　　山林檎　龙泉县志林檎别一种名山林檎
　　柿　羣芳谱大而稍扁处州松阳柿尤为竒品枣　崇祯处州府志栝郡治在枣山南麓山有古枣一株老榦轮囷右枝甚茂
　　银杏　龙泉县志有二种一种细小稍圆名香杏又一种稍长大名鸭嘴杏
　　榛　括苍彚纪松阳之果有榛子
　　梨　隆庆宣平县志旧产鵞梨本佳品今渐稀少青果　青田县志有青果
　　橙　橘録木有刺似朱栾而小永嘉植之不若古栝之盛香气馥馥可以薰袖可以渍蜜真嘉实也【嘉靖浙江通志处州橙糕捣橙以蜜和而为之】
　　枝粉　青田县志枝树之实可作粉
　　蔗　龙泉县志有糖蔗竹蔗
　　荷　崇祯处州府志黄岩下有芳前十里池宋南渡选妃洪氏有宠赐第于此有十里砖街十里池池多栽荷又名芳墅
　　菱　龙泉县志菱有数种紫菱青菱狗头菱鬼面菱四角菱
　　碧桃　松阳县志白云山有双石髙二百丈顶有石桥横渡傍有碧桃二株三年一花
　　紫牡丹　名胜志丽水县禅智寺有紫牡丹一本髙丈余每开五百余花花各十二瓣值闰年各开十三瓣宋政和间宣入御苑栽之花即不开诏遣还山复开如故
　　兰　青田县志石门洞出
　　神兰　龙泉县志石川岩壑秀丽上有樟树濶数围树之上有香兰花其香闻数里土人目为神兰不敢摘
　　冬兰　隆庆宣平县志双岩产香遍幽谷
　　翠柏　括苍彚纪松阳之花有翠柏
　　桂　崇祯处州府志宋孙夙初母夀于中秋夜对月饮酒忽闻杯中有声视之三桂子也种之俱茂
　　金莲　方舆胜览仙都山顶有湖生莲花【崇祯处州府志缙云仙都山傍孤石屹然干云名鼎湖石顶有湖生莲花世传金莲花瓣落于潭因名金花潭】
　　佛桑　崇祯处州府志龙泉县花有佛桑
　　珍珠花　崇祯处州府志云和县花有珍珠
　　子午花　崇祯处州府志丽水县有子午花
　　鹤顶红　括苍彚纪松阳之花有鹤顶红
　　木芙蓉　青田县志小石门山木芙蓉一本髙二丈生石岩上
　　金丝蝴蝶　括苍彚纪花有金丝蝴蝶
　　藤花　青田县志小石门山后壁削成髙数百丈古藤花垂满其中
　　小竹　名胜志青田县占阳山丛生小竹巨叶其实可为粉【处州府志宋庆元间嵗饥郷民于此采竹实为食青田县志或取以醸酒味佳】
　　舞竹　隆庆遂昌县志石门洞前有竹冬夏一色风起则枝梢自舞拂地
　　棕竹　崇祯处州府志丽水县产棕竹制为器最良鳯尾竹　崇祯处州府志丽水县产
　　酒　名酒记处州谷帘酒
　　金盘露　名酒记处州金盘露【麴本草处州金盘露清水入少姜汁造麴以浮饮法造酒醇美可尚香色味俱劣于东阳以其水不及也宣平县志酒名金盘露者其色清故得名初醸于曳岭大家今其地竟无作者】
　　何首乌　图经本草出处州有苗如藁本叶有光泽夜则苗蔓相交或隐化不见其根形大如拳连珠亦有形如鸟兽山岳之状者珍也掘得生吃味甘甜可休粮【苏颂何首乌讃神効助道着在仙书雌雄相交夜合昼疏服之辟谷日居月诸使人难老童顔华腴惟有縁者遇尔自如】
　　干菊　括苍彚纪宣平出
　　牡鞠苗　名胜志龙泉县匡山松根茯苓大如斗杂以黄精及牡鞠之苗
　　接骨草　隆庆宣平县志酒浸服之以其草傅骨折处可愈
　　磁石　本草纲目括之药属于金石者磁石云母石石燕　龙泉县志黄麻央山石燕洞中产即今药中之所用者雷雨之日则出洞羣飞好事者网得之一锯为二置醋盂中能行动者良
　　草　龙泉县志插于髻间可驱污气
　　墨草　龙泉县志炼之可染须发
　　紫草　龙泉县志大马鞍山出
　　青芝　名胜志青田县大鹤山下其田尝产青芝竹青　青田县志其叶似竹可染碧此地所丰之草故名青田
　　薜萝　名胜志龙泉匡山有薜萝数十寻嫩緑可茹鸡□草　龙泉县志有鸡□草
　　观音草　龙泉县志有观音草
　　龙须草　仙都志产于独峯崖上
　　鹤　太平寰宇记青田产相鹤经云青田之鹤即此【永嘉郡记有沐溪野去青田九里中有双白鹤年年生子长大便去只恒余父母一双耳精白可爱多云神仙所养青田县志青田号鹤城鹤出必得科名】
　　么鳯　青田县志禽之有么鳯
　　乌鹇　崇祯处州府志庆元县有乌鹇
　　山牛　崇祯处州府志庆元县有山牛
　　竹猪　隆庆宣平县志一名竹豚状如鼠惟食竹根其味甚美
　　野猪　崇祯处州府志庆元县有野猪又有鎗猪汉猪
　　金鲫　包万有唐山记遂昌县唐山翠峰庵有沼常畜金鲫百数闻木鱼声聚而就食
　　翼鱼　姜师闵翼鱼説景宁山溪间有翼鱼四足飞立树梢张口注水鸟见水就饮鱼渐闭口饮水之鸟伺其腐而吞之
　　苦鱼　刘基苦斋记章溢先生隐居之室在匡山之巅匡山在处之龙泉县剑溪之水出焉注入大谷其中多斑文小鱼状如吹沙味苦而防辛食之可以消酒
　　墨鱼　名胜志松阳县卯山泉有二墨鱼浮水人不能取
　　圆眼鱼　崇祯处州府志丽水县产
　　莲心鱼　崇祯处州府志青田县产
　　桃花鱼　龙泉县志春时溪中出
　　海鲨　草木子鳞虫皆卵生也独海鲨胎生产栝者最巨
　　跳鱼　姜师闵跳鱼説即大蛤景宁溪中当夏月蛤引饮涧水每遇蛇则为所噬或蛤多则先以一巨蛤啣蛇头蛇则以尾纒之渐移入水蛇寻自壊巨蛤与羣蛤聚而食之
　　青螺　龙泉县志青翠可食
　　野蜂　刘基苦斋记匡山之巅四面峭壁风从北来大率不能甘而善苦故植物中性之苦者莫不布族而罗生焉野蜂巢其间采花髓作蜜味亦苦山中方言谓之黄杜初食颇难久则弥觉其甘能已积热除烦渴之疾
　　葛纱　崇祯处州府志青田县出
　　花布　龙泉县志邑产花布机布
　　树皮布　元和郡县志处州元和贡有树皮布棉苎　缙云县志本邑农亩之外少蚕桑多种棉苎女红之利居田租之九
　　竹纸　括苍彚纪松阳宣平出纸青田县志出竹纸山墨　隆庆宣平县志墨山出山墨窰人取为【兹石】之用
　　漆　括苍彚纪松阳产漆颇行逺
　　白蜡　崇祯处州府志松阳县出
　　甆器　龙泉县志章生二不知何时人尝主琉窰凡甆器之出于生二窰者极其青莹纯粹无瑕如美玉然一瓶一钵动博十数金其兄名章生一所主之窰其器皆浅白断文号百圾碎亦冠絶当世今人家蔵者尤为难得【七修稿哥窰与龙泉窰皆出处州龙泉县南宋时有章生一生二弟兄各主一窰生一所陶者为哥窰以兄故也生二所陶为龙泉以地名也其色皆青浓淡不一其足皆铁色亦浓淡不一惟土脉细薄油水纯粹者最贵至今处人称为章窰菽园杂记青甆出于刘田去龙泉县六十里次有金村等窰泥油精细模范端巧不及刘田龙泉县志龙泉昔产窰器青甆窰在琉田道泰大其垟安福蛤湖因溪垟官田俞溪大浪坑乌甆窰在宏山陈湾砖窰在大沙塘田里山南坑直同大口芦陂沛田缸窰在剑池湖惟甆窰昔属剑川自析乡立庆元县窰地遂属焉近亦窰户稀絶矣】
　　矿　处州府志龙泉县铜山唐书地理志云山出铜松阳县产银铅锡宣平县产铁【龙泉县志黄银即淡金其采炼之法与白银略不同此矿脉浅无穿岩破洞之险每得矿不限多少俱舂碓成粗粉然后以水浸入磨成细粉仍贮以木桶浸之用杨梅树皮渍搅数次石粉浮而金粉沉乃用金盆如洗银法洗之即加铅烹和再过灰锅煎干成银矣每黄银一钱直白银四钱近得一法将黄银或淡金用土釜销化入石硫黄些小三四次出火锤去青黑松皮中心遂成赤色黄金若色犹未赤再销如前其青黑松皮加铅镕化入灰锅煎干乃汞银也原淡金一两得黄金七钱必得白银三钱煎法以淡金打成薄片用黄泥包文武火烧一昼夜遂成金其白银渗入泥中无复出脱期矣然近时匠人甚巧每于人家出色金首饰其洗落药水纸贮镕铅过灰窠成金首饰一两折一钱又白银烹炼法按五金之矿生于山川重峰峻岭之间其发之初惟于顽石中隐见矿脉防如毫发有识矿者得之凿取烹试矿色不同精粗亦异矿箩重三十斤呼一篰得银多至二十两少或三四钱矿脉深浅不可测有地面方发而遽絶者有深入数丈而絶者有甚防久而方濶者有矿脉中絶而凿取不已复见兴盛者此名为过壁有方采于此忽然不见而复发于寻文之间者谓之虾蟇跳大率坑匠采矿如虫蠧木或深数丈或数十丈或数百丈随其浅深防絶方止取矿则携尖铁及铁锤竭力击之凡数十下仅得一片又有不用锤尖唯烧爆而得矿石既采则入碓房舂碓极细是谓矿末次以大桶盛水投矿末于中搅数百次谓之搅拈凡桶中之拈有等浮于面者谓之细拈桶中者谓之梅砂沉于底者谓之粗矿内若细拈与梅沙用尖底淘盆浮于淘池中且淘且汰泛飏去粗留取其精英者其粗矿内则用一木盆如小舟然淘汰亦如前法大率欲淘去石末存其真矿以桶盛贮璀璨星星可观是谓矿肉次用米糊搜拌团如拳大排于炭上更以炭尺许覆之自旦发火至申时住火候冷名曰窖团次用银炉炽炭投铅于炉中候化即投窖团入炉用鞴鼓扇不停手盖铅性能收银尽归炉底独有滓垢浮于面凡数破炉爮出炽火掠去炉面滓垢烹炼既熟良久以水灭火则银铅为一是为铅驼就地用上等炉灰视铅驼大小作一浅灰锅置铅驼于灰窠内用炭围叠侧扇火不住手初铅银混镕然于灰窠之内望面有烟云之气飞走不定久之稍散则雪花腾涌雪花既尽湛然澄彻又少顷其色自一邉先变浑色是谓窠翻窠翻乃银铅之名烟云雪花乃铅气未尽之状铅性畏灰故用灰以銿铅铅既入灰惟银独存自辰至午方见浄银铅入于灰名为灰坯乃生药中蜜陀僧也续处州府志万厯中开采黄岩坑先用辇水役徒数百人増车至一百三十五辆动糜帑千余迨涸烹砂不足以偿工食炽炭之费又庆元坑场旧有十处或岩闭洞塞或水积渊深俱经往时采壊即有一二处出鑛所得不足以偿所费且地界闽浙鑛徒啸聚輙为地方害又云和县原有阴岩鳯尾二坑鑛脉尽絶见今封闭仅有三都土名大砻金坞铁冶二处可得防利万厯中知县陈文照建议于春夏秋三季播种之时浊水有害禾苗严禁不许淘洗惟冬季始许洗烹】
　　铁砂　栝苍彚纪青田县阁公方山出铁砂可炉铸冻石　崇祯处州府志青田县阁公方山出图书石如玉【青田县志县南有图书洞洞穴深邃入其中冬温夏凉出石如玉柔而栗宜刻印章亦可琢玩器俗名青田冻七修稿图书古人皆以铜铸至元末会稽王冕以花乳石刻之今天下尽崇处州灯明石果温润可爱也】
　　花石　龙泉县志槎洲之东有花石滩滩中石子有黑白黄紫青赤等色
　　松石　名胜志松阳县卯山时有怪石如松有枝叶上犹石　宣和石谱处州上犹县山土中出石防紫质稍麄多浅黑斑两晕外晕緑色堪作水斛或阑槛好事者往往鑴礲甃地上全若玳瑁
　　石棋子　名胜志遂昌县牛头山唐叶法善尝与道侣对奕于此局终掷棋子于地化为石后人于其地每得一卷石中有小石棋子圆滑绀白初出土尚温软可擘取
　　薪　栝苍彚纪缙云管溪官山薪竹之饶民利赖之自然碓　缙云县志东岩一石拳根矗立涧水走其下相传为仙人药碓







　　浙江通志卷一百七
　　钦定四库全书
　　浙江通志卷一百八
　　祥异【上】
　　洪范休咎有徴春秋禨祥竝纪汉唐以来五行符瑞史不絶书而于凝承修省之道尚多畧焉
　　盛朝景运郅隆浙省嘉祥叠见而
　　圣心常懐干惕不言瑞应特以天人相感之理
　　宣谕臣民谆谆诰诫所以迓天庥而儆人事者至深切
　　矣志祥异
　　汉
　　汉书天文志景帝元年正月癸亥金水合于婺女宋书符瑞志汉髙后景帝时防稽人朱仲献三寸四寸珠
　　汉书天文志建平二年二月彗星出牵牛七十余日
　　后汉书天文志永平七年正月戊子流星大如杯从织女西行光照地
</div>
    <div class="pagination">
<a href="浙江通志_page220.html">上一页</a><span>...</span><a href="浙江通志_page216.html">216</a><a href="浙江通志_page217.html">217</a><a href="浙江通志_page218.html">218</a><a href="浙江通志_page219.html">219</a><a href="浙江通志_page220.html">220</a><span class="current-page">221</span><a href="浙江通志_page222.html">222</a><a href="浙江通志_page223.html">223</a><a href="浙江通志_page224.html">224</a><a href="浙江通志_page225.html">225</a><a href="浙江通志_page226.html">226</a><span>...</span><a href="浙江通志_page222.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
