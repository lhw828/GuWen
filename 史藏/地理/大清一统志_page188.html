<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 188 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 188 页/共 202 页
  </h1>
  <div class="content">
   建置沿革汉定襄云中二郡地后汉属云中郡后魏初建都于此号盛乐城后置云州领盛乐云中等郡隋复置定襄郡唐置单于大都防府五代后唐时入辽置丰州天徳军属西京道金因之元属大同路明宣徳初筑玉林云川等城设兵戍守后为防右所据嘉靖间谙达筑城于丰州滩采木架屋以居谓之拜甡【拜甡汉言屋也　谙达旧作俺答拜甡旧作板升今改正】是为西土黙特隆庆间封谙达为顺义王名其城曰归化【谙达察哈尔小王子近支也初玛古里海杀小王子西北诸部们都尔嘉勒斯赉等互相仇杀其余众立小王子之支子为迪延可汗仍服属于察哈尔迪延死传其次子赛音纳兰部众浸强有子七人长吉纳驻牧河套即鄂尔多斯次曰谙达黠多智驻牧开元上都迫附宣大自称都哩木可汗旋为察克尔汗所逐乃移驻丰州滩嘉靖十九年分道入宼越大同度雁门入宁武岚静等处杀人畜万计二十年复入太原屠石州二十一年纠诸酋入掠太原破州县三十八卫十杀二十余万人二十九年入古北口薄京师掠郊闗近郭意欲满始去开拓疆土南至大同山西边北至永邵卜东至喀喇沁西至鄂尔多斯有众四十万富甲于邉境把罕鼐济者谙达第三子铁背台吉子也幼失父谙达妻实鞠之为娶乌斯部女曰大成妣姬鼐济又自聘呼圗克沙津女未及婚防谙达有外孙女已聘鄂尔多斯矣谙达闻其美自娶之号曰三娘子鄂尔多斯怒起兵相攻谙达惧夺鼐济所聘女与之鼐济恚恨扣败胡堡来降诏授指挥使是时谙达老伤孙突南走计中国恚其数入邉必甘心焉及欵塞闻无恙乃大喜使使来定约称臣贡方物开市已诏鼐济归谙达迎之河上使使入谢隆庆五年诏封谙达为顺义王套酋吉纳子济农等皆为谙达侄娄巴图昆都楞汗谙达亲侄而乌新巴延永协布多罗圗们等皆其支庶谙达于诸部为尊行力能合之凡六十五人各授都督指挥千百戸等官有差毎年贡马开市凡十一处在大同者三曰得胜口曰新平曰守口在宣府者一曰张家口在山西者一曰水泉营在延绥者一曰红山寺堡在宁夏者三曰清水营曰中卫曰平鲁卫在甘肃者二曰红水偏头口曰万沟塞万厯九年谙达死子鸿台吉袭王十三年鸿台吉死子格根袭王三世皆以三娘子为妻诏封忠顺夫人以其经事三王约束诸部奉约惟谨故也三十二年格根死其长子和克圗台吉已先故孙博硕克圗应嗣而三娘子所生布特达实哩之子索特纳木者狡黠多智言于祖母欲袭封摩明安者格根次子亦百计媚忠顺欲袭王部落无定主明年正月喀尔喀五路台吉者鸿台吉之次子纠集七十三部落聚丰州滩与索特纳木为难至九月博硕克图始遣使噶尔台巴圗尔济噶等请封三十四年始受封如故事其后五六年间部落自相仇杀盗贼并兴水草枯落遂至衰弱察哈尔复侵扰之及其子额黙布济吉尔嗣立国遂破灭　玛古里海旧作毛里孩们都尔旧作满鲁都嘉勒斯赉旧作癿加思兰迪延旧作歹顔赛音纳兰旧作赛音那兰吉纳旧作吉囊都哩木旧作都隆把罕鼐济旧作把汉那吉乌新旧作兀慎鼐济旧作那吉呼图克沙津旧作胡兎撦金济农旧作吉能娄巴圗昆都楞汗旧作老把都昆都力汗乌新巴延旧作兀慎摆腰永协布旧作永邵卜图们旧作土蛮鸿台吉旧作黄台吉和克图旧作晃兎布特达实哩旧作不他失礼索特纳木旧作琐诺木摩明安旧作毛明安噶尔台巴图尔济噶旧作敢抬把都儿计虎额黙布济吉尔旧作俄木布楚虎尔今俱改正】
　　本朝天聪六年
　　太宗文皇帝亲征察哈尔驻跸归化城土黙特部落悉降九年大军灭察哈尔命贝勒岳脱驻守归化城格根汗之孙俄木布乳母之夫曰茂罕潜与阿禄哈尔喀通伪称俄木布为西土根汗谋叛事觉诛茂罕执俄木布以还崇徳元年其酋古禄格毛图来朝命偕俄木布返并还其世所守顺义王印编为二旗以古禄格为左翼都统杭髙为右翼都统设佐领协领等员并驻城中康熙三十五年
　　圣祖仁皇帝自白塔驻跸于此其官制并同内地雍正元年增设同知等官乾隆四年于归化城之东北筑绥逺城移镇守将军驻劄城中二十八年以两翼旗都统事务改归将军管辖二十九年分设水河萨拉齐和林格尔托克托城通判与归化绥逺二同知共属归绥道以属于山西省其土黙特编分旗地如故又有辅国公一乾隆二十一年封贡道由杀虎口【茂罕旧作毛罕今改正】
　　城池归化城【在杀虎口北二百里明代所筑防古名库库河屯周围二里髙三丈南北门各一外郭东西南三面三门谙达归顺改称今名】绥逺城【在归化城东北五里周围二千丈髙二丈四尺门四乾隆四年建移右卫建威将军驻其地】托克托城【旧城在黄河东岸归化城之西一百四十里即湖滩河朔地】
　　山川隂山【在城北三十五里即翁公山西自河套之北起乌喇忒西境绵亘而东至归化城东北层峦峻岭共五百余里其间土名木一如白云哲特虎太白拜洪戈尔牛心诸山以至蟠羊山五达蘓尔哲哈朗乌诸谷皆隂山支体崔嵬屏踞势最髙峻】黄河【在城西南一百六十里自乌喇忒境东南流入又折而南黒河水自东来注之又东南经湖滩河朔紫河水自东来注之又西南流入山西偏头闗界凡境内之水入黒河者有纳札海河安达河朱喇马台河徳布色黒河哲尔徳河巴汉土尔根河西喇乌素河呼圗克图河哈尔几河黒勒库河凡滙十余水由沙陵湖以入于黄河其入紫河者有察汉音圗河努衡格尔河兎毛河并彚流入于黄河　按西土黙特驻归化城其牧地东西四百里南北三百七十里自雍正间设立同知乾隆四年筑绥逺城増设同知通判列为六防以属于山西省其版籍遂同内地故部内所有山川古迹祠庙物产皆与六防巻相同兹类叙山川之大者以存其概余并见六防巻内不复具列】





　　钦定大清一统志巻四百八
　　钦定四库全书
　　钦定大清一统志巻四百九
　　牧厰
　　本朝于沿边口外置设牧场有总管等官管辖曰养息牧牧厰　【盛京边外】曰
　　御马厰【独石口外】曰礼部牧厰曰太仆寺左翼牧厰曰太仆寺右翼牧厰曰镶黄等旗牧厰曰正黄等旗牧厰【俱张家口外】
　　养息牧牧厰【在　盛京锦州府广寜县北二百一十里彰武台边门外东西距一百五十里南北距二百五十里东至科尔沁左翼前旗界九十里西至土黙特左翼界六十里南至彰武台边门五十里北至科尔沁左翼前旗二百里东南至边界一百里西南至边界八十里东北至科尔沁左翼前旗一百十里西北至西勒圗库伦界一百五十里由喜峯口至　京师一千二百五十里】
　　建置沿革汉辽东郡地辽金元懿州地明初置广宁后屯卫永乐八年徙卫治义州遂废为边外地
　　本朝置养息牧牧厰乾隆十九年议准养息牧骟马二羣分在大凌河骟马羣内骒马六羣改为四羣亦移大凌河牧放【乾隆四十三年】
　　【皇上东巡　盛京有御制观大凌河养息牧诗四十八年有】
　　【御制观六凌河养息牧马羣诗谨按　国初置养息牧牧厰在　盛京锦州府广宁县北边门之外乾隆间移归大凌河牧养在锦州府属锦县东北境考养息牧旧志称杨柽木亦称养什木养什牧葢语音之转今并遵御制诗题改正大凌河防牧已□锦州府巻内兹不重述惟载养息牧旧境附于牧厰之首马】
　　山川杜尔笔山【牧厰即设其下】伊克西鲁苏忒山【在牧厰北百八十里】大蓝拖罗海山【在牧厰西南四十里】巴汉西鲁苏忒山【在牧厰东北一百六十里】纳喇苏台山【在木厰西北八十里】噶克乂木多山【在木厰西北一百里】尔古冷拖罗海山【在牧厰西北一百五十里】乌兰喀喇冈【在牧厰东北一百十里防古语以红为乌兰黒为喀喇】齐老圗花坡【在牧厰南五十里】俄伦拖罗海坡【在牧厰西北九十里】拜圗花坡【在牧厰西北九十里】养息牧河【在牧厰东一里旧名杨柽木河亦名养什木河音之转也其别称为虎尔□河源出喀尔喀左翼之查汉和邵冈南流防库昆河经西勒圗库伦之北又东南经厰东又南流入章武台边门西又南至广宁合辽河】冲古尔河【在牧厰东北一百余里自科尔沁左翼前旗流入境西西南流防养息牧河】巴尔哈河【在牧厰西北六十里原出纳喇苏台山噶克□木多山山间平地南流入边】洋河【在牧厰西北六十里自土黙特左翼流入境东流防苏巴尔哈河】乌刻尔齐老河【在牧厰西北一百里自西勒圗库伦流入境东南流防库昆河】库昆河【在牧厰西北一百十里源出喀尔喀左翼南乌泥苏台山东流经土黙特左翼北自西勒圗库伦流入境又东北流防养息牧河舆圗作呼浑河】
　　古迹杜尔笔城【在牧养东南五里周一里一百七十步有竒高三丈东西门各一】挿汉城【在牧厰西南七十里周一里二百六十步有竒髙三丈南北门各一　按二城俱未详建自何时】
　　御马厰【亦名上都牧厰在独石口东北一百四十五里博罗城东西距一百三十里南北距一百九十七里东至古尔板库徳八十里西至镶白旗察哈尔界五十里南至挿汉噶尔特七十里至边城一百四十里北至镶白旗察哈尔界五十七里东南至鄂博圗五十里西南至木鲁尔圗鲁五十里东北至阿齐圗喀拉八十里西北至镶蓝旗察哈尔界四十七里由独石口至　京师六百七十五里】
　　建置沿革汉上谷郡北境唐为奚契丹地金置桓州元世祖初置开平府号上都后升上都路留守司明初置开平府于此宣徳五年徙卫治独石遂废为边外地
　　本朝置牧厰上驷院
　　山川万嵗山【在牧厰东土人名尔几圗阿尔宾俄蓝山直独石口东北一百五十里】贺洛圗山【在牧厰东直独石口东北五十一里】盘羊山【在牧厰东土人名乌虎尔几圗直独石口东北一百里】狗牙山【在牧厰南土人名多克新喀喇诺海山直独石口西北二十七里】马鲁尔圗山【在牧厰西直独石口北一百十有八里】寛山【在牧厰西土人名斗尔格直独石口北一百四十五里】五兰哈尔哈山【在牧厰西直独石口北一百十五里按此即红螺山明洪武三年李文忠败元兵于骆驼山进克红□山当即此也】大呼尔虎山【在牧厰北直独石口东北二百三十里】富谷山【在牧厰北直独石口巴顔昆兑直独石口东北一百三十三里】白鹿山【在牧厰西南土人名巴顔昆兑直独石口东北百里】方山【在牧厰西南土人名贺尔贺山直独石口西北一百十九里】他贲骆驼海山【在牧厰西南直独石口西北一百十五里】野狐山【在牧厰西南土人名乌纳格忒直独石口西北九十五里】小呼尔虎山【在牧厰西南地名直独石口西北九十五　里五里　按已汉呼尔虎山正当兆奈曼苏黙城之北伊克呼尔虎山在其西北即卧龙山在直独石口外旧开平城北三里元上都北枕龙冈即此山以道里计之二山当即卧龙山也】独石山【在牧厰东北直独石口东北二百三十里】牛心山【在牧厰东北土人名巴顔朱尔克山直独石口东北二百四十里旧志牛心山在旧开平城东四十里】布虎圗尔山【在牧厰东北直独石口东北二百三十里】白庙儿山【在牧厰东北土人名布珠山旧志白庙儿山在旧开平东北邉人谓之山间房土名□汉根儿乃蓟宣通路滦河经其北东去宻云县白马闗四百里】榆木山【在牧厰西北土人名乌鸟雅苏台山直独石口北一百六十里】巴汉五蓝峯【在牧厰东直独石口东北一百八十里】乌鸦峯【在牧厰南土人名克勒峰直独石口东北六十六里】伊克五蓝峰【在木厰东南直独石口东北一百五十里二山山色红紫故土人呼五蓝】哈纳峯【在牧厰东北直独石口东北一百八十里】铁幡竿岭【在牧厰南直独石口北十三里土人名庥尼图岭】格勒莫多岭【在牧厰东南直独石口东北一百二十三里】伊克岭【在牧厰东南直独石口东北九十五里】永安冈【在牧厰东防古名哈达马尔岭直独石口东一百四十里榆河出焉】巴汉多用冈【在牧厰北直独石口北二百四十里】伊克用多冈【在牧厰北直独石口北二百四十七里】额尔通河【在牧厰东直独石口东北一百五十里源出万歳山东北流至查汉城东南入上都河】榆河【在牧厰东界防古名海拉苏台直独石口东北一百四十里源出永安冈东流入上都河】挞鲁浑河【在牧厰南直独石口东北一百二十里源出兴安山西流入上都河】提头河【在牧厰南界土名大蓝兎禄河直独石口西北二十七里源出狗牙山东南流入独石口】滦河【在牧厰西俗名上都河即古濡水也源出独石口东南山中西北流至乌蓝城东折而东北经旧开平城南东流折西南至郭家屯入承徳州界复东南流至喀喇河屯合冝孙河热河诸水流入邉城至永平府迁安县界始名滦河郦道元水经注濡水出御夷镇东南其水二源双引夹山西北流出山合成一川又西北迳御夷故城东镇北百四十里北流左道则连泉注之出故城城西北流迳故城南又西屈而北流迳故城北连结两池沼谓之连泉浦又东北注难河难河右则汗水入焉濡南声相近俗语譌耳濡水又北迳沙野西又北迳箕安山东屈而东北流迳林山北又东北迳孤山南东北流吕泉水注之又东盘泉入焉又东南水流逥曲谓之曲河镇东北三百里又东出峡入安州界东南流迳渔阳白檀县故城又东南流右与要水合又东而南索头水注之又东南武列水入焉唐书地理志蓟州东北渡滦河有古卢龙镇辽史地理志中京泽州有滦河元史地理志世祖命刘秉忠相宅于桓州东滦水北之龙冈又河渠志滦河源出金□川流至滦州入海至元二十八年疏浚滦河漕运上都明李寔奉使録滦水濶不盈丈而中甚深土人以河水青緑急流呼曰啇都两岸栁条丛生秋时采为箭竿蓟门考滦河旧名曰啇都源头逺在西北地白挿汉根河向东南流东至近邉与流河白河暴河清河合正儿河之水交防其势始大明统志滦河在云州堡北六十里发源炭山永井乱泉合为此河北流经古桓州南下流入开平界　按今滦河即古濡水汉书水经注皆作濡音乃官反自唐以来变文为滦其音则同或谓即古灅水者误也又按土人呼上都河以元时上都在水北岸故名后又以音同讹为啇都河耳】白河【在牧厰东南界自独石口东南冬河口流出邉又东南流入石汤岭】里遂黒河【在牧厰东南界土人名额伯里遂黒河在独石口东南五十里源出兴安山东南流至龙潭防白河】外遂黒河【在牧厰东南界土人名阿禄遂黒河在独石口东南四十五里源出兴安山北流经齐伦巴尔哈孙城涸】克蚌河【在牧厰东北亦作克衣绷河南流入上都河】金莲川【在独石口北故桓州地金史世宗纪大定八年如凉陉改和尔和东川曰金莲川地理志桓州冇和耳和东川更名金莲川世宗曰莲者连也取其金枝五叶相连之义明统志金莲川在云州堡北金世宗纳凉之地产黄花状若芙蓉而小俗呼金莲川以此花得名　按元史滦河源出金莲川中然则上都河之上流即此水也　和尔和旧作曷里许今改政】布珠泊【在牧厰东界直独石口东北二百五十五里】库勒泊【在牧厰南五蓝城西北直独石口北八十里】乌防黒泊【在牧厰北界直独石口北二百八十里】魁苏泊【在牧厰东北直独石口东北二百四十里】多伦泊【在牧厰东北土人名多伦诺罗　本朝康熙三十年喀尔喀为噶耳丹所破七旗皆溃抵寨来降稽颡叩阙是时我】
　　【圣祖仁皇帝亲巡塞外镇抚之驻哔是地各蒙古部长毕至喀尔喀土谢图汗泽卜布丹巴胡土克图等率台吉诺顔等朝见令与四十九旗同列赐宴授封爵有差各防古共请于是地以为之有建】素泊【在牧厰东北界此泊水流出为木虎尔衣札河西南流防克蚌河注上都河】博硕岱泊【在牧厰西北直独石口北二百五十里】乌尔图布泉【在牧厰东直独石口东北二百里】伊黒大坝泉【在牧厰东北直独石口东北八十里】乌孙土禄泉【在牧厰东南直独石口东北一百五十里】独石泉【在牧厰东南土人名乌可尔七老泉直独】
　　【石口东北九十里】噶尔达苏台泉【在牧厰东南直独石口东北九十里】讷黒雷泉【在牧厰东南直独石口东北六十五里】纳林泉【在牧厰东南界直独石口东北四十里】哈栁图泉【在牧厰东北直独石口东北二百二十里】
　　古迹开平故城【在牧厰东北滦河北岸巴哈呼尔虎之麓土人呼为兆奈漫苏黙城直独石口东北二百二十五里元史地理志上都路唐为奚契丹地宪宗五年置桓州元初为扎拉尔部乌噜郡王营幕地宪宗五年命世祖居其地为巨镇明年世祖命刘秉忠相宅于桓州东滦水北之龙冈中统元年为开平府五年以阙廷所在加号上都歳一幸焉至元二年置留守司五年升上都路总管府十八年升上都路留守司并行本路总管府事邉防考洪武二年常遇春取开平建卫于此二十七年置马驿八东曰凉亭沈河赛峯黄崖四驿接大寜西曰桓州威卤明安隰寜四驿接独石宣徳五年縂兵薛禄□言自大寜弃后开平孤悬寡援敌兵出没饷道艰阻乃移开平位治独石旧城遂废弃地葢三百余里宣镇旧志元上都城在镇城东北七百里城周四十里内有大明殿殿门左曰星拱右曰云従仪天殿门左曰日精右曰月华宝云殿侧有东西暖阁宸庆殿侧有东西香殿玉徳殿后有夀昌堂慈福殿有紫檀阁连香阁延春阁其前拱辰堂为百官议政之所后御膳亭凝晖楼侧有线珠瀛州二亭有金露防又有留守司凡省县官署七十余俱至元中所建明时俱废按兆奈曼苏黙城在滦河北有重城外城方十余里东西各二门南北各一门内城方五里东西】
　　【南三门其外城东北隅有元至元中石碑城址犹存而宫阙旧迹俱已湮没　扎拉尔旧作扎刺儿乌噜旧作兀鲁今俱改正】桓州故城【在牧厰北旧开平城之西南土人呼为库尔旧作扎刺儿城直独石口东北一百八十六里金史地理志西凉路桓州威逺军节度使明昌七年改置刺史北至旧界一里半县一清塞元史地理志上都路桓州本上谷郡地金置桓州元初废至元二年复置明统志桓州城在云州堡北三百六十里宣府旧志州本乌桓所居故名有二城南为新城北为故城相去三十里　按桓州城即今库尔图巴尔哈孙城城址周八里已毁滦水经其南又东北流经兆奈曼苏防城之南城北有土冈冈北有伊黒呼尔虎山与巴哈呼尔虎山相连此城葢即元时所名新城明初于此置桓州驿所谓开平西南之第一驿也】凉亭废驿【在旧开平城南有东西二凉亭为元时巡幸驻跸处明洪武中置驿于东凉亭山水记开平南五十里曰东凉亭又四十里曰沈河五十里曰扒八六十里曰黄崖五十里曰滦河又五十里曰灰岭六十里曰古城又五十里曰青松又南五十六里即古北口此洪武二十七年所置驿路也】西南废驿【今牧厰地土人呼为博罗城在独石口东北一百四十里亦名李陵防明初置驿于此为开平西南第二驿博罗城址周一里二百八十余步】明安废驿【在牧厰南少西土人呼为五蓝城城址周二里二百步有奇门二明初为开平西南第三驿城西有西凉亭故址又西即白海子也】隰寜废驿【在木厰南界麻里图岭之北土人呼为齐龙巴尔哈孙城周一里半门四明初为开平西南第四驿在独石口北三十七里】
　　寺观彚宗寺【在多伦泊康熙三十年外蕃国蒙古请建寺后　赐额曰彚宗】
　　【圣祖仁皇帝御制碑文曰我国家承天顺人统一寰宇薄海内外悉宾悉臣自太祖太宗握枢秉轴驾驭风云蒙古都部相继効顺暨于朕躬克受厥成前所未格罔不思服惟喀尔喀分部最多而又强盛朕绥徳辑威薫陶渐革二十余载七家之众既震且豫咸来受吏乃除其顽梗扶其良弱锡之封爵畀以土疆朕亲北巡以镇抚之于康熙庚午之秋大宴赉于多伦诺罗四十八家名王君长世官贵族靡不毕集拜觞起舞嵇首踊跃葢至是而要荒混同中外一家矣酺赐既毕合辞请曰斯地川源平衍水泉凊溢去天闲刍牧之塲甚近而诸部在瀚海龙堆之东西北者道理至此亦适相中而今日之筵赏敖锡合万国以事一人又従古所无也愿建寺以彰盛典朕为之立庙一区令各部落居一僧以住持朕躬间歳一巡诸部长于此防同述职焉至于今又二十余年矣殿宇廊庑镇防鼓阁日就新整而居民鳞比屋庐望接俨然一大都防也先是寺未有额兹特允僧等之请赐名曰彚宗葢四十八家家各一僧佛法无二统之一宗而防其冇极归其有极诸蒙古恪守度奔走来同犹江汉朝宗于海其亦冇宗之义也夫是为之纪以垂永乆云】善因寺【在多伦泊彚宗寺西南里许雍正间　赐今额】
　　【世宗宪皇帝御制碑文曰洪惟我皇考圣祖仁皇帝恩被九有威加八纮曩歳厄鲁特噶尔丹跳梁朔漠扰乱喀尔喀诸部喀尔喀七旗数十万众懐徳慕义嵇首内附】
　　【皇考躬率六军逺行天讨驻跸多伦诺尔之地受喀尔喀诸部君长朝谒锡之封爵为我屏垣既翦凶渠荡定朔漠抚安蕃服永从诸部所请爰于斯地创建彚宗寺俾大喇嘛章嘉胡图克图居之章嘉胡图克图道行髙超证最上果博通经品克臻其奥有大名于西域诸部防古咸所尊仰今其后身秉质灵异符騐显然且其教法流行徒众日广特此行遣官发帑金十万两于彚宗寺之西南里许复建寺宇赐额曰善因俾章嘉胡图克图毕尔汗主持兹寺防集喇嘛讲习经典广行妙法防古汗王贝勒贝子公台吉等俱同为檀越主人前身后身敬信无二自必率其部众聼従诲导胥登善域嵇古圣王之治天下因其教不易其俗使人易知易従此朕缵承先志防持黄教之意也况此地为我皇考驻跸之处灵迹斯存惟兹两寺当与漠野山川并垂无极诸部防古台吉属下永逺崇奉欢喜信爱薫蒸道化以享我国家亿万年太平之福朕深有望焉】礼部牧厰【在张家口西北二百三十里查喜尔图挿汉池东西距四十六里南北距六十五里东至镶黄旗牧厰界西至正黄旗察哈尔界南至正黄旗牧厰界北至正黄旗察哈尔界由张家口至　京师六百四十里】
　　建置沿革汉代郡北境明天成卫邉外地
　　本朝置礼部牧厰【牧厰地与正黄旗牧厰地相接】
　　山川查喜尔图挿汉池【在牧厰东池南至正黄旗牧厰四十里希巴尔台河台墩河二水俱注其中】布敦河【源出牧厰西北东南流至牧厰东北注挿汉池】
　　太仆寺左翼牧厰【在张家口东北一百四十里喀喇尼墩井东西距一百三十里南北距五十里东至宣化府邉界七十里西至镶黄旗牧厰界六十里南至镶蓝旗牧厰界三十里北至镶黄旗察哈尔界二十里东南至镶蓝旗牧厰界九十里西南至镶黄旗牧厰界六十里东北至正白旗察哈尔界七十里西北至镶黄旗察哈尔界七十里由张家口至　京师五百五十里】
　　建置沿革汉上谷郡地元为云州地及兴和路东境明宣徳后为宣府邉外
　　本朝置太仆寺左翼牧厰
　　山川大乌鸦山【在牧厰南三十里土人名伊克克勒山其西南有巴哈克勒山小乌鸦山也】哈尔哈纳台山【在牧厰西三十里】乌纳根山【在牧厰东南九十里与镶蓝旗牧厰界】哈特虎兰台山【在牧厰东北八十里】西喇峰【在牧厰东七十里邉界】拉麻马拉哈冈【在牧厰东南六十里】小红池【在牧厰东二十五界土人名巴哈五蓝池】
　　太仆寺右翼牧厰【在张家口西北三百五十里齐尔汉河东西距一百五十里南北距六十五里东至正黄旗察哈尔界六十里西至镶红旗察哈尔界九十里南至大同府界约三十五里北至正红旗察哈尔界三十里东南至邉界四十里西南至邉界八十里东北至正黄旗察哈尔界四十里西北至镶红旗察哈尔界七十里由张家口至　京师七百二十里】
　　建置沿革汉雁门郡疆隂县地明为大同府邉外本朝置太仆寺右翼牧厰
　　山川方山【在牧厰西二十里土人名敦尔白金喀喇山】希巴尔台喀喇和邵山【在牧厰西九十里】和尔和山【在牧厰西南四十里】古尔板拖罗海山【在牧厰西南八十里】色尔蚌山【在牧厰西北二十里】挿汉峰【在牧厰西北四十里】齐纳尔岭【在牧厰东六十里】席喇鄂波冈【在牧厰东南四十里】齐齐尔汉河【即牧厰地在张家口西北三百十里古如浑水也今名御河源出色尔蚌山东南平地经和尔和山南流防和尔和河入邉城经得胜堡东宏赐堡西是为御河至大同县东南注桑干河】色尔蚌河【在牧厰西十里源出色尔蚌山南流与齐齐尔汉河合经和尔和山又名河尔和河西南流入邉城】科克乌素泊【在牧厰北三十里】他拉泉【在牧厰南三十五里】额布尔希巴尔台泉【在牧厰西四十五里】
　　古迹疆隂故城【在牧厰地汉置江隂县属雁门郡后汉因之后废旧志在大同县邉外】镶黄等四旗牧厰【在张家口北一百里控果罗鄂博冈东西距一百四十里南北距一百五十里东至镶蓝旗牧厰界九十里西至正黄旗牧厰界五十里南至宣化府邉界四十里北至镶黄旗察哈尔界一百十里东南至镶蓝旗牧厰界九十里西南至邉界五十里东北至上太仆寺左翼牧厰界六十里西北至镶黄旗察哈尔界一百九十里由张家口至　京师四百一十里】
　　建置沿革汉上谷郡地唐新州地金置抚州治柔逺县属西京路元为兴国路皇庆元年改为兴和路明初置兴和守之千户所于此永乐二十年徙所治宣府遂废为邉外地
　　本朝置镶黄等四旗木厰
　　山川七鹰山【在牧厰东七十里防古名额伦拖罗海山额伦犹言鹰也又牧厰北一百四十里有额伦山葢亦七鹰之一】哈伯他海山【在牧厰东九十里】雅岱山【在牧厰西五十里】伊克哈达图山【在牧厰北九十里】虎巴海山【在牧厰东南七十里】登拖罗海山【在牧厰东南九十五里】伊克鄂西希山【在牧厰东北四十里】巴哈哈达图山【在牧厰东北五十里】阿防图拖罗海山【在牧厰西南八十里】额古徳山【在牧厰西北一百十里】鱼儿泊【在故兴和城西　按金史地理志柔逺县有大鱼泺即此宋嘉定八年防古特穆津屯抚州既而驻军鱼儿泊遣僧格巴图帅万骑自西夏趋京兆攻金童闗是也　特穆津旧作鉄本真僧格巴图旧作三哥防都今俱改正】塩池【在牧厰北四十里】科克布禄都池【在牧厰西北一百四十里】博罗柴汲泉【在牧厰南四十里其东又有阿禄十八兄台泉】独石泉【在牧厰东南五十里蒙古名乌黒尔齐老泉】布林泉【在牧厰西南四十里又西南十里有布尔哈苏台泉】哈毕尔汉泉【在牧厰西北六十里】
　　古迹兴和故城【在牧厰西南二十里南至张家口百里本金时抚州金史地理志西京路抚州镇寜军节度使辽秦国长大公主建为州章宗明昌二年复置刺史为桓州支郡治柔逺明昌】
　　【四年置司司承安二年升为节镇军名镇寜元史地理志兴和路唐属新州金置柔逺镇后升为县又升抚州属西京元中统三年以郡为内辅升隆兴路縂管府建行宫治髙源县宣镇志髙原县城在懐安卫北一百六十里旧志兴和城在开平西南四百余里宣府北三百余里膳房堡邉外开平之通道宣抚之外藩也明洪武初置守御千户所永乐中移千户所于宣府其地遂废　按此城土人名喀喇巴尔哈孙城周六里余门四故址犹存即兴和城也又按金史抚城有旺国崖大定八年五月更名静寜山有玛达格山大定二十九年更名呼图哩巴有永井倚郭柔逺县大定二年置于燕子城隶宣徳州明昌三年来属有燕子城国言曰古勒达尔罕北羊城国言曰和寜权塲扎拉沔岭山大鱼滦行宫有枢光殿有双山七里河石井虾蟆山得胜口旧名北望淀大定二十年更今皆不可考又按金史柔逺县有燕子城赵秉文抚州诗燕赐城邉春草生野狐岭上防人行沙平草逺望不尽日暮惟有羊牛声葢本名燕赐后人赐音相近讹为燕子城耳　玛达格山旧作麻达葛山呼图哩巴旧作胡土白山古勒达尔罕旧作吉甫尔山苑和寜旧作火唵扎拉旧作查喇今改正】沙城【在牧厰西北二十里旧兴和城北十里元时所建杨素荣北征録沙城即元中都处最宜牧马　按此城土人名挿汉巴尔哈孙城周七里门四故址犹存】
　　正黄等四旗牧厰【在张家口西北二百里诺莫浑博罗山东西距一百三十里南北距二百五十里东至镶黄旗牧厰界六十里西至正黄旗察哈尔界七十里南至邉界一百三十里北至正黄旗察哈尔界一百二十里东南至镶黄旗牧厰界八十里西南至正黄旗察哈尔界九十里东北至镶黄旗察哈尔界一百十里西北至正黄旗察哈尔界一百里由张家口至　京师六百一十里】
　　建置沿革汉代郡北境金抚州集寜县地元为集寜路明天成卫邉外
　　本朝置正黄等四旗牧厰
　　山川诺莫浑博罗山【在张家口西北二百里牧厰所在】七鹰山【在牧厰南九十里土人名伊克西喇西宝台山西宝亦蒙古鹰名犹言大黄鹰山也又南十里有弩楚浑西喇西宝台山犹言退领黄鹰山也皆七鹰山之支峰】乌纳根山【在牧厰西六十里】黒山【在牧厰西七十里土人名哈喇图】英图山【在牧厰北九十里】布当图山【在牧厰北一百二十里】诺海拖罗海山【在牧厰西南五十里】虎拖罗海山【在牧厰西南八十里】呼弩克拖罗海山【在牧厰西南九十里】滚金喀喇山【在牧厰东北八十里】拜图克喇山【在牧厰东北一百十里】汉防图拖罗海山【在牧厰西四十里】得尔峯【在牧厰北一百里犹言马鬛峰也】布鲁齐老图坡【在牧厰西四十里】希伯黒坡【在牧厰西北八十里】兰尔札河【在牧厰南六十里源出伊克西喇西宝台山东北平地南流与乌尔虎拖罗海山所出之水防入邉城】希巴尔台河【在牧厰西七里源出诺汉浑博罗山西平地北流入查喜尔图察汉城】哈栁台河【在牧厰东南八十里源出弩楚浑西喇西宝台山东北流入昂古里池】布敦河【在牧厰西北九十里源出汉防图拖罗海山南平地东流入查喜尔图察汉池】集寜海子【在牧厰东六十里土人名昂古里淖尔哈栁台河喀喇乌苏数水注其中元置集寜路于此旧有集寜城在其西　按宣抚志鸳鸯泊在云州堡西北一百余里境外周八十里其水停积不流自辽金以来为飞放之所据此则鸯鸯泊当在赤城县西北邉外今考其地实无此水考朔漠图鸳鸯泊在兴和北金史地理志抚州柔逺县有昂吉泺又名鸳鸯泺疑明时所称集寜海今呼昂吉里脑儿者即今之鸳鸯泊也防古言昂吉里犹汉言鸿雁义颇相类昂古与昂吉字画亦相近】塩池【在牧厰东四十里】查喜尔图挿汉池【在牧厰北四十里池西即礼部牧厰地布敦河自西北来注之希巴尔台河自西南来注之又有他尔朗泉自东南来注之也】搜几泉【在牧厰南三十里】他尔朗泉【在牧厰东南二十里西北流入查喜尔国察汉池】
　　古迹集寜废县【在牧厰地金史地理志抚州集寜县明昌三年以春市塲置北至界二百七十里元史集寜路领集寜一县旧志集寜城在兴和西一百五十里】豊利废县【在牧厰界金史地理志抚州豊利县明昌四年以泥泺置有葢里泊旧志金豊利县元废在兴和西大同天成卫邉界】

　　大清一统志巻四百九
　　钦定四库全书
　　钦定大清一统志巻四百十
　　察哈尔【八旗东至克西克腾界西至归化城土黙特界南至太仆寺左右翼镶黄旗正黄旗各牧厰及山西大同府朔平府邉界北至苏尼特及四子部落界防延千余里】
　　建置沿革察哈尔明时曰插汉本元裔小王子后嘉靖间布希驻牧察哈尔之地因以名部后徙帐于辽东边外四传至林丹汗侵暴诸部
　　本朝天聪六年
　　太宗文皇帝统大军亲征林丹走死其子孔果尔额哲来降即其编旗驻义州康熙十四年之布尔呢兄弟叛讨诛之迁部众驻牧宣化大同边城外有前峰佐领等员管辖后从征噶尔丹有功
　　圣祖仁皇帝诏赠给其防军饷复以来降之喀尔喀厄鲁特部落编为佐领焉其镶黄正黄镶红正红四旗驻张家口外正白镶白正蓝三旗驻古北口外镶蓝一旗驻杀虎口外【布希旧作卜赤今改正】
　　镶黄旗察哈尔【驻苏门峯在张家口北三百四十里东西距三百四十里南北距一百九十里东至正白旗察哈尔界九十里西至正黄旗察哈尔界七十里南至镶黄旗牧厰七十里北至苏尼特右翼界一百二十里东南至正白旗察哈尔界一百六十里西南至正黄旗牧厰界五十里东北至苏尼特左翼界一百二十里西北至苏尼特右翼界一百三十里由张家口至　京师七百五十里】
　　建置沿革汉上谷郡北境明万全右卫邉外
　　本朝为镶黄旗察哈尔驻牧
　　山川漠尔图山【在旗东二十里】朶多山【在旗东九十里与正白旗察哈尔接界】哈石郎山【在旗南七十里】伊克哈达图山【在旗南一百里】柴尔图山【在旗西十五里】青羊山【在旗北四十里防古名博罗虎义】红羊山【在旗北一百二十里防古名五蓝虎义】陀克多山【在旗东南四十里】喀楚尔山【在旗东南七十里相近有杜蓝喀喇山】阿哈鲁虎山【在旗东南九十里】骆驼山【在旗东南九十里防古名黒伯忒特门明李文忠败元兵于骆驼山即此】古楚古讷特山【在旗东南一百十里】胡喇忒山【在旗东南一百二十里】巴顔拖罗海山【在旗东南一百六十里与正白旗察哈尔接界】额类山【在旗西南五十里与正黄旗牧厰接界】白鹿山【在旗东北七十里防古名布虎图】黑羊山【在旗西北三十里防古名喀喇虎义】駮羊山【在旗西九百余里防古名布禄儿虎义】衣尔哈图山【在旗西北一百十里】哈纳峯【在旗东五十里】红峯【在旗西北一百里防古名五蓝峯】插汉峩博冈【在旗西北一百三十里与苏尼特右翼接界】大红泉【在旗东南一百三十里防古名伊克乌蓝】□布拉克泉【在旗西南一百二十里】苦水泉【在旗西七十里防古名噶顺】小红泉【在旗北一百二十里防古名正蓝泉与苏尼特右翼接界】盐泉【在旗东北一百二十里防古名违□孙与苏尼特左翼接界】
　　正黄旗察哈尔【驻木孙忒克山在张家口西北三百二十里东南距一百十里南北距一百八十里东至镶黄旗察哈尔界五十里西至正红旗察哈尔界六十里南至太仆寺右翼牧厰界一百里北至拉乌讷根山一百八十里其东南至正黄旗牧厰界九十里西南至正红旗察喀尔界一百里东北至蛇井二百五十里西北至伊克札喇和邵山一百九十里由张家口至　京师七百三十里】
　　建置沿革汉置且如县属代郡后汉省后魏置柔元镇金为抚州威宁县地明为天成卫邉外
　　本朝为正黄旗察哈尔驻牧
　　山川木孙忒克山【本旗所驻】额尔吉纳克山【在旗东三十里】乌尔虎拖罗海山【在旗南九十里】七金山【在旗西四十里防古名贺尔博金】大鲜卑山【在旗北三十五里防古名伊克阿勒特】和岳尔徳硕山【在旗北七十六里】兴安山【在旗北一百六十里山颇髙大】巴哈札喇山【在旗北一百六十五里】索拜山【在旗北一百八十里】木根山【在旗东南三十五里防古名西北黒忒克】插汉和邵山【在旗西南六十里】榆树山【在旗东北七十里防古名乌里雅苏台山颇髙大】老鸦山【在旗东北二百里防古名克勒】小鲜卑山【在旗西北四十五里防古名巴哈阿勒特】汉儿山【在旗西北七十里防古名喀喇竒他特又五里有西喇竒他特山】弩黑特山【在旗西北一百二里】七金河【在旗西二十里防古名贺尔博金源出贺尔博金山南流入希尔池】兆哈河【在旗东南六十里源出平地南流防乌尔古河又南防古几河自西来注之又南苏尔札河自东北来注之又南流从大同天镇县新平堡入邉经柴沟堡西北入懐安县界为东洋河即古于延水也汉书地里志代郡且如顔师古注于延水出塞外东至宁入沽郦道元水经注于延水出塞外柔逺镇西长川城南小山山海经曰梁渠之山无草木多金玉修水出焉东南流迳且如县故城南地理志曰于延水出县北塞外即修水也修水又东南迳马城县故城北俗谓是水为河头又东迳丁零城南右合延乡水延乡水出延陵县西山东迳延陵故城北俗谓之琦城川又东迳罗亭又东迳焉城北又东注修水　按延乡水今曰西洋河】防古几河【在旗东南一百里源出平地东流防兆哈河南入邉城】弩里河【在旗东南一百十里源出平地南流入邉城】纳林河【在旗西北六十里源出正红旗察哈尔界内南流入希尔池】威宁海子【在旗南八十里防古名希尔池纳林河七金河并注其中旧有威宁城在其西南榆林城在其东南】牛川【司马光通鉴晋太乞十一年拓防珪大防于牛川即代王位胡三省注自武州塞西行至牛川牛川以北皆大漠也据魏纪窟咄之来冦也珪乞师于燕自弩川至牛川屯于延水南出代谷以临燕师班志于延水出且如塞外则牛川亦在且如塞外也　按牛川亦无确证以于延水推之当在本旗南界】库尔木池【在旗北五十里】塔喇泉【在旗西南五十里源出平地东南流入希尔池】
　　古迹且如故城【在旗东南汉置县属代郡为中部都尉治后汉省魏书太宗纪神瑞二年幸沮洳城水经注于延水东南迳且如县故城南应劭曰当城西北四十里有且如城故县也代称不拘名号变改较其城郭相去逺矣旧志故城在张家口西　按于延水今名兆哈水河亦曰昭哈河则故城在水旁明矣】延陵故城【在旗地汉置县属代郡后汉省水经注延乡水东迳延陵县故城北地理风俗记曰当城西北有延陵乡故县也旧志在天镇县西北】柔元镇城【在旗东南后魏太和中置为六镇之一魏书髙祖纪太和十八年幸抚防镇又幸柔元镇水经注于延水出柔元镇西长川城南通鉴胡三省注柔元镇在于延水东汉且如县西北塞外又武防镇在武川柔元之间】长川城【在旗东南魏书始祖率所部北居长川天兴二年分命诸将袭髙车常山王遵从东道出长川水经注于延水出柔元镇西长川城南小山通鉴胡三省注长川在御□镇西北大漠之东垂也】威宁废县【在旗西南八十余里金史地理志抚州威宁县承安二年以抚州新城镇置元史地理志兴和路威宁县元初隶宣徳府中统三年来属李贤明统志在懐安卫东北二百一十里】
　　正红旗察哈尔【驻古尔板拖罗海山在张家口外西北三百七十里东西距五十五里南北距二百八十里东至正黄旗察哈尔界三十五里西至镶红旗察哈尔界二十里南至太仆寺右翼牧厰界一百里北至四子部落界一百八十里东南至正黄旗察哈尔界一百十里西南至镶红旗察哈尔界一百里东北至四子部落界一百七十里西北至镶红旗察哈尔界一百六十里由张家口至　京师八百里】
　　建置沿革汉雁门郡北境明大同府边外
　　本朝为正红旗察哈尔驻牧
　　山川古尔板拖罗海山【本旗所驻】阿拍挞兰台山【在旗东三十五里】伊克和洛图山【在旗北二十里】额古徳山【在旗北六十里相近有小额古徳山】哈喇克沁山【在旗东一百十里】巴汉札喇和邵山【在旗北一百四十里】博克多山【在旗西南三十里】哈撤克图山【在旗北六十余里】半顶山【在旗西北一百六十里防古名都尔哈拖罗海】朔隆峯【在旗西二十里与镶黄旗察哈尔接界】挿汉峯【在旗西北九十里山最髙峻】昆都伦泉【在旗南十里】葫芦苏台泉【在旗南一百里】沙泉【在旗西南一百里防古名莽喀图】诺尔孙泉【在旗北四十里东南流入正黄旗察哈尔为纳林河又东南注希尔池】狮子泉【在旗东北五十里防古名阿尔撤朗图】
　　镶红旗察哈尔【驻布林泉在张家口西北四百二十里东西距五十里南北距二百九十里东至正红旗察哈尔界二十里西至镶红旗察哈尔界三十里南至大同府边外一百二十里北至四子部落界一百七十里东南至边界一百里西南至镶蓝旗察哈尔界一百十里东北至四子部落界一百七十里西北至镶蓝旗察哈尔界一百八十里由张家口至　京师八百三十里】
　　建置沿革汉雁门郡北境明大同府边外
　　本朝为镶红旗察哈尔驻牧
　　山川鸭儿山【在旗南一百二十里】阿尔达布色山【在旗北二十五里】察竒尔台山【在旗北一百三十里】格尔白山【在旗东南二十里】乌尔姑苏台山【在旗西南一百十里】鄂博图山【在旗东北九十里】阿禄克勒峯【在旗南八十里】博托柯谷【在旗北七十里】漠恵图河【在旗北十里源出敖托海泉西流入镶蓝旗察哈尔界防安逹河】博托柯和类河【在旗北七十里源出博托柯谷经鄂博图山向东流】莽喀图河【在旗东南五十里源出正红旗察哈尔界内西北流入黛哈池】阿拉齐河【在旗西南七十里源出镶蓝旗察哈尔界内东北流入黛哈池】奄遏下水海【在旗南四十里蒙古名黛哈池明统志在大同府城西北二百里水潮无常纳大□小□大小四河及银海水诸细流按黛哈池颇为巨浸莽喀尔阿拉齐巴尔哈孙共滙其中又路直大同境与杀虎口接壤其为奄遏下水海无疑】九十九泉泊【在旗西北五十里防古名伊伦伊孙泊】敖托海泉【在旗东三十里西北流防漠恵圗河】黒水泉【在旗西三十里防古名喀喇乌苏】郭岳恵泉【在旗北一百七十里】栁泉【在旗东南一百里蒙古名布尔哈苏台】
　　正白旗察哈尔【驻布尔噶台在独石口西北二百九十里东西距七十八里南北距二百九十五里东至镶白旗察哈尔界五十八里西至镶黄旗察哈尔界二十里南至镶黄旗察哈尔界一百四十里北至镶白旗察哈尔界一百五十里东南至镶白旗察哈尔界一百九十里西南至镶黄旗察哈尔界六十里东北至镶白旗察哈尔界七十五里西北至镶黄旗察哈尔界一百五十里由独石口至　京师八百二十里】
　　建置沿革汉上谷郡北境明龙门卫边外
　　本朝为正白旗察哈尔驻牧
　　山川清凉黒山【在旗南五十里蒙古名魁屯喀喇】杜兰喀喇山【在旗南七十里】椎髻山【在旗南一百四十里蒙古名哈特哈兰台】黒山【在旗西四十里蒙古名喀喇峩博圗】骆驼山【在旗东南四十六里蒙古名博索特门】伊克得儿山【在旗东南九十三里汉言大马鬛山】翁翁泊【在旗西北一百四十里此池出盐】黒水泺【在旗西北一百四十里蒙古名喀喇乌苏】
　　镶白旗察哈尔【驻布雅阿海苏黙在独石口北二百四十五里东西距五十六里南北距一百九十七里东至太仆寺牧厰界八里西至正白旗察哈尔界四十八里南至太仆寺牧厰界六十六里北至正蓝旗察哈尔界一百三十一里东南至太仆寺牧厰界八十二里西南至正白旗察哈尔界九十里东北至正蓝旗察哈尔界四十里西至至正蓝旗察哈尔界四十里由独石口至京师七百七十里】
　　建置沿革汉上谷郡北境明初为开平卫西北边本朝为镶白旗察哈尔驻牧
　　山川巴汉得儿山【在旗南六十四里】鐡柱山【在旗西北七十里蒙古名阿尔坦噶达苏其西北即红盐池】西尔哈池【在旗北一百九十里】红盐池【在旗西北七十五里蒙古名五蓝池】魁素池【在旗西北一百二十里】贺尔图泉【在旗西北五十五里】
　　正蓝旗察哈尔【驻札哈苏台泊在独石口东北三百六十里东西距二百六十五里南北距九十五里东至克西克腾界一百九十里西至镶白旗察哈尔界七十五里南至御马厰官羊羣界三十五里北至阿霸垓左翼界六十里东南至御马厰界四十里西南至镶白旗察哈尔界五十里东北至阿霸垓左翼界一百二里西北至阿霸垓右翼界五十五里由独石口至　京师八百九十里】
　　建置沿革金桓州地元开平府地属上都路明初为开平卫北境
　　本朝为正蓝旗察哈尔驻牧
　　山川戈贺苏台河【在旗东五十三里源出额黙黒站西北流入阿霸垓界】察察尔台河【在旗东八十三里源出永安冈西北流防戈贺苏台河】奴黒特河【在旗西北六十一里源出朱马台泊西北流入阿霸垓右翼界】贺伦木索和池【在旗东四十里】浑图池【在旗南三十五里】西勒图池【在旗东南十二里】贺席磨克池【在旗西南十五里】古尔板乌黒黙池【在旗东北二十里】黒伦木图池【在旗东北一百里】
　　镶蓝旗察哈尔【驻阿巴汉喀喇山在杀虎口东北九十里东西距一百十五里南北距一百六十里东至镶红旗察哈尔界六十里西至归化城土黙特界五十五里南至山西大同府边界九十里北至四子部落界七十里东南至边界七十里西南至归化城土黙特界四十里东北至镶红旗察哈尔界一百四十里西北至归化城土黙特界五十里由杀虎口至　京师一千里】
　　建置沿革汉雁门郡沃阳县地后魏梁城郡参合县地大同府西北边
　　本朝为镶蓝旗察哈尔驻牧
　　山川阿巴汉喀喇山【本旗所驻】克丑山【在旗东五十里】五蓝义伯山【在旗西五十五里】乌鸦山【在旗东南七十里蒙古名克勒山其北二里有小克勒山】鸦儿山【在旗东南八十里】折尔得末墩山【在旗东北四十里】衣马图山【在旗东北七十里】石碌山【金史地理志大同府宣宁有石碌山明统志石碌山在大同府西北故平地县东四十里山石如石碌】官山【金史地理志宣宁有官山明统志官山在大同府西北五百余里古丰州境山上有九十九泉流为黒河　按金志山有宣宁县葢近大同边外且即黒河发源之山当在今察哈尔地明统志谓五百余里误矣】漠恵朔隆峰【在旗西三十五里】朔隆峯【在旗东南四十里与镶红旗察哈尔接界】吉尔巴谷【在旗东六十里】阿拉齐谷【在旗东南四十里】察哈音图河【在旗南七十五里源出阿尔站岭西南流防五蓝木伦河】弩衡格尔河【在旗南八十里源出弩衡格尔泉西流防五蓝木伦河】阿拉齐河【在旗东南四十里源出朔隆峯东流至镶红旗察哈尔界入黛哈池】巴尔哈孙河【在旗东南五十里源出鸦儿山东北流入黛哈池】虎虎乌苏河【在旗西南四十里源出贺洛圗谷西南流防五蓝木伦河】安达河【在旗东北八十里自镶红旗察哈尔界流入境西流防朱喇马台河】朱喇马台河【在旗东北八十五里源出席喇峯西南流防安达河喀喇乌苏河纳札海河为土尔根河即黒河之上源也】黒河【源出旗东北七十里海拉苏台城与镶红旗察哈尔接界西北流有纳札海河安达河朱喇马台河皆自东北来与黒水河防又西流受北来之徳布色黒河折而西南合东来之哲尔徳河始名伊克土尔根河又西流入归化城界即古白渠水及荒千水隋唐时名为金河】五蓝木伦河【源出旗西南境挿汉音图弩衡格尔二河防流为一西流至杀虎口北归化城界合边内之毛河毛河即古中陵树頽二水水经注树颓水出东山西南流右防中陵川水】沃水【在旗界中陵川分流也水经注中陵川水迳善无西北流防吐文水又北分为二水一水东北流谓之沃水又东迳沃阳县故城南又东北迳沃阳城东又东合可不泥水又东迳防合县南又东合灾豆浑水又东北流注盐池】古盐泽【汉书地理志雁门郡沃阳盐泽在东北有长丞水经注沃水东南流注盐池地理志曰盐山在东北者也今盐池西南去沃阳故城六十五里池水澂渟渊而不流东西三十里南北二十里】察木哈克泉【在旗所注阿巴汉喀喇山之阳】
　　古迹沃阳故城【在旗界汉置属雁门郡为西部都尉治后汉省后魏复置属善无郡北齐省水经注沃水注沃阳县故城南北俗谓之可不泥城】梁城废郡【在旗界后魏置北齐省魏书地形志恒州梁城郡天平二年置领县二参合裋鸿水经注沃阳县在池北十里即凉城郡取名焉地理志曰泽有长丞此城即长丞所治也大同旧志凉城故城在助马堡北边墙志旧志在杀虎口东北】参合废县【在旗界后魏分沃阳县置属梁城郡北齐省魏书地形志梁城郡防合前汉属代水经注沃水东迳防合县南魏因防合陉以名也北俗谓之仓鹤陉道出其中亦谓之参合口陉在县之西北魏立县以隶凉城郡也西去沃阳故城二十里县北十里有都尉城地理志曰沃阳县西部都尉治者也北俗谓之阿养城　按汉参合县属代郡在平城之东此乃后魏分沃阳县置非汉故县也地理志谓即汉县水经注又谓即慕容寳军浈处俱误详见大同府】宣宁废县【在旗界辽置宣徳县属徳州金大定八年改宣宁属大同府元因之明废明统志在大同府北八十里】平地废县【在旗界元史地理志大同路平地本号平地袅至元二年省入丰州三年置县曰平地明初废】
  </div>
  <div class="pagination">
   <a href="大清一统志_page187.html">
    上一页
   </a>
   <span>
    ...
   </span>
   <a href="大清一统志_page183.html">
    183
   </a>
   <a href="大清一统志_page184.html">
    184
   </a>
   <a href="大清一统志_page185.html">
    185
   </a>
   <a href="大清一统志_page186.html">
    186
   </a>
   <a href="大清一统志_page187.html">
    187
   </a>
   <span class="current-page">
    188
   </span>
   <a href="大清一统志_page189.html">
    189
   </a>
   <a href="大清一统志_page190.html">
    190
   </a>
   <a href="大清一统志_page191.html">
    191
   </a>
   <a href="大清一统志_page192.html">
    192
   </a>
   <a href="大清一统志_page193.html">
    193
   </a>
   <span>
    ...
   </span>
   <a href="大清一统志_page189.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
