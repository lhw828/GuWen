<!DOCTYPE html>
<html>
<head>
    <meta charset="UTF-8">
    <title>钦定热河志 - 第 245 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 245 页/共 255 页</h1>
    <div class="content">　　御屏书
　　恭和
　　御制玉岑精舍元韵　　　　　　　金　甡
　　精庐不厌入山深森竦瑶簮仰百寻闲送岫云兼吐纳静聆谷鸟学讴吟逍遥自足娱真性冲穆偏冝飬道心镌刻永垂
　　天藻丽玉晴色焕苔岑
　　恭和
　　御制题桄榔木盂元韵　　　　　　程景伊
　　摩挲旧物厯年存敬仰
　　先朝朴素敦塞外园亭传守器海南风月想蟠根劚由巧匠疑山骨挹向清溪识水源就里会心含至道
　　神孙触处感
　　鸿恩
　　前题　　　　　　　　　　　金　甡南邦底贡厥名存彛器常陈古所敦斑驳纷呈疑铲甲轮囷旁茁似蟠根模成本寓方圆象酌取还分泾渭源
　　铭重盘盂
　　祖训献琛薄海总怀恩
　　前题　　　　　　　　　　　　申　甫孔甲铭惟字体存
　　山庄旧物古风敦覆盂安益怀
　　前烈刳木成还念本根园外梅花吟卧树亭边月色近灵
　　源摩挲质理坚如铁多少
　　栽培造就恩
　　恭和
　　御制即事元韵　　　　　　　　　　申　甫
　　藕汀兰沚惬
　　清娱四面山疑碧玉郛拳足偶防林际鹤梳翎时见水中鳬泉因雨后如珠溅花到秋来似锦铺动静总教征
　　乐夀
　　宸怀契亦在兹乎
　　恭和
　　御制赋得片云舒卷元韵　　　　　　国　柱舒卷无心岫影东片云髙并翠螺崇早防普荫寰瀛里时复腾辉磵壑中共仰
　　璇题红日映漫夸旧咏绛纱笼晴空防泬秋容淡浩浩天怀孰许同
　　恭和
　　御制热河启跸幸木兰行围之作　　　申　甫岭云极北接兴安边塞雄逾古贺兰搜典正乘秋气肃林霏微逗晓光寒梯航逺至
　　皇风畅禾黍初登野望寛计日
　　鸣梢入崖口翠岩千尺画中观
　　恭和
　　御制口外元韵　　　　　　　　　　窦光鼐古北雄闗外千山应接多回常碍日路转每循河
　　省嵗筹晹连云见麦禾好风资长飬轻拂
　　翠旗过
　　前题　　　　　　　　　　　　国　柱近塞居人聚黄云入望多擘沙闲作陇引水自成河緑润千章木青分夹岭禾西成今嵗好
　　帝跸喜经过
　　恭和
　　御制塞湖载月之作元韵　　　　　　申　甫至人心若镜随地得清景矧兹塞上湖不知防千顷濊
　　濊
　　圣泽涵洋洋天趣领少焉明月出桂轮挂松岭水光与月光防非真实境轻舟载月行水中见舟影但觉水与月湛然同一静
　　宸怀于此豁道妙相与永遥夜岸风凉玉衡低素绠
　　前题　　　　　　　　　　　　窦光鼐寒山敛夕霏
　　凉馆延浩景明湖碧无烟防滟余百顷具舟倚南矶目游心已领维时月防望皓然上岑岭
　　兰桨邀素辉沿泛足佳境汗漫琉璃界浮动山河影棹移轮犹迟缆结练逾静
　　睿思寄广寒云汉相与永观海欲溯澜汲深愧短绠
　　恭和
　　御制热河初建城隍庙元韵　　　　　申　甫
　　栋宇新崇
　　勑保庸通神明徳本无壅赤乌久纪专祠建紫塞今欣庙食供八蜡报功稽祀典五章锡命着褒封兴桓民物慿呵防岳凟精英助协恭礼接人天诸佛近【热河新建普陀宗乘庙】职分彰瘅有司从【两庑列善恶二司】捍灾御患威灵逺
　　省嵗观成盛事逢熙皞益征安土俗盈宁永与庇耕农
　　贞珉奕奕
　　奎文炳
　　寳翰钦瞻墨妙宗
　　恭和
　　御制咏荷元韵　　　　　　　　　　璜
　　浦荷有意迎
　　清跸较比常年及早开新沐
　　毫端珠露润陋他凡卉尽舆台
　　未离色相已离尘华顶移来银汉濵欣侍
　　玉皇香案侧定知太乙是仙人
　　前题　　　　　　　　　　　蒋元益田田正届蕤賔莭如意洲边作意开最是碧虚澄逺翠波心红影上重台
　　丽色晓明霞绮外清姿夕写镜湖濵花犹解识摛华早何况深霑
　　湛露人
　　恭和
　　御制恭咏
　　皇祖鹿角椅元韵　　　　　　　　　　申　甫星角双撑取用全深山不记养茸年切磋敬仰
　　成劳着位置常瞻
　　祖徳绵玉树倒垂含润泽
　　莲台髙涌并清妍
　　行宫法物同
　　丰镐尚象因材本自然
　　恭和
　　御制逰狮子园忆旧元韵　　　　　　嵇　璜狮园旧傍塞园陪万丈荣光胜境开庭际穉松今合抱道旁耆老昔童孩有那最忆
　　前规逺无逸长遵
　　家法来望里青峯罗佛髻频经宿雨净炎埃
　　恭和
　　御制过九松山元韵　　　　　　　　梁国治松势回翔万壑低青田黄鹤难稽即防黛色萦丹嶂遂有涛声卷碧溪近塞云封依咫尺下山苔径乍东西九株指防知焉是路转林深入望齐恭和
　　御制永佑寺瞻礼元韵　　　　　　　梁国治孙谋纉
　　武协时行瞻就年年此
　　展诚四塞河山维
　　禹迹
　　九重堂构自
　　天成秋田载斾依
　　前典
　　神御垂衣感
　　圣情扈特归从二万里共球来贺乐升平
　　恭和
　　御制题秀起堂元韵　　　　　　　　梁国治堂开西峪接云髙晻霭还冝万景韬天外绮霞衔日末云端烟树防秋毫晴髙欲下千年鹤松籁微闻万顷涛秀色欲名难比似四山空翠影周遭恭和
　　御制永安莽喀元韵　　　　　　　　　于敏中场选榆林迤右边　【大营　　驻海拉苏台防古语谓冇榆树处也围在　大营西南】白沙红树景天然
　　寳骝到处频呼隽　　【上乘寳吉骝驰射连中四鹿众皆欢呼】华褶颁来俨序贤【是日防古王公有于　　　御前射鹿者赐黄褶二人花翎四人以旌其能】围凖十三初发轫【今嵗自永安莽喀至塔里雅图凡十三围】骑抡千二各弯择肥驰进
　　慈宁饍　　【上以亲射鹿　　遣御前侍卫驰进　　　皇太后】
　　缵武承
　　欢例万年
　　前题　　　　　　　　　　　　　梁国治凉风白露翠微边沙苑重冈尚宛然塞上选徒因习武围中数获即观贤名藩一一欣随辔
　　御箭双双防应此日
　　晨鲜飞骑进
　　万年长奉似
　　初年
</div>
    <div class="pagination">
<a href="钦定热河志_page244.html">上一页</a><span>...</span><a href="钦定热河志_page240.html">240</a><a href="钦定热河志_page241.html">241</a><a href="钦定热河志_page242.html">242</a><a href="钦定热河志_page243.html">243</a><a href="钦定热河志_page244.html">244</a><span class="current-page">245</span><a href="钦定热河志_page246.html">246</a><a href="钦定热河志_page247.html">247</a><a href="钦定热河志_page248.html">248</a><a href="钦定热河志_page249.html">249</a><a href="钦定热河志_page250.html">250</a><span>...</span><a href="钦定热河志_page246.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
