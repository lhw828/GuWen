<!DOCTYPE html>
<html>
<head>
    <meta charset="UTF-8">
    <title>湖广通志 - 第 338 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 338 页/共 373 页</h1>
    <div class="content">　　巴山不可上徒驭亦徘徊旧栈欹难度朝云湿未开瀑泉飞雪雨惊兽走风雷此去无停征人几日回
　　携谢山人至愚池　　　　　　　栁宗元
　　新沐换轻帻晓池风雾清自谐尘外意况与幽人行霞散众山过天高数雁鸣机心付当路聊适羲皇情
　　同李二十八夜次襄城　　　　　韩　愈
　　周楚仍连接川原乍屈盘云垂天不暖尘涨雪犹干印绶归台室旌旗别将坛欲知迎候盛骑火万星攒
　　杪秋登江楼　　　　　　　　　李　贺
　　平楚超寒色长沙犹未还世情何处淡湘水向人间空翠隠髙鸟夕阳归远山孤云万余里惆怅洞庭间
　　宿临江驿　　　　　　　　　　张　籍
　　楚驿南渡口夜深来客稀月明见潮上江静觉鸥飞旅宿今巳远此行殊未归离家久无信又听寒衣
　　湘中闲夜遣兴　　　　　　　　朱庆余
　　钓艇同琴酒良宵背水滨风波不起处星月尽随身浦逈湘烟卷林香岳气春谁知此中兴宁羡五湖人
　　送南陵李少府　　　　　　　　许　浑
　　高人亦未闲来往楚云间剑在心应壮书穷鬂已斑落帆秋水寺驱马夕阳山明日南昌尉空齐又掩关
　　贾谊宅　　　　　　　　　　　许　浑
　　一谪长沙地三年叹逐臣上书忧汉室作赋吊灵均旧宅愁荒草西风荐客苹凄凉回首处不见洛阳人
　　楚江怀古　　　　　　　　　　马　戴
　　露气寒光集微阳下楚丘猿啼洞庭树人在木兰舟广泽生明月苍葭夹乱流云中君不降竟夕自悲愁
　　送客南游　　　　　　　　　　马　戴
　　疑卜何山隠高秋指岳阳苇干云梦色橘熟洞庭香疎雨残虹影回云背鸟行灵均如可问一为哭清湘
　　夜入湘中　　　　　　　　　　马　戴
　　洞庭人夜到孤棹入湘中露洗寒山遍波摇楚月空宻林飞暗狖广泽发鸣鸿行旅扬帆者江分又不同
　　送人赴湖南　　　　　　　　　李　频
　　关门鸟道中飞转复乘骢暮雪离秦甸春云入楚宫平芜天共濶积水地多空使府悬帆待能消几日风
　　夜泊湘江　　　　　　　　　　于武陵
　　北风吹楚树此地独先秋何事屈原恨不随湘水流凉天生半月竟夕伴孤舟一作南行客无成空白头
　　又
　　楚人歌竹枝游子泪沾衣异国久为客寒宵频梦归一封书未达千树叶皆飞南渡洞庭水更应消息稀
　　湘游有感　　　　　　　　　　于武陵
　　杜陵无厚业不得驻车轮重到曾游处多非旧主人东风千里树西日一洲苹又渡湘江水湘江水复春
　　洞庭　　　　　　　　　　　　李羣玉
　　楚色笼秋草秋风洗洞庭久霏生水寺初月落云汀棹响来空濶渔歌去杳防欲浮东下艇一到斗牛津
　　中秋维舟君山看月　　　　　　李羣玉
　　汗漫铺澄碧朦胧吐玉盘雨师清滓秽川伯扫波澜气射繁星灭光笼八表寒从来云涨逈路上碧霄寛
　　又
　　熠燿游何处蟾蜍食渐残棹翻银浪急林映白虹攒练影连河晓冰晖压树干夜深高不动天上仰头看
　　送长沙韦明府之任　　　　　　李羣玉
　　秋入长沙县萧条旅宦心烟波连桂水官舍映枫林云日楚天暮沙汀白露深遥知讼庭里佳政在鸣琴
　　送友人归岳麓　　　　　　　　杜荀鹤
　　家枕三湘岸门前即钓矶渔竿经岁别鹤发乱时归岳静无猿呌江春有燕飞平生书剑在莫便学忘机
　　岳阳僧舍　　　　　　　　　　张　乔
　　喜到重湖地孤舟横晩烟鹭啣鱼入寺鸦接饭随船松桧君山迥菰蒲梦泽连与师吟论处秋水浸遥天
　　岳阳　　　　　　　　　　　　张　乔
　　远色岳阳楼湘帆数片愁竹风山上路沙月水中洲力学桑田废思归鬓发秋功名如未立岂易狎汀鸥
　　寻桃源　　　　　　　　　　　张　乔
　　武陵春草齐花影隔澄溪路远无人去山空有鸟啼水垂青霭断松偃绿萝低世上迷途客经兹尽不迷
　　游南岳　　　　　　　　　　　张　乔
　　入岩仙境清行尽复重行若得闲无事长来寄此生涧松闲易老笼烛晚生明一宿泉声里思乡梦不成
　　江行二首　　　　　　　　　　司空图
　　地濶分吴塞枫高映楚天回塘春尽雨方响夜深船行纪添新梦覊愁甚往年何时京洛路马上见人烟
　　又
　　初程风信好回望失津楼日带潮声晚烟含楚色秋戍旗当远客岛树转惊鸥此去非名利孤帆任白头
　　洞庭　　　　　　　　　　　　许　棠
　　惊波常不定半日鬂堪斑四顾疑无地中流忽有山鸟高常畏坠帆远却如闲渔父前相引时歌浩间
　　章华台　　　　　　　　　　　韦　庄
　　清瑟怨遥夜绕风雨哀孤灯闻楚角残月下章台芳草巳云暮故人殊未来乡书不可寄秋雁又南回
　　访衡山廖凝山居　　　　　　　李建勳
　　郢客相寻夜荒庭雪洒蒿虚堂看向曙吟坐共忘劳溪冻声全减灯寒焰不高他人莫相笑未易防吾曹
　　秋宿洞庭　　　　　　　　　　周　贺
　　洞庭初下叶旅客不胜愁明月天涯夜青山江上秋一宵成白首万里寄沧洲只被浮名系宁无愧海鸥
　　送杨岳归巴陵　　　　　　　　周　贺
　　何处得乡信告行当雨天人离京口日潮入岳阳船孤鸟背林色远帆开浦烟悲君惟此别不肯话回年
　　湘妃怨　　　　　　　　　　　王贞白
　　舜欲省蛮陬南巡非逸游九山沉白日二女泪沧洲目极楚云断恨深湘水流至今闻鼓瑟咽絶不胜愁
　　送客归湖南　　　　　　　　　杨　凝
　　湖南树叶尽了了见潭州雨散今为别雪飞何处游情来翻似醉泪迸不成流那向萧条路缘湘黄竹愁
　　巴陵村行　　　　　　　　　　姚　揆
　　天淡雨初晴游人恨不胜乱山啼蜀魄孤棹宿巴陵影射村桥栁光寒水寺灯能吟思故国窓外有鱼罾
　　岳阳楼　　　　　　　　　　　江　为
　　倚楼高望极展转念前途晩叶红残楚秋江碧入吴云中来雁急天末去帆孤明月谁同我悠悠上帝都
　　洞庭南舘　　　　　　　　　　张　祐
　　一迳逗霜林朱栏绕碧岑地盘云梦角山镇洞庭心树白看烟起沙红见日沉还因此悲屈惆怅又行吟
　　送友人归武陵　　　　　　　　张　蠙
　　闻近桃源住无村不是花戍旗招海客庙鼓集江鸦别岛垂橙实闲田长荻花游春未得意看即是离家
　　送李山人住衡山　　　　　　　黄　滔
　　汉渚往湘川乘流入远天新秋无岸水明月有琴船露坐应通晓萍居恐隔年岳峯千万仞知上啸猿巅
　　寄衡岳刘録事　　　　　　　　喻　凫
　　城西青鸟寺累夏寒泉今在提纲所应难扫石眠风沙榆塞迥波浪橘洲偏重整潇湘棹心期更几年
　　寺居秋夜对雨有懐　　　　　　喻　凫
　　修修复雭雭黄叶此时飞隠几客吟断隣房僧话稀鸽寒栖树定萤湿在窓防即事潇湘渚渔翁披草衣
　　送衡州薛从事　　　　　　　　郑　巢
　　吟去望双旌沧洲晚气清遥分高岳色乱出远蝉声楚霁云连寺湘寒浪浸城孤猿不可听一任白髭生
　　湖南草堂读书招李少府　　　　释皎然
　　削去僧中事南池便隠居为怜松子夀还读道家书药院常无客茶罇独对余有时招送吏来饭野中蔬
　　湘州怀古　　　　　　　　　　释清江
　　潇湘连汨罗复对九疑河浪势屈原塜竹声渔父歌地荒征骑少天暖浴禽多脉脉东流去古今可奈何宋
　　巴东驿秋日晚望　　　　　　　冦　凖
　　楚驿独闾望山村秋暮天数峯横夕照一笛起江船遗恨须言命防心渐学禅迟迟未回首深谷暗寒烟
　　巴陵书事　　　　　　　　　　冦　凖
　　乡思终日有孤淡厌琴樽众木侵山径寒江逼县门浪沉滩见脊雨过壁生痕憔悴悲兰蕙因思楚屈原
　　题巴陵寺　　　　　　　　　　冦　凖
　　寺在啼猿外门开古涧涯山深防有径树老半无枝望远云常暝谈空日渐移明朝余马去还失白莲期
　　荆州三首　　　　　　　　　　苏　轼
　　游人出三峡楚地尽平川北客随南贾吴樯间蜀船江侵平野断风卷白沙旋欲问兴亡意重城自古坚
　　又
　　南方旧战国惨澹意犹存慷慨因刘表凄凉为屈原废城犹带井古姓聚成村亦解观形胜升平不敢论
　　又
　　楚地濶无边苍茫万顷连耕牛未常汗投种去如捐农事谁当劝民愚亦可怜平生事游惰那得怨凶年
　　岳阳　　　　　　　　　　　　张天启
　　天入平湖远楼深纳霁华青山藏福地碧树记人家水落鱼龙蛰风髙雁鹜斜古来形胜地何事忆长沙
　　武陵道中　　　　　　　　　　唐　庚
</div>
    <div class="pagination">
<a href="湖广通志_page337.html">上一页</a><span>...</span><a href="湖广通志_page333.html">333</a><a href="湖广通志_page334.html">334</a><a href="湖广通志_page335.html">335</a><a href="湖广通志_page336.html">336</a><a href="湖广通志_page337.html">337</a><span class="current-page">338</span><a href="湖广通志_page339.html">339</a><a href="湖广通志_page340.html">340</a><a href="湖广通志_page341.html">341</a><a href="湖广通志_page342.html">342</a><a href="湖广通志_page343.html">343</a><span>...</span><a href="湖广通志_page339.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
