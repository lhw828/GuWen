<!DOCTYPE html>
<html>
<head>
    <meta charset="UTF-8">
    <title>广西通志 - 第 37 页/共 315 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广西通志 - 第 37 页/共 315 页</h1>
    <div class="content">　　龙池在旧府学西相传有龙蛰其中上有仙妃庙又名养化池
　　涵清池在儒林桥西四时不竭
　　感应泉在城北宋邹浩谪居昭州仙宫岭下有泉涌出及将北归一日泉忽涸旋有人至门厉声呼曰侍郎归矣求之不可见翌日果拜命杨时挽诗泉甘不出戸客至岂无神指二事也今嘉应庙侧有侍郎井即此
　　玉山泉在龙山峡石上刻有治平三年沈绅书金沙泉在府治东半山中有泉清冽能苏瘴疠唐李义山诗绳烂金沙井是也
　　温汤泉在马江里从山下出四时常温
　　马踶泉在城东南
　　木良塘在城北嘉应庙前仙宫岭下
　　龙溪塘在乐山里有洞壑泉从石洞中涌出敬公井在龙兴观唐刺史敬超先治昭多善政井葢其所凿者因名
　　梅公井宋知军事梅挚浚在县署或谓即东山麓之马王井
　　鲁班井在大通桥侧明解缙有诗勒石于井旁仙井在乐山里谭氏二仙飞矛于诞山麓忽泉涌出清芳袭人能愈中暍者
　　翔龙井在桃竹山下泉自石沟流注于池凡防折沟旁一巨石上濶下小合之成桥疑出天造相传异人所创名曰凌虚桥度桥至岩髙数十丈怪石成列旁有小岩闻水撃石声景最幽絶
　　恭城县
　　五马山在县南一里五峰亭立如马奔跃来朝邑堂
　　鳯凰山在县东二里两峦开豁中峰昂耸如鳯旧县址在其下
　　三台山在县南三十里儒学宾山三峰耸翠形如笔架傍有马鞍山
　　晒袍山在县西南三里春夏草碧为绿袍秋冬野烧后为青袍天久不雨观山顶有云雾即至若雨久而四野开霁其山云气不散即不晴謡有出门莫问天但看晒袍山殊验每遇旱祈无不竒应
　　印山在县西二里形如印广约里许
　　双童山在县西五里乡举多聫发或云此山之秀狮子山在县西
　　五老山在县北
　　银殿山一名兼山在县东三十里常有白云缭绕山顶逺视如宫殿其下有钟乳穴二十昔传一异人号兼山先生深明性学隠于此有诗
　　鵞山在县南八里
　　金龙山在县西二十里日落时有龙影绕山笔山在县南二十里对峙学前
　　天马山在城南八里与学宫对峙
　　马鞍山在城东十五里约三十余丈形如马鞍故名
　　龙岩山在县东五里形如卧牛一岩中水深莫测遇旱祷雨多应或云有龙在焉因名龙岩
　　石佛山在县东十里半山有岩石乳结成如人形前两石柱一似烛一似鑪俗呼观音坐殿有塘深不可测以石投之如雷吼旱时祭以犬大雨立至石盆山在县西二十里石骨崚峭约二三里左有岩如盆水色澄碧夏秋不或涨中产游风鱼味甘滑率以谷前后出岩口嵗不愆期
　　髙峰山在县南十里一峰亭立挿入天表髙莫可量
　　仙姑山在县北八十里三峰并出石壁陡絶处有手扳及足迹旁一小岩清泉不干俗谓周何二仙女洗头盆水旱祷輙应里人徳之立庙以祀冬热岭在县西五里髙峻行者寒天汗浃相近有东华岭
　　甑头岩在县北八十里宋咸淳十年进士周元噩刋有文记髙险难登好事者间一攀蹑见壁间诗文为岩溜蚀尽仅存石瘦梅枯花数点月明风静鹤双栖之句
　　鱼田岩在县西三十里八角岩村泛舟从岩口入凡数折鸟语花香沙平水曲树防云连游者防归竟不知身在岩内
　　穿岩在县西十五里山石峻耸中空玲珑洞口髙濶约二丈余水自岛坪源来山石横跨水口如象鼻如伏犀渔舟出入棹声人语响嗒如雷潭水澄碧深莫可测旁有石柱髙与岩齐数尺若瑚树撃之镗然如鼓声
　　石角岩在城东三里
　　燕子岩在城南隔溪髙十余丈燕子春来秋去岩下水不可测
　　福田岩在城北二十五里中建有寺
　　佛岩在县北六十里宋进士田开读书处相近有峻岩宋进士周述读书处又北十里有鳯岩明解元周嘉宾读书处
　　金芝岩在县东五十里髙二丈余上有石乳垂结如芝
　　莲花石在县西十里群峰罗列髙耸入云有一坪上立数石状类莲花故名
　　风石在县北七十五里击之生风上有灵迹鲤鱼石在县东横亘江中形似鱼
　　黄牛石在县南髙丈余其色赤遇盛雪石上独无蟠驼石在城东四里横濶可二丈宋御史周渭幼常牧牛于此后人刻御史台三字以纪之
　　裂石在辽川村平地一石中开有水浅处四五尺深则无底鱼虾出没有大至一二十觔者居人以计取之卒不能得
　　西水江在县西从岛坪出流防大江
　　平川江一名上平江源出县北九十里灌阳界平川南流过常家渡歴县北六十里入乐川
　　南平江在城南二十里源从胜峝出防大江东江大河源发湖广永明县至龙虎闗入恭城界南流六十里经县城环绕如带澄洁可爱逾县又西流入平乐滙漓江
　　西江小河源发桂林府临桂县东乡东流至县属双溪寨四十里直至县前五里滙东江大河葛家溪在县东西流合乐川水
　　北洞源在城东十五里水出银殿山流经葛家溪西入乐川
　　岛平源在城西三十五里
　　势江源在城东四十里源从伸家猺峝中流出渡雷防大江
　　蘓陂源在县西四十里源出车峝流防大江下山源在县东十五里流入大江
　　富川县
　　马鞍山在县治东一里上有文昌阁
　　鳯凰山在县南下有云梯岭稍西曰朝冠山又东十里为穿山上有岩曰仙岩
　　虎山在县东二里许有岩曰龙水
　　石门山在县东三十里门容一人四面峭壁不可上下
　　屏山在县西三里形如列屏邑之镇山
　　霭石山在县北一里
　　龙头山在县西五里碧溪之水出焉
　　马头山在县东十里形如马首故名
　　白马山在县南二十里相传曽见白马悬缰于此文笔山在白马山南五里两峰尖耸如双笔然穿光山在县东四十里中有岩爽朗道人莫公居此
　　豹山在县东三十五里其隂有洞农人望云占晴尝騐
　　隐山在县东四十里潜德岩在焉宋林通归隠读书岩中有林公石牀四大字
　　通山在县东五十里有洞曰祥云
　　郎山在县东北五十里中有穿石岩傍有石灶炼丹所又有石棋局石上书请寻乐处四字宋郁棠添林御史隠此
　　龙溪山在县北八十里龙溪之水出焉
　　白云山在县西南一百二十里侧有丹灶山相传汉张道陵炼丹所石臼尚存
　　寳剑山在县西南八十里一石如剑故名
　　钟山在镇城之中山上有石扣之如钟
　　东山俗名姑防山絶壁参天界连三广凡剽掠余党多匿于此
　　花山在县西九十里堆蓝罨翠劲栢苍松交枝衒绿密萼争妍为一邑之名胜
　　歌山在县东广舆记昔冯乘有老人自少不娶善讴闻者酸鼻及病将死隣人送至此山老人歌以别之余声数月不絶
　　秀峰在县西北七十里平地突起数十仞宋毛衷刺贺州过而异之遂家焉
　　长标岭在县东北九十里唐李靖平萧铣驻师于此土人立庙祀之
　　独秀岩在县西三里内有石窗石磴昔人曽读书于此
　　挑母岩在县西四十里又作桃母岩溪水漫流岩下旁多桃树相传有老妪种此嵗凶采其实以充饥树特繁盛
　　碧云岩在碧云山上其中寛敞深防竒异万状髙处有广阳岛三大字逺望分明近视如擘絮状又有古石刻
　　仙岩在鳯凰山之东洞门有五色石形如莲花垂下苍藤数茎穿岩撑拄下有深潭环以石梁周笃棐修之今益増胜
　　川岩在县西六十里传説孙权时一夜雷震开有七孔
　　兴云岩即兴云山在县北三里岩前有龙湫山顶有一石盘寛三尺许深尺许中有一石恍如鹤天将作石盘呈雾岩内出云龙湫闪电
　　丹霞洞在县南一百五十里
　　六洞在县西九十里别有洞天居然紫府岭岩陡壑流淙滴乳
　　响石在县东离城一里髙数尺大数围叩之有声如钟
　　富江发源于灵亭乡南合神源之水经县治东南流入于贺
　　桥头江在县南三里卢溪之水出焉东流注于富江
　　白水一水出县西岸山约髙千仞潺潺而下一水出县东叄辇源由沙母流出茶源滙焉春夏大雨倾盆水气相防空中响应如雷其年县即大登秀溪在县南七十里发源于石姑合永之沐水昭之漓水下苍梧入海
　　碧溪在县南五里源出沙平西流合漓江
　　洋溪在县北十里许山巅有龙湫天旱祈雨輙应灶溪在县南一百二十里丹灶山下昔传张道陵炼丹取水于此宋陶弼有诗
　　万源在县北二十里由塘背而北流合九疑下大江
　　龙泉井在县西南
　　水井在县北五十里下有灵泉离防仞许长夏居民往来口渇撃壤而呼其水自上饮后复下名曰犀牛又名犀泉
　　贺县
　　瑞云山即甑山在城西十里髙千余丈旧名幽山唐李邰出刺是州山有彩烟覆其上旬日不散遂易名瑞云
　　玊印山在城东南十里兀然江中虽洪涛泛涨而此山挺出俗呼为浮山障一邑水口树木蓊翳上有陈侯祠迎碧亭
　　海螺山在县南十五里山中石子如螺故名岭有泉清澈四时常滴下江滴水岩是也
　　橘山在县北二十里上有七十二峰攒竒竞秀中多橘故名又常产银宋置银场于此
　　蕉木山在县东南二百二十里斜接广东开建连山西界贺境旧为矿徒出没地
　　五指石山在县南八十里信都谷中五峰并列如掌有石佛像
　　郎江山在县东十里
　　稿山在县北二十五里
　　幞头山在县南六十里
　　聂峰山在县南七十里
　　尖峰山在县西南十五里峻峭孤髙挺出群峰之上亦名文峰山
</div>
    <div class="pagination">
<a href="广西通志_page36.html">上一页</a><span>...</span><a href="广西通志_page32.html">32</a><a href="广西通志_page33.html">33</a><a href="广西通志_page34.html">34</a><a href="广西通志_page35.html">35</a><a href="广西通志_page36.html">36</a><span class="current-page">37</span><a href="广西通志_page38.html">38</a><a href="广西通志_page39.html">39</a><a href="广西通志_page40.html">40</a><a href="广西通志_page41.html">41</a><a href="广西通志_page42.html">42</a><span>...</span><a href="广西通志_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
