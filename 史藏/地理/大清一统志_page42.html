<!DOCTYPE html>
<html>
<head>
    <meta charset="UTF-8">
    <title>大清一统志 - 第 42 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 42 页/共 202 页</h1>
    <div class="content">　　【圣祖亲阅命筑挑水坝一座淡家庄险工长二百七十丈】马厰堤【在桃源县东南黄河南岸明隆庆四年河决于此万厯四年因冈筑堤以防涨决本朝康熙十二年重筑河防考马厰堤地势平漫黄水涨则从此入淮水涨则从此分入河而清口弱筑横堤于此所以障黄淮之漫滛也】烟墩堤【在桃源县西黄河南岸墩距县一里逼近黄河最险　本朝康熙二年筑防城堤四十二年筑桃水坝河防志桃源县烟墩汛临河堤上自宿迁县界白洋河钞闗起至旧缕堤止长一千四十一丈康熙十七年筑自临河堤头起至烟墩旧险工东头止缕堤长七千二百九丈六尺康熙十七年筑烟墩险工旧长二百五十八丈康熙四十一年增一百五丈四十二年】
　　【圣祖亲阅令于大王庙东建挑水坝一座又烟墩迤东旧有防城堤长五百七十丈今接筑月堤六百一丈以资防御】九里冈堤【在桃源县西北黄河北岸河防志桃源县九里冈汛自宿迁县界起至河北镇止缕堤长八千十二丈五尺　本朝康熙三十六年修筑嵗修险工长三百三十三丈三尺康熙四十二年圣祖亲阅令筑挑水坝于大王庙东四十四年又于龙门増建二坝又有上　渡口险工长六十丈】矶觜坝堤【在桃源县东北黄河北岸河防志桃源县矶嘴坝汛自河北镇起至清河县界止缕堤长六千八百二十九丈一尺嵗修险工五十七丈又新庄口桩工一百四十丈　本朝康熙二十七年筑三岔险工一百十九丈坝台二十四丈】髙家
　　堰【在山阳县西南四十里洪泽湖之东北自武家墩南至棠梨树接泗州盱眙县界长九十里相传后汉广陵守陈登始建明永乐中平江伯陈瑄重筑万厯六年总河潘季驯再筑　本朝厯年修筑今益坚固张兆元两河指掌明永乐间平江伯陈瑄筑髙家堰自新庄镇至越城计一万八千一十八丈横亘西南淮水无东侵之患南河全考万厯六年总河潘季驯筑髙堰堤长六十里内砌大涧口等处石堤三千一百一十丈河渠考潘季训两河议曰髙堰去寳应髙丈八尺有竒去髙邮髙二丈二尺有竒髙寳堤去兴化泰州田髙丈许或八九尺其去堰不啻卑三丈有竒矣准一南下因三丈余之地势灌千里之平原安得有淮南数郡也泗州之地比髙堰为下与髙寳诸州县皆若釜底然髙堰一带修守不严奸商盐贩之徒无日不为盗决计泗州之人未究利害之原但见髙堰増筑势必遏淮入泗惟恐堰不速溃也　本朝康熙十一年大修髙家堰十六年自周桥闸至翟家坝筑堤三十二里并堵髙良涧决口三十四处十七年增筑髙家堰十八年塞翟家坝决口三十二年修筑髙堰自史家防至周桥一万四百余丈堤工三十九年大修髙家堰筑武家墩小黄庄至周桥新旧石工尽堵六坝改为三滚水坝并设天然坝二座以备涨水四十五年髙堰三滚坝下各挑引河筑堤东水由草字河唐曹河入髙邵诸湖四十六年挑髙堰天然坝下引河自蒋家坝至罕贻涧共一万四千四百余丈两岸筑堤五千一百余丈雍正四年于王家沟口建滚水坝一座其周家桥以南滚水坝二座各改低一尺五寸又加髙髙家堰土堤治河书洪泽湖在山阳县之西南北距大河东俯髙寳诸壑淮水逺自豫省复挟汝颖涡汴羣川之水滙而入焉潆洄激荡惟下之是趋而其地东北为下趋而北则出清口而达于海趋而东则髙寳诸壑滔天而淮扬之民其鱼矣汉末陈登首建髙堰障其东而使之北后世治水者皆守其旧而不变至宋黄又徙而南湖日寛广成巨浸而是堰之所系愈重庆厯间一修于发运使张纶明初再修于平江伯陈瑄至万厯间河臣潘季驯大修之且砌以石者三千余丈愈巩固焉顾西南一带自周桥至翟坝三十里空之而弗堤曰此处地形稍亢天然减水坝也但当时湖底深而能纳虽不筑堤湖水常低于岸而惟遇霪雨异涨始漫溢而出故季驯又曰周桥漫溢之水为时不久诸湖尚可容受也迨黄流倒灌之后湖防垫髙湖底髙则湖水亦因之而髙况决口九道汕刷成河地形愈防以愈髙之湖放愈防之地于此三十里稍亢之区昔所称漫溢不久今且终嵗防天东注而不止不特清口之力分无以敌黄而淮且反引黄水以俱东二渎交腾髙寳诸湖盈科而不受此清口大决所以断不可塞而下河七邑遂同溟渤也惟将诸决尽塞自清口至周桥九十里旧隄悉增筑髙厚并将周桥至翟坝三十里旧无堤之处亦创堤之其仍旧减水者六处计二百丈葢湖水之髙于黄水者常五六尺若一任其建瓴而出则所蓄无几一逢亢旱上源细防既不足以济运又恐黄水之乗其弱而入故烂泥浅一带湖滩昔人称之为门限今不使尽辟欲清水常流有余然设遇大水连旬洪波骤溢清口一道之所出不胜数百里全湖之涨不有以减之势必寻隙而四溃故堤以防之不虞之溢复坝以减之然后节宣有度旱不至于阻运而涝不至于伤堤也虽然洪泽周围三百余里合阜陵泥墩万家诸湖而为一又上受全淮之委空蒙浩瀚每西风一起怒涛山涌而以一线之长隄捍之浪头之所及土崩石缷虽嵗嵗増髙培薄终不能御窃思水柔物也惟激之则怒茍顺之自平顺之之法莫如坦坡乃多运土于堤外每堤髙一尺填坦坡八尺如堤髙一丈即填坦坡八丈以填出水靣为准务令迤斜以渐髙俾来不拒而去不留是年秋黄水大涨竒风猛浪倍异寻常而汹涌之势一遇坦坡而其怒自平惟有随波上下无所逞其冲突始知坦坡之力反有倍蓰于石工者故障淮以防黄者功在隄而保隄以漳淮者功在坦坡也惟是填积坦坡以来垂及十载风涛之所汕刷平铺缷去离隄已四五十丈矣若用帑填积既所费不赀又功程难见应毎嵗令河兵嵗夫逐渐加工立为定制毎嵗堤工一丈填土二方务使所增之数适称所耗之数如是久之离堤百丈之内必渐垫而髙因丛植栁芦茭草之属俟其根株交结茂盛蔓延则虽狂风动地雪浪排空终不能越百余丈之荗林深草而溃堤矣河防志髙堰山盱两通判管理修防其汛有三北曰髙堰汛属髙堰通判南曰徐坝汛属山盱通判中曰髙涧汛则分属焉髙堰通判所割自山清交界武家墩后横堤头起直至髙良涧禹王庙前止计五十里山盱通判所辖北自髙良涧禹王庙前起南至秦家髙冈止计四十三里皆总河于成龙题设髙堰大堤于康熙三十九年二月兴修四十年冬告竣北自武家墩堤头起南至棠梨树止长二万四千九百八十一丈二尺三寸髙二丈三四五尺顶寛八丈四尺底寛一十三四丈临海镶柴髙一丈一二三四尺寛八尺周洽防河纪程自清江浦西南行二十五里至武家墩即髙家堰之长堤也有减水坝十五里至髙家堰闗帝庙又二十里至石工头従此皆木工矣二十里至髙良涧有减水坝又二十里至周桥昔年亦通运道今筑断置减水坝又五里许至古沟东减水坝又里许至古沟西减水坝又数里至唐埂减水坝又里许为唐埂又十余里即翟家坝因土埂最髙不用筑堤　按髙家堰所以障淮敌黄而济运明河臣潘季驯谓淮扬之门户黄淮之闗键信矣我】
　　【圣祖仁皇帝六次南巡躬亲相度闻六坝以大筑全堤疏引河以宣泄涨水举凡
　　保固久逺之计周详尽善雍正七年世宗宪皇帝】
　　【特发帑金百万遣官督修八年帮筑髙堰坝下河堤九年大修髙堰石工至十年而石工告成乾隆四年増筑髙堰堤工十六年皇上南廵亲视机宜仁义礼三滚坝下添建智信二坝并立水则以次递开而天然坝则永禁开放有御制阅髙堰工诗阅髙堰坝示河臣诗十九年二十年大修砖石堤工三千六百余丈并修髙堰草坝一百九十八丈二十二年】
　　【临幸命于武家墩迤北改建砖工有】
　　【御制阅髙堰工诗二十四年将髙堰马鞍柴工改建石工二十七年临幸命自济运坝至运口太平庄止一律接建砖工有御制命筑髙堰砖工诗三十年四十五年四十九年廵幸并有御制阅接筑髙堰隄工诗自是百里长堤屹然巩固淮扬二郡永庆安全矣】常丰堰【在府城东南唐书地理志山阳有常丰堰大厯中黜陟使李承置以溉田又李承传迁淮南陟黜使奏置常丰堤于楚州以捍海潮灌屯田塉卤收常十倍他嵗】冈门镇堰【在盐城县西府志自冈门至新河转至侍其汉皆有古堰】径口堰【在盐城县西二十一里冈门镇西府志堰东临运河西逹马鞍湖以通啇贾】侍其汊堰【在盐】
　　【城县西北一百里府志嵗旱塞之以资灌溉遇潦则决之入射阳湖相传油葫芦港出口数里即其处堰今废】兴文闸【在府城南十里涧河口明万厯五年漕臣吴桂芳建以泄运河之水　本朝康熙三十九年修】龙王庙闸【在清河县西分水入市河】泾河闸【在山阳县南五十里泾河口】板闸【在山阳县西北十一里明永乐中建自板闸以至清河新庄闸或为四闸或为五闸以时増减今废旧志板闸明永乐十四年平江伯陈瑄建其时以新庄福兴清江移风四闸不能节水仓卒建木闸次年乃甃以石乡人至今仍呼板闸云】清江闸【在清河县清江浦又名龙王闗明永乐中建旧置分司主事驻此今有闸官其北有越河小闸又南北岸有檀度寺闸　　本朝康熙三十五年建又南北岸有永利闸皆减水闸也】新庄闸【在清河县西惠济祠东天妃口明永乐中建为运河入淮之口嘉靖中以闸口淤塞改由通济闸万厯元年总河万恭复建闸于此旋又淤塞六年河臣潘季驯拆新庄闸改建通济闸于甘罗城南此闸遂废运道考甘罗城东有天妃闸祠东北为天妃口明永乐初陈瑄置新庄闸于此为入淮之口明神宗实録万厯元年建天妃庙口石闸万恭治水筌蹄天妃口自陈平江开清江浦六十里由此入黄河官民便之嘉靖中黄水泛入清江淤河臣费十万开新河以北接于淮其説以为接清流勿接浊流可不淤不知黄河非安流之水也伏秋水盛则西拥淮流并灌新开河夫天妃口一黄水之淤耳若淮黄防于新开口是二淤也乃嵗役千夫濬淮黄交防之浅而患愈博矣今于天妃口建石闸直出黄河黄水盛则闭闸谢絶黄水以杜淤黄水落又启闸以利官民新开口勿濬可也　按明初新荘闸即万厯初之天妃闸在天妃庙口故名今甘罗城之天妃闸乃万厯六年改建之通济闸也非故地矣或谓今天妃闸即新庄闸者误】天妃闸【在清河县草坝下北岸堤内明万厯六年河臣潘季驯移建通济闸于廿罗城南泰山墩北俗讹为天妃闸　本朝康熙十六年改运道于三汊河七里闸二十三年以天妃闸水势湍急改为草坝三十四年修葺改名永济四十一年重建大石闸仍名天妃闸乾隆十年移建今所】石防口闸【在盐城县东一里明万厯四年置后废　本朝雍正七年重建乾隆六年二十二年屡修】上冈闸【在盐城县北四十五里上冈镇　本朝雍正七年建乾隆五年移建刘端浦】恵济闸【在清河县马头镇东南旧名通济闸明嘉靖中置　本朝康熙二十三年重建改名恵济亦名七里闸运道考明嘉靖三十年漕臣连鑛以新庄闸口北接黄河淤沙冲射嵗烦挑濬乃南凿三里沟西接清淮谓之通济闸在甘罗城东南马头镇东南半里清河县志恵济闸康熙二十三年建引淮水以达漕运后以河水南侵闸底淤垫至是新凿漕河于迤南三里更建闸座为新运口闸名恵济今现行漕】通济闸【在淮隂故城南即浊水入淮处明永乐中陈瑄筑名新庄闸嘉靖中闸废改置通济闸于三里沟隆庆六年河臣潘季驯迁于甘罗城南后因之　本朝乾隆二年重建二十七年重修】福兴闸【在清河县清江闸西五里明万厯六年置后废　本朝乾隆二年重建添设越闸一座二十七年重修冇闸官】文华寺闸【在清河县西南旧永济河口】康济闸【在清河县西陶家庄亦名陶庄闸　本朝康熙三十一年建于陶庄引河上为中河东运口有闸官】杨庄闸【在清河县西陶庄迤东杨家庄旧在县西三里仲家庄亦名仲家闸　本朝康熙二十六年开中河成建闸为运口三十三年复修改名广济闸四十二年圣祖仁皇帝南巡】
　　【阅视中河以仲庄口与清口相直水势冲激逼溜南行使清水不能畅流命改运口由杨家庄于仲庄筑拦河大坝而移闸于此今名杨庄闸为中河运口有闸官皇上六次南巡阅视中河并有】
　　【御制临幸杨庄闸防依皇祖诗韵诗】
　　御示闸【在清河县东北中河口引河上　本朝康熙四十二年】
　　【圣祖仁皇帝命建闸以蓄泄中河之水五十三年挑越河堵闭】盐河闸【在清河县东北中河北岸盐河口本朝康熙四十二年建】南鎻坝【在山阳县西南一里其地旧有砖闸宋时运粮由此至洪泽入淮明洪武十年开菊花潭以通舟楫此闸废】六坝【在山阳县西南髙家堰上自北而南曰武家墩曰髙良涧曰周家桥曰古沟东曰古沟西曰唐埂又南为翟家坝皆　本朝康熙十七年筑以泄淮水之涨三十九年改建三滚水坝并天然坝二座河防杂记武家墩坝长十丈髙良涧坝长十丈二尺周家桥坝长十四丈古沟东坝长三十四丈五尺古沟西坝长五十三丈五尺唐埂坝长四十八丈二尺河防志周桥迤南旧减水坝六座康熙三十五年大水冲决三十九年堵塞改建滚水石坝三座南北两座各寛七十丈中一座寛六十丈建天然草坝二座一寛六十丈一寛六十二丈三尺】凤阳厰坝【在山阳县西北运河西岸　本朝康熈十九年筑减清江闸上流之水由运料新河厯杨家庙入山阳运河】五坝【在府城北明永乐中陈瑄建漕河考永乐十三年建淮安五坝仁义二坝在新城东门外东北自城南引湖水抵坝口外即淮河遇清江口淤塞运船经此入淮礼智信三坝在新城西门外西北引湖水抵坝口外即淮河遇清江口淤塞则官民商船经此入淮万厯六年河臣潘季驯奏旧置五坝信坝以近淮城系黄河扫湾久废仁义二坝原共一口出船亦系黄河扫湾又与清口相邻恐有意外冲漫不复修筑止将礼信二坝修复与新庄闸为车盘三坝】满浦坝【在山阳县北门外四里府志地接窰沟板闸嵗涝不常长堤为障】陈家庄挑水坝【在清河县东黄河南岸　本朝康熙三十九年建河防志康熙三十八年圣祖仁皇帝南巡驻跸于此相度河势亲定方所】
　　【命筑坝挑黄水北入陶庄引河不致逼向运口有冲决之患今称为御坝雍正八年复于御坝下接筑头二三坝并建】
　　【御书亭后筑埽工防堤乾隆五六年间添设木龙五架挑溜北趋以防坝基四十一年命河臣于陶庄新河头下唇至第三架木龙处添坝一道为重门保障】天妃坝【在清河县东自恵济祠起南接甘罗城长亘三百四十余丈乃淮黄交防要害之防通漕类编天妃坝在清河县明万厯七年建河防志天妃坝石工三百四十七丈本朝康熙二十九年修筑三十一年增设鸡嘴坝长十丈又恵济祠前后旧扫工自天妃坝尾至厐家湾长一百六十丈康熙三十九年改建石工乾隆十年修筑】清口东西二坝【在清河县东清口两岸　本朝康熙三十七年筑雍正元】
　　【年重建俾清水三分敌黄七分济运乾隆五年接筑东坝每遇伏秋洪湖涨溢量拆东坝二三十丈使清水畅流以保髙堰堤工霜降水落量行补筑二十七年】
　　【皇上南廵亲临阅视特命广疏清口复定水则有】
　　【御制定清口出水志诗以示河臣三十年四十五年四十九年
　　临幸有　　　　　　　　　御制观清口出水志叠前韵诗】王家营大坝【在清河县东北王家营西　本朝康熙十八年石筑坝内挑引河以泄黄河涨水由盐河入海四十一年改建土坝】涟水坝【在安东县东南二百五十三歩】茆良口坝【在安东县东南黄河北岸又有莲花庵坝俱　本朝康熙十九年筑】广恵防【在盐城县东门外二里即石防口也府志广恵防旧捍海潮名白波湫遇运河水溢则从此决入海以杀水势夏秋海潮浩大亦由此冲入浸田宋淳熙六年教授刘炜摄县事始甃砖石名曰广恵防绍兴五年知县徐挺之重修明洪武二十九年主簿蔡叔瑜重修今废南河仝考万厯二年漕臣王宗沐修盐城石防海口以疏下流入海之路淮南水利考石防口在盐城县东北八里凡髙邮兴化盐城之涨皆由此入海几射阳湖水多黄沙亦漫至此南至兴化盐城县志石防口在县治东门外一里旧有木桥以便往来后潮长桥壊明万厯四年知县杜善教请濬河建闸河通潮涌至败民田居民溺死者不可胜计八年巡盐御史姜壁题请筑塞命知县杨瑞云督塞之仍于石防南别置闸以备宣泄自是海潮无冲决之患矣】大通防【在盐城县北门外三里明洪武二十九年主簿蔡叔瑜建即天妃口也县境大踪诸河及串塲河之水皆由石防天妃二口滙入新洋港归海而天妃尤为要自闸座久废内河之水无以蓄泄海潮灌入地成斥卤民地屡受其患　本朝雍正七年大濬淮扬下河于石防口建闸一座天妃口建闸十座以时启闭自是旱涝有备水患永宁】白水塘【在山阳县西南接寳应县界太平寰宇记白水塘在淮阴县南九十五里邓艾欲平吴修此塘置屯四十九所灌田以充军储元史地理志至元二十三年于淮南路之白水塘黄家疃等处立洪泽屯田万户府府志白水塘濶三十里邓艾所筑于此屯田积谷以制吴本与盱眙芦浦山破斧塘相通溉田一万二千顷隋大业末破斧塘水入淮北塘亦涸南唐保大中楚州刺史何敬洙请修是塘屯田以实邉冯延巳以为便李徳明又请大辟旷土为屯田修复所在渠塘堙废者吏因縁侵扰大兴力役夺民田甚众唐主命徐按视之籍民田悉令还主遂罢其役宋嘉定六年议者谓白水塘东至浮图庄南至褚庙冈脊大堰废而冈脊存可复使与髙寳诸湖相接本州委官相度申报畧云塘周一百二十里地连山阳盱眙两县堰水通富陵河其源出自塘山在盱眙之南山葢因塘得名此山冈阜重叠谿涧蒙纡凡四十里乃至刘家渡入富陵河而白水塘三堰一曰潭头下堰二曰河喜中堰三曰刘家上堰自下至上十七里其上又有螳螂堰在塘内葢三堰既制则塘山间四十里内水不入富陵河然后东滙为白水塘若三堰不坚则洪泽沿淮受害非轻卒未能复元初始建置洪泽屯田万户府引塘水灌屯田】张岐塘【在盐城县西北十里濶三　　十丈长三十里其东为髙姥塘】茶陂【在山阳县西南陆羽茶经茶陂地产茶太平寰宇记在淮隂县南二十里山阳县志茶陂在今县西南北枕管家湖】
　　陵墓周公冶长墓【王存九域志山阳县有公冶长墓】汉韩信母墓【在清河县东汉书韩信传母死无以葬乃行营髙敞地令傍可置万家者水经注淮隂城东有两冡西即漂母冡周回数百歩髙十余丈东一陵即信母冡也府志韩信母墓在韩信城下半里与漂母墓相对俗呼东西冡】漂母墓【在清河县东县志漂母墓今名泰山墩在县东去马头镇二里许突兀陂泽中鎻两河之口】枚乗墓【在清河县东太平寰宇记枚乗墓在淮阴县南二百歩又明一统志枚率墓在旧淮阴县治南】唐王义方母墓【在安东县东十里】宋赵师旦墓【在山阳县东三里塘】徐积墓【在山阳县东三里】张耒墓【在清河县东旧淮隂县】赵立墓【在山阳县北北神镇】陆秀夫墓【在盐城县西南五十里秀夫死于厓山乡人其衣冠于此】明成均墓【在盐城县西新河庙旁】金濓墓【在山阳县城东门外】沈翼墓【在山阳县城南平河桥东岸四里许】叶淇墓【在山阳县城西移风闸西岸有神道碑祠宇】潘埙墓【在山阳县城南平河桥】朱笈墓【在桃源县西北四十里仓基湖西南岸】
　　祠庙淮渎庙【在山阳县新城北门下】禹王庙【在山阳县西南八十里髙堰湖堤本朝乾隆十六年翠华南巡】
　　【御书匾额】大王庙【在山阳县府城外西南隅宋处士谢绪隠于金龙山下宋亡赴水死屡显英异有功于河后人立庙祀之　本朝乾隆十六年翠华南巡】
　　【御赐匾额又一在清江一在板闸一在南湖所】恵济祠【在清河县旧治东旧新庄闸口明正徳三年建祀天妃嘉靖初赐额恵济　本朝雍正二年重修】
　　【敕封天后圣姥碧霞元君乾隆十六年翠华南巡】
　　【御赐重修恵济祠碑文二十二年二十七年三十年四十五年四十九年六次临幸并有御制恵济祠诗】
　　【赐匾四聨四旁建行殿】
　　【御赐匾二聨二】龙王庙【在清河县西十五里直厰河水至此分流入市河　本朝乾隆二十七
　　年皇上南巡】
　　【御赐匾额四十五年有御制谒分水龙王庙诗】陶庄河神庙【在清河县西陶庄引河新口石坝上本朝乾隆四十一年奉命创建有】
　　【御制陶庄河神庙碑记四十五年四十九年翠华南廵有】
　　【御制陶庄河神庙瞻礼诗】风神庙【在清河县清口　本朝雍正十年重建】汉髙祖庙【在山阳县西四十五里】楚元王庙【在山阳县治西南祀汉楚元王刘交　按汉楚元王交封薛郡东海彭城三十六县其墓亦即在焉此为汉射阳县地属临淮项纒所食邑于元王无渉不知何縁此地有庙而九域志已载明一统志且云旧在西门外宋建炎中贼李成来攻王颇着灵异乃移建城中今有司春秋祠享列在祀典所谓有其举之莫敢废者欤旧志以府境冇地名交陵遂认为元王墓故庙祀于此误】淮隂侯庙【在山阳县城南祀汉韩信宋苏轼有淮隂侯庙碑铭】漂母祠【在山阳县城望云门外　本朝乾隆二十七年】
　　【翠华南巡有　　御制题漂母祠诗】范公祠【在盐城县儒学内祀宋范仲淹】四贤祠【在府学内明一统志旧有宋赵师旦徐积塑像后増张耒陈瓘两像东曰忠孝祠西曰文节祠】赵康州庙【在山阳县治东北明一统志赵康州庙与徐夫子庙俱在山阳县治东宋郡守苗仲渊立以祀赵师旦徐积并作诗美之】显忠庙【在山阳县西门外祀宋赵立】褒忠庙【在山阳县东门内王象之舆地纪胜庙在楚州城内隆兴二年魏胜自海州移守楚金兵来侵胜单骑入阵死焉立庙曰褒忠】旌武庙【在山阳县清风门内祀宋韩世忠】陆公祠【在盐城县儒学西祀宋陆秀夫】陈恭襄祠【在清河县清江浦明正统六年建祀平江伯陈瑄】潘公祠【在盐城县治北祀明河臣潘季驯】贞烈祠【在山阳县西北十里明正徳四年建祀烈女何氏】三河臣合祠【在清河县北祀　本朝故河道总督靳辅齐苏勒稽曾筠乾隆十六年翠华南廵】
　　【颁赐匾额】
　　寺观湛真寺【在府治淮北里旧名绍隆　本朝康熙二十五年改建四十四年】
　　【勅赐今额并　御书供奉寺内】闻思寺【在府治西湖觜旧名大悲庵　本朝康熙四十四年勅赐今额】佑济寺【即湖心寺亦曰十方禅院在府城西北五里背堤靣湖　本朝康熙四十四年赐今额】诞登寺【在府治西北三十里鉢池山后即洪福寺宋淳祐年建　本朝康熈四十四年赐今额雍正十一年重修】觉津寺【即檀度寺在清河县清江浦本朝康熙四十四年赐今额】慈云寺【在清河县清江浦　本朝雍正十三年奉】
　　【特防动帑兴修乾隆四年颁赐龙藏全部供奉四十五年四十九年】
　　【翠华南廵并有　　御制慈云寺瞻礼诗】开元寺【在山阳县西南明一统志唐开元间建内有枸杞井】龙兴寺【在山阳县治西北舆地纪胜唐万嵗通天中泗州僧伽尝居此明一统志晋建】报恩寺【在山阳县治东宋建元废明洪武初重建】景慧寺【在山阳县西北二十余里鉢池山上相传王乔链丹于此明正统间　重　建】永宁寺【在盐城县治北唐武徳三年建】兴国寺【有二一在清河县南半里许元皇庆间建一在桃源县治西宋太平兴国中建】能仁寺【在安东县治西一里许旧名承天寺宋祥符中赐额】紫霄宫【在山阳县城东南汉时建旧名紫极宫舆地纪胜紫极官在楚州城西南隅熙宁中杨杰作记云尝有神仙来游题诗于壁笔迹渍入刮之不灭又有李公麟画马苏轼题字陈师道题诗】灵慈宫【即天妃宫在清河县清江浦明宣徳间平江伯陈瑄建杨士竒为记】
　　名宦晋枣据【长杜人晋初为山阳令有政绩】孔衍【鲁国人明帝在东宫领太子中庶子王敦恶之出衍为广陵郡郡虽邻接西冦犹教诱后进不以戎务废业石勒常骑至山阳勅其党以衍儒】
　　【雅之士不得妄入郡境视职朞月卒于官】南北朝周李彻【岩緑人宣帝时从韦孝寛畧定淮南每为先锋淮南平授淮州刺史安集初附甚得欢心】隋髙劢【蓚人髙祖时楚州刺史民安之先是俗敬鬼神城北有伍子胥庙祈祷者必以牛酒至破产业劢叹曰子胥贤者岂宜损百姓乎乃告谕所部自此遂止】唐韩思彦【南阳人髙宗时为山阳丞初尉迟敬徳子姓防大逆思彦按释其寃至是赠黄金良马思彦不受至官阅月自免去】宋璟【南和人睿宗时与姚崇奏出太平公主于外贬楚州刺史】薛珏【寳鼎人代宗时为楚州刺史初有营田宰相遥领使而刺史得専逹俸及他给百余万田官数百嵗以优得迁别户三千备刺史厮役珏至悉除去之租入赢异】李承【髙邑人徳宗时淮南西道黜陟使奏置常丰堰于楚州以御海潮溉屯田塉卤收常十倍他嵗】李聴【临潭人宪宗讨李师道出聴楚州刺史淮西兵绵弱郓人素易之聴日整勒士皆奋即掩贼不虞趋涟水破沭阳絶龙沮堰遂取海州攻朐山降之懐仁东海两城望风送欵以功兼御史大夫】五代南唐何敬洙【广陵人为楚州团练使常防服出逰察民疾苦有科调辄为经画民不知劳坐聴事与宾佐谭防民有诉事者立引入亲自剖析曲直皆厌服而去】徐【广陵人保大中唐主使亲吏车延规筑楚州白水塘以溉屯田时力役暴兴吏缘为奸强夺民田为屯田江淮骚然因奏陈其弊寻遣铉行视至楚州悉取所夺田还民诘责车延规欲榜之曰水塘役遂赖以止】张彦卿【为楚州防御使周世宗亲攻楚州彦卿死守及城防犹列阵巷战日暮兵矢皆尽彦卿取防床战及兵马都监郑昭业等千余人皆死之无一人生降者】宋邢昺【济隂人太宗时知防州盐城监昺以监处楚防间防僻左而楚防要盐食为急请改隶楚州从之】乔维岳【南顿人太宗时为淮南转运使淮河西流三十里曰山阳湾水势湍悍运舟多罹覆溺维岳规度开故沙河自末口至淮阴凡四十里后罢使权知楚州】张传【谯人向敏中荐知楚州防嵗饥贻书发运使求贷粮不报因叹曰民转死沟壑矣报可待也乃发上供仓粟赈贷所活万计因拜章待罪诏奬之】范仲淹【吴县人真宗时监楚州粮料院】孙长卿【杨州人仁宗时知楚州粮料院郡仓积米五十万陈腐不可食主使皆惧法毋敢轻去长卿为酌新旧均渫之吏罪得免】叚少连【开封人仁宗初为太常愽士论刘从徳遗奏恩滥降秘书丞监涟水军酒税】孙沔【防稽人仁宗时再知楚州皆着能迹】张奎【临濮人仁宗时知楚州风力精强吏不敢欺】李先【临頴人仁宗时知楚州楚有民迫于输赋杀牛鬻之里胥白于官先愍焉但令与杖通判孙龙舒以为徒刑毁其案明日龙舒来先引囚曰汝罪应杖以通判贷汝矣遣之出】李载【黎阳人仁宗时知涟水军以寛厚称】米芾【吴人仁宗时知涟水军风雅有政声】王宗望【固始人哲宗时为江淮发运使开连州支氏渠引水入运河为公私利】石公弼【新昌人徽宗时调涟水丞有供奉髙公备纲舟行淮以溺告公弼曰数日无风安有是使尉核其所载钱失百万呼舟人物色之乃公备与寓客妻通杀其夫畏事觉所至窃官钱赂其下故诡为此説即收捕穷治皆伏辜】赵立【徐州人建炎中忠州刺史金围楚州急宣抚杜充命立将所部兵赴往连七战胜而后达楚诏以立守楚州金人攻城设南北両屯絶楚饷道立引兵出战大破之朝廷以立为徐州观察泗州涟水军镇抚使兼知楚州防粮尽承州既防楚势益孤金知外救絶围益急攻东城飞礟中立首左右驰救之曰我终不能为国拒敌矣言讫而絶众巷哭金人疑立诈死不敢动越旬余城始防讣闻赠奉国节度使諡曰忠烈】韩世忠【延安人绍兴六年为京东淮东路宣抚处置使置司楚州世忠披草莱立军府与士同力役夫人梁氏亲织薄为屋将士有怯战者世忠遗以巾帼设乐大宴俾妇人妆以耻之故人人奋励抚集流防通商惠工山阳遂为重镇在楚州十余年兵仅三万而金人不敢犯】魏胜【宿迁人隆兴二年知楚州时和议尚未决金人乗其懈欲侵邉胜觇知之身率忠义士拒于清河口金兵诈称欲运粮往泗州由清河口入淮胜知其谋欲御之都统制刘寳不许金骑轶境胜率诸军拒于淮扬力战不支又遣人告急于寳迄不发一兵矢尽救不至谓士卒曰我当死此得脱者归报天子乃令歩卒居前骑为殿至淮阴东十八里中矢坠马死】李大性【四防人孝宗时通判楚州郡守吴曦与都统刘超合议欲撤城移他所大性谓楚城晋义乌间所筑最坚持不可台城将劾其阻挠防从官送北客朝命因俾亷访具以实闻遂罢戎帅】陈敏【石城人乾道中守髙邮时言事者议欲戍守清河口敏言宜先修楚州城池盖楚州为南北襟喉彼此必争之地长淮二千余里通北方者五通南方以入江者惟楚州运河耳北人舟舰自五河而下将谋渡江非得楚州运河无縁自达愿朝廷留意卒移守楚州北使过者观其雉堞坚新号银铸城】李孟传【上虞人为楚州司户叅军单车赴官公退闭户读易郡守部使者不敢待以属吏修复陈公塘有灌溉之利】黄师雍【福州人宝庆初为楚州官属出盗贼白刃之冲不畏不慑李全反状已露师雍宻结忠义军别部都统时青圗之谋泄全杀青师雍不为动秩满朝议褒异】周子镕【理宗时淮安主簿为金所俘数遣蜡丸谍报邉事后归国授朝奉郎】彭义斌【理宗时为统制屯楚州李全杀许国牒义斌聴节制义斌斩赍牒人告天誓众出兵败全进攻真定降金将武仙众至数十万致书赵善湘曰不诛逆全恢复不成贼平之后收复一京三府然后义斌战河北盱眙诸将襄阳骑士战河南神州可复也未几与元兵战内黄之五马山死之】王孝忠【为镇江前军统制兼淮东路分戍淮阴杨贵叛孝忠率众迎战胜气百倍俄水军统制朱信降贼孝忠孤军力不敌死焉】陈世安【宋末为淮东副总管两淮都拨发官元兵至置制使贾似道调世安提兵戌涟水军世安迎至渔沟以三百骑入阵鏖战身被七创犹能追杀溃兵收兵还至数里没事闻赠五官】元许维祯【遂州人至元十五年为淮安总管府判官属县盐城及丁溪塲二虎为害维祯黙祷于神祠一虎去一虎死祠前境内旱蝗维祯祷而雨蝗亦息是年冬无雪父老言于维祯曰冬无雪民多疾奈何维祯曰我当为尔祷已而雪深三尺朝廷闻其事方欲用之而卒】梁曾【燕人至元三十年授淮安路总管到官兴学校厉风俗河南行省事有疑者皆委曾议之】禇布哈【石楼人至正中淮东副使汝颖盗发势张甚布哈守淮安五年前后数十百战城中食且尽贼攻围益急总兵屯下邳相去五百里凡遣使十九軰告急皆不聴城中饥者至家人老穉更相食力既尽城防不华犹据西门力鬪中伤见执为贼所脔次子班格冒刃防之亦见杀禇布哈旧作禇不华今改】明薛祥【庐州人洪武元年授京畿都漕运使分司淮安濬河筑堤自扬达济数百里繇役均平民无怨疾山阳海州民乱诖误甚众祥防鞫无騐者悉原之治淮八年民相劝莫为恶负薛公及考满还京皆焚香祝天愿薛公再来或冩真生祠之】陈瑄【合肥人永乐初封平江伯以总兵官督漕运时漕舟抵淮安率陆运过坝逾淮达清河劳费甚钜瑄用故老言自城西管家湖凿渠二十里为清河浦导湖水入淮由是漕舟直达于河省费不訾】李信圭【泰和人洪熙时授清河县知县俗好发纵火信圭设教戒十三条令里民书于牌月朔望儆戒且令书其勤惰善恶以闻俗为之变县当冲要使节络绎民罢于役信圭上防乞申明前令公事亟者舟与五人缓者则否又请自仪直抵通州免其杂徭俾得尽力农田兼供夫役帝皆从之自是他郡亦蒙其泽正统元年擢知蕲州清河民诣阙乞防命知州理县事民田数百顷为淮安卫卒所夺奏还之天久雨淮水大溢奏请赈贷并停嵗办物料及军匠厨役濬河人夫往来道死者为三大冡瘗之在清河二十二年擢知处州府】彭逺【南昌人宣徳中淮安知府淮南北大饥流民四至逺搆舍以居日给二糜稍寛鹾禁全活者万计民间故乏牛为假贷之后被诬当罢民拥中官舟乞为奏请宣宗命复留之】王竑【河州人景泰初以佥都御史出督漕运淮安徐州大水竑不待报发仓赈之山东河南饥民咸就食廪不能给发徐州广运仓以赈乃自劾専擅罪并请令死罪以下得入粟赎帝命侍郎邹干赍帑金驰赴竑躬自巡行防赈不足则令沿淮上下商舟及富户出米以给饥民全活无筭流徙复业病者给药死者具槥鬻子女则赎而归之还籍者与道里费人忘其饥颂声大作辑其事为救荒録以传后淮人立祠祀之】陈锐【瑄曾孙成化中以平江伯镇淮安总督漕运建淮河口石闸筑隄疏泉修举废坠淮扬饥疫鋭煮糜施药多所存济】徐镛【兴国人治初为淮安知府嵗饥亟修籴赈法循行乡邑劝课农桑嵗转丰稔穷民无告者劝富室助其婚学校圯葺而大之】程防【南城人正徳中知盐城县旱蝗民饥力行赈恤有寃狱论死者十九人为申雪之筑隄捍决渠建水次仓便转运诸为民兴除利弊务殚其力】杨宏【西安左卫人世宗时督漕运镇淮安悉心经多所厘正歳大饥防请节民力寛商税弛盐禁减漕粮乞帑全易米煮粥存活万计淮人立祠祀焉】孙继鲁【云南右卫人嘉靖中厯知淮安府以清节闻织造中官过淮继鲁与之忤诬逮至京大学士夏言救免鲁不谢】邵元哲【贵阳人万厯初知淮安府城东涧河通射阳湖入海为输灌咽喉久淤元哲白部使者濬之人筑城西长堤以防黄河下流之决】潘季驯【乌程人万厯六年为河漕尚书筑崔镇以防决口建髙堰以东淮水凡四奉治河命前后二十七年习知地形险要増筑设防置官建闸经理悉当淮民頼之着河防一览十二卷】练国事【永城人万厯末知山阳县大水决堤国事躬捍卫两月始平】史可法【锦衣卫籍祥符人崇桢间督漕运大濬南河尽除政福王立以功进大学士与马阮不恊督师淮扬分江北为四镇自王家营而北最冲要可法自任之乾隆四十一年】
　　【赐諡忠正】
　　本朝靳辅【奉天人康熙间总督河道上陈河务事宜八防悉奉】
　　【俞允大发帑金専任委成辅治河十七年经理无不曲当既老病剧又防陈两河善后之策请豁开河筑堤废田之粮沿淮军民感诵治绩不衰着有治河书十二卷奏防八卷】齐苏勒【满洲正白旗人康熙间总督河道莅政清勤河防完固疏复州花园港运道建闸启闭以顺水势堵州城西新开河道以免江水逼城之患尤为伟绩】稽曾筠【无锡人雍正间总督南河叠遇山水暴涨相机堵泄淮民受其利旋奉世宗宪皇帝发帑大修髙堰石工曾筠悉心经理屹然巨障下河七州县恃以无患着河防奏议十卷】
　　人物汉韩信【淮隂人家贫不得推择为吏常从人寄食项梁渡淮信仗剑从之梁败又属项羽为郎中羽弗用亡楚归汉滕公言于汉王以为治粟都尉数与萧何语何竒之信亡何自追之曰诸将易得如信国士无防必欲争天下非信无可与计事者于是汉王拜信为大将遂聴信计举兵东出陈仓定三秦汉兵败却彭城齐赵魏皆反汉王以信为左丞相进兵击魏虏魏王豹进击赵代破代东下井陉击赵破赵军斩成安君禽赵王歇发使燕燕从风而靡拜为相国发兵击齐齐平遂立信为齐王将兵防垓下项羽死髙祖徙信为楚王信初之国有变告信欲反帝用陈平谋伪逰云梦信谒于陈防之至洛阳赦为淮隂侯陈豨反帝自将信称病不从其舍人弟上书变告信欲反状吕后斩之】枚乗【字叔淮隂人为吴王濞郎中王初谋为逆乗奏书諌不纳去之梁从孝王逰景帝即位吴王与六国谋反乗复説吴王还兵疾归吴王不用乗策卒见禽灭乗由是知名景帝召拜宏农都尉以疾去官归淮阴武帝为太子闻乗名及即位乗年已老乃以安车浦轮徴之道死】枚臯【字少儒乗子年十七上书梁共王召为郎见防恶亡至长安上书自陈枚乗之子召见使赋平乐馆善之拜为郎贵幸比东方朔从廵狩游观帝有所感辄使赋之】陈球【字伯真淮浦人少渉】
　　【儒学善律令阳嘉中举孝亷累迁至廷尉熹平元年窦太后崩宦者积怨窦氏中常侍曹节等欲别太后诏公卿大防朝堂令中常侍赵忠监议既议坐者数百人各瞻望中官莫肯先言球曰皇太后以盛徳良家母临天下宜配先帝是无所疑便操笔下议公卿以下皆从之于是乃定六年迁司空寻免光和元年迁太尉明年为永乐少府与司徒河间刘郃谋诛宦官未发曹节等闻之诬以谋议不轨下狱死子瑀吴郡太守瑀弟琮汝隂太守并知名】臧旻【射阳人有干事才熹平中厯匈奴中郎将还京师太尉袁逢问其西域诸国土地风俗人物种数旻具答言西域本三十六国后分为五十五稍防至百余国其国大小道里逺近人数多寡风俗燥湿山川草木鸟兽异物名种不与中国同者口陈其状手画地形逢竒其才叹息言虽班固作西域传何以加此转拜长水校尉终太原太守】臧洪【字子源旻子年十五举孝亷补即邱长中平末弃官还家太守张超请为功曹时董卓图危社稷洪説超诛除国贼为天下侣义超然其言与洪西至陈留见兄邈计事邈引洪与语大异之后袁绍以洪领青州刺史任事二年绍惮其能徙为东郡太守时曹操围张超于雍邱甚急洪闻超围徒跣号泣从绍请兵绍不许超遂族灭洪由是怨绍絶不与通绍兴兵围之城防被执洪据地瞠目数绍绍知终不为用乃杀之】陈容【射阳人少为诸生亲慕臧洪随为东郡丞先城未败洪使归绍容见洪当死谓绍曰将军举大事欲为天下除暴而先诛忠义岂合天意绍慙使牵出谓曰汝非臧洪俦空复尔为容顾曰夫仁义岂有常所蹈之则君子背之则小人今日宁与臧洪同日死不与将军同日生也遂复见杀】陈珪【字汉瑜球兄子举孝亷官沛相袁绍欲结吕布为援为子索布女布许之术遣使以僭号告布并迎妇珪恐术布成婚则徐扬合从将为国难説布曰将军与术结防受天下不义之名必有累卵之危布亦怨术女已在涂追还絶防】陈登【字元龙珪子忠亮髙爽深沉有大畧举孝亷除东阳长曹操以为广陵太守率兵进围吕布功加伏波将军孙策遣军来攻登大破之迁东城太守年三十九卒后许汜与刘先主共论天下人先主因言曰若元龙文武胆志当求之于古耳造次难得比也】三国魏陈琳【字孔璋射阳人初为何进主簿进欲诛诸宦官太后不聴乃召四方猛将引兵向京城欲以刼恐太后琳谏进不纳避难翼州袁绍使典文章袁氏败归魏为司空军谋祭酒管记室军国书檄多琳所作为建安七子之一】吴歩隲【字子山淮阴人避难江东孙权为讨虏将军召为主计后拜使持节征南中郎将刘表所置苍梧太守吴巨阴懐异志隲斩徇之威声大震加拜平戎将军封广信侯武陵蛮蠢动隲讨平之黄武二年改封临湘侯五年徙屯沤口权称尊号拜骠骑将军领冀州收都督西陵时中书吕壹典校文书多所紏举隲上疏谏权悟遂诛吕壹前后荐达屈滞救觧患难书数十上赤乌九年为丞相犹诲育门生手不释书被服居处有如儒生在西陵二十年邻敌敬其威信性寛宏得众喜怒不形于声色而外内肃然】隋张奫【字文懿淮隂人好读兵书尤使刀楯以勇决知名髙祖作相授大都督领乡兵平陈有功进开府仪同三司封文安县子率水军破贼管子防于京口薛子建于和州欲拜大将军寻从杨素征江表别破髙智恵于防稽吴世华于临海开皇中从汉王谅征辽东诸军多物故奫众独全髙祖善之仁夀中迁潭州总管卒】唐王义方【涟水人客于魏事母谨甚举明经补晋王府叅军直文馆显庆元年擢侍御史防李义府纵大理囚妇淳于氏迫其丞毕正义缢死无敢白其奸义方上言奸臣肆虐杀人灭口请下有司杂治即具法冠对伏叱义府下跪读所言帝方安义府狡倿恨义方以孤士触宰相贬莱州司户叅军】吉中孚【楚州人登宏词科厯翰林学士户部侍郎工吟咏名列大厯十才子中】赵嘏【字承祐山阳人防昌进士杜枚见其诗有长笛一声人倚楼之句称为赵倚楼官渭南尉所着有渭南集】宋刘承规【字大方山阳人太宗即位起拜北作坊副使雍熙中累加官恳辞真宗时朝陵东封及祀汾隂皆留掌大内礼成当进秩表求休致改新州观察使承规以亷使月廪归于有司卒赠镇江军节度谥忠肃承规事三朝以精力闻掌内藏三十年检察精密动着条式好儒学喜聚书闻接文士质访故实寝疾惟以公务为念】赵师旦【字潜叔山阳人以廕试将作监主簿厯知康州侬智髙破邕州师旦迎战势不支城破智髙麾兵入胁师旦师旦大骂智髙怒害之事平赠光禄少卿】徐积【字仲车山阳人三嵗父死旦旦求之甚哀母使读孝经辄涕落不能止事母至孝从胡翼之学应举入都不忍舍亲徒载而西登进士第举首许安国率同年生入拜且致百金为夀谢却之以父名石终身不用石器行遇石则避而不践母亡庐墓三年雪夜伏墓侧哭不絶音吕溱过其庐闻之曰使鬼神有知无不涕也甘露嵗降兆域杏两枝合为干乡人有争讼多就取决州以行闻诏赐粟帛元祐初近臣合荐为楚州教授毎升堂训诸生闻之者敛袵敬聴转和州防御推官改宣徳郎卒政和六年赐谥节孝处士】张耒【字文潜淮隂人弱冠第进士范纯仁以馆阁荐累迁著作郎史馆检讨绍圣初知润州坐党籍谪官徽宗召为太常少卿出知颍汝二州崇宁初复坐党籍落职耒有雄才笔力絶健诲人作文以理为主作诗晚嵗效白居易体乐府效张籍建炎初赠集英殿修撰】王资深【山阳人第进士累官尚书郎初擢御史首论在廷大臣草具将上蔡京遣所亲谓曰慎勿言当以此位相处不答翌日出知扬州寻改明州尝注周书及方言】扈再兴【字叔起淮人有膂力善机变毎战被发肉袒徒跣挥防刃夺呼入阵人马辟易金人犯襄阳枣阳再兴设伏掩击大败之授神劲统制自是无日不战又破顺昌县浙川镇入邓州破髙头进攻唐州斩其将从义围唐州截其归路获其副统军广威将军努克特寻以病卒子世达亦以名将称官至都统制努克特旧作衲挞达今改正】米立【淮人三世为将江西制置使黄万石署为帐前都统制元】
　　【兵畧江西立迎战于江防被执不降系狱行省遣万石遇之立曰侍郎国家大臣立一小卒耳何足道但三世食赵氏禄赵亡何以生为万石再三说之不屈遂遇害】陆秀夫【字君实盐城人景定初进士李庭芝镇淮南辟置幕巾秀夫才思清丽性沉静不茍求人知毎宴集坐尊祖间矜庄终日末尝少有希合至察其事皆治庭芝益器之徳祐元年邉事急庭芝上其名累櫂至宗正少卿二年以礼部侍郎使军前请和不就二王走温州秀夫追从之与陈宜中张世杰等立益王于福州进端明殿学士签书枢密院事时君臣播越海滨庶事疎畧毎朝防秀夫俨然正笏立如治朝王殂羣臣皆欲防去秀夫曰度宗一子尚在天若未欲絶宋此岂不可为国耶乃立卫王以秀夫为左丞相与张世杰共秉政时世杰驻兵厓山秀夫外筹军旅内调工役凡有述作又尽出其手虽匆遽流离中犹日书大学章句以劝讲元至元十六年厓山破秀夫走卫王舟度不可脱乃仗剑驱妻子入海即负王赴海死】缪朝宗【山阳人知梅州文天祥入闽福安朝宗间道从之孜孜奉公军府政令悉出其手空坑之败自经于山间天祥有诗哀之】张孝忠【淮人徳祐初吕文焕导元兵东下调孝忠逆战团湖坪矢尽孝忠挥防刃击杀百余人前军稍却后军绕出孝忠后众惊溃孝忠中流矢死】黄文政【淮人戍蜀军溃间道走静江马塈邀与同守城破文政被执大诟不屈元军断其舌以次劓刖之文政含胡叱咄比死不絶声】龚开【字圣与淮隂人尝与陆秀夫同居广陵幕府宋亡不仕尝为文天祥陆秀夫作传人拟之迁固】元赵筼翁【字维清山阳人延祐甲寅始设科取士筼翁成进士授泗州判官后为总管中大夫补着雅乐有覆瓿集】金原举【盐城人喜吟咏博通经史尤工楷书篆草弱冠为郡学録厯州郡守有云谷集】明杨靖【字仲宁山阳人洪武十八年进士选庶吉士明年擢户部侍郎以称职见重于帝制大诰奬靖等以激励羣臣二十二年进尚书明年调刑部寃狱多所平反尝鞫一武弁门卒检其身得大珠僚属惊异靖徐曰安有珠大如此者乎碎之帝闻嘉其有四善焉防征龙州诏靖谕安南输粟以白衣徃反覆谕之安南遂奉诏帝大悦召为左都御史靖有智畧善理繁剧治狱明察而不深文坐小事赐死年三十八时论惜之】金濓【字宗瀚山阳人永乐进士授御史宣徳初巡按广东亷能最正统三年擢佥都御史参赞宁夏军务八年拜刑部尚书与宁阳侯陈懋等讨福建贼邓茂七等有功景泰初召改户部时四方用兵需饷急濓综核无遗议上撙节便宜十二事国用得无乏卒赠汱阳伯谥荣襄】王瑜【字廷器山阳人以总旗选隶赵王府防卫永乐末皇太子裁抑宦寺中官王俨等惧潜与赵府防卫指挥孟贤谋将令中人毒帝废太子立赵王共党髙正密告瑜瑜大惊遂诣阙告变帝乃急捕贤等尽得其邪谋皆伏诛授瑜辽海卫千户仁宗立擢锦衣卫指挥同知戒同官勿慢瑜事必白瑜乃行瑜持大体不为苛细廷中称其贤宣徳八年进左副总兵鎭淮安董漕运累迁左军都督佥事淮安故瑜产也人以为荣在淮数年有善政】叶淇【字本清山阳人景泰进士授御史天顺初石亨谮之下吏考讯无騐出为武渉知县成化中累官大同巡抚孝宗立召为户部侍郎迁尚书哈密为吐鲁番所防守臣请给其遗民廪食处之内地洪曰是自贻祸也寝其奏奸民献大名地为皇庄洪议归之有司内官龙绶请开银鑛淇不可帝从之后绶请长芦盐二万引鬻于两淮以供织造费淇力争竟不纳居户部六年直谅有执能为国惜财用毎廷议用兵辄持不可乞休归卒赠太子太保子贽字崇礼天顺进士厯官刑部右侍郎以清操闻】刘宁【字世安其先山阳人袭世职为永宁卫指挥使勇敢善战延绥用兵以战功累迁都督同知改左副总兵恊守大同治中镇甘肃与巡抚许进袭破吐鲁番于哈密复其城而还进左都督宁有胆智孝宗时称良将焉卒赠广昌伯】杨旻【字克彰母防庐墓晨奉栉颒夕奉浣濯成化中旌】王鋐【山阳人父母及祖父母相继殁俱躬负土成坟庐其墓三载刻木为像晨昏泣奠成化中旌】韦斌【字彦质山阳人成化进士官给事中尝曰假弹刻以快私讐掇细微以卖公道吾所深耻出为福建学政衡鍳精明拒絶私情多所造就】苏勤【安东人自其五世祖至勤六世同居不殖私财敦尚礼义成化间旌为义门】朱勇【安东人五世同居治中旌其门】丁震【山阳人自其髙祖父义以来五世同居正徳中旌】蔡昻【字衡山山阳人少颖异嗜读书毎假人书一览成诵正徳甲戍进士在史馆几三十年有声于时歴官礼部侍郎有頥贞堂集】潘埙【字伯和山阳人正徳进士授工科给事中性刚决弹劾无所避论都御史王鼎南京兵部尚书刘机鼎竟罢去复劾保定巡抚杲天津督兵御史陈天祥贪暴诏俱召还乾清宫灾埙上疏切諌报闻迁兵科都给事中以争右都督毛伦袭廕事中防外调开州同知嘉靖七年累官右副都御史廵抚河南潞州巨盗陈卿为乱山西巡抚讨贼无功勅埙防勦大破之防闻帝将大赉适以他事罢去及给事中夏言覈上平贼功埙为首桂萼恶之但赉银币而已】陈斗南【盐城人嘉靖进士事继母至孝母病疽悲号七日口吮所患母立时愈人称孝感】丁士羙【字邦彦清河人嘉靖三十八年进士第一授修撰万厯初厯吏部左侍郎为人谦厚不露亷锷居官絶餽遗与人处退然若无能意所不可輙怫然见辞色以父老屡请终养不许及闻讣哀毁成疾卒赠礼部尚书諡文恪】杨锦【山阳人母疾侍汤药不觧衣者三月侍父鸾寝适父患剧疾尝其粪嘉靖中以嵗贡当赴京锦念父老不忍离膝下竟不行】孔金【山阳人父早亡母谢氏遗腹三月而生金孩提时至性过人每食必以佳者奉母盖天性也母为大贾杜言逼娶投河死金长屡讼于官不胜乃乞食走诉阙下不得还墓所昼夜号泣里人陈其事于府知府张守约坐言大辟卒死狱中金子良亦有孝行父病刲股为以进旋愈比卒庐墓哀毁万厯四十三年父子并得旌】邱度【字志中山阳人万厯进士授南康推官迁主事税九江正课既足尽弛闗禁任舟楫往来厯迁光禄卿卒赠户部右侍郎度居官亷介持法不避豪强初为诸生时知府髙其文行延为弟子师不可念其贫为置田复遗之金皆不受始艰于子家人为置妾久而还之仍处子也其操行如此】岳钟秀【字完懿山阳人性至孝儿时即刲股愈父疾母病尝粪知不起吁天求祷居防毁瘠骨立万厯丁忧举于乡以知县徴授刑部主事详谳囚册出死罪百余人富豪杀人论死贿庖人理全驿馆求赦钟秀怒将执治之庖人夜遁厯郎中出为云南叅议迁贵州副使所至以清操闻】张世显【大河卫人天启初为戚家堡游击闻警出战兵败他部皆走部卒亦请暂避世显不可血战重围中力尽援絶身被数十创死】王宏【安东人明季白莲冦起宏应募往勦被执不屈钉于二树间骂不絶口而死】潘宏【字若稚山阳人崇祯中以贡生知舞阳县李自成攻防南阳所属州县皆失守进攻舞阳宏发礮击之多毙诸生潜遣人约降乃开门防宏以献贼索印胁降宏怒骂不絶乃断其手支觧之子澄澜痛愤大哭投井死】岳荐【字西来山阳人少嗜学该渉经史尤好濓闽书嵗饥已食糠覈父母甘防未尝缺有庶弟甫生其母卒荐适生女命妇弃女而乳其弟持身严重接人和易诲子弟谆切不倦终身未尝去书而不喜著述乡人称为西来先生】赵世选【字韦所山阳人崇祯八年以贡生授和州训导抵任九日献贼逼城与知州誓死守三日城陥骂贼不屈死事闻赠国子监学録】周文炜【清河人官商州同知署州事癸未闯贼犯境文炜竭力守御城防骂不絶口为贼所磔子元孙哭父骂贼亦被杀　本朝乾隆四十一年　　赐諡烈愍】钟希贤【清河人冀北道参议崇祯十一年闯贼乱城防不屈死　本朝乾隆四十一年　　赐諡节愍又同邑王茂逺为灵璧知县与希贤同殉节并　　赐諡节愍】罗应选【桃源人龙安县知县崇祯十七年贼入蜀誓死守城比防举家遇害　本朝乾隆四十一年　　赐諡节愍】王伯度【盐城人崇祯末为崇明守偹捣贼崇明中流矢死　本朝乾隆四十一年　　赐諡节愍】刘永昌【安东卫人崇祯末镇守江淮总兵官闯贼冦防应州父被执招之不屈投江死　本朝乾隆四十一年　　赐諡节愍】张纬【安东人崇祯末官铜陵训导城破不屈死　本朝乾隆四十一年　　赐諡节愍】李干才【盐城人崇祯末生员闻京师破不食死　本朝乾隆四十一年　　赐入昭忠祠又同邑生员石盘与其郷人尽力守城兵败被执死　本朝乾隆四十一年　　赐諡节愍】
　　本朝张新标【字鞠存山阳人顺治己丑进士有文名官考功司甚举共职】徐越【字山琢山阳人顺治壬辰进士授行人擢御史在谏十有三年条奏皆闗大政言漕河事先后十六疏厯陈淮黄分合变迁及两河冲决州县被灾状尤悉迁兵部督捕左理事官引疾归】陆求可【字咸一山阳人顺治乙未进士知裕州垦荒田苏驿逓民以父母歌之厯官福建学道求可少孤事祖母与母极孝笃志好学为时所称】邱象升【字曙戒山阳人顺治乙未进士选庶吉士累迁侍讲通判琼州黎酋恃险梗化选兵进剿戮其渠帅入为大理寺副部议有与律未合者多所驳正弟象随字季正贡生举博学鸿儒授检讨厯官浞马象随少有才名性至孝父殁庐墓三年族人称之】刘昌言【字禹度山阳人顺治乙亥进士知岑溪县邻宼彭竒犯境以忠义激励士卒恊力固守复设方畧诱之冦党遂防竒以降并献名册昌言诛其魁焚其册全活数千人岑俗轻生小忿輙茹毒陨命为立严禁摄苍梧县卒】李铠【字公凯山阳人少孤力学笃于孝友顺治辛丑进士厯知绥阳盖平二县俱着循绩再举博学鸿儒授编修纂修明史屡擢内阁学士兼礼部侍郎铠博览羣籍至老弥笃所着诗赋外有史断读史杂记诸篇】张鸿烈【字毅文山阳人康熙己未举博学宏儒授检讨纂修明史防请开支河转漕以避河险又时兴殿工采木逺省复有寛期减数之请事悉施行鸿烈词藻丰蔚一时推为钜手】宋曹【字邠臣盐城人工诗善书初举山林隠逸郡县敦趋上道曹辞疾不就大臣复以博学鸿儒荐坚辞称为射陵先生】嵇宗孟【字淑子安东人天资颖异善属文顺治举人厯守杭州乞归荐举博学鸿儒以疾辞不赴着立立命堂集楚江蠡史诸篇】阎若璩【字百诗其先自太原徙山阳若璩淹贯经史学博而精尤长于考订所着有尚书疏证四书释地困学纪闻注等编】周振采【字白民山阳人博学能文名著大江南北以选贡生终艺林惜之】吴玉搢【字山夫山阳人嵗贡官凤阳训导经史不为俗学邃于金石考订所着有六书引经考金石存别雅正字通正诸书】阮学浩【字裴□山阳人雍正庚戌进士官检讨博学工文承修五朝实録】
　　【硃批谕防　　皇清文颖　　大清防典诸书悉称防声实懋着馆阁推为钜手视学湖南清明鉴所防
　　録皆绩学之士既久而楚人思之不忘】
　　流寓唐李华【赞皇人李岘领选江南表幕府擢检校员外郎去官客山阳勒子弟力农安于穷槁晚事浮图法不甚著书惟天下士大夫家传墓版及州县碑颂时时赍金帛往请乃强为应大厯初卒】李珏【赵郡人客居淮隂幼孤事母以孝闻】宋陈瓘【南剑州沙县人以得罪蔡京窜徙旋居南康又移楚州不使一日少安宣和六年卒髙宗时諡忠肃】
　　列女唐王义方母【义方擢侍御史将劾奏李义府意必得罪问计于母母曰昔王母伏剑成陵之谊汝能尽忠吾愿之死不恨义方即上言义府罪贬莱州司户参军】赵氏女【山阳人父盗盐当死女诣官诉曰迫饥而盗救死耳情有可原能原之耶否则请俱死有司义之许减父死女曰身今为官所赐愿毁服为浮图法以报即截耳自信侍父疾卒不嫁】五代南唐刘仁赡妻薛氏【清河人周世宗攻夀春急仁赡死守少子崇諌夜泛小舟渡淮谋降为军校所执仁赡命腰斩之监军使人求救于薛氏氏曰崇諌幼子固所不忍然贷其死则刘氏为不忠之门促命斩之然后成防闻者皆为出涕及仁赡死氏不食五日而死】宋北神烈妇【山阳人夫为商载之同行夫死贫无以殓同舟商代为防具自恃有恩既势逼妇欲乱之妇抱婴儿赴淮死宋徐积记其事】元耶律养正妻韩氏【山阳人名惟秀养正为盐城令卒于官氏无子终防还父母家其弟敏与妻继卒独居养父母敏生二子曰肃曰寛肃早卒妻杨氏年十九守节寛官户部侍郎卒继妻丁氏生子立与杨同守立亦早卒妻金氏年二十亦守节不渝一门四节妇俱旌表】明韩宁妻孙氏【山阳人嫁八月而夫死抚遗腹子守节终身宣徳间旌表】顔遂妻胡氏【盐城人年二十一夫死舅姑为其贫而无子潜以许人聘礼至门悲号几絶是夜自经死】顾刚妻周氏【清河人年二十夫亡即自缢死】李政继妻范氏【清河人政知胙城病殁子元夫妇相继死遗孙男女俱幼时氏年十八杜门纺绩抚养二孤守节终其身事闻旌表】庄尚妻胡氏【桃源人年二十九夫亡抚棺号哭絶而复苏久之自缢死】苏正二妻卲氏【安东人夫卒氏年二十二兄欲夺其志氏不从守节终身】申进妻徐氏【山阳人年十九嫁三月夫挽漕没于京既而同行者自京回还其夫衣服氏衣其衣投水死正徳四年祀贞烈祠名曰防烈】刘仁存妻王氏【盐城人仁存病卒氏遂自缢嘉靖初旌表】朱价妻张氏【盐城人夫死遗孤朱金长娶钱氏未几金亦亡无子姑妇相依守志弥坚张年八十三钱年七十五俱以节终】易无防妻孙氏【盐城人夫亡氏断髪破靣誓不改适子之兴方幼刲股以疗母疾诏旌其门曰节孝】孔椿妻谢氏【山阳人即孝子孔金母年十九适椿明年椿死任三月生金纴织以奉姑姑卒盐贾杜言逼娶之投淮死尸逆流数十里至贞烈祠前止逾旬顔色如生及金长悲愤其母之死号诉于官卒寘言于法】陈性善妻胡氏【桃源人夫亡守节崇祯末为流贼所刼拥之上马氏詈骂不从贼怒碎其首同时有葛一麐妻朱氏见贼渐逼自缢】　李某妻鲍氏【山阳人李挥使之子聘妻也李氏子卒父母欲夺其志女诡词以服阕展墓焚楮毕即如命父母许之每夜假诵经需油隂渍所着衣及期展墓焚楮巨万急跃入火中死万厯四年官表其墓后人建祠于墓所】
　　【本朝乾隆六年季秋　旌表】
　　本朝髙华宗妻张氏【山阳人成婚三日夫亡自缢康熙年　旌同里杨子厚妻郑氏曹芝节妻髙氏吕震男妻朱氏汪起鹄妻徐氏王椅臣妻胡氏王起贞妻周氏俱以夫亡自尽康熙雍正年间　旌又成琰妻武氏胡禹龄妻杨氏周垣生妻马氏任珏妻马氏汪国寳继妻童氏王举妻陈氏丁荣登妻张氏邱象升妻张氏妾郭氏彭皆六妻黄氏杨吉士妻黄氏卢文贵妻觧氏张聨元妻潘氏李睿妻张氏俞国麟妻宋氏施于政妻薛氏孙志升妻朱氏陈应暲妻娄氏吴宁谟妻沈氏张鸿炯妻邱氏祁孟鸿妻朱氏王国栋妻于氏周天孙妻刘氏禹治定妻杨氏程奎妻刘氏程之桥继妻方氏龚三防妻经氏沈擎柱妻马氏程巩妻查氏龙国寳妻郭氏石铭修妻程氏王士妻张氏何密妻邹氏施烺继妻刘氏张宗嗣妻胡氏宋君符妻赵氏李为椿妻马氏罗之琳妻陆氏周凝祉妻张氏李世逹妻曹氏田奕叶妻沈氏潘可荣妻陈氏方廷元妻李氏程国佺妻许氏黄玉名妻姚氏许桧龄妻范氏邹预妻王氏邱懋妻许氏邱説妻吴氏陈金録妻张氏王兆防妻王氏邸土璵妻时氏谢宜生妻魏氏盛大柏妻杜氏周子常妾朱氏李守正妻许氏程之椿妻洪氏徐震妻詹氏汪希仁妻胡氏李熹妻邱氏胡尔玉妻傅氏郝士瑚妻张氏任宗元妻李氏任士麟妻钱氏梅雨三妻任氏李蕡妻徐氏魏徳甫妻张氏卢豹御妻方氏赵徳吾妻鞠氏许瀛孙妻王氏周桢妻魏氏张生鲁妻周氏戴星妻张氏刘永祎继妻程氏妾贺氏王炳妻陈氏陈廷谏妻嵇氏戴钦妻项氏马似龙妻王氏叶馥继妻王氏许驈妻韩氏张坊妻范氏潘有邑妻田氏王益寛妻黄氏髙伦妻氏徐一衮妻谢氏李应溥妻程氏周延士妻朱氏俞汉斌妾陈氏戴大系妻杨氏戴大纁妻李氏黄浚妾梁氏沈铠妻王氏叶梦鼇继妻黄氏章豹妻王氏髙全偀妻蒋氏陆毓妻安氏舒大宗妻李氏林世潮妻潘氏王位妻董氏童瓒美妻安氏史严叟妻张氏陈宏智妻程氏杨芸妻吴氏程国镇妻许氏程国锡妻李氏马映奎妻陆氏梁文炜妻杜氏许一翥妻袁氏程建言妾陆氏髙全俸继妻熊氏髙焘妻陈氏杨曽妻王氏周顺孙妻程氏杨恺妻吴氏熊登龙妻姜氏李宫妻曹氏邱之玖妻余氏李天祥妻程氏周防妻葛氏陈世韬妻王氏史彭年妻陈氏张志炳妻王氏杨维舜妻王氏孙如璠妻葛氏葛光璧妻许氏王佩妻葛氏张是妻杨氏邱恬妻王氏苏应妻鲍氏吴昌逺妻胡氏陆志超妻刘氏刘恢妻周氏刘镐妻杨氏崔隆居妻张氏邱直方妻沈氏王容妻徐氏蔡天毓妻徐氏马鼎发继妻杨氏万延禧妻周氏施可大妻程氏杨顔妻张氏阮应商妻姜氏梁伊妻杨氏丁瑄妻杨氏石日孚妻王氏程防妻查氏王昙妻胡氏丁泰妻陈氏孙遵妻郝氏尚朝妻霍氏郝文璧妻张氏汪逺妻郑氏王子髙妻丁氏方廷魁妾王氏张天简妻张氏周士学妻牟氏毛希仁妻陆氏朱演妻陈氏倪鹔逺妻林氏万鹏妻宰氏支廷璋妻陈氏丁承绪妻曹氏卢廷俊妻汪氏周贻孙妻邱氏丁允益妻倪氏沈从祖继妻张氏张镕妻毕氏汪纁妻孙氏陈宪妻郭氏彭文光妻钱氏乐晋妻王氏刘体元妻髙氏贞女程氏俱以苦志守节俱于乾隆年间　旌表】沈氏女【盐城人父病刲股为救之许字许国琳未嫁闻讣自缢康熈年　旌同邑贞烈女唐氏刘氏俱以不汚强暴死人贞女赵树仪聘妻王氏薛薰聘妻赵氏赵廷对聘妻蒋氏陈继中聘妻王氏俱未婚闻讣自缢又刘闇士妻许氏成肇妻王氏张允曙妻王氏张树名妻蒋氏成昌妻髙氏薛衷妻杨氏俱以夫亡自尽康熙雍正年间　旌又卞士欣妻朱氏钱士髙妻万氏陈天祐妻顾氏曹法曾妻刘氏潘兆晟妻陈氏张峒妻罗氏万方泰妻吴氏王肇修妻刘氏姜可则妻陶氏王建伯妻胡氏吴公穉妻薛氏陈利国妻刘氏陈武前妻林氏张汉节妻洪氏成应芳妻张氏张鏻妻易氏程可信妻仓氏程又山妻叶氏张全略妻王氏夏铭妻毕氏陈方来妻髙氏姜有栋妻夏氏胡君圣妻朱氏叶恒楷妻项氏潘玑妻杨氏唐琦妾孔氏贞女张氏俱于乾隆年间　旌表】王氏女【阜宁人许字戴大斌未婚间讣自缢乾隆四年　旌表同邑周永禄妻庄氏顾相干妻陈氏顾自諟妻周氏何其位妻郭氏张九思妻蒋氏周兆熊妻崇氏戴志津妻田氏孙天笃妻申氏周颂妻李氏季绍公妻朱氏髙含妻陈氏顾成麟妻周氏俱于乾隆年间　旌表】汪之灏妻张氏【清河人颢病剧氏刲股救之不愈时年十八誓以死守遗腹生子必达抚养成立必达妻丁氏年二十夫亡苦志守节家贫纺织养姑教子成立称一门防节雍正十二年　旌表同邑丁棫妻吴氏张植妻杨氏张兆栋妻王氏仲文秘妻王氏张文郁妻陈氏张文彬妻宋氏妾潘氏俱苦志守节雍正年间　旌表又张翠妻卢氏丁焞妻汪氏丁尔培妻张氏张元文妻孔氏刘大纕妻金氏周可求妻宗氏张静知妻周氏郑文彛妻袁氏刘佳妻许氏吴沆妻陈氏吴廷枢妻仲氏张钥妻周氏周经妻刘氏倪鼐妻金氏刘璵妻蒋氏仲信妻周氏陈苌松妻张氏丁延澄妻何氏杜溢妻李氏杜美生妻张氏叶廷芳妻陈氏陈仁瀚妻范氏丁塘妻王氏王宏祖妻刘氏朱三近妻蒋氏孙国柱妻李氏俱以苦节乾隆年间　旌表】徐文采妻潘氏【安东人年二十五夫亡孝养孀姑抚孤成立顺治十二年　旌表同邑徐贡瑞妻孙氏刘三纲妻夏氏俱苦志守节又程元相妻俞氏张敦艮妻王氏俱夫亡自尽又贞女梁世伟聘妻郑氏朱克豫聘妻张氏孙兆鳯聘妻赵氏俱未婚闻讣自缢又汪宣琇聘妻郑氏宣琇逺出三十载守贞不字苦节以终俱于康熙雍正年间　旌表又程元龙妻杨氏程朝徴妾朱氏金大灏妻费氏金人岳妻程氏周璜妻徐氏徐国逹妻朱氏髙人依妻吕氏李立妻陈氏王曽妻薛氏朱衣妻徐氏江元熹妻林氏王咸受妻薛氏嵇雯光妻贾氏张嵩妻赵氏李子仁妻沈氏张栋妻马氏毕天铃妻张氏妾黄氏刘忠亮妻汪氏刘忠京妻汪氏谢文琰妻皇甫氏陈秉埈妻汪氏施防生妻蔡氏罗聘妻陈氏王惟方妻胡氏俞顽妻汪氏朱受泰妻张氏孙恒源妻张氏张绎思妻嵇氏任必达妻王氏贾密妻万氏严宗妻朱氏王世儒妻贾氏贾象升妻刘氏王言妻刘氏程灿妻舒氏左绍孟妻钱氏朱士忠妻卢氏胡巨浩妻郑氏胡管妻李氏贞女胡氏唐邦卿妻贾氏程植妻车氏江绍宗妻侍氏俱于乾隆年间　旌表】陈秉继妻刘氏【桃源人年二十四夫亡矢志守节事翁姑以孝闻抚孤成立康熙三十六年旌表同邑卢宗礼妻陈氏陈朝鼎妻王氏并以守节着于雍正年间　旌表又胡始生妻王氏王维后妻刘氏刘尽谷妻潘氏傅斌徕妻张氏曹文科妻姜氏万人杰妻王氏刘让妻王氏宋士麟妻刘氏陈调元妻胡氏曹应谋妻王氏袁三防妻田氏袁三魁妻钱氏陈榴妻袁氏曹技善妻孙氏韩冠玉妻胡氏张潜睿妻周氏葛文照妻吴氏倪诜妻林氏孙柱妻唐氏熊竒麟妻金氏叶之藻妻孟氏王敇妻时氏俱扵乾隆年间　旌表】
　　仙释宋孙卖鱼【不知其名尝卖鱼楚州市极暑中遇一道士谓曰汝鱼馁矣能饮我可使鱼活遂饮以斗酒因与谈论自此言人祸福辄应宣和中召至京师赐号尘隠处士复还楚州靖康初尝于亳州太清宫号咷大哭而去人莫觧其故有记其时日者乃汴京防之日也后不知其所在】娄道者【安东人生有异相长为承天寺僧后有新知军入境不喜仙释道者谓其徒曰縁尽矣知军命焚之不动忽风雷灭火口出白烟自焚独留目晴与舌本耳】
　　土产鐡【汉书地理志盐渎有鐡官】盐【唐书地理志盐城有盐府志山阳有庙湾盐场盐城有刘庄伍佑新兴白驹四盐塲】布【唐书地理志楚州贡赀布贮布】皮货【府城出府志海内共推淮安皮箱笋荚以其硝皮最精熟也皷尤佳】鱼【寰宇记楚州产淮白鱼又涟水军产白鱼海鰡鱼】海螵蛸【明统志山阳盐城二县俱出】靛【府志靛种最青河南种□其种多产于淮】






　　钦定大清一统志卷六十五
<史部,地理类,总志之属,大清一统志,扬州府图>
<史部,地理类,总志之属,大清一统志,扬州府图>
<史部,地理类,总志之属,大清一统志,扬州府表>
<史部,地理类,总志之属,大清一统志,扬州府表>
<史部,地理类,总志之属,大清一统志,扬州府表>
　　钦定四库全书
　　钦定大清一统志巻六十六
　　扬州府【在江苏省西北四百二十里江寕府东北二百里东西距四百七十里南北距三百里东至海岸通州如臯县界三百六十里西至江寜府六合县界一百十里南至大江镇江府丹徒县界四十里北至淮安府山阳县界二百六十里东南至迩州泰兴县界八十里西南渡江至江寜府二百里东北至淮安府盐城县界三百十三里西北至泗洲天长县界七十里自府治至　京师二千二百七十五里】
　　分野天文斗牛分野星纪之次
　　建置沿革禹贡扬州之域春秋时属吴后属越战国属楚为广陵邑秦属九江郡【项楚时为东阳郡】汉高帝六年属荆国十一年【旧志譌作十二年】属吴国【汉书髙帝纪六年以吴东阳等郡为荆国注张晏曰东阳今曰广陵郡】景帝四年改为江都国元狩三年改广陵国【北境为临淮郡地】元封五年属徐州刺史部【新莾改曰平江】后汉建武十八年为广陵郡三国初属魏继属吴【吴志五鳯二年使卫尉冯朝城广陵拜吴穰为广陵太守】后汉属魏移郡治淮隂晋太康元年仍为广陵郡【初治淮隂后治射东晋还治广陵县】东晋元帝时侨置青兖二州【王应麟玉海晋末以广陵控扼三齐故青兖同镇】安帝又分广陵地置海陵山阳二郡刘宋元嘉八年改立南兖州南齐因之北齐改东广州増置江阳郡与广陵郡并治陈大建中复为南兖州后周改为吴州隋开皇九年始改曰扬州广陵江都二郡废置总管府大业初府废立江都郡【隋书纪大业十二年幸江都制江都太守秩与京尹同】唐武徳三年复曰南兖州置东南道行台七年改曰防州九年复曰扬州置大都督府【按新唐书纪是年以襄邑王神符检校扬州大都督始自丹阳徙州府及居民于江北由此广陵専有扬州之名】贞观元年淮南道天寳元年曰广陵郡至徳元年兼置淮南节度使于此乾隆三年复曰扬州五代初杨吴都此改江都府后属南唐以为东都【时李升徙都建康】周显徳中复曰扬州仍置大都督府宋初曰扬州广陵郡淳化四年属淮南道至道三年为淮南东路治建炎元年升元帅府元至元十三年建大都督府置江淮等处行中书省十四年改扬州路总管府十五年属淮东道宣慰司十九年省置淮南行省二十一年行省移杭州复立淮东宣慰司后改立河南江北行中书省明曰扬州府【太祖实録丁酉十月改淮海府辛丑十二月改淮扬府其改扬州府则丙午也】直南京
　　本朝属江南江苏省领州二县六【按　国初因明之旧府统州三县七康熈十一年海门县圯于海并入通州雍正三年分通州直江南省以泰兴如臯属之九年析江都置甘泉县同治郭下乾隆三十二年析泰州置东台县】
　　江都县【附郭东西距八十里南北距四十里东至大江通州泰兴县界八十里西至甘泉县界半里南至大江镇江府丹徒县界四十里北至甘泉县界半里东南至大江镇江府丹徒县界四十里西南至仪征县界二十里东北至泰州界九十里西北至甘泉县界半里战国楚广陵邑秦置广陵县属九江郡汉初为荆国治十一年改置吴国景帝四年为江都国治兼置江都县元狩三年为广陵国治元封五年又析广陵江都二县置舆县新莾改广陵县曰定安后汉复名为广陵郡治三国时魏移郡治淮隂江都城圯于江县废广隂县亦废晋太康元年仍置广陵县六年复立江都县东晋省江都入舆县界置仍以广陵县为郡治刘宋元嘉八年以县为南兖州治十三年省舆县入江都南齐析江都置齐寕县梁陈省入北齐江都江阳郡陈仍与广陵县同属广陵郡隋间皇十八年改广陵县曰邗江大业初又改曰江阳为江都郡治仍领江都县后移江都县入郡郭十年分江阳置本化县寻废后省江阳县入江都唐武徳中以江都为掦州治贞观十八年又分置江阳县与江都分理州郭五代时南唐又改江阳曰广陵宋熈寕五年省广陵入江都为扬州治元为扬州路治眀为扬州府治　本朝因之】甘泉县【附郭东西距六十一里南北距七十六里东至江都县界半里西至天长县界六十里南至江都县界半里北至高邮州界七十五里东南至江都县界三里西南至江寕府六合县界九十里东北至高邮州界九十里西北至天长县界七十里本江都县地　本朝雍正九年析置与江都并为府治】仪征县【在府西南七十里东西距八十里南北距八十五里东至江都县界四十里西至江寜府六合县界四十里西南渡江至江宁府句客县界十八里北至泗州天长县界六十里东南渡江至镇江府丹徒县治一百里东北至江都县界四十里西北至六合县界五十里汉广陵江都二县地唐永淳元年析江都至扬子县地为扬子县白沙镇五代时杨吴以白沙为迎銮镇南唐改曰永贞县属江都府宋干徳二年升迎銮镇为建安军雍熈二年以永镇县属焉后复改曰掦子大中祥符六年升军为真州始移扬子于州郭属淮南东路政和七年赐名仪真郡后废为县旋升军州元至元中升真州路二十一年复曰真州属扬州路二十八年移扬子县治新城明洪武三年改真州为仪眞县以扬子县省入属扬州府　本朝因之雍正元年改仪征县】高邮州【在府城北少东一百二十里东西距二百里南北距九十里东至兴化县界八十里西至泗州天长县界一百二十里南至甘泉县界三十里北至寳应县界六十里东南至泰州治二百五十里西南至天长县界八十里东北至淮安府盐城县治二百四十里西北至泗州盱眙县治二百五十里秦置邮传因名泰邮汉置高邮县属广陵国后汉属广陵郡三国时废晋太康元年复置属临淮郡刘宋仍属广陵郡析置临泽县齐因之梁析竹塘三归二县置广业郡寻改神农郡隋开皇初郡废临泽竹塘三归三县省入属江都郡唐属扬州五代因之宋开寳四年置髙邮军县为军治熈寜五年军废入县元祐元年复为军建炎四年升为承州绍兴五年复废入县三十一年复为高邮军属淮南东路元至元十四年置高邮路二十一年改府县为府治属扬州路明洪武元年改为州以高邮县省入属扬州府　本朝因之】兴化县【在府城北一百六十五里东西距一百六十五里南北距九十五里东至东防县界一百二十里西至高邮州界四十五里南至泰州界三十五里北至淮安府盐城县界六十里东南至泰州界一百三里西南至江都县治一百六十里东北至盐城县界一百二十里西北至寳应县治一百六十里战国楚将昭阳食邑汉海陵县地五代时杨吴始新置兴化县属扬州南唐改属泰州宋建炎四年改属承州绍兴五年废县为昭阳镇入海陵十九年复为县仍属泰州乾道二年改属高邮军元属高邮府明属高邮州扬州府本朝専属扬州府】寳应县【在府北二百四十里东西距一百九十里南北距八十里东至淮安府盐城县界七十里西至泗州府眙县界一百二十里南至高邮州界六十里北至淮安府山阳县界二十里东南至兴化县治一百六十里西南至泗州天长县治一百六十里东北至盐城县治一百二十里西北至山阳县界一百里汉置平安县属广陵国新莾改曰杜卿后汉复名广陵郡晋废萧齐改置安冝县属阳平郡梁为阳平郡治兼置东莞郡北齐于此置临杜郡改县曰安平陈复名北周为阳平郡治析置石龞县隋开皇郡废省石鼈入安冝县属江都郡唐武徳四年置仓州领县十年州废县属楚州上元三年改曰寳应五代因之宋寳庆三年升州寻改为军元至元十六年改置安宜府二十年府仍曰寳应废县属高邮府明属高邮州扬州府本朝専属扬州府】泰州【在府东一百二十里东西距一百五十里南北距一百二十里东至东防县界一百二十里西至江都县界三十里南至通州泰兴县界三十里北至兴化县界九十里东南至通州治三百里西南至江都县界三十里东北至东防县治一百四十里西北至高邮州治一百五十里战国时楚海阳地汉置海陵县属临淮郡新莾改曰高门后汉复名属广陵郡三国时废晋太康二年复置属广陵郡义熈七年于县置海陵郡侨置建陵寕海蒲涛三县属焉刘宋移郡治建陵县以海陵县属广陵郡齐因之梁移郡还治海陵县隋开皇初郡废县析置江浦大业时省属江都郡唐武徳三年改县曰吴陵于县置吴州七年州废复曰海陵析扬州景龙二年析置海安县开元十年复省入五代时南唐于县置泰州领县宋改泰州军属县南东路元至元十四年置泰州路二十一年复为州属扬州路明洪武初仍曰泰州省海陵县入焉属扬州　本朝因之】东台县【在府东二百四十里东西距一百九十里南北距一百二十里东至海五十里西至泰州界一百四十里南至通州泰兴县界四十里北至兴化县界九十里东南至通州治二百三十里西南至兴化县治五十里东北至海七十里西北至泰州九十里本泰州地　本朝乾隆三十二年析置】
　　形势控接三齐土甚平坦与京口相对西至淮畔东届海隅【南齐书州郡志】柂以漕渠轴以昆冈重江复闗之隩四防五达之庄【宋鲍照芜城贼】淮海之间斯为重地【宋庄之竒纪】
　　风俗号为繁侈【李吉甫元和郡县忠】俗轻浮滛佚好学工文农民织纴稼穑【乐史太平寰宇记】煮海为利啇贾为生【旧志】
　　城池扬州府城【旧城明洪武初改筑同九里有竒门五水门二嘉靖中复筑新城起旧城东南至东北周十里有竒门七自东南而东北临运河北引旧城濠与运河接　本朝顺治四年十八年修雍正四年七年重修乾隆四年大修】仪征县城【周九里有竒门四木门二环城有濠宋乾道中筑明初改筑　本朝顺治十一年修康熈五年五十三年屡修】高邮州城【周十里有竒门四水门二环城冇濠宋开寳四年筑□初甃石　本朝顺治十五年修雍正二年重修】兴化县城【周六里有竒水陆门各四濠广二丈五尺宋寳庆元年筑明初甃石　本朝顺治十二年修康熈二十三年五十二年重修】寳应县城【周九里有竒门五水门三宋嘉定中筑元至正中甃石　本朝康熈七年二十七年修筑雍正九年重修】泰州城【周十二里有竒门四水闗二南唐时筑明初改筑　本朝康熈十三年修】东防县城【旧有土城在范堤之上　本朝乾隆三十二年修筑】
　　学校扬州府学【在府治北牧爱坊明洪武初即故址建　本朝康熈十九年二十二年屡修乾隆元年又修入学额数二十五名啇学二十名】江都县学【在县治北□俊坊明洪武七年修　本朝康熙十九年二十三年屡修乾隆元年重修入学额数十三名】甘泉县学【与江都共学入学额数十二名】仪征县学【在县治东南明万厯十三年改建　本朝顺治九年修康熈年间屡修乾隆二十一年又修入学额数二十五名】髙邮州学【在州治东明嘉靖十三年即宋故址建　本朝顺治十四年修康熈年间屡修雍正二年又修入学额数二十五名】兴化县学【在县治南文林里宋天圣间知县范仲淹建　本朝康熈十一年二十二年屡修乾隆十年又修入学额数二十五名】寳应县学【在县治南明洪武二年因宋故】
　　【址建　本朝顺治十四年修入学额数二十名】泰州学【在州治东南明洪武初因宋故址建本朝顺治初修雍正五年重修入学额数二十五名】东防县学【在县治东本朝乾隆三十二年建入学额数十名】安定书院【在府治东北三元坊　本朝康熈元年建四十三年】
　　【圣祖南廵御书纴术造士额恭悬堂内又梅花书院在甘泉县广储门外明嘉靖时建本名甘泉书院　本朝雍正十三年改今名　按旧志江都县有维扬书院资正书院五贤书院甘泉有谢公书院虹桥书院泰州有安定书院又州县俱有义学社学谨附注于此】戸口【原额人丁二十五万五千九百七十四又滋生人丁三百六十七万二千四百九十二】田赋【田地七万五百二顷九亩零屯田地一千五十七顷一十三亩七分额征地丁银一十七万九千九百九十二両四分二厘额徴米五千四百九十九石七斗三升零】
　　山川浮山【在江都县冶西五十歩旧志有石出地高三尺二寸长四丈五尺以其浮于土上故名王象之舆地纪胜其状似铁不生草木在江都县又县南门外西隅有土山正文康山冶东南隅江南通志相传濬河时积土所成府志其上构堂董其昌题曰康山草掌为康海与客燕饮弹琵琶处乾隆四十五年四十九年翠华南巡有】
　　【御制游康山即事诗御书康山草堂额一】功徳山【在甘泉县西平山之东一名功徳林乾隆二十二年
　　三十年皇上南廵】
　　【御书天地二字聫一御制诗二首】金匮山【在甘泉县西七里浯溪集山有仙人沟】盘古山【在甘泉县西三十里府志上有盘古庙俗呼庙山】北洋山【在甘泉县西三十里一作白洋山】小金山【在甘泉县北门外】九龙山【在甘泉县西南十五里下接湖水一作九龙冈】昆冈山【在甘泉县西北八里河图括地象昆冈山横为地轴交帯昆仑故广陵也顾祖禹方舆纪胜陵在府西北八里与蜀冈连接一名阜冈一名昆冈　按广陵自庐滁来重冈叠阜逶迤数百里筑城陵上曰广陵城郡国志称城置陵上是也旧志俱阙不载其地至方舆纪要称陵在府西北八里与蜀冈接连是实指其所在矣又河图括地象曰正东扬州曰信土昆仑山为柱鲍照赋轴以昆冈言柱言轴是广陵贺为维扬地脉之权舆故从县志补葺】席防山【在甘泉县西北十二里状如席防俗呼防儿墩又马鞍山在县西北三十五里状如马鞍故名】得胜山【在甘泉县西北三十里高七丈周围计二十五里宋绍兴初韩世忠败金人于大仪还军驻于此因名】甘泉山【在甘泉县西北三十二里高二十余丈周围二里山有七　峯聫络如北斗平地错落乂有图冈二十八如列宿之拱北上有井泉甚甘故名旧志或谓属王冢在此按郡国志广陵厉王胥冢嵗旱鸣鼓造之輙致雷雨　本朝乾隆七年筑灵雨台于其上】鸡留山【在仪征县西三十五里旧志伍子胥欲报浣沙女冯氏而不知其家乃留鸡于此山祀之】横山【在仪征县西三十五里接六合县界舆地纪胜与方了山鼎峙旧志魏于此置横山县其阳有昭明太子读书堂又有小横山与横山相近俗名饭包山】了山【在仪征县西四十里旧志以両峯相对而名俗呼奶山唐光启中蔡州贼将孙孺尝屯于此今叅址犹存】方山【在仪征县西四十里与六合县分界巅四面平正故名旧志隋六宫曾居此遂置方山府】城子山【在仪征县北六里与北山相对山形如城冈阜靡迤三十余里西迎大江北走天长宋两京故道也旧志魏文帝尝作东廵台立马赋诗于此】腊山【在仪征县北三十里上有天井池冬夏不竭池旁有白龙庙祷雨輙应】北山【在仪征县北蜀冈中处冈形至此稍凹而北故名宋嘉定间筑塘其下滙水注濠城守赖焉其西俗传为康王墩】神山【在仪征县西南二十五里山产细石五色皆备】青山【在仪征县西南二十五里南临大江】焦家山【在仪征县东北五里旧志昔有焦姓居其下故名宋开禧二年金人至真州总辖唐璟决陈公塘水被真东北境敌祭焦家山望之知不可越引退】茅家山【在仪征县西北三里与北山相对宋郡守袁申儒尝筑塘其下】小山【在仪征县西北十五里祝穆方舆胜览宋祥符中以山有王气即其地铸玉皇圣祖大祖太宗像因建天庆仪真观又县西北四十里有乌山与六合马鞍山相对】铜山【在仪征县西北二十五里太平寰宇记铜山小铜山并在永真县西北八十里旧志山之东麓有小铜山皆产铜宋时淮南鼓铸莫盛于真州旧有广陵丹阳二监又置冶官于小铜山西北五里　按乐史太平寰宇记江都县有大铜山在县西七十二里即汉书吴王濞即山铸钱处今志无此山疑即仪真之大小铜山而互载也】冶山【在仪征县西北四十里林峦秀发山产磁石色多青緑相传汉吴王濞铸钱所】神居山【在高邮州西六十里石山戴土一名土山太平寰宇记上有石井石臼山下人时见人着朱高冠徘徊井侧或云古列仙之宅也宋志南齐亘公尝结庵于此炼丹仙去一云谢安炼丹之所舆地纪胜在县西南六十里秦观曰山不甚广而股址盘砖甚大傍十数墟遂为州境之望旧志有炼丹井其大可五尺深倍之一名石塘又有棑牙石人记其数輙志】东山【在高邮州城东北隅上种松栢】昭阳山【在兴化县西四里舆地纪胜有昭阳府君庙相传即楚懐王令尹昭阳也】箕山【在寳应县东六十里旧志今惟有土阜百余周四十里舆地纪胜射阳阜东临射阳湖其邱千数葢即此】云山【在寳应县西南一百二十里上有龙潭云起即雨故名旧志接盱眙县界有仙人洞】吕城山【在泰州东三十里山形如城相传昔有吕姓者居此因名】天目山【在泰州东四十五里太平寰宇记海阳县天目山土山也在县东六十里山有双廾相对其水清冽呼为天目旧志陶隠居云地鉢福地在临淮东山即其地又真诰有五陵海陵其一也王仙翁尝隠此山升举时藏云寳五符杖履木鞋隠形防于井舆地纪胜元丰元年发运使蒋之竒于天目井中得鹿角至数十丈又获金龙玉璧】凤山【在泰州东一百二十里形如翔鳯山前谿路环绕上有泰山宫观一】泰山【在泰州治西旧志宋绍兴时开东西市河垒土而成因州为名登山眺逺京口诸峯隠约可见寳庆二年州守陈垓浚山下湖为往□泊州之次】茅山【在泰州东北六十里尝产香茅因名】中洲山【在泰州东北一百二十里西谿镇之北宋范仲淹监盐仓时垒土为山今渐平坦如邱陵】罗浮山【在泰州西北五里舆地纪胜山在泽薮中水不能没望之若罗浮】梅花岭【在甘泉县广储门外县志明万厯中州守吴秀濬河积土而成因树以梅故名今建书院其地】骆驼岭【在甘泉县治北开明桥西其形巃嵸如骆驼脊故名今儒学在其上又泰州治西南亦有骆驼岭平地隆起明置十戸所于上今废】蜀冈【在府城西北四里冈势绵亘四十余里西接仪征六合界东北接茱萸湾上有蜀井相传地脉通蜀太平寰宇记冈有茶国其味甘如防顶防顶在蜀故以名冈方舆纪要唐光启三年杨行宻自庐州援广陵军于扬子并西山以逼广陵即蜀冈也又周显徳三年克扬州南唐将陆孟俊自秦州进攻扬州屯于蜀冈周将韩防坤惧而潜出防枚至乃复入城舆地纪胜自扬子县西胥浦至江都并谓之蜀冈与金陵相对又通志有夹冈在府城东北七里东接湾头镇淮子河口与蜀冈相峙　按府志自邵伯埭以南地势高卬冈阜连亘凡数百里淮之不能合于江者势也尔雅大阜曰陵广陵鍳以此一帯冈阜得名曰罚冈曰昆冈曰夹冈地势相属实本一冈而随地异名如方舆纪要称广陵在府西北八里志称蜀冈在府城西北四里夹冈又在东北七里则相隔各数里也故别系昆冈山于首而附载于后又按蜀冈其胍广逺上自六合至仪征冶山人境绵延接江都界至沙头官河而防复过秦州及如臯赤岸乃止府志以为自仪征小帆山入境非也】桃花冈【在江都县南十五里太平寰宇记上有吴王墓】龙冈【在高邮州西南九十里新开河西与天长泗洲接界】褚庙冈【在寳应县西一百里东西六里南北一里旧筑大堰于此以蓄泄白水塘之水】松冈【在寳应县北门外】状元峯【在寳应县儒学尊经阁后】防谷【在甘泉县东北五里竹西亭北宋欧阳修有诗】虎墩【在东台县西北小海场府志宋范仲奄筑捍海堤起虎墩即此】海【在郡东北自淮安府盐城县界南经兴化泰州东北又南入通州界太平寰宇记海在海陵县东二百二十里南接江口北接楚州盐城县界旧志州境煮盐之利为大】大江【一名扬子江自江寜府六合县东流入纴仪征县南有上江下江旧江三口对岸为句容县又东经江都县南四十里州镇渡口对岸为镇江府丹徒县又东入通州泰兴县界汉书志湔氐道江水东南至江都入海三国魏黄初五年六年両幸广陵故城临江观兵望见江涛汹涌叹曰此天之所以限南北也元和郡县志大江西北自六合县界流入江都晋祖逖击檝中流自誓之所南对丹徒之京口旧濶四十余里今濶十八里方舆纪要唐初江面濶四十里其后沙壅为洲开元中江面濶二十五里宋时洲渚益广绍兴中江面犹濶十八里明嘉靖以来江而仅濶七八里江南通志州与镇江相对江面濶十余里旧志火江自六合歩山入仪征县境经黄天荡又东五十里经县南上　口去下江口一里下江口与江心天寕洲相对其东十五里为旧江口西北至县十里与江心新洲相对江都县州渡口与江心金山寺相对东十八里为沙河港其东南与江心焦山寺相对亦谓之沙坝河旧与白塔芒稻二河俱为泄水通江处又东五里曰深港又五十余里曰寳塔湾又东南四十五里曰三江口亦曰新港又东至周家桥四十里与图山相对】运河【即古邗沟水旧曰官河北自淮安府山阳县界东流入经寳应县高邮州西又南经府城东北铙城而南至扬子桥三乂口分为二支一支西南流经仪征县又分为二一支南流至旧江口入江一西南流至下江口入江为上江运粮入河之口一支南流即引婆河至州镇西南入江为江南粮运入河之口左传哀公九年吴城邗沟通江淮注吴于防江筑城穿沟东通射阳西北至末口入淮今广陵防江也汉书志江都有渠水首受江北至射阳入湖水经有中凟水郦注谓之韩江亦曰邗沟自江东北通射阳湖隋书纪间皇七年开山阳渎以通漕通鉴大业元年开邗沟自山阳至杨子入江渠广四十步渠旁皆筑御道植杨桞元和郡县志合凟渠在县东二里本吴所掘防沟水路也今谓之官河亦谓之山阳浊唐书食货志初扬州疏太子港陈登塘凡三十四坡以益漕河輙复塞节度使杜亚乃浚自蜀冈疏句城湖爱敬坡起堤贯城以通舟李吉甫又筑平津堰泄有余防不足漕流遂通宋史河梁志天禧二年江淮发运使贾宗议扬州古河绕城南接运河毁龙舟新兴茱萸三堰凿近堰漕路军水势明年役成漕船无阻元丰七年濬真楚运河元祐四年洲置牐崇寕二年诏淮河开修遇明河自真州宣化镇江口至泗州河口政和元年发运使桞庭浚言真扬楚泗高邮运河堤岸旧有斗门水牐等七十九坐比多损壊诏修复宣和二年向子諲言运河高江淮数丈自江至淮凡数百里人力难濬李吉甫废牐置堰曾孝蕴复作归水湾惜水如金比年行直逹之法或启或闭不假归水又顷毁朝宗牐自洪泽至邵伯数百里不为之节故山阳上下不通宜于真州太子港作坝以复子河沾故通于州河口作坝以复龙舟堰于海陵河口作坝以复茱萸待贤堰使诸塘水不为洲真泰三河所分于北神堰相近作坝闭满浦牐复朝宗牐则上下无壅从之漕复通利绍兴五年陈损之言乞兴作堤堰自江都至淮隂三百六十里旧志江南之漕广陵当其咽喉自上江未者由仪徴入口自镇江来者由洲入口至扬子桥二河始合谓之三防河东北行至城南滙新河寳帯诸水过城东南隅转而北逹城东东通沙河又北至城北三里西通柴河又北十二里西接槐家河又北五十里至湾头接邵伯新河东通运盐河又北二十五里至邵伯埭经邵伯越河又北行六十里入高邮州过州城西又北六十里至界首镇又北六十里经寳应城西又北二十里至黄浦镇接山阳县界高邮州志城西北有康济河明治二年漕臣白昻以运舟经甓社湖触岸輙壊乃间复河于高邮堤东以避其险自城北杭家嘴至州北三十里之张家沟长四十里竟甓社湖万厯四年湖水决漕臣吴桂芳议修复西湖老堤于是改桃康济越河遂为永利寳应县志旧时漕经汜光湖易致沉溺明万厯十三年于旧堤东修筑越河一道河成赐名济江都县志县西北十五里有邵伯越河明万厯二十八年于邵伯东岸筑越堤通漕河以避湖险通志　本朝顺治八年大浚高邮漕河康熙十一年修寳应县七牐十二年连滚水牐于邵伯南十六年漕堤渎高邮之清水潭十七年总河靳辅以决口深不可筑更于湖中开河一道改筑东西堤与旧堤相属河成名曰永安十八年塞决口工竣又改置南运口于三汊河十九年再置滚水坝于高邮及寳应子婴防二十年于旧堤险处悉更以石又创连高邮寳应减水坝六座二十八年】
　　【圣祖南巡命修髙邮南北隄工更甎石四十年总河张鹏翮请重修高寳江都堤岸从之五十三年修瓜洲二牐五十九年修筑高寳江都三邑西堤石工雍正五年总河齐苏勤加筑江都寳应东西二隄九年总河稽曾筠修筑高寳江都东西二堤土工各数千丈乾隆三年总河高斌请帑疏濬并筑堤工上自河口下至洲闸长三万七千八百八十六丈五年重修东堤自高寳至邵伯计二百余里十年大浚高邮官河二十一年东堤添建石坝并加修筑】运盐河【自府城北湾头牐下承邵伯新河水东流经泰州西三十里斗门镇又东至城南北通城濠贯城为市河中经运河又东行一百二十里至海安镇入如凖县界自城南运河坝分一支南流为济川河三十里至庙湾又二十里至泰兴县之柴墟镇西南连子江啇船多由此入又北运河自泰州城北一里之东西二坝南接市河水北至新城分为三一自新城东北流十五里至淤祈湖又东四十里至秦潼镇又东六十里至西溪镇即晏溪河也旧志谓之西溪一自新城北行经港口镇又北经寕乡廵司又北逹兴化县之运盐河亦曰浦汀河一自新城西北行八十里至樊汊镇亦曰运盐河西溪又分为二自西溪南出厯梁垜安丰富安三塲为濶河又南行四十里至海安旧镇南即运盐河也一自西溪东北出者经东防河□二塲谓之串场河与兴化县之运河防兴化运河自高邮州北西接新开高邮湖东流八十里抵河口镇一名开河亦曰东河俗称下河堰州东南白塔城子山阳诸河水入兴化县界南通蚌沿河又东至县城南分流为城河又东为车路河经得胜湖东流九十里入秦州界滙串场河厯丁溪草堰诸场北流经县东北之臼驹刘庄二场又北逹盐城县界入海通志　本朝雍正九年濬泰州盐河及串场车路海沟诸河筑堰建隄工程浩大　按舆图府境自运河以东盐河最大泰州之盐河所以泄邵伯高邮之盐河所以泄新开湖一南从泰兴通州入海一北从盐城入海二河支分别屈曲相通而□海之串场河横络南北其东入海之口有四一曰天海河头在河垜场东西承梓新河水一曰苦水洋在天开河头北丁溪场东西承车路河水一曰鬪龙港口在苦水洋北草堰东北西承白涂河及海沟河水又北则为刘庄海口入盐城县界　本朝康熈三十七年】
　　【命廷臣防议开下河雍正九年濬泰州运盐河二万五千七百八十丈串场河一万一千余丈又浚车路海沟等河凡入海各处建开宣泄乾隆九年濬南北串场等河以资分泄二十二年河底开深五尺自是防水不涸而沿河开坝得以长年启板二十八年重浚并修各闸外引河】芒稻河【在江都东二十里承盐河所受湖水南泄之江为盐艘必经之地设闸堵闭以资浮送每遇盛涨水无去路遂致成灾芒稻河迤下旧有越河水乆淤塞　本朝乾隆二十三年両江总督尹继善□奏请疏浚泄水运盐分为两进一由旧坝达于安宜其东又有秦塘一港亦泄盐河南入江】白獭河【舆地纪胜在江都县东十里一名龙儿港图经云尝有怪物自海陵穿入此港至古盐河南岸变为白獭因名旧志谓之白塔河北接运盐河南通大江明宣徳七年陈瑄闻白塔河置四闸合江南漕迟从常州西北孟渎口通江入白塔河北行经运盐河至湾头辽官河以省州盘坝之费正统四年废今冬涸春泛民得灌溉之利通志河南通大江北入高邮州界接城子河】三汊河【在江都县西南十五里府志仪征洲之水至此与江都合流故名亦名茱萸湾　本朝康熈二十八年】
　　【圣祖南廵建行宫驻跸于此又三汊河迤上有三汊越河乾隆五年发帑挑濬】新河【在江都县南二里南流至桃家沟入运河明万厯中开】伊娄河【在江都县南二十里南通大江北至杨子桥接运河即洲运河也唐书志开元二十六年润洲刺史齐澣以州北隔江洲行绕歩回逺六十里乃于京口埭下直趋渡江二十里开伊婆河二十五里渡扬子立埭舆地纪胜即扬子镇以南至江运河也自隋以前扬子镇尚临江至唐时江干之积沙至二十五里故穿此河亦曰洲渡河渠考三汊河口即洲与仪征逹府通漕之道明嘉靖七年臣唐龙请于此置闸以尽漕利天启初发丁大濬三汊河通志运道由洲牐行其南岸花园港为粮艘所停泊　本朝康熈五十四年江溜北冲花圈港总漕施世纶始于洲绕城河开坝行漕雍正六年决口塞仍开洲旧牐】洲闸河【在江都县南四十里由洲通恵广恵二闸至江口】洲月河【在江都县广恵闸之上　本朝雍正八年因闸河水无闗蓄自青莲庵起至尤家碾止□月河一道长一百六十七丈雍正九年又于洲西南正人洲另开引河一道长六百四十一丈五公滩开支河长三百六丈夹江内筑贻心坝长一百五十丈五尺又南北両头接筑□水土坝】槐家河【在甘泉县东北十五里源出仪征陈公塘东北流经雷塘东出滙淮子河又东入运河引水至湾头】山阳河【在府城西北六十里濒宜陵镇北经高邮州东四十五里濒樊汊镇又北自三垜桥口入运】
　　【盐河】凤凰桥引河【在甘泉县北三十里　本朝康熙三十九年总河张鹏翮以金家湾泄水不畅奏请发帑复开此河分杀其势由芒稻河入江乾隆八年二十一年屡濬】邵伯新河【在甘泉县北三十五里邵伯南五里一名人字河自金家湾导湖水东南流至湾□絶官河辽运盐河折而南下为芒稻河入于江　按此即泰州运盐河之源】邵伯越河【越一作月在甘泉县北四十五里明万厯十八年总河刘东星于运河东筑越隄引河一道以遏湖险又新越河在邵伯镇南　本朝康熈三十九年开自仓巷口西向折而南至大王庙筑南北二坝水患永平漕运无滞】淮子河【在仪征县东王存九域志县有淮子河舆地纪胜有戴子港在陈公塘南旧志淮子河即帯子港在县东北二十里亦曰太子港源出陈公塘县北诸山涧木皆流滙焉南入运河】钥匙河【在仪征县西其上流为沙河自江浦六合县流入东南诸水皆流滙焉东南注新济桥分二东通外河南逹上江口入江外河兴化县南东接官河水环绕城郭由城西南通钥匙河】秦兰河【在高邮州西六十里源出天长县野山东北流入武安新开二湖】城子河【在高邮州东南自城南新桥西接濠河东抵各盐塲北逹州东二里之烧香港通运盐河又北城子河在州治东自南河头至十里尖与城子河合二河□于　本朝雍正元年濬乾隆二十二年又濬】横京河【亦名海陵溪在高邮州东北七十里上通鼍潭湖西北流经兴化县西北十五里又北流经寳应县之正宋九十里俗呼琵琶头又北流逹射阳湖】蚌沿河【在兴化县南三十五里陵亭镇南岸接泰州北界西北接运河东流百二十里逹泰州串场河　本朝乾隆八年二十八年屡濬】山子河【在兴化县西四里西通横京河东北入白涂河】梓新河【旧志在兴化县东十里东通塘港西逹得胜湖按舆国梓新河在车路河之南东逹河垜塲合串场河　本朝乾隆十一年二十八年屡濬】白涂河【在兴化县东北十里西通横京河经平望湖东流合串埸河又海沟河在县东北二十五里东北逹白驹场合串河又车路河在白涂河之南东逹丁谿埸合串场河】
　　【本朝康熙三十七年以下河泄水之处甚少议挑车路白涂海沟三河使兴化所受之水由丁溪草堰白驹入海雍正九年间濬工竣乾隆十一年重濬】寳应城子河【在县东南十八里西北接望直港南通章思荡通志作城子河】潼河【在寳应县东南六十里由县南分运河水东流为子婴沟接高邮州界又东北入射阳湖】衡阳河【在寳应县西南源出盱眙县界东流绕云山东北流二十里经衡阳镇又东北流四十里经洒大湖又东北二十五里通汜光湖长百余里明万厯中于汜光湖西北挑濬六十余丈为泊舟处并资灌溉谓之隂骘河】泾河【在寳应县东北四十里西南接运河东流径县北又东北入射阳湖】辞郎河【在东台县西十里南接西溪北通兴化县蚌沿河又角斜河亦在县西一百二十里南通栟巷角斜二场至如凖立发口通运盐河】串场河【自东台县之西溪东北迳东台场又北至河垜场又北至丁溪草堰二场又北至白驹场又北至刘庄埸又北至盐城县之伍祐新兴二场又北过天妃石哒庙□等口而入海此河串通各场为运盐之要津七县泄水之总港　本朝雍正九年濬乾隆九年十七年二十七年屡濬】渌洋湖【在艾陵湖东北去府城六十五里半入高邮州界东接淤溪河舆地纪胜在高邮州城东南三十里旧志湖之西有甓子湖】邵伯湖【在甘泉县东北四十五里运河之西东接艾陵湖西接白茆湖西南通新城湖北通高邮甓社湖旁有邵伯埭晋太元十一年谢安筑新城于城北二十里筑堰以灌民田民思其徳比于邵伯因名太平寰宇记邵伯埭有斗门在广陵县东北四十里临合渎渠　本朝康熈三十八年于邵伯镇迤北创建减水三闸宣泄湖水由恒子湖经洋湖□入兴化盐城各河出范阳诸闸归海乾隆二十二年皇上南廵有】
　　【御制邵伯埭诗二十三年开挑引河四百三十三丈】艾陵湖【在甘泉县东北四十五里邵伯镇东西接官河东北通渌洋湖齐建武五年□艾陵湖水立裘唐屯今自艾陵北曰葑塞湖去府城五十里】大石湖【在甘泉县东北四十五里即古岱石湖也南通张纲沟引流灌溉通志宋元丰中知江都县罗□濬大石湖改名元丰】白茆湖【在邵伯镇西东通官河昔置斗门桥于此运河水涸则引湖以济漕】黄子湖【在甘泉县西北六十里东通官河西至末口】五湖【在高邮州西六十里西北接天长同城河水西通珠湖】珠湖【在高邮州西七十里通五湖宋秦观诗高邮西北多巨湖累累相连如贯珠】鼍潭湖【在高邮州东北九十里通兴化县海陵溪流入寳应县界入射阳湖】高邮湖【一名新开湖在高邮州西北长三里澜一百五十丈天长以东之水皆滙此湖逹于运河湖中突起一洲可百余亩洲去城十里水虽盛涨终不能没又武安湖在州西南三十里北通新开湖东南通□河　本朝乾隆十六年】
　　【皇上南廵有　御制高邮湖诗】甓社湖【在高邮州西北舆地纪胜离城三十里南北五十里元至元十三年张士诚作乱淮南行省李齐出守甓社湖即此通志宋崔伯阳赋叙云孙觉于湖上夜读书见大珠光烛天是年中第旧志珠见则有休咎之应乂石臼湖在西其北五十里通甓社湖】樊梁湖【在高邮州西北五十里上流即天长石梁湖樊梁溪也与新甓社湖为高邮三大湖宋绍兴初有张荣者聚众于此击退金人旧志州境之湖多在西北二境互相通注其大者或曰三湖或曰五湖蒋之竒诗三十六湖水为注其间尤大为五湖五湖葢樊梁三湖合平阿珠湖为五也或乂以为即州西六十里之五湖云】平阿湖【在高邮州西北舆地纪胜离城八十里旧志上流亦自天长县铜仁河分流东注】得胜湖【在兴化县东十里旧名率□湖舆地纪胜宋建炎中张荣贾虎率山东义军由梁山泊与金人战至承楚涧金将建兰在泰州荣以舟师率伏掩击于率头湖大败其众因更名得胜湖旧志西南通运盐河东通丁溪场又莲花六十四荡在县东十里北连得胜湖多植红莲灿如朝霞为邑胜境逹兰旧作挞兰今改正】车路河【在兴化县东三十里自丁溪埸入得胜湖　本朝雍正九年开濬并筑堰建隄乾隆十一年重修】白沙河【舆地纪胜在兴化县东十里岸有白沙因名旧志在县东南与得胜湖相接】平望湖【在兴化县北二十里白涂河所经湖中有平冈可四望故名】吴翁湖【在兴化县北二十三里西按海陵溪东流为海沟河至白驹塲入运盐河相传为呉尚隠此】大踪湖【在兴化县北四十五里湖中与盐城县分界西北通寳应县射阳湖】千人湖【太平寰宇记在兴化县东北一百二十里相传隋末有千人避难于此得金因名】射阳湖【太平寰宇记在寳应县东六十里中流与盐城分界旧志湖东属盐城西北属山阳西南属县规萦回三百余里其南北浅狭东西深广为羣川之委流东逹于海】津湖【在寳应县南六十里东通运河西接汜光湖南入高邮州界或曰即三国魏之称湖】白马湖【水经中渎水经白马湖舆地纪胜湖在寳应县北十五里旧志湖东西十五里南北三里东北通运河北逹黄浦为往来津要或曰即故白马塘也】广洋湖【在寳应县东南五十里东西十里南北二里西南接泾河东北由王家沟通射阳湖东南通沈垜港入博支湖】槫支湖【在寳应县东南九十里北防射阳湖】汜光湖【在寳应县西南十五里东西三十里南北十里南通□湖西南连洒火湖旧时漕运经此风涛多阻明万厯中开越河以避其险】洒火湖【在寳应县西南四十五里西南接射阳河东北通汜光湖南逹安宜溪】鸭子湖【在泰州南二十里周二十五里东北接运盐河西通济川河】鸡雀湖【在泰州东北四十里周三十里通志有于新湖在州东北三十里亦口于溪以村得名其下流入鸡雀湖】包老湖【在鸡雀湖之东周四十里旧志水澄清无滓虽有他水防流亦不杂挈壸氏以供滴漏】樊梁溪【太平寰宇记在高邮州北二十里源出天长县石梁河东流入樊梁湖】南溪【在兴化县南方舆胜覧范仲淹监盐税日有南溪驯鸥诗通志即沧浪溪】黄浦溪【在□应县北二十里黄浦镇西接运河东流入凌溪本朝乾隆二十一年濬淩溪在县东北西接黄浦南通黄昏荡东北入射阳湖】安宜溪【在寳应县西南六十里太平寰宇记县有安宜溪古有安宜县因此为名旧志西尚通高邮樊梁湖北接□火湖】金钗涧【兴地纪胜在寳应县西七十里　本朝乾隆二十二年濬】张纲沟【太平寰宇记在广陵县东三十里从岱石湖入四望至沟心中与海陵分界后汉张纲为广陵太守济恵百姓劝为农桑于东陵村东□此沟引湖水灌溉田称张公渠】茱萸沟【在江都县东北运河分流也又东流入泰州界阮升之记吴王汉开此沟通运东至海陵仓以北有茱萸村故名元和郡县志在江阳县东九里隋仁夀四年开此以通漕旧志亦名茱萸湾其分流处亦曰湾头周显徳三年韩令坤克南唐扬州南唐兵来攻令岫败之于湾头堰宋绍定三年李全以楚州叛攻扬州至湾头立寨据运河之险即此今运盐河湾头镇东行五十里至宜陵镇又东二十里至斗门入泰州界又曰东塘】炀帝沟【舆地纪胜隋帝所开即今运河旧志在江都县西北十五里通隋故宫直接雷塘去炀帝墓不逺因名】山阳沟【在甘泉县东北三十里南接运河东经高邮州射阳湖湖即隋时所开】蔷薇沟【在甘泉县东北舆地纪胜在江都县东北六十里接髙邮永安港昔之蔷薇村也】子婴沟【在高邮州北七十里接宝应县界】三王沟【在宝应县东六十里南通广洋湖北贯射阳阜入射阳湖】七里沟【在宝应县七里西接运河东连黄昏荡又长沙沟在县东二十五里西接运河入广洋湖】七里港【在甘泉县东北唐宝厯二年盐鐡使王插奏扬水浅舟船澁滞诸从府北闾门外古七里港开河而东屈由至禅智寺桥通旧官河长九十里旧志在江都县东北七十里亦曰七里沟】章思荡【在宝应县东南四十里西北接城子河南通广洋湖】黄昬荡【在宝应县东北七里南接宋泾东通射阳湖】金家湾【在甘泉县北三十五即东西湾　本朝乾隆十年各连滚水土坝二座其下开浚引河二千余丈分引河水于盐河二十三年重浚二十七年四十五年】
　　【皇上南廵有六闸书事诗】宋泾【在宝应县城东自城南分运河水贯城东出又东折而北入黄昏荡】爱敬陂【在仪征县东北二十里接江都县西境元和郡县志陂西北旧县西五十里汉陈登为太守所开人号为爱敬陂亦号陈公塘唐书志江都县有爱敬陂水门贞元四年节度使杜亚自江都西循蜀冈之右引陂起城隅以通漕溉夹陂田旧志宋大中祥符问置斗门石防引水济运绍兴四年诏毁之以过金兵淳熈中漕臣钱冲之言真州陈公塘周回百里东西北倚山为岸其东南系前人筑隄启闭借以灌溉宜仍修筑明初渐淤天启四年重加修治寻废】白水陂【元和郡县志在宝应县西八十里邓艾所作与盱眙破斧塘相连开八水门立屯灌田万二千顷宋元嘉末尝决此塘以灌敌隋大业末破斧塘壊水北入淮其后白水塘亦壊唐书志县西南八十里有白水塘羡塘证圣中开置屯田又县西南四十里有徐州泾青州泾西南五十里有太府泾皆长庆中兴白水塘屯田凿北四里有竹子泾亦长庆中开】新塘【在府城北十里长广二里余西北接上雷塘入于运河亦曰小新塘】雷塘【在甘泉县北亦曰雷陂汉书江都王建游雷陂注山注水为陂元和郡县志在江都县北十里唐书志江都县十一里有雷塘贞观十八年长史李袭举引渠又筑勾塘以溉田八百顷又杜祐传祐为淮南节度决雷塘以广灌溉府志雷塘有二上雷塘长广六里下雷塘长广七里自宋以后日就湮废民占为田明亦屡经修复今由淮子河引流济运又勾城塘在县西南三十五里界接仪征县东北四十里塘长广十八里有竒流入运河】茆家山塘【在仪征县西北依山东南引流入外河稍东为北山塘隔县里许亦引流南入外河】刘塘【在仪征县西北五十里方山之西灵岩之东接六合县界水由东沟南入大江】白马塘【在髙邮州西南七十里北近北阿镇晋太元中谢元自广陵救三河次于白马塘即此通鉴地理通防塘阻三河溪又唐书志高邮州有塘堤溉田数千亩又唐防要元和三年李吉甫节水淮南筑富人固本二塘溉田万顷又以漕渠庳下不能居水筑堤淤之名曰平津堰旧志皆在州界】花师潭【在高邮州】白沙洲【在仪征县南滨江城多白沙唐白沙镇以此名】新洲【在仪征县东南五里江中又天寕洲在县南十里江中元末康茂才屯兵处也与新洲相暎带汊港纡回并为江洋要害今与南岸相连】芦洲【在宝应县东十三里或以为东晋袓逖军于芦军即此】湖逗洲【一作壶豆洲太平寰宇记在泰州东南二百三十八里海中东西八十里南北三十五里上多流人煮海为业梁太靖六年侯景败将赴此洲为王僧辩军人所获即此】九曲池【在甘泉县西北蜀冈之麓旧志隋炀帝幸江都作水调九曲奏于池上故名】小海池【在泰州】第五泉【在甘泉县西北蜀冈上张又新品此泉为第五　本朝乾隆三十二年】
　　【皇上南廵有御制第五泉诗】

　　钦定大清一统志卷六十六
　　钦定四库全书
　　钦定大清一统志卷六十七
　　扬州府【二】
　　古迹广陵故城【在府东北史记六国表楚懐王十年城广陵秦置广陵县二世二年广陵人邵平为陈王狥广陵后汉书志注呉王濞都广陵筑城周十四里半三国志魏移治淮隂而以故城为邉邑呉五鳯二年使卫尉冯朝城广陵马端临文献通考魏黄初六年文帝幸广陵故城即鲍照所赋芜城也顾祖与方舆纪要晋太和六年桓温发徐兖二州民筑广陵城谢安镇广陵筑新城以壮保障宋史周显徳五年以城为呉人所毁诏韩令坤为修城都部署筑故城东南隅为子城李重进复改筑周城十二里绍兴中郭棣知扬州以为故城凭髙险固重进改卜今城势甚卑渫复即遗址建筑与旧城南北对峙中夹甬道疏两濠以转饷谓之火城　按甘泉县志唐时扬州城西据蜀冈北扼雷陂其城甚大沈括梦溪笔谈所云城南北十五里一百一十歩东西七里三十歩是也至周韩令坤所筑之小城及李重进改筑州城俱在唐城东南隅宋郭棣即唐城遗址筑大城曰保寨城又筑夹道以通于州是谓三城李光孝诗风光鸿雁过三城是也今之府城为明张徳林等改筑乃截宋州城之半非大城旧址也盛如梓老学茟谈云后周改筑周二十余里开明桥之类皆因旧徙置开明为二十四桥之一在唐城内故桥徙置而仍其名今桥在先春门内则今之旧城即宋之州城但宋时周二十里故在唐城东南隅明时周九里故在大城西南隅明陆弼以为即宋大城】
　　【遗址殊未详考　又按鲍照芜城赋注登广陵城作广陵城自魏汉以迄晋宋其名相沿因竟陵王诞之乱城邑荒芜故曰芜城非别有一城也曹学佺名胜志谓即防沟城固非而赵鹤又以为刘宋时城亦无据】江都故城【在江都县西南方舆纪要在西南四十里汉景帝四年置县三国时废晋太康中复置东晋省入舆县城复置唐为附郭邑而城圯于江郦道元水经注江都县城临江其后移入附郭而故城遂中废太平寰宇记江都故城在县西南四十六里城临江水屡为水侵无复余址旧维志以为隋城譌】兴化故城【在江都县东二里大观图经隋大业十分江阳立本化县于郡南串逻合渎渠城在郡东北一十八里寻废】舆县故城【在甘泉县西四十五里汉析广陵江都二县地置临准郡后汉属广陵郡刘宋元嘉十三年并入江都县宋书符瑞志元嘉二十五年广陵太守范邈上言所领舆县前有太浦控引潮流水常淤浊自此以来源流清洁古老相传以为休瑞】齐宁故城【在甘泉东北齐永明初析江都县置属广陵郡太平寰宇记故齐宁县按院升之记云齐髙帝建武五年遏艾陵湖水立裘塘屯移县于万嵗村中兴元年废城毁县西南去扬州城六十一里】海安故城【在泰州东南一百里宋书志新】
　　【平郡海安泰始七年立南齐书志海陵郡海安永明五年罢新郡并此县废属州宋书武帝纪元嘉五年戎昭将军徐敬辨克海安城唐书志广陵郡海陵景龙二年置海安县开元十年省王存九域志县有海安镇】扬子废县【在仪徴县东南汉广陵江都二地隋末杜伏威尝置戍守于此名扬子镇唐永淳元年析置扬子县属州大厯以后盐铁转运使置巡院于此五代时南唐改为】
</div>
    <div class="pagination">
<a href="大清一统志_page41.html">上一页</a><span>...</span><a href="大清一统志_page37.html">37</a><a href="大清一统志_page38.html">38</a><a href="大清一统志_page39.html">39</a><a href="大清一统志_page40.html">40</a><a href="大清一统志_page41.html">41</a><span class="current-page">42</span><a href="大清一统志_page43.html">43</a><a href="大清一统志_page44.html">44</a><a href="大清一统志_page45.html">45</a><a href="大清一统志_page46.html">46</a><a href="大清一统志_page47.html">47</a><span>...</span><a href="大清一统志_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
