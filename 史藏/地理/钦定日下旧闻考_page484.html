<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 484 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 484 页/共 698 页</h1>
    <div class="content">皇帝以武之不可偏尚也广延四方耆硕之彦与共谋议遂能禆赞皇猷修举百度文治浸浸兴焉中 
统间命儒臣教胄子至元间备监学宫成宗皇帝光绍祖烈相臣哈喇哈斯钦承上意作孔子庙于京 
师御史台言冑子之教寄寓官舍隘陋非宜奏请孔庙之西营建国子监学以御史府所贮公帑充其 
费逮至仁宗皇帝文治日隆佥谓监学椟藏经书宜得重屋以庋有旨复令台臣办集其事乃于监学 
之北构架书阁阁四阿檐三重度以工师之引其崇四常有一尺南北之深六寻有竒东西之广倍差 
其深延佑四年夏经始六年冬绩成材木瓦甓诸物之直工役饮食之费一皆出御史府雄伟壮丽焕 
然增监学之辉名其阁曰崇文英宗皇帝讲行典礼贲饰太平文治极盛矣台臣请勒石崇文阁下用 
纪告成之岁月制命词臣撰文臣澄次当执笔今上皇帝丕纂圣绪动遵世祖成宪于崇儒重道惓惓 
也泰定元年春诞降俞音国子监立碑如台臣所奏臣澄谨録所撰文以进臣闻若古有训戡定祸乱 
曰武经纬天地曰文武之与文各适所用然戡定祸乱用于一时而已经纬天地则亘古亘今不可无 
也何也日月星辰天之文也山川草木地之文也人文与天地相为经纬则亦与天地相为长久而可 
一日无也哉我世祖怱怱用武日不暇给而汲汲崇文惟恐或后此其髙识深虑度越百王宏规远范 
垂示万世以为圣子神孙法程夫岂常人所能测知盖创业之初非武无以弭乱守成之后非文无以 
致治武犹毒药之治病病除即止文犹五谷之养生无时可弃也有文治之君必有文治之臣文治之 


臣茍非教习之有其素彼亦惘然孰知文之所以为文者故建学以兴文教畅文风涵育其人将与人 
主共治也斯文也小而修身齐家大而治国平天下言动之仪伦纪之叙事物理义之则礼乐刑政之 
具凡灿然相接焕然可述皆文也古圣贤用世之文载在方册不考古人之所以用世不知今日之所 
以为世用者也然则圣朝之崇文岂虚为是名也哉阁之所庋古圣贤之文也立之师使之以是而教 
设弟子员使之以是而学教之而成学之而能则游居监学者济济然彬彬然人人闲于言动之仪詧 
于伦纪之叙博通乎事物理义之则详究乎礼乐刑政之具他日辅翊吾君跻一世文治于尧舜三代 
之盛由此而选也夫如是其可谓不负圣天子崇文之明命休德已若夫不能潜心方册真有得于古 
圣贤之所谓文而渉猎乎浅末炫耀乎葩华曾是以为文乎上之所崇下之所以为世用者盖不在是 
呉文正集补蒲道源崇文阁上梁文我瞻四方京师为首善之地若稽三代国学为宣化之原皇帝发 
政施仁仰承祖武右文尚德创设儒科政府扬休期大猷之是阐中台集议惧阙典之未兴以为教胄 
子既有成均尊圣经可无杰阁钦承上旨大发积缗官不科需用咸资于素画农无妨作役尽募于间 
民朝士程工梓人奏技前瞻离位后镇坎宫云汉昭回菁莪乐育圜桥门之冠带藏阙里之诗书择吉 
旦而举虹梁协众诚而修燕贺伏愿上梁之后朝廷寜谧礼乐兴行洋洋蔼弦诵之音济济登茹连之 
士闲居丛藁原虞集国子监后圃赏梨花乐府序至大庚戌之仲春大成殿登歌乐成时雨适至我司 
业先生乐雅乐之复古顾甘泽之及时于是乎赋喜雨之诗推本归功于成均之和乃三月辛巳国子 
监后圃梨花盛开先生率僚史席林台之上尊有醴盘有蔬肴胾杂陈劝酬交错饮且半命能琴者作 
古操一阕禽鸟翔舞云风低回先生于是歌木兰之引以寓斯文之至乐而泳圣泽之无穷也明日僚 
友酌酒而赓之又明日诸生之长酌酒而赓之气和辞畅洋洋乎盛哉虞某起言曰古之教者必以乐 
故感其心也深而成其德也易命大夫者犹与之登髙赋诗而观其能否兹事不闻久矣今吾师友僚 
佐乃得以讲诵之暇从容咏歌庶几乎乐而不淫者亦成均之义也命弟子缉録为卷以贻诸好事可 
览观焉谨序道园学古録原陈琏登崇文阁歌巍巍乎髙哉崇文之誾兮吾不知其几百尺突兀直倚 
苍冥中雕檐髙飞近晓日琼窗洞启来清风前瞻兮帝阙下顾兮辟雍京畿郁兮千里五云近兮九重 
太行西来兮迤(辶里)居庸北拱兮巃嵸峯峦远近其环峙削出朶朶金芙蓉是中竒胜甲天下何况 
此地名儒宗图书浩瀚纷莫数文光夜吐犹晴虹汉家天禄不可以复见幸喜斯阁之髙崇值校文之 
多暇日徙倚而从容爱扶舆磅礴之竒秀兮呼吸尽使归心胷阑干笑拍飞鸟上豪气不减陈元龙俯 
视十二衢车马尘蒙蒙欲招太白老更约束坡翁葡萄酒倾玛瑙瓮日醉三百玻璃钟人间亦自有胜 
境何必飞度扶桑东琴轩集原袁珙国子监彛伦堂前石晷诗流沙迢迢隔溟渤不取昆吾铸竒物杏 
坛花开春昼迟帝遣良工琢山骨圆如蒲璧巨如轮三尺瑶台髙捧云子午南北已定位度数安用罗 
星辰六堂深沉更漏早旭日扶桑照林杪一丝影射白玉盘万井钟声报清晓先生盛服坐皋比犹记 
花砖催直时寅宾出纳着二典赤心只许羲和知爰则晨昏造小子寸阴自惜勤终始期在涓涘答主 
恩太明教化同一晷栁庄集以上五条原在城市门今移改 

 

钦定日下旧闻考六十七 


钦定四库全书 

钦定日下旧闻考卷六十八 

官署七 

 

臣等谨案石鼓考朱彝尊原书分上中下系之卷末考石鼓自元明以来久列国子监中自应依类叙 
次今谨移归国子监各条之后原 章云吾石本作 薛 
氏音我工郭氏云籀文攻字眉山苏氏石鼓诗亦作攻潘云按诗车攻传攻坚致也同齐也物马齐其 
力 章云好石本作考(马缶)郑咅珤今作樢郭云恐是 
籀文(马缶)字(马缶)北野良马名潘云(马缶)从马缶声疑与阜音义同诗车攻田车既好四牡孔阜 
说者谓阜盛大也 章云贠石木作鼎说文贠音云益也邋郑通作 
猎字员又云员君子指从猎诸臣员员众多而有礼仪也猎猎旌旗摇动貌斿旌上赘旈诗悠悠斾旌 
潘云斿旌之末垂者臣等谨案君子员员邋邋员斿斿字石鼓无重文潘迪音训亦同朱彝尊原书作 
有重文 章云麀牝鹿速速疾行貌田狩之所求潘云速速或曰鹿之足迹 
章云酋石本作间郭云恐当作卤卤弓即庾公也薛作首郑作酋周礼庾弓 
利射侯与弋弓薛作及以古以字下同潘云酋今按古文作卤寺诸家皆作时然下文别有时字或音 
侍臣等谨案角弓石鼓作 朱彝尊原书所引诸家俱作 又时字石鼓作 无日傍朱彝尊原书 
作 章云 薛郑皆作孙字施云以碑本考之字虽磨灭髣髴是时字趩 
丑亦反说文行声也一曰不行貌潘云趩有重文 施云（走宪）薛 
郑本皆有此字碑磨灭不可辨矣郑云 今作 未详音义石本有重文 今作敔与禁御之御同章 
云 薛作我趍薛作 郑作趍直离反并无重文潘云(走宪)音宪 作炱皆有重文其义未详或曰 
(走宪)走意 众多也 与吾小异疑非我字或音御 子亦反有重文臣等谨案麀鹿 石鼓作 
朱 彝 尊 原 书 作 
潘云 徒鹿反续 
也(豕有)或作(豕肩)或音豚蜀恐犊字盖蜀有独咅施云王氏集诸家释音末四字皆不着宿得于 
北方及叶氏本下三字甚明岐城石刻亦载臣等谨案射其(豕唇)蜀石鼓作 朱彝尊原书作 
右第一鼔薛氏杨氏次居八郑氏次居三施氏次居一猎碣考异潘云今按古文苑其序姑从施氏然 
旧说第五鼔言渔兽而归第六鼓言治道似乎失先后次序若左右相易始于西北以第六为第一第 
五为第十则先后之序得矣然亦未可必也可读者十有六句余未详凡六十四字此鼓旧本卤上有 
孙字 上有来字今漫灭 文十一行行六字成文作重文者十阙一周秦刻石释音朱彝尊原案 


薛氏本即 实时下又有 字恐属衍文古文苑本麀鹿 下脱其来大即 五字潘氏音训有之今 
古文其来大三字尚显 字亦存又驱其朴下古文苑有来射其来　既吾七字施氏本驱其朴来射句 
置其来　下而无既字今考此鼓凡十一行重文不计行毎六字则薛氏章氏施氏本氏数皆溢未足 
据矣朴虽从木疑古与仆通然未敢臆定也臣等谨案石鼓文初不见称唐宋以来始盛传于世韦应 
物韩愈欧阳修梅尧臣苏轼苏辙诸人皆有诗然韩愈诗曰公从何处得纸本毫髪尽备无差讹则是 
时全本已为难得至苏轼云强寻偏傍推点画时得一二遗八九是宋时本残缺更甚况后此者乎明 
杨慎谓从李东阳处得唐人拓本一字无阙并为音释考东阳诗曰家藏旧本出梨枣拾残补阙能几 
何则虽有传本其非原本可知杨慎逞才谩语夸诞而不衷于理殊无足信朱彝尊辨之甚详卷中并 
引郑樵薛尚功施宿潘迪诸家考证固为赅博但字画传冩亦不无舛讹之处今石鼓及潘迪音训并 
列国子监中虽鼓文较前益多残缺然其存者确有可据兹采国子监志所摹现存鼓文从潘迪音训 
摹释考其存缺谨录于后以传信方来云 

</div>
    <div class="pagination">
<a href="钦定日下旧闻考_page483.html">上一页</a><span>...</span><a href="钦定日下旧闻考_page479.html">479</a><a href="钦定日下旧闻考_page480.html">480</a><a href="钦定日下旧闻考_page481.html">481</a><a href="钦定日下旧闻考_page482.html">482</a><a href="钦定日下旧闻考_page483.html">483</a><span class="current-page">484</span><a href="钦定日下旧闻考_page485.html">485</a><a href="钦定日下旧闻考_page486.html">486</a><a href="钦定日下旧闻考_page487.html">487</a><a href="钦定日下旧闻考_page488.html">488</a><a href="钦定日下旧闻考_page489.html">489</a><span>...</span><a href="钦定日下旧闻考_page485.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
