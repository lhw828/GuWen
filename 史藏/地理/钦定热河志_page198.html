<!DOCTYPE html>
<html>
<head>
    <meta charset="UTF-8">
    <title>钦定热河志 - 第 198 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 198 页/共 255 页</h1>
    <div class="content">　　行宫康熙四十二年初设总管先后签移奉天黑龙江吉林乌喇茅沟等处人户安置热河分卫
　　行宫雍正二年准总管尚书赫奕奏改设兵六百十一名旧制守备二员千总十四员雍正十年改守备缺亦为千总共千总十六员副千总二十六员乾隆三十五年增置苑副三员嗣因各处添建
　　行宫寺庙先后添设千总九员副千总十五员把总四员兵二百九十八名今现额总管二员苑副三员千总二十五员副千总四十一员把总四员兵九百九名俱隶热河总管
　　直隶提督标所辖河屯协各营官兵
　　河屯协副将一员【驻劄热河】
　　河屯协中军兼管左营事都司一员千总一员把总二员【驻劄热河】分防喀喇河屯汛千总一员马圈子汛把总一员中关汛把总一员下板城汛把总一员新嶂子汛外委一员七间房外委把总一员三道梁外委把总一员
　　河屯协右营土城子守备一员千总一员把总一员分防僧机图汛千总一员郭家屯把总一员上黄旗汛把总一员大阁汛把总一员虎什哈汛把总一员博罗淖尔汛外委把总一员四坌口汛外委把总一员
　　河屯协八沟营都司一员千总一员把总二员分防龙须门汛千总一员雅图沟汛把总一员中六沟汛把总一员二沟汛把总一员茅沟汛把总一员七沟汛外委千总一员暖泉汛外委把总一员博罗树汛外委把总一员
　　河屯协唐三营守备一员千总一员分防黄姑屯汛千总一员白虎沟汛把总一员喇嘛洞汛把总一员大店子汛把总一员红旗汛外委把总一员荒地汛外委把总一员
　　河屯协四营马歩守兵一千一百九十九名右河屯协四营康熙四十五年初设河屯营守备驻劄喀喇河屯四十八年移驻热河雍正元年添设河屯营叅将九年改原设守备为中军守备十年设八沟营守备唐三营守备各一员增置弁兵乾隆二年准直隶提督瞻桂奏改河屯营叅将为叅将添设左右二营改中军守备为中军都司兼管左营事设左右土城子守备一员改八沟营守备为八沟营都司仍与原设之唐三营守备统归河屯协管辖自副将以下并听热河驻防大臣调遣其巡哨之制千总把总外委每月与邻汛会哨一次都司守备每季会哨一次副将每年春冬巡查一次今现额河屯协副将一员都司二员守备二员千总八员外委千总三员把总十九员外委把总七员实操马歩兵一千一百九十九名俱隶直隶提督标
　　直隶总督标所辖捕盗官兵
　　承德府【即热河防】属热河捕盗把总一员额外外委一员
　　平泉州【即八沟防】属喀尔沁捕盗千总一员卧佛寺把总一员黄土梁外委把总一员
　　建昌县【即塔子沟防】属塔子沟汛捕盗千总一员外委把总一员
　　赤峰县【即乌兰哈达防】属乌兰哈达汛千总一员
　　朝阳县【即三座塔防】属三座塔汛把总一员鄂尔土板外委把总一员
　　捕盗马歩兵一百三十七名
　　右热河等处捕盗营乾隆元年准直隶总督李衞奏设喀尔沁捕盗千总一员听八沟同知差遣侦捕仍隶河屯协五年设塔子沟千总一员外委把总一员十五年于八沟所属之黄土梁添设额外外委一员十八年复于八沟所属之卧佛寺添设把总一员并以八沟塔子沟额设千总弁兵改隶督标二十一年设乌兰哈达千总一员二十九年设热河捕盗把总一员三十七年添设额外外委一员三十九年设三座塔捕盗把总一员鄂尔土板外委把总一员并隶督标管辖专听热河道府等差遣侦捕今现额千总三员把总三员外委把总三员额外外委一员马歩兵一百三十七名俱隶直隶总督标
　　察哈尔官兵
　　察哈尔本元裔小王子之后明嘉靖间其部长名卜赤者驻牧察哈尔之地遂以名部四传至林丹汗侵扰诸部
　　本朝天聪六年
　　太宗文皇帝亲征察哈尔林丹汗走死其子孔果尔额哲来降封为亲王即其部编旗驻义州康熙十四年布尔尼兄弟谋叛讨平之迁其众分处于宣化大同边墙外编设佐领后复以来降之喀尔喀额鲁特部人隶焉其八旗分左右二翼镶黄正白镶白正蓝为东四旗即热河西北之四旗防今丰宁县境也其部众习于游牧与扎萨克防古同俗旗务则掌之张家口都统制与内八旗相等故附兵防之末
　　察哈尔东四旗曰镶黄旗曰正白旗曰镶白旗曰
　　正蓝旗每旗各设总管一员叅领一员副叅领一员佐领随人户编置无定员防军校骁骑校随佐领分设亦无定员每佐领下设亲军二名前锋二名防军二十五名领催六名骁骑三十五名谨按热河满汉官兵守衞巡防规制严密谨次第胪载以资省览其前代兵衞依文秩之例亦附列云
　　后魏
　　和龙鎭都大将　魏制縁边皆置鎭都大将统兵备御与刺史同城隍仓库皆鎭将主之魏书乐陵王思誉为鎭东大将军和龙鎭都大将营州刺史又安定王休为使持节都督诸军事和龙鎭将谨按和龙镇都大将魏书或作和龙镇将盖史文详畧之异所载镇将自乐陵王思誉外有安丰王猛于洛抜等皆兼营州刺史疑即如唐时都督兼刺史不检校州事者然
　　隋
　　营州总管　隋书高祖纪开皇十五年韦冲为营州总管
　　营州都督　唐书列传有隋营州都督裴世节
　　唐
　　营州都督【治柳城】　唐书百官志都督掌督诸州兵马甲械城隍镇戍粮廪总判府事
　　谨按唐时营州都督所领镇戍有平卢军镇安军榆关守捉城汝罗守捉城怀远守捉城巫闾守捉城襄平守捉城其地不尽在今热河境内而中叶以后境壤沦于契丹史志所载亦仅存其名而已并附录于此
　　辽
　　五州都总管府　辽史百官志耶律速撒穆宗初为义霸祥顺圣五州都总管
　　五州制置使司　辽史百官志圣宗开泰九年有霸建宜泉锦五州制置使
　　霸州处置使司　辽史百官志统和二十七年废中京延昌宫提辖司
　　中京文忠王府提辖司【大丞相耶律隆运拟诸宫例建文忠王府】　辽史兵衞志辽世建宫衞入则居守出则扈从有兵事则各提辖司传檄而集十万骑军立具矣凡十二宫一府自上京至南京总要之地各置提辖司重地每宫皆置内地一二而已
　　金
　　北京路都统副都统　金史右宣徽使亨为北京路都统吏部郎中完顔达吉为副都统
　　北京兵马都指挥使　见金史完顔蒲剌都传
　　元
　　北京都元帅　元史有北京总管都元帅右副北京等七路兵马都元帅
　　北京路万户　元史王珣传子荣祖授北京等路征行万户
　　兴中府千户　元史石天应传弟子佐中授兴中府千户
　　大宁屯田千户所　至正二年八月发五衞汉军二千人于大宁等处剏立屯田分置两翼屯田千户
　　谨按元史兵志辽阳等处行中书省所辖屯田有大宁路海阳等处打捕屯田所即百官志屯田打捕所也
　　明
　　北平行都司所属衞十三　大宁衞新城衞富峪衞会州衞营州左屯衞营州中屯衞营州前屯衞营州后屯衞兴州左屯衞兴州右屯衞兴州中屯衞兴州前屯衞兴州后屯衞衞置指挥使一员同知二员佥事四员镇抚二员经歴一员知事一员吏目一员仓大使一员副使一员
　　北平行都司所属所二　寛河守御千户所宜兴守御千户所所置正千户一员副千户二员镇抚二员吏目一员百户十员总旗二十人小旗百人
　　驿递【附】
　　古北口部员所司驿站
　　鞍匠屯站　把总二员马四十匹
　　红旗营站　把总二员马三十匹
　　什巴尔台站　千总把总各一员马三十匹坡赖村站　把总二员马三十匹
　　王家营站　把总二员马三十匹
　　右古北口外五站凡应付夫马奏销钱粮并古北口管站员外郎掌之
　　承德府【即热河防】
　　热河站　马二十匹
　　滦平县【即喀喇河屯防】站　马十二匹
　　丰宁县【即四旂防】站　马八匹
　　平泉州【即八沟防】站　马八匹
　　赤峰县【即乌兰哈达防】站　马八匹
　　建昌县【即塔子沟防】站　马八匹
　　朝阳县【即三座塔防】站　马八匹
　　右承德府【即热河防】属七站凡应付夫马奏销钱粮并热河道府州县掌之
　　防古驿站
　　康熙三十一年定各防古地方皆安设驿站每站相距百里惟科尔沁左翼前旂左翼后旗等由山海关外路行走郭尔罗斯前后二旗杜尔伯特由黑龙江路行走不必另置驿站外余均择水草形势之地安设自古北口外至乌珠穆沁等旂为一路计九百余里除近边三百里旧有站外添设站六自喜峰口外至扎赉特等旗为一路计一千六百余里除近边二百里旧有站外添设站十四每路设营站防古员外郎一员笔帖式二员【雍正七年各裁一员】每驿设马五十匹古北口一路设驿丁三百名喜峰口一路设驿丁六百名三十二年每驿增设驿车乾隆十四年以防古驿站穿行围塲不无惊扰奉
　　防移于围塲界外墨尔岭东沟安设今定制防古驿站由古北口者十曰美尔沟站曰锡尔哈站曰阿梅沟站曰卓索站曰陈都布站曰来色呼都克站曰西拉木伦站曰噶察克站曰海拉察克站曰阿鲁噶木尔站由喜峰口者十六曰五十家站曰克斯呼站曰拖和图站曰百尔克站曰轰郭图站曰沙拉诺尔站曰库库车尔站曰赛音哈克站曰西纳郭尔站曰防苏布拉克站曰博罗额尔几站曰诺穆齐站曰哈沙图站曰阿尔坦克勒苏特站曰钟对站曰海代罕站凡口外驿站自古北口至乌珠穆沁等旂自喜峰口至扎赉特等旂按乌珠穆沁扎赉特本在承德府【即热河防】境外但由古北口者则经滦平县【即喀喇河屯防】丰宁县【即四旂防】等境由喜峰口者则经平泉州【即八沟防】建昌县【即塔子沟防】等境所有设站地方多在热河所属各防古之内谨详列于篇谨按乾隆十九年
　　驾自热河
　　幸盛京以向例军营事件进张家口出古北口行走
　　纡回
　　命于张家口外第三四站起酌量安设台站直抵热河以便驰送随宜改设不为定例谨附识云
　　辽
　　古北口外各驿
　　谨按宋史刘敞传敞奉使契丹自古北口至柳河囘曲殆千里译人曰通好以来置驿如是不敢变也知古北口以外辽时皆置有驿自中京以南则有王曾行程录所载之新馆卧如来馆柳河馆打造部落馆牛山馆鹿儿馆峡馆铁浆馆富谷馆通天馆自中京以北则有富弼行程录所载之临都馆官窰馆松山馆崇信馆广宁馆姚家寨馆咸宁馆保和馆宣化馆长泰馆盖皆当时之驿也金时于口外诸州县多仍辽旧则置驿亦当如辽而史无可考
　　元
　　花道驿　元史世祖中统二年诸王塔察尔【旧作塔察儿今改正】使臣库库楚【旧作濶濶出今改正】至北京花道驿手杀驿吏郝用郭和尚花道之地在大宁故城东其驿当在今平泉州【即八沟防】东境
　　高州二驿　元史世祖至元五年立高州北二驿高州为今翁牛特地其驿当在今平泉州【即八沟防】北境
　　建州四驿　元史至元二十五年复立咸平置建州四驿建州为今土黙特右翼地其驿当在今建昌县【即塔子沟防】境
　　滦阳寛河二驿　元史仁宗皇庆元年辽阳省增置滦阳寛河驿当在今承德府【即热河防】南境
　　明
　　古北口外至开平衞各驿　明太祖洪武二十七年于开平衞置马驿接大宁古北口自开平南五十里曰东凉亭又四十里曰沈河又五十里曰扒八又六十里曰黄崖又五十里曰滦河又五十里曰灰岭又六十里曰古城又五十里曰青松又南五十六里至古北口宣德时废
　　谨按开平衞为今之多伦诺尔防其东为丰宁县【即四旂防】界所云黄崖滦河灰岭古城青松诸驿皆当在今丰宁县滦平县【即喀喇河屯防】等境



　　钦定热河志卷八十四
　　钦定四库全书
　　钦定热河志卷八十五
　　职官题名
　　纪职官者例有题名所以稽嵗时重官守也热河近聨畿辅自
　　山庄肇啓郡县改设数十年来规制赅备官斯土者犂然可考今载文职自教授以上武职自佐领守备以上次其任事先后志职官题名第十六其前代职官姓氏间而嵗月无考谨稽史事实可采者别为宦迹一门云
　　分廵热河等处地方兵备道【乾隆五年设】
　　陶正中　江苏金匮人乾隆五年任
　　八十　满洲正白旂人乾隆七年任
　　富勒赫　满洲镶红旗人乾隆十年任
　　安宁　满洲正黄旗人乾隆十五年任
　　明徳　满洲镶蓝旂人乾隆十七年任
　　富勒浑　满洲镶黄旗人乾隆十七年任
　　常亮　满洲镶黄旗人乾隆二十年任
</div>
    <div class="pagination">
<a href="钦定热河志_page197.html">上一页</a><span>...</span><a href="钦定热河志_page193.html">193</a><a href="钦定热河志_page194.html">194</a><a href="钦定热河志_page195.html">195</a><a href="钦定热河志_page196.html">196</a><a href="钦定热河志_page197.html">197</a><span class="current-page">198</span><a href="钦定热河志_page199.html">199</a><a href="钦定热河志_page200.html">200</a><a href="钦定热河志_page201.html">201</a><a href="钦定热河志_page202.html">202</a><a href="钦定热河志_page203.html">203</a><span>...</span><a href="钦定热河志_page199.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
