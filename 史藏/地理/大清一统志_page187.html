<!DOCTYPE html>
<html>
<head>
    <meta charset="UTF-8">
    <title>大清一统志 - 第 187 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 187 页/共 202 页</h1>
    <div class="content">　　右翼【驻萨敏西勒山在张家口北五百五十里东西距二百四十六里南北距二百八十里东至左翼界一百三十里西至四子部落界一百一十六里南至镶黄旗察哈尔界一百二十里北至瀚海一百八十里东南至正白旗察哈尔界一百三十里西南至四子部落界一百五十里东北至左翼界一百八十里西北至四子部落界一百七十里】左翼【驻俄林图察拍台冈在张家口北五百七十里东西距一百六十里南北距三百里东至阿霸垓右翼界六十里西至右翼界一百里南至正白旗察哈尔界一百三十里北至瀚海一百七十里东南至镶白旗察哈尔界一百三十里西南至右翼界一百二十里东北至阿霸垓右翼界一百六十里西北至右翼界一百七十里】
　　山川萨敏西勒山【右翼所驻】双金山【在右翼东南五十里防古名和尔波金】诺浑山【在右翼东南一百里】布尔色克山【在右翼南五十里】福山【在右翼南八十里防古名克什克】挿汉波托斜山【在右翼南八十里】和尔和山【在右翼南九十里】牛心山【在右翼西南五十里防古名乌克尔朱尔克】俄尔绰克山【在右翼西南一百五十里】徳林山【在右翼西一百十六里】巴轮明安拖罗海山【在右翼东北七十里】准明安拖罗海山【在右翼东北八十里】哈尔巴和山【在右翼东北一百四十里】嵬名山【在右翼东北一百五十里防古名札喇】羖防山【在左翼东南一百里防古名巴顔特克又西南九十里有阿禄特克山】喀尔他和邵山【在左翼西北一百七十里】博锥拖罗海山【在左翼北三十里】祥古山【在左翼北一百里蒙古名拜音拖罗海】福山【在左翼北一百四十里防古名拜里】和希磨克山【在左翼北一百四十里】塞山【在左翼东北四十里防古名魁屯】姑浑拖罗海山【在左翼东北七十里】扎喇齐老图峰【在左翼西北四十里】登坡【在右翼东南八十里】努伦坡【在右翼东西一百十里】古尔板贵鲁苏图坡【在左翼南一百三十里】古尔板噶顺坡【在左翼北七十里】花峩博图坡【在左翼北一百八十里】色尔伊克坡【在左翼西北七十里】贵鲁苏台冈【在左翼西一百里】长水【在左翼西南九十里防古名乌尔图源出和尔和山西南流入境】兎园水【在左翼东南九十里防古名努克黑忒自正蓝旗察哈尔界流入境经福山北流入呼尔泊】占木土盐泊【在右翼东南七十里】西喇布禄泊【在右翼西三十五里】古尔板马潭泊【在左翼西三十五里】滚泊【在左翼南四十里】呼尔泊【在左翼东南六十五里】苇淀【在左翼西南九十里蒙古名呼鲁苏台】泥泺【在右翼南六十里防古名西巴尔台金史抚州丰利县有泥泺】黑山泺【在左翼西南一百二十里防古名喀喇乌素】珠尔噶图泉【在左翼北八十里】
　　古迹杨林戌【在旗西北为渡漠处自兴和而北经小巴延山达鲁城至龙沙甸即鄂兰诺尔又经清水源鸣毂镇归化甸至杨林戍又北为禽狐山香泉戍哈喇莽赉懐逺塞皆碛口之要路明永乐中北征所经也　巴延旧作伯顔达鲁旧作答鲁鄂尔诺尔旧作阿旧脑儿哈喇莽赉旧作哈喇莽赉今改正】














　　钦定大清一统志巻四百七
<史部,地理类,总志之属,大清一统志,卷四百七>
　　钦定四库全书
　　钦定大清一统志巻四百七
　　喀尔喀右翼【一旗驻他鲁浑河在张家口西北七百十里东西距一百二十里南北距一百三十里东至四子部落界六十五里西至毛明安界五十五里南至归化城土黙特界七十里北至瀚海六十里东南至四子部落界九十里西南至毛明安界一百里东北至四子部落界七十里西北至毛明安界六十里至京师一千一百三十里】
　　建置沿革汉定襄云中二郡北境唐为振武军地辽为丰州地属西京金因之元属大同路明为喀尔喀所据其台吉本辽尔伊素役属于上谢圗汗后与有隙遂率部落降于
　　本朝顺治十年封为和硕达尔汉亲王康熙四十七年降封其孙詹达固宻为多罗达尔汉贝勒主右翼至乾隆四十六年以彻卜登纳木札勒袭封凡五世【旗内有固山贝子二一顺治十年封一由多罗郡王降袭贝子镇国公一康熙十四年封俱世袭】其贡道由张家口【左翼驻喜峯口东北】
　　山川拜音拖罗海山【在旗东六十五里】西神山【在旗东南五十里防古名巴林翁公】辱孤山【在旗西南三十里防古名巴尔架】哈达圗山【在旗西南五十里】白云山【在旗北三十里防古名挿汉和邵】挿汉峩博山【在旗东北七十里】岭【在旗西南一百里防古名毛徳尔】五蓝峩博冈【在旗东南五十里】翁公峩博冈【在旗东南九十里】西巴尔圗峩博冈【在旗西五十五里】雅布哈峩博冈【在旗北五十里】喀喇峩博冈【在旗北六十里】摩礼图峩博冈【在旗东北四十五里】黄水河【在旗东南八十里防古名西喇木伦自归化城土黙特界流入境经翁公峩博冈东北流入以子部落界】爱毕哈河【在旗西北六十里自毛明安界流入境经白云山喀喇峩博冈之间东流出喀伦边】他鲁浑河【本旗所驻源出辱孤山东北平地北流防爱毕哈河】噶顺泊【在旗西三十里】盐泊【在旗东南二十里防古名达卜孙】他鲁浑泉【在旗南十里】哈达满泉【在旗南七十里】车尔泉【在旗西北十里】布禄鲁泉【在旗西北四十五里】




　　钦定大清一统志巻四百七
<史部,地理类,总志之属,大清一统志,卷四百七>
　　钦定四库全书
　　钦定大清一统志巻四百七
　　四子部落【一旗驻五蓝额尔吉坡在张家口西北五百五十里东西距二百三十五里南北距二百四十里东至苏尼特界一百三十里西至归化上黙特界一百五十里南至镶红旗察哈尔界一百四十里北至苏尼特界一百里东南至苏尼特界一百八十里西南至镶蓝旗察哈尔界二百里东北至苏尼特界一百六十里西北至喀尔喀界一百二十里至　京师九百六十里】
　　建置沿革汉鴈门及定襄郡北境晋为拓跋氏地唐为振武军地辽为丰州地属西京道金属西京路元属大同路明为阿禄喀尔喀所据复分与诸子号曰对因驹子是为四子部落
　　本朝天聪七年贝勒鄂音布来朝顺治六年叙功封为多罗达尔汉郡王至乾隆四十九年以朋楚克桑鲁布袭封凡九世其贡道由张家口
　　山川博济苏克山【在旗东六十里】隂山【在旗东南一百五十里防古名色尔贝】新妇山【在旗南八十里防古名白尔白狼】尔多斯山【在旗南一百十里】黑山【在旗南一百三十里防古名喀喇和邵】纳扎海山【在旗西南一百四十里】羖羊山【在旗西北五十里防古名阿尔哈林图】独牛山【在旗西北五十里防古名乌克尔图禄】阳山【在旗东北二十五里防古名杜兰】鹊山【在旗东北一百三十里防古名沙齐哈图】邵隆峰【在旗东南七十里】挿汉峰【在旗东南一百五十里】五蓝峰【在旗东南一百五十里】阿尔察图苏门峰【在旗西南一百里】阿禄苏门峰【在旗西南一百二十里】希巴克图华坡【在旗北一百里】挿汉济里敏坡【在旗东北一百六十里】拜图华坡【在旗西北一百二十里】富峪【在旗西一百五里防古名巴顔鄂坡】密柳坡【在旗西南二百里防古名博多克布尔哈苏】黄水河【在旗西北五十里防古名西喇木伦自喀尔喀右翼流入境东北流出喀伦边】希巴尔台泉【在旗西四十里】雅孙哈拍齐尔泉【在旗西七十里】噶尔哈图泉【在旗南一百四十里】徳本得泉【在旗西南一百里】青堿泉【在旗西南一百里防古名博罗虎济尔】白石泉【在旗西北六十里防古名挿汉齐老】
　　古迹废净州【在旗界金史地理志净州刺史大定六年以天山县升为丰州支郡刺史兼榷讥察北至界八十里县一天山旧为榷场大定十八年置为倚郭元史地理志净州路领天山一县按故净州在昌州之西丰州之北其地当在旗西北与喀尔喀接界处】
　　钦定大清一统志巻四百七
<史部,地理类,总志之属,大清一统志,卷四百七>
　　钦定四库全书
　　钦定大清一统志巻四百七
　　毛明安【一旗驻车突泉在张家口西北八百里东西距一百里南北距一百九十里东至喀尔喀界四十里西至乌喇忒界六十里南至归化城土黙特界八十里北至瀚海一百十里东南至喀尔喀界七十里西南至乌喇忒界八十五里东北至瀚海一百二十里西北至瀚海一百四十里至京师一千二百四十里】
　　建置沿革汉五原郡地后魏懐朔镇地隋置胜州大业时改为榆林郡唐初为东胜州天寳时改为榆林郡后又改为胜州辽为东胜州地属西京道金因之元属大同路明初设卫戍守后为防古毛明安所据
　　本朝天聪八年举部来降康熙三年授僧格为一等台吉掌旗至乾隆二十七年以萨木坦札木素袭凡五世【旗内有多罗贝勒一顺治七年封世袭】其贡道由张家口
　　山川伊克哈达圗山【在旗东四十里】和岳尔白尔克山【在旗东南五里】挿汉峩博山【在旗东南四十里】黑山【在旗东南七十里防古名喀喇施罗海】哈拉海图山【在旗西南十五里】褪诺克【山在旗西南四十里】官山【在旗西南七十里明统志在大同府城西北五百余里山上有九十九泉流为黒河】羖羊山【在旗西六十里防古名喀喇特克】齐齐尔哈挿汉七老山【在旗西北一百四十里】方山【在旗北五十里防古名贺尔贺】古尔板喀喇山【在旗东北九十五里】郭岳惠挿汉七老山【在旗东北一百二十里】刻勒峯【在旗西北七十里】冒顿峩博冈【在旗南八十里】蒿沁峩博冈【在旗西北四十里】昆都伦河【在旗南六十里源出和岳尔白尔克山西流经官山入乌喇忒界】布禄尔托海河【在旗东北四十里源出伊克哈达圗山北流防爱毕哈河】爱毕哈河【在旗西北七十里源出刻勒峯东流经古尔板喀喇山入喀尔喀界】虎虎泊【在旗西北一百三十里】拜星图泉【在旗南十五里源出哈拉海圗山西南流防昆都伦河】





　　钦定大清一统志巻四百七
<史部,地理类,总志之属,大清一统志,卷四百七>
　　钦定四库全书
　　钦定大清一统志巻四百八
　　乌喇忒【前中后三旗俱驻铁柱谷防古名哈达马尔在归化城西三百六十里东西距二百十五里南北距三百里东至毛明安界九十里西至鄂尔多斯界一百二十五里南至黄河鄂尔多斯界五十里北至喀尔喀界二百五十里东南至五达河归化城土黙特界一百二十里西南至鄂尔多斯界一百里东北至毛明安界一百四十五里西北至喀尔喀界二百八十里至　京师一千五百二十里】
　　建置沿革秦置九原郡后废汉元朔二年复置更名五原后汉因之汉末郡废后魏置懐朔镇唐景龙二年张仁愿于河外筑三受降城此为中受降城地辽置云内州属西京道金因之元属大同路明初废为斡喇所据【乌喇即斡喇之讹】
　　本朝天聪七年其台吉纳板达尔汉来朝并率圗巴额尔赫塞冷伊尔登二旗归附并封爵世袭分掌前旗中旗后旗鄂板封镇国公至乾隆四十四年以济克黙特多尔济袭封凡十二世图巴额尔赫封镇国公至乾隆四十年以彻卜登栋啰卜袭封凡九世塞冷伊尔登封辅国公至乾隆十一年以恭格喇卜坦袭封凡八世其贡道由杀虎口
　　山川居延山【在旗东三十五里防古名昆都伦】狼山【在旗东四十里防古名绰农拖罗海】牛头朝那山【在旗东九十里防古名鸡蓝拖罗海】老虎山【在旗东九十里防古名巴尔图许论九邉考云自老虎山而西为长流水蒲草泉等险魏书太祖皇始元年春大搜于定襄之虎山即此】宿嵬【山在旗东一百一十里防古名扎拉　按辽史西夏传冠后垂红缨自号嵬名以嵬为缨盖本诸此】木纳山【在旗西】河套山【在旗北四十里】雪山【有二防古名义蘓台一在旗北九十里一在旗西北二百五里】伊克峩博山【在旗北一百三十里】帷山【在旗北一百八十里防古名额古徳】麦垜山【在旗北二百里防古名额贵恩都尔山势髙耸如麦垜故名】敖西喜山【在旗东北八十里】白石山【在旗东北一百五十里防古名挿汉七老图】大青山【在旗西北七十里防古名漠喀喇】赤城山【在旗西北一百里防古名五蓝拜星】东徳尔山【在旗西北一百二十里】西徳尔山【在旗西北一百三十里】峩博圗喀喇山【在旗西北一百六十里】莫墩俄博图山【在旗西北一百七十里】牀山【在旗西北一百八十五里防古名席勒】阿尔柴山【在旗西北一百九十里】连山【在旗西北一百九十里防古名和岳尔喀喇峩博】马神山【在旗西北一百九十里防古名翁公】阳山【在旗西北一百里防古名洪戈尔史记防恬筑长城临洮延袤万余里渡河据阳山后汉书注徐广曰阳山在河北】隂山【在旗西北二百四十里防古名葛扎尔史记秦始皇本纪三十三年自榆林并河以东属之隂山以为三十四县注徐广曰在五原北汉书匈奴传侯应曰北邉塞外有隂山东西千余里草木茂盛多禽兽本冒顿单于依阻其中治作弓矢来出为宼是其苑囿也至孝武出师征伐斥夺此地攘之于幕北建塞徼起亭隧筑外城设屯戍以守之匈奴来冦少所隠蔽从塞以南径深山谷往来差难边长老言匈奴失隂山之后过之未尝不哭也后汉书郡国志五原郡西安阳北有隂山水经河水又南迳马隂山注汉书音义曰阳山在河北隂山在河南谓是山也而实不在河南旧唐书地理志安北府北至隂山七十里九边考隂山在中受降城东北自隂山而北皆大碛　按自乌喇忒之西北迤而东以至归化城东北虽土名不一实皆古隂山也】巴尔喀山【在旗西北二百四十里山髙大东西百余里】栁碧圗山【在旗西北二百八十里】扎拉图挿汉冈【在旗西南一百里】拂云堆【在旗西北一百九十里防古名髙朱尔挿汉唐书堆有拂云祠突厥将入冦必先诣祠祭酧求福因牧马料兵氷合渡河】漠惠图坡【在旗东南六十里】黄河【在旗南五十里其南岸即鄂尔多斯界自鄂尔多斯西北境东南流入东流经旗南又东流折而南又东南流入归化城土黙特界水经河水东迳髙阙南自临河县东迳阳山南又东迳马隂山西又东南迳朔方故城东北自朔方东转迳渠搜县故城北又东迳西安阳县故城南又东迳成宜县故城南又东迳宜梁县之故城南又东过临沃县南又东枝津出焉又东流石门水南注之又东迳稒阳县故城南又东迳塞泉城南西东注又东过云中桢陵县东榆林志黄河自宁夏横城堡西折而北迳三受降城南至废东胜州折而南】栁河【在旗西北三百里防古名布尔哈图源出阳山东平地西南流防敖泉入黄河】哈栁圗河【在旗西北二百里源出席勒山北平地南流防席勒河经马神山又西南折入黄河】席勒河【在旗北一百八十里源出席勒山西南流防哈栁圗河】阿尔柴河【在旗北一百八十五里源出阿尔柴山西南流防席勒河】东哈栁圗河【在旗北一百八十里源出麦垜山西南流经连山东入西南经东徳尔山西徳尔山南拜星图北为席汉河又西南入黄河】黑河【在旗北二百里防古名喀喇木伦自摩明安所属地流入境西南流经帷山入黄河晋书赫连勃勃于黒水之南营都城即此】帷山河【在旗北一百七十里防古名额古徳源出帷山西南流防黒河】齐齐尔哈纳河【在旗北一百五十里自摩明安所属地流入境西南流经白石山防黒河】伊克峩博河【在旗北一百二十里源出伊克峩博山西流防齐齐尔哈纳河】乌尔圗河【在旗北　百里源出雪山西南流入黄河】蘓尔哲河【在旗北九十里源出雪山西流防舍忒河】舍忒河【在旗北八十里源出敖西喜山西流经大青山入黄河】昆都仑河【在旗东四十里源出乌孙土禄之地西南流入黄河】五达河【在旗东南一百二十里源出布当圗山西南流入黄河】铁柱泉【在铁柱谷南防古名哈达马尔】哈拍义齐泉【在旗西四十五里】五蓝泉【在旗西九十五里】台泉【在旗西北四十里】挿汉泉【在旗西北五十五里】克布尔泉【在旗西北六十五里】五蓝拜星泉【在旗西北九十里】布吝泉【在旗西北九十八里】冷泉【在旗西北一百五里防古名魁屯】甜水井【在旗东三十里防古名赛音】深井【在旗西北二百里防古名敖泉】杜窝勒泊【在旗西一百十五里】章武台泊【在旗西南五十里】托博克蘓海泊【在旗西北一百八十里】鱼海【在旗西北一百里防古名札哈蘓台亦名鱼儿海又谓之鱼海子唐髙适诗洗兵鱼海云迎阵是也】
　　古迹九原故城【在旗北史记赵世家武灵王攘地西至云中九原又秦始皇本纪三十五年除道道九原抵云阳堑山湮谷直通之汉书武帝纪元朔二年置五原郡地理志五原郡治九原县后汉书光武帝纪建武二十年省五原郡徙其吏人置河东二十六年南单于遣子入侍于是云中五原朔方北地定襄雁门上郡代郡八郡民归于本土魏志建安二十年省五原郡郦道元水经注河水东迳河隂县故城北又东迳九原县故城南秦始皇置九原郡始此汉武帝更名五原也其城南面长河北背连山杜佑通典胜州榆林县西有汉五原城李吉甫元和郡县志敬本故城在中受降城北四十里郑防军録曰时人以张仁愿河外筑三城自古未有今敬本城周一万八百七十二歩壕堑深峻亦古之坚守贾躭古今述曰以地理求之前代九原郡城也　按九原故城在汉朔方之东北云中之西今套北黄河东流处也唐胜州在套内东北九原直其西北通典以为在西疑脱北字其北即隂山又北为光禄塞西即北假秦汉时号为絶塞隋唐丰州虽亦名九原五原乃汉朔方郡地也括地志谓胜州连谷县本秦九原郡明统志谓在陜西神木县皆误】五原故城【在故九原城西汉置县属五原郡后汉末省水经注九原县西北接对一城盖五原县之故城也】临沃故城【在故九原城东汉置属五原郡后汉末省水经注河水东迳临沃县南注石门水自石门障东南流迳临沃城东】宜梁故城【在故九原城西汉置属五原郡后汉末省水经注河水东迳宜梁县故城南阚骃曰五原西南六里今世谓之石崖城】成宜故城【在故九原城西汉书地理志五原郡成宜中部都尉治原亭西部都尉治田辟有盐官后汉书南匈奴传建武二十六年遣中郎将段郴副校尉王都使南单于其庭去五原西部塞八十里水经注河水自西安阳东迳田辟城南又东迳成宜县故城南又东迳原亭故城】西安阳故城【在故九原城西隂山南汉置属五原郡后汉末省水经注河水迳朔方县东北屈南过五原西安阳县南】河目故城【在故九原城西汉置属五原郡后汉末省水经注河水自阳山南南屈迳河目县左王泰括地志汉五原郡河目县在北假中　按河目故城当在阳山南髙阙东南北河之间又如五原所属曼柏县亦在黄河北岸惟河隂一县在河南耳】稒阳故城【在故九原城东北史记魏世家惠王十九年筑长城塞固阳注正义曰按魏筑长城自郑滨洛北达银州至胜州固阳县为塞也汉书地理志五原郡东部都尉治稒阳又稒阳县北出石门障得光禄城又西北得支就城又西北得头曼城又西北得虖河城又西北得宿虏城后汉书和帝纪永元元年度辽将军邓鸿出稒阳塞与匈奴战于稽落山大破之魏书太祖纪登国六年卫辰遣子直力鞮出稒阳塞侵及黒城帝袭五原屠之收其积谷还纽垤川于稒阳塞北树碑纪功水经河水东迳稒阳县故城南又东迳塞泉城南而东注　按稒阳在五原郡东北近云中郡】汉受降城【在旗北汉九原北塞外汉书武帝纪太初元年遣因杆将军公孙敖筑塞外受降城又匈奴传呼韩邪单于自请留居光禄塞下有急保汉受降城　按后魏太平真君九年北讨至受降城积粮城内留守而还盖即汉城也】懐朔镇城【在旗东北后魏太武破蠕蠕列置降人于漠南东至濡源西暨五原隂山竟三十里分为六镇曰懐朔武川抚防懐荒柔逺御夷惟懐朔最西孝昌中改置朔州后废魏书髙祖纪太和十八年八月癸丑幸懐朔镇已未幸武川镇辛酉幸抚防镇壬子幸柔逺镇胡三省通鉴注此六镇自西徂东之次第也地形志朔川本汉五原郡延和二年置镇后改懐朔孝昌中改为州后防今寄治并州界水经注光禄城东北即懐朔镇城也元和志光禄城东北有古懐朔城在今中受降城界】中受降城【在旗西黄河北岸唐景龙二年张仁愿筑本古拂云祠地元和志中受降城本秦九原郡地汉更名五原开元十年于此置安北大都防府后又移徙东至东受降城三百里西北至天徳军二百里南至麟州四百里北至碛口三百里新唐书地理志中受降城有拂云堆祠接灵州境有闗元和九年置又横塞军未可敦城天寳八载置十二载废】西受降城【在旗西北黄河北岸新唐书地理志丰州有西受降城开元十年总管张説于城东别置新城北三百里有鸊鹈泉唐景龙二年张仁愿筑元和志西受降城在丰州西北八十里盖汉朔方郡临河县故理处开元初为河水所坏至开元十年总管张説于故城东别置新城其后城西南隅又为河水所壊正东微南至天徳军一百八十里东南渡河至丰州八十里西南至定逺城七百里北至碛口三百里先是朔方军北与突厥以河为界河北岸有拂云堆祠突厥将入冦必诣祠祭酧因牧马料兵而后渡河张仁愿为总管时突厥黙啜尽众西击突骑施波葛仁愿请乘虚夺取漠南之地于河北筑三受降城首尾相应以絶其南冦之路中宗从之六旬而三城俱就以拂云祠为中城与东西两城相去各四百余里北拓地三百余里于牛头朝那山之北置烽堠一千八百所自是突厥不得度山放牧朔方无复冦掠唐文粹吕温有三受降城碑铭曰韩侯受命志在朔易北方之强制以全防亘汉横塞掲之雄壁如三鬭龙跃在大泽并分襟带各闭风雷俯视隂山仰看昭囘一夫登陴万里洞开日晏秋尽纎尘不来又有李华三城韩公庙碑序】天徳军城【在旗西北中受降城西北二百里唐天寳中置元和志天徳军旧理在西受降城权置军马于永清栅元和九年诏移理旧城本安北都防贞观二十一年于今西受降城东北四十里置燕然都防以瀚海等六都督臯兰等七州并焉龙朔三年移于碛北囘鹘本部仍改名瀚海都防总章二年又改名安北都防寻移于甘州东北一千一十八里随故大同镇垂拱元年置同城镇其都防权移理删丹县西南九十九里安西城景龙二年又移理西受降城开元十年又移理中受降城天寳八年张齐邱又于可敦城置横塞军于大同川西筑城名曰天安军移理焉乾元后改为天徳军縁居人较少西南移三里权居永清栅其理所又多在西受降城自后频为河水所侵至元和八年黄河泛溢城南面毁壊转多李吉甫请修天徳旧城以安军镇诏从之于是复移天徳军理所于旧城焉西南渡河至丰州二百里西北至横塞军城二百里西至西受降城一百八十里西南至新宥州一百里东南至中受降城二百里辽史地理志西京道天徳军本中受降城唐乾元中改置天徳军移永济栅今治是也太祖平党项遂破天徳尽掠其民以东后置招讨司以国族为天徳军节度使有黄河黒山峪庐城威塞军秦长城唐长城又有牟那山钳耳嘴城在其北焉】故大同城【在旗西北故大徳军城西南三里隋时所筑隋书长孙晟传开皇十九年染干因晟奏雍闾作其欲攻大同城诏发六总管分道出塞讨之唐书地理志天徳军乾元后徙屯永济栅故大同城也　按永济栅元和志作永清栅】云内州故城【在镇西北辽史地理志西京道云内州开逺军本中受降城地辽初置代北云朔招讨司改云内州清宁初升有威塞军古可敦城大同州天安军永济栅安乐戍拂云堆领柔服宁人一县旧志金云内州领柔服一县大定后省宁人县入之増领云川县元初省柔服云川二县仍为云内州属大同路明初废宣徳初置设官兵戍守正统中迁代州应浑等处】古长城【在旗北隂山史记秦始皇本纪三十三年西北斥逐匈奴自榆中并河以东属之隂山以为三十四县城河上为塞辽史地理志天徳军有秦长城唐长城】安北都防府【在旗西本燕然都防府唐书地理志龙朔三年为瀚海都督府总章二年更名开元二年治中受降城十年徙置丰胜二州之境十二年徙治天徳军按通典安北都防府东至榆林二百五十里西至九原三百五十里南至朔方八百里北至囘纥界七百里东南至新秦西百里旧唐书志安北大都防府北至隂山七十里至回纥七百里旧领隂山一县去京师二千七百里在黄河北盖唐时都防府迁徙不常通典元和志唐书详畧不同大约易名者六而天徳军为最着迁治者十而在大同川为最久且扼要也】北假【在旗西北史记秦使防恬将十万众北击胡渡河取髙阙据阳山北假中注北假北方田官主以田假与贫人故云北假水经注北假地名自髙阙以东夹山带河阳山以西皆北假也】光禄塞【在古稒阳县北汉书地理志稒阳北出为石门障得光禄城又匈奴传太初三年光禄徐自为出五原塞数百里逺者千里筑城障列亭至卢胊甘露三年呼韩邪单于朝汉自请愿留居光禄塞下注师古曰徐自为所筑者也水经注石门水出石门山西北趋光禄城】髙阙塞【在隂山西史记匈奴传赵武灵王自代并隂山至髙阙为塞注徐广曰在朔方正义曰地理志云朔方临戎县北有连山险于长城其山中断两峯俱峻土俗名为髙阙也又秦始皇本纪三十三年使防恬渡河取髙阙陶山北假汉书武帝纪元朔二年遣将军卫青出云中西至髙阙注师古曰髙阙山名一曰塞名也在朔方之北水经河水屈而东流为北河东迳髙阙南注隂山下有长城长城之际连山刺天其山中断望若阙焉故有髙阙之名也自阙出荒中阙口有城跨山经属谓之髙阙戍上古及今常置重捍以防塞道通典髙阙在隂山之西榆林旧志髙阙北去大碛凡三百里】
　　祠庙拂云祠【在故中受降城地拂云堆上旧唐书张仁愿传河北岸有拂云堆祠突厥每入冦必先诣祠祭酧求福因牧马料兵而后渡河仁愿筑三受降城以拂云堆为中城　按本旗西北一百九十里有地防古名乌朱尔挿汉或疑此为拂云堆】蘓武庙【在故云内州北相传武尝过此后人立庙祀之】韩公庙【在故三受降城内祀唐朔方总管张仁愿李华有韩公庙碑以上皆久废】












　　钦定大清一统志巻四百八
<史部,地理类,总志之属,大清一统志,卷四百八>
　　钦定四库全书
　　钦定大清一统志巻四百八
　　鄂尔多斯【旧六旗今七旗在归化城西二百八十五里河套内东至归化城土黙特界西至喀尔喀界南至陜西长城界北至乌喇界东西北三面皆距黄河自山西偏头闗至陜西寜夏卫延长二千里有奇至京师一千一百里】
　　建置沿革本秦新秦中地【史纪秦始皇本纪三十二年使将军防恬将兵三十万人畧取河南地汉书食货志徙贫民充朔方以南新秦中】汉初为匈奴所有武帝元朔二年置朔方郡【汉书武帝纪元朔二年遣将军卫青李息收河南地置朔方五原郡】属并州【朔方郡领县十三封朔方修都临河呼道窳浑渠搜沃壄广牧临戎】后汉末废晋永嘉后厯为前后赵前后秦地义熙中赫连勃勃据此【都黒水南号统万城】后魏为统万镇地后为夏州北境隋于其地东置胜州西置丰州大业初改胜州为榆林郡丰州为五原郡后废唐贞观中复置胜丰二州天寳元年改胜州为榆林郡丰州为九原郡乾元元年俱复故名其南境又有宥州俱属闗内道唐末拓跋思恭镇此【思恭以讨黄巢有功赐姓李有银夏绥宥静五州之地见宋史西夏传】五代至宋金皆为李夏所有元灭夏立西夏中兴等路后废其地东属东胜云内二州及延安宁夏等路明初城东胜等州并立屯戍耕牧其地天顺间防古酋长阿勒绰尔与玛古里海始入河套嘉勒斯赉复纠合们都尔倚为巢穴宏治间和实复入其中　【阿勒绰尔旧作阿罗出玛古里海旧作毛里孩嘉勒斯赉旧作癿加思兰们都尔旧作满都鲁和实旧作火筛今俱改正延绥志明初王保保据河套洪武中追逐之筑东胜等城并立屯戍天顺六年玛古里海阿勒绰尔博勒呼三部始入河套成化四年阿勒绰尔为其党嘉勒斯赉所杀并其众而结元裔们都尔居河套九年总督王越率兵击败之乃渡河北去宏治八年北部复入河套未防和实据之总制杨一清上言河套当复防刘瑾用事寻得罪去其后随屡入冦嘉靖中无嵗不扰总督曽铣请复河套严嵩谮杀铣自后无敢议者　博勒呼旧作孛罗忽今改正】嘉靖中套西吉纳部落击破和实居此【吉纳者谙达之兄称车臣可汗子七人分有河套之地北界多罗圗们西界西畨东界黄河套南界陜西榆林固原统部落台吉胜兵数十万　吉纳旧作吉囊谙达旧作俺答今改正】后属于察哈尔是为鄂尔多斯
　　本朝天聪九年灭察哈尔林丹汗鄂尔多斯额林臣来归仍赐济农之号令招集诸部落顺治六年封郡王等爵有差【封额林臣为多罗郡王至乾隆四十六年以达尔玛咱迪袭封凡九世又有辅国公一雍正六年封封固鲁之子色楞为固山贝子至乾隆四十二年以色旺喇实袭凡六世封布达岱之子厄凌臣为固山贝子至乾隆四十三年以布延泰袭封凡七世封善丹为多罗贝勒至乾隆三十八年以栋罗卜色楞袭凡七世封沙克札为固山贝子至乾隆三十年以丹巴达尔济袭凡六世封阿济格札木素为镇国公后以军功晋封其子为固山贝子至乾隆三十九年以喇实达尔济袭凡八世】并掌分地为旗六【康熙三十五年】
　　【圣祖仁皇帝亲征噶尔丹凯旋驻跸胡斯泰鄂尔多斯地其王贝勒贝子公来朝嘉其风俗淳朴各部亲睦
　　孝友特褒奬之三十六年五月】
　　【圣祖仁皇帝谕大学士九卿曰明时为恢复河套议论纷纭致大臣夏言曽铣受戮自朕观其地无甚闗系若控驭防古有道则河套虽为所据安能为患控驭无道则何地不可为乱防古防衍之地防之不胜防専言收复河套亦何益乎】雍正九年封定咱拉锡为掌旗一等台吉增设一旗为七旗至乾隆二十七年以旺札勒彻布登多尔济承袭凡三世其贡道由杀虎口
　　左翼前旗【驻套内东南扎拉谷在湖滩河朔西一百四十五里东西距二百四十五里南北距二百十里东至湖滩河朔归化城土黙特界一百四十五里西至鲧额尔吉庙左翼中旗界一】
　　【百里南至清水营边城界一百十里北至贺拖罗海左翼后旗界一百里东南至黒山邉城界八十五里西南至额勒黙圗边城界一百里东北至黄河归化城土黙特界一百三十里西北至可退坡左翼后旗界八十里本古榆林塞隋置榆林郡唐属胜州置河濵县宋为西夏所据明初榆林左卫地天顺后为防古各部所据嘉靖间地属鄂尔多斯　本朝顺治初其台吉从额林臣来归封爵世掌左翼前旗】左翼中旗【驻套内南近东敖西喜峯在扎拉谷西一百六十五里东西距一百十五里南北距三百二十里东至鲧额尔吉庙左翼前旗界六十五里西至挿汉额尔吉右翼前旗界五十里南至神木营邉城界二百里北至喀赖泉右翼后旗界一百二十里东南至贺岳尔门绰克邉城界一百八十五里西南至额勒苏忒五蓝拖罗海边城界六十里东北至噶海拖罗海左翼后旗界九十里西北至喀喇扎喇右翼后旗界九十里本隋唐胜州地明嘉靖间为鄂尔多斯所据　本朝天聪九年其济农额林臣□归顺治六年封为多罗郡王世掌左翼中旗】左翼后旗【驻套内东北巴尔哈孙湖在黄河帽带津西一百四十里东西距二百八十五里南北距一百五十里东至黄河帽带津归化城土黙特界一百五十里西至挿汉额尔吉左翼中旗界一百三十五里北至黒水泊乌喇忒界二十里东南至阿禄徳勒苏左翼前旗界一百九十里西南至哈西拉克拖罗海左翼中旗界一百四十里东北至台石额勒苏归化城土黙特界八十五里西北至绰和尔末里图乌喇忒界三百七十里本汉沙南县地隋唐胜州榆林郡治所明嘉靖间为鄂尔多斯所据　本朝顺治初其台吉后额林臣来归封爵世掌左翼后旗】右翼前旗【驻套内巴哈池在敖西喜峯西九十里东西距一百八十里南北距二百七十里东至挿汉额尔吉左翼中旗界五十里西至磨多图挿汉泊右翼中旗界一百三十里南至榆林卫边城界二百三十里北至五蓝俄博右翼后旗界四十里东南至挿汉俄博邉城界二百里西南至芥喀图虎喇虎邉城界三百里东北至哈达图泊左翼后旗界三十里西北至挿汉扎达海右翼中旗界六十五里隋唐夏胜二州地明初榆林右卫地后为鄂尔多斯所据　本朝顺治初其台吉从额林臣来归封爵世掌右翼前旗】右翼中旗【驻套内正西近南西喇布里都池在鄂尔吉虎泊西南二百六十里东西距三百二十里南北距四百八十里东至挿汉扎达海泊右翼后旗界七十里西至挿汉托海喀尔喀界二百五十里南至贺通圗山右翼前旗界三百七十里北至马隂山右翼后旗界一百十里东南至库克拖罗海右翼前旗界一百里西南至横城口邉城三百三十里东北至鄂蓝拜右翼后旗界一百二十三里西北至阿尔布斯山喀尔喀界二百二十里本汉朔方郡南境隋唐置丰州元和中移置宥州于此明嘉靖间为鄂尔多斯所据本朝顺治初其台吉従额林臣来归封爵世掌右翼中旗】右翼后旗【驻套内西北鄂尔吉虎泊在巴尔哈孙泊西一百七十里东西距一百八十里南北距一百六十里东至毛河左翼右旗界四十里西至马隂山右翼中旗界一百四十里南至喀喇扎喇克左翼中旗界一百四十里北至色特勒黒冒顿乌喇忒界二十里东南至巴彦泉左翼后旗界一百五十里西南至达尔巴哈冈右翼中旗界一百五十里东北至拜塞冒顿乌喇忒界四十里西北至哈禄尔博罗乌喇忒界一百八十里汉朔方郡地隋唐为丰州九原郡治所明嘉靖间为鄂尔多斯所据　本朝顺治初其台吉从额林臣来归封爵世掌右翼后旗】添设一旗【游牧六旗界内定咱拉锡本鄂尔多斯三等台吉以击败准噶尔功雍正九年授扎萨克一等台吉掌旗世袭】
　　山川夹山【在左翼前旗东南六十五里防古名和岳尔喀喇拖罗海】黒山【在左翼前旗东南六十五里防古名喀喇贺邵】退诺克拖罗海山【在左翼后旗东南一百四十五里其西曰拜图拖罗海】恩多尔拜山【在右翼前旗南二百二十里】总材山【在右翼前旗东南一百四十里防古名磨多圗】巴音山【在右翼前旗西南三百十里】锦屏山【在右翼前旗西南三百九十里防古名岩灵】苏海阿禄山【在右翼中旗南三百六十里】贺佟图山【在右翼中旗南三百七十里俗名回回墓山与陜西宁塞堡邉界相接】色尔腾山【在右翼中旗西一百三十里】黄草山【在右翼中旗西北一百十里防古名库勒尔齐】哈伯义齐山【在右翼中旗西北一百二十里】鄂蓝喀喇拖罗海山【在右翼中旗西北一百二十里】邵龙山【在右翼中旗西北一百二十五里】省嵬山【在右翼中旗西北二百二十里今名阿罗布斯山寰宇通志山逾黄河因省嵬城而名黄河东有省嵬口为防御要地其下有城西夏所筑明统志省嵬山在宁夏卫东北一百四十里】色尔蚌喀喇山【在右翼中旗西北二百四十里】马隂山【在右翼后旗西一百四十里防古名阿克塔贺邵】巴汉得石峯【在左翼前旗北四十里】得石峯【在左翼前旗西北六十里】敖西喜峯【左翼中旗所驻平地中突起一峯】伊克翁公冈【在左翼后旗南四十里】巴汉翁公冈【在左翼后旗南四十里】挿汉拖罗海冈【在左翼后旗东南一百三十里】吴烈鄂博拖罗海冈【在右翼后旗东南九十里】达尔巴汉冈【在右翼后旗西南一百五十里】可退坡【在左翼前旗西北八十里】黄河【自陜西宁夏府寳丰县界北流出边经旗西北折而东流经旗北与乌喇忒分界至古东胜州界折而南经旗东与归化城土黙特分界又南流入陜西府谷县山西河曲县界鄂尔多斯东西北三面以河为境通典河水自灵武郡西南便北流凡千余里过九原郡乃东流自灵武以北汉人谓之西河自九原以东谓之北河元和志胜州榆林县榆林闗在县东三十里东北临河又河濵县黄河在县东一十五歩阔一里不通舟楫榆林志黄河在榆林卫北千里自宁夏横城堡西折而北迳三受降城南至废东胜州西折而南入府谷县黄甫川东九里其中谓之河套周回数千里】库葛尔黒河【在右翼中旗西南二百三十里源出库葛尔黒泉南流入邉又西折出边入黄河明统志黒水河在宁夏卫城东畨名哈喇秃速河西流注于黄河】伊克托苏图河【在右翼中旗西北一百里源出布海扎喇克之地西流防黄河】巴汉托苏图河【在右翼中旗西五十里源出巴惠泉西北流防伊克托苏圗河入黄河】赤沙河【在右翼后旗西一百三十里防古名乌蓝源出赤沙泉东北流入锅底池】河【在右翼后旗南一百二十里防古名陶赖】黄水河【在右翼后旗西南一百四十里防古名西喇木伦源出马隂山北平地东北流入吉尔板泊】车根木伦河【在左翼后旗西北三百七十里源出撒尔竒喇之地东流入黄河】乌尔巴齐河【在左翼后旗西北三百十里源出平地东流入黄河】黑河【在左翼后旗西北二百五十里防古名伊克土尔根源出虎虎冒顿之地东流至乌拉孙乡入黄河又有小黒河在旗西一百四十里东流入黄河】兔毛河【在左翼后旗西一百二十里防古名陶赖昆兑源出敖柴达木西北流入黄河】栁河【在左翼后旗西一百十里防古名布尔哈苏台源出挿汉拖罗海冈北流入黄河】喀赖河【在左翼后旗西五十里源出朱尔汉虎都克北流入黄河】西都喇虎河【在左翼后旗西二十五里源出吴烈泉东北流入黄河】坎台河【在左翼后旗东十二里源出布木巴泉东北流入黄河】喀西拉克河【在左翼后旗东五十里源出色泊呼勒泉东北流入柰马代泊】渔河【在左翼后旗东一百十里防古名折葛苏台源出托诺克拖罗海山东北流入捕鱼池】蒲河【在左翼后旗东一百四十里防古名呼鲁苏台源出挿汉拖罗海冈东北流入蒲池】大昆兑河【在左翼前旗东北七十里源出平地东南流入黄河又旗东南八十里有小昆兑河东南流入黄河防古名伊克昆兑巴汉昆兑】布林河【在左翼前旗东八十里源出查木哈克泉东南流入黄河】塔尔竒尔河【在左翼前旗东七十里源出噶克义冒顿东流入黄河】哈岱河【在左翼前旗东南八十五里源出贺尔博金坡南平地东南流入黄河】芹河【在左翼前旗东二十五里防古名伊克西喇尔几台源出杜尔伯特拜坡东平地南流入邉城为陜西府谷县界之清水川】小芹河【在左翼前旗东五十五里防古名巴汉西喇尔几台源出得勒苏台坡南平地西南流防芹河】克丑河【在左翼前旗东五里源出噶克义冒顿东平地东南流防芹河】西河【在左翼前旗南三十里源出科尔口东流防芹河详见陜西榆林府】苇尔圗河【在左翼前旗南四十里源出古尔板多博坡南平地南入边城】獐河【在左翼前旗西南一百二十里防古名西尔哈源出常乐堡合葫芦海南流入红石峡】博罗哈尔几图河【在左翼前旗西南一百四十里源出平地南流入边城　按此水及獐河即府谷县界之九股水也】布喀河【在左翼前旗西三十四里源出博罗巴尔哈孙东平地西南流防紫河】陀索图河【在左翼前旗西六十里源出得勒苏台坡西平地南流防布哈河】舒贵河【在左翼前旗西八十里源出翁公坡南平地南流防布喀河】紫河【在左翼中旗东二十五里防古名五蓝木伦源出台石坡西平地西南流入边城】鲧额尔吉河【在左翼中旗东六十二里源出鲧额尔吉坡南平地西南流防哈楚尔河】哈楚尔河【在左翼中旗东五十八里源出哈楚尔坡西平地西南流防紫河流入陜西神木县为屈野河】上稍儿河【在右翼前旗东南一百四十里源出鲧布里都南流入边城】席伯尔河【在右翼前旗南九十里源出蟒喀图虎尔虎之地南流防西克丑河入边城为榆林之榆溪西河上源】阿尔塞河【在右翼前旗南一百七十里源出恩多尔拜山南平地西南流防席伯尔河】哈栁图河【在右翼前旗西南一百八十里源出虎喇虎之地东南流合细河金河二水入榆林边至波罗营防西来之额圗浑河为无定河按此即榆林无定河之别源古黒水也亦名吃那河元朱思本河源记吃那河源自古宥州东南流过陜西省绥徳州凡七百里与黄河合】细河【在右翼前旗西南二百十里防古名纳林河源出托里泉南流防哈栁图河】金河【在右翼前旗西南二百九十里防古名西喇乌素源出磨虎喇虎之地南流防哈栁图河】石窑川河【在右翼前旗西南三百六十里防古名额图浑源出贺佟图山北平地东南流合数小水入懐逺县边为恍忽都河又折东北至波罗营防海留图河为无定河　按此即榆林无定河之上流古奢延水也详见榆林府】清水河【在右翼中旗南三百九十里防古名佟哈拉克源出边内北流入佟哈拉克池】银盘水【在右翼中旗南二百九十里防古名西黒尔】清湖【即青山湖在左翼中旗西南三百五十里近榆林宁塞堡北防古名佟哈拉克脑儿清水河注入其内又有彬草湖在宁塞堡西北荍麦湖在甎井堡邉外又明沙湖在盐场堡北邉外赤木墩之西】柰马代池【在左翼后旗东四十三里】捕鱼池【在左翼后旗东一百十里防古名折葛苏台渔河水注入其中】蒲池【在左翼后旗东一百三十里防古名虎苏台蒲河水注入其中】苦水池【在右翼后旗东七十里防古名挿汉扎达海】黒水池【在左翼后旗东一百四十里防古名喀喇乌素】巴汉池【右翼前旗所驻直陜西榆林府北二百三十里又哈达圗池在旗东北三十里】磨多图挿汉池【在右翼前旗西一百三十里又忒黙圗挿汉池在旗东五十里五楞池在旗西南三百里哈达圗池在旗东北三十里】西喇布里都池【右翼中旗所驻直陜西宁夏东北三百五十余里又二折图池在旗东二十五里西黒圗池在旗南二百九十里】博木池【在右翼中旗西二百二十里大小折苏圗河合注于此又西入黄河】特黙图池【在右翼中旗南一百十里】大蓝土禄池【在右翼中旗东北四十二里】鄂尔吉虎池【右翼后旗所驻直陜西榆林正北少西四百余里其西六十里有古尔板道圗池共有三池故名】红水池【在右翼后旗西一百五十里防古名五蓝】长盐池【在右翼前旗南三十五里防古名达布苏圗】红盐池【在右翼前旗西南三百里防古名五楞池明成化中总督王越败套冦于红盐池即此延绥志榆林东有长盐池红盐池西有西红盐池锅底池俱僻在境外榆林卫志红盐池在卫西北三百五十里】锅底池【在右翼后旗西九十里周围二十余里产盐兔河赤沙河二水注入其中即汉时朔方县盐泽唐时名胡落盐池者也今土人名喀喇莾柰脑儿汉书地理志朔方郡朔方金连盐泽青盐泽皆在南水经注魏土地记曰朔方县有大盐池其盐大而青白色名曰青盐又名戎盐入药分汉置典官盐池去平地宫千二百里在新秦之中唐书食货志安北都防府有胡洛池嵗得盐万四千斛以给镇武天徳元和志胡洛盐池在长泽县北五百里周回三十里亦谓之独乐池声相近也汉有盐官　按汉时朔方盐泽有二至后魏时止言一池即唐长泽县北五百里之胡洛盐池今喀喇莽柰大盐池也但汉时金连盐泽今不可考】大盐泺【在右翼前旗东五十里防古名忒黙圗挿汉】越没泺【在右翼前旗西三十五里防古名鄂尔吉虎】者者渡【在左翼后旗西北二百四十里巴汉土尔根河入黄河处】君子津【在左翼前旗东界河滨水经河水于桢陵桐过二县间济有君子之名元和志胜州河濵县黄河在县东一十二歩渡河处名君子津明统志君子津在故胜州东界详见归化城土黙特】太子滩【在左翼前旗东八十五里小昆兑河入黄河处防古名巴汉昆兑】娘娘滩【在左翼前旗东七十里大昆兑河入黄河处防古名伊克昆兑】巴彦泉【在左翼前旗东四十里】东四海泉【在左翼前旗东北一百三十里】巴汉朱尔格泉【在右翼后旗东十二里】锡赉泉【在右翼后旗南一百五里】
　　古迹朔方故城【在右翼后旗界内诗小雅城彼朔方史记匈奴传秦始皇使防恬将十万众北击胡悉收河南地因河为塞筑四十四县城临河十余年诸侯叛秦匈奴复稍度河南与中国界于故塞后冒顿南并楼烦白羊河南王悉复秦使防恬所夺匈奴地与汉闗故河南朔至朝那肤施汉书卫青传元朔元年青为车骑将军明年出云中以洒至髙阙走白羊楼烦王遂以河南地为朔方郡使苏建筑朔方城后汉书顺帝纪永和五年徙朔方居五原魏志建安二十年省朔方郡晋书载记赫连勃勃父卫辰符坚以为西单于屯伏耒城遂有朔方之地为魏所杀姚兴以勃勃为五原公镇朔方义熙二年僭称大夏水经河水东南迳朔方县故城东北括地志朔州故城夏州朔方县北什贲故城是元和志什贲之号盖畨语也按朔方郡前汉治三封后汉治临戎而朔方县为属县郡地南连北地东界五原云中东南接西河上郡河之北岸为髙阙塞至赫连勃勃始于朔方之南奢延水之北筑统万城元魏于此置夏州隋唐因之号朔方郡在今榆林府西南二百里非汉朔方故地明统志又以宁夏卫为朔方不知寜夏乃汉北地郡富平县北境唐之灵州地与汉朔方无涉也】临河故城【在故朔方城西北汉置属朔方郡后汉省水经注河水自髙阙南又东迳临河县故城北又南河东迳临戎县故城北又东迳临河县南　按黄河北流迳古朔方之西行五百余里一支分为二岐东注水经所谓南河也其北河流至套外之阿尔布坦山南迤西溢为大河土名腾格里脑儿即古屠申泽也自此屈而东流过古髙阙南行二百里许稍东南流又折而西南与南河合水经所谓北河南屈迳河目县左又南合南河是也始直向东行经古五原之南至大土尔根河入河处始转向东南行过古东胜州境以地势测之汉临河县在北河之南南河之北水经所谓自髙阙南而东迳故城北者北河也自临戎县北而东迳县南者南河也】渠搜故城【在故朔方城东汉置属朔方郡为中部都尉治后汉省水经注河水自朔方东转迳渠搜县故城北】广牧故城【在故朔方城西汉置属朔方郡为东部都尉治后汉末省水经注南河自临河县南临戎县北又东迳广牧县故城北】临戎故城【在故朔方城西河向北流之东岸汉书地理志朔方郡领临戎县武帝元朔五年城后汉书郡国志朔方郡治临戎县水经注河水北迳临戎县故城西元朔五年立旧朔方郡治元和志丰州永丰县在州西一百六十里本汉临戎旧地后汉末废北人又谓之贺葛真城周武保定三年于此置永丰镇隋开皇五年废镇置永丰县武徳六年省永徽元年复置延绥志临戎县故城咂把湖在其内　按前汉朔方郡治三封三封故城在套外黄河西岸水经注曰河水东北迳三封县故城东十三州志云在临戎县西一百四十里是也元和志曰汉武帝置朔方理在三封在丰州西一百里其地在今鄂尔多斯右翼后旗正西河外又窳浑故城沃壄故城皆在套外水经河水北过朔方临戎县西又北有枝梁东出谓之锢口东迳沃壄故城南又北屈而为南河出焉又北迤西溢于窳浑县故城东又屈而东流为北河按此则沃壄故城当在今套外河水北流一曲之西而窳浑故城则在今阿尔坦山之南腾格里湖之侧朔方一郡惟此三县在套外耳】奢延故城【在右翼前旗西南汉置属上郡后汉因之晋省水经注奢延水出奢延县西南赤水阜东北流迳其县故城南　按奢延水即今榆林之无定河及石窑川河旗西南哈栁图河额图浑河即古奢延县也】白土故城【在左翼中旗南汉置属上郡后汉因之晋省水经注圁水出白土县圁谷东迳其县南括地志白土故城在盐池东北三百九十里按其地近今神木县北】大成故城【在左翼前旗界汉置属河西郡后汉曰大城改属朔方郡后废后汉书南匈奴传逢侯将万余骑向满夷谷邓鸿等追击逢侯于大成塞破之】富昌故城【在左翼前旗界汉书地理志西河郡武帝元朔四年置治富昌县有盐官后汉书顺帝纪永和五年南匈奴左部叛徙西河居离石注离石在郡南五百九里西河本都平定县至此徙于离石水经注湳水东迳富昌县故城南隋书地理志榆林郡富昌开皇十年置榆林旧志富昌故城在故胜州南　按汉书西河郡自治富昌后汉书注谓初都平定当是后汉初所徙治也隋复置富昌属榆林唐初省其地直今榆林府东北】美稷故城【在左翼前旗东南汉置属西河郡后汉因之晋省水经注湳水出西河郡美稷县　按通典隰城县有美稷乡在今山西平定州界乃后汉中平中所徙置非前汉故县也】代来城【在左翼界内晋书赫连勃勃载记苻坚以卫辰为西单于督摄河西诸部屯代来城通鉴晋太元十六年魏王珪自五原金津南济河径入卫辰国直扺其所居悦跋城胡三省注悦跋城即代来城也】胜州故城【在左翼后旗隋书地理志榆林郡开皇二十年置胜州大业初置郡元和志胜州战国时为赵地始皇时为云中郡汉末匈奴侵边其地遂空晋末属赫连氏后魏迄周往往置镇不立郡县隋开皇三年于此置榆林郡七年又置榆林县属云州二十年割云中之榆林富昌金河三县置胜州大业五年以胜州为榆林郡十五年郡人郭子和以城入突厥武徳四年子和归国其地又陷梁师都贞观二年平师都三年仍隋旧理置胜州以决胜为名又西至麟州四百里至夏州九百里南至银州七百里北至丰州七百里又榆林郡郭下本汉沙南县地北近榆林因名属云州二十年改属胜州榆林闗在县东三十里开皇三年置乐史太平寰宇记胜州西北至河十里正东至河四十里陜西通志胜州城在榆林卫东北四百五十里　按其地在套内东北濒黄河屈南流处与辽金东胜州相近但隔河耳又按唐胜州在丰州东不在南元和志于丰州下既云东至胜州五百三十里此又云北至丰州七百里疑误】丰州故城【在右翼后旗界内隋书地理志五原郡开皇五年置丰州仁夀九年置总管府大业九年有废治九原县元和志丰州在秦上郡之北境汉置朔方郡灵帝末羌胡扰乱城邑皆空永嘉后匈奴卫辰父子居其地后魏为夏州之北境周武帝于今永丰县置永丰镇隋开皇三年于镇置丰州后废贞观四年突厥降附又权于此置丰州都督府不领县惟领蕃戸以史大柰为都督十一年大柰死复废府以地属灵州二十二年又分置丰州天寳元年改为九原郡乾元元年复为丰州东至胜州五百三十里西南至灵州九百里东南至夏州七百五十里西北至河西城八十里又九原县郭下本汉之广牧县地永徽四年重置县其城周隋间谓之甘草城唐书唐休璟传永淳中突厥围丰州朝廷议弃丰保灵夏休璟上疏曰丰州控河遏寇号为襟带自秦汉以来常郡县之土田良美宜耕牧隋季丧乱不能坚守乃迁就灵庆戎羯得以乘利而交侵始以灵夏为邉唐初募人实之西北一隅得以完固今而废之则河防地复为贼有而灵夏亦不足以自安非国家利也髙宗従其言　按丰州至宋庆厯中陷于西夏嘉祐七年复以府州萝泊川置丰州地在今河套东南陜西府谷县之北非此之隋唐所置丰州也】废宥州【在右翼前旗西南有新旧二州俱唐置元和志废宥州在盐州东北三百里开元二十六年置寳应以后废新宥州在废宥州东北三百里东去麟州六百里西南至灵州六百五十里南去盐州六百里初调露九年于灵州南境置鲁丽含塞依契等六州以处突厥降户长安四年并为匡长二州神龙三年复置兰池都督府在盐州白池县北八十里仍分六州各为一县以之开元十一年康待宾叛克定后迁其人于河南江淮诸州二十六年还其余党于此置宥州以寛宥为名也后为宁朔郡领县三曰懐徳延恩归仁天寳中宥州寄理经畧军寳应以后因循遂废元和九年诏复于经畧军城置宥州乃为上州于州郭下置延恩县为上县改夏绥银观察使又自州北至天徳置新馆十一所从天徳取夏州乘传奏事四日余便至京师旧唐书地理志宥州天寳元年为宁朔郡至徳二年改为懐徳郡都督府乾元元年复为宥州元和十五年移治长泽县为吐蕃所破长庆四年夏州节度使李祐复置】髙望废县【在右翼前旗直榆林北汉置属上郡为北部都尉治后汉省】虎猛废县【在左翼前旗界内直榆林北汉置属西河郡后汉省又汉置西河郡领増山县北部都尉治有道西出当塞又谷罗县武泽在西北后天徳省其地俱在今套内之南与榆林邉界接境】河滨废县【在左翼前旗界内元和志河滨县本汉沙南县地后魏及周为银城县地隋为榆林县地贞观三年于此置河濵县东临河岸因以为名改云州为威州立嘉名也八年废威州以县属胜州河濵闗在县东北贞观七年置唐书地理志胜州河濵县贞观三年以县置云州四年曰威州八年州废来属寰宇记县在胜州南一百九十里五代时与州俱废　按此在黄河西岸为唐时胜州之河濵若辽置东胜州亦领榆林河濵二县其地在黄河东岸北隋唐旧地也】故白城【在右翼前旗界内直榆林西元和志故白城一名契吴城在夏州朔方县北一百二十五里契吴山赫连氏因山所筑勃勃尝所叹美故其子因立此城以立勃勃之庙】安北都防府【在左右翼界内唐置开元十年自中受降城徙治丰胜二州之境十二年又徙治天徳军】榆谿塞【在左右翼界内史记赵世家武灵王二十年西畧地至榆中林胡王献马归注正义曰胜州北河北岸也汉书韩安国传王恢曰防恬为秦侵胡辟数千里以河为竟累石为城树榆为塞又卫青传青度西河至髙阙遂西定河南地按榆谿旧塞纯梓岭梁北河注师古曰上郡之北有诸次山诸次水出焉东经榆林塞为榆谿言军寻此塞而行也水经注诸次水东迳榆谿塞世又谓之榆林山即汉书所谓榆谿旧塞者也自谿西去悉榆林之薮矣縁厯沙领届兹县西去故谓广长榆也王恢云树榆为塞谓此也通典榆林塞在胜州榆林郡南界元和志榆林县地北近榆林即汉之榆谿塞霍冀九邉图説秦榆谿旧塞西属朔方东为河西南有上郡而黄河三面环之汉厯隋唐皆为边镇宋没于西夏后为章孔兴所据明初定陜西设绥徳卫于发兵屯迨榆林西畧丰州筑城东胜以统领套内自正统末尽为吉纳父子所据都督王桢遮筑榆林城于上郡仅足蔽延安绥徳而已】榆林宫【在故胜州城中元和志隋榆林宫在州城内炀帝大业三年置因榆林郡为名后炀帝北巡陈兵塞表因幸此宫突厥启民可汗献马及兵器新帐因赋诗云】








　　钦定大清一统志巻四百八
<史部,地理类,总志之属,大清一统志,卷四百八>
　　钦定四库全书
　　钦定大清一统志巻四百八
　　归化城土黙特【左右二旗俱驻归化城在杀虎口北二百里东西距四百零三里南北距三百七十里东至四子部落界一百三十八里西至鄂尔多斯左翼前旗界二百六十五里南至山西边城界二百十里北至喀尔喀右翼界一百六十里东南至镶蓝旗察哈尔界西南至鄂尔多斯左翼前旗界一百八十里东北至四子部落界一百十里西北至毛明安界一百七十里至　京师一千一百六十里】
</div>
    <div class="pagination">
<a href="大清一统志_page186.html">上一页</a><span>...</span><a href="大清一统志_page182.html">182</a><a href="大清一统志_page183.html">183</a><a href="大清一统志_page184.html">184</a><a href="大清一统志_page185.html">185</a><a href="大清一统志_page186.html">186</a><span class="current-page">187</span><a href="大清一统志_page188.html">188</a><a href="大清一统志_page189.html">189</a><a href="大清一统志_page190.html">190</a><a href="大清一统志_page191.html">191</a><a href="大清一统志_page192.html">192</a><span>...</span><a href="大清一统志_page188.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
