<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 675 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 675 页/共 698 页</h1>
    <div class="content">踉跄见人兀不惊鹿匪不惊为顾其子子始学步不能远去叶麑始离怀知亲其母叶舐之触之以煦 
以乳诗何云乎以兴以观阮藉猖狂有警世言臣等谨按咏鹿御制诗是为首见之篇恭载卷内増狼 
之品九节狐赤狐黑狸青狸花狸豺狼麝析津志増安塔哈即野骆驼也似驴而差小项下垂瘿毛翔 
北野马川甚广其性深喜饮人便溺见则忘躯而吸饮之盖其地艰于水故也因其喜饮水故以诱其 


来而陷阱填获焉禁中有之图经志书増彪羁于马后背田则纵之毛色光耀日照之则有五色花纹 
捕兽则蹲伏于草莽中卒然擒之是其态也析津志増(马乍)(马孟)牛头唇反居上驴毛矮小而丑 
驾车力过于牛远矣同上増翔羊京西山广有之夜则挂角于险峻岩崖之下以睡其跷捷如飞履险 
如夷山人觇其往来多获之俗呼为野羊是也同上増武定元年七月幽州获白狐以献魏书灵征志 
増今京师宴席最重鹿尾虽猩唇驼峰未足为比然自唐已贵之陈子昻麈尾赋云卒网罗以见逼受 
庖厨而罹伤为君雕俎之羞厕君金盘之实云云若六朝以来则以麈尾为谈柄耳未闻充盘俎也耶 
律楚材西域诗亦以麈尾驼峰作对香祖笔记臣等谨按以上走兽类原鲂鱼广而薄肥恬而少力细 
鳞鱼之美者渔阳泉州鱮似鲂厚而头大幽州人谓之鸮(垕鸟)或谓之胡鳙诗鸟兽草木虫鱼疏补 
燕人脍鲤方寸切其腴以啗所贵山谷别集増金鱼之种深赤曰金莹白曰银雪白质黑章赤质黄章 
曰瑇瑁而别以管若篐管者鬛下而尾上周其身者也篐者不及鬛周其尾者也鱼有异种者白而朱 
其额曰鹤珠朱而白其脊曰银鞍朱脊而白点七曰七星白脊而朱画八曰八卦有虾种者银目金目 
双环四尾之属种故善变饲以渠小虫鱼则白白则黄黄则赤无生而赤者岁谷雨后鱼则市大者归 
他池若沼小者归盆若盎若琉璃瓶岁盛夏游人携罍饮此投饼饵唼呷有声其人衔饵竟去帝京景 
物略原宝坻银鱼都下所珍北人称为面条鱼形似东吴鲙残而倍大出海中蛤山下秋深霜降上温 
泉产子映日望之波浪皆成银色人每候其至网之燕山丛录増房山甘池石将军庙下穴中有一目 
鱼长可四寸毎于清明日出穴行则二鱼相附北游纪方増大防岭山下有石穴其水夏冷冬温春秋 
有白鱼出穴数日而返人有采捕食者美珍常味盖亦丙穴嘉鱼之流类也水经注原涿水有鱼重唇 
甘池有鱼一目析津日记原宝坻银鱼霜降后自海中蛤山出逆流北上蓟州温泉下育子其色莹白 
而银宝坻县志髙承埏食银鱼作一束冰篸出水痕芦台霜信蛤山根只愁糁附油蒸惯食法监厨试 
细论稽古堂集臣等谨按朱彝尊原书此条下有燕山丛录一条述丰润海螺事丰润今属遵化州谨 
移入遵化丰润合卷补雄霸武清等处俱系河泊斥卤地面其间贫难人户别无营产止仰捕鱼为生 
鱼官刘古乃所管打鱼人户七十六户每年纳鱼二千余头乌台笔补补辽主达抡河钓牛鱼以其得 
否占岁好恶近世周茂振使金金主赐之鱼曰手所亲钓者金亦用辽制也王易燕北录云牛鱼嘴长 
鳞硬头有脆骨重百斤即南方鱏鱼也鱏鲟同然本草既有鲟鱼又别有牛鱼云生东海头如牛则牛 
鱼别是一种非鲟也冯道使辽诗曰曾叨腊月牛头赐使谓辽真以牛头赐之非也辽主率以腊月打 
围因敲冰钓鱼则腊月牛头者正本草所著东海之鱼其头如牛者也非真牛头也演繁露按达抡满 
洲语饮马处也旧作达鲁河今译改补周枢密麟之充金哀谢使金主爱之享以所钓牛鱼非旧例也 
枢密糟其首归献于朝同馆王龟龄目为鱼头公闻金人甚贵此鱼一尾之直与牛同二老堂杂志増 
乾隆十九年御制咏鱏鳇鱼诗有目鳏而小无鳞巨且修鼻如矜阘戟头似戴兜鍪一雀安能啮半豚 
底用投伯牙鼓琴处出听集澄流臣等谨按鱏鳇鱼御制诗是为首见之篇恭载卷内増乾隆五年御 
制饲鱼诗临流坐石矶忘机鱼不避投饵试饲之引类纷然至却知非钓竿在藻心无忌清涟漾镜光 
一一堪数计因之识鱼乐长歌发幽思遐想天地间人物理不二有心鸥乃去去实人所致吁嗟庸众 
流劳劳为名利有时丧其良反不如鱼智若令贪钓钩早作盘中味増乾隆六年御制观鱼诗曲池风 
縠静绿水镜光平在藻悠然逝依蒲自在行网罛从未入鳞鬛不须惊依槛知鱼乐微吟验物情臣等 
谨按饲鱼观鱼御制诸诗是为首见之篇谨编载鱼事各条内补霸州边塘泺霜蟹当时不论钱也春 
渚纪闻増渤海螃蠏红色大如碗螯巨而厚辽史臣等谨按以上水族类原北方黄鼠穴处各有匹配 
人掘其穴者见其中作小土窖若床榻之状则牝牡所居之处也秋时蓄黍菽及草木之实以御冬各 
为小窖别而贮之天气晴时出坐穴口见人则拱前腋如揖状即窜入穴韩孟联句所谓礼鼠拱而立 
者也惟畏地猴地猴形极小人驯养之縦入其穴则衔黄鼠喙曵而出之味极肥美元朝恒为玉食之 
献置官守其处人不擅取也霏雪录原黄鼠足短善走极肥见人则交其前足拱而如揖昌平州志原 
黄花镇有鼠色如鼦而毛浅初冬掇榛实贮穴中为岐洞贮之多至二三斗美好倍于人所收者土人 
每掘取之鼠失榛乃槁死树上累累相望镇将哀而禁之不能止昌平山水记原刁约使辽诗云押燕 
夷离毕看房贺跋支醆行三匹制密赐十貔狸皆纪实也伊勒希巴官名如中国执政官哈卜齐勒如 
执房阁匹制小木罂以色棱木为之如黄漆貔狸如鼠而大辽以为珍膳古今诗话原渑水燕谈载辽 


国产大鼠曰毗狸形类大鼠而足短极肥其国以为殊味穴地取之以供国王之膳自公相以下皆不 
得尝常以牛乳饲之顷北使尝携至京烹以进御本朝使其国者亦皆得食之盖极珍重之也张浮休 
使辽录亦谓有令邦者以其肉一脔置之食物之鼎则立麋烂是以爱重陆氏旧闻云状类大鼠极肥 
腯甚畏日为隙光所射輙死续墨刻挥犀载刁约使辽诗所云毗狸如鼠而大穴居食粟榖若 而脆辽 
以为珍膳数说皆微有异同要之即此一物亦竹(犭留)獾狸之类耳近世乃不闻有此叩之北客亦 
多不知何耶齐东野语朱彝尊原按刁约诗所云貔狸疑即黄鼠也増鼠之品银鼠青鼠青鼦鼠山鼠 
赤鼠花鼠火鼠黑貂析津志増松鼠有二种一小者大不过三寸通身豹纹最灵黠名松鼠一大者灰 
色善盗果实名臊鼠盘山志原蝙蝠北燕谓之蟙 踅易北燕谓之祝蜒蚰(虫衍)北燕谓之 蚭马蚿 
北燕谓之蛆蟝蚍蜉燕谓之蛾(虫芋)蠭燕赵之间谓之蠓螉其小者谓之蠮螉鼅鼄北燕朝鲜冽水 
之间谓之蝳蜍方言原螽斯幽州人谓之春箕莎鸡如蝗而斑色毛翅数重其翅正赤六月中飞而振 
翼索索有声幽州人谓之蒲错蟋蟀似皇而小正黑有光泽如漆幽州人谓之趣织督促之言也里语 
曰趣织鸣懒妇惊是也诗草木鸟兽虫鱼诗原永定门外五里胡家村产促织善斗胜他产帝京景物 
略此条原在郊垧门今移改臣等谨按胡家村在永定门外今尚产促织增促织感秋而生其音商其 
性胜秋尽则尽今都人能种之留其鸣深冬其法实土于盆养之虫生子土中入冬以其土置暖坑日 
水洒绵覆之伏五六日上蠕蠕动又伏七八日如蛆然置子蔬叶仍洒覆之足翅成渐以黑匝月则鸣 
细于秋入春反僵也同上増考促织尔雅曰螒天鸡李巡曰酸鸡郭璞曰莎鸡一曰樗鸡方言 (虫丝) 
一曰蜻蛚尔雅翼日蟋蟀生埜中好吟于土石砖甓间斗则吟鸣其声如织故幽州谓之促织也同上 
増蟋蟀别种三肥大色泽如油曰油葫芦首大者曰梆子头锐喙者曰老米嘴同上増络纬便腹青色 
以股跃以短翼鸣其声聒聒以其声名之曰聒聒儿同上増乾隆十三年御制咏络纬诗皇祖时命奉 
宸苑使取络纬种育于暖室盖如温花之能开腊底也毎设宴则置绣笼中唧唧之声不绝遂以为例 
云群知络纬到秋吟耳畔何来唧唧音却共温花荣此日将嗤吟菊背而今夏虫乍可同冰语朝槿原 
堪入朔寻生物机缄缘格物一斑犹见圣人心臣等谨按络纬御制诗是为首见之篇恭载卷内増蝉 
土人呼为蝍蟉三伏鸣者声躁以急曰伏天入秋而凉鸣则凄短曰秋凉帝京景物略増蜻蜓大而青 
者曰老青红而黄者曰黄儿赤者曰红儿好击水而飞同上増黑蛱蝶大如扇橘蠧所化北人云元武 
蝉桂海虞衡志増蠭北方地燥多在土中故多土蜜方言燕赵之间谓之蠓螉其小者谓之蠮螉尔雅 
翼増蜂有土蜂蜜蜂马蜂各名蟪蛄即寒螀 螽燕俗呼蚂蚱涿州志増鼅鼄一种扁薄贴壁间者北人 
呼为壁茧马蚿方言北燕谓之蛆蟝大曰马轴淮南子幽州曰秦渠一曰马陆蚁尔雅蚍蜉大曰蚁小 
曰(虫豆)方言蚍蜉燕谓之蛾蛘同上増乾隆六年御制善子诗善子张罗网蠛蠓为其食在户似处 
堂跂脉颇自得有童持长竿捕之不费力才喜口腹饱旋遭身命殛物理有如此触目堪叹息臣等谨 
按善子御制诗是为首见之篇恭载卷内补螳螂陶宏景云燕赵谓之蚀肬今人病赘肬者捕食之尔 
雅疏刻本误食厖艺文类聚刻本误食耽小化书原蟏蛸亦名长脚此虫来着人衣当有亲客至幽州 
人谓之亲客虿幽州谓之蝎螗燕谓之蛥蚗或名之蜓蚞蝈増乾隆十九年御制榛蝈诗啾啾榛蝈抱 
烟鸣亘野黄云入望平雅似长安铜雀噪一般农候报西成蛙生水族蝈生陆振羽秋丛解促寒蝈氏 
去鼃因错注至今名象混秋官按蝈蝈乃络纬蟋蟀之类周礼蝈氏去鼃黾原不指一物而言注谓蝈 
今御所食蛙夫蛙乃虾蟇不可食黾亦其类俗名田鸡尚可食至蝈则断无可食之理不精考而错注 
以讹传讹盖不少矣増乾隆二十年御制蠛蠓诗蠛蠓浮撇天阳气始奏达塘北冰欲苏池南水已活 
酰鸡甫辞波飞空乱腾越非瓮无酒气扑地随唾沫驱散仍复聚纷不可究诘粘衣丧其生较菌犹飘 
忽微物亦一时化工浩旋斡臣等谨按虫豸所有御制诸诗凡原书及增采诸书所未及而为物产攸 
关者恭载卷内又按以上虫豸类 

 

钦定日下旧闻考卷一百五十一 

 

钦定日下旧闻考卷一百五十一举正 

</div>
    <div class="pagination">
<a href="钦定日下旧闻考_page674.html">上一页</a><span>...</span><a href="钦定日下旧闻考_page670.html">670</a><a href="钦定日下旧闻考_page671.html">671</a><a href="钦定日下旧闻考_page672.html">672</a><a href="钦定日下旧闻考_page673.html">673</a><a href="钦定日下旧闻考_page674.html">674</a><span class="current-page">675</span><a href="钦定日下旧闻考_page676.html">676</a><a href="钦定日下旧闻考_page677.html">677</a><a href="钦定日下旧闻考_page678.html">678</a><a href="钦定日下旧闻考_page679.html">679</a><a href="钦定日下旧闻考_page680.html">680</a><span>...</span><a href="钦定日下旧闻考_page676.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
