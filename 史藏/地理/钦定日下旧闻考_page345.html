<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 345 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 345 页/共 698 页</h1>
    <div class="content">
筥扫收事已闲每雪后仆役扫收培树例有赏故无不喜为松柏可培海棠否性殊贞脆识其间臣等 
谨按绛雪轩御制诗谨绎有闗纪述事实者恭载卷内余不备録绛雪轩南即琼苑东门国朝宫史臣 
等谨按琼苑东门详见前钦安殿西稍北为延晖阁国朝宫史臣等谨按延晖阁上恭悬皇上御书额 
曰凝清室东间聨曰雪朗西山送寒色花辉东壁发生馨阁下聨曰丽日和风春淡荡花香鸟语物昭 
苏又聨曰锦座凝香花敷春苑丽晴窗挹翠霞帯晓屏舒皆御书乾隆二十六年御制延晖阁春望诗 
禁林崇阁枕红墙暇日登临喜载阳北户景山秀堪揖南墀古柏俨成行宫庭基业期恒固帝里枢机 
协大当累洽百年诚富庶持盈惟是敬为防臣等谨按延晖阁御制诗恭载首见之篇余不备録延晖 
阁相对为四神祠阁西为位育斋斋西为毓翠亭斋前有池池上为澄瑞亭即亭为斗坛亭南为千秋 
亭又南为飬性斋国朝宫史臣等谨按飬性斋东向者七楹南北向相接者各三楹皆有楼楼上正中 
恭悬圣祖御书额曰飞龙在天左室聨曰心迹只今偏爱澹诗情到此合添幽又聨曰一室虚生无限 
白四时不改总常青右室聨曰自是林泉多藴藉依然书史得周旋又聨曰日永亭 爽且静雨余花 
木秀而鲜皆圣祖御书楼下正中恭悬皇上御书额曰居敬存诚聨曰体道鸢鱼看活泼消闲书史挹 
菁英又聨曰暇当绨几身聊憇景入纱疏意与存北楼下东向额曰恱心頥神聨曰古香研道秘新藻 
发春妍南楼下东向聨曰四季风光无尽藏百城古帙有余馨皆御书养性斋南即琼苑西门国朝宫 
史臣等谨按琼苑西门详见前 

钦定日下旧闻考卷十四 


钦定四库全书 

钦定日下旧闻考 

卷十五国朝宫室七 

 

钦安殿后为承光门北向列金象二左为延和门右为集福门东西向正中为顺贞门其北相对为神 
武门门外有下马牌石即紫禁城北门也国朝宫史钦安殿后为承光门北向列金象二左为延和门 
右为集福门东西向正中为顺贞门其北相对为神武门门外有下马牌石即紫禁城北门也国朝宫 
史日精门东为东一长街南即内左门中为近光左门北为长宁左门稍北而西即琼苑东门由近光 
左门而北向西之门凡三曰咸和左门广生左门大成左门咸和左门东相对为景曜门中间南向者 
曰景仁门门内为景仁宫同上臣等谨按景仁宫顺治十二年重建前殿恭悬皇上御书额曰赞徳宫 
闱广生左门东相对为履和门中间南向者曰承干门门内为承干宫国朝宫史臣等谨按承干宫顺 
治十二年重建前殿恭悬皇上御书额曰徳成柔顺后殿聫曰三秀草呈云彩焕万年枝茂露香凝大 
成左门东相对为凝瑞门中间南向者曰钟粹门门内为钟粹宫国朝宫史臣等谨按钟粹宫顺治十 
二年重建前殿恭悬皇上御书额曰淑慎温和聫曰篆袅猊炉知日永风清虬漏报春深钟粹宫之东 
为东二长街南则麟趾门北则千婴门街东与景曜门相对者曰凝祥门再东为昭华门中间南向者 
曰延禧门门内为延禧宫国朝宫史臣等谨按延禧宫康熈二十五年重建前殿恭悬皇上御书额曰 
慎赞徽音东二长街之东与履和门相对者曰徳阳门再东为仁泽门中间南向者曰永和门门内为 
永和宫国朝宫史臣等谨按永和宫康熙二十五年重建前殿恭悬皇上御书额曰仪昭淑慎东二长 
街之东与凝瑞门相对者曰昌祺门再东为衍瑞门中间南向者曰景阳门门内为景阳宫国朝宫史 
臣等谨按景阳宫康熙二十五年重建前殿恭悬皇上御书额曰柔嘉肃敬后殿聫曰古香披拂圗书 
润元气冲融物象和东室聫曰生机对物观其妙义府因心获所宁西室聫曰蜃牕日朗兰喷雾鸡树 
风轻玉霭春又聫曰书圃礼园无斁好瓯香研净有余欣皆御书其后殿因鍳定内府现藏之宋髙宗 
所书毛诗及马和之所绘图卷合箧弆藏御题额曰学诗堂并御制学诗堂记御制学诗堂记子曰小 
子何莫学夫诗于伯鱼之过庭也曰不学诗无以言学诗尚矣然学诗者岂以骈四俪七叶声韵练词 
藻为能尽诗之道哉必于可兴可观可羣可怨事父事君之大端深入自得然后藴诸内则心气和平 
发诸外则事理通逹于是言之文而行之逺不读关睢麟趾不能行周官法度是则有天下国家者尤 
不可不学诗也宋髙宗命马和之为毛诗全图自书经以配之间亦有孝宗书岂和之始事于建炎而 
蒇功于干道异陵补书以卒成之乎厯年既逺散失者多其在内府已登诸石渠寳笈书者丸九卷书 
成之后续得者又八卷而以新证旧乃知向所藏或失之精核者九五卷夫真者既知其醇则赝者宜 
去其疵于是萃前后可信为真者都为一笥别藏于景阳宫后殿而名之曰学诗堂后或有所得将以 
是证之而归其笥焉各卷并为题识书之以传信永世卷之甲乙以风雅颂为次第而不计书经者之 
前后其已登石渠寳笈今订为讹之五卷则仍其旧亦各为识语书其后夫髙孝两朝偏安江介无恢 
复之志其有愧雅颂大 多矣则所谓绘图书经亦不过以翰墨娱情而已岂真能学诗者乎诗曰髙 
山仰止景行行止惜乎吾不能揖让于清庙明堂之间也乾隆三十六年御制学诗堂诗有序正月五 
日重华宫茶宴廷臣及内廷翰林等适新题学诗堂用以聫句并成是什东壁图书贮景阳后官左右 
列十二景阳在左末向为贮图书之处新颜后殿学诗堂縁收赵宋君臣迹企想姫周礼乐埸真弆宁 
夸多乃富赝袪无碍论从详内府原藏马和之诗经图凡十七卷详加审定去赝本五卷存真迹十二 
卷或昔分今合或昔合今分其阙写本诗者则为补书秩然就理各为跋以系之彚贮堂中相于有咏 
仍聫席可识不为犹面墙初韶茶宴例重华汲古敦今亦孔嘉六义具存欣有绎一言以蔽曰无邪蚖 
膏鹤焰嫌频俗琅盌球盘颇近奢商搉莫非风雅颂左厢直拟郑玄家毎歳于重华宫延诸臣入列坐 
左厢赐三清茶及果饤合诗成传笺以进臣等谨案学诗堂御制诗恭载首见之篇余不备録景阳宫 
之东有小长街街南向东直出者为苍震门街东为内库房其北向西者为钦昊门门中向南为天穹 
门门内为天穹寳殿国朝宫史臣等谨按天穹寳殿祀昊天上帝殿内恭悬皇上御书聫曰无言妙化 
资元始不已神功运穆清千婴门之北有殿宇五所所谓干东五所也国干宫史日精门长街之南向 


东为仁祥门再东相对为阳曜门正中为斋宫国朝官史臣等谨按雍正九年建立斋宫凡南郊北郊 
及祈榖常雩大祀皇帝致斋于此前殿五楹中设寳座恭悬御书额曰敬天聫曰克践厥猷聪听祖考 
之彝训无斁康事先知稼穑之艰难东暖阁聫二一白天道钦崇永保命万几敕毖屡省成一曰一念 
纯诚昭格本万縁清静旦明中西暖阁聫曰皓月空悬心镜朗妙云拥 智珠圆皆御书后殿恭悬御 
书额曰孚颙殿又额曰庄敬日强聫曰慎独谨几旦明懐帝载思艰图易宵旰念民依东室聫曰一编 
金鉴懐无逸五夜铜籖警未央西为寝宫恭悬御书额曰敬止聫曰午夜端居钦曰旦寅衷昭事格维 
馨又聫曰洗心宥密钦羲传致徳精明禀礼经又聫曰吉蠲致敬先三日昭格维诚矢一心皆御书世 
宗宪皇帝御制冬至斋宫诗晨曦炯炯洁斋宫一缕炉烟散绮栊暖气潜回葭管律早梅先绽玉阶风 
中孚黙契天人理来复明彰造化功漫道书云成故事精禋惟藉寸心通凌寒松栢耐严冬带月寒霜 
度禁钟午夜无眠思戒凛诘朝崇祀务斋恭初阳鼓动开三殿万象昭回映九重嘉节届临生意始 
祈上帝惠吾农乾隆三年御制冬至斋居偶阅旧稿志懐静听迢迢宫漏长斋居暂屏万几忙那无诗 
句娱清景恰有梅梢送冷香案积陈编间检 志期旧学重商量灰飞子夜调元律又喜天心复一阳 
乾隆七年御制斋宫诗六章章十四句有侐斋宫翼翼沉沉穆穆皇考心圣祖之心丕冒万宇上帝是 
钦维日南至郊祀孔临迁坐变食在悬无音凝祉受厘俨若帝歆来戒来斋用凛难谌龙塞之山储有 
良材乃浮于川逹帝京不迟叶爰经爰营载筑载培命彼大匠绳尺是依叶其柱维楠其桷维栢叶不 
文不镂海望所作既底厥法载观其落猗与煌与天辟之宇郁嵂柧棱贝箔珠户枚枚岩岩在干清宫 
左有丹其楹有青其琐既深以严亦安而妥不敞不轩周庐绵绵曰维亿年利我后人叶昔在圣祖心 
斋肃肃考建兹宫匪夸华屋致洁致诚毋疏毋黩律中黄钟一阳始复将事大祀心乎穆穆爰即而斋 
爰薫而沐瞻仰昊穹以集厥福自古建章万户千门亦有大夏嶊嶉成观叶彼何为兮此则可原匪以 
富而侈匪以饰而繁制朴而浑居兹敬存有堂则明有室则温我后子孙永保斯孔安叶永言保之戒 
彼崇 叶我宅是宇心乎我思我祖我考廓此丕基我曷承之俾堂构是贻天飨维诚民归维慈惟慈 
惟诚匪以伪为我后子孙尚克念兹乾隆八年御制冬至斋宫迭旧韵金翼南飞线晷长骖驔六御趁 
归忙诣盛京叩谒祖陵以冬至将近夙驾而归将陈寅祀 心璧又领斋居戒意香小往大来堪体验 
民情物理入筹量八年政教曽何补负扆常懐媿答阳乾隆十一年御制祈榖斋居诗黍谷气昭苏邹 
律春回旋中辛为上日是月十四日辛巳立春始为正月节祈榖陈衷渊国家有与立所頼民之天伊 
古重兹祭承事敢弗 矧予徳滋薄调爕无神权十岁稔鲜书暵涝或连绵遑云政无玼敢谓朝进贤 
刑罚固已省讵无盆底寃比戸纵蠲租富庶何有焉凡此恭黙思益觉増惕干斋宫清漏永琴书静且 
妍朝来布同云玉戺频俄延何当六出花尺盈三辅田自去冬至今春各省皆得雪泽惟畿辅尚欠沾 
足今日宻布同云益切望蜀云又御制夏至斋居诗北至将临祀清斋此勑躬景量铜望臬署避玊宸 
宫浴徳藏于宻祈年慎厥终敢夸膏泽沛迩年以来值此祭时无不望雨者惟今歳旱沾膏泽云惕息 
</div>
    <div class="pagination">
<a href="钦定日下旧闻考_page344.html">上一页</a><span>...</span><a href="钦定日下旧闻考_page340.html">340</a><a href="钦定日下旧闻考_page341.html">341</a><a href="钦定日下旧闻考_page342.html">342</a><a href="钦定日下旧闻考_page343.html">343</a><a href="钦定日下旧闻考_page344.html">344</a><span class="current-page">345</span><a href="钦定日下旧闻考_page346.html">346</a><a href="钦定日下旧闻考_page347.html">347</a><a href="钦定日下旧闻考_page348.html">348</a><a href="钦定日下旧闻考_page349.html">349</a><a href="钦定日下旧闻考_page350.html">350</a><span>...</span><a href="钦定日下旧闻考_page346.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
