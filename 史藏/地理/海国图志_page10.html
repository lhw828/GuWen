<!DOCTYPE html>
<html>
<head>
    <meta charset="UTF-8">
    <title>海国图志 - 第 10 页/共 91 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海国图志 - 第 10 页/共 91 页</h1>
    <div class="content">人但知船炮为西夷之长技 而不知西夷之所长不徒船炮也
每出兵以银二十元安家 上卒月饷银十元 下卒月饷银六元 赡
之厚故选之精 练之勤故御之整 即如澳门夷兵仅二百余 而刀
械则昼夜不离 训练则风雨无阻 英夷攻海口之兵 以小舟渡至
平地 辄去其舟 以绝反顾 登岸后则鱼贯肩随 行列严整 岂
专恃船坚炮利哉 无其节制 即仅有其船械 犹无有也 无其养
赡 而欲效其选练 亦不能也 故欲选兵练兵 先筹养兵 兵饷
无可议加 惟有裁并之而已 粤省水师将及四万 去虚伍计之
不及三万 汰其冗滥 补其精锐 以万五千人为率 即以三万有
余之粮 养万五千之卒 则粮不加而足 以五千卒分防各口炮台
与陆营相参 以万人分配战舰 可得三十余艘 无事日令出哨外
议 战洋 捕海盗 缉烟贩 有事 寇在邻省 则连B赴援 寇在本省
则分艘犄角 可以方行南海矣 或曰 粤洋绵长三千余里 水师
数万 倘虞不周 今裁汰大半 不弥形单寡乎 曰 水师多而不
敷 以无战舰也 无战舰出洋 则口岸处处出防 以水师当陆师
之用 故兵以分而见寡 今以精兵驾坚舰 昼夜千里 朝发夕至
东西巡哨 何患不周 是兵以聚而见多 英夷各处市埠 自大西
洋至中国 首尾数万里 何以水师不过九万 即能分守各国 又
何以入寇之兵不过五十艘 而沿海被其骚动 况水师外 尚有本
省绿营数万 何患其无兵分守 前年杨参赞有请水师改为陆兵之
奏 吾谓不如并岸上之水师为船上之水师 用力少而收效广
问 西洋与西洋战 亦互有胜负 我即船炮士卒一切整齐
亦何能保其必胜 曰 此为两客相攻言之 非为以客待主言之也
夫力不均 技不等而相攻 则力强技巧者胜 力均技等而以客攻
主 以主待客 则主胜 攻劳守逸 请言其状 夫海战全争上风
无战舰 则有上风而不能乘 即有战舰 而使两客交哄于海中
则互争上风 尚有不能操券之势 若战舰战器相当 而又以主待
客 则风潮不顺时 我舰可藏于内港 贼不能攻 一俟风潮皆顺
我即出攻 贼不能避 我可乘贼 贼不能乘我 是主之胜客者一
无战舰 则不能断贼接济 今有战舰 则贼之接济路穷 而我以
饱待饥 是主之胜客者二 无战舰 则贼敢登岸 无人攻其后
若有战舰 则贼登岸之后 舶上人少 我兵得袭其虚 与陆兵夹
击 是主之胜客者三 无战舰 则贼得以数舟分封数省之港 得
以旬日遍扰各省之地 有战舰 则贼舟敢聚不敢散 我兵所至
可与邻省之舰夹攻 是主之胜客者四 故历考西洋各国交兵 凡
英吉利往攻弥利坚本国 则弥利坚胜 以英吉利往攻俄罗斯本
海国图志 上国 则俄罗斯胜 若英吉利与各国互战于海中 无分主客 则舵
师得上风者胜
问曰 船厂 火器局 设于粤东矣 其福建 上海 宁波
天津 亦将仿设乎 不仿设乎 战舰百艘 果足敷沿海七省之用
乎 曰 沿海商民 有自愿仿设厂局以造船械 或自用 或出售
者听之 若官修战舰 火器局 则止需立于粤东 造成之后 驶
往各岸 无事纷设 盖专设一处则技易精 纷设则不能尽精 专
设则责成一手 纷设则不必皆得人 战舰既成以后 内地商艘仿
造日广 则战艘不必增造 何者 西洋货船与兵船坚固同 大小
同 但以军器之有无为区别 货船亦有炮眼 去其铁板 即可安
炮 内地平时剿贼 尚动雇闽 广商艘 况日后商艘尽同洋舶
有事立雇 何难佐战舰之用 惟水师则必以闽 广为主 而江
浙为辅 何则 福建之役 夷船泊于南澳港 邓制军所募水勇
佯作商舟 乘无风攻之 夷艘甫觉 我水勇已逼其后艄 焚其帆
索 伤其柁师 水手 夷艘无风不能起碇 逼近不能开炮 且小
舟外障湿幔 铳弹不能入 良久风起 夷船始遁 此江浙水勇所
不能也 粤东之役 官军方失利于城外 而我武举梁体群 夜以
火舟三队 从穿鼻洋截攻其后 乘潮至虎门 横档夷船甫开一炮
而我火舟已逼其后梢 火药舱轰发 两桅飞起空中 全艘俱毁
佛山义勇 又围截夷兵于龟冈炮台 绕出上风 纵毒烟以眯夷目
尽歼夷兵 并击破其应援之杉板舟 此江 浙水勇所不能也 靖
逆将军奏言 粤中水勇 以小舟八人荡桨 旋折如飞 将及夷炮
所近之处 即覆舟入水 戴之而行 及至夷船 仍翻舟而上 以
火7 喷筒 焚其帆索 得势即跃上夷船 不得势 即仍下水
覆舟而行 铳炮皆不能及 已募得二百余人 此江 浙所无也
议 战夷船犯乍浦时 余艘留踞镇海招宝山 有委员雇闽勇三百余 以
火舟易使贼觉 献策用大油篓 各装火药二百斤 载以小竹筏
以铁索拴筏四角 套于项颈 手扶篓筏 贴水潜行 远望不见
及至夷船后 潜挂柁上 火发轰烈 全船立毁 既而有尼之者
飞檄中止 此亦江 浙所无也 此皆在无战舰之时 可用若是
况配入战舰 用其所长 外夷尚且畏之 岂他省所及 故江 浙
舟师宜专护海运 而闽 粤舟师宜专剿海寇 汉口 瓜洲 钱塘
江 亦有没水之人 能伏行江底 然每处仅二三十人 不能多也
问 子于 议守篇 专守内河 守近岸 使夷船夷炮失其
所长 已可收安南创敌之功 则又何艘械之足学 而厂局之足设
耶 曰 夷兵之横行大洋者 其正也 其登岸及入内河者 其偶
也 夷性诡而多疑 使我岸兵有备 而彼不登岸 则若之何 内
河有备 而彼不入内河 则若之何 观其初至也 以结怨之广东
而不攻 继以结怨之厦门而不力攻 及突陷舟山 徘徊半载 而
不敢深入 是犹未测内地之虚实 尚有所畏也 自广东主款撤防
破虎门 围省会 而夷始肆然无忌矣 再破厦门 定海 驶入宁
波 而益无忌矣 再破乍浦 宝山 上海 驶入长江 而益无忌
矣 使夷知内河有备 练水勇 备火舟 如广东初年之事 其肯
深人死地哉 故广东初年 有歼夷之备 而无其机 江 浙近年
有歼夷之机 而无其备 且夷兵舶五十艘 货船二十余艘 火轮
舟十艘 其闯入珠江 入甬江 入黄埔江者 皆不过兵舰七八艘
火轮二三艘 杉板小舟十余而已 其余仍寄碇大洋 即使歼其内
河诸艇 而奇功不可屡邀 狡夷亦不肯再误 且夷贪恋中国市埠
之利 亦断不肯即如安南 日本之绝交不往 此后则非海战不可
矣 鸦片趸船 仍泊外洋 无兵舰何以攻之 又非海战不可矣
海国图志 上夷船全帮数十艘 驶入者惟长江 江面虽狭于外洋 而倍阔于他
港 夷艘散泊各岸 不聚一处 即用兀术之火攻 而天时风色难
必 亦不过歼其三分之一 究恐有窜出大半之舰 则亦非追剿不
可矣 苟夷畏我内河 专肆惊扰 声东击西 朝南暮北 夷人水
行一日可至者 我兵陆行必数日方至 夷攻浙 则调各省之兵以
守浙 夷攻江 则又调各省之兵以守江 即一省中 而有今日攻
乍浦 明日攻吴淞 后日又回扰镇海 我兵又将杂然四出 应接
不暇 安能处处得人 时时设备 况战舰火器 乃武备必需之物
二三百万 乃军需十分之一 何惮不为 而见轻于四夷 况有洋
舰 洋炮之后 亦非漫然浪战也 客兵利速战 主兵利持重 不
与相战 而惟与相持 行与同行 止与同止 无淡水可汲 无牛
羊可掠 无硝药可配 无铁物可购 无蓬缆可补 烟土货物无处
可售 柁枪无处可修 又有水勇潜攻暗袭 不能安泊 放一弹
即少一弹 杀一夷 即少一夷 破一船 即少一船 而我之沿海
</div>
    <div class="pagination">
<a href="海国图志_page9.html">上一页</a><span>...</span><a href="海国图志_page5.html">5</a><a href="海国图志_page6.html">6</a><a href="海国图志_page7.html">7</a><a href="海国图志_page8.html">8</a><a href="海国图志_page9.html">9</a><span class="current-page">10</span><a href="海国图志_page11.html">11</a><a href="海国图志_page12.html">12</a><a href="海国图志_page13.html">13</a><a href="海国图志_page14.html">14</a><a href="海国图志_page15.html">15</a><span>...</span><a href="海国图志_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
