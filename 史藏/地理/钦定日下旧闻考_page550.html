<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 550 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 550 页/共 698 页</h1>
    <div class="content">珑桥俯危波车通远塞栏倚长空起宿霭千寻卧龙掣流云万丈垂虹路杳疏钟似蚁行人如步蟾宫 
乐府群珠原卢水在帝京西南其北有村曰青菰入谷一里有何将军别业蓟邱集臣等谨按青菰村 
及何将军别业今皆无考原卢沟河畔元有符氏雅集亭蒲道源诗卢沟石桥天下雄正当京师往来 
冲符家界侧敞亭构坐对奇趣供醇醲又有野亭见贡仲章云林诗集今一望礓砾并民居亦寥寥也 
辛斋诗话补元时卢沟桥畔有符氏雅集亭见蒲道源闲居丛稿袁桷清容居士集谓之酒亭贡奎云 
林集谓之野亭袁诗云茅屋疎烟报午鸡金沙清浅水亭低则谓之野亭可也贡诗云粲此一亩宫而 
有静者居浊醪得酿法好客时与俱则谓之酒亭可也黄图杂志臣等谨按符氏雅集亭今无考原贡 
奎卢沟野亭诗出郭野尘绝青山开画图回冈万井聚虹梁荐川涂沓沓车驾集交臂无宁躯粲此一 
亩宫而有静者居花木明窈深鱼鸟乐澄虚浊醪得酿法好客时与俱昔我东南来万里马力瘏解鞍 
道傍树尘渇尝自沽题诗忽在眼日暮飞云孤云林集原元太保刘秉忠墓在卢沟桥北墓前石兽尚 
在或云太保与其弟秉恕墓俱在邢台县嘉靖中为盗李淮等所发圹石尽勒诸盗名官验得之按名 
捕盗无得脱者长安客话臣等谨按刘秉忠墓今无考原姚广孝春日谒刘太保墓作芳时登垄谒藏 
春兵后松楸化断薪云暗平原眠石兽雨荒深隧泣山神残碑藓蚀文章旧异代人传姓氏新华表不 
存归鹤怨几多行客泪沾巾逃虚子集原袁珙诗桥南桥北数家村水绕山回到墓门此日英灵何处 
在独留华表对黄昏柳庄集原特穆津之墓在卢沟河之侧山水环绕相传插矢以为垣逻骑以为卫 
阔踰三十里特穆津生于此故葬于此事略按特穆津蒙古语钱之最精者旧作忒没真今译改臣等 
谨按特穆津墓今无考增永定河北岸二工有河神祠在赵村西二里许五城寺院册臣等谨按永定 
河北岸二工河神祠正殿恭悬皇上御书额曰顺轨贻庥联曰灵昭保障资维固馨报恬波祝有恒祠 
内东厢设御座额曰怵哉榭联曰利策河防常愓若勤求民隐倍殷然皆御书并恭悬御制怵哉榭诗 
幅祠外碑亭内恭立乾隆三十八年御制诗碑五言排律诗一章五言古诗一章又按二工河神祠对 
岸即金门闸恭勒御制诗碑因地隶良乡详京畿门良乡条下増乾隆三十八年御制阅永定河五言 
排律诗有序癸巳暮春之初瞻谒永定河神祠诗以志事茭薪非不属堤堰聿观成终鲜一劳策那辞 
五夜萦凭看虽曰慰追忆尚含惊旧壑原循轨新祠已丽牲连阡麦苗嫩围墅柳条轻惭乏安澜术事 
神敢弗诚增又御制阅永定河五言古诗庚寅夏决口补筑旋归旧乾隆三十五年闰五月北岸二工 
涨决命侍郎德成会同督办于漫口处取直培筑大堤指日奏报合龙辛卯秋冲堤涨波俾回溜三十 
六年七月卢沟桥上游发水南岸头工处漫口甚广仍命德成会办取直筑堤亦刻期奏报合龙长此 
竟安穷是必病久受南河节相宣高晋中朝司空赴裘曰修方伯共踏勘周元理穷源委以究分流盛 
涨泄疏游中泓走河之受患端在淤高堤薄应通行浚治以规永图高晋素谙河务命同尚书裘曰修 
督臣周元理悉心相度自中泓逢湾取直以及应疏应堵应引应泄之处发帑大加营治发帑五十万 
次第工云就去岁辛时若安澜庆丰收今年阅堤成仍拟下口觏去年春大工告竣值岁幸报稔周览 
各工实为欣慰将以回程仍视下口既已昧几先宁不筹善后万民勿言谢追思心尚疚增又是年御 
制怵哉榭诗有序永定河神祠东厢地方官洒扫为憇息之所因反苏辙快哉之意名曰怵哉而系以 
诗瞻拜因祈恬佑来波流浸灌近堤隈江湖廊庙心诚异梦得快哉我怵哉流细春波已激湍明知时 
节近桑干夏秋无定亟蕲定高目一劳永逸难浑水由来易淀淤中流因置浚船疏裘曰修周元理于 
永定河大工告成时筹办善后事宜议设浚船一百二十只分布各工即命河兵以时淘浚中泓使无 
停淤阻溜之患今亦舣河中备阅如果实力行之无稍作辍不致视为具文未必无小补所谓有治人 
无治法惟在司事者之董察弗懈耳日尚勤尔遮莫一时备览予增永定河南岸头工公义庄有玉皇 


庙五城寺院册臣等谨按永定河南岸头工玉皇庙东北距京城八十里西距良乡县界三里旧庙基 
在今庙西百余步圣祖御书额曰万象同瞻嗣因河流冲啮移置今所并恭移圣祖御书额敬悬殿内 
乾隆三十七年复奉命修葺正殿恭悬皇上御书额曰利普平成联曰元功佑辑横流定大德帡资兆 
姓安原洗马沟在府西南四十五里相传光武北巡洗马于此故名名胜志补洗马沟即铫期奋戟处 
鬟剔 奇原湿水又东与洗马沟水合水经注原太湖在府西南四十五里广袤十数亩傍有泉涌出冬 
不冻东流为洗马沟明一统志臣等谨按洗马沟旧迹今不可辨水经注又谓源出西湖亦称太湖当 
即今御园昆明湖诸水谨将原本内所引水经注西湖一节移载苑囿门兹不复缀原蓟城南七里有 
清泉河上承桑干河东流与潞河合魏氏土地记臣等谨按即蔚之隋图经云湿水即桑干河至马陉 
山为落马河出山谓之清泉河郦道元水经注亦云湿水又东北径蓟县故城南是清泉河即桑干河 
之经蓟城南者非另为一水也原晋成都王颕密使右司马和演杀王浚于是与浚期游蓟城南清泉 
水上蓟城内西行有二道演浚各从一道演与浚欲合卤簿因而图之值天暴雨兵器沾湿不果而还 
晋书原阴乡废县在府西南二十五里汉置阴乡县属广阳国后汉省其遗址俗谓之笼火城唐武德 
三年窦建德遣将髙士兴击罗艺于幽州不克退军笼火城艺袭击大败之未几复败建德军于笼火 
城是也方与纪要臣等谨按阴乡废县遗址俗名笼火城者今无考增阴乡废县在今蓟县南界良乡 
东界固安北界三县交入之地太平寰宇记原安礼砦在府西南宋太宗时宋琪言安礼砦东瞰燕城 
纔及一舍此周德威取燕之路也方与纪要原垂拱中宋琪请复幽燕疏言从安礼寨西北有卢师神 
祠是桑干出山之口东及幽州四十余里赵德钧作镇之时欲遏西冲曾堑此水河次半有崖岸不可 
轻度其平处筑城护之守以偏师此断彼之右臂也宋史朱彝尊原按南北监本宋史宋琪传俱作安 
祖砦臣等谨按安礼砦今无考原金水村去帝京西南三十里清河泛滥夹岸白沙如雪早春芳碧罗 
生照映大防诸山实异境也蓟邱集臣等谨按金水村今无考 

 

钦定日下旧闻考卷九十三 


钦定四库全书 

钦定日下旧闻考卷九十四 

郊垧西四 

 

原白云观元太极宫故墟出西便门一里观中塑邱真人像白晳无须眉都人正月十九日致酹祠下 
谓之燕九节西十余里为唐太宗哀忠墓西南五六里为萧太后运粮河冺灭无可问矣帝京景物略 
臣等谨按白云观本朝乾隆二十一年奉勅重修殿内恭悬圣祖御书额曰驻景长生七真殿恭悬圣 
祖御书额曰琅简真庭皇上御书额曰葆素含元玉皇阁恭悬圣祖御书额曰紫虚真气皇上御书额 
曰得一以清观东偏有斗姥阁恭悬圣祖御书额曰大智宝光邱真人殿木钵一乃刳木瘿为之上广 
下狭可容五斗内涂以金恭刻皇上御制诗其中石座承之绕以朱栏殿柱恭悬皇上御书聫云万古 
长生不用餐霞求秘诀一言止杀始知济世有奇功原承安元年九月朔幸天长观二年七月幸天长 
观建普天大醮泰和元年二月幸天长观金史章宗纪臣等谨按元一统志天长观在旧城内有唐再 
修天长观碑节度衙推刘九霄撰咸通七年四月道士李知仁重摹金明昌三年重建元元贞二年重 
修有翰林承旨王鹗所撰碑铭查明一统志不载则明时已废原泰和三年十二月赐天长观额为太 
极宫金史章宗纪原王元粹字子正初名元亮后止名粹平州人正大末用门资叙为南阳酒官遭乱 
流寓襄阳襄阳破只身北归家食燕中遂为黄冠师有十月风霜侵病骨数家针线补残衣之句亲旧 
有怜其孤苦欲为之更娶者子正已高举主太极道院不返年四十余病卒从弟郁亦工诗中州集原 
王处一宁海东平人大定二十七年征至燕京居天长观帝问卫生为治对曰含精以养神恭已以无 
为虽补大都长春宫即旧太极宫也广成复生为陛下言无易此者世宗嘉之收庵集原承安丁巳王 
处一受第三宣于六月二十五日到都下天长观七月初三日宣见赐座帝问清浄经觧之次问北征 
事师答曰戊午军即止后果应次问全真门户师一一对答帝深嘉叹留连抵暮方出翼日赐紫衣号 
体元大师仍差遣近侍传旨赐崇福修真二观任便住毎月给斋厨钱二百镪云光集山中白云词原 
大宗师长春真人姓邱氏名处机字通密号长春子登州栖霞县滨都里人金皇统戊辰正月十九日 
生有日者相之曰当为神仙宗伯大定丙戌年十九辞亲居昆仑山丁亥谒重阳全真开化王真君嚞 
于宁海请为弟子戊申召见阙下随还终南山贞佑乙亥金主召不起己卯宋遣使来召亦不起是年 
五月太祖自奈曼国遣近侍刘仲禄持手诏致聘文曰朕践祚以来访闻先生博物洽闻探赜穷理干 
戈而后伏知犹隐山东朕心仰怀岂不闻渭水同车茅庐三顾之事奈山川悬阔有失躬迎选差近侍 
宫刘仲禄备轻骑素车不远千里敬邀先生不以沙漠悠远为念五月初一日笔庚辰正月北行二月 
至燕欲候驾回朝谒仲禄令从官哈喇驰奏真人进表陈情曰登州栖霞县志道邱处机近奉宣旨远 
召不才自念学道无成老而不死名虽播于中国道不加于众人前者南京及宋国屡召不从伏闻皇 
帝天锡勇智今古絶伦道协威灵华夷率服便欲投山窜海不忍相违且当冒雪冲霜以图一见盖闲 
</div>
    <div class="pagination">
<a href="钦定日下旧闻考_page549.html">上一页</a><span>...</span><a href="钦定日下旧闻考_page545.html">545</a><a href="钦定日下旧闻考_page546.html">546</a><a href="钦定日下旧闻考_page547.html">547</a><a href="钦定日下旧闻考_page548.html">548</a><a href="钦定日下旧闻考_page549.html">549</a><span class="current-page">550</span><a href="钦定日下旧闻考_page551.html">551</a><a href="钦定日下旧闻考_page552.html">552</a><a href="钦定日下旧闻考_page553.html">553</a><a href="钦定日下旧闻考_page554.html">554</a><a href="钦定日下旧闻考_page555.html">555</a><span>...</span><a href="钦定日下旧闻考_page551.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
