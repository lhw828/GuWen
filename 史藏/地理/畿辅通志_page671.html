<!DOCTYPE html>
<html>
<head>
    <meta charset="UTF-8">
    <title>畿辅通志 - 第 671 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 671 页/共 974 页</h1>
    <div class="content">　程　信　字彦实其先徽州人后籍河间卫正统时 授吏科给事中英宗北征偕廷臣上疏谏止　
　　　不报已而师溃土木敌南侵进薄都城都督孙镗 御之失利欲入城信坚不可躬督军以火鎗礟石　
　　　鼓噪为镗声援敌乃引去贵州蛮酋都掌反 命信督军讨之贼悉平河套岁多警辅臣请　
　　　兴师十万搜剿之信以为师众地遥不可副 将杨信请以三万人往信曰此举闗保国势　



　　　若三万人战则少守则多众服其言卒与二万人 巡边未几承命叅赞南京机务因星变陈言多见　
　　　施行四载复上疏乞休明年还休 宁越四年卒赠太子少保谥襄毅　
天津府
　元
　海上老人　隐姓氏住渤海条山洞中时与山左 右耆老相游息遇金乱年荒饥死者　
　　　众诸老忧切不释老人曰从吾入海以度 年俭入海煑石而食甚甘美次年诸老皆　
　　　肥泽 而归　
　明
　卓　敬　浙江人徙沧州洪武戊辰进士厯任 刑部尚书洪武中谏诸王踰制又疏　
　　　上建文言燕王智勇絶人北平强干之地 宜徙南昌以絶祸萌后永乐欲大用敬不　
　　　从被诛 灭三族　
　左懋第　号萝石山东莱阳人南皮令左之祯侄也 尝随叔任居此及登第服官往返数过每　
　　　至必与故游畅饮盘桓 不忍别后以奉使死　
正定府
　金
　元好问　字裕之秀容人学者称为遗山 先生金亡不仕后卒于获鹿县　

　元
　砚弥坚　应城人元初大将狥濮上招致而北因家正 定以教授为业已而被荐擢为正定教授至　
　　　元中初置国子监召拜国子司业屡以忠孝之道 训廸诸生由是化服者众歳余以疾辞归坚学问　
　　　淳正文章质实为人 清苦严重士论推之　
　安　滔　太原离石人世为儒家九歳以经童登第习 词赋举业贞佑初河朔震动金主南徙都汴　
　　　独山西诸州恃险不降丁丑元师至滔避兵召洞 军士以火逼之举族皆死滔仅得出为所执将杀　
　　　之有监军石抹陈奴驰使呼之至易以敝衣诡其 郷里获免滔遂委身从之至藁城陈奴与之田宅　
　　　戊戍设科取士滔以词赋中选遂占 籍藁城子孙俱以仕显称巨族云　
　李　椿　淮阳人元初兵乱北走河朔遂徙居藁城性 质直好礼课子孙力农读书居西管镇垂四　
　　　十年足未尝轻履城市既老家雄资财好施 与郷之贫乏多赖之年几九十无疾而终　
顺徳府
　周
　豫　让　晋人赵襄子灭智伯让逃遁山中变姓名漆 身为厉吞炭为哑行乞于市欲为智伯报仇　
　　　屡刺襄子不中襄子义之乃使使持衣与让让拔 劔三跃呼天而击之曰吾可以下报智伯矣遂伏　
　　　劔而 死　
广平府



　周
　鲁仲连　齐人奇伟俶傥持髙节不仕赵孝成时魏使 新垣衍间入邯郸说赵王尊秦王为帝时仲　
　　　连适游赵乃见平原君谓衍曰秦者弃礼义上首 功之国即肆然为帝连有蹈东海而死耳衍起拜　
　　　谢乃不敢复言帝秦秦将闻之为却军五十里于 是平原君欲封仲连辞不受继而置酒以千金为　
　　　寿复却之遂辞 去终身不复见　
　公孙龙　魏人龙在赵闻虞卿欲以信陵君之存邯郸 为平原君请封夜驾见平原君曰此甚不可　
　　　举君相赵者以君为亲戚故也今信陵君存邯郸 而请封是亲戚受城也此甚不可且虞卿操其两　
　　　权事成操右券以责事不成以虚名徳君君必勿 听也平原君遂不听虞卿厚待公孙龙龙善为坚　
　　　白之辨及邹衍过 赵言至道龙乃绌　
　汉
　陈　逸　汝南平舆人父蕃死狱中蕃友朱 震匿逸于甘陵界中大赦乃还　
　南北朝魏
　范　晷　字彦良顺阳人游学清河遂徙家侨居郡征 为五官掾歴凉州刺史转雍州俱有政能加　
　　　左将军二子广稚广字仲将 举孝廉除灵寿令不之官　
大名府
　唐

　王义方　泗州人客于魏孤且窭事母谨慎淹究经术 性謇髙自标树由明经官至侍御史不旬日　
　　　会劾李义府贬莱州司戸叅军歳终不复往调客 昌乐聚徒教授母丧隠居不出卒门人相与行丧
　　　莳松柏塜侧 三年乃去　
　宋
　尹崇珂　泰州天水人后徙居大名崇珂初事周世宗 于藩邸以谨厚称及即位从战髙平有劳绩　
　　　迁本班副检点从征淮南迁都虞候宋初出为淄 州刺史有善政民诣阙请刻石颂徳太祖命殿中　
　　　侍御史李穆撰文赐之南汉开府乐范等据五州 之地以叛崇讨之数日尽平其党卒年四十二赠　
　　　侍 中　
　阎守恭　并州榆次人刘氏平徙太原民实大名守恭 在徙中徃来并汾间应募隶拱圣军擢殿前　
　　　押班咸平中从幸河北以功为捧日副指挥使歴 干州刺史明道中落军职以徳州刺史为永兴军　
　　　兵马钤辖徙并代路守恭性沉勇御军严肃所得 俸悉散亲族在并州因春社宾客曰守恭太原　
　　　一贫民尔徒歩位刺史老复官郷里 踰分多矣今日与卿軰决后十日卒　
宣化府
　辽
　耶律渊　本临横长寿人任奉圣州矾山监劝课耕稼 劳来有方在军十有五年与士卒同甘苦未　
　　　尝妄笞一人比休致亲没即于县西求善地以葬 因家矾山哭必尽哀祭必尽敬子弟皆服素以侍　



　　　无敢一有慢容 矾山人皆化之　
　明
　沈　炼　字青霞浙江会稽人嘉靖间任锦衣卫经歴 俺荅薄都城炼上疏请以万骑护寝陵万骑　
　　　护通州军储而合勤王师邀击其惰归必大捷是 时严嵩用事寝格不以上闻錬乃抗疏言嵩受国　
　　　重任不闻治国安边惟与子世蕃为全家保妻子 计因歴数其十大罪请戮之以谢天下诏以炼诋　
　　　诬大臣廷杖谪保安孑身至里长老问知炼状咸 大喜遣子弟从学錬与语忠义大节乃争詈嵩以　
　　　快錬錬亦大喜日相与詈嵩父子以为常尝束刍 为偶人三目为林甫桧及嵩而射之语稍稍闻嵩　
　　　父子衔之嘱其党总督杨顺廵按御史路楷谋杀 錬捕诸白莲敎通叛者窜炼名籍中以闻竟杀之　
　　　顺犹虑未快嵩意并杖杀其二子后顺楷败长子 襄白父寃追赠光禄少卿建祠保安岁时致祭　
　三国
　应　邵　汝南顿人初为太山太守避曹操难来冀州 依袁绍常删定律令为汉义奏之著述甚多　
　陈　琳　广陵人与王粲等友善避难冀州袁绍使典 文章令作檄数曹操罪后绍败归曹操操曰　
　　　卿为绍作书但可罪孤而已何乃上及祖父琳 谢罪曰矢在弦上不得不发操爱其才不之罪　
赵州
　南北朝魏
　王　宪　符秦相猛之孙父永镇幽州从符丕战没襄 陵宪流寓髙邑魏道武自中山南廵至髙邑　

　　　得宪喜曰王景畧之孙也以为 本州岛中正领选曹事兼掌门下　



</div>
    <div class="pagination">
<a href="畿辅通志_page670.html">上一页</a><span>...</span><a href="畿辅通志_page666.html">666</a><a href="畿辅通志_page667.html">667</a><a href="畿辅通志_page668.html">668</a><a href="畿辅通志_page669.html">669</a><a href="畿辅通志_page670.html">670</a><span class="current-page">671</span><a href="畿辅通志_page672.html">672</a><a href="畿辅通志_page673.html">673</a><a href="畿辅通志_page674.html">674</a><a href="畿辅通志_page675.html">675</a><a href="畿辅通志_page676.html">676</a><span>...</span><a href="畿辅通志_page672.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
