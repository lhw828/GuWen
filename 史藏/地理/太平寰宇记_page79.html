<!DOCTYPE html>
<html>
<head>
    <meta charset="UTF-8">
    <title>太平寰宇记 - 第 79 页/共 120 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平寰宇记 - 第 79 页/共 120 页</h1>
    <div class="content">　　山南西道四
　　合州
　　合州巴川郡今理石镜县按郡地即巴国别都史记谓秦惠文王使张仪司马错灭蜀之巴国以为巴郡今州即巴郡之地自秦至晋皆因之宋于此置东宕渠郡后魏大统初其地入魏恭帝三年改东宕渠郡为垫江郡改县为石镜以涪水北有圆石以名之仍于郡置合州葢取涪汉二水合于此故为州称后周于此复立宕渠郡隋开皇初郡废而州存改合州为涪州大业初改州为涪陵郡武徳元年复为合州领石镜汉初赤水三年又置新明县长安三年复为合州置铜梁县开元末置巴川县天宝元年改合州为巴川郡乾元元年复为合州城临峡江之上实控束之地
　　元领县六　今五
　　石镜　汉初　赤水　铜梁　巴川
　　一县废
　　新明【入广安军】
　　州境
　　东西一百六十里　南北二百四十里
　　四至八到
　　东北至东京三千九百五十里　东北至西京三千五百一十里　东北至长安三千六百五十里东至渝州二百里水路一百六十里　西至泸州六百六十二里　西至遂州水路三百八十里陆路二百六十里　北至广安军一百二十里　东南至渝州界二百五里　西北至泸州五百九十里　西北至普州六百六十里　东北至果州二百里
　　户
　　开元户二万六千八百皇朝户主九千六十客一万七千一百五十
　　风俗
　　同渝州
　　姓氏　临海郡出四姓
　　邵　屈　戈　续
　　人物
　　【阙】
　　土产
　　麸金　桃竹筯　牡丹皮　木药　石誊　双陆子书筒
　　石镜县依旧十乡本汉垫江县属巴郡宋改为宕渠县后魏恭帝二年为石镜县邑有青石如镜可照故以为名　铜梁山在县南九里左太冲蜀都赋云外负铜梁而宕渠注云铜梁山也按其山出铁及桃竹枝东西连亘一十里山岭之上平整逺望诸山而此独秀也　青石山在县西二百四十里李膺益州记云昔巴蜀争界久而不决蜀汉帝八年一朝宻雾石为之裂自上及下破处直若引绳焉于是州界始判山上有古神祠甚灵华阳国志以为青石神是也水旱祈请颇灵騐今按山在涪水之南山裂之处至今犹存渠江水在县北十五里源自万顷池分来经达渠广安军等州界至本州东北十里与嘉陵江合
　　汉初县西北一百九十里旧十乡本汉垫江县宋改垫江为东宕渠县梁武帝大同中于此立新兴郡后魏至恭帝时三年于今县西北六十里置清居县以地势爽垲故曰清居以称邑隋初郡废改县为汉初县属合州十六年自故郡城移于今理自唐迄今不改武陵邱山一名陵江山在县西北九十七里嘉陵江水萦绕其下又东南流经县南入石镜县界
　　赤水县西一百里旧六乡本汉垫江县地宋改为宕渠县后魏改为石镜县隋开皇八年析石镜县地于今县西置赤水县以界内有赤水源为名唐武徳元年移于今理　朝雾山　赤水在县界
　　铜梁县西一百五十里四乡依旧亦汉垫江县地宋改为宕渠县魏为石镜之地唐长安四年刺史陈靖意以大足川侨户辐辏置铜梁县以铜梁山为名蜀都赋云外负铜梁而宕渠是也旧理在今县北四十里奴仑山北列宿埧上开元三年移就涪江南岸权立十六年遂东南移于东流溪埧上即今理也　悦池在今县西一十里
　　巴川县南二百里旧三乡今垫江县地唐开元二十二年刺史孙希庄奏割石镜之南铜梁之东地置巴川县以地在巴川故为名　小安溪源出县南巴山中北流经县理南入东北合侯溪水
　　渝州
　　渝州南平郡今十里巴县土地所属与万州同山海经云西南有巴国昔太皞生咸乌咸乌生乗厘厘生后昭是为巴人郭璞注云为巴之始祖三巴记云阆白二水东南流曲折三回如巴字故谓三巴武王克殷封宋姬支庶于巴是为巴子古者逺国虽大国不过子吴楚及巴皆子爵其地东至鱼复西连僰道北接汉中南极防牱是其界也春秋时亦为巴国战国时巴亦不改及楚主夏盟秦擅西土巴国不列于盟防矣秦惠文王与巴蜀为好蜀王弟苴侯私视于巴巴蜀常相战争蜀王伐苴侯奔巴求救于秦秦惠文王乃遣张仪司马错伐蜀回军因灭巴王以其地置巴郡领县十一理江州汉因之后汉初年益州牧刘璋分巴郡为二垫江以上为巴郡理安汉垫江以下为永宁郡理江州建安六年改永宁为巴东郡改巴郡为巴西郡仍以涪陵为涪陵郡二十一年蜀先主又以巴东郡所管朐防鱼复二县置固陵郡理鱼复又以巴西郡所管宣汉宕渠二县置宕渠郡章武元年改固陵为巴东郡而江州巴州巴东郡复旧为巴郡于是巴郡分而为三号曰三巴后主以巴郡属益州梁太清四年武陵王萧纪于巴郡置楚州西魏大统十七年改楚州为巴州周闵帝元年改巴州为楚州仍领巴郡隋开皇元年改楚州为渝州三年罢郡所领县属州大业三年罢州复为巴郡唐武徳九年置渝州因开皇旧名领巴江津涪陵三县其年以涪陵属涪州三年置万春县五年改万春为万夀县贞观十三年以废霸州之南平县来属天宝元年改为南平郡乾元元年复为渝州
　　元领县五　今四
　　巴　江津　南平　壁山
　　一县废
　　万夀【并入江津】
　　州境
　　东西三百四十里　南北四百二十里
　　四至八到
　　东北至东京四千九十里　东北至西京三千六百七十里　东北泝流取合州路至长安二千八百一十里　东至涪州四百六十里水路三百四十里西至合州二百里　南至南平军二百六十里　北至渠州四百四十里　东南至涪州乐温县一百一十七里　西北至渠州邻水县二百里
　　户
　　唐开元户六千九百皇朝户主三千六百九十二客一万六千二百五十
　　风俗
　　大凡蜀人风俗一同然边蛮界乡村有獠户即异也今渝之山谷中有狼猱乡俗搆屋高树谓之阁防不解丝竹惟坎铜鼔视木叶以别四时父子同讳夫妻共名祭以祈福也
　　姓氏
　　【阙】
　　人物无
　　土产
　　药子　牡丹皮　葛　石誊　麸金　茶【旧贡】桃竹
　　茶谱云南平县狼猱山茶黄黒色渝人重之十月采贡又氏蜀记渝出花竹簟为时所重
　　巴县依旧十乡本汉江州县地属巴郡按巴城在岷江之北汉水之南即蜀将李严所修古巴城也今州所理在巴城北故仓城汉水北有一城时人谓之北府城后汉巴郡所理寻复还今理州东北二十里有石洞峡即刘备置闗之所东西约长二里其江州即南齐永明五年自州理移于楚汉口即今江津县理也又自涪州界阳闗移理属之垫江县就江州所理后周成帝三年改垫江为巴县蜀初立郡于此　涂山在东南八里岷江南岸髙七里周回二十里东接石洞峡华阳国志云夏禹娶于涂山今江州涂山是也有庙存此华阳国志误也明月峡在县东八十里华阳国志云郡江州县有明
　　月峡即此李膺益州记广阳州东七里水南有遮要三塠石石东二里至明月峡峡首南岸壁髙四十丈其壁有孔形如满月因以为名　缙云山在县西一百三十七里其山髙耸林木郁茂下有泉水东西分流传云黄帝于此山合神丹故此山得名以纪之　江州故城汉县名废城在今县西北　茘枝园华阳国志云江州县有茘枝园至熟时士大夫聚防于园食之
　　江津县南一百二十里依旧十乡本汉江州县属巴郡南齐永明五年江州县自郡城移理楚汉口即今理是也后周闵帝元年于县理置七门郡领江州一县寻改江州为江阳县隋开皇三年罢郡移县入废郡理属渝州其年改江阳为江津县以斯地在江之津为名地志云江州县理有茅坝驿　白君山在县北四十里　大江在县西一里　楚溪水在县十四里西北流入大江在县西一里　香草楼李膺益州记云江州县西南有仙池昔有仙人居此池侧置楼多植香草于此楼下忽一夕縦火天降紫云飘然而去后人尚指此地为香草楼溱南二州大路接四夷县十道记云江津县在今郡
　　北一百二十里县南陆路三百六十里至溱州又自江津县路南寻僰溪水路二百二十里至南平州即此路南平县东一百十里依旧三乡本汉江州县唐贞观四年分巴县置南平州仍于州理立南平县在今县南三十五里有霸州地也至八年改南平州为霸州县属不改十三年废霸州以南平县自霸州城移于今所属即永淳己前旧理所也仍属渝水永淳二年又东南移六十里于平乡顿坝权置县即今县理　瀛山在县西南三百七十里　渝弄山在县东北七里　南平溪在县东南流入涪州宾化县界　诺溪在县西北入巴县界赤水在今县西四里有赤水流入巴县分界县南复有通夷播州
　　壁山县西南三百里依旧一乡本汉巴县江津万夀三县地四面髙山中央平田周回约二百余里唐天宝中诸州逃户多投此营种川中有一孤山西北二面险峻东南两面削平土人号为重壁山至徳二年于此立县因山以名焉　废万夀县在州西南三十里本汉江州县地唐武徳三年分江津县置万春县县属渝州五年改为万夀县皇朝平蜀后废入江津县南一里










　　太平寰宇记卷一百三十六
<史部,地理类,总志之属,太平寰宇记>
　　钦定四库全书
　　太平寰宇记卷一百三十七
　　宋　乐史　撰
　　山南西道五
　　开州
　　开州盛山郡今理开江乡秦汉之代为巴郡朐防县后汉建安二年分胊防西北界今州南二里置汉丰县属固陵郡蜀先主改固陵为巴东郡厯晋宋齐以来并属巴东郡后魏初得其地于今达州新寜县理立开州领东闗三冈开江马镫四郡与州同理后周天和元年又于汉丰县理置周安郡四年自东闗郡城移开州于今理今州西九十里浊水北故州城是也领东安东闗三江开江四郡其周安郡领西流一县其年以东闗三江二郡属之通州五年改开江郡为江防郡建德五年省江防郡入周安郡隋开皇三年又罢周安万安郡以万安永寜二县废周安郡之西流新浦二县共四县属开州十八年改永寕为盛山县大业二年废开州义寕二年扵盛山县置万州仍割巴东郡之新浦通州郡之万安西流三县来属武徳元年改为开州领四县贞观初省西流入盛山天寳元年改为盛山郡乾元元年复为开州
　　元领县三
　　开江　万嵗　新浦
　　州境
　　东西一百八十八里　南北一百二十二里
　　四至八到
　　东至防州云安县龙日驿一百九十里从驿路至防州二百二十里　北至东亰二千七百一十里　北至西亰二千七百九十里若从江陵水路陆路相兼至洛阳二千六百八十里　北取通洋两州路至长安一千四百三十里　南至万州小路一百六十里大路二百里　西至逹州四百九十里　东北至万州梁山县一百五十三里　西北至达州石皷县一百二十八里　东北至姚州界二百八里　东南至达州石皷县一百二十八里
　　户
　　唐开元户五千六百六十皇朝户主三千六百八十六客七千八百五十九
　　风俗
　　巴之风俗皆重田神春则刻木防祈冬则用牲解赛邪巫击鼓以为淫祀男女皆唱竹枝歌
　　姓氏【阙】
　　人物无
　　土产
　　贡车前子　蜡　柑子
　　开江县本汉胊防县地蜀先主建安二十一年扵今县南二里置汉丰县以汉土丰盛为名至后周武帝改汉丰为永寜县隋开皇中改永寜为盛山县唐武徳元年移于今理广德元年又改为开江县　神仙山在县东清江水东四里古老相传昔有仙人衣朱衣乗白马登此山本道以闻天寳二载敕置坛号神仙宫　盛山在州西北三里山上有宿云亭隠月岫流杯渠琵琶台绣衣石
　　万嵗县东北四十里元六乡亦朐防县之地蜀为汉丰之地宋武帝又于此分置巴渠县属巴东郡后周天和元年分巴东郡置万安郡改巴渠为万嵗县取县北有万嵗谷为名隋开皇三年罢郡以县属开州大业二年废州以县属万安郡唐武德元年郡废以县属开州二年自县北三十里故城移于今所寳厯中节度使裴度奏废之以其地并入开江寻又置　朝阁山自开达二州界南入当县　石塔山自开达二州界入当县界与防州接界山下有一泉分为三道一入防州一入当州一入达州　石门山在县东北十里　　熊耳山在州东北下入扶城水南至防州界　清水源出县东北石塔山西南流经石门山又西南流经巴渠县城东又西南流经县东二里又西南入开江县界　盐泉在县二十余里平地
　　新浦县西南九十里元四乡亦朐防之地蜀为汉丰县地宋武帝永初中分汉丰县于今县西北七里置新浦县属巴东郡后魏恭帝三年于县置开江郡领新津一县周武天和五年改开江郡为江防郡建德五年郡废以属周安郡隋开皇三年罢郡以县属开州大业二年废开州改属信州今防州七年自县西北故城移于今理鲤城山在县西四十里四崖悬絶　常渠水一名白
　　浦水西自新寜县界流入东流经鲤城山又东经县理南三里又东流入开江县界　垫江水源自县高梁山东北流于县南入常渠水
　　达州
　　达州通川郡今理通川县土地与金州同春秋战国并为巴子之国秦并天下为巴郡汉为宕渠县之东境后汉和帝分宕渠郡萧齐又属巴渠郡梁大同二年于宣汉县置万州以州界内有地万余顷因以数名之领开巴新宁夀阳巴中五郡后魏废帝二年开拓山南改宣汉为石城县析置新南县又于东闗县置并州仍并东闗为宣汉县其年又以万州居四达之路改为通州周武天和元年通州领郡不改建德五年又割开州所领东闗三冈二郡来属州领郡七隋开皇三年罢郡废开巴郡之石城县废新寜郡之三冈县废临清郡之石鼓县废三巴郡之东乡县并属通州五年又以废甘州之宣汉县来属大业三年罢州为郡领通州三冈石皷东乡宣汉西流万世七县唐武德元年改为州领通川宣汉三冈石皷东乡五县以宣汉属南并州二年置新寜思来二县三年以东乡属南并州又为通州领通川三冈石鼓新寜思来五县八年以废南石州之东乡县来属贞观元年以废南并州之宣汉来属又省思来入通川其年废万州以永穆来属贞观五年废都督府天寳元年改通川郡乾元元年复为通州宋干德二年改为达州其州枕江右有土居十万水居三千戸
　　元领县九　今七
　　通川　永穆　石皷　新寜　巴渠　三冈　东乡二县废
　　阆英【入石皷】宣汉【入东乡】
　　一
　　宣汉井场
　　州境
　　东西一千四百三十里　南北六百二十里
　　四至八到
　　东北至东京三千二百九十里　东北至西亰取开州下水经三峡出江陵至襄邓汝等州陆路共二千八百九十里　东北取洋州骆谷路至长安一千五百七十里取利州驿路二千五百里　东至防房等州界计一千二百八十里　西至渠州界四百一十五里　东南至开州二百七十五里　西南至渠州六百里水路二百五十里　东北至金州一千一百一十里　西北至巴蓬等州界二百里　西南至金州一千一百一十里
　　户
　　唐开元户四万七百四十二皇朝户主二千六百六十客一万三百三十一
</div>
    <div class="pagination">
<a href="太平寰宇记_page78.html">上一页</a><span>...</span><a href="太平寰宇记_page74.html">74</a><a href="太平寰宇记_page75.html">75</a><a href="太平寰宇记_page76.html">76</a><a href="太平寰宇记_page77.html">77</a><a href="太平寰宇记_page78.html">78</a><span class="current-page">79</span><a href="太平寰宇记_page80.html">80</a><a href="太平寰宇记_page81.html">81</a><a href="太平寰宇记_page82.html">82</a><a href="太平寰宇记_page83.html">83</a><a href="太平寰宇记_page84.html">84</a><span>...</span><a href="太平寰宇记_page80.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
