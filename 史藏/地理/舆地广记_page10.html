<!DOCTYPE html>
<html>
<head>
    <meta charset="UTF-8">
    <title>舆地广记 - 第 10 页/共 24 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>舆地广记 - 第 10 页/共 24 页</h1>
    <div class="content">　　上郑县郑桓公始封此至子武公东徙新郑汉属京兆尹后汉及晋皆因之元魏置华山郡及东雍州西魏改曰华州隋属京兆郡唐属华州郭子仪其邑人也有少华山
　　望下邽县秦武公伐邽戎取其人来置此县以有上邽故曰下邽汉属京兆尹东汉属农郡晋属冯翊郡后置延夀郡隋开皇初郡废属冯翊郡唐垂拱元年来属汉莲勺县属左冯翊东汉及晋皆因之隋大业初省入焉故城在今县东北
　　望蒲城县西魏置隋属冯翊郡唐属同州开元四年更名奉先属京兆府天祐三年复属同州皇朝开寳四年复为蒲城天禧四年来属有金粟山
　　华隂县禹贡华隂之地战国时曰隂晋属魏秦得之恵文王五年更名寕秦汉髙帝八年更名华隂属京兆尹东汉及晋属农郡元魏置华山郡隋属京兆郡唐属华州禹贡太华山在县东水经注云河水南流潼激闗山因谓之潼闗汉末曹公西征与韩遂马超相持于此
　　上渭南县汉新丰县地葢苻秦时置元魏置渭南郡后周郡废隋属京兆郡唐因之周显徳三年来属












　　舆地广记卷十三
　　钦定四库全书
　　舆地广记卷十四
　　宋　欧阳忞　撰
　　陜西永兴军路下
　　耀州春秋战国属秦秦属内史项氏分属塞国汉初属河上郡后属左冯翊东汉及晋皆因之元魏置北雍州西魏改为宜州及置北地郡寻改为通川郡隋开皇初郡废大业初州废属京兆郡义寕二年置宜君郡唐武徳四年改曰宜州贞观十七年州废天授二年复置宜州大定元年又废天祐三年岐王李茂贞墨制置耀州仍升义胜军节度梁末帝时茂贞飬子温韬以州降梁梁改为崇州静胜军后唐同光元年为耀州以为顺义军皇朝开寳五年为感义军太平兴国元年改感徳军领县七
　　上华原县隋属京兆郡唐因之垂拱二年改华原曰永安神龙元年复故名唐末李茂贞据冯翊僣行墨制建为耀州以温韬为节度使唐诸陵在其境内者悉掘之郭崇韬以为刼陵贼有土门山
　　望富平县本汉懐徳地东汉省之元魏置富平县及北地郡后周改为中华郡寻废隋属京兆郡唐因之后属耀州有荆山
　　望三原县汉池阳县地属左冯翊东汉因之晋为扶风郡治后省焉苻秦于嶻薛山北置三原防军元魏罢防军置三原县后周置建忠郡寻废隋属京兆郡唐因之后属耀州
　　上云阳县汉属左冯翊秦有林光宫汉曰甘泉宫武帝立泰畤以祠太一东汉因之晋省焉后复置元魏属北地郡后周置云阳郡隋开皇初郡废属京兆郡唐因之后属耀州
　　上同宫县本汉祋祤县属左冯翊东汉因之晋省焉苻秦于祋祤城东北铜官川置铜官防军元魏罢防军置铜官县属北地郡隋曰同官属京兆郡唐因之梁开平三年属同州后唐同光初属耀州
　　中美原县本频阳县秦厉公置在频水之阳汉属左冯翊东汉晋元魏皆因之景明元年析置土门县隋大业初省入华原唐咸亨二年析富平华原蒲城于故土门县置羙原县属京兆郡天祐三年李茂贞置鼎州梁改为裕州属顺义军节度后不见其废时唐同光三年割属耀州
　　中淳化县本云阳县之梨园镇皇朝淳化四年置县属耀州
　　邠州古豳国春秋战国皆属秦秦属内史汉属右扶风安定北地郡汉末置新平郡兼属安定晋因之西魏置豳州后周及隋皆因之帝初州废属安定北地郡义寕二年复置豳州唐开元十三年以字类幽改作邠焉天寳三载以为新平郡后升为静难军节度今县四望新平县本二汉漆县属右扶风汉末置新平郡晋因之后改漆县为白土西魏置豳州隋开皇四年改县为新平大业初州废义寕二年复置苻坚墓在此
　　望宜禄县汉鹑觚县地属北地郡后魏置宜禄县以宜禄川为名后周省入鹑觚属安定郡唐贞观二年析新平保定灵台复置属豳州
　　上三水县汉三水栒邑二县地三水属安定郡东汉因之晋省焉后复置西魏置恒州寻废隋属北地郡义寕二年属豳州汉之栒邑即故豳国周之先公刘所居属右扶风东汉因之邓禹遣冯愔宗歆守栒邑二人争权愔遂杀歆即此晋省焉故城在今县东北有万夀湫唐大厯八年因风雷而成
　　下永夀县唐武徳二年分新平置神龙元年属雍州唐隆元年来属
　　上鄜州春秋属白翟秦属上郡汉为上郡及左冯翊东汉属上郡魏武帝省焉晋陷于戎狄元魏置东秦州后改为北华州西魏改为敷州隋为鄜城郡寻改为上郡唐为鄜州天寳元年为洛交郡后升保大军节度领县四
　　洛交县本汉雕隂县地属上郡东汉因之魏晋废焉隋开皇三年置洛交县大业三年置上郡唐置鄜州三川镇本汉翟道县属左冯翊东汉省之苻秦于长原城置长城县元魏改为三川以华池水黑大洛水所防为名隋属上郡唐属鄜州皇朝熙寕七年省入洛交上洛川县本汉鄜县地元魏置洛川县隋属上郡唐属鄜州
　　上鄜城县昔秦文公梦黄蛇自天下属地其口止于鄜衍史敦曰此上帝之祥君其祠之于是作鄜畤祭白帝焉汉属左冯翊东汉省之元魏置敷城县隋大业初改为鄜城属上郡唐属坊州唐末置翟州改为东秦州改鄜城曰昭化后唐同光元年复改为鄜城属鄜州中下直罗县本汉雕隂县地唐武徳三年分三川洛交于直罗城置县以城枕罗川水其川平直故名
　　中解州自唐以上地理与河中府同汉干佑元年割河中之闻喜安邑解三县置解州皇朝因之领县三中解县春秋时谓之解梁晋恵公因秦返国许赂秦以河外列城五内及解梁城是也汉属河东后汉及晋皆因之元魏分置虞乡县后省解入焉唐武徳元年改虞乡曰解县而于解西五十里别置虞乡皆属河中府汉干祐元年置解州有塩池左传成六年晋人谋去故绛诸大夫皆曰必居郇瑕氏之地沃饶而近盬是也望闻喜县本曲沃晋文侯封其弟成师谓之曲沃桓叔秦改为左邑属河东郡汉武帝元鼎六年将幸缑氏至左邑桐乡闻南越破以为闻喜县东汉及晋因之元魏置正平郡隋属绛郡唐属绛州后属河中府汉干祐元年来属
　　安邑县夏禹所都春秋时魏绛自魏徙此武侯二年城安邑盖增广之耳秦昭王二十一年魏献安邑以为河东郡二汉及晋皆因之元魏曰北安邑属河北郡隋开皇十六年置虞州大业初州废属河东郡唐属河中府汉元祐元年来属有鸣条陌汤与桀战于鸣条即此有盐池
　　中尉庆州周之先不窋所居春秋时为义渠之戎秦灭之属北地郡二汉因之魏晋以后荒废西魏置朔州后周废焉隋文帝置庆州炀帝初置化郡唐为庆州天寳元年曰安化郡至徳元载曰顺化郡升定安军节度后唐降之皇朝乾徳二年复为安化郡领县二
　　中安化县本汉都郅县地属北地郡东汉省之后置化县隋开皇十六年置州大业初州废属化郡唐为庆州治焉天寳元年曰安化至徳元载曰顺化皇朝乾徳二年复曰安化有不窋城同川县本三泉隋义寕二年析彭原郡之彭原置唐武徳三年改名同川属庆州皇朝乾徳二年省入安化
　　望合水县本合川唐武徳元年置是年又析置蟠交县贞观元年省合川入化天寳元年更蟠交曰合水后废焉皇朝寕四年复置华池镇本西魏置尉州后周废之隋仁夀初置华池县属化郡唐置庆州皇朝熙寕四年省入合水故乐蟠县略畔与乐蟠音相近故讹耳唐属庆州皇朝寕四年省入合水
　　彭原县本汉彭阳县属安定郡东汉因之元魏置西北地郡隋开皇初郡废十八年改县曰彭原属北地郡唐武徳元年置彭州贞观元年州废属寕州皇朝熙寕三年来属
　　雄虢州春秋时为虢之南境虢亡属晋战国时属秦魏二国秦平天下为三川郡汉属农郡东汉及晋皆因之元魏置西农郡后周废之隋炀帝置农郡恭帝改为凤林郡唐初置鼎州因鼎湖为名后为虢州领县三
　　中虢畧县左传晋恵公许赂秦伯以河外列城五东尽虢畧是也汉为农县地属农郡东汉及晋皆因之隋大业中自湖城县界与郡俱徙于农川即今治也唐武徳元年置鼎州贞观八年废自卢氏移虢州于此神龙初避孝敬皇帝讳改曰恒农开元十六年复故名皇帝建隆元年避庙讳改曰常农至道三年又改曰虢畧三城镇故玉城县西魏属之唐属虢州皇朝熈寕四年省入虢畧
　　中卢氏县汉属农郡东汉因之晋属上洛郡元魏置洛安郡西魏改为义川郡隋开皇初郡废置虢州大业初州废属农郡义寕元年复置虢郡唐武徳元年改为虢州贞观八年州徙治农有禹贡熊耳山洛水所出
　　中朱阳县元魏时置兼置朱阳郡后周郡废隋属农郡唐属虢州
　　望商州商契始封于此春秋时属晋战国时属秦为内史地汉属农郡东汉属京兆尹晋初为京兆南部后置上雒郡元魏因之西魏兼置洛州后周改为商州隋初郡废大业初州废复为上洛郡唐复为商州天寳元年曰上洛郡领县五
　　中上洛县本晋地竹书纪年晋烈公三年楚人伐我南鄙至于上洛是也汉属农郡东汉属京兆郡晋泰始二年置上洛郡隋开皇初郡废大业初复置唐为商州商山在县西南秦四皓所隐也州界有七盘十二绕其道隘险王莽命王级曰绕霤之固南当荆楚葢谓此地也有熊耳山
　　中下商洛县古商邑契之所封秦以封卫鞅号曰商君汉属农郡东汉属京兆尹晋属上洛郡隋曰商洛亦属焉唐属商州县东有少习左传哀四年楚司马使谓晋隂地之大夫曰晋楚有盟好恶同之不然将通于少习以聴命秦谓之武闗汉髙帝游郦改武闗以入秦中下洛南县汉上雒县地元魏置拒阳县及拒阳郡隋开皇初郡废改县为洛南属上洛郡唐属商州
　　中下豊阳县后周置隋属上洛郡唐属商州旧治吉川城麟徳元年移治豊阳川
　　中下上津县汉长利县地属汉中郡宋置北上洛郡梁改为南洛州西魏为上州隋大业初州废属上洛郡唐属商州
　　望寕州夏公刘之邑春秋时为义渠戎国地筑城郭以自守而秦稍蚕食之战国时戎王与秦昭王母宣太后乱有二子宣太后诈而杀戎王于甘泉遂起兵灭义渠始皇初属北地郡汉属北地上郡东汉属北地安定郡晋国之后没于戎狄元魏献文置华州孝文改曰班州后为豳州西魏改为寕州后周分置赵兴郡隋改寕州曰豳寻废州而改赵兴为北地郡唐复为寕州天寳元年曰彭原郡领县四
　　定安县汉汜阳县地属北地郡后周置赵兴郡隋开皇初郡废大业初置北地郡唐为寕州
　　定平县汉泥阳县地唐武徳二年析定安置属寕州唐末置衍州周显徳五年州废属郦州后来属
　　上襄乐县汉襄洛县也属上郡元魏改洛为乐置襄乐郡西魏置燕州后周并废隋属北地郡唐属寕州泥阳镇本泥阳县二汉属北地郡晋为郡治元魏复置后省焉
　　下真寕县汉阳州县属上郡东汉省之后复置西魏置显州后周废焉隋开元中改扬州县为罗川属北地郡唐属寕州天寳元年获画真人像二十七因改罗川县为真寕有桥山黄帝所
　　上坊州自隋以前地理与鄜州同后周天和中元皇帝为敷州刺史于此地为马坊武徳二年分鄜州置坊州因故马坊为名天寳元年曰中部郡领县二
　　中部县汉翟道县地属左冯翊后秦姚兴置中部县元魏因之置中部郡隋避庙讳改曰内部开皇中郡废属上郡唐置坊州有杏城姚苌置在今县西
　　中宜君县汉祋祤县地属左冯翊元魏置宜君县后置宜君郡隋开皇初郡废属京兆郡唐初属宜州贞观二十年属雍州龙朔三年来属有玉华宫在今县北唐贞观二十年置
　　上丹州春秋时为白翟战国时属秦秦属上郡二汉因之晋省没于戎狄西魏置汾州及义川郡后改州为丹州隋开皇初郡废大业初州废属延安郡义寕元年置丹阳郡唐为丹州天寳元年曰咸寜郡领县一
　　中宜川县本义川西魏置义川郡后周改县为丹阳隋开皇初复为义川义寕元年置丹阳郡唐为丹州皇朝太平兴国元年改县曰宜川故咸寕县本永寕西魏改为太平隋开皇中改为咸寕属延安郡唐属丹州皇朝太平兴国三年省焉汾川镇本安平县元魏置后周改曰汾州隋属延安郡唐属延州皇朝熈寕三年省入宜川云岩镇本云岩县唐武徳元年析义川置属丹州皇朝寕七年省入宜川
　　下环州自元魏以上地理与灵州同后周置防州隋改曰环州以大河环曲为名大业初州废属灵武郡唐武徳二年复置防州贞观六年更置环州九年州废还属灵州咸亨三年置安乐州以居土谷浑部落至徳后没吐蕃大中三年收复更名威州后废焉晋天福四年复置威州割灵州之方渠寕州之马岭水波三镇为属而治方渠周广顺二年改曰环州显徳四年废为通逺军皇朝淳化五年复为环州领县一
　　上通逺县本方渠汉属北地郡东汉省之隋开皇十九年置鸣沙县属灵武郡唐置威州晋以方渠镇复置威州周改为环州复废州为通逺军而改方渠为通逺县皇朝天圣四年复改为通逺军岭镇本马岭县西汉为北地郡治东汉徙治富平而省马岭焉
　　下府银州春秋为白翟战国属秦后属上郡二汉属西河郡魏晋荒废元魏立开光郡后周立真乡郡立银州隋开皇初二郡皆废大业初州废入雕隂郡唐贞观二年平梁师都立银州天寳元年曰银川郡唐末防为拓跋氏皇朝崇寕四年收复旧领县四
　　中儒林县二汉圁隂县地属西河郡苻秦有骢马城土俗呼骢马为乞银因号乞银谷后周于是立银州隋开皇三年置儒林县大业初州废属雕隂郡唐复立银州东北有无定河郡圁水也圁与银音同而汉志作圜隂顔师古注云圜本作圁县在圁水之隂因以为名王莽改为方隂则是当时已误为圜字今有银州银水即是旧名犹存但字变耳以此考之则九城图所载乞银之説未可据也
　　中下真乡县西魏置后周立真郷郡隋开皇初郡废后属雕隂郡唐贞观二年来属西北有茹卢水
　　中开光县元魏立开光郡后周因之隋开皇三年郡废属雕隂郡后省唐贞观二年平梁师都复置绥州八年柘州十三年州废来属
　　中下抚寕县西魏置隋属雕隂郡唐初绥州贞观八年来属
　　同下州绥徳军春秋时为白狄战国时属秦秦属上郡汉初属翟国后属上郡东汉因之西魏置安乐郡兼置绥州隋开皇初郡废大业初废绥州而置上郡寻改为雕隂郡唐复为绥州末年防于西戎皇朝熈寕二年收复废为绥徳城属延州后升为军唐治龙泉县领县五中龙泉县汉肤施县地元魏置上县西魏以为安寕郡隋为雕隂郡唐为绥州天寳元年改县为龙泉汉上郡故城在县西南
　　中下延福县本延陵西魏置隋开皇中改曰延福属雕隂郡唐属绥州
　　中下绥徳县西魏置隋属雕隂郡后废之唐武徳二年复置属绥州
　　中下城平县西魏置隋属雕隂郡唐属绥州
　　中下大斌县唐武徳七年置治魏平取稽胡懐化文武杂半以为名贞观二年移治今所
　　同下州保安军自五代以上地理与延州同皇朝太平兴国二年以延州永安镇置保安军统寨二
　　徳靖寨天禧四年置建子城天圣元年改为徳靖寨顺寕寨庆厯四年置















　　舆地广记卷十四
　　钦定四库全书
　　舆地广记卷十五
　　宋　欧阳忞　撰
　　陜西秦鳯路上
　　次府鳯翔府春秋以来为秦都始皇时属内史汉初属雍国后分为中地郡九年复属内史建元六年分为右内史太初元年更名主爵都尉为右扶风东汉因之魏晋为扶风郡元魏为秦平郡兼置岐州西魏改郡为岐阳隋开皇初郡废大业初州废复置扶风郡唐复为岐州至徳二载肃宗自顺化幸扶风是年克复两京置鳯翔府号为西京后罢京名今县十
　　次赤天兴县故雍县秦徳公既立卜居雍曰后子孙饮马于河遂都雍至孝公乃徙焉二汉属右扶风有五畤以祠上帝説者以为四面积髙曰雍宜为神明之隩故立羣祠云晋属扶风郡元魏置秦平郡及岐州隋为扶风郡唐为岐州至徳二载改雍曰鳯翔仍析置天兴县寳应元年省鳯翔入天兴有槖泉宫秦孝公起有祈年宫秦恵公起有鳯台秦穆公时有箫史者善吹箫能致白鳯穆公女弄玉好之公为作鳯台以居之一旦乗鳯而去秦回中宫在县西汉文帝十四年匈奴入萧闗回中宫骑至雍即此
　　次畿岐山县汉雍县地后周三龙县隋开皇十六年改为岐山属扶风郡唐属鳯翔府有禹贡岐山有五将山苻坚为姚苌将吴忠所执于此
　　次畿扶风县汉美阳县地后周置燕州唐武徳二年置湋川县贞观八年更名扶风属岐州岐阳镇昔周太王去邠逾梁山邑于岐山之下即此诗所谓居岐之阳也文王始亦治焉二汉为美阳县地属右扶风晋因之唐贞观七年置岐州元和三年省入扶风
</div>
    <div class="pagination">
<a href="舆地广记_page9.html">上一页</a><span>...</span><a href="舆地广记_page5.html">5</a><a href="舆地广记_page6.html">6</a><a href="舆地广记_page7.html">7</a><a href="舆地广记_page8.html">8</a><a href="舆地广记_page9.html">9</a><span class="current-page">10</span><a href="舆地广记_page11.html">11</a><a href="舆地广记_page12.html">12</a><a href="舆地广记_page13.html">13</a><a href="舆地广记_page14.html">14</a><a href="舆地广记_page15.html">15</a><span>...</span><a href="舆地广记_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
