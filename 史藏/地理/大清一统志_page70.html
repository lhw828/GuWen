<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 70 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 70 页/共 202 页
  </h1>
  <div class="content">
   钦定大清一统志卷一百二十九
&lt;史部,地理类,总志之属,大清一统志&gt;
　　钦定四库全书
　　钦定大清一统志卷一百三十
　　兖州府【二】
　　古迹瑕邱故城【在滋阳县西二十五里左传哀公七年季康子伐邾以邾子益来囚诸负瑕杜预注负瑕鲁邑髙平南平阳县西北有瑕邱城是也汉置瑕邱县元朔三年尝封鲁恭王子政为侯国晋省入南平阳郦道元水经注瑕邱鲁邑昔卫大夫公叔文子升于瑕邱曽子吊诸负夏郑元皇甫谧并言卫地鲁卫虽殊土则一也李吉甫元和郡县志宋元嘉三十年立兖州理瑕邱城而瑕邱无县隋文帝割邹县汶阳平原三县界立瑕邱县属兖州县志汉之瑕邱宋置于嵫阳明洪武初隶济宁府十八年废而建今治】乗邱故城【在滋阳县西北春秋荘公十年公败宋师于乗邱注乘邱鲁地汉置县属防山郡武帝封中山靖王子夜为侯国后汉省水经注洸水流迳乘邱县故城东萧徳言括地志故城在瑕邱县西北三十五里司马光通鉴周安王二年魏韩赵伐楚至桑邱胡三省注桑邱史记楚世家作乗邱即今兖州之瑕邱县也　按水经注引史记赵世家韩举与齐魏战于乗邱谓即乗邱县考史记乗邱本作桑邱张守节正义引括地志辨桑邱在易州不在防山窃思鲁地入楚三国伐楚而至桑邱其为乘邱无疑若赵齐魏之战安得在此可以证水经注改桑邱为乗邱之失又汉志注泰山郡乗邱下济阴郡乗氏下俱引春秋公败宋师于乗邱水经注乗氏县故城宋乗邱邑也似又以乗邱为宋地考左传乗邱之役公子偃自雩门出则乗邱之去鲁城不逺以为宋地恐未必然至汉志注之两引亦自相矛盾附辨于此】樊县故城【在滋阳县西南汉置县属东平国后汉改属任城国晋因之后废括地志故城在瑕邱县西南三十五里】鲁国故城【今曲阜县治周时鲁国旧都左传定公四年祝鮀曰因商奄之民命以伯禽而封于少皥之墟史记武王封周公于曲阜正义曰兖州曲阜县外城即鲁公伯禽所筑也元和郡县志兖州曲阜县本汉鲁县其地即古炎帝之墟自后或为鲁国或为鲁郡而县属焉北齐文宣帝省鲁郡仍于鲁城置任城郡开皇三年罢郡仍移汶阳县理此属兖州十六年改汶阳县为曲阜县府志古鲁城在今曲阜县城外周回延袤可十余里县志在县城北三里今为古城村按元和郡县志阙里矍相国俱云在曲阜县西南三里鲁城中始知县志之古城乃唐时之曲阜非鲁城也乾隆二十七年圣驾南巡】
　　【回跸驻曲阜御制古泮池证疑以今曲阜县治为古之鲁城足以正府县志之失而新城旧城了如指掌矣】曲阜故城【在今曲阜县东十里县志宋大中祥符间迁县治于鲁城东明正徳七年流贼陷曲阜乃徙还鲁城故址筑新城　按故城乃齐隋时所迁县志误】平原故城【今宁阳县治本汉宁阳县北境北齐改置平原县于此随开皇十六年改名龚邱属鲁郡唐因之属兖州元和郡县志龚邱县南至兖州五十里本汉宁阳县之地属泰山郡后汉改属东平国北齐文宣帝移置平原县于汉宁阳城北十七里今县理也隋以此县与徳州平原县同名以县东南二十里有龚邱城遂改平原为龚邱属兖州　按隋书地理志元和郡县志皆云平原本北齐置当时必有所据曹学佺名胜志乃谓后魏移置新志又以沈约宋志阳平郡有平原县大明中置后魏属东阳平郡遂谓平原县本宋时置考魏书地形志东阳平郡平原县有钜野泽钜野去今寜阳尚逺非龚邱　　地也当以隋书地理志元和郡县志为是】寜阳故城【在今宁阳县南汉武帝元朔三年封鲁恭王子恬为宁阳侯国于此魏书地形志东阳平郡元城县有宁阳城水经注洸水迳宁阳县故城西元和郡县志汉宁阳城在龚邱县南十七里】刚县故城【在宁阳县东北三十五里战国时齐之刚邑秦昭王三十六年取齐刚夀汉置刚县属防山郡后汉改属济北国晋曰刚平县属东平国宋省水经注汶水西南过刚县北其地逼近汶水后譌刚为堽今有堽城坝又春秋哀公八年齐伐鲁取阐注阐乡在刚县北汉书地理志刚县故阐乡水经注京相璠曰刚县西四十里有阐亭未知孰是】汶阳故城【在宁阳县东北本春秋时鲁地左传僖公元年公赐李友汶阳之田成公二年齐人归我汶阳之田汉置汶阳县属鲁国晋属鲁郡宋及后魏因之元和郡县志故汶阳城在龚邱县东北五十四里旧志汉章帝元和三年东巡防山立行宫于汶阳世谓之阙陵城】成县故城【在宁阳县北本周时郕国地武王封弟叔武于此春秋公五年卫师入郕注郕国名也东平刚父县西南有郕乡后汉置成县属济北国晋省水经注洸水迳盛乡城西京相璠曰冈县西南有盛乡城者也窃按郕公羊作盛史记作成后汉置县因之古郕国与鲁之成邑虽皆属宁阳实为二地郕国在西近洸水鲁成邑在东近淄水不相混也明统志郕国城在汶上县北二十里误】邾国故城【在邹县东南二十六里本邾娄国春秋公元年公及邾仪父盟于蔑注邾今鲁国邹县也左传文公十三年邾文公卜迁于绎注绎邾邑鲁国邹县北有绎山汉置驺县前汉书地理志鲁国驺故邾国峄山在北后汉书郡国志注刘防驺山记曰邾城在山南去山二里水经注峄山邾文公之所迁今城在邹山之阳依岩阻以墉固故邾娄之国曹姓也后乃县之因邹山之名以氏县也杜佑通典故邾国城在邹县东南周围四十里上冠峯峦下属溪壑自南北朝以来遂迁今治元和郡县志邹县本汉驺县地故邾国鲁之附庸鲁缪公改邾为邹因邹山以为县于钦齐乘邹县古邾国郑樵通志云颛帝元孙陆终氏第五子晏安赐姓曹封于邾子孙以邾为姓周武王封晏安之裔邾挟为附庸自挟至仪父十二世始见春秋十四世邾文公迁于绎改称邹赵台卿曰至孟子时改曰邹此説非也　窃按六书考故邾邹同声之转也春秋时邾莒用彛故邾谓之邾娄娄有二音合闾音为娄合楼音为邹此本邾国耳后为楚宣王所灭又古邾城在邹县南邾文公迁于绎绎本邹山故亦称邹城葢其始封之邑也汉尝以为南平阳邹城在绎山南二里邾迁于绎依峄山以为邑今山前古城犹存此亦汉县也　按古邾城在峄山之南即邾文公之所迁汉晋以来为邹县诸説相同固无可疑独今县治在峄山北二十里以元和郡县志考之自唐书已然而诸书皆未言及徙置之故齐乗备载古迹于邹县之外増一邾城云是其始封之邑在今县南则是今县既非始封之邑又非迁峄之城县志求之不得以宋元嘉间约畧言之亦无确据考后汉书注云南平阳县故城今兖州邹县是也始知今县治乃汉之南平阳县无疑葢省平阳入邹县又移邹县治平阳耳后魏时平阳邹县并置分属髙平鲁郡北齐天保七年并省郡县其改置邹县当在此时不在宋元嘉间也】南平阳故城【今邹县治本春秋时邾地后为鲁平阳邑左传哀公二十七年越子使后庸来盟于平阳战国时为齐南阳邑孟子谓鲁慎子一战胜齐遂有南阳鲁仲连谓是攻南阳皆指此也汉置南平阳县属山阳郡后汉永平二年改属东平州后仍还上阳晋属髙平国刘宋曰平阳属髙平郡后魏因之北齐时省水经泗水又过南平阳县西注山阳郡之南平阳郡也竹书纪年曰梁惠成王二十九年齐田盻及宋人伐我东鄙围平阳是也章懐太子曰南平阳故城今兖州邹县　按齐乗有古邾城在邹县之南汉书以为南平阳晋废入邹县今南平阳晋宋后魏俱属髙平并未尝废至隋书地理志始无此县当在北齐时废入且今邹县南距汉时县治止二十余里若南平阳又在今县之南则两县相去不过数里似乎太近齐乘之言皆非也县志谓南平阳城在县西三十里今其地犹有平阳桥平阳寺平阳店然以今之俗名证汉时旧县亦属难信当从后汉书所注者为定】高平故城【在邹县西南十二里汉置橐县属山阳郡后汉更名髙平侯国晋时属髙平国刘宋时移髙平郡来治后魏因之北齐郡县俱废水经注泗水迳髙平县故城西汉宣帝地节三年封丞相魏相为侯国髙帝八年封将军陈错为槖侯地理志曰县故山阳之槖也王莽改曰髙平应劭曰章帝改章懐太子曰故城在邹县西南】卞县故城【在泗水县东五十里春秋时为鲁卞邑卞庄子食采于此春秋僖公十有七年夫人姜氏防齐侯于卞国语楚申无宇曰鲁有弁费注韦昭曰弁即卞也史记鲁世家顷公亡迁于卞邑汉置卞县晋因之后魏县废水经注泗水迳卞县故城南春秋襄公二十九年季武子取卞曰闻守者将叛臣率徒以讨之是也府志城东有卞桥泗水迳也】郚乡故城【在泗水县东南春秋时鲁邑左传文公七年城郚注卞城南有郚城汉置郚乡县属东海郡邑后汉省】蕃县故城【今滕县治汉置蕃县前汉书注应劭曰邾国也音皮师古曰白裒云陈蕃之子为鲁相国人为讳改曰皮此説非也郡县之民土俗各有别称不必皆依本字水经注南梁水迳鲁国蕃县故城东隋书地理志彭城郡宋旧置蕃郡后齐废开皇十六年改曰滕县元和志滕县本古滕国汉蕃县也后魏置蕃郡以县属焉北齐郡县并废隋于此置滕县属徐州南至州二百里】滕国故城【在滕县西南十四里周文王子叔绣所封秦为滕县汉置公邱县属沛郡后汉属沛国晋咸宁三年改属鲁郡后汉水经注南梁水迳蕃县北西迳滕城北春秋左传公十一年滕侯薛侯来朝汉髙帝封夏侯婴为侯国号曰滕公邓晨曰今沛郡公邱也县故城在西北前汉书沛郡公邱侯国故滕国周懿王子错叔绣所封国后为秦防之汉武帝元朔三年封鲁共王子顺为侯国元和郡县志古滕国在滕县西南十四里滕城是也公邱故城在县西南十五里夏侯婴初为滕今号公此时髙祖未立属县故滕为秦县至成帝改为公邱县属沛国又县志故城俗呼文公里城周二十里内有子城　按左传郜雍曹文之昭也则叔绣之为文王子明甚汉志误以为防王子顔师古已辩之矣】薛县故城【在滕县东南四十五里薛河之北古奚仲所封之国在传定公二年薛宰曰薛之皇祖奚仲居薛为夏车正迁于邳仲虺居薛为汤左相战国时齐封田婴于此秦置薛县汉属鲁国后齐废史记孟尝君传齐威王三年封田婴于薛子文代立是为孟尝君后汉书郡国志薛城在春秋之季曰徐州哀公十有四年齐陈恒执其君置于舒州史记作徐州水经注行书纪年梁惠成王二十一年邳迁于薛改名为徐州括地志薛县故城在滕县东南四十四里元和郡县志故薛城在滕县东南四十三里薛侯国也当孟尝君时薛中六万家其中富厚天下无比此田文以抗御楚魏也　按薛城春秋以后别名舒州史记皆作徐州刘熙释名徐舒也古字相通固非禹贡之徐州亦非汉晋以来之彭城也近志以为即今徐州因引入彭城所传误矣】戚县故城【在滕县南七十里乃秦县也汉属东海郡后汉及晋因之后废汉书髙帝纪秦二年十一月沛公引兵之薛秦泗州守败于薛遂遁走之戚曹参传迁为戚公属砀郡注顔师古曰为戚县之令府志故戚城周围四里今泇河通判驻此】昌虑故城【在滕县东南六十里春秋邾滥邑也左传昭公二十一年邾黒肱以滥来奔注滥东海昌虑县汉宣帝甘露元年封梁孝王子宏为侯国后汉建安三年析置昌虑郡寻复故晋元康中以县属兰陵郡宋为郡治后魏仍属兰陵郡后废太平寰宇记滥城在滕县东南五十九里府志故昌虑城周十里有子城　按昌虑县建安中魏武曽分为郡晋以后复为县乃太平寰宇记谓建安中置郡至隋始省齐乘明统志俱谓建安中始置县与诸史皆不相合齐乘又谓此即戚城以汉戚朐县为之证并二县名为一要皆误也】合乡故城【在滕县东汉置县属东海郡复汉志作合城晋仍日合乡宋属兰陵郡后魏因之北齐废水经注漷水出东海合乡县汉和帝永寜元年封马光子复为侯国元和郡县志合乡故城在滕县东二十三里即论语所谓互乡是也】桃山故城【在滕县东汉置县为侯国属泰山郡后汉省今县东南有桃山汉县当以此名晋太和六年符坚将俱难攻兰陵太守张闵子于桃山即此】氶县故城【在峄县西北一里汉置县以氶水所经而名属东海郡后汉及晋初因之元康后属兰陵郡宋因之后魏武定五年移郡治此隋改为兰陵县属彭城郡唐复故元和郡县志氶县东北至沂州一百八十五里元和十四年楚州刺史李愬讨李师道拔氶城太平寰宇记汉故城在今县西一里唐武徳四年移今治金贞祐四年徙治土楼村元省入峄州府志故氶县城在峄县城西北汉氶县故城也氶水之西又有旧土城相传为隋增州城亦称氶县】兰陵故城【在峄县东五十里史记荀卿适楚春申君以为兰陵令汉置县属东海郡后汉及晋初固之元康元年分置兰陵郡刘宋移郡治昌虑以兰陵省入承县后魏复置属兰陵郡北齐废隋开皇十六年复置大业初又废改氶县为兰陵唐武徳四年仍改兰陵为氶县别置兰陵县贞观初复省入氶县属沂州元和郡县志兰陵县城在氶县东十六里齐乘在州东南六十里】鄫县故城【在峄县东八十里春秋时小国僖公十四年鄫子来朝防公十六年莒人灭鄫后亦曰鄫史记夫差七年败齐师于艾陵遂至鄫又货殖传朐缯以北地理志汉置缯县属东海郡后汉改属琅琊国后汉书刘永传董宪及厐萌走入缯山是也晋因之后废入即邱魏书地形志即邱县有缯城隋复分氶县置缯城县大业初并入氶县唐复置鄫城县为鄫州治贞观初州县俱废太平寰宇记故鄫城在水县东八十里齐乘故缯城在绎州东八十里汉晋并为鄫县其后省入兰陵隋初鄫州理氶县大业二年始移兰陵郡理此后为山贼左君衡所据至唐武徳初平贼复置鄫州理此城　按地形志缯城晋宋时省入即邱齐乗本太平寰宇记谓省入兰陵与魏志亦不合又按隋开皇十六年分氶县地置鄫州鄫城县及兰陵县此城当时为鄫州鄫城所理其兰陵所理即汉晋旧县也未尝移理此城亦未尝为郡齐乗谓兰陵移郡理此亦误唐武徳四年以承县治鄫州别置鄫城县以属之亦未尝理此城也】偪阳故城【在峄县南五十里古偪阳国左传所谓偪阳妘姓者也襄公十年晋侯防诸侯及吴子夀梦于柤遂伐偪阳谷梁作传阳汉置传阳县属楚国后汉属彭城国晋因之后废魏书地形志彭城郡有偪阳城水经注柤水流迳偪阳县故城东北】隂平故城【在峄县西南三十里汉阳朔二年封楚孝王子囘为阴平侯国属东海郡后汉因之晋省章懐太子注阴平故城在今沂州丞县西南】建阳故城【在峄县西汉县属东海郡宣帝甘露四年封鲁孝王子咸为侯国后汉省后汉书刘永传董宪屯建阳去昌虑三十里注建阳故城在今沂州氶县北】中都故城【在汶上县西春秋时鲁邑夫子为中都宰即此后汉书郡国志须昌有致宻城古中都水经注巨野沟西南迳致宻城南郡国志曰古中都也即夫子所宰之邑元和郡县志中都故城在今中都县西三十五里一名殷宻城至汉以其地为东平陆县按后汉志水经注皆作致宻而元和郡县志太平寰宇记皆作殷宻葢为传写之讹】平陆故城【在汶上县此本古厥国战国时为齐平陆邑孟子之平陆即此史记齐世家康公十一年鲁败齐师于平陆汉置东平陆县刘宋去东字曰平陆元嘉中移乐平县寄治于此隋复改乐平为平陆唐改名中都属郓州元和郡县志郓州中都县西北至州一百里太平寰宇记中都县在郓州东六十五里】桃乡故城【在汶上县东北春秋鲁邑春秋襄公十七年齐侯伐我北鄙围桃汉鸿嘉二年封东平思王子宣为桃乡侯国于此属泰山郡后汉省水经注汶水又西南迳桃乡县故城西王莽之鄣亭也世以为鄣城者非】阳谷故城【在阳谷县东北三十里本春秋齐邑左传僖公三年齐侯宋公江人黄人防于阳谷杜预注在须昌县北又齐语桓公大朝诸侯于阳谷隋因置阳谷县元和郡县志县东南至郓州七十五里太平寰宇记开寳六年河水冲破县城至太平兴国四年移于上巡镇宋志景徳三年又徙治在孟店即今治名又阳谷亭在东阿县东南四十里又有防盟台在县南五里亦名为阳谷亭】永兴废县【在滕县东南后魏黄兴初置永兴永福二县属建昌郡太和十五年罢郡属彭城武定五年改属蕃郡北齐省县志有临城在县东南七十里周四里城西有永兴村疑即故县也又有故县城在县东南一百二十里茱萸山北今犹名故县集疑即故永福也】任城废县【在济宁州治本任国太昊后风姓战国时齐附庸东汉为任城国晋为县属髙平郡】　东阿废县【在阳谷县东北五十里春秋荘公十三年公防齐侯盟于柯杜注今济北东阿为齐之柯邑犹祝柯今为祝阿也史记齐桓公与鲁防柯而盟后为阿邑司马穰苴传齐景公时晋伐阿鄄赵成侯九年与齐战阿下又齐威王烹阿大夫秦时谓之东阿汉置东阿县后汉以下因之自宋开寳八年迁县治于东阿县之南谷镇而故城遂墟今属县界谓之阿城】闾邱邑【在邹县境水经注洙水又西南迳南平阳县之显闾亭西邾邑也春秋襄公二十一年经书邾庶其以漆阁邱来奔杜预曰平阳北有闾亭十三州记曰山阳南平阳县又有闾邱乡从征记曰杜谓顕闾亭也今按漆乡在县东北漆乡】
　　【东北十里见有闾邱乡顕闾非也然则顕闾自是别亭未知孰是】虚朾邑【今泗水县治春秋成公十　有八年仲孙蔑防晋侯宋公】【卫侯邾子齐崔杼同盟于虚朾元和郡县志泗水县西南至兖州一百里本春秋之虚朾地汉为卞县之地隋分汶阳县于此城置泗水县属兖州】常邑【在滕县东南诗鲁颂居常与许郑氏曰常或作尝在薛之南孟尝君食邑于薛府志今薛城南十里有孟尝集或以为即古常邑史记越世家愿齐之试兵南阳莒地以聚常郯之境索曰常邑名即田文之所封】薛陵邑【在阳谷县东北战国时齐】
　　【邑史记齐世家威王七年卫伐我取薛陵又威王语阿大夫卫取薛陵子不知葢其地与阿近也】檀城【在府城北亦曰檀乡后汉书任光刁子都余党防于檀乡注今兖州瑖邱县东北有檀乡府志地志瑖邱檀城古灌檀也周时侯国炎帝之后路史兖州有檀乡】鄹城【在曲阜县东南鲁邑左传襄公十年晋请伐偪阳偪阳人启门诸侯之士门焉县门发郰人纥抉之以出门者注郰邑鲁县东南莝城是也史记孔子世家孔子生鲁昌平乡陬邑注孔安国曰孔子父叔梁纥所治邑】
　　【县志县东十里有西鄹集　按鄹左传作郰史记作陬字义皆同与邾娄之改名邹者有别水经注谓邾国叔梁之邑孔子生于此者误也】昌平城【在曲阜县东南八十里左传僖公二十九年介葛卢来朝舎于昌衍之上注鲁县东南有昌平城即昌衍也府志明尝于此置昌平驿】成城【在宁阳县东北九十里春秋鲁邑春秋桓公六年公防纪侯于郕复为孟氏邑左传昭公七年晋人来治杞田季孙以郕与之而迁孟氏之邑于桃后复归鲁定公十二年子由为季氏宰将堕成公围成弗克礼记檀弓子羔为成宰史记齐宣公四十八年田和取鲁之成邑县志旧曰故城社今并太平为一社曰太古社】春城【在宁阳县西北三十里汶水之阴即水经注所谓春亭也府志即古春城郡】漆城【在邹县东北左传襄公二十一年邾庶其以漆闾邱来奔注南平阳县东北有漆乡水经注泗水自南平阳县又南迳故城西世谓之漆乡十三洲记曰漆乡邾邑也今见有故城西南方二里】姑蔑城【在泗水县东春秋公元年公及邾仪父盟于蔑注蔑姑蔑鲁地鲁国卞南县有姑蔑城括地志姑蔑故城在泗水县东四十五里】菟裘城【在泗水县北左传隠公十一年公曰使营莵裘吾将老焉杜预注菟裘鲁邑在梁父县南元和郡县志菟裘故城在泗水县东北五十里】郳城【在滕县东春秋荘公五年郳黎子来朝注附庸国也东海昌虑县东北有郳城孔颖达疏郳之上世出于邾国谱云小邾邾挟之后也夷父顔有功于周其子友别封为附庸居于郳曽孙黎来始见春秋数从齐桓尊周室王命为小邾子太平寰宇记郳城在氶县马端临文献通考郳城今沂州峄即古氶地属沂州齐乗郳城在鄫城南土人云小灰城即小邾之讹也郳即小邾】
　　【应劭云在县东一里梁水之东周八里　按郳即小邾应劭及晋志皆云蕃县故小邾国蕃即今滕县而昌虑亦云县境当以在滕者为近且太平寰宇记齐乗既以郳城在氶县峄州而于滕县下仍云古小邾国亦自相矛盾矣】上邳城【在滕县南即古邳邑左传定公元年薛宰曰奚仲迁于邳仲虺以为汤左相汉书地理志东海郡下邳注臣瓒曰有上邳故曰下邳也又王子侯表上邳侯郢客楚元王子高后二年封应劭曰邳在薛晋书地道记曰仲虺城在薛城西三十里即上邳也齐乗仲虺城俗曰斗城薛志有驩城在县西南五十里周五里东去薛城三十里葢即其遗址虺驩声近而讹也俗传齐大夫王驩食邑非】休城【在滕县西二十五里通志孟子去齐居休汉楚元王子当封为休侯即此】灵邱城【在滕县东四十里明水之南通周八里内有子城相传战国时齐南境邑孟子谓蚔鼃辞灵邱而请士师指此】堌城【在滕县东薛河之南或谓之五固府志城半为河水所圯近于河岸塌出一碑八分书所引用皆汉以前事文字古质殆汉时物也】梁城【在滕县东漷河南有台焉旧城基也建置无考其曰梁者或因渠水为名】二疏城【在峄县东四十里汉疏广疏受所居也齐乗二疏宅在峄州东四十里罗滕城墓亦在焉府志城周五六里土人指以为宅乾隆二十七年三十年圣驾南巡经此俱有】
　　【御制二疏城诗】钟离城【在峄县西南三十五里罗泌路史沂之城有钟离城在县西北三十里其北为夹谷山相传为齐侯城】阚城【在汶上县西南南旺湖中春秋桓公十有一年公防宋公于阚注阚鲁地在东平须昌县东南战国策无忌谓魏王曰秦长驱梁北东至陶魏之交北至乎阚史记魏世家北至平监注徐广曰史记齐阚止作监字后汉书郡国志东平陆有阚亭注须昌有阚城博物记曰即此亭是也】伏城【在阳谷县东元和郡县志阳谷县有伏城在县东南二里葢伏生所居因名】范城【在夀张县东二十里太平寰宇记夀张县有范城即春秋范武子邑旧志在县东南二里】庚宗亭【在泗水县东接费县界左传昭公四年穆子去叔孙氏及庚宗遂次】
　　【于泗上杜注庚宗鲁地李康论叔孙昵　竖牛也祸成庚宗按今泗水县有庚宗亭】蔇亭【在绎县东故缯城北春秋庄公九年春公及齐大夫盟于蔇注蔇鲁地琅琊缯县北有蔇亭　按公羊传作暨后汉志作概葢有讹也】次室亭【在峄县东南故兰陵地后汉书郡国志兰陵有次室亭注地道记曰故鲁次室邑列女传有漆室之女或作次室】穷桑【在曲阜县北帝王世纪曰少昊自穷桑登帝位穷桑在鲁北后徙曲阜】奄里【在曲阜县城东古庵国书序成王东伐淮夷遂践奄迁其君于蒲姑左传昭公九年詹桓伯曰蒲姑商奄吾东土也许慎説文郓国在鲁后汉书郡国志鲁有古奄国注皇览曰奄里伯公冡在城内祥舎中民传言鲁五徳奄里伯公其宅】阙里【在曲阜县城中家语孔子始教学于阙里汉书梅福传仲尼之庙不出阙里注师古曰阙里孔子旧里也后汉书明帝纪永平十五年三月幸孔子宅注在今兖州曲阜县故鲁城中归徳门内阙曲之中肯洙面泗矍相圃之东北也又鲍永传孔子阙里无故荆棘自除从讲堂至于礼门水经注阙里背洙面泗墙南北一百二十步东西六十步四门各有石间北门去洙水百余步　本朝康熙二十三年圣祖仁皇帝南巡经过阙里有】
　　【御制过阙里诗乾隆十三年二十二年三十六年四十一年四十九年皇上东巡俱有御制恭和】
　　【圣祖过阙里诗　按鲁有两观阙名也礼记仲尼与于蜡宾事毕出逰于观之上葢阙门之下其里即名阙里而孔子之宅适在是耳】周社亳社【俱在曲阜县城内春秋哀公四年亳社灾左传闵公二年成季之生也桓公使下之曰间于两社为公室辅注两社周社亳社两社之间朝延执政所在定公六年阳虎盟公及三桓于周社盟国人于亳社哀公七年以邾子益来献于亳社谷梁传亳社者亳之社也】大庭氏库【在曲阜县治东左传昭公五年南遗使国人助竖牛以攻诸大庭之库十八年宋卫郑陈皆火梓慎登大庭氏之库以望之注鲁城内有大庭之墟于其上作库孔颖达疏炎帝号神农一曰大庭氏水经注鲁县有大庭氏之库春秋竖牛之所攻也故刘公干鲁都赋曰戢武器于有炎之库　本朝乾隆二十一年三十六年四十一年四十九年】
　　【圣驾幸鲁俱有　　　　　　御制大庭氏库用唐李白韵诗】两观【在曲阜县东南春秋定公二年雉门及两观灾注两观阙也家语孔子诛少正夘于两观之下元和郡县志两观在曲阜县东南五十步阙里志两观在古鲁城雉门之外周围各四十步高二丈东西相去一百步】杏坛【在曲阜县圣庙殿前即先圣教授堂之遗址庄子孔子逰于淄帷之林休坐乎杏坛之上司马彪注杏坛泽】
　　【中髙处也汉明帝幸宅尝御此后世因以为殿宋天圣间孔道辅监修祖庙増广殿庭移大殿于后讲堂旧址不欲折毁因甃为坛环植以杏金学士党懐英篆杏坛二字碑于亭内　本朝乾隆十三年圣驾幸鲁有】
　　【御制杏坛賛并诗二十一年有御制杏坛诗】雩坛【在曲阜县南水经注雩门南隔水有雩坛坛髙三丈曾点所欲风舞处也太平寰宇记雩坛在曲阜县南六里沂水之南即樊迟从逰处也】鲁壁【在曲阜县　圣庙东诗礼堂后即孔子故宅后世以为庙宋时即故址建金丝堂明宏治间改建新庙遂移金丝堂于庙西汉书景十三王传鲁恭王初好治宫室壊孔子旧宅以广其宫闻钟磬琴瑟之声遂不敢复壊于其壁中得古文经传李东阳金丝堂铭序金丝堂旧在孔庙左庑之东东直井前直诗礼堂尝掘地得石刻知为孔子故宅葢世所传鲁恭王闻金石丝竹之声者也故厯代之乐器藏于其间　本朝雍正间庙毁而堂犹存新庙之辟堂地皆入左庑金丝则移而西与诗礼堂正相直乾隆十三年圣驾幸鲁有】
　　【御制金丝堂賛二十一年有御制鲁壁诗并勒石】泮宫【在曲阜县城中东南隅诗鲁颂既作泮宫淮夷攸服水经注灵光殿东南即泮宫也在髙门直北道西宫中有台髙八十尺台南水东西一百歩南北六十歩台周围南北四百歩东西六十歩台也咸结石为之诗所谓思乐泮水也乾隆十三年圣驾幸鲁于泮池旧基建有　行宫恭邀】
　　【清跸二十一年二十三年二十七年三十六年四十九年俱有】
　　【御制古泮池诗与御制古泮池正疑并勒石　按泮宫台亦谓之书云台左传僖公五年日南至公登台以望云物即此】灵光殿【在曲阜县东二里汉景帝子共王所立王延夀鲁灵光赋序初防王始都下国好治宫室遂因鲁僖基兆而营焉遭汉中防自西京未央建章之殿并皆毁壊而灵光巍然独存水经注孔庙东南五百歩有双石阙即灵光之南阙北百余歩即灵光殿基东西二十四丈南北十二丈髙丈余东西廊庑别舎中间方七百余歩阙之东北有浴池方四十许歩池中钓防方十歩池台悉石也遗址尚整故王延夀赋曰周行数里仰不见日者也】周公台【在曲阜县北水经注季武子防西北二里有周公台髙五丈周五十歩台南四里许即夫子故宅也府志今文宪王庙在城北髙阜上世所称西北鲁太庙旧址者亦即其地也】郊台【在曲阜县西南水经注沂水又西迳圜邱北髙四丈余明统志郊台在曲阜县西南十里东西五十八歩南北四十歩即鲁君郊祀之所也】鲁庄公台【在曲阜县东左传庄公三十二年筑台临党氏太平寰宇记庄公台在曲阜县西北二里魏书地形志鲁县有昭公台府志在城西北与庄公台相对】春秋台【在曲阜县南十里孔子作春秋处也见任昉述异记】鬬鸡台【在曲阜东南十里左传昭公二十五年年季郈之鸡鬬括地志鬬鸡台二所相去五十歩在曲阜县东南三里鲁城中】季武子台【在曲阜县东北左传定公十二年公山不狃叔孙輙率费人以袭鲁公与三子入于季氏之宫登武子之台水经注曲阜上有季氏宅宅有武子防今虽毁犹髙数尺】逍遥台【在滕县故薛城南十里左传荘公三十一年筑台于薛旧志孟尝君归薛乃更筑台名曰逍遥唐张九龄有薛公逍遥台诗】清凉台【在滕县东南县志相传汉武帝巡幸置宫于此又复筑防于其旁名之曰清凉云】驻跸亭【在曲阜县宋真宗幸鲁驻跸于此】顔乐亭【在曲阜县城内顔子庙前旧有废井宋胶西太守孔宗瀚濬井作亭于上名曰顔乐有司马光铭苏轼记程颢诗】咏归亭【在曲阜县城南即曽点咏归处】浮香亭【在曲阜县雩水北元杨奂东游记北渉雩水由竹径登浮香亭殊有幽胜】曲池亭【在寜阳县东北春秋桓公十二年公防杞侯莒子盟于曲池注鲁国汶阳县北有曲池亭】问津亭【在鱼台县西北三十里今名桀溺里即子路问津处】桃墟【在泗水县东南亦鲁邑水经注泗水出卞县故城东南桃墟西北春秋庄公七年谢息因季孙之言以孟氏成邑与晋而迁于桃杜预注鲁国卞县东南有桃虚世谓之曰陶墟舜所陶处也井曰舜井皆为此也　按水经注桃墟西北即今泗水县泉林也见御制泉林诗注】郑均庄【在济宁州南一里今呼东郑庄】诗礼堂【在曲阜县　圣庙氶圣门内本孔子旧宅宋真宗尝御此　本朝康熙二十三年】
　　【圣祖南廵廻跸至曲阜释奠礼毕御诗礼堂命圣裔举人孔尚鉝监生孔尚任讲书乾隆十
　　三年圣驾幸鲁释奠礼毕于诗礼堂】
　　【御经筵有御制诗礼堂进讲诗并诗礼堂賛俱勒石又】
　　【御书额曰则古称先二十二年三十年三十六年四十一年四十九年驾幸曲阜俱有御制诗礼堂诗又诗礼堂之东庑为礼器库乾隆十三
　　年　　　　　　御制礼器賛勒石库中】断机堂【在邹县南门外曝书台侧即孟子故居也元元页初建】邹堂【在邹县治内宋黄庭坚尝作邹操元祐中县令建邹堂书其操于屏风】思圣堂【在汶上县城内宋黄奂东游记汶上古之中都也　先圣之旧治鲁定公九年宰于此县署之思圣堂是也有杜子美望岳诗刻石】岳云楼【在府治东南本古兖州城楼唐杜甫尝登此赋诗云浮云连海岱故称岳云后楼毁人呼其故址为少陵台】奎文阁【在曲阜县　圣庙同文门北金明昌五年章宗所命名阁凡七楹本朝康熈间恭藏】
　　【圣祖仁皇帝赐书墨寳于上又圣迹殿在　圣庙寝殿后明万厯间建藏圣
　　迹图诸石刻　本朝乾隆十三年圣驾幸鲁有】
　　【御制奎文阁赞】矍相圃【在曲阜县城内阙里西即今曲阜县学之地礼记孔子射于矍相之圃后汉书郡国志注矍相圃在城中西南近孔子庙元和郡县志在曲阜县西三里鲁城中】蒲圃【在曲阜左传襄公四年季孙为己树六槚于蒲圃东门之外】五父衢【在曲阜县东南礼记孔子少孤不知其墓殡于五父之衢左传襄公十十年季武子将作三军诅诸五父之衢杜预注五父衢鲁县东南道名也后汉书郡国志鲁有五父衢注地道记曰在城东括地志五父衢在曲阜县东南二里】达巷【在滋阳县西北五里县志相传即逹巷党人所居】陋巷【在曲阜县阙里东北今顔子庙在焉寰宇记陋巷在曲阜县西南二里孔子庙北二百步即顔子所居　本朝乾隆十三年圣驾幸鲁有】
　　【御制陋巷诗】子贡庐墓处【在曲阜县孔林石墙西南一室三楹俱东向即子贡庐墓处也
　　乾隆二十一年圣驾幸鲁有】
　　【御制子贡庐墓处诗】万仭宫墙【在曲阜县南门即今仰圣门也额四字明胡纉宗所题　本朝
　　乾隆十三年圣驾幸鲁】
　　【御书易之并　　御书万仭宫墙賛】故宅门【在曲阜县　圣庙中今毓粹门外旧址是也乾隆十三年圣驾幸鲁有　御制故宅门賛】孔庙古桧【在曲阜县孔庙前大成门左阙里志夫子手植桧三株两株在赞徳殿前高六丈余围一丈四尺其文左者左纽右者右纽一株在杏坛东南隅高五丈余围一丈三尺其枝盘屈如龙形世谓之再生桧晋永嘉三年枯隋义宁元年复生唐干封二年复枯宋康定元年复生金贞祐甲戌冦犯阙里焚及三桧无复孑遗元至元甲午春东庑頺址甓隙间茁焉其芽时张须为三字学教谕取而植之故所渐矫如龙形高一丈围四尺迨宏治己未圣庙灾复燬至今百余年间虽无枝叶而直干坚挞深根盘囷皮生苔藓生意隐然不见朽腐　本朝康熙二十三年十一月十八日圣祖躬祀阙里毕至树前抚观良久称其神异有】
　　【御制阙里古桧诗赋雍正十年庙工告竣复生新条今高一丈许矣乾隆十三年二十一年三十六年圣驾幸鲁俱有御制手植桧诗】孔林古楷【在曲阜县北孔林中享殿后即子贡手植者髙四丈围一丈枯而不朽许慎説文楷木孔子冡树淮南子楷木生孔子上其榦疎而丕屈今林中楷木最多惟此独以子贡著名旁有楷亭西向　本朝乾隆十三年】
　　【圣驾幸鲁有　　　御制子贡手植楷诗】顔墓石楠【在曲阜县顔子墓前凡二株可三四十围传是
　　顔子手植见述异记】
　　闗隘陶阳镇【在滕县东南六十里陶山下金史地理志沛县有陶阳镇】邹坞镇【在峄县西北四十里明初设廵司嘉靖四十二年移置于县西六十里施犂沟今裁】柴城镇【在汶上县境金史地理志汶上县有柴城镇今废】安乐镇【在阳谷县东北三十里金史地理志阳谷有乐安定水二镇旧志定水镇在县北五十里】竹口镇【在夀张县西二十里九域志夀张县有竹口镇金时常移县治此】界河营【在邹县东南五十里为漕渠防汛之所　夲朝设守备驻此雍正二年改兖州镇标右营移驻府城内】沙沟营【在滕县南九十里明宏冶二年设逓运所嘉靖间设廵检司万　厯三年设沙沟营　夲朝毁都司驻此】台庄营【在峄县东南六十里台庄闸旁明万厯三十四年设廵检司并设兵守御后裁　本朝顺治中筑城设逰击驻此雍正二年改逰击为兖州镇标中营而移兖州叅将驻此以卫漕渠】袁家口【在汶上县西四十里袁家口闸旁本朝设守备驻此】昌平驿【在滋阳县北初置于曲阜旧昌平城后改置于此有驿丞今裁】新嘉驿【在滋阳县西北四十五里一名賔阳城有驿丞今裁】青川驿【在宁阳县北三十里堽城坝旧在县西八里青川村明成化二年移置于此有驿丞今裁】邾城驿【在邹县城东门外有驿丞今裁】界河驿【在邹县东南五十里有驿丞今裁】滕阳驿【在邹县城东门外有驿丞今裁】临城驿【在滕县东南七十里南北陆路所经有驿丞今裁乾隆十年兖州府摠捕同知移驻此】万家庄水驿【在峄县西】汶水驿【在汶上县西门内明永乐中置驿丞今裁】开河水驿【在汶上县西南二十里有驿丞今裁】荆门水驿【在阳谷县东五十里有驿丞今裁】东滩店【在邹县北二十里为南北大道　本朝康熙十年拨沂州镇兵驻防】社安集【在滕县南三社本朝乾隆二十一年移县丞驻此】梁山集【在夀张县南梁山之西又西有虎头崖集梁山廵司驻此】
　　津梁九僊桥【滋阳县东门外黒风之西跨金口闸西】泗水桥【在滋阳县东南五里桥正当泗水急流处为南北通途明万厯三十七年鲁宪王所建中通十五洞　本朝乾隆二十一年圣驾幸鲁经此有】
　　【御制度泗水桥诗】平政桥【在滋阳县西関济河与城中水防流于此桥跨其上北临昌平驿其西为飞龙桥】髙呉桥【在滋阳县西北三十里跨洸水宋元符初建】沂水桥【在曲阜县东南十里跨沂水】瞻岳桥【在曲阜县西北二十五里】文津桥【在曲阜县北门外城门与孔林门相对松栢夹道直如弦建桥其中】青川桥【在寜阳县西八里跨洸水】平阳桥【在邹县城东门外又因利桥在县南门外永利桥在县北门外三桥皆跨洸水焉】界河界【在邹县南五十里】平阳桥【在邹县西三十里跨白马河】永济桥【在邹县西七十里跨白马河】卞桥【在泗水县东五十里跨泗水上流金大定二十一年建】跻云桥【在滕县东南一里跨南梁河俗名斗子桥长五十丈阔二丈五尺】官桥【在滕县南四十里跨薛河隋开皇八年建】小白桥【在峄县南五十里跨金注河】龙潭桥【在峄县东二十里跨西泇河】萧桥【在峄县南五里跨金注河】孺子桥【在峄县城西门外沧浪水上长三十五丈濶三丈为洞十五以孟子所称孺子歌沧浪得名】望岳桥【在汶上县城东门外】洸河桥【在汶上县东四十里跨洸水金李守统有纪碑刻尚存】苏鲁桥【在汶上县西南跨马踏湖口】草桥【在汶上县西北八里跨汶水】博济桥【在阳谷县东门外为夀张扺东昌南北孔道】孔家桥【在阳谷县西湖陂自此而西则曹州府朝城县孔道也】范城桥【在夀张县东南二十五里】
　　隄堰临湖隄【在滕县南运河西岸东自峄县界韩庄闸而西入县境厯江南徐州沛县接鱼台县界长二十里以隔湖水】金口堰【在滋阳县东五里元至正中为滚水石坝引泗入运即隋薛胄于泗沂之交积石为堰决水令西注陂泽以溉良田者延祐中疏为三洞以泄水势成化间筑石堰东西长五十丈甃石三处眎水消长时其啓闭横巨石为桥以便徃来嵗乆土淤旧堰独低水消泗不入洸每春筑土坝以障之嘉靖三十七年易以石仍为金口三添闸版以时啓闭嵗省前费水亦頼以节宣也】堽城堰【在宁阳县东北三十四里元至元中置堰中为斗门以导汶水入洸明永乐中改为坝成化十一年以旧堰水濶河深于其西南八里为堽城新堰置闸啓闭后废县志旧石闸在堽城西北隅新石闸在县西北三十里其上流又有堽城石堰闸引汶水入洸皆成化中员外郎张盛所建】东邵坝【在滕县南东邵村明隆庆元年建以遏薛水由吕孟湖出地浜沟济运又王家口豸里宋家口黄甫等坝俱明隆庆元年尚书朱衡建】金口闸【在滋阳金口五里金口堰之北元至元中建以导泗水西流至济寕入运又土娄闸在县西十里杏林闸在县西三十里皆元至元中建明永乐九年重修土娄闸置闸官一员总于金口闸嘉靖初裁二闸皆与济寕州接界】洸河东西二闸【在宁阳县西四里许洸河両崖之间东西相通通志明嘉靖六年工部主事吴鹏因洸水久涸桞泉南入于洸悉渗入沙不能逹漕乃于城西导桞泉横过洸河东西各立一闸大雨时行洸水泛张则闭闸以防其决秋冬之交河水浅澁则啓闸以逹其流东防蛇眼张家等泉以逹运道】修永闸【在滕县西南七十里又县南七十五里有三洞闸九十里有减水上闸八十里有减水下闸皆在微吕二湖间蓄泄湖水以济运】韩庄闸【在峄县西南运河上自江南徐州沛县界韩庄闸又十里为新闸又四里为居梁桥闸二十里为徳胜闸又二十里为张庄闸又八里为万年闸又十里为丁庙闸又六里为顿庄闸又二十里为侯迁闸又八里为台庄闸向俱设有闸官今惟万年顿庄台庄有之此县境之八闸也为卫漕之要地又有防闸在韩庄闸东新开伊家河西北乾隆三十年】
　　【圣驾南廵廻跸过韩庄闸有御制韩庄闸诗】寺前铺闸【在汶上县西南三十九里运河上又开河闸在县西南三十五里南旺隄运河上袁家口闸在县西三十里运河上俱冇闸官其北冇宏仁桥单闸新河头单闸俱在运河东岸与金线桥相对】南旺上闸【在汶上县西南三十里南旺堤运河上一名栁林闸有闸官】南旺下闸【在汶上县西南三十九里南旺隄运河上一名十里闸汶水自东而来行二闸之中由分水龙王庙前南北分流入运所谓分水口也分水之法上闸石底高三尺许下闸石底卑三尺许故南少而北多也　谨按】
　　【圣祖仁皇帝勅谕分水口为水脊二闸最宜斟酌启闭泄于南当闭北闸泄于北当闭南闸万世咸奉为法守恭读我皇上御制分水龙王庙诗注谓人皆知分水为人力不知实天地自然结势于此尤为探本之论谨并志焉】荆门上闸【在阳谷县东五十里又北三里为荆门下闸又北十里为阿城上闸又北三里为阿城下闸又北十二里为七级上闸又北三里为七级下闸俱在运河东岸有闸官】
　　陵墓古少皥陵【在曲阜县东北八里明统志少皥陵在轩辕陵东前有石坛石像又有八卦石于慎行逰鲁城记陵如覆釜甃以砖石有坛一成其上不屋府志陵前石碑四高广各二十余尺龟跌亦长二十尺其上无字盖宋时所造碑成未镌今有司春秋致祭乾隆十三年二十二年三十六年四十一年四十五年圣驾幸鲁俱有】
　　【御制谒少皥陵诗】启圣王林【在曲阜县东二十八里防山北东距泗水县三十五里为两县接界之地林门三楹享殿三楹华榱承檐覆以碧瓦一如崇圣寺之制阙里志启圣林在县东二十】
　　【里叔梁大夫与顔氏合塟处南负防山北临泗水礼所谓合塟于防者是也墓前有齐国公庙廊庑重门俱备金明昌间衍圣公孔元措立石表其神道碑之东南三步许伯皮墓在焉明永乐间知县孔希范立石　本朝乾隆十六年圣驾南巡回跸便道经此】
　　【特命大学士陈世倌至陵前奠酒　按水经注谓林在尼山南数里者非是】孔林【在曲阜县北二里史记孔子世家孔子塟鲁城北泗上弟子皆服心防三年毕各相诀而去惟子贡复留庐于冢上凢六年然后去弟子及鲁人往从冢而家者百有余室因名曰孔里鲁世世相传以岁时祀奉孔子冢而诸儒亦讲礼乡饮大射于孔子冢孔子大一顷注皇览曰孔子冢去城一里冢茔百畆冢南北广十步东西十三步高一丈二尺冢前以瓴甓为祠坛方六尺与地平本无祠堂茔中树以百数皆异种鲁人世世无能名其树者民传言孔子弟子异国人各持其方树来种之其树柞枌雒离女贞五味□檀之属孔子茔中不生荆棘及刺人草王充论衡孔子当泗水而塟泗水为之却流水经注史记冢记王隐地道记咸言塟孔子于城北泗水上今泗水南有夫子冢孔丛子曰夫子墓茔方一里在鲁城北六里泗水上诸孔氏封四十余所人名昭穆不可复识有铭碑三所兽碣俱存　谨按孔林背泗面洙绕以周垣围径数里先师墓在中央高一丈五尺前有碑曰大成至圣文宣王墓石祠坛在碑前厚三尺方亦如之坛石纵横各七其数四十有九墓东十步许为伯鱼墓南十步许为子思墓子思墓前有石坛上有二龛镌云汉居摄元年二月造又有上谷府卿祝其卿二碑碑前有宣和间立翁仲二外以壖垣环之伯鱼墓南为宋真宗幸鲁驻跸亭又南为楷亭西向又南为享殿五间循享殿而北四围缭以周垣方一里直享殿之南为甬道中峙石鼎一旁列石翁仲二左执笏右执剑石麟石虎四华表二汉永夀元年鲁相韩勑建前有墓门三楹束偏为思堂雍正十年奉勅造左右厢各三间孔氏子孙春秋防祀之所林门外为洙水水上有桥桥南为观楼其下林墙墙周十余里楼在其上鲁故北城也南为林门门外有防防左右守林人聚族而居其前又有大石坊五上镌万古长春四字明万厯二十二年建左右有碑亭又南有桥曰文津桥林门与县北门相直夹道桧栢森然　本朝康熈二十三年十一月】
　　【圣祖仁皇帝躬祀阙里遂诣孔林至林门即】
　　【命从臣皆下马驾至墓门降辇步入诣】
　　【先师墓前北面跪三酹酒毕行三叩头礼周览林木咨访陈迹徘徊良久林地故十八顷衍圣公孔毓圻奏请増扩诏给地十一顷有奇一切赋役蠲除雍正八年】
　　【诏葺孔林享殿瓦色依庙工寝殿之制乾隆十三年二月驾至曲阜诣孔林酹酒行三叩礼有御制谒孔林酹酒诗二十一年三月以平定伊犁驾幸曲阜祭告遂诣孔林有】
　　【御制谒孔林诗二十二年二十七年南巡回跸至曲阜四十一年】
　　【东巡并诣孔林酹酒俱有】
　　【御制诗　按林内伯鱼墓南有亭南向为圣祖仁皇帝驻跸亭林门东偏为思堂则】
　　【皇上谒陵驻跸之所恭识于此】古蚩尤冢【在汶上县西南南旺湖中史记封禅书八神三曰兵主祀蚩尤冢在东平陆监乡齐之西径也又注皇览云蚩尤冢在东平郡夀张县阚乡城中高有七尺常以十月祀之有赤气出如绛帛名为蚩尤旗】夏奚仲墓【在滕县东南六十里奚公山上后汉书郡国志注地道记云夏车正奚仲所封冢在薛城南二十里山上齐乗奚公冢在滕州东南青邱村奚山下古奚邑】殷仲虺墓【在滕县东南奚仲墓东】周鲁公伯禽墓【在曲阜县东八里魏书地形志鲁郡有伯禽冢太平寰宇记冢在曲阜县南七里明统志鲁公墓在曲阜县东八里修陇蔓延不絶皆周鲁诸公所塟其西塟伯禽南塟文公】鲍叔牙墓【在滕县北十里今其地名鲍家】卞庄子墓【在泗水县东北四十二里又见东昌府聊城县　按论语注庄子卞邑大夫盖以邑氏者也泗水县本汉卞县可证聊城之墓存疑焉】顔子墓【在曲阜县东二十里防山南前冇碑曰先师兖国公之墓冢高丈余西北数步为顔子父杞国公墓其地广袤各一百五寻有五尺林木森郁今亦名颜林】宰我墓【在曲阜县西南三里魏书地形志鲁郡有宰我冢太平寰宇记宰我墓在曲阜县西南二十里】冉求墓【在滕县东南六十里奚仲墓旁府志鲁有三冉仲弓伯牛之墓已有定处惟冉求无考或此其地也　按明统志续文献通考俱云滕县南三里伯冢社有冉子墓县志谓在伯社者乃伯牛墓在奚仲墓旁者当为冉求墓而伯牛墓又见东平州究未知孰是】南宫适墓【在邹县西十里】高柴墓【在峄县东五十里故兰陵城北又阳谷县治内亦有高柴墓】左邱明墓【在峄县东北七十里】寗武子墓【在曲阜县东南名清陵坟】孟母墓【在邹县北二十里马鞍山下墓前有祠宋孔道辅建元人张尝作铭】孟子墓【在邹县东北三十里西基山西麓墓前有庙宋孔道辅建泰山孙复为记后汉书郡国志驺城北有孟轲太平寰宇记孟轲墓在曲阜县南四十里原属邹县唐贞观八年改属曲阜　按孟子墓唐宋间改属曲阜今又在邹县界二县南北相错故也】公孙丑墓【在邹县西北十里齐乗在滕州北公村】万章墓【在滕县西南十里齐乗在滕州南万村】田婴墓【在滕县东南后汉书郡国志注皇览靖郭君冢在薛城中东南陬】田文墓【在滕县东南史记孟尝君传注皇览曰孟尝君冢在鲁国薛城中向门东向门出北边门也水经注漷水径薛县故城北齐封田文于此号孟尝君有惠誉今郭侧犹有文冢结石为郭作制严固茔丽可寻行人往还莫不迳观以为异见矣括地志孟尝君冢在徐州滕县南五十二里】毛遂墓【在滕县东南故薛城北】荀卿墓【在峄县东故兰陵城南史记荀卿传荀卿卒塟兰陵太平寰宇记茍卿墓在承县东六十二里】汉张良墓【在滕县南微山魏书地形志彭城郡留有张良祠冢太平寰宇记张良墓在沛县东南六十五里有庙又夀张县亦有张良墓　按沛县近微山微山近留谓在夀张县者误也】鲁恭王墓【在曲阜县东南七里鲁汉诸王墓多在其地魏书地形志鲁郡有鲁恭王陵太平寰宇记在曲阜县南九里】昌邑王墓【在金乡县西北四十里】韦贤墓【在邹县东十五里又韦昭后汉书郡国志注刘荟驺山记曰邾城东门外有韦贤墓北有峄山】疏广墓【在峄县东二疏城东太平寰宇记在峄县东四十里又疏受墓在县东四十二里】萧望之墓【在峄县东五十里故兰陵城北】匡衡墓【在峄县西南十三里墓左有祠宋宣和间建】江公墓【在滋阳县南其子孙为博士者皆葬此】范式墓【在嘉祥县南二十五里大鼎山前水经注秦王陵东南范巨卿冢石柱犹存即今地也有庐江太守范府君碑今移置州学内】衡方墓【在汶上县西南十三里平原村墓前有古碑汉建寕间立淡仪令衡立祔亦有一村】何休墓【在济宁州北二十里】晋王肃墓【在峄县东南二十五里】刘伶墓【在峄县东北二十里旁半里许有刘伶防　按伶沛县人去峄不逺今寕阳县亦有伶墓误也】南北朝北齐顔之推墓【在曲阜县东五里大道北今曰侍郎林府忠顔氏自晋唐来为黄门中书侍郎及六部侍郎者前后凡十三人皆塟于此故云其地周回二里余顔氏之裔祔马】唐张公艺墓【在夀张县南十里】五代梁王彦章墓【在汶上县西门外即王彦章死节处也墓前有祠明成祖驻跸汶上亲祭其墓　按欧阳修题彦章画像记谓塟郑州管城此盖后人掩其衣冠耳】宋孔道辅墓【在曲阜县孔林内先圣庙西南】金完顔致墓【在汶上县南二十里】元张昉墓【在汶上县南三里】马之贞墓【在汶上县东南十里】曹元用墓【在汶上县西南七十里】王思诚墓【在滋阳县东南十里】李稷墓【在滕县西北一里】明许彬墓【在宁阳县东二里】路迎墓【在汶上县南七里】殷云霄墓【在夀张县北】呉良能墓【在滕县东门外】范叔防墓【在滋阳县北】
　　祠庙伏羲庙【在滕县西北五十里齐乘伏羲庙在滕州染山颛臾风姓实司太皥之祀鲁邹县庙是也】尧祠【在滋阳县东南七里汉熹平初建元和郡县志尧祠在瑕邱县东南七里洙水之西唐李白有鲁郡尧祠诗宋李昉有尧祠碑记】周公庙【在曲阜县鲁城内东南之墟宋大中祥符时追封周公为文宪王重建新庙真宗亲为之賛立石庙中春秋委官致祭厯代因之　本朝康熈二十三年十一月圣祖仁皇帝幸鲁回銮至兖州】
　　【特命恭亲王长宁礼部尚书介山往祭御制碑文勒石庙廷以后裔东野沛然为五经博士世袭乾隆十三年二十一年三十六年四十一年圣驾幸鲁】
　　【躬诣庙中展谒俱有御制谒元圣诗词勒石庙中又】
　　【御书额一曰明徳勤施】
　　至圣先师庙【在曲阜县南门内即阙里故宅也鲁襄公二十二年庚戌之歳十月庚子先师生于鲁昌平陬邑卒于哀公十六年己丑四月年七十三哀公诔之称为尼父汉元始元年追諡褒成宣尼公后魏太和十六年改諡文圣尼父后周大象三年封邹国公唐贞观二年尊为先师十一年尊为宣父干封元年追赠太师开元二十七年追赠文宣王宋大中祥符五年改諡至圣文宣王元大徳十一年加号大成至圣文宣王明嘉靖九年改称至圣先师孔子　本朝因之史记孔子世家孔子故所居堂后世因庙藏孔子衣冠琴车书至于汉二百余年不絶高皇帝过鲁以太牢祀焉诸侯卿相至尝先谒然后从政水经注孔庙即夫子之故宅也宅大一顷所居之堂后世以为庙庙屋三间夫子在西面东向顔母在东间南向夫人隔东一间东向魏黄初二年文帝令郡国修孔子旧庙置百夫吏卒庙有夫子像列二弟子执卷立侍穆穆有询仰之容汉魏以来庙立七碑二碑无字括柏犹茂阙里志圣庙汉魏唐宋代有修饰宋崇宁元年诏名大成殿金皇统大定间制始大备元凡三修明洪武初重修永乐九年又撤其旧而新之成化十八年广正殿为九间规制益宏宏治十二年灾奉诏鼎建遣辅臣祭告嘉靖隆庆以来守臣代有修葺前后各有碑　谨按庙制中为大成殿九楹殿中奉至圣先师像南向左右列四配十二哲先贤像前陈法琅供器　本朝雍正十年御赐物有汉陶太尊一铜牺尊像尊山尊雷尊各一汉章帝元和二年物也殿前为杏坛坛前有宋真宗御賛石十有二坛左右为两庑各五十楹两庑中间各闲一门左通崇圣祠右通启圣祠大成殿后为寝殿七楹左右翼各有门左逹神庖及后土祠右逹神厨及瘗所寝殿后则圣迹在也自殿而南为大成门列防二十四旁开腋门左曰金声右曰玉振循金声门而东为承圣门内为诗礼堂堂东为礼器库其北即崇圣门有孔氏世系碑又北为家庙循玉振门而西为启圣门内为金丝堂堂西为乐器库其北即启圣祠又北为寝殿出大成门列碑凡十二有唐干封初赠太师碑崔行功撰仪鳯二年碑刻诏书二通开元七年修庙碑李邕撰二十八年修庙碑贾之宏撰咸通中修庙碑贾防撰宋太平兴国中修庙碑吕防正撰景祐中讲学堂碑成昻撰五贤堂碑孔道辅撰金大定中郓国夫人庙碑明昌中修庙碑并党懐英撰元大徳中加封碑刻诰一通元统中赐夫子庙田宅碑欧阳元撰各覆以亭碑亭之左为居仁门毓粹门右为由义门观徳门其前为奎文阁阁左右异皆有门门各五楹其东南旧为斋所恭逢】
　　【皇上屡幸阙里皆驻跸于此阁之后碑亭十有三座一为】
　　【圣祖仁皇帝御制孔子庙碑一为御制重修孔子庙碑一为】
　　【世宗宪皇帝御制重修孔子庙碑一为皇上御制孔子庙碑其五为我】
　　【朝遣官致祭文词其四则唐宋金元诸碑石也其前为同文门门左有汉鲁相史晨祀庙碑鲁相韩敕修礼器碑泰山都尉孔宙碑博陵太守孔褒碑右有汉鲁相乙英百石卒史碑诸郡史孔谦碑魏曹植宗圣侯奉祀碑又前为大中门门榜示旧为宋仁宗御书门左有碑亭二为明永乐宏治时修庙碑大中门前有三门金旧制也前为石桥三以跨璧水石桥左侧为快覩门右侧为仰高门直北为宏道门桥之左侧有圣时门太和元气坊东一坊曰徳侔天地西一坊曰道冠古今坊前为棂星门左右下马碑二金明昌二年立棂星门南为金声玉振坊又有金水桥自此而南则县城南门本朝康熈二十三年圣祖仁皇帝南巡十一月】
　　【驾幸曲阜躬诣大成殿致祭】
　　【御先师孔子特行三跪九叩礼佾舞一如国学之仪礼毕诗礼堂讲书特授圣裔举人孔尚监生孔尚任为五经博御书万世师表四字悬额大成殿】
　　【御制碑文一道又御制孔子及顔曽思孟賛词】
　　【赐衍圣公以下银币并叙録孔氏陪祀观礼官员生监等有差命留曲柄黄葢于庙中特免曲阜县田租一年三十年四月发帑修理圣庙明年
　　告成仍额御制碑文雍正元年】
　　【世宗宪皇帝御书生民未有四字额于大成殿二年六月衍圣公孔传铎疏奏庙灾惟先师圣像及新建崇圣祠独全诏发帑金】
　　【命大臣督工修建凡殿门廊庑用黄琉璃瓦先令绘图进呈亲为指授视旧益隆七年十一月丙申大成殿上梁前二日卿云见于曲阜县特命广庚戌科会试壬子科各省乡试额御书榜聨及大成殿大成门额名并】
　　【颁送至庙中凡祭品俱　内府制造圣庙崇圣祠旧名启圣祠専祀圣父叔梁公雍正元年追封先师以上五代木金父公为肇圣王祈父公为裕圣王防叔公为诏圣王伯夏公为昌圣王叔梁公为启圣王合祀祠中乾隆二年御书大成殿额曰与天地参　颁阙里十三年二月戊寅皇上驾幸曲阜是日先】
　　【诣圣庙拈香至奎文阁降辇歩入大成门行三跪九叩礼翌日亲行释奠如康熙二十三年仪四配十二哲及两庑先贤先儒崇圣祠各遣官分献礼毕御诗礼堂进讲】
　　【赐十三氏子孙宴御制阙里祭】
　　【先师礼成诗及复圣宗圣述圣亚圣四赞御书殿额曰时中立极门额四曰圣时曰道曰大中曰
　　同文赐衍圣公孔昭焕】
　　【御制诗一章并貂裘蟒服表里史授圣裔举人孔継汾为内阁中书舍人凡十三氏子孙
　　有职者皆加一级进士以下各赐白金有差降】
　　【防遵圣祖例留曲柄黄葢一于庙中】
　　【诏免曲阜县次年地丁钱粮广通省入学额数又遣大臣分顔曾思孟四贤専祠二十一年三月以平
　　定伊犂驾幸曲阜告】
　　【亲行释奠如十三年仪有御制设奠】
　　【先师礼成述事诗二十二年四月二十七年四月南巡回跸至曲阜诣庙瞻拜并有御制诣阙里瞻拜诗三十六年】
　　【东巡颁周时铜器十事交衍圣公孔昭焕有御制纪事诗并】
　　【御制阙里先师礼成述事诗四十一年东巡有】
　　【御制叠辛夘韵诗　按前代自汉髙帝十二年后汉建武五年永平十五年元和二年唐干封二年开元十年五代周广顺二年宋大中祥符元年凡因巡狩阙里者虽各致尊崇然仪文未隆典制未备我圣祖仁皇帝躬备至徳心源相接详酌典仪咸本】
　　【睿裁康熙五十八年钦颁中和韶乐器于阙里我】
　　【世宗宪皇帝登极即加封先圣五代勒石庙廷以光盛典改称幸学为诣学又命凡地方姓氏及临文所用遇先师圣讳并加阝旁读作期音以昭至敬我】
　　【皇上尊师重道率祖攸行】
　　【御极以来六诣阙里屡举释奠之典先后】
　　【颁铏爵簠簋豆诸噐于庙中勅乐部昭平宣平秩平叙平四时旋宫乐辞六章并定陈设乐噐之制改谒庙仪注献为跪献凡皆可以备尊崇之礼者无一不至矣又按】
　　【先师后裔列代封爵不一宗崇宁中封衍圣公元明以来因之　本朝雍正八年】
  </div>
  <div class="pagination">
   <a href="大清一统志_page69.html">
    上一页
   </a>
   <span>
    ...
   </span>
   <a href="大清一统志_page65.html">
    65
   </a>
   <a href="大清一统志_page66.html">
    66
   </a>
   <a href="大清一统志_page67.html">
    67
   </a>
   <a href="大清一统志_page68.html">
    68
   </a>
   <a href="大清一统志_page69.html">
    69
   </a>
   <span class="current-page">
    70
   </span>
   <a href="大清一统志_page71.html">
    71
   </a>
   <a href="大清一统志_page72.html">
    72
   </a>
   <a href="大清一统志_page73.html">
    73
   </a>
   <a href="大清一统志_page74.html">
    74
   </a>
   <a href="大清一统志_page75.html">
    75
   </a>
   <span>
    ...
   </span>
   <a href="大清一统志_page71.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
