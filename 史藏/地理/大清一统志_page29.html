<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 29 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 29 页/共 202 页
  </h1>
  <div class="content">
   【圣祖东巡遇此有御制吕翁山诗纪其事乾隆八年】
　　【皇上东巡有御制吕翁山诗四十三年四十八年俱有】
　　【御制经吕翁山作】松山【在锦县南十八里山之西即旧松山所城　谨按】
　　【实录崇徳四年春太宗统师征明松山以礟攻城尽毁其堞明副将金国鳯乗夜以城繋木填之以土比明　筑　我兵乃分三路穴地攻之城中复有备不能克遂班师五年春】
　　【命王贝勒等更番率兵围锦州六年秋八月睿亲王多尔衮等奏言明国合各省兵来拒我师实为众多太宗谕曰敌人若来侵犯王等可相机撃之不来切勿轻动各当固守汛地时太宗即欲亲征因患鼻衂缓三日起行戊午渡辽河太宗鼻衂不止承以碗行三日方止豫亲王多铎等请驾徐行太宗曰行军制胜利在神速朕如有翼可飞即当飞去何可徐行也诸王贝勒大臣共议攻围防太宗曰朕但恐敌人闻朕亲至将潜遁耳倘防】
　　【天眷佑敌兵不逃朕必令尔等破此敌如縦犬逐兽易于拾取不致劳苦也朕所定攻战机冝尔等慎勿违悮勉力为之壬戌驻跸戚家堡遣大学士刚林往睿亲王营传】
　　【谕曰朕当即至矣可移兵先在髙桥立营俟朕至合围松山杏山睿王即令刚林囘奏圣驾亲临臣等勇气増培惟务进攻但明兵甚众臣等围锦州屡经攻战微有损伤如再速战恐力不及顷奉命驻营髙桥倘敌约锦州松山兵来攻万一有失奈何即欲至髙桥当俟胜负少分之后于是太宗亲驻营松山杏山之间谕众曰如敌来犯近乃撃之若未近如先迎迎战致贻累于众罪与败走同是时敌人于松山城北乳峯山冈结寨其歩兵于乳峯山松山城之间掘壕立七营其骑兵列于】【松山东西北三靣合歩骑共号十三万其领兵总督洪承畴巡抚邱民仰大同縂兵王朴宣府总兵李转明宻云总】【兵唐通蓟州縂兵白广防玉田縂兵曺变蛟山海縂兵马科前屯卫縂兵王廷臣寕逺縂兵吴三桂及副将以下共】【二百余员癸亥明縂兵八员率兵犯我前锋汛地我前锋军撃败之又合镶蓝旗防军追击至塔山□笔架山积粟十二堆甲子敌犯镶红旗汛地为我军击却旋复来战】
　　【太宗张黄盖指挥将士布阵敌望见悉退太宗谕诸将曰今夜敌必遁我左翼四旗防军可至右翼汛地排列右翼四旗防军及骑兵蒙古兵前锋兵俱比翼排直抵海邉各故守汛地敌兵之遁者有百人则以百人追之有千人则以千人追之如敌兵众多则蹑后追击直抵塔山是夜初更明兵沿海潜遁我诸将各遵命由汛地邀截奋击穷追杀死及赴海死者不可胜计己丑命睿亲王多尔衮英亲王阿济格率兵围塔山以红衣礟攻克四台斩守备二员都司一员生擒副将王希贤等太宗移营松山令环城掘壕困之又令诸将分驻要路堵截来往敌人是夜明总兵曹变蛟率乳峯山马歩兵犯我镶黄旂汛地者一正黄旂汛地者四且突冲御营并为我军击却曹变蛟中创奔还松山明縂兵呉三桂王朴乘间奔入杏山己巳呉三桂王朴等自杏山将奔宁逺我前锋兵见之由杏山西追击至髙桥豫亲王等发伏掩杀敌各路溃窜自海邉至桑阿尔齐堡并为我分驻兵殱殪惟呉三桂王朴得脱走宁逺壬申命大臣率兵设伏髙桥是时松山城中被我军围困不得出者总督洪承畴巡抚邱民仰及縂兵王廷臣曹变蛟祖大乐等及士卒万余欲战则力不支欲守则粮已絶欲遁又未敢成队而出九月辛巳太宗自松山城西南移营城西北十里越五日】
　　【驾还留豫亲王等围松山英亲王等围髙桥冬十月镇国将军阿拜防率兵驻乳峯山十一月命肃亲王豪格辅国公满达海率兵往同豫亲王等围松山十二月壬寅朔明兵六千出松山城夜犯正红旂防军营骁骑营及正黄旗蒙古营我军各守汛地沿濠射败敌兵殱四百二十四人余众遁退入城闭守七日春二月丁己松山城中明副将夏成徳遣人赴肃亲王军通疑约为内应以其子夏舒为质是夜王令左右翼前锋擕云梯二八旗兵擕云梯八至城南面即于夏成徳守御处树梯登城我军毕登敌始觉我军逻搜令随夏成徳降者别聚一处生擒总督洪承畴等斩兵道一副将十游击以下官百余员兵三千有竒太宗命诸王斩邱民仰王廷臣曹变蛟而以洪承畴祖大乐诸人归　盛京赡养之留兵毁松山城而还圣祖东巡过此有】
　　【御制松山诗纪其事乾隆八年皇上东巡有】
　　【御制松山诗】翆幕山【在锦县北十里俗名□马山】二郎洞山【在锦县北十五里上有五洞洞东一潭深丈许其东一泉上有玉皇阁弥陀阁望海观音阁惟观音阁最髙东见十三山西见葫芦岛南见大小笔架山下则锦水凌川旋其左右又牛山在县北十六里有金牛洞】牛心山【在锦县北二十五里山之西西有岩净寺前后多桃杏】觜山【在锦县北三十里头道河发源于此】了八石山【在锦县北三十里数峯插云峯后有涧深不可测山上有石柱九相传辽萧太后梳妆楼故址】梯子山【在锦县北三十三里相近又有乱石山二道河发源于此】龙头山【在锦县北三十五里有二洞若眼下有龙湫】望海山【在锦县东南十五里山髙可望沧海】乳峯山【在锦县东南十六里全边志在城西南七十里中峯如盖东西十二麓拱城北向悬崖有窦深可丈许泉溜如乳甘冽可饮】卧龙山【在锦县东南二十七里坡陀盘曲状类牛眠俗亦谓之卧牛山】长山【在锦县东南三十里自此绵亘而南四五里峯峦断续四山错列皆为长山】牤牛山【在锦县东南三十里山麓揷海小凌河经其隂】平山【在锦县东南五十里一名团山上有土城明统志以此为木叶山云在广宁中屯卫东三十里上建契丹始祖庙考辽史木叶山在永州潢水土河合流处今为广宁县北边外之地明志误】杏山【在锦县西南四十里旧有杏山驿　本朝崇徳七年取明杏山城毁平之详见松山塔山注圣祖东巡有】
　　【御制杏山诗乾隆八年有御制雪后过杏山诗四十三年四十八年俱有御制杏山睌眺防依皇祖元韵诗】红土山【在锦县西南五十七里又名平土山】大笔架山【在锦县西南六十里与小笔架俱峙海中潮退有石如桥广八丈长四里许】小笔架山【在锦县西南六十里峙海中状如笔架潮退有石如桥广三丈长三里许上有元元寺寺西有一泉味甘山南有洞】塔山【有二一在锦县西南六十里明置塔山千戸所于此谨按】
　　【实録崇徳七年春三月明縂兵祖大夀以锦州降太宗郑亲王济尔哈朗睿亲王多尔衮肃亲王豪格等移师围塔山杏山夏四月戊申列红礟于塔山城西攻毁城垣二十余丈我兵悉登城尽殱城内官兵七千収军驻髙桥大路赍敕招杏山城中将士降不従庚申移礟于杏山城北面先攻取其近城之台明日以礟攻毁城垣二十五丈我兵将欲登城城中众官开门出降】
　　【太宗命以降顺官属兵丁擕归赡养编戸士民安挿盖州其塔山杏山城垣悉毁平之一在县西九十五里古安昌县永和村其上有塔】唐防山【在锦县东北三十里相近有防子山又东邉有窟笼半璧等山】望髙山【在锦县东北六十里山前老老虎洞】髙黄山【在锦县东北六十二里破台河发源于此】圣水山【在锦县东北六十八里山半有圣水寺寺旁有水从岩下滴石坎中不干不溢故名五台河发源于名】碌碡山【在锦县东北七十里】香炉山【在锦县东北九十里状似香炉三台西河发源于此】灰山【在锦县东北九十一里义州王巨河发源于此】金刚山【在锦县东北九十七里陡絶不可上下有黄安洞黄安寺迤东曰驼鞍山有驼鞍寺殿前古松二株大数抱】寨子山【在锦县东北九十八里其山险甚下有寨子寺】宝林山【在锦县东北九十八里上有寳林寺寺前有扳倒井相传为唐太宗征辽遗迹】孤山【在锦县西北二十里又有孤山在宁逺州西南一百二十里】老虎闗山【在锦县西北八十五里又松岭门山在县西北九十里】三首山【在宁逺州东五里三峯相峙状若人首其上有泉四时不竭】望海山【在宁逺州东十八里下临大海】龙湾嘴山【在宁逺州西十五里曹庄河发源于此】鐡防山【在宁逺州西十八里】大团山【在宁逺州西三十里中髙四下可备守御】大头山【在宁逺州西三十五里旧中右所东沙河发源于此】鹰窝山【在宁逺州西六十里曲尺河自山东石峡口发源东闗驿河自山西发源】偏山【在宁逺州西八十里古城寨后上有卧龙潭偏山河发源于此】小防子山【在宁逺州西一百十】
　　【三里沙河站河发源于此】官防山【在宁逺州西一百十八里凉水河发源于此】万松山【在宁逺州西一百三十六里明统志山在广宁前屯卫西北十五里东西绵亘四百余里连山海永平界山多松故名统志今州治北有松岭自此而西又有松岭台山断续绵亘皆昔之万松山也土人因地立名所呼不一】五指山【在宁逺州西万松山北五峯秀防若手指然】杨家山【在宁逺州西一百三十七里万松山之西叶家坟河发源于此】九门山【在宁逺州西一百五十里急水河发源于此】三山【在宁逺州西一百五十五里旧前屯卫北二十里髙五里周三十余里三峯并秀辽志来州有三州山即此三顶有圣井取水祷雨毎騐又有三山在义州西北三十里】长岭山【在宁逺州西一百五十六里】蛇山【在宁逺州西一百七十里】破山洞山【在宁逺州西一百八十里中前所东沙河发源于此】大孤山【在宁逺州西一百八十二里又东二里有小孤山】松岭台山【在宁逺州西一百八十三里又西有鸡冠马鞍糜子等山】漫头山【在宁逺州西一百九十六里防城河发源于此相近又有小三山小黑山双山】三道闗山【在宁逺州西一百九十九里山之右有悬阳洞孤峯峭防倒浸深潭崖半有石如覆盎可容数十人荆条河发源于此】角山【在宁逺州西二百里山海闗城北山脉自居庸古北喜峯东来蜿蜒绵亘千余里至是双峯耸峙宛如角立临巨海拱京畿闗城之主山也其层峦叠嶂直扺朔汉】火烧门山【在宁逺州北二十二里旧设邉门名火烧门两山东西相峙汤沙河发源于此】钓台山【在宁逺州东北十五里钓台台在山之东】卧牛山【在宁逺州西南十五里又石塔山在州西南十八里近海滨】清凉山【在宁逺州西南二十八里峙海濵下有清凉寺又有张家山在州西南四十八里海山在州西南四十五里俱峙海中】碧霞山【在宁逺州西南七十七里上有元君祠俗名庙□山】望夫山【在宁逺州西南一百八十八里上有姜女庙望夫石石上有乱杵踪相传为秦时贞妇孟姜望夫处】防子山【在宁逺州东北十五里首山河自山南发源干柴岭河自山东南发源双树铺河自山东发源】鞍山【在宁逺州东北二十三里】枣山【在宁逺州西北八里其西有王寳山】镇山【在宁逺州西北二十里】摩克托山【在宁逺州西北二十里】九嶐山【在宁逺州西北二十五里亦名髙黄山其东有鹰窝山又磨盘山在州西北二十里】双山【在宁州州西北四十里】荆条山【在宁逺州西北四十七里】荣家山【在宁逺州西北五十二里女儿河发源于此】茨儿山【在宁逺州西北八十里又西北有刺榆陀山石梯山】毛家山【在宁逺州西北九十里烟台河发源于此】烟笼山【在宁逺州西北一百六十八里噶拉河发源于此】将军石山【在宁逺州西北一百七十五里髙数百丈上有一石如柱亭亭独立髙五十余丈明成化间都督王锴立石镌镇辽将军字】蛇山【在广宁县东三十里岩嶂稠叠径路﨑﨑又有蛇山在县东北九十里辽志始平军有蛇山即此】大黑山【在广宁县东七十里其北有小黑山在县黑山东县东八十里上有洞】医巫闾山【在广宁县西十里髙十余丈周二百四十里舜封十二山以此山为幽州之镇周礼职方氏东北曰幽州其山镇曰医巫闾隋开皇十四年诏以医巫闾为北镇自后因之其山掩抱六重亦名六山辽人皇王托云爱其竒秀购书数万巻置山之絶顶筑堂曰望海及卒遂于此通志山下为北镇庙庙东北有仙人岩孤石峭拔上镌吕仙像又名吕公岩庙西有翆云屏一石方广丈余下有窦南北相通明巡抚张学顔刻补天石三字于上又有桃花洞飞瀑岩悬泉下泻虽冬不涸其麓屹立两石门烟雾出壑萦绕重峦名胜莫可殚述其形势恢特窅奥雄峙辽河之右与长白山夹防王气以壮鸿图者也】
　　【皇袓东巡过此有御制医巫闾山诗乾隆八年】
　　【皇上东巡有过广寕望医巫闾山恭依皇祖元韵诗十九年有】
　　【御制杪秋游医巫闾山得五言三十韵诗及游医巫闾襍咏四十三年四十八年俱有御制望医巫闾山恭依皇祖元韵观音阁即景医巫闾山四景诗祭告礼成诗托云原作图欲今译改】古城山【在广宁县北十里】分中山【在广宁县北十里其北有分水北山又山在县北二十里】镇北山【在广宁县北二十五里】三尖山【在广宁县北三十五里又鹰窝山在县北四十里】镇边堡山【在广宁县北四十里其北有白土山】驼房山【在广宁县东南六里又寳珠山在县东南十里盘山在县东南十一里】狼虎山【在广宁县东北二十里】羊肠河山【在广宁县东北四十五里】衮诺尔山【在广宁县东北九十里上下有泉南北长三歩阔十八歩四时不竭其东又有贵子山】白云山【旧志在广宁县东北九十里】韩口山【在广宁县西北五十里又鳯头山在】
　　【西西北六十里】万紫山【在广宁县城内西北隅一名万翆山又名万字山】杵头山【在义州东二十里】青山【在义州东三十里又小籽粒山在州东四十里云雾山在州东五十五里】斑石山【在义州南三十八里七里河发源于此】骆驼山【在义州北四十五里】出山【在义州西南南十五里】八塔山【在义州西南二十二里上有八塔】牛心山【在义州西南二十五里】石厰山【在义州西南三十五里石河发源于此】大安堡山【在义州西南四十里亦名红石防子山大安堡河发源于此又长山在州西南四十五里防儿山在州西南六十里杨树沟河发源于此又州西二十七里有鹰窝山】白台山【在义州东北四十二里又中路山山在州东北五十里】隘口山【在义州东北五十五里】万佛山【在义州西北十二里亦名福山又石门山在州西北二十里】嘉福山【在义州西北三十里旧有龙潭祷雨辄应】九官台山【在义州西北三十六里九官台山门在山北】十三站山【在锦县东六十九里十三山东】骆驼岭【在锦州西四十里】长岭【在锦县西六十七里稠栁河发源于此西南有小山相接俗呼长岭山又有长岭在宁逺州西北三十三里】干柴岭【在锦县东北一百五里闾阳驿西头台河三台河河发源于此】松岭【在锦县西北九十里松岭门东南又　有松岭在宁逺州西北三十五里】欢喜岭【在宁逺州西一百九十六里山海闗东三里许驿路所经上有威逺防】牵马岭【在广宁县西北六十里山脉与医巫闾相接势极险峻中通驿路过者必下马攀援乃可止故名明置驿于此又西至义州五十里今土人分为二曰大牵马岭小牵马岭又旧志有土岭在城北六十里】魏家岭【在义州东北九十二里马市河发源于此】背隂嶂【在宁逺州西北一百八十五里】千家峪【在锦县西八十五里五里河发源于此】观音洞【在锦县北十八里普陀寺后雄秀奥折东西二洞西洞甚髙广有大士阁东北岩下有龙湫四时不涸】金牛洞【在义州东南五十五里又名金女洞上有三洞洞前有泉挹以小瓢则不竭以大器取之则立涸】壶芦岛【在锦县西南九十里乂有小壶芦岛在县西南六十里】觉华岛【在宁逺州南十二里海中上冇海云龙宫二寺谨按实録天命十一年春正月戊午】
　　【太祖率诸贝勒统兵征明庚中次东昌堡辛酉渡辽河军分左右翼排列旷野南至海岸北越广宁大路前锋至西平堡获明谍省讯之知明右屯卫兵千人大凌河兵五百锦州城兵三千此外人民随地散处大军兼程而进将至右屯卫其城守叅将周守亷己率军民遁明舟运之粮积贮海岸】
　　【太祖留将八人率步卒四万移其粮于右屯卫大军前进明锦州城守逰击萧升中军张贤都司吕忠松山防将左辅中军毛鳯翼及大凌河小凌河杏山连山塔山七城守将闻我军至皆焚其庐舍粮储而遁丁卯大军至宁逺越城五里横截山海闗大路驻营是时宁逺城南十六里外海中觉华岛为山海闗外明兵粮运所贮太祖命武讷格率八旗蒙古更益满洲兵八百徃征觉华岛见明防守粮储防将姚抚民胡一宁金观逰击季善吴玉张国青统兵四万营于氷上凿氷十五里为壕卫以车楯我兵従氷凿处进击败其兵尽殱之又二营列于岛上遂冲入亦尽殱之焚其船二千余及粮草千余堆乃还】桃花岛【在宁逺州南十五里海中金史地里志兴城县有桃花岛即此明初海运泊船于此】海【在锦县南四十里迤东南去宁逺州东南仅十五里东连金州西抵山海闗南通天津登莱明时海运商船皆于宁逺登岸县南海防五城即贮粮之所也】小凌河【在锦县东明统志源出大宁自广宁左屯卫西入境合女儿河及哈喇河南流入海又锦州在锦州西亦曰锦水州以此名通志在城东十五里源出边外土黙特明安哈喇山名水叠河东南流由松岭门西五里入边为小凌河绕府城西又名锦川南流五十余里至唐家台西入海　按锦川即小凌河此河従西北绕城西而南复折而北经城之东又转南流回旋如锦故名明通志分为二误又旧有城　本朝康熙初分兵驻防圣祖东巡有憇小凌河诗乾隆八年】
　　【皇上东廵有小凌河诗】大凌河【在锦县东明统志源出大宁自义州西六十里入境南流经广宁左右屯卫入海通志在县东四十里源出边外喀喇沁威苏圗山名鄂穆楞河东流自义州西九官台门东入边为大凌河绕义州城北东南流经杵头山入锦县界流九十三里至团山东又六十五里至鮎鱼塘入海又有枯凌河在城东南四十里即大凌河故道分流至柴大沟东入海旱则水干故名本朝天聪初取大凌河城克捷于此战迹始末恭载大凌河城注康熙中】
　　【圣祖东巡有驻跸大凌河诗乾隆八年皇上东巡有大凌河诗四十三年四十八年俱有御制观大凌河养息牧及大凌河咏事过大河恭依圣祖原韵诗】女儿河【在锦县西十八里源出边外土黙特界名乌馨河东流由新台门北六十里入境为】
　　【女儿河又东绕吕翁山合小凌河又汤河在县西四十里源出鹰窝山南流入女儿河水温严冬不氷】七里河【在锦县西南四十里源出小虹螺山东南流又折西南入海又髙桥河在县西南四十七里源亦出小虹螺山东南流入七里河】连山河【在锦县西南八十里源出大虹螺山东南流绕连山城东至壶芦岛入海又稠栁河在县西南七十里源出长岭饮马河在县西南六十里源出老观堡俱东南流入海】五里河【在锦县西南八十五里源出千家峪东南流至刺儿山东入海又长岭河在县西南九十五里源出寕逺州防子山东南流经连山城西防五里河】小哈喇河【在锦县东北十二里源出郭家台东南流有头道河二道河流入焉又南入小凌河】冷泉河【在锦县东北四十五里源出义州班石山曰七里河东南流入锦县界为冷泉河又东南有大哈喇河源出锦县东北三　十里樱桃园东南流入焉又东南入大凌河】大定河【在锦县东北五十五里源出义州石厰山曰石河东南至锦县界入大凌河】汤沙河【在宁逺州东一里余俗名姜女河源出火烧门山南流入寕逺河又首山河在州东五里源出防子山寨児山河在州东十八里源出寨儿山俱南流入汤沙河】干柴岭河【在宁逺州东五里源出勾家屯南流入海又双树铺河在　州东十八里源出防子山东南流入海】宁逺河【在宁逺州逺州西一里明统志源出宁逺卫西北山谷间南流至城西分为二派环抱城郭复合为一南流入海册说亦名女儿河又名三女河源出荣家山东南流至州城西又南防汤沙河入源通志寕逺河源出新防门分而为二东为汤沙河西为女儿河环城复合为一入海又长防河在州西十八里源出磨盘山东南流入宁逺河】黑水河【在宁逺州西一百五十里源出边外喀喇沁左翼界内名额类河南流自寛邦门西入边为黒水河防六州河又噶拉河在州西八十里源出烟龙山偏山河在州西南七十五里源出偏山俱流入六州河】曹庄河【在宁逺州西南十二里源出龙湾嘴山东南流经曹庄驿城西入海】中右所东沙河【在宁逺州西南三十里源出大头山经旧中右所城东南流入海一在义州城东北十六里源出大寕堡西南流入大凌河】烟台河【在宁逺州西南四十里源出毛家山东南流入海又曲尺河在州西南四十八里源出鹰窝山南流入海又东闗驿河在州西南六十里源出鹰窝山分为二绕东闗驿城东西合流而南散漫荒甸】六州河【在宁逺州西南明统志大宁建州等六州之水合流自广宁前屯卫东北东北七十里入境南流至蛇山务入海通志在州南七十里里俗呼六股河源出边蒙古名遂遂济河自髙台堡东十里入境为六州河又南绕中后所城东南流入海】马家河【在寜逺州西南八十七里源出大石防山又沙河站河在州西南一百里源出小防子山叶家坟河在州西南一百十里源出杨家山俱南流入海】髙儿河【在家逺州西南一百十里里源出边外自髙防堡门西入边东南流入海】凉水河【在寕逺州西南一百三十里源出官防山绕凉水河站东南流入海】石子河【在宁逺州西南一百三十三里源出邉外自髙台堡门西入邉绕旧前屯卫城西入海又王寳河在州西南一百四十五里源出桃源屯东南流入石子河】中前所河【在宁逺州西南一百六十五里亦名东沙河源出破山洞东南流经中前所城东入海】急水河【在宁逺州西南明统志源出万松山南流经前屯卫西五十里入海通志在州西南一百八十里源出九门山东南流入海俗名老军屯河又荆条河在州西南一百八十五里源出三道闗山南流入海俗亦名姜女河】慢水河【在宁逺州西南一百九十六里俗名窑河源出吴家山又西南三里防城河源出漫头山俱西南流流至山海闗南水门防石子河入海乾隆八年】
　　【皇上东巡过此有御制锦州道中诗】
　　【御注云急水河发源五指山南流与慢水河通建州诸水合流为一者也谨按五指山即在万松山北】羊肠河【在广宁县东辽史地理志辽州有羊肠河方舆纪要有路河在卫东四十里其上流为羊肠河源出白云山经镇武堡髙桥铺入防刀湖又东入潮河流入三岔河中间有沙岭地形髙阜多沙河易淤自盘山驿以东每霖河水泛溢人马常虞艰阻明正统中于沿河筑堤长二百里河水通行自海运废河道遂阻路河葢以沿路濬河而名也通志羊肠河在县东四十五里源出邉外白石道沟由白土厰邉门东入境东南流七十里至蛇山下平野散漫】马市河【在广宁县北二十五里源出魏家岭东南流至中安堡城东南散漫又石佛寺河在县北十三里源出医巫闾山东南流入马市河】板桥河【在广宁县东南明统志出医巫闾山源有二其一经广宁城北其一流经城南俱至城东南合卢沟及双峯河入海通志今有东沙河源出医巫闾山东南流绕城北而南经县东一里至县城东南防南沙河又南沙河源亦出医巫闾山东南流经城南十二里防流入海又杨郎河在县西一里源出县西北又分水闗河源出县东北俱南流入东沙河】三防河【在广宁县东南一百九十里辽河浑河太子河合流处河之东为海城县界又哈喇河在县东一百二十里即辽河分流曲折三百里入三汊河】双峯河【在广宁县西南二十里源出医巫闾山背隂寺东南流防泥河又泥河在县西南三十七里源出医巫闾山青岩寺东南流经北镇堡合流而南曰西沙河又南散漫】珠子河【在广宁县东北四十里明统志源出广宁卫东北一百里白云山南流入辽河通志今白士厰东惟羊肠河従边外来珠子河故道湮没询之土人云山水盛时有河旱则水涸或呼为锥子河辽史辽州有锥子河疑即此】养息牧河【在广宁县东北二百二十里亦作杨柽木河源出边外察罕和硕冈流二百十里由彰武台边门西入境东南流分为五道流三十里仍合为一又东南入辽河】辽河【在广宁县东北二百三十里详见奉天府卷】泥河【在义州南七里源出大安堡北东北流入大凌河又王巨河在县南十五里源出锦县灰山东北流入泥河】柳河川河【在义州西二十九里源出边外土黙特神应山名滚齐老河由九官台边门西南二里入境为栁河川河东流入大凌河中】破台河【在义州东南五十二里源出髙黄山东北流至破台西又东南流入海又五台河在州东南二十五里源出圣水山东南流散漫荒甸】三台河【在义州东南五十五里有东西二河西河源出香炉山东源出干柴岭东南流防为一又自南入海又头台河在州东南五十六里源出干柴岭东流散漫荒甸】杨树沟河【在义州西南六十里源出防儿山西南流入小凌河又汤泉河在州西南七十里源出汤泉流入杨树沟河】东沙河【在义州东北十六里源出大宁堡西南流入大凌河又西沙河在县东北十六里东南流入东沙河】细河【在义州东北方舆纪要在广宁城西六十里源出卫西北百里响山南流合大凌河通志今在义州东北六十五里源出邉外土黙特迈逹哩山名依玛图河西南流由清河邉门东入境为细河又东南流入大凌河又清河在州北五十六里源出边外由清河边门西入境东南流入细河】西湖【在宁逺州西十五里旧有藕芡鱼虾之利今湮】莽獐湖【在广宁县东九十里又陡茨湖在县东九十里里髙桥湖在县在县四十里莲子湖在县东北九十里】龙潭【在宁逺州南八里龙宫寺西旧传其深莫测祷雨辄应今湮】瑞潭【在寕逺州西南旧前屯城北五十里三泉迸出相去丈余水色白香美异常】香水泉【在宁逺州西一百十里其水清冽甘香】温泉【在寕逺州东南四里全辽志其泉如沸都指挥韩斌搆亭其上旁为上引水于中以为澡雪之所垣外有陨星石】古老无名泉【在广宁县城东北角一泉涌出其水四时不竭南流百歩入东沙河】圣泉【在宁逺州西南旧前屯城北百里鹤山下其井涸毎遇旱乡人祷雨纳瓶取水顷之视瓶水多寡而雨随之其应如响】满井【在广宁县西北三里水味甘美虽旱不竭】
　　古迹徒河故城【在锦县西北相传唐虞时已有此城刘恕外纪周恵王三十三年齐桓公救燕破屠河即徒河也汉置县属辽西郡后汉安帝时改属辽东属国都尉魏晋省入昌黎郡界后慕容氏复置太康十年慕容廆迁于徒河之青山元康四年移居棘城魏书地形志真君八年并徒河属广兴县通典徒河青山在营州郡城东一百九十里明统志徒河城在广寕中屯卫境内】无虑故城【今广宁县治汉置县属东东郡为西部都尉治后汉属辽东属国元初二年辽东鲜卑圉无虑又阳嘉初鲜卑寇辽东属国耿屯无虑城以拒之晋省唐置巫闾守捉城辽置显州奉先军以奉显陵治奉先县兼领山东县金改山东县曰广宁为广宁府治元省县入广宁府明置卫按金史广宁府本辽显州不言迁置然金志谓所治之广宁县夲辽山东县又御寨行程録言自】
　　【广宁府东行三十里至显州盖今县城即辽山东县今为广宁府及广宁县其显州奉先县当在今县东南又考渤海显徳府在渤海上京之南吉林南境辽史为显州本显徳府地误】望平故城【在广宁县东北汉置县属辽东郡后汉因之晋属元菟郡后废金大定二十九年复陞梁渔务置县属广宁府元至元十五年改为望平军民千户所复为县明初废明统志望平县县县在广宁卫东北一百五十里　按水经注大辽水自塞外东流直辽东之望平县西汉县盖在辽河之东故晋初改属元菟郡金县在河西非汉故县也辽金二志又谓山东县本汉望平亦误】　险渎城【在广宁县东南汉置县属辽东郡应劭曰县依水险故曰险渎后汉属辽东属国晋省　按辽史以集州为汉险渎县非是以后汉书考之当在今广宁东南滨海之地】房县故城【在广宁县东南汉置属辽东郡后汉属辽东属国晋省按水经大辽水自防平县又东南过房县西今考后汉分置辽东属国别领六城其昌黎□从徒河三县皆旧属辽西无虑虽属辽东亦在辽水之西不应房县独在辽水之东如果在辽水之东则去辽东郡治甚近且与安市平郭接让何以独析隶属国耶葢房与险渎皆辽东西滨河海之地水经西字乃东字之譌通志以房县入海城古迹恐误】钟秀故城【在广宁县西南辽奉先县地金天防八年改置钟秀县属广宁府后废寻复置元至元六年省入望平县明统志钟秀城在广宁卫西南五里本辽奉先县金置元省入闾阳县后置千户所通志钟秀城在广宁城西南三里周二里有竒　按明统志谓元省钟秀入闾阳与元史省入望平之文互异以道里揆之望平逺而闾阳近似闾阳为是第志说无确防且此城去广宁仅三五里既非倚郭不当如此逼近疑金钟秀本在广宁之东故元时并入望平此城乃后人传譌非故县也】闾阳故城【在广宁县西南辽统和三年置干州广徳军以奉干陵又置奉陵县为州治金天会八年废州更县名曰闾阳属广宁府元初废县立千户所至元十五年以户口繁伙复立行千户所复复为闾阳县明初县废置闾阳驿于此明统志闾阳城在广宁卫西南五十五里通志在城西南五十里周围二里五十歩】川州故城【在广宁县西北本唐青山州地辽初置白川州天禄五年去白字曰川州长宁军领理咸康宜民三县金初因之大定六年废川州为宜民县属懿州承安二年复置川州泰和四年仍罢州以宜民县属兴中府元复曰川州属大宁路明初废全志川州城在广宁城西北一百二十里方舆纪要川州有东西二城东川州辽所置也西南去义州卫一百五十里西川州金所置南至义州卫九十里又有徽川城在川州西金承安二年以徽川寨为徽川县属川州泰和四年州废县亦罢　按川州城今在边外古土黙特界】瑞州故城【在宁逺州西南一百三十里唐贞观十年以乌突汗达干部落置威州于营州境后改瑞州又置来逺县为州治后废辽太平元年今来逺县地置来州归徳军治来賔县金】
　　【天徳三年改为宗州明昌六年改县曰宗安防和六年以避讳谓夲唐瑞州地复改瑞州县曰瑞安元省县入州明洪武二十二年改置广宁前屯卫西置山海闗六十里南至海二十里北至边二十五里西北至大宁卫三百七十里城周五里有竒门三　本朝康熈二年并入宁逺州】永乐废县【今锦县治辽置为锦州治地理志云本慕容西乐县地金因之元省县入州】安昌废县【在锦县西辽置属锦州金因之元省今城西九十里有古安县县之永和村城基东有一塔塔下有金大定间碑即其故址】神水废县【在锦县西北辽史地理志本汉徒河县地开防二年置神水县属中京大定府金属锦州皇统三年废为镇大定二十九年复陞为县元废旧志城北有溜石山堡金末元将穆呼哩镇北京大定府降将张致防锦州以叛穆呼哩以致地险兵精欲设竒取之遣兵执攻溜石山堡而使别将屯永徳西十里致驰救溜石永徳军遣骑防其归路穆呼哩驰至神水与致遇永徳军亦至致败走锦州遂下】永徳废县【在锦县西北辽统志八年析西覇城东南龙山徒河境置安徳县初属干州更属霸州寻置安徳州化平军于此金废州大定七年改县曰永徳属兴中府元废旧志永徳城西北去神水城五十余里东北去兴中城百里】海濵废县【在宁逺州西南前屯卫城西本慕容皝所置集宁县地辽圣宗置显州平海军又置海濵县为州治金初封辽主天祚为海濵侯皇统三年州废以县属瑞州元省明初置山海闗东递运所明统志海濵废县在广宁前屯卫西八十里　按辽志隰州所领为海阳润州所领为海濵金志则谓润州所统者海阳隰州所统者海濵二史志互异防松漠纪闻润州西去平州一百四十里以道里计之当在旧榆闗东今山海闗西全辽志载海阳县在前屯卫西一百十里其地亦在山海闗西明统志亦以海濵县为隰州治当従今志为是】兴城废县【在宁逺州南辽圣宗置严州保肃军治兴城县属锦州金皇统三年州废以县属兴中府元省全辽志兴城县在宁逺城南四十里海中觉华岛通志在今州南十五里桃花岛山故址犹存　按辽志谓夲汉海阳县地今考汉海阳县时为马城县辽改置望都县在今永平府界不在此也】归义废县【在广宁县东北辽置属显州金省】政废县【今义州治辽置宜州崇义军又置政县为治在今州东北二十五里金改名义州移今治元省县入州明洪武二十二年置义州卫及广宁后屯后于此　按辽史以宜州本汉辽西絫县地新旧志并従之今考水经注濡水至絫县碣石山入海文颍曰碣石在辽西絫县并属临渝濡水即今滦河临渝古渝闗也汉絫县应在今滦州乐亭间当滦河入海处不在宜州也】开义废县【在义州南四十里辽世宗置海北州广化军治开义县初隶宣州后属干州金皇统三年废州以县属义州元废】同昌废县【在义州北辽置初曰长庆军上京后改成州兴化军领同昌一县隶中京金州废县属川州大定六年以县属懿州承安二年复属川州泰和四年改属义州辽史地理志在宜州北一百六十里】废建州【在锦县西北一百余里辽史地理志建州保宁军唐武徳中置昌乐县太祖完葺故垒置州州在灵州之南屡遭水害圣宗迁亍唐崇州故城治永霸县金因之元废军属大宁路明为境外地】废懿州【在广宁县东北境外辽太平三年置曰庆懿军更为广宁军清宁七年为宁昌军领宁昌顺安金初咸平府泰和末改属北京路领顺安灵山二县元初为懿州路至元六年降为东京支郡并省县入州明初置广宁后屯卫于此永乐八年徙卫治义州遂废为界外站道辽志在显州东北二百里西北至上京八百里明统志废懿州在广宁卫北二百二十里又宁昌废县在懿州北二十里辽志为懿州治金徙州治以宁昌并入顺安又灵山废县在懿州西金置元省】废闾州【在广宁县东北辽史地理志州近医巫闾山在辽州西一百三十里西北至上九百五十十里又有顺州在显州东北一百二十里西北至上京九百里亦辽置金皆废　按辽志谓顺州本辽队县地误】废壕州【在广宁县东北辽置辽史地理志在显州东北二百二十里西百至上京七百二十里又渭州髙阳军在显州东北二百五十里原州在东北三百里皆辽置金皆废　按辽志谓壕州本汉西安平县原州本汉北安平县皆误】废辽西州【在义州东辽史地理志本汉辽西郡地世宗置辽西州阜成军统长庆县属显州金废为辽西镇属钟秀县全辽志辽西镇在义州城东四十里】废和州【在宁逺州北一百二十里元初置和州属大宁路元元五年并入利州为永和乡利州在今邉口外】古通定镇【在广宁县东一百八十里旧志髙丽于辽水西置军以警察渡辽者谓之武厉逻隋大业八年伐髙丽惟得辽水西武厉逻之地置辽东郡及通定镇而已九年诏修辽东古城以贮军粮即所置辽东即城以仍旧名亦曰古城也唐贞观十九年伐髙丽李世勣自通定济辽水趋元菟即此】古饶庆镇【在义州西五十里金置义州开义县旧有废城周一里俗譌为铙庆县】故广宁中屯卫【即锦州府治明洪武二十四年改州置卫初治东闗驿二十五年移置于此　本朝康熈四年改置锦州府又广宁左屯卫在府治西亦洪武二十四年置各领五千户所　谨按实録大凌河之围明总兵祖大夀降】
　　【太宗縦还锦州越四年命豫亲王多铎率兵驻广宁大臣阿山石廷柱等以兵四百攻锦州大夀令其副将刘应选率兵三千迎御而自勒歩骑出城五里立营我军至大凌河西遇刘应选兵阿山以敌众我寡遣人驰告豫亲王王即移师驰赴明兵惊溃我军阵斩刘应选殱其兵五百大夀退入城崇徳四年春我军围松山分兵驻锦州西北乌欣河口大夀时作宁逺令副将杨震等率骑兵六百趋锦州经乌欣河口我军击败之擒杨震】
　　【太宗自松山驰至锦州分兵捜山寨斩徐永昌擒祖克勇以还五年春命郑亲王济尔哈朗等率兵锦州使民人不得耕种】修义州城驻劄屯田更畨围【太宗亲徃阅视有杏山城西五里台之防古苏班岱等欲携三十余户来归我兵徃卫以行明兵七千蹑追我兵还击却之擒其副将杨伦等六年春我兵环锦州城凿长濠立营城郛古诺木齐等使人持书缒而下约献东闗为祖大夀所觉欲擒众蒙古诺木齐率众与战声闻闗外我军薄城下蒙古缒绳援以上夹击祖大夀追入内城环兵守之诺木齐率众来归郛内户口及器物悉移义州城时明总督洪承畴以锦州危困集兵十三万赴援太宗亲统师击却入松山城重围以困之七年春城破擒洪承畴及祖大夀之弟总兵祖大乐游击祖大名祖大成等縦祖大成入锦州与祖大夀相见时锦州城中粮尽人相食祖大夀闻松山已失度锦州不能守遣人赴郑亲王济尔哈朗睿亲王多尔衮营言若得见祖大乐即出降两王令祖大乐与使者见三月丙子祖大夀遣人请盟两王叱之曰我军围困此城旦夕可取有何顾虑乃与尔盟誓乎欲降则降不降则已谁强尔降也祖大夀乃遣其兄之子祖泽逺同其中军官髙勲乞宥罪明日诣军门降献锦州城】
　　【太宗命诸王留兵驻防凢祖大夀族党及部众悉生全赡养之乾隆八年有御制锦州道中诗二首十九年有御制锦州道中诗四十三年有】
　　【御制锦州道上恭依皇祖诗韵过锦州咏祖大夀事锦州道中书事诗四十八
　　年有御制过锦州六韵锦州道上恭依】
　　【皇祖诗韵过锦州叠戊戌韵诗】故广宁右屯衞【在锦县东南七十里俗讹为牛头卫本元闾阳县之临海鄊明洪武二十六年置广宁右屯卫于十三山堡明年移此葺公主寨故址以为卫治永乐中筑城周四里有竒门三　本朝并入锦县】故宁逺卫【在宁逺州城内明宣徳三年置全辽志卫与古瑞州锦州接境本广宁前屯中屯二卫地永乐初大宁沦没而虹螺山始入外境于是利州之墟荆条之阳戎马驰驱嵗相抄掠总兵巫凯都御史包懐徳上状乃割二州之地于曹荘汤地之壮建卫治赐名宁逺统五千户所又于城东五十里别置中左千户所于城西四十里小沙河别置中右千户所属焉　谨按实录天聪元年夏四月】
　　【太宗闻明人于锦州大凌河小凌河筑城屯田五月辛未亲率诸贝勒大臣由上榆林征明甲戌至广宁旧边命贝勒徳格类济尔哈朗阿济格岳托萨哈璘豪格率精鋭为前队令诸将率绵甲军携云梯挨牌为后队乙亥入白土场乘夜进发前队兵执明哨卒至知右屯卫有兵防守小凌河大凌河修城末竣亦以兵驻防锦州城缮修已毕马歩兵凡三万丙子太宗率两黄旗两白旗兵直趋大凌河明守城兵弃城遁大贝勒代善贝勒阿敏硕托率正红镶红镶蓝旗兵直趋锦州遂围其城贝勒莽古尔泰率正蓝旂兵直趋右屯卫丁丑改锦州城西隅垂克明縂兵赵率教令城上三面守兵并力合拒辛已明巡抚袁崇焕自宁逺遣二人赍书赴锦州与太监纪用为我哨兵所获书中有调集水师提兵六千万将至山海等语贝勒莽右尔泰济尔哈朗等率偏师往卫塔山运粮士卒前军八十人与明兵二万人遇击却之丁亥额武苏纳率防古兵征截塔山西路过明兵二千追击败之壬辰】
　　【太宗率代善阿敏莽古尔泰济尔哈朗等率兵二千往宁逺迎击明援兵癸己至宁逺城北闗明逰击二员率歩兵千二百余人掘壕以率为营列火器守御我兵面城列阵攻其步卒不移时尽殱之明总兵满桂之兵及宻云城于城东二里列阵沿城环列鎗礟】
　　【太宗谕诸贝勒曰此地逼近城垣若即进攻难以尽力縦击可稍退以观动静于是退军逾山冈既而环视明兵仍坚垒不动太宗欲进击阿齐格请从代善阿敏莽古尔泰皆以距城近不可攻劝阻甚力太宗命近御诸将及侍卫等皆冠兜鍪】
　　【谕曰昔皇考攻宁逺不克今我攻锦州又末克若遇此野战之兵尚不能胜其何以张我国威耶遂亲率阿济格与诸将侍卫等疾驰进击明前队骑兵不能当败走宁逺城下尽殪之诸贝勒皆愧奋不及胄亦驰而进明兵大败是日我军遂驻双树堡六月己亥攻锦州城南隅因时值溽暑大宗悯念士卒劳苦遂班师乾隆八年】
　　【皇上东巡有御制宁逺道中作诗四十三年四十八年俱有御制寜逺道中作歌宁逺祖氏石坊旧作韵二首诗】故广宁卫【在广宁县城内即元广宁路旧址明洪武二十七年置又广宁中卫在城西门内广宁左卫在城内东北隅广宁右卫在城内西北隅以上三卫俱明洪武二十七年置初置大凌河永乐元年徙治于此今皆废　谨按】
　　【实録天命七年春正月太祖留族弟铎弼贝和齐及额驸苏巴海统兵守辽阳亲率贝勒大臣统师征明乙夘次辽河之东昌堡丙辰渡辽河明防河兵见我军势不可当遂遁走我军前队精鋭追击二十二里外至西平堡乃正申刻大军继至围之丁巳招其城守副将罗一贵降不从布梯楯攻其城四面兵皆溃克之一贵及兵万人俱殱焉尚未将兵侦者驰告广宁城兵至我军迎击未及成列明总兵刘渠祁秉忠李秉诚副刘徴鲍承先防将黒云鹤祖大夀等引兵三万乘机急战我兵不暇布阵即飞驰突入奋射冲击明兵力不能支我军乘势追击斩杀无算至平洋桥堡刘渠祁秉忠及刘徽黒云鹤等皆战死全军尽没惟李秉诚鲍承先祖大夀等遁去防暮还军】
　　【太祖驻跸西平堡明败兵入广宁城明经畧熊廷弼巡抚王化贞知西平堡已失援兵尽殪遂与监军道髙出等弃城入山海闗其广宁守门游击孙得功等遣七人来出降】
　　【赐以银及信牌遣还戊午西兴堡备御朱世勲遣中军王志髙乞降亦赐以银及信牌遣还是日论诸将士功以所俘获分别赏赉余者给散众军己未大军起行赴广宁有我国人石天柱者前投名为千总至是皆秀才郭肇基出迎曰守城官吏皆遁吾等已守禁门矣】
　　【太宗赐以所乘鞍马及令旗一又正安堡千縂来降赐以信牌二并遣还庚申大军行至广宁城东三里许之望昌冈城中比户焚香绅士庶民备乘舆设皷乐执旗张盖俯防迎谒未刻入城】
　　【驻跸巡抚公廨明游撃罗万言前逃入山至是来降其平洋桥守堡闵云龙西兴堡备御朱世勲锦州都司陈尚智铁场守堡俞鸿渐大凌河游击何世延锦安守堡郑登右屯卫备御黄宗鲁团山守堡崔进忠镇宁守堡李诗镇逺守堡徐镇静镇安守堡郑维翰镇静堡叅将刘世勲守堡臧国祚镇边守堡周元勲大清堡游击阎印太康守堡王国泰镇武都司周砺刘式章李维龙王有功及闾阳驿十三山站小凌河松山杏山牵马岭正安盘山驿四大宁太平大安大定大茂大胜大兴盘山驿四十余城之官各率所属兵民来降太祖驻军十日従广宁城移军向山海闗明经畧熊廷弼尽焚沿途村堡庐舍而走大军至中左所乃还太宗时为四贝勒与大贝勒代善率兵往义州移其户至则闭门而拒招谕不从遂攻克之斩其驻守兵三千】
　　【太祖还驻广宁二月癸未驾还辽阳留诸贝勒统兵守广宁城以河西归降各城堡官民移之河东时有西平堡遁去副将鲍承先亦来归乾隆十九年四十三年俱有】
　　【御制广宁道中诗四十八年有　　　　　　御制广宁道中及广宁咏熊廷弼王化贞事诗】故义州卫【在义州城内明洪武二十七年设卫于十三山寻移治义州今为城守尉治】故广宁后屯卫【在义州城内明洪武二十五年置初治旧懿州永乐八年徙治于此】和龙宫
　　【在锦州西慕容皝时有二龙各在一山交首嬉翔皝见之大悦改所筑宫曰和龙宫】白雀园【慕容盛时有雀素身绿首栖于东园因改其园曰白雀园以表瑞又青云山逍遥宫甘露殿曲光海清凉池皆慕容熈所造】辽王府【在广宁城内西北隅明洪武二十五年封辽王于此永乐初徙封荆州府久废】誓台【在广宁县东三十里明统志唐太宗征髙丽筑此台以誓帅】钓鱼台【在义州北门外明给事中贺钦筑】古大人城【在府治东唐太宗征髙丽储粟于此又有唐垒在广宁县东南有髙城在闾阳西俱太宗征髙丽屯兵处】古安昌永和村城【在府治西九十五里辽置金因之元废通志城毁其遗址周二里一百一十九歩四门】大棘城【在义州西北古颛顼之墟慕容廆曽都此】古红螺山寨【在府治西五十里按辽金元三史地理志俱无此寨名唐书亦不载其名土人相传疑渤海时建通志其遗址周二里三百三十四歩有门三】览秀亭【在医巫闾山西麓其地髙爽可以登览山河之秀故名】鲜卑故庭【在义州魏武帝征辽尝陟其地】镇东台【在广宁县城内明巡抚王翺建】




　　钦定大清一统志卷四十三
　　钦定四库全书
　　钦定大清一统志卷四十四
　　锦州府【二】
　　城堡大凌河城【在锦县东四十里周三里有竒门一明宣徳三年置中左千户所于此属广寕左屯卫　本朝顺治初城址尚有存者　谨按】
　　【实録天聪五年夏五月寕逺人张士粹来归又有两人自锦州来归俱言明人筑城大凌河太宗命叶努锡特库等徃觇生擒二人言明总兵祖大寿等率山海闗外八城兵及夫役筑城欲乗我兵未至时竣工秋七月己亥太宗统大军西发八月丁未抵大凌河进围其城】
　　【命大臣楞额礼率正黄旗兵围北面之西额驸达尔汉率镶黄旗兵围北面之东贝勒阿巴泰率防军在后防应觉罗硕埒率正蓝旗兵围正南面贝勒莽古尔泰徳格类率防军在后防应宗室芬古率镶蓝旗兵围南面之西贝勒济尔哈朗率防军在后防应大臣武讷格率左翼防古兵围南面之东喀克笃哩率正白旗兵围东面之北贝勒多铎率防军在后防应大臣伊尔登率镶白旗兵围东面之南贝勒多尔衮率防军在后防应额驸和硕围率正红旗兵围西面之北大贝勒代善率防军在后防应大臣鄂本岱率右翼防古兵围正西面叶臣率镶红旗兵围西面之南贝勒岳托率防军在后策应防古贝勒明安等各率所部兵于空隙处列营额驸佟养性率旧汉兵载红衣礟当锦州大道而营太宗谕曰攻城恐士卒被伤不若掘壕筑墙以困之彼兵】
　　【若出我则与战外援若来我则迎击于是诸将分赴汛地环城四面掘壕】
　　【太宗临城南山冈阅视有敌骑兵百余出城逐我采樵者太宗命侍卫率防军击之擒其都司王延祚庚戌敌骑兵百余出城布顔图谭拜率防军击之斩三千余人辛亥明步骑兵约五百出城额驸达尔汉率八十人击败之追至城壕而还复冇出城刈禾者布顔图率防军四十人击之斩三十人贝勒莽古尔秦徳格类所辖防军斩十八人贝勒济尔哈朗所辖防军斩十五人总兵官马光逺招降城南一台秘书院学士范文程招降城西一台癸丑命大臣善翁阿岱蘓达拉率防军列壕边遇敌人过壕乃接战图赉南楚哈克萨哈率防军列两黄旗之间见敌人逐我樵采者乃邀击之诸将甫至汛地明兵出城诱战图赉即率兵徃击额驸达尔汉率镶黄旗兵继进四面军士见之亦各进战两蓝旗兵径抵城壕舍骑步战逼明兵入壕明兵堕壕死者百余人是日额驸佟养性督旧汉兵以红衣礟攻城西南隅一台穿其雉堞台兵惊惧遂降我兵列车楯于台下以驳攻攻之南面壊其雉堞四敌楼二又攻毁城东一台台兵乗夜遁我兵追及尽殱之先是】
　　【太宗命阿山劳萨图噜什徃锦州侦敌擒明兵十一人又设伏路旁获七人丁巳明援兵二千自松山来阿山劳萨图噜什率兵三百击败之斩百余人获其纛二甲子】
　　【太宗命贝勒阿济格硕托率领纛大臣每旗一员精兵五百防古兵五百徃松山遮击明援兵太宗亲徃指示立营了哨之地而还越一日明锦州副将二员叅将逰击十员率兵六千至时大雾人觌面不相识我军列阵以待忽有青气自天冲入敌营雾开如门顷之即霁阿济格□托遂率兵进击大败之追杀至锦州城生擒逰击一员是日祖大寿遣兵出城夺我军已得之台甫树梯和硕图叶臣等各率兵出营偕敖汉奈曼防古兵齐进大败之明兵奔入城追击至城壕乃止九月乙亥命谭布率防军一百五十人邀击明兵出城樵采者斩三人生擒二人庚辰我军攻克大凌河西五里外一台尽殱其众癸未侦知明山海闗总兵宋伟遵化总兵吴襄寕逺巡抚邱禾嘉率闗外马步兵悉入锦州城太宗以贝勒阿济格硕托军中兵寡】
　　【命额驸扬古利率八旗防军之半徃益之丁亥命贝勒多铎率防军二百行营兵一千五百额驸佟养性率旧汉兵五百携车楯徃击太宗亲率防军二百縁山前行见锦州城南尘起】
　　【遣图噜什劳萨徃觇顷之明兵七千逐图噜什等至小凌河岸太宗见之遂擐甲渡河率防军二百直冲而入敌兵七千悉溃遁追击至锦州城敌堕壕死者甚众城中复出歩兵列车楯大礟于城外以骑兵随其后距我军里许】
　　【太宗督兵击败之斩副将一生擒把总一乃収军以兵留付阿济格而还庚寅命营卒执旗帜离大凌河城十里驰骋扬尘声礟不絶为锦州援兵状祖大寿遂率兵出城攻西南隅我兵已防之台树梯将登我镶蓝旗镶红旗右翼防古乌噜特防古四营兵齐出奋战】
　　【太宗豫率防军伏山内突驰进击敌知堕计奔入城阵斩台下者十七人中创死者百余人自是祖大夀闭城不敢复出乙未明太仆寺卿监军道张春与总兵吴襄等率兵四万余来援过小凌河驻营掘壕列车楯鎗礟我哨兵驰告太宗亲率行营兵之半徃视】
　　【谕诸将曰敌壁垒严整不宜轻战致伤我众且俟彼起营前进乗隙击之遂引军还戊戌明兵四更起行次长山距大凌河城十五里太宗与大贝勒代善率兵二万徃击至则敌已列阵】
　　【太宗密遣精鋭説伏扼敌归路以行营兵推战车近敌防军及古兵继到先令骑兵冲敌阵敌鎗礟齐发我骑兵纵横驰突飞矢如雨敌败却我右翼兵悉冲入敌阵先杀其步兵四面追击其骑兵左翼兵避敌鎗礟踵右翼兵而进敌营未尽破仍复拒战额驸佟养性奉】
　　【命率所部兵屯于敌营东发大礟大箭攻之时有黑云起风从西至敌乗风纵火势甚炽将逼我军天忽雨反风敌营燬其兵焚死者甚众我兵复合攻之敌溃遁截杀大半追奔四十里其先为右翼兵追击者遇我伏兵发悉殱之阵斩副将张吉甫等尽获其駞马车牛甲胄器械生擒监军道张春等是日祖太寿闻鎗礟声谓仍是设计诱之不复遣一人出冬十月丁未】
　　【太宗以书三函予祖大寿及副将何可纲张存仁并命阵获文武官二十三员各以已意为招降书令千总姜柱赍徃祖大夀率众官出城见之与之食谓曰尔不必再来我寕死于此城不降也己酉】
　　【太宗遣官八员率兵五百尽出旧汉兵载红衣等礟攻鱼子嶂台是台峙立邉界垣墙甚固攻三日击壊台垜敌中礟死者五十七人叅将王景等来降逺近百余台闻风惴恐或降或迯王景既朝见】
　　【太宗赐以貂防于是翟家堡陈兴堡俱率俱率兵来降是日遣阵获叅将姜新徃招祖大寿等时大凌河城内粮絶薪尽我兵修筑壕堑益坚军容整暇祖大寿等谋突围而出侦我军防守严密一人不能逸而援兵自外至者又败溃穷蹙无计乃出城与姜新揖见令逰击韩栋随至既朝见太宗命达海库尔禅与姜新送之入城韩栋始来时由正黄旗大臣楞额礼所守之门入军士俱戎服执防林立门内外及达海库尔禅送韩栋入城楞额礼亦不容遽过令逺立询问姓名详察面貌一一騐毕然后令行韩栋目击我军纪律及堵守严密状料一人不能潜脱还白大寿大寿降志始决其义子祖泽涧以书二函系于矢自城内射出请】
　　【遣副将石廷柱徃丙寅石廷柱达海库尔禅隆什寗完我徃城南台下大寿令韩栋送其子可法赴我军为质邀石廷柱过壕相见言当先定攻取锦州之防乃举城归顺石廷柱还奏】
　　【太宗命达海徃谕曰我既招降尔等复取锦州恐我兵过劳尔等降后锦州或以力攻或以计取任尔等为之不然尔等坐守城中我惟有驻兵围□而己戊辰大凌河城内各官皆与祖大寿同谋归降独何可纲不从祖大寿令二人掖出城外于我诸将前杀之遂遣副将四员逰击二员来誓及暮大寿至】
　　【命入幄坐于左设馔宴之大寿密陈取锦州之防仍入城已巳命贝勒阿巴泰徳格类多尔衮岳托率副将八员官四十员兵四千人俱作汉装偕祖大寿率所属兵三百五十人作溃奔状袭取锦州是夜二更起行礟声不絶锦州城中闻之以为大凌河城中人得脱分路应援并为我军击败防大雾人觌面不相识军皆失队伍乃収兵还十一月庚午】
　　【太宗令纵祖大寿还锦州是日燬大凌河至广寕一路墩台乃还】小凌河城【在锦县东南二十里周一里余门二　本朝康熙二十九年设佐领骁骑校驻防】中后所城【在寕逺州西南八十里明宣徳三年置前屯卫中后千户所于此本朝设巡检司及佐领骁骑校官兵驻防城周三里有竒门四乾隆四十三年重修　谨按实録崇徳八年秋九月】
　　【世祖初嗣位遣郑亲王济尔哈朗英亲王阿济格统师征明壬寅载红衣礟及诸火器西发甲寅抵中后所乙夘薄暮移军城北填平壕堑以红衣礟攻城丙辰城頺遂用云梯挨牌拔其城擒斩逰击吴良弼等二十余员及马歩兵四千五百人俘四千余人分兵畧前屯卫中前所等处俘四百人己未由寕逺卫进发庚申抵前屯卫立营栅运挨牌云梯红衣礟于城西自亥时发礟攻城明日午时城破斩其总兵李辅明袁尚仁及副将以下官三十余员兵四千余俘二千余人又分兵至中前所明总兵黄色弃城遁遂防中前所俘千余人】中前所城【在寕县州西南一百六十五里明宣徳三年置前屯卫中前千户所于此　本朝康熙二十九年设佐领骁椅驻驻防乾隆四十三年重修又有中右所城在州西南三十里周三里亦宣徳三年置今废乾隆十九年有】
　　【御制中前卫诗四十八年有御制中后所中前所诗】沙河所城【在寕逺州西南一百里周一里二百二十六歩南一门乾隆四十三年有御制仍驻沙河所诗】天桥场巡司【在锦县西南五十里有城周一里为控扼海口之地雍正元年署巡检司】松山堡【在锦县南十八里明宣徳三年置中屯千户所属广寕中屯卫城周三里有竒　本朝崇徳六年夫军取锦州克防于此详见前松山注下又杏山堡在县西南三十里周二里余】塔山堡【在锦县西南六十里明宣徳三年置寜逺中左千户所于此城周三里余　本朝崇徳七年取塔山城详见前塔山注下又髙山堡在县东南二十五里山堡在县东南五十里大兴堡在县西南四十里】
　　【椵木冲堡在县西南五十里长寕堡在县西南七十里沙河堡在县西南八十里连山堡在县西南九十里俱有城】锦昌堡【在锦县西二十里又西十里冇鹰手堡】大茂堡【在锦县北三十五里其北二里有大胜堡又流水堡在县东北二十里周二里有竒营城子堡在县东北三十石家减家二堡俱在县东北四十里齐家堡在县东北四十五里开州堡在县东北五十里】双树堡【在寕逺州东十八里周二里又有海防城自州南二里至九里共五城相去各二里许明时贮海运粮石之所】盐场堡【在寕逺州西南二十五里又曲尺河堡在州西南四十八里又髙儿铺堡在州西南一百十五里】杨安堡【在寕逺州西十二里又山堡在州西三十里又西十里有仙灵寺堡又十里有黒荘窠堡又十五里有锦川堡又五里有刘彦章堡又十五里有三道沟堡髙台堡】瑞昌堡【在寕逺州一百五里又平川三营堡在州西一百二十里三山营堡在州西一百三十七里背阴嶂堡在州西一百四十里】兴水县堡【在寕逺州西北十八里又镇安堡在州西北二十里镇邉堡在州北一十八里灰山堡在州东北二十里】中安堡【在广寕县东三十里又东三里冇髙丽坂堡又东十余里有羊肠河堡皆有城】小黒山堡【在广寕县东六十里今设站于此康熙二十九年设佐领骁骑校驻防东十里冇大黒山堡俱周二里余】白旗堡【在广寕县东一百六十里康熙二十九年设佐领骁骑校驻防乾隆十七年移前屯卫巡检驻此】髙平堡【在广寕县东南九十里又平洋桥堡傅家荘堡俱在县东南一百二十里沙岭堡在县东南一百五十里铁场堡在县东南一百六十里】北镇堡【在广寕县西三十里又马市堡在县北二十里镇东堡在县北四十里长永堡在县北五十里镇安堡在县北五十里巨流河堡在县东北二百三十里】永寜堡【在义州东二十里周二里余又东十里冇土堡子又东十里有新站堡又东南二十里有景家堡四十里有石佛堡】八塔堡【在义州西南二十五里又团山堡大安堡孙凌堡俱在州西南三十里大定堡在州西南四十里】得胜堡【在义州西十五里周一里又大康堡太平堡俱在州西二十里】营城堡【在义州东北二十里周一里又大寕堡在州东北三十里大清堡在州东北五十里瓦子峪堡大静堡俱在州东北六十里】镇夷堡【在义州东北六十里周三里余接广寕县界】
　　闗邮分水岭闗【在广寕县北八里又魏家岭闗在县西北七十里】松岭子邉门【在锦县西北九十里东至义州九官台门一百一里西南至新台门一百二十里又有长岭山邉门在县西南九十里旧设邉于此本朝康熙三十六年展邉门废】髙台邉门【在寕逺州西山海闗东北一百二十里又黒山口邉门在州西一百十里今二门皆废】新台邉门【在寕逺州西北七十里旧有旧新防门在州西北四十里康熙三十六年展邉移置于此西至梨树沟门七十六里有章京驻防】梨树沟邉门【在寕逺州西北一百里西至白石嘴门六里旧冇碾盘沟门在州西北七十里康熙三十六年展邉移此乾隆五年改章京驻防又有平川营邉门在州西北一百十里】白石嘴邉门【在寕逺州西北一百二十里旧接髙台邉门康熙二十五年展邉移于州西北一百里曰寛邦门三十六年又移于此西至明水堂门九十里有章京驻防兼辖明水堂门】明水堂邉门【在寕逺州西北一百六十里西至山海闗邉城界四十里】彰武台邉门【在广寕县北一百七十里东至开原县法库门一百二十里西至白土厰门一百六十二里冇章京驻防】九官台邉门【在义州西北三十里东至清河邉界十九里西南至松岭子门一百十里冇章京驻防雍正十一年増设同知驻此】清河邉门【在义州东北五十六里东至白土厰门八十三里西至九官台邉界六十五里有章京驻防】白土厰邉门【在义州北一百四十五里乾隆五年设章京驻防】闾阳驿【在锦州东北一百十里距广寕县西南五十里有域周二里康熙二十九年设佐领骁骑校驻防】曹庄驿【在寕逺州西南十二里又髙岭驿在州西南一百五十里俱有城】盘山驿【在广寕县东南五十里】马岭驿【在义州东四十五里以上诸驿皆明置今省】十三山站【在锦县东七十里有城周一里冇竒又小凌河站在县东南二十里髙穚站在县西南五十里有城周一里有竒】寜逺站【在寕逺州城内又东闗站在州西南六十里有城周一里余凉水河站在州西南一百三十里】广寜站【在广寕县南二十里又小里山站在县东六十里二道井站在县东一百十里白旗堡站在县东一百六十里入奉天府界以上诸站每站皆设监督官管理通志自　盛京西老邉站四十里至巨流河七十里至白旗堡五十里至二道井五十里至小黒山□十里至广寕站八十里至十三山五十四里至小凌河五十四里至髙桥六十二里至寕逺六十二里至东闗六十三里至凉水河七十五里至山海闗】
　　津梁双杨店桥【在鋛县东二十里】十三山石桥【在锦县东八十五里】利渉桥【在锦县东南三十里通志在星聚屯康熙十六年建】髙桥【在锦县西五十里又县北十八里有葛王碑桥】五里桥【在寕逺州西南二十五里】中右所石桥【在寕逺州西南三十里旧中所东门门外又中前所石桥在州西南旧中前所东八里】羊肠河桥【在广寕县东三十里又县东二百二十里有栁蒿构桥雍正九年建又县东三里有平逺桥十五里冇平洋桥县南九十里冇四塔桥县东南五十里冇广济桥】凌河桥【在义州北门外又阅武桥在州南门外】大凌河渡【在锦县东四十里】小凌河渡【在锦县东南二十里】
　　陵墓辽显陵【在广寕县医巫闾山即辽大祖长子人皇王耶律倍墓世宗时諡让国皇帝尊为显陵】干陵【在广寕县医巫闾山辽景宗葬此】豫王墓【在广寕县医巫闾山辽天祚帝入金降封豫王葬干陵旁】平王墓【辽人皇王子隆先封平王葬医巫闾山之道隐谷以上四陵墓今皆堙】元穆呼哩墓【明统志在广寕左屯卫东北二十里　按通志载揭奚斯撰碑可防辽志以为穆呼哩孙巴图鲁墓非是巴图鲁原作霸突鲁今改】王珣墓【在义州西四十里】王荣祖墓【在义州南四十里】明驾钦墓【在广寕县医巫闾山】杨惟藩墓【在寕逺州前屯卫】姜女坟【在寕逺州西南老军屯南入海一里许】
　　本朝尹防墓【在锦县东北二十里】
　　祠庙北镇庙【在广寕县西医巫闾山之阳去山五里余距城三里余舜封医巫闾山之镇幽州周礼夏官职方氏东北曰幽州其山镇曰医巫闾隋开皇十四年诏就山立祠唐天寳十载封广寕公宋金加王号元大徳二年封页徳广寕王明改称北镇医巫闾山之神　本朝因之旧庙毁于元季明永乐十九年敕建前殿五楹中殿三楹后殿七楹又构御香殿五楹以贮朝廷降香成化□重修　本朝康熙四十二年圣祖御书郁葱佳气扁额恭悬香殿四十五年】
　　【敕发帑金修理四十八年告成御制碑文雍正元年奉】
　　【防重修四年告成并勒御制碑文于庙中乾隆十九年有】
　　【御书额曰干始神区御制祭北镇医巫闾山及画松诗四十三年有御制祭北镇医巫闾山诗四十八年有御制祭北镇医巫闾山礼成诗】姜女祠【在寕逺州西南中前所城西二十五里祀秦贞妇孟姜祠之侧冇御轩三楹照房三楹平台三楹执事朝房十二楹乾隆八年有御书额曰芳流辽水又八年四十三年四十八年俱有】
　　【御制姜女祠诗十九年有御制题望夫石诗序云姜女祠前有石名曰望夫或云即姜女墓事虽不经而有闗风化故咏之】马叶二公祠【在义州南门外祀明洪武中都督马云叶旺今有坊存】钓鱼台祠【在义州北门外明贺钦常防学于此及殁乡人即其地建祠】曾公祠【在寕逺州城内祀明巡按御史曽铣今有碑存】周将军祠【在锦县城西祀明左都督周遇吉乾隆十二年知府金文淳建】
　　寺观大广济寺【在府城内唐时建内有白塔辽道宗建金髙琏有记又府城内有大佛寺寺前有塔周四十余丈髙约百丈相传建于唐时】大望海寺【在锦县南松山南唐建名法华寺元改名明景泰初重建】普陀寺【在锦县北十八里观音洞洞左有泉甘冽可饮洞中石佛百余明正统初建山头楼阁参差山下河流萦回因拟落迦之胜名曰普陀】崇兴寺【在广寜县城东北隅唐建今存双塔】青岩寺【在广寜县西南五十里峭壁挿天中有洞可容数十人洞外东西有泉萦□环注有望海观音阁洞前刻虚无真境四字每遇晴明海洋在目辽左诸山厯厯可数障鹰台在其上】清安寺【在广寕县西十二里医巫闾山中今为观音阁竒峯插云阴崖悬瀑右拥层峦左观溟海】仙灵寺【在寕县州西南三十余里内有石佛三相传明万厯三十二年出自海中】奉国寺【在义州城内防中建殿髙七丈佛像七髙如之一名七佛寺】
　　名宦辽刘伸【宛平人重熙中累迁南京副留守改崇义军节度使政务简静民用不扰致乌鹊同巢之异优诏褒之】韩徳凝【玉田人开防中累迁崇义军节度使移镇广徳秩满部民请留从之】韩庆民【宜州节度使金人克宜州庆民不屈而死】金程寀【析津人太祖时授锦州安昌令洁已爱民兴利除其殁也邑人祀之】髙桢【辽阳人天防六年以尚书左仆射判广寕尹在镇八年政令肃清吏畏而人安之】李完【朔州马邑人世宗时同知广寕府初辽滨民崔元入城饮不归得尸于水中有司执同饮者讯之皆诬服提刑司疑其寃以狱畀完完亷得其实乃舟师也遂免同饮人完长于吏治所至奸恶屏迹民皆便之】卢孝俭【宣徳州人大定中迁同知广寕尹广寕大饥民多流亡失业乃粜僧粟留其一嵗之用使平其价市与贫民既以救民僧亦获利】持嘉晖【中京人为归徳军节度使宗州旧无学持嘉晖为营建学舍劝督生徒肄业者复其身人竞趋之持嘉晖原作赤盏晖今改】伊喇温【辽横帐人世宗时厯崇义军节度使移临海军州治近水秋雨水潦暴至城下城颇决百姓惶骇不知所为温躬督役夫缮完之虽临不测无所避僚属或止温温曰为政疵疠水泛溢为灾守臣之罪也当以此身谢百姓虽死不恨寻移镇武定伊喇温原作移刺温今改译】马惠迪【漷阴人同知崇义军节度使亷能称职】大怀贞【辽阳人大定中为兴中尹锦州富民萧鹤寿途中杀人匿少府尹家冇司捕不得懐贞以计取之置于法】布萨揆【上京人明昌中同知崇义军节度使事有恵政布萨揆原作仆散揆今改】伊喇富森【东北路乌楞古河明安人大定初同知兴中府事缮城浚濠贼至却退改广寜被牒如隣郡元兵薄城其子通华善率家奴拒战广寕赖之以完富森还悉放奴为良终不言子之功识者多之伊喇富森原作伊喇福僧乌楞古明安原作乌连苦猛安今改】元胡秉彛【霸州人为锦州知州初州民不业耕织秉彛编伊尹武侯耕田遗制及苖司农栽桑图编行都部又于东东筑济民圜种桑百余畦聴民移植虽蔬菜果蓏栽植有方小民效法衣食饶足至元中省部移檄东方知籴奉行不善秉彛令蓄积者聴自输官民辇运赴仓侵渔遂息】刘敏中【济南人大徳中以宣抚使行辽东锦州雨水为灾辄发廪赈之】王居礼【河东人知锦州劝学兴农一以清心省事为本嵗凶发仓赈济全活甚众冇讼田不决者以情理开喻之其人相譲而退】王伯胜【文安人仁宗时为辽阳行省平章政事辽阳省治懿州州陋民不知学伯胜始至增郡学弟子员择贤师以教之使客至无所舍皆舘于民民苦之伯胜乃择隙地为馆廏度闲田百顷募民耕种以廪饩之嵗旱伯胜乃斋戒以祷祷毕即雨人谓之平章雨】郭嘉【濮阳人顺帝时厯官广寕路总管兼诸鄂啰劝农防御时民苦和籴嘉设法计户口第甲乙民甚便之有诏团结义兵嘉集民数千教以坐作进退号令齐一赏罚明信故东方诸郡钱粮之富甲兵之精称嘉为最后防防辽阳孤城无援嘉力战以死鄂罗原作奥鲁今改】明曹鳯【临淮人洪武时为广寕中屯卫指挥同知筑城池创卫治抚恤士卒官至都指挥同知】刘斌【崇明人以靖难功授指挥使进都指挥佥事备御寕逺筑城建卫时值嵗俭外御邉陲内抚军士政理民安甚有能声】冯时泰【山西汾州人任广寕道兵备防议守正不阿筑大定老军台堡数十处区画有方及邉隅告警言帅失机时泰奉防勘实有忤当事遂被逮辽民无不称寃】王祥【固始人以都指挥佥事任广寕开府修筑寕达蒲河等城恤下兴学颇多善政】施聚【顺天通州人宣徳中进都指挥使守备义州以勇敢称】文广【江都人正统间以署都指挥佥事备御寕逺诺延犯邉广率兵穷追遇伏中流矢死赠镇国将军】李荣【寕逺卫指挥使正统间守备塔山追敌至利州大战于长坡自午至暮不少挫敌不能支弃所掠而奔】赵忠【广寕右卫指挥佥事守镇静堡正统十四年敌围堡甚急忠乗城力战归语其妻曰若城破吾不茍活汝母子当自裁敌攻益急讹言城防妻女皆缢死攻围凡两昼夜以堡坚解去守臣上忠全城功陞指挥同知赐金为妻女营葬表其门曰忠节】李英【其先卢龙人迁义州成化问为广寕中屯卫指挥厯左军都督佥事充右叅将分守锦义二城讲武恤士训练之暇以书史自娱敦尚古礼建祠宇谨祭祀一以朱子为法在任七年百度具举】王铭【锦州人成化中守备寕逺讲武练军重修二城庙学甲辰有冦警铭率精骑卷甲直趋百余里遏其归路尽获所失人畜而还自是数年无犯境者】熊廷弼【江夏人万厯三十六年巡按辽东杜馈遗核军实时巡抚赵楫等弃寛向新疆徙编民六万家于内地廷弼勘得弃地驱民状劾二人罪嵗大旱廷弼行部金州祷城隍神约七日雨不雨毁其庙人广寕逾三日大书白牌封剑使使徃斩之未至风雷大作雨如注辽人以为至诚感神天啓时为御史冯三元等劾罢去任辽士民莫不垂泣后以广寕失守论诛　本朝乾隆四十八年】
　　【特防録其裔孙泗先授教谕】髙邦佐【襄陵人天啓元年辽阳破以邦佐为布政使叅政分守广寕邦佐知邉事不可为乞归方报允而王化贞弃广寕迯众谓邦佐既请告可入闗邦佐叱之曰吾一日未去则一日封疆臣也夜作书诀母策骑趋右屯谒熊廷弼言城中虽乱外间未知亟提兵入城斩一二人人心自定公即不行请授邦佐兵赴难廷弼不聴偕化贞并走邦佐仰天难泣曰经畧巡抚俱迯事去矣松山吾守地当死此遂西向拜阙复拜母解印绶自经官舍仆髙永曰主人死安可无从者亦自经于侧事闻再赠太仆卿諡忠节同时顾颐以石叅政分守辽海广寕之变力屈自经赠太仆少卿　本朝乾隆四十一年赐髙邦佐顾颐　俱谥节愍】袁崇焕【东莞人天啓二年驻守闗内安置辽人之失业者常夜行荆棘虎豹中时十三山难民十余万久困不得出崇焕将五千兵驻寕逺以壮声援别遣骁将救之三年督修寜逺城工成为闗外重镇崇焕在职勤慎善抚将士由是流移骈集商旅辐辏逺近望为乐土　本朝乾隆四十八年】
　　【特防録其裔孙袁炳授县丞】曹变蛟【大同人文诏从子也才勇冠时初文诏军中破山西湖广陜西四川诸流冠大小数十战斩馘无算积功最多贼咸畏大小曹将军厯官至援辽总兵崇祯十四年从洪承畴以十三万众救锦州时锦州围急变蛟营松山北乳峯山列七营于两山间环以长壕及战军溃还保松山　大兵围之明年二月副将夏成徳为内应松山遂破执不屈死之　本朝乾隆四十一年赐諡忠烈】杨伦【前屯卫副总兵明季阵亡又前屯卫总兵李鸣鳯副总兵罗文耀寕逺总兵王定宸皆同时殉节　本朝乾隆四十一年】
　　【赐杨伦諡烈愍李鸣鳯等俱諡节愍】
　　本朝刘文亮【汉军镶黄旗人以佐领兼知锦县招徕民人为之度邑居给牛种课勤惰而劝相之又设义学延师以教文风遂振】
　　人物南北朝魏屈遵【字子度昌黎徒河人博学多才艺名著当时为慕容垂博陵令后归魏道武素闻其名厚加礼焉拜中书令赐爵下蔡子】屈恒【遵之孙字长生沉深有局量太武时以破平凉功赐爵济北公景穆在东宫恒领太子少傅内外称其平当太武信任之委以大政车驾出征常居中留镇卒赠征西大将军諡曰成】卢鲁元【昌黎徒河人寛和有雅度明元时以忠谨给侍东宫恭勤尽节太武即位为中书侍郎性多容纳好掩大之过扬人之美由是公卿咸亲附之累迁中书监领秘书事赐爵防城公从征赫连昌太武亲追击入其城门是日防鲁元防危殆后迁太保録尚书事卒赠防城王諡曰孝】卢丑【徒河人鲁元之族太武为监国丑以笃学博闻入授太武经后赐爵济阴公位尚书加散骑常侍卒官河内太守】隋豆卢勣【字定东昌黎徒河人聪悟有器局周明帝时为左武伯中大夫勣自以经业未通请解职游露门学帝嘉之敕以本官就学丁父艰哀□□礼开皇中拜夏州总管以以其家世贵盛勲效克彰甚重之子毓英果冇气节汉王谅镇并州为王府主簿谅谋作乱毓苦諌不从因与司马皇甫誔合谋闭城拒谅谅袭击之毓兵败遂遇害】唐李惠登【柳城人为平卢军禆将安禄山乱从董秦泛海畧定棣等州轻兵逺鬬贼不支战辄北史思明反惠登防贼中以计得脱依来瑱及李希烈反以兵二千使屯随州惠登挈州归朝即拜隋州刺史居二十年兴利去害田辟户增人歌舞之节度使于頔上其绩诏加御史大夫】李光弼【栁城人楷洛子袭父封以功破土蕃吐谷浑进云麾将军安禄山反郭子仪荐其能诏加魏郡太守河北采访使光弼以朔方兵五千东救常山降思义又却贼于饶阳防郭子仪守云中诏悉众出井陉与光弼合击史思明于九门西大败之及拔赵郡士多掳掠光弼坐谯门収所获还之民至徳二载思明等将兵十万攻光弼于太原时麾下兵不满万光弼彻屋为櫑石车石所击辄伤贼思明为飞楼障以木慢筑土山临城光弼遣人穴地頽之又时遣突骑出乗贼俘斩万计思明乃遁去乾元初九节度师溃于相州光弼整众还太原未防为天下兵马副元帅贼方□洛光弼悉军趋河阳擒安太清于懐州广徳元年擒浙东贼袁晁赐铁劵图形凌烟阁光弼知兵善用人谋定后战能以少覆众初与郭子仪齐名而战功推中兴第一卒赠太保諡武穆子彚有志操为宿州刺史治行颇着】辽耶律良【字习传生于干州读书医巫闾山学既博将入南山肄叶友人止之曰尔驰驱千里纵闻见过人年亦垂暮今若即仕己冇余地良曰穷通命也非尔所知不聼留数年而归清寜中迁知制诰兼知部署司事奏请编御制诗文目曰清寜集上命良诗为庆防集亲制其序咸雍初同知南院枢密使事出知中京留守事卒追封辽西郡王諡忠成】马人望【字严叔髙祖为石晋青州刺史太祖徙其族于医巫闾山因家焉人望頴悟幼孤长以才学称咸雍中第进士累擢中京度支司盐铁判官转南京三司度支判官公私兼裕迁警巡使京师狱讼填委人望处决无一寃者为保静军节度使时诸处饥乏惟人望所治粒食不阙迁中京度支使始至府廪皆空视事半嵗积粟十五万斛钱二十镪拜南院枢密使人不敢干以私所推荐皆为名臣以守司徒兼侍中致仕卒諡文献】姚景行【兴中县人累官翰林院学士道宗即位为北府宰相后告归道闻重元乱収集行旅三百余骑勤王比至贼已平道宗嘉其忠咸雍元年出为武定军节度使减徭役疏寃滞广储蓄以备荒勤校阅以修武郡民宜之卒封栁城郡王諡文宪】窦景庸【中京人清寕进士大安初监修国史封陈国公授武定军节度使招流亡戢奸猾决寃狱轻重大小务惬人心七年拜中京留守卒諡肃宪】张宝【锦州人四世同居道宗嘉之令其子为三班只】金李三锡【字懐邦锦州安昌人辽季盗攻锦州州人推三钖主兵事设机应变城頼以完后归金摄临海军节度副使参预元帅府军事改知严州厯归徳军节度副使三迁武胜军节度使察亷第一除河北西路转运使致仕三锡政事强明所至称治世宗旧闻其名大定初起为北京路都转运使制下而三锡已卒】梁肃【字孟容广寜奉圣州人幼笃志好学天眷二年擢进士第调平遥主簿迁绛县令以亷入为尚书省令史迁定海军节度副使营治汴宫肃分防役事摄大名少尹正隆未境内盗起百姓防贼中不能自办者数千人皆繋大名狱肃至官亷得其情谳出者十八九大定四年通检东平大名两路户籍物力称其平允他使者所至皆以苛刻増益为功百姓诉苦之朝廷勅诸路咸以东平大名通检为凖于是始定七年河决李固诏肃视之遂奏决河水六分旧河水四分今塞决河复故道为一再决而南则南京忧再决而北则山东河北皆可忧不若止于李固南筑堤使两河分流以杀水势世宗从之十四年充宋国详问使称防迁济南尹召拜防知政事肃知无不言致仕卒諡正宪】邓俨【字子威懿州宜民人天徳三年进士大定中有司奏使宋者世宗命选汉官一人梁肃以王翛张大节邓俨对世宗曰翛大节苦无资厯与左右司官辛苦不同其命俨徃累迁吏部侍郎明昌初为户部尚书上命尚书集百官议如何使民弃末务本以广储蓄俨言今之风俗竞为侈靡莫若定制度使贵贱上下衣冠车马室宇器用各有等差裁抑婚姻丧葬过度之礼罢去乡社追逐无名之费用度有节则蓄积日广矣后出知归徳府致仕】张九思【字全行锦州人以亳州防御使副刘仲延受宋嵗贡于泗州徃嵗受贡者每以物不精责宋使者宋使者私馈银币各直数百千以为常九思独不肯受仲延从之私馈遂絶世宗时累迁工部尚书】张景仁【字寿甫辽西人累官翰林待制大定二年与宋议和徃复凡七书皆景仁为之世宗尝称之曰今之文章如张景仁与宋人徃复书指事达意辨而裁真能文之士也累迁御史大夫平章政事乌库哩元忠擅决六品官迁仁劾之朝廷肃然】孙徳渊【字资深兴中人大定十六年进士调涞水丞察亷迁沙河令刚正榦能可任繁剧有盗桑者主逐之盗自以又刺足曰秋桑不禁采汝何得刺我诉之县徳渊曰逐捕而伤疮必在后今在前乃自刺也盗遂引服及去官民为刻石祠之贞祐二年拜工部尚书是时山东乏兵食有司请鬻恩例举人居丧者亦许纳谷就试徳渊奏此大伤名教事遂寝及致仕御史许古论徳渊忠亮明敏可大用宣宗嘉纳未及用而卒】舒穆噜元【字希明懿州路人七嵗丧父号泣不食者数日十三居母丧如成人尝为击鞫戏马踣叹曰生无兄弟而数乗此险设有不测奈何由是终身不复为之补枢密院尚书省译史迁监察御史同知淄川军州事厯知济南府卒生平寡言笑尚节俭居官自守不交权要人以是称之舒穆噜原作不抺今改】耶律履【字履道辽东丹王七世孙家广寕方五嵗卧庑下见防云徃来天际忽谓乳母曰此所谓卧看青天行白云者耶及长博学多艺善属文初举进士恶搜检烦琐去之廕补承奉班祗累官礼部尚书兼翰林院直学士至尚书右丞卒諡文献履秀峙通悟精厯算书绘事初族父徳元未有子以履为后既而生子震徳元殁尽推家资与之于辨材善楚楚材皆有名】耶律辨材【履之子家义州天姿倜傥躯榦雄伟以志节自负为中京兵马副都指挥使宣宗问军政利辨材言将相多非其材遂忤权贵出为许州兵马钤辖】李经【字天英锦州人作诗极刻苦喜出竒语不蹈袭前人李纯甫见其诗曰真今世太白也再举不第拂衣去南渡后其乡帅其表至朝廷士大夫识之曰此天英笔也朝议以武功就命倅其州】元耶律楚材【字晋卿履之子身长八尺美髯宏声博极羣书旁通天文地理律厯术数及释老医卜之説下笔为文若宿搆者金末为开州同知完顔复兴留守燕辟左右司员外郎太祖定燕召见处之左右每征伐必命之卜谓太宗曰此人天赐我家尔后军国庶政当悉委之甲辰帝至东印度驻鐡门闗有一角兽形如鹿而焉尾其色緑作人言谓侍卫曰汝主宜早还帝问楚材对曰此瑞兽也其名角端能为四方语好生恶杀天降符以告陛下愿承天心以全民命帝即日班师太宗时拜中书令事无钜细皆先白之汴梁将下大将蘓卜特言金人抗拒宜屠之楚材驰諌帝从之得避兵居汴者百四十七万人又求得孔子五十一代孙元措奏袭封衍圣公付以林庙地命収太常礼乐生及召名儒梁涉等使进讲东宫置编修经籍所由是文治兴焉定天下贼税奏用儒臣皆从其计陈时务十策悉施行之卒赠太师广寕王諡文正蘓卜特原作速不台今改】石天应【兴中永徳人以功迁兵马都元师移军河中金军潜师由中条来攻天应力战死】耶律铸【字成仲楚材子防聪敏善属文领中书省事采厯代徳政合于时宜者以进从宪宗征蜀屡出竒计中统二年拜中书左丞相至元初奏定法令三十七章吏民便之初清庙雅乐止有登歌诏铸制宫县八佾之舞乐成赐名大成十年迁平章军国重事监修国史朝廷有大事必谘访焉卒赠大师懿寕王諡文忠】李守贤【字才叔义州人金未与兄庭植归太祖授锦州临海军节度使迁河东南路兵焉都总管既至人皆曰吾等可恃以生矣知平阳府事有惠政时河中未下守贤请自北面凿城先登城果下明年大破赵雄兵于芮城时金兵十余万保少室山太平塞守贤以三千兵破之不两旬诸塞望风俱下守贤未尝妄杀一人攻河南降其渠魁関东洛西遂定子彀从征有功授河东道行军万户兼总管摧锋防阵所至克防中统三年改河东路总管移京兆路】李伯温【守贤兄伯通弟伯通击张致战殁于锦州城北伯温行平阳元帅府事金兵来攻李成开水门导敌入伯温谓左右曰吾受方面之寄今不幸夫律当以死报国不可辱汝等宜迯生士卒皆犹豫不忍去伯温即拔剑杀家属投井中以刃植柱刺心而死金人见伯温抱柱如生无不嗟叹弟守正守忠守正为平阳守以功授河东南路兵马都元帅与金人战殁守忠代守平阳为都元帅尝攻益都北还军将彭智防义州判守忠力战复之后为金人所执大骂不屈而死】王珣【字君实本姓耶律氏金末避难辽西更姓王遂为义州开义人武力絶人善骑射穆呼哩畧地锡锡珣率众出迎以珣为元帅兼领义州二州事俊平张致赐金虎符加金紫光録大夫充兵马都元帅镇辽东便宜行事兼义川等州节度使珣为政简易赏罚明信诛强扶弱毫发无徇锡锡原作奚□今改】刘世英【其先范阳人后迁辽东川州初穆呼哩经畧辽东世英麾下以功充行军副总管庚辰平阳诸郡被兵之余民物空竭世英言于穆呼哩曰自古建国以民为本今河东杀掠殆尽异日我师复来孰给转输收存恤亡此其时也穆呼哩善之奏授绛州节度使卒命弟亨安领其众赐金虎符行元帅府事攻金伐宋出竒制胜战功居多所获金帛悉与将佐故士卒乐为用焉】王荣祖【字敬先珣长子性沉原勇力絶人袭崇义军节度使入朝帝闻其勇选三力士与皆应手而倒讨金平章政事格绷额所至有功授北京等路征行万户换金虎符伐髙丽围王京髙丽奉表入贡擒布萨鄂谟再伐髙丽破十余城降天龙诸堡移镇髙丽募民屯戍辟地千里中统元年诣阙授沿邉招讨使兼北京等路征行万户还镇卒格绷额原作葛不哥今改】耶律希亮【字明甫铸之子少跋涉西土羁旅困苦武宗时官翰林学士承防为人性至孝困厄遐方家资散亡仅藏祖考画像四时致奠尽诚尽敬虽疾病不废书史或中夜起坐取烛以书着素轩集三十巻后追封漆水郡公諡忠嘉】明毕恭【前屯卫集其先山东济寜人恭冇文武才正统间以巡抚王翺荐授百户厯指挥佥事□上方畧开设迤西邉堡墙壕增置烽堠兵威大振进署都指挥佥事守备寜前在任五年邉鄙寜谧进掌都司抚士卒革奸广屯田兴学校政平讼理军民咸称之】贺钦【字克恭其先浙江定海人以戌邉籍义州少好学读近忠録有悟成化二年登进士授户科给事中已而师事陈献章既归肖其像事之治改元用阁臣荐起为陜西参议未至而母死乃上疏恳辞且陈四事一资真儒以讲圣学二荐贤才以辅治道三遵祖制以处内官四兴礼乐以化天下疏凡数万言奏入报闻正徳四年太监刘瑾括辽东田东人震恐义州守又贪横民变聚众刼掠相戒曰母惊贺黄门钦闻之急谕祸福以身任之乱遂定钦学不务博渉专读四书六经小学期于反身实践谓为学不必求之髙逺在主敬以収放心而已隐居医巫闾山下别号医闾有集四巻】史璠【广寜人母病朝夕侍立病笃益勤苦夜不就枕及母卒居倚卢中门絶酒肉逺帷薄三年不出贺钦为作倚庐记以表之】陈寿【字本仁其先新淦人祖志代兄戍辽东遂籍寕逺卫寿少贫甚得遗金坐至夜分还其主从乡人贺钦学登成化八年进士授户科给事中言时政无隠弹劾不避权要治十三年以右佥都御史巡抚延绥军声大振寻迁右副都御史掌南院正徳初刘瑾矫诏逮南京科道戴铣等夀抗章论救瑾怒罢其官九年复起巡抚陜西寻拜南京兵部侍郎陜人呼号拥舆移日不得行进刑部尚书致仕寿亷厯官四十年无家可归寓南都所居不蔽风雨其卒也尚书李充嗣府尹冦天叙为之殓】贺士谘【钦之子性通敏博极羣书领治壬子乡荐抱道自娱絶意仕进都御史张文锦荐其材应诏陈务实学存敬慎谨细防亲贤逺邪等十二事不报即辞归隠居终身】傅钥【字希凖辽东广寕人正徳间进士授给事中尝论邉事防宣大将领失利亡卒甚多廷议遣钥覆视上曰是甞言邉事者称是选矣钥至镇考治甄别不随不苛得实以报嘉靖间累陞山西按察使用法平恕兼得大体富民其杀人当死以货免钥収鞫之寘于法知县某主簿某皆良吏为奸人所搆事下按察司或谓钥曰是当道所欲入也钥以法如此不可枉徇竟白之终河南巡抚】赵国忠【字伯进锦州卫州卫人嗣指挥职嘉靖初举武防试进都指挥佥事擢锦义右叅将连破敌进署都督佥事为辽东总兵官有功进都督同知己代赵卿镇宣府命部将逆击谙达于大滹沱败之防尽走及谙达薄京师国忠趋入卫移防诸陵冦见国忠阵红门不敢入三十一年再镇辽东御却小王子数万骑明年逐敌出塞多斩获进秩一等国忠善战射穿札为将有威严厯两镇缮亭障练士马邉防頼之谙达原作俺答今改】赵倾葵【广寕卫人嘉靖中为蓟镇叅将三十四年冦犯马兰峪倾葵徃御与指挥禇文明等俱力战死赠都督同知諡忠壮】贾冕【广寕卫世职指挥寻举武防试进署都指挥佥事为中路游击将军嘉靖三十八年冦犯辽阳南抵海州冕督军徃御死焉赠都督佥事谥忠壮】黒春【其先建州人世职广寕指挥使以功进署都指挥佥事厯辽阳副总兵嘉靖四十一年王果导冦分入春御之身自搏战杀数十人敌弃资仗遁诏进三秩顷之冦掠阳站堡春逆击乗势逐之防伏中冦知其骁将围之数重春与犯总田耕等力战二昼夜援师不至死之赠都督佥事谥忠壮】杨照【字明逺前屯卫人都督镇之孙嗣世职为前屯卫指挥使嘉靖中以功累迁辽东总兵官屡立战功严嵩怒照不输贿解职嵩败朝廷以宿望起之四十二年古深入金海诸卫总兵官吴瑛不能御诏罢瑛以照代其秋又聚众广寕塞外谋大人照率诸将由镇夷堡分道掩之夜失道去塞六十里遂为敌所围力战中矢死照忠勇负气抚士有恩甞涅尽忠报国四字于背誓以死自効起官数月间屡战皆防竟殒于阵赠少保左都督諡忠壮】杨维藩【照叔父结髪从父都督镇于行间屡効首功积官指挥佥事擢广寕镇武营游击痛照阵亡誓灭敌雪耻嘉靖四十四年防古万余骑攻镇武维藩兵不满千迎之于境内莲子湖台与众誓曰此死地也血战或生遂进战杀敌防半手刅数十人力竭死之诏赠都督佥事与线补衮并立祠祭祀子袭职赠三秩】线补衮【世职宁□卫指挥由广寕游击进寕逺叅将嘉靖四十四年敌攻小团山补衮击却之追至黄土台敌大至围之数重补衮与广寕游击杨维藩□战良久补衮手杀数人西中二矢镞出脑后突围还营数日而殒诏赠都督佥事】王治道【锦州卫人嘉靖间由世廕厯蓟州叅将四十五年擢辽东副总兵进署都督佥事充总兵官隆庆初以屡立战功进署都督同知时辽土荒残武备积废治道与巡抚魏学曽修筑沿邉墙堡自广寕迄沈阳隆庆四年寳该巴雅呼等犯锦州大胜堡治道与叅将郎得功上巴追逐独十余骑从时敌伏兵齐家山治道等误入其中殊死战敌稍却知无援遂围之矢且尽□鋭夺围出马忽蹶敌攒射之遂死事闻赠少保左都督諡忠愍立祠赐祭实该巴雅呼原作率爱卜言兀今改】郎得功【广寕卫人世职指挥佥事进叅将与总兵王治道同时战死赠都督同知得功父杰御敌花児营力战死二弟宾寳诸子得臣得君得恩及羣从数人皆战死其妻并守节不嫁得功复死王事时论多之】程錤【广寕卫人太学生母病日侍汤药夜不解衣母转病痢錤因医者言甞粪而□知不救悲号防死母卒值邻家失火风急势迫錤抚棺号曰万一不虞与母俱焚耳忽焉风反火灭人以为孝感所致】宫守礼【前屯卫人为诸生性端谨好古执礼父思问病笃守礼衣不觧带药必亲甞及卒哀号累日庐墓三年有白雀巢于庐上事继母尤谨朝夕率其妻问安母初有他志感其纯孝遂已与乡人饮守礼在坐少长莫敢喧哗其风动流俗如此嘉靖间守臣奏旌其门】杨振【义州卫人世职本卫指挥使天启二年河东失守归路梗其母自缢振偕父及弟昼伏夜行渡鸭緑江抵朝鲜入皮岛为千总崇祯初以功累擢副总兵十二年松山被围巡抚议救援诸将莫前振独请徃至吕翁山遇伏全军尽殁振被执令至松山説降未至城里许南向坐于地命从官李禄告城中人曰诸将援军即至城中人闻之益坚守振禄皆被杀　本朝乾隆四十一年赐諡烈愍】杨国柱【辽东义州人精骑射以功佩将军印总宣镇兵引兵救锦州先至松山防伏中建祠嵗祀　大兵四面呼降国柱太息语其下曰此吾兄子昔年殉难处也吾独为降将军乎突围中矢堕马死额曰旌烈　本朝乾隆四十一年】
　　【赐諡烈愍】朱文徳【义州卫人后家锦州崇祯时积战功至松山副将忤监视中官髙起潜斥罢十一年起故官及城被围文徳率前锋拒守甚力城破不屈死　本朝乾隆四十一年】
　　【赐諡烈愍】周遇吉【锦州卫人少有勇刀好射生后入行五战辄先登积功至前锋营副将崇祯十年从讨贼河南战光山固始皆大防后复讨破胡可受于浙川降其全部守槐树辟张献忠遂不敢犯与诸将大破罗汝才于豊邑坪屡加太子少保左都督代许定国为山西总兵官李自成犯山西平阳守将説遇吉降遇吉立斩之慿城固守潜出兵奋击杀贼无算防食尽援絶退保寕武贼踵至遇吉四面发大礟杀贼万人火药尽外围转急于是设伏城内出弱卒诱贼入城亟下闸杀数千人贼用礟攻城圮复完者再伤其四骁将自成惧欲退贼将献计前队死后复继官军力尽城遂防遇吉巻战马蹶徒歩跳荡手格杀数十人身被矢如猬竟为贼执大骂不屈贼悬之高竿丛射杀之复脔其肉城中士民感遇吉忠义咸巷战死亡畧尽遇吉死京师遂不守贼每语人曰他镇复有一周总兵吾安得至此当遇吉死时其妻刘氏率妇女射贼杀数百人贼纵火焚之阖门皆死于难　本朝乾隆四十一年赐諡忠武】李庆【锦州人官百户四世百口同居庆年百余嵗咸重其齿徳】张寳【锦州人四世同居】
　　本朝吴景道【广寕人天聪时擢吏部啓心郎顺治初擢河南巡抚厯平大河南收诸巨防以功累晋兵部尚书卒赠太子太保諡懿僖赐祭葬祀名宦】李栖鳯【字瑞梧广寕人天聪时授内院副理事官顺治初擢安徽巡抚平土冦有功六年调抚粤平定南韶雷亷等处并破李定国之　抚粤八载治迹懋着以兵部尚书总督两广加太子太保卒祀名宦】陈锦【字天章锦州人天聪时授骑都尉顺治初任登箂巡抚厯平山东土冦寻由操江总督调浙闽屡败海贼于丹山与郑成功战江东桥次同安夜为贼所刺赠兵部尚书】
　　【赐祭葬】蔡士英【字魁吾锦州人顺治元年从入闗勦抚山东及山西太原等处皆有功又从定浙江福建九年巡抚江西讨平土贼杨文等疏免逋赋浮粮民甚徳之晋漕运总督卒諡襄敏】
  </div>
  <div class="pagination">
   <a href="大清一统志_page28.html">
    上一页
   </a>
   <span>
    ...
   </span>
   <a href="大清一统志_page24.html">
    24
   </a>
   <a href="大清一统志_page25.html">
    25
   </a>
   <a href="大清一统志_page26.html">
    26
   </a>
   <a href="大清一统志_page27.html">
    27
   </a>
   <a href="大清一统志_page28.html">
    28
   </a>
   <span class="current-page">
    29
   </span>
   <a href="大清一统志_page30.html">
    30
   </a>
   <a href="大清一统志_page31.html">
    31
   </a>
   <a href="大清一统志_page32.html">
    32
   </a>
   <a href="大清一统志_page33.html">
    33
   </a>
   <a href="大清一统志_page34.html">
    34
   </a>
   <span>
    ...
   </span>
   <a href="大清一统志_page30.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
