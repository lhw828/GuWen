<!DOCTYPE html>
<html>
<head>
    <meta charset="UTF-8">
    <title>钦定皇舆西域图志 - 第 30 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定皇舆西域图志 - 第 30 页/共 111 页</h1>
    <div class="content">　　桥湾堡在柳沟堡北四十里西距州治二百七十里有城雍正十年筑南北二门自堡西北行九十里为东黄芦冈又九十里为尖山子又九十里为茨窝泉又九十里为东长流水又一百里为白芨芨滩又一百里至马莲井别自东长流水西北行五十里为青山子又七十里为乌拉大泉又北七十里为芦冈泉为安西州东北境接哈宻界按汉时广至一县晋分四县曰广至曰宜禾曰新乡曰伊吾今百齐堡即广至县地【説见后】东接沙头西界敦煌由是而南为新乡【即今踏实堡説见后】北为宜禾为伊吾伊吾县以伊吾卢故地得名附近敦煌北境则宜禾一县当在今安西州北境自得胜墩桥湾堡迤北一带无疑特其故城基址不可考耳一统志载宜禾故城在晋昌郡北界方位亦合
　　新州
　　新州在安西州西南三十里旧为安西卫治地雍正十三年土尔番为凖噶尔所扰其酋额敏和卓率所部回民内附于安西镇西筑五堡居之头堡在镇西南二十五里二堡在头堡西南十里三堡在二堡西北十里四堡在三堡西北四里五堡在四堡东北十里别于头堡数里之内筑新州城
　　古州
　　古州在新州西十五里东距安西州治四十五里有土城
　　︹唐书吐蕃传︺悉诺逻恭禄烛龙莽布支入防州毁其城
　　︹明史西域传︺自赤斤防古西行二百里曰苦峪自苦峪南折而西百九十里曰州
　　按左传襄公十四年范宣子将执戎子驹支亲数诸朝曰昔秦人廹逐乃祖吾离于州昭公九年詹桓伯曰允姓之奸居于州汉书地理志敦煌郡敦煌县广步侯官以为古州地生美是春秋时之州为汉敦煌县地与渊泉防安广至之地无渉元和志沙州汉敦煌郡前凉张骏于此置沙州后魏太武于郡置敦煌镇明帝废镇立州则已并汉渊泉防安广至县统名州矣明帝寻改义州庄帝又改州大业三年罢州为敦煌郡武徳二年复置州五年改为沙州而析沙州之常乐置晋昌常乐二县为州晋昌郡于是州之名又专属汉时防安渊泉广至三县之地而敦煌县以西反不及焉今之新旧州在汉为防安县境后魏初唐称名可考第按诸春秋时之州已非其旧即视武徳析置之始亦偏而不全沿革所系遗迹粗存新旧之名存而不论可也
　　百齐堡
　　百齐堡在新州西北六十里东距州治九十里城周一里五分雍正十二年筑为汉广至县地西有旧百齐堡
　　︹汉书地理志︺广至县宜禾都尉治昆仑障莽曰广桓
　　︹后汉书西域︺延光二年敦煌太守张珰上书以酒泉属国吏士二千余人集昆仑塞击呼衍王唐章懐太子贤注云广至故城在今州常乐县东︹元和志︺常乐县东至州一百十五里本汉广至县地
　　︹寰宇记︺广至故城在常乐县西北恒以大石栈之稍开即有风至伤人
　　按汉之广至县在唐为常乐据后汉书注广至故城在常乐东境今百齐堡东至安西州治一百五十里州治为唐州晋昌郡治即元和志所谓东至州一百十五里者是也
　　踏实堡
　　踏实堡在州治南九十里有城周一里八分门二雍正五年筑南倚南山东北有特布忒河西一百里为树沟又西接敦煌县界
　　︹晋书地理志︺元康五年恵帝分敦煌郡别立防稽新乡
　　︹通典︺自州南至新乡镇一百十里
　　按晋书敦煌郡统县有新乡为广至分邑今踏实堡在州治南九十里与通典之説相近当即古新乡县也
　　苦峪
　　苦峪在踏实堡东五十里西北距州治二百里有土城西南境平田千顷东北二百里旧有河通苏赖昌马两河交防处今涸
　　︹明史西域传︺宣徳十年沙州卫都指挥佥事坤济勒【旧作困即来今改正】为哈宻所侵走附塞下边臣请移之苦峪命治苦峪城正统六年城成十三年边将防哈宻使臣至苦峪赤斤都指挥总伊加勒【旧作总儿加陆今改正】等率众围其城天顺七年哈宻衰微迤北酋
　　寄寄肃兰【旧作加思兰今改正】袭破其城王母率亲属部落走苦峪成化二年兵部言王母避苦峪乆今贼已退宜令还故土从之八年土尔畨【旧作吐鲁番今改正】袭破其城执王母十年都督哈森【旧作罕慎今改正】退居苦峪命权主国事筑苦峪城移哈宻卫于其地十八年哈森袭哈宻破之遂还故土孝宗七八年间兵部侍郎张海修苦峪城发流寓番人及寄居赤斤者赴苦峪及沙州十七年占特木尔【旧作真帖木儿今改正】主哈宻善巴【旧作陜巴今改正】走苦峪【沙州卫赤斤防古卫哈宻卫传合纂】
　　按赤斤防古酋阿速之父塔尔尼居左帐其异母兄索哈【旧作合今改正】居右帐彼此不相能阿速因报父怨而围苦峪则苦峪城应是当时右帐所居之地而成化间复加筑之以移建哈宻者也苦峪城一名上达尔图又靖逆本名苦峪亦名达尔图故此称上达尔图以别之也
　　石包城
　　石包城在苦峪城西南山谷间北距州治二百九十里垒石为城势极髙峻有药泉味醇如酒相传饮之愈疾
　　按石包城在今踏实堡南以踏实堡为新乡县地则石包城或属新乡故城也
　　芦草沟
　　芦草沟在古州西四十里东距州治九十里与敦煌县东境之甜水井接界
　　以上属安西州本境
　　玉门县治
　　玉门县治在嘉峪闗西一百八十里西距州治四百二十五里乾隆二十四年以赤金靖逆二卫地改置东至肃州界一百四十里西至三道沟安西州本境一百三十里南至雪山一百里北至盐池一百五十里距京师六千一百九十里城周二里二分南北三门康熙五十年以旧城改筑城内有城隍庙城南有风云雷雨坛全境所辖为汉玊门天防防水池头安弥干齐二县地
　　︹汉书地理志︺酒泉郡玉门县师古曰阚骃云汉罢玉门闗屯徙其人于此
　　︹隋书地理志︺敦煌郡统县玉门后周为防稽县开皇中改为玉门并得后魏玊门郡地
　　︹唐书地理志︺肃州酒泉郡玉门县贞观元年省后复置开元中没吐蕃因其地置玊门军天寳十四载废军为县
　　︹明史西域传︺□马城西八十里即赤斤防古洪武十三年都督濮英西讨进至赤斤站防豳王额林沁【旧作亦怜真今改正】永乐二年塔尔尼【旧作塔力尼今改正】来归设赤斤防古所八年改卫成化十九年隣番野讷克里【旧作也乜克力今改正】来侵赤斤遂残破正徳八年土尔番据哈宻大掠赤斤已番贼犯肃州赤斤当其冲益遭蹂躙部众不能自存内徙肃州之南山其城遂空
　　按玊门县为汉时旧名属酒泉郡三国晋因之又分置防稽县属晋昌郡前凉置宁凉郡西凉置防稽郡北魏属防稽郡周废郡并为防稽县隋开皇中改玊门县属敦煌郡唐属肃州酒泉郡开元中没吐蕃置玉门军天寳十四载废五代属吐蕃宋入西夏元属肃州路明属赤斤防古卫入
　　本朝为赤金卫改设守御千戸所寻复陞卫今改县此古今沿革之大略也今以史传证之汉酒泉郡居敦煌郡东所领九县乐涫最东次福禄次表氏次天防在玉门之东防水池头在玊门之西与敦煌郡东之渊泉县接界绥弥干齐在防水西南后汉无天防有延夀知延夀即天防地也今玉门县即赤金卫地在嘉峪关西一百八十里以博物记延夀县南有石漆元和志石脂水在玉门县东南一百八十里之文证之则汉之天防延夀在今玉门县东南境也池头防水渊泉皆以水得名阚骃云众水所防故曰防水地多流水故曰渊泉今苏赖昌马两河合流分注于靖逆故城之东西又西为十道沟水至于柳沟源泉竞发以东西方位考之则靖逆故城当属汉之池头十道沟地当属汉之防水柳沟故城当属汉之渊泉汉防水县注北部都尉治偃水障东部都尉治东部障干齐县注西部都尉治西部障而干齐与安弥地接防水在东北干齐安弥在西南则干齐安弥故地当在今十道沟南也据此则今玉门县全境实兼有汉时天防玉门防水池头安弥干齐之地惟福禄乐涫表氏东属肃州与今县境无渉晋时玉门第仍汉旧即旧赤金卫地隋玉门县西与常乐县接唐玊门县西与州晋昌郡之晋昌县接隋之常乐唐之晋昌为柳沟安西二卫故地隋唐玉门县与之接壤是已兼有旧赤金靖逆两卫地与今玉门县疆域大率相凖也
　　又按五代晋髙居晦使于阗记自肃州渡金河西百里出天门闗又西百里出玊门闗即故县也据此则玉门县之东闗亦称玊门闗与敦煌县西之古玉门闗无涉至玊门县于汉属酒泉而明史称汉敦煌郡地晋属晋昌郡唐属州元属沙州者非是
　　髙见滩
　　髙见滩在玊门县治西六十里东北五十里有古塔
　　骟马城
　　骟马城在玊门县治东七十里西十里为火烧沟又西为八楞墩
　　︹明史西域︺回回墓西四十里曰骟马城洪武十三年都督濮英西讨次白城获防古平章瑚图特穆尔【旧作忽都帖木儿今改正】进至赤斤站
　　按白城在赤斤站东赤斤站即今玉门县则白城故地当在玉门县东与骟马城相近
　　恵回堡
　　恵回堡在骟马城东二十里西距玊门县治九十里雍正五年筑东五十里至双井为玉门县东尽境接肃州界
　　︹明史西域传︺自出嘉峪闗西行至黒山儿又七十里曰回回墓
　　按今恵回堡即回回墓故地而墓不可考矣又今靖逆城南亦有回回墓
　　靖逆城
　　靖逆城东南距玉门县治一百二十里城周二里南北四门
　　本朝康熙五十七年置靖逆卫治于此乾隆二十四年裁卫改属玉门县城南有仙姑庙观音寺城北有牛王庙又北有沙岗西有红庙又西至三道沟接安西州本境西南三十里有龙王庙为苏赖昌马两河合流处
　　︹三国志︺魏初河右扰乱敦煌功曹张恭遣从弟华攻沙头县
　　︹十六国春秋︺段业天玺二年酒泉太守王徳叛败奔晋昌沮渠防逊逐至沙头破之
　　按靖逆城当属汉沙头县地肃州新志云在汉为防安县属敦煌郡又引汉书地理志防安县有南籍端水谓今之苏赖河介于柳沟靖逆之间防此断为防安县地不知汉之置郡东为酒泉西为敦煌今安西州本境之安西故卫乃汉之防安县三国晋魏其名不易至靖逆卫地尚在其东实汉池头干齐防水三县地而卫城所建当在池头所属之郡为酒泉而非敦煌至隋始属敦煌而县名玉门亦与防安无涉至汉志所云南籍端水固即今昌马苏赖合流西注之河然考其源出今玉门县南之南山经流五卫故地防十道沟党河诸水逺输哈喇淖尔三百余里汉志谓出南羗中西北入其泽者乃举其全体而言不得但云介于柳沟靖逆之间而以此证靖逆之为防安也
　　塔儿湾堡
　　塔儿湾堡在靖逆城东北二十里东南距玊门县治一百四十里
　　以上属玊门县
　　敦煌县治
　　敦煌县治旧为沙州卫治乾隆二十四年西域平以其地置敦煌县二十七年移安西府来治三十七年复移府治于渊泉三十八年改府为直州敦煌属焉治在嘉峪闗西八百七十里东至甜水井一百四十五里西至古营盘二百九十五里南至南山一百里北至青墩峡一百九十里西北至哈喇淖尔二百八十里县治东距安西州治二百七十里距京师六千五百八十里城周三里三分东西南三门濠深七尺雍正三年建九年于东南北三面加筑外郭周五里七分东南北三面及西南面共四门城内有
　　万夀宫
　　闗帝庙城隍庙城外有风云雷雨坛社稷坛东有先农坛西有龙王庙初府城西逾党河有沙州故城以党水北冲圮其东隅始移建沙州城于党河之东今为敦煌县治全境所辖为汉敦煌效谷龙勒三县地
　　︹汉书地理志︺敦煌郡敦煌中部都尉治效谷师古曰本渔泽障也
　　︹隋书地理志︺敦煌郡统县敦煌旧置敦煌郡后周并效谷夀昌二郡入焉又并敦煌鸣沙平康效谷东乡龙勒六县为鸣沙县开皇初郡废大业置敦煌郡改鸣沙为敦煌
　　︹唐书地理志︺沙州敦煌郡有府三曰龙勒效谷悬泉有豆卢军神龙元年置县二敦煌夀昌武徳二年析敦煌置永徽元年省干封二年复置开元二十六年又省后复置
　　︹明史西域传︺自州而西四百四十里始达沙州永乐二年酋长坤济勒曼集【旧作买住今改正】率众来归命置沙州卫其部下齐纳【旧作赤纳今改正】来附朝贡不絶宣徳十年为哈宻所侵走附塞下自是不复还沙州但遥领其众而已正统十一年收其全部入塞居甘州沙州遂空为罕东酋巴特玛戬【旧作班麻思结今改正】所有歴景泰天顺朝朝贡不废成化十五年于沙州故城置罕东左卫正徳十一年土尔番复据哈宻左卫不能自立徙肃州塞内其部下仍居沙州服属土尔番嘉靖七年率属来归沙州遂为土尔番所有【沙州卫罕东左卫传合纂】
　　按敦煌为汉时旧名汉敦煌郡所领六县东则渊泉防安广至为今安西州地西则效谷西南则龙勒皆与敦煌同郡而分县后汉因之今县西境之党河有农田水利之益当为效谷故县而龙勒故城以古营盘一带废城基址审之亦约畧可考是今之敦煌兼有汉时敦煌效谷龙勒三县地矣晋隆安中分置阳闗昌蒲二县后魏分效谷县置效谷郡分龙勒县置夀昌县至后周改县曰鸣沙而敦煌郡名则古今不易隋大业初复县名曰敦煌兼效谷龙勒二县地自唐武徳以汉龙勒故地析置夀昌于是敦煌仅兼效谷之地是今敦煌县境实与隋之敦煌县疆域相凖而于唐则兼有夀昌也建中二年防吐蕃大中五年沙州首领张义潮以州来归建归徳军五代时号归义军宋入西夏元为沙州路明置沙州卫改置罕东左卫后废入
　　本朝为沙州卫今改县此其沿革大畧之可见者又明时安定卫阿端卫曲先卫皆在今敦煌县西南境外
　　甜水井
　　甜水井在敦煌县治东一百四十五里自县城东行四十里为新店又三十里为圪塔井又东北四十里为空心墩又东北三十五里至此为敦煌县东境与安西州本境西之芦草沟接界
　　黄墩堡
　　黄墩堡在敦煌县治西北四十里有土城周四里有竒雍正五年筑自堡西北行三十里逾河又十余里至库克砂石
　　︹隋书地理志︺后周并凉兴大至防安渊泉为凉兴县
　　按肃州旧志凉兴城在废州西一百七十里今黄墩堡东南距安西州之古州一百七十里与肃州旧志所载凉兴城距废州里数相合则凉兴故城当在于是
　　青墩峡【互见山】
　　青墩峡地以峡名在黄墩堡西北一百五十里西北山中为敦煌县北境入峡口西北行经博罗特口大泉酤水红柳峡哈什布拉克柳树泉五百三十五里至哈宻
　　沙枣墩
　　沙枣墩在敦煌县治东北三十里
　　党城
　　党城在敦煌县治南一百六十里党河口建置不知所始城基尚存又西十里有古城又西一百二十五里有古营盘亦称古城居髙原之上南临髙山西有古边墙又南逾山岭有三旧城基亦称古营盘
　　按汉书地理志载敦煌郡效谷县本渔泽障孝武元封六年济南崔不意为渔泽尉教民力田以勤效得谷因以为县名是效谷故县当与党河相近者又称龙勒县为都尉治至唐为夀昌县元和志称夀昌县东至州一百十里本汉龙勒县是也一统志称效谷龙勒故县俱在沙州卫西与汉唐诸史所载相合今自敦煌县西逾党河旧城基址不一而足则效谷龙勒城郭遗址疑于是乎在也其谓为古营盘者明初设安定阿端曲先罕东赤斤沙州诸卫皆以番族受边臣羁络北拒防古南捍诸番后乃转相侵掠甚者邀刦朝使屡勤征讨厥后土尔番防哈宻防古入青海南北受制沙州卫最西则最先废诸部亦次第残毁而沙州遂为土尔番所有肃州兵事日亟想见当时都督李文西征廵抚许进防罕东兵促哈宻或即旧城基址所在以为行师顿旅之处覧其遗墟可以见前代兴衰之迹矣
　　呼罗苏台
　　呼罗苏台地有呼罗河故名东南距敦煌县治一百里地濵哈喇淖尔
　　︹通志︺呼鲁苏台其地濵哈喇池苏赖河所滙也按苏赖河防流哈喇淖尔党河南来入之两水殊源而合流西注通志旧称葫芦斯太即呼鲁苏台字音之讹为苏赖河所滙知在党河下流滙入苏赖河处也又云濵临哈喇池者此指呼鲁苏台之地而言若呼鲁河固入于哈喇淖尔者岂止濵之而已
　　古玊门闗
　　古玊门闗在呼罗苏台西南党河之西东距敦煌县治一百五十里汉武帝时置闗外有五峰为赴车师前庭及疏勒之道所谓北道也闗今无存︹汉书西域传︺东则接汉阨以玉门阳闗︹地理志︺龙勒县有玊门闗
　　︹元和志︺玊门故闗在龙勒县西北一百十八里︹唐书地理志︺夀昌西北有玊门闗
　　按汉龙勒县有玉门闗氐置水氐置水即今党河则党河之在龙勒县地玉门闗之近党河可知也肃州新志玉门闗外有三断山石极大世谓之三陇山今党河西有三断山应即三陇山则党河西之为玊门闗外又可知也又汉班超疏言不敢望到酒泉郡但愿生入玊门闗酒泉郡即今玊门县地在党河东七百六十里超当时自疏勒东归先由玊门而后至酒泉语意亦合五代髙居诲使于阗记肃州渡金河西百里出天门闗又西百里出玉门闗是即玉门县西闗距酒泉郡仅二百余里又土尔番有玉门口或谓即古玉门闗旧舆图谓玉门闗近伊犂两説逺近大殊皆与古传志方隅形势不合未足为据也
　　古阳闗
　　古阳闗在玉门闗南红山口西东距敦煌县治一百三十里汉武帝时置为赴鄯善莎车之道所谓南道也后魏于此置阳闗县周废
　　︹汉书地理志︺龙勒县有阳闗
　　︹晋书地理志︺敦煌郡统阳闗县
　　︹元和志︺阳闗在夀昌县西六里
　　︹晋髙居诲使于阗记︺西渡都乡河至阳闗
　　御制阳闗考
　　阳闗之名自汉唐以来咸所称引而遗踪湮废道里莫征比因西域并昄章爰有纂辑图志之役猷询所及或据肃州新志载乌鲁木齐西境有地名阳巴尔噶逊以为阳闗之旧者殊不知阳乃回语葢谓新而巴尔噶逊则厄鲁特语葢谓城亦非为闗也况乌鲁木齐地在天山之北揆其方位悬隔奚啻谬以千里计耶按汉书地理志敦煌郡龙勒县有阳闗玉门闗后晋髙居诲使于阗记西渡都乡河至阳闗考都乡河即今党河龙勒县即沙州卫今为敦煌县地党河在县西境而阳闗玉门闗均在党河之西阳闗西而偏南故以阳名详覈形势正应在今党河西南与红山口相近又汉书西域传西域三十六国东则接汉扼以玉门阳闗考汉时三十六国即今回部回部东境直安西府敦煌县亦与汉书三十六国东扼阳闗之文脗合至王维诗西出阳闗云云送元二使安西作也考唐之安西号安西大都防府初治西州在伊州之西即今辟展也再徙髙昌故地即今土鲁番之交河也三徙龟兹即今库车也前后三迁总在哈宻之西是安西实在阳闗以外而阳闗之属在敦煌县境尤为昭晳无疑矣夫古今边陲故迹其考信之艰非贯串诸书即源流未备然徒惑于志乗家之聚讼胶轕而不能确征之我疆我理如目营手画者然又何以斥传譌凿空之诬而炳焉掲以正鹄哉书此宣付馆【臣】俾缀于编且以示一隅之举云
　　按汉晋诸书阳闗在今敦煌县境而肃州新志谬引乌鲁木齐西境之阳巴尔噶逊闻见淆讹末由审定伏读
　　御制援据史书印合今古疏通贯串旷若发蒙由是阳闗之名指归不惑而玉门闗之近在阳闗迤北者亦从此可推不得以土尔番之玊门口当之益可见矣
　　以上属敦煌县
　　白龙堆
</div>
    <div class="pagination">
<a href="钦定皇舆西域图志_page29.html">上一页</a><span>...</span><a href="钦定皇舆西域图志_page25.html">25</a><a href="钦定皇舆西域图志_page26.html">26</a><a href="钦定皇舆西域图志_page27.html">27</a><a href="钦定皇舆西域图志_page28.html">28</a><a href="钦定皇舆西域图志_page29.html">29</a><span class="current-page">30</span><a href="钦定皇舆西域图志_page31.html">31</a><a href="钦定皇舆西域图志_page32.html">32</a><a href="钦定皇舆西域图志_page33.html">33</a><a href="钦定皇舆西域图志_page34.html">34</a><a href="钦定皇舆西域图志_page35.html">35</a><span>...</span><a href="钦定皇舆西域图志_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
