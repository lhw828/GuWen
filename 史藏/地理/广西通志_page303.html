<!DOCTYPE html>
<html>
<head>
    <meta charset="UTF-8">
    <title>广西通志 - 第 303 页/共 315 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广西通志 - 第 303 页/共 315 页</h1>
    <div class="content">　　梧江驿　　　　　　　　　　韩守益早发梧江驿新晴宿雨收暖风寒食后啼鸟緑隂稠到处停兰棹逢人问象州隄防多防盗终夜整戈矛
　　懐逺县
　　治平今有日因得逺人懐一水牂牁逺千山翡翠开竹祠依涧壑县郭半云霾我正询民瘼苖顽莫浪猜
　　谒罗池庙
　　尝闻栁州栁今到栁州城谒庙双旌去看碑百感生逺人严祀典遗像着髙名庭树参天緑神来瘴疠清
　　迁江县
　　驻马迁江县悬旌映落霞山危开八寨县小只三家望望依前戍呜呜起暮笳晚凉生廨宇中夜梦京华
　　苍梧即事　　　　　　　　　　林　弼驻马苍梧野云烟半杳防荒林虞舜庙斜日吕仙亭城枕三江险山连百粤青长歌舒逸兴激烈振林坰
　　邕州　　　　　　　　　　　　王　偁五管推名郡双江接上流人家蛮雾晓山雨瘴烟秋逺客谁青眼殊方易白头今宵南极外分野望牵牛
　　宿苏桥驿　　　　　　　　　　蓝　智桂岭愁人地梅花嵗暮天孤云寒雨外独鸟暝钟前牢落空双鬓驱驰又一年观风愧无补为客记山川
　　栁城道中
　　霜气晚凄凄荒冈恐路迷孤云桂岭北落日栁城西地暖蛇虫出林昏鸟雀栖蛮乡经战伐问俗愧遗黎
　　恭城县
　　十室黄茅邑千峯红叶村喧卑蛮俗异质朴古风存鸡犬连猺峝牛羊到县门残年歴荒徼遥布圣明恩
　　过云洞岭
　　路出千林逈山连五岭遥石崖悬度栈野树卧通桥涧饮犹防蛊畬耕尽属猺夕阳驱瘦马影漫萧萧
　　栁城县
　　青山入县庭小邑但荒城竹覆茅茨冷江涵石壁清草虫当戸坠水鸟上阶行问俗知无事松风一舸轻
　　西山　　　　　　　　　　　　万　霁数里西山路千家夕照村霞光回树杪山影倒云根吏少空庭舍人归附郭门地偏风俗好鸡犬任黄昏
　　青连山　　　　　　　　　　　钱　溥万垒山如障城头翠作围玉龙随瀑挂鹤伴云归谢屐逰难遍陶篱见亦稀倚栏看不厌岚翠湿人衣
　　白云洞
　　野外防仙迹云封古洞幽碧桃时在涧瑶草不知秋道路通三岛烟霞占一丘有无谁可必明月自悠悠
　　鳌头山
　　江上蟠桃石雄吞北郭陲中擎天一柱独障水东驰霖雨多需望风云毎防持凭谁一点化髙跃向天池
　　伏牛岭　　　　　　　　　　　张　拯落日度牛岭归禽相与还云吞山一半路没水中间村落多称寨行人毎怯蛮羣黎入版籍嗟尔一何艰
　　成化七年十二月十有八日余与总镇太监陈公总兵官平江伯陈公视耀武扬威关留欵庆林寺寺前山坡之上其平如掌下临长江旁列茂树众登览为之跃然喜胜地之偶得而因念时事浩然兴作一诗书贻寺僧同逰者参议王孟育冯文
　　纲也　　　　　　　　　　　　韩　雍严关阅初遍下马憇禅林树覆连天幕泉鸣隔涧琴忧民成老疾报国喜同心闻道西征急何时听防音
　　过大关　　　　　　　　　　　鲁　铎大关惟线路蹑磴上崔嵬云触车檐起泉从树杪来寒轻花继续湿积藓毰毸逺道逢竒胜奚囊取次开
　　上林道中
　　山路竒还险肩舆阻复通有时疑堕井忽地欲凌空襟袖云中气旌旗树里风独怜寒暖不与故园同
　　昆仑关
　　路出昆仑上中林不见天巢卑幽鸟防树老怪藤纒空翠疑成滴隂崖戒近边前驱知不逺觱篥隔苍烟
　　正徳庚辰四月二十七日广西进兵
　　周　用
　　先防犹天幸悬军势不孤膏脂饶粟帛老弱戒弧五月方诛戮三苖复啸呼未闻尧舜日亦复望来苏
　　题阳朔县　　　　　　　　　　　王　臣山城极清秀彷佛武陵源黄叶飞江路青山到郭门田中禾本立墙角豆花存坐待梧桐月披襟共客论
　　栁山书院　　　　　　　　　　　刘　敔栁山名已久刺史暮方来佳胜依然在榛芜次第开续编循吏传重筑读书台何幸陪游衍清泉荐一杯
　　访仙源洞得道人蒋馨故栖石题　　顾　璘水曲桃花暗灵岩信有仙虫书留古洞鹤驾去何年白犬眠金灶苍龙饮玊泉愧非嵇叔夜来此竟空旋
　　春日磐石江上
　　歴歴春山色留人坐不归空园花自发芳草雉争飞多病懐郷切端居出郭稀尘冠将白首无乃负渔矶
　　入金盆山访唐孝子
　　旧闻刲股事今见结庐情笃行关风俗残躯效死生秋原双泪苦春草寸心倾独夜悲风切偏闻宰树声
　　小泛得黄楼诸山之胜
　　不奈城中役重防水上逰秋光俱白舫山翠忽黄楼竹覆溪门浄云藏石洞幽诛茆饶野意留语报沙鸥
　　月牙岩　　　　　　　　　　　孟　洋天设岩须古月牙名自今树低千岸转洞敞万峯侵冠服承云丽笙歌落涧深南州真胜槩北客此登临
　　兴安道中　　　　　　　　　　汪必东问县古兴安观山秀欝盘松浮萝葢逺石溜涧泉寒陡闸平分浸湘漓此发端放舟沿两岸花草入窻看
　　灵川道中
　　晓日灵川道春风逺使旌山迎来雨色石过转泉声细涧桃红杳髙原稼緑平人家多隔树疑在武陵行
　　驻浔州
　　三峡闻藤断双流见桂平牂牁通象逺勾漏出龙清何事虚开府频年少住氓萧条驻藩节回首媿千城
　　驻賔州
　　长驱来宦辙逺徼入賔州地接龙荒贡途通象服邮民风今不陋王泽故长流何为田禽鸷偏烦士马搜
　　驻南寜
　　西粤观诸郡南宁亦首风正音前汉叶竒货左江通铜柱勲名后金城礼信中须知夷壤接徃岁事征戎
　　龙门驿　　　　　　　　　　　徐　问险仄漓江峡龙门驿路通军麾沙水上春色瘴烟中深树埋豺虎穷荒絶雁鸿天山勋亦壮吾欲挂雕弓
　　乌蛮江上晓　　　　　　　　向　锦威武神祠下钟残曙色分疎透初日危岭堕秋云江满滩声穏风髙鹤唳闻身为万里客独徃更谁羣
　　青山废寺览古　　　　　　　　陈　瑾石壁题名遍云封古磴斜蜂衔争嫩蕊鹿卧借寒花水碓犹春雪松房半宿霞岩前僧定处占作野人家
　　过象州　　　　　　　　　　　蒋山卿秦皇开象郡兹事已千年台古埋秋草城荒起暮烟江天云漠漠石岭月娟娟万里慙漂泊因风懐昔贤
　　兴安道中　　　　　　　　　　黄　佐放浪沧洲客迟廻桂水春宻云虚碍马芳草逺随人野阔啼莺树山多佩犊民戍歌愁听汝荒服几时新
　　太平学舍八首【録三】　　　　　　张　岳吾道江河水文章奎壁精寒光无楚粤清润足缾罂絶徼兵戈少青衿诵鸣新秋占气应产紫芝荣
　　空城抱静碧太宇逼青葱谁谓经无用人知圣可同三千压戎马万丈吐霓虹所志谅能逺殷勤戒篆虫
　　声教千年运春秋一亩宫明禋荐緑藻遗响拂丝桐地逺人多朴中孚物自融乗桴非有托兹意郁冲冲
　　昭州道中　　　　　　　　　　潘　恩舟移桂岭外人泊暮江濆百越炎蒸地千山虎豹羣虚明涵洞月狼藉散溪云何处征歌发愁予不可闻
　　登思恩筹邉楼　　　　　　　　吴　赴髙压郡西城筹邉不浪名江山三面敌鸡犬几家声败堞烟中静危桥竹外明公余一登眺触处尽诗情
　　自柳至平乐书所见　　　　　　袁　袠象郡极萧条賔州颇沃饶趂多丑女互市半良猺箬裹防榔贵花糚茉莉娇輶轩叨使者异俗采风謡
　　邕管真堪赋江南恐不知橘奴金弹宻荔子水晶虚海错羞方物山蕉入野蔬无论宝玊贱鱼米自宜居
　　郁白方言似浔梧瘴气賖蚺蛇晴挂树射蜮昼含沙屋覆湘君竹山红蜀帝花夷坚收未尽博物待张华
　　昭平滩险恶最险是龙头药弩齐彀铜刀鞘屡抽红巾翻把隘白昼竞钩舟倘得山韩将狐羣岂足忧
　　谒刘贤良祠
　　髙树临流水空庭澹夕阳万言翻下第三黜竟投荒事业存青史英灵俨白杨古来称屈者不独一贤良
　　谒栁祠
　　罗池非昔日栁庙亦荒頺秋草重门闭寒花独树开文章真命世今古孰怜才猿鹤如相诉松风晚更哀
　　乌蛮滩
　　滩说乌蛮险今来异昔闻江流清似镜山瘴白于云铜柱瞻遗烈丛祠表懋勲伏波如可作谈笑扫妖氛
　　苍梧作
　　气南荒异苍梧湿更饶山云晴忽雨江雾夜连朝病与炎俱剧愁随瘴不消故郷那可望桂岭已迢迢
　　昭潭见雪
　　五岭传无雪三冬喜见花霰喧竹响絮卷朔风斜腊已辞梅蕚春先报栁芽谁怜僵卧者犹自滞天涯
　　郁林州　　　　　　　　　　　王　问旧属苍梧郡今通南海军峝中风转恶岭外气全分怪蟒呼人姓隂蛟吐瘴云夷歌起樵牧几度隔墟闻
　　苍梧夏泊呈同行杨少室宪长　　谢少南岭外自恒炎梧山更郁盘江霖偏作疠氷井不生寒并舣桄榔树初看荔子丹仙舟凉夜兴飞雪洒鸣湍
　　登七星岩
　　爇火窥谷披云上翠峯王城环翼凤江水抱游龙草合虞皇辙疆分汉帝封还将千古意把酒对髙舂
　　游靖藩宗室池馆
　　帝胄仙人馆朱扉緑野堂水涵鱼藻动箨放凤翎长客简雕金赋神丹閟玊房悠然心自逺疑是白云郷
　　书苍梧署中　　　　　　　　　钱　薇两载天南棹兼旬钩检賖明庭隔霄汉使节滞荒遐花鸟同中土云烟帯逺沙炎方非足虑祗切媿黄麻
　　大黄江口
　　江流急于箭风髙浪拍天帘开山入座云暝雨随舷椎髻蛮堪骇侏语孰传回看津吏瞬息过前川
　　牂牁江
　　路入东瓯国犹登万里舟衣冠无故识邪许总夷俦壤接夜郎境程逾铜柱秋清风赖相送暂尔思悠悠
　　横州　　　　　　　　　　　何　御役役催行色苍苍望晓河雁经炎海少花越山多水芋宜春种烟萝待晚过单车犹入郡五马意如何
　　至乌蛮滩
　　滩水迅如此行人仍暮过风烟蛮道路祠寝汉山河功岂云台掩悲应野老多千秋思薏苡返棹激长歌
　　浔江舟中
　　野桥津吏待稍泊散羁愁江月先临馆山云早上楼人喧城下渡鼓发驿前舟暝色苍苍逺风帆何处收
　　咏董泉　　　　　　　　　　　徐　浦石隙鸣泉泻秋深玊髓流精灵涵太始澄澈濬源头出涧施千顷余波沃九州生民望龙雨早晚此中求
　　横州夜泊浮槎馆　　　　　　　张佳防奉使岂张骞仙槎此地传舟来豚郁水人及荔支天客舍悬新月郷书已旧年因思一片石今在锦江邉
　　兴安道中　　　　　　　　　　方宏静云迷峯自叠滩急水相离【湘漓二江扵此分言相离也】竹露长疑泪松风不断吹獞儿歌刈稻猺女舞祈祠万里今封建无言陋九夷
　　府江舟中
　　滩窄自应潄嶂深殊未厌挥弦白鸟起卷幔碧云添境昔华夷限官今吏隐兼榜人无太驶为数众峯尖
　　登横州鉢岭二首　　　　　　　翁　溥百粤孤髙处披云试一临万山残照逺列郡瘴烟深古树藤萝合空林猿狖吟殊方聊复尔天地涤烦襟
</div>
    <div class="pagination">
<a href="广西通志_page302.html">上一页</a><span>...</span><a href="广西通志_page298.html">298</a><a href="广西通志_page299.html">299</a><a href="广西通志_page300.html">300</a><a href="广西通志_page301.html">301</a><a href="广西通志_page302.html">302</a><span class="current-page">303</span><a href="广西通志_page304.html">304</a><a href="广西通志_page305.html">305</a><a href="广西通志_page306.html">306</a><a href="广西通志_page307.html">307</a><a href="广西通志_page308.html">308</a><span>...</span><a href="广西通志_page304.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
