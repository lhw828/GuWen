<!DOCTYPE html>
<html>
<head>
    <meta charset="UTF-8">
    <title>湖广通志 - 第 340 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 340 页/共 373 页</h1>
    <div class="content">　　多士云蒸地虬枝古色苍滋培新雨露阅歴几氷霜造物存真鉴无言秖自芳公门薄桃李谁共岁寒香其四
　　一自离邱壑形完天亦全韶华不与竞摇落独争妍劲节余盘错韬光享大年风尘物色外相赏在云烟其五
　　物以知希贵良材不易逢灵根信有托生意总无穷老气横牛斗疎涛挟雨风文光相映借鳞甲好腾空其六
　　不种梧桐树凤凰灵境开人情思择木天意在因材太白吟诗兴元晖作赋才秋飚惊乍起笔底海潮来其七
　　却爱苍髯叟常叅翰墨场此心含太古凡卉不同香矗起云霄动光依日月长众皆瞻特立不碍及肩墙其八
　　岂肯夸秦爵宁教入楚辞郁蟠人所见根柢复谁知歘作蛟螭势凝如虎豹姿顶烟吾未敢空自问松滋其九
　　毕宏与韦偃难画此槎枒若拟加题品居然一大家上林探杏蕋左掖咏梨花南国青袍客谁将梁栋夸其十
　　史尊百木长文诵万年枝上有太平雀下看飞节芝仙家勤服食神物好扶持飏拜还称夀长赓天保诗
　　辰溪道中　　　　　　　　　　赵宏恩
　　仗节西来路千峯拥翠衾病鸦笺月浪醉叶梦云岑秋老滩声晩霜澄泡影深蛮烟偷入画倦眼认山阴
　　澴川八景　　　　　　　　　　涂天相琴堂槐荫
　　挥堂上理堂下结重阴老榦方成盖孙枝又作林雷风全未剥日月总相寻为问南柯守曾闻流水音泮沼荷香
　　数仞宫墙里沿池绕穗云一桥通泗水两序列皇坟绅笏联鼗铎芙蕖漾藻芹三千七十后若个与斯文程台夜月
　　名贤经此地弦诵有余声月色缥缃映花光笔研清湖天同一眺台榭巳三更风教谁司者能无怀古情董塜春云
　　晴云四面集至孝动天人宰树朝栖鹤穹台夜宿驎笠簔腾舞拜冠盖肃精神不尽董湖水潺潺日夕闻西湖酒馆
　　一湾湖水绿荡漾酒旗飘老妪今安在当垆别见招争畱学士带漫解相公貂更有防行客酩然度此桥北泾渔歌
　　万顷烟涛里时听欵乃歌水肥鱼竞上氷合网偏多晩唱穷彭蠡朝歈荡楚涡渔家天与乐樵牧未能过双峯瀑布
　　两山岚气合瀑势似潮悬海立千寻石云飞万壑泉虬龙濡沫远苔藓着花妍泽润生民处宁知二顷田嵏岭横屏
　　竚立双峯顶峻山拱作屏古松堪入画怪石远浮青万壑缝攒璧千岩锦错星好书天保颂覆以九如亭
　　汉上晓烟　　　　　　　　　　张叔珽
　　晓烟生水次春树两崖平古屋炊初动邻舟鸡尚鸣青惟畱远墖白不上髙城莫漫看图画余真画里行



　　湖广通志卷八十七
<史部,地理类,都会郡县之属,湖广通志>
　　钦定四库全书
　　湖广通志巻八十八
　　艺文志
　　七言律诗
　　唐
　　登襄阳楼　　　　　　　　　　孟浩然
　　县城南面汉江流江嶂开成南雍州才子乘春来骋望羣公暇日坐销忧楼台晩映青山郭罗绮晴骄緑水洲向夕波摇明月动更疑神女弄珠游
　　鹦鹉洲　　　　　　　　　　　李　白
　　鹦鹉来过吴江水江上洲传鹦鹉名鹦鹉西飞陇山去芳洲之树何青青烟开兰叶香风起岸夹桃花锦浪生迁客此时徒极目长洲孤月向谁明
　　黄鹤楼　　　　　　　　　　　崔　颢
　　昔人已乘白云去此地空余黄鹤楼黄鹤一去不复返白云千载空悠悠晴川歴歴汉阳树芳草萋萋鹦鹉洲日暮乡关何处是烟波江上使人愁
　　送杨少府贬郴州　　　　　　　王　维
　　明到衡山与洞庭若为秋月听猿声愁看北渚三湘逺恶说南风五两轻青草瘴时过夏口白头浪里出湓城长沙不久留才子贾谊何须吊屈平
　　送李少府贬峡中王少府贬长沙　髙　适
　　嗟君此别意何如驻马衔杯问谪居巫峡啼猿数行泪衡阳归雁几封书青枫江上秋天逺白帝城边古木疎圣代即今多雨露暂时分手莫踌蹰
　　江陵节度使阳城郡王新楼成王请严侍御同作
　　杜　甫
　　楼上炎天冰雪生髙飞燕雀贺新成碧窻宿雾蒙蒙湿朱栱浮云细细轻仗钺褰帷瞻具美投壶散帙有余清自公多暇延参佐江汉风流万古情
　　宋玉宅　　　　　　　　　　　杜　甫
　　摇落深知宋玉悲风流儒雅亦吾师怅望千秋一洒泪萧条异代不同时江山故宅空文藻云雨荒台岂梦思最是楚宫俱泯灭舟人指防到今疑
　　至衡州酬郭十五判官　　　　　杜　甫
　　才防岁老尚虚名卧病江湖春复生药裹关心诗摠废花枝照眼句还成只同燕石能星陨自得隋珠觉夜明乔口橘洲风浪促系帆何惜片时程
　　燕子来舟中作　　　　　　　　杜　甫
　　湖南为客动经春燕子衔泥两度新旧入故园尝识主如今社日逺看人可怜处处巢君室何异飘飘托此身暂语船樯还起去穿花贴水益霑巾
　　长沙送李十一　　　　　　　　杜　甫
　　与子避地西康州洞庭相逢十二秋逺媿尚方曾赐履竟非吾土倦登楼久存胶漆应难并一辱泥涂遂晩收李杜齐名真忝窃朔云寒菊倍离忧
　　小寒食舟中作　　　　　　　　杜　甫
　　佳辰强饭食犹寒隠几萧条戴鹖冠春水船如天上坐老年花似雾中看娟娟戯蝶过闲幔片片轻鸥下急湍云白山青万余里愁看直北是长安
　　辰阳即事　　　　　　　　　　张　谓
　　青枫落叶正堪悲黄菊残花欲待谁水近偏逢寒气早山深常见日光迟愁中卜命看周易病里招魂读楚词自恨不如湘浦雁春来即是北归时
　　汉阳献李相公　　　　　　　　刘长卿
　　退身髙卧楚城幽独掩闲门汉水头春草雨中行迳没暮山江上卷帘愁几人犹忆孙阁百口同乘范蠡舟早晩却还丞相印十年空被白云留
　　青谿友人归岳阳　　　　　　　刘长卿
　　洞庭何处雁南飞江菼苍苍客去稀帆带夕阳千里没天连秋水一人归黄花裛露开江岸白鸟衔鱼上钓矶岐路相逢无可赠老来空有泪沾衣
　　岳阳楼　　　　　　　　　　　刘长卿
　　行尽清溪日巳蹉云容山影两嵯峨楼前归客怨秋梦江上美人疑夜歌独坐髙髙风势急平湖月明多终期一艇随樵去来往片帆愁白波
　　过贾谊故宅　　　　　　　　　刘长卿
　　三年谪宦此栖迟万古惟畱楚客悲秋草独寻人去后寒林空见日斜时汉文有道恩犹薄湘水无情吊岂知寂寞江山正摇落怜君何事到天涯
　　杜员外垂示诗作此寄上　　　　郭　受
　　新诗海内流传遍旧德朝中属望劳郡邑地卑饶雾雨江湖天濶足风涛松醪酒熟旁看醉莲叶舟轻自学操春兴不知凡几首衡阳纸价顿能髙
　　送李敖南岳书记　　　　　　　郎士元
　　怜君才与阮家同掌记能资亚相雄入楚岂忘看泪竹泊舟应自爱江枫诚知客梦烟波里肯厌猿啼夜雨中莫信衡阳书不到年年秋雁过巴东
　　越中送王使君赴江华　　　　　郎士元
　　皂葢春风自越溪独寻芳草桂阳西逺水浮云随马去空山弱篠向云低遥知异政荆门北旧许新诗康乐齐万里相思在何处九疑残雪白猿啼
　　岳阳晚望　　　　　　　　　　崔　珏
　　乾坤千里水云间钓艇如萍去复还楼上北风斜卷席湖中西日倒衔山怀沙有恨骚人往鼓瑟无师帝子闲何事黄昏尚凝睇数行烟树接荆蛮
　　晚次鄂州　　　　　　　　　　卢　纶
　　云开远见汉阳城犹是孤帆一日程估客昼眠知浪静舟人夜语觉潮生三湘愁鬓逢秋色万里归心对月明旧业巳随征战尽更堪江上鼓鼙声
　　赠南岳隠禅师　　　　　　　　司空曙
　　拥褐安居南岳头白云髙寺见衡州石牕湖水摇寒月枫树猿声报夜秋讲席旧逢沙鸟至梵经初向竺僧求自知身老将传法因下人间遂此游
　　送曲山人之衡州　　　　　　　司空曙
　　白石先生眉发光巳分甜雪饮红浆衣巾半染烟霞气语笑兼和药草香茅洞玉声流暗水衡山碧色映朝阳千年城郭如相问华表峩峩有夜霜
　　松滋渡　　　　　　　　　　　刘禹锡
　　渡头轻雨洒寒梅天际溶溶雪水来梦渚草长迷楚望夷陵土黒有秦灰巴人泪应猿声落蜀客船从鸟道囘十二碧峯何处所永安宫外有荒台
　　寄澧州元郎中　　　　　　　　刘禹锡
　　新降鱼书墨未干贤人暂屈逺人安朝驱旌斾行时令夜见星辰忆旧官梅蘂覆阶铃阁暖雪峯当户防枝寒宁知楚客思公子北望长吟澧有兰
　　送友人牧永州　　　　　　　　刘禹锡
　　零陵香草满郊坰丹穴雏飞入翠屛孝若归来呈画赞孟阳别后有山铭兰陵旧地花才结桂树新枝色尚青为报儒林人尽道如今纵放鬓星星
　　汉夀城春望　　　　　　　　　刘禹锡
　　汉夀城边野草春荒祠古墓对荆榛田中牧坚烧刍狗陌上行人看石麟华表半空惊霹雳碑文才见满埃尘不知何日东瀛变此地还成要路津
　　杨尚书再授连州至衡阳酬赠别　栁宗元
　　去国十年同赴召湘江千里又分岐重临事异黄丞相三黜名惭栁士师归日并随廻雁尽愁肠正遇断猿时桂江东过连山下相望长吟有所思
　　酒中留上襄阳李相公　　　　　韩　愈
　　浊水污泥清路尘还曾同制掌丝纶眼穿长讶双鱼断耳热何辞数爵频银烛未销窻送曙金半醉座添春知公不久归钧轴应许闲官寄病身
　　邵州陪王使君宴　　　　　　　杨巨源
　　西塞无尘多玉筵貔貅鸳鹭俨相连红茵照水开尊俎翠幙当云发管歌罢晓临团扇静舞容春映薄衫妍鲁儒纵使他时有不似欢娱及少年
　　送林使君　　　　　　　　　　张　籍
　　词客南来宠命新潇湘郡入曲江津山幽自是深防处俗朴应无争竞人郭外相连排殿阁市中多半用金银知君不作家私计迁日还同到日贫
　　庾楼晓望　　　　　　　　　　白居易
　　独凭朱槛立凌晨山色初明栁色新竹雾晓笼衔岭月苹风暖送过江春子城阴处犹残雪衙鼓声前未有尘三百年来庾楼上曾经多少望乡人
　　题岳阳楼　　　　　　　　　　白居易
　　岳阳楼下水漫漫独上危楼凭曲栏春岸绿时连梦泽夕阳红处近长安猿攀树立啼何苦雁防湖飞渡亦难此地惟堪画图障华堂张与贵人看
　　五祖寺　　　　　　　　　　　裴　度
　　徧寻真迹蹑莓苔世事全抛不忍囘上界不知何处去西天移向此间来岩前芍药师亲种岭上青松佛手栽更有一般人不见白莲花向半天开
</div>
    <div class="pagination">
<a href="湖广通志_page339.html">上一页</a><span>...</span><a href="湖广通志_page335.html">335</a><a href="湖广通志_page336.html">336</a><a href="湖广通志_page337.html">337</a><a href="湖广通志_page338.html">338</a><a href="湖广通志_page339.html">339</a><span class="current-page">340</span><a href="湖广通志_page341.html">341</a><a href="湖广通志_page342.html">342</a><a href="湖广通志_page343.html">343</a><a href="湖广通志_page344.html">344</a><a href="湖广通志_page345.html">345</a><span>...</span><a href="湖广通志_page341.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
