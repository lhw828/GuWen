<!DOCTYPE html>
<html>
<head>
    <meta charset="UTF-8">
    <title>敬乡录 - 第 7 页/共 7 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>敬乡录 - 第 7 页/共 7 页</h1>
    <div class="content">　　敬乡录巻十三
　　钦定四库全书
　　敬乡录巻十四
　　元　吴师道　撰
　　李诚之字茂钦东阳人吕成公门人乡荐第一成公与学者书云茂钦作魁大可喜使世俗知本分为学者不与科举相妨后入太学舍选第一庆元初释褐为国子录佐江西福建帅幕嘉定中知蕲州増陴浚隍缮楼橹修器械作惠民仓真文忠公为作记十四年金人犯边一日破五闗遂自闗入践躏蕲时公已逾满代者不至欲先遣孥归闻敌至而止时州兵迎新者半又分于宪司存者无防乃选丁壮分布城守募死士迎击十里外大破之敌百道攻城池阳合肥援兵败走朝命冯榯援二郡拥兵境上迁延不进攻益急公又调兵杀其二将夜出刼其寨而还敌始惮之防黄失守并兵为一凡十余万势不能支公激励将士勉以忠义城陷子士允力战死之公付州印于虞兵使懐以归朝廷谓其家人曰尔等宜速死毋辱即帅兵巷战自子至寅士卒感其义皆死无一降者左右畧尽引剑自剔时年七十余妻许氏及子妇若孙皆赴水死自城守至陷凡二十六日时三月十七也事闻赠朝散大夫秘阁修撰封正节侯立庙于蕲阳名褒忠士允赠通直郎妻以下皆褒赠有差独长子士昭以先返家获全同时死者通判秦钜教授阮希甫军事判官赵与标知蕲春县林槩主簿寗时鳯统领孙中江旺监辖严刚中并真公慕义宗知县事陈仲垓亦立庙于县治之西嵗以死事之日致祭之宋宁宗纪书金防蕲黄事云何大节弃城遁诚之死之当时士大夫记此者罗大经云蕲黄相继防茂钦果决全节立可迟懦败事立可大节字也时少章云黄守懦甚逆战境上败死其庶官空其城以逃按刘克庄答傅谏议伯成书云何宪初防齐安官吏士民过武昌复自还齐安固守半月城破为敌骑拥入大江死于赤壁矶下建安陆通判石孝淳伏而逃死吏民无以遁辨之甚详又有闻二守臣讣诗云初闻边报暗吞声想见登谯与敌争世俗今犹疑许逺君王元未识真卿伤心百口同临穴极目孤城絶救兵多少虎臣提将印谁知战死是书生何老长身李白须闻死尚握州符战塲便可营双庙太学今方出二儒史馆何人征逸事羽林无日访遗孤病夫畴昔曽同幕西望关山涕自濡疑许逺之句为何发也刘又云茂钦死守孤城或咎其不知变坑陷生灵者盖当时烦言如此何公死事惟刘公所辨明白可以正史氏之诬二诗亦佳故附着于此以见其实大节太平州人庆元丙辰进士也
　　徐侨字崇甫淳熈十四年进士早从学于东莱门人叶邽子应后登朱子之门其官序学行并见諡议赐諡勅命
　　中书门下省尚书省送到吏部状准批下太常寺状准省礼部交本寺状抗等待罪奉常稽诸搢绅之论佥谓故朝奉大夫集英殿脩撰提举佑神观兼侍读宝谟阁待制致仕徐侨资禀清劲气节委特十逊侍卿九辞次对垂没固辞郊恩皆得请而后巳本寺所合照近降指挥检举申陈欲望公朝特赐敷奏照近来黄干李燔刘宰例下本寺为徐侨议諡其于风化实非小补
　　諡议　　　　承议郎太常博士赵崇洁
　　窃谓宋文公朱子发挥圣开阐后学辨析于毫分之异究极于底蕴之防者凡以使人精体实践由此身而达之闺门乡党推之于天下国家而非徒口耳诵习之谓也善乎侍读徐公侨之言曰比年以来晦庵先生之书满天下家藏人诵不过割裂掇拾以为进取之资求其专精笃实能得其所以言者盖鲜呜呼若徐公者可谓得其所以言者欤公主上饶簿时请学于朱先生之门首言不可直以人心为人欲即为先生首肯谓勉斋黄公曰崇父明白刚直士也讲学已有意趣又谓赵户曹曰主簿析理殊精可从之游又尝答书曰日用工夫已得之勿令间断且命以毅名斋自是所造益深所养益固今观门人相与次公家谓规模正大而梯级甚明纲领提挈而节目不遗则公之学可见矣今考公平生践履次第燕居独处如对神明者公之修身也承志婉愉居丧哀毁者公之事亲也男女以正长幼有序者公之居家也小夫野人事有慊于心必曰提举得无闻之乎州县长吏政有慊于心必曰毅斋得无知之乎则公之居乡也又以莅官立朝观之自初仕不肯轻受部刺史荐为郡幕以详刑使者待以敌已礼提举江东常平茶盐上便民事极言贪吏债帅而愿明诏大臣以正已之道正人忧家之虑忧国此嘉定十二年也时宰怒嗾言者罢公越六年从臣有自为公请祠者始主管华州云台观公迄不受禄绍定二年遂告老再请乃得谢环堵之室怡然乐道盖已忘情轩冕矣一旦上亲政硕儒宿望弓旌四出遂诏公复起仕提防江东刑狱未防除秘书少监又未防除太常少卿且谕防趣觐公首奏以正心为本知人为急谓举天下之民皆瘠由天下之官皆墨也凡数千言上为竦聴在讲帷以经所载友爱之言反覆开导上用是复济邸王爵请废王安石从祀而祠周程张朱五先生欲以忠定赵公侑食茂陵上皆如其请毎与上从容讲濓洛之学剖析理欲因致劝惩且着读易记以进上褒嘉再三常置御几间斯可谓君臣之盛矣防金使至公以无国书恐失大体宜馆之于外如晋叔向辞郑故事忤丞相意遂力乞休致章十上上谕留甚勤未几除工部侍郎丐去益力章六上遂命以内祠侍读公恳辞不已宣命亲谕乃勉就职如论并相各私其私如乞召崔公与之开督府如保全故相相臣子复起议和之师创建邸第家庙皆随事捄正顷之以病申前请辞益苦上意恻然始以宝谟阁待制奉外祠公犹力辞次对恩终于不受而止呜呼士大夫厚貌深情茍以欺世取名者方其平居犹可强自矫饰名利在前小可慕悦则起而夺之矣公凛然一节自守弗渝逊宠辞荣万乗不能强而留海内识与不识闻公之风皆心诚服之非精体实践卓然不负其师之学畴能然哉按諡法道徳博问曰文临官洁正曰清公讲明正学卓为宗师可不谓文乎操持大节不爱好官可不谓清乎请以文清为諡谨议
　　覆
　　朝散郎尚书考功员外郎兼庄文府教授洪勲
　　士君子以知道为难知之矣守尤难是故非明无以知非刚无以守人必无私也然后明必无欲也然后刚无私则此心不为外物所掩而知之的无欲则此心不为外物所屈而守之固是君子之难能也故【下缺】
　　竹门　　即事【具见濂洛风雅】
　　偶书二絶
　　有源一本流无穷有物万殊生不同自从太极两仪后往古来今感应中
　　日月东西逓往还四时迁易不曽闲要知天地生成妙只在隂阳进退间
　　克斋铭
　　天命于人曰仁者心外物翳之神曜渊沉天理之防人欲之炽率理若登从欲如坠世有坚敌若名与利白刃敢蹈铁石其垒号有力者坐以风靡我其克之贲育莫施其殆庶乎顔氏如愚千万人敌勇匪曽养敬以为帅智以立帜礼阵堂堂无竒无伪人蜮伏辜天君正位
　　四训
　　毎读论语窃见夫子所以诲人不倦而于深切者有五因辑约而为四训奉以自儆焉
　　不讲是忧【理窒则忧】悦此时习【理洽则悦】自谓不厌犹恐其失十五始志逮矩不逾十室忠信好不我如我非生知敏以求之发愤忘食老至不知终夜不寐以思无益于我何有要在黙识易加数年无大过焉女何不为可兴者诗君子就道无求安饱笃信守善随道隐见三年不易匪志于谷寡尤寡悔奚俟干禄六蔽有言务不是力好仁好信终堕愚贼入孝出悌文乃有余贼人之子恶置读书不思则罔不重奚固爱人以道为已乃古子以四教多识一贯谋道不忧约礼弗畔毋怠而寝莫省所诲毋悦而画自安于退迁怒贰过不萌于防未闻好者有焉其谁博无成名曷从庶几进而不止惟顔是希
　　右训学
　　好无以尚安与利异其逺乎哉我欲斯至终食无违造次于是立人达人欲不狥己能好能恶占其为矣一日用力未见不足加我加人谁能无欲巧言令色有之则鲜刚毅木讷近之则渐小人未有君子不忧勇则可必生其弗求茍志无恶观过可知先难后获能行是为静而乐山无加其身动而出门如见大賔已所不欲于人勿施其在邦家夫谁怨之恭敬而忠行此三者虽之夷狄不可弃也博施济众尧舜犹病吾则岂敢若是与圣子所罕言谓不可偏克巳之偏复礼之全视聴言动罔或有愆由人乎哉天下归焉三月不违心存者天其庶矣乎亚圣大贤
　　右训仁
　　巧则鲜仁知难宜讱耻于过行惟讷斯敏有徳必有就道必谨圣人示教曽无尔隐赐不受命亿惟善辞野哉由也诲女知之信始观今于予何诛舍欲为辞求非吾徒诗书执礼先行后从性与天道乐在其中审于答问与防是偃考之徳行骞中雍然黙而识之予欲无言时行物生何哉者天斯道之得之寡矣回也如愚参乎曰唯
　　右训言
　　为礼不敬吾何以观人而无信又乌可焉见宾承祭毎事必然车无防軏寸步莫前犬马能养孝何以别兵食可去民无不立亲谏不违谨有余力国以是道敬事后食兼是二者言行无愧岂但州里蛮陌行矣立参于前舆倚于衡随所见焉则着则明为仁大方循道坦履君子一之曰诚而已
　　右训敬信
　　陈鞾字子华福州长乐人父孔硕北山先生朱子髙弟也北山尝任婺户曹鞾生于廨舍初郡有玉蟾大王庙在子城上时见白玉蟾形大小不常威灵甚厉鞾生时见玉蟾入其室实异气所感也性英果有威畧年未三十出竒破淮东冦绍定中为福建招捕使平汀邵剑三州盗屡开阃督兵终枢密使諡忠肃亦名臣也鞾尝以征杀所得妇人乳头糟以食逺馈其亲北山食之甘初不知也后更索之无以应诘其故遂以实告北山惊惋得心疾药物不能疗其友人问疾公语之故友曰子事朱先生几何年矣乃不能自愈此疾耶公问之则曰诵程子四箴足矣于是日诵不辍月余脱然复常鞾之残忍盖有自来临终诵明月双溪水清风八咏楼句而逝此事虽近怪屡闻诸前辈盖有所授云
　　孙道子后避贾似道名改徳之字【阙】　东阳人自号东白盖县之山名登【阙】　　　进士似道父涉客也博学善文章以涉故亦颇倨视似道仕止秘书监丞有文集若干巻读大事记未见
　　诸暨接待院记
　　佛入中国千三百载其教日盛梵宫缁庐所在充斥诸暨越之支邑而寺额祠曹者六十四他可槩巳观音院居县【阙】七十里兴创竟役僧妙端介予友胡君普来请记予闻释氏之祖有为石室者毎度人輙置筹其中积久不胜记若寺不胜记不几乎室中之筹乎虽然不可不记也初胡氏子防能持素出家诵法华经如流水人称之如昔言法华云庆元初谒鄞县田主簿一徳自言生无益于世觊随愿力作利济事兵厨水通浣溪犬牙三邑杭越往来者道焉而故无接待诚得地数弓当结庐治供以便去来田善之法华不爱肤体披攘经营以开禧初得度名法通闻郡僧慧云世卢氏之术乃礼其嗣道祺师迎之共职补治歴二十年稍具而法华寂临终口縁事犹弗置绍定改元慧云得请徙故院额道祺继创门闼钟楼畧称事矣妙端法华之弟子也翳所入伙滋欲治其故而大之防田县丞宋卿首捐金他者亦至斧不絶声又二十年始绩于成自大殿经藏西方阁像设以及堂奥庑序库帑浴湢深穏周备而又殖产为永逺计噫何其能也周官羇旅有委积道路有馆此王者之政也至汉犹设陌里亭后世置不论顾异教得窃拾其遗意以私惠其徒而其人又多行足以动众材足以辨事坚忍强力必于成而后已则其教虽欲不盛得乎仁宗朝抚之可栖以医立菜园院曽子固谓其用力之勤刻意之专故所为无不如志深叹世儒不能建必世百年之功则彼之盛由此之衰其所感发深矣嗟夫栖特十年耳未知慧云子孙孙子绵歴五十年之逺也以儒者之时计之则仁可洽礼乐可兴奈何其不能然哉予之不可不记以是夫
　　显庆寺林泉记
　　旌徳显庆寺嵌大小陵岭间面二髙峯而龙井之水横贯以入于湖信吉瓖也寺后大石赑屭蓊然云逗粲然星离筋脉竒瘐如覩防源窍穴玲珑如凿混沌环行卒愕疑欲搏噬其胜絶尤在右腋方池湛湛旧有亭翼然主僧智印以其与芗林冷泉鼎峙更扁曰林泉盖合二者而言之也讲课余闲拄颐眺望意造物之无尽藏必有如隋珠和璧之不露者集数客佩耰锄决防沮洳剔决嵁岩涧谷逶防俄若异境蔽亏往复疑于无穷意甚乐之笕竹引泉激流过颡又数十举武亭于岩上取无心出岫之义名以静云稍东漫珑坡陀龙鼻注水歕乱幽窦上防老木小径斗折西向着亭取烟光凝而暮山紫之句名以凝紫羣冈拥防万松干霄而层峦叠巘无不合竒转势自献于几席之下矣灵苗异卉莫可名状禽声上下与钟梵答大非人间世也一日印以书缄图示予请记其胜予曰师主于教者也教主于学者也山之登峯造极非师之讲贯乎泉之穷源究本非师之探索乎升髙而明敞望逺而通达非师之屏除障阂乎信如是则可游乎物之表矣师曰然乃笔授刋之岩上
　　嵊县平籴仓记
　　东阳何侯涖剡之数月立仓平籴逾两年而就其民乐而歌舞之相与走邑西隣境请某记其事某惟魏之平籴接乎春秋之末最得古意汉常平隋义仓不能外也国朝熈丰之大臣建置仓法吏不堪其严始茍偷以逃责扁闭廪廥逓相付受不敢訾省脱遇赈发往往多腐为飞埃惠不下究兹平籴之所以不可不讲欤剡居千岩万壑中田少食难类多取给于舟泛溪流渗澁至或不时则负郭之氓盻盻然无所得食兹平籴之所以尤不可后欤侯下车之初民以饥告首捐公帑督市侩负贩一时借以少纾久则无防于是平籴之议起焉撙节浮费得缗钱为万者三以时而籴时而出之视其籴之直无所取盈嵗増月益通至十万缗乃视县治之南为堂三间扁曰存爱两庑倍之即以为厫摽以春颁而秋敛之之号门墉有严他屋咸具费若干缗而民不知役亦可谓难也已侯又惟仓有耗有费取废寺若豪民欺隠官田地充之以其羡置田或以济穷乏之不能籴者出纳之事尽委之乡之寓公善士吏不得一摇手于中条疏密而防虑逺剡何幸欤道子尝谓天下事无不可为特患士大夫不以为家之心为国尔侯所节费用多例所入一切屏去诡重力难以就兹绪殆不啻如其家之为先是学宫摧圯栋桴梁柱岌岌如坐漏舟中侯悉力整治然后坚好如新成日防弟子员聘请上庠名流迪以义理之学侯亦间至据案抗声衍析大义士皆苏醒起立嗟乎平籴以养民兴学以养士养民政也养士则知教矣侯造朝有日由是以致其用其设施讵止如今所覩哉侯名梦祥字视履名父之子道子居同里知之详故备书之以塞剡民之望且以慰其去后之思云宝祐三年记
　　北山先生何基字子恭鲁斋先生王栢字防之同金华人鲁斋师北山者也二先生之学上接紫阳之以明道为已任当宋之季北山屡召不起鲁斋亦不肯仕之片言垂训明正精密而标防诸书尤极开示之切北山所着少而有诸书发挥布已久鲁斋所着甚多比年烬于火抄者仅存导江张须鲁斋门人以其道显于北方吾里金履祥俱登何王之门又防粹推明其旨今亦行于时学者知尊二先生而渊源行实之祥或未之悉则亦未能深知也二先生之文皆闗义理非敢有所去取今据金公所编濓洛风雅中诸诗其文亦各采数篇不能悉录而以行状圹志诰词祭文之属附于后使世之士得以有考而此不复详叙云
　　暮春感兴　春日闲居　春晚郊行　法清寺水珠呈杜季髙　寛儿辈
　　已上五诗俱载濓洛风雅兹不录
　　系辞发挥序
　　图书出而易之数显卦爻画而易之象明蓍策设而易之占立曰数曰象曰占是三者乃圣人作易之大用舍是则无以为易一以贯之则画前太极之妙又易道之根源也在易伏羲氏继天立极不过因造化自然之数推卦画自然之象攷蓍防自然之变作为卜筮以告夫后世使人得以决疑成务而不迷于吉凶悔吝之途云尔至文王之系彖周公之系爻虽曰因事设教丁宁详密然又不过即卦象之所值依卜筮为训俾之观变玩占趋吉避凶以为处已应物之方而不失其是非之正而已云云【具见北山发挥此不详录】
　　鲁斋箴　潜夫井铭　北山先生行状　杨侍郎文仲请赠諡二先生劄子
　　特补迪功郎特添差婺州文学教授兼丽泽书院山长诰
　　依前迪功郎特授史舘校勘诰
　　崇政殿説书降诏
　　特諡文定诰　金履祥祭北山何先生文
　　鲁斋王先生
　　三君子賛【为金吉父书】爱日斋箴【为族孙仆作】秋兰辞　和立斋踏月歌　老菊次时所性韵　题定武兰亭副本　渔舟晚笛　风云掩霭　野渡　山居【巳上四首题画】八咏楼　屈平　张子房　武侯像　羊叔子与何无适宿山寺　陶渊明　元夕独坐　题愚斋梅轴　兰亭记　新竹次韵【巳上俱濓洛风雅所载兹不具】吕太后像賛　武后像賛
　　周子太极图説衍义序　六义字原序　正始音序　书附序　鲁经章句序　鲁斋记　鲁斋先生圹志【叶由庚作】
　　鲁斋先生文集目后题【通斋作】祭鲁斋先生文　又率诸生祭文　奉焚黄告鲁斋文【俱仁山作】
　　叶由庚字成父防漕讳蓁之子以口吃不受世赏从毅斋徐文清公游称其静愿无他好讲学有【阙】　与北山何先生鲁斋王先生往来尤密故北山之卒也鲁斋为之状其行鲁斋之卒也成父为之志其圹尝谓先天图太极生两仪加倍而为四八以至于六十四左自一阳而六阳右自一隂而六隂自然如此生生无穷皆天地本然之数河圗上止于四象以为水火木金即其中以为土説到五行即性各有其义不必将先天圗并参较也又曰古之人知行并进闻一善言见一善行未之能行惟恐有闻若一向为言语文字纒蔽夺其精神必待知至而后行是终无可行之日也识者以为名言
　　王偘字刚仲号立斋鲁斋先生之从子初从刘防堂炎学卒业于北山何先生有诗集若干巻
　　夜对梅花示彦恭侄
　　羇旅不自怡坐阅芳嵗晚江湖有莫逆梅花还到眼平生相慰藉风期无近逺今夕共短檠与子兴不浅
　　其二
　　羇旅阅世纷坐念百忧集共子时剧谈满懐氷雪激仪型虽有常梅花静玉立何用对忘忧嵗寒端有益道士舒道纪晚唐人
　　赤松子庙
　　松老赤松原松间庙宛然人皆有兄弟谁共得神仙双鹤冲天去羣羊化石眠至今丹井水香满北山田
　　浩然观
　　澄心坐清境虚白生林端夜静笑声出月明松影寒綘霞封药灶碧窦溅斋坛海树几回老先生棊未残此赤松道士舒道纪晚唐人僧贯休集中屡有与舒道士诗又悼其下世云仙庙诗难继注云师题赤松子庙兄弟神仙一聫人皆服之自今观之终篇精絶古今题此者殆无以过也浩然观在兰谿郭东一里许唐所建元祠坛有丹井旧名灵瑞宋治平中改今名此题盖后人易之也语意亦佳二诗外他无然岂在多乎哉黄初平自号赤松子见神仙与神农时为两师服水玉能入火不烧张子房欲从之游者各为一人郡志既括神仙所载又引太平寰宇记赤松子游金华山以火自焚太平广记二人奕棋自称赤松子安期生云云皆附防之説后人往往误以为一晋志东阳郡长山县注有赤松子庙此诗题极为明着也
　　僧保暹字希白金华人普惠院僧喜为诗有处【阙】囊诀一巻景徳初直昭文舘陈充所序九诗僧诗暹其一也
　　寄行肇上人
　　旧隐湖西寺青山千万峯来书度深雪归梦断防钟开口与时僻论心似我慵流年共衰鬓昨夜又闻蛩
　　重登文兆师水阁
　　重来久凭防临水景多闲髙树下残照寒潮平逺山夜吟常负宿秋病久思还早晚离城里从兹定掩闗
　　寄白阁元贞
　　一从归白阁更不入长安絶顶无人上西风彻夜寒悬崖乗雪度飞瀑过云看应念驰名者青门得路难
　　秋居书懐
　　黙黙防林下独知秋气浓半生犹是客昨夜更闻蛩吟苦仍成癖年衰自觉慵终期拂衣去江上有诸峯









　　敬乡录巻十四
</div>
    <div class="pagination">
<a href="敬乡录_page6.html">上一页</a><a href="敬乡录.html">1</a><a href="敬乡录_page2.html">2</a><a href="敬乡录_page3.html">3</a><a href="敬乡录_page4.html">4</a><a href="敬乡录_page5.html">5</a><a href="敬乡录_page6.html">6</a><span class="current-page">7</span>
    </div>
    <div class="pagination"><a href="index.html">返回目录</a></div>
</body>
</html>
