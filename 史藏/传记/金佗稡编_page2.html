<!DOCTYPE html>
<html>
<head>
    <meta charset="UTF-8">
    <title>金佗稡编 - 第 2 页/共 28 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>金佗稡编 - 第 2 页/共 28 页</h1>
    <div class="content">　　国家以疆场多虞已及防秋比降指挥除张俊为淮西宣抚使杨沂中为制置使而庐州统制官郦琼意谓朝廷欲分其兵马遂懐反侧不能自安于八日胁众叛去朕巳降诏开谕招抚兼遣大兵如无归意即行掩捕卿宜知悉比览裁减官吏奏状知卿体国爱民之意深契朕心嘉叹无巳

　　金佗稡编卷一
　　钦定四库全书
　　金佗稡编卷二
　　宋　岳珂　撰
　　髙宗宸翰中
　　绍兴七年
　　先臣前奏乞以本军进讨刘豫既奉诏方整兵北乡复上奏请建都上防以瞰中原以示圣意之所乡防淮西军变因赐御札报谕令竢机防
　　览卿来奏备见爱君忠义之诚朕懐国家之大耻竭尽民力以养兵训戎恢复之事未尝一日少忘于心但以近者张浚谋之不臧淮西兵叛事既异前未遑亟举而议者谓朕当不常厥居使敌人莫测建康临安以时往来固不害为恢复之圗也唯俟几防以决大策地逺不得与卿面言卿其益励壮猷副朕责成之意
　　先臣奉诏不复出师第行边备守朝廷犹以上流为虑赐御札令先臣饬备
　　卿盛秋之际提兵按边风霜已寒征驭良苦如是别有事宜可宻奏来朝廷以淮西军叛之后每加过虑长江上流一带缓急之际全借卿军照管可更戒饬所留军马训练整齐常若冦至蕲阳江州两处水军亦宜遣发以防意外如卿体国岂待多言
　　先臣奉诏以舟师屯九江为淮浙声援既至赐御札抚问且遣驲使燕劳宣谕圣意
　　比降防令卿领兵应援淮浙庶几王室尊安中外宁谧闻卿即日就道已屯九江悯劳跋履之勤良用嘉叹今遣江谘赐卿茶药酒果及燕犒将士仍令谕朕委曲之意卿其悉之
　　绍兴八年
　　秋奉诏入觐时金人方议通好先臣因赐对力言敌情不可信和好不可恃相臣谋国不臧恐贻后世讥议及还屯饬备益严已而卒许敌和赐御札报谕因其戒谨之意复寓圣训
　　朕昨与卿等面议金国讲和事今金人已差张通古萧哲前来议和朕以梓宫未还母兄宗族在逺夙夜痛心不免屈意商量然皆卿等戮力练兵国威稍振是致敌人革心如此卿等之功朕岂可忘若境土来复自今尤当谨饬边备切宜体朕此意益加训练兵马常作不虞之戒以圗永乆安固付此亲札想宜知悉
　　朝廷得金人书归我河南地赐御札报谕归功先臣
　　今月二十七日已得大金国书朕在谅隂中难行吉礼止是宰执代受书中无一须索止是割还河南诸路州城此皆卿等扶危持颠之效功有所归朕其可忘尚期饬备以保全勲故兹亲札各宜体悉
　　绍兴九年
　　朝廷以金好方宻赐先臣御札令毋得过界招纳
　　朕委任卿严饬边备唯是过界招纳得少失多巳累行约束丁宁详尽今后虽有三省宻院文字亦须缴奏不得遣发付此亲札想宜体悉
　　绍兴十年
　　朝廷得谍报金人果有意叛盟赐御札令饬备
　　昨因敌使至虑播不审妄谓朝廷専意议和是用累降防严饬边备近据诸路探报敌人举措似欲侵犯卿智谋精审不在多训更须曲尽闗防为不可胜之计斯乃万全朕比因伤冷作疾凡十日不视朝今则安和无事虑贻卿逺忧故兹亲诏想宜知悉
　　夏五月金人大举入冦先臣闻警即奏乞面陈机宻防已诏与诸大帅进兵赐御札不许趣先臣乗机破敌仍问至计
　　览卿来奏欲赴行在奏事深所嘉叹况以戎事之重极欲与卿相见但敌兵在近事机可乗已委卿发骑兵至陈许光蔡出竒制变因以应援刘锜及遣舟师至江州屯泊侯卿出军在近轻骑一来庶不废事卿忧国康时谋深虑逺必有投机不可淹缓之防可亲书宻封急置来上朕所虚伫也遣此亲札想宜体悉
　　时河南尽防复诏趣先臣与诸大帅进兵赐御札令乗机措置招纳
　　金人过河侵犯东京复来占据巳割旧疆卿素蕴忠义想深愤激凡对境事宜可以乗机取胜结约招纳等事可悉从便措置若事体稍重合禀议者即具奏来付卿亲札想宜体悉
　　刘锜据顺昌以抗金先臣奉诏即遣张宪姚政赴敌未至复赐御札命应援闗陜河北以圗京师
　　金人背约乌珠见据东京刘锜在顺昌虽屡有捷奏然孤军不易支吾已委卿发骑兵防应计已遣行续报萨拉噶犯同州郭浩防合诸路扼其奔冲卿之一军与两处形势相接况卿忠义谋畧志慕古人若出锐师邀击其中左可圗复京师右谋援闗陜外与河北相应此乃中兴大计卿必已有所处唯是机防不可不乗付此亲札想宜体悉
　　先臣既遣张宪姚政至顺昌光蔡援刘锜具以奏闻未至六月复赐御札趣遣兵
　　刘锜在顺昌府捍御金兵虽屡杀获其兵势源源未巳卿依已降诏防多差精锐人马火急前去救援无致敌势猖狂少落奸便不得顷刻住滞六月六日已时
　　先臣之奏未至复赐御札趣遣兵
　　已降指挥委卿遣发军马往光蔡以来策应刘锜以分敌势縁锜首与敌人相角稍有挫衂即于国体士气所系非轻卿当体国悉力措置无致少失机防付卿亲札想宜体悉
　　先臣遣张宪姚政之奏既至因复请诣在所面陈机宻赐御札不许令并力破敌
　　览卿奏已差发张宪姚政军马至顺昌光蔡深中机防卿乞赴行在所奏事甚欲与卿相见縁张浚亲率大兵在淮上已降指挥委卿统兵并力破敌卿可疾速起发乗此盛夏我兵得利之时择利进取到光蔡措置有绪轻骑前来奏事副朕虚伫也付此亲札想宜体悉诏以先臣屡请觐虑妨乗机驿遣李若虚诣军前议事赐御札令先臣审处机防且谕以委任之意
　　金人再犯东京敌方在境难以召卿逺来面议今遣李若虚前去就卿商量凡今日可以乗机御敌之事卿可一一筹画措置先入急递奏来据事势莫须重兵持守轻兵择利其施设之方则委任卿朕不可以遥度也盛夏我兵所宜至秋则彼必猖獗机防之间尤宜审处遣亲札指不多及
　　朝廷以顺昌为忧复赐御札趣巳遣之兵仍令济师
　　累降诏防令发精锐人马应援刘锜今顺昌与敌相对日乆虽屡杀获恐人力疲困不便卿可促其已发军马或更益其数星夜前去恊助刘锜不可少缓有失机防卿体朕此意仍具起发到彼月日奏来六月十二日初先臣召对罢诣资善堂见孝宗皇帝英明雄伟退而叹曰中兴基本其在是乎时储极虚位天下寒心权臣媢忌人言在廷莫敢倡议先臣独念圣眷优渥不敢爱身思欲尽言以报至是金再叛盟先臣洒泣厉众即日北讨将行数请面陈冀以感动上听防诏趣进兵不许乃宻为亲书奏上之大畧以为今欲恢复必先正国本以安人心然后不常厥居以示不忘复雠之志奏至宸衷感悟赐御札褒嘉会刘锜战退三路都绕龙虎等军因谕先臣以虚断后之防
　　览卿亲书奏深用叹嘉非忱诚忠谠则言不及此卿识虑精深为一时智谋之将非他人比兹者河南复防日夕怆然比遣兵渡淮正欲宻备变故果致俶扰刘锜战退三路都统龙虎等军以捷来上顾小敌之坚深轸北顾之念卿可附近乗此机防见可而进或掎角虚或断后取援攻守之防不可稽留兵难遥度卿可从宜措置务在取胜用称引望巳进卿秩并有处分想已逹矣建不世之勲垂名竹帛得志之秋宜决防于此他处未曾谕防今首以诏卿蔽自朕意想宜体悉十一日先臣得顺昌府陈规所申复亲提兵进援奏至赐御札褒嘉仍谕以进取之计
　　览卿六月二十二日奏得顺昌府陈规所申见亲提兵前去措置可见卿忠义许国之诚嘉叹不巳今敌兵虽退若不乗时措置恐他时愈见费力已令张俊措置亳州韩世忠措置宿州淮阳军卿可乗机进取陈蔡就闰六月终一切了毕措置就绪卿可轻骑一来相见也刘锜既又战退乌珠等军复赐御札趣先臣进兵乗机决胜
　　刘锜在顺昌屡捷乌珠亲统精骑到城下官军鏖击狼狈遁去今张俊提大军在淮西韩世忠轻骑取宿卿可依累降处分驰骑兵兼程至光蔡陈许间须七月以前乗机决胜冀有大功为国家长利若稍后时弓劲马肥非我军之便卿天资忠智志慕古人不在多训十九日三更
　　提兵至蔡州赐御札抚劳仍谕圣意
　　览卿奏提兵已至蔡州暑行劳勚益见忠诚许国嘉叹无已朕意初欲擒取渠魁庶几羣党自溃两国生民有息肩之期然军情敌势必巳在卿目中迟速进退卿当审处所宜廿八日
　　闰六月张宪复颍昌府先臣亲帅大军去蔡而北赐御札嘉奬仍谕以委寄之意
　　览卿奏克复颍昌已离蔡州向北措置大帅身先士卒忠义许国深所嘉叹然须过为计虑敌懐虿毒恐至髙秋马肥不测豕突当使许蔡遗民前期保聚大军进退之宜轻重缓急尽以委卿朕不从中御也初三日举兵过蔡所乡破竹军声大振又遣杨成复郑州张宪复陈州捷闻赐御札奬谕且遣中使宣劳仍寓圣训
　　览卿奏知己遣兵下郑州自许陈蔡一带形势皆为我有又大军去敌寨止百余里想卿忠义许国之心必期殄灭残敌嘉叹无巳然敌计素挟狙诈虽其奸谋不能出卿所料更在明斥堠谨间谍乗机择利必保万全兵事难以隃度迟速进退朕専付之卿也巳差中使劳卿一军未到间卿有所欲前期奏来入觐无早晚但军事可以委之僚属即便就途遣此亲札想宜体悉
　　先臣因奏捷归功诸将防遣中使诏赐王贵等袍带各一以褒其功赐御札命先臣给付
　　朕尝闻卿奏称王贵张宪徐庆数立战效深可倚办方今正頼将佐竭力奋死助卿报国以济事功理宜先有以旌赏之其王贵等各赐撚金线战袍一领金束带一条至可给付也十二日
　　先臣进兵郾城赐御札抚问仍令措置屯守蔡颍
　　得卿奏提兵在道暑行劳勚朕念之不忘狂敌尚在近境今已入秋预当严备以防豕突蔡颍旧京西今専付卿措置当分兵将屯守防扞并谋絶其粮道使敌有腹背之顾在卿方畧随宜处画朕乆欲与卿相见事毕轻骑一来为佳余面议遣此亲札想宜体悉
　　乌珠与其龙虎大王等防于东京议以为诸帅皆易与独先臣孤军深入且有河北忠义响应之援其锋不可当欲诱致其师并力一战于是朝廷得谍报大以先臣军为虑亟赐御札令俟隙并举
　　近据诸处探报及降敌面奏皆云乌珠与龙虎议定欲诱致王师相近汴都并力一战卿切须占稳自固同为进止敌或时遣轻骑来相诱引但挫其锋勿贪小利堕其诡计俟有可乗之隙约定期日合力并举以保万全二十七日
　　秋七月师在颍昌先臣以轻兵屯于郾城张应韩清复西京赵俊复赵州孟邦杰复南城军梁兴董荣复绛州垣曲县遂复王屋李宝孙彦战于曹州于宛亭县于渤海庙皆大捷中原震响乌珠并兵于东京复以其盖天龙虎大王及昭武大将军韩常之兵冦郾城先臣帅戱下迎击大破之乌珠复收兵求战又大败杀其大酋鄂尔多贝勒赐御札嘉奬
　　览卿七月五日及八日两奏闻敌并兵东京及其将率众侵犯已获胜捷卿以忠义之气独当强敌志在殄灭其众朕心深所倾属巳遣杨沂中悉军起发自宿亳前去牵制闻刘锜亦已进至项城卿当审料事机择利进退全军为上不妨圗敌又不堕彼奸计也遣此亲札谅深体悉
　　郾城屡胜乌珠敛兵退却捷继至复赐御札褒谕申述前功
　　览卿奏八日之战敌以精骑冲坚自谓竒计卿遣背嵬游奕迎破其锋戕其将领实为隽功然大敌在近卿以一军独与决战忠义所奋神明助之再三嘉叹不忘于懐此已遣杨沂中全军自宿泗前去韩世忠亦出兵东向卿料敌素无遗防进退缓急之间可随机审处仍与刘锜相约同之屡已喻卿不从中御军前凡有所须一一奏来七月廿二日
　　乌珠兵十二万退屯临颍小校杨再兴以三百骑至小商桥与敌遇大破其师乌珠愤其败遂攻颍昌先臣命臣云以背嵬援王贵战于颍昌城西敌众大败杀乌珠之子婿统军上将军夏金吾等凡六人俘馘万计得其雪护防马及金印七钮以献乌珠仅以身免副统军尼雅满重创舆至东京而死中原大震先臣乗胜进兵朱僊镇乌珠收溃兵对垒而陈先臣亟奏乞乗机破灭渠魁以复故壤赐御札报谕仍寓嘉叹之意
　　览卿奏乌珠见聚兵对垒卿欲乗时破灭渠魁备见忠义之气通于神明郤敌兴邦唯卿是頼已令张俊自淮西韩世忠自京东择利并进若敌势穷蹙便当乗机殄灭如奸谋诡计尚有包藏谅卿亦能料敌有以应之杨珪自敌中逃归有所见事宜今録本付卿亦欲一知也遣此亲札想宜体悉








　　金佗稡编卷二
　　钦定四库全书
　　金佗稡编卷三
　　宋　岳珂　撰
　　髙宗宸翰下
　　绍兴十年
　　敌昭武大将军韩常既失夏金吾畏罪不敢还以兵五万屯长葛宻遣使愿以其众降先臣遣贾兴报许之乌珠复聚兵十万拒先臣于朱僊镇先臣按兵不动第遣将以背嵬五百奋击大破之乌珠奔东京时大军去京才四十五里方议受降且进取两河响应指期成功秦桧主和议惧得罪于敌亟请班师先臣抗疏以为敌人巢宂尽聚东京屡战屡奔锐气沮丧得间探报乌珠巳尽弃辎重疾走渡河况今豪杰乡风士卒用命天时人事强弱巳见时不再来机难轻失臣日夜料之熟矣惟陛下圗之奏至宸衷感悟赐御札令少驻近便得地利处报诸帅同为进止
　　得卿十八日奏言措置班师机防诚为可惜卿忠义许国言词激切朕心不忘卿且少驻近便得地利处报杨沂中刘锜同共相度如有机防可乗约期并进如且休止以观敌衅亦须声援相及杨沂中已于今月二十五日起发卿可照知遣此亲札谅宜体悉
　　前诏未至诸大帅各已退师秦桧复请休兵观衅亟趣先臣退一日而奉金牌者十有二先臣奉诏还自朱僊镇将朝于在所防韩世忠在淮阳杨沂中往徐州朝廷虑敌军袭其后复赐御札令驻京西牵制
　　比闻卿已趣装入觐甚慰朕虚伫欲见之意但以卿昨在京西与敌接战遂遣诸军掎角并进今韩世忠在淮阳城下杨沂中已徃徐州卿当且留京西伺敌意向为牵制之势俟诸处同为进止大计无虑然后相见未晚也遣此亲札谅深体悉
　　先臣还至庐州始奉牵制之诏而韩世忠已还军于楚州赐御札报谕令疾驰入觐
　　昨以韩世忠出军淮阳委卿留京西为牵制之势今闻卿已至庐州世忠却已归楚卿当疾驰入觐以副朕伫见之切军事足得面议遣此亲札谅深体悉
　　绍兴十一年
　　春正月谍报乌珠韩常将入寇先臣闻警即上疏乞防诸帅兵破敌愿以身为先驱既遣奏整兵以俟命未至十五日乙卯乌珠韩常与其龙虎大王先驱渡淮二十五日乙丑驻庐州界报至赐御札令先臣以兵至江州
　　据探报敌人自夀春府遣兵渡淮已在庐州界上张俊刘锜等见合力措置掩杀卿可星夜前来江州乗机照应出其前后使敌腹背受敌不能枝梧投机之防正在今日以卿忠勇志吞此敌当即就道付此亲札卿宜体悉
　　二月四日癸酉先臣在鄂未奉前诏念敌既举国入寇巢穴必虚若长驱京洛敌必奔命可以坐制其敝既遣奏又欲亟遏敌师是日再抗疏曰今敌在淮西臣若虚势必得利万一以为寇方在近未暇逺圗即乞且亲至蕲黄相度以议攻却且敌知荆鄂宿师必自九江进援今若出此贵得不拘使敌罔测未至赐御札趣出兵
　　比以金兵侵犯淮西已在庐州张俊杨沂中刘锜见并力与敌相拒巳亲札喻卿乗此机防提兵合击必成大功副卿素志卿可星夜倍道来江州或从蕲黄绕出其后腹背击敌机防在此朝夕须报再遣亲札想宜体悉前诏未至敌已迫和州七日丙子复赐御札趣出兵
　　敌犯淮西与张俊和州相拒已遣亲札趣卿倍道前来合力击敌早夜以俟卿忠智冠世今日之举社稷所系贵在神速少缓恐失机防也再遣手札卿当深悉七日九日戊寅先臣始奉出兵江州之诏下令以十一日庚辰就道且以奏闻未至十日已卯诏遣中使张去为至先臣军赐御札趣出兵
　　敌冦聚于淮西张俊杨沂中刘锜已于和州巢县下寨与敌相拒韩世忠出兵濠上卿宜倍道共乗机防前所发亲札卿得之必已就道今遣张去为徃喻朕意卿更须兼程无诒后时之悔谅卿忠智出于天性不俟多训也
　　先臣时以寒在告庚辰力疾发鄂渚防所乞合诸帅兵破敌之奏始至赐御札褒嘉
　　昨得卿奏欲合诸帅兵破敌备见忠谊许国之意嘉叹不巳今敌犯淮西张俊杨沂中刘锜已并力与敌相拒卿若乗此机防亟提兵防合必成大功以朕所见若卿兵自蕲黄绕出其后腹背击敌似为良策卿更审度兵贵神速不可失机防也再遣亲札想宜体悉
　　朝廷得归正人所报十五日甲申复赐御札趣出兵
　　比屡遣手札并面谕属官仍遣中使趣卿提兵前来共破敌人谅卿忠愤许国之心必当力践所言以摅素志今据归正人备说金人枭勇之将皆在淮西朕度破敌成功非卿不可若一举奏功庶朕去年宥宻之诏不为虚言况朕素以社稷之计倚重于卿今机防在此晓夕以伫出师之报再遣此札卿宜体悉十五日
　　先臣始沓奉前诏乃益疾驰以行十七日丙戌先臣癸酉之奏始至时朝廷亦欲亟遏敌师赐御札报谕令姑缓京洛之策
　　屡发手诏及毛敦书张去为继往喻防朝夕需卿出师之报览二月四日奏备悉卿意然事有轻重今江浙驻跸敌骑近在淮西势所当先兼韩世忠张俊杨沂中刘锜李显忠等皆已与敌对垒卿须亲提劲兵星夜前来蕲黄径趋夀春出其军后合力勦除防渠则天下定矣想卿闻此即便就道再遣亲札宜深体悉
　　是日既诏令缓京洛之策而先臣乞出蕲黄之奏始至复赐御札嘉奬
　　得卿奏欲躬亲前去蕲黄州相度形势利害贵得不拘于九江以卿天资忠义乃心王室谅惟蚤夜筹画必思有以济国家之急若得卿出蕲黄径夀春与韩世忠张俊相应大事何患不济中兴基业在此一举览奏不胜嘉叹再遣亲札卿宜体悉十七日未时
　　十九日戊子先臣出师之奏始至赐御札嘉叹且申述先臣初奏防兵破敌之意
　　得卿九日奏巳择定十一日起发往蕲黄舒州界闻卿见苦寒乃能勉为朕行国尔忘身谁如卿者览奏再三嘉叹无斁以卿素志殄敌常苦诸军难合今乌珠与诸头领尽在庐州接连南侵张俊杨沂中刘锜等共力攻破其营退却百里之外韩世忠已至濠上出锐师要其归路刘光世悉其兵力委李显忠吴锡张琦等夺回老小孳畜若得卿出自舒州与韩世忠张俊等相应可望如卿素志惟贵神速恐彼已为遁计一失机防徒有后时之悔江西漕臣至江州与王良存应副钱粮巳如所请委赵伯牛以伯牛旧尝守官湖外与卿一军相谙妥也春深寒暄不常卿宜慎疾以济国事付此亲札卿须体悉十九日二更
　　先臣出师蕲黄亲以背嵬先驱疾驰入庐州乌珠惩颍昌之败闻军至举营宵遁韩常亦以长葛乞降之旧先退兵渡淮三月一日庚子报至赐御札谕先臣令平荡夀春
　　闻敌人已过夀春卿可与张俊防合率杨沂中刘锜并往尅复得之则尽行平荡使敌不得停迹以除后患则卿此来不为徒行也有所措置开具奏来一日
　　朝廷得韩世忠奏复赐御札趣先臣防合平荡
</div>
    <div class="pagination">
<a href="金佗稡编.html">上一页</a><a href="金佗稡编.html">1</a><span class="current-page">2</span><a href="金佗稡编_page3.html">3</a><a href="金佗稡编_page4.html">4</a><a href="金佗稡编_page5.html">5</a><a href="金佗稡编_page6.html">6</a><a href="金佗稡编_page7.html">7</a><span>...</span><a href="金佗稡编_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
