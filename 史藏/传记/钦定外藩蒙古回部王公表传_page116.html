<!DOCTYPE html>
<html>
<head>
    <meta charset="UTF-8">
    <title>钦定外藩蒙古回部王公表传 - 第 116 页/共 117 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定外藩蒙古回部王公表传 - 第 116 页/共 117 页</h1>
    <div class="content">











　　钦定外藩蒙古回部王公表卷之一百十八
　　钦定四库全书
　　钦定外藩蒙古回部王公表巻之一百十九
　　第一百三
　　贝子品级辅国公色提卜阿勒氐列【居新疆之回爵】色提卜阿勒氐乌什人祖和卓木呼里父齐里克旧为拜城伯克色提卜阿勒氐嗣以凖噶尔胁徙携弟阿克伯克赴伊犁乾隆二十年大军定凖噶尔色提卜阿勒氐乞降寻阿睦尔撒纳叛扰伊犂色提卜阿勒氐奔巴里坤二十一年阿睦尔撒纳走哈萨克色提卜阿勒氐复归伊犁定邉右副将军兆恵遣侦副都统阿敏道招降回众状将抵库车谍逆贼布拉呢敦霍集占诱执阿敏道驰归迎告兆恵军于济尔阿朗道遇吗哈沁奋击之复从勦厄鲁特叛贼呢玛等抵鄂垒扎勒图贼遮道侍卫图伦楚以援至破围抵巴里坤
　　诏授四品
　　赏孔雀翎二十二年从定邉将军成衮扎布勦厄鲁特孽贼二十三年靖逆将军雅尔哈善讨布拉呢敦霍集占色提卜阿勒氐请从
　　奬授三品总管抵库车霍集占以贼五千余来授击败
　　之
　　赉银币库车克复从定邉将军兆恵由乌什阿克苏进抵叶尔羌贼抗诸喀喇乌苏二十四年定邉右副将军富徳等援至破围还阿克苏兆恵攻喀什噶尔复以色提卜阿勒氐导布拉呢敦霍集占弃城窜富徳等追勦色提卜阿勒氐驻英吉沙尔济军粮
　　诏授英吉沙尔阿竒木伯克二十五年调阿克苏阿竒木伯克会喀什噶尔伯克迈喇木呢雅斯等叛掠库勒塔里木诸汛色提卜阿勒氐自英吉沙尔闻之以伯什克勒木派苏巴特为贼巢偕提督杨宁往勦擒斩贼党
　　谕曰色提卜阿勒氐前从兆恵进兵甚属勤慎此次着有劳绩着加恩授散秩大臣寻
　　赐二品顶带时英吉沙尔阿竒木伯克索勒屯和卓入觐以色提卜阿勒氐代喀什噶尔办事大臣海明复遣理派苏巴特阿竒木伯克务以其弟阿克伯克代理英吉沙尔二十六年色提卜阿勒氐抵阿克苏助赴伊犁屯田回民畜物
　　命奬赉之海明复疏色提卜阿勒氐议本年雨泽应时収获丰裕但回人不知撙节请令嵗纳谷五百石贮仓备赈俟积五千石停収从之二十七年色提卜阿勒氐以世居乌什遣属视祖父茔请给乌什入官田产以阿克苏私业偿
　　谕曰色提卜阿勒氐前在军营颇属奋勉已加恩授为散秩大臣阿竒木伯克奉职亦属尽心今以先垄之故请数户遣往守视自宜允行所有给与田产着加恩赏赐不必由阿克苏抵交二十八年
　　谕曰阿克苏阿竒木伯克散秩大臣色提卜阿勒氐前随兆恵出兵曽经奋勇効力着加恩赏给公品级以示酬庸之典二十九年来朝
　　诏封辅国公
　　赐貂裘三十年乌什逆回赉哈木图拉等叛
　　诏色提卜阿勒氐归理军务抵乌什伊犁将军明瑞督兵至遣归阿克苏以糗粮及火药铅丸觧军赉哈木图拉之叛也以乌什阿竒木伯克阿卜都拉不善抚众故乌什既定明瑞奏叶尔羌喀什噶尔阿克苏诸伯克等皆不协物议惟鄂对材可用请以阿克苏伯克色提卜阿勒氐调和阗喀什噶尔伯克噶岱黙特调阿克苏鄂对令仍任叶尔羌事
　　谕曰伯克等皆归顺旧人且遇有事务颇能出力报効此次若尽行移调则回人布噜特等不知情事妄生猜疑谓国家乗新取乌什之威将伊等移调若谓伊等贪图小利亦回人常事安能保其必无惟在大臣等正己率属赏罚严明地方自必安静毋庸更调纷纭转滋惶惑即如所奏亦未有确实欵迹不过得之物议又安可尽信乎明年筑乌什新城徙驻阿克苏兵色提卜阿勒氐视役三十二年工竣
　　嘉其勤事
　　赐双眼孔雀翎三十五年来朝
　　命乾清门行走四十年授喀什噶尔阿竒木伯克四十三年叶尔羌办事侍郎髙朴以叶尔羌阿竒木伯克鄂对卒请令其子鄂斯璊继
　　上不允
　　诏以色提卜阿勒氐为叶尔羌阿竒木伯克以鄂斯璊为喀什噶尔阿竒木伯克色提卜阿勒氐抵叶尔羌察知髙朴盗采官玉出售并听鄂对及伊什干伯克阿布都舒库尔等怂恿附和状首之喀什噶尔办事大臣永贵疏
　　闻
　　诏抵罪以色提卜阿勒氐能据实控告晋封贝子品级其长子迈黙特阿卜都拉授二等台吉
　　赐孔雀翎并停宻尔岱山采玉交色提卜阿勒氐管理
　　以絶滋扰五十三年
　　诏世袭罔替寻卒
　　谕曰色提卜阿勒氐实心効力办理一切感激朕恩宣力有年昨据塔竒奏伊患病朕即赐药以兾速痊兹闻溘逝深为悯恻着加恩赏银五百两治防所遗贝子品级公爵即令伊子迈黙特阿卜都拉承袭一次袭迈黙特阿卜都拉色提卜阿勒氐长子乾隆五十三年袭贝子品级辅国公授阿克苏阿竒木伯克




　　钦定外藩防古回部王公表卷之一百十九
　　钦定四库全书
　　钦定外藩蒙古回部王公表巻之一百二十
　　第一百四
　　公品级噶岱黙特列【居新疆之回爵】
　　噶岱黙特乌什人初为拜城阿竒木伯克凖噶尔乾隆二十一年闻大军定凖噶尔弃拜城来归道遇逆贼阿睦尔撒纳使胁附不从间道至伊犁以告二十二年从定邉将军成衮扎布勦厄鲁特孽贼二十三年靖逆将军雅尔哈善讨逆回布拉呢敦霍集占噶岱黙特请从
　　奬授三品总管
　　赐孔雀翎抵库车霍集占以贼五千来援击败之赉银币库车克从赴阿克苏乌什抵叶尔羌定邉将军兆恵遣偕副都统爱隆阿屯喀什噶尔路防贼援霍集占以兵骤至抗兆恵军于喀喇乌苏噶岱黙特等欲破围入不得归阿克苏偕办事大臣舒赫徳议集兵援和阗复告急噶岱黙特曰贼困我军和阗诸城惊惧不以兵拯恐滋变舒赫徳遣兵五百赴和阗以二千援喀喇乌苏噶岱黙特阿克苏伯克等列前队告沿途回众曰尔等或早悔罪身及家无虑也否必就灭以故无梗道者明年喀喇乌苏围破
　　诏擢一等侍卫寻授拜城伯克复从大军征叶尔羌霍集占等弃城窜尾击之败诸阿尔楚尔及伊西洱库尔
　　诏封公品级明年来朝
　　召觐于
　　正大光明殿
　　赐章服饮至丰泽园
　　赉银币行有期
　　召宴之
　　温谕遣归
　　诏授喀什噶尔阿竒木伯克有阿卜都喇伊木者霍集占逆属也初为喀什噶尔阿竒木伯克闻大军至请降
　　防宥从逆罪授叶尔羌伊什干伯克至是偕噶岱黙特
　　等入
　　觐旋派苏巴特伯克呢雅斯喀什噶尔商伯克迈喇木等谋逆布伪檄达叶尔羌约为应阿卜都喇伊木惧首之噶岱黙特语防賛大臣舒赫徳曰阿卜都喇伊木等闻贼倡乱不无疑惧请防之舒赫徳以
　　闻时叛贼呢雅斯等就擒阿卜都喇伊木族无附逆者谕曰噶岱黙特心有所疑即行告禀具见悃诚但阿卜都喇伊木等系初次入觐转回之人且迈喇木等党与内并无伊子弟名目若以曽经霍集占委用遂惧其反覆则恐于伊等不无屈抑而回众更生疑惧着舒赫徳宻谕噶岱黙特以天朝法度惟显犯罪恶始行惩治从不无故猜疑致有屈抑但尔诚意可嘉恩防深为奬许并明白晓示阿卜都喇伊木云尔等系入觐之人不但未知贼匪倡乱之事即子弟等亦全无附和者皇上已洞鉴情形与尔等无渉嗣后惟当矢心报効以期永承恩泽晓示后仍令照旧办事二十六年以噶岱黙特及叶尔羌阿竒木伯克鄂对无侵渔回人习
　　诏増养亷示奬二十七年噶岱黙特倡议偕诸伯克输谷千石贮城邑赡贫户复助材建兵屋三百楹
　　命奬赉二十八年喀什噶尔办事左都御史永贵疏言噶岱黙特告回部田亩资沟渠利喀尔喀河曰赫色勒河出喀什噶尔西喀卜喀山溉东南托果斯迁赛尔璊喀什噶尔哈喇克尔多罗特巴克阿尔巴特苏巴特诸邑过巴尔楚克滙罗卜诺尔曰托庸河出喀什噶尔西北托庸山溉东南玉斯图阿喇图什阿尔琥呼尔罕阿斯图阿喇图什伯什克哷木诸邑与赫色勒河合流曰图巴里克河出喀什噶尔西南吉斯岭及西界乌帕勒山上流向东溉汗阿哩克塔斯珲赫色勒布伊诸邑下流向东北与赫色勒河合流曰库森塔斯珲河出喀什噶尔西南英吉沙尔城西羌珲山溉东北英吉沙尔诸邑散流入沙碛惟赫色勒布伊塔斯珲汗阿哩克三邑分引图巴里克河水不给用臣偕噶岱黙特往视自赫色勒河东南浚渠四十余里引水入赫色勒布伊又视托庸河水湍急田亩被冲刷议建土石堤坝并凿山石以弱水势报
　　闻先是布噜特额徳格讷鄂拓克长阿济拜以霍罕额尔徳尼伯克掠其邑憾之闻霍集雅特之丕色勒伯克与搆难因潜兵袭霍罕使至叶尔羌掠布噜特樵者十人告梗道噶岱黙特察辞诬诘之会丕色勒伯克与额尔徳尼伯克释怨阿济拜惧请檄霍罕勿侵己永贵偕噶岱黙特责罪均令各安处未防额尔徳尼伯克以布噜特萨娄鄂拓克长沙巴图掠市马告噶岱黙特索所掠归霍罕霍罕复侵额徳格讷夺鄂斯邑永贵责霍罕罪霍罕诡称鄂斯为己旧属不即归额徳格讷时阿木都喇伊木为喀什噶尔伊什干伯克以不获为阿竒木懐逆志数通霍罕永贵等不之察遣侍卫托穆齐图偕阿卜都喇伊木赴霍罕责不听命将以军讨阿卜都喇伊木遣属摩罗郭帕和卓哈勒黙特告额尔徳尼伯克曰回部和卓皆就诛惟尔存今索侵地使不以兵从尔勿惧而迎且喀什噶尔兵寡尔潜至我将为应额尔徳尼伯克惧市已以丕色勒伯克搆难谢之托穆齐图抵霍罕额尔徳尼伯克不之迎示顺逆义乃谢罪以鄂斯邑归阿济拜托穆齐图归不以不迎故告二十九年噶岱黙特属噶帕尔赴市霍罕侦得情告噶岱黙特首之办事大臣纳世通疏
　　闻
　　诏磔诛其孥及赴霍罕使悉縁坐以噶岱黙特发逆谋奬赐币三十年乌什逆回赉哈木图拉叛遣贼党巴布敦等乞援霍罕抵布噜特扬称诸城悉附逆噶岱黙特自喀什噶尔遣属爱特伊黙特赴布噜特额徳格讷萨尔巴噶什诸鄂拓克告自乌什外他城皆安堵萨尔巴噶什长车里克齐遣弟海兰达尔赴军噶岱黙特索逆使车里克齐擒巴布敦献寻克乌什
　　诏叙噶岱黙特绩四十年
　　诏世袭罔替寻卒子阿卜都喇璊袭
　　一次袭阿卜都喇璊噶岱黙特长子乾隆二十一年从父至伊犂乞降
　　召入
　　觐二十五年
　　诏授拜城阿竒木伯克视英吉沙尔城伯克秩四品四十年袭公品级四十一年卒子迈玛第敏袭二次袭迈玛第敏阿卜都喇璊长子初授二等台吉乾隆四十一年袭公品级四十三年授拜城伊什干伯克四十八年理藩院议迈玛第敏祖噶岱黙特以军功封爵请仍世袭罔替
　　诏如议
　　三等轻车都尉萨里列【居新疆之回爵】
　　萨里乌什人初为阿竒木伯克霍集斯属乾隆二十年霍集斯奉我军檄擒凖噶尔达瓦齐设伏乌什城外萨里甲从视达瓦齐至趋控马达瓦齐将引弓射萨里以刀断其达瓦齐子罗卜扎自后驰至刀击萨里膊者三萨里伤固控之伏发达瓦齐及子就擒二十三年大军讨逆回布拉呢敦霍集占抵乌什霍集斯以城献萨里从赴叶尔羌御霍集占于喀喇乌苏明年春随定邉右副将军富徳赴和阗时和阗围甫觧众志未定萨里檄示之令勿惊惧富徳疏其功称慎练可任事
　　诏授五品
　　赏孔雀翎寻定叶尔羌以萨里为噶杂纳齐伯克二十五年乌什伯克阿珲等讦霍集斯请以萨里代
　　谕曰萨里果行走奋勉应再行酌量加恩若即授为阿竒木则奸险之徒羣以防人夺缺为得计时议遣兵防屯田回民赴伊犂道由阿克苏达海弩克萨里输马百三十助理台务
　　诏如例给值复
　　优赉俟有伊什干伯克等缺补授冬叶尔羌诸城伯克
　　以年班至
　　驾幸瀛台跽列西华门外凡三十三人萨里居班首上慰问之
　　赐尚方食
　　召觐于
　　重华宫
　　赐茶果翌日
　　御西厰幄次
　　诏预外藩蒙古宴
　　赉冠服银币明年春
　　遣归二十七年叶尔羌办事尚书都统新柱等侦布拉呢敦属摩罗巴喇特等匿巴达克山盗布拉呢敦尸瘗派苏巴特复窃育其孥遣萨里索且令巴达克山伯克素勒坦沙以所掠齐特喇尔邑归博罗尔长沙瑚沙黙特行旬有九日抵巴达克山示之檄素勒坦沙献摩罗巴喇特萨里赴派苏巴特掘得逆尸复索其孥素勒坦沙献布拉呢敦妻三曰珠赉哈曰巴特玛曰额尔克扬子三曰和卓阿斯玛曰阿卜都哈里克曰和卓巴哈敦
　　奬给币而齐特喇尔邑素勒坦沙不即归萨里还新柱等复遣往索乃悔罪以齐特喇尔给博罗尔
　　上念萨里奉使劳
　　赐三等轻车都尉复
</div>
    <div class="pagination">
<a href="钦定外藩蒙古回部王公表传_page115.html">上一页</a><span>...</span><a href="钦定外藩蒙古回部王公表传_page111.html">111</a><a href="钦定外藩蒙古回部王公表传_page112.html">112</a><a href="钦定外藩蒙古回部王公表传_page113.html">113</a><a href="钦定外藩蒙古回部王公表传_page114.html">114</a><a href="钦定外藩蒙古回部王公表传_page115.html">115</a><span class="current-page">116</span><a href="钦定外藩蒙古回部王公表传_page117.html">117</a><a href="钦定外藩蒙古回部王公表传_page117.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
