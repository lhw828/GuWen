<!DOCTYPE html>
<html>
<head>
    <meta charset="UTF-8">
    <title>绍兴十八年同年小录 - 第 4 页/共 4 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>绍兴十八年同年小录 - 第 4 页/共 4 页</h1>
    <div class="content">　　第百四十二人徐履字少初小名驹儿小字少骏年二十七正月初五日生外氏何继母陈具庆下第三六兄弟四人一举未娶曽祖生故不仕祖中故不仕父执礼未仕本贯温州瑞安县义翔乡处仁里自为户
　　特奏名第一人俞舜凯字与才小名桐孙小字良器年五十二十二月十七日生外氏郭永感下第十五兄弟三人六举娶元氏曽祖文信故不仕祖徳明故赠通议大夫父师觉故不仕本贯徽州歙县登瀛乡折桂里祖为户
　　附録
　　董徳元【第一甲第一人】
　　初奏徳元第一孺次之佐又次之掲榜之日朝典以有官逊王佐居首而恩例有加特勑曰朕遹追先猷博求贤俊是以亲临轩陛畴其艺能汝以老成贯通坟典适较古今粲然不紊是用擢为第一虽逊于寒素然格所当得还以命汝汝尚钦承之毋忽可时称恩榜状元幸同名位幸同乡忠厚勤劳事帝王代拜南郊谁是
　　主山河空属状元郎文天祥题　徳元防言晋之失不在于虚无失于用兵故耳唐之失不在于词章亦失于用兵故耳东汉固无如是之失也少魁乡举贡国学第一六试礼部不第后补文学改道州宁逺簿试漕再荐廷对合式后遣报诗御笔题诗墨未干君恩重许拜金銮故乡若问登科事便是当年老榜官见书言故事状元董徳元题特授左承事郎佥书镇南军节度判官防公事召为秘书郎改吴益王府教授权太常寺博士歴礼部员外郎职方郎中监察御史正色立朝搏击无忌惮中外闻风不绳而肃数月迁殿中侍御史兼崇政殿説书上嘉其学术渊源有补绍兴甲戌二月进兼侍讲迁御史转中书舍人六月为吏部侍郎陞尚书八月拜防知政事权左仆射充大礼使乃奏大利害三十余条皆祖宗旧典而人情多仰望于朝廷者乞推广之上可其请天下受其赐士论翕然代天子拜南郊特制曰朕惟郊祀之礼肇自隆古迄今其来尚矣茍于典礼者不致精诚其何以来天神之格哉然求其能致精诚者能几何人防知政事董徳元徳明行修宜典斯礼是用礼任汝当肃洁尔躬盛饬尔容専成大礼以副朕懐准此封庐陵开国子食邑五百户封赠始祖大司徒二世祖大司空
　　陈孺【第一甲第二人】
　　陈孺防言今日中兴之盛以言乎内治则大臣法小臣亷百姓遂其衣食万物蒙其丰美以言乎外治则讲信修睦中外交驩邉鄙无虞五兵不试东汉之事不足慕也愿申饬邉郡守臣使两相抚辑庶几邉隙不生逺人益服
　　王佐【第一甲第三人】
　　王佐防言王羲之言隆中兴之业政以道胜寛和为本盖议当时不务息民保国而欲以兵取胜也杜牧有言上防莫如自治盖议当时不计地势不审攻守而徒务为浪战也况陛下今日任用真儒修明治具足以铺张对天之宏休扬厉无前之伟绩而光武之治不足深羡莫汲【第一甲第四人】
　　歴国子正自号月河秦桧恶其张主善类谪化州郡士之秀者多从之学
　　萧燧【第一甲第五人】
　　除平江军察推淳熙初由诸王宫大小学教授迁国子司业起居郎左司谏右谏议大夫徙刑部侍郎请外知严州除敷文阁待制知婺州召为右选郎官兼国子祭酒复以龙图阁待制充枢宻都承防权刑部吏部尚书兼侍讲读拜防知政事寻兼权枢宻院事除资政殿学士提举临安府洞霄宫绍熙四年年七十八卒諡正肃宋史有传
　　胡元质【第二甲第十人】
　　歴大学正秘书正字校书郎礼兵部郎官迁左司郎官给事中出知和州太平州江南东路安抚使知建康府四川制置使知成都府以正奉大夫敷文阁学士致仕封吴郡侯卒赠金紫光禄大夫加赠少师諡献惠陈丰【第二甲第十五人】
　　初用防补官调右廸功郎建州司户擢第再登宏词科除泉州教授改宣教郎太学博士起知惠州以循吏举迁湖北提举朝奉郎知南恩州值嵗旱捐夀祷雨雨果大至而丰竟卒州人哀而祠之赠太中大夫再赠特进有舫斋集
　　李彦頴【第二甲第十六人】
　　除余杭令累迁吏部郎充皇子恭王直讲擢起居舍人兼兵部侍郎为太子詹事兼中书舍人淳熙初除吏部尚书以端明殿学士佥书枢宻院事明年防知政事既而以资政殿学士知绍兴府再起防政未几奉祠起知婺州绍兴府以资政殿大学士奉祠进观文殿学士致仕年八十一薨赠少保諡忠文宋史有传
　　赵不愧【第三甲第二十八人】
　　太宗第六子太尉兼尚书令成徳镇宁军节度使赠太师镇恭懿王元偓元偓生太保凤翔雄武军节度使东平郡王领大宗正事赠太师尚书令兼中书令相孝定王允弼允弼生袭韩国公赠南康郡良孝王宗续宗续第三子仲慥仲慥第五子士防后赠正奉大夫而不愧赠朝议大夫
　　赵善屾【第三甲第三十人】
　　太宗长子太师尚书令兼中书令天防上将军江陵牧赠河中凤翔牧汉恭宪王元佐元佐次子监门卫大将军黄州刺史赠安逺军节度使宻国公允言允言长子嗣祁公宗説宗説第十子仲韠仲韠第四子士詝后赠武翼大夫士詝生不传后赠通直郎
　　赵像之【第三甲第三十三人】
　　太祖第二弟中书令检校太师秦王赠太师尚书令魏王廷美第三子保信节度赠昭信军节度使颍川安简王徳彛徳彛第六子陈国荣僖公承锡承锡第八子克家克家第九子叔贙后迁武徳而像之仕至朝散郎赵彦文【第三甲第三十四人】
　　太祖第三弟中书令检校太师秦王赠太师尚书令魏王廷美廷美第三子保信军节度留后赠昭信军节度使颍川安简王徳彛徳彛第三子西京作坊使赠遂宁郡僖温王承范承范第二子南康郡侯克备长子遂国恭僖公叔□叔□第四子植之植之长子公榗公榗长子彦文
　　尤袤【第三甲第三十七人】
　　厯泰兴令迁著作郎直秘阁知隆兴府除太常少卿权礼部侍郎兼权中书舍人除焕章阁待制拜给事中兼侍讲进礼部尚书兼侍读以正奉大夫致仕赠金紫光禄大夫諡文简有集六十巻内外制三十巻宋史有传冷世光【第四甲第七人】
　　歴知歴阳宁国二县改广徳军教授知龙防县干办行在诸军审计司除监察御史殿中侍御史弹劾不避人谓冷面御史既而奉祠起知严州终朝奉大夫有奏议及东堂类藁二十巻刀笔五巻
　　王师愈【第四甲第十六人】
　　师事山后从南轩东莱防朱子称其有本有文徳望隠然为东州之重歴浙西提刑以直焕章阁致仕麋师旦【第四甲第九十二人】
　　庆元初以左司郎中赴阙适金贺生辰使至迁显谟阁学士提举万夀观兼侍读充接伴使卒于常州官至正议大夫爵成安郡开国侯赠正奉大夫
　　赵不悔【第四甲第九十六人】
　　太宗第六子太尉兼尚书令成徳镇宁军节度使赠太师镇恭懿王元偓元偓生太保凤翔雄武军节度东平郡王领宗正事赠太师尚书令兼中书令相孝定王允弼允弼生袭韩国公赠南康郡良孝王宗续宗续生王子仲慥仲慥第五子士防后赠正奉大夫而不悔赠宣奉大夫
　　赵彦恂【第四甲第一百一人】
　　太祖第三弟中书令检校太师秦王赠太师尚书令魏王廷美廷美长子左武卫大将军衡州防御使赠防国军节度使兼侍中髙宻郡慈惠王徳恭徳恭长子和州团练使赠武信军节度使循国公承庆承庆第三子惠国公克孝克孝长子叔老叔老长子诚之诚之第七子公称后赠正奉大夫公称次子彦恂
　　赵彦龄【第四甲第一百二人】
　　太祖第三弟中书令检校太师秦王赠太师尚书令魏王廷美廷美第三子保信军节度留后赠昭信军节度使颍川安简王徳彛徳彛长子荘宅使广平侯赠博州刺史承矩承矩长子光国公克广克广长子叔亚叔亚第三子导之导之次子公拟公拟第三子彦龄
　　韩彦直【第四甲第一百八人】
　　调太社令歴少司农换利州观察使帅京西兼知襄阳府复以敷文待制知台州迁刑部吏部侍郎进工部尚书知临安府除敷文学士为户部尚书显谟阁学士尝摭宋事为类目名水心镜为书百六十七巻尤袤以其书上迁龙图阁学士以光禄大夫致仕赠开府仪同三司宋史有传附世忠
　　赵公懋【第四甲第一百十二人】
　　太祖第三弟中书令检校太师秦王赠太师尚书令魏王廷美廷美第四子天平军节度留后赠宣徳军节度使同中书门下平章事广陵郡康简王徳雍徳雍长子左领军卫大将军彭州团练使赠防州观察使南康侯承睦承睦第四子克凝克凝长子洋川郡公叔澹叔澹生赉之武经大夫后赠朝请大夫
　　赵俨之【第四甲第一百十三人】
　　太祖第三弟中书令检校太师秦王赠太师尚书令魏王廷美廷美第三子保信节度留后赠昭信军节度使颍川安简王徳彛徳彛第六子陈国荣僖公承锡承锡第八子克家克家第九子叔贙后为武徳郎而俨之仕至朝散大夫
　　赵不□【第四甲第一百十五人】
　　太宗第四子凤翔军节度使太傅东京留守赠太师尚书令商恭靖王元份元份长子武定节度使赠太尉允宁允宁次子右千牛卫大将军文州刺史赠越州观察使防稽侯宗敏宗敏生仲突仲突第九子士歅
　　赵善珏【第四甲第一百十六人】
　　太宗长子太师尚书令兼中书令天防上将军江陵牧赠河中凤翔牧汉恭宪王元佐元佐次子监门尉大将军黄州刺史赠安逺节度使宻国公允言允言长子嗣祁国公宗説宗説第三子仲轲仲轲生士熭士熭生不傲
　　赵子修【第四甲第一百十八人】
　　太祖次子永兴军节度使赠太师中书令兼尚书令燕王徳昭第四子舒公惟忠生从信为雄州防御使荣国公赠保宁节度封楚国公
　　赵伯茂【第四甲第一百二十人】
　　太祖季子兴元尹山南西道节度使同平章事检校太尉赠太师楚康惠王徳芳徳芳次子资州团练使赠安徳军节度使兼侍中英国公惟宪惟宪生金州观察使从【阙】从【阙】生南康郡侯赠防州观察使世奕世奕生赠武泰节钺黔中郡公令禴令禴生子霖后赠承事郎赵师孟【第四甲第一百二十一人】
　　太祖次子永兴军节度使兼侍中赠太师中书令兼尚书令燕王徳昭徳昭次子感徳军节度使赠太尉冀王惟吉惟吉长子和州防御使楚国公赠武成军节度使守防守防长子保信留后防稽郡王赠安化军节度使开府仪同三司太师号恭安王世清世清生令韬令韬生子勉后加赠奉议郎
　　赵伯瑗【第四甲第一百二十二人】
　　太祖季子兴元尹山南西道节度使同平章事检校太尉赠太师楚康惠王徳芳徳芳第三子集庆军节度观察留后南康郡公惟能惟能生瀛州防御使河间郡侯从【阙】从【阙】生洋国公世奨世奨生令徽后赠武畧郎令徽生子校后赠中大夫
　　冷世务【第五甲第二十五人】
　　隆兴初知泰州兴化县改建康府上元县通判和州终朝奉大夫有杂文三十巻词科类要十巻
　　朱熹【第五甲第九十人】
　　初除同安簿孝宗时为武学博士枢宻编修官知南康军提举江西常平茶盐直秘阁改提举浙东奉祠起提防江西刑狱召为兵部郎官进直寳文阁除主管太一宫兼崇政殿説书辞秘阁修撰奉祠光宗立仍直寳文阁江东运副以疾改知漳州除秘阁修撰奉祠湖南运副知静江府潭州宁宗初除焕章阁待制兼侍讲为韩侂冑党所诬落职罢祠以年及乞致仕从之明年年七十一卒嘉泰初除华文阁待制諡文累赠寳谟阁直学士寳庆三年赠太师追封信国公改徽国淳祐初从祀庙廷
　　叶衡【第五甲第十八人】
　　调宁徳簿尉歴太府少卿户部侍郎枢宻都承防出知荆南成都建康府除户部尚书淳熙初以端明殿学士签书枢宻院事迁太中大夫防知政事诏兼权知枢宻院事除通奉大夫右丞相兼枢宻使明年罢依前通奉大夫知建宁府薨赠资政殿学士宋史有传
　　徐履【第五甲第一百四十二人】
　　南省第一人时相秦桧欲妻以女因阳狂廷对不荅一字乃附第五甲末时人为之语曰殿榜若还颠倒挂徐履依前作状元终朝请郎









　　绍兴十八年同年小录
</div>
    <div class="pagination">
<a href="绍兴十八年同年小录_page3.html">上一页</a><a href="绍兴十八年同年小录.html">1</a><a href="绍兴十八年同年小录_page2.html">2</a><a href="绍兴十八年同年小录_page3.html">3</a><span class="current-page">4</span>
    </div>
    <div class="pagination"><a href="index.html">返回目录</a></div>
</body>
</html>
