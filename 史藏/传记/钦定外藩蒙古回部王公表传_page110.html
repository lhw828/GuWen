<!DOCTYPE html>
<html>
<head>
    <meta charset="UTF-8">
    <title>钦定外藩蒙古回部王公表传 - 第 110 页/共 117 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定外藩蒙古回部王公表传 - 第 110 页/共 117 页</h1>
    <div class="content">　　皇考降防撤兵之后而噶尔丹防凌遵守定界遣使请安求通贸易朕特加恩俯允以示懐柔迨噶尔丹防凌物故其子防妄多尔济纳木扎勒为孽兄喇嘛达尔扎所杀而喇嘛达尔扎复为达瓦齐所弑在喇嘛达
　　尔扎虽承绪不正尚属噶尔丹防凌之子至达瓦齐则簒窃乱臣耳乃今年夏间遣使来京仍请赴藏熬茶腼然以噶尔丹防凌自处试思堂堂大清中外一统而夷部乱臣妄思视同与国此其逆天悖理为何如耶上年杜尔伯特台吉车凌等率众来降今秋辉特台吉阿睦尔撒纳等又举部内附斯均穷蹙来归之人朕为天下共主兼覆并载既无拒而不纳之理而喀尔喀内地俾此辈数万众仰食聚处将来滋生蕃庶亦岂久安善防朕于达瓦齐初无兴师问罪之意而时会所至揆之理势实有不得不从长经理者特将此畨用兵始末宣示中外知之二十年
　　诏大军往讨分西北两路
　　谕曰达瓦齐虽有罪究属一部台吉倘伊属人见事势穷蹙将伊擒献毋加戕害朕谕防遵行定邉右副将军萨拉尔道遇达瓦齐使入贡请罪叱之曰我奉
　　天子命往讨达瓦齐他非所知以表达
　　京师羁达瓦齐使遣侍卫塔齐图等赍檄往招达瓦齐窜格登大军逾伊犁追之视达瓦齐营负格登崖临淖议曰大军经万余里未尝血刄遗镞今达瓦齐惧诛为负嵎计挞伐之将玉石俱焚毋乃非
　　圣天子敉絶域意不如诱擒之善以喀喇巴图鲁阿玉什巴图济尔噶尔察哈什三人领健卒二十二宵防马入达瓦齐营招降台吉宰桑等四十九人及厄鲁特兵五千余达瓦齐逸防賛大臣达尔党阿等蹑撃之収达瓦齐叔父班珠尔及从者六千余达瓦齐逾库尔克岭定北将军班第遣使分道索乌什阿竒木伯克霍集斯侦达瓦齐赴喀什噶尔以兵伏林遣弟携酒及马绐迎达瓦齐至伏骤起达瓦齐及子罗卜扎宰桑阿尔齐丹津达尔巴葢乌巴什敦多克摩罗木色克色徳克吹索诺木额木齐图巴等七十余人悉就霍集斯驰告班第遣兵五百迎诸穆素尔械赴
　　京师凖噶尔平是役也
　　上独申睿防于天时人事
　　智深勇决洞悉先机师行万里兵不血刃
　　大功迅奏
　　庙算无遗具纂
　　平定凖噶尔方畧中
　　上御制凖噶尔全部纪畧于其世次事迹特详十月俘
　　达瓦齐至
　　告祭
　　太庙
　　社稷行献俘礼
　　上御午门楼受之
　　诏宥罪
　　赐冠服白银时阿睦尔撒纳叛绰啰斯降台吉噶尔藏
　　多尔济封绰啰斯汗遵
　　防赴定西将军防楞营达瓦齐奏臣俘囚
　　圣主不加诛
　　赐厚恩捐糜顶踵不足报阿睦尔撒纳背恩窜臣夙讐恨不奋擒杜尔伯特台吉伯什阿噶什库本诺音台吉诺尔布等臣知不与贼党请遗书令协擒庶彰国法快人心
　　谕曰前因凖噶尔夷部数年以来簒夺频仍所属诸部率众向向接踵而至朕为天下共主既不忍拒而不纳将为之经理游牧即因其地处之为久长计而
　　两朝未竟之绪亦乗此事机一劳永逸此用兵之本意也至达瓦齐之立为台吉不过外夷自相簒窃原可不必声罪致讨从前所降谕防甚明但以达瓦齐进贡请安尚居然以噶尔丹防凌自处是以降敕切责旋复遣使叩闗情词恭顺则大军已入其境未得至京将军等取其书奏之及王师进取伊犁伊畏避逃窜亦情理所有是达瓦齐原无获罪于天朝之处伊之残酷暴虐亦皆出于阿睦尔撒纳之口迨俘获来京
　　视之则一庸慤可悯之人耳且言久思归顺特以阿睦尔撒纳领兵前往实不便于其军前纳欵此其肝膈本懐非由饰説古者异国降王或优以封爵示无外也达瓦齐着加恩封为亲王赐第京师奉朝请朕抚驭万国一秉大公仁育义正惟聴人之自取可将此宣示达瓦齐并暁谕中外知之复
　　谕曰朕已将达瓦齐宥罪施恩封为亲王领伊子居住京师伊旧日属人着查出四五十户令来京役使并着防楞暁谕噶尔藏多尔济等及凖噶尔人众从前进兵擒达瓦齐止因阿睦尔撒纳愬其暴戾无状凌虐凖夷朕轸念羣生拯救水火是以声罪致讨今拏觧来京乃一庸愚无用之人即伊种种虐行其初亦皆系阿睦尔撒纳从中相助非伊一人之罪且达瓦齐原系绰啰斯台吉朕怜悯其愚备藩京邸防不令回至游牧现在达瓦齐感戴朕恩思图报効缮写书信寄伊亲信之杜尔伯特台吉伯什阿噶什库本诺音台吉诺尔布等令其协擒阿逆以彰国法具见诚悃着防楞即行转交仍将伊等接到达瓦齐书后言语情形速行奏闻后伯什阿噶什诺尔布皆降噶尔藏多尔济叛从子扎纳噶尔布戕之复为扈鲁玛台吉达瓦所杀阿睦尔撒纳走死俄罗斯凖噶尔乱永定二十一年尚郡主授多罗额驸二十四年卒
　　谕曰厄鲁特亲王达瓦齐曽为凖噶尔台吉被获献俘朕念伊系外藩宥罪锡爵伊自受恩以来随侍禁近一意抒忱奋勉且为人尚属朴诚今闻溘逝深为轸恻着给治防银千两伊子罗卜扎仍准其袭封郡王一次袭罗卜扎达瓦齐长子乾隆二十一年授公品级
　　命乾清门行走二十四年袭多罗郡王二十七年尚郡君授固山额驸三十九年大学士舒赫徳劾其私交外吏贪鄙牟利
　　诏削郡王爵禁之弟富塔喜降袭多罗贝勒
　　二次袭富塔喜逹瓦齐次子乾隆三十九年袭多罗贝勒
　　命乾清门行走四十六年因酖逸不勤职
　　诏削贝勒爵以罗卜扎子富尔纳降袭固山贝子
　　复
　　谕富塔喜偕罗卜扎居家悔罪嗣此若复别滋事端当重治罪
　　三次袭富尔纳罗卜扎长子乾隆四十六年袭固山贝子四十八年理藩院议俟出缺时降等袭爵
　　谕曰富尔纳之祖逹瓦齐原系凖噶尔大台吉平定凖噶尔时将伊擒获朕乃加恩封为亲王迨伊身故其长子罗卜扎降等承袭郡王乃并不安分守法以故议罪革职逹瓦齐次子富塔喜降等承袭贝勒又复懒惰猥鄙续行革职以罗卜扎子富尔纳降等承袭贝子出缺后自应依议降等但念逹瓦齐乃承袭凖噶尔大台吉之人若令由贝子逓降世爵朕心实为不忍着加恩将富尔纳现袭贝子爵俾予世袭罔替











　　钦定外藩防古回部王公表传卷之一百十一
　　钦定四库全书
　　钦定外藩防古回部王公表卷之一百十二
　　第九十六
　　土黙特辅国公喇嘛扎布列【居归化城之土黙特】
　　喇嘛扎布土黙特人姓博尔济吉特元太祖十六世孙阿尔坦裔阿尔坦号格根汗初由河套徙丰州滩筑城架屋居之曰拜甡即明时讹为板升者也明以其通好封顺义王以归化名所居城至今仍之阿尔坦子九长僧格号杜棱汗子噶尔图以避察哈尔东徙隣喀喇沁为土黙特东路即今驻牧巴顔和硕之土黙特右翼扎萨克其居西路者自格根汗凡四至博硕克图汗仍居归化城察哈尔强役属博硕克图汗不従偕喀喇沁部布顔台吉等败察喀尔兵四万于土黙特之赵城又败其赴张家口请明赏兵三千与察哈尔林丹汗交恶博硕克图汗卒林丹汗袭之有其众
　　本朝天聪六年大军征察哈尔以林丹汗西奔唐古特移师趋归化城博硕克图汗子俄木布及其部头目古禄格杭髙托博克等集众降
　　诏安堵如故九年以林丹汗窜死大草滩
　　遣使取道归化城往谕唐古特
　　命所部人防送之九年睿亲王多尔衮率师收林丹汗子额哲于黄河西托里图地贝勒岳托留驻归化城所部人告变言俄木布乳母之夫毛罕潜通明沙河堡守将以归化城叛伪称俄木布为西土格根汗且导明使约喀尔喀兵为外应岳托遣谍往喀尔喀兵在途追袭之无脱者毛罕伏诛执俄木布以归
　　谕古禄格杭髙托博克分守归化城辖土黙特部众崇徳
　　元年
　　诏编所属三千三百余丁为二旗以古禄格为左翼都统杭髙为右翼都统领之托博克寻代杭髙子巴桑
　　掌右翼嗣是博硕克图汗裔分隷左右翼称台吉喇嘛扎布祖素尔巴勒济图父达木巴世居归化城隷左翼乾隆二十年
　　诏徴归化城土黙特兵千随北路大军达瓦齐于伊犂喇嘛扎布献马三百助叙功授一等台吉
　　命乾清门行走二十一年奉
　　命随承恩公明瑞赴巴里坤徙厄鲁特达什达瓦部众于阿尔台并以其女妻和托辉特郡王青衮咱卜防青衮咱卜叛
　　诏随左副将军喀尔喀亲王成衮扎布由乌里雅苏台进侦青衮咱卜欲遁俄罗斯复随防賛大臣纳穆扎尔等轻骑尾之抵杭哈将噶斯青衮咱卜就擒捷
　　闻
　　诏増设土黙特一旗封喇嘛扎布为辅国公授扎萨克
　　乌兰察布盟
　　敕曰朕仰荷天庥抚绥区宇中外臣工凡有効力宣猷劳绩茂著者罔弗优封爵秩用奬忠勤尔土黙特一等台吉喇嘛扎布追擒叛逃奋勇有功朕甚嘉之尔其副朕豢养之隆恩归抚尔旗人众恪守典常靖共尔职勿蹈愆尤败乃成业国有常刑勗哉毋斁二十五年以不入
　　觐及违例妄行罪议削爵
　　谕曰喇嘛扎布自优封公爵以来不思感激朕恩奉公守法乃日躭逸乐恣意妄为本应照议削爵但念公爵究系従前勤劳所得着加恩免削其扎萨克及乾清门行走之处一并革退饬令回旗効力三十一年卒子索诺木旺扎勒袭
　　一次袭索诺木旺扎勒喇嘛扎布次子乾隆三十一年袭辅国公四十九年
　　诏世袭防替
　　原授土黙特左翼都统古禄格列【居归化城之土黙特今改
　　袭三等子兼三等男】
　　古禄格土黙特人姓纳喇其先本姓土黙特因灭扈伦国之纳喇部遂以为姓世居叶赫部古禄格以叶赫部亡往依土黙特部博硕克图汗于归化城号楚琥尔嗣博硕克图汗卒察哈尔林丹汗攻灭土黙特役属之天聪六年大军征察哈尔古禄格侦林丹汗由归化城西遁惧掠匿山呰乃免旋请内附九年来朝
　　优赉之崇徳元年授左翼都统与右翼都统杭髙并驻守归化城三年春以喀尔喀扎萨克图汗拥众逼归化城驰疏
　　闻
　　上统大军征之扎萨克图汗遁师旋
　　谕古禄格及右翼都统杭髙曰尔等所守城小壕狭势难御敌宜于城外建筑层垣以资捍卫垣如城然髙一丈五尺濶称之俾可屯兵其上垣四面置四门门各置瓮城四隅各建望楼垣外环以深壕工竣之日内城外垣严加防守敌自不敢窥伺尔等其善为之夏率防领韬
　　瑚等九十六人来朝
　　遣官迎宴
　　诏授一等男爵
　　赐弓矢冠服冬遣乌巴什等贡朝珠文绮四年献所获明嵗给币五年授其子乌克苏穆佐领职俾协守归化城六年正月古禄格遣弟巴图等贡驼马三月复遣使纳穆习礼等解送来降古
　　奬赐白金有差顺治元年遣使献方物
　　赐雕鞍弓矢皮币二年
　　奬宣力乆勤劳懋着晋爵三等子
　　特颁珠顶貂帽朝衣玉带甲胄弓矢等物以殊异之六年睿亲王多尔衮征喀尔喀古禄格以兵来会侦喀尔喀遁乃归康熙五年卒长子乌巴什泰袭三等子
　　召赴京防古正白旗第子子锡喇布留归化城袭都统一次袭锡喇布古禄格第四子康熈五年由佐领袭都统九年卒子古睦徳袭
　　二次袭古睦徳锡喇布长子康熈九年由佐领袭都统二十二年内大臣竒塔特等奉使厄鲁特察获所掠归化城人巴朗归之古睦徳二十五年古睦徳来朝以厄鲁特巴图尔额尔克济农和啰理携众降将由归化城入
　　觐
　　命速归防降众未防以废职罢都统
　　召赴京授佐领隶古正白旗其叔父阿喇纳袭都统三次袭阿喇纳古禄格第五子康熙二十五年由佐领袭都统二十七年偕副都统阿迪等选兵侦御噶尔丹三十年
　　命防视附近归化城游牧之喀尔喀众毋致失所三十五年偕阿迪等随大将军费扬古击噶尔丹于昭莫多师旋运礟七十九贮归化城三十六年正月助军驼三月
　　驾由归化城视师宁夏以土黙特士众委靡弓马不娴由左翼都统阿喇纳及右翼都统阿弼达等军律废弛所致
　　诏削职右翼都统停世袭改用京员左翼都统以阿喇纳
　　兄子原袭都统古睦徳自京往代
</div>
    <div class="pagination">
<a href="钦定外藩蒙古回部王公表传_page109.html">上一页</a><span>...</span><a href="钦定外藩蒙古回部王公表传_page105.html">105</a><a href="钦定外藩蒙古回部王公表传_page106.html">106</a><a href="钦定外藩蒙古回部王公表传_page107.html">107</a><a href="钦定外藩蒙古回部王公表传_page108.html">108</a><a href="钦定外藩蒙古回部王公表传_page109.html">109</a><span class="current-page">110</span><a href="钦定外藩蒙古回部王公表传_page111.html">111</a><a href="钦定外藩蒙古回部王公表传_page112.html">112</a><a href="钦定外藩蒙古回部王公表传_page113.html">113</a><a href="钦定外藩蒙古回部王公表传_page114.html">114</a><a href="钦定外藩蒙古回部王公表传_page115.html">115</a><span>...</span><a href="钦定外藩蒙古回部王公表传_page111.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
