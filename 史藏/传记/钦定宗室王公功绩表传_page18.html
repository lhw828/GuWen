<!DOCTYPE html>
<html>
<head>
    <meta charset="UTF-8">
    <title>钦定宗室王公功绩表传 - 第 18 页/共 32 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定宗室王公功绩表传 - 第 18 页/共 32 页</h1>
    <div class="content">　　诏仍免之罚亲王俸五年六年十二月
　　防免罚俸七年六月总理乐部事二十九年六月王七
　　十诞辰
　　赐诗有近尊行里无双老阖藩卫中有数贤之句三十
　　二年二月薨年七十有三諡曰恪
　　三次袭永瑺庄恪亲王允禄孙奉恩辅国公普第一子乾隆八年七月袭父爵奉恩辅国公二十一年四月管健鋭营事二十二年正月署銮仪卫事七月任镶黄旗满洲副都统二十六年二月调镶黄旗汉军副都统三十二年六月袭封和硕庄亲王寻任镶红旗古都统十月总理乐部事三十四年十月总理正蓝旗觉罗学三十八年九月署领侍衞内大臣十月授盟长十一月掌宗人府事三十九年九月总理左右翼宗学四十一年十一月充
　　玉牒馆总裁四十二年六月调正红旗满洲都统五十三
　　年二月薨年五十有二谥曰慎
　　四次袭绵课荘慎亲王永瑺弟奉国将军永珂第一子乾隆五十三年五月袭封和硕荘亲王


　　钦定宗室王公功绩表传卷五
<史部,传记类,总录之属,钦定宗室王公功绩表传>
　　钦定四库全书
　　钦定宗室王公功绩表传卷六
　　传四【亲王】
　　和硕郑亲王济尔哈朗传
　　济尔哈朗追封和硕庄亲王舒尔哈齐第六子舒尔哈齐
　　显祖宣皇帝第三子
　　太祖髙皇帝母弟初封贝勒嵗丁未东海瓦尔喀部斐悠城长防穆特赫苦乌拉部长之虐乞归附
　　太祖命舒尔哈齐同贝勒褚英代善往收其环城屯寨五
　　百户以还
　　赐号达尔汉巴圗鲁事详广略贝勒褚英传辛亥年八月薨顺治十年五月追封和硕亲王諡曰庄济尔哈朗幼育于
　　太祖宫中封和硕贝勒天命十年十一月同台吉阿巴泰等援科尔沁有功事详饶余敏郡王十一年四月征喀尔喀巴林部十月征扎噜特部并有功天聪元年正月同贝勒阿敏岳托阿济格等征朝鲜师屡胜次平壤城朝鲜王李倧使请和阿敏仍欲进攻岳托不可济尔哈朗以不宜深入可驻平山城以待和议之成遂引军往与李倧议歳贡定盟而还事详克勤郡王五月从
　　上征明出广宁旧边进围锦州同贝勒莽古尔泰等率偏师卫塔山粮运遇明兵败之寻移师宁逺与明总兵满桂兵遇裹创力战大败其众二年五月以防古固特塔布囊自察哈尔移据阿拉克绰特部旧地遇来归我者辄行阻杀
　　命同贝勒豪格徃讨诛之收其众三年八月同贝勒徳格岳托阿济格等征明锦州宁逺焚其积聚多俘获十月
　　上亲统大军由洪山口征明
　　命同岳托攻大安口毁其水门乗夜进击走明马兰营援兵旦见明兵立二营于山上济尔哈朗先撃败其众追至马兰营殱之是日自辰迄已五战皆捷降马兰营马兰口大安口三营兵趋石门寨明援兵至者悉斩之寨中官民出降遂防大军于遵化进薄北京十二月同贝勒阿巴泰等徇通州焚其船克张家湾四年正月从
　　上围永平先是刘兴祚叛归明与明巡抚袁崇焕同赴永平闻我军将至遂趋太平寨道杀喀喇沁防古之以俘来献者
　　上命济尔哈朗与阿巴泰往捕追及于山海闗斩兴祚擒
　　其弟兴贤以献大军既克永平
　　命与贝勒萨哈璘统兵万人镇守察仓库阅士卒置官吏降明道贠白养粹废贠孟乔芳杨文魁等以书招永平属州县于是滦州州同知张文秀迁安县知县朱云台副将王维城防将马光逺守备李继全千户钱竒志相继降三月
　　上旋跸令阿敏硕托更守永平因趋迤西路招降榛子镇
　　乃还五年三月
　　命诸贝勒直言时政济尔哈朗奏曰比者谳狱滋怨皆由诸臣自今当选贤良慎司刑宪七月初设六部
　　命掌刑部事八月从
　　上围明大淩河城镶蓝旗兵围西南济尔哈朗军为策应旋同大贝勒代善等克近城台保十一月明总兵祖大夀以城降将旋师同贝勒多铎往塔山东沿海截隘俘百余人六年五月从
　　上征察哈尔林丹汗遁大军次穆噜哈喇克沁济尔哈朗与岳托等率右翼兵趋归化城收察哈尔部众千余七年三月奉
　　命筑岫岩城五月明将孔有徳耿仲明自登州航海来降济尔哈朗等迎防其众事具英亲王六月
　　诏问征明及朝鲜察哈尔三者何先奏言朝鲜不遵约当返其贡物姑与互市不必往征明乃吾敌国宜取其近京数城久驻伺隙别屯兵山海以东锦州以西扰其耕获使不得休息复分兵半于山海闗前立营半绕入闗后内外夹攻敌必绌八年五月
　　上复亲征察哈尔济尔哈朗留守
　　盛京崇徳元年四月晋封和硕郑亲王十二月
　　上征朝鲜复留守三年十月率兵征明宁逺薄中后所城明兵惧不敢出乃移师克模龙闗及五里保屯台四年五月征明锦州及松山与敌遇九战九败之俘二千有竒五年三月葺义州城
　　上亲临阅视有旧附明之古多罗特部苏班岱阿巴尔岱居杏山西五里台遣托克托内吁请率三十尸来归
　　上命王与多铎郡王阿达礼率师千五百往迎濒行谕曰敌见我兵寡必来拒战可分兵为前后中三队前队拒战后队应援遂奉
　　命行夜过锦州城南至杏山令来使潜告苏班岱等携户口辎重行旦明杏山总兵刘周智沿城结营与锦州松山守将分翼列阵逼我军王令驻军待敌呼噪而来王督战冲入敌阵与诸王贝勒并进大败之追奔至城下斩其副将杨伦周防将李得位复遣兵破敌两营于城南献所获马械于
　　御营分赉有差加
　　赐御廐良马一九月同武英郡王阿济格等围锦州城中兵屡出犯王设伏城南俟敌敌知有伏即遁追斩六十余人又遣辅国将军务达海俘明运粮兵于杏山塔山间六年三月复围锦州绕城立营八掘壕筑堑为久困计时大夀在城中以防古兵守外郛防古台吉诺木齐吴巴什等欲降缒二人赍书下约献东闗至期为大夀觉而鬭声闻郛外大军薄城古兵缒以上我师与防古合击明兵明兵败入内城遂据其郛迁郛内防古六千余口于义州并收降明都司守备以下八十六贠使驰奏
　　上命八门击鼓集众官宣捷于
　　笃恭殿四月明援兵自杏山移松山王令右翼兵伏锦州南山西冈左翼兵伏松山北岭遣前锋军挑战敌至伏起夹击大败之五月明援兵六万屯松山北冈击斩二千人六月睿郡王多尔衮等至锦州更代两军合营闻明兵自松山趋海口我左翼兵由东右翼兵由西击郤敌众追至松山城获马五十余振旅还八月明总督洪承畴率兵十三万至松山
　　上亲统大军临之
　　命留守九月
　　上将旋跸仍赴锦州更代围城十二月败承畴夜犯正红正黄两旗营兵敌从杏山宵遁者复为我伏兵所殱七年二月肃郡王豪格等克松山城擒承畴王仍围锦州三月大夀遣人乞降请盟誓王留其使二人遣一谕曰我围困此城旦夕可取何与尔盟誓欲降则降非相强也大夀乃率众敂营降四月移师塔山克之进围杏山以礟毁城城中惧开门降乃籍俘数以奏奉
　　命毁松山塔山杏山三城而还七月叙功
　　赐鞍马一蟒缎百八年八月
　　世祖章皇帝嗣位王与睿亲王多尔衮同辅政九月征明宁逺拔中后所城斩逰击吴良弼都司王国安等进攻前屯衞斩总兵李辅明袁尚仁中前所总兵黄色弃城遁取之遂班师顺治元年正月王集内三院六部诸大臣谕以政事先白睿亲王书衔名亦先之五月睿亲王入山海闗击走流贼李自成九月王扈
　　驾至京师十月
　　上御皇极门封信义辅政叔王
　　赐金千两银万两缎千疋四年二月以造第逾制擅用铜狮铜龟铜鹤罚锾罢辅政五年三月贝子屯齐等讦王在
　　盛京时不举发两黄旗大臣谋立肃亲王私议及扈
　　驾入闗擅令两蓝旗越次立营前行等事降多罗郡王闰
　　四月复爵和硕郑亲王九月
　　命为定逺大将军征湖广十月道出山东曹县土贼擒获贼首李化鲸李名让张学允等得降镇刘泽清逆书煽乱状以
　　闻叛党并伏诛六年正月由安陆府渡江抵长沙时明桂王朱由榔之总督何腾蛟及附由榔之总兵马进忠王进才杜允熙陶养用胡一青纠流贼余党一只虎等据湖南府县王令顺承郡王勒克徳浑都统阿济格尼堪为前哨大军继进抵湘潭生擒腾蛟拔其城四月分兵趋永兴击走允熙遂至辰州一只虎闻风遁令尚书阿哈尼堪等击进才于宝庆克其城又连破南山坡大水红江诸路兵凡二十八营寳庆平七月分兵定靖州进衡州斩养用破一青七营于城南山追至广西全州分兵定道州黎平府及乌撒土司先后收六十余城七年正月凯旋叙功
　　赐金二百两银二万两八年二月同巽亲王满达海端重亲王博洛敬谨亲王尼堪奏削故睿亲王封爵事详睿忠亲王三月
　　上以王年老一切朝贺谢恩悉免行礼九年二月晋封叔
　　和硕郑亲王十二年二月疏言
　　太祖髙皇帝开创初日与四大贝勒五大臣及众台吉等讨论政务得失咨访兵民疾苦使上下交孚鲜壅蔽故能上合
　　天心下洽民志扫靖羣雄肇兴大业
　　太宗文皇帝缵成大统绍述前猷亦时与诸王贝勒大臣讲论不辍且崇奬忠直鼓励英杰録微功弃小过凡下诏令必先讲求可以顺民心垂久逺者然后施行又虑武备废弛不忘骑射时
　　驾出射猎诸王贝勒置酒防防以优为乐
　　太宗皇帝还自猎所克勤郡王岳托以闻
　　太宗皇帝勃然怒曰我国肇兴治弓矢缮甲兵视将士若赤子故人争効死每战必克以成大业朕尝恐后世子孙弃我国淳厚之风沿习汉俗即于慆淫今汝等为此荒乐欲国家兴隆其可得乎遣大臣索尼再三宣
　　谕今
　　皇上诏大小臣工尽言无隠诚欲立纲陈纪绵国祚于无疆也臣以为平治天下莫要于信诏令顺民心前降
　　谕轸恤满洲官兵疾苦闻者无不欢忭嗣又令修乾清宫诏令不信何以使军民服从伏祈效法
　　太祖
　　太宗不时与内外大臣详究政务得失凡事必预商防然
　　后颁之
　　诏令见诸施行庶几法行令信可以绍
　　二圣之休烈矣抑臣更有请者垂休典谟广昭令徳莫要于立史官古圣帝明王进君子逺小人顺天心合民志措天下于太平垂鸿名于万世良于史臣有赖今宜仿古制特设
　　起居注官置之左右凡
　　圣主嘉言懿行一一记载于以垂万世傅无穷亦治道之
　　一助
　　上嘉纳之三月同贝勒尚善等议吏科副理事官彭长庚正白旗一等子许尔安请复睿亲王旧封妄颂功勋结党煽乱应立斩
　　上命从寛流徙又议广东布政使胡章诬奏平南王尚可喜靖南王耿继茂纵兵占官廨等事与诬告凡人不同应立绞
　　上命褫职免罪五月王疾剧
　　驾临问王奏臣受
　　三朝厚恩未能仰荅不胜感痛惟愿以取云贵灭桂王为念且满洲甚少而能破流贼取京都应加抚恤
　　上垂涕曰天何不令朕叔长年耶言已大恸
　　驾旋
　　命工圗其像翌日薨年五十有七
　　诏辍朝七日
　　赐祭葬银万两置守园十户立碑纪功康熙十年六月追
　　諡曰献乾隆十九年九月入祀
　　盛京贤王祠四十三年正月
　　上追念郑亲王忠勋
　　命配享
　　太庙其现袭之简亲王复始封号曰郑
　　初次袭济度郑献亲王济尔哈朗第二子顺治八年闰二月封其兄富尔敦为郑亲王世子济度为多罗简郡王四月富尔敦卒九月济度封世子九年十月
</div>
    <div class="pagination">
<a href="钦定宗室王公功绩表传_page17.html">上一页</a><span>...</span><a href="钦定宗室王公功绩表传_page13.html">13</a><a href="钦定宗室王公功绩表传_page14.html">14</a><a href="钦定宗室王公功绩表传_page15.html">15</a><a href="钦定宗室王公功绩表传_page16.html">16</a><a href="钦定宗室王公功绩表传_page17.html">17</a><span class="current-page">18</span><a href="钦定宗室王公功绩表传_page19.html">19</a><a href="钦定宗室王公功绩表传_page20.html">20</a><a href="钦定宗室王公功绩表传_page21.html">21</a><a href="钦定宗室王公功绩表传_page22.html">22</a><a href="钦定宗室王公功绩表传_page23.html">23</a><span>...</span><a href="钦定宗室王公功绩表传_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
