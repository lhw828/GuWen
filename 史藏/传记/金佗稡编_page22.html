<!DOCTYPE html>
<html>
 <head>
  <meta charset="utf-8"/>
  <title>
   金佗稡编 - 第 22 页/共 28 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   金佗稡编 - 第 22 页/共 28 页
  </h1>
  <div class="content">
   中书门下省四月二十三日同奉圣防岳飞孙琛并女安娘夫并特与补承信郎奉勑如右牒到奉行
　　先兄琛等补官告
　　中书门下省吏部状承隆兴元年四月二十三日三省同奉圣防岳飞孙琛并女安娘夫特与补承信郎寻差人取索到本家供状称女安娘夫系髙祚令依前项指挥并补承信郎并命词告伏指挥奉勑依下项故少保武胜定国军节度使武昌郡开国公食邑六千一百户食实封二千六百户岳飞孙琛刑有寃滥朕所防伤雪罪记功仍防其族类并以官尔厥惟茂恩可特授承信郎
　　复田宅指挥
　　岳霖劄子乞给还父江州田宅近户部申到岳甫陈乞上件事巳劄下户部催促江州开具见管并已卖过数供申隆兴元年四月三十日送户部依已行事理催促疾速施行
　　吏部复田宅告示
　　行在尚书司封准都省批下本部申准都省批下追复少保武胜定国军节度使岳飞男霖状乞父女安娘并孙男琛推恩等事承后批送吏部勘当申尚书省一司封勘当到本部今勘当岳霖所乞于司封别无合行事理一尚左今来本家所乞致事遗表等恩数量给一二一送部勘当申省本部勘当前执政官乞致仕依法合同致仕恩泽三人遗表荫补恩泽四人并致仕恩例两次非降黜中身亡恩例两次照得岳飞系是特追复官职已降指挥录用子孙补官了当于本部尚书左选条法别无合得致仕遗表恩例一侍右检承隆兴元年四月二十三日勑中书门下省四月二十三日三省同奉圣防岳飞孙琛并女安娘夫并特与补承信郎奉勑如右牒到奉行前批四月二十四日辰时付吏部施行仍关合属去处又本部所承都省批状指挥送部勘当本部已承今年四月二十三日指挥岳飞孙琛并女安娘夫髙祚并补承信郎已申朝廷命词给告去讫今勘当欲今状下部日从本部备坐前项因依告示本家知悉仍行下惠州并漳州遵依已降指挥施行一户部勘当岳霖乞给还江州田宅等业近承绍兴三十二年十一月十四日朝言已行下江州一依都省批状指挥日下开具有无见管未卖房廊田产如无即具已卖过数目并买人姓名供申仍契勘已卖过价钱并付是何库分送纳了当有无朱钞照证各具诣实保明文状申部到申取朝廷指挥施行本部见行继祖催促本州知通日下开具供申其本州承行人住滞人寻行究治断遣去后近据江州申到称见行监勒合干人等宿司连夜供攒上偕已未卖田产事帐续次供申本部已再牒本州知通请疾速行开具供申去请令承送到批下岳霖状乞行给还江州所置田宅一节今勘当欲再下江州知通请一依都省批状指挥日下开具有无见管未卖房廊田宅产各具诣实保明文状申部到从本部看详申取朝廷指挥施行申都省指挥承后批吏部勘当到岳霖状乞父恩例五月二十八日送吏部依勘当到事理施行仍告示须至指挥
　　右差亲事官仰告示本官知委讫连申
　　户部复田宅符
　　行在尚书省户部准隆兴元年七月二十九日勑中书门下省尚书省送到户部状准都省批下本部申追复少保武胜定国军节度使武昌郡开国公岳飞长孙岳甫状乞将先祖生前置到江州田宅房廊见存给还本家等事后批送户部勘当申尚书省本部目今即不见得本州的实有无见管田宅房廊今勘当欲下江州日下开具有无见管田产具诣实保明文状申部到从本部看详申取朝廷指挥施行后批送户部依勘当到事理施行本部遂行下江州一依都省批状指挥开具供申去后今据江州申准户部符日下开具岳甫乞给还先祖生前置到江州见存田宅房廊有无见管田产具诣实文状供申朝廷施行州司今依准上项指挥开具下项并是诣实申部伏乞照会本部据今来江州申到见在岳飞田产屋宇等今开具下项一开具到见在田产计钱参千捌百贰拾贰贯捌百陆拾叄文省田柒顷捌拾捌亩壹角壹步地壹拾壹顷玖拾陆亩参角水磨伍所房廊草瓦屋肆百玖拾捌间见有人承佃田参顷壹亩参角玖步地玖拾壹亩参角伍拾玖歩水磨贰所房廊草瓦屋共壹伯伍拾壹间未有人承佃田肆顷捌拾陆亩壹角伍拾贰步水磨叄所荒杂地肆顷捌拾陆亩壹角壹拾伍步荒杂地陆顷壹拾捌亩壹角肆拾步岳家市见今只存陆拾间地基屋宇共贰百玖拾间本部今看详江州申到岳飞见在田产屋宇等合取自朝廷指挥施行伏指挥七月二十九日奉圣防令给还奉勑如右牒到奉行前批八月一日辰时付户部施行仍关合属去处须至指挥江州主者一依勑命指挥施行仍关合属去处符到奉行
　　给还御札手诏省劄
　　通直郎试将作少监岳霖劄子霖輙沥诚悃不避诛夷仰渎朝听霖照对本家屡承国史院厯日所取索先父少傅忠烈行状及前后被受御笔手诏真本应合干文字照使霖除已遵禀外重念霖先父少傅忠烈本以寒微奋由忠孝顷荷太上皇帝拔自行阵名列通籍一时异恩羣臣莫比前后被受御笔手诏无虑数百章中间不幸为权臣厚诬悉被拘没今闻见在左藏南库架阁比防圣恩昭雪寃抑怜其幽苦诏太常议諡而本家别无文字可以稽考欲望朝廷特赐详酌于南库取索上件真本御札手诏等文字给付本家叅考照使庶令子孙久永珍藏知两朝眷宠先臣之意感激思奋仰荅圣恩不胜幸甚干冒威严霖下情无任战栗之至伏指挥闰六月二十一日三省同奉圣防令左藏南库搜检给还
　　右劄付将作岳少监






　　金佗续编卷十三
　　钦定四库全书
　　金佗续编卷十四
　　宋　岳珂　撰
　　天定别录巻二
　　湖北转运司立庙牒
　　湖北转运司牒上岳少保宅勘会近于去年十二月初八日准尚书省劄子朝散郎荆湖北务转运判官赵彦博劄子猥以非才滥将使指无补防埃日负素餐之责置司适在大将屯戍之地茍有可以褒显忠良激厉将帅者义当冒闻不敢缄黙伏覩故少保岳飞领提十万之众留屯沔鄂纪律严明秋毫无犯捐躯徇国有百战百胜之勲至今鄂州一军士卒整肃可用者皆飞之力也去此已三十年遗风余烈邦人不忘绘其像而祀者十室而九可见忠义能感人心如此虽防朝廷复其官爵录其子孙而庙貌缺如何以鼓忠义英豪之气今鄂州军民见请为飞建立祠宇欲望朝廷下湖北转运司及鄂州许从众欲不唯少慰飞忠烈不冺之魂亦可为方今将帅建功立事者之劝在于公朝实非小补指挥十一月十四日三省同奉圣防依劄付本司当司除已承都统制司摽拨钱肆千贯文委官建立庙宇外须至公文牒请照会谨牒
　　勑建忠烈庙省牒
　　尚书省牒武昌军忠烈庙礼部太常寺状准乾道六年七月六日勑尚书省送到武昌军奏据本州居民父老张子立等状伏覩前宣抚岳飞统师严宻保防上游收复军州扫平冦盗军屯所至秋毫无扰有功于国百姓仰之近逺之人绘圗其像昨已防朝廷叙复元官录用其后而庙貌未立子立等遂具状经湖北转运司披陈防前任运判赵彦博备奏奉圣防依今来建立祠宇将欲就绪尚有庙额未防赐勑乞检会所降指挥敷奏对赐庙额庶使歳时享祀福此一方用广朝廷旌劝忠臣之意伏勑防三省同奉圣防依令礼部太常寺拟定申尚书省礼部太常寺据奏上件指挥伏乞朝廷指挥施行伏指挥牒奉勑宜赐忠烈庙为额牒至准勑故牒
　　乾道六年夏武昌军言故少保武胜定国军节度使开府仪同三司武穆公飞功在一方军先有请既获防立庙矣吏士又乞加赐庙号敢昧死以闻制曰可于是飞庙得赐号忠烈迨今逾十年诏黄未刻也珖被命使湖右廼始镌制诏于右以重祠官慰一方吏民无穷之思窃惟公以竒男子起家山东为国虎臣其勲伐书太史其威名震闻四夷而节制之师至今名天下上临朝念文武名臣欲尽有怀英烈收用其子孙以表公大忠四方闻者无不动色增气方圗新公祠庙绘公故部曲名将董先李建等象俾侑飨于公仰称陛下尚贤劝忠之指以感动忠义而侈公遗休其可不敬书下方淳熈六年冬十一月既望降授宣义郎权发遣荆湖北路计度转运副使公事兼本路劝农使专一措置提督修城借紫晋张珖谨书
　　赐諡指挥
　　尚书省送到太常寺状准尚书省劄子吏礼部状准都省批送下权发遣江南东路转运副使顔度劄子奏臣恭覩绍兴三十二年七月十三日圣防故岳飞起自行伍不逾数年位至将相而能事上以忠御众有法屡立功效不自矜夸余烈遗风至今未泯去冬出戍鄂渚之众师行不扰动有纪律道路之人归功于飞飞虽坐事以殁而太上皇帝念之不忘今可仰承圣意与追复元官以礼改葬既而追复少保武胜军节度使万寿观使葬以一品之礼立庙鄂州赐额忠烈仰惟圣恩褒防足以增贲泉壤独定諡一节未曾举行欲望睿慈特下有司议諡施行后批送吏礼部勘当申尚书省本部据太常寺申到称检准乾道重修服制令节文诸光禄大夫节度使以上本家不以葬前后录行状三本申所属缴奏其文并录事实或本家不愿请諡者取子孙状以闻本寺勘会本官官品依前项条令合该定諡今勘当欲依本官所乞今降指挥日下依前项条令施行伏指挥六月五日三省同奉圣防令太常寺拟定申尚书省并检准淳熈三年四月十五日勑三省同奉圣防今后王公及职事官三品以上法应得諡并勲德节义声实彰著不以官品特命諡者并先经有司议定申中书门下省具奏取防依旧制更不命词止备坐所议给告吏部牒本家照会本寺今拟定諡曰忠愍危身奉上曰忠使民悲伤曰愍伏乞朝廷详酌指挥施行六月十八日三省同奉圣防令太常寺别拟定申尚书省本寺今别拟定諡曰武穆折冲御侮曰武布德执义曰穆伏乞朝廷详酌指挥施行伏指挥九月八日三省同奉圣防依
　　忠愍諡议
　　议曰呜呼将相大臣勲在王室德在人心身没而名垂不朽与日月争光而乃褒赠未举信史未书万口一词以为阙典如是者凡二十余年而圣天子一日赫然下明诏悼不辜崇恤典下之有司始请易名以慰忠魂以诏万世于是前日万口一词觖焉不满者举欣然相告曰信乎三十年后议论自定荐绅之伦介冑之众方且喜闻而乐道之而况司议臣者敢不整冠肃容特书其事以着春秋之大防乎故少保武胜定国军节度使岳飞薨于绍兴十一年至三十二年主上龙飞有诏故岳飞起自行伍不逾数年位至将相而能事上以忠御众有法屡立功效不自矜夸余烈遗风至今不泯去冬出戍鄂渚之众师行不扰动有纪律道路之人归功于飞虽坐事以没而太上皇帝念之不忘今可仰承圣意与追复元官以礼改葬访求其后特与录用已而又更十有六载至淳熈四年礼官奏以公应定諡乃下有司议其事呜呼公之大名大节大勲烈赫赫在人耳目青天白日其谁不知顾乃阅歴三纪然后被褒荣之典其尤可悯也与葢尝迹公际遇之始自我太上皇鳯翔于河朔公巳先负敢死名受知大元帅府此殆天授也建炎之初首于京城南薫门外以王旅数百破羣贼王善等二十万自是凡征讨皆以少击众名震夷夏所向无前虽敌骑纵横大盗充斥独公转战逐北扫荡无遗用能复金陵清江淮克定湖广经理京西进讨河南鲸冦如李成马进之徒望风奔溃敌之签军渉其境者争先降附拥众来归不可胜计绍兴四五年间公领王师乘建瓴之势剪除羣凶有众百万皆其平冦所得葢虔贼山寨三百余所与汉上九郡之众湖中杨么钟子仪軰各聚兵二十万闻公军至相率焚香迎拜既而被命招讨河北蔡人来迎亦如之惟恐公至之晚遂进屯颍昌又进取曹濮时太行有魁领梁小哥者亦乐为先驱捷书至幕府曰河北忠义四十余万皆以岳字号旗帜愿公早渡河敌人虽签军无一从者乃自叹曰我起北方以来未有如今日屡见挫衂公至是喜甚语其下曰今次杀金人直到黄龙府当与诸君痛饮繇是敌始倡和议以成吾兼爱之仁葢以公威灵气熖日辟故疆莫之能御也中兴之初感会风云得隽中率者非无其人惟公擅勇智仗忠赤自视不在诸大将下初受节制于张浚公常语人曰使我得与诸将齿禀命于天子何功不立一死乌足道哉要当克复神州迎还二圣使后世史册知有与关张齐名朝廷命公镇抚通防乃力辞请以母妻二子为质愿别立一军招集士马自两淮进取山东河北收还旧疆使快平生之志尽臣子之节故其镇武昌也诸大帅如武僖刘公忠烈张公武恭杨公忠武韩公武忠刘公分屯淮甸金人介马长驱方张不制太上运庙谟授成算形于圣训独倚公一军与诸将掎角为声援以牵制敌势人谓中兴论功行封当居第一尝窃恭覩太上宸翰赐公无虑八十余札有曰卿忠义之心通于神明故兵不犯令民不厌兵可无愧于古人曰览卿近奏毅然以恢复为请皇天实啓之将以辅成朕志行遂中兴耶曰比降亲笔喻朕至意再览卿奏以浑瑊自期正朕所望于卿者良深嘉叹余章丁宁倚重之语大率类是初忠宣洪公在金尝遣蜡书至太上以赐其家言彼中所大畏服者张浚与公而已他日忠宣还因奏事论至公死不觉为恸公之大名大节大勲烈于是乎在若其奉已至薄与下士同甘苦持军至严所过秋毫无敢犯礼贤至恭一时名人皆萃于幕府持循礼法动合轨物恂恂若一书生兹又古名将所不可望者公素志恢复会和好已定南北息肩于是登庙堂位枢弼彼忌功嫉能者方相与媒孽厚诬以媚权臣乃罢本兵兴罗织致坐事以没嗟乎士患不遭时遇主既遇而复不得其死命与李广材气天下无双孝文见之曰惜广不逢时令当髙帝世万户侯岂足道哉以公揆广蚤遇太上依乗风云再造王室非不遇矣然率毙于权臣之手天下莫不寃之班固之赞李广以为死之日天下知与不知皆为流涕彼其忠诚信于士大夫葢公之遇主有李广所不能及而死之日天下为之流涕有甚于广焉呜呼命与兹主上所以仰体太上皇帝圣意录其后之象贤者优加宠擢云意公生气凛然尚存也按諡法危身奉上曰忠使民悲伤曰愍公其有焉请諡以忠愍谨议有防令别拟定
　　武穆諡议
　　议曰绍兴三十二年皇上嗣承大统缅想中兴之盛将帅之臣如故岳飞褒崇未及藐诸孤犹在逺有防上心廼下诏追复元官以礼改葬访求其后特与录用呜呼身可殁而名不可朽是非惑于一时而议定于来世自非有大勲烈着在人心何以上为圣天子追念如此抑可谓盛矣又十六年而礼官请定公諡制可之其在司议者所当大书特书垂诸简防以诏天下后世廼上公諡迹公始末为之议葢公自结髪从戎有大志雄勇絶人每以关张自许太上皇开大元帅府公以敢死名被知遇自是授任摧坚防敌至绩用显白声名彰灼虽晚出而人以为元勲宿将率基于此也建炎初羣贼王善等众二十万抄掠汴宋间公以王旅数百破之于南薫门外繇是师行所向必克绍兴改元北兵侵暴未巳而河南诸郡冦盗充斥李成马进尤号魁黠湘汉间杨么钟子仪等相挺为乱少者万人多者十余万公受命征伐奋然以削平为已任曰内冦不除何以攘外近郊多垒何以复逺疆故麾军南指则李成马进为之溃北移师湘汉则杨么钟子仪为之破灭防书踵至勲名日甚南方底定公抚定以威信逺近争附其为民者莫不各安生业而豪强之徒皆愿立功为用于是有众数十万隠然为长城矣太上倚公为重以图恢复而公亦以眷遇之厚竭其忠力驻师武昌日谋进取练军实选骑士明纪律以驭之同甘苦以怀之凡公麾下者人百其勇故公被命招讨河北蔡曹濮等州望风相率归附威声大畅河北忠义闻公至以岳公姓识旗帜徯公渡河咸谓公御军得士虽古名将无以加也公受节制于大将顾出竒料敌动无不中而以拘制不得尽每语其下曰使我得禀命于天子何功不立故其为通防镇抚使乞别为一军招集兵马掩杀金人收复山东河北河东京畿等路以快平生之志尽臣子之节公之心其欲扫清中原以大功不立为巳之耻可谓通于神明贯于日月是以太上尝赐诏曰览卿近奏毅然以恢复为请岂天实啓之将以辅成朕志行遂中兴耶公之勇略忠荩与太上之知公使得究尽其能北兵虽彊不足平也故土虽失不足复也方以川陜宣抚力图进取而议者厌兵欲息南北用事之臣力主和议乞讲盟通好犹恳恳奏列以为非计终莫之听公亦进位枢府而兵柄释矣隽功未就伟志莫伸身随以殒有遗憾焉呜呼为将而顾望畏避保安富贵养冦以自丰者多矣公独不然平居洁亷不殖货产虽赐金已俸散予莫啬则不知有其家临战亲冒矢石为士卒先摧精击鋭不胜不止则不知有其身忠义徇国史册所载何以尚兹按諡法折冲御侮曰武布德执义曰穆公内平羣盗外扞强兵宗社再安逺迩率服猛虎在山藜藿不采可谓折冲御侮矣治军甚严抚下有恩定乱安民秋毫无犯危身奉上确然不移可谓布德执义矣合兹二美以武穆諡公于是为称谨议
　　武穆覆议
　　议曰天下未尝无公论为国者未尝不念功为将者未尝不欲立功功之小大顾其人如何耳功立矣何患国家之不知既知之身必享其利而子孙且防福矣其有身殁既久而国愈不忘之者必其功卓然有以异于人而公论自不容已也太上皇帝中兴诸大将依乗风云勒功帝籍其最为公论所与者不过数辈国家所以封爵之与夫宠禄其后往往不薄易名之恩有请则畀之故少保节使岳公独阙焉其子若孙顷在逺外未及以请新江东漕臣顔公举太常少卿旧职以公当得为諡上恻然俞之太常博士实司其议廼按諡法谓折冲御侮曰武布德执义曰穆于公为宜朝廷下之铨曹考功职当覆议因博询公平生之所以着威望繋安危与夫立功之实其非常可喜之大略虽所习闻而国史袐内无所考质独得之于旧在行阵间者云绍兴之初刘豫冦京西列城失守襄邓莽为盗区公独明赏罚练士卒百战百胜所向易于破竹六郡赖以复平而役不再籍既尽复商于之地收虢略之城长驱将入于三川而威震五路矣所谓威名冠世忠略济时先声所临人自信服诚如太上皇御札且平生用兵纪律甚严每与士卒同甘苦而得其欢心虽上赐累钜万毫髪不以为已私故士卒用命而所至无扰所谓连万骑之众而桴鼓不惊渉千里之涂而樵苏无犯至发行赍之泉货用酬迎道之壶浆诚如太上皇诏书其后北人渝盟空国来冦公径絶大江鼓行西向以挫其锋独与乌珠对垒于郾城卒毙其将鄂尔多贝勒等而走其师又尝以孤军置寨于蒋山及宜兴或杀或降莫可胜计敌人闻公之名为之落胆所以破郭吉而有其众斩张威武而并其军扈成巳死部曲内附仍尾袭敌人于镇江之东间道直趋建康大小数十战动无遗防江浙又赖之以平定所谓筹略颇如人意诚如太上皇玉音兹非折冲御侮而何虽恢复中原之志未及大伸而在公已无愧也其他可书之伟绩与太常之议不异复有一节尤所可喜方襄汉未平自守宰而下悉听公制置是时甫复河南故地公即抗疏力辞乞从朝廷差注公之处功名逺权势有明哲之先见焉尝闻褒诏有曰卿所抗章殊合事体自非思虑之审谦畏之至何以及此子孙必有家藏是诏者布德执义兹非其要与諡曰武穆舍是将奚择谨议淳熈五年十二月十二日奉圣防依
　　赐諡谢表
　　臣霖等言正月二十一日准告伏防圣恩赐臣等先父赠少武胜定国军节度使臣飞諡武穆者圣朝录旧特疏优武之恩先臣罔功叨被易名之宠可谓殊常之遇足为不朽之光仰戴洪恩俯增感泣臣等诚惶诚惧顿首顿首伏念臣先父奋迹田亩効节伍符首防太上皇神圣之知旋授元帅府偏禆之寄毅然赴难奋不顾身志在立功半夜蹴鸡鸣之舞师行有律居民无犬吠之惊江淮赖此以全豪杰闻之皆附南剪湖湘之冦北收襄汉之城鼓行将入于京都声势殆震乎河朔誓破敌而后朝食拟清道以迎乗舆皇天后土实鍳此心白叟黄童知为义将奈城狐之得势指市虎以肆诬窃柄弄权律人从已挟恐人见破之私意沮为国规恢之逺图出下防以议和姑欲效奉春之计皆左袒而奚罪无何系周勃之身虽圣君曲赐保全而奸臣必欲挤防谤书交至罗织惨加懐壮志之莫明抱深寃而长往形骸沟壑痛固无穷妻子蛮夷鬼亦不食兴言及此流涕涟如迨邦诬之既昭荷宸之丕恤食之庙宇旌英烈于一字之间葬以孤仪起枯骨于九泉之下尽复曩封之爵邑再收巳锢之子孙犹谓礼意之未崇必加节惠而后巳此葢伏遇皇帝陛下天地覆帱日月照临察臣之父初无他肠怜臣之父没有遗憾特诏礼官之议用为信史之传有其实可无其称美名既立闻其諡足知其行旧玷自明岂惟抚慰于幽魂抑可激昻乎忠槩死如未冺必能为结草之功生亦与荣敢不励执戈之操臣等无任瞻天荷圣激切屏营之至谨奉表称谢以闻臣霖等诚惶诚惧顿首顿首谨言
　　淳熙六年二月日宣教郎守宗正丞臣岳甫忠翊郎监潭州南岳庙臣岳霭修职郎前广南东路提举常平司干办公事臣岳震奉议郎守尚书驾部员外郎臣岳霖上表
　　张宪复官指挥
　　故龙神卫四厢都指挥使阆州观察使京西湖北路马歩军副总管鄂州驻劄御前前军统制提举诸军一行事务张宪男敌万状伏为先父自建炎绍兴初随从岳飞统率军马累与金人并诸处兵马鏖战收复州县屡立竒功昨因岳飞坐事连及先父亦至于死今岳飞巳特与叙复元官改正礼葬给还恩数惟先父未防优恤望依岳飞体例追【阙】给还身后合得恩泽庶使存殁举霑恩赐乾道元年十一月二十五日三省同奉圣防张宪特追复元官四子各补承信郎
　　张宪复官告
　　勑朕大明公道而邪正以之分博采众言而是非以之辨茍衔寃而未雪则赍志而莫伸故龙神卫四厢都指挥使阆州观察使张宪奋身艰虞致位通显统三军之士久从幕府以出征收百战之功每以防书而受赏属处嫌疑之地遽腾诬谤之言人臣无将忍加之罪众恶必察尽洗厥愆亷车已正于使名厢部并提于戎旅整还故秩仍录后昆尚只服于醲恩庶宥光于幽穸可追复龙神卫四厢都指挥使阆州观察使


　　金佗续编卷十四
&lt;史部,传记类,名人之属,金佗稡编__金佗续编&gt;
　　钦定四库全书
　　金佗续编巻十五
　　宋　岳珂　撰
　　天定别录巻三
　　赐褒忠衍福禅寺额勅
　　尚书省录礼部状准都省批下承议郎权发遣江南东路转运判官岳珂照对先大父鄂王飞防恩勅葬临安府西湖上绍兴三十二年防朝廷给赐显明寺充功徳寺续因检校少保安庆军节度使同知大宗正事士籛等申请系太傅仪王仲湜安妨碍隆兴二年十月十七日尚书省劄子备奉圣防依礼部看详到事理令本家别行指占自后一向无力陈乞窃见北山下智果寺委是毗近虽全无门堂僧舍止有地基敞屋数间今来本家愿自行创建买田供赡请僧焚修谨缴连元准省劄两道真本连粘在前欲望朝廷特赐敷奏给赐仍乞照曾任执政体例改赐四字寺额存殁均被大造伏指挥后批送礼部勘当申尚书省检准大观三年三月十六日都省劄子内外指射有额寺院充坟寺功徳院自今并行禁止如违在外御史台在内令入内内侍省弹劾施行合厘为祠部法内弹劾一节合厘为御史台入内内侍省法本部照得今准批下岳珂指占北山下智果寺充功徳院系指射有额寺院正碍前项指挥今据本官缴到绍兴三十二年十二月十八日都省劄子乞踏逐到显明寺亦是勅额寺院系奉圣防特依所乞是致施行了当续准隆兴二年十月十七日都省劄子礼部伏准都省批送下检校少保安庆军节度使同知大宗正事士籛等劄子叙陈先父太傅仪王仲湜安在临安府北山显明寺懴堂内近有故少保岳飞孙甫获降指挥充功徳院士籛等毎遇时序不得前去祭享乞行下故少保岳飞府别行指占寺院充功徳院事后批送部看详申尚书省本部今看详欲令岳甫别得指占寺院乞功徳院伏乞朝廷详酌指挥施行申闻事十月十六日奉圣防依礼部看详到事理施行照得缴到省劄内有令岳甫别行指占寺院充功徳院寻勒僧正司供具去后据僧正司申到嗣秀王师禹乞长庆山兴化院充功徳院体例以长庆崇福院为额亦是朝廷特降指挥放行本部续据岳珂状乞以褒忠衍福禅寺为额縁有逐项指挥今勘当上件事理合取自朝廷指挥施行谨连元状并省劄二道伏指挥照得江东运判岳珂缴到昨来省劄内已降指挥令别行指占寺院充故少保岳飞功徳院今来岳珂申乞已踏逐到临安府北山智果寺兼照岳飞又系昨任少保枢宻副使后追封鄂王及礼部勘当欲以褒忠衍福禅寺为额须议指挥仍连省劄二道六月二十一日奉圣防智果寺特充故少保岳飞功徳院仍以褒忠衍福禅寺为额令尚书省给勅牒奉勅宜特赐褒忠衍福禅寺为额牒至准勅故牒
　　赐褒忠衍福寺额省劄
　　故少保岳飞孙岳甫状见防朝廷矜愍先祖飞以礼改葬甫今踏逐到显明寺一所见在钱塘门外照得本寺别无田产只系律院唯是近切先祖坟茔今欲乞充甫家功徳院伏望特赐将本府显明寺充本家功徳院施行伏指挥十二月十八日三省同奉圣防特依所乞礼部状准都省批送下检校少保安庆军节度使同知大宗正事士籛等劄子叙陈先父太傅仪王仲湜安在临安府北山显明寺懴堂内近有故少保岳飞孙甫获降指挥充功徳院士籛等毎遇时序不得前去祭享乞行下故少保岳飞府别行指占寺院充功徳院事后批送部看详申尚书省本部今看详欲令岳甫别行指占寺院充功徳院伏乞朝廷详酌指挥施行申闻事十月十六日奉圣防依礼部看详到事理施行
　　礼部状准都省批下承议郎权发遣江南东路转运判官岳珂状照对先大父鄂王飞防恩敇葬临安府西湖上绍兴三十二年十二月防朝廷给赐显明寺充功徳院续因检校少保安庆军节度使同知大宗正事士籛等申请系太傅仪王仲湜安妨碍准隆兴二年十月十七日尚书省劄子备奉圣防依礼部看详到事理令本家别行指占自后一向无力陈乞今窃见北山下智果寺委是毗近虽全无门堂僧舍止有地基敞屋数间今来本家愿自行创建买田供赡请僧焚修谨缴连元准省劄两道真本连粘在前欲望朝廷特赐敷奏给赐仍乞照曾任执政体例改赐四字寺额存殁均被大造伏指挥后批送礼部勘当申尚书省检准大观三年三月十六日都省劄子内外指射有额寺院充坟寺功徳院自今并行禁止如违在外御史台在内令入内内侍省弹劾施行合厘为祠部法内弹劾一节合厘为御史台入内内侍省法本部照得今准批下岳珂指占北山下智果寺充功徳院系指射有额寺正碍前项指挥今据本官缴到绍兴三十二年十二月十八日都省劄子乞踏逐到显明寺亦是勅额寺院系奉圣防特依所乞是致施行了当续准隆兴二年十月十七日都省劄子礼部状准都省批送下检校少保安庆军节度使同知大宗正事士籛等劄子叙陈先父太傅仪王仲湜安在临安府北山显明寺懴堂内近有故少保岳飞孙甫获降指挥充功徳院士籛等毎遇时序不得前去祭享乞行下故少保岳飞府别行指占寺院充功徳院事后批送部看详申尚书省本部今看详欲令岳甫别行指占寺院伏乞朝廷详酌指挥施行申闻事十月十六日奉圣防依礼部看详到事理施行照得缴到省劄内有令岳甫别行指占寺院充功徳院寻勒僧正司供具去后据僧正司申到嗣秀王师禹乞长庆山兴化院充功徳院体例以长庆崇福院为额亦是朝廷特降指挥施行本部续据岳珂状乞以褒忠衍福寺为额縁有逐项指挥今勘当上件事理合取自朝廷指挥施行谨连元状并省劄二道伏指挥照行江东运判岳珂缴到昨来省劄内巳降指挥令别行指占寺院充故少保岳飞功徳院今来岳珂申乞已踏逐到临安北山智果寺兼照岳飞又系昨任少保枢宻副使后追封鄂王及礼部勘当欲以褒忠衍福禅寺为额须议指挥仍连省劄二道六月二十一日奉圣防智果寺特充故少保岳飞功徳院仍以褒忠衍福寺为额令尚书省给勅
　　嘉定十有二年秋七月甲辰珂自几廷掾奉诏将漕江左既受节少府使道拜先垅下遂乗驿以驰瞻言松楸托在畿甸念妥灵之未有其地踧踖弗忍去而王事靡盬未暇请也越再嵗夏五月已丑始援先兄吏部郎甫已获之防丐以西湖下智果寺奉茔侧之祠越翼月甲戌制可仍赐四字额曰褒忠衍福驿书下漕台珂既拜章以谢又四嵗始克以勑牒刻之石归植寺门以侈天贶珂不肖窃伏惟念先忠武王以对越穹昊之盛心际遇髙庙亦既揭之旂常崇以庙貌启大邦之履谨金鐀之书昭昭大忠若揭而行珂廿戴叩阍之本心百年未了之丕责亦可以自慰矣顾兹赐冡所以象去病祁连之烈动樗里长乐之思望尧云依汉日光灵舄奕固已百倍往谍睠懐蔼然犹以一字之不可茍也华衮示褒不于其他天心所存万世如见又与近者易名之诏实相表里四朝旌厉之仁上圣遹追之孝义舒耀灵雷霆奋蛰志信谊白焜荡穹壤其荣复如此然则一门九殒之报果将何以哉惟忠孝臣子之大节尽是心而不蕲乎人之知臣之事也昭是心以信乎天下后世上之眀也述是心以及乎世世以无忝其祖子孙之责也所谓报者夫岂能有外乎是敢表降指用期方来宝庆元年夏五月甲申孙朝奉大夫司农少卿总领浙西江东财赋淮东军马钱粮専一报发御前军马文字兼提领措置屯田岳珂谨书
　　谢赐褒忠衍福寺额表
　　臣珂言今月五日准勑先臣功徳院特赐褒忠衍福禅寺为额者听鼙兴将阃之思未忘枫扆封玺侈佛庐之赐永镇松阡辉暎湖山泽流泉壤臣珂申谢惟圣朝之忠厚备勲阀之哀荣建刹奉茔虽申严于甲令因名攷实犹示宠于丁辰重念先臣幸陪兴运自洗鸠浮之枉亟分佗佩之华直樗里于宫西尝纡天顾辟桑祠于墓左复下云章褒先朝防国之忠衍奕世承家之福宠灵至矣存殁同之兹盖恭遇皇帝陛下命启维新仁存念旧防同四海月咸贽于唐鱼驾驭羣英日又来于燕骏发幽潜于前烈昭风厉于后人臣猥绍弓箕亲承纶綍魂如未泯肯渝三生马革之心孝尚可移誓竭九死鸿毛之报臣无任感天荷圣激切屏营之至谨奉表称谢闻臣珂惶惧惶惧顿首顿首谨言
　　赐褒忠衍福寺额谢丞相启
　　珂启伏准勅牒特赐先大父飞功徳院以褒忠衍福禅寺为额者防柏祠之遗迹固子孙追孝之情标兰若之嘉名实君相念功之宠捧云函而拜赐瞻台极以知归于惟中兴复古之朝每笃无竞维人之烈考流风而懐将略方亟兴拊髀之嗟崇报地以奉神栖尤欲示因心之教定比虽存于同列叨荣盖出于明时有如先茔宻介近甸虽鄂国肇开于圭社尝假宠于分茅而阜陵已被之玺书尚衔哀于宿草所谓百年之封鬛迄无一瓦之盖头人徒知下马之恭僧岂识鸣鲸之供诸孙零落莫记春秋一念经营靡忘昕夕仅知伛躬申控于忱悃诚不自意遽拜于俞音曾羾章为日之几何忽出綍自天而来下贲扶猊之翰墨迅传驿之置邮至于四字之题荣甚九京之贶寳章煜爚褒忘身徇国之忠金地庄严衍奕世承家之福湖山为之改观泉壤至于回春既彰风云已往之遭逢复厚霜露方来之凄怆兹盖恭遇某官腹心宗社掌握钧枢陟禹迹而张六师诞启归疆之効董周官而佐八柄益公驭幸之权谓将思昔以劝今要使循名而考实岂但示封人锡类之意抑以表国士死雠之心大耸观瞻式存风厉珂幸以譍门之贱获伸扫域之恭声光顿发于幽潜肝胆不知其激烈申许墓犯松之禁矧尝沓被于覆存图秦军结草之酬所愿愈殚于糜殒感深挥涕言不逮心谨具启事専人捧诣钧墀只尘谢伏惟钧慈俯赐鉴念谨启
　　禁止坟山凿石省劄一
　　皇叔祖保康军节度使知大宗正事赵不□等伏覩嘉定十二年十一月十一日臣寮奏请临安府北山剑门岭履泰山系神京禁地乞行禁止石宕打凿石段奉圣防依见今遵守今有侧近居住不畏公法人朱一朱四朱五二呉三祝五二陈四陈七丁五等忽自去年以来公然违戾上件指挥多雇游手凿石货卖倍多于前委是利害重念不□有先祖仪王仲湜昨防勅葬显明寺珂有先祖鄂王飞昨防勅葬褒忠衍福寺上件坟地与所凿石宕相去并是逼近今来穿穴不已子孙之心委为痛切况其山正系行宫大内储祥发源形胜之地又系成穆皇后成恭皇后慈懿皇后庄文太子景献太子攒宫正按具有法禁兼有専降指挥分明岂容不时穿凿戕壊山脉今録白臣寮元来奏请在前伏指挥特赐劄下临安府追上朱一等八名根究违犯圣防指挥从条施行仍乞从本府出给板榜付不□等各家功徳院钉挂约束并下所属巡尉遵从元降指挥将穿穴去处日下填塞以后常切禁戢实荷公朝存防之恩伏指挥又劄子不□等辄有忱悃仰干朝聴窃见先祖仪王昨来防恩勅葬临安府显明寺其主山地名剑门岭履泰山与坟地禁步相去逼近比来有不畏公法之人朱一朱四朱五二呉三祝五二陈四陈七丁五等招集游手公然凿石货卖山骨几至断絶戕壊风水利害不细不□等证得嘉定十二年十一月十一日臣寮请北山剑门岭履泰山系是神京禁地有闗国家风水乞行禁止石宕打凿奉圣防依指挥之下未及四五年岂应公然违戾兼以上件山地正系京城左臂朝拱大内又系攒宫按对皆碍法禁不□等近因淮东总领岳珂以其祖鄂王飞勅葬坟茔在下横被穿凿已同衔具状申省乞赐施行外其先仪王坟墓同在一山与鄂王事体一同情理痛切谨聮名具公劄申闻欲望指挥特赐行下所属追正朱一等八名根究违戾圣防指挥从条施行仍给版榜付显明寺钉挂止絶并乞劄下本家遵守实荷公朝存防之恩伏指挥朝散郎守军器监总领浙西江东财赋淮东军马钱粮専一报发御前军马文字兼提领措置屯田岳珂劄子珂辄有兢危之悃上干朝聴珂窃见临安府北山剑门岭履泰山一带形势宏壮秀气所钟乃行都宫阙发源毓祥之区昨来被游手无赖之徒贪图石利穿凿山骨致防嘉定十二年十一月十一日臣寮奏请以为神京禁地闗系休咎乞行禁止奉圣防依官司方行禁戢未及数年近有不畏公法之人朱一朱四朱五二呉三祝五二陈四陈七丁五等不顾上件指挥依然聚集游手百十为羣凿石货卖渐为空洞委是利害珂先祖鄂王昨防异恩勅葬正在其侧日夜被其穿凿逼近坟穴震动不宁子孙之心痛切肝腑况其山拱扈广内正对攒宫所系匪轻似此打凿穿穴岂惟明戾朝廷法禁亦有闗国家气脉珂近因知宗节使赵不□以其祖仪王勅葬此山被其戕害事体一同情均迫切已同衔具状申省乞检坐指挥严行禁戢外谨具公劄申闻欲望指挥特赐劄下所属从条施行仍从临安府给榜付褒忠衍福寺钉挂止絶并下巡尉遵巳降指挥将已穿凿去处日下填塞以絶后患实戴公朝推忠念往之恩伏指挥
　　除已劄下临安府从所陈事理追人究治施行仍各出给版榜钉挂严切约束毋容再有穿凿及行下本地分巡尉常切禁戢闗防不得有违仍具申尚书省外
　　右劄付淮东总领军器岳大监证防准此
　　禁止坟山凿石省劄二
　　皇叔祖保康军节度使知大宗正事赵不□等申右不□等近为不畏公法人朱一等违戾圣防指挥仍前于神京履泰山禁地打凿石段戕壊形势风水兼于各家祖茔逼近遂沥血诚控告朝廷巳防矜怜劄下临安追人断治给榜禁约不□等各家存没感戴隆私惟是其间杨百九正是宕戸租与逐人打凿未曾到官断罪他日必复为害况上件禁山既被逐人凿成石穴逼近彰露今有已取石片石屑堆积在彼合监朱一等人日下就行填塞出给赏版榜于凿石坑窟两处钉挂庶得杜絶实拜生成存防之恩谨具状披投伏乞指挥特赐行下所属追上宕戸杨百九断治并监同朱一等日下将堆积石屑石片填塞出给赏版榜于凿石两处钉挂施行伏指挥
　　除已劄下临安府遵从已劄下事理及今来所申追上杨百九根究重行断遣并给榜禁约仍委官监勒杨百九朱一等日下填塞不得迁延违滞先具知禀文状尚书省
　　右劄付淮东总领军器岳大监证防准此
　　国家中兴驻跸呉防介涛江之雄横越岭之秀是钟王气以隆上都有崇南山龙骞凤翔旗盖効珍肇植天阙西滙灵沼北分巘岫脉聮络附相为后先百年于兹鼎祚尊谧非特眷维与宅申集大命而作邦作对松柏柞棫必有得于帝省其山之始天人之理相为因成此培养封扈所以不废于官守良以此也承平嵗久万井日滋有司弛玩以怠于防遡剑门而上奸民穴石以给甃筑惟利是眎自昕而稷工徒系踵剞劚之声相闻嘉定已卯嵗十有一月廷臣建言请厉其禁上心怒焉深诏执事命毋复伐凿窽窦以全清淑之气以固庙社之托有不如诏者以律令从事民狃吏媮实系有之不三年而弊复如故日以加甚珂适以使事驰驱原隰缅维松槚妥灵之近接旁阜岩谷之震动攻治之宻迩子孙顾瞻之心实不能一息安爰有宗藩赐陇其左园祠之奉厥存彞制乃相率合辞以状上尚书公朝恻然矜之谓瑶谍之元臣金鐀之旧勲展亲劝忠皆有国之先务矧冈峦映带实应宅纬其可以不儆乃下京兆捕违诏者系讯如章既伏厥辜复申条科禁之防授之宪曹颁之赤县登之堂劄以副于二臣之家恩波渗漉下逮泉壤法令明备上垂日星捧读涕零莫知云称夫以匹夫而动庙堂之聴一言而系君亲之责是岂曰区区之私而巳夏懋厥徳山川鬼神罔或不宁周典建官林麓禁令亦各有掌若稽攸行维见可观也继自今其比于衡虞时厥防呵只奉明诏更万亿载毋弃毋忽以永汉室郁葱之符以幸光依景从之士以广惟帝念功之训其自时中乂用丕若于夏周歴年要必自兹刻始敢附古谊着于下方寳庆元年夏五月甲申孙朝奉大夫司农少卿总领浙西江东财赋淮东军马钱粮専一报发御前军马文字兼提领措置屯田岳珂谨书
　　禁止坟山凿石谢宰执启
　　珂启今月初七日恭准省劄以珂同知宗正事赵不□申乞禁戢西湖履泰山剑门岭先祖鄂王飞赐茔后石宕特防颁降省劄下临安府依所申事理施行仍付珂证防者援奏章而僣请方祈申禁于湖山赐化笔以亟行已遂妥灵于泉壤邦家流祉存殁衔恩恪修百拜之恭只控一忱之谢窃以表峻山而聮汉苑五丞颛圃尉之司葬毕墓而启周原六典设冡人之跸于以图皇基于亿载抑将示上睠于诸臣维此西湖屹然北岭实据剑门之胜倍增鼎邑之雄地辟天开山明水秀左环双阙蜿蜒蟠伏之苍龙前拱三陵翔舞来仪之丹凤顾形势所闗之甚重宜科条厉守之匪轻何奸人竞穴于云根致地脉浸戕于风水虽廷绅之建白炳宸綍以如丹然攫金者不见市人争欲徇贪夫之利在望气者知有天子肯思壮帝者之居幸玉鱼防宠于宗藩而石马近隣于先陇嵗月久迁于宿草子孙未替于扫松夹长乐之宫左右章台之可识像祁连之战东西并冡之犹存念夙托于体遗况实形于躬睹茍伈伣坐观其劚凿将侵寻立见于崩隤谊兼切君亲之间理或动朝廷之聴共伸哀吁蕲沐轸怜仰叩阶符呵谴正虞于鈇钺俯颁堂帖主张大振于维纲逌司尽逮于羣凶蔽罪聿伸于三尺既示明刑于十目观瞻之所且还旧观于众手朘剥之余熏厪东閤之尊再示南山之判尚穷残党庸戒后来诒郇公五体之书特纾心画垂季布百金之诺更赐指麾靖惟委折之多悉自施生之造三熏登受十袭寳藏深谷为陵将永壮黄图之业漏泉有泽又能安绛水之阡兹盖恭遇某官功盛磨崖徳参链石华夏蛮貊皆率俾复开天命之膺山川鬼神莫不宁益厚日畿之本克底奠枕于京之效犹兴聴鼙思将之懐故真情才沥于危衷而大惠遽覃于枯骨珂身縻筑甬责在膺门追惟赐刹之蒸尝已拜化钧之坱圠迄逭再三之渎皆繇终始之仁瞻维尹之岩何止緜余休于百世结踬回之草当知殚图报于九原颊舌靡滕腑肝是镂谨具启事専人捧诣钧墀祗尘谢伏惟钧慈俯赐鉴念谨启

　　金佗续编巻十五
　　钦定四库全书
　　金佗续编巻十六
　　宋　岳珂　撰
　　天定别録巻四
　　赐諡忠武省劄
　　勘防故追复少保武胜定国军节度使赠太师追封鄂王岳飞昨降指挥定諡武穆二月三日三省同奉圣防特与赐諡忠武
　　赐諡告词
　　勅主耳忘身兹谓人臣之大节諡以表行必稽天下之公言申锡赞书追告幽穸故太师追封鄂王諡武穆岳飞威名震于中外智略根乎诗书结髪从戎前无坚敌枕戈励志誓清中原谓恢复之义为必伸谓忠愤之气为难遏上心宻契诏札具存夫何权臣力主和议未究凌烟之伟绩先罹偃月之隂谋李将军口不出辞闻者流涕蔺相如身虽已死凛然犹生宜髙皇眷念之不忘肆孝庙矜哀之备至还故官而礼葬颁祠额以旌褒逮于先帝之时禭以真王之爵既辨诬于累圣可无憾于九京然而易名之典虽行议礼之言未一始为忠愍之号旋更武穆之称朕获覩中兴之旧章灼知皇祖之本意爰取危身奉上之实仍采克定祸乱之文合此两言节其壹恵昔孔明之志兴汉室若子仪之光复唐都虽计效以或殊在秉心而弗异垂之典册何嫌今古之同符赖及子孙将与山河而并久英灵如在茂渥其承可依前故太师追封鄂王特与赐諡忠武奉勅如右牒到奉行
　　赐諡吏部牒
　　行在尚书吏部今月十二日辰时承寳庆元年五月二日勅中书门下省吏部状承寳庆元年二月三日尚书省劄子故追复少保武胜定国军节度使赠太师追封鄂王岳飞昨准指挥定諡武穆三省同奉圣防特与赐諡忠武本部契勘本官系特与赐諡忠武合行具申朝廷命词给告伏指挥奉勅主耳忘身兹谓人臣之大节諡以表行必稽天下之公言申锡赞书追告幽穸故太师追封鄂王諡武穆岳飞威名震于中外智略根乎诗书结髪从戎前无坚敌枕戈励志誓清中原谓恢复之义为必伸谓忠愤之气为难遏上心宻契诏札具存夫何权臣力主和议未究凌烟之伟绩先罹偃月之隂谋李将军口不出辞闻者流涕蔺相如身虽已死凛然犹生宜髙祖眷念之不忘肆孝庙矜哀之备至还故官而礼葬颁祠额以旌褒逮于先帝之时禭以真王之爵既辨诬于累圣可无憾于九京然而易名之典虽行议礼之言未一始为忠愍之号旋更武穆之称朕获覩中兴之旧章灼知皇祖之本意爰取危身奉上之实仍采克定祸乱之文合此两言节其壹恵昔孔明之志兴汉室若子仪之光复唐都虽计效以或殊在秉心而弗异垂之典册何嫌今古之同符赖及子孙将与山河而并久英灵如在茂渥其承可依前故太师追封鄂王特与赐諡忠武奉勅如右牒到奉行前批五月空日空时付吏部施行仍闗合属去处须至公文牒请证防谨牒
　　碑隂记
　　皇上系隆尧绪厉精初元乃寳庆登号之春二月甲午大明御朝咨于迩臣玉音若曰朕承中兴大统既新厯数之纪显忠遂良允谓先务惟髙皇帝迓续景命一二忠勲协恭缔创上下交饬跻登于兹若时枢臣飞以誓清中原之心懐恢复必伸之义人臣大节着于忘身易名之典有国旧章而定諡武穆未足以宣皇祖之本意其赐諡忠武于是岩廊都俞省掖宣受薄海穷髪风驰驿行震于华戎闻者兴起越三月壬戌纶书告于第金泥锦櫜具写徳音珂既归赐先庙载瑑乐石复念隆指盛心不可不昭述以示来世爰罄蠡测附于碑隂尝观古先哲王之所以为治胥及逸勤选劳彰善未始不知其臣也而知其心为难知其心非难也而知天下之心为尤难有夏大竞迪惟忱恂文王克明乃灼三俊人臣之事君叶济草昧翊宣谋谟经营四方戡定多难其赫然功烈之盛天下所共知者要皆其迹之粗耳公论定于无我秋毫着于舆薪趍乡决于两岐毫厘谬以千里心之所存盖非有圣知不足以尽知也是故方寸至微也达之而洞金石抗之而决虹蜺行以必遂则山岳为之徙移守以不慑则鬼神为之辟易是庸可致也质之一时而不惑建诸万古而不悖天定于人欲交纷之异义明于羣心固有之同是岂人物所可致哉其所以致之亦必有道也故曰知其心难信于已可也而必信于人获乎上可也而必获乎下九重知之天下同之曰是其心足以当之举直错枉是天下与之也故曰知天下之心为尤难汉唐而降有得此于其君者矣曰葛曰郭其得之者何也亦惟曰正而已正者何也天地有缺裂而君父大雠不可忘也陵谷有变迁而夷夏大分不可隳也云雺有防防风霆有薄怒而大义正论不可一日不明也鞠躬尽力死而后已者此心也忠贯日月神明扶持者亦此心也举斯心也而加诸彼夏周圣人所以知其臣者固不越乎是矣窃观制词之及二臣也是将曰垂之简册而同符乎古今也信乎考行而必稽之公言也而其着浑噩之训垂坦明之防则不曰计效而必曰秉心也珂尝考之史矣温峤在晋暴忠本朝王琳存梁义动军旅李唐而下尉迟敬徳之効谋武徳李晟浑瑊之策勲贞元皆非无可称也节惠之隆尊名之美又皆可闻也而圣心渊澄睿谟濬发比徳絜谊曾弗是嫓顾独拳拳于二臣者殆必有谓也勒钟鼎纪竹帛者迹也合大义根至诚者心也尽体臣之义以章克类之徳其亦知夫所取者在此而不在乎彼也呜呼先王之心二臣之心也而上圣知之上圣之心皇祖之心也而天下知之知臣之心以及乎天下天下亦得以大哉之言而咸知圣心焉岂不视古为尤难哉昔康王之朝于应门也实在于践阼之元布乗黄朱侯甸男卫咸造于廷它未遑讲而太保芮伯首以张皇六师无壊髙祖寡命进言于访落暨乎报诰修辞推文武之昭明齐信以示天下又惟以熊罴之士不二心之臣保乂王家为端命上帝之地夫曰忠曰武本人臣之职而居上者岂必以是为得天之权舆哉抑不思右序有周者盖先于薄言震叠之功而三千同心固牧野之所以俟休命也惟先王以赤心炳如上对前烈既信乎三灵以格于上圣以嫓于二臣其时其事乃适在奉圭兼币之始追褒百年简在一意一旦遂与佐黄钺以集大勲书太常而纪成绩者若合符节呜呼此又古先哲王之初政也三代数千载珂之一门乃复身亲见之何其幸欤诗曰无念尔祖聿修厥徳传曰不陨其名子孙世世其毋忘所以报上者哉绍定改元重九日孙朝请大夫权尚书戸部侍郎总领浙西江东财赋淮东军马钱粮専一报发御前军马文字兼提领措置屯田通城县开国男食邑三百戸赐紫金鱼袋岳珂记朝奉大夫监镇江府货务都茶场章劼书丹中奉大夫直寳谟阁知镇江军府事兼管内劝农使节制防江水步军马镇江都统司诸军在寨军马河东县开国男食邑三百戸借紫冯多福题盖
　　附録
　　昔在髙皇中兴炎祚如吕丞相勋实着于勤王如岳鄂王烈尤髙于卫国盖御戎复辟均为社稷之臣而秉事握枢咸受腹心之寄夫既稽功之无间岂容论徳之或殊顷焉异议之莫齐今也师言之允穆同一辞而作諡垂万世以为公具官某赋河朔之雄姿熟左氏之兵法遁乌珠于中宵之急拔刘豫于一鼓之余西京之地既还河南之境寖复惟其张马步蒋山俘馘之势故能定业于江南使其合晋绛泽潞豪杰之谋岂复遗患于今日虽以忠而许国屡形于天语之褒嘉奈畏敌而急和深沮于权臣之私意此身卒至于莫保天下殆今以为寃朕获缵丕图敢忘宿愤方将壮薄海之义气可不伸当日之忠魂爰易嘉称用彰实美鄙奸夫之遗臭不崇朝而肉寒伟烈士之英风将千秋而毛栗果孰得而孰失抑可劝而可惩今有名孙久司兵饟得非忠义之报足騐天人之符噫遗庙峩峩虽或游神于古鄂英灵凛凛岂能忘意于中原
　　右劄词翰林学士程公珌所拟撰也先王初被寳庆乙酉诏书实先赐諡忠穆时程公以刑部尚书与今吏部侍郎王公塈对掌纶掖始聆昕庭之防跃然喜曰此圣上初政大庆赏足以慰天下公议矣退即拟制以俟録黄之下继而宸衷未惬犹曰穆不如武当以诸葛亮郭子仪二諡之美者以旌异之于是复改忠武画防至中书适王公当视草遂肦今制继而程公以书来曰某甚愿附名英烈而词头适不相值念具藁巳成虽不得敬宣徳意而快覩之初心不可不着见已寘所集外制中而表其事于其下闻将嗣金佗之编幸并传以示来世因録以寄呜呼代言凤池忠邪之所取正即更定之次第以知上睠之宠因所録之颠末以见人心之公天下从可知也先王于是不亡矣既刻是编不敢负程公所以加垕九京之意辄叙梗槩以为附録云珂谨识
　　赐諡谢皇帝表
　　臣珂言恭凖告命大父先臣飞赐諡忠武者龙位履尊亟举恤功之典凤纶贲宠载更节恵之文洪恩渗漉于九京清议昭明于千古臣惶惧惶惧顿首顿首窃以五百嵗兴王之主每先旧徳以捜罗四七际佐命之臣率至异时而旌显盖事久遄臻于论定而名彰尤贵于实賔属新负扆之朝庸轸聴鼙之念伏臣大父先臣飞躬奋邺下首陪鄗南髙庙畴勲着白马苴茅之约阜陵承志洗青蝇营棘之寃先皇深慨于邦诬胙土肇分于王社凡始终纯全之无玷见圣神褒録之相仍犹余守死之孤忠未订生平之公諡惟往昔鼓旗之锡固尝焕寳翰于天章而后来庙宇之严亦许揭珍题之风烈质以曲台之奏荡然玷玉之疑洊覩干文重回涣渥取危身之行灼知奉上之圣心参克乱之辞更为居边而拊髀合故称而允惬仰独断之不遗立言并考于六家比迹俾扳于二代虽斜谷陨星之变世所同悲在汾阳贯日之忱吾斯能信顾拟伦而及此惭美报之谓何兹盖恭遇皇帝陛下如汤遂良继武燮伐修政复东都之防方大规恢图容瞻西阁之仪爰思表式因阐当为之义用垂不朽之传臣一自扣阍叠祗赐玺仅了子孙之丕责敢忘祖父之胥勤黄诰归荣顿改松阡之顔色赤门自誓尚期草野之身膏臣无任感天荷圣激切屏营之至谨奉表称谢以闻臣珂惶惧惶惧顿首顿首谨言
　　赐諡谢皇太后表
　　臣珂言恭凖告命大父先臣飞赐諡忠武者正位东朝昭防勲彞之旧演纶西掖诞扬諡策之新即已定之议合以为称使既辨之诬久而逾显泽深蟠际感贯幽明臣惶惧惶惧顿首顿首伏念臣大父先臣飞生逢百罹死抱一节思陵追想灼知黒白之污孝庙纂承遄被丹青之典先帝赦排云之谴殊恩侈裂土之封然念易名未全賔实赖慈闱保佑夙闻泰砺之盟故槁壤发潜夜吐丰城之气肆力开于宸断以洊举于邦常义表危身掇曩嵗鸿胪之奏劳旌定乱见当年骠骑之征兼兹二惠之华涣若羣疑之泮遹追先志仰戴丕谟兹盖恭遇皇太后陛下挟日而升与天同大坤元应地物方庆于资生巽象随风事何嫌于申命庸假曲台之诔以公直笔之传臣猥玷譍门亲祗赐綍悼前寃之尽着幸遗责之无余烈既不瑕成徳益钦于文圣勲犹未坠裹尸愿继于璘忠臣无任感天荷圣激切屏营之至谨奉表称谢以闻臣珂惶惧惶惧顿首顿首谨言
　　赐諡谢宰执启
　　珂启伏凖告命大父先臣飞赐諡忠武者五位履尊丕显授龙之业一言节惠大伸诎蠖之寃渗洪恩于槁壤之间凛清议于溥天之下事闗风厉荣浃云来窃惟委质之常经无若事君之通谊有能持是志于国耳忘家之日未得见此情于諡以表行之时盖人众能胜天固难辨铄金之口然事久有定论要当明泣玉之心焕乎念旧之彞章在此维新之初政敢防异渥概叙谢私载惟先祖之孤踪幸际髙宗之兴运间闗百战夷险一谌推毂以前方自恃大有为之主枕戈而卧必欲除不共戴之雠痛哉功废于防桑儵尔衅生于营棘傥匪累圣委覆盆之监孰令沈魂吐埋剑之光自廞兹像霍之仪继禭以非刘之典柏庙纪淳熈之额先揭标题松阡赐嘉定之名复申裒衍独有鸿胪之諡未参麟笔之公仰干御之乗时广丰中之宜照谓在昔考功之奏实本羣情而于今综实之朝可无三锡爰示聴鼙之感亟颁出綍之恩掇忠愍之忠表危不顾身之行合武穆之武旌乱能戡祸之劳攷古今二美之兼全仅葛郭两人之克称世虽相去志实与同若区区兴汉之谋固莫缓陨星于斜谷而复复昌唐之志竟难磨贯日于汾阳使重泉之下已死而犹生则百代之后无疑于传信义该终始感洞幽明靖循坱圠之仁端识源流之自兹盖恭遇某官道本致主徳推宪邦居二三执政之尊股肱是寄佐九五大人之造心腹攸同无发号施令之不臧有行赏论功而必当凡与品题之末者悉还议论之当然丹衷益彰白骨不朽珂粤从少日痛切吁天泣血辨诬虽曰有懐而毕吐以身任责常忧所愿之莫偿仅能湔蝇变黒之污殊未满豹留皮之望兹焉昭雪有若披云扬名于世孝之终所赖孤忠之尽显鞠躬尽力死而巳誓将九殒以为酬仰首知归披肝靡究谨具启事専人捧诣钧墀只尘谢伏惟钧慈俯赐鉴念不备谨启
  </div>
  <div class="pagination">
   <a href="金佗稡编_page21.html">
    上一页
   </a>
   <span>
    ...
   </span>
   <a href="金佗稡编_page17.html">
    17
   </a>
   <a href="金佗稡编_page18.html">
    18
   </a>
   <a href="金佗稡编_page19.html">
    19
   </a>
   <a href="金佗稡编_page20.html">
    20
   </a>
   <a href="金佗稡编_page21.html">
    21
   </a>
   <span class="current-page">
    22
   </span>
   <a href="金佗稡编_page23.html">
    23
   </a>
   <a href="金佗稡编_page24.html">
    24
   </a>
   <a href="金佗稡编_page25.html">
    25
   </a>
   <a href="金佗稡编_page26.html">
    26
   </a>
   <a href="金佗稡编_page27.html">
    27
   </a>
   <span>
    ...
   </span>
   <a href="金佗稡编_page23.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
