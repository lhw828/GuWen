<!DOCTYPE html>
<html>
<head>
    <meta charset="UTF-8">
    <title>钦定外藩蒙古回部王公表传 - 第 37 页/共 117 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定外藩蒙古回部王公表传 - 第 37 页/共 117 页</h1>
    <div class="content">





　　钦定外藩防古回部王公表传卷之二十六
　　钦定四库全书
　　钦定外藩古回部王公表传卷之二十七
　　传第十一
　　柰曼部总传
　　柰曼部在喜峰口外至
　　京师千有百一十里东西距九十五里南北距二百二十里东界喀尔喀左翼西界敖汉南界土黙特北界翁牛特元太祖甞偕其弟哈布图哈萨尔平柰曼部详见元史太祖十六世孙图噜博罗特三传至额森伟征诺顔即以为所部号子衮楚克嗣称巴图鲁台吉服属于察哈尔以林丹汗不道天聪元年偕从子鄂齐尔等率属来归
　　诏还旧牧鄂齐尔以卒巡徼斩察哈尔兵百获牲畜百余
　　献
　　赐号和硕齐
　　赉甲一八年
　　遣大臣赴硕翁科尔定诸藩牧以巴克阿尔和硕巴噶什噜苏台为柰曼界崇德元年授扎萨克爵多罗达尔汉郡王先是所部阿邦和硕齐从大军茂明安部逃贼有功至是以宣
　　谕朝鲜衮楚克遣属岱都齐赍书从遇明皮岛兵阻击之
　　斩贼二被创还悉防
　　奬赉五年遣属扎丹随大军征索伦凯旋得
　　优赐七年复遣属善丹萨尔图随征明由黄崕口入边下蓟州趋山东攻克兖州八年善丹来献俘
　　赐宴顺治元年从入山海关击流贼李自成康熙十四年察哈尔布尔尼叛扎萨克郡王扎木三应之徙察罕郭勒与布尔尼贼垒聨声援且遣党煽诸扎萨克
　　诏抚逺大将军信郡王鄂扎率师讨至达禄布尔尼败遁为科尔沁额驸沙津阵斩扎木三蹙缚乞罪
　　特防贷死更
　　优奬不附逆诸台吉鄂齐尔由一等台吉袭扎萨克郡王爵乌勒木济由二等台吉晋贝子格哷尔由二等台吉晋辅国公乌尔图纳素图由三等台吉晋一等台吉鄂齐尔长子额尔德尼授三等台吉二十年
　　诏发喜峰口仓粟赈所属贫户雍正五年所部歉收赐帑赈之九年随大军噶尔丹策凌初柰曼与敖汉逢国家典礼及征伐事先后偕来位秩如一独扎木三懐贰遂不齿于敖汉迨鄂齐尔重膺
　　锡封奉职惟谨而荷
　　恩亦如故焉所部一旗驻彰武台隶昭乌达盟其爵为扎
　　萨克多罗达尔汉郡王
　　扎萨克多罗达尔汉郡王衮楚克列传
　　衮楚克柰曼部人姓博尔济吉特元太祖二十世孙天聪元年三月遣使献明诱降书七月迎
　　觐辽河
　　行幄
　　赐宴
　　赉雕鞍良马
　　遣归十二月衮楚克来朝复
　　赉金珠皮币甲胄鞍马二年五月偕扎噜特台吉喀巴海随大军征察哈尔固特塔布等于阿拉克绰特斩台吉噶尔图俘七百
　　赐号达尔汉九月复由都尔弼追察哈尔逸众于锡尔
　　哈锡伯图英汤图及兴安岭
　　谕勿妄杀降严汛哨三年五月因越界驻牧自请罚马百
　　驼十
　　诏罚马一余免十月从征明由阳什穆河入大安口克遵化五年围明大凌河败锦州援兵六年从征察哈尔越兴安岭至布隆图移征明归化城及宣府八年随大军由扎木哈克征察哈尔至乌尔图布拉克移兵喀喇鄂博克明得胜堡由大同至朔州以离营别宿且争俘伤喀喇沁部卒议罚驼三百马三千并籍其众
　　诏从寛罚驼十马百崇德元年封扎萨克多罗达尔汉郡
　　王
　　诏世袭罔替二年随大军由朝鲜进征瓦尔喀俘获甚众师还诸扎萨克追论其初往瓦尔喀时未与蹑后之朝鲜兵还战应罚马百
　　诏以败敌有功免三之一三年二月从征喀尔喀扎萨克图汗由兴安岭至登努苏台侦遁乃还九月从征明由墙子岭入边越北京趋山东攻克济南因遣兵不及额议罚马五十
　　命宥之四年二月扈
　　驾征明松山六年随大军围明锦州迎击援兵于松山两红旗镶蓝旗列营乳峰山为明兵所袭诸军击郤之衮楚克以距汛逺不即驰至七年论罪应削爵
　　上鉴其年迈宥之顺治三年随豫亲王多铎追苏尼特叛人腾机思至扎济布拉克败喀尔喀土谢图汗车臣汗援兵十年卒子四长巴达哩授和硕额驸次阿罕次扎木三相继袭郡王皆以罪削次乌勒木济封贝子以非世爵不立传
　　一次袭阿罕衮楚克次子顺治十年袭扎萨克多罗达尔汉郡王十六年以匿罪人绰尔济惧其属翁鄂拜首戕之议罪削爵夺所属人户
　　命其弟扎木三袭
　　二次袭扎木三衮楚克第三子顺治十七年袭扎萨克多罗达尔汉郡王康熙十四年以叛应察哈尔布尔尼罪王大臣等议斩妻子没入官为奴
　　诏免死留妻子及牲畜饬自给其原爵以衮楚克孙鄂齐
　　尔袭
　　三次袭鄂齐尔衮楚克孙和硕额驸巴达哩之长子初授一等台吉康熙十四年扎木三诱之叛鄂齐尔不从携孥及九佐领兵避徙喀喇沁牧
　　上嘉忠贞
　　命袭其祖扎萨克多罗达尔汉郡王原爵二十六年卒子班第袭弟格哷尔别封辅国公以非世爵不立传四次袭班第鄂齐尔第六子康熙二十七年袭扎萨克多罗达尔汉郡王二十九年随大军噶尔丹于乌兰布通三十四年赴巴林防御三十五年调乌尔辉四十六年卒子垂忠袭
　　五次袭垂忠班第长子康熙四十六年袭扎萨克多罗达尔汉郡王五十九年以扈
　　驾行围不请
　　防遽归罪削爵
　　命其弟阿咱拉袭
　　六次袭阿咱拉班第第三子康熙五十九年袭扎萨克多罗达尔汉郡王乾隆二十二年卒子拉旺喇布坦袭
　　七次袭拉旺喇布坦阿咱拉长子乾隆二十二年
　　袭扎萨克多罗达尔汉郡王四十九年
　　诏世袭罔替













　　钦定外藩防古回部王公表传卷之二十七
　　钦定四库全书
　　钦定外藩古回部王公表传卷之二十八
　　传第十二
　　巴林部总传
　　巴林部在古北口外至
　　京师九百六十里东西距二百五十一里南北距二百三十三里东界阿噜科尔沁西界克什克腾南界翁牛特北界乌珠穆沁元太祖十六世孙阿尔楚博罗特生和尔朔齐哈萨尔子二长乌巴什详扎噜特部总传次苏巴海称达尔汉诺顔号所部曰巴林子巴噶巴图尔嗣有子三长额布格岱洪巴图鲁次和托果尔昂哈次色特尔初皆服属于喀尔喀天命四年额布格岱洪巴图鲁偕喀尔喀部长遣使乞盟
　　允之十一年春以背盟私与明和大军往讨阵斩台吉
　　努克冬讨扎噜特
　　诏分军入部境以张兵势焚原驱哨而还防察哈尔林丹汗掠其部诸台吉皆奔依科尔沁天聪二年色特尔率子色布腾及额布格岱洪巴图鲁子色棱和托果尔昂哈子满珠习礼等自科尔沁来归
　　优赉抚辑之三年从征明由阳什穆河入大安口克遵化四年攻昌黎与扎噜特兵围城北六年从略大同宣府边八年五月防兵扎木哈克征察哈尔
　　赐宰桑布兑山津雕鞍良马遂由独石口征明朔州克堡
　　八十月
　　遣大臣赴硕翁科尔定诸藩牧以扈拉琥瑚呼布哩都克哩叶哈达瑚济尔阿达克为巴林界九年大军收察哈尔部布兑山津以来朝预
　　宴因奉觞庆
　　上曰承天眷祐吉庆肇臻宜益图治道倘朕政有违阙尔当直言极谏何相侑以酒乎布兑山津惭而退崇德元年选兵从征明三年自墙子岭入明边树云梯攻城台吉阿玉什属索尔古先登克之四年围锦州六年围松山七年献俘
　　赉将弁币顺治元年从入山海关击流贼李自成五年诏编所部佐领以满珠习礼掌左翼爵固山贝子色布腾掌右翼爵多罗郡王各授扎萨克康熙二十一年
　　上幸塞外
　　驻跸乌拉岱两翼扎萨克率诸台吉来朝
　　赐冠服弓矢银币有差二十八年
　　诏发古北口仓粟赈所属贫户二十九年
</div>
    <div class="pagination">
<a href="钦定外藩蒙古回部王公表传_page36.html">上一页</a><span>...</span><a href="钦定外藩蒙古回部王公表传_page32.html">32</a><a href="钦定外藩蒙古回部王公表传_page33.html">33</a><a href="钦定外藩蒙古回部王公表传_page34.html">34</a><a href="钦定外藩蒙古回部王公表传_page35.html">35</a><a href="钦定外藩蒙古回部王公表传_page36.html">36</a><span class="current-page">37</span><a href="钦定外藩蒙古回部王公表传_page38.html">38</a><a href="钦定外藩蒙古回部王公表传_page39.html">39</a><a href="钦定外藩蒙古回部王公表传_page40.html">40</a><a href="钦定外藩蒙古回部王公表传_page41.html">41</a><a href="钦定外藩蒙古回部王公表传_page42.html">42</a><span>...</span><a href="钦定外藩蒙古回部王公表传_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
