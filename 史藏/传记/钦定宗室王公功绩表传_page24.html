<!DOCTYPE html>
<html>
<head>
    <meta charset="UTF-8">
    <title>钦定宗室王公功绩表传 - 第 24 页/共 32 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定宗室王公功绩表传 - 第 24 页/共 32 页</h1>
    <div class="content">　　谕慎筹喀尔喀等处战守机宜八月
　　谕宗人府曰锡保自派往军营以来办理军务克殚诚心勤劳宣力甚属可嘉王之祖多罗頴郡王亦系国家懋着劳绩之贤王着将锡保晋封顺承亲王九月
　　命严守察罕庾尔十月疏言准噶尔贼大防凌敦多卜小防凌敦多卜多尔济丹巴等自华额尔齐斯至索勒毕乌拉克沁留兵四千应援率兵二万六千犯科布多等处见我军强盛不敢轻进遂抵克噜伦令贼将海伦鄂勒锥等掠喀尔喀游牧大防凌敦多兵向苏克阿勒逹呼屯劄小防凌敦多卜子曼济掠鄂尔海西喇乌苏臣令王丹津多尔济等合兵邀击至鄂登楚勒遣台吉巴海夜入大防凌敦多卜营擒其众贼将衮楚扎卜喀喇巴图鲁复率兵三千来御我兵诱斩贼将喀喇巴图鲁衮楚克扎卜伤遁擒杀数百大策凌敦多卜等移营台什哩山曼济兵亦败归俱由哈布塔克拜逹克遁疏入
　　诏嘉奬之十一月授靖远大将军先是
　　上以军前大臣甚少
　　命锡保于军营营总官中择可胜副都统防军统领之任者密封陈奏十年二月疏言新调吉林佐领委署前锋翼领阿思哈黒龙江协领委署前锋翼领布尔沙均属効力请
　　赏给副都统职衔
　　诏允之七月侦知贼赴额徳尔河源遣王丹津多尔济等率兵于奔博图山岭堵截八月师至额尔徳尼昭遇贼兵鏖击十余次贼且战且却日暮抵大山梁一面逼水战益酣杀贼万余尸满山谷余贼负伤奔获械畜无算十一年四月奏言察罕廋尔当阿尔台诸路要道建城驻兵厯有年所嗣以薪刍不足移驻阿勒逹尔托罗海去年又移驻乌里雅苏台此外尚有额徳尔齐徳尔特尔启塔密尔地各寛濶然并在杭爱山阳与内地近至特斯等处僻在迤北若贼由南路来犯邀击堵御呼应不灵并不便驻大兵今已于乌里雅苏台山岭分建礟台左近令满洲古兵驻劄且特斯台什哩各驻万人贼不敢逼应请即于乌里雅苏台内外植木中实土为城设仓库明春以察罕廋尔所贮银米军装火药等物陆续解运
　　上从之七月议贼越克尔森齐老时不速发援失机罢大
　　将军任削爵
　　八次袭熙良原封顺承亲王锡保第一子雍正三年十月封辅国公寻授散秩大臣五年七月晋封镇国公十年正月封世子三月署镶红旗汉军都统十一年七月以父罪革世子十二月袭封多罗顺承郡王乾隆元年二月管镶蓝旗觉罗学九年四月薨年四十諡曰恪
　　九次袭泰斐英阿顺承恪郡王熙良第一子乾隆九年九月袭封多罗顺承郡王十三年十二月授宗人府右宗正十五年九月管镶红旗觉罗学十九年四月任左翼前锋统领十月迁正黄旗汉军都统二十一年六月转左宗正七月薨年二十有九諡曰恭
　　十次袭恒昌顺承恭郡王泰斐英阿第七子乾隆二十一年十月袭封多罗顺承郡王四十三年二月薨年二十有六諡曰慎
　　十一次袭伦柱顺承慎郡王恒昌第一子乾隆五十一年二月袭封多罗顺承郡王














　　钦定宗室王公功绩表传卷八
<史部,传记类,总录之属,钦定宗室王公功绩表传>
　　钦定四库全书
　　钦定宗室王公功绩表传卷九
　　传七【贝勒】
　　和硕贝勒阿敏传
　　阿敏
　　显祖宣皇帝孙追封庄亲王舒尔哈齐第二子初授台吉
　　嵗戊申三月
　　太祖命同长子禇英征乌拉宜罕山城克之斩千人获甲
　　三百俘其众以归癸丑正月从
　　上征乌拉布占泰以三万众迎拒诸将欲战
　　上止之阿敏偕贝勒代善等奏曰布占泰已出舍不战何
　　耶
　　上遂决进克其城灭之丙辰
　　太祖建元天命封和硕贝勒以齿序阿敏为二贝勒四年
　　三月从
　　上破明兵于萨尔浒山及尚间崖复奉
　　命御明总兵刘綎于栋鄂路代善等继之阵斩綎阿敏偕大臣扈尔汉击败明游击乔一琦兵一琦奔固拉库崖与朝鲜都元帅姜功烈合营阿敏同诸贝勒攻之功烈降一琦自缢八月从
　　上征叶赫灭之六年三月从
　　上取明沈阳辽阳七月镇江城中军陈良策叛投明将毛文龙阿敏迁镇江沿海居民于内地十一月文龙屯朝鲜阿敏渡镇江夜入朝鲜境斩其守将及兵千五百文龙仅以身免十一年四月征喀尔喀巴林部取所属屯寨十月征扎噜特部俘其众天聪元年正月同贝勒岳托等征朝鲜濒行
　　谕曰朝鲜屡世获罪理宜声讨然此行非专伐朝鲜也明毛文龙近彼海岛纳我叛民故整旅徂征如朝鲜可取并取之因
　　亲授方略是月大军薄义州拔其城分兵捣文龙所居铁山文龙败归海岛师克宣州连定三城次平壤朝鲜王李倧遣使请和阿敏书数其罪七次黄州倧复请和阿敏欲进攻诸贝勒议许之事详克勤郡王传凯旋
　　上郊劳于武靖营
　　赐御衣一袭五月从
　　上征明锦州复围寜逺击斩千余人四年正月大兵克永
　　平滦州迁安三月
　　命阿敏代贝勒济尔哈朗等驻守师至合略迤西路并招降榛子镇四月谕归降汉文武官曰我国法度从来贿赂不行亷者举之贪者勿录况
　　皇上简用者俱亷洁忠直之軰尔等若有罪虽赂千金无益若无罪即众贝勒何惧焉五月明监军道张春等围滦州阿敏怯不往援滦州陷阿敏遽弃永平杀降者夜出冷口归六月
　　上御殿诸贝勒大臣议阿敏十六罪
　　上命岳托宣示于众诸贝勒大臣合词请诛阿敏诏特宥其死削爵幽禁崇徳五年十一月卒于幽所爵除















　　多罗诚毅贝勒穆尔哈齐传
　　穆尔哈齐
　　显祖宣皇帝第二子以功
　　赐号诚毅嵗乙酉四月从
　　太祖髙皇帝征哲陈部嘉哈部长蘓库赉呼宻告哲陈部主于是托摩和章嘉巴尔达萨尔浒界藩五城集兵以待
　　上执麾前进穆尔哈齐及近侍延布禄乌灵阿皆奋勇直入重围斩二十余级败其众涉浑河走穆尔哈齐复随
　　上渡河蹑其后至吉林崖见兵由旁径来
　　上虑为彼见去冠缨隠身以待射前至者一人贯脊而殪
　　穆尔哈齐复射殪其一余多坠崖死
　　太祖曰今日之役以四人败八百众
　　天助我也天命五年九月卒年六十
　　上亲奠顺治十年六月追封多罗贝勒谥曰勇壮爵除
　　多罗笃义贝勒巴雅喇传
　　巴雅喇
　　显祖宣皇帝第五子初授台吉嵗戊戌正月
　　太祖命同长子褚英征安楚拉库路夜取屯寨二十降万
　　余人
　　赐号笃义丁未四月
　　命征东海窝集部取赫席赫鄂谟和苏噜佛讷赫托克索三路俘二千人天命九年九月卒年四十有三顺治十年五月追封多罗贝勒谥曰刚果爵除







</div>
    <div class="pagination">
<a href="钦定宗室王公功绩表传_page23.html">上一页</a><span>...</span><a href="钦定宗室王公功绩表传_page19.html">19</a><a href="钦定宗室王公功绩表传_page20.html">20</a><a href="钦定宗室王公功绩表传_page21.html">21</a><a href="钦定宗室王公功绩表传_page22.html">22</a><a href="钦定宗室王公功绩表传_page23.html">23</a><span class="current-page">24</span><a href="钦定宗室王公功绩表传_page25.html">25</a><a href="钦定宗室王公功绩表传_page26.html">26</a><a href="钦定宗室王公功绩表传_page27.html">27</a><a href="钦定宗室王公功绩表传_page28.html">28</a><a href="钦定宗室王公功绩表传_page29.html">29</a><span>...</span><a href="钦定宗室王公功绩表传_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
