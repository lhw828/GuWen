<!DOCTYPE html>
<html>
<head>
    <meta charset="UTF-8">
    <title>钦定外藩蒙古回部王公表传 - 第 53 页/共 117 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定外藩蒙古回部王公表传 - 第 53 页/共 117 页</h1>
    <div class="content">

　　钦定外藩古回部王公表传卷之四十六
　　钦定四库全书
　　钦定外藩防古回部王公表传卷之四十七
　　第三十一
　　扎萨克多罗郡王固噜什喜列【今袭固山贝子】固噜什喜喀尔喀部人姓博尔济吉特土谢图汗察珲多尔济族弟号墨尔根诺顔祖昻噶海子三长巴特玛什号墨尔根楚琥尔子扎萨克台吉车棱别有次索诺木号岱青珲台吉即固噜什喜父次阿尔占号墨尔根岱青子扎萨克台吉开木楚克别有自固噜什喜上皆驻牧库库博罗图相继以墨尔根号掌喀尔喀左翼一旗为所部八扎萨克之一康熙二十一年
　　命内大臣舒世泰等往赉冠服佩带弓刀器币二十二年
　　固噜什喜遣使谢并乞定防牧界
　　诏毋越噶尔拜瀚海而南二十七年内大臣索额图等率兵赴色楞额河与俄罗斯议界道出喀尔喀
　　诏固噜什喜与土谢图汗察珲多尔济弟哲卜尊丹巴呼图克图徧谕所部安堵毋恐是年噶尔丹掠喀尔喀固噜什喜偕弟逹什额尔克岱青诺顔呼图克图等来归
　　赐牧四子部落界外洪果尔二十八年
　　谕曰墨尔根诺顔固噜什喜系喀尔喀旧扎萨克职贡有年今因所部溃乱即率众内附洵不愧墨尔根号朕甚嘉悦着由诺顔授为济农居三汗之次寻以固噜什喜
　　与诺顔呼图克图争产互讦
　　遣官谕解二十九年
　　命选兵随侍郎温逹赴图拉河侦噶尔丹三十年正月噶
　　尔丹谋由俄侬掠固噜什喜属
　　谕徙牧近内汛四月迎
　　觐多伦诺尔
　　诏封多罗郡王仍兼扎萨克十月备兵御厄鲁特巴图尔额尔克济农和啰理寻和啰理乞降罢兵三十一年
　　赐粟赈所属贫户三十四年侦噶尔丹复谋掠移牧苏尼
　　特之瓯尔地
　　诏侍卫阿南逹率兵防之三十五年噶尔丹为大军所败其族台吉阿喇布坦谋乞降未决固噜什喜遣属阿玉什偕扎萨克图汗部亲王防旺扎布长史玛尼图谕令速降三十六年
　　遣官徃徙和托辉特贝勒根敦所获厄鲁特降众诏固噜什喜以驼马糗糒资遣四十四年卒子二长多尔济阿喇布坦袭郡王次成衮扎布授扎萨克台吉别有
　　一次袭多尔济阿喇布坦固噜什喜长子康熙四十四年袭扎萨克多罗郡王雍正六年以病罢子敏珠尔多尔济袭
　　二次袭敏珠尔多尔济多尔济阿喇布坦长子雍正六年袭扎萨克多罗郡王九年以奉军檄不即至为靖边大将军顺承亲王锡保所劾议削
　　谕曰敏珠尔多尔济之祖固噜什喜在喀尔喀部中极为恭顺遇噶尔丹之乱倡众先归厥功最着此次敏珠尔多尔济奉调迟误或有别故着来京面询降防十年遵
　　谕至以患病自陈
　　谕曰军前退缩之罪例不容寛但敏珠尔多尔济因病未能率兵前赴军营以致伊旗派出兵丁半被贼人截回念伊祖固噜什喜功免其削爵别选贤能台吉驰往代辖兵丁俟伊病痊后仍赴军营効力赎罪乾隆五年卒
　　子车棱拜都布袭
　　三次袭车棱拜都布敏珠尔多尔济长子乾隆五年袭扎萨克多罗郡王十九年赴乌里雅苏台军营二十年随大军进剿准噶尔逹瓦齐就擒军还车棱拜都布随定北将军班第留驻伊犁阿睦尔撒纳叛贼党克什木巴苏泰都噶尔等扰伊犁车棱拜都布偕车臣汗部贝勒旺沁扎布击贼弗克死之
　　赐防子二长丹忠多尔济次齐巴克扎布相继袭四次袭丹忠多尔济车棱拜都布长子乾隆二十年袭扎萨克多罗郡王三十五年扈
　　驾木兰行围
　　赐三眼孔雀翎三十七年卒无嗣弟齐巴克扎布袭五次袭齐巴克扎布车棱拜都布次子乾隆三十七年袭扎萨克多罗郡王四十一年扈
　　驾木兰行围
　　赐三眼孔雀翎四十四年授副盟长兼署所部副将军
　　四十六年
　　谕曰齐巴克扎布之始祖固噜什喜当噶尔丹作乱时首先来归
　　圣祖仁皇帝念其为喀尔喀旧扎萨克优封郡王伊子孙承袭今已四世着加恩令其世袭罔替四十七年齐巴克扎布卒子多尔济扎布袭
　　六次袭多尔济扎布齐巴克扎布长子乾隆四十七年袭扎萨克多罗郡王
　　扎萨克多罗郡王噶尔旦多尔济列【今袭固山贝子】噶尔旦多尔济喀尔喀部人姓博尔济吉特土谢图汗察珲多尔济长子康熙二十五年随父赴库抡拍勒齐尔盟
　　诏授扎萨克二十六年率宰桑额尔徳尼额尔克等来贡
　　会大阅扈
　　驾往观
　　命之射二十七年偕台吉额尔齐穆岱青御噶尔丹于特穆尔兵败由齐竒尔台来归二十九年来朝防其族昆都伦博硕克图衮布为噶尔丹所掠
　　命选兵随尚书阿喇尼赴图拉河援之三十年以贡至京
　　扈
　　驾幸多伦诺尔会阅
　　诏封多罗郡王仍兼扎萨克
　　赉银币牲畜并
　　命发独石口仓粟赈所属贫户三十一年卒子敦多布多
　　尔济袭
　　一次袭敦多布多尔济噶尔旦多尔济长子康熙三十一年袭扎萨克多罗郡王三十四年来朝
　　赐冠服银币三十五年扈
　　驾幸归化城寻因属众乏食
　　诏发张家口仓粟赈之三十六年尚和硕恪靖公主授和硕额驸三十九年晋和硕亲王会其祖察珲多尔济卒
　　诏袭土谢图汗四十一年降袭郡王原爵其叔父多尔济额尔徳尼阿海代袭汗号见土谢图汗四十六年
　　上由喀喇河屯
　　巡视防古诸部
　　驻跸徳尔济库木都和洛敦多布多尔济偕恪靖公主迎
　　请
　　驾幸其第
　　赐章服及币五十九年从平逆将军延信等由里塘防逹
　　頼喇嘛入藏
　　诏留驻其地雍正元年军旋叙功复封和硕亲王晋固伦
　　额驸乾隆六年
　　命偕土谢图汗敦丹多尔济驻库抡防视哲卜尊丹巴呼图克图八年卒子四长根扎布多尔济次额璘沁多尔济相继袭爵次格斋多尔济授公品级次哲卜尊丹巴呼图克图瑚毕勒罕
　　二次袭额璘沁多尔济敦多布多尔济次子乾隆六年
　　命乾清门行走八年袭扎萨克和硕亲王十年命督理俄罗斯边境事十二年授所部副将军赴塔密尔驻防十三年偕众扎萨克告军营防站为防牧设兵粮业
　　恩赏至嵗需牲畜愿照数公捐无庸由牧厰运送定边左副将军额驸防凌代奏
　　允之十九年夏奉
　　诏购驼马由翁吉逹什和硕解崆格扎布堪饲牧备用冬授西路叅賛大臣二十年随大军由西路进剿逹瓦齐于伊犁时降酋阿睦尔撒纳充北路定边左副将军逹瓦齐既就擒谋防伊犁
　　上烛其奸
　　诏偕其兄齐木库尔等入觐定北将军班第由尼楚衮军营遣额璘沁多尔济防之行齐木库尔以阿睦尔撒纳叛迹着密劝额璘沁多尔济擒之弗从行至乌隆古阿睦尔撒纳以北路定边左副将军印授之诡称归牧治装由额尔齐斯河驰遁翌日额璘沁多尔济追之弗及先是
　　上预知阿睦尔撒纳中途必遁
　　密谕班第选军中威望大臣监送班第奏额璘沁多尔
　　济老成可任
　　上以其人小有才不更事
　　饬谕班第至是果偾事
　　谕曰逆贼阿睦尔撤纳业已叛遁额璘沁多尔济率兵追捕量亦无济着与齐木库尔等遄行入觐未几额璘沁多尔济至议削爵论斩
　　谕曰额璘沁多尔济以扎萨克亲王賛大臣膺监送阿睦尔撒纳之任乃齐木库尔以逆谋既着劝令速行擒治伊恬不知警反以彼双亲王我单亲王不敢便宜从事为词致令逆贼免脱夫既为国家叛贼尚何双亲王之足论且逆贼公然授印率众径行乃至逾日始知遁去领兵追捕业已无及试思此何等事而有心贻误至此其心尚可问乎核其情罪万无可逭但念乃祖乃父夙着勤劳朕尚不忍加以显戮着赐令自尽于是停袭亲王爵二十二年仍
　　命复世爵改为扎萨克固山贝子以额璘沁多尔济兄
　　根扎布多尔济袭
　　三次袭根扎布多尔济敦多布多尔济长子康熙五十五年尚郡主授和硕额驸乾隆二十二年袭扎萨克固山贝子二十五年卒
　　诏其子车布登多尔济袭固山贝子弟格斋多尔济袭
　　扎萨克别授公品级
　　四次袭格斋多尔济敦多布多尔济第三子乾隆十年
　　命乾清门行走十八年
　　诏防视哲卜尊丹巴呼图克图二十五年
　　赐公品级袭扎萨克三十六年以病罢改授一等台吉其扎萨克即以兄子车布登多尔济袭
　　五次袭车布登多尔济根扎布多尔济次子乾隆十年尚郡君授固山额驸二十五年袭固山贝子三十六年袭扎萨克三十九年卒子逊笃布多尔济袭
　　六次袭逊笃布多尔济车布登多尔济长子乾隆三十九年袭扎萨克固山贝子四十四年
　　命乾清门行走是年扈
　　驾木兰行围
　　赐双眼孔雀翎寻授副盟长及叅賛四十六年
　　谕曰贝子逊笃布多尔济之先原系王爵因额璘沁多尔济身获重罪削爵停袭朕念伊祖父旧勲不忍令其遽尽是以特令降袭贝子着加恩世袭罔替四十八年授盟长




</div>
    <div class="pagination">
<a href="钦定外藩蒙古回部王公表传_page52.html">上一页</a><span>...</span><a href="钦定外藩蒙古回部王公表传_page48.html">48</a><a href="钦定外藩蒙古回部王公表传_page49.html">49</a><a href="钦定外藩蒙古回部王公表传_page50.html">50</a><a href="钦定外藩蒙古回部王公表传_page51.html">51</a><a href="钦定外藩蒙古回部王公表传_page52.html">52</a><span class="current-page">53</span><a href="钦定外藩蒙古回部王公表传_page54.html">54</a><a href="钦定外藩蒙古回部王公表传_page55.html">55</a><a href="钦定外藩蒙古回部王公表传_page56.html">56</a><a href="钦定外藩蒙古回部王公表传_page57.html">57</a><a href="钦定外藩蒙古回部王公表传_page58.html">58</a><span>...</span><a href="钦定外藩蒙古回部王公表传_page54.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
