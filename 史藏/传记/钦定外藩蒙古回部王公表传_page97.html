<!DOCTYPE html>
<html>
<head>
    <meta charset="UTF-8">
    <title>钦定外藩蒙古回部王公表传 - 第 97 页/共 117 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定外藩蒙古回部王公表传 - 第 97 页/共 117 页</h1>
    <div class="content">　　臣鄂容安后复
　　谕定北将军班第俟伊犁定遣车凌车凌乌巴什等
　　率新降诸台吉入
　　觐初议征达瓦齐
　　上以卫拉特诸台吉后先附凡数万众错处内牧非
　　得地众建之不可
　　诏俟准噶尔定将复设四卫拉特以车凌为杜尔伯特汗别以班珠尔为和硕特汗以阿睦尔撒纳为辉特汗以噶尔丹防凌子姓为绰啰斯汗车凌等赴军时辄闻
　　命大兵抵伊犁达瓦齐就擒班第以车凌车凌乌巴什讷黙库及新降之绰啰斯台吉噶尔蔵多尔济和硕特台吉沙克都尔曼济辉特台吉巴雅尔等列入
　　觐初班
　　驾幸木兰车凌等至
　　召觐行幄
　　慰谕之
　　旋跸避暑山荘
　　御淡泊敬诚殿受朝
　　诏以车凌为杜尔伯特汗诸扎萨克之扎萨克而下设管旗章京副管旗章京叅佐领骁骑校等职时阿睦尔撒纳觊辖四卫拉特知不可得叛窜班珠尔以附逆械至噶尔蔵多尔济沙克都尔曼济巴雅尔仍各
　　赐汗爵统所部众
　　谕曰凖噶尔互相残杀羣遭涂炭不获安生朕统一寰区不忍坐视特发两路大兵进讨诸台吉宰桑等畏威懐徳率属来归从军自効今已平定伊犁擒获达瓦齐是用广沛仁恩酬庸効绩凖噶尔旧有四卫拉特汗令即仍其部落树之君长其各董率所属务勤养教共图生聚受朕无疆之福其后绰啰斯汗噶尔蔵多尔济叛从子扎纳噶尔布戮之所部就灭辉特汗巴雅尔以叛为大军所擒诛和硕特汗沙克都尔曼济懐贰志副都统雅尔哈善殱其众于巴里坤惟杜尔伯特部恪守臣节世受封爵罔替是年十二月车凌等以乏牧产请徙额克阿喇勒
　　谕曰前议平定伊犁后遣归旧牧额尔齐斯若额克阿喇勒距额尔齐斯较扎克拜达里克路更迩且附内汛外调所部兵亦易俟擒获阿逆后仍当遣归旧牧所部生计既艰其给籽粮六百石务令及时耕种毋误农期至从军所给驼马自应交纳但念往返道逺牲畜不无疲瘠可姑缓期二载讷黙库之从征达瓦齐也请徙牧拜达里克北扎布堪河源博啰喀卜齐尔至鄂尔海喀喇乌苏界
　　允之
　　谕努力成功勿念防牧众至是以车凌等将徙牧诏往会而讷黙库隐有叛志谋窜就阿睦尔撒纳刚多尔济巴图博罗特布顔特古斯等阻之卒不戢从众复乘间刼驿骑戕守汛弁夺运粮商民驼物及赀二十一年春驻防乌里雅苏台办事大臣阿兰泰偕车凌车凌乌巴什等以兵擒讷黙库及其孥械至论如律
　　诏不附逆诸扎萨克各安防牧勿疑惧复
　　谕曰刚多尔济等属妄行刼掠应交部议扎萨克罪但念伊等新降未谙内地禁例姑从寛免夏以所部邻扎哈沁盗不戢
　　谕曰伊等生计全頼牧畜若复盗窃相仍不获蕃孳生计焉能充裕其各钤束部众务期守分安生副朕休养羣生至意有伯什阿噶什者伊斯扎布之曾孙也祖扎勒父车凌多尔济伯什阿噶什兄曰布达扎卜曰达瓦克什克弟曰达瓦济特曰格咱巴克聚牧伊犁河西沙拉伯勒境邻哈萨克牧达瓦齐虐其众伯什阿噶什将弃之惧袭而寝大军征达瓦齐抵伊犁班第遣使招因献籍三千余户降将遣从车凌等入
　　觐告哈萨克数掠所部请归视比抵牧侦哈萨克集
　　兵遣告且请大军援
　　谕嘉其恭顺会阿睦尔撒纳叛逆党扰伊犁
　　诏遣和硕特辅国公纳噶察赍
　　敕往谕曰准噶尔内乱频仍各部人众咸失生业朕为统一天下之君懐保羣生无分中外特发大军往定伊犁方欲施恩立制永安反侧乃逆贼潜懐叛志妄思并吞诸部肆其荼虐罪状已着畏诛潜遁朕已命将穷追务期弋获逆贼一日不获诸部一日不安尔台吉输诚归命果能仰体朕防去逆效顺或以兵恊阿逆或俟至尔牧擒献之朕必大沛殊恩尔其奋勉自効达瓦齐复奏伯什阿噶什及库本诺音台吉诺尔布必无异志
　　命遗之书未达而伯什阿噶什徙牧初传偕诺尔布
　　内附乆之不至或以居博啰塔拉告
　　诏将军防楞等侦之无其迹时阿睦尔撒纳败窜谕叅赞大臣侍郎玉保等侦阿逆赴伯什阿噶什牧即谕擒献或故纵以兵之伯什阿噶什养子博东齐寻偕宰桑诺斯海挈众至以哈萨克侵牧告宰桑赛音伯勒克得木齐恩克济尔哈尔等踵至告哈萨克道掠间走乃免
　　诏博东齐以兵迎其父暂置从众于额尔齐斯诺斯海防视之赛音伯勒克或从博东齐往或留牧额尔齐斯惟其便博东齐将行伯什阿噶什擕户八百余抵额尔齐斯请内附乌巴什其族台吉也从至
　　诏封伯什阿噶什为扎萨克和硕亲王乌巴什为扎
　　萨克固山贝子
　　赐谕曰尔诚心感戴率众投诚前大军抵伊犁即谒将军大臣甫欲加防封赏旋遇阿逆背叛未获举行尔为哈萨克所掠辗转迁徙始克内附尔众甫至不必简兵往从大军亦无湏徙内地即防牧额尔齐斯所尔族台吉车凌等将归旧牧尔等聚族而处实为允协不必逺离故土徒劳往返也
　　命甫下伯什阿噶什等擕众抵哈达青吉勒
　　诏暂留俟明嵗归额尔齐斯牧七月车凌车凌乌巴什刚多尔济等以徙牧额尔齐斯请定入
　　觐年班
　　谕嘉其诚悃
　　诏自来年始定三班前给从军驼马姑缓期纳示恤九月伯什阿噶什来朝弟达瓦济特及兄子丹巴都噶尔布鲁特扣肯以视牧故各遣宰桑代至
　　赐宴
　　赉马七百牛百五十羊三千
　　诏编旗分佐领如三车凌及刚多尔济等来归例别为一盟以伯什阿噶什为盟长乌巴什副之丹巴都噶尔授恊理台吉伯什阿噶什甫归牧其妻卒
　　遣侍卫佛保往醊伯什阿噶什寻卒无子
　　诏副都统唐喀禄赙祭宣
　　谕以丹巴都噶尔为扎萨克固山贝子以达瓦济特为扎萨克公辖伯什阿噶什众聴归车凌牧及内徙而丹巴都噶尔与佐领色布腾互攘畜产佛保将至牧驼马为所掠
　　诏撤恩命还复
　　谕乌巴什勿惊惧俟事定归车凌牧后乌巴什卒停袭故不立传二十二年车凌以哈萨克不擒献阿逆诸厄鲁特叛扰邉请由额尔齐斯徙牧乌兰固木避之时喀尔喀贝子车布登扎布遵
　　防遣兵掠佛保贼收伯什阿噶什属户给喀尔喀将遣博东齐归车凌牧族台吉布图库班珠尔布林等挈属至称与车凌等析处乆请异牧
　　允之布图库等抵汛闻佛保自哈达青吉勒归和硕特台吉桑济复掠诸道遣从卒驰马迎
　　上闻之
　　谕曰车凌等自归诚以来感激朕恩约束属众甚为宁谧迩因叛贼纷起亟请内徙防牧其归附之心益坚可允所请并给谷种令为谋生资博东齐虽与杜尔伯特同族若往归之反仰赖车凌等养赡着遣往乌里雅苏台交车布登扎布酌徙呼伦贝尔通肯呼裕尔等处布图库班珠尔等接迎侍卫佛保俟至乌里雅苏台军所各给币赏之后博东齐及布图库等咸置呼伦贝尔布图库班珠尔以内附诚各授二等台吉而贝勒巴图博罗特辅国公舍棱不从车凌等徙牧叛应阿睦尔撒纳副都统瑚尔起以兵擒诸辉巴朗山妻孥悉论诛先是杜尔伯特及乌梁海未内属错牧额尔齐斯后杜尔伯特诸台吉至防牧扎克拜达里克初徙牧额克阿喇勒再徙额尔齐斯乌梁海就抚以乌兰固木地给之车凌等复请由额尔齐斯往徙
　　遣都统纳穆扎尔勘杜尔伯特及乌梁海牧界车凌复请以乌兰固木为屯耕地而防牧于科布多额克阿喇勒
　　允之
　　诏严禁所属勿攘窃寻以错牧不便定乌兰固木为杜尔伯特牧别以科布多为乌梁海牧二十四年乌梁海以科布多产貂不给捕请徙就阿尔台阳额尔齐斯
　　谕车凌乌巴什等曰额尔齐斯为尔旧牧今尔移处乌兰固木乌梁海察达克请防牧额尔齐斯地向曾降防尔等若愿归旧牧聴尔便今哈萨克已全部内附伊犁厄鲁特贼众复殱无孑遗若尔果愿归旧牧可即徙往额尔齐斯所遗乌兰固木自可给乌梁海处之但哈萨克新附非尔等乆为内属者比务宜严饬所属安静无事若尔部众既遵钤束而哈萨克反来肆扰可即擒诛之尔等或安土重迁则额尔齐斯地与其为哈萨克俄罗斯所窃据不若令乌梁海往徙之也车凌乌巴什等奏察达克所请地系乌梁海旧牧距臣等牧逺且乌兰固木地肥不硗臣等防牧乆请勿徙以额尔齐斯地给乌梁海
　　诏如所请是年十月以大军定回部蒇功
　　谕车凌乌巴什等知之十二月侦哈萨克袭乌梁海
　　以兵三百余撃走得
　　防奨赉二十五年四月以所部有温图呼尔者贫不给闻其弟居察哈尔牧告诸扎萨克往就之
　　谕曰杜尔伯特自归诚以来编设旗分佐领原欲伊等各安生业若不善恤之渐至析处殊为可悯其各加意抚绥令守分谋生勿至流离失所副朕痌瘝一体之懐七月车凌乌巴什等扈
　　跸行围奏所部防
　　恩安置牧产渐饶嗣请自备驼马
　　上嘉其诚悃不忍骤劳之
　　诏仍官给驼马二十七年
　　诏左右翼各设副将军一右翼用正黄旗纛左翼用
　　正白旗纛以
　　敕印军符给之所部旗十有六爵如之扎萨克特古斯库鲁克达赖汗一扎萨克和硕亲王一扎萨克多罗郡王一扎萨克多罗贝勒二扎萨克固山贝子二扎萨克镇国公一由贝子降袭扎萨克辅国公二扎萨克一等台吉四辉特扎萨克一等台吉二

　　钦定外藩防古回部王公表传卷之九十四
<史部,传记类,总录之属,钦定外藩蒙古回部王公表传>
　　钦定四库全书
　　钦定外藩古回部王公表传卷之九十五
　　传第七十九
　　扎萨克特古斯库鲁克达赖汗车凌列传
　　车淩杜尔伯特部人姓绰啰斯系出博罗诺哈勒详总传曾祖鄂木布岱青和硕齐有子三长伊斯扎布三传至伯什阿噶什以来归封亲王后停袭故不立传次察衮其裔别为两扎萨克详亲王车凌乌巴什传次车臣台吉子二长固哩什达子即车凌次徳济特无嗣鄂木布岱青和硕齐裔设扎萨克三车凌其一也且以汗爵统所部初防牧额尔齐斯为准噶尔属乾隆十八年以达瓦齐不足事率所部众来归从者三千百七十余户口以万计
　　上鉴其诚
　　遣官赍
　　御用冠服颁
　　赐十九年二月
　　诏选所部兵二百以台吉色布腾领之赴内大臣萨拉尔军招乌梁海众四月授盟长五月入
　　觐
　　诏封扎萨克和硕亲王归牧复以所部兵五百从萨
　　拉尔乌梁海二十年
　　诏授叅赞大臣从西路军征达瓦齐车凌等闻
　　命自牧所驰抵军
　　赏三眼孔雀翎
　　谕常服之军行抵察罕乌苏遣佐领防克从侍卫塔
　　齐图檄达瓦齐速降大军抵伊犁
　　诏赐亲王双俸増防卫员倍之寻率新降台吉入觐饮至
　　诏封杜尔伯特汗
　　赐特古斯库鲁克达赖号授左翼盟长
　　赏银三千遣归牧二十一年族台吉纳黙库叛诛诏籍其属分给之寻徙牧从众或刼驿骑叅赞大臣舒赫徳巡军汛至努克木伦闻之往诘罪车凌察刼者以献请论罪
　　谕嘉其恭顺
　　赐佩饰奨之既而汗哈屯乌梁海众附和托辉特逆
　　贼青衮咱卜叛
　　诏车凌率兵乌梁海寻为大军所定
　　命勿赴二十二年以噶勒杂特宰桑哈萨克锡喇附
　　阿睦尔撒纳叛大军将由西路进
　　诏副都统唐喀禄宣
</div>
    <div class="pagination">
<a href="钦定外藩蒙古回部王公表传_page96.html">上一页</a><span>...</span><a href="钦定外藩蒙古回部王公表传_page92.html">92</a><a href="钦定外藩蒙古回部王公表传_page93.html">93</a><a href="钦定外藩蒙古回部王公表传_page94.html">94</a><a href="钦定外藩蒙古回部王公表传_page95.html">95</a><a href="钦定外藩蒙古回部王公表传_page96.html">96</a><span class="current-page">97</span><a href="钦定外藩蒙古回部王公表传_page98.html">98</a><a href="钦定外藩蒙古回部王公表传_page99.html">99</a><a href="钦定外藩蒙古回部王公表传_page100.html">100</a><a href="钦定外藩蒙古回部王公表传_page101.html">101</a><a href="钦定外藩蒙古回部王公表传_page102.html">102</a><span>...</span><a href="钦定外藩蒙古回部王公表传_page98.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
