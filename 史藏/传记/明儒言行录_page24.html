<!DOCTYPE html>
<html>
<head>
    <meta charset="UTF-8">
    <title>明儒言行录 - 第 24 页/共 30 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明儒言行录 - 第 24 页/共 30 页</h1>
    <div class="content">　　字伯先无锡人万厯乙未进士歴兵部郎中
　　万厯乙巳大计四明沈一贯当国廕庇私人驱逐异己乃诳上尽复言官之黜者留察疏不下公疏力诤并劾刑科钱梦皋疏入下九卿议一贯与其党经营百端谓不廷杖议不可息将杖之防雷震郊坛竿木上惧乃反杖防削籍归一贯亦罢去泰昌改元起为光禄卿值边賛画刘国缙以招抚南四卫官民为名拥众数万人投揭督饷侍郎令发天津登莱船南济公复抗疏力寝之寻卒于官所着有依庸絮语三畏堂素业湖畔逸农遗稿
　　姜士昌
　　字仲文丹阳人寳次子万厯庚辰进士授戸部主事
　　疏请早建储位又抗疏争贵妃祖郑福坟价过逾常额勿纳公年少直声震天下补江西驿传道值入觐疏劾时宰被谪后赠太常少卿
　　安希范
　　字小范无锡人万厯丙戌进士
　　除行人转礼部主事迁南验封郎防高景逸疏论执政被斥上疏申救语多触忌逮而后释削籍归缄口不及时事间从诸公论学东林静扫一室读书其中后卜居吴兴之菁山以卒
　　吕坤
　　字叔简河南宁陵人隆庆辛未进士仕至刑部左侍郎
　　质稍钝读书不能成诵苦训诂家言乱之益不能觧乃一切弃置澄心体认本防久之了悟过目即不忘年十五读性理诸书欣然有防作夜气钞扩良心诗【孙钟元理学宗传】
　　万厯甲戌廷对授防垣令防垣剧尚严明明年调大同大同贫尚抚字培植柔良裁抑豪横两地甚徳之先是防垣土豪被公大创几毙去之日送数百里曰防创悔今而后不复犯法矣知大同时以人命坐抵其姻王家屏系邻邑大绅向公言之答曰狱已成不可反嗣家屏任吏部与僚友曰天下第一不受请托无如大同令也特疏荐公陞吏部主事故事新曹尚缄黙卑伏公独峥峥不少退避在部十年七转郎署歴山东济南防政按察山西右藩陜西陞山西廵抚所至皆正己率属务致之行餽遗赎羡尽杜絶之尤加意惠飬孤茕无依者值天下将多事更严邉防迄后有成法不废陞协理院事明年陞刑部右侍郎防转左在京四年与董范之议朝鲜之议石门之议坚守一説屹屹不少动恶之者中以危法举朝为惧公不惩始念引疾乞休疏凡五上予归家居遇邑疾苦辄身任之不少夺即多口勿恤也有自京师来者要津寄字云叶台山尝荐于上当为致谢公曰宰相为国荐人公也若予致谢是以谢为求也竟不问权珰使赍书帛至公曰大臣交结内侍律有明禁勿受其守正不阿如此
　　家居四十年自奉俭约不置生业惟日与门弟子讲论不辍有负笈自千里来者咸推沙随夫子云
　　尝谓六经简易明切诸儒因之聚讼而裂道深文而晦道拘泥而隘道遂失其防六经者天地万物之史天地万物者六经之案也而总寄之圣人圣人之心道之府也圣人之身道之舆也圣人之言道之钥也天地以道铸圣人圣人以道铸天下又曰世道任自然圣人立世教而约之以当然礼法者维持世教之善物也国之存亡民之生死于是乎系巢由披巻佛老庄列决礼法之防而溃之近有念不及民物学不本诚敬心不存惕励忧勤拾瞿昙余唾开方便法门以自适其猖狂恣睢之意薄庸言庸行为土苴视三百三千为桎梏世教荡无畛域冝自吾儒经史外诸清竒高逺窈防妄诞之言付诸火作道脉图又曰一身罪过都是我心承当五官百体无罪両间罪过都是我身承当天地万物无与作呻吟语尝推理欲生长极至之説以警世复为图以广之谓凶人之与众人其初非与圣人逺也潜滋已久不觉自移故舜跖只争一念年八十三卒于家临终作反挽歌自撰墓志铭述性直不委婉严毅少温燠居官持法而情凉居家义胜而恩薄当事过激涵飬功疎奉先人天理二字于膺堂不敢失坠遗命勿用风水流隂阳家言所着有家礼翼家礼疑去伪斋集闺范安民实务交奉韵等书赠刑部尚书予祭塟
　　沙随语録
　　父母全而生之子全而归之髪肤还父母之初无些毁伤亲之孝子也天全而生之人全而归之心性还天之初无些欠少天之孝子也
　　宋儒有功于孟子只是补出个气质之性来省多少口吻
　　不动气事事好
　　防欲如挽逆水之舟才歇力便下流力善如縁无枝之树才住脚便下坠故君子之心无时而不敬畏也无屋漏功夫做不得宇宙事业
　　或问鸡鸣而起若未接物如何为善程子曰只主于敬便是善愚谓惟圣人未接物时何思何虑贤人以下睡觉时合下便动个念头或昨日已行事或今日当行事便来心上只看这念头如何若一念向好处想便是舜邉人若一念向不好处想便是跖邉人若念中是善而本意却有所为这又是舜中跖渐来渐去还向跖邉去矣此是悟头工夫此时克己更觉容易检更觉精明所谓去恶在纎微持善在根本也忘是无心之病助长是有心之病心要从容自在活泼于有无之间
　　寜耐是思事第一法安详是处事第一法谦退是保身第一法涵容是处人第一法置富贵贫贱死生常变于度外是飬心第一法
　　士君子要飬心气心气一衰天下万事分毫做不得冉有只是个心气不足
　　胸中只摆脱一恋字便十分爽净十分自在人生最苦处只是此心沾泥帯水明是知得不能防割耳
　　【佳】按孙钟元先生注曰非刚不能防此是治病法
　　只有一毫麄疎处便认理不真所以説惟精不然众论淆之而必疑只有一毫二三心便守理不定所以説惟一不然利害临之而必变
　　每日检要见这念头自徳性上发出自气质上发出自习识上发出自物欲上发出如此省察久久自识得本来靣目初学最要知此
　　治心之学莫妙于瑟僩二字瑟训严宻譬之重闗天险无隙可乗此谓不疏物欲自消其窥伺之心僴训武毅譬之军按剑见者股栗此谓不弱物欲自夺其猖獗之气
　　孝子之于亲也终日干干惟恐有一毫不快事到父母心头自家既不惹起外触又极防闲无论贫富贵贱常变顺逆只是以悦亲为主盖悦之一字乃事亲第一传心口诀即不幸而亲有过亦须在悦字上用功夫几諌积成耐烦留意委曲方畧自有回天妙用若直诤以甚其过暴气以増其怒不悦莫大焉故曰不顺乎亲不可以为子
　　进道入徳莫要于有恒有恒则不必欲速不必助长优优渐渐自到神圣地位只无恒了万事都成不得余最坐此病古人云有动心无逺道只有人胜道无道胜人之理
　　无以小事动声色防大人之体
　　问尧舜事功孔孟学术何处下手曰以天地万物为一体此是孔孟学术使天下万物各得其所此是尧舜事功总是一个念头
　　圣人心上再无分毫不自在处内省不疚既无忧惧外至之患又不怨尤只有一段不释然郤是畏天命悲人穷也
　　圣人有功于天地只是人事二字其尽人事也不言天命非不知回天之力人事当然成败不暇计也
　　为宇宙完人甚难自初生以至属纩彻头彻尾无些子破绽尤难恐亘古以来不多几人其余圣人都是半截人前靣破绽后来修补比至终年晚嵗才得干浄成就了一个好人还天付本来靣目故曰汤武反之也反则未反之前便有欠缺处今人有过便甘自弃以为不可复入圣人境域不知盗贼也许改恶从善何害其为有过哉只看归宿处成个甚人以前都饶得过
　　以吾身为内则吾身之外皆外物也故富贵利逹可生可荣茍非道焉而君子不居以吾心为内则吾身亦外物也故贫贱忧戚可辱可杀茍道焉而君子不辞读书要看三代以上人物是甚学识甚气度甚作用汉之粗浅便着世俗宋之局促便落迂腐如何见三代以前景象【以上语録】
　　孙钟元曰予弱冠闻公名后读去伪斋集呻吟语益向而慕之时公为少司冠家居天下冀其一出以奏平明之治而公竟不出公惟不出而天下益高之公之学曰穷理尽性以至于命真接乎子思子舆之传有宋诸儒未之或先也学至于是又何憾其用与不用哉【理学宗传】于孔兼
　　字元时南直金坛人万厯庚辰进士仕至礼部郎中
　　授九江府推官谳决亷明再陞礼部郎中磨勘戊子试録疏发其可疑者数人皆当路子驳都御史吴时来不当諡忠恪得防夺諡朝贵咸目慑之既而累疏争三王并封议议遂寝防疏救考功郎赵南星出为安吉州判防投牒归杜门著书发明理学与梁溪顾宪成高攀龙相应和
　　其论学一轨程朱尝曰学在不事空言无求顿悟惟下学上逹躬行君子是儒门真传
　　当沈四明一贯以妖书加害沈归徳鲤极力周旋得脱于祸人高其谊
　　自解官归讲学之暇营梵川与其弟润甫营云林皆擅水木台池之胜巾车櫂舟追逐云月若未尝有左官之累者优游二十年以夀终学者称景素先生所着春曹书疏及文集行世
　　光宗立特赠光禄寺少卿谕祭其墓祀六贤祠
　　张纳陞
　　字以登南直宜兴人万厯己丑进士
　　生有夙慧甫四龄伯祖书门字示之对曰门曰谁教之曰形似无教者因以米火等字指析其义亦随对勿爽九嵗攻诗及书翰十六王龙谿讲学荆溪上徃听之遂大感发自此寻师缔友学日进
　　成进士授刑部主事防调礼部癸巳春正月御札谕礼部并封三皇子为王公咤叹曰元子封王此国朝二百年来所未有也偕岳元声顾允成合疏争之复约同曹郎诣各部卿恳各出疏上意动移札元辅元辅乃出三愧三悮疏请勿王三皇子而请皇长子出阁读书是请也一举而还内降扶震位人谓公有回天力未几以论救赵考功南星触上怒斥为邓州判一至谪所给假归杜门奉母日玩易不辍益以斯道自任主东林书院讲席复与同里史孟麟吴正志軰倡为丽泽大防每嵗与毘陵润州轮举切劘订正务求实益时姑蘓管溟标三教合一之宗公与析难数百言管氏遂屈己酉八月疾将革犹惓惓以国事及両郡大防为念不一及身后事前一日索笔书知死知生何所畏惧八字又以手书至定示诸友语曰得正而毙徐敛手而逝年四十
　　初仕刑曹适当典狱有黠盗越狱逸实在代事前一日例得分咎公请独当之曰失事在某冝独聴防幸勿他及部堂壮之从轻议以是贤声遽起居郷条上荆溪政要十二事当道重其言多见施行其言学每以端本原敦实行为主学者称文石先生
　　华允诚
　　字汝立南直无锡人天啓壬戌进士仕至吏部员外郎
　　师事钱啓新先生受源编滙编及管见像抄始识学脉之正寻赴东林讲防读忠宪髙公静坐説心性説要知心学性学之辨气静心静之殊遂以复性为宗辛酉冬赴防试聴讲于首善书院时闗中冯少吉水邹南臯两公主其事少墟曰身不妄动易心不妄动难先生闻言当下反躬体认曰心不妄动不易身不妄动尤难壬戌假归执贽于忠宪之门甲子忠宪还朝因随行谒选忠宪贻素衣书云鳯超整齐严肃殆若性成此天成道器一路受其益不少
　　除工部主事值魏奄用事冯邹诸贤俱放逐拂衣归崇祯己巳起补转员外督琉璃厰郤羡以万计是冬都城戒严诸曹郎分守各门上微行察勤怠多被谴逮先生守徳胜门上嗟赏独颁赏赉调兵部职方疏陈三大可惜四大可忧内言次辅冢臣以同邑为朋比惟异已之驱除庇同郷则逆党可公然保举排正则讲官可借题逼逐又言丧师误国之王化贞冝正法洁已爱民之余大成有可矜奉防切责回话再疏直纠温体仁闵洪学罪状夺俸未几以终养归
　　里居十年余甲申召为吏部见时事日非在署仅十三日谢归乙酉后以旧冠衣杜门日惟饰巾待尽戊子四月寓壻家为游兵执至金陵始终不屈而死神色阳阳如平时年六十一
　　初先生登第出相国贺文忠之门文忠在闱梦神语曰明日阅第一卷真士也因得先生卷后先殉国固非偶然也
　　十六失怙太安人训之严归养日母患心痛每夜伏于床以气嘘之旦必露祷请代三阅月病良已伯兄既丧固邀仲兄同居侍母尽其欢至于置役田葺耑祠修宗谱广同善防尤有功里族
　　在兵曹疏请崇祀谓国朝理学一脉先臣曹端实开其始臣师攀龙则集其成冝与薛瑄诸臣共祀孔子庙庭使天下暁然知正学之所在疏既具因杜掌科先言之而未允不果上防仲兄书亦劝其且止冝休养精神以图不朽先生自此敦励益至
　　晚年拟作易解读周易孔义曰吾无赘矣深有味乎介石之义乃更号豫如学者称鳯超先生所着有春秋説四书大全防补藏于家
　　先生肩背竦直目不妄瞬峩冠修髪袍袖雍如也问静坐之法曰以定心气耳勿思效验纯闭目则游思易生只用垂帘为是
　　问经学曰大易是圣人之体春秋是圣人之用近时惟管见説得亲切
　　论时事曰逆案之定朝廷最为失着既知其逆即当不赦矣赦而不诛又存其案则国法未伸徒以毒小人之心而翻后日之案甚无谓也
　　吴钟峦
　　字峦穉南直武进人崇祯甲戌进士
　　初读阳明传习録悦之继读释氏坛经及闻养生家言又皆恱之弱冠受业顾端文复从忠宪高公游闻其讲论始悟向来所恱之皆非学术一归于正门下士数百人江隂李应升为最李公撄珰祸被逮过郡城交游闭户不敢通先生独迎至家谈论如平生以季子订婚姻比李公就狱惨死辑其前后诗文书札为端友集以表之年五十余始序贡得选光州学正崇祯癸酉中河南乡试第一明年成进士为长兴知县
　　方赴任在途述孙文介困思抄为守身法以自省在长兴靖盗安民暇则与诸生讲徳考业浙士争师事之丙子分校浙闱得钱肃乐等己卯中使崔璘以廵察盐粮出其见县体与抚按同先生不肯屈膝又以催科不中额罢归家居读易朝夕不辍
　　时四郊多垒士争谈经济先生曰不明于死生必不能忠义不知忠义必无经济作劝学説与同志砥砺焉荆溪再相招之出补官先生笑不应辛巳补绍兴府照磨量移桂林府推官甲申六月闻国变痛絶复苏曰马素修必能死节已而果然是年冬擢礼部主事乙酉七月扺南雄闻南都复溃留不进自是转徙闽浙在两粤间辛夘八月自普陀渡海入昌国卫城至九月二日积薪自焚于文庙左庑楼下年七十五先生尝作十愿斋説以教子孙其一曰吾愿子孙世为儒不愿其登科第其二曰吾愿其好圣贤书不愿其好释典乞灵西竺其末愿曰吾愿其见危授命不愿其偷生事仇亲友有以书招其归者作止归説谢之所着有周易卦説大学衍注霞舟携卷语録杂著若干卷学者称霞舟先生







　　明儒言行録卷九
<史部,传记类,总录之属,明儒言行录>
　　钦定四库全书
　　明儒言行録卷十
　　安化县知县沈佳撰
　　冯从吾　少墟先生恭定公
　　字仲好陜西长安人万厯己丑进士官至工部尚书
　　先生为庶吉士端静寡营不规规词章以圣人自期授山西道御史视中城中贵以半刺通者郤必峻都中饥官为设糜无捄道殣时自取啜之乃克有济壬辰大计以先生司侦逻包匦肃清生平与相知赠答书卷而已人目为秀才御史司城者结首揆纪纲为厉疏斥之省中胡汝宁权门客也屡弹不去以先生一疏逐神庙中年朝讲浸废或饮酣毙左右给使斋心草疏有困麯蘖而驩饮长夜娱窈窕而宴眠终日等语上怒欲赐杖阙下防辅臣救免遂请告归
　　二年起督长芦醝政每按部徳教为先复建言降为民比归絶径杜门研精躭道虽室如悬磬而公处之怡然不为意一时缙绅学士执经问难即农工商贾亦环视窃听寳庆寺至不能容当事为辟关中书院扁其堂曰允执至于防期讲论则曰毋及朝廷利害边报差除毋及官长政事得失毋及各人家门私事与众人所作过失及词讼请托等事防狎戏谑等语其言当以彛伦日用为主其书当以四书五经性理通鉴小学近思録为主其相与当以崇真尚简为主务戒空谈敦实行以共任斯道其与同人相砥相成者如此居林下二十年读书讲学外无他务也
　　天启初起尚寳寺卿已转左副都御史与邹元标先后出入元标为御史大夫善以两公为重因廷议进药事谓可灼以至尊尝试而许其引疾去当国何心至梃击之狱与发奸诸臣为难者必奸也议甚正羣小切齿于是刺讲学者踵接而先生与忠介俱乞身去又二年起总留台未赴即家拜工部尚书与逆珰相忤疏辞致仕次年夺职有同乡踞钧衡者选一狂猘抚关中日夜窘辱先生为事已而察见其清不忍加遗惟毁书院曳先圣像掷城隅以泄其愤先生痛如切肤病中昼夜趺坐二百日夜不就寝竟以此卒所着有辨学録疑思録关学编订士编关中池阳寳庆太华诸语録并利善图説
　　关中理学自伏羲文王周公而后以横渠为称首吕文简公实绍其绪至先生益纉而光大之【孙钟元理学宗传】曹贞予曰少墟沈潜圣学践履笃至问业之士如云而少墟阐扬剀切卫道谨严葢亦以行为讲以行为学者也昔有问耿楚侗以天命之性者楚侗方欲训解其人曰意公自言其性耳楚侗为之矍然少墟防友于白下凝然相对或曰冯公何无讲在座者曰此人浑身是讲其亦防于论讲矣
　　先生读中秘书拜西台风节文章有声宇内里居九载精硏契悟讲明圣人之学从者如归门下士多至千余人一时称关西夫子云所着辨学録疑思録善利图説学防约诸书十数种抉关啓钥多发前人所未发辨学録大要排距二氏似是之教尤谓释家言窜蚀吾道变幻其説舎筏超津即宿儒慧士间不觉堕彼法中是可患也先生学贵有主不贰以二不参以三用贵实践操贵祗勅不为虚恢媮纵者所借托屹砥柱以遏洪流坚键关以搤众防倘所谓承前啓后非圣勿遵非经勿由好修笃至身任先觉者非耶【少墟集序】
　　先生少即志圣人之学由庶常吉士为侍御史言事罢归闭关九年精思力践而于圣人之道始沛如也所在讲学论道为集凡二十二卷余受而卒业焉作而叹曰此真圣人之学也圣人之学之难明也葢似是而非者乱之其差在针芒渺忽间不可不辨也今夫人目则能视耳则能听手则能持足则能行视听持行者耳目手足也所以视听持行者何物凡世之不知学者皆觌面而失之于是也然而目之视贵其明耳之听贵其聪手之持贵其恭足之行贵其重所以聪明恭重者何物也凡世之知学者又往往觌面而失之于是也然而目之明非我能使之明目本自明耳之聪非我能使之聪耳本自聪手足持行之恭重也亦然其本来者又何物也世之知正学者又往往觌面而失之于是也耳目手足者形也视听持行者色也聪明恭重者性也本来如是莫知其然而然者天也此所谓本体也本体如是复还其如是之谓工夫也修而不悟徇末而迷本悟而不彻者认物以为则故善言工夫者惟恐言本体者之妨其修善言本体者惟恐言工夫者之妨其悟不知欲修者正须求之本体欲悟者正须求之工夫无本体无工夫无工夫无本体也仲好之集至明至备至正至中非修而悟悟而彻者不能真圣人之学也吾特于其集中示人最切者掲而出之以见似是而非者乱吾圣人之学其端葢异乎此也【髙攀龙序少墟集】
　　先生痛惩末世废修言悟课虚妨实之病中间至言精义多程朱诸君子所欲剖析而未尽者如云或问天命之性无声无臭原著不得善字曰天命之性就是命之以善何消着孟子道性善政直指天命之初而言耳又云人之病正在无善乃反以无药无岂不益重其病而速之亡乎又云人心原是活的如无一分善心便有一分恶心又云易有太极乃天地自然的故无思为有太极而无思为有物则而无声臭乃吾儒正大道理若舎太极専讲无思为舎物则専讲无声臭有是理乎又云孔子七十而从心所欲不逾矩文王纯亦不已若放开便是已便是逾矩何以为圣人学者只是越过守浮慕化所以敢于放开卒至于流不可言又云谓之曰理自是无障谓之曰障原不是理又云世之砥节厉行循规蹈矩而不闻道者诚有之矣未有真能闻道而不砥节厉行循规蹈矩者也又云不质鬼神不可以言学不慎独不可以质鬼神又云一本大学都是释格物不必另补格物传又云述而不作不是圣人谦辞后世天下不治道理不明正坐一作字又云只为志谷一念不知坏古今多少人又云克己有当下斩钉截铁意不行颇费工夫不能遽拔病根然亦克己之一法也又云近世学者不论心之懈不懈理之明不明而动称不须防检不须穷索以为妙是中佛氏之毒而借明道先生以自解者也又随时变易而不从道则小人而无忌惮是故君子无轻言时公论辨若此等翼往哲诏来者砥頺波卫世道即令圣人复起宜无以易斯言也
　　公又数举髙陵吕文简公时时以改过安贫四字劝学人为同游告【姜士昌撰序】
　　始病怔忡以静存调之静极而通深造逢源得之病中居多有侍先生数十年未尝见有择言择行流露纵横居然性体拟之昭代大儒其在河东余干之间乎【神道碑】先生曰人得天地之理以为生此所谓义理之性也而气质乃所以载此理岂舎气质而于别处讨义理哉性原只是一个但言义理则该气质言气质则遗理故曰气质之性君子有勿性焉此辟佛之説也【辨学録】
　　性者心之生理生之一字乃吾儒论心论性之原故曰天地之大徳曰生又曰生生之谓易干则大生坤则广生天地以生物为心而人得之以为心此天理之所以常存而人心之所以不死也吾儒之所谓生指生理生字而言论理不论气告子之所谓生指生死生字而言论气不论理谓理离于气不是谓气即为理尤不是吾儒这个理字也是天生来自然的无思无为寂然不动感而遂通何思何虑非以人性为仁义而残生伤性也纵是説出多少功夫千言万语説思説为只是教人思这个无思的道理为这个无为的道理
　　问如何是思其无思为其无为曰今人乍见大宾承大祭虽甚放肆之人未有不竦然起敬者有思乎有为乎出门如见大宾使民如承大祭虽费思为不过思这个无思的道理为这个无为的道理耳孩提知爱稍长知敬有思乎有为乎尧舜之道孝弟而已矣人皆可以为尧舜亦只是为这个无为的道理
　　孟子论性之本体归之理义论心之功归之操存此正孟子得统于孔子处若言心不言理义则本体涉于虚言理义不言操存则功夫流于泛
　　人心至虚众理咸备丢过理説心便是人心惟危之心即有知觉是告子知觉运动之觉佛氏圆觉大觉之觉非吾儒先知先觉之觉也觉不可不辨知觉的是天理便是道心知觉的是人欲便是人心非槩以知觉为天理为道心也
　　程子曰理与心一而人不能防之为一朱子曰此心虚明万理具足外面理防者即是里面本来有的陆象山曰人心至灵此理至明人皆有是心心皆具是理此心同也此理同也薛文清亦曰心所具之理为太极心之动静为隂阳而王阳明亦曰人心一刻纯乎天理便是一刻的圣人终身纯乎天理便是终身的圣人此理自是实若丢过理字可以言心则先儒之説皆诬矣人心最不可有物人心又最不可无主譬如太阳当空则魍魉自息主翁在室则仆自驯
　　吾儒论学只有一个善字直从源头説到究竟更无两様故易曰继善善总只是一个善为总只是一个为非善与利之间复有个无善之善也【俱辨学録】
　　【佳】按是时学者知无善无恶之説之误又有无善之善之説故先生极辨之谓吾儒之所谓善就指太虚本体而言就指目中之不容一屑而言非専指景星卿云金玉屑而言也
　　圣贤论心不外纲常伦理出处辞受动静语黙于此件件透彻步步踏实才见真心才是真正学问得力处在此用力处在此若世俗论心反于放言肆行的人説心地好心上真正佛氏所谓直取无上菩提一切是非莫管也世岂有此理且不知有心学者无论幸而知有心学而又外伦理纲常出处辞受动静语黙以求心吾不知心果何时可明也
　　问理学与举业同异先生曰以举业体騐于躬行便是真理学以理学发挥于文辞便是好举业原只一事説不得同异又曰今之务举业者多在文字上求好不在心术上求好不知心术一念少差则终身事业可知又何论功名哉
　　问在止于至善先生曰圣贤学问只在心性用功性者心之生理人性原来皆善至善者性体也止于至善则当下直合性体矣
　　世之砥节砺行循规蹈矩而不闻道者诚有之未有真能闻道而遂不砥节砺行循规蹈矩者也执节行规矩而槩以为闻道固不是外节行规矩而别求闻道尤不是
　　不讲孔孟之学不在理字上用功纵阅穷载籍坐老蒲团依旧是个俗人
　　天地间惟有此道人生天地间惟有此学舎此更何事人心原是神明不测活泼泼地的岂能不动只是不妄动便是静非块然如槁木死灰然后为静也
</div>
    <div class="pagination">
<a href="明儒言行录_page23.html">上一页</a><span>...</span><a href="明儒言行录_page19.html">19</a><a href="明儒言行录_page20.html">20</a><a href="明儒言行录_page21.html">21</a><a href="明儒言行录_page22.html">22</a><a href="明儒言行录_page23.html">23</a><span class="current-page">24</span><a href="明儒言行录_page25.html">25</a><a href="明儒言行录_page26.html">26</a><a href="明儒言行录_page27.html">27</a><a href="明儒言行录_page28.html">28</a><a href="明儒言行录_page29.html">29</a><span>...</span><a href="明儒言行录_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
