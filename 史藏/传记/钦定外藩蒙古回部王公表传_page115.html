<!DOCTYPE html>
<html>
<head>
    <meta charset="UTF-8">
    <title>钦定外藩蒙古回部王公表传 - 第 115 页/共 117 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定外藩蒙古回部王公表传 - 第 115 页/共 117 页</h1>
    <div class="content">　　京师三十七年卒子阿卜都呢咱尔降袭三等台吉一次袭阿卜都呢咱尔阿卜都尔璊长子乾隆三十七年袭三等台吉四十八年
　　诏俟出缺后视有绩令子如爵无绩降袭四等台吉五
　　十三年
　　诏世袭三等台吉罔替
　　三等台吉帕尔萨列【居　京师之回爵】
　　帕尔萨叶尔羌人辅国公额色尹弟
　　以不附族酋霍集占叛从额色尹走匿布噜特境布噜特称曰和卓乾隆二十四年大军定霍集占乱额色尹自布噜特来降帕尔萨不即至定邉将军兆恵遣侍卫达克塔纳招降霍罕玛尔噶朗安集延纳木干诸部复赍军檄索帕尔萨帕尔萨居玛尔噶朗城从我使至请内附二十五年入
　　觐
　　上以其为派罕帕尔裔
　　诏授三等台吉留
　　京师四十八年
　　诏俟出缺后视有绩令子如爵无绩降袭四等台吉五
　　十三年
　　诏世袭三等台吉罔替















　　钦定外藩古回部王公表卷之一百十七
　　钦定四库全书
　　钦定外藩蒙古回部王公表卷之一百十八
　　传第一百二
　　原封贝勒品级固山贝子鄂对列【居新疆之回爵今袭散秩大臣晋固山贝子】
　　鄂对库车人祖玛尔咱尼黙特父颇喇特世居库车鄂对嗣凖噶尔胁徙伊犁居河北固勒扎乾隆二十年大军定凖噶尔鄂对乞降二十二年从定邉将军喀尔喀亲王成衮扎布勦厄鲁特孽贼二十三年靖逆将军雅尔哈善讨逆回布拉呢敦霍集占鄂对请从
　　奬授散秩大臣
　　赐孔雀翎时逆党阿卜都克勒木为库车阿竒木伯克鄂对戚属殱焉大军抵库车鄂对以世居悉形胜告副都统顺徳讷兵据城外林贼至不敢争闭城甸余鄂对告雅尔哈善曰库车城固甚请设云梯絶水道困之且将必有援至城东南达库尔勒喀喇沙尔路可无虞北达赛哩木有沙勒达朗鄂斯伯克什二隘遣健卒塞以石贼必不能至西达沙雅尔有鄂根河水盛可行舟至东由雅哈托和鼐托木罗克达赛哩木诸城请兵备雅尔哈善遣防各隘阿卜都克勒木弟阿卜都哈里克挈贼二千余袭托木罗克路击败之
　　谕曰鄂对熟悉要隘预筹防范现在有攻克回城可即授为伯克复以霍集占携贼二千余自鄂根河抵库车为我军所败
　　诏赐鄂对银币及子鄂斯璊时霍集占已入库车我军不之知翌日贼开门出抗鄂对请以兵屯鄂根河遏窜路雅尔哈善不设备霍集占逸乃克库车鄂对以子鄂斯璊偕伊勒噶尔伯克等理库车务领沙雅尔自率兵赴阿克苏定邉将军兆恵代雅尔哈善察鄂对可任事疏请授阿克苏阿竒木伯克以旧伯克颇拉特巴巴克等佐之兆恵寻进兵叶尔羌遣鄂对偕侍卫噶布舒齐凌扎卜等赴和阗六城抵额里齐伯克等以城献抚其众哈喇哈什玉陇哈什塔克齐尔拉克尔雅诸城闻之皆降鄂对令诸伯克使奉书赴叶尔羌军自以书达阿克苏其妻居阿克苏城输布及裘助驻防兵
　　诏授鄂对内大臣而霍集占以贼众抗大军于喀喇乌苏和阗军书再不达鄂对将往援侦贼袭和阗遣使驰告阿克苏防賛大臣舒赫徳集诸路兵分援喀喇乌苏和阗鄂对妻以马百助军鄂对复自和阗集兵千备羊及糗为御贼计
　　谕曰鄂对自随军以来诸事奋勉此次尤徴诚悃着加恩赏给公品级既而贼党阿卜都克喇木等往来额里齐哈喇哈什间鄂对檄伯克等固拒书六城伯克名及户畜数达阿克苏援兵至遣赴诸城贼复布伪檄胁众鄂对再遣使告阿克苏以兵寡遣卒二百往援鄂对妻偕伯克等令属五十人赍粮从鄂对檄诸城曰大兵将至可固待明年春大军破喀喇乌苏围副都统巴图济尔噶勒等以兵九百援和阗鄂对启额里齐城迎赴哈喇哈什击贼于博罗齐败之诸城檄定遣其妻兄阿璊伯克驰告阿克苏会定邉左副将军富徳至鄂对遣从子阿卜都尔璊携六城伯克逺迎防
　　闻
　　嘉固守和阗功
　　诏封辅国公遣归阿克苏授阿卜都尔璊三等侍卫时
　　议兆恵富徳军分道进
　　谕曰鄂对効力军前已将二载自当稍为休息闻伊行装为贼所掠甚可轸念着赏银二百两令其在阿克苏办事伊若情愿出兵求请诚切即同伊前往亦可仍当加意体恤
　　命甫下兆恵奏鄂对固请从军
　　诏倍给装资布拉呢敦霍集占闻大军至皆窜鄂对抵喀什噶尔驰会富徳军击之败诸阿尔楚尔贼遁伊西洱库尔官军分队击鄂对偕和阗伯克霍集斯等执纛呼降贼党万余趋请命布拉呢敦霍集占遁巴达克山富徳遣鄂对降众归喀什噶尔
　　谕嘉其奋勇勦贼晋封固山贝子巴达克山献霍集占首俘逆属有萨喀勒索丕者其妻为阿卜都尔璊女弟
　　诏给鄂对寻
　　谕从凯师入
　　觐晋封贝勒品级二十五年春至
　　召觐于
　　正大光明殿
　　赐章服饮至丰泽园
　　赉银币
　　诏图形
　　紫光阁
　　御制賛曰平伊犁时归顺勤王回部杰出其心允良往谕和阗被围三月共噶布舒全守卓越时阿克苏伊什干伯克颇拉特觊阿竒木伯克怂回众荐已讦鄂对舒赫徳斥之疏
　　闻
　　谕曰回人猜忌挤排乃其旧习自当严为杜絶鄂对果不胜任亦不当因颇拉特之言遽行斥革且鄂对即因此获咎而颇拉特借端耸众希图代任之罪亦应察究断无堕其谲计竟授为阿竒木之里复以阿克苏讦鄂对若归令仍旧职将不安
　　诏调叶尔羌阿竒木伯克鄂对抵叶尔羌伊什干伯克阿卜都喇伊木等讦嗜饮且躁妄不称职状首列阿珲名
　　诏晓示各城回人诸事嗣听阿竒木伯克理阿珲勿妄预办事都统新柱疏鄂对及阿卜都喇伊木隙若互忌恐误公
　　谕曰回人性多疑惧若为之隐覆恐伊等更觉不安朕意竟将伊等集众前分别是非加以训饬庶鄂对不致猜疑阿卜都喇伊木亦不妄行防备悔悟之后和衷共事自无掣肘之虞阿卜都喇伊木以不获为阿竒木伯克私与霍罕额尔徳尼伯克谋逆事觉论诛二十六年
　　谕曰前因回人旧习凡伯克等多朘削所属是以赏给各城阿竒木伯克等钱帛地亩及供役之人俾得奉公自爱近闻叶尔羌伯克鄂对喀什噶尔伯克噶岱黙特等颇知守分无苛扰回人之事深属可嘉念伊等归诚日久着于官给六百腾格外再加二百以示鼓励此次系出自特恩不可视以为例四十年
　　谕曰贝勒品级鄂对公品级噶岱黙特均于未得回地以前归诚伊犁且在军营着有劳绩自与恩封者不同均令世袭罔替四十三年鄂对卒
　　诏其子鄂斯璊袭贝勒品级
　　赏双眼孔雀翎时鄂斯璊任阿克苏阿竒木伯克叶尔羌办事侍郎高朴请令继鄂对为叶尔羌阿竒木伯克
　　上不允
　　诏鄂斯璊调任喀什噶尔以喀什噶尔伯克色提卜阿勒氐调任叶尔羌乌什办事三品大臣永贵防疏色提卜阿勒氐讦高朴扰虐回民私售官玉状
　　诏讯得实予辟
　　谕曰今年三月鄂对病故髙朴即奏请以鄂对之子鄂斯璊接办该处阿竒木伯克事朕以为若如此父子相继办事竟似叶尔羌之阿竒木为伊家世职久之与唐时藩镇何异因将色提卜阿勒氐调至该处以鄂斯璊赴喀什噶尔意在回部伯克防微杜渐若照髙朴之奏令鄂斯璊在彼为阿竒木伯克鄂斯璊知其父与高朴相好有碍顔靣且伊年轻未能更事必顺从髙朴所为扶同狥隐不能如色提卜阿勒氐之和盘托出矣复以鄂对比髙朴罪褫世爵
　　谕曰鄂对前以军营効力加恩赏给贝勒品级授为叶尔羌阿竒木伯克自当感激朕恩一切事务实心奋勉以图报効即令髙朴意欲骚扰回民并欲盗买玉石伊当劝止或如色提卜阿勒氐首告始为报朕恩施乃竟引诱髙朴给予黄金五十两并玉石二千余斤令在内地贩卖则伊从前早有骚扰回民盗取玉石情事若不严加惩创朕如何尚用伯克耶倘伊尚在即当正法今虽病故自应削去贝勒品级以示惩儆伊子鄂斯璊现袭贝勒品级着防永贵即行削去但鄂斯璊并非随同伊父居住此等情事与伊无涉着加恩授为散秩大臣仍留喀什噶尔阿竒木伯克之任既革去贝勒自不便令戴两眼孔雀翎着赏给一眼孔雀翎
　　一次袭鄂斯璊鄂对长子乾隆二十三年授库车阿竒木伯克二十四年防賛大臣舒赫徳疏鄂斯璊敏练
　　诏授三品
　　赏孔雀翎防侍卫齐凌扎卜以兵防多伦回众徙玉古
　　尔库尔勒鄂斯璊备糗粮令速就道
　　嘉其急公
　　诏如数给值二十五年从鄂对入
　　觐
　　赐银币归库车议偕沙雅尔赛哩木拜城诸伯克备粮
　　四万余助赴伊犁屯田回民
　　诏奬赉三十年闻乌什叛収库车军械藏诸家复驰兵
　　勦
　　嘉赏二品顶带大军围乌什诸路兵分队击贼鄂斯璊
　　着俘斩绩
　　诏奬赐币三十三年来朝
　　命乾清门行走三十四年授二等台吉四十年授阿克苏阿竒木伯克四十三年袭贝勒品级固山贝子调喀什噶尔阿竒木伯克寻追论鄂对比高朴罪
　　诏削世爵授散秩大臣四十八年
　　谕曰鄂斯璊之父鄂对前在军营出力朕即加恩封贝勒品级后因髙朴案内革去贝勒仍加恩赏给鄂斯璊散秩大臣若俟出缺后即令停止不准承袭朕心实为不忍所有鄂斯璊散秩大臣着加恩俾予世袭罔替先是巴达克山献布拉呢敦逆子三曰和卓阿斯玛曰阿卜都哈里克曰和卓巴哈敦有萨木萨克者为布拉呢敦防子窜安集延
　　上悯其无知
　　诏免捕诛比长穷不得食四十九年隂遣人至喀什噶尔丐财物布噜特散秩大臣阿其睦弟额穆尔等私与通鄂斯璊闻之首诸喀什噶尔办事大臣保成阿其睦惧其弟获重罪诬鄂斯璊与同谋
　　诏械阿其睦等至京讯得实
　　谕曰阿竒木伯克鄂斯璊感激朕恩于萨木萨克与回众潜通音信之事毫无隐讳一经得信即报知保成随同实心查办始终奋勉甚属可嘉着加恩晋封固山贝子以示奬励五十二年冬来朝五十三年正月卒京邸
　　谕曰阿竒木伯克贝子鄂斯璊厯年输诚宣力感戴朕恩实心尽职正资倚任今来京入觐遽尔寝疾朕遣御前侍衞带领太医院官往视医治不痊忽闻溘逝深为悯恻着遣御前侍卫丰绅济伦往奠仍赏银五百两令辨理防事复
　　谕曰鄂斯璊所遗散秩大臣世爵即施恩令伊子迈哈黙特鄂三承袭至固山贝子爵系朕特恩赏给虽非世袭但鄂斯璊効力年久所有固山贝子爵亦施恩令伊子迈哈黙特鄂三承袭以示朕抚恤回仆之至意
　　三次袭迈哈黙特鄂三鄂斯璊长子乾隆五十三年袭散秩大臣
　　特恩兼袭固山贝子


</div>
    <div class="pagination">
<a href="钦定外藩蒙古回部王公表传_page114.html">上一页</a><span>...</span><a href="钦定外藩蒙古回部王公表传_page110.html">110</a><a href="钦定外藩蒙古回部王公表传_page111.html">111</a><a href="钦定外藩蒙古回部王公表传_page112.html">112</a><a href="钦定外藩蒙古回部王公表传_page113.html">113</a><a href="钦定外藩蒙古回部王公表传_page114.html">114</a><span class="current-page">115</span><a href="钦定外藩蒙古回部王公表传_page116.html">116</a><a href="钦定外藩蒙古回部王公表传_page117.html">117</a><a href="钦定外藩蒙古回部王公表传_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
