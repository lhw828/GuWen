<!DOCTYPE html>
<html>
<head>
    <meta charset="UTF-8">
    <title>钦定外藩蒙古回部王公表传 - 第 108 页/共 117 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定外藩蒙古回部王公表传 - 第 108 页/共 117 页</h1>
    <div class="content">　　觐额敏和卓遵
　　防将遣属赴叶尔羌书示莽噶里克获罪诛吐鲁番归己辖故令霍集占悔罪内附噶尔藏多尔济等梗道不果往大军之败遁其属回沙呼里唐噶塔尔等擕户百余走鲁克沁
　　诏吐鲁番扎萨克
　　谕曰伊等久为噶尔藏多尔济属倘有潜通噶尔藏多尔济之事乗间逃叶尔羌喀什噶尔等处俱未可定着额敏和卓加意防范如尚属安静即令其种地谋生形迹稍有可疑即奏闻请防办理有沙拉斯玛呼斯者凖噶尔二十四鄂拓克之二也居喀喇沙尔之海杜河西以库尔勒伯克托克托邻牧掠之托克托挈弟阿卜都赉子色提克由罗卜诺尔走吐鲁番请内附授散秩大臣秩二品其属玛木特托尔岱寻擕库尔勒众百余至
　　诏吐鲁番有潜遁者诛之二十三年户部侍郎阿里衮勦沙拉斯玛呼斯贼兵抵罗卜诺尔罗卜诺尔旧有户二千余内附后不即徙凖噶尔虐其众因奔徙阿克苏多伦诸城存者六百余闻大军擒达瓦齐遣使擕鹤贡抵吐鲁番值莾噶里克叛不达至是伯克哈什哈呢雅斯呼里等献户籍请降阿里衮慰令暂吐鲁番辖大军寻讨霍集占额敏和卓以吐鲁番兵从抵叶尔羌防卫锡丕呢雅斯等撃贼获伤
　　奬赐翎顶明年春伤痊复固请从贼
　　诏给银币二十五年副管旗章京呼岱巴尔氐防领玛哲克勒木佐领玛木特克勒木防卫阿璊密喇木骁骑校苏尔等以勦喀什噶尔逆回迈喇木呢雅斯等功得
　　优赉二十六年二月陜甘总督杨应琚奏肃州威鲁堡安置吐鲁畨回民计二百五十户垦地万五千三百六十余畆户口日增地畆有限请遣千户珈如拉等归吐鲁番
　　诏廷议寻奏肃州回民较初附增额吐鲁番已成乐土且多可耕地应视州回民例悉遣归但千户珈如拉祖托克托玛木特与额敏和卓俱被凖夷虐先后归应酌给附辟展吐鲁番可耕地俟秋収后徙往并以千户珈如拉百户伊明和卓为正副伯克令辟展大臣征赋从之三月
　　谕曰从前办理回人莽噶里克后因伊属人无所统束暂令安置吐鲁番交额敏和卓管理今大功告成回部皆朕臣仆自应各统其属不相兼并朕意将此项回人内择其贤能者授为伯克等职仍安置旧处查明旧日赋役照例供办又阿里衮前因追贼至罗卜诺尔所收回人亦照此例办理七月舒赫徳奏附辟展之连木齐木有地六千亩辟展英格二邑有地千余亩请令千户珈如拉徙旧居鲁克沁众赴连木齐木百户伊明和卓徙旧居辟展英格众归故地按户给田以珈如拉伊明和卓授五品伯克别设六品副伯克二分辖九月奏罗卜诺尔部二一为喀喇库勒一为喀喇和卓喀喇库勒置伯克一约束难周请増一员协理喀喇和卓凡五邑各置伯克一不相属请令二员总管二员协理别设小伯克一居吐鲁番理赋役属户百八十三每年纳哈什翎百枝海伦九张
　　诏廷议寻奏罗卜诺尔前以军务未竣暂额敏和卓今回部荡平自应一体办理请定总管伯克秩五品协理伯克及理赋役伯克秩六品五品缺出由辟展大臣奏请六品缺出即行补授具奏纳赋如前额十月舒赫徳奏吐鲁番莽噶里克属及额琳哈毕尔噶之沙呼里乌黙特等属旧额敏和卓辖给官谷充吐鲁番役今佥称安置久不愿徙请以莽噶里克属户五百余设总管四品伯克一协理五品伯克二分理六品伯克五沙呼里等属户七十四请即以沙呼里为总管五品伯克乌黙特为协理六品伯克统辟展大臣辖二十七年辟展办事郎中徳尔格奏辟展屯田兵裁二百四十所遗地亩旧以吐鲁番额敏和卓属六十户居辟展九十三户居连木齐木威鲁堡珈如拉属六十户居连木齐木二十七戸居英格每户给田五十请令额敏和卓属归辟展珈如拉属归连木齐木以便约束仍有余田三千亩分给莽噶里克沙呼里回人等垦耕至裁汰兵丁所余牲畜农具请量给威鲁堡回人令纳粮抵
　　诏悉如议复
　　谕吐鲁番免纳粮以喀喇和卓托克逊屯田给回民为世业所部旗一爵三扎萨克多罗郡王一附一等台吉一二等台吉一









　　钦定外藩防古回部王公表传卷之一百九
　　钦定四库全书
　　钦定外藩蒙古回部王公表传卷之一百十
　　传第九十四
　　扎萨克多罗郡王额敏和卓列传
　　额敏和卓吐鲁番回部人祖素丕和卓为喀喇和卓阿珲父呢雅斯和卓为吐鲁番大阿珲额敏和卓嗣聚族居鲁克沁康熙五十九年大军抚吐鲁番额敏和卓族以鲁克沁降军旋凖噶尔胁徙喀喇沙尔固拒之遣使告内附数乞援军雍正四年头目托克托玛木特携回人六百余内徙鲁克沁有众万不尽行以额敏和卓辖之八年宁逺大将军岳钟琪奏额敏和卓嵗勤屯田务
　　赐银币九年凖噶尔侵鲁克沁及喀喇和卓额敏和卓闭城伺间撃贼退而至者三皆创之我军至贼遁额敏和卓出郭迎十年遵
　　防携鲁克沁回众内徙
　　诏封扎萨克辅国公十一年置州
　　诏视内地官禄支粳米乾隆二十年以兵三百从大军征达瓦齐檄招吐鲁番达尔汉伯克莽噶里克内附事详总传伊犁定撤还阿睦尔撒纳叛遵
　　防遣所部兵从和硕特辅国公纳噶察将赴阿克苏宣谕伯克霍集斯勿附逆
　　谕曰额敏和卓带领回兵直抵伊犁甚属奋勉今复派伊所属兵丁前赴阿克苏城着加恩封镇国公复以所部兵甫自伊犁旋辄逺道行
　　诏优给装资已而谍阿睦尔撒纳窜博啰塔拉诏停赴阿克苏二十一年额敏和卓自瓜州归鲁克沁寻以兵四百迎会宁夏将军和起剿逆贼巴雅尔抵辟展厄鲁特及莽噶里克兵骤叛戕和起将擒额敏和卓莽噶里克谓厄鲁特曰此回人也乃释归鲁克沁莽噶里克旋召之不赴遣告变
　　谕曰额敏和卓系输诚最久之人感激厚恩遣人报信朕甚嘉予伊身在贼中实深轸念现在甫从州迁至彼处诸务未经整理岂有擒贼之力如能诱擒莽噶里克固属甚善俟奏凯后其地方悉交伊管辖倘力有不能惟将驻劄地方严加防范静内地大兵前往即可勘定额敏和卓寻遣子素赉璊至哈密称固御贼乞大军援哈密扎萨克贝子玉素卜以
　　闻
　　谕曰额敏和卓拒贼固守甚可嘉予着加恩封授贝子其子素赉璊着赏给公品级以示奬励安西提督傅魁着选兵五百带同素赉璊驰赴额敏和卓游牧应援倘兵力不足即着额敏和卓带领属人同傅魁回至哈密俟大兵到彼再行办理二十二年春
　　谕曰前降防令傅魁领兵擒拏莽噶里克后留兵驻吐鲁畨俟大兵至进剿厄鲁特逆贼今思莽噶里克就擒之后其地即给额敏和卓管辖留兵在彼守大兵尚须时日额敏和卓转不无供应兵丁之费非所以示体恤着驻劄巴里坤办事大臣雅尔哈善等饬知额敏和卓如办理莽噶里克事竣会同伊所属回人力足以擒剿巴雅尔即令其同傅魁领兵办理否则即将内地兵全行撤回不必在彼驻劄倘额敏和卓恳请留兵一二百名以为声援亦从其便莽噶里克乱定遵
　　防徙吐鲁畨请遣子素赉璊入
　　觐谢
　　赐爵恩
　　诏驰驿至秋以逆回布拉呢敦霍集占叛据叶尔羌喀
　　什噶尔议遣大兵讨罪
　　谕额敏和卓曰布拉呢敦霍集占二贼前被凖噶尔囚繋朕特加恩俾仍领旧部乃负恩党逆戕害我副都统阿敏道其罪必不可逭然皆二贼狡谋其胁从回众尚属可宥尔受朕厚恩且系回部望族为众所信若能设计诱擒或使回众离心执献二贼更可不劳师旅尔即酌量办理若必需用兵若干应于何时进剿尔即据所见宻奏额敏和卓疏至
　　谕嘉之授领队大臣时喀喇沙尔之沙拉斯玛呼斯等
　　贼以徙牧叛遁额敏和卓遵
　　谕遣谍喀喇沙尔复以俟谍至遣兵恐不及期自率兵
　　赴托克逊以待
　　奬协机宜
　　赐币复
　　谕曰明嵗办理叶尔羌喀什噶尔时虽有将军大臣而回部情形尔所熟悉将命尔参赞军务在前队行走尔其益体朕恩实心奋勉以奏肤功永膺懋赏额敏和卓侦喀喇沙尔无贼踪遣谍呼噜木什和罗复自请从户部侍郎阿里衮军剿贼
　　诏赐贝勒品级廪给视参赞大臣额敏和卓从阿里衮由阿思罕布拉克和什特勒克路擒吗哈沁二百余于塔木顺和尔纳木噶复驰赴呼噜木什和罗将扺肯色岭谍贼诱戕我都统满福遁哈喇和落尾撃之贼絶岭遁走库车阿里衮屯库尔勒额敏和卓屯哈喇和落遣使檄索之不达二十三年春
　　诏授防赞大臣俟归从靖逆将军雅尔哈善剿布拉呢敦
　　霍集占复
　　谕雅尔哈善资额敏和卓谋勿岐视且令酌以回兵从如数减緑旗兵额易给粮骑时额敏和卓将进兵库车
　　申命归吐鲁番偕雅尔哈善定议额敏和卓侦沙拉斯等贼由库车遁叶尔羌复自哈喇和落旋兵呼尔塔克路剿吗哈沁马疲乃返
　　谕视贝勒秩设长史防卫司仪等员额敏和卓侦霍集斯仍居乌什告雅尔哈善曰霍集斯势埒两和卓若遣使往间或成功速雅尔哈善以
　　闻不署额敏和卓名
　　谕曰招抚伯克霍集斯等颇合机宜但额敏和卓既为参赞大臣即应列名同奏勿存分别之见夏四月
　　诏授多罗贝勒仍兼参赞大臣
　　谕曰进取回部自可立奏肤功但擒获逆酋后仍令选本处伯克令其办事伊等俱系新附恐一时难知贤否且伊犁驻兵屯田关系甚重亦宜预为筹画从前伊犁地畆皆回人耕种今俟回城平定即将回人酌量迁移与緑旗兵错处额敏和卓系回部望族应同将军大臣等管束屯田兵丁俟耕作习主客相安再回吐鲁番方为有益至一切进机宜额敏和卓颇属实心効力嗣后益加奋勉防勲懋赏朕将叠沛殊恩五月扺库车雅尔哈善兵骤进贼自堞施礟额敏和卓伤右颧退誓曰我受
　　圣恩厚必舍身力战奏至
　　颁赐
　　御用佩饰银千两
　　谕曰朕因额敏和卓老成谙练故命其参赞军机并非欲伊身在行间亲当矢石也今闻奋勇得伤深为轸念嗣后惟尽心协力相机办理不可冒险攻战致有疎虞复
　　饬责雅尔哈善曰岂有同为大臣而聴其舍身攻战不行劝阻之理额敏和卓颧痊射降书入库车城贼不应逆党阿卜都克勒木自阿克苏以援至败之
　　奬赐
　　御用佩饰霍集占寻携贼五千余援库车复大败之获纛二额敏和卓识为霍集占纛雅尔哈善不设备霍集占已入库车复聴逸沙雅尔旧伯克吗哈黙第遣子阿三和卓乞降告霍集占自库车遁乃録状
　　闻先是议以额敏和卓从定边将军兆惠赴沙拉伯勒
　　剿厄鲁特逸贼次及回逆
　　谕曰额敏和卓熟悉回部情形人亦果毅兆惠务宜优待以收其益寻议分道进兵额敏和卓奏自沙拉伯勒取道巴达勒达喀什噶尔取道穆素尔岭达阿克苏然径皆险别有间道臣遣使赴兆惠军为导
　　诏兆惠俟剿厄鲁特靖移师赴回部或不及可询额敏
　　和卓使屯要隘防霍集占等窜至是
　　饬责雅尔哈善纵贼罪以兆惠代将其军复
　　谕曰额敏和卓系回人虽与雅尔哈善不同亦不得谓无过念其素能出力姑从寛贷用观后效即在兆惠队内行走秋军校瑚图礼俘贼党阿里至
　　询悉雅尔哈善不善用羣防罪
　　防慰额敏和卓
　　赐三眼孔雀翎寻克库车进兵阿克苏兆惠至从赴乌
　　什招霍集斯降
　　奬赐佩饰冬抵叶尔羌逆贼抗大军于喀喇乌苏额敏
　　和卓等固拒之
　　赐郡王品级红宝石顶四龙服霍集占乞和军门额敏和卓偕兆惠议斥小丑安敢以和为辞
　　上闻而嘉之
　　诏赐
　　御用佩饰葢至是凡三锡明年春援兵至破围还阿克苏其属有赉资者侦吗哈沁贼越阿克苏遁偕索伦卒擒之
　　诏给俘额敏和卓夏进兵喀什噶尔谍布拉呢敦霍集占弃城遁以喀什噶尔麦甫熟遣子协理台吉茂萨驰入城收粮济军食
　　诏赏茂萨公品级大军抵喀什噶尔兆惠以茂萨理阿竒木伯克务遣额敏和卓赴叶尔羌抚其众
　　谕曰叶尔羌喀什噶尔二城乃回人根本补授阿竒木伯克甚为要朕意欲以额敏和卓管叶尔羌以玉素卜管喀什噶尔有此等旧人在彼始堪倚任俟大功告成后办理冬十月巴达克山函献霍集占首
　　谕曰额敏和卓玉素卜俱着劳绩此时若同来则回部经理乏人额敏和卓著加恩晋封郡王驻叶尔羌办事十二月复
　　谕曰现在大功告成自应令额敏和卓还家但叶尔羌等城俱属新附必得熟悉回部老成厯练之人驻劄办理额敏和卓以旧人効力军营颇着劳绩深悉机宜是以暂令留驻但伊数年来久离家室若仍令其只身居外朕心深为轸念可传谕量携家口暂行驻劄俟诸事就绪即可复回二十五年春
　　诏图形
　　紫光阁
　　御制赞曰吐鲁番族早年归正命赞军务以识回性知无不言言无不宜其心匪石不可转移夏四月吏部侍郎副都统海明遵
　　防赴叶尔羌办事
　　谕曰海明系内地大臣奏事列名应在额敏和卓前但不可以名居前列即轻视额敏和卓额敏和卓老成谙练办理一切事宜当与和衷商酌时议设伊犁阿竒木伯克辖屯田回民
　　诏以茂萨任之会喀什噶尔逆回迈喇木呢雅斯等叛掠克勒塔里木诸汛茂萨从参赞大臣阿里衮剿贼派苏巴特侦由萨林都遁和罗木鲁克尾之贼方炊以兵掩擒
　　诏封茂萨辅国公兼叙额敏和卓功冬叶尔羌伯克鄂对喀什噶尔伯克噶岱黙特和阗伯克阿什黙特等讦额敏和卓纵通事等虐回众参赞大臣舒赫徳察其诬饬责之鄂对等谢罪奏至
　　谕曰回人积习相沿彼此猜嫌谗毁惟在驻劄大臣持平守正严加约束着舒赫徳晓示叶尔羌喀什噶尔回众云大皇帝用人不过因材器使即如茂萨先因喀什噶尔需员办事故加委任今伊犁驻兵屯田又将伊补授阿竒木并非常在喀什噶尔尔等何得造言诬谤至通事等皆哈密吐鲁畨之人若尽行裁革转至无所见闻且此畨讦告呈词实属奸狡之徒所搆嗣后通事等若敢于苛累回人亦即从重办理以示惩创二十六年冬
　　诏额敏和卓归吐鲁番俟年班伯克入
</div>
    <div class="pagination">
<a href="钦定外藩蒙古回部王公表传_page107.html">上一页</a><span>...</span><a href="钦定外藩蒙古回部王公表传_page103.html">103</a><a href="钦定外藩蒙古回部王公表传_page104.html">104</a><a href="钦定外藩蒙古回部王公表传_page105.html">105</a><a href="钦定外藩蒙古回部王公表传_page106.html">106</a><a href="钦定外藩蒙古回部王公表传_page107.html">107</a><span class="current-page">108</span><a href="钦定外藩蒙古回部王公表传_page109.html">109</a><a href="钦定外藩蒙古回部王公表传_page110.html">110</a><a href="钦定外藩蒙古回部王公表传_page111.html">111</a><a href="钦定外藩蒙古回部王公表传_page112.html">112</a><a href="钦定外藩蒙古回部王公表传_page113.html">113</a><span>...</span><a href="钦定外藩蒙古回部王公表传_page109.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
