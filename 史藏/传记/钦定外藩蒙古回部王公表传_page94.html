<!DOCTYPE html>
<html>
<head>
    <meta charset="UTF-8">
    <title>钦定外藩蒙古回部王公表传 - 第 94 页/共 117 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定外藩蒙古回部王公表传 - 第 94 页/共 117 页</h1>
    <div class="content">　　谕傅清曰珠尔黙特纳木扎勒不更事或未服唐古特众且颇罗鼐以暴疾亡珠尔黙特纳木扎勒或以绥奔喇嘛扎克巴达顔故与达頼喇嘛搆隙不肖众起而间之不无滋事虞尔其留意体察导珠尔黙特纳木扎勒任用旧人复以协理藏务当如颇罗鼐存日宣谕众噶卜伦知之防凖噶尔台吉防妄多尔济纳木扎勒复遣使赴藏煎茶入寺诡避痘以已卒守门不令官兵从
　　上以凖噶尔狡甚
　　饬严防虽归巢勿稍忽珠尔黙特纳木扎勒奏藏地谧
　　无事请撤官兵归
　　上念颇罗鼐有安藏功且防恩厚珠尔黙特纳木扎勒必无异志不从撤兵请适滋疑不如示之信
　　诏可复
　　谕达頼喇嘛嗣勿令凖噶尔使入藏虽固请弗允珠尔黙特纳木扎勒诡称凖噶尔众袭唐古特至硕翁图库尔遣兵备喀拉乌苏徙达木畨众不数旬扬言凖噶尔至阿哈雅克自率兵往备
　　上闻之
　　诏撤喀拉乌苏兵及达木畨归牧勿惑众十五年驻藏都统傅清左都御史拉布敦以珠尔黙特纳木扎勒兵离藏告葢是时珠尔黙特纳木扎勒忌其兄珠尔黙特防布登袭杀之私携礟至后藏诬籍噶卜伦辅国公班第达及第巴布隆賛等旋达木距前藏三百余里拥众二千余不归奏至
　　上不忍即诛之
　　谕曰此或珠尔黙特纳木扎勒以部众不皆顺拥兵自防且或因弟兄启衅惧朕问罪妄意离巢穴可茍免此时惟应静以镇之待其自起自止在我原无治罪之心则彼亦不生猜疑之念也嗣傅清等宻疏叛状
　　诏俟副都统班第自青海赴藏讨罪复
　　谕四川总督防楞提督岳钟琪等驰兵往防而是时贼猖甚梗驿道军书不达者旬日傅清偕拉布敦计不急诛贼必据唐古特为变召珠尔黙特纳木扎勒至待诸楼甫登起责其罪曰尔违
　　天子命且忘尔父无君无父罪不可赦傅清趋前扼其臂拉布敦防佩刀刺之谕胁从罔治有罗卜藏扎什者趋下呼贼千余突至聚围楼集藁焚达頼喇嘛遣畨僧往防不得入傅清拉布敦死之罗卜藏扎什攫帑二万余挺走翌日达頼喇嘛擒禁之遣畨众屯要汛谕勿伤汉民抗官军偕班第达驰疏至时防楞班第等赴藏就道
　　谕曰此措置唐古特一大机防也若经理得宜自可永逺宁谧否则久复别生事端珠尔黙特纳木扎勒敢懐逆萌由于地广兵强事权専一嗣此唐古特应多立头目以分其势尔等其详议善后事宜为一劳永逸计防楞等至藏磔珠尔黙特纳木扎勒子达尔扎防楞及罗卜藏扎什奏傅清拉布敦诛逆被害状
　　上召谕廷臣曰从前颇罗鼐实心恭顺料理藏中事务一切安帖
　　皇考世宗宪皇帝屡次加恩由台吉封为贝勒伊感激我朝厚恩弥益恪诚朕即位以后封为郡王后因颇罗鼐年力就衰朕询伊二子之中孰堪为嗣伊奏称长子人輭弱又已出家二子珠尔黙特纳木扎勒人尚强干能胜弹压因令其承袭迨伊奏事一二次以后朕于其辞意之间即知其非伊父居心可比日后必生事端谕驻藏大臣留心体察傅清前经驻藏为伊等所信服遂令前往且虑其势孤益以拉布敦协同驻藏乃珠尔黙特纳木扎勒心益狡悖将长兄珠尔黙特防布登图害又与达頼喇嘛素有仇衅既戕其兄遂欲计害藏中不顺伊之班第达等其势将延及达頼喇嘛独居其地雄长一方近遂将塘汛文书禁絶不通悖逆情形渐益昭著傅清拉布敦稔知其奸折请便宜从事以絶后患于今年十月初八日奏到
　　朕以仅二大臣孤悬絶域未可轻举批令俟班第更换拉布敦到藏日防同达頼喇嘛及藏中大噶卜伦等明正其罪以申国法乃傅清等未及接到谕防即于十月十三日传珠尔黙特纳木扎勒到通司冈加以诛戮而傅清拉布敦旋为伊属下罗卜藏扎什所害总督防楞奏到朕深为悯恻不觉涕零因思傅清拉布敦若静谕防遵行或不至是但珠尔黙特纳木扎勒反形已露倘不先加诛戮清等亦必遭其荼毒则傅清拉布敦之先防筹画殱厥渠魁实属可嘉非如霍光之诱致楼兰而斩之也夫临阵捐躯虽奋不顾身然尚廹以势所不得不然如傅清拉布敦揆防审势决计定谋其心较苦而其功为尤大以如此实心为国之大臣不保其令终安能不倍加轸悼耶傅清拉布敦着加恩追赠为一等伯入祀贤良昭忠祠春秋致祭傅清并入伊家祠从祀伊等子孙给与一等子爵世袭罔替以示朕褒忠録庸之至意并将伊二人为国捐躯之大节明白宣示使天下共知其不得已之苦心否则好事喜功者借此二人为口实而事外无知之人又议其擅开邉衅而仍邀国家如此厚恩者朕岂肯令其是非倒置若此哉十六年防楞等以珠尔黙特纳木扎勒通凖噶尔逆书
　　闻
　　谕曰前驻藏都统傅清左都御史拉布敦因珠尔黙特纳木扎勒逆谋显著先事翦除奋不顾身忠诚卓越俱已加恩赠卹入祀贤良祠昭忠祠傅清并入伊家祠从祀不知者或訾二人冐险邀功且议朕为酬庸过厚也今据防楞班第等奏珠尔黙特纳木扎勒自立名号潜遣其心腹通欵凖噶尔称防妄多尔济纳木扎勒为汗且求其发兵至拉达克地方以为声援幸值凖夷内溃所遣使人回藏被获得其逆书并餽献诸物是其隂蓄异志勾结凖夷罪不容诛设非二臣协力同心决计先发则其遗害藏地将不可言是二臣之心甚苦而其有功于国家甚大应特建双忠祠合祀二人春秋致祭丕昭劝忠之典复
　　御制双忠诗纪之有双忠迹烈斯篇他年以待信史编之句是年防楞等议设驻藏兵五百防汛兵千自咱拉山至拉卜赛那木自阿哈雅克至硕翁图库尔各设汛哨以达木畨归驻藏大臣辖视内地例置佐领骁骑校各职每年一察视设噶卜伦四以辅国公班第达扎萨克台吉车棱旺扎勒色玉特色卜腾喇嘛尼玛嘉穆错任之别设代奔五第巴三堪布一分理藏务驻藏大臣及达頼喇嘛辖唐古特正副二使均归达頼喇嘛四噶卜伦附以达勿私遣
　　允之
　　敕四噶卜伦曰西藏广兴黄教为清净善地达頼喇嘛掌管西方释教广演经法从前供养喇嘛一切事务原设噶卜伦四人至珠尔黙特纳木扎勒诸事擅専不与诸噶卜伦啇议负恩任性潜懐异图因此驻藏大臣将伊正法噶卜伦事务不可一人専办特令防楞等简选贤能仍照旧例分设噶卜伦四员公同办事尔等当感戴朕恩尊敬达頼喇嘛和衷协力黾勉供职勿存私意致生猜疑勿分彼此互相瞻顾遇有重务禀知达頼喇嘛与驻藏大臣等遵奉指示而行尔等其感恩宣力副朕兴黄教安羣生至意凖噶尔台吉喇嘛达尔扎寻请赴藏煎茶延唐古特喇嘛
　　上不允喇嘛达尔扎复因拉达克汗致书唐古特达頼喇嘛责勿擅请明年喇嘛达尔扎遣申前请
　　上仍不允
　　诏议防藏地班第等奏凖噶尔通藏隘有阿里那克桑腾格里诺尔阿哈雅克四路那克桑路稍近已设汛拉达克距阿里近虽与凖噶尔互市必不令兵入境叶尔羌亦可通阿里中有大山隔之且阿里距藏两月余闻贼至易备惟腾格里诺尔阿哈雅克路较濶亦俱严设汛唐古特有马兵万余歩兵万五千余若凖噶尔自腾格里诺尔阿哈雅克至则令车棱旺扎勒以古唐古特兵御之檄衮布达克布等畨兵援由阿里那克桑至则令色玉特色布腾以近牧兵御之檄阿里兵援班第达及尼玛嘉穆错留藏防视达頼喇嘛至班禅喇嘛驻扎什伦布距前藏七百余里值用兵令移居前藏若凖噶尔倾众至则移达頼喇嘛班禅喇嘛至泰宁以驻藏官军及唐古特兵屯要汛待大兵援
　　允之凖噶尔使久不至
　　谕达頼喇嘛严备复定议西自阿里东至喀拉乌苏増杂拉沙木等十三汛二十年大军讨凖噶尔擒台吉达瓦齐
　　谕唐古特部知之达頼喇嘛献铜佛三庆防
　　诏纳会阿睦尔撒纳叛扰伊犁
　　诏唐古特复设汛二十二年第七世达頼喇嘛示寂上轸悼之二十三年阿睦尔撒纳走死逆回布拉呢敦
　　霍集占等复叛据叶尔羌喀什噶尔
　　诏勿撤唐古特汛二十四年拉达克汗谍定邉将军兆恵取乌什阿克苏等城将抵叶尔羌奏请助勦回逆
　　谕曰尔逺处邉地感戴恩泽朕鉴尔忱深为慰恱大军进勦回逆凡所克城俱设兵驻防今布拉呢敦霍集占力穷势蹙必将弃巢逺遁朕不以出兵擒勦事责尔倘逆回窜入尔境尔当擒献藏所朕必优加恩赉若不遵奉谕防异日朕必知之非尔益也是年大军定叶尔羌喀什噶尔霍集占等窜巴达克山
　　诏拉达克汗勿复遣侦巴达克山寻函献霍集占首诏撤唐古特汛西陲盖自此永定二十九年
　　钦定西域同文志
　　御制乌斯藏即卫藏说曰藏地处蜀与滇之徼曰藏云者非华言实畨言也番又或谓之唐古特今班禅额尔徳尼所居实称藏达頼喇嘛所居实称卫元明时有乌斯藏朶甘卫指挥诸司之名或以为异于卫藏而不知实同也葢尝以唐古特文字详覈互证乃知乌斯藏即卫藏其音其义无不一以贯之也且以音言斯葢萨之余音满字为萨音半字为斯音唐古特収音之斯字即与国书之伊字収音通则乌斯之切为卫如乌伊之切为卫也亦犹阿伊之为爱噶伊之为该喀伊之为开也国书斯字伊字虽各为収音然唐古特収音字无伊字而有斯字由乌斯推之而爱亦阿斯该亦噶斯开亦喀斯何不可通之有若夫卫藏之为义则卫葢彼言中也非华言置卫之谓也以乌合斯为卫音而中义藏则切匝阿为藏音而其义则净之谓也唐古特若老若防无不知之今以不识唐古特文字之人而与一二译出华言中辨其是非岂非嚼蜡哉或又曰卫既以中为义则今之所谓前藏之说何居曰此更非唐古特之本有而兴于今之华言也然以今日疆域言之自打箭炉取道由东南迤及西南先经喀木次卫次藏是全藏形势固宜前喀木而后藏而卫适其中处之地喀木之木为半字音应从上喀字而其义则邉界之谓也今称前后藏者则因二地有达頼喇嘛班禅额尔徳尼居之而达頼喇嘛位居长遂并以藏属之更易中为前而今自京都目之且统以为西藏云耳然则乌斯藏之即为卫藏不愈信哉夫藏之内属肇自元代音译展转沿萨为斯原无歧舛惟文士墨守蠧简既不克兼谙西竺之书而彼中服习梵文者又岂能笔授心通取腹地史乗譌一一悉为厘订毋惑乎此攷文之难也予因辑同文志次西藏所为系三合切音者特掲是说以发其凡三十六年
　　诏建布达拉于
　　避暑山庄右肖卫式初厄鲁特崇黄教噶尔丹防凌建都纲于伊犂河濵北曰固尔扎南曰海弩克设西勒图四集喇嘛千余以塔本集赛轮值赡之防古谓五为塔本谓轮值为集赛每嵗首及盛夏台吉宰桑等以瞻礼至后固尔扎为阿睦尔撒纳所燬大军定噶尔丹乱
　　诏如固尔扎式建安逺寺于
　　避暑山庄北隅以凖噶尔台吉达什达瓦属来归者居其侧青海厄鲁特及喀尔喀杜尔伯特诸台吉值班秋
　　觐輙
　　命瞻礼至是布达拉落成土尔扈特汗渥巴锡和硕特
　　台吉恭格等挈数万众来归
　　诏瞻礼之葢以绥靖荒服非惟阐扬黄教为也四十四
　　年班禅喇嘛奏请入
　　觐祝
　　厘
　　诏建扎什伦布于布达拉左肖藏式四十五年五月驾南廵旋班禅喇嘛使伊什巴尔珠布等迎
　　觐于赵北口
　　命观龙舟水嬉六月
　　幸承徳府
　　驻跸避暑山庄班禅喇嘛使穆占巴等赍辎重至诏居扎什伦布旁舍时盛暑仍服氊毳
　　诏赐纱葛并
　　给银及药物七月班禅喇嘛至旧例以达頼喇嘛班禅
　　喇嘛有高行
　　谕防至始下牀入
　　觐惟令跽不拜至是班禅喇嘛固请拜
　　上嘉其诚敬听之
　　赐宴万树园
　　诏瞻礼布达拉八月行
　　万寿庆典班禅喇嘛稽首颂无疆九月扈
　　跸旋
　　赐宴南苑以香山昭庙蒇工
　　诏庆讃之班禅喇嘛自崇徳时通贡至是凡三世初封曰罗卜藏吹吉嘉穆错次曰罗卜藏伊什皆
　　敕赐班禅额尔徳尼号次曰罗卜藏巴尔丹伊什如之
　　是役也以不召至防渉二万余里入
　　觐蒙古内扎萨克四十九旗及喀尔喀厄鲁特诸部汗王公台吉闻之莫不欢忭舞蹈执役观
　　庆典十一月班禅喇嘛示寂
　　敕于所居建清净化城明年送舍利归藏复
　　遣官赍金册印封罗卜藏丹巴旺舒克扎木巴勒嘉穆错为达頼喇嘛时其父第巴阿木布木前卒
　　谕曰第六世达頼喇嘛罗卜藏噶勒藏嘉穆错之父索诺木达尔扎曽封辅国公今新达頼喇嘛已赐册命其父已故未及受封其兄索诺木达什为哲卜尊丹巴呼图克图父着授辅国公爵如索诺木达尔扎例索诺木达什寻卒
　　诏以哲卜尊丹巴呼图克图弟喇布丹纳木扎勒袭四十八年理藩院议奏索诺木达什以达頼喇嘛故封辅国公爵子喇布丹纳木扎勒继袭嗣若仍予世袭则与来归有功之古王公等无别请俟喇布丹纳木扎勒出缺后停袭嗣有似此者皆令承袭一次
　　诏如议以非世爵故不立四十九年
　　遣官赍玉册印
　　赐达頼喇嘛复
　　敕封班禅喇嘛之瑚毕勒罕为班禅额尔徳尼以防未赐名西藏自达頼喇嘛班禅喇嘛外爵五辅国公三一由贝子降袭一由镇国公降袭一定世袭一等台吉扎萨克一等台吉二一现奉
　　防停袭详各


　　钦定外藩防古回部王公表卷之九十一
　　钦定四库全书
　　钦定外藩蒙古回部王公表卷之九十二
　　第七十六
　　扎萨克镇国公珠尔黙特防布登列【今袭辅国公】珠尔黙特防布登唐古特人父颇罗鼐以功封郡王爵珠尔墨特防布登弟珠尔黙特纳木扎勒嗣后叛诛故不立雍正八年以珠尔黙特防布登统阿里诸路兵防凖噶尔贼保唐古特
　　诏授扎萨克一等台吉九年
　　谕嘉其奋勇効力晋封辅国公乾隆八年凖噶尔煎茶使赴藏珠尔黙特防布登以兵五千驻防阿里克明年凖噶尔使自藏归
　　赐币奬之会病足自阿里归藏十一年颇罗鼐遵防择子袭爵珠尔黙特防布登以疾让弟
　　上闻而嘉之
　　谕曰珠尔黙特防布登虽有疾前曽出兵効力着加恩封镇国公十二年疾痊驻藏副都统傅清等请遣屯阿里克汛
　　允之是年颇罗鼐卒珠尔黙特纳木扎勒袭郡王爵十四年驻藏副都统纪山劾珠尔黙特纳木扎勒志戾请檄珠尔黙特防布登至协理藏务
　　上不允
　　谕纪山善导之勿露防范迹已而珠尔黙特纳木扎勒以珠尔黙特防布登发阿里兵将扰藏告葢计防之也
　　敕谕珠尔黙特防布登曰尔父子昆弟受朕恩深重尔所素知尔今无故发兵是既负朕恩又玷辱尔父矣尔于兄弟之间素敦和好尔父爵尚让尔弟袭今乃转欲搆兵取罪果尔兄弟不睦宜亲身至藏以实情告办事大臣及达頼喇嘛俟奏至朕议尔兄弟事务令永逺和睦如尔有欲奏言亦即具奏朕自有措置也复
　　谕傅清曰珠尔黙特纳木扎勒年防躁急性好滋事若果无他故其兄欲进兵至藏是特兄弟间互相侵犯耳若其兄并无此事而伊造言诬搆则宜相机办理十五年珠尔黙特防布登为珠尔黙特纳木扎勒所戕子朋素克旺布及珠尔黙特旺扎勒皆居后藏珠尔黙特纳木扎勒诡以兄暴疾
　　闻请収葬并育兄子
　　上允之珠尔黙特纳木扎勒以兵至后藏戕朋素克旺布阳称逃亡珠尔黙特旺扎勒奔扎什伦布依班禅额尔徳尼为喇嘛乃免珠尔黙特纳木扎勒诛
　　上念珠尔黙特防布登功不忍絶其爵
　　诏珠尔黙特旺扎勒袭辅国公
　　一次袭珠尔黙特旺扎勒珠尔黙特防布登次子乾隆十六年袭扎萨克辅国公四十二年卒嗣子诺尔布朋素克袭
</div>
    <div class="pagination">
<a href="钦定外藩蒙古回部王公表传_page93.html">上一页</a><span>...</span><a href="钦定外藩蒙古回部王公表传_page89.html">89</a><a href="钦定外藩蒙古回部王公表传_page90.html">90</a><a href="钦定外藩蒙古回部王公表传_page91.html">91</a><a href="钦定外藩蒙古回部王公表传_page92.html">92</a><a href="钦定外藩蒙古回部王公表传_page93.html">93</a><span class="current-page">94</span><a href="钦定外藩蒙古回部王公表传_page95.html">95</a><a href="钦定外藩蒙古回部王公表传_page96.html">96</a><a href="钦定外藩蒙古回部王公表传_page97.html">97</a><a href="钦定外藩蒙古回部王公表传_page98.html">98</a><a href="钦定外藩蒙古回部王公表传_page99.html">99</a><span>...</span><a href="钦定外藩蒙古回部王公表传_page95.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
