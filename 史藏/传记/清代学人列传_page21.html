<!DOCTYPE html>
<html>
 <head>
  <meta charset="utf-8"/>
  <title>
   清代学人列传 - 第 21 页/共 23 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清代学人列传 - 第 21 页/共 23 页
  </h1>
  <div class="content">
   ○迮鹤寿
　　迮鹤寿，字兰宫，江苏长洲人。
　　道光丙戌进士，改池州府学教授。行履惇笃，尝斥私产，置田产，以赠其族人。卒祀乡贤。
　　自少博览群籍，特长考据。嗜经学，兼明天算。尝谓："汉翼少君习《齐诗》，每假天象变异，以警惕人主，无愧通儒；而班孟坚目为方士之流，未免太过。惟《齐诗》亡逸最早，故四始五际诗篇之部分，值岁之多寡，后世罕有言者；独赖《诗纬》尚存其梗概，徒改戊际为辰际，致今反失本旨。"乃著《齐诗翼氏学》四卷，发挥西汉今文家微言大义，并纠正《诗纬》之误于后。又撰《帝王世纪地名衍》，推测三代土田户口之数，至三万余言。嗣更考订夏商周九州经界开方计里，使封建井田之制，皆可推算而得，成《孟子班爵禄正经界两章考疏证》，凡百二十卷，以畅其说。惜不传。惟《齐诗翼氏学》收诸王氏《续经解》中。
　　○翟中溶
　　瞿中溶，字苌生，号木友，江苏嘉定人。为钱竹汀门婿。
　　闽通淹雅，金石之学尤深。自其十岁时，见古钱年号，即知爱玩。尝除夕乞母出制钱数十千，俾逐一检取，其天性笃好如此。初从费士玑游，嗜小学经学书，诵习至夜分不寐。稍长，购得汉碑数种，选始治金石文字。三十一岁补诸生。援例捐布政司理问，分发湖南。会翁元圻、吴荣光左辅先后为湘大吏，均致敬礼。任修通志，金石一门最赅备，所擅长也。游元次山祠，《浯溪》、《落亭》二铭皆亲为椎拓，不假手于碑工。五士后，弃官归田，晚境颇艰窘。设骨董肆于虎邱，曰"长物斋"，藉谋饘粥。年七十四卒。
　　生平著述极多，有《魏石经遗字举正》一卷，《唐石经考异补正》二十卷，《校勘释隶续大义拾补》十二卷，《吴郡金石志存目》一卷，《古泉山馆金石文编》一百二十卷，存残稿四卷，《泉志补考》十五卷，《泉志续编》二十卷，《古玉图录》六卷，文集一卷，诗集六卷。又《春秋三传经异文备考》、《三礼石经辨正》、《古文孝经辨误》、《孝经释文辨证》、《汉石经考异补正》、《蜀石经考异补正》、《谐声表》、《宋本汉书附录札记》、《列代避讳札记》、《古泉山馆彝器图释》、《汉武梁祠画像考》、《集古官印考证》、《古镜图录》、《洗冤录详辨》、《见闻随笔》各若干卷。
　　○张成孙
　　张成孙，字彦惟。张惠言之子。
　　通小学，工历算，于经精研礼意。其论汉家之异同，谓："汉之学，要在礼；宋之学，要在理。汉儒非不言理，言礼而后可以言理也。汉俟其人自明，故其言宏；宋强人以为善，故其言密。不学于宋，无以正其趋；不学于汉，无以充其用。"又言："汉人说礼，而制作之精自具；宋人说理，举礼以附合之，其说乃全。特由礼之说，可为中人以下言之；由理之说，可为中人以上言之。"　有《端虚勉一居文集》若干卷。
　　始，皋文别录许书，俾各以声相从，分别部居，为《说文谐声谱》二十卷，辑录未竟，遽捐馆舍。彦惟既学于庄宝琛，得其大要，乃重加厘订，凡：象形二卷；毛诗易翼楚词之韵三卷；以诗中先出字建首中僮等二十部，列表二十卷；由是而谐以《说文》之声，列谱二十卷；声之未见于诗易屈者，考以群经诸子及汉人之韵，为略四卷；足以原作五论，合序目共五十卷。虽出原书十之六，续附续成者仅十之四，而篇例多所增易，即谓彦惟绍述父志以自成一书，要无不可。惜《续经解》所收只十卷，系抄节本，原稿未审存佚矣。
　　○张弨
　　张弨（1625--？），字力臣，江苏山阳人。明崇祯中诸生。
　　父致中，精小学，辨体审音，正讹厘谬，为土林所宗仰。且收藏鼎彝碑版文甚富。力臣传其家教，通经博古，专心六书，尤嗜金石文字，尝躬历焦山水澨仰卧沙石，手拓《瘗鹤铭》，增多前人十馀字。又谒唐昭陵，遍拓从葬诸王公墓碑及《六马图赞》。过济宁州，拓孔子庙五汉碑。皆加辨论，根据详洽。虽以聋废，而考证殊勤。后人哀其所著为《张亟斋遗集》，以为董觉远，黄伯思不是过也。与昆山顾亭林善，取鬵产之值为刊《广韵》及《音学五书》，手加校雠。亭林自叙五书后云："余纂辑此书三十馀年，刊削数四，又得力臣为考《说文》、采《玉篇》，仿字样，酌时宜，而手书之，鸠工淮上，不远数千里，累书往复，必归于是。"又与潘耒书云："著述家最不利以未定之书传之于人。近日力臣来札五书，改正一二百处。"且居恒叹曰；"笃信好古，吾不如张力臣！"其推服如此。晚岁遍游五岳，悉为之图。书画皆名家。
　　○张尔岐
　　张尔岐（1612-1677），字稷若，自号蒿庵居士，山东济阳人。
　　少为县诸生，逊志好学，工古文词。著《天道论》，《中庸论》，《谨俗论》，《笃终论》，《立命说辨》，其文大抵主于匡世救俗，不为肤俗之论，故皆切实可行。年三十，因《仪礼》郑康成注文古质，贸公彦释义曼衍，学者不能寻其端绪，乃取经与注章分之，定其句读，疏其节，录其要，取其明注而止；有疑义则以意断之，亦附于未；始名《仪礼郑注节释》，后改名《仪礼郑注句读》。又参定监本脱误凡二百余字，并考石经脱误凡五十余字，作《正误》二篇附于后。成书十七卷。时年五十九矣。顾亭林游山左，与先生友善，读其书而为之序，手录一本，藏山西祁县所立书堂；尝与汪碗书，称尔岐之学，根本先儒，立言简当；又与友人论师道书日："独精三礼，卓然经师，吾不如张稷若。"其为事林所推重如此。先生孝友恳挚，萧然物外，不与世接，自为墓铭而卒，年六十有六。所著尚有《易经说略》八卷，《诗经说略》五卷，《夏小正注》一卷，《弟子职注》一卷，《老子说略》二卷，《蒿庵集》三卷，《蒿庵间语》二卷，《济阳县志》九卷，《吴氏仪礼注订误》一卷，及《春秋传义》未成。说者调先生著书，，虽同经生，然笃信程、朱，能会汉宋于一，而得其通，故卓然自树，以上接齐鲁之传。
　　○张符骧
　　张符骧，字良御，号海房，江苏泰州人。
　　为诸生时，博览有名。圣祖南巡，召试，献竹西曲，张文正第其诗一等。年五十，贡入太学。康熙五十三年，举顺天乡试。六十年，成进士，授庶吉士。旋乞假归。
　　家居贫约，不私谒当事；然于有益乡里之举，则力言之。著有《自长吟》、《日下丽泽》、《顺时录》、《海房文稿》、《依归草》等集。游其门者甚众。雍正五年三月卒于家，年六十有四。今惟《依归草》刊行，馀不传。
　　先生生居海滨，承明季遗民之流风，颇留心前代掌故。所作多传状碑志，皆以表忠义、彰节烈、述学行、存文献为旨。其纪吕晚村诸事状，辄怆然有桑海之感。江都焦里堂序《依归草》，称"其文日加高，而湮塞不平之气亦日盛"。先生始与全榭山、杭大宗、邵二云诸公有同志平？书凡三刻，而传本多残缺，次第又各不同。盖当时文字之狱已渐起，所遗脱之篇，多涉忌讳语，因而删之也。民国十年，泰县韩止石裒其全集刊入《海陵丛刻》第八种，跋云："是集世不甚传，岂非以吕氏之祸，陈大始之序，而因有以尼之耶？"
　　先生与徐述夔同乡，乾隆时，徐氏逆书之狱方炽；则集中所刻《吴张传》及其子沆补刻朱书序，皆在违禁之列，宜有隐晦，今幸赖韩刻得窥全豹耳！韩公又论："其文之神理，殆由震川以追步庐陵、南丰，上接龙门。"观其遗集，如《魏国公世系考》，固为《史记》世家体；《吴王张士诚传》，固犹《项羽本纪》意；莫非史笔也。又若《春王正月论》、《七出论》、《斩丘木之议论》，亦颇能发明《春秋》、《礼经》之微言大义。故焦里堂言"为其发凡起义"焉。
　　○张惠言
　　张惠言（1761～1862），字皋文，江苏武进人。
　　少受《易》，能通大义。家固孤贫，年十四即为童子师。乾隆丙午，举本省乡试。赴礼闱，报罢。考取教习景山宫，期满例得引见，闻母疾，遽归。嘉庆己未，始成进士。朱文正公珪重其学行，特奏改庶吉士。充实录馆纂修官、武英殿协修官。散馆，以部属用。文正复特奏改授翰林院编修。卒年四十有二。

　　先生体格清羸，面有风稜，而性特和易。与人交，无贤不肖皆乐之。至义之所在，必达然后已。其乡试中式，虽出朱文正门，顾未尝求私见，以所能自异；文正默察，阴加器重，故屡进达之；而先生复龂龂以相善相争不敢隐。文正言："天于当以宽大得民。"先生言；"国家承平百余年，至仁涵育，远出汉唐宋之上，吏民习于宽大，故奸孽萌芽其间，宜大伸刑罚以肃内外之政，"文正言："天子当优有过大臣。"先生言："庸猥之辈，幸至通显，复坏朝廷法度，惜全之，当何所用。"文正喜进淹雅之士。先生言："当进内治官府外治疆埸者。"尝与洪编修亮吉于广坐争之。夙善篆书，列圣加上尊号，命诣盛京篆玉宝焉。少为辞赋，拟司马相如、扬雄，散文学韩愈、欧阳修。
　　先生尝见惠栋所著《易》学，好之，于是游心爻系，敷衍圣道。惟惠《易》遵畅虞翻之旨，兼参荀、郑。先生则专主虞氏。以虞翻言《易》，以阴阳消息六爻发挥，旁通升降，归于乾元用九而天下治，依物取类，贯穿比附，实传孟氏易家阴阳之学，实非宋儒意造图书所可比。惟古书亡佚，汉魏师说略具梗概者，仅郑、荀、虞三家，而虞又较备，放专研虞氏之学，而上溯孟喜，以七十子之微言，为田何、杨叔、丁将军之所传者乃求其条贯；明其统例，释其疑滞，信其亡阙，为《周易虞氏义》九卷。又表其大意，为《消息》二卷，刺取《易》文之可与礼经相比附者，本郑氏"以礼言易"之指，不用爻辰，而更以虞氏之例，为《易礼》二卷。孟氏说《易》本于气，而以人事明之；虞氏说人事虽具，后学每苦其略不贯穿；谓象无所不具，而事著于一端，并非汉儒之略，为《易事》二卷。惧言虞氏者执其象变，失其指旧；引伸《文言》举隅之例，正魏晋以后儒者"望文生义"之失，为《易言》二卷。复以汉儒说易大旨可见者三家，--虞氏言消息，本乎孟喜；郑氏言礼；荀氏言升降，则本乎费直。--既述虞氏之学而发其义，乃更采合两家各通其要，为《周易郑荀义》三卷。九家者，荀爽集古易凡九家，惠定宇则云六朝人说荀氏易者，要可翼附荀氏，为《荀氏九家义》一卷。自余诸家，虽条理不具，然先师所述之大义要旨往往而有，乃辑释文集解及他书所见，为《别录》。凡：孟氏四家，京氏三家，费氏七家；子夏传非汉师说，别为一家；共十四卷。《易纬》者，传孟、京氏阴阳之学；亦求其醇者而次之，为《略义》三卷。
　　先生治《礼》，专宗康成。以宋杨复作《仪礼图》，虽经文完具，而地位或淆。因兼采唐宋元及近儒之义，断以经注，首述宫室图，而后依图比事，按而读之，步武朗然。又详考吉凶冠服之制，为之图表，别成《仪礼图》六卷。
　　先生于小学，纂《说文谐声谱》，未就而卒。
　　他著有：《墨子经说解》二卷，《握机经定本》一卷，《青囊天玉经正义》五卷，《茗柯文》五卷，词一卷。
　　曾文正称其"学循汉儒轨辙，而虚衷研究，绝无凌驾先贤之意。文词温润，亦无考证辩驳之风。迨古之所谓大雅者欤！"非过言也。
　　○张履祥
　　张履祥，字考夫，浙江桐乡县人。所居曰杨园里，故学者称杨园先生。生明万历三十九年，卒清康熙十二年（1611-1674），年六十四。
　　九岁丧父，母沈氏授以《论语》、《孟子》，勉励他说："孔孟只是两家无父儿也。"他三十二岁，谒黄石斋间学（黄石斋，名道周，字幼平，一字细遵，号石斋，福建漳浦人。明朝天启间进士，累官少詹事、侍读学士。南明时曾奉唐王称帝，任吏部尚书，数月后被清军所俘，不屈被杀。他是明末著名学者，主张调和朱陆，著有《榕坛问业》等多种）。三十四岁，谒刘蕺山，受业为弟子。当时复杜声气甚广，东南人士，争相依附。杨园说："东南坛坫，西北干戈，其为乱一也。"又说："一入声气，便长一'傲'字，便熟一'伪'字，百恶都从此起矣。"于是龂龂自守，不肯和当时名士来往。
　　甲申闻国变，缟素不食者累日，嗣后便杜门谢客，训童蒙以终老：晚年德望益隆。有事以师礼者，终不肯受，说道："近见时流讲学之风，始于浮滥，终于溃败，平日所深恶也，岂肯躬自蹈之！"当时黄梨洲正以绍述蕺山鼓动天下，杨园说："此名士，非儒者也"。
　　杨园虽学于蕺山，而不甚墨守其师说，尝辑《刘子粹言》一书，专录蕺山矫正阳明之语。他极不喜欢阳明的《传习录》，说道："读此书使人长傲文过，轻自大而卒无得。"又说："一部《传习录》，吝骄二字足以蔽之"。他一生专用刻苦工夫，暗然自修，尝说："人知作家计须苦吃苦挣，不知读书学问与夫立身行己，俱不可不苦吃苦挣。"晚年写《寒风伫立图》，自题云："行己欲清，恒入干浊。求道欲勇，恒病于怯。噫！君之初志，岂不曰'古之人古之人，老斯至矣，其仿佛乎何代之民？"他用力坚苦的精神，大略可见了。
　　他所著有《经正录》、《愿学记》、《问目》、《备忘录》、《初学备忘》，《训子语》、《言行见闻录》，《近鉴》等书。
　　他居乡躬耕，习于农事，以为"学者舍稼穑外别无治生之道。能稼穑则无求于人而廉耻立；知稼穑之艰难，则不敢妄取于人而礼让兴。"《补农书》这部书，有海昌人范鲲曾刻之。陈梓做的《杨园小传》说这书"不戒于火，天下借之。"（1683-1759，陈梓字俯恭，号一斋，浙江秀水人。曾重辑《杨园年谱》及其诗文集），据钱林《文献征存录》说，因为某次文字狱，怕有牵累把板毁了（1762-1828，钱林字东生，号金粟，浙江仁和人。所编《文献征存录》十卷，于研究请代学术史有参考作用）。《农书》尚见遭此厄，可谓大奇。
　　杨园因为是清儒中辟王学的第一个人，后来朱学家极椎尊他，认为道学正统。杨园品格方严，践履笃实，固属可敬，但对于学术上并没有什么新发明、新开拓，不过是一位独善其身的君子罢了。
　　○张穆
　　张穆，字诵风，初名瀛暹，一字石洲，山西平定州人。
　　道光辛卯优贡，充白旗汉教习。生具异禀，于书无所不读，才名藉甚。应京兆试，误犯伤规被斥。自此遂绝意举业，专志著述。祁文端典试江苏，延入幕。阮元家居见其书叹曰："二百年无此作也！"推为硕儒。
　　其为学，尤长地理。所著《蒙古游牧记》十六卷，考据精确，以殚洽称最。而《延昌地形志》，因魏收书乃东魏之志，与北魏无，读未见书；并采辑《永乐大典》之能成卷帙者。己巳，典试湖南，坐事谪伊犁。将军松筠素相知，以涉，读《水经注》者，偶一援及，辄成歧误，自来志家无此荒谬；为博采旁稽，俾稍还元魏旧观；仅于司州恒朔十二镇三事，几费三载之力，然后得其梗概。其不断自太和乃断自延昌者，以魏孝文都洛阳，开拓土宇，至明帝熙平元年，凡州四十六，镇十二，郡国二百八十九；元魏之盛，迨此而极。熙平乃宣武、延昌四年后之一年，故以延昌为允综全盛也。体例用郦注为经，各地家言为纬；考其兴废，计其讹脱。他若古书金石遗文有涉及魏事者，亦详采之。复有总图，有各州郡图，载于每卷之首，不但为元魏一代地理专书，实足释千古之疑，供读《水经》者之门径焉。惜止成十三卷，未卒业。
　　又撰顾亭林、阎潜邱两家年谱八卷。灵石杨氏刻《连筠簃丛书》，礼庀其事，为校正《元朝秘史》、《长春真人西游记》等七种。又有《乌斋诗文集》若干卷。年四十五，卒于京师。
　　○张澍
　　张澍（1781--1847），字伯瀹，自号介侯，甘肃武威人。
　　九龄先母。读书过目辄记，文章巨丽倾一时。乾隆甲寅中乡榜，典试者得君惊叹，目为异人。年犹未弱冠也。性亢直，疾恶如仇。会试留京，因贫假馆谷自给，主人有召优娱客或夜樗蒲者，辄谯让怒去之。嘉庆己未成进士，入翰林，充实录馆纂修。比散馆，改外，选黔之玉屏。未几，引疾归。数岁，起任四川屏山等县。丁父优，再起为江西、永新，署临江通判，以缓漕免职。开复，补沪溪，又丁继母艰，不复出。凡作宰三十年，治事简易而聪察，持法严，且刚介特立，论事屹然，不唯不阿。道光中，卒于家。
　　先生所学，长于考证舆地，以及姓氏谱牒。在黔，著《续黔书》八卷，文笔或少逊，精核盖有过山■〈艹疆〉原书。在蜀，著《蜀典》十二卷，亦称翔实。其《五凉旧闻》若干卷，则专纪乡邦征献者也。复补辑《汉皇德传》、《魏周生烈子》以下关陇著述十余种，裒次《诸葛忠武全集》，暨选西人诗为《秦音》若干卷。至撰姓氏五书，辑《世本》《风俗通》《姓氏篇》，用力尤深。自定诗集二十六卷、文集三十五卷。别有《诗小序翼》、《三古人苑》，与《五凉旧闻》、《秦音》，俱未刊。
　　○张廷济
　　张廷济（1768--1838），字叔未，浙江嘉兴人。
　　少亲炙海盐吴懋政，学有根柢。领嘉庆戊午省解。屡踬礼闱，不售。遂结庐高隐，以图书金石自娱。建清仪阁，古香溢翰墨间。鉴赏精审，每一器一碑入手，即能知其真伪，别其源流。所拓商周秦汉古彝鼎铭文千种，有现今及藏家所未著录者。翁方纲与之往复考论，多所辨析。所储石刻，自石鼓文以下，至宋金元亦千种。并多数十百年旧拓，而其名今已全佚者。藏器中钟鼎尊彝六十馀事，绝无伪造。其周女方爵，秦始皇时度，则嘉宇中称仅见焉。藏石有唐天宝七载修子产庙碑、颜鲁公玄静先生残石、苏文忠马券碑、贾刻宣示表、宋覆刻淳化残帖、金元刻兰亭诸石，率精出近刻倍倍。馀如汉晋古砖，秦汉古瓦，汉魏至宋元古官私印，周秦以来钱币，亦均不让古收藏家。里居近竹林，于耆旧书画网罗尤备。书法米南宫，草隶独出冠时。诗林劲典核。著有《叔未金石文字》、《清仪阁题跋》、《金石奇缘》、《墨林清话》、《桂馨堂集》，各若干卷。晚年眉长径寸，与阮文达合摹肩寿图泐石艺林传为盛事云。
　　○张文虎
　　张文虎（1808-1885），字孟彪，又字啸山，江苏南汇人。
　　幼见插架书，辄自翻阅，信笔评其是非。家故贫，十六即为童子师，稍获脩脯以供甘旨。不喜帖括，肆力诗古文。道光丙戌始补邑诸生。明年，丁母忧，境益窘。客授南唐张氏。读惠、钱、江、戴诸家书，叹为学自有原本，驰骛枝叶无益也。则取九经汉唐宋人注流，若说经之作，由形声以通其字，由洲诂以会其义，由度数名物以辨其制作，由言语事迹以窥古圣贤精义所存；旁及子史是非得失，源流异同，以参古今风会之变。益无志于科举。壬辰大比，试卷墨汙，题诗号舍而出。自是不复应试。
　　金山钱熙祚辑《守山阁丛书》，以属武陵山人顾观光，顾推之自代。先后主其家三十年。凡所校雠，丛书外，复有《指海珠丛别录》，《续艺海珠尘》，《壬癸两集》，《小万卷楼丛书》等，无虚数百种。一时考据家称善本焉。
　　尝三诣文澜阁纵观四库书，手自校录。胡培翚、陈奂适同窝西湖，过从商榷甚欢。癸卯，自京师护熙祚丧南还，道维扬，遏阮元，阮深契之，书函往复无间。咸丰初，李善兰与英人艾约瑟辈译《重学》及《几何原本》后九本，为与校刊参订之役，艾等大折服，叹为彼国专家弗能及。因太平天国起义爆发，避难回里。曾文正聘主书局事，从皖之宁，暨刘毓崧校雠《船山遗书》。在宁局所刻，如《十一经》、《四史》、《文选》，皆其独任。而于《史记集解》、《索隐》、《正义》，考核尤深。历任督抚咸礼重之。
　　初，江宁克复，保举以训导选用。光绪初，援例加州判衔。
　　所著书已刊者：《史记札记》五卷，《舒艺室全集》二十四卷。又尝以汉魏以来古乐失传，而古书之存于今者只滋后人聚讼，乃因端以考其器数，审其声气以究其变异，作《古今乐律考》一书。顾观光作《段历考》，所以申郑氏一家之言；为证之经传，知郑氏误执《纬书》及《大传》之文，致《召诰》注破经从历；而刘歆又损夏皆周，移前五十七年以求密合经文；乃作《周初岁朔考》以疏通之，并经寇乱散佚。又选录唐元道州以下诸家文为《十八家文录》若干卷，欲破唐宋八家之固陋，亦未编定。卒年七十八。
　　○张燕昌
　　张燕昌，字苞堂，号文鱼，又号金粟山人，浙江海盐人。
　　乾隆丁酉，以优行贡入成均。不屑仕进，屏居村落间，孤介为怀。性嗜金石，尤爱小品。搜奇采癖，为《金石契》，共五卷。考证之外，复附以各家诗歌题跋。常往宁波，于范氏天一阁藏书中获睹北宋石鼓文拓本，手自摹勒，撰《石鼓文释存》一卷，验以篆籀，定其偏旁点画。又裒古来飞白书之源流派别，作《飞白抄》二卷。辨经笺纸，作《金粟笺说》一卷，嘉庆丙辰，举孝廉方正。年七十七卒。
　　○张宗泰
　　张宗泰（1750--1832），字登封，号筠岩，江苏甘泉人。
　　自为诸生，廉隅自饬，研究经史，寒暑不辍。乾隆庚戌，由拔贡朝考二等一名，用知县，以亲老呈请改教职，改选天长县教谕。训士以敦品绩学为先。治黉序，备乐舞，率皆实力奉行。境内遇偏灾，上官司委查验，务使实惠及民无苛滥，从不假手胥交。公馀仍笃志著述，纂《备修天长志》搞十卷。巡抚朱文正公知其勤属，欲保升知县，仍辞。嘉庆辛未，奉父讳去官。服阕后，乡人拟举应孝廉方正，则谓盛名难居，亦力辞弗就。道光乙酉，再选合肥县教谕。未二年而职事修举，一如官天长时。寻引疾归里，暇辄以诵读自娱，卒年八十三。所著有《质疑偶存》六卷，及《周官尔雅注疏正误》、《孟子七篇诸国年表》，《天长县志表》，俱锓梓行世。其馀卷轴最巨者，为《旧唐书疏证》、《新旧唐书合抄》。盖毕生精力所萃，惜未付刊。又有《春秋左氏传读本正误》，《乙部考目长编》，《新唐书天文志疏正》，《竹书纪年校补》，《二十二史日食征》，《唐冬夏两至考》，《宋辽金元朔闰考》，稿均藏于家。
　　○张作楠
　　张作楠，字丹邨，浙江金华人。
　　由处州府学教授，历阳湖县太仓州，升徐州知府。以不得于当道，将改简，遂乞假归。优游林下者十余年。
　　生平酷嗜西人历算之学，居官不事应酬，尝曰："与其浪费无益，敦若以薄俸招致工匠制仪器刻算书，俾绝学大昌乎。"所著若干种，总称《翠微山房数学》。大率皆西人成法，推而演之。量取坤舆全图经纬线列为全表，附诸日晷法，成《揣籥小录》一卷。又推算各节气太阳距地平高弧列表于前，更取直横各一尺表景亦如前法，列表于后，成《续录》三卷。又取正弧及斜弧三角，括以二十八例，成《弧三角举隅》一卷，《弧角设如》三卷。又测道光癸未天正冬至星度各中星列表，并附星图及岁差日差诸表，俾可逐年逐日依法加减，使中星与时刻互求，成《新测中星图表》一卷，《金华晷景表》二卷，《金华更漏中星表》三卷。又推癸未年各恒星，以至天汉起没、黄赤经纬度，成《恒星图表》一卷。又因八线及八线对度表十秒为率，嫌其繁重，爰取简便，以每度六十分列表，成《八线类编》三卷，《八线对数类编》二卷。又推北极出地诸度各节气逐时刻太阳高弧度分，成《高弧细草》一卷。复汇采诸书量仓田各法，成《仓田通法》十四卷。--虽太半不外乎抄撮，然削繁就简，亦足见其苦心矣。
　　○章学诚
　　章学诚（1738--1801），字实斋，浙江会稽人。
　　禀赋孱弱，日仅诵百余言，犹亟亟不中程。然性耽典籍，雅好乙部之学。塾课余暇，曾私取《左》《国》诸书，分为纪、表、志、传，作《东周书》几百卷，转辞助语，固尚未尽得当也。比长，从山阳刘文蔚量钰游，习闻蕺山、南雷之说，遂骎骎（qin）日进。乾隆庚辰，始应顺天乡试，不售，肄业成均，乃问学于大兴朱竹君先生，即馆其邸舍，得遍览群书，获交当世闻人，名渐起。寻中戊子科北榜副车。竹君督学安徽，先生暨邵晋涵、洪亮吉、黄景仁等，皆延致幕中；而与邵论史，尤折合无间。
　　初，先生随父客湖北天门，适改修县志，为撰《修志十议》。尔后，亦尝就南北方志之聘，修和州、亳州、永清诸志。更创州县立志科，方志立三书议，时虽称善，顾本能行用。戴东原见其《和州志》例，谓修志当详沿革，不当侈言文献。先生则立方志如古国史，不得已而势不两全，无宁重文献而轻沿革。往复辨难，终不相届。观其为毕秋帆制府修《湖北通志》稿，大略分四部；以图经合列传为一部，掌故文征各为一部，附以丛谈为一部。即可概见其义法焉。
　　丁酉，秋闱获隽。逾年成进士。官国子监典籍。绝意进取，至开选垂得，仍舍去。惟苦著书贫无赀，叠主近畿及河南、山东诸书院讲席，藉馆谷所入，以佐探讨。独恃才睥睨一切，又所持论务高远，恒与俗迕，知之者抵笥河、弇山，深相推挹。两先生既殁，益寥落无所合。晚岁病瞽，撰述每倩写官，迄死弗辍。卒年六十有八。
　　先生地产霸材，天挺史识；大抵推本官礼，而服膺向、歆父子之传，故于古今学术渊源，辄能条别而明其宗旨。下笔沈雄醇茂，尤长攻难驳诘之文，班、范以次均遭指摘。自谓"卑论仲任，俯视子元"，未免过诩。平心而论，清代三百年间，盖鲜此作手。彼李慈铭辈，妄加诋諆，未免过当。所著书以《史籍考》为最博，而《文史通义》为最精。《史籍考》代谢苏潭侍郎撰，踵竹垞成例，凡十二纲，五十七目，三百二十五卷。其言史部虽占群籍四之一，而实上援甲而下合丙丁，故范围广博，竭毕生心力然后成。惜遗稿竟不传。至于《文史通义》，共数十万亩，则以六经皆史书，与《春秋》同原；诗教最广，太史陈之；官礼制作，与《大易》之制宪明时，圣王经世之大，皆所以为史也。每一篇就，率写寄友人，因之传录多有异同。道光壬辰，次子华绂始编定为《文史通义内篇》五卷，《外篇》三卷，《校雠通义》三卷，刊于大梁。全稿除《史籍考》外，卒前存诸萧山王宗炎处。近乌程刘氏翰怡得之，重加校订，凡三十卷，益以《信摭》、《乙卯丙辰札记》、《阅书随札》、《永清》《和州》两志，为《外集》十八卷，并《目录》《附录》各一卷，共五十卷。于是章氏遗书，粲然大备，翰怡其不愧实斋之功臣矣！
　　○章宗源
　　章宗源（1752--1800），字逢之，浙江山阴人。
　　少聪颖不喜为时文，以兄宗瀛编修官京师，遂入大兴籍。用对策详赡，中乾隆丙午科举人。适都门广慧寺有妖僧明心者，逞符蛊诳人，京朝官多深信之，益豪横擅威福，事败，罪遣归南中，宗源等以佞佛与牵连，罢斥不听会试。既坐诖误，犹长斋蔬食终其身。尝寓书孙星衍，属去所为《三教论》，孙非笑之，不为怪。
　　初，博览群书，积十馀年，来获经史传注，辑录唐宋已来亡佚古书，盈数箧。自言；"欲撰《隋书经籍志考证》，书成后，此皆糟粕，可鬻之。"然编次成帙，悉枕中秘本也。又言"辑书虽不由性灵，而学问日以进，吾为此事久之亦能为古文为骈体文矣"。又以今世所存古书版本多经宋明人删改，每恨曩时辑录已佚之书不录见存诸书订正异同义字；当补成之。其已辑各书，编就者皆为之序，通知作者体例曲折，词旨明畅。盖古书多亡于北宋。故辑佚始于王应麟，清代惠栋踵为之。嗣纂《四库全书》，即用其法，多从《永乐大典》写录编次，流布甚夥，究未若宗源之无书不具焉。
　　《隋志考证》刊于湖北书局者，仅存史部十三卷。其馀及杂文若干卷并不传。或谓历城马氏所辑《玉函山房丛书》悉出章宗源辑稿，然少确证，亦学术界之一疑案云。
　　○赵坦
　　赵坦，字宽夫，浙江仁和人。
　　少为郡小吏，独嗜学，尝窃裒书就壁默诵，僚吏厌怒，欲苦之，遁去。
　　会阮元视浙学，遂以经术受知，补诸生，入诂经精舍，著籍称弟子。而王昶、孙星衍迭主讲席，举重其文。一时声誉隆起。顾学虽成，恒韬晦不自表暴。搢绅之东西行过者争物色之，辄谢不与通。阮公抚浙，诸借助声望致通显者甚众，夏无毫厘之干。
　　道光改元，诏天下举孝廉方正，乡耆宿暨博士弟子咸毅然相推，踧踖三让不获。会监司吏索赇，弗与，因称病除其名。事闻，巡抚帅公趣宣使具文书，而自折简以招，且讽之仕；则以亲老固辞，语次泣下。公恻然怜，益贤之，乃踵成例奏给六品章服。逾二年，丧母，哀毁致疾。既除丧，又逾年卒。
　　初繇受知阮公，深自淬厉，研究汉经师言，疏通证明之，著《周易郑注引义》、《春秋异文笺》、《石经考续》。尤好古金石文，钩稽剔抉，具有辨识；益以他杂义，为《保甓斋文录》及札记各若干卷。
　　○赵绍祖
　　赵绍祖，字绳伯，号琴士，安徽泾县人。
　　九岁即以能文称。二十应重子试，以经解冠八邑。受知于朱筠，拔入县学，旋食饩。朱公奇其材，手授许氏《说文》，令肄习，且言"读注疏日毋过十叶，读说文日毋过十字，必精造乃已。"于是学大进。既屡荐棘闱不售，乃益专力于经史百家及碑版文献之属，钩鎃抽绎，务求要归。平生淡嗜欲，惟日夕手一编不辍，矻矻（ku）终其身。所著有名者：《通鉴注商》十八卷，--胡氏之书，本极赅洽，为参研抉发至六百馀条，视《日知录》及陈景云所列不啻倍蓰，一一有成处可核。《新旧唐书互证》二十卷，于刘朐并欧、宋书无所偏狥，惟以旧书尚存班、范之法，新书专修文词，考证或舛，故摘之者十八九，率平心以救其失，不挟门户之见也。顾尤笃好碑版，偶遇诸市肆，不惜重价购归，悉心检阅，谓可补史传之遗。仿金薤琳琅例，成《金石文抄》八卷、《续抄》二卷。并搜罗断缺之本，作《金石跋》六卷，中如汉太室石阙铭已漶漫，而顾亭林铭其残字，"崇高"作"嵩高"，不知《说文》有崇无嵩，崇即今之嵩字也。他所举咸类是。又在家既有《泾川金石记》一卷，修志之暇，别撰《安徽金石略》八卷，《人物志》八卷，称合壁焉。其他撰述关经义者：《校补王氏诗考》二卷；关史学者：《校补竹书纪年》二卷，《建元考》二卷。关掌故者：《泾事》二卷。关考订者：《读书偶记》八卷，《消暑录》一卷，《古墨斋笔记》六卷，《观书记》八卷，《书画记》一卷。《读书偶记》中论丧服、论古今韵诸条，最推翔实平允。自作诗文，有《琴士诗抄》十卷，文抄六卷。复辑其师友所作诗，为《兰言集》十二卷，又为《同心言》一卷。辑族人诗，为《赵氏渊源集》十卷。汇集乡先辈遗著数十种，为《泾川丛书》百馀卷，乡邦文献大备。迭署滕州、广德州训导，虽皆不数月去，而士林慕之。主讲池州秀山、太平翠螺两书院，殷勤教诱，迄无倦容。道光辛亥，安徽布政使陶澍采舆论檄举孝廉方正，敦迫始就道，奏名第一，以衰老未赴公车，留省。会修通志，五年志成，群叹为详整有体。卒年八十有二。
　　○赵翼
　　赵翼（1727--1814），字耘松，一字云崧，号瓯北，晚号三半老人。江苏常州府阳湖县人。
　　早年家境清贫。自六岁起，即随在私塾任教的父亲就读于外。十二岁为制举文，一日能成七艺，人皆奇之。
　　十五岁，父卒，迫于生计艰难，他接过父业，挑起生活重担。十九岁入府学，成为秀才。在此后的数年中，他一直应聘为富家课徒。
　　乾隆十四年（1749年），私塾职被解雇，饥寒驱迫他离家北上，投奔作幕于京城的亲戚。时年二十三岁。
　　抵京后，赵翼以其文才受知于刑部尚书兼翰林院掌院学士刘统勋。刘文正公延至家，纂修《国朝宫史》。翌年秋，他在顺天乡试中一举克捷，中乾隆庚午科北榜举人。由于主考官汪由敦的器重，自同年冬起，赵翼在结束《国朝宫史》的编写之后，又被聘入汪氏幕署。汪氏家中富于藏书，加以汪由敦本人深于文学，又极爱赵才。积以日月，赵翼的诗文修养不觉大进。在此期间，赵翼虽在会试中边遭败北，但仍然以文理畅通而先后考取礼部教习、内阁中书。乾隆二十一年，入直军机。此时正值清廷兴兵征计西北准噶尔，军事文书往返频繁，为赵翼崭露头角提供了良机。尹文端公、傅文忠公咸倚重之。其扈从行在，或伏地草奏，下笔千言，文不加点，一切应奉文字，几非君不办。
　　辛巳（乾隆二十六年）成进士。殿试拟第一，高宗以清代陕西未有元，因取第三，卷互易，即王文端也。授翰林院编修。以后数年，他相继参加了《平定准噶尔方略》和《御批通鉴辑览》两部官修史书的编写，还数度主持乡会试事宜。
　　乾隆三十一年冬，出任广西镇安知府。地固边徼，虽民淳讼简，而仓谷出入，吏缘为奸；为痛革其弊，民大悦服。寻奉特旨，令赴滇参军事，筹划与缅甸的战事。说经略：大兵欲渡戛鸠河，则偏师宜由蛮暮老官屯进，庶两军可互为声援。功卒以济。一年后，复返镇安。
　　乾隆三十五年，调守广州。获海盗一百八人，按律皆当死，乃条别其轻重，戮其魁，馀多遣戍。未几，擢贵西兵备道。乾隆三十七年十月，他当初在广州处理失误的一桩旧案被朝廷追究，受到降一级调用的处分，当路将奏留，以母者力辞。归里侍养者五年，暨终制，遂不复出。
  </div>
  <div class="pagination">
   <a href="清代学人列传_page20.html">
    上一页
   </a>
   <span>
    ...
   </span>
   <a href="清代学人列传_page16.html">
    16
   </a>
   <a href="清代学人列传_page17.html">
    17
   </a>
   <a href="清代学人列传_page18.html">
    18
   </a>
   <a href="清代学人列传_page19.html">
    19
   </a>
   <a href="清代学人列传_page20.html">
    20
   </a>
   <span class="current-page">
    21
   </span>
   <a href="清代学人列传_page22.html">
    22
   </a>
   <a href="清代学人列传_page23.html">
    23
   </a>
   <a href="清代学人列传_page22.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
