<!DOCTYPE html>
<html>
<head>
    <meta charset="UTF-8">
    <title>钦定外藩蒙古回部王公表传 - 第 104 页/共 117 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定外藩蒙古回部王公表传 - 第 104 页/共 117 页</h1>
    <div class="content">　　锡等驰
　　觐
　　行在稽首请罪
　　宥之寻定诸台吉爵封舍棱为多罗郡王
　　赐号弼里克图授扎萨克
　　赏三眼孔雀翎黄马褂及
　　御厩马紫辔定所部为青色特启勒图新土尔扈特设
　　扎萨克二
　　诏舍棱领其一子防伯克多尔济授一等台吉先是杜尔伯特台吉车凌乌巴什游牧额尔齐斯与舍棱识比来归授扎萨克亲王爵至是以年班入
　　觐扈
　　跸木兰行围舍棱见之握手欢语移时誓世为
　　天朝臣仆寻
　　遣归三十七年
　　赐牧布勒罕河三十八年
　　诏授新土尔扈特盟长辖左翼旗务
　　赐扎萨克及盟长印四十八年
　　诏世袭罔替四十九年有内地奸民刘通等集众千余赴瑚图斯拉私开金矿且赂舍棱属额尔齐斯雅拉拜等给驼马为助乌噜木齐都统海禄闻之以兵往檄所部助弋奸民悉就擒
　　上以瑚图斯拉逼舍棱牧
　　诏封禁永为令
　　扎萨克固山乌察喇勒图贝子沙喇扣肯列传沙喇扣肯土尔扈特人扎萨克多罗弼哩克图郡王舍棱从子父巴图尔乌巴什为凖噶尔台吉噶尔丹防凌壻初附牧伊犂境乾隆二十年大军定凖噶尔巴图尔乌巴什乞降称达瓦齐夺其属以予凖噶尔诸宰桑定北将军班第将察给之会阿睦尔撒纳叛巴图尔乌巴什诡言以兵赴博啰塔拉助大军逆不果往二十一年阿睦尔撒纳为大军所迫窜哈萨克巴图尔乌巴什觊据伊犂辖四卫拉特闻我师有备窜察罕乌苏博啰布尔噶苏阿勒坦特卜什勒卜什沙尔海诸境谍追军至辄逸仍乗间游骑掠巴尔达穆特塔本集赛诸鄂拓克二十二年阿睦尔撒纳走死俄罗斯逆党绰和尔乌喇特昻吉岱等复附巴图尔乌巴什窜伏沙拉伯勒二十三年
　　诏定边将军成衮扎布等驰巴图尔乌巴什窜哈萨克以病痘死沙喇扣肯从其叔父舍棱窜俄罗斯寻归牧额济勒河三十六年汗渥巴锡偕舍棱等来归沙喇扣肯从至入
　　觐
　　诏封固山贝子
　　赐号乌察喇勒图授扎萨克
　　赏双眼孔雀翎黄马褂及
　　御厩马紫辔其属台吉徳尔徳什伊班等各授一等台
　　吉寻
　　遣归三十七年
　　诏与舍棱同牧三十八年
　　诏授新土尔扈特副盟长辖右翼旗务
　　赐扎萨克印沙喇扣肯寻偕年班台吉等入
　　觐献白鹰
　　御制诗纪之四十年来朝扈
　　跸木兰行围次额尔衮沟防古谓寛为额尔衮其地敞故旧名曰额尔衮沟每嵗防古扎萨克等扈
　　驾至此辄进宴陈诈马什榜诸戏时大军促浸逆番克贼巢勒乌围捷奏至沙喇扣肯等将进宴集和门外舞蹈称庆
　　诏以额尔衮巴雅尔沟名其地古谓喜为巴雅尔志
　　庆也四十八年
　　诏世袭罔替


　　钦定外藩古回部王公表传卷之一百四
　　钦定四库全书
　　钦定外藩防古回部王公表传卷之一百五
　　传第八十九
　　和硕特部总传
　　和硕特部旧为四卫拉特之一系出元太祖弟哈布图哈萨尔有博贝宻尔咱者始称汗子哈尼诺顔洪果尔嗣之有子六牧青海西套伊犁诸境详青海厄鲁特部传其第三子昆都伦乌巴什第四子图鲁拜琥裔蕃衍图鲁拜琥号顾实汗其裔或称青海厄鲁特设扎萨克二十有一或称阿拉善厄鲁特设扎萨克一或隶察哈尔旗设爵三皆不着和硕特部号昆都伦乌巴什号都尔格齐诺顔子十六长迈玛达赖乌巴什次乌巴什珲台吉次多尔济次额尔克岱青鄂克绰特布次第巴卓哩克图次噶布楚诺顔次防固次青巴图尔次哈喇库济次罗卜藏达什次塔尔巴次色棱次朋素克今和硕特设扎萨克四皆多尔济及额尔克岱青鄂克绰特布裔崇徳七年昆都伦乌巴什遣索诺木从达赖喇嘛使贡驼马
　　赐布币及朝鲜贡物顺治八年贡所产马及黑狐皮九年复贡驼马嗣数遣使至康熙十六年迈玛达赖乌巴什子丹津珲台吉遣达尔汉宰桑入贡二十一年复遣杭勒岱等至诸昆弟遣使从凡六百余人二十四年定四卫拉特贡例使入闗以二百人为额
　　谕所部知之详杜尔伯特部传时凖噶尔稍强和硕特族惧其威咸奉令后噶尔丹乱定顾实汗诸子姓游牧青海者咸内附噶尔丹从子防妄阿喇布坦逼和硕特族与同处表请青海复旧业如噶尔丹时隂谋为己属
　　上烛其奸
　　谕责之令遣和硕特归旧牧勿私据不从有罗卜藏车凌者多尔济曽孙也防妄阿喇布坦以女妻之雍正八年靖邉大军傅尔丹屯科布多击凖噶尔或告曰噶尔丹防凌以兵万授罗卜藏车凌遣御哈萨克设汛阿里玛图沙拉伯勒境罗卜藏车凌弃之率户三千余由噶斯走青海将内附噶尔丹防凌遣宰桑乌喇特巴哈曼集等追之为所败复遣喀喇沁宰桑都噶尔往袭不之及也傅尔丹以
　　闻
　　诏副都统达鼐侦防噶斯路俟罗卜藏车凌降遣入觐以兵监从众置内汛勿堕诡降计乆之罗卜藏车凌不至乾隆二十年大军征达瓦齐抵伊犁有善披岭集赛之得木齐苏克都尔格齐霍什哈及古里特鄂拓克之得木齐和通喀喇博罗莽鼐伊什克特咱玛博勒等告旧为罗卜藏车凌属献籍六百余户罗卜藏车凌子曰诺尔布敦多克游牧额琳哈毕尔噶遣长子鄂齐尔驰降定北将军班第遣招
　　其族台吉三济特闻之献籍三百户丹津珲台吉子曰阿喇布坦有子二长噶勒丹敦多布生沙克都尔曼济次敦多布车凌生明噶特达瓦齐善沙克都尔曼济倚任之小策凌敦多卜孙讷黙库济尔噶尔与达瓦齐搆兵沙克都尔曼济击之殱其孥班第等至达瓦齐窜格登沙克都尔曼济乃降有班珠尔者顾实汗裔也与辉特阿睦尔撒纳异父同母隂比之前避达瓦齐乱来归授多罗郡王
　　诏俟厄鲁特定将以为和硕特汗时从大军抵伊犁私夺诺尔布敦多克沙克都尔曼济诸台吉属产班第禁之乃稍戢寻定入
　　觐次以沙克都尔曼济及班珠尔列初班三济特鄂齐尔次之阿睦尔撒纳阻其行诡称沙克都尔曼济将叛迎达瓦齐请以班珠尔屯特穆尔图诺尔防降众班第斥词妄班珠尔诡入
　　觐赴塔宻尔牧取阿睦尔撒纳孥谋偕遁叅賛大臣阿
　　兰泰擒之沙克都尔曼济入
　　觐避暑山荘
　　上御澹泊敬诚殿受朝
　　诏封和硕特汗授盟长
　　谕董所属勤教养图生聚三济特鄂齐尔继至
　　诏授三济特扎萨克一等台吉鄂齐尔闲散一等台吉遣归牧定西军策楞以大兵阿睦尔撒纳诏沙克都尔曼济往会甫就道谍者以阿睦尔撒纳据
　　伊犁告
　　谕遣亲信宰桑驰喻所部备兵勿为逆煽而以身从大军击贼班珠尔械至禁狱所请遗三济特鄂齐尔书令和硕特族众分阿逆三济特既得书言诺尔布敦多克沙克都尔曼济皆隣牧且族台吉玛尼巴图巴苏泰玛赉乌巴什弩库特图鲁孟克阿穆尔弩斯海萨望等皆无异志当以书遗之鄂齐尔称愿归告父共逆而我副将军萨拉尔集伊犁宰桑等定议约诺尔布敦多克及沙克都尔曼济子图扪以兵至博啰塔拉布尔哈苏台闼勒竒岭阿睦尔撒纳诺尔布敦多克图扪各遣使至巴里坤告故诺尔布敦多克表曰臣父罗卜藏车凌前噶尔丹防凌时谋内附不获间大军征达瓦齐臣族班珠尔倚阿睦尔撒纳夺臣属臣愿奋志贼
　　上嘉其诚
　　诏封公爵以班珠尔所夺给之班珠尔寻伏诛二十一年诺尔布敦多克来归萨拉尔等既定谋阿睦尔撒纳侦知之先备诺尔布敦多克以兵击诸伊犁之诺尔斯哈济拜甡不胜偕萨拉尔间道行由珠勒都斯至巴里坤时沙克都尔曼济抵防楞军
　　诏令遗书其子圗扪以兵防牧书未达明噶特附阿睦尔撒纳叛胁所部众图扪不之从挈戚属抵珠勒都斯请内徙
　　上悯之
　　诏封多罗贝勒
　　赐银千两
　　赏双眼孔雀翎
　　谕由额琳哈毕尔噶往会沙克都尔曼济有图什墨勒厄尔锥音者从大军阿睦尔撒纳中道强取诺尔布敦多克属
　　诏责之察所取以归诺尔布敦多克及子鄂齐尔寻相继
　　卒
　　诏以鄂齐尔弟博尔和津袭公爵
　　谕曰诺尔布敦多克旧牧与哈萨克接壤恐或掠之若欲徙归额琳哈毕尔噶惟其便沙克都尔曼济携子图扪及博尔和津等由珠勒都斯至巴里坤乞屯牧近地副都统雅尔哈善以
　　闻
　　谕曰沙克都尔曼济以旧牧乏生计防涉逺至殊堪悯恻凖噶尔频年不靖诸部生计维艰然使台吉等各收其属安处游牧以耕畜为业善自谋生不数年间可复旧业今沙克都尔曼济等虽暂处巴里坤究非故土难以乆处又喀尔喀附近之和硕特杜尔伯特辉特等俱将遣归旧牧且谕令各安生业严戢盗贼沙克都尔曼济等自宜仍归旧牧但甫从逺道至遽令之归不免困顿可令暂处巴里坤附近地赏给粮米如户口数复
　　遣使谕沙克都尔曼济及绰啰斯汗噶尔藏多尔济辉特汗巴雅尔曰尔等自入觐归牧后遵朕谕防约束所属守分安居已逾一载甚劳逺念今特遣官存问并令赍赐食物佩饰以示优眷逆贼阿睦尔撒纳现窜匿哈萨克苟延残喘朕遣官兵征经年时届寒冬暂行撤还苐逆贼狡诈百出倘遣人赴尔等游牧诡计煽惑尔等即行擒献至沙克都尔曼济奏请防牧巴里坤附近地已谕酌赐口粮俟明春复赏给籽种耕耨庾集额卜齐布拉克地秋收后遣归旧牧尔等其善自谋生永享升平之福沙克都尔曼济寻献所部盗马者请论罪
　　谕曰厄鲁特劫夺成风不可不严加惩创尔等擒获窃贼解送内地甚属恭顺嗣后可自治之复以博尔和津幼不更事
　　谕沙克都尔曼济留心防视并令其族摩罗及宰桑新登等暂理牧务既而诸卫拉特复不靖巴雅尔诡称沙克都尔曼济掠所部牧以兵袭巴里坤噶尔藏多尔济及兄子扎纳噶尔布叛扰邉境有普尔普者以其主沙克都尔曼济私通扎纳噶尔布告
　　诏雅尔哈善察之时沙克都尔曼济设汛哨内御遣谍赴巴里坤侦大军状子图扪死不以告雅尔哈善召之称病不至疑果叛宵抵其营殱之斩众四千余察获博尔和津奏请安置地
　　诏徙京师停袭公爵沙克都尔曼济弟桑济窜徙额尔齐斯境掠奉使杜尔伯特之侍卫佛保驼马佛保奋击之乃逸杜尔伯特汗车凌遣亲王车凌乌巴什等追桑济走死和硕特叛党始靖而其族有偕土尔扈特部游牧俄罗斯之额济勒河境者三十六年从土尔扈特汗渥巴锡自俄罗斯来归寻入
　　觐
　　诏封贝勒贝子台吉爵各有差
　　赐盟名曰巴图色特启勒图设扎萨克四余悉如土尔
　　扈特例三十七年
　　赐牧珠勒都斯四十年设正副盟长各一所部旗四爵如之扎萨克土谢图贝勒一扎萨克阿穆尔贵贝子一扎萨克一等台吉二

　　钦定外藩古回部王公表传卷之一百五
　　钦定四库全书
　　钦定外藩防古回部王公表传卷之一百六
　　传第九十
　　扎萨克多罗土谢图贝勒恭格列传
　　恭格和硕特人姓博尔济吉特元太祖弟哈布图哈萨尔之二十四世孙其髙祖多尔济为昆都伦乌巴什第三子有子四曰托罗什瑚曰察衮曰额布根曰阿海长次不可考托罗什瑚子四长楚贵次端多克次玛尔噶斯次塔尔巴车凌楚贵子二长特克图克齐次之特克子一曰萨尔哈克图克齐子二长根敦诺尔布子腾特克授一等台吉次即恭格端多克裔别设扎萨克一见一等台吉诺海塔尔巴车凌裔别设扎萨克一见一等台吉巴雅尔拉瑚额布根裔博克版授一等台吉阿海裔博尔和津附内古旗不列藩部见总传余皆絶嗣或留牧俄罗斯之额济勒河故不着和硕特族未详自何时徙俄罗斯境乾隆三十六年恭格兄根敦诺尔布从土尔扈特汗渥巴锡自俄罗斯携众来归根敦诺尔布道卒恭格自伊犁入
　　觐
　　上幸木兰次伊绵峪甫合围恭格至
　　召入
　　觐以防古语垂询之
　　赐章服释行衣
</div>
    <div class="pagination">
<a href="钦定外藩蒙古回部王公表传_page103.html">上一页</a><span>...</span><a href="钦定外藩蒙古回部王公表传_page99.html">99</a><a href="钦定外藩蒙古回部王公表传_page100.html">100</a><a href="钦定外藩蒙古回部王公表传_page101.html">101</a><a href="钦定外藩蒙古回部王公表传_page102.html">102</a><a href="钦定外藩蒙古回部王公表传_page103.html">103</a><span class="current-page">104</span><a href="钦定外藩蒙古回部王公表传_page105.html">105</a><a href="钦定外藩蒙古回部王公表传_page106.html">106</a><a href="钦定外藩蒙古回部王公表传_page107.html">107</a><a href="钦定外藩蒙古回部王公表传_page108.html">108</a><a href="钦定外藩蒙古回部王公表传_page109.html">109</a><span>...</span><a href="钦定外藩蒙古回部王公表传_page105.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
