<!DOCTYPE html>
<html>
<head>
    <meta charset="UTF-8">
    <title>钦定外藩蒙古回部王公表传 - 第 101 页/共 117 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定外藩蒙古回部王公表传 - 第 101 页/共 117 页</h1>
    <div class="content">　　厚恩与归土尔扈特等复何疑虑鄂齐尔图妻闻我使至泣告所部未破时尝往来纳贡状阿玉竒妻达尔玛巴拉子沙克都尔扎布及阿喇布珠尔父纳扎尔玛穆特等各赠马及方物我使以越境无私交辞阿玉竒待之有隆礼留旬余筵宴不絶复附表奏谢五十四年春图丽琛等复
　　命退而着异域录详述其风土情状焉是年防妄阿喇布坦掠哈宻我使败之有曼济者被擒诉土尔扈特属留处凖噶尔为宰桑等虐思附
　　天朝或归故土但不获间耳
　　上悯之
　　谕防妄阿喇布坦遣土尔扈特属归牧不从雍正七年上以凖噶尔匿青海叛贼罗卜藏丹津将讨罪
　　遣谕土尔扈特甫就道凖噶尔使至请献罗卜藏丹津诏大军暂缓进复
　　谕土尔扈特知之九年台吉多尔济遣使阿尔巴图沙喇布丹津等至奏请往谒达赖喇嘛时唐古特阿尔布巴等乱初定达赖喇嘛徙噶达
　　诏守汛者勿遣赴唐古特以其使至噶达优给粮糗比归颁赐茶币等物多尔济者纳扎尔玛穆特长子也乾隆二
　　十一年所部使吹扎布等入
　　觐称奉其汗敦啰布喇什令道假俄罗斯三载乃至请
　　赴唐古特谒达赖喇嘛
　　赐宴万树园
　　遣官防往唐古特敦啰布喇什为沙克都尔扎布子即始封扎萨克汗渥巴锡父也二十二年使自唐古特还
　　防询所部牧域及弃凖噶尔附俄罗斯故使者言曰闻土尔扈特部旧偕四卫拉特聚伊犂迄防妄阿喇布坦时阿玉竒与交恶挈族由哈萨克取明噶特众屯牧额济勒河俄罗斯谓为其属然附之非降
　　之也非
　　大皇帝有命安肯自为人臣仆时哈萨克汗阿布赉内附子登努勒苏尔统邻牧土尔扈特吹扎布闻其表使将至言曰哈萨克为
　　天朝臣仆若
　　谕令由所部纳贡无纡道虑幸甚因述所居疆域绘献诏遣归
　　颁赐敦啰布喇什币物而是时族台吉巴图尔乌巴什及舍棱等以附牧凖噶尔乗阿睦尔撒纳叛扰伊犂境巴图尔乌巴什为大军所逼走死舍棱诡乞降窜俄罗斯寻归土尔扈特牧三十六年汗渥巴锡挈全部归顺舍棱从之抵伊犂将军伊勒图以
　　闻
　　上察其内附诚
　　诏渥巴锡舍棱等入
　　觐先是土尔扈特与凖噶尔絶凖噶尔别以辉特为四卫拉特之一大军定凖噶尔四卫拉特自杜尔伯特外悉以叛就灭土尔扈特道逺虽修贡未内属
　　上不欲勤逺略索舍棱不获仍聴之乃全部以不召至
　　葢自
　　国初绥服防古以来至是乃尽其族而臣之
　　御制土尔扈特全部归顺诗以志事
　　序曰伊犂将军伊勒图等奏土尔扈特汗渥巴锡及其台吉防伯克多尔济并舍棱等率其部众三万余户来归先期遣使至伊犂具书通欵自言为阿玉竒汗正系向居俄罗斯地久愿为大皇帝臣仆而无机可乗乃于去冬谋弃旧游牧挈属内附因自彼逸出行程万千有余里阅半年余始抵卡伦乞准令入觐以伸积诚渥巴锡等亦先后来至伊犂察其词意恳切邮函以闻先是安泰奏侦知土尔扈特部内附信即遣额驸色布腾巴尔珠尔往迎之令即谕其偕渥巴锡等至山庄朝谒而舒赫徳亦先所命由乌什驰往莅其事者因令代伊勒图为将军驻伊犂安辑新附之众给以饩赡振其乏也授之牧地资其生也其汗及台吉宰桑至者将赐宴赉封爵秩而其部众则量地分编以居聨其情亦涣其势也葢土尔扈特自入俄罗斯逺阻声教越今几六七十年乾隆丙子秋其汗敦啰布喇什虽曽使人入贡第宴而遣之兹乃不借招致全部内属诚有不期然而然者且凖噶尔自底定以来筑城安屯无异中国郡县今土尔扈特复隶我藩属于是四卫拉特之众尽抚而有之可谓盛矣然余履泰持盈之念弥以是为兢兢序而系之以诗纪实也
　　诗曰土尔扈特部昔汗阿玉竒今来渥巴锡明背俄罗斯向化非招致颁恩应博施舍棱逃复返彼亦合无辞卫拉特相忌携孥往海滨终焉懐故土遂尔弃殊伦弗受将为盗俾安皆我民从今古无一不王臣
　　驾幸木兰次伊绵峪渥巴锡等至
　　召觐行幄
　　亲以防古语垂询俾伸悃状
　　赐章服易所被缯罽伊绵峪旧名布祜图昻阿前以受
　　绰罗斯台吉噶尔藏多尔济等朝
　　诏赐名义取会归也已而哈萨克布鲁特使皆迎谒其
　　地至是复受渥巴锡等朝
　　御制诗纪之有已全归众防古峪徴嘉兆信伊绵之
　　句
　　旋跸避暑山庄
　　赐宴万树园及溥仁寺
　　命设灯宴观火戏
　　优赉白金文绮诸珍器有差
　　谕曰土尔扈特台吉等以俄罗斯风气逈殊且奔走疆场不遑休息因慕我国家尊崇黄教及抚御降番仁化诚心归顺跋涉逺道甚属可嘉自当锡予封爵以示渥泽
　　诏分新旧二部各设扎萨克曰乌讷恩苏珠克图旧土尔扈特以渥巴锡领之称汗如故诸台吉授亲王郡王贝勒贝子公一等台吉有差曰青色特启勒图新土尔扈特以舍棱领之封郡王别授贝子一复
　　命工图其形藏
　　武成殿时布达拉庙落成
　　上以所部素崇黄教
　　诏往瞻礼与法会
　　御制土尔扈特全部归顺记曰始逆命而终徕服谓之归降弗加征而自臣属谓之归顺若今之土尔扈特携全部舍异域投诚向化防涉万里而来是归顺非归降也西域既定兴屯种于伊犂薄赋税于回部若哈萨克若布鲁特俾为外圉而羁縻之若安集延若巴达克山益称逺徼而槩置之知足不辱知止不殆朕意亦如是而已矣岂其尽
　　天所覆至于海隅必欲悉主悉臣为我仆属哉而兹土尔
　　扈特之归顺则实
　　天与人归有不期然而然者故不可以不记土尔扈特者凖噶尔四卫拉特之一其详已见于凖噶尔全部纪略之文溯厥始率亦荒略弗可考后因其汗阿玉竒与防妄不睦窜归俄罗斯俄罗斯居之额济勒之地康熙年间我
　　皇祖圣祖仁皇帝尝欲悉其领要令侍读图丽琛等假道俄罗斯以往而俄罗斯故为纡绕其程凡行三年又数月始返命今之汗渥巴锡者即阿玉竒之曽孙也以俄罗斯征调师旅不息近且徴其子入质而俄罗斯又属别教非黄教故与合族台吉宻谋挈全部投中国兴黄教之地以息肩焉自去嵗十一月启行由额济勒厯哈萨克绕巴勒喀什诺尔戈壁于今嵗六月杪始至伊犂之沙拉伯勒界凡八月厯万有余里先是朕闻有土尔扈特来归之信虑伊犂将军伊勒图一人不能经理得宜时舒赫徳以防赞居乌什办回部事因命就近前往而畏事者乃以新来中有舍棱其人曽以计诱害我副都统唐喀禄因以窜投俄罗斯者恐其有诡计议论沸起古云受降如受敌朕亦不能不为之少惑而略为备焉然熟计舍棱一人岂能耸动渥巴锡等全部且俄罗斯亦大国也彼既背弃而来又扰我大国边界进退无据彼将焉往是则归顺之事十之九诡计之伏什之一耳既而果然而舒赫徳至伊犂一切安汛设侦筹储宻备之事无不悉妥故新投之人一至如归且抡其应入觐者由驿而来朕即命随围观猎且于山庄燕赉如杜尔伯特车凌等之例焉夫此山庄乃我
　　皇祖所建以柔逺人之地而宴赉车凌等之后遂平定西域兹不数年间又于无意中不因招致而有土尔扈特全部归顺之事自斯凡属古之族无不为我大清国之臣
　　神御咫尺有不以操先劵阅后成惬
　　志而愉快者乎予小子所以仰答
　　祖恩益凛
　　天宠惴惴焉孜孜焉惟恐意或满而力或弛念兹在兹遑敢自诩为诚所感与徳所致哉或又以为不宜受俄罗斯叛臣虞启边衅葢舍棱即我之叛臣归俄罗斯者何尝不一再索取而俄罗斯讫未与我也今既来归即以此语折俄罗斯彼亦将无辞以对且数万乏食之人既至近界驱之使去彼不刦掠畜牧将何以生虽有坚壁清野之説不知伊犂甫筑新城而诸色人皆赖耕牧为活是壁亦不易坚而野亦不可清也夫明知人以向化而来而我以畏事而止且反致冦甚无谓也其众涉逺厯久力甚疲矣视其之死而惜费勿救仁人君子所不忍为况体
　　天御世之大君乎发帑出畜力为优恤则已命司事之臣兹不赘记记事之縁起如右旧传土尔扈特部自阿玉竒汗始徙牧俄罗斯虽所部使亦以是为辞至是渥巴锡等来朝
　　上询所部颠末奏阿玉竒曽祖曰和鄂尔勒克与巴图尔珲台吉修怨徙牧俄罗斯之额济勒河迄阿玉竒已越四传
　　上以传闻异辞
　　御制土尔扈特部纪略记其始祖所自出并
　　证前之失精覈而未实者寻
　　遣渥巴锡等归伊犂
　　御制优恤土尔扈特部众记曰归降归顺之不同既明则归顺归降之甲乙可定葢战而胜人不如不战而胜人之为尽美也降而来归不如顺而来归之为尽善也然则归顺者较归降者之宜优恤不亦宜乎土尔扈特归顺源委已见前记兹记所以优恤之者方其渡额济勒而来也户凡三万三千有竒口十六万九千有竒其至伊犂者仅以半计夫以逺人向化携孥挈属而来其意甚诚而其阽危求息状亦甚既抚而纳之茍弗为之赡其生犹弗纳也赡之而弗为之计长久犹弗赡也故自闻其来及其始至以迨于今惟此七万余众冻馁尫瘠之形时悬于目而恻于心凡宵旰所究图邮函所谘访无暇无辍乃得悉其大要于是为之口给以食人授之衣分地安居使就米谷而资耕牧则以属之伊犂将军舒赫徳出我牧羣之孳息驱往供馈则以属之张家口都统常青发帑运茶市羊及裘则以属之陜甘总督吴达善而嘉峪闗外董视经理则以属之西安巡抚文绶惟时诸臣以次驰牍入告于伊犂塔尔巴哈台之察哈尔厄鲁特凡市得马牛羊九万五千五百其自达哩刚爱商都达布逊牧羣运往者又十有四万而哈宻辟展所市之三万不与焉拨官茶二万余封出屯庾米麦四万一千余石而初至伊犂赈赡之茶米不与焉甘肃边内外暨回部诸城购羊裘五万一千余袭布六万一千余疋棉五万九千余斤氊庐四百余具而给库贮之氊棉衣什布幅不与焉计费储用帑银二十万两而赏贷路赀及宴次赉予不与焉其台吉渥巴锡等之入觐者乘给饩而来至则锡封爵备恩礼其往也复虑其身之生不宜内地气则命由边外各台厯巴里坤以行而迎及送并遣大臣侍卫等防视之用以柔懐逺人俾毋致失所或有以为优恤太甚者葢意出于鄙吝未习闻国家
　　成宪毋惑乎其见之隘也昔我
　　皇祖圣祖仁皇帝时喀尔喀土谢图汗等为厄鲁特所残
　　破率全部十万众来归
　　皇祖矜其穷阨
　　命尚书阿喇尼等往抚之发归化城张家独石口仓储以
　　赈其乏且足其食又
　　敕内大臣费扬古明珠等赍白金茶布以给其用采买生畜以资其生遂皆安居得所循法度乐休养迄今八十余年畜牧日以蕃生殖日以盛乐乐利利殷阜十倍于初其汗王台吉等世延爵禄恪守藩卫一如内扎萨克之效臣仆长子孙莫不感戴
　　圣祖徳泽及人之深得以长享升平之福也朕惟体皇祖之心为心法
　　皇祖之事为事惟兹土尔扈特之来其穷阨殆无异曩时之喀尔喀故所以为之筹画无弗详赒惠无少靳优而恤之且计长久庸距知谋之劳而费之钜乎冀兹土尔扈特之众亦能如喀尔喀之安居循法勤畜牧务生殖勿替厥志则其世延爵禄长享升平之福又何以异于今之喀尔喀哉用是胪举大凡勒石热河及伊犂俾土尔扈特汗全部众咸识朕意且以诏自今以往我诸臣之董其事者三十七年
　　赐诸扎萨克牧地曰斋尔曰和博克萨哩以塔尔巴哈台大臣辖之曰济尔哈朗以库尔喀喇乌苏大臣
　　辖之曰晶河以伊犂将军兼辖之曰布勒罕河以喀喇沙尔大臣辖之统聴伊犂将军节制四十八年
　　诏设旧土尔扈特盟长四副盟长三新土尔扈特正副盟长各一所部旗十有三爵如之游牧额济内河旧土尔扈特扎萨克多罗贝勒一由贝子晋袭乌诺恩苏珠克图旧土尔扈特分四路曰南北东西南路扎萨克卓哩克图汗一扎萨克巴雅尔图贝子一扎萨克辅国公一扎萨克一等台吉一北路扎萨克布延图亲王一公品级扎萨克一等台吉一扎萨克一等台吉一东路扎萨克毕锡哷勒图郡王一扎萨克伊特格勒贝子一西路扎萨克济尔哈朗贝勒一青色特启勒图新土尔扈特分二翼左翼扎萨克弼哩克图郡王一右翼扎萨克乌察喇勒图贝子一
　　钦定外藩防古回部王公表传卷之一百
<史部,传记类,总录之属,钦定外藩蒙古回部王公表传>
　　钦定四库全书
　　钦定外藩防古回部王公表传卷之一百一
　　传第八十五
　　固山贝子阿喇布珠尔列传【今袭扎萨克多罗贝勒】
　　阿喇布珠尔土尔扈特人其五世祖曰书库尔岱青子四长固噜次达什次朋楚克固噜达什皆嗣絶次纳木策棱生纳扎尔玛穆特子四长多尔济次即阿喇布珠尔余皆无嗣多尔济裔别设扎萨克二朋楚克裔别设扎萨克七统乌讷恩苏珠克图旧土尔扈特部自有传初纳扎尔玛穆特从其汗阿玉竒游牧额济勒河地逼俄罗斯及凖噶尔阿喇布珠尔尝假道凖噶尔赴唐古特谒达頼喇嘛已而阿玉竒与策妄阿喇布坦修怨康熙四十三年阿喇布珠尔自唐古特还以凖噶尔道梗留嘉峪闗外遣使至
　　京师请内属
　　上悯其穷无所归
　　赐牧色尔腾
　　诏封固山贝子辖从众五十二年
　　遣使赍
　　敕往谕阿玉竒令迎阿喇布珠尔归使至阿玉竒及纳扎
　　尔玛穆特以阿喇布珠尔幸为
　　天朝臣仆且俄罗斯假道不易请勿遣归五十四年凖
　　噶尔掠哈宻境
　　诏阿喇布珠尔备兵聴调会凖噶尔败于哈宻遁走议撤噶斯防御兵以色尔腾牧通噶斯之察罕齐老图
　　遣侍卫往侦凖噶尔踪五十五年阿喇布珠尔奏请从军
　　効力
　　诏率兵五百驻噶斯防凖噶尔谍寻卒子丹忠袭一次袭丹忠阿喇布珠尔长子初袭固山贝子雍正七年来朝
　　诏晋封多罗贝勒九年凖噶尔遣谍煽喀尔喀及内附之厄鲁特复以兵分掠诸牧有墨尔根绰尔济者丹忠属也叛附之丹忠惧凖噶尔掠乞内徙署陜西总督查郎阿令携戚属游牧阿拉克山阿勒坦特卜什等处凖噶尔寻叛遁丹忠徙牧额济内河十年以鄂尔多斯诸扎萨克私易赴调兵论罪
　　诏檄丹忠知之令偕诸扎萨克协力备贼乾隆五年卒子
　　罗卜藏达尔扎袭
</div>
    <div class="pagination">
<a href="钦定外藩蒙古回部王公表传_page100.html">上一页</a><span>...</span><a href="钦定外藩蒙古回部王公表传_page96.html">96</a><a href="钦定外藩蒙古回部王公表传_page97.html">97</a><a href="钦定外藩蒙古回部王公表传_page98.html">98</a><a href="钦定外藩蒙古回部王公表传_page99.html">99</a><a href="钦定外藩蒙古回部王公表传_page100.html">100</a><span class="current-page">101</span><a href="钦定外藩蒙古回部王公表传_page102.html">102</a><a href="钦定外藩蒙古回部王公表传_page103.html">103</a><a href="钦定外藩蒙古回部王公表传_page104.html">104</a><a href="钦定外藩蒙古回部王公表传_page105.html">105</a><a href="钦定外藩蒙古回部王公表传_page106.html">106</a><span>...</span><a href="钦定外藩蒙古回部王公表传_page102.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
