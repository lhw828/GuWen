<!DOCTYPE html>
<html>
<head>
    <meta charset="UTF-8">
    <title>钦定胜朝殉节诸臣录 - 第 31 页/共 60 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定胜朝殉节诸臣录 - 第 31 页/共 60 页</h1>
    <div class="content">　　东阁大学士兼礼部尚书马思理福建长乐人
　　大兵平福建自缢死【见福建通志】
　　懐逺知县江振鹏泰宁人福建破不食死子白龙懐龙同殉【见福建通志】
　　中书舍人郑羽仪闽县人福建破殉节【见福建通志】户部主事刘之谦上杭人廷标子福建破死于难【见福建通志】
　　建阳知县崔攀龙临頴人福建破殉节【见福建通志】游击张兆鳯长汀人福建破投井死【见福建通志】
　　永定守备李国英汀州衢人有冦功城破殉难死【见福建通志】
　　处州知府汪宗明【初名景宋】泉州人初官户部主事奏缴太仓库羡八千余守处日讨平山冦家居起兵兵败投水死仲子载殉之【见福建通志】
　　守备元体中邵武人屡有战功殉节死【见福建通志】汜水知县胡海定南昌人南都亡走平乐率乡勇与黄道周师合力战不胜被执不屈死【见江南通志】
　　福建督粮道叅议傅云龙籍贯未详
　　大师入漳死焉【见福建通志】
　　兵科给事中郭符甲晋江人建宁兵败身被数创抵永春自经死【见福建通志】
　　龙溪知县凃世名新城人令龙溪
　　大师入漳被执死焉子常吉同死仆黄锡黄羊王亨蒋
　　三殉之【见江西通志】
　　闽清知县陈其礼西安人城破被执不屈死子龙玉媳呉氏婿徐应宜皆从死男女死者十五人【见浙江通志】
　　副使知兴化府事刘永祚武进人御史熈祚弟尝擒贼曾旺有功
　　大兵破城仰药死【见江南通志】
　　延平知府王士和金谿籍临川人唐王走汀州命之居守城将防从容正衣冠闭户投缳死【见明史及辑览】
　　新城知县李翔邵武人由贡生唐王擢为令擒杀叛党邑境頼以靖
　　大兵破城兵败死【见明史及辑览】
　　监察御史徐伯昌新城人与李翔守新城兵败死之【见明史及辑览】
　　漳州同知金丽泽武进人亷静有为
　　大师入漳死之【见福建通志】
　　巡抚江西右佥都御史旷昭遂宁人初弃南昌走临江后退屯万安
　　大兵破城被执不屈死【见明史及辑览】
　　兵科给事中胡梦泰铅山人唐王时奉使旋里
　　大兵至梦泰倾家募士守广信城破夫妇俱缢死【见明史及辑览】
　　巡抚广信右佥都御史周定礽南昌人守广信数月城破死之【见明史及辑览】
　　署都督佥事充御营总兵官胡上琛闽县人唐王被执奔还福州从容正衣冠与其妾刘氏同饮药酒死【见明史及辑览】
　　兵部员外郎万文英南昌人唐王命监黄道周军协守广信兵败铅山举家赴水死【见明史及辑览】
　　湖东道副使胡竒伟进贤人守广信兵败死之【见明史及辑览】
　　广信同知胡甲桂昆山人防黄道周以募兵至同守广信兵败力竭城破被执谕降不从自缢死【见明史及辑览】
　　兵部员外郎卢观象贑州人在籍贑州破悉驱男妇大小入水遂自沉死【见明史及辑览】
　　太常寺卿兼江西左布政使管南贑岭北道事彭期生海盐人守贑州城破冠带自缢死【见明史及辑览】
　　吏部騐封主事龚棻【一作芬】南昌人贑州破投水死【见明史及辑览】
　　贑州府学训导加衔监纪同知程必进松阳人与万元吉守贑州城破死之【见浙江通志】
　　内阁中书龙嘉震太和人杨万守贑州辟为叅谋城防自经死【见江西通志】
　　巡按广东监军御史姚竒允钱塘人令南海有善政后与郭维经同援贑州城破肃衣冠缢于文庙子端死节于栁州【见浙江通志】
　　湖东道姚生文仁和人于贑州殉节死【见江西通志】贑榆知县髙瀌胶州人城破衣冠自缢死【见山东通志】监纪推官呉世安归安人事母以孝闻与杨廷麟等守贑州城破死之【见福建通志】
　　副总兵徐【一作刘】必达南昌人守吉安与
　　大兵战败赴水死【见明史及辑览】
　　袁州同知署府事李时兴福清人极力城守袁州破自缢于萍乡官舍一仆从死【见明史及辑览】
　　抚州同知署府事髙飞声长乐人黄道周督师邀与偕守
　　大兵下抚州遣家人懐印走谒王而已居守城破死之
　　【见明史及辑览】
　　抚州训导桂有煃石埭人
　　大兵入城自经死【见一统志】
　　万安知县梁于涘兴化人能文负大节叛将白之裔入万安正衣冠投水死【见明史及辑览】
　　监军道副使孙临桐城人监杨文骢军兵败被执不屈死【见明史及辑览】
　　东阁大学士兼礼部尚书顾锡畴昆山人寓居温州江心寺唐王命以故官督师为总兵贺君尧所杀【见江南通志】
　　署兵备佥事彭锟宁都人宁都围急与其妻李氏自缢死【见江西通志】
　　云南临安府通判杨燧寜都人里居城破冠带自缢死【见江西通志】以上唐王殉节诸臣共五十三人【附入祠士民八人】
　　浙江副总兵黄斌卿莆田人从戎有功甲申率舟师入援为马士英所沮后在舟山为张名振所杀【见福建通志】
　　兵部郎中【一作河南道御史】朱养时江隂人舟山破抗节死【见明史及辑覧】戸部主事林瑛【一作之瑛】福建人　江用楫苏州人俱舟山破殉节死妻皆自缢【见明史及辑覧】
　　礼部主事董元防稽人舟山破自缢于学宫【见明史及辑覧】兵部主事【一作职方员外郎】朱万年福建人舟山破死之【见明史及辑覧】兵部主事顾珍长洲人　李开国临山卫人俱舟山破殉节死开国母缢死【见明史及辑覧】
　　工部主事顾宗尧长洲【一作寜波】人舟山破同母死之【见明史及辑覧】中书舍人苏兆人苏州人舟山破自缢死【见明史及辑覧】工部营缮所正戴仲明觐县人舟山破殉节死【见明史及辑览】
　　兵部给事中鄢正畿　御史林逢经俱永福人并里居邑城破投水死【见明史及辑览】
　　御史王恩及长乐人邑城破服毒死妻李氏同死【见明史及辑览】
　　中军都督府左都督义兴侯郑遵谦防稽人以诸生倡众起兵从鲁王至鹭门投海死【见明史及辑览】
　　通政使【一作通政司参议】郑遵俭防稽人舟山破殉节死【见明史及辑览】
　　给事中【一作礼部精膳司员外郎】林莆田人兴化破自缢死一云被执下狱死【见明史】
　　莆田知县都廷谏杭州人兴化破死之【见明史及辑览】海澄知县洪有文籍贯未详海澄破死之【见明史及辑览】督运清察粮务江西道御史沈履祥慈谿人鲁王监国奉命督饷台州城破死节【见明史及辑览】
　　给事中陈士京浙江人随鲁王之闽死于同安之鼓浪屿【见福建通志】
　　翰林院编修徐复仪上虞人浙东破泣奔蹲山投空谷以死一云拒抗死【见浙江通志】
　　江西道御史傅岩义乌人为朱大典监军
　　大兵破金华被执不屈死子龄熙龄发死之【见畿辅通志】职方郎中荆本澈丹阳人初为温体仁所怒免官后监下江军殁于浙东【见江南通志】
　　延安推官顾咸正昆山人与呉胜兆通谋事泄被执死于金陵二子天逵天遴先以藏匿陈子龙死【见江南通志】
　　监军兼摄海宁县事俞元良海宁人
　　大兵破城与兄元礼同殉节死【见浙江通志】
　　以上鲁王殉节臣共二十六人【附入祠士民五人】
　　总督两广军务兵部右侍郎林佳鼎莆田人迎立桂王率兵拒聿战海口不胜被杀【见明史及辑覧】
　　兵科给事中彭耀顺徳人为桂王奉使谕聿于广州被杀【见明史及辑覧】
　　主事陈嘉谟籍贯未详为桂王奉使谕聿于广州被杀【见明史】
　　长沙佥事道赵廷璧内郷人武冈破及妻吉氏子燝死燝妻马氏殉【见河南通志】
　　荆南佥事邱朴新淦人遇难死【见贵州通志】
　　岳州知府周二南防化人闯贼余党突至长沙率兵迎战败死【见明史及辑覧】
　　分守下湖南道布政司叅议刘佐嶍峨人
　　大兵破寳庆死之【见一统志】
　　武冈总兵官王景熈攸县人
　　大兵下湖南抗节死之【见一统志】
　　署临武事教谕李兴玮巴陵人戊子岳州破同父请兵母止之不顾一家遇害后随廵抚章旷图恢复死节于衡阳【见明史及辑覧】
　　肇庆同知赵三荐全州人由瑞昌令擢任未行城破死之【见广西通志】
　　广州卫指挥使加京营指挥杨可观广州人
　　大兵入广州结陈子壮谋为内应事泄被杀【见明史及
　　辑覧】
　　左州知州梁若衡顺徳人初授永福令为政有声后擢任不赴
　　大兵定广州陈子壮谋举兵若衡应之事泄被执死【见广
　　东通志】
　　苍梧知县巫如衡宁化人为令有恵政
　　大师平粤持印不纳死之【见福建通志】
　　廵按王基固　推官费长统籍贯俱未详
　　大兵下粤东同死节【见一统志】
　　遂西知县喻萃庆四川人有声政
　　大兵至死之【见一统志】
　　行人梁万爵畨禺人
　　大兵破广州赴水死【见明史及辑覧】
　　国子监祭酒梁朝钟南海人广州破自缢死【见明史及辑覧】
　　新城知县廖翰标龙门人为令以亷名
　　大兵破龙门从容自缢死【见明史及辑览】
　　光禄寺少卿汪皥歙县人桂林破投水死【见明史及辑览】和平知县李信【一作长信】扬州兴化人城破死之子逺淑逺同殉【见明史及辑览】
</div>
    <div class="pagination">
<a href="钦定胜朝殉节诸臣录_page30.html">上一页</a><span>...</span><a href="钦定胜朝殉节诸臣录_page26.html">26</a><a href="钦定胜朝殉节诸臣录_page27.html">27</a><a href="钦定胜朝殉节诸臣录_page28.html">28</a><a href="钦定胜朝殉节诸臣录_page29.html">29</a><a href="钦定胜朝殉节诸臣录_page30.html">30</a><span class="current-page">31</span><a href="钦定胜朝殉节诸臣录_page32.html">32</a><a href="钦定胜朝殉节诸臣录_page33.html">33</a><a href="钦定胜朝殉节诸臣录_page34.html">34</a><a href="钦定胜朝殉节诸臣录_page35.html">35</a><a href="钦定胜朝殉节诸臣录_page36.html">36</a><span>...</span><a href="钦定胜朝殉节诸臣录_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
