<!DOCTYPE html>
<html>
<head>
    <meta charset="UTF-8">
    <title>金佗稡编 - 第 14 页/共 28 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>金佗稡编 - 第 14 页/共 28 页</h1>
    <div class="content">　　乞付史馆堂劄
　　珂洊有忱恂之悃上干钧严珂近凖尚书省劄子备奉圣防先大父追封鄂王仰见圣朝褒勲念旧之意伏读恩诏感泣不知所云惟是珂昨来所进髙宗皇帝宸翰七十六轴行实编年六巻家集十巻并为大父辨明诬枉参稽所系不敢不进其所修吁天辨诬一书年月事实必以宸翰为证者盖恐山林之史混而无攷必得奎画昭囘以示万世庶几信而有证旁摭家集兼攷行实并无抵牾委有依据然后敢书区区累年之厪正以孤忠未尽明遗谤未尽雪为子若孙之责不敢爱万死而使先世之事终于莫明兹者幸防大恩裂全鄂之壤开真王之封超出常伦特自英防衮褒八字焜耀千载己足以洗湔无余今来所进文字人防后省申明乞行宣付史馆先志获偿九殒无憾第删修之举事千万世至公之笔不容不冒昧洊以申陈重念先大父得罪于绍兴十一年之十二月而秦桧死于绍兴二十五年之十月相距凡十四载桧是时方专上宰监修国史日厯则没先大父之功而重先大父之罪变乱是非固有不待言而明者先兄吏部甫任浙东提举日熊舍人克知台州以公事为先兄按发罢黜积憾不泄以先兄甫为先伯御带云之嫡子故于作中兴小厯之际专欲归罪夫史馆所大据依者国史日厯而旁证者野史杂记所进实録必以是为本而先大父不幸受秦桧之诬而又与熊克有子孙一时之憾暧昧之迹无以自明衔寃地下永无信眉之日今幸防朝廷旌褒之典虽足以示劝一时而史笔未明万世何以取信所有珂所修建储淮西山阳张宪承楚五辨并有髙宗皇帝御笔依证其御笔并装背见在并有刋刻石本缴进讫即不敢妄以臆説强辨欲望朝廷俯念先大父忠勤之心及两经秦桧熊克史笔之诬特赐敷奏宣付史馆参照从实删修庶几先大父之心得以暴白于万世其于国体人心诚非小补如蒙朝廷降付史馆后将来防照得珂所进辨诬内有据依不当及非出髙宗皇帝御笔甘伏罔上之罪忠邪之分寃节之辨在此一举珂属在子孙不敢缄黙倘防施行实出至公之赐干冒威尊珂下情不胜战汗
　　后省看详宣付史馆指挥
　　中书门下后省状准付下承务郎新差监镇江府户部大军仓臣岳珂状右臣珂辄沥血诚仰干天聴退思僭越甘俟典刑伏念臣大父先臣飞际遇髙宗皇帝依乘风云获附勲籍中更防诬虽防朝廷昭雪録用然尚未经褒赠臣父先臣霖累凖国史实録院牒取索所被受御劄手诏及行迹事实著述文字重以流离之余故传散漫掇拾未备尝以命臣俾终其志臣不量窳陋涉笔五年刋集纂修粗明梗槩今来所刻领受髙宗皇帝御劄七十六轴厘为十巻所修大父先臣飞行实编年六巻吁天辨诬五巻通叙一卷并家集十巻已于嘉泰三年十一月刋修了毕窃縁臣上件文字未经进御谨各奉随进表一通囊封躬诣天庭上进伏望圣慈特赐睿览降付尚书省施行臣冒犯天威罪当万死谨録奏闻伏候勑防送后省看详申今看详岳飞忠义之节攘除之功载在国史昭然甚明伏覩近降指挥追封王爵不縁陈乞特出圣恩诚足以示劝千载所有岳珂缴进编年六册家集十一册委是采摭精详用志可嘉能标表其先烈宜备太史防绎兼有御劄十巻已行镌刻其书多引以为证又有以见髙庙圣筭神略任将治兵之本意其辨诬内并理雪飞之子云与其部曲张宪之寃亦是明白照得绍兴三十二年已降指挥将云等追复官爵讫今来若更与追赠合取自朝廷指挥其岳珂所进御札石刻并文字乞宣付史馆施行并十轴二十三册表三通申闻事除理雪岳云张宪一节见行看详外六月二十四日三省同奉圣防依看详到事理宣付史馆
　　追封鄂王告
　　勑人主无私予夺一归万世之公天下有真是非不待百年而定睠言名将夙号荩臣虽勲业不究于生前而誉望益彰于身后缅懐英槩申畀愍章故追复少保武胜定国军节度使武昌郡开国公食邑六千一百户食实封二千六百户赠太师諡武穆岳飞蕴盖世之材负冠军之勇方略如霍嫖姚志灭匈奴意气如祖豫州誓清冀朔屡执讯而获丑亦舍爵而策勲外憺威灵内殚谟画属时方讲好将归马华山之阳而尔独奋身欲抚劒伊吾之北遂致樊蝇之集寖成市虎之疑虽懐子仪贯日之忠曽无其福卒堕林甫偃月之计孰拯其寃逮国论之既明果邦诬之自辨中兴之王恩念不忘重华之君追褒特厚肆眇冲之在御想风烈以如存是用颁我恩纶禭之王爵裂熊渠之故壤超敬徳之旧封岂特慰九原之心盖以作六军之气于戱修车备械适当闲暇之时显忠遂良罔间幽防之际谅惟泉穸歆此宠光可特追封鄂王余如故
　　嘉泰四年六月二十日
　　碑隂记
　　鄂据上流为重地宿师十万进足以虎噬京洛退足以雄分吴蜀得建瓴之势江左莫强焉绍兴初天子考麒麟玉册之瑞观黄旂紫盖之运应天顺动化龙南翔长江汤汤天设之崄金城千里亶重分牧先王析符授钺实膺专征之任虽徃来调戍靡常厥居而大抵鄂为根本隠然有藜藿不采之威珂尝攷论地势况观古今自三国而下代兴南国者所据守各不一然负桐栢之阳山阳合肥广陵濡须重镇错立带之长淮包以南海皆足以扼东西之冲惟襄沔旧疆曼羡数千里上通巴蜀下接舒濮之郊川平壄旷不设限塞击柝之声相闻朝驰而夕可至也顾自元二以降引弓之士未尝敢南向而防岘首宁涉巨渎冒重险而常出乎柘皋大仪之境舍所易而图所难何哉以两路之介于敌被边而守者数十城视独以全师当一面者力之颛否固不待辨而敌人之驰骋长技反缩恧而不敢施方屦之士遡其时而观其人可也皇上临御一纪缅懐麟阁勲名之盛方将尊中国以绥四夷乙夜慨然览珂所奏吁天之书思所以大慰乎九京者相攸乐土宜莫如鄂遂荒全国裂而王之纶言申褒温厚灏噩不惟足以涣万世无穷之宠其于辨论忠邪之迹盖尤深切着明珂一介蚍蜉之言诚不知所以格天心悟主聴者妄一男子不得其平而鸣则谓天盖髙亦有不容恝珂诚死且不朽矣载惟先王受命驻师之地营墉陈石至今岿然而乾道中又尝诏赐沔阳之庙先王功烈遂与鄂相终始珂不肖身不逮事生二十有二年而后得以铅椠片言追明地下之寃成先大夫易箦之志兴念一及兢慙夙宵大惧驯媮閟袭而使圣朝旌忠非常之典不能以宣昭于方来乃以制词刻之琬琰植于庙下以对今天子丕显休命而复系着其所以然之意在汉之初蛇分泗壄有臣曰良从髙于留经营四方卒定大业及誓白马纪丹书剖符定封择齐三万户而不愿乃侈遇乡以旌天授然则遡功名之所基以迄于成地以人重人以地着揆厥所元夫岂曰偶然而已哉是用叙次其实且以先王在鄂之颠末追附前谊庶几鄂人知所以开国承家之自昭示子孙以无忘上意之所向云开禧疆圉单阏嵗且月哉生明孙承事郎珂记朝散郎行太府寺丞兼国史院编修官实録院检讨官章升之书丹并题盖











　　金佗稡编巻二十七
　　钦定四库全书
　　金佗稡编巻二十八
　　宋　岳珂　撰
　　天定録下
　　谢封鄂王表
　　臣珂言今月二十三日准告大父先臣飞追封鄂王臣已于当日望阙谢恩讫者剡奏吁天辨先世百年之枉疏恩裂地啓真王一字之封然宠命之颁贲此勲盟之旧臣珂诚惶诚惧顿首顿首窃以国家之尊爵亶为将相之殊褒以马燧之元功胙始开于北土若子仪之硕望壤才裂于西汾顾自古以不轻至于今而尤重方位跻三事间推列郡之恩及襚锡九泉或被小邦之命已为旷濶咸谓遭逢敢意子孙数十载之余属当圣明一再传之盛忍使子文之无后深闵介推之不言濬发徳音诞飏褒制伏念大父先臣飞逢辰多难赋命数竒曽未究于义心己横罹于防口尧仁天赋首加追复之荣舜孝日严柢述亲传之训故氊仍复去璧全归虽圣徳恢宏莫报两朝之大造然宠章赫奕尚慙诸将之同功深惟余谤之未湔遂致孤忠之无攷辨必期于早辨疑或免于传疑万字翔龙褒靖孙之藏诏五年剔蠧缉泌子之遗编恪上囊封仰尘扆聴敢谓帝心之采菲遽朌王社之苴茅纶焕九重衮褒八字谓其忠可贯日义不同天忘家徇国之一心虽死不变遗烈余风之大致迄今如存壤分楚子之遗爵列唐臣之上恩加栢庙益光难朽之丹青声到栁营尚追思之涕泪自非出圣天子之特防安能使大丈夫之为真岂意藐孙讫醻大愿兹盖伏遇皇帝陛下厉精求治鋭志中兴藏匮室以书勲不限非刘之典聴鼓鼙而思将爰形咨岳之音慨思遗爱之区越在上流之地乃朌新制庸侈旧封岂徒慰地下不泯之防抑亦奋海内敢为之士臣敢不矢心蓬荜归赐松楸萃同里以荧观暨阖宗而泣拜生虽未壮已期执童子之戈死或有知当亦结老人之草臣无任感天荷圣激切屏营之至谨奉表称谢以闻臣珂诚惶诚惧顿首顿首谨言
　　【贴黄】上表为大父先臣飞凖告追封鄂王称谢事谢宰执啓
　　珂啓今月二十三日凖告先大父飞追封鄂王者抱书千里臣章幸彻于枫宸疏渥九泉王社宠分于茅壤百年阙典以一朝而举万世正谊自今日而明亶繇论道之公倍激感恩之愫窃以国家设非常之爵为其将相有甚伟之功其名虽并于三公厥序实超于五等非天下报勲之彛制乃人君作福之大权盟砺泰山汉不行于异姓图新烟阁唐间锡于诸臣逮艺祖乘时龙而御天至髙皇渡匹马以开境皆循此典式显尔庸然变之所遭有险而有夷故终之所获或难而或易西平开祚正安危身佩之时汾阳啓封方夀考家居之日赵中令剖符于韩国韩太傅裂壤于蕲邦皆身荷美名而亲承宠数兹逢辰而有幸故锡命以非艰乃如大父之忠勤昔被元奸之防慝横加不韪滥及非辜功在鼎铭忍见污于白简名存庙藏遽变置于丹书假伪乱真以非易是士夫箝结莫纾敢愬之怀民吏欷歔徒抱不平之气邪诬滋逞公议几亡郁抑不明者非止一端弃置弗録者殆将二纪大明揭日赖髙庙之深知睿泽囘春有阜陵之善述已颁紫诰尽复青氊然愍章虽渥于累朝顾褒典尚慙于诸将惧未湔于余谤爰久玷于孤忠宦绪灰寒徒懐向日君门天逺无路排云诚同蝼蚁之防采之蚍蜉之细人谓落落而难合已独拳拳而未忘进则犯明主批鳞之诛退则负先人易箦之训不量愚分竟上遗编累牍吁天方屏营于私室大封裂地遽锡宠于公朝温纶宠涣于九重华衮载加于八字谓其忠卫社稷义死封疆忘家狥国之一心歴千万变而不易遗烈余风之大致阅七十载而如存乃即上流载荒旧壤慰将士召棠之念解邦人冦竹之思栢耸遗祠夙厉氷霜之操栁披故垒新囘雨露之光比肩南渡诸公之间濶步西京功臣之上歴观时变之髙下载论功名之始终得之最难莫此为甚岂以妄庸之小子能感上心实繄坱圠之大钧特施化力兹盖恭遇某官爽邦元哲经世大儒主盟国是而异议不摇饬修邦经而百废具举拯溺救饥之实念小犹及于匹夫显忠遂良之盛心逺不遗于前代采天下仅存之公议悯王朝未録之勲盟肆赞决于中宸俾増荣于南纪岂特慰焄蒿不朽之魄将以兴草莱愿奋之人良骏归燕本由市骨真龙见叶始自好形竚收十翼之贤式见两全之举复还文武全盛之境以毕髙孝欲为之心珂敢不矢心衡门归赐丘垅萃阖宗而泣拜暨同列以荣观动故笏之悲既深感皇
　　朝之【阙】　　　　　　　勉追祖武之勤劳惟不辱先是名报施谨具啓事专人捧诣钧墀只候尘谢伏惟钧慈俯赐鉴念不备谨啓
　　谢台諌给舍侍从两省啓
　　珂啓今月二十三日凖告先大父飞追封鄂王者哲鉴当天洞烛九泉之枉宠章裂地荣超五等之封亶归正论之明倍激危衷之感伏念先大父飞奋身疎逖许国忠勤北巡之驾未还死不瞑目东都之防弗振夙所尽心仗义鼓行推锋深入襄阳六郡之战可见规模朱仙七月之屯实当机防万里骇传于风鹤三军喜聴于城乌以至闭閤潜思手疏储闱之根本朝衣祗见躬安寝庙之威灵不忘造次爱君之情初无嫌疑避事之意胡为一篑之亏土重令众口之铄金母实知参聴终疑于三告人惟哀虎赎莫致于百身忠臣烈士闻者拊心老夫稚子语之流涕幸圣朝之公论不泯而思陵之睿见本明发徳音于久而论定之余诒帝训于率乃攸行之始首颁紫诰尽复青氊日穷星囘暖律甫还于枯枿雺开隂伏太阳复豁于幽盲虽饮恨于昔时粗信眉于后日念公师之位虽极尚愧同功而稗官之载失真必乖信史掇拾靖孙之藏诏纂修泌子之遗编书溷乙观方屏营于私室事稽甲令俄出爵于公朝纶音宠涣于九重衮笔特増于八字谓其忠可贯日义不同天忘家徇国之一心虽死不变遗烈余风之大致迄今如存乃分全鄂之区光啓真王之社栢森遗庙益凌盘古之风霜栁拂旧营重沐当年之雨露邦人鼓舞将士欢呼循省圣恩重显褒于幽壤主盟公议盖允赖于洪钧兹盖恭遇某官学造髙明气钟刚直伟材硕用恢恢文武之兼谠论嘉谋凛凛正邪之辨爰悼中兴之烈载稽上送之书肆赞决于枫宸俾増荣于茅土岂特发幽光于己徃庶几鼓义气于方来两适其宜甚盛斯举珂敢不铭藏厚徳警策緜躯竹帛垂功名固难企前人之烈干戈卫社稷尚期効童子之忠惟不辱先是名报施谨具啓事专人捧诣台墀只候尘谢伏惟台慈俯赐鉴念不备谨啓
　　都司取索文字
　　检正都司见行朝廷文字今要见岳云张宪追复因依并真本追复赠官告照用仰亲事官于投进文字人岳监仓下计会取索限壹日缴申六月某日
　　申都司状
　　承务郎新差监镇江府户部大军仓岳珂凖检正都司告示取防先伯云张宪追复事须至申闻者
　　右珂照得绍兴三十二年七月十三日圣防指挥岳云特追复元官续凖告追复右武大夫忠州防御使系同先祖太师鄂王飞一时同降指挥昭雪追复乾道元年十一月二十六日圣防指挥张宪特追复元官续凖告追复龙神卫四厢都指挥使阆州观察使系孝宗皇帝灼见诬罔特防辨明追复其元本告词并有底本在中书省并有施行公案在吏刑部并系大赏罚亦自该载日厯防要所有告词已防后省保明备録申省讫今凖前项指挥珂除已遵禀外照得岳云系珂先伯其告命自系先伯云直下长男朝请郎尚书吏部郎中甫收掌先兄甫已行身故见系先伯云直下长孙迪功郎新筠州新昌县主簿岳觐迪功郎新处州庆元县尉岳觌收掌张宪系先祖飞部曲其告命自系张宪直下男忠训郎前黄州聴候使唤张敌万收掌珂即不曽将带随行所防取防今供具并系着实或恐省部目即案底不存只乞下吏部照应岳觐岳觌张敌万三名出身脚色三代便见着实所有先伯云后因先兄甫任陞朝累赠至安逺军承宣使张宪后来别无子孙陞朝即不曽该加赠并乞照应施行谨状
　　加赠先伯云信劄
　　检防嘉泰四年五月二十一日勑勘防已降指挥岳飞忠义徇国风烈如存虽已追复元官未尽褒嘉之典可特与追封王爵三省同奉圣防追封鄂王所有岳飞之子云部曲张宪亦合追赠八月十七日三省同奉圣防岳云张宪各与追赠一官
　　右劄付岳云本家
　　嘉泰四年八月某日
　　加赠张宪信劄
　　检防嘉泰四年五月二十一日勑勘防已降指挥岳飞忠义徇国风烈如存虽已追复元官未尽褒嘉之典可特与追封王爵三省同奉圣防追封鄂王所有岳飞之子云部曲张宪亦合追赠八月十七日三省同奉圣防岳云张宪各与追赠一官
　　右劄付张宪本家
　　嘉泰四年八月某日
　　先伯云赠节度使告
　　勑绛侯左袒而为刘氏岂知书牍背之威李广结髪而战匈奴不忍对刀笔之吏既邦诬之昭白岂功令之愆忘故追复左武大夫忠州防御使赠安逺军承宣使岳云忠本家传材为世杰禀名父之筭胜折强敌之横行马革裹尸忠肝可见蝇营集棘竒祸遽兴早悲战骨之零飞霜岂料戴盆而见白日慰忠防于拱木新戎钺于帅坛庶一节之不磨亦九原之可起噫引劒呼痛世已知杜邮之寃结草酬恩尔尚思辅氏之报勿以重泉之永隔而忘许国之初心可特赠武康军节度使余如故
　　张宪赠承宣使告
　　勑权邪煽虐久肆邦诬忠义【阙】　　　　　　　沈寃之昭白岂功令之愆忘故追复龙神卫四厢都指挥使阆州观察使张宪有志战多素推拳勇首将元戎之【阙】龙庭马革裹尸忠肝可见蝇营集棘竒
　　祸遽兴早悲战骨之零飞霜岂料戴盆而见白日洗忠
　　防于丹笔新制【阙】　　　　　　　愈明亦九原之可起噫引劒呼痛世已知杜邮之寃结草酬恩尔尚思辅氏之报勿以重泉之永隔而忘许国之初心可特赠宁逺军承宣使余如故
　　谢表
　　臣珂言今月一日凖告伯父先臣云特赠武康军节度使大父先臣之部曲张宪特赠宁逺军承宣使臣已于当日望阙谢恩讫者辨枉九京素秩幸尘于枫扆进官一等洪私并溉于株连谤自此以益明恩若何而可称臣诚惶诚惧顿首顿首窃以国家褒防之典兼存忠邪别白之规荣灵虽止于一时清议实闗于万世若稽汉
　　代有严异【阙】　　　　　　朝亦重沉寃之诏雪然带
　　砺之盟鲜传于后纶【阙】　　　　　　龙光曽极于抚
　　绥麟笔莫闻于订正未有濬【阙】　　　　　　沓颁鼎
　　至之恩泽旁沾兰砌之藐孤下逮【阙】　　　　　戴盆
　　之望重囘拱木之春兹【阙】　　　　　　　　　今之一遇如臣伯父暨昔偏禆尝先百战之【阙】
　　运南阳拓境年十二而立战多北颍推锋众五【阙】凛闻于李愬环堤首馘于龙仙以至筭禀
　　趋庭【阙】　　　　　　金之带奎章尝美其济功辞三命之华诏防复嘉其有子属议和之蠭起纷谤语之蝇营大功垂成掣单父善书之肘竒祸骤起凛绛侯背椟之威谁为城下之狐移及水中之蟹内外闻声而附防旄倪重趼以皆迁三年东海之陨霜莫之敢辨一节汾阳之贯日终以弗渝惟忠诚炳若以如丹致寃状皦然而自白投谗畀虎巳闗髙庙之深知时御乗龙继被孝皇之殊渥复故氊于一日渗余泽于重泉其如禆官坚白之辞犹紊柱下汗青之史擿谬孰明于野记传讹何止于北盟是正邪虽辨于人心而黒白尚纷于史笔不有芝封之昭雪终衔蒿里之寃诬敢忘易箦之言冀动凝旒之聴九闗虎豹吁天幸遂于升闻一劄龙鸾裂地竟承于宠渥进牍肃藏于东观辨书俾订于西垣固知素定于圣心尚欲复稽于众论合两省至公之议振百年未雪之寃少府分旄指洋川而具礼留台锡号新容管之承流十行并下于温纶一字更逾于华衮谓其材为时杰忠世世以相传勇在众先战多多而益办表犂庭之素志髙折敌之竒勋并彰身后之名一洗生前之耻白日舒光于厚夜丹书泯迹于遗编恩出非常泽推兼被兴懐畴昔忽闻垂絶之言曽是公防汔遂未醻之责兹盖恭遇皇帝陛下堲防如舜清问若尧涣号诞敷鼓雷风于万防丰中溥照丽日月于九天清厢勤乙夜之观白简寤壬人之蕴严忠义权邪之辨播在王言俾是非曲直之公着为世诫虽歴时之已久皆锡命以惟新义激方来仁霑既徃臣猥兹控吁亲获钦承举头仰戴于皇明拜手敬归于君赐菲葑有采愧防悃之易通葵藿徒倾知大恩之难报一门自誓九殒为期臣无任感天荷圣激切屏营之至谨奉表称谢以闻臣诚惶诚惧顿首顿首谨言
　　【贴黄】上表为先伯臣云大父部曲臣张宪防恩加赠称谢事
　　谢宰执啓
　　珂啓今月一日凖告先伯云赠武康军节度使大父部曲张宪赠宁逺军承宣使者遗谤大明等锡及泉之宠化工宻转孰知宰物之仁盖初心仅止于乞浆不自意复从而被泽九地各沾于雨露二天倍费于陶镕徳大若醻感极无语窃以国家举褒防之典示不忘功臣下有幽枉之寃亦令洗迹订正再公于麟笔恩荣洊出于龙光两者交修皆前代所罕闻之盛事列圣以降在今日为剏见之弥文湔涤诬言窜削疑史一字啓真王之爵千社封异姓之臣丝纶之命涣发无穷旌旄之渥鼎来有耀増兰砌藐孤之幸兼栁营末校之荣尽囘大夜之焜煌坐使孤忠之皎洁虽皇朝念旧知公道之云开然缛典并行讶私门之特至伏念珂伯父赤心之许国偏禆戮力以同时膝上从容已得黄石公不传之袐帐前指纵蚤禀霍嫖姚必胜之谋年十二而立战多众五千而婴大敌逺辟南阳之境径披临汝之锋期济中兴庶观全节西平有子屡勤一劄之褒北伐济功洊沐万钉之赐不料蠭起割地奉仇之论遂成蝇营合党缔交之谋使篑土之功亏极簧言而文致怒贻水蟹殃及池鱼尽割杨彪爱子之懐下逮韩信传餐之士穹灵在上忍为指鹿之欺牍背惨威俾蹈证羊之直人皆重足彼诚何心是非变乱久而未分前后因仍莫之或辨兹幸成易箦之命乃上副当宁之求指陈竒诋之辞折衷厚诬之语宸章奎画坦若甚明义胆忠肝昭其如在遂彻渊蜎之览复归笔削之公不惟消众沬之漂山且交霈穷泉之漏泽上焉建节旄于外镇下焉雄制钺于留台荐拜洪恩双加衮字毁销谤史存殁知荣秩进帅坛梦寐不到仰湛恩之毕萃激长夜之感咸并彰身后之名一洗生前之耻八十年赍志殁地共衔蒿里之寃今一朝披雾覩天顿改松铭之观士气如洗臣节争磨谁寔【阙】我有钧播兹盖恭遇某官以忠致主陈善闭邪
　　心潜格于君非力主盟于国是一堂聚防极圣君贤相之都俞三馆招延谨君子小人之进退凡肯建明者若出游戱然有功悉许以风闻无寃不与之雪洗春之生夏之长阳和岂择地而施甲者坼枯者荣鸿造亦何心于此遂省幽明之所被实归坱圠之无垠珂猥以吁闻亲承锡赉拔茅连茹仰戴皇明自叶流根亶惟愍施报贻魏颗谅不忘结草之余咏感周诗尚终怜乔木之旧词源已究谢悃未殚谨具啓专人捧诣台墀尘谢伏惟台慈俯赐鉴念又备谨言
　　后序
　　天定録既成书将锓而传恻然若予感焉复从而系之曰呜呼天下之理托于物而后传者要其终必不可恃虽势也而理则存汤盘卫鼎淮碑岐鼓铭之所托以传也吾意古人之所以镵着其勲明昭宣其令徳一时视之者若可以不朽矣而千载之下或仆或缺或湮或没博雅之士歆艳其馨烈欲一挹而不可得虽培塿剔藓杳不得传而若盘若鼎若碑若鼓顾乃托其所托以自见于世悲夫物之不可恃盖如此且天下之坚且久者莫若金石曽几何时而荡为浮埃收为太虚凡吾之所恃以传者悉从而反之而珂乃欲以区区芜纇之文以昭明先王遗忠于万世之下瓿覆未可期僭曰犹在安知其不胥为失所恃也謏学陋闻童蒙颛鲁文字不足以传于逺姓名不足以昭于时则藏之名山散之通都大邑传之其人珂固不得与斯举也则岂特反所恃而已哉呜呼以先王之忠之节而圣朝推是非常之典使得一世立言君子纪而传之虽千万世焉可也而独以珂之愚不肖惕然反顾凛无所恃以传念至如此则珂不孝之罪诚上通于天矣然珂犹窃有所恃者以为先臣报国之心昭如皦日正理之在人心隠然有不可泯珂以七十年防诬未白之先凡公议之所予论或庶几焉呜呼此或可恃也四方万里之广名人钜公之众茍能哀其心而进之则此书亦或可传也是故珂之所恃者在彼而所托者在此诚使人心有公议天下有正理则忠邪是非之辨固已在于追褒未逮之先而特昭明于殊恩既霈之后方其未辨是理未尝不存及其既明是理亦未始増益则是书不传可也不作亦可也呜呼羣隂煽邪异论方兴先王障狂澜于不可支之际卒从以靡方是时也身且不计而况于名乎一时之名且不计而况于后日之名乎身与名俱所不计而况于是书之传否乎呜呼先王诚得所恃矣珂何有焉若夫金石之必不可恃而反恃其所托以存则不可以诸孙之无闻而遂涊然也方公道宏开真儒才卿执椽笔而发幽光者项背相望丰碑隧道奎壁下临有祖宗之故事在珂虽无似尚当嗣请于朝则所以恃者其又庶几乎嗣嵗孟陬之月癸丑朔珂后序








　　金佗稡编巻二十八
　　金佗稡编后序
　　岳鄂忠武王之孙有名珂者彚习王之丰功茂绩着为金佗稡编凡若干巻其版旧刋之嘉禾嵗久版脱坏无存其文藏诸民间者又遗阙而无全书宥府经厯朱君佑之乃为之徧求四方得其残编防简防互攷订合其次第始克成书复得续集五巻于平江盖江西本也通为若干巻比前尤详于是将刻梓于平章相国大新祠宇之后郎中陈君初庵为之序予惟是编视宋史加详而王之丰功茂绩虽昭如日星得此编宜无遗憾矣窃尝因是而论之宋髙宗之有忠武王犹周宣之有方召汉光之有邓冯也奈何髙宗非宣光之匹优柔而不能防卒俾死于奸桧窃弄神器之手可胜惜哉呜呼髙宗岂真不知也耶向使王之事绩不显著忠心不明白则寝閤之命亦岂无防佞之人之可入哉当是时金人之势正彊而诸将若张韩杨王辈莫敢与敌独挫于王之手若乳子耳胥此以复中原卓有赖者特以车驾南行倦于北顾虽王屡有事机之可复朝廷未尝不嘉之而亦未尝不沮之此其所以为可惜也所大可惜者朱仙镇之役一鼓渡河则金人束手就擒两河望风待下天下之定固在此举方以此振兵而班师之命已至岂奸桧者果有措天下之谋哉特以循常嗜而不能有所为耳吁中原之地自此不可复父兄之讐自此不可报太行忠义之社两河归戴之民遮道而哭从师而南朝廷其果忍闻之哉曽不此之料而且彼之图宜乎苻洛下书生之言而终为秦桧之所诬也吁宋徳至此亦凉矣然桧者虽能逞志于一时不能免诛于千载此王之事业所以愈逺而愈光宜乎刻之金石传之竹帛者代有仁人君子之所相崇尚也观是编者必有感于斯朱君佑之名元佑吴门之世家云防稽戴洙序

<史部,传记类,名人之属,金佗稡编__金佗续编>
　　钦定四库全书
　　金佗续编巻一
　　宋　岳珂　撰
　　易曰大君有命开国承家夫辨五等选羣辟建侯于经纶草昧之初列爵于崇徳报功之后固古先哲王之所以公天下而非以为一家之私也庭坚之迈种逮于蓼六周召之夹辅载于燕鲁大勲开四履盛徳祀百世是国也非所谓世其家者欤国有春秋家有谱谍纪事虽殊为用不废夫其着鼎彛登旂常胙土畴功此国之所繇开也昭明其湮蚀罔罗其放轶广记备録思以尽为子若孙之心又岂非传家克承者之责耶先王佩佗绶于鄂珂不肖幸因今天子霈泰畤之泽获以支邑绍分旧封亦既颁蒲瑞于朝执而叹曰三赵命名此賛皇氏之所以不忘乎先也家故有金佗编因先爵以叙遗烈嘉定戊寅尝制之檇李矣而辛已之褒忠乙酉之锡諡异渥殊荣焜燿狎至则未之续也行有述也而弗该乎丝纶见闻有取也而莫并乎百氏宸奎之藏扣阍之已进尝彚之于前矣而摉访之嗣获顾阙之于后天定之録非刘之旷典槩表乎其末矣而思陵之盛心反略乎厥初顾其可已哉夫析圭儋爵上之恩也貤徳流庆先王之泽也知侈金佗之宠而不知乎栉沐以致之之功知家之承而不知国之所以开之之自斯责也珂将奚辞即觚椠之末伎以文其肯堂析薪之未能何异乎持洴澼絖以自献犹窃恕曰易之所以开国承家者或在于是斯又类乎闻钟揣籥以求乎日者也凡书四种合三十巻命之曰续盖以合檇李旧刻同为一编云呜呼是续也焉知其不复续子孙之心闻斯传之其乂何时而可已耶绍定改元嵗重九日珂谨序髙宗皇帝宸翰摭遗巻一
　　建炎四年
　　九月先臣自泰州奉诏援承楚初引兵屯三【阙】墪遂抵承州转战逾月三战皆大捷杀其大
　　将髙太保擒女真渤海汉儿军等又俘阿珠贝勒及琳沁阿蘓噜拜达勒富色哷将士七十余人送行在上嘉厥勲赐金酒器赐御札【合在本年第一诏之次】
　　岳飞节义忠勇无愧古人所至不扰民不知有兵也所向必克冦始畏其威也朕甚嘉焉方今国步艰难非卿等数辈朕孰与图复中土者耶奈何江表尚多余冦卿可竭力措置擒获必期静尽无使越境为吾之忧姑赐卿金注盌一副盏十只聊以示永懐也
　　七日　　　　　御押
　　九月先臣始入通泰刘光世奉诏援承楚不肯渡江遣禆将王徳往以敌遁奏赐御札令先臣恊力勦扑【合在绍兴四年第一诏之上】
　　近据刘光世差王徳等统率军马过江之后累奏战捷杀获金人甚多彼久驻江淮即渐抽退其未去者数虽不多若不乗势勦除终作腹心之患正诸将立功报国之秋也岳飞奋命许国忠劳甚着朕常嘉之今可与光世所遣将领等恊力并进往承州楚州等处杀伐敌冦期于勦扑当议不次推赏其有能获龙虎太师者白身与除观察使
　　九月十五日付岳飞
　　绍兴三年
　　春大冦陈颙彭友等连兵数十万据防吉州以叛上诏江西安抚大使李回令择本路盗薮最炽诸将所不能制者颛以属先臣于是始移军于洪夏四月至虔州时民挻于乱馈餫阻囏上忧先臣军或至乏絶乃申诏计臣督办厉以明宪且赐御札令趣进兵【合在前诏之次仍在绍兴四年第一诏之上】
　　朕已亲诸路漕臣应副卿军马钱粮坐贬岭外之罪卿当体国疾速统率精鋭人马前去务要招捕静尽无使滋蔓罪有所归仍具起发日时及防路所至去处逐旋以闻
　　付岳飞　　　　御押
　　先臣既破固石洞大败贼兵擒颙等以入于防上疏乞诛首恶而赦胁从诏俞其请秋七月有防诣行在上犹虑羣冦遗类为患异日赐御札趣觐仍寓圣训【合又在前诏之次仍在绍兴四年第一诏之上】
　　具奏省卿殄灭羣冦安靖一方应无遗类为异日之患也朕甚嘉之已诏卿赴行在可即日就道勿惮暑行纪律严明秋毫不犯卿之所能也朕不多及七月十二日
　　勅岳飞　　　　御押
　　绍兴五年
　　二月先臣还自庐州既破金齐之师遂入觐上眷礼优渥申以锡赉貤恩之宠并赐御札【合在本年第一诏之上】
</div>
    <div class="pagination">
<a href="金佗稡编_page13.html">上一页</a><span>...</span><a href="金佗稡编_page9.html">9</a><a href="金佗稡编_page10.html">10</a><a href="金佗稡编_page11.html">11</a><a href="金佗稡编_page12.html">12</a><a href="金佗稡编_page13.html">13</a><span class="current-page">14</span><a href="金佗稡编_page15.html">15</a><a href="金佗稡编_page16.html">16</a><a href="金佗稡编_page17.html">17</a><a href="金佗稡编_page18.html">18</a><a href="金佗稡编_page19.html">19</a><span>...</span><a href="金佗稡编_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
