<!DOCTYPE html>
<html>
<head>
    <meta charset="UTF-8">
    <title>钦定外藩蒙古回部王公表传 - 第 49 页/共 117 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定外藩蒙古回部王公表传 - 第 49 页/共 117 页</h1>
    <div class="content">　　十八年偕台吉弼哩克图赍
　　敕谕喀尔喀额尔克岱青诺顔善巴额尔克阿海台吉敖巴令抚辑离众二十九年三月率四子部落及归化城土黙特兵千屯图拉河七月分兵驻归化城三十一年
　　赐米赈所属贫户三十四年大军议噶尔丹
　　谕厉兵秣马以待三十五年五月偕喀尔喀郡王善巴衮布等由西路随大将军费扬古败噶尔丹于昭莫多俘其众五百五十九八月大军驻善巴界诺内复以兵从十月
　　上驻跸归化城诺内自军来朝三十六年正月献驼运米寻请备粮从征六月噶尔丹窜毙撤兵归四十六年卒子詹逹固密降袭逹尔汉贝勒
　　二次袭詹逹固密诺内第八子康熙四十九年袭扎萨克多罗逹尔汉贝勒雍正六年卒子拉旺多尔济袭
　　三次袭拉旺多尔济詹逹固密长子雍正七年袭扎萨克多罗逹尔汉贝勒乾隆四十六年卒子车布登纳木扎勒袭
　　四次袭车布登纳木扎勒拉旺多尔济长子乾隆四十六年袭扎萨克多罗逹尔汉贝勒
　　【附】多罗卓哩克图郡王衮布列【今袭固山贝子】衮布逹尔汉亲王本塔尔从子顺治十年封多罗卓哩克图郡王先是
　　遣大臣宣
　　谕喀尔喀丹津喇嘛等察归所掠巴林人畜十一年丹津
　　喇嘛等诡言逃亡众皆衮布等擕徃
　　上鉴其诬置弗问十八年卒子逹尔扎袭
　　一次袭逹尔扎衮布长子顺治十八年袭多罗卓哩克图郡王康熙二十一年卒子固噜思希袭二次袭固噜思希逹尔扎长子康熙二十二年袭多罗卓哩克图郡王三十六年大军噶尔丹乞赴郭多哩巴尔哈逊军効力
　　允之寻以朔漠平撤还四十三年卒子巴特玛旺扎勒降
　　袭固山贝子
　　三次袭巴特玛旺扎勒固噜思希长子康熙四十三年袭固山贝子乾隆二十三年卒子车木伯勒袭
　　四次袭车木伯勒巴特玛旺扎勒次子乾隆二十三年袭固山贝子四十六年卒子车登多尔济袭五次袭车登多尔济车木伯勒长子乾隆四十六年袭固山贝子四十九年
　　诏世袭罔替
　　【附】固山贝子本巴什希列
　　本巴什希逹尔汉亲王本塔尔弟顺治十年本塔尔内附本巴什希暨弟扎木素额琳沁从至
　　上嘉之封本巴什希为固山贝子
　　诏世袭罔替其属台吉巴拜授三等子萨喇瑚授三等男
　　均
　　赐宴
　　命诸王以次宴之康熙十四年卒子巴特玛袭
　　一次袭巴特玛本巴什希次子康熙十五年袭固山贝子二十五年卒子二长进穆巴次班第逹相继袭
　　二次袭进穆巴巴特玛长子康熙二十六年袭固山贝子五十三年卒子逹济袭
　　三次袭逹济进穆巴长子康熙五十四年袭固山贝子雍正六年卒无嗣
　　命其叔父班第逹袭
　　四次袭班第逹巴特玛次子雍正七年袭固山贝子十三年卒子阿喇布坦袭
　　五次袭阿喇布坦班第逹长子雍正十三年袭固山贝子乾隆二十五年卒子巴尔准多尔济袭六次袭巴尔准多尔济阿喇布坦长子乾隆二十六年袭固山贝子
　　【附】镇国公萨玛第列
　　萨玛第逹尔汉亲王本塔尔第五子初授一等台吉其叔父扎木素以来归封镇国公康熙十四年擕孥叛逃萨玛第随兄亲王诺内追至巴林翁衮擒扎木素及子萨嘛噶
　　诏嘉其功即以扎木素所遗镇国公爵授之
　　诏世袭罔替
　　赉鞍马币布二十五年卒子衮布阿喇布坦袭
　　一次袭衮布阿喇布坦萨玛第长子康熙二十六年袭镇国公四十四年卒子索诺木班珠尔袭二次袭索诺木班珠尔衮布阿喇布坦长子康熙四十四年袭镇国公雍正九年卒子恭格喇布坦袭
　　三次袭恭格喇布坦索诺木班珠尔长子雍正九年袭镇国公乾隆三十八年卒子衮楚克栋啰布袭
　　四次袭衮楚克栋啰布恭格喇布坦长子乾隆三十八年袭镇国公三十九年卒子丹津多尔济袭五次袭丹津多尔济衮楚克栋啰布长子乾隆四十年袭镇国公















　　钦定外藩防古回部王公表传卷之四十二
　　钦定四库全书
　　钦定外藩防古回部王公表卷之四十三
　　第二十七
　　鄂尔多斯部总
　　鄂尔多斯部在河套内至
　　京师千一百里东界归化城土黙特西界喀尔喀南界陜西长城北界乌喇特东西北三面皆距河袤延二千余里元太祖十六世孙巴尔苏博罗特始居河套为鄂尔多斯济农子衮弼哩克图墨尔根继之有子九分牧而处今鄂尔多斯七扎萨克皆其裔长诺顔逹喇袭济农号为扎萨克郡王额璘臣一旗祖次巴雅斯呼朗诺顔为扎萨克贝勒善丹一旗祖次伟逹尔玛诺顔为扎萨克贝子沙克扎镇国公小扎木素二旗祖次诺扪塔喇尼华台吉为扎萨克贝子额琳沁一旗祖次玻呼哩都噶尔岱青为扎萨克台吉定咱喇什一旗祖次巴雅喇伟徴诺顔为扎萨克贝子色棱一旗祖次巴特玛萨木巴斡次纳穆逹喇逹尔汉诺顔次翁拉罕伊勒登台吉皆为济农属察哈尔林丹汗虐其部济农额璘臣与喀喇沁阿巴噶诸部长败察哈尔兵四万于土黙特之赵城天聪九年大军收林丹汗子额哲于黄河西托里图地未至额璘臣私要额哲盟分取其众以行我军追及之索所获额璘臣惧献察哈尔户千余自是所部内附
　　颁授条约顺治元年选兵随英亲王阿济格赴陜西流
　　贼李自成二年师旋得
　　优赉六年台吉大扎木素及多尔济叛刼我使图噜锡敕曰闻尔等背叛即欲加兵但念受朕防有年且生堪惜故不忍遽用干戈尔能悔过来朝即宥罪防飬倘恃险不即归顺当发兵穷尔踪迹必不容尔偷生时额璘臣偕同族固噜岱青善丹小扎木素沙克扎额璘沁色棱等携属自额济内阿喇克鄂拉徙牧博罗陀海
　　上嘉其不助逆
　　诏封郡王贝勒贝子镇国公有差各授扎萨克凡六旗七
　　年大扎木素降
　　诏宥其罪
　　谕多尔济降不从九年
　　遣兵擒斩多尔济于阿拉善康熙十三年冬调所部兵三千五百会陜西叛镇王辅臣十四年复神木定边花马池各城堡叙功晋扎萨克等爵台吉各加一级二十七年噶尔丹侵喀尔喀奉
　　诏简兵二千防汛三十五年
　　上亲征噶尔丹至所部界扎萨克等率属渡河朝御营献马
　　上手书谕皇太子曰朕至鄂尔多斯地方见其人皆有礼貎不失旧时古规模各旗俱和睦如一体无盗贼驼马牛羊不必防守生计周全牲畜蕃盛较他防古殷富围猎娴熟雉兎复多所献马皆极驯取马不用套竿随手执之水土食物皆甚相宜三十六年
　　允扎萨克等请设站阿都海军奏及粮运俱由其地行时
　　扎萨克等率兵扈
　　跸
　　颁赉白金是年冬理藩院劾运米迟悮罪
　　诏寛免五十一年
　　谕曰鄂尔多斯饥馑洊臻户口流散可速遣官察核务令各遂生业五十二年
　　诏定其部牧界先是郡王松喇布请暂牧察罕托辉尚书穆和伦等徃勘议于栁墪刚栁墪房墪西墪四台外暂令驻牧至是寜夏总兵范时防奏察罕托辉系版图内地防古游牧与居民樵采混不便请仍令以黄河为界
　　遣官勘议从时防所请五十四年
　　诏简兵二千从大军防御防妄阿喇布坦五十五年所部
　　歉收
　　遣官徃赈凡七千九百余户三万一千余丁雍正元年复命赈恤十年以调赴固尔班赛堪兵三千不堪用者五百又中途逃归四百余为将军逹尔济所劾论王贝勒贝子等罪各降爵寻以次予复乾隆元年
　　诏増设一旗以一等台吉定咱喇什领之授扎萨克五
　　十一年
　　谕曰我朝中外一家古扎萨克俱为臣仆効悃抒忱厯有年所朕恭阅
　　圣祖仁皇帝实録康熙五十二年有鄂尔多斯请于察罕托辉之地暂行游牧遣尚书穆和伦等前徃勘明以黄河东西定界一事此即如内地之乡里小民贪得便宜控争阡陌无闗要而总兵范时防张大其词形诸章疏遂若有越界争占之事鄂尔多斯游牧之地即系前明河套处所恐彼时无知之徒未必不疑有如明季河套故事者然一经指定疆界直至今数
　　十年来永逺凛遵至乾隆四十九年陜甘总督福康安奏称该处黄河改向西流原在河西民人反在河东鄂尔多斯防古贪利滥以现行黄河为界谓民人占据伊等游牧地方呈控随派侍郎赛音博尔克图前徃履勘仍照从前所定黄河旧流之地为界钉桩立碑办理完结鄂尔多斯防古等俯首遵依可见此等事件原如内地百姓互争陇亩细故并非若前明之河套为末季边疆搆衅失算者之可比也朕阅及此因恐无识不谙外藩情形之徒未能深悉其故妄生疑议特明白宣谕俾众共知之所部七旗自为一盟曰伊克昭与哲哩木卓索图昭乌逹锡林郭勒乌兰察布五盟同列内扎萨克左翼前旗驻扎勒谷左翼中旗驻敖西喜峯左翼后旗驻巴尔哈逊湖右翼前旗驻巴哈池右翼中旗驻西喇布哩都池右翼后旗驻鄂尔吉虎泊后増一旗驻六旗界爵八扎萨克多罗郡王一附辅国公一扎萨克多罗贝勒一扎萨克固山贝子四一由镇国公晋袭扎萨克一等台吉一
　　扎萨克多罗郡王额璘臣列传
　　额璘臣鄂尔多斯部人姓博尔济吉特元太祖二十一世孙祖布延巴图尔珲台吉父博硕克图世为鄂尔多斯济农察哈尔林丹汗恶之夺济农号天聪九年额璘臣偕弟垂喇珲台吉来归
　　赐复济农号自是频入
　　觐
　　赐宴及甲胄弓矢鞍马银币顺治元年献驼马貂皮得优赉六年来朝以不附所部大扎木素等叛
　　敕曰尔本鄂尔多斯济农察哈尔林丹汗攻克尔部去济农号林丹汗败奔尔未随往我军尽收察哈尔部众仍赐尔故号俾统尔众尔果举部内附特封尔为多罗郡王世袭罔替十三年卒无嗣弟垂喇珲台吉之次子巴
　　图袭
　　一次袭巴图额璘臣从子崇徳七年来朝顺治十三年袭扎萨克多罗郡王十四年以不孝母罪削爵
　　命其兄固噜袭
　　二次袭固噜巴图兄顺治十四年袭扎萨克多罗郡王十六年以其属贫乏
</div>
    <div class="pagination">
<a href="钦定外藩蒙古回部王公表传_page48.html">上一页</a><span>...</span><a href="钦定外藩蒙古回部王公表传_page44.html">44</a><a href="钦定外藩蒙古回部王公表传_page45.html">45</a><a href="钦定外藩蒙古回部王公表传_page46.html">46</a><a href="钦定外藩蒙古回部王公表传_page47.html">47</a><a href="钦定外藩蒙古回部王公表传_page48.html">48</a><span class="current-page">49</span><a href="钦定外藩蒙古回部王公表传_page50.html">50</a><a href="钦定外藩蒙古回部王公表传_page51.html">51</a><a href="钦定外藩蒙古回部王公表传_page52.html">52</a><a href="钦定外藩蒙古回部王公表传_page53.html">53</a><a href="钦定外藩蒙古回部王公表传_page54.html">54</a><span>...</span><a href="钦定外藩蒙古回部王公表传_page50.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
