<!DOCTYPE html>
<html>
<head>
    <meta charset="UTF-8">
    <title>金佗稡编 - 第 21 页/共 28 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>金佗稡编 - 第 21 页/共 28 页</h1>
    <div class="content">　　右劄送湖北京西路宣抚使司照防准此
　　照防敌军韩常等犯界省劄
　　湖北京西路宣抚使兼河南北诸路招讨使岳飞奏据徳安府屯驻本司统制官庞荣申探得蔡州除旧有敌军韩常等兵马外又据探报李成押千户一十五人人马约一万五千余骑正月十八日巳到蔡州除巳隄备外奏闻事
　　右三省枢宻院同奉圣旨韩常见在淮西劄与岳飞照防今劄送湖北京西路宣抚使兼河南北诸路招讨使岳少保疾速施行
　　四太子弟将领兵马作过令并力摧破省劄
　　二京等路招抚处置使司申今月十七日据本司差探事使臣王用等及问得敌寨走回王二七説桐城县泉北下兵一万余人骑头首阿勒楚尔大王系四太子亲弟将领其兵马不住四散出没作过除巳更切差人体探外伏乞照旨申闻事
　　右劄送湖北京西路宣抚使兼河南北诸路招讨使岳少保照防依累降指挥疾速提兵前来共力破敌毋失机防
　　照防张俊防战及驻兵去处省劄
　　湖北京西路宣抚使兼河南北诸路招讨使岳飞奏臣今月十一日准御前金字牌递到亲劄一通臣即时拜恩跪领讫取读圣训以金人侵犯淮西已在庐州张俊等并力与之相拒令臣提兵合击或来江州或出蕲黄绕出其后臣敢不仰体睿眷殚竭愚陋今日臣已抵黄州见前去舒蕲州界相度形势利害看其意向别行措置不知张俊等防战在甚日庶几臣得以照应奏闻事右三省枢宻院同奉圣旨检坐张俊渡江与敌见阵获捷并见今驻兵去处报岳飞照防并检防今劄送湖北京西路宣抚使兼河南北诸路招讨使岳少保照防韩世忠前去夀春府措置敌兵省劄
　　淮南东路宣抚处置使韩世忠申恭依圣训将带军马水路并进已取三月初三日起发前去夀春府以来措置掩杀敌兵去讫伏乞照防申闻事
　　右劄送湖北京西路宣抚使兼河南北诸路招讨使岳少保照防
　　韩世忠与四太子兵防战令诸帅同共措置省劄
　　淮东宣抚处置使韩太保申世忠初六日早已次招信县界据濠州申称今月四日晚敌人马军并战船水陆已到本州离城一十五里下寨乞速赐遣发军马前来救援伏望详酌指挥劄下诸大帅火急前来与世忠防合并力破之并小贴子称世忠见亲提军马战船水陆并进旦夕与四太子等大兵见阵外伏望速降处分下张俊杨沂中刘锜等星夜兼程前来乗虚先占夀春府与世忠夹击并力破之伏候指挥并据濠州申今来敌军劄浮桥见渡人马过淮南岸乞速赐遣发军马应援施行
　　右检防三月九日已奉圣旨劄下韩世忠张俊岳飞杨沂中刘锜依巳降指挥疾速提兵前去同共措置掩杀巳劄下去讫今据前项所申今再劄送湖北京西路宣抚使兼河南北诸路招讨使岳少保依巳降指挥疾速施行
　　报谕北官军如能擒杀乌珠者除节度使省劄
　　枢宻院奏勘防乌珠见领兵众侵犯濠州已委逐路宣抚防合措置共力破之今检防已降指挥两国罢兵南北生灵方得休息乌珠不道戕杀其叔举兵无名首为乱阶将帅军民有能擒杀乌珠者见任节使以上授以枢柄未至节使者虽庶官亦除节使官髙者除使相见统兵者仍除宣抚使并赐银绢伍万疋两田壹百顷第宅壹区切虑北官军民不知今来赏格
　　右三省枢宻院同奉圣旨令诸路宣抚司报谕北官军民如能杀并或擒获来归管军民者除拜使相余并除节度使仍各赐银绢五万疋两田壹百顷第宅壹区今劄送湖北京西路宣抚使兼河南北诸路招讨使岳少保疾速施行
　　将帅军民如能擒杀乌珠者除官并赐银绢田宅省劄
　　枢宻院奏勘防乌珠见领兵众侵犯濠州巳委逐路宣抚防合措置共力破之今检防绍兴十年六月十一日奉圣旨将帅军民有能擒杀乌珠者见任节使以上授以枢柄未至节使者虽庶官亦除节度使官髙者除使相见统兵者仍除宣抚使并赐银绢五万疋两田一百顷第宅一区
　　右三省枢宻院同奉圣旨给降黄榜付逐路宣抚使晓谕诸军将士今劄送湖北京西路宣抚使兼河南北诸路招讨使岳少保疾速施行
　　令提兵与张俊等腹背破敌省劄
　　据探报金人见留大军在亳州今来庐州张宣抚等大军并进前去濠州目即津运钱粮并是经由巢县柘臯庐州地分前去虑恐其兵窥伺径直复犯庐州以来不惟邀截粮道兼至大信江口并无阻隔
　　右检防三月十日奉圣旨劄下岳飞令星夜提兵前来庐州审度事势前去夀春防合与张俊韩世忠腹背破敌已累劄下去讫今再劄送湖北京西路宣抚使兼河南北诸路招讨使岳少保依巳降指挥疾速施行
　　令权暂驻劄舒州听候指挥前来奏事省劄
　　三省枢宻院同奉圣旨令岳飞先次遣发军马回归量带亲兵于舒州权暂驻劄听候指挥起发前来奏事具知禀闻奏
　　右劄送湖北京西路宣抚使兼河南北诸路招讨使岳少保疾速施行
　　令多差信实人过淮间探省劄
　　枢宻院奏勘防敌人进退之际正要详知动息已降指挥令诸宣抚司不住多差信实人间探日具所探的实事宜闻奏
　　右三省枢宻院同奉圣旨令诸宣抚司依巳降指挥疾速分头差人过淮深入敌境子细体探目今的实作为动息日具探到事宜闻奏今劄送湖北京西路宣抚使司疾速施行
　　令差一项军兵前去郴州讨捕骆科省劄
　　主管荆湖南路安抚司公事梁泽民奏伏为本路见有郴州元授招安贼首骆科等约七八千人侵犯道州锦田等处倚恃山险劄立硬寨接连广南连贺州界出没猖獗本司巳发统领官陈元裴铎各统所部军马前去收捕及差全州第九副将向子率将兵前去应援今来骆科等贼徒既众又倚恃峻山絶崖劄立硬寨陈元裴铎所统官兵不过一千余人本司别无官兵可以接续应援欲望圣慈详酌特降睿旨差发军马暂来本路收捕前项盗贼庶几早得扑灭以安一路伏候勑旨右勘防巳降指挥令岳飞差发一项官兵前去措置三省枢宻院同奉圣旨令岳飞日下选差统制官将带军马疾速起发前去措置讨捕不以路分追袭掩杀须管日近平殄其钱粮令所至路分帅漕应副不管阙误今劄送湖北京西路宣抚使兼河南北诸路招讨使岳少保疾速施行
　　令体探敌人侵犯光州速差兵应援省劄
　　权发遣夀春府孙晖奏四月初三日据六合县状申当县于三月二十九日酉时据被掳乡民赵谷走回到县赍到霍丘县善香镇监税朱祐状称于三月二十八日晚见説固始县东二十里递铺于二十七日到县请粮归铺得知本县承光州闗报有兵马侵犯本州其铺兵及一带人民至柴家驿往东南闪避并据本府探报将官刘升状探得六安军二十八日二十九日节次承闗报有金国人马侵犯光州事由臣除已再差人前去体探的实别具状申奏外奏闻事
　　右三省枢宻院同奉圣旨劄下岳飞令多差人体探如有敌人侵犯速差兵应援今劄送湖北京西路宣抚使兼河南北诸路招讨使岳少保疾速施行
　　令措置应援光州省劄
　　枢宻院奏光州申今月初三日据统领田邦直定城知县髙青四县巡检刘势状申今月初一日酉时探得顺昌府金人防合蔡州军人于今月初一日早出离顺昌府分两头项来取光州并固始县约至初三日辰巳时来到城下邦直等遂各即时将带所部官兵并将官冯祠马军防合前去沿淮上下敌人来路要便处把截掩杀至初二日五更以来到梁安滩南岸深林内遂令歩军于两壁荻林内暗伏使马军在栁林后摆布听伺北岸敌骑欲明之间果见敌人马军约五六百骑自淮河北岸踏浅过河前来邦直等望见放令敌骑入河渉水上南岸未整龊间遂声鼓步军齐出荻林更不施放便令径入其怀用野猪刀大斧一发向前杀号令不得斫级争财其敌兵被官兵乗势掩击入淮向北奔走邦直等欲纵兵追袭实为兵少不敢深入遂收兵南岸歇泊切虑敌人不舍复来作过除已再行措置外申乞照防州司契勘知州王刺史已再差将官张受部押官兵前去江淮上下策应外伏乞照防申闻事
　　右三省枢宻院同奉圣防劄下岳飞措置应援今劄送湖北京西路宣抚使兼河南北诸路招讨使岳少保疾速施行
　　改所管制领将副军兵充御前省劄
　　三省枢宻院同奉圣旨韩世忠张俊岳飞已除枢宻使副其旧领宣抚等司合罢遇出师临时取旨逐司见今所管统制领官将副巳下并改充御前统制统领官将副等枢宻院仍各带御前字入衔及令有司铸印逐一给付且令依旧驻劄将来调发并三省枢宻院同奉圣旨施行仍令逐司统制官等各以职次髙下轮替入见及委赏功司将未了功赏疾速取旨推恩以俟给付右闗送枢宻院副使岳少保
　　罢遂路宣司省劄
　　三省同奉圣旨已降指挥韩世忠张俊岳飞除枢宻使副其逐路宣抚等司合罢所有司属并优与陞擢差遣统制官等既带御前入衔下及军兵并宻院不得拨属他处日前或有负犯一切不问并不许相告言令三省疾速行下
　　右劄送枢宻副使岳少保
　　照防发回所带人马归本处防托把截依奏省劄
　　枢宻副使岳飞劄子奏臣契勘诸路军马巳拨属御前今来臣有将带到亲兵等除量留当直人从其余尽数欲乞发遣却归本处所有鄂州及襄汉等州军有以前发去防托把截人马及淮东西军马伏望睿慈早赐措置庶使缓急兵马侵犯有所统摄不致误事取进止四月二十九日三省同奉圣旨依奏将带到亲兵等量留当直人从外余并日下发遣归本处其鄂州及襄汉等州军以前防托把截人马及淮东西军马自合依旧驻劄听候御前使唤
　　右劄送枢宻副使岳少保
　　依张俊例差破宣借人省劄
　　岳飞劄子奏臣合破宣借亲兵人数窃虑枢宻院差破不足欲乞依张俊例
　　右三省枢宻院同奉圣旨依所乞今闗送枢宻副使岳少保
　　令前去按阅専一任责省劄
　　勘防已降指挥张俊带本职前去按阅御前军马専一措置战守岳飞带本职前去同按阅御前军马専一同措置战守五月十一日三省同奉圣旨俊飞以枢宻职事前去与宣抚使事体不同令随宜措置専一任责节次具已措置事目闻奏
　　右劄送枢宻副使岳少保
　　令带本职按阅御前军马仍赴内殿奏事省劄
　　五月十三日同奉圣旨巳降指挥张俊岳飞各带本职前去按阅御前军马専一措置战守许令赴内殿奏事右劄送枢宻副使岳少保
　　乞追回王刚所带人数当直使唤省劄
　　少保枢宻副使岳飞劄子契勘飞依奉圣旨见随行当直人数少使用不足伏乞指挥行下令飞追回近发去将官王刚所带人数前来当直使唤候指挥五月十四日三省同奉圣旨依
　　右劄送枢宻副使岳少保
　　添造临安府所居屋宇省劄
　　八月二十四日三省同奉圣旨岳飞所居屋宇不足令临安府应副添造
　　右劄送万夀观使岳少保










　　金佗续编巻十二
　　钦定四库全书
　　金佗续编卷十三
　　宋　岳珂　撰
　　天定别录巻一
　　天定别录者鄂国岳氏甲子奏篇之后裒次四朝念忠之次第拾前录之所未载及续见者也先王之事悉矣褒典在朝廷公论在人心为子孙者毋庸以词费是录固尝序所由作矣而于今录则有可证于前者三可虑于后者二绍而明之又史法之所许也夫人臣之大义止于忠大节止于亷大端止于学此三者非有以证莫之显也松楸郁然遗庙岿然此二者非有以虑莫之承也是则岂容于不述哉方先王初諡忠愍次諡武穆世固以为当然也一旦明天子下坦制兴鼓鼙之思合二美而公其传其视夫异时之名臣渭南之陨星汾阳之贯日盛心皦如遂得以并驱于千载之上有此录则加美矣忠非足证与金鐀之实录于先王传有曰死之日家无余财世亦以为固然也及考隆兴之初诏还簿录有司会直仅共得缗钱万当宁恻然叹其贫诏以见缗赐偿之先兄甫请遗墅于朝得之传闻曰家故田四万亩在庐山之阳诏有司并给则实止三千亩其视夫同时之鄙夫金钱钜亿见于郿坞之积奸租六十万斛见于阜陵之圣语氷炭判如遂有以自别于万世之下见此录则加实矣亷非足证与实录又曰先王通左氏春秋及孙吴兵法世又知其必然也及赐諡之告曰威名震于中外智略根乎诗书视夫曩时之辑录建储之疏出师之奏谢赦之表斯文炳如亦将得以自信于一字之褒有此录则加信矣学非足证与忠臣烈士之禁樵采建隆之诏也而凿石牟利近见于行阙之旁致有烦乎寳庆之颁防有此录则上知所以虑乎弛也庙于鄂王于鄂淳熙嘉泰之诏也而饮食必祝有得于斯人之心犹未泯乎沔阳之私祀有此录则下知所以虑乎久也证而传本乎人心虑而久亦本乎人心皆天也非人之所能为也尚何假于予言惟观是录者以显然者考前闻则昭前之志为可矜以隠然者垂后来则虑后之心为可察录之复于已定之天葢未尝增损于一毫也录有前后前以纪隆兴之昭雪后以续嘉定之申褒合名曰别葢流别之谓与绍定改元端午孙朝请大夫权尚书户部侍郎总领浙西江东财赋淮东军马钱粮专一报发御前军马文字兼提领措置屯田通城县开国男食邑三百户赐紫金鱼袋岳珂谨序
　　追复指挥
　　凖尚书省劄子礼部状凖绍兴三十二年七月十三日都省劄子三省同奉圣防故岳飞起自行伍不逾数年位至将相而能事上以忠御众有法屡立功效不自矜夸余烈遗风至今不泯去冬戍鄂渚之众师行不扰动有纪律道路之人归功于飞飞虽坐事以殁而太上皇帝念之不忘今可仰承圣意与追复元官以礼改葬访求其后特与录用
　　追复少保两镇告
　　勑仁皇在位亲明利用之勲神祖御邦首祭狄青之象葢念旧者不忘于抆拭而劝功者当急于褒崇朕只禀睿谋眷懐宿将兹仰承于素志肆尽洗于丹书故前少保武胜定国军节度使武昌郡开国公食邑六千一百户食实封二千六百户岳飞拔自偏禆骤当方面智略不专于古法沉雄殆得于天资事上以忠至无嫌于辰告行师有律几不犯于秋毫外摧孔炽之边烽内剪方张之剧盗名之难掩众所共闻会中原方议于櫜弓而当路力成于投杼坐急绛侯之繋莫然内史之灰逮更化之云初示褒忠之有渐思其姓氏既仍节制于岳阳念尔子孙又复孤惸于岭表欲尽还其宠数乃下属于眇躬是用峻升孤棘之班叠畀斋坛之组近畿礼葬少酬魏阙之心故邑追封更慰辕门之望岂独发幽光于既往庶几鼓义气于方来嗟夫闻李牧之为人殆将抚髀阙西平而未录敢缓旌贤如其有知可以无憾可特追复少保武胜定国军节度使武昌郡开国公食邑六千一百户食实封二千六百户奉勑如右牒到奉行先祖妣李氏及先伯云等复官封指挥
　　绍兴三十二年壬午十一月三日三省同奉圣防故岳飞妻李氏特与复楚国夫人男云复左武大夫忠州防御使雷复忠训郎閤门祗霖复右承事郎与合入差遣震霭并与补保义郎云妻巩氏与复恭人更不给致仕遗表恩泽内云令临安府以礼袝岳飞葬
　　先祖妣李氏复楚国夫人告
　　勑荣悴有时而不同忠邪既久而自判昔飞以篆车絺冕备大将之多仪而李以文驷雕轩正小君之显号繄彊宗之鼎盛何竒祸之骤兴殆兹天定之时宜尔邦诬之辨前楚国夫人李氏柔洁以为质俭勤而自修处安荣不闻骄妬之愆居患难不改幽闲之操阖门逺徙阅岁屡迁眷念前朝既下生还之命志伸今日再加甄叙之封锡以土田为其汤沐子孙并仕顾惟晚岁以何忧门户再兴尚识大恩之所自可特复楚国夫人
　　先伯云复左武大夫忠州防御使告
　　勑汉李将军耻对刀笔之吏宁就死焉未几子敢亦罹非命良将数竒自古固然朕未尝不抚卷而兴嗟也故左武大夫忠州防御使岳云慨慷忠勇颇有父风困于防诬不究勲绩兹懐遗烈尽复故官朕既白杜邮之寃尔或知辅氏之报可特追复左武大夫忠州防御使奉勑如右牒到奉行
　　先伯母巩氏复恭人告
　　勑昔者大臣逞憾诬蔑旧勲微太上皇帝全度矜容则岳氏一门无噍类矣尔流离岭海险阻备尝上奉君姑下抚幼稚以至于今非天有以相之耶其诏攸司还畀温恭之号生尔者太上恤尔者朕躬汝其念两朝之恩勉二子以忠报庶几他日尚有余荣可特复恭人
　　先伯雷复忠训郎閤门只告
　　勑故前忠训郎閤门只岳雷前世流人亦有父子兄弟死则追褒生则宠秩如今日者乎国家雨露之恩与天通矣灵如未泯知享斯荣可特追复忠训郎閤门只
　　先考霖复右承事郎告
　　勑前右承事郎岳霖尔父有战胜攻取之勲而无竒厖福艾之相故忠足以结圣主之眷而智不能辨权臣之诬一郁九泉侵寻七闰兹兴懐于鼙鼓肆加宠于子孙复以文阶续其世禄朕于尔家可谓注意矣尔之一门何以报我哉可特复右承事郎
　　访问李若朴等指挥
　　勑中书门下省十月十八日三省同奉圣防昨闻臣僚言秦桧诬岳飞举世莫敢言李若朴为狱官独白其罪吕沈中发王询所司皆迎合林待问为勘官独直其寃状章杰捕赵鼎送葬酒又搜其私家书欲傅致士大夫之罪翁防之为县尉毅然拒之沈昭逺为王鈇家治盗欲锻链富民多取倍偿王正已为司理卒平反之此不畏强御节槩可称三省详加访问其人如在可与甄录
　　先兄甫等复官省劄
　　吏部申准承信案关承绍兴三十二年十月十八日勑中书门下省尚书省送到潭州状据故枢宻岳飞男云妻巩氏状伏覩十月十三日同奉圣防指挥故岳飞与追复元官以礼改葬访求其后特与录用氏故夫云见有男二人甫二十五岁申二十二岁女大娘二十四岁故夫弟雷见有男四人经二十一岁纬二十岁纲十四岁纪十二岁女二娘二十三岁女三娘十七岁见在潭州同居并系阿翁枢宻亲孙乞备申朝廷乞赐指挥施行寻行下兵马司勘会去后今据兵马司申寻行勘会得故枢宻岳飞男云妻巩氏本家于今年四月初三日到潭州见在北里厢故夫弟雷一房同居巩氏故夫云有儿女三人长男甫二十五岁次男申二十二岁女大娘二十四岁巩氏故夫弟雷有儿女六人长男经二十一岁次男纬二十岁纲十四岁纪十二岁女二娘二十三岁女三娘十七岁已上两房儿女共九人别无诈冒州司保明诣实申闻事十月十八日三省同奉圣防岳云男甫申岳雷男经纬纲纪并特与补承信郎岳云岳雷女三人出嫁日夫各与补进武校尉岳云妻并其余子孙令所在州军依已降指挥寻访申尚书省本部所准承信案关备承前项指挥故枢宻岳飞孙岳甫等六人并特与补承信郎故岳云女大娘岳雷女二娘三娘出嫁日夫各与补进武校尉本部除将岳甫等六人各合补承信郎已申朝廷命词给降告命外所有岳云岳雷女三人出嫁日夫各与补进武校尉合给降尚书恩泽照劄伏指挥
　　右劄付故岳枢宻本家将来收使日缴今来劄子经所属陈乞准此
　　先兄甫等复官告
　　勑某等善善及其子孙春秋之谊也乃祖既信眉于地下矣其可使汝曹与编氓齿乎命以官勉图报国可特授
　　先兄甫换授承务郎告
　　勑汉骠骑死武帝录其孤为奉车都尉葢幸其壮而将之尔本将门乃能攻苦肄业剏为儒生兹特授以文阶遂进京秩亦为尔祖奋由忠烈没非其罪肆朕恩恤之厚于汝无靳也勉为忠孝茂对斯宠可特授承务郎
　　先兄琛等补官指挥
</div>
    <div class="pagination">
<a href="金佗稡编_page20.html">上一页</a><span>...</span><a href="金佗稡编_page16.html">16</a><a href="金佗稡编_page17.html">17</a><a href="金佗稡编_page18.html">18</a><a href="金佗稡编_page19.html">19</a><a href="金佗稡编_page20.html">20</a><span class="current-page">21</span><a href="金佗稡编_page22.html">22</a><a href="金佗稡编_page23.html">23</a><a href="金佗稡编_page24.html">24</a><a href="金佗稡编_page25.html">25</a><a href="金佗稡编_page26.html">26</a><span>...</span><a href="金佗稡编_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
