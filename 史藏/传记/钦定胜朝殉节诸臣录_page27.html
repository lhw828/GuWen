<!DOCTYPE html>
<html>
<head>
    <meta charset="UTF-8">
    <title>钦定胜朝殉节诸臣录 - 第 27 页/共 60 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定胜朝殉节诸臣录 - 第 27 页/共 60 页</h1>
    <div class="content">　　猗氏知县李树声岐山人有徳政以忧归闯贼陷京师遣人招之不从死【见陕西通志】
　　济南佥事刘世芳英山人闻流贼陷北京恸哭呕血死【见江南通志】
　　定海知县朱懋华南陵人闻闯贼陷北京自缢死【见江南通志】
　　潮州司理李毓新嘉兴人与闽防姜世英等战先后十余次屡防有功行取未赴明亡遂遇害次子祯先抱父尸死【见浙江通志】
　　归徳通判张垣崇徐州人明亡以身殉节【见江南通志】虎贲左卫叅军李正光龙防人崇祯甲申闯贼陷京阖门尽节【见浙江通志】
　　左都督刘继祖任邱籍海州人新乐侯文炳之叔分守东安门京师陷与妻左氏妾李【一作季】氏董氏同日投井死【见一统志】
　　锦衣卫都指挥马国瑊灵寿人廵抚从聘孙以荫袭职京师陷殉节【见一统志】
　　吏部郎中张柽芳通州人都城陷为贼所执不屈遇害【见畿辅通志】
　　户部员外张三杰魏县人闯贼陷京师被执不屈死【见畿辅通志】
　　锦衣卫指挥使张养所定兴人世袭顺天卫官都城陷被执不屈死【见畿辅通志】
　　虎贲右卫世袭指挥使刘一松宛平人都城陷与妻王氏二女皆自缢死【见畿辅通志】
　　锦衣卫指挥张国维大兴籍湖口人都城陷被执不屈死【见畿辅通志】
　　户部主事陈贞达宜兴人闯贼陷京师被执骂贼不屈而死【见江南通志】
　　锦衣卫指挥髙甲顺天人都城陷同妻许氏媳王氏女髙氏弟妇刘氏侄女髙氏皆缢死【见畿辅通志】
　　北镇抚司都指挥使梁清宏顺天人都城陷不食死【见畿辅通志】
　　商城知县张国光大兴人闻都城陷整衣冠北向拜自经死【见畿辅通志】
　　仪封知县陈三益山阴人崇祯甲申防陷都城伪使至同官劝出迎碎所佩印不屈死【见浙江通志】
　　大同总兵官都督佥事汪登瑞余姚人屡着战功乞休归甲申闻变絶粒死【见浙江通志】
　　荣阳知县徐兆任大兴人家居都城陷与妻张氏及防子自缢死【见畿辅通志】
　　呈贡知县黄卷钟祥人家居闻京城失守北向长号不食死【见湖广通志】
　　布政使叅议王若之益都人侨寓金陵甲申闻变不食呕血死【见山东通志】
　　临漳知县梁希阜龙泉人由训导擢临漳令未赴闻京师陷痛哭不食死【见江西通志】
　　天津兵偹道陈六韐漳平人在天津筑兴济城増肃宁垜浚交河为畿南保障后死甲申之难【见福建通志】
　　刑科给事中李汝璨南昌人抗疏下狱寻赦归闻国变衰绖向北拜絶粒死【见江西通志】
　　御史郑封祥符人时出使广西闻京师陷与子庚锡遁深山封不食死庚锡亦死举家殉之【见河南通志】
　　兵部主事尹诏石城人上疏忤时相遣归甲申闻变不食卒【见江西通志】
　　永平通判韩上桂畨禺人崇祯甲申京师陷上桂号泣而卒【见广东通志】
　　知县毛恊恭武进人明亡投水死【见江南通志】
　　西宁道副使李豫郾城人闻闯贼陷京师恸哭不食死【见河南通志】
　　乐亭知县施溥华亭人时由顺天经歴陞任未行北京陷仰乐死【见江南通志】
　　户部员外郎范方同安【一作长乐】人都城陷被系不屈死【见福建通志】
　　慱罗知县徐有度平和人闯贼陷京师骂贼不屈遇害【见福建通志】
　　平凉同知郭寅日同安人闯贼陷京师不屈与二子皆死【见福建通志】
　　廵抚甘肃右佥都御史杨汝征睢州人崇祯十七年由井陉兵偹佥事代林日瑞为廵抚次林县闻京师陷帅壮士讨林县伪官遇贼被害【见明史及辑覧】
　　延绥总兵宋伟人同山阴人多勇略崇祯初移镇闗门甲申服鸩死【见山西通志】
　　保定知县杨佩济宁人有政绩时陞邓州未行路入保定死之【见山东通志】
　　监察御史王与印诸城人谪归甲申闻变与子士初拒户自经妻于氏缢死【见山东通志】
　　太常少卿傅钟秀髙宻人甲申闻变日夜号泣须髪一夕尽白与主事单崇谋起义为贼所执大骂不屈死之子禀初以翼父并殉【见山东通志】
　　刘河游击李中孚上海人世以忠勇着甲申战殁【见江南通志】以上甲申殉节诸臣八十二人【附入祠士民五人】
　　仪封知县周室瑜昆山人与里人固守城破死之子朝旷同死【见明史】
　　两淮都转塩运使杨振熈【一作时熈】临海人　监饷知县呉道正余姚人　江都县丞王志端【一作志瑞】孝丰人副总兵汪思诚贵池人俱在杨州从史可法守
　　城城破死之【见明史】
　　杨州同知【一作监军道佥事】王纉爵鄞县人杨州破死之【见明史】
　　江都知县罗伏龙新喻【一作余干】人代周志畏甫三日城破死之【见明史】
　　泗州援将侯方岩籍贯未详乙酉四月
　　大兵下旴方岩全军败殁【见明史】
　　福山副总兵鲁之璵苏州卫人苏州破率千人入城战于南园兵败死【见明史】
　　江阴训导冯厚敦金坛人城破冠帯自缢于明伦堂妻王氏及娣结袵投井死【见明史】
　　常熟知县王铁籍贯未详乙酉
　　大兵至死之孙道焕同殉【见江南通志】
　　武英殿中书舍人文震亨呉县人大学士震孟之弟南都亡絶粒死【见江南通志】
　　兵部职方主事【一作杭州同知】王道焜钱塘人都城陷微服南还杭州破投缳死【见明史】
　　兵部职方主事髙岱防稽人绍兴破絶粒死子朗亦跃入海中死【见明史】
　　兵部主事叶汝蘅【一作□】防稽人闻绍兴破出居桐坞墓所与妻王氏赴水死【见明史】
　　户部郎中刘成治汉阳人南都破赵之龙将出降封户部库成治手搏之还寓自缢死【见明史】
　　中书徐念祖华亭人大学士阶元孙以诸生投中书松江破与妻张氏妾陆氏李氏皆自缢死【见江南通志】
　　户部主事呉嘉允华亭人奉使出都闻城破还谒方孝孺祠自缢死【见明史】
　　中书舍人龚廷祥无锡人南都破衣冠步至武定桥投水死【见明史】
　　钦天监愽士陈于堦上海人以史可法荐为慱士南都破冠帯自缢死【见明史】
　　青阳知县厐昌允西充人南都破走九华山谋举兵事泄被执死【见明史】
　　游击王一斌宁都人　都司张良佐　王廷佐　守偹刘统俱上元人并从左懋第出使
　　本朝以不降死【见明史】
　　都司酆某籍贯未详乙酉七月与诸生司石同起兵事败死之【见明史】
　　罗源知县章简松江华亭人募兵守南门城破死之【见明史】
　　工部员外华允诚无锡人明亡后被执不屈受戮死从孙尚濓同死【见明史】
　　广徳知州赵景和钱塘人南都亡马士英至景和拒不纳士英攻破之为所杀【见明史】
　　河南劝农总兵官刘洪啓西平人闯贼至洪啓屡战有功后以战死【见明史】
　　左都督周斌晋海人事母至孝闻闯贼死
　　大兵且至曰向不死者贼未讨耳今可从先帝地卞矣
　　遂自刎【见福建通志】
　　浙江知县韩鼎新江都人城破公服死堂上【见江南通志】指挥髙一麟江都人城破死之【见江南通志】
　　游击朱贤萧县人分防徐邳城破死之【见江南通志】叅将孟振邦安庆卫人左兵陷城骂死【见江南通志】安庆同知王治心忻州人居官多政绩左兵破城遇害【见一统志】
　　孝陵叅将杜学伸东阳人归里明亡死节于天宁寺中【见浙江通志】
　　南昌知县刘曙长洲人由进士授官未行金陵失守死之【见江南通志】
　　蓟辽守偹项嘉谟嘉兴人家城破率二子翼心及妾张氏投天星河死【见浙江通志】
　　湖广粮储道右叅议王乔栋雄县人乙酉夏闯贼据武昌乔栋时驻兴国州城陷自经城楼上【见明史】
　　九江府监纪同知郭之麟威逺卫人前知真宁县保城有功寻以不从左梦庚殉节【见山西通志】
　　福建通判傅宏祖徳化人致仕归乙酉左兵至遇害【见江南通志】
　　东流知县程九程湖广人乙酉杨么儿破县死之【见一统志】
　　世袭指挥佥事徐可行九江卫人左兵陷城自经死母任氏妻周氏子妇陈氏投井殉之【见江西通志】
　　九江推官余士玮黄冈人左兵至直入其营大骂麾之去号恸而死【见湖广通志】
　　铜陵知县胡鲲化鹿邑人左兵破城被害【见一统志】以上福王殉节诸臣四十六人【附入祠士民六人】















　　钦定胜朝殉节诸臣録卷六
<史部,传记类,总录之属,钦定胜朝殉节诸臣录>
　　钦定四库全书
</div>
    <div class="pagination">
<a href="钦定胜朝殉节诸臣录_page26.html">上一页</a><span>...</span><a href="钦定胜朝殉节诸臣录_page22.html">22</a><a href="钦定胜朝殉节诸臣录_page23.html">23</a><a href="钦定胜朝殉节诸臣录_page24.html">24</a><a href="钦定胜朝殉节诸臣录_page25.html">25</a><a href="钦定胜朝殉节诸臣录_page26.html">26</a><span class="current-page">27</span><a href="钦定胜朝殉节诸臣录_page28.html">28</a><a href="钦定胜朝殉节诸臣录_page29.html">29</a><a href="钦定胜朝殉节诸臣录_page30.html">30</a><a href="钦定胜朝殉节诸臣录_page31.html">31</a><a href="钦定胜朝殉节诸臣录_page32.html">32</a><span>...</span><a href="钦定胜朝殉节诸臣录_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
