<!DOCTYPE html>
<html>
<head>
    <meta charset="UTF-8">
    <title>绍陶录 - 第 2 页/共 4 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>绍陶录 - 第 2 页/共 4 页</h1>
    <div class="content">　　冝用松膏桦皮灯冝用乌桕油纻子油菜子油梧桐油无灯艸用纸撚布缕亦可以明澈为良
　　有月未生谁与为朋姑閟我光少须尔明在我窝兮不可陵踈干一任梢浮云我自灯仍续灯
　　栗里衣【见归田园诗】
　　衣冝用四垂衫旋襴裙磕膝袴漫裆袴腿袴脚防皆用布以简洁为良
　　芰荷我衣芙蓉我裳秋风易雕相从勿长在我窝兮不可侵薪姑稻姨不可纫树有防丝茒有针
　　栗里巾及冠【见饮酒诗】
　　巾冝用乌纻青葛冠冝用桦皮槲皮椶皮白藤皮斑竹皮簮冝用箭竹以轻洁为良
　　东庄有纻西庄有葛翾哉附蝉栖我枯茁在我窝兮不可讥斜日西西鸣竹丝暗树钩冠休夜归
　　栗里牀【见移居诗】
　　牀　席　荐
　　冝用竹牀松牀席冝用灯草心莞草荐冝用稻艸或蒲艸号蒲盖以洁软为良
　　昼亦蝴蝶夜亦蝴蝶普天长春芳草无歇在我窝兮不可妨瑇瑁瑚终剥牀枕中江汉菰蒲香
　　褥
　　冝用蒲花柳花芦花青麻布囊之或用零陵香荆芥穗宻编作团以气【一作柔】厚为良
　　曲江锦茵白苹红巾我茵不文虽吐奚嗔在我窝兮不可骄深陷溪山花柳毛松房竹馆栖身牢
　　交牀　懒牀
　　冝用筋竹水竹麻绦交絷懒牀用竹用绦皆如之或黄牛草代绦以牢稳为良
　　礤礤其麄防防其夫惟无华可与相永在我窝兮不可嗤径防树繁行稍迟倦即倚牀齁片时
　　栗里案【见挽歌诗】
　　机　椅
　　冝用紫竹黄竹椅冝用竹椅竹机蒲团竹懒椅可负以轻便为良
　　昔氷我眼今雪我身岂惟我身又玉我心在我窝兮不可鄙班坐春莎总吾椅防隐春山亦吾机
　　栗里琴【见时运诗】
　　冝用常琴不必好古尚竒操冝用多怡愉少悲怨多幽淡少繁急不可求【一作博】反婴神劳心以轻致为良
　　冝竹冝松冝山冝溪有月与风无适不冝在我窝兮不可撄千头万绪丛关心才闻一声无一星
　　栗里锄【见归田园诗】
　　锄　铲　刀　斧
　　冝用钢为刀黄檀木白橚木为柄以坚利为良
　　我药务滋我蔬务荣闲卉闲花任其死生在我窝兮不可沉铲欲平平锄欲深□刀钩林多错薪







　　绍陶録巻上
　　钦定四库全书
　　绍陶録巻下
　　宋　王质　撰
　　书唐济民事
　　庐山异人多前闻乆寂矣近得一人焉出于士大夫之间可书也巳同年临川唐君名汝舟字济民其乐趣可见小名冝僧小字僧儿其乐趣之外又可见也君亦伟哉少业儒事决科年四十有五始有成户掾南康儒官武陵宰蕲春之黄梅居乆之易祠官归湓江人莫知何为也初娶黄继娶张居无何出只子赘旁舍无他唐夫媍淡处防也不求官不治生不接亲朋至不见其子人亦莫知何为也临川丰城湓江量薄有生理官廪亦防有赢资一日尽裒施庐山诸寺及诸庵夫媍往来转食无定所亦无多时间旬月輙他徙人皆莫知其何为也饮食固随众衣服亦不加纫浣不知其何以度寒暑钱币皆无所挈持不知其何以应缓急也有所遇耶人亦莫知自有所得耶人亦莫知惟不言故不知也或访求即深避逢者鲜焉终莫知何为也今夫年六十有九妇不知年轻行岩谷甚驶其能与君仝固冝皆康强常悦豫从君同里管鏄叔亷得之及从他得皆相符今君不可得见悲夫癸夘正月六日泰山王质书
　　书鹿伯可事
　　士大夫挟才宏者交世深脱然遗之才空则世踈同年鹿君乡之竒哉君名何字伯可再举登庚辰甲科资精悍才踔厉防官巳张竒声贰庐陵益着能事遇事如照镜取形驭吏如聚火燔石也以故临莅者多诎体降心接之他所扞格者属君从容如辨白黒入稍迁为郎骎骎矣无何亟引章求谢事年五十有一也谢公廓然开之与君同自出天台尊事如师资开之承上睠渥甚睨鼎席近矣乗推致趣近列见君退心坚归辞苦不遗余力挽之侵寻通简上意上亦爱怜勿忍使去也君自以防室家防兄弟丛哀抱疾他流者以为不舍去无以延于世人皆觉其为辞端不为是也君宰烛知其深情寓直延阁遣之将以感动其有怀而未决而风厉其不然者于邦风岂小补哉君今居乡强健初无他怡愉良有适也间语所厚曰吾无心酢酧世态尔姑苏沈继祖述之君聫官者言之他皆同辞异时同题名大公巨卿班班矣先有济民后有伯可两君振此风夫岂无继之者癸夘正月十五日泰山王质题
　　本自山野无关世资其濶踈固宜周旋簮绂之间防出亦难晋陶元亮梁陶通明皆弃官遗世者今济民伯可宦途方通年龄未颓而飘然去之书之为绍陶録云王质题
　　两同年为余兴起山林之心至切矣既书其事巳渉闲趣者他辞今附于后
　　山友辞
　　拖白练
　　身全白觜防红尾长尤鲜白声清简又有拖红练通体深红
　　拖白练拖白练苍翠隂中玉一片翻枝倒叶露防茫风动树鸣忽不见穿向北穿向南山藤埜蔓何能纒呜呼此友兮可解顔溪山缭绕多林峦
　　青菜子
　　身间青緑头乌脑后一线细白围之声清急多苦吟又谓之碧蒿
　　青菜子青菜子林静山空忽惊耳闇中娟妙度清圆东林吟罢西林起叶青青菜青青飞到山深声转清呜呼此友兮相防心萧骚埜响生寒林
　　泥滑滑
　　身焦黄杂黒斑防如鸡而小声噍急多鸣则有隂在篁篠间故又号竹鸡
　　泥滑滑泥滑滑林林风交飒飒苍皮翠荚啄鲜香树外行人何时歇山有果山有蔬枫脂松胶香有余呜呼此友兮慰所须埜艸山花满地铺
　　黄栗留
　　身黄而光鲜觜红而眉黒声清圆喜啄细青虫如云动便不吃你
　　黄栗留黄栗留寂寂寞寞声幽桃花吹堕杏花起重叠春冈春树稠耳闻之心萧然花飞花落溪潺湲呜呼此友兮真忘言空山无人春亦寒
　　提葫芦
　　身麻斑如鹞而小觜弯声清重初稍缓巳廼大激烈
　　提胡芦提胡芦东呼西呼声不孤荳防花繁葡萄踈埜香埜气薫薰麄过相烦为我携攅砂防漆苞累累呜呼此友兮坚相期山樊乱蕊霑皴皮
　　屈陆儿
　　身黒觜足皆黄头有髽张翅有两白团如毬敛翅则隐如云鬼呌声清急多傍人呈巧语
　　屈陆儿屈陆儿元无屈陆何呼为杂树停隂杂花静相招相唤无人知屈兮陆陆兮屈凌乱冲花花縴丝呜呼此友兮莫相疑相伴空山深掩扉
　　山和尚
　　身灰褐而长脑觜俱黒声浊圆间若诵牟尼号者旋杂他声
　　山和尚山和尚低丛之下髙林上深飞撩动声稍稍秾翠参差不能障不兰若不招提丁丁啼罢还栖栖呜呼此友兮堪同栖鲜枝润叶漫苍陂
　　啄木儿
　　身间黒白腹深红又一种身间青黄腹白觜如锥啄蠧自饱
　　啄木儿啄木儿壁壁剥剥寻幽期山樊深静眠睡熟树声忽鸣林叶飞轻蹙蹙重督督山风槭槭声漉漉呜呼此友兮诚相知树林要深不要稀
　　蕲州鬼
　　身黑觜足俱白声清急别一声不类蕲州鬼如云奚啾觜
　　蕲州鬼蕲州鬼江南淮北隔江水淮山巉巉深又深鬼哭浪头险无比你且鸣我且睡花草薫人令人醉呜呼此友兮愿相逢谷烟溪雾深重重
　　百舌儿
　　身黒觜足皆黄他禽善鸣者輙效之俄倾作数种审听知其皆此禽
　　百舌儿百舌儿发口及时莫过时柳色花香皆可掇林光水光多足娯花沾舌柳沾舌吟咏山风共山月呜呼此友兮相追随树巅一声春夣归
　　不如归去
　　身灰褐啼极则倒罣春残多啄红苞故吻如染血秋深则化为鹞
　　不如归去不如归去花稠草繁胡不住春山春林烟日暮山花惨凄无意绪溪可饮林可啄饮啄甘香且为乐呜呼此友兮勿渝约月明满埜松毬落
　　山乐官
　　身全褐能作歌音又能作拍弹音如喤啰者声清软性极从容
　　山乐官山乐官自歌自和闲追欢杉风梧月都清圆松烟竹露仍团圞林为筦溪为弦深山飞鸣相拍弹呜呼此友兮冝相谙树香树粉山
　　画眉儿
　　身褐眉细长而乌觜白形声皆妍类百舌能杂音而此又能为歌舞
　　画眉儿画眉儿林下何须更画眉莽莽萝蔓迷东西声髙声低声总竒非真画即真画棘刺藤梢时一罣呜呼此友兮长相陪树杪声来树欲飞
　　雪钱子
　　身白如飞流黄而大尾长头上一防深黒极鲜未暮即栖见灯火即死又号见灯灭
　　雪钱子雪钱子非雪非钱但相似天清云浄雪惊飞树声才定溪声起只爱雪不爱钱梨花影下月明前呜呼此友兮岂相违重花防叶栾山枝
　　白头翁
　　身间皂脑上一晕深黒团一防鲜白飞上下不横斜又号打线子
　　白头翁白头翁咀嚼浅紫掐深红树枝翻翻趒山狖树叶驳驳雕山虫不斜飞不倒挂一丝掷上一丝下呜呼此友兮乆相同半衔萝月半杉风
　　防饼焦
　　身褐声焦急防清毎调作三语初如云防饼焦次云不与吃末云归家无消息后两声若微于初声
　　防饼焦防饼焦深山无事奚多劳青林窈防卧展转緑树蓊鬱飞逍遥脆枝弱韧枝强惟闻呼饼不闻香呜呼此友兮频相招暮烟漠漠风潇潇
　　脱郤布袴
　　身褐立即无声飞廼鸣雌雄相应先曰脱却后随曰破袴声无间断又如云烧香拨火稍急破类布
　　脱却破袴脱却破袴空润防蒙湿交股层层山草杂山花刈获衣裳总无数烧杉香烧枫香菌桂蔓椒纷众芳呜呼此友兮毋作踈寒巢幽梦频相呼
　　郭公
　　身黒声稍缓如呼郭公音颇重稍急且繁如呼布谷音颇清烈余声如呼郭婆
</div>
    <div class="pagination">
<a href="绍陶录.html">上一页</a><a href="绍陶录.html">1</a><span class="current-page">2</span><a href="绍陶录_page3.html">3</a><a href="绍陶录_page4.html">4</a><a href="绍陶录_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
