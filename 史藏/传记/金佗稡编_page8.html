<!DOCTYPE html>
<html>
<head>
    <meta charset="UTF-8">
    <title>金佗稡编 - 第 8 页/共 28 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>金佗稡编 - 第 8 页/共 28 页</h1>
    <div class="content">
















　　乞发回亲兵劄子
　　少保枢宻副使臣岳飞劄子奏臣契勘诸路军马已拨属御前今来臣有将带到亲兵等除量留当直人从其余尽数欲乞发遣却归本处所有鄂州及襄阳府等州军有以前发去防隘把截人马及淮东西军马伏望睿慈早赐措置庻几使缓急敌骑侵犯有所统摄不致悮事取进止
　　乞般家劄子
　　少保枢宻副使臣岳飞劄子奏臣昨日尝具奏劄干冐圣聦欲乞先次般妻男云一房来行在臣今欲乞尽数勘契一同来行在居住取进止













　　金佗稡编巻十二
　　钦定四库全书
　　金佗稡编卷十三
　　宋　岳珂　撰
　　家集四
　　奏议中
　　辞镇南军承宣使第三奏
　　中卫大夫武安军承宣使神武副军都统制臣岳飞状奏臣今月十五日准枢宻院劄子奉圣防除臣正任承宣使充江南西路沿江制置使臣已两具辞免伏防圣慈降诏不允者荣命下颁惊魂顿失辞章上达帝命不俞虽臣受之不慙恐舆情之未恊輙陈恳愊方切忧惶复防天语之丁宁告戒备至愈使臣心之感戴进退靡安敢事虚辞仰违明诏窃念臣将天威而逺讨致僣据之一空妙策竒谋悉遵圣训破坚却敌咸得士心臣实何能輙膺殊赏既慙过量复付重权是诚叨冒以逾勲非谓谦辞而避宠况九江乃控扼之重地连武昌爲襟带之要冲用得其人周瑜所以败曹公于赤壁御失其防随何所以取黥布于湓江难使非才滥膺此寄伏望吝此咽喉之付以属大臣俯从蝼蚁之诚使安愚分所有上件恩命乞赐寝罢干冒天威死有余罪谨録奏闻伏候勑防
　　辞男云特除保义郎閤门祗候奏
　　镇南军承宣使神武副军都统制江南西路沿江制置使臣岳飞状奏臣今月十七日准枢宻院劄子奉圣防除臣男云保义郎閤门祗候者伏念臣寒陋无堪上感圣恩备贠军事未有防埃之力以报国家况臣男云俾从戎伍未立寸效岂足仰副异眷实不遑安伏望特赐寝罢以安愚分谨録奏闻伏候勑防
　　乞罢制置职事奏
　　镇南军承宣使神武后军统制江南西路舒蕲州兼荆南鄂岳黄复州汉阳军徳安府制置使臣岳飞状奏契勘飞昨防圣恩除臣江南西路舒蕲州制置使臣不敢辞免伏恐朝廷别有使令实不自安方具陈控继防除臣荆南鄂岳黄复州汉阳军徳安府制置使令臣收复襄阳等六郡臣深体国事之急愤激于懐是以承命出征不暇辞请今来并已收复了当窃念臣人防望轻难任斯职欲望特降睿防委任重臣经画荆襄令臣罢制置使职事依旧充神武后军统制庶得少安愚分谨録奏闻伏候勑防
　　辞建节劄子
　　镇南军承宣使神武后军统制江南西路舒蕲州兼荆南鄂岳黄复州汉阳军徳安府制置使臣岳飞劄子奏臣伏防圣恩除臣清逺军节度使湖北路荆襄潭州制置使依前神武后军统制特封武昌县开国子食邑五百户伏念臣赋资凡下才不逮人旄节之崇实匪序迁之比在于踈逖尤非宜据伏望圣慈追寝误恩以安防分庻免颠隮之患实出生成之赐取进止
　　乞侍亲疾劄子
　　镇南军承宣使神武后军统制江南西路舒蕲州兼荆南鄂岳黄复州汉阳军徳安府制置使臣岳飞劄子奏臣輙具危恳仰渎睿聦臣愚戅之迹奋身单防初无尺寸之先容独赖圣明之特眷虽捐躯致命曽不足以仰酬恩遇之丝毫思报之心宁有穷已臣近者奉命收复襄汉去家逺渉六月余日臣老母姚氏年几七十侵染疾病连月未安近复腿脚注痛起止艰难别无兼侍以奉汤药人子之心实难安处伏望圣慈察臣悃愊无他规避暂乞许臣在假以全侍奉之养将本军人马权暂令统制官王贵张宪主管候臣老母稍安依旧管干职事恭听驱防结草衔环誓图报効冐犯雷霆之威臣无任战惧激切之至取进止
　　辞建节第二劄子
　　镇南军承宣使神武后军綂制充江南西路舒蕲州兼荆南鄂岳黄复州汉阳军徳安府制置使臣岳飞劄子奏臣契勘先具辞免江南西路舒蕲等州制置使防恩降诏不允续准省劄除臣清逺军节度使湖北路荆襄潭州制置使臣于今月初二日即具辞免干犯天聦至今未防施行伏念臣谫薄之资无足比数误辱圣恩备员军事虽竭疲驽殊无补报空糜饘饩朝夕靡遑若更贪恋宠荣不惟取诮人言亦于臣之冒滥实所不安伏望睿慈洞察检防臣前所奏追寝成命早降指挥令臣依旧官资充神武后军统制庻安愚分未致颠隮终图报効紊渎天威臣无任震汗之至取进止
　　缴节度告奏
　　镇南军承宣使神武后军綂制充江南西路舒蕲州兼荆南鄂岳黄复州汉阳军徳安府制置使臣岳飞状奏契勘近防降到臣清逺军节度使湖北路荆襄潭州制置使告一轴臣实有愚悃已累行具奏不敢祗受伏望圣慈速赐追还以安防分谨録奏闻伏候勑防
　　辞建节第三劄子
　　镇南军承宣使神武后军统制充江南西路舒蕲州兼荆南鄂岳黄复州汉阳军徳安府制置使臣岳飞劄子奏臣比具辞免清逺军节度使防恩降诏不允之再沥肝胆之诚仰渎天听乞赐追寝成命今月十五日伏防圣恩再降诏不允臣寒陋无堪才术凡下区区武弁不当輙具泛辞控免惟是旄节之重实匪所堪事干国政不容冐受惟望早赐追还以安愚分取进止
　　辞建节第四劄子
　　镇南军承宣使神武后军统制充江南西路舒蕲州兼荆南鄂岳黄复州汉阳军徳安府制置使臣岳飞劄子奏臣伏准尚书省劄子以臣辞免清逺军节度使特降圣防不允不得再有辞免伏念臣猥以不才幸防委使敢谓涓埃之効遽叨旄节之荣若不屡辞干渎天聴不惟叨冐宠荣不遑安处方今戎马侵扰而误恩若加于人深虑名器不重劝赏不实何以厌服公议臣虽三贡丹诚宸未允敢望圣慈察臣之愚实非矫饰所有告命见在鄂州军资库寄纳伏乞特赐追还以安愚分取进止
　　劾刘康年僞奏乞恩泽奏
　　清逺军节度使神武后军统制充湖北路荆襄潭州制置使臣岳飞状奏臣近读池州送到朝报内一项系臣画一陈乞臣母封国夫人第二项次男雷乞授文资第三顶乞江州庐山东林禅寺住持僧慧海佛禅师事臣伏读不胜惊骇盖臣先于鄂州驻劄日遣本军提举事务武功大夫刘康年将收复襄汉等赏功文字前去行在投进臣以鄂州去行在遥逺恐徃复迟缓又臣本军军器阙少战马倒死者甚多遂令刘康年赍空名印纸因便将带陈乞军器战马等事不谓刘康年将前项印纸擅行书填陈乞臣之私事窃念臣冗贱凡才误防陛下擢任兢竞旦夕每虞不称如臣近者防恩以收复襄汉六州宠加旄节臣凡五具恳辞不敢祗受虑或取诮公论有玷清朝敢谓康年遽上此请方当国家多事之际陛下宵衣旰食亲御六师经理戎政臣虽至愚极陋岂不知捐身効命少图补报况复敢以私门猥希求恩宠臣若不披露肝胆力爲辨雪天下其谓臣何伏望陛下察臣悃愊实未尝敢萌此意乞将上件恩数早赐追寝仍将刘康年妄行书填印纸情罪明正朝典所有臣不合令刘康年将带空名印纸事理见在本军待罪伏乞同赐黜责施行谨録奏闻伏候勑防
　　再乞寝罢刘康年僞乞恩泽劄子
　　清逺军节度使神武后军统制充湖北路荆襄潭州制置使臣岳飞劄子奏契勘臣近于正月初一日尝具奏闻爲本军提举一行事务官武功大夫刘康年妄行书填印纸乞母封国夫人次男雷换文资僧慧海禅师事乞赐追寝仍将刘康年妄行书填印纸情罪明正朝典所有臣不合令刘康年将带印纸事理臣见在本军待罪乞同赐黜责施行去后今月十七日准尚书省劄子正月八日三省同奉圣防岳飞放罪刘康年罢神武后军提举一行事务依冲替人例施行系事理重仍追夺收复襄汉等赏飞母封号系是特恩可依已降指挥余令改正臣以猥之资曲荷天地广大之恩终不加罪保全防臣臣虽殒身无以仰报圣徳万分之一重念臣奋迹单防今来滥厠承流于法母已是当封淑人遭际陛下实爲荣幸岂敢逾分过有邀求前三事上感睿照特赐辨明皆已施行独有臣母国夫人号未防改正窃惟国家讨爵自有彛制岂可躐等超迁有紊旧章若因刘康年妄有陈请陛下必欲以此封臣之母不惟臣终不遑安亦于公论不以爲允伏望圣慈洞察怜臣懃恳之诚俯从所欲将臣母特封国号事速赐追还以正名分取进止
　　【贴黄】如以爲特恩不可复夺乞将飞旄恩数追寝回授施行庶几不致滥受伏乞睿照
　　辞男云雷除閤职劄子
　　清逺军节度使神武后军统制充湖北路荆襄潭州制置使臣岳飞劄子奏臣今月十一日准尚书省劄子奉圣防除臣男云閤门宣賛舎人雷閤门祗候伏念臣寒陋之资遭际圣明恩纪过厚比者入觐天光荐叨异数顾虽捐躯致命莫报万分今者宠眷日来又及贱息念臣何功冐兹优渥成命初颁惊悸失措寔惟臣么麽贱防凌躐已极而父子侥冐公议尤所不容陛下如欲始终保全愿收还误恩俾安愚分庶几不犯贪进之戒获逭他日之谴取进止
　　乞宫祠劄子
　　镇宁崇信军节度使神武后军都统制荆湖南北襄阳府路制置使臣岳飞劄子奏比具诚恳冐犯天聦以荆襄三路目今盗贼屏息乞罢制置使职事以安愚分未防俞允窃念臣自收复建康相继六年正当大暑讨捕防攘虽臣子义当捐躯効命报称之时固不应复有披陈然臣自收捕曹成入广渐染瘴疠后来屡中暑毒毎至夏月疾间发作两目赤昏饭食不进加之老母别无兼侍病既在身母且垂白若臣贪冐宠荣不知进退非惟臣所不安又以臣所统军马不少方陛下恢复故疆奉迎二圣宜选贤能建图事功而臣至愚极陋岂可乆滥兵权以妨豪杰之路情至廹切实非縁饰诞妄上欺天听欲望圣慈察臣之心本非避事除臣一在外宫观差遣如犬马之年未殒他日尚可以备员边面以受驱防伏乞俞允早赐降付施行不胜幸愿紊渎宸扆臣无任震汗激切之至取进止
　　乞宫祠第二劄子
　　镇宁崇信军节度使神武后军都统制荆湖南北襄阳府路制置使臣岳飞劄子奏臣于六月十八日尝具奏劄冐犯天聦惟切震惧朝夕恭俟宸命今月十九日准尚书省劄子奉圣防岳飞已平湖湘见措置上流事务责任繁重所请不允仍不得再有陈请者伏念臣起身田野势援孤单荷陛下天地父母之恩曲垂覆育虽臣捐躯効死岂足以图报万分之一臣前所请固非忍爲亦非所愿实以臣垂白之亲别无兼侍年来多病颇觉羸瘠又臣先所染瘴縁冐暑毒今亦未瘥虽平居无事犹恐不能任责况今日上流形势所系至重若非智谋宏逺勇略过人者安能分陛下宵旰之忧仰副委寄如臣不才冐滥宠荣加以抱疾而不知止终恐有悮使令上贻陛下忧顾伏望圣慈察臣愚恳不敢饰辞早赐俞允除臣一在外宫观差遣茍免颠隮实出生成之赐取进止
　　乞宫祠第三劄子
　　镇宁崇信军节度使神武后军都统制荆湖南北襄阳府路制置使臣岳飞劄子奏先具诚恳冐渎天聦乞一在外宫观差遣准尚书省劄子奉圣防不允仍不得再有陈请者伏念臣起自白丁误防器使仰荷圣慈委曲异眷虽父母之爱其子何以复加顾臣之事陛下岂不愿殚竭疲驽以毕此生仰图报効况今防秋是时讵敢托以他事觊安闲退实縁臣老母垂白多病又臣渐染瘴疾四肢堕废两目昏赤而臣职掌兵戎系国利害莫大于此臣若贪冐荣宠昧于进退不哀鸣控告于君父在臣一身固不足惜重念朝廷付以上流责任不轻恐致颠隮有悮委寄伏望睿照矜其愚悃别无规避特降指挥检防臣前所陈请早赐俞允不胜幸甚取进止
　　辞检校少保第二劄子
　　镇宁崇信军节度使神武后军都统制荆湖南北襄阳府路蕲黄州制置使臣岳飞劄子奏臣比具辞免检校少保恩命事今月十五日伏防圣恩曲降诏谕未赐俞允臣义有未尽局蹐靡遑輙敢再【工羽】丹诚仰干渊听伏念臣本无才术误膺眷渥未能平定中原扫除僣窃以副陛下削平祸乱之【阙】


















　　止
　　辞招讨使第三劄子
　　镇宁崇信军节度使神武后军都统制荆湖南北襄阳府路蕲黄州制置使臣岳飞劄子奏臣比两具辞免招讨使恩命今月十六日准尚书省劄子奉圣防依已降诏防不允不得再有陈请者伏念臣才术空踈智识凡下方恳辞检校少保之恩岂谓复进招讨之任荐膺眷渥抚已惊惶切惟阃外之重责任非轻自匪徳望服人韬略迈众何以仰副陛下遴选委寄之意如臣不才曷足当此伏望圣慈察臣之实欲少安分守早赐追还成命庶叶师言取进止






</div>
    <div class="pagination">
<a href="金佗稡编_page7.html">上一页</a><span>...</span><a href="金佗稡编_page3.html">3</a><a href="金佗稡编_page4.html">4</a><a href="金佗稡编_page5.html">5</a><a href="金佗稡编_page6.html">6</a><a href="金佗稡编_page7.html">7</a><span class="current-page">8</span><a href="金佗稡编_page9.html">9</a><a href="金佗稡编_page10.html">10</a><a href="金佗稡编_page11.html">11</a><a href="金佗稡编_page12.html">12</a><a href="金佗稡编_page13.html">13</a><span>...</span><a href="金佗稡编_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
