<!DOCTYPE html>
<html>
<head>
    <meta charset="UTF-8">
    <title>钦定外藩蒙古回部王公表传 - 第 36 页/共 117 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定外藩蒙古回部王公表传 - 第 36 页/共 117 页</h1>
    <div class="content">　　传第十
　　敖汉部总传
　　敖汉部在喜峰口外至
　　京师千有十里东西距百六十里南北距二百八十里东界柰曼西界喀喇沁南界土黙特北界翁牛特内扎萨克二十四部自科尔沁扎赉特杜尔伯特郭尔罗斯喀喇沁土黙特左翼阿噜科尔沁翁牛特阿巴噶阿巴哈纳尔四子部落茂明安乌喇特外皆元太祖十五世孙达延车臣汗之裔达延车臣汗子十一长图噜博罗特其嗣为敖汗柰曼乌珠穆沁浩齐特苏尼特五部第三子巴尔苏博罗特其嗣为土黙特右翼一旗及鄂尔多斯部第五子阿尔楚博罗特其嗣为巴林扎噜特二部第六子鄂齐尔博罗特其嗣为克什克腾部第十一子格哷森扎扎赉尔珲台吉其嗣为喀尔喀左翼喀尔喀右翼二部余皆不着图噜博罗特子二长博第阿喇克详乌珠穆沁部总传次纳密克生贝玛土谢图子二长岱青杜楞号所部曰敖汉次额森伟征诺顔详柰曼部总传岱青杜楞子索诺木杜棱及塞臣卓哩克图初皆服属于察哈尔以林丹汗不道天聪元年偕柰曼部长衮楚克率属来归
　　诏索诺木杜棱居开原塞臣卓哩克图还旧牧二年偕柰
　　曼巴林扎噜特诸台吉察哈尔
　　谕勿妄杀降严汛哨后索诺木杜棱以私猎哈达叶赫山罪议夺开原地塞臣卓哩克图卒子班第继为部长八年冬
　　遣大臣赴硕翁科尔定诸藩牧以扎哈苏台嘉台为敖
　　汉界崇德元年
　　诏编所部佐领设扎萨克以班第领之爵多罗郡王顺治元年从入山海关击流贼李自成康熙十三年请选兵随逆藩呉三桂
　　诏还牧听调十四年随大军察哈尔叛人布尔尼十五
　　年
　　征兵赴河南寻调荆州越三年凯旋二十八年秋诏发喜峰口仓粟赈所属贫户三十七年冬
　　遣官往教之耕
　　谕曰朕巡幸所经见敖汉及柰曼诸部田土甚嘉百谷可种如种谷多获则兴安岭左右无地可耕之人就近贸籴不须入边市米矣其向因种谷之地不可牧马未曾垦耕者令酌留草茂之处为牧地自两不相妨且敖汉柰曼古以捕鱼为业者众教之以引水灌田彼亦易从凡有利益于防古者与王台吉等相商而行雍正五
　　年以所部灾
　　赐帑赈之九年随大军噶尔丹策凌所部一旗驻固尔班图尔噶山与柰曼翁牛特巴林扎噜特喀尔喀左翼阿噜科尔沁诸部统盟于昭乌达爵五扎萨克多罗郡王一附多罗郡王一固山贝子二一由贝勒降袭镇国公一由贝子降袭
　　扎萨克多罗郡王班第列传
　　班第敖汉部人姓博尔济吉特元太祖二十一世孙父塞臣卓哩克图天聪元年三月遣使献明诱降书七月迎
　　觐辽河
　　行幄
　　赐宴
　　赉雕鞍良马各一十二月复
　　赉金珠皮币甲胄鞍马
　　赐号都喇尔巴图鲁三年从征明由阳什穆河入大安口克遵化薄北京四年克永平攻昌黎焚近城庐舍师还卒五年班第从征明大凌河败锦州援兵六年从征察哈尔过兴安岭至布隆图移征明归化城及宣府七年尚固伦公主授固伦额驸崇德元年四月封扎萨克多罗郡王
　　诏世袭罔替十二月从征朝鲜二年由朝鲜进征瓦尔喀至吉木海败平壤巡抚安州总兵及安边道援兵三年二月从征喀尔喀扎萨克图汗由兴安岭至登努苏台侦遁乃还其部校三人私匿马百四十不遵
　　防均给无马者乘归议籍牧产戸口
　　命即以赐班第九月从征明由墙子岭入边越北京趋山
　　东攻克济南四年扈
　　驾征明松山五年遣属色穆随征索伦凯旋得
　　优赉六年随大军围明锦州迎击援兵于松山两红旗镶蓝旗列营乳峰山为明兵所袭班第偕诸军击却之七年以松山锦州俱克叙功
　　优赉并及其部将斋萨库等顺治三年随豫亲王多铎追苏尼特叛人腾机思至扎济布拉克败喀尔喀土谢图汗车臣汗援兵四年卒子二长墨尔根巴图鲁温布袭郡王次齐伦巴图鲁鄂齐尔授和硕额驸
　　一次袭墨尔根巴图鲁温布班第长子顺治二年来朝
　　赐玉带鞍马四年袭扎萨克多罗郡王六年随大军追喀尔喀二楚琥尔于喀屯布拉克康熙十年卒子二长扎木素袭郡王次衮布二等台吉尚郡君授固山额驸子罗卜藏封多罗贝勒自有传二次袭扎木素墨尔根巴图鲁温布长子尚郡主授多罗额驸康熙十一年袭扎萨克多罗郡王十二年来朝十四年察哈尔布尔尼叛柰曼扎木三应之扎木素同巴林翁牛特喀喇沁土黙特诸部兵防大军进布尔尼败窜为科尔沁额驸沙津阵斩扎木素奉
　　诏还防余贼掠境二十九年随大军噶尔丹于乌兰布通三十四年赴巴林防御三十五年调乌尔辉四十七年卒子垂木丕勒袭
　　三次袭垂木丕勒扎木素长子康熙四十七年袭扎萨克多罗郡王雍正十二年授副盟长乾隆八年
　　命御前行走十五年卒子垂济喇什袭
　　四次袭垂济喇什垂木丕勒长子初授二等台吉乾隆十五年袭扎萨克多罗郡王二十年遣子巴特玛喇什随大军达瓦齐二十一年授副盟长三十三年卒子巴特玛喇什袭
　　五次袭巴特玛喇什垂济喇什长子初授二等台吉乾隆三十三年袭扎萨克多罗郡王三十八年卒子巴勒丹袭
　　六次袭巴勒丹巴特玛喇什长子乾隆三十八年袭扎萨克多罗郡王四十年
　　命乾清门行走四十七年卒子德亲袭
　　七次袭德亲巴勒丹长子乾隆四十八年袭扎萨克多罗郡王
　　【附】追封多罗郡王索诺木杜棱列传
　　索诺木杜棱扎萨克郡王班第伯父天聪元年来归
　　赐济农号二年随大军征察哈尔八年从征明入得胜堡
　　由大同至朔州克堡一归献所获得
　　优赉九年削济农号崇德元年从征朝鲜二年由朝鲜进征瓦尔喀六年从征明锦州松山七年叙功
　　优赉顺治元年卒五年追封多罗郡王子二长玛济克次
　　布达相继袭
　　一次袭玛济克索诺木杜棱长子顺治五年袭多罗郡王
　　诏世袭罔替康熙五年以故杀妻罪削爵
　　命其弟布达袭
　　二次袭布达索诺木杜棱次子康熙五年袭多罗郡王十二年来朝扈
　　驾猎南苑
　　命偕巴林郡王鄂齐尔喀尔喀左翼贝勒衮布伊勒登等树侯校射十三年卒子三长萨木丕勒袭郡王次额尔德尼次色棱绰克图均授台吉
　　三次袭萨木丕勒布达长子康熙十三年袭多罗郡王二十八年卒子三长阿敏达赉次额色防克次达什达尔扎相继袭
　　四次袭阿敏达赉萨木丕勒长子康熙二十八年袭多罗郡王二十九年卒无嗣弟额色防克袭五次袭额色克萨木丕勒次子康熙二十九年袭多罗郡王三十年卒无嗣弟达什达尔扎袭六次袭达什达尔扎萨木丕勒第三子康熙三十年袭多罗郡王四十三年卒无嗣从弟瓦尔达袭七次袭瓦尔达布达孙台吉色棱绰克图子康熙四十三年袭多罗郡王四十四年卒无嗣从弟鄂尔斋图袭
　　八次袭鄂尔斋图亦布达孙台吉额尔德尼子康熙四十四年袭多罗郡王五十四年赴北路军防御策妄阿喇布坦五十九年随大军击准噶尔擒宰桑贝坤等百余人得
　　优赉雍正九年随大军噶尔丹策凌乾隆十三年卒子
　　喇什喇布坦袭
　　九次袭喇什喇布坦鄂尔斋图长子乾隆十三年袭多罗郡王十九年随北路大军达瓦齐四十四年卒子齐黙特噜瓦袭
　　十次袭齐黙特噜瓦喇什喇布坦长子初授二等台吉乾隆四十四年袭多罗郡王
　　命乾清门行走
　　【附】多罗贝勒罗卜藏列传【今袭固山贝子】
　　罗卜藏扎萨克郡王墨尔根巴图鲁温布孙二等台吉衮布子初授二等台吉康熙五十年尚郡君授固山额驸五十四年
　　命乾清门行走雍正四年晋一等台吉七年
　　谕曰一等台吉罗卜藏明敏干练甚属勤慎在内廷行走有年且系额驸着封辅国公九年随喀尔喀亲王额驸策凌等进噶尔丹策凌授防赞大臣十年由克尔森齐老夜击贼至额尔德尼昭夺获山砦贼遁偕将军塔尔岱等追至推河擒斩无算
　　诏嘉其功晋固山贝子十一年复侦击准噶尔贼十三年
　　撤还乾隆元年
　　命御前行走七年擢理藩院额外侍郎八年
　　谕曰贝子罗卜藏人甚谨慎实心行走前在军营亦着劳绩可施恩晋封多罗贝勒十三年署镶蓝旗防古都统十五年授盟长寻署喀尔喀定边左副将军十七年卒
　　谕曰贝勒罗卜藏原系二等台吉因在军营効力洊封多罗贝勒此爵虽非世袭罔替念系出力行走所得其长子垂济扎勒可令袭固山贝子第三子三济扎
　　勒系罗卜藏爱惜之子可格外施恩封辅国公十九年
　　驾幸吉林
　　亲临其墓酹酒
　　一次袭垂济扎勒罗卜藏长子乾隆七年
　　命乾清门行走八年
　　命御前行走十一年尚郡君授固山额驸十八年袭固
　　山贝子四十六年卒理藩院议降袭
　　谕曰垂济扎勒父罗卜藏向来勤勉垂济扎勒又在内廷効力多年其子德威多尔济着加恩仍袭固山贝子
　　二次袭德威多尔济垂济扎勒长子尚郡君授固山额驸乾隆四十七年袭固山贝子四十九年
　　诏世袭罔替
　　【附】固山贝子三济扎勒列传
　　三济扎勒贝勒罗卜藏第三子尚郡君授固山额驸乾隆十八年封辅国公
　　命御前行走四十八年扈
　　驾幸盛京
　　谕奬其効力久克抒忱悃晋封固山贝子四十九年理
　　藩院议三济扎勒贝子爵系
　　恩封例弗予袭俟出缺时请
　　防
　　诏如议
　　【附】固山贝子罗卜藏锡喇布列传【今袭镇国公】罗卜藏锡喇布郡王鄂尔斋图第三子初授二等台吉雍正七年尚郡君授固山额驸九年
　　命乾清门行走乾隆十四年
　　命御前行走十九年
　　谕曰额驸罗卜藏锡喇布効力有年甚为勤慎人材亦优可施恩赐公品级二十四年封辅国公二十九年授副盟长三十年晋盟长三十一年擢理藩院额
　　外侍郎三十三年晋镇国公四十年晋固山贝子四十六年卒子纳木扎勒多尔济降袭镇国公一次袭纳木扎勒多尔济罗卜藏锡喇布长子乾隆四十六年袭镇国公四十九年理藩院议纳木扎勒多尔济所袭镇国公爵系
　　恩封例弗予袭俟出缺时请
　　防
　　诏如议

</div>
    <div class="pagination">
<a href="钦定外藩蒙古回部王公表传_page35.html">上一页</a><span>...</span><a href="钦定外藩蒙古回部王公表传_page31.html">31</a><a href="钦定外藩蒙古回部王公表传_page32.html">32</a><a href="钦定外藩蒙古回部王公表传_page33.html">33</a><a href="钦定外藩蒙古回部王公表传_page34.html">34</a><a href="钦定外藩蒙古回部王公表传_page35.html">35</a><span class="current-page">36</span><a href="钦定外藩蒙古回部王公表传_page37.html">37</a><a href="钦定外藩蒙古回部王公表传_page38.html">38</a><a href="钦定外藩蒙古回部王公表传_page39.html">39</a><a href="钦定外藩蒙古回部王公表传_page40.html">40</a><a href="钦定外藩蒙古回部王公表传_page41.html">41</a><span>...</span><a href="钦定外藩蒙古回部王公表传_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
