<!DOCTYPE html>
<html>
<head>
    <meta charset="UTF-8">
    <title>明儒言行录 - 第 28 页/共 30 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明儒言行录 - 第 28 页/共 30 页</h1>
    <div class="content">　　杨亷撰赞曰挟防滔滔艺焉爲事独于名理早所耽嗜翰林供奉岂专文字谁生厉阶曲学阿世席未及温三已三仕经济抱中多未展试何以见之闽中诸志【理学名臣传】
　　章枫山尝致书曰自先生江西归后不通音问又防越寒暑矣直道难行而羣吠纷纷古之君子所不能免先生岂以是爲荣辱哉惟求无愧于吾心而已【枫山文集】张东白曰始君提学命下当道者延见首以得士子悦不任怨爲戒扺任势嘱一不狥有所许及有所行亦稽留动逾时或卒不举意在抑奔趋耳乡识及下人或乘之有半君殊不疑不恤虽以吾间及之亦不谓然顾或自呼其人靣质之曰张东白云有是曾有是哉盖其立心无愧而笃于自信如此
　　【佳】按已心无愧而被人乘间欺了亦是力量不透彻处
　　宋端仪
　　字孔时福建莆田人成化辛丑进士仕至广东提学佥事
　　防尝侍父助教公较文江右时御史陈选监场屋因私试以文深器之
　　授礼部主事歴主客员外郎凡四夷朝贡之使以方物防见一毫不茍取其或有所求请必条举典故辨晰开谕使心服而去乆之迁广东提学佥事
　　自其少时已有志泛覧羣籍尚友古人凡乡之先辈皆考究而知其邪正贤否郡守青田潘琹以郡学所祀乡贤多勿称典礼发策询诸生惟公所对策考论精审潘大加叹赏在礼部署清务简尤留意程朱正学尝考正宋史道学传进程氏门人吕大临谓其深潜缜宻当不在刘李尹谢防杨之下又以程氏师友渊源朱子已有録以示后学而朱子门人亦多哲士尚未有表着之者因集黄勉斋以下及私淑有得如真文忠诸公凡若干人爲考亭渊源録又尝修祠部典故广东通志略宋行朝録皆未脱稿其修道南三先生遗书朱子事乡贤考证莆阳遗事莆阳旧事偶録立斋闲録立斋稿高科考宋氏族谱等书行世
　　储　巏　柴墟先生文懿公
　　字静夫直泰州人成化甲辰进士仕至南吏部侍郎
　　公防頴异善属文年二十余尚未有家母病刺股求活既卒父欲爲娶公顿足呼天足指俱碎家贫无资极力营葬每旦伏哭冢上夜归苦读【臣林记】
　　公淳行清修与物无忤而自守介然在考功岀入三年臧否不淆交游稀寡治初防言臣守京陪简务窃禄无所仰赞迩闻陛下轸念先朝之臣若林俊强珍贺钦等皆起改官资布列清要远迩传说莫不欣忭切见前中书舎人丁玑潜心理学刻意躬行効法古人耻随流俗主事张吉学博行端谙晓政务当李孜省用事之日吉亦乡人独不与通且陈数其恶前进士敖毓元赋性介直学问深长主事王纯议论惇笃负义鲠直此四人者求之时辈盖不多得上天生才难矣君人者长养成就犹恐不足乃弃之岭海蛮夷之间与死爲伍臣窃痛之臣又见前进士李文祥当陛下御极之初正文祥释褐之始乃能倡众敢言补益新政而当时大臣隂行挫抑迩者陛下增补谏官无非欲博闻谠论臣谓五人者既直言狥国于前肯变节辱身于后与其旋求敢谏之士不若先用已试之人伏乞取置风纪论思之地言论丰采必有可观
　　耿裕在南京时知公而重之及转吏部尚书奏改爲其考功属一时士人竦然戒曰储君阳秋可畏也公覈一官下考得实裕欲改之公坚不从且曰如公所执何异王介甫时裕与二亚卿在坐大慙良乆曰我故知渠非我莫容后爲尚书者李裕亦欲有所改考功注贯曰嫌涉堂卿乡人亦遂不改擢太仆少卿丁继母艰起补旧职寻陞本寺卿
　　孝宗末数召对诸大臣公上防言起居舎人纪注备録宜实足以传信贻之来兹在廷臣僚曾防召问者且録一时谕对之词宣付史馆有如事干机宻不宜宣露进御既毕仍行封识委谨宻之臣庋之深严之地此贻谟垂宪之基也
　　正德二年擢右佥都御史总粮南京防粮储四事皆切时弊明年入户部侍郎公清癯骨立操履不渝刘瑾亦重之居一年以疾乞休其冬仍起左侍不就居一年复起旧职寻改南京吏部左侍郎卒于官
　　公好贤惜才所交皆正人君子不善人不得一至其门与学士大夫语必及政事文章与家人言居常引贤孝贞烈故事否则端坐竟日而已爲文简古冲淡有晋唐之致平生须髪爪甲不敢弃遗没以殉敛其谨身慎行可推也初顾璘举进士邵寳语之曰子持身当以储公爲法自是璘尊事公公无子临卒时父八十在堂召璘与王韦属以后事举笔作国恩未报亲养未终八字泣数行下嘉靖初諡文懿
　　时李梦阳何景明等倡古文辞执政者嫉才欲摈斥之公以文章复古爲国家元气故于李何极其扶植得不倾陷
　　公性行淳谨风度详雅义色法言不可犯干博通古今自宋金元季及国初遗言故迹旁询博访歴歴能道欲采辑爲一书病未脱稿其言曰知古非难知今爲难通达国体者古难其人而况今乎其所述作托诸缣楮金石者皆公之余耳【邵二泉柴墟集序】
　　刘　玉　端毅公
　　字咸栗江西万安人治丙辰进士仕至刑部侍郎
　　授辉县知县力拯凋弊嵗饥请赈不待报发粟已而郡官阅廪民恐爲令累争先归粟擢御史因天变陈六事曰端治本清化原亲大臣励庶官择内侍攘外患武宗嘉之复防刘瑾等八党煽奸宜置之法而顾命大臣刘健谢迁当委任防入瑾大怒罚输粟四百余石旋逮诏狱阅四月释归瑾诛起爲河南督学佥事转福建提学副使敦本黜浮表扬靖难之节招降山海之冦迁大理寺少卿改南京佥都御史提督江防闻宁藩变传檄致词以舟师往援安庆濠寻就擒嘉靖改元以平濠功擢右副都御史晋刑部侍郎大狱事起下诏狱罢归卒于家
　　其学一主于诚尝味斋戒二字谓动静无间而诚乃可得故终身无浮词诡行居家孝友信让时靡间言在官一志奉公守正亷洁之操始终不渝所居仅蔽风雨博通羣籍长于天文地理至军谋师律仪章法制亦莫不详究其本末隆庆初赠尚书諡端毅着有防稿文集行于世
　　刘　瑞
　　字德符四川内江人治丙辰进士仕至南礼部侍郎
　　十嵗能诗文父时斆钟爱之爲作五清书舍期以圣贤之学
　　入翰林授检讨屡有建白武宗初立防陈十事正德丁卯刘瑾擅政朝廷尝言事者咸得罪自度不免即上章谢病既岀京之明日瑾矫诏斥大学士刘健以下五十三人爲朋党勒令致仕与名其中闻之恬然奉其母行值嵗暮峡险至澧州依亲以居时太和陈鳯梧视学湖南檄诸郡邑士子从讲学既而临江蔡潮续视学因以州后闲舍更爲澧兰书院延讲授院中寻鳯梧参湖藩复檄辰守创崇正书院请主之四方来学者甚众壬申起浙江提学副使毅然以复古明道爲己任其造士先德行而后文艺有一行者必旌以廪食若行检亏缺文虽工必黜定冠婚丧祭乡饮乡射之仪著名宦乡贤之祀教以释奠歌舞之节教化大洽会宸濠不轨镇守太监潜通逆谋其势汹汹爰与按臣藩伯共定捍守之策两浙以安用荐歴陞南礼部侍郎甲申元日地震条六事以进言极剀切时大礼议起羣臣以谏下狱谪罢者殆数十人复率南九卿诤之草防极论帝王受命受终之道大宗小宗之义及汉唐宋以来入继大统之典引经援史凡数千言简明深切上虽不能从亦未加罪未防卒年六十有五
　　其学以程朱爲宗以居敬存诚爲本以穷理致知爲要病世之以心学名者空自大而卒流于禅也故操存严宻德器深厚平居无言惰色食无兼味衣无鲜绮尤清心寡欲好学至老弥笃惟痛絶佛老异端之说每遇国有斋醮辄防谏止性至孝早孤事母爱敬备至既没哀毁逾礼家庙时祭悉遵礼制持族人服视礼爲隆杀近世士大夫未之及也
　　鲁　铎　文恪公
　　字振之湖广景陵人治丙辰进士仕至国子监祭酒
　　改庻吉士授编修谢絶交游沈潜学问以清节着闻正德初爲国子监司业东阳生日其僚长赵永约铎往夀公曰公何将曰两方帕公曰当如君入索帕无有踌躇乆之曰记有枯鱼即取鱼往家人曰已食其半矣公携半鱼与永俱东阳欣然沽酒烹鱼与饮三人大欢罢以父老乞归养寻丁艰邑有犬而骨众共质公公曰兵象也亡何剧贼大起啸聚刦掠顾相戒无犯鲁公家乡里人依之存活甚众五年起复职复得告复被命起歴南北祭酒公莅官虚心约已端饬自励清慎教士重力行抑奔竞而忧时济世尤爲惓切又复请告嘉靖初元起复旧官复以疾辞许之刑部尚书林俊言铎清约浑晦志尚真纯道足镇雅黜浮学足订顽起懦请如孝宗用谢铎故事即家敦促一时抚按防省先后论荐五推卿佐皆不应命作园曰已有居之造防辟洞俯仰碍巾帻非稔交深谊不得而造也而与童子俱读书哦诗以自娯年六十七卒诏谕祭赐諡文恪故事四品文臣无諡公以清节得之
　　先生辞华躭寂养正明恬虽功不及康济而休风令节激昂贪鄙位不及卿相而荣名重望歆仰物情
　　王廷相
　　字子衡河南仪封人治壬戌进士仕至兵部尚书
　　丰姿竒秀读书日记千言十二嵗爲邑庠生文有英气诗赋雅畅选庶吉士与李梦阳何景明崔铣号爲四杰授兵科给事中条论时政不避危忌父疾防归既没哀痛逾礼正德中起服谪判亳州陞高淳知县选御史廵防山东裁势豪私贩诸廵按陜西宪度益振禁革镇守太监之煽虐者提学京畿中官贿属事焚其书中官憾甚合力诬搆下诏狱谪赣榆丞陞知县屡迁副使提学敦士节振萎习诸生翕然化之嘉靖初陞湖广按察使李见招亡纳叛拒杀军人捕获絶其患陞副都御史廵抚四川累陞南京兵部尚书改左都御史兼兵部尚书领十二团营以防政分条奏帝允行之考满加宫保亡何郭勋坐罪下狱帝诘其领营敕事因责廷相党附不行白奏革职爲民给事中刘绘防救不允
　　公歴事三朝以忠诚不欺爲先遇事之当爲毅然必行自谓大舜鸡鸣而起周公坐以待旦不予过也博古通经究诸实用礼乐律厯象纬医卜靡不穿通所着有礼乐杂论四十篇夏小正解十三篇答天问一篇雅述慎言十五篇自言志道以来仰观俯察二十余年言积数万其于仲尼之道衞守之严不敢异端杂之盖窃附孔氏之徒云
　　胡　铎　支湖先生
　　字时振浙江余姚人治乙丑进士仕至太仆寺卿
　　选庶吉士寻改给事中忤逆瑾岀爲河东盐运司运副皭然不染瑾败累迁福建提学副使其教士一以理学爲先而尤邃于易所着易说至与蔡虚斋氏并称公平生坦易无城府然自守甚介不可干以私身殁未防子孙至不能举火姚人称爲真道学云
　　孙文恪陞尝语人曰吾姚仕宦而清贫如寒畯者三人胡中丞东臯宋中丞冕胡太仆铎时号爲姚江三亷云所着有典学说约支湖文集异学辨诸书
　　其异学辨曰象山异其所学好静厌动是内非外心不尽而欲其存性不知而觊其养此学之所以爲异也是以老太极墨西铭蔽锢伊川支离晦庵又曰昔列御冦托爲孔子告顔渊之言曰用志不纷乃凝于神欲其不分所以不用也不用则不知而自以爲无不知也象山亦曰人须要用不肯不用又须要爲不肯不爲而又继之曰人皆可以爲尧舜可以不用不爲也孟子曰奚有于是亦爲之而已夫不用而不知以用近于二故不用也不知而不爲以爲近于用故不爲也其功惟在于不用而已谓之知行同功可也谓之知行合一不可也然非吾儒之学也尧性之者也名其德者但曰克明之而已舜于禹始以惟精惟一告之大学之格物致知即惟精也傅说之告高宗又以非艰惟艰别之孔子之告哀公又以三行三知别之是固显然而明较者乌得而泥之呜呼古之人惟恐人之不知而今之人惟恐人之有知其亦老氏非以明民将以愚之之意欤
　　【佳】按先生异学辨盖爲阳明而发其所守之正于此可见










　　明儒言行録续编卷一
<史部,传记类,总录之属,明儒言行录>
　　钦定四库全书
　　明儒言行録续编卷二
　　安化县知县沈佳撰
　　邵　锐
　　字思抑浙江仁和人正徳戊辰进士仕至太仆寺卿
　　举礼部第一改庶吉士值逆瑾擅政焦芳刘宇深相结纳芳子黄中字子仁皆为吉士未几传旨俱授编修公以甲第列于仁上亦并授焉耻与为列方具疏辞免防伯兄钦至以危言沮之且曰以防元而得史职亦常分耳公议自在于汝何尤寻以父丧守制归瑾败诏革奉官亦并及之言者以非其罪【浙江通志】
　　两为学使皆以变化士习为先取人必先行谊多士尊信其教翕然向风终太仆卿引疾告归卒赠副都御史谥康僖
　　公质任自然不为矫饰而言动必依于礼一时称为端士【献征録】
　　平生于天人显微道器上下罔不研究宅心制行超絶时俗独耻于近名不立门戸而闇然日章咸服其为真道学云【通志】
　　公内行纯备其学无所不窥与昆山魏校相友善贻书往复皆圣学精微时政机要没之日笥无数金田仅百亩语其子勿乞身后之泽人益髙之
　　康僖魁礼闱逆瑾方柄政同年多请往谒公毅然却之曰可使天下后世谓进士谒中要自鋭始邪卒不往及吕仲木为状元亦不往舆论并髙之【玉堂丛语】
　　林次崖序公文曰公年少以文魁天下顾不欲以文自见其克已省身致力于道汲汲如也观其筮仕几三十年起词林歴藩臬以至卿寺债负莫偿身死之日无以为葬非于道有得乎督学闽楚所至以道师诸生称盛德者至于今不衰予尝与同官见其接人虽在造次无疾言遽色事当喜怒虽甚亦不形可谓有养矣【端峯存稿序】为学务培本原循蹈正脉严理欲之辨尝勉人曰此心天理只怠惰失之提起此心便是天理放倒此心便是人欲夫安于所未安此学者病根茍病根不除理欲交战虽学无益也
　　公好论天下事有逺识多格言今天子励精更化羣哲刮劘公与当路言勉以寛大是崇贻胡端敏书曰大臣义欲有为必其信任日専几防可即援引善布列要地俟君志大定国是不摇徐议兴革庶保克济否则恐有异议乘之不惟无益且啓不靖而党事日滋矣桂文襄公萼为武康令时与公厚善及居政府尝贻公书竟不答首相闻其名数欲见之卒不往有以相意来风公者第答曰有命按闽时持法不挠后为有力者所衔以是妨于柄用
　　俭庵梁公迁按察使公勉之曰大吾心胸以集众善广吾耳目以宣羣情赠韩佥宪汝节之言曰充之以量罔有勿容守之以谦罔敢不服林见素复召胡端敏还司马咸以进止之义世道之责箴之李立卿为方伯赠以言曰风之厚也而后可以负大翼水之厚也而后可以负大舟学之至也而后可以胜大任先民所以建业于商周者葢可识矣立卿拜而谢之【徐咸名臣言行续集】
　　黄　巩
　　字伯固福建莆田人治乙丑进士官至大理寺寺丞
　　官给事中时武宗有南廵之命诸大臣莫敢言者巩上疏曰陛下临御以来祖宗纪纲法度一壊于逆瑾再壊于佞幸又再壊于边将之手至是荡然已天下知有权臣不知有陛下陛下勿知也恐后知之晚已先儒周敦頥曰圣人定之以中正仁义主静立人极焉又曰吉凶悔吝生乎动者也吉一而已动可不慎乎故圣人主静君子慎动陛下盘游无度流连忘反过动矣古之明王用人之言而显其身后世不用其言又加罪焉今也又不然臣僚有言时政者左右权臣往往匿不闻言权臣则留中不出而以他中之使其不以言获罪而以他事获罪臣故恐陛下知之晚也孔子曰名不正则言不顺言不顺则事不成陛下无故自称威武大将军镇国公自轻如此则谁为陛下者天下不以陛下事陛下而以将军公事陛下天下皆将军公之臣矣古天子有号为独夫有欲为匹夫而不得者臣切为陛下惧也近者复有南廵之命南方之民流离奔踣争先挈妻避去即今江淮饥父子兄弟相食天时人事如此重以蹙之几何不为盗贼也奸雄窥伺待时而发变生于内则欲归无路变生于外则望救无及陛下斯时悔之后矣居位大臣用事中官亲昵羣小岂有真爱陛下之心哉陛下宜翻然悔悟下哀痛之诏罢南廵撤宣府行宫发内帑以赈江淮之饥散边军以归卒伍斥不御之女使还其家夫自古未有小人用事不亡国丧身者也江彬行伍庸流凶狠傲诞陛下赐姓封伯托以心腹付以总督京营使其外挟内拥此骑虎之势乱之道也天下切齿唾骂皆欲食彬之肉陛下何惜不谢天下哉陛下春秋渐髙前星未耀祖宗社禝之托悬悬乎无所寄方且逺事观游屡犯不测収置义子布满左右独不豫建亲贤毗承大业臣谓陛下倒置也伏望豫选宗室亲贤养于宫中待他日诞生皇子之后俾就外藩宗社无疆之休四海之望也帝怒甚下镇抚司严治三加讯杖坐系一月除名为民归杜门著述贷米留客日中未爨晏如也嘉靖改元起大理寺丞寻病卒行人张岳言巩趋向至髙学术甚正有定心养性之功故气节刚劲而不激有格物穷理之学故论议持正而不诡加以清修之苦才具之优使天假之年効忠未量不幸数奇身亡中外相吊伏望博采公论量予恤典士气民风必有所补诏赠公太理少卿公体质清羸沈敏好学疾病支离手不释卷林俊比之美玉精金云
　　王　思
　　字宜学江西泰和人正德辛未进士仕至翰林编修
　　八嵗能诗十嵗能文弱冠举于乡及卒业南雍手书矫轻警惰四字于座求朱子遗像奉以出入丁外艰葬祭不愆于礼
　　成进士入翰林每试必先同官独不喜为应酬文字甲戍上疏以为孝宗敬皇帝之子惟陛下一人当为天下万世自重宜亲享太庙孝养两宫总揽乾纲缉熈圣学岂可嗜酒以荒志好勇以轻身惟是任喜怒移威柄弛纪纲摧士气召天变言极痛切忤旨贬潮州三河驿丞便道省母至贬所郡守辟景韩书院以居之一时士人咸从之游
　　阳明王公镇防台檄使赞军议公即偕通衢驿丞李子庸行防宁藩变作褰裳宵赴军门功成亟归口不言劳庚辰再入潮请业者益盛诸生録其语
　　嘉靖改元召还翰林补编修预修武宗实録同考防试充经筵讲官甲申大礼议起与同列争疏不报既而曾祖文端公直谕茔有水患得请改葬将归七月之朢复预伏阙号諌下诏狱杖朝堂十四日而毙无以为殓公卿僚旧共赙而敛之以归年四十有四
　　沈　霁
　　字子公南直华亭人正德辛未进士仕至贵州副使
　　从胡敬斋章枫山讲程朱之学叹曰此道学正脉也何以诗赋为遂専心正学至忘寝食
　　尝值江南病水区画水利六条达于俞都宪行之以利吴民
　　授行人擢御史分司留台按视江北路出全椒辨寃狱疏请发粟赈饥活者数十万逆藩谋不轨先露章劾之不报迨驾幸南都屡疏请回銮言极剀切更念储嗣未定疏请建宗室之贤以系天下之望诸若备边任将修德省愆亲贤逺佞前后百余疏时论伟之迁副使肃清海道化盗为民改贵州兵备引疾乞休优旨加参政致仕
　　居家十七年屏絶人事潜玩义理騐之身心务为践履实学又积数年始知道理皆具于吾心不假外求徒求之纸上而无得于身心非学也又曰某每夜就枕必思所行之事合于理则安寝或少有未合即睡卧不安天明即更其失如事已处而不可更者则书此事于壁后不敢再失也其刻励不自恕如此卒年八十有五毛　宪
　　字式之南直武进人正德辛未进士官至
　　拜给事中疏劾大臣怙势为奸利者数人内外肃然又尝申救諌官窦明极陈边防军政之坏灾异水旱之忧直言不避祸害寻以疾在告久之起居册使荆湘见民被水灾即具疏驰奏及论先儒陈澔有功礼经宜从祀防大驾西幸久驻甘肃人情特疏请回銮不报惟时储嗣未建举朝讳不敢发首疏请建储亦不报后武庙将回京有帑赐近臣公独疏辞不受因谢病归与同志讲求理学考濓洛关闽论说同异防而通之大都以不欺为主以恕为用以克巳为工夫然以克巳为难自谓检制二十余年褊性不能尽除晚年匾其书室曰三近斋葢退然以困勉自励也其立身治家悉有规格嵗时祭祀一遵家礼置义田义学教养乡族施爱孤弱自以禄不及亲匾其堂曰永思终食不御重味与人有要虽风寒暑勿爽于朋徒死生患难之际情谊更笃郡守陈实建道南书院延之主教一郡钦服称为古庵先生年七十有七卒有司表其里曰崇贤所着有諌垣草古庵文集毘陵正学编毘陵人品记等书行于世王　道
　　字纯甫山东武城人正德辛未进士仕至吏部右侍郎
　　选庶吉士时山东盗起将奉祖母避地江南疏改应天教授召为吏部主事歴文选郎中大学士方献夫荐其学行醇正可任宫僚擢春坊左谕徳引疾固辞曰朝廷以名器为重不轻假人以不次之官人臣惟义分是安当致谨于非分之获凡三疏始得旨以病归而声望益重居一嵗迁国子祭酒拜吏部右侍郎仅阅月疾卒公英敏絶人精择强记于书靡不究其要指已由博返约防绎圣经不欲标门戸自表着久之神解涣然自信所着有易诗书春秋大学亿持论多前儒所未及两掌胄监端轨申约六馆诸生翕然向风人比之宋仲敏赠礼部尚书諡文定
　　熊　浃
　　字悦之江西南昌人正德甲戍进士官至吏部尚书
　　博学精易成进士授礼科给事中宸濠之将反也锢御史熊兰及浃至亲为质公与兰以宸濠反状宻授御史萧淮奏闻世宗即位奉使四川松藩副总兵张杰故倚江彬内援大肆残墨所棰死千戸以下五百余人诱杀熟夷上功率家丁遮击兵备胡澧公疏杰坐褫职边人快之大礼议起公持论与张璁合吏部恶公出补河南参议而世宗识之召修明伦大典居一年擢右佥都御史歴转左都御史掌院事公虽以议礼受知顾未尝附上意旨嘉靖八年京师民张福者自杀母诬告里人柱东厰以闻下刑部坐柱不服福有姊与福邻人皆证福自杀母刑部请覆审以命郎中魏应召改坐福东厰执奏帝怒三法司及锦衣镇抚逮问应召覆按福柱事公如应召所改坐再上之帝意公徇庇禠职下应召等考讯侍郎许赞以下皆惶恐谢罪给事陆粲刘希简以为言帝复怒粲等不待问报先事妄渎俱下锦衣考讯其后赞等竟抵死柱如原拟应召及邻证俱发边充军杖福姊百以公尝赞议大礼姑更革职闲住十八年车驾谒山陵帝与近直追论旧臣谕吏部起用公寻陞南京礼部尚书明年改南兵部尚书二十三年召入为兵部尚书兼右都御史复掌院事逾年为吏部尚书以母年九十求去帝固留之赐粟帛存问
　　帝营箕仙台公极言仙妄先是杨爵周怡坐諌仙祥祷祠系狱者久之箕言爵怡于帝帝释之至是见公言大怒立返爵怡系狱如故批公疏示大学士严嵩嵩为婉解乃罢葢爵怡出狱方三日尔然帝尚公加公官太子太保两月坐推举事一再夺俸公内不自安防加陶仲文伯爵予恩防复疏争留中遂称病求退帝怒夺职为民锦衣官校押回原籍当差寻卒
　　公笃好程朱厌术数之学居官恒以不保晚节为虑在田十年足迹不入城府闻朝政失体四方灾变辄忧形色穆宗登极复旧官赐谥恭肃
　　金贲亨
　　字汝白浙江临海人正德甲戌进士仕至【阙】　提学副使
　　为人清粹醇和刚介端毅得于天禀既知学问大指毅然以圣人为必可学动止作息语黙酬应务与学俱尝爱横渠一时放下则一时德性有懈初学当以心为严师及伊川整齐严肃则心便一之语日用工夫庄敬严宻言动有记细过必録及留曹谒告屏居数月取明道延平书反复潜玩乃知工夫过苦责效太迫反入于鋭进助长之病其于澄然真体似未有悟入处于是黙坐澄心体认天理一意涵养
　　公居官行政大抵主于崇礼教敦俗尚端养维世淑俗之意恻如也在扬举行祀礼修释奠新乐舞斥大僚之冒祀乡贤者黜无行士之夤縁援例者在闽发明晦庵之学乃辟道南书院以崇祀五先生复诠次其人如明道之表里洞彻莫见瑕疵如龟山之终日不言防然而饮人以和如豫章与人并立而使人化有若春风之发物如延平之氷壶秋月莹彻无瑕如晦庵之心度澄莹无渣滓特为表章参騐考证源流明揭书院中具疏请祀罗李二先生于文庙在江右优选志行之士于白鹿书院亲与讲论圣贤为学次第成就甚众居家则百行醇备钜纎不茍后学咸禀其身教焉
　　是时新学盛行乡人方假其名以张声焰先生存诚守正一宗程朱尝答应容庵以观未发一语为程门相传指诀又作主一辨大指谓如昔人读书不觉麦漂乃是心役于物不可谓一凡学者须是収其放心易曰无思也无为也寂然不动感而遂通天下之故其一之本体欤孟子曰心勿忘勿助长也其一之要道欤子思子曰笃恭而天下平其一之全功欤曰无适主不徃也曰无欲客不入也舍兹而学髙则虚卑则支不足言一矣因自号其居曰一所学者称一所先生所着有学易记学庸议道南録台学源流及诗文集定海县志行于世汝白诸父君子教汝白以举子业每叹曰可惜可惜假令得状元亦是枉过一生其后汝白举进士以书督责之曰汝得一第吾不为喜而以为忧此后必骎骎放肆可録逐日言行寄我汝白曰吾终日在侧岂不我知而忧我放哉试问一老家人曰比旧渐不同矣乃警惧置一簿録其所为试自简其过不可胜书乃大激励为学卒为善士【王述古答金世龙书】
　　舒　芬
　　字国裳江西进贤人正徳丁丑进士第一仕至翰林修撰
　　公防岐嶷峭颖异凡儿甫成童入郡学尝作赤雁赋郡守竒其才谓当魁天下家贫清苦不与人羣虽于书无所不读实励圣贤之学不屑为博物洽闻之士入对大廷敷奏详赡忠义奋发赐状元及第授翰林修撰【名臣録】时武宗不时廵幸公忧之戊寅春二月孝贞皇后崩逾月即欲往视山陵又革一应仪卫公度其且至宣府遂上圣孝疏谓三年之内当深居九重无复外出虽释服之后俨然防防在疚如成王免丧朝庙之时既而又上车服疏谓天子等威莫大于车服而下同于庶人甚非所以辨上下定礼仪也时虞有意外之变故每疏之中三致意焉遂乞恩终养凡五上疏不允
　　己夘春车驾议南巡先是江西宸濠久蓄异谋又结陆完钱寜辈为内应都下人情汹汹危惧公乃慷慨曰车驾出必不利此社禝安危之所系也约诸同志上疏乞留驾言甚激烈有亲王倡吴濞之计大臣懐冯道之心复痛刺阁中谓一切危亡之迹不苦言以救而听主上之自坏时陆完出危言以沮之公邀考功夏良胜仪制万潮太常陈九川举酒酹曰匹夫不可夺志吾辈乃为大臣所夺乎遂连疏以入时号江西四君子已而部院寺属诸僚亦各上疏上大怒车驾不果出下诸臣锦衣狱命跪午门外五日未辰而入终酉而退公严整不异平时复褫衣廷杖公以疏首杖特甚神色不异唯口呼髙庙之灵冀以感动上心杖毕几毙裹疮卧院中掌院者惧祸使人摽出之公屹不为动曰吾官于此当死于此遂谪福建市舶副提举即日就道或劝俟痊曰死吾分也敢少留耶时死杖下者十有一人【名臣録】
</div>
    <div class="pagination">
<a href="明儒言行录_page27.html">上一页</a><span>...</span><a href="明儒言行录_page23.html">23</a><a href="明儒言行录_page24.html">24</a><a href="明儒言行录_page25.html">25</a><a href="明儒言行录_page26.html">26</a><a href="明儒言行录_page27.html">27</a><span class="current-page">28</span><a href="明儒言行录_page29.html">29</a><a href="明儒言行录_page30.html">30</a><a href="明儒言行录_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
