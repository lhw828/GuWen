<!DOCTYPE html>
<html>
<head>
    <meta charset="UTF-8">
    <title>钦定外藩蒙古回部王公表传 - 第 87 页/共 117 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定外藩蒙古回部王公表传 - 第 87 页/共 117 页</h1>
    <div class="content">　　上以朋素克旺扎勒虽附贼寻悔罪
　　诏宥之仍留封爵三年
　　诏授扎萨克四年来朝
　　诏给整装银八百两
　　谕曰朋素克旺扎勒之祖父皆封多罗郡王且于罗卜藏丹津叛逆时尚属奋勉効力着仍晋封多罗郡王九年
　　诏偕额尔徳尼额尔克托克托鼐选兵万防青海牧防其从弟贝勒达什车棱附土尔扈特族诺尔布叛徙牧图古哩克朋素克旺扎勒以兵追归槛献
　　谕嘉之十三年卒其妻遣使告有子三长衮楚克达什次
　　达木垂次根敦皆防且避痘不获入
　　觐乞
　　恩令一子袭爵
　　诏以衮楚克达什袭
　　三次袭衮楚克达什朋素克旺扎勒长子雍正十三年袭扎萨克多罗郡王乾隆四十二年以病罢子索诺木多尔济袭
　　四次袭索诺木多尔济衮楚克达什次子乾隆四十二年袭扎萨克多罗郡王四十七年
　　诏世袭罔替

　　钦定外藩蒙古回部王公表卷之八十二
　　钦定四库全书
　　钦定外藩蒙古回部王公表卷之八十三
　　第六十七
　　扎萨克多罗郡王色布腾扎勒列【今袭多罗贝勒】色布腾扎勒青海凖噶尔人姓绰啰斯号车臣岱青祖巴图尔珲台吉父卓特巴巴图尔凖噶尔族旧游牧阿尔台巴图尔珲台吉死子僧格嗣为凖噶尔长卓特巴巴图尔及其兄车臣以争属产故与僧格隙刼杀之葢皆僧格异母兄也噶尔丹为僧格同母弟居唐古特习沙门法达頼喇嘛遣归辖凖噶尔众因执车臣戕之卓特巴巴图尔自阿尔台奔赴青海康熙三十六年大军定噶尔丹乱
　　遣使招抚青海时卓特巴巴图尔卒色布腾扎勒防不获
　　从和硕特诸台吉至四十二年来朝
　　诏封多罗贝勒五十四年议由里塘迁达頼喇嘛瑚毕勒
　　罕
　　遣谕所部色布腾扎勒称听
　　命且以察罕丹津异志告察罕丹津寻悔事始定雍正元年罗卜藏丹津叛胁凖噶尔族附已色布腾扎勒将拒之惧不敌罗卜藏丹津强授兵令掠西宁色布腾扎勒不从隂遣使告二年闻大军将至率户口二千余迎降署抚逺大将军贝子延信置之西川口外复以导从逆之贝勒罗卜藏察罕辅国公车棱台吉诺尔布等悔罪内附功
　　谕奬之晋封多罗郡王乱定归牧王大臣等议青海之凖
　　噶尔请勿令和硕特族
　　允之先是凖噶尔族设扎萨克一曰阿喇布坦三年诏増设扎萨克以色布腾扎勒领之寻入
　　觐
　　诏给整装银千两明年卒子二长车凌喇布坦袭扎萨克次
　　车凌图勒木为协理台吉
　　一次袭车凌喇布坦色布腾扎勒长子雍正九年
　　袭扎萨克多罗郡王乾隆十三年卒子索诺木多尔济袭
　　二次袭索诺木多尔济车凌喇布坦子乾隆十三年袭扎萨克多罗郡王二十三年卒无嗣
　　诏以其叔父车凌图勒木之子色布腾多尔济袭三次袭色布腾多尔济索诺木多尔济从弟乾隆二十三年袭扎萨克多罗郡王三十年卒无嗣色布腾扎勒裔自此絶
　　诏以其从祖车木伯勒袭
　　四次袭车木伯勒色布腾多尔济从祖其祖班达哩为巴图尔珲台吉季子从兄卓特巴巴图尔徙牧青海子丹巴有子二长丹津早卒次即车木伯勒乾隆三十年
　　诏袭色布腾多尔济所遗扎萨克降授多罗贝勒三十
　　九年卒子垂忠扎布袭
　　五次袭垂忠扎布车木伯勒长子乾隆三十九年袭扎萨克多罗贝勒四十七年
　　诏世袭罔替以承色布腾扎勒祀
　　多罗贝勒衮布列【今袭扎萨克多罗郡王】
　　衮布青海和硕特人姓博尔济吉特号阿齐巴图尔扎萨克亲王察罕丹津从叔父其父达兰泰为顾实汗第三子达兰泰裔设扎萨克二皆衮布嗣详各衮布游牧嘉峪关外邻哈宻凖噶尔及诸回使往来必经之顺治十三年叶尔羌回长遣使克拜挈众三百入贡抵肃州衮布以叶尔羌尝夺其属将袭之甘肃廵抚周文煜徙贡使至甘州衮布挈千余骑分道入闻官军严备遁归卒不敢为邉患康熙三十五年杜尔伯特台吉绰克图避噶尔丹乱奔依衮布邉吏往诘以情告
　　诏勿究三十六年
　　上视师宁夏衮布遣宰桑祃木特至先是
　　遣使谕防妄阿喇布坦絶噶尔丹道经嘉峪关外衮布助粮糗驼马且为导令得达至是奏游牧邉外久不敢萌异志数年来青海诸台吉私盟皆未与请内附时额驸阿喇布坦等遵
　　防招降青海行有期
　　诏携衮布使往复
　　赐谕奬之阿喇布坦遣祃木特驰语衮布防衮布以建达頼喇嘛塔故遣长子额尔徳尼额尔克托克托鼐赴察罕托罗海中道闻达頼汗子拉藏将以兵袭已惧归衮布复遣次子朋素克往拉藏让之曰尔父私遣使内附非欲贰青海乎将兴兵与尔父搆难朋素克驰归语故衮布备兵待复遣祃木特迎告我使曰若不先临我地诸台吉疑自息阿喇布坦等恐诸台吉不利之从祃木特言拉藏寻遣语衮布曰尔独希宠
　　天朝非所宜我将偕青海诸台吉内附因撤兵阿喇布坦
　　至诸台吉定盟衮布遣子朋素克入
　　觐
　　赐御用冠服视诸台吉有加礼三十六年
　　诏封朋素克为固山贝子寻卒无嗣停袭故不立四十
　　三年
　　上以衮布先诸台吉内附
　　诏封多罗贝勒四十四年卒子额尔徳尼额尔克托克托
　　鼐袭
　　一次袭额尔徳尼额尔克托克托鼐衮布长子康熙四十四年袭多罗贝勒五十五年以议迁达頼喇嘛瑚毕勒罕事定
　　诏分领青海左翼五十九年送达頼喇嘛入藏雍正元年叙功晋封多罗郡王未防罗卜藏丹津叛以兵四千掠其牧额尔徳尼额尔克托克托鼐拒之不敌所部多却走因携妻间道至甘州乞援子阿喇布济索诺木达什等集众拒贼鏖战七日贼始退率兵五百及戚属千余来归署抚逺大将军贝子延信置之苏油口内驰疏
　　闻
　　谕额尔徳尼额尔克托克托鼐曰青海台吉皆顾实汗嫡孙自我朝
　　太宗文皇帝时顾实汗与达頼喇嘛恭顺効力迄今百年蒙
　　皇考施以恩宠加封名号普加庇防后经防妄阿喇布坦败壊黄教围困西藏杀害拉藏且复谋侵尔等于是我
　　皇考遣发大兵偕尔等送达頼喇嘛至藏振兴黄教今罗卜藏丹津无故称兵以王等不入伊党自相侵害朕仰体
　　皇考眷念顾实汗子孙之意其罪未明尚不忍即加征讨已遣侍郎常寿往问罗卜藏丹津所行情事若能知罪悔过朕当定其是非和觧尔众仍令尔兄弟照旧安居如果罗卜藏丹津不遵朕防侵犯邉塞岂可不遣兵征勦今王属众人等尽被刼掠穷困来自甘州朕闻之不胜恻然特遣郎中通智分给廪饩牲畜令从丰厚王等在彼安居不须忧虑朕断不使尔等稍有拮据也常寿奏至得罗卜藏丹津叛状大军讨之乱始定三年
　　诏授扎萨克偕避乱来归之亲王察罕丹津各携所部众
　　归牧抚逺大将军年羮尧不优恤之
　　上责其罪曰朕闻郡王额尔徳尼额尔克托克托鼐部众穷困流离资生窘乏亲王察罕丹津所属虽稍能存活亦属贫穷尔身为抚逺大将军理应酌量事势缓急人口多寡尽心筹画分理乃仅发银万两为赈济用额尔徳尼额尔克托克托鼐等遭叛贼掠夺投命来归全頼安置得所俾其衣食有资咸登乐利此诸部落人众流离失所岂万金所能给耶额尔徳尼额尔克托克托鼐寻
　　入
　　觐
　　诏给整装银千两归牧
　　赐如之九年
　　诏领左右翼扎萨克兵万防青海牧防土尔扈特族诺尔布叛额尔徳尼额尔克托克托鼐遣子阿喇布济偕辉特台吉恭格以兵击诺尔布就擒时和硕特族拉察布及达什车凌皆以叛徙牧诺尔布诡称青海诸台吉谋逆阿喇布济隂约以青海军援已
　　谕曰青海各台吉世受国恩断无背逆之事亲王察罕丹津闻拉察布叛即遣兵追捕郡王朋素克旺扎勒闻达什车凌叛即率兵携归额尔徳尼额尔克托克托鼐父子効力行间阿喇布济现偕恭格追擒诺尔布果有异志宁肯如此奋勉効力耶诺尔布械至讯之果辞诬论诛额尔徳尼额尔克托克托鼐寻奏年迈乞以子代从戎
　　上悯其情
　　谕曰额尔徳尼额尔克托克托鼐効力有年着将伊子内可袭王爵者指出一人朕加特恩封为长子额尔徳尼额尔克托克托鼐以索诺木丹津名奏
　　诏如所请乾隆十四年卒子四长阿喇布济封辅国公以非世爵不立次索诺木达什为协理台吉次即索诺木丹津袭扎萨克郡王次车凌多尔济别授扎萨克台吉自有
　　二次袭索诺木丹津额尔徳尼额尔克托克托鼐第三子雍正九年封长子乾隆十年扈
　　跸木兰行围
　　命乾清门行走十四年袭扎萨克多罗郡王十五年诏増得卜特尔及伊克柴达木汛兵以索诺木丹津领之二十年大军征达瓦齐索诺木丹津请备兵噶斯路
　　允之达瓦齐就擒
　　诏撤归二十三年
　　诏副都统济福与议备兵侦防厄鲁特逸贼三十六年卒子衮楚克扎布封长子先索诺木丹津卒孙衮楚克敦多布纳木扎勒袭
　　三次袭衮楚克敦多布纳木扎勒索诺木丹津孙乾隆三十六年袭扎萨克多罗郡王四十年卒子刚噶尔袭
　　四次袭刚噶尔衮楚克敦多布纳木扎勒长子乾隆四十年袭扎萨克多罗郡王四十七年
　　诏世袭罔替









　　钦定外藩防古回部王公表卷之八十三
<史部,传记类,总录之属,钦定外藩蒙古回部王公表传>
　　钦定四库全书
</div>
    <div class="pagination">
<a href="钦定外藩蒙古回部王公表传_page86.html">上一页</a><span>...</span><a href="钦定外藩蒙古回部王公表传_page82.html">82</a><a href="钦定外藩蒙古回部王公表传_page83.html">83</a><a href="钦定外藩蒙古回部王公表传_page84.html">84</a><a href="钦定外藩蒙古回部王公表传_page85.html">85</a><a href="钦定外藩蒙古回部王公表传_page86.html">86</a><span class="current-page">87</span><a href="钦定外藩蒙古回部王公表传_page88.html">88</a><a href="钦定外藩蒙古回部王公表传_page89.html">89</a><a href="钦定外藩蒙古回部王公表传_page90.html">90</a><a href="钦定外藩蒙古回部王公表传_page91.html">91</a><a href="钦定外藩蒙古回部王公表传_page92.html">92</a><span>...</span><a href="钦定外藩蒙古回部王公表传_page88.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
