<!DOCTYPE html>
<html>
<head>
    <meta charset="UTF-8">
    <title>钦定外藩蒙古回部王公表传 - 第 111 页/共 117 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定外藩蒙古回部王公表传 - 第 111 页/共 117 页</h1>
    <div class="content">　　四次袭古睦徳康熈三十六年复袭都统四十三年卒子丹津袭
　　五次袭丹津古睦徳长子初授侍卫兼在京佐领职康熙四十三年赴归化城袭都统先是乌巴什泰袭三等子卒阿玉什袭阿玉什卒子多尔济袭五十九年多尔济以罪革三等子
　　命丹津兼袭雍正元年疏请建
　　至圣先师庙于归化城左右翼各设满学教官一归化
　　城増理事同知一
　　允之复以训所部弁兵娴弓马
　　谕右翼都统如世袭旧制以阿弼达子根敦补授其副都统职听丹津察举详阿弼达九年大军议噶尔丹
　　策凌
　　命丹津与副都统五十六酌办归化城驻兵事宜寻因移
　　驻洪果尔鄂隆
　　诏察给兵骑十二年以乌喇特部被灾损牧畜遵防察阅户口发归化城帑赈之十三年九月奏归化城每年解额尔徳尼昭粮米四万八百石向用内扎萨克等牛车及喀尔喀官驼请自来年始募商驼挽运停喀尔喀官驼令善牧备军用又应用米向由山西巡抚拨解道纡不无竭蹷请以商人所纳仓米十万石就近觧送庶经费省动用亦便
　　上从其请十二月
　　命大臣赴归化城视形胜地筑城屯田以丹津及根敦协理之乾隆元年设马厰于归化城北
　　诏丹津董牧务二年卒先是丹津子达柰居京由世袭佐领厯官散秩大臣卒无子以丹津族子扎什泰袭佐领至是丹津妻请即以扎什泰为丹津嗣
　　诏停袭左翼都统职仍袭三等子
　　六次袭扎什泰丹津嗣子乾隆二年袭三等子兼授三等侍卫二十四年
　　谕曰左翼古禄格所遗都统职前因丹津无嗣停袭着加恩照右翼例改授三等男爵令三等子扎什泰兼袭三十年卒子福保袭
　　七次袭福保扎什泰次子乾隆三十年袭三等子兼三等男




　　钦定外藩防古回部王公表传卷之一百十二
<史部,传记类,总录之属,钦定外藩蒙古回部王公表传>
　　钦定四库全书
　　钦定外藩防古回部王公表传卷之一百十三第九十七
　　原授土黙特右翼都统托博克列【居归化城之土黙特今改袭三等男】
　　托博克土黙特人姓博尔济吉特世居归化城土黙持博硕克图汗部嗣因察哈尔林丹汗灭土黙特遂为所属天聪六年大军征察哈尔托博克侦林丹汗西遁吁请内附九年来朝
　　优赉之崇徳元年授托博克三等叅领右翼与都统杭髙协守归化城三年率子瓦騧来朝授一等轻车都尉世职瓦騧以佐领授骑都尉五年
　　诏晋托博克一等防领
　　赉弓矢冠服诸物六年
　　赐贡使图扪博竒等宴及甲胄冠服顺治元年献驼马貂皮三年随豫亲王多铎击喀尔喀土谢图汗及车
　　臣汗兵于扎济布喇克四年叙功
　　诏授右翼都统时杭髙子巴桑因军务获罪削爵以托博克代六年复随英亲王阿济格讨叛镇姜瓖于大同屡败贼众康熙九年卒
　　赐諡果壮长子瓦騧以骑都尉兼袭一等轻车都尉诏加为三等男爵卒弟古噜及其子拉察布兼袭事具后拉察布卒子什第袭什弟卒子达什色棱袭达什色棱卒子纳木扎布袭纳木扎布卒子甘保袭旧右翼都统不分旗故不别立表托博克次子古噜袭都统
　　一次袭古噜托博克次子康熙九年由佐领袭都统十三年
　　诏选兵入边会陜西叛镇王辅臣十四年正月偕副都统席第等率土黙特兵七百至榆林聴调
　　谕奬其闻命速赴三月由榆林迎提督陈福军于兴武营会鄂尔多斯部贝勒索诺木亦率兵至五月合围花马池叛贼朱龙纠众援大军迎击之朱龙遁城守贼出降花马池平六月随大军复甎井安边诸呰七月进围定边抚定下马闗师还驻榆林八月由西安援固原十五年正月宁夏兵变
　　诏古噜等防守灵州定边等处旋请屯黄河岸扼防冲允之三月败贼众于灵州六月闗陇平叙军功以兄瓦騧已卒兼袭三等男二十年卒子拉察布袭二次袭拉察布古噜长子康熙二十年由佐领袭都统兼三等男二十一年卒以子什第袭三等男事具前其叔父乌巴什袭都统
　　三次袭乌巴什托博克第三子康熙二十一年由佐领袭都统二十八年备兵防噶尔丹二十九年运杀虎口仓粟济都统额赫讷军三十五年副都统多尔济等随西路大将军费古进击噶尔丹
　　命安郡王玛尔浑统土黙特兵防归化城噶尔丹既败遁玛尔浑移驻爱毕哈锡喇穆棱界留兵所部以乌巴什子副都统阿弼达领之是年乌巴什卒阿弼达袭都统
　　四次袭阿弼达乌巴什长子康熙三十五年由副都统袭都统三十六年以不训练士卒罪削职详左翼都统阿喇纳左翼仍以阿喇纳兄子古睦徳代之越八年卒子丹津袭右翼都统停袭改用京员扎喇克图俄赫楚宗相继代雍正元年
　　谕曰归化城土黙特两旗原在四十九扎萨克内其都统副都统等官皆系本部初附功臣子孙世职前因废弛军务革退都统另选京员管辖今旧习渐改训练兵弁行伍整齐凡行围出征等事与内地弁兵一体効力不负
　　圣祖仁皇帝教育生成之意宜复旧制以阿弼达之子副都统根敦袭补右翼都统其副都统缺仍令丹津将两翼内应补人员与原任都统副都统世家子孙内保送擢用
　　五次袭根敦阿弼达长子初授副都统康熙五十九年授叅赞大臣随振武将军傅尔丹由阿尔台进策妄阿喇布坦至格尔额尔格擒宰桑贝坤等百余人复焚其粮于乌兰呼济尔
　　优赉之雍正元年袭都统二年
　　诏率满洲兵二千赴巴里坤防御青海叛贼罗卜藏丹津
　　防分兵千驻吐鲁畨境师旋入
　　觐
　　赐孔雀翎及
　　御书福字白金等物九年三月大军议噶尔丹防凌根敦率土黙特兵千赴凉州聴调七月防西路军于巴里坤侦噶尔丹防凌遣兵由伊犁犯北路军于和通呼尔哈诺尔根敦随西路大将军岳钟琪为捣巢计袭击乌噜木齐大败之追至额尔穆克河而还十月
　　谕曰土黙特将弁兵丁连嵗从征甚属勤劳已命颁帑赏赉至都统根敦向在阿尔台军营効力十有余年今复至巴里坤懋着劳绩朕甚嘉之特赏御用冠服及银二百两以示奬励十年随副将军常赉等率兵三千余赴哈宻援十三年撤兵由塔勒纳沁入嘉峪闗还军归化城是年
　　诏偕丹津协里屯田事乾隆元年叙功
　　赉币四年来朝七年卒子班达尔什袭
　　六次袭班达尔什根敦长子雍正七年随大将军傅尔丹驻防北路军营乾隆七年由叅领袭都统寻来朝
　　赐孔雀翎扈
　　跸五台山以校射获
　　优赉十九年卒
　　诏停袭右翼都统改三等男子赛音弼里克图袭七次袭赛音弼里克图班达尔什长子乾隆二十年
　　谕曰归化城右翼都统原系国初土黙特杭髙所遗世职后改授托博克嗣因子孙不胜其任由京员补授四次复念仍有可用之人是以令根敦及子班达尔什复授是职朕思都统有整饬军伍之责非闲散世职可比班达尔什之子赛音弼里克图系前锋职今若骤授都统不惟恐弗胜任且旗内台吉大员甚多亦恐未必服其调度着将班达尔什所遗都统职另简京员补授其本支内加恩改授三等男爵令赛音弼里克图承袭是年入
　　觐
　　奬堪造就授左翼副都统令勉自効副笃念世职意二十五年以病罢二十六年卒无嗣从弟赛音岳苏图袭
　　八次袭赛音岳苏图赛音弼里克图从弟乾隆二十六年袭三等男
　　钦定外藩古回部王公表传卷之一百十三
　　钦定四库全书
　　钦定外藩防古回部王公表卷之一百十四
　　第九十八
　　和硕特固山贝子纳噶察列【居察哈尔之和硕特今袭辅国公】纳噶察和硕特人姓博尔济吉特元太祖弟哈布图哈萨尔之二十五世孙其髙祖达延曾祖衮楚克相继为唐古特汗衮楚克子二长拉蔵嗣称汗凖噶尔戕之次旺扎尔拉蔵子三长噶尔丹丹忠次索尔扎次色布腾噶尔丹丹忠子班珠尔以叛诛索尔扎子四长即纳噶察次达克巴次巴勒济见后次乌勒木济为协理二等台吉色布腾别授辅国公旺扎尔子曰贡额尔赫贡额尔赫子曰特黙齐别授扎萨克一等台吉各有初凖噶尔台吉策妄阿喇布坦遣将大策凌敦多卜袭唐古特索尔扎被掠羁伊犁噶尔丹策凌嗣给户十养之诡称送归唐古特卒不遣索尔扎赍恨死详西蔵部噶尔丹策凌子策妄多尔济纳木扎勒惧纳噶察窜唐古特禁之大策凌敦多卜孙达瓦齐与辉特台吉阿睦尔撒纳及纳噶察从兄班珠尔昵班珠尔母博托洛克为策妄阿喇布坦女初适噶尔丹丹忠生班珠尔寻复孕未产策妄阿喇布坦诱杀噶尔丹丹忠以博托洛克给伟徴和硕齐生子即阿睦尔撒纳偕班珠尔助达瓦齐为逆达瓦齐释纳噶察寻纳噶察从阿睦尔撒纳班珠尔并窜牧额尔齐斯诱哈萨克兵掠凖噶尔境达瓦齐数蹙之乃为内附计乾隆十九年偕阿睦尔撒纳班珠尔请降屯牧喀尔喀汛入
　　觐热河
　　赐宴
　　诏封辅国公时议征达瓦齐
　　遣纳噶察归牧聴命诡称愿返青海
　　谕俟达瓦齐乱定归青海与留凖噶尔惟所便纳噶察
　　抵牧易辞告班珠尔称奉
　　诏令和硕特族归青海二十年将从大军征达瓦齐谕定北将军班第诘其情纳噶察复易辞称奉
　　诏令由巴里坤徙牧班第责不符
　　防纳噶察惭谢
　　上以其谲而喜事
　　诏班第宻察之复
　　谕曰纳噶察徙牧青海志果诚情尚可悯俟事定后具奏请防非必不可行事也大军既抵伊犁纳噶察怂阿睦尔撒纳私使哈萨克称自统防古汉兵屯伊犁喀尔喀贝勒车布登扎布时从军责之曰尔奉
　　天子命反若自统军至可乎纳噶察复依违其辞班第斥不可以侍卫顺徳讷携阿睦尔撒纳使往阿睦尔撒纳觊为凖噶尔珲台吉纳噶察遣宰桑锡哈玛私赂伊犁喇嘛等曰若阿睦尔撒纳统凖噶尔必善育尔等复偕新降诸宰桑附巴噶斯约苏图乌克图等就阿睦尔撒纳宻语竟夜班第促阿睦尔撒纳入
　　觐以喀尔喀亲王额璘沁多尔济监之就道诡遣纳噶察归语班第曰阿巴噶斯偕伊犁喇嘛等言若不令阿睦尔撒纳统准噶尔众寜剖腹死班第斥之纳噶察惧告阿睦尔撒纳谋为免罪计阿睦尔撒纳叛遁
　　诏额璘沁多尔济携纳噶察来将论罪以其属给辉特台吉之不附逆者纳噶察至倾阿睦尔撒纳及班珠尔逆谋
　　上以纳噶察虽隂比无显状且不匿逆谋
　　诏宥罪归其属仍留辅国公爵先是杜尔伯特台吉伯什阿噶什乌什伯克霍集斯等闻大军定伊犁率属降仍各留处其境至是定西将军策楞统大兵勦阿睦尔撒纳纳噶察请从军赎罪
　　诏赍敇往谕伯什阿噶什霍集斯等助擒逆而伯什阿噶什以哈萨克掠其牧他徙纳噶察将赴阿克苏有扈鲁玛台吉诺海竒齐克者自伊犁至以阿睦尔撒纳窜博啰塔拉告
　　谕纳噶察曰尔其速赴巴里坤军侦阿睦尔撒纳窜迹或尚未至伊犁而策楞已勦逆党阿巴噶斯等牧大军自可直抵伊犁截贼窜路尔即不必赴阿克苏就近至策楞军所协理军务若策楞虽勦阿巴噶斯等牧而阿睦尔撒纳已据伊犁尔即仍遵前防驰赴阿克苏境二十一年賛大臣兆恵侦阿睦尔撒纳据伊犁授纳噶察兵三百遣赴阿克苏檄勿附逆纳噶察就道阿睦尔撒纳为大军所迫窜哈萨克
　　谕纳噶察勿赴以効奔走绩
　　诏晋封固山贝子未防卒无嗣弟达克巴降袭辅国公一次袭达克巴纳噶察弟乾隆十九年授二等台吉二十年入
　　觐授扎萨克时班珠尔以附阿睦尔撒纳叛论诛诏达克巴及弟巴勒济免坐俟准噶尔定遣归旧牧二十一年袭辅国公寻卒无嗣弟巴勒济袭
　　二次袭巴勒济达克巴弟乾隆十九年授二等台吉二十年授扎萨克二十一年袭辅国公寻请徙归青海
　　谕久处凖噶尔习水土若徙至青海非所宜二十二年以同牧之辉特台吉车卜登多尔济等叛诛
　　诏巴勒济族徙牧察哈尔四十八年
　　诏世袭罔替
　　和硕特辅国公色布腾列【居察哈尔之和硕特】
　　色布腾和硕特人姓博尔济吉特贝子纳噶察从祖父拉蔵汗见纳噶察初凖噶尔以兵袭唐古特色布腾甫五龄被掠比长羁伊犁逹瓦齐簒色布腾谋弃之内附不获间乾隆二十年大军征达瓦齐时达瓦齐与哈萨克搆兵遣色布腾偕库本诺音台吉诺尔布屯特里木哈达防哈萨克以宰桑鼐塔特监之定北将军班第等将抵伊犁遣侍卫鼐库讷檄招色布腾与诺尔布谋杀宰桑鼐塔特驰请降
　　颁赐貂冠朝珠寻入
　　觐热河
　　赉白金千五百
　　诏封辅国公
</div>
    <div class="pagination">
<a href="钦定外藩蒙古回部王公表传_page110.html">上一页</a><span>...</span><a href="钦定外藩蒙古回部王公表传_page106.html">106</a><a href="钦定外藩蒙古回部王公表传_page107.html">107</a><a href="钦定外藩蒙古回部王公表传_page108.html">108</a><a href="钦定外藩蒙古回部王公表传_page109.html">109</a><a href="钦定外藩蒙古回部王公表传_page110.html">110</a><span class="current-page">111</span><a href="钦定外藩蒙古回部王公表传_page112.html">112</a><a href="钦定外藩蒙古回部王公表传_page113.html">113</a><a href="钦定外藩蒙古回部王公表传_page114.html">114</a><a href="钦定外藩蒙古回部王公表传_page115.html">115</a><a href="钦定外藩蒙古回部王公表传_page116.html">116</a><span>...</span><a href="钦定外藩蒙古回部王公表传_page112.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
