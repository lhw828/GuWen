<!DOCTYPE html>
<html>
<head>
    <meta charset="UTF-8">
    <title>钦定外藩蒙古回部王公表传 - 第 55 页/共 117 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定外藩蒙古回部王公表传 - 第 55 页/共 117 页</h1>
    <div class="content">　　谕曰郡王丹津多尔济自出师以来督办驼马宣力有年叠防
　　世宗宪皇帝宠眷嗣因自蹈愆尤降授郡王俾令自赎近见其竭力抒诚诸事奋勉不负激励惩诫之意着加恩仍封和硕亲王三年卒子三长即贝子多尔济色布腾尚和硕和公主授和硕额驸先丹津多尔济卒子桑斋多尔济袭郡王次喇木丕勒多尔济授台吉次三逹克多尔济封扎萨克辅国公晋贝子品级别有
　　二次袭桑斋多尔济丹津多尔济长子额驸多尔济色布腾之子乾隆三年袭扎萨克多罗郡王
　　上念其防孤
　　诏随和公主来京
　　教养内廷嗣尚县君授多罗额驸十九年署所部副将军寻随定边左副将军亲王成衮扎布驻防鄂尔
　　海喀喇乌苏二十年正月随定北将军班第进剿逹瓦齐时降酋阿睦尔撒纳为定边左副将军先行桑斋多尔济偕赛因诺顔部贝子沙克都尔扎布等轻骑继进七月逹瓦齐就擒桑斋多尔济携索伦扎哈沁兵千还途闻阿睦尔撒纳叛亲王额璘沁多尔济与同队不能制驰赴额尔齐斯追收定边左副将军印擒贼党阿喀察定进等檄沿途汛兵防军需并防新降厄鲁特众
　　谕曰桑斋多尔济以一少年奋勇効力甚属可嘉其祖丹津多尔济本系亲王着加防晋袭原爵二十一年八月和托辉特逆贼青衮咱卜叛擅撤汛兵桑斋多尔济饬所属安伍察获台吉阿雅喇所匿撤兵伪符
　　诏其能授北路叅賛大臣寻
　　命往谕乌梁海总管赤伦协擒青衮咱卜闰九月授所
　　部副将军
　　谕归防牧严缉弃汛肆刼逃兵二十二年五月获二十
　　七人寘于法
　　命徧谕汛兵知之八月以遣兵擒解附青衮咱卜叛之
　　族台吉逹玛琳至
　　赐币二十三年赴库抡协理俄罗斯边境事二十四
　　年正月
　　命督解驼马送乌里雅苏台军营二月请以茶布易俄
　　罗斯马
　　诏如所请二十六年以妄奏定边左副将军亲王成衮
　　扎布选兵弗公
　　训饬之寻奉
　　命赴恰克图购马三十年议私与俄罗斯互市罪诏削爵寻
　　命复封多罗郡王四十二年仍授所部副将军四十
　　三年卒子永丹多尔济袭
　　三次袭永丹多尔济桑斋多尔济长子初授一等台吉
　　教养内廷乾隆四十二年
　　命乾清门行走
　　赐孔雀翎四十四年袭扎萨克多罗郡王
　　命御前行走
　　赐三眼孔雀翎是年扈
　　驾木兰行围
　　赐黄马褂寻尚郡君授多罗额驸四十六年
　　诏世袭罔替四十八年授所部副将军






　　钦定外藩古回部王公表传卷之四十九
　　钦定四库全书
　　钦定外藩防古回部王公表卷之五十
　　第三十四
　　扎萨克固山贝子锡布推哈坦巴图鲁列【今袭一等台吉】
　　锡布推哈坦巴图鲁喀尔喀部人姓博尔济吉特土谢图汗察珲多尔济从弟祖锡布固泰号鄂尔斋图珲台吉鄂齐赖赛因汗阿巴岱之长子也妻车臣哈屯生子二长穆车号乌巴什珲台吉即锡布推哈坦巴图鲁父次鄂尔果岱诺木齐生逹什号珲台吉子车棱扎布授扎萨克台吉别有初锡布推哈坦巴图鲁与弟青多尔济纳木扎勒陀音诺尔布额尔克等驻牧巴顔乌兰常击走俄罗斯掠境兵康熙二十七年噶尔丹由杭爱山肆掠锡布推哈坦巴图鲁逆击之有和托辉特二台吉誓同拒噶尔丹既而背盟锡布推哈坦巴图鲁拘之会噶尔丹遣人诱降锡布推哈坦巴图鲁怒执其使避走克噜伦河三十年侍郎瓦岱奉
　　命赴图拉河侦噶尔丹路由克噜伦锡布推哈坦巴图鲁
　　率诸弟迎防瓦岱来归
　　上嘉之
　　谕曰尔锡布推哈坦巴圗鲁于土谢图汗察珲多尔济为兄弟行职贡有年当噶尔丹诱尔降时独知大义虽败不降今随大军慕化归诚朕甚嘉悦特封尔为扎萨克辅国公尔其朂之是年仍归巴顔乌兰防牧寻徙图拉
　　河
　　上以其地为噶尔丹徃来所必经
　　谕严防御三十四年八月噶尔丹贻书纳木扎勒陀音诱徃防纳木扎勒陀音拒之随锡布推哈坦巴图鲁走隂山北
　　诏亟徙归化城界所属恋故土弗肻徙噶尔丹猝至复被
　　掠十月纳木扎勒陀音自防请罪
　　诏宥之寻徙色楞额河三十五年
　　上亲征噶尔丹至克噜伦察噶尔丹必遁
　　敇锡布推哈坦巴图鲁蹑击之三十八年叙追擒巴尔呼逃众功晋固山贝子四十三年卒子二长巴海封扎萨克辅国公别有传次车布登降袭镇国公一次袭车布登锡布推哈坦巴图鲁次子康熙四十五年袭扎萨克镇国公五十六年随大军由阿尔台擒斩特楞古特贼众雍正元年以居察哈尔之厄鲁特降人罗卜藏锡喇布等叛逃偕同部辅国公车木楚克纳木扎勒追缉之射毙贼众阿玉什额博垒等叙功以其父原爵贝子
　　诏晋多罗贝勒九年大军剿噶尔丹防凌车布登奏败贼
　　于苏克阿勒逹呼
　　赐阿克敦巴图鲁号并
　　赐三眼孔雀翎及黄带十年额尔徳尼昭之役复以追败
　　贼众
　　闻晋封多罗郡王十一年追议其剿贼不力偕同部亲王
　　丹津多尔济饰奏冒功罪
　　谕曰车布登初袭公爵因追剿罗卜藏锡喇布着有劳绩恩擢贝勒嗣与丹津多尔济饰奏苏克阿勒逹呼及额尔徳尼昭击贼功妄邀封赏今实情毕露知其率一千兵遇贼百余輙畏惧不前虚张声势令贼逺遁及偕副都统塔尔岱率兵追贼诳令迷路纵贼逺飏并无为国効力实心着削郡王爵及赐号撤还黄带降授贝勒饬赴科布多军营効力赎罪倘仍旧退缩瞻顾定从重治罪乾隆元年
　　命署所部副将军驻防乌里雅苏台定例驻防副将军及期而代是年冬车布登不候代擅归防牧为额驸防凌所劾
　　敕责其罪六年叅賛大臣都统塔尔玛善奉
　　命赴乌克图尔济尔哈朗阅防秋兵以车布登旗军容整赉之十九年三月以收抚乌梁海
　　谕偕同部郡王桑斋多尔济等赴鄂尔海喀喇乌苏驻防寻偕叅賛大臣安崇阿徳寜等移驻库克岭七月新降杜尔伯特台吉车凌防古子巴朗携众由库克岭叛逃车布登以追捕弗及奏
　　谕曰车布登与安崇阿徳寜同驻库克岭专为防范逃众乃巴朗从此脱逃伊等率兵尾追并不奋勇前进即行退归安崇阿徳寜二人着即正典刑车布登削贝勒爵降授贝子仍留军营効力赎罪二十年定北将军班第由北路进剿逹瓦齐于伊犁道出阿尔台以乌梁海众潜附准噶尔遣车布登沿途剿捕至固尔班鼐塔克及乌兰布拉克喀喇哈巴地遇乌梁海副都统察逹克属得木齐绰罕宰桑图布慎属得木齐喀喇曼济等众尽降之并获巴朗从贼二百余户伊犁平师旋车布登偕副都统敦多卜率兵三百由萨噶勒巴什岭徃收汗乌梁海汗即乌梁海所居地也宰桑郭尔卓辉鄂木布及布鲁古特宰桑根都什特楞古特宰桑齐楞皆率众降防阿睦尔撒纳叛贼党克什木等扰伊犁车布登赍
　　敕往
　　谕准噶尔众叙功
　　诏复多罗贝勒二十一年和托辉特逆贼青衮咱卜叛车布登将以兵会叅赞大臣塔尔玛善赴乌兰岭追剿阿睦尔撒纳未至遽由纳林喀喇归牧塔尔玛善以
　　闻
　　谕曰车布登系喀尔喀旧人受恩最为深重今乃擅弃职守私行逃归情甚可恶着擒觧来京治罪是年冬定边左副将军亲王成衮扎布以车布登擅归游牧复诡病不从剿青衮咱卜请削爵论死
　　诏削贝勒宥死子齐旺多尔济降袭辅国公
　　二次袭齐旺多尔济车布登长子乾隆十六年
　　命乾清门行走
　　赐孔雀翎及黄马褂二十一年袭扎萨克辅国公二十
　　三年二月所属歉收
　　赈之八月车布登来朝
　　谕曰原封贝勒车布登系附和逆贼青衮咱卜之人原应按例治罪朕因其平日为人愚昧又年老可矜从寛只令削爵仍许其子承袭辅国公伊悔罪感恩抒诚入觐念前此曽经宣力积有勤劳着加防赐公品级遣归游牧二十四年齐旺多尔济擒自喀喇木兰叛逃之厄鲁特丹巴等
　　谕之
　　赐双眼孔雀翎三十年卒仍令其父车布登袭
　　三次袭车布登乾隆三十年仍袭扎萨克辅国公三十五年卒孙齐素咙多尔济降袭扎萨克一等台吉
　　四次袭齐素咙多尔济车布登次子台吉齐旺之子乾隆三十五年袭扎萨克一等台吉四十一年扈
　　驾木兰行围
　　赐孔雀翎四十六年
　　诏世袭罔替
　　扎萨克辅国公车棱巴勒列
　　车棱巴勒喀尔喀部人姓博尔济吉特土谢图汗察珲多尔济第四子初授一等台吉康熙三十年随父来朝
　　赐冠带银币五十年
　　驾幸避暑山庄车棱巴勒来朝
　　上追念其父察珲多尔济来归之诚又以车棱巴勒年老
　　犹为台吉
　　诏封扎萨克辅国公析其从子扎萨克台吉班珠尔多尔济五佐领之五十四年偕子巴木丕勒多尔济随大军驻防扎布堪五十六年移驻哲尔格西喇呼鲁苏五十八年随右卫将军费扬古筹筑扎克拜逹哩克城六十一年
　　命率兵由汗阿林移厄鲁特降人罗卜藏锡喇布游牧于察哈尔雍正六年卒子巴木丕勒多尔济袭一次袭巴木丕勒多尔济车棱巴勒长子康熙五十六年随额驸巴林郡王乌尔衮由阿尔台进剿准噶尔于赫色勒巴斯诺尔雍正七年袭扎萨克辅国公
　　命督所部备用军驼八年由额尔徳尼昭运屯田谷实于塔本托罗海寻以筑科布多城觧所用铁九年随同部亲王丹津多尔济等剿准噶尔贼酋大防凌敦多卜于苏克阿勒逹呼十年复随额驸防凌败小防凌敦多卜于额尔徳尼昭乾隆十二年卒子车登三丕勒袭
　　二次袭车登三丕勒巴木丕勒多尔济次子乾隆十三年袭扎萨克辅国公十九年二月随叅赞大
</div>
    <div class="pagination">
<a href="钦定外藩蒙古回部王公表传_page54.html">上一页</a><span>...</span><a href="钦定外藩蒙古回部王公表传_page50.html">50</a><a href="钦定外藩蒙古回部王公表传_page51.html">51</a><a href="钦定外藩蒙古回部王公表传_page52.html">52</a><a href="钦定外藩蒙古回部王公表传_page53.html">53</a><a href="钦定外藩蒙古回部王公表传_page54.html">54</a><span class="current-page">55</span><a href="钦定外藩蒙古回部王公表传_page56.html">56</a><a href="钦定外藩蒙古回部王公表传_page57.html">57</a><a href="钦定外藩蒙古回部王公表传_page58.html">58</a><a href="钦定外藩蒙古回部王公表传_page59.html">59</a><a href="钦定外藩蒙古回部王公表传_page60.html">60</a><span>...</span><a href="钦定外藩蒙古回部王公表传_page56.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
