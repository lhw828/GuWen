<!DOCTYPE html>
<html>
<head>
    <meta charset="UTF-8">
    <title>金佗稡编 - 第 26 页/共 28 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>金佗稡编 - 第 26 页/共 28 页</h1>
    <div class="content">　　其封爵自武昌县子进至郡公
　　王年三十九为秦桧所陷而殁后追复元官諡武穆封鄂王建庙鄂州赐号忠烈
　　诏札
　　王自常州之战受诏复建康及承州奏捷初被赐札之宠自是而后曰诏曰札曰制凡可得而见八十有六
　　襄阳聴治之所乃昔武穆王之故第也王收复京西六郡欲北向中原而志不克遂忠愤所积没为眀神安知其不睠睠扵旧所临涖之地哉而阙无祠堂理不应尔余即射圃聴事龛其遗像敬以髙庙宸翰之所表异题曰精忠堂诿客普慈冯真父类王事实刋之板而列诸四壁读之使人感奋流涕也夫功名虽出扵智勇而其本实生扵忠茍忠矣王之事业可跂而及也自今六郡之民与夫三军之士瞻像阅碑可以想千载之英烈慕前人而兴起嘉定四年仲春襄阳守臣简池刘光祖书















　　金佗续编巻二十四
　　钦定四库全书
　　金佗续编巻二十五
　　宋　岳珂　撰
　　百氏昭忠録巻九
　　鼎澧逸民叙述杨么事迹一
　　常徳府旧是鼎州昨于建炎三年有北来溃兵孔彦舟贼马侵犯府城其时府民为时有土人妖巫钟相乆以幻怪鼓惑本土乡村愚民连络澧峡无知之俗悉来归奉谓之投拜法下莫知其数若受其法则必致田蚕兴旺生理丰富应有病患不药自安所以人多向之钟相乃妄称天大圣名号亦曰钟老爷于武陵县管唐封乡水连村地名天子冈所居置立寨栅聚集妖徒赍送金帛钱物积累无数道路填委昼夜不絶盖以相之长子钟昂曽于靖康二年防本府以土豪劝谕招募勤王之兵三百人依格借补承信郎祗随统制郑修武一行民兵共五千人前去武陵入卫王室至邓州南道总管司
　　【阙】　　　　　防总管司遗发所到民兵尽徃南京劝进太上皇帝登寳位了当推防发遣归元来去处各着生业是时钟昂见世事扰攘依旧将元募人团集在家结成队伍多置旗帜器甲意要作乱官司坐视不能觉察次于建炎二年内有湖南人王靖之出入钟相之门备见其父子所为定生变乱欲谋不轨遂具状经鼎澧路兵马都钤辖唐龙图告首时有钤干范世雄受钟昂之金曲为保全止将钟相以私置军器断罪编管衡州相不乆放还聚集妖党如故当年五月圣防指挥罢鼎澧路依旧并作湖北路唐龙图改移充湖北路安抚使知荆南将尽带鼎州军马及元召募人钟昂等赴荆南任当时李孝忠贼马占据荆南府城尽烧毁府城官私舎宇起离北去唐龙图自公安县领兵収复空城横尸满街火烟未断才方经营府治修葺城壁招集民户归业未成次第俄报有北来范将军背叛将官辛泰瞿诚人马侵犯府境頼辛泰乃穷寇即受招安定妥未逾月又报有孔彦舟人马自随郢州来拥众数十万径犯荆南唐帅所将鼎州人兵思归一夕拥唐帅渡公安江奔走回本州唐帅告谕本州民户以彦舟人众凶悍杀戮定来本州冝各走避唐帅不住城中止将得随行从人将带家属径上辰州前去其元带军马一时溃散各任所徃并无统摄于是钟昂部领所募民兵复归其家团集观望事势无何于次年二月内孔彦舟贼马长驱蓦澧州直犯鼎州在城居民以知州邢大卿已亡又无兵马防守虽有武臣提刑单宣賛却于出廵将带宅眷及一司公吏老小上徃岳鄂州防检令人牵所乗白马出陆随行是时钟昂闻彦舟至却将手下民兵于白沙渡拦截单提刑辎重夺其所乗白马鼓众乘势作乱招呼龙阳县妖党竞起掳刼出城避难人民船只其势猖獗府民复走入城为见外有妖寇杀掠无处逃生众共商议莫若设香花鼓乐出北门迎接彦舟一行兵马入城安泊多备金帛犒设恳告彦舟支吾钟昂保全一城生灵性命彦舟初亦喜府民之意欣然入城不期后军方自澧州起发至药山平无备遂为钟相妖徒横冲掩杀损折颇多彦舟忿怒以谓府民故作好意反相攻害安泊三日乃发人马于州城四外二十里间把截围闭将内外人民大纵屠戮无噍类次遣兵攻杀钟相徒众破其巢穴生擒钟相钟昂系累一家妖类械入城具事因申闻朝廷得防令彦舟押送潭州将钟相等根勘以正刑典彦舟因此移军起离鼎州前去城壁一空但有所屠尸体头颅相枕填街积巷秽气充盈其官司库藏上有见钱将带不去仓厫尚余米粮数千斛以至富室钱物亦钜万数钟相余党多是龙阳县市井村坊无頼之徒杨华杨么杨钦刘诜周伦全琮杨广夏诚刘衡黄佐杨二胡髙癞子田十八十余辈各为头领占据龙阳县分布于所居村分置立寨栅又集妖党羣来城中尽搬官私财物仓厫米斛用船装载及打驾抽税场板木大小千片各回巢穴是时偶无太守州县官多被彦舟所杀或逃散巳尽莫适为主容得水贼恣行讨掳而去俄有知荆州程吏部改移充鼎澧路镇抚使将元自蔡州所带一行军马前来赴任先自公安县发总管杜湛众兵官僚属取陆路来鼎州次程吏部乘座船并辎重暨随军官属及人兵老小与避难百姓舟船自公安油河水路迳澧江安乡县石羌口防鼎口小江出大江上水取龙阳县至城下缘舟船之行无次序又乆在荆南移治处监利县水乡荒索无物食用乍见鼎口江半道防口市阳城丰水村乡有酒坊村家有猪羊鸡鸭之类悉去争买以至纷拏渐行掠夺遂成作閙水寨之人为见舟船之多别无军兵防护因争买攘夺食物各持器刃乘势拦截舟船声言官军刼掳为名遽便众起行凶河道窄狭舟人不能措手痛遭杀害应随军官贠避难人民老小多被驱掠又程吏部自蔡州与竭城人民军兵南来之时所带官司金银物帛及先在京城权开封府大尹日所得露台弟子小心奴同作一船载着其小心奴姿色妖丽其妻钱氏不容所以顿在别船尽为贼人掳夺时水寨小首领谢保义送小心奴献杨么与钟相之子郎君作夫人頼程吏部座船少后方入羌口知前船已失利急弃座船将眷属上小船仅能脱免复回公安县遣人告急于杜总管却拽一行军马趣公安救护内程吏部杜总管邵统制刘叅议鲁签判宅眷得脱其余官贠无虑数十家老小尽巳防没不存程吏部遂商议皆取陆路自公安县由澧州来鼎州赴任未到城问杨华等言既是程吏部来赴任巳遭水寨人杀掳必定与我们结寃难以教来本州住坐遂发杨广杨钦徒众入城放火尽烧官私舎宇火光亘天数日不灭止存乡官张待制宅一区今府衙安静堂宅乃是旧屋程吏部一行人马既到城即就张待制宅为治所渐次打并街巷分立官司舎宇措置军马营寨例皆茅草搭盖次招集民户归业及随军买卖经纪等人住坐即紏集武陵桃源县乡兵保甲同军兵分头防守程吏部募乡道使臣李珪入龙阳县水寨以朝廷法令祸福招谕杨华等使之出首放散徒众着业耕种复为税民以前鼎口江作过之人一切不问杨华本是税户颇晓事体即随李珪来城中防拜程吏部厚以特劳令杨华亲随人回水寨遍谕杨么等诸首领各请出来受犒设杨么等不聴却极口骂杨华不是丈夫汉遂鼓率贼无数时来城下呌噉声言要取杨华归寨程吏部巳得杨华拘留监管具事理申奏朝廷承指挥差人管押杨华赴行在防命之以官差充抚州钤辖不厘务其杨么等为见杨华不归心生疑虑乃率诸水寨首领妖徒羣众扬言与钟老爷报雠于府东徳山采斫松杉万株及徃澧州钦山药山夹山倒伐松杉樟楠木万本又发掘所在坟墓取板材打造海鳅擢艣等船出没重湖恣行刼掠作过势熖愈炽水贼初未有车船奈以程吏部兵力单弱乂未有水军战船但坐视杨么等在江湖跳梁莫之或制姑且保守城壁徐图平灭之计当时因言事者诣阙论列分镇不便事遂有诏命罢鼎澧镇抚使改为湖西路安抚司程吏部失镇抚使所得圣防便冝行事世袭锡爵之命颇生怨望怏怏常不平又无策可以勦除水贼惟恐无功罢去日逐焦懆不能自安偶得一随军人元是都水监白波辇运司黄河埽岸水手木匠都料髙宣者献车船様可以制贼是时本州有防州客人赖九郎自靖州山场所买文溪杉板条片甚多在桃源县上瓮子洞下防小水牌筏梢泊于是差官尽行拘収打驾下来打造八车船様一只数日并工而成令人夫踏车于江流上下徃来极为快利船两边有护车板不见其车但见船行如龙观者以为神异乃渐增广车数至造二十至二十三车大船能载战士二三百人凡贼之櫂艣小舟皆莫能当自此杨么等更不敢辄近州城又闻得鄂州水军统制覃舎人巳交所部水军三千人与吴锡统制归回辰州辰溪县乃专遣使人持书公牒礼请委令召募辰沅靖州洞丁刀弩手来赴本州应援覃舎人名敌是沅州人以鼎州是一路难以违程吏部之命遂依应于一月之间召募到洞丁刀弩手一千余前来聴候使唤时又招安到人寇刘超下一头项背叛彭筠人兵三千余人内多有驱掳复起玉沙县湖防谙防船水人民悉皆放散未有所归覃舎人措置择强壮者招充水军旬日之间得千余人与洞丁刀弩手合为一军专习水战军分巳成伦理自此水陆皆有凖备程吏部遂稍意解克日发杜总管部率全队步兵攻打上沚江水贼夏诚大寨仍委覃统制发八车船二只海防船二十只装载水军入上沚江直凑夏诚寨下与杜总管步兵并力夹攻要必破其寨覃统制力争以谓沚江窄狭车船不能囬转又其水长退不定恐缓急水防车船不能得出适以资贼反成虎生其翼之势不若多遣海鳅船亦足取胜程吏部不允所请必欲以车贼竟发车船以进无何夏诚有备大开寨门受官军之敌杜总管疑惧其奸计不敢入攻寻値连日隂雨众兵淹浸泥淖中纵得晴霁人马巳疲难以成功程吏部急使班师奈沚江之水渐落沚口滩浅车船不能出贼遂力争夺覃统制烧之不速其船竟为贼有当时更带髙都料在船恐船或损要他修整不及走脱贼亦擒掳止是海防船出沚口回州自此水贼得车船之様又获都料匠手于是杨么打造和州载二十四车大楼船杨钦打大徳山二十二车船夏诚打大药山船刘衡打大钦山船周伦打大夹山船髙癞打小徳山船刘诜打小药山船黄佐打小钦山船全琮打小夹山船两月之间水寨大小车楼船十余制様愈益雄壮忽一日尽至社木滩下赖滩浅来州岸不得程吏部深切悔恨不聴覃统制之言白送车船様并都料与贼滋长其势致杨么等日夜乘船到徳山滩下惊扰一城人民忧惶无由平定时有江西布衣方畴上封事达朝廷方今之大患有三曰金人曰伪齐曰杨么然以金人伪齐皆在他境而杨么正在腹内不可不深虑之若乆不平灭必滋蔓难图乃于绍兴三年八月遣发御前大军都统制王四厢节制本部军马三万人又差建康府水军正副统制崔曾吴全正兵人船一万人水陆并进前来讨荡杨么等贼众水寨王四厢带节制职事到本州要程吏部并聴节制程乃平欺无能不伏节制程云某是守臣但保守得州城太尉是朝廷遣来责办平贼请自分布人马讨荡杨么等巢穴縁此程王赤靣两军不足各相关防城市惶惶忧其不测赖随军向防议靳监军者虽各武人通变颇识大体乃和防程王言且当以朝廷为念况事一家冝各输忠竭力评议所以破贼或招或杀以图成功则为上策若分彼我适足败事恐贻朝廷之忧于是王四厢勉强隐忍与程吏部同其节制而程吏部心怀鼎江之辱切齿水贼刼其财物宠姬官贠军兵老小必欲尽杀贼独成其功以快私忿所以应有急头重支吾去处先调发王四厢军马以当贼锋官军不知地利多落贼人奸便痛吃手脚自八月到来至十月已死损数百人至十一月初江湖水浅天气凝寒程吏部乃称宜发兵进讨王四厢遂举起王师水陆俱下先过徳山大溪口破髙癞寨次至龙阳县界泛州村破杨钦大寨次至黄店破全琮寨次至县对江北破杨么大寨巢穴一空贼众尽将老小乘船牵赶牛骡孶畜徃鼎口下五十里酉港地寛处存泊









　　金佗续编巻二十五
　　钦定四库全书
　　金佗续编卷二十六
　　宋　岳珂　撰
　　百氏昭忠録巻十
　　鼎澧逸民叙述杨么事迹二
　　初发兵时先有戒约崔曽吴全一军人船止令在岳州艑山湘江口及洞庭湖口牌口等处捎泊聴候上流逼逐贼船下来即拦截掩杀辄不得过石牌一步其奈崔全二统制以捎泊日乆不闻上流消息乃贪功轻动使小舟上石牌探逻事体水贼先亦知有此水军又知都是撅头船子及海船湖中使用不得一靣支吾上流大军遂发八车船数只不竖旗鎗亦不见人交横放流而下崔军探人见有空船乱次争先撑篙拽牵急报崔全二将全队舟船乱次争先撑髙拽牵悉上石牌入湖既歴油麻滩又至大梁岸将至鄱官树湖靣寛处被放流贼车船擂鼓发噉踏车囬旋横冲乱撞将崔军人船大小数百只尽碾没入水崔全二统制皆战亡溺水其余在沙碛散走步兵俱被掩杀一日之间万人就死致水贼杨么等尽得崔军所将御前器甲旗幡鎗刀之属其势转加威猛巳无下流之虑遂一意抗拒上流官贠实是年十一月十三日也时有本州选锋水军驾先于牛臯渡口夺得杨钦二十二车大徳山战船在鼎口梢泊前军杜总管石统制靳监军乘三楼大车船在风金口程吏部同王四厢在下沚江口卓帐初选锋军未知得崔曽吴全失利忽有一队贼人自北岸来至鼎口东岸皆着新鲜衣服红锦青绫战袍打鼓板吹羌笛弄气毬不类水寨村人结束约百余辈以一行竿系文字一巻呌覃舎人教人来取文字不得乱放箭遂挿竹竿于沙觜上即令人取之始谓恐是受招安文字及至拆开却是官告两轴随军钱粮司印一颗御前小钟子器甲牌一包计百余枚并王四厢令人所画湖庭湖口岸图子一本贼见覃统制拆开遂大笑声言崔家水军一万来人前日晚被我们杀了一个不存衣甲鎗刀旗号钱粮一齐属我了也大笑吹笛打鼓而去覃统制方知崔吴二将水军全没急差人告急于杜总管程吏部王四厢未得指挥间不期是日晚贼自酉港大震鼓声俄有八车船八只相衔而来船箱尽载精锐全装鐡甲各执鴈翎长刀光彩射目矴于中流杨钦大声呌呼覃统制你但放下大徳山船还我放你一军人囘去你还知崔曽呉全是天下有名水军一万来人只消我三只车船尽底杀了你们消得甚底杀也贼船炫燿一时却回酉港覃统制又具此事理再申程吏部王四厢即传令速即回军前军中军后军一靣便回独遣选锋水军大徳山船及十八车船三只海防船三十只却作殿后当住贼船初更以来月上选锋军车船起防踏车起离鼎口向上以行将近二更月髙贼船大小车船不知其数追袭至风金口江靣最寛濶处交战厮打覃统制所乗大徳山车船元是杨钦旧物杨钦不舍必欲重夺乃与周伦两大车船挟定攻打至中夜覃军劳困但得灰炮少解贼势仍得水军统领邢显见事甚危急挥小舟向上赶杜总管三楼船复回策应百箭齐发贼船稍却再发则贼船巳退覃统制大徳山船方脱其船两邉护车板悉巳打空急用布防遮箭以护踏车水兵一船战士三百余人落得头破额裂满身中箭无功而还大军既回州歇泊水贼亦复还巢穴休息程吏部建议且分布王四厢甲军于徳山对岸立寨差本州正将杜诚把托又社木寨差大军孙将把托又船场寨差大军将官常槩把托各以五百人为率数内常槩以程吏部犒设不均
　　有言语遂怨王四厢【阙】　　　　　于次年正月初烧
　　寨反乱初出【阙】　　　　州入荆南无何中夜迷路为后【阙】　　逵掩袭由曽公堤转来西门却上【阙】　　路追遂至辰州界首牛栏坡被擒斩槩一行甲军招抚归队渐至春夏之交江水泛涨社木寨地势低平水将登岸本寨申乞近城髙阜处驻劄王太尉取谋于程吏部程意不欲曰甲军移贼必占据其寨既而江流入寨又向上堤坊冲防江水横流打防新陂桥本寨申乞发船渡载人兵程吏部指挥覃统制不得擅发船只于是杨钦乘车船临寨放火烧屋又髙癞子陆路来攻打寨栅兵将拒敌力极并无救援其一寨兵将五六百人一日杀尽不存縁此王四厢与程吏部不足王四厢遣人赴朝廷申诉即降指挥令王四厢班师而还止是本州人兵支吾水寇至绍兴四年十一月水贼周伦寨去岳州稍近一日令人赍申状赴岳州太守程殿撰陈诉称近有伪齐下襄阳府李成太尉差人自安复州取水路来故县滩水寨送金帛物件文书言欲水寨诸首领各备人船战士克日防合水陆并进取复向下淞江州县得州者做知州得县者做知县别命官资优加犒赏等事周伦燕设来人以干鱼鲊脯回答报言周伦等止是鼎州龙阳县税户为被知州程吏部凌逼要行尽底杀戮不得为王民且在湖中茍逃各家老小性命不晓得防合事节发遣来人归回后月余日李成又差三十五人来内有郑武功胡大夫二官贠又将官告金束带锦战袍并羊羓之类再三相约诸寨首领克日防合周伦知事势异常难以依随又恐日后多有人来相逼别生患害一夜将来人以酒醉倒尽行杀戮沉尸入江中有此事因申岳州乞就便申奏朝廷早乞别差鼎州知州替
　　了知州程吏部使周伦等诸寨【阙】　　　　路保全老小耕田种地输纳二税复为良民程殿撰为申朝廷防枢宻院备奉圣防褒赏周伦忠义特降黄榜一道差二使臣赍至岳州令人送入水军张挂安慰人民候事定日一应首领人并重赐推赏榜到岳州则程殿撰已移知鼎州到任也数月二使臣却赍榜来程殿撰处投下时乃绍兴五年五月初一日本州方发遣水军计议校士杨迪知徃沣州慈利县前江鸡翁栅前后江五十八栅钟相下都首领雷徳进处投文字招谕徳进下栅就令将带黄榜安慰山寨徒众仍令徳进差人送黄榜入水寨晓谕榜先至夏诚寨夏诚招诸首领看榜诸人俱来独杨么不肯来余人各有悔过之心是时朝廷为水寨杨么等有北人来结约恐事体张大不便遂除张右相充都督岳枢使节制军马本州讨荡水寨杨么等巢穴初移罢程吏部充都督府参议官当年六月岳枢使节制司大军巳至鼎州方议进兵平荡水寨即有龙阳县泛州村大寨首领杨钦首先将合寨徒众老小万人舟船千只来投节制司出首以就招安岳枢相亲至城东邻善溃观老小舟船次到报恩光孝寺基寨受杨钦降拜岳枢相喜杨钦率先出降乃恕其罪申禀都督行府特命以官并一行首领各次第推赏补授名目犒设了毕即拣选强壮人充水军其余者弱人并给公据放令归泛州村本业住坐耕种田土供丁二税复为良民众皆欣跃感戴得全生路于是其余大寨首领夏诚刘衡全琮刘诜黄佐等诸寨悉来出首招安不敢抵拒惟杨么凶狠乃拥钟相之子领妖徒紧恋寨栅车船不伏出首致防岳枢相亲提帐下精兵虎旅并覃统制水军车船前徃龙阳县江北岸直杨么巢穴杨么犹执迷在车船回惶不决见岳枢相旌棨巳至尚不肯拜降却自船头先提钟相之子郎君入水次提夫人小心奴入水杨么次既入水被水军搭材水手孟安没水挟起次是牛观察臯用抓子拖上有余气未死押到岳枢相前犹呌数声老爷枭其首级函送都督行府告捷奏闻朝廷当时牛臯禀覆岳枢相言许大杨么占据重湖作过致烦朝廷之忧虽一王四厢大军数万人犹自败折了空回今节使太尉提大兵来讨荡巢穴贼众畏伏虎威尽已出降独有杨么抗拒已行擒戮若不将其手下徒党少加勦杀何以示我军威欲乞略行洗荡使后人知所怕惧岳枢相曰杨么之徒本是村民先被钟相以妖怪诳惑次又縁程吏部怀鼎江刼掳之辱不复存恤须要杀尽以雪前耻致飬得贼势张大其实只是茍全性命聚众逃生今既诸寨出降又渠魁杨么巳被显诛其余徒党并是国家赤子杀之岂不伤防有何利益况不战屈人之兵而全军为上自是兵家所贵若屠戮斩馘不是好事但得大事巳了仰副朝廷好生之意上寛圣君贤相之忧则自家门不负重责于职事亦自无惭也连道数声不得杀不得杀于是牛臯无辞而退遂行抚定诸寨一时了当当时识者兴嗟曰岳枢相可谓贤大将矣观其荅牛臯之言则正合老氏所谓夫佳兵者不祥之器不得巳而用之恬淡为上其不允牛臯洗荡之请则其以恬淡之道自处而臻不战而胜之功固巳雍容于胷中彼区区甲胄之流岂足以识其操略哉先是程吏部以兵力不加杨么乃谋宻募人入水寨图剌杨么未得其人于绍兴三年五月内青黄不交之时水寨人饥困本州所集沅南渔户甲头苏成招诱到杨钦小寨下不系出战人唐教书等五户共老小二十余口归投就食内唐教书颇能道贼寨中事程吏部一日与卢抚干奎坐于齐武堂呼唐教书来问杨么寨去处可以使人去得也无唐曰如别个寨栅犹自通人来徃唯是杨么寨大段紧宻水泄不通日逐离寨二十里陆路使人廵逻遇夜伏路水路日夜使船廵绰寨门外令羣刀手把定便大虫豹子也则入去不得程吏部曰若恁地却有个甚道理去得唐教书曰除是飞便能入去得于是程吏部大笑曰那个生肉趐人使之以去耶乃顾谓卢抚干曰兹事当且止也此说当时邦人皆但知杨么水寨不通线路难为近傍初不以除是飞可入之说为先兆也及至六年岳枢相提大兵来平荡杨么巢穴邦人方省忆唐教书之言于三年前上天巳自差下神将专了贼事只待时节到贼人合灭而此一方生灵有福星临照始得平定安乐岂是等闲之事耶人谓杨么等弄兵重湖数年狂猖作过惊扰州县人民苦于应副军期科敷差役之苦不堪其命今一旦遭遇岳枢相之来不施一镞不用一防不动声气谈笑之间了此大事息甲停戈各获休息复见太平景象则其防徳布在荆南虽千载亦以不朽人亦孰得而忘爱惠之厚也爰自建炎三年水贼杨华杨么等起事至淳熈九年巳歴五十余年未问府县人民生齿安居乐业繁伙熈熈至如龙阳县上下沚江乡村民户无虑万家比屋连檐桑麻蔽野稼穑连云丁黄数十万皆自岳枢相恩徳保全之所由出古人言爱人者必有天报有徳者必有其后今常徳之人毎闻岳枢相之官称者必以手加额兹可以卜人心之所感仰也克昌厥后岂不宜哉姑叙大槩庸示将来






　　金佗续编巻二十六
　　钦定四库全书
　　金佗续编卷二十七
　　宋　岳珂　撰
　　百氏昭忠录
　　黄元振编
　　绍兴乙卯岳武穆公受命讨杨么初么盗据三苗洞庭之险众十余万湖南北大被其害而又北连刘豫遥相应和待北骑临江谋欲席巻东下官军屡衂朝廷命公讨之先是靖康初赵九龄为御营机宜张所为河北宣抚使辟九龄兼干办公事公始从河北军九龄一见便识公为天下竒才公亦推九龄之智谋及公之讨杨么欲辟九龄为幕客九龄不果行初九龄见先父纵绍兴初所上论兵书乃与先父定交至是遂荐先父以自代公乃辟先父主管机密军行至潭潭帅席叅政贺公幕中得士曰某在后省时所阅二千余书无如黄机密者某荐之已得防命官为有力者所沮此西汉人才也公喜以告先父先父亦未尝识席叅也故公军事必与先父谋之先父亦感公之知巳知无不言庶乎自竭以报効于公不幸大功未立公为权臣中祸天下痛之先父亦屏居田野时时谈及军中旧事尝谓公之英威古人不能过至于仁心爱物虽古之名将有所不逮若夫盛德懿行夙夜小心不以一物累其心虽今之老师宿儒勉强而力行者公则优为之小子不敏忧患困苦今既老追念旧事十忘五六矣特录其余以遗后人且备他日史官之采择云
　　公讨杨么官军有以交易诱贼遂俘数百人以献公会属官于教场问何以处之皆曰彼残害官军多矣宜尽戮之先父独无言公曰机密以为何如先父曰诱而执之不武此正是兵机公曰会得会得即问贼曰汝为盗残害一方久矣今当死不足以偿众贼皆请死公曰主上圣明以汝曹本皆良民不幸罹乱驱胁至此今命我来正欲救汝軰耳又问汝在贼寨中有何可乐贼皆言寨中荒索愁苦公乃厚犒之俾之买市物以归遗老小隂戒市人贱取其直而自偿之贼归相告语知外之丰乐如此为之欢动皆有愿归之心一日杨么驱众出战官军败之复擒数百人诸属官皆言前日释之巳有愿归之心今亦宜释之先父曰前日不杀为其诱也今敢出战必有凶渠在其中公颔之遂亲阅视戮其凶恶者数人余皆释之贼既感恩而畏威迫于渠魁而未得出公乃遣黄佐赍旗榜入杨钦水寨谕之降钦虽听命而畏么未果即出先是黄佐乃钦遣来纳降者既而钦复叛故拘佐于狱公既至乃释其絷赠之以金复遣招钦故多疑疑其难信公乃命先父再往抚谕之且曰至前涂更自看事势如何以为进退先父曰彼正危疑正当速往以定之乃以二敝卒从行径入钦寨钦出迎欲庭叅先父执其手与叙同官之欢曰此见宣抚礼也钦犹以虑杨么寨闻之须遣兵防托未可即出先父测其意尚未决乃曰宣抚命某遍抚谕诸寨乃巡歴其寨而察其形势见其茅竹为舍密比如栉一火箭可焚荡乃谓钦曰宣抚与太守监司待于城上立表下漏以俟公来过期即进兵董统制已列强弩火箭以俟命公今迟回未往某固一死公军亦无噍类矣钦即时与诸将一行徒众二万人随先父同渡来参先父既渡即先驰归报终日无食疲剧殆不能自支公喜甚就城上设榻令人扶先父少憩即日奏功杨钦既出降官军进据其寨杨么驱众登舟众莫为用么乃投水钩出而斩之羣盗尽平十余万众不血刃而来归者以公宣布天子之威徳而以不杀而成仁故也
　　贼众十余万择其老弱疲软者给据为民取其彊壮者为军命属官轮日给据复轮至先父认得老弱数人前已请据者今乃代人来请其人不伏而喧公闻之谓先父曰人众如此何以辨之审也先父曰此曹惯于为盗乆矣故每放一人必再三相视果不堪为军乃放之不然大军去后复聚而为盗矣公乃亲诘其人而终不伏先父请试搜其身果得已给之据公大喜尽以委先父不复轮日矣先父絷盗请给者将斩以徇其余伪者纷纷遁去既给毕隂释盗请者俾逸去自后无敢盗请据者于是得彊壮者数万人以充军而军益壮矣
　　军将还先父言于公曰孔明所以七擒孟获者虑军回而复叛将以此服南人之心也故孟获曰公天威也自是南人不复反矣今且不血刃而平大冦散匿于湖山者亦多矣贼见德而未见威其惧其复反也宜耀兵振旅而归公乃大阅军律严整旗帜精明观者无不咨嗟叹息知王师之有律也
　　先父始以进士借补从事郎抚谕杨钦钦率众出降公奏功请正补已而都督府作诏防行下授昌州文学公以先父功多赏薄寝之不下欲复论奏先父闻之请于公曰某士人也家世以忠义徇国平居尝谓中原未复诸将有已极富贵者何以用命今日才立微效岂可与朝廷论功乎但得宣抚见知俾某得効其愚计他日成就未晚也且将相和调则士豫附固不宜与都督少异也公喜曰吾人岂欲言功但恐将士之赏薄不能无觖望者耳巳而都督府指挥但云当使到来不烦寸刃束手来归所有将士暴露良劳各与转一官果如公所料者
　　杨么未平时士人来献书者纷纷先父请考其优劣而为礼之厚薄有屯驻将郝最门客侯邦言利便可采先父荐之公命留之帐前听候最疑邦言已军中阴事遣【原阙】　　　言已为宣抚围子队最将邦数【原阙】畏公威名不敢遽杀乃以邦为【原阙】　　　父告于
　　公曰士大夫多耻从军【原阙】　　　下士莫不归心侯邦旧太学士【原阙】　　　失身于最今来献利害而一家【原阙】　　　伤沮众士之心以干我之军法愿【原阙】怒曰郝最何人敢杀士人即呼帐【原阙】　　治之
　　先父曰侯邦得钧防在帐【原阙】　　　难拘制其出入故为最所擒今【原阙】　　　某不可自安于军中提辖至公【原阙】　　　人而为人所擒汝不知乎提辖【原阙】先父之言公即命移文于最取【原阙】　　　曰
　　侯邦至而一人一物有伤则【原阙】　　　皆行军法及邦至公命送归本【原阙】　　　领公文申盖虑最中路邀杀之【原阙】　　　士类如此
　　尝军行遇雨公下马徒歩属【原阙】
　　里至一庙宇【阙】憇公劳勉属【原阙】　　　　矣然士欲立功名亦须习劳其【原阙】　　　安逸故雨中徒行以习劳也庙【原阙】　　　公指山问属官曰诸公识黄龙【原阙】　　　其下城如此山之髙某旧能饮【原阙】尝有酒失老母戒某不饮【阙】主【原阙】　　　自后不
　　复饮俟至黄龙城大张乐【原阙】　　以观打城城破每人以两橐駞金【原阙】　　　今日之劳有一属官曰某不要公【原阙】　　要观公之志直欲恢复燕地荡其【原阙】　　中原而已也
　　公自奉甚菲薄屯驻将郝最饮食【原阙】　　其寨而食素最以酸馅为供公食【原阙】　　最曰此名何物曰酸馅公曰某平【原阙】　　食此顾左右留其余以为晚食不【原阙】　　甚愧公性严重语不轻发于僚属【原阙】但语次间微见其端而闻者竦然【原阙】　　属官会
　　食惟煎猪肉虀面未尝兼【原阙】　　人供鸡公曰何为多杀物命庖人曰州中所送食也公命后勿复供公与士卒同甘苦不复以口腹自累然亦出于仁心爱物者如此提辖官有杖士卒者公曰且教训之勿轻笞辱也然取人一钱者必斩故士卒乐于用命尝谓先父曰某之士卒真可用矣颍昌之战人为血人马为血马无一人肯回顾者复中原有日矣
　　公命宅库除宣赐金器存留外余物尽出货以付军匠造弓二千张先父曰此军器当破官钱公曰几个劄子乞得某速欲用故自为之
　　一日行军至一店见其屋新盖茅而有少缺处公呼店主人问之此必我军士取汝茅乎店主曰宣抚之军未尝一毫扰人此自偶缺茅耳公曰岂有汝新盖店屋而缺此一束茅立命刷之须臾刷到一马军即欲斩之军曰非入取其茅也下店饮食系马于檐忽闻宣抚来急上马来不觉误掣下店主举家泣告实不曾扰犹杖之而后行
　　公谓先父曰战阵既交手执得枪住口有唾得咽则已是勇也机密儒生未尝歴战阵到中原见大战则心动矣先随某入小阵以观战某令机密立马处必无害也若欲便溺切勿离马仄盖数十万之军其目尽在某一旗上机密若往来不定则军人一暗箭射杀之矣盖恶夫乱其目也大阵皆动然后可随众动也盖公神勇每战尝自为旗头身先士卒先父力谏曰敌人或识之聚彊弓以射我奈何虽公忠义神明相之自不能伤然非大将之事也公曰昔杜充留守京师某有兵二千来受充节制始至适城外有大防数万充即命某往战充谓某败且斩某不敢以兵寡不敌为辞即往説贼约降来禀充充曰我何尝令汝受降须为我擒之某复往责贼以约降而缓来今不复受降矣愿与汝挑战贼魁出鬬某驰骑独往奋大刀斫之自顶至腰分为两数万众不战而溃人力不至于此真若有神助之者某平生之战类如此
　　公一日以沉香分属官各得一块而先父所得最小以为不均复以一裹分之而先父所得复小公怃然先父曰某以一身从军虽得香无所用之公乃曰某旧日亦爱烧香瓦炉中烧栢香耳后来亦屏之大丈夫欲立功业岂可有所好耶众有愧色
　　公再谓先父曰某被主上防擢至此傥有纎毫非是被儒生写在史书上万世揩改不得某茍有过机密必以见告公家素无姬侍先父被檄差出远方妄传公纳士族之女以为妾先父以告公曰四川吴宣抚尝遣属官来议军事某饭之彼惊讶某之冷落归言于吴宣抚吴乃以二千缗买一士族女遣两使臣妻送来某令其立于屏后告之曰某家上下所衣防布耳所食虀麫耳女娘子若能如此同甘苦乃可留不然不敢留女乃吃然而笑某曰如此则不可留也遂遣还之初未尝曾见其靣也公之不喜声色出于性之自然者如此汉上报敌骑大至公移檄本路备五万人军资所遣止二百人耳敌素慑公之威名望风而遁先父言于公曰宣抚威名已震敌那敢犯我特大张其势以动我实不敢深入我复以虚声应之正得其情矣然我军仰给于江西敌避彊击弱他日必大入淮西以轻兵袭江西而焚荡之我军乏供则自坐困宜置一军于江州防江往来以为回易可得利以益军资又可以开拓形势以絶其窥伺之心公于是立江州一军
　　先父被檄在远公尝遣一兵持书来趣回盛寒止一单布衫先父问曰汝怨乎曰不怨也他军所得请给则有减克又如科作纳袄之类自身虽暖老小则冻馁矣宣抚则不然所请食钱若干不减一钱听军自用之某自因家累重而费之非在上者有克于我也何怨之有公奏战功必以实未尝徇私而寄名虚奏公之子宣賛云勇冠三军攻随州手持两锥首先登城公乃奏其功与妄将私昵窜名战士之中以冒官爵者异哉此士之所以乐于用命而服其至公也
　　绍兴六年冬公亲提兵往取蔡州二更令下三更即行至蔡州其濠水深濶城上惟植黒旗并无守者每进攻则黑旗动然后一队兵上城相御退则复下势不可攻乃归董先为殿刘豫伏兵俟我军退则追而掩之我之后军逢彼踏白者为亲戚且素闻公之德遂泄其计曰汝宣抚自来有兵二万人七分披帯持十日粮今粮尽而归刘豫遣李成等十大将各将万人先各赐宅一区宫女十人径来掩彼军约尽擒之直造鄂州我军人持一绳得南军穿其手心每十人作一串鼓行东下今即至矣董先见贼悉得我军之实驰报公董先遂择险地伏其军于林莽中独据河桥以待之须臾李成等至见董先举绳以告之悉如踏白者之言谓董先曰汝勿走我今先擒汝先荅曰我定不走只恐汝走耳贼见董先待之闲暇疑有伏不敢径进每遣兵来战董先则旋出林中兵一二队以应之彼退则又归于林中贼益疑相持久之公领大军复回李成等望见如银山拥出于众山中即遽奔溃公渡河追之三十里而止擒其将数十人俘其军数千人而归公厚以钱布劳所俘之军告之曰汝皆中原百姓国家赤子也不幸为刘豫驱而至此今释汝见中原之民悉告以朝廷恩德俟大军前进恢复各率豪杰来应官军其俘皆欢呼而反公乃贻书与蔡之守者蔡人感公释其俘遂请降所擒之将献于行在所其后讲和复割蔡州与敌有通判者不肯臣敌自缢而死
　　绍兴七年车驾亲征幸建康公来扈跸问先父曰某将入觐以何为先先父曰当以取汝颍为失计而改图之既取之不可守而复失之亦徒劳尔公曰安坐而不进则中原何时可复先父曰取中原非竒兵不可公曰何谓竒兵先父曰宣抚之兵众之所可知可见者皆正兵也竒兵乃在河北公大喜曰此正吾之计也相州之众尽结之矣闗渡口之舟车与夫宿食之店皆吾人也往来无碍宿食有所至于防帛之铺亦我之人一朝众起则为旗帜也今将大举河北响应一战而中原复矣先是朝廷罢刘光世军欲以公代之并军大举公既扈从至建康太上知公之可大任也独召公至寝阁命之曰中兴之事朕一以委卿除张俊韩世忠不受节制外其余并受卿节制巳而有忌公者沮止之公忽召先父出示张都督简板乃却公宫祠之请公曰其所条具交军事件一日可办今乃令某先行留属官以待命此必事已中变故令某先行今功不成矣某所以丐祠也公不乐而行先父曰某家有老母而以身从军者欲效尺寸之长以报公知遇也使前有立功之地某死亦不顾今事既乖则某亦将归养以为后图他日从公未晚也公乃许先父谒告省巳而朝廷乃以吕祉代刘光世遂致郦琼之叛盖光世之军多陜西之盗贼最为糅杂而难治西人重世族光世乃世将故仅能緫统之郦琼王德皆光世之爱将也二人平日不相下若得威名之将以代之则可以驾驭而立功朝廷始以公代光世得之矣已而中变易以吕祉故二将无所忌惮而鬬琼惧而谋叛刘豫又以髙官重禄以诱之所以丧淮西之一军不然公成恢复之功矣今天下庸人孺子皆知公之威名至于公之大计与夫功之所以不遂者士大夫盖未知也元振防从先父于军中亲见其本末平居追念前事未尝不叹息流涕于此故志之于遗事之末云
　　南昌武宁县城隍祠岳忠武王遗像记
　　章子仁撰
　　嘉定癸未秋初筮豫宁警曹领事已告至于羣祀暨扣城隍环视绘堵间有魁然容貎俨然冠裳而隅坐者骇而问焉祝曰是故忠武岳王遗像也竦然不觉板之敛膝之前而首之顿致敬亟退犹未暇访其故也不数日随牒下里酷讶邑在万山中壤地颇狭而生齿极繁因召故老讯之咸举手加额曰昔在绍兴初叛将李其姓者巢穴我疆井溪壑我盖藏立将丘墟我室庐膏血我骨肉执方危如累造物假手我忠武岳王忽提师由【阙】鄙来压境三十里间水适暴涨众方需渡【原阙】谓神兵自天而下仓皇宵遁由是不鸣一桴不施一
　　镞而解一邑倒垂于指顾之间丕休哉遡源生齿之繁实王续迓我祖之命于天也昔之所活者一人今不知几千万人矣昔之所全者一户今不知几千百户矣凡斯世斯人各有所谓我生之祖由祢而上皆是也惟吾土吾曹独有所谓生我之祖也王之谓欤噫戱欷不有我祖孰有我身不有我王孰有我祖祖固吾身肇开之天地矣王又吾祖再造之天地也恩斯勤斯子孙孙子有心能识有口能诵而迄无毫髪能报万分之一也言既涕零如雨时亦感慨之深不能自禁其悲且泣因思图像千载血食一方回视下马仲舒之墓堕泪叔子之碑其爱尤深敬尤至者欤自是每持瓣香吊英爽必顾瞻徊徨移时而不忍去复念堂室未正位貎未尊疑于揭防妥灵之道为未称愿与邦人之特达者别卜吉土【原阙】　　耸观觇而移崇奉佥言城隍吾土之司命而王吾人之司命也朝夕起敬于斯岁时与享于斯非但祖之而已直所以神之也且其灵与神等矣谨勿易区区爱莫助之祗加葺饰少寓勤惓其为敬若严君事若上帝之意三岁则犹一日满秩受代复走羣祀欵谢东归独于芗火倍切依恋邦人因谓述厥事以记诸壁靡敢以迫行辞遂取曩之所得于故老者笔之且臆为之説曰天未厌宋王禀忠肝义胆以生天未亡金王抱愤气赤心而死天乎天乎丰其才矣使不啬其用大其任矣使不狭其成虽九庙之耻立谈可雪何但纾一邑之难虽河北二百州之版图不崇朝而复何至悠悠岁月尚守江南十数道之疆域哉窃谓王之心日之丽天也兹邑所覩者特容光之照尔王之泽水之行地也兹邑所被者特始达之泉尔矧成绩之纪合登太常舆言徒以为赘丰功之报宜侑清庙丛祠反以为渎文成亟示邦人之耆宿者咸曰虽不中不远矣愿相与大书深刻之丙戌秋










　　金佗续编卷二十七
<史部,传记类,名人之属,金佗稡编__金佗续编>
　　钦定四库全书荟要
　　金佗续编卷二十八
　　宋　岳珂　撰
</div>
    <div class="pagination">
<a href="金佗稡编_page25.html">上一页</a><span>...</span><a href="金佗稡编_page21.html">21</a><a href="金佗稡编_page22.html">22</a><a href="金佗稡编_page23.html">23</a><a href="金佗稡编_page24.html">24</a><a href="金佗稡编_page25.html">25</a><span class="current-page">26</span><a href="金佗稡编_page27.html">27</a><a href="金佗稡编_page28.html">28</a><a href="金佗稡编_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
