<!DOCTYPE html>
<html>
 <head>
  <meta charset="utf-8"/>
  <title>
   清代学人列传 - 第 8 页/共 23 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清代学人列传 - 第 8 页/共 23 页
  </h1>
  <div class="content">
   此编所列，有一偏之见，有相反之论。学者于其不同处，正宜着眼理会。......以水济水，岂是学问！
　　他这书以阳明学派为中坚。因为当时时代精神焦点所在，应该如此。但他对于阳明以外各学派，各还他相当位置，并不抹杀，正合第一条件。他又说：
　　大凡学有宗旨，是其人之得力处，亦是学者之人门处。......讲学而无宗旨，即有嘉言；是无头绪之乱丝也。学者而不能得其人之宗旨，即读其书，亦犹张骞初至大夏，不能得月氏要领。......每见抄先儒语录者，荟撮数条，不知去取之意谓何，其人一生之精神未尝透露，如何见其学术？
　　我们读《明儒学案》，每读完一案，便觉得这个人的面目活现纸上。梨洲自己说皆从各人全集纂要钩玄，可见他用功甚苦。但我们所尤佩服者，在他有眼光能纂钩得出、这是合第二个条件。梨洲之前，有位周海门曾著《圣学宗传》一书（1547-1629，名汝登，号海门，字继元，明嵊sheng人，为泰州学派名家罗汝芳的弟子，辑撰《理学宗传》十八卷，主要辑录宋明间理学家援禅入儒的言论），他的范围形式都和《明儒学案》差不多。梨洲批评他道："是海门一人之宗旨，非各家之宗旨"。梨洲这部书，虽有许多地方自下批评，但他仅在批评里头表示梨洲自己意见，至于正文的叙述却极忠实，从不肯拿别人的话作自己注脚，这是合第三个条件。他在每案之前，各做一篇极翔实伽小传，把这个人的时代、经历、师友渊源详细说明，令读者能把这个人的人格捉摸到手，这是合第四个条件。所以《明儒学案》这部书，历来被学术界公认为是极有价值的创作，将来做哲学史、科学史、文学史的人，对于他的组织虽有许多应改良之处，对于他的方法和精神是永远应采用的。
　　唐鉴著《国朝学案小识》訾议梨洲，谓其以陈（白沙）、王（阳明）与薛、胡（薛，薛瑄，号敬轩；胡，胡居仁，人称敬斋先生；均为恪守朱学的明代理学名儒，从祀孔庙，被道学家目为"道统"传人）平列，为不识道统，可谓偏狭已极。无论道统之说我们根本不能承认，试思明代学术，舍陈、王外更有何物？梨洲尊陈、王而不废薛、胡，还算公道，岂有专取薛、胡而弃陈、王之理！
　　他关于史学的著述，有重修《宋史》，未成书，有《明史案》二百四十卷，已佚；有《行朝录》八种： 一、《隆武纪年》，二、《赣州失事记》，三、《绍武争立纪》，四、《鲁纪年》，五、《舟山兴废》，六、《日本乞师纪》，七、《四明山寨纪》，八、《永历纪年》。其余如《赐姓本末》（记郑成功事）、《海外恸哭记》、《思旧录》等，今尚存，都是南明极重要史料。而其在学术上千古不磨的功绩，尤在两部学案。
　　此外梨州之重要著作，如《易学象数论》六卷，力辩河洛、方位图说（朱熹著《易本义》，据北宋陈抟、邵雍的说法，谓《河图》、《洛书》为天地自然之易，先天八卦及六十四卦次序方位为伏羲之易，都只有图画而无文字，故首列图说，以黑白点子代表阴阳，画图表示河洛图形，井释其方位预示之先天消息，此书为宋元明理学家说《易》所本。）之非，为后来胡朏fei明（渭）《易图明辨》的先导；如《授书随笔》一卷，则阎百诗（若璩）问《尚书》而作此告之，实百诗《古文尚书疏证》的先导。这两部书都于清代经学极有关系。他又最喜历算之学，著有《授时历注》、《大统历推法》、《故授时历假如》、《西历假如》、《回回历假如》、《句股图说》、《开方命算》、《割圜八线解》、《测圜要义》等书，皆在梅定九（文鼎）以前，多所发明。其遗文则有《南雷文定》，凡五集，晚年又自删定为《南雷文约》四卷；又尝辑明代三百年之文为《明文海》四百八十二卷；又续辑《宋文鉴》、《元文钞》，皆未成。
　　○惠栋
　　惠栋（1697-1758），字定宇，一字松崖，半家次子，学者称为小红豆先生。
　　初为吴江县学生，改归元和籍。自幼笃志向学，家多藏书；日夜讲诵。于经史、诸子、稗官、野乘及七经毖纬之学，靡不津逮。小学本《尔雅》，六书本《说文》，馀及《急就章》《经典释文》、汉魏碑碣，自《玉篇》、《广韵》而下勿论也。乾隆十五年，诏举经明行修之士，陕甘总督尹继善、两江总督黄廷桂交章论荐，会大学士九卿索所著书，未及呈进，罢归。卒干乾隆二十三年戊寅五月，年六十有二。
　　先生于诸经熟洽贯串，谓诂训古字古音，非经师不能辨，作《九经古义》二十二卷。尤邃于《易》，其撰《易汉学》乃追考汉儒易学，掇拾绪论，使学者得窥其门径。凡《孟喜易》二卷，《虞翻易》一卷，《京房易》二卷，干宝附焉。又《郑康成易》一卷，《荀爽易》一卷。其末一卷，则先生发明汉《易》之理，以辨正河图洛书先天太极之学。其撰《易例》二卷，乃镕铸旧说，以发明《易》之本例，随手题识，笔之于册，以储作论之材。其撰《周易述》二十三卷，以荀爽、虞翻为主，而参以郑康成、宋咸、干宝之说；约其旨为注，演其说为疏。书垂成而疾革，遂阙"革"至"未济"十五卦及《序卦》《杂卦》两传。虽为未完之书，然汉学之绝者干有五百余年，至是而粲然复章。撰《明堂大道录》八卷。《褅说》二卷，谓褅行于明堂，明堂法本于《易》。《古文尚书考》二卷，辨郑康成所传之二十四篇为孔壁真古文，东晋晚出之二十五篇为伪。又撰《后汉书补注》二十四卷；《王士祯精华录训纂》二十四卷，《九曜斋笔记》、《松崖笔记》、《松崖文抄》及《诸史荟最》、《竹南漫录》请书。钱大昕称："惠氏世守古学，而栋所得尤精；拟诸前儒，当在何休、服虔之间，马融、赵岐辈不及也。"
　　但一味推崇汉儒旧说，不论是非，墨守信从，厚古薄今，
　　○惠士奇
　　惠士奇（1671-1741），字天牧，一字仲孺，晚号半农居士，人称红豆先生。江苏吴县人。周惕子。生时，父梦杨文贞公投刺来谒，遂以文贞名名之。
　　弱冠为诸生，不就省试。或问之，则曰："胸中无书，焉用试为？"于是奋志读书，不久遂博通六艺。凡《九经》《四史》《国语》《国策》《楚辞》之文，皆能默诵，尝对座客诵《史记?封禅书》，终篇不失一字。康熙戊子，举乡试第一。明年，成进士，选庶言士，授编修。癸巳乙未会试，两充同考官。己亥，充祭告炎帝陵、舜陵使臣。庚子，主湖广乡试，督学广东。雍正元年癸卯，留任三年。尝谓；"汉时蜀郡僻陋，文翁守蜀，选子弟就学，遣隽士张宽等东受七经，还以教授；其后司马相如、王褒、严遵、扬雄相继而起，文章冠天下。汉之蜀，今之粤也。"于是毅然以经学倡。三年之后，通经者多，文体为之一变。又谓："今之校官，古博士也。博士明于古今，通达国体。今校官无博土之才，弟子何所效法？"访造舆论，得海阳进士翁廷资，即具疏题补韶州教授。部议学臣向无题补属吏例，特旨许之。在任迁右中允，超擢侍讲学士，转侍读学士。任满还京，送行者如堵墙。既去，粤人尸视之，设木主，配食先贤，广州于三贤祠，潮州于昌黎祠，惠州干东坡祠。每元旦及生辰，诸生皆肃衣冠入拜。其得士心如此。丁未五月，奉旨修镇江城，以产尽停工罢官。乾隆初，入京以讲读用，所欠修城银得宽免。丁巳六月，补侍读。时已垂老，耳渐聋。己未春，以病告归。辛酉三月卒，年七十有一。
　　先生盛年兼治经史，晚年尤邃于经学。撰《易说》六卷、《礼说》十四卷、《春秋说》十五卷。其论《易》曰："《易》始于伏羲，盛于文王，大备于孔子，而其说犹存于汉。不明孔子之《易》，不足与言文王；不明文正之《易》，不足与言伏羲。舍文王、孔子之《易》而远问庖牺，吾不知之矣。汉儒言《易》：孟喜以卦气，京房以适变，荀爽以升降，郑康成以爻辰，虞翻以纳甲。其说不同，而指归则一，皆不可废。今所传之《易》，出自费直。费氏本古文，王弼尽改为俗书，又创为虚象之说，遂举汉《易》而空之，而古学亡矣。易者，象也。圣人观象而系辞，君子观象而玩辞，六十四卦皆实象，安得虚哉？"其论《春秋》曰："《春秋》三位，事其详于《左氏》，论莫正于《穀梁》。韩宣子见《鲁春秋》曰：'周礼尽在鲁矣！'然则《春秋》本《周礼》以记事也。左氏褒贬，皆春秋诸德之论，故记事皆实，而论或未公。公羊不信国史，惟笃信其师说，师所未言，则以意逆之，故所失尝多，要之，左氏得诸国史，公、穀得之师承，虽互有得失，不可偏废。后世有王通者，好为大言以欺人，乃曰'三传作而《春秋》散'，于是啖助、赵匡之徒争攻三传，以伸其异说。夫《春秋》无《左传》，则二百四十年盲焉如坐暗室中矣。公、穀二家，即七十子之徒所传之大义也，学者当信而好之，择善而从之；若徒据孟子'尽信书不如无书'之说，力排而痛诋之，吾恐三传废而《春秋》亦随之而亡也。"其说《周礼》曰；"《礼经》出于屋壁，多古字古音；经之义存乎训，识字审音，乃知其义，故古训不可改也。康成注经，皆从古读。盖字有音义相近而讹者，故读从之。后世不学，遂谓康成好改字，岂其然平？康成《三礼》，何体《公羊》，多引汉法，以其去古未远，故借以为说。贾公彦于郑注如飞矛扶苏薄借綦之类皆不能疏，所读之率亦不能，疏，辄曰从俗读，甚非'不知盖阈'之义。夫汉远于周，而唐又远于汉，宜其说之不能尽通也，况宋以后乎？周秦诸子，其文虽不尽雅驯，然皆可引为《礼经》之证，以其近古也。"
　　先生幼时读《廿一史》，于《天文》《乐律》二志未尽通晓；及官翰林，因新法究推步之原，著《交食举隅》二卷。又撰《琴■〈辶篆〉理数考》四卷。所著诗有《红豆斋小草》、《咏史乐府》、《南中集》、《采篿集》、《归耕集》各一卷，《人海集》四卷，《时术录》一卷。
　　晚年自号半农居士，学者称红豆先生。初，郡城东禅寺有红豆一株，相传白鸽禅师所种，老而枯矣；及研溪先生迁居郡城东南香溪之北，复生新技；研溪移一枝植阶前，生意郁然；僧睿目存为绘红豆图，自题五绝句，又赋红豆词十首，和者二百余人，四万名士过吴门者必停舟访焉，因自号红豆主人，乡人则称曰老红豆先生。
　　○惠周惕
　　惠周惕，原名恕，字元龙，号研溪，江苏吴县人。
　　父有声以九经教授乡里，与徐枋善，故先生少从枋游。幼即开敏，通群经章句。比长，复受业于汪尧峰，引为入室弟子。既冠，厄于贫，去学吏，迟顿试弁，孱徙而贾折阅。喟然曰："命可回平！"闭户十年读，乃成通儒。康熙己未，举鸿词科，丁忧，本与试。辛未，成进士，授翰林院庶吉士。嗣以不练习国书，改外，调直隶密云县知县。邑当出关孔道，值北征过境，军需旁午，致劳瘁卒于官。
　　著有《易传》二卷，《诗说》二卷，《春秋问》三卷，《三礼问》六卷。而说诗尤解人颐。博而不芜，辨而不诡于正。大旨谓："大小雅以音别，不以政别。"谓："正雅变雅，美刺杂陈，不必分'六月'以上为正，'六月'以下为变，'文王'以下为正，'民劳'以下为变。"谓："二南二十六篇皆疑为房中之乐，不必泥其所指何人。"谓；"周、召之分，郑笺误以为文王。"谓；"天子诸侯均得有颂，鲁颂非僭。"其言率有依据。
　　先生之论学也，曰："学有伪，有迂，有曲，有俗，有杂，有博，有醇，有通。贾逵傅会图谶，刘歆颠倒五经，是为伪。王夷甫谈黄老，房次律说春秋，是为迂。公孙希世用事，孔光与俗浮湛，非曲欤？朔皋持论不根，张王淫靡不急，非俗欤？夏侯破碎大道，贾山涉猎为儒，非杂欤？"如康成《辞训》质而繁，颖达《正义》详而冗，博矣，未醇也。扬雄覃思浑天，张衡候风地动，醇矣，未通也。贾长沙之匡建，刘中垒之忠精，魏元成之剀切帝心，陆敬舆之讥陈时病，其言足以救世，其道足以辅君，斯可谓之通矣。"盖所自任如此。综清一代谈汉儒之学者，推东吴惠氏三世，先生实其创始者，良不忝云。
　　○纪昀
　　纪昀（1724-1805），字晓岚，一字春帆，晚年自号石云，直隶献县人。
　　少而奇颖，读书过目不忘。夜坐暗室内，二目烁烁如电光，不烛而能见物。比知识渐开，光即敛矣。
　　年二十四，乾隆丁卯科解元。甲戌成进士。散馆授编修。己卯，，充山西乡试正考官。庚辰，充会试同考官。辛巳，京察以道府计名。壬午，充顺天乡试同考官，命提督福建学政。癸未，授侍读。明年，丁父优。服阕，充日讲起居注官，擢左庶子。戊子，授贵州都匀知府，以四品留任，晋侍读学士。前两淮盐运使卢见曾获罪，有旨籍其家，昀与卢为姻，漏言于见曾孙荫恩，革职逮问，戍乌鲁木齐。辛卯，召还，授编修。三十八年，擢侍读，命为四库全书馆总纂官。丙申，擢侍读学士，充文渊阁直阁事，日讲起居注官。丁酉，京察一等。已亥，擢詹事，旋晋内阁学士，总理中书科。壬寅，授兵部右侍郎，仍兼直阁事。改任不开缺，异数也。癸卯，转左侍郎。甲辰，充会试副考官。知武会设贡举。乙巳，晋左都御史。丙午，转礼部尚书，充经筵讲官。戊申，赐紫禁城骑马，充武会试正考官。壬子，畿辅水灾，奏请截留南漕万石，设十厂赈饥，全活无算。后为总宪者五，大宗伯者三。嘉庆元年丙辰，充会试正考官，转兵部尚书。己未，充武会试正考官。癸亥，六月，以八旬开秩，赍锡珍玩。乙丑，调礼部尚书，协办大学士，加太子太保，管国子监事。卒年八十二。予谥文达。
　　公于书无所不通，尤深汉《易》，力辟图书之谬。《四库全书提要》简明目录，皆出公手。大而经史子集，以及医卜词曲之类，其评论抉奥阐幽，词明理正，识力在王仲宝、阮孝绪之上，可谓通儒矣！胸怀坦率，性好滑稽，有陈亚之称。然骤闻其语，近于诙谐，过而思之，乃名言也。公一生精力萃于《提要》一书。又好为稗官小说，而懒于著书。少年间有撰述，今藏于家，是以世无传者。他所纂辑，如《热河志》，《历代职官表》，《河源纪略》，《八旗通志》，暨方略、会典、三通诸馆，咸总其事。
　　○江藩
　　江藩（1761-1830），字子屏，号郑堂，江苏甘泉人。
　　少授业于惠松崖、江叔沄、余古农。博综群经，尤熟于史事。性不喜唐宋文，每被酒，辄自言文无八家气，时目为狂生。作《河赋》数千言，典丽雄伟，可以上方郭景纯《江赋》，人争传录焉。尝蓄善本书万余卷，岁饥尽以易米。绘书巢图志，咸四方名宿题咏殆遍。撰《高宗诗集注》，由韩城王相国杰进呈，恩赏御制诗文集，复谕召对。值林爽文陷台湾，报至，遂辍。落魄而归。饥驱至粤，阮文达延修通志，书成，修脯累千金，随手挥霍略尽。凡以布衣而为掌故宗者，垂二十年。盖少为方闻士，且生于典籍之区；乾隆朝佐当道治四库七阁之事，于名公卿老师宿儒，毕上下齮龁，万闻千睹，因勒成《汉学师承记》八卷，使两汉儒林家法之承受，清代经学之源流，厘然可考。又成《宋学渊源记》三卷，分北学、南学、附记，共若干人。又取诸儒撰述之专精汉学者，仿唐陆氏《经典释文》传注姓氏之例，成《国朝经帅经义目录》一卷。义旨严正，文词茂美；虽间或失之颛固，然能甄择无泛爱。如陈启源说《诗》"西方美人"一言不善，即削其姓氏。而宋学所录，止穷檐苦行，摈南方浮华士。一命以上，才有政治声闻，亦斥不载。龚定庵谓其"窥气运之大源，孤神明以深往"，殆非过誉。
　　初年十八，撰《尔雅正字》，以《说文》为指归，《说文》所无之字，或考定古文，或旁通假借，不敢妄改。王光禄西庄见之，极叹赏。晚年，重加删定，成《尔雅小笺》五卷。纵不逮恂九之备，辨析形声，差愈于二云矣。
　　他著：《周易述补》一卷，申松崖之剩义；《乐悬考》二卷，可见古人制度；《隶经文》四卷，则说经文绪余也。别有《炳烛室杂文》一卷，《扁舟载酒词》二卷，均刊行。
　　○江声
　　江声（1721-1799），本字■〈鱼畺〉涛，后改叔沄，晚因性不谐俗，取艮背之义，自号艮庭。江苏吴县人。
　　少与其兄筠同学，不事帖括。幼读《尚书》，即怪古文与今文不类。比长，师事惠松岩，受《古文尚书考》，又读阎潜邱《尚书古文疏证》，因益专力于《书》。念唐贞观时为诸经正义者，自《诗》《礼》《公羊》外，皆取晋人后出之经，而汉儒专家师法反不传，松崖既作《周易述》，搜讨古学，于是亦撰《尚书集注音疏》，以存二十九篇，而别梅氏所上二十八篇之伪造。取书传所引《汤（征）[誓]》《泰誓》诸篇选文，按《书序》入录。又采《说文》经、子所引《书》古文本字，更正秦人隶书，及开元中改易古字之谬。辑郑康成注，并汉儒逸说，参以己见，为之疏。凡四易槁，积十余年，然后成书。共十二卷，附《补谊》九条，《识伪字》一条，《前后述外篇》一卷。
　　先生精治《说文》，病后世深求考老转注之义，至以篆迹泥之，著《六书说》一卷。谓："建类一首，即始一终亥五百四十部之首也。"时治小学者多以为允。孙渊如通之云："《尔雅》肇、祖、元、胎之属，始也，亦建类一首；肇、祖、元、胎皆为始，亦同类相受。《说义》此类甚多。推考老之训，如口部之咽、嗌也，走部之走、趋也，犹之考注老，老注考矣。其同在口部走部，即建类一首。"先生引为知言。独戴东原疑贯全部，则义太广，乃折之曰："若止考老为转注，不已隘乎！且谐声一义，不贯全部乎？"先生与东原以学相重，其和而不同如此。
　　先生生平不肯为俗字，尺牍书疏背依《说文》。至写《尚书》"瀍水"依《淮南》作"廛"；"汝乃是不"，依《尔雅》义作"孟"。人目为迂僻，辄不改也。每欲取经子古书，悉绳以《说文》，去其俗字，命曰'经史子字准绳'，未成。
　　先生内行甚修，对家属若宾客。惟色故和悦，而性耿介弗妄取。孙渊如以一缣赠，累书千言，却而后受之。嘉庆元年，诏举孝廉方正，苏抚费文属公首以先生荐，赐六品服。年七十八，卒于家。
　　所著传者，除《尚书集注音疏》及《六书说》外，有《论语竢质》三卷，《恒星说》一卷，《艮庭小慧》一卷。
　　○江永
　　江永（1681～1762），字慎修，安徽婺源人。
　　生六岁，读书日记数千言。尝见明邱氏《大学衍义补》征引《周礼》，爱之，求得其书，朝夕讽诵。自是遂研覃十三经注疏。凡古今制度又钟律声韵舆地，无不探赜索隐，测其本始；而于天文地理之术尤精。
　　年二十一，为县学生，三十四补廪膳生。四十一岁，成《礼经纲目》八十卷。五十五岁，偕乡人立义仓，贫者赖之。六十岁成《七政衍》、《金水二星发微》、《冬至权度》、《恒气注历辨》、《岁实消长辨》、《历学补论》、《中西合法拟草》七书各一卷。六十二岁，为岁贡生，成《近思录集注》十四卷。十月，江西学政金德瑛招为诸生校阅文字。六十九岁，成《四书典林》四十卷，又成《推步法解》五卷。七十六岁，成《乡党图考》十卷。七十七岁，成《律吕阐微》十一卷。七十八岁，成《春秋地理考实》四卷。七十九岁，成《古韵标准》六卷、《四声切韵表》四卷、《音学辨微》一卷。八十岁，成《周礼疑义举要》六卷、《礼记训义释言》六卷、《深衣考误》一卷、《读书随笔》若干卷。又明年而卒，距生于康熙二十年七月十七日，年八十有二。
　　先生之著《礼经纲目》也，以朱子晚年考定。《仪礼经传通解》，其书未成，黄氏杨氏续之，犹有阙漏；乃以大宗伯吉凶军宾嘉五礼为次，广摭博考，使三代礼仪之盛犁然可观。
　　先生之著七政诸书也，谓：岁实为历中纲领，日平行于黄道，是为恒气，故定气时刻多寡不同，而恒气恒岁实终古无增损，当以恒者为率。梅氏所言岁实消长恒气注历见歧未定也。
　　先生之著《律吕阐微》也，据《管子》五声徵羽宫商角之序，《吕氏春秋》称伶伦作律，先为黄钟之宫，次制十二筩别十二律，以正《淮南．天文训》及《汉书．历律志》之谬。
　　先生之著《古韵标准》三书也，谓：古韵之论，创于吴棫，而精于顾氏炎武。顾氏考古之功多，审音之功浅，由三百篇以正顾氏分十部之疏；且分平上去三声皆十三部，入声八部，为用韵之准。
　　先生之著《推步法解》也，谓：《钦定推步法》七篇，凡日月之躔离交食，五星之迟疾伏见，及恒六曜之行，皆具密法，而奥义难明。为探立法之意，详步算之方。并附《推步钤》一卷于后。
　　先生之著《深衣考误》也，谓：深衣之制，诸儒论者凡数十家，大率踵裳交解十二幅之讹，据《玉藻》言衽当旁，则非前后之正幅也。举郑君之注以正疏误，因为《深衣图考》。
　　先生晚年读书有得，随笔撰记，谓：《周易》以反对为序次，卦变当于反卦取之。否反为泰，泰反为否；故小往大来，大往小来；是其例也。凡曰来、曰下、曰反，自反卦之外卦来居内卦也；曰往、曰上、曰进、曰升，自反卦之内卦往居外卦也。又谓：兵农之分，春秋时已然，不起于秦汉。证以《管子》《左传》，兵常近国都，野处之农固不隶于师旅也。其精心独见，发古人所未发如此。
　　先生年六十，尝偕友人入都，时开三礼馆，总裁方苞以经术自命，举冠礼婚礼数条为难，先生从容详对，方折服焉。秦蕙田修《音韵述微》，诏取《古韵标准四声切韵表》进呈，以备采择。秦又取《推步法解》入于《五礼通考》。戴震总校四库书，乃尽取先生二十种写之以藏秘府。殁后，朱筠以先生从祀紫阳书院。
　　○江有诰
　　江有诰（？--1851），字晋三，号古愚，安徽歙县人。
　　二十二岁补博土弟子，不治举业，壹志古学，杜门著述，寒暑无间。慨周秦后古音日舛，获顾亭林《音学五书》及江慎修《古韵标准》，冥心推究，至忘寝食。塘江书能补顾所未及，而分部尚有罅漏。因于江氏十三部析幽侯为二，支脂为三；又于胀部中析出祭部，又析真、文为二。嗣得段若膺《六书音韵表》，所论多台，益自信。分古韵为廿部。最后见曲阜孔氏《诗声类》，桥东、冬为二，遂改文二部为中、统，为廿一部。书成，寄示段，段大称许，曰："余与顾、孔一于考古，江、戴则兼以审音，而晋三于二者尤深造自得；又精呼等字母之学，不惟古音大明，亦且使今韵分二百六部者得剖析之故。"其谁服如此。
　　所著已刻者有：《诗经韵读》四卷，《群经韵读》一卷，《楚辞韵读》一卷，《先秦韵读》二卷，《汉魏韵读》一卷，《唐韵四声正》一卷，《谐声表》一卷，《入声表》一卷。以《入声表》尤精，足正享林之失，而补其未备。未刊者尚有：《二十一部韵谱》若干卷，本段氏十七部谱例，就未分析者更分析之，得一百二十八部。于是韵学大具。
　　晚益深六书，著《说文六书录》、《说文分韵谱》、《说文质疑》、《说文更定部分》、《说文系传订讹》各若干卷。复著《经典正字》、《隶书纠缪》，以祛俗学之误。不戒于火，版稿悉付煨烬，而目已瞽；乃口授其子锡善重录。并拟踵成例为补辑若干篇。
　　○焦廷琥
　　焦廷琥，字虎玉。焦循之子。优贡生。
　　性醇笃，善承家学。以里堂既著《群经宫室考》，因别撰《冕服考》四卷辅翼之。其辨析精核，殊不下于乃父，亦较宋氏《释服》为完备。合而观之，于礼经制度，可概睹其大凡矣。
　　于算学亦颇深造。孙星衍作《释方》，不信地圆，以西人误会《大戴礼记》"四角不揜"一语，始创为地圆之说。导读其书，则谓："《大戴》有曾子之言，《内经》有岐伯之言，末后有邵子、程子之言，其说非西人所自创。"于是博搜古籍，合诸家言而胪列之，成《地圆说》二卷。
　　又尝取秦氏之法。读李氏之书，就益古演段六十四问，每问皆详画其式，里堂见而喜曰："有此可读演段矣！"即命名为"益古演段开方补"。且云"可附诸《学算记》之末。"盖其得父赞许如此。
　　馀尚传《读书小记》三卷，虽随笔札记，足与钟褱《考古录》骖蕲，收入徐氏《鄦斋丛书》。
　　《密梅花馆诗文录》若干卷，则缀刊《雕菰楼集》后以行。
　　○焦循
　　焦循（1763～1820），字里堂，江苏甘泉人。
　　少颖异，事父母以孝闻，服丧尽礼。乾隆辛酉举于乡。尝从阮元游浙江。闭户著书，葺其老屋曰"半九书塾"，复构楼曰"雕菰"，有湖光山色之胜。足不入城市者十余年。庚辰七月卒，年五十有八。
　　先生博闻强记，识力精卓，于学无所不通，于经无所不治，而于《周易》《孟子》专勒成书，其于《易》本世传家学，尝疑一"号咷"也，何以既见于《旅》又见于《同人》；一"拯马壮"也，何以既见于《复》又见于《明夷》；"密云不雨"之象，何以《小畜》与《小过》同辞；"甲庚三日"之占，何以《蛊》象与《巽》象同例；乃遍求说《易》之书读之，撰述成帙。甲子，复精研旧稿，悟得洞渊九容之术实通于《易》，乃以数之比例：求易之比例，于是撰拟《通释》一书。丁卯病危，以《易》未成为恨。病廖，屏他务，专治此经，遂成《易通释》二十卷。自谓所得悟者，一曰"旁通"，二曰"根错"，三曰"时行"。《易通释》既成，复提其要为《图略》八卷。凡图五篇，原八篇，发明旁通相错时行之义。论十篇，破旧说之非。复成《章句》十二卷。总称《雕菰楼易学三书》，共四十卷。先生易经既成，随笔记录二十卷，曰《易馀籥录》。凡友朋门弟子所问答及于易者复录存二卷，曰《易话》。自癸酉立目录，自稽所业，得三卷，曰《注易日记》。又有《易广记》三卷。先生易学，不拘守汉魏各师法，惟以卦爻经文比例为主。
　　先生又著《孟子正义》三十卷，疏赵岐之注，兼系近儒数十家之说，而以己意折衷，合孔孟相传之正指。又作《周易王氏注补疏》二卷，《尚书孔氏传补疏》二卷，《毛诗郑氏笺补疏》五卷，《春秋左传社氏集解补疏》五卷，《补记郑氏补疏》三卷，《论语何氏集解补疏》二卷，合之，为《六经补疏》二十卷。
　　先生游浙，因阮元考浙江原委以证《禹责》三江，乃撰《禹贡郑注释》一卷，专明班氏郑氏之学。谓王伯厚《诗地理考》繁杂无所融贯，作《毛诗地理释》四卷。又仿戴东原《孟子字义疏证》，撰《论语通释》一卷凡十王篇：曰圣，曰大，曰仁，曰一贯，曰忠恕，曰学，曰知，曰能，曰权，曰义，曰礼，曰仕，曰君子小人。又撰《群经宫室图》二卷，为图五十篇。《毛诗鸟兽草木虫鱼释》十一卷，《陆璣疏考证》一卷。又录当世通儒说《尚书》者四十一家，书五十七部，仿卫湜《礼记》之例，以时之先后为序，得四十卷，曰《书义丛钞》。
　　先生思深悟锐，尤精历算之学。撰有《释弧》三卷，《释轮》二卷，《释椭》一卷，《加减乘除释》八卷，《天元一释》二卷，《开方通释》一卷，又命其子琥作《益古演段开方补》以附《里堂学算记》之末。当时算学名家李锐、汪莱、钱大昕等，皆与讨论而叹服焉。
　　先生善属文，最爱柳宗元。表章先正，作《北湖小志》六卷。又掇拾扬州杂文旧事，为目录二卷，名曰《足征录》。又成《邗记》六卷。每得一书，必识其颠末，有所契，则手录之。如是者三十年，成《里堂道听录》五十卷。又举清人著述三十二家，作《读书三十二赞》。文集手订者，曰《雕菰楼集》二十四卷，词三卷，诗话一卷。
　　○金鹗
　　金鹗（1771--1819），字风荐，号诚斋，浙江临海人。
　　幼承庭训，端重如成人，不苟言笑，跬步必饬。惟质甚鲁，日仅诵三四行。稍长，折节读书，专心致志，熟而弗忘。中年以还，转加敏捷。于书无不窥，旁及形家言，尤精天文算法，词章乃其余事。受知大兴朱文正公，补诸生。
　　阮文达建诂经精舍于西湖，檄召君暨同邑洪颐煊、震煊兄弟讲肄其中。业益进，名益噪。邃于三礼之学，披郤导窾，实事求是，著《求古录礼说》十五卷、补遗一卷，又《乡党正义》一卷，《四书正义》八卷，莫不推阐汉末先儒诸说，辅翼群经，发前人所未发；无墨守门户之见，矜资标异之情。嘉庆丙子，学使汪廷珍选代行贡入都，与王尚书伯申、郝吏部兰皋、胡户部竹村、胡给事墨庄、陈孝廉硕甫诸君游处，咸相推服无异辞。未二载卒。王尚书失声恸，为敛具南还。年四十九。
　　○金榜
　　金榜（1735～1801），字蕊中，一字辅之，晚更号檠斋，安徽歙县人。
　　少负伟志，思博学深造为通儒，而不屑溺没聪明于科举之学。受经学于江慎修暨戴东原，学诗、古文辞于刘海峰。
　　年二十一，高宗南巡，召试举人，擢内阁中书，在军机处行走。乾隆壬辰，以一甲第一名及第，授翰林院修撰。仅一度为山西副考官。丁外艰归，遂不出，徜徉林下，著书自娱。卒年六十七。
　　先生邃于经学，尤擅长三礼，一依高密为宗。尝因司马法赋出车徒二法难通，乃举小司徒正卒羡卒以释之，累千馀言。东原读之叹曰："此有益于为周官之学者矣！"馀若论三江汉为北，岷为中，浙为南，秦正月用亥，禘兼天地人，尊卑用乐之差诸条，均极明确。晚得风髀疾，卧床第间，手次其稿，成《礼笺》三卷，以郑、毛书为言礼者之舌人，而病贾、孔二疏不能补其漏疏，宣其奥密，乃自著论，祖"毛诗郑笺"之义，名曰"礼笺"以为释郑云尔。凡：《周礼》十五篇，《礼经》十七篇，《戴记》十六篇，附图四，答汪纲书一。大而天文、地域、田赋、学校、郊庙、明堂，下逮车、旗、器取之细。罔弗贯串群言，折衷一是，词综而义核，不必训诂全经，举足以宣绎圣典，无失三代制作明备之意，岂独以礼家聚讼，始取是为调人也！宜朱文正序之于前，阮文达收之于后，与江、戴巍然并峙，经学之盛在新安，良有以夫！
　　○金日追
　　金日追，字对扬，号璞园，江苏嘉定人。
　　岁贡生。为王西庄高第弟子。研究实学，好古而具深识。其于九经正义，旁及《孝经》《论语》《孟子》《尔雅》，精心雠技，井有成书。统名曰《十三经注疏正讹》。就中《仪礼正讹》十七卷，取朱子《通解》为主，辅以宋杨复之图、元敖继公之说、明陈钟两《郑注本》，以及近代昆山顾氏之《九经误字考》、济阳张氏之《句读》、山阴马氏之《易读》、吴江沈氏之《小疏》；凡一字一句之异同，莫不博加考定，折衷至当；取较诸家所得，盖不啻增而数倍之。即就顾氏所校经文，与君所校参观，若《土昏礼》一篇："主人"至"答拜"节，"主人拂几受挍"，挍当改校；"馔于"至"皆盖"节，"葅醢四豆"，葅当改菹；"女从"至"其后"节，"被■〈顈，止代匕〉黼"，■〈顈，止代匕〉当改顈；"席于北牖下"节，牖当改墉；"命之"至"宗乃"节，"命之辞曰"，辞字衍。--此五条，皆顾氏之所未及，他可知矣。惜未见宋元刊本，则时会所限，固不足为君病也。
　　○金锡鬯
　　金锡鬯，字蒨穀，浙江桐乡人。
　　少时，父坐官累，家中落，乃奔走南北，藉馆谷供色养。嘉庆戊辰，中式顺天乡试，校录《会典》，叙选知县。历宰广东恩平、香山、高要三邑。署澳门同知，知嘉应州。初见赏于外舅钱大昭，故邃于金石之学。刘喜海出其门。作《金石苑》百卷，资君助力为多。任恩平时，尝罣吏议夺职。开复后，会擒盗有功，总督始奏擢一阶，而晚治嘉应最久，且著循声。簿书之暇，勤于撰述，成《古泉述记》十二卷，《南北史摘证》六卷，《晴韵馆诗文集》四卷，《自省录》二卷。淹雅宏通，识者每与吏治并称。卒年七十二。
　　○柯绍忞
　　柯绍忞（公元1850-1933年），宇凤荪，号蓼园，山东胶县人。早年丧父，柯母出自读书人家庭，湛深国学，善诗。绍忞学习，受母亲教诲很深。
　　柯绍忞于光绪十二年（公元1886年）考取进士。授翰林院庶吉士，后改任编修，擢国子监司业，提督湖南学政，改授翰林院侍讲，转侍读，授贵州提学使，署学部右参议，充京师大学堂总监督。提升为典礼院学士，授山东宣慰使，督办山东全省团练。清帝退位，民国成立，柯绍忞仍为废帝溥仪侍讲，以遗老自居。
　　民国三年，被选为参政院参政，约法会议议员，他都没有就职。后来又任命他为清史馆馆长，兼清史稿总裁，东方文化事业委员会委员长，故宫博物院理事。北洋政府总统袁世凯、徐世昌、执政段祺瑞，曾先后延请他主持学术机构，他除了接受主持纂修《清史稿》的职务外，其余皆不肯担任。
　　柯绍忞用了较多的时间研究《元史》，是继洪钧、屠寄之后，在治《元史》方面成就较大的一位学者。他所著的《新元史》，计二百五十七卷。
　　明修《元史》，不满人意。虽经清代邵远平著《元史类编》四十二卷，魏源著《元史新编》九十五卷、洪钧著《元史译文证补》、屠寄著《蒙兀儿史记》等增补考证，但是还有不少遗漏。柯绍忞在这些人研究成果的基础上，取得了十分可喜的成绩。可惜的是他的《新元史》，所引用的新资料，都没有注明出处，而且是采用历代旧史的重修办法，屋上加屋，卷帙浩繁，虽然他用力很深，但以后研究元史的人用他的史料，都深感不便。加以书首未有《叙例》，更看不出他著书的义例。

　　当此书编写成功，正是民国八年徐世昌任大总统时间，徐总统下令把该书列为正史，改二十四史为二十五史。随后日本东京帝国大学为了拉拢前清遗老，授与柯绍忞名誉文学博士学位。尽管如此，《新元史》能否是元代历史或蒙古史研究的顶峰，国内学术界一直有不同的看法。
　　柯绍忞除《新元史》外，还著有《新元史考证》（北京大学铅印版本）。据说《清史稿》中的《天文志》、《时历志》、《儒林传》、《文苑传》、《畴人传》等，都是由他来主纂的。此外他还著有《盖喀图传补注》一册，《译史补》六卷（由北京大学出版），以及《蓼园诗钞》五卷（由中华书局出版）。而尚未出版的有《十三经附札记》、《春秋穀梁传注》、《尔雅注》、《后汉书注》、《文献通考校注》、《蓼园文集》等。
　　柯绍忞是清代桐城派古文家吴汝纶的女婿，所以，他文拟庐陵（欧阳修），诗仿昌黎（韩愈），诗文都接近唐宋八大家风格。
　　○孔广森（附广铭、广牧）
　　孔广森（1752～1786），字众仲，号撝约，又号顨轩，山东曲阜人。故袭衍圣公传铎孙，户部主事继汾子也。
　　生而颖异，年十七举于乡。尝从戴东原先生游，因得尽传其学。经史训故，沈览妙解，兼及六书九数，靡不贯通。乾隆辛卯成进士，官翰林院检讨。年少入官，翩翩华胄，人目之为卫洗马、王长史，一时争逢迎，冀相缔交。然性情淡，耽著述，裹足不与要人通谒。丁内艰，陈情归养。筑仪郑堂，读书其中。盖心慕康成，藉志宗仰也。旋遭家难，以父所著书为族人讦讼，将西戍塞外，扶病走江淮河洛间，称贷四方，纳赎锾，父因之获宥。未见，居大母暨父忧，竟坐哀毁卒，年仅三十有五。
  </div>
  <div class="pagination">
   <a href="清代学人列传_page7.html">
    上一页
   </a>
   <span>
    ...
   </span>
   <a href="清代学人列传_page3.html">
    3
   </a>
   <a href="清代学人列传_page4.html">
    4
   </a>
   <a href="清代学人列传_page5.html">
    5
   </a>
   <a href="清代学人列传_page6.html">
    6
   </a>
   <a href="清代学人列传_page7.html">
    7
   </a>
   <span class="current-page">
    8
   </span>
   <a href="清代学人列传_page9.html">
    9
   </a>
   <a href="清代学人列传_page10.html">
    10
   </a>
   <a href="清代学人列传_page11.html">
    11
   </a>
   <a href="清代学人列传_page12.html">
    12
   </a>
   <a href="清代学人列传_page13.html">
    13
   </a>
   <span>
    ...
   </span>
   <a href="清代学人列传_page9.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
