<!DOCTYPE html>
<html>
 <head>
  <meta charset="utf-8"/>
  <title>
   清代学人列传 - 第 9 页/共 23 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清代学人列传 - 第 9 页/共 23 页
  </h1>
  <div class="content">
   生平经书皆博涉，颛门尤长《春秋》《戴记》，而积力终在《春秋公羊传》。谓："昔夫子有帝王之德，而无其位，乃以其治天下之大法，损益六代礼乐文质经制，发为文章，以垂后世，而见夫周纲解弛，鲁道凌迟，攻战相寻，彝伦或熄，以为必将因衰世之宜，定新国之典，宽于劝贤，而峻于治不肖，庶几风俗更、仁义明、政教兴；乌平托？托之《春秋》。《春秋》之为书也，本天道，用王法，理人情。不奉天道，王法不正；不合人情，王法不行。天道者：一曰时，二曰月，三曰日。王法者：一曰讥，二曰贬，三曰绝。人情者：一曰尊，二曰亲，三曰贤。--此三科九旨既布，而壹裁以内外之义例，远近之异辞，错综酌剂，相须成体。凡传《春秋》者三家，粤推公羊氏，有是说焉。方分左氏学湮于征南，穀梁本义汩于武子，惟此传相沿，以汉司空掾任城何休《解诂》列在注疏，汉儒接受之旨，藉可考见。其馀《公羊墨守》、《穀梁废疾》、《左氏膏肓》、《春秋汉议文谥例》等，尚数十篇，惜无存者。《解诂》体大思精，词义奥衍，然亦时有承讹率臆，未能纯会传意。今将祛其所惑，归于大道，乃辄因原注，存其精粹，删其支离，破其拘窒，增其隐陋，成《春秋公车通义》，冀备一家之言。"依旧次为十一卷。于胡母生、董仲舒、何劭公条例，悉能不坠师法。
　　他著尚有：《诗声类》十三卷，《大戴礼记补注》十四卷，《礼学卮言》六卷，《经学卮言》六卷。其于算数，则因秦氏方斜求圆术及算经商功章求方亭术引申推衍，广秦氏得四术补斛方得二十五问，成《少广正负术内外篇》六卷。工为骈体，有《仪郑堂骈俪文》三卷。序戴氏遗书，洋洋千馀言，江都汪中读之，叹为绝手云。
　　附：
　　孔广铭，字文箴。以功授州判，发蜀。著有《公羊释例》三十卷、《孟子义疏》二十八卷、《五经异义疏证》二十卷。《庄子义训》、《前汉书考证》，皆未成书。诸书义证赅洽，而家法不紊。
　　孔广牧，字力赏，为诗人太仆眉涵仲子。五龄就傅，即知问学。父既尽难，事母极孝。研六经长于训诂考据，兼通中西算术。欲为《礼记》作流，念记文浩博，难以兼举，遂区分数类，将次第纂成合而为一。值咸丰庚申寇至清江浦，流离奔走，不遑撰述。间为诗歌，多抑塞无聊之语。友人或劝就难荫入监读书，备应京兆试。适盗贼梗途，与官军同行，见斩杀如草芥，顿触悲怀，感寒而殒。仅存《礼疏》残稿、《天算释》一卷、《孔子生卒年月考》一卷。遗书大率称引详确，推测精密，无愧古作者焉。
　　○孔继涵
　　孔继涵，字体生，一字诵孟，号荭谷，为袭衍圣公毓圻孙。
　　以乾隆庚辰举于乡，辛卯成进士。官户部主事。充《日下旧闻》纂修官。笃于内行，天性过人。岁丙戌，当与计吏偕，闻术者言，母氏恐有意外虞，则色变不欲行，父兄强之，行二百里，心怦怦动，策车而返。其在户部，寖向用矣，一旦以母疾遽告归养，而母氏殁。又三年，遂卒，年四十五。
　　夙雅志稽古，于天文地志经学字义算数，无不博综。宦京师七年，退食之暇，辄与友朋讲析疑义，考证异同。凡所抄校者，数千百帙。集汉唐以来金石刻千馀种，与经义史志相比附。又以编纂官书，遍观京城内外寺院古迹碑记，历西山，沿平昌，罔弗椠录。遇藏书家罕传之本，必校勘付锓，以广其传。所刊有《五经文字九经文样》、《杜预春秋长历土地名》、《赵纺春秋全锁匙》、《宋庠国语补音》、《赵岐孟子注》，为《微波榭丛书》。又刊《算经十书》、《休宁戴氏遗书》。所自撰者，有《考工车度记》、《补林氏考工记》、《解勾股粟米法》、《释数同度记》各一卷，《红榈书屋集》二卷，词四卷。
　　○雷学淇
　　雷学淇，字瞻叔，顺天通州人。举人鐏子。
　　嘉庆十九年进士，任山西和顺县知县、贵州永从县知县，历充丙子乙未同考官。鐏著有《古经服纬》，学淇承家教，好为讨论之学。每得一解，必求其会通，务于诸经之文无所抵忤。传笺注疏，取舍多殊，但期干事理之合，虽前贤不让也。尝谓：孟子先至梁后至齐，以本书观之甚明，而《史记》误谓惠王立三十六年即卒，遂云三十五年孟子至梁，而以惠王改元后十六年为襄王之世。若据《竹书纪年》梁惠成王后元十五年，齐威王薨，十七年惠成王卒，是惠王后元十六年齐宣王始即位，则较然与孟子书适符。且《竹书》又称梁惠会诸侯于徐州改元称王，故孟子呼之曰王。《史记》谓孟子至梁之二年，惠王卒，襄王立，虽质诸经文，宜若可信；但卒于改元后之十七年，非三十六年也。襄王既立，孟子见其不似人君，乃东至齐，据《竹书》又齐宣即位之二年也。梁至齐千数百里，故曰千里。若孟子先见宣王，由邹之齐仅六百馀里，不得云千里矣。齐人取燕，孟子明言宣王时事。《史记》于齐失载悼子、侯剡二代，将威王之立皆移前二十二年，于齐人伐燕事不知折衷《孟子》，而年表谓在湣王十年，司马温公终求其说而不得，复将宣之即位移下十年以迁就《孟子》，自后说者迄无定论，亦据《纪年》，则伐燕在宣王七年，实周郝王之元年。凡《孟子》书所记古人年岁以《史记》《汉书》之说推之皆水合者，以《纪年》推之无不合。更以《竹书》长历推验列宿之岁差，历代之日食，自唐虞以来亦无有差忒焉。惟惜《纪年》一书，由五代以来，颇多残缺，爰博考隋唐以前诸书所征引者，搜辑参证，经时九年，稍复旧观，成书十四卷。又撰《古经天象考》十一卷，《图说》二卷，《夏小正经传考》二卷，《本义》四卷，《亦嚣斋经义考》若干卷。
　　○李惇
　　李惇，字成裕，又字孝臣，江苏高邮人。
　　其先由苏迁扬，祖、父皆以州文学力行善事。君幼读书颖异，七岁即知解经，有神童之目。既长，博洽通敏，尤深于《诗》及《春秋》三传。友同郡王念孙、汪中、刘台拱、顾九苞、任大椿诸人，力倡古学，极一时之盛。晚好历算，得宣城梅氏书，尽通其术。后与嘉定钱塘齐名。
　　内性淳笃，事母孝，侍疾居丧咸尽礼。质直寡言，惟讲学则骋其辩。久困诸生，以高等将贡国学，试之前夕，执友贾田祖死，为亲营棺敛，送归其家，竟不入试。学使谢墉闻而叹曰："李生以博学名，而敦行复乃尔，诚今之古人也！"乾隆己亥，始中式举人，明年成进士，注选知县，南归。学使彭芸楣侍郎聘主暨阳书院，励诸生以朴学。撄末疾卒于家，年五十一。
　　君所著书有：《卜筮论》，《尚书古文说》，《金縢大诰康诰三篇辨》，《大功章烂简文》，《明堂考辨》，《考工车制考》，《历代车制考》，《左传通释》，《说文引书字异考》，《读史碎金》，《社氏七历补》，《浑天图说》，诗文集等，多未见于世。仅《群经识小》八卷，考诸经古义二百二十余则。-一若论《书?洪范》"子孙其逢吉"，当读至逢字绝句，与上文从、同字协韵；《诗》"济盈不濡轨"，谓轨字自有二义，不必从《释文》作軓。--率精确不磨，发前人所未发，阮文达收入《学海堂经解》中。
　　○李黼平
　　李黼平，字绣子，又字贞甫，广东嘉应州人。
　　母梦天流星而生。怀中授唐人断句辄上口。就外傅读书，绝颖异，不诵而识。
　　嘉庆乙卯成进士，选庶常。假归，主讲越举书院。散馆，出为昭文令。政主宽和，案无留牍。尤以作士为务，月课必亲定甲乙。暇恒手一编，不喜与搢绅接。会交代有弊即病不亲察，又家远至，食指繁费不时节，竟以亏空免官系省狱。在系八年，父若妻先后卒。比援赦出羁，陈中丞延入幕府者又三年，始南还抵家，母夫人复先数月卒。终天之痛，视在狱时抑又甚矣。阮元总督两广，方开学海堂，闻其归，聘阅课艺，并留授诸公子经。居久之，病头风辞去。主讲宝安书院，教人学行兼勖，一如其主越举时。
　　所著有《毛诗细义》二十四卷，已收入《皇清经解》中。《易刊误》、《文选异义》、《读杜韩笔记》，俱未刊。
　　生平并工待，其论谓："心声所发，含宫嚼羽，与象箫胥鼓相应。"故所为诗，专讲音韵，得古人不传之秘。有诗集若干卷。
　　○李富孙
　　李富孙，字既方，号芗沚，浙江嘉兴人。
　　举嘉兴辛酉拔贡。与伯兄超孙弟遇孙并博学多文，诗有"后三李"之目。
　　富孙湛深经术，尤好读《易》。所经眼者不下百余种，而独斥图书之附会穿凿，摈不欲观。其所服膺者，为汉儒之学。以唐资州李氏《集解》一编，乃汉儒菁华之所聚，既已朝夕寝馈，而复于三十余家之说之尚有未经采入者，更为之搜罗荟萃，共得三卷，颜曰《李氏易解剩义》，盖几于一字不遗矣。然采取虽博，而于元明人之所称引概不阑入，是其命意高而用力勤，又加之以谨严，故述之功实远倍于作也。更撰有《校异》二卷。
　　他若《七经异文释》总五十卷，《说文辨字正俗》八卷，《汉魏六朝墓志纂例》四卷，《鹤徵前后录》二十卷，《曝书亭词注》七卷，亦均脍炙艺林。搜辑长水掌故，续纂《梅里志》十六卷，尤裨文献。
　　诗古文辞，则《校经庼文稿》十八卷，合十四种汇刊为《校经庼全书》。
　　附：
　　李超孙
　　李超孙，字奉墀。乾隆乙卯举人，选授会稽县学教谕。仿雷翠庭先生学规，广之七十余条，以训课诸生。后告归，知府伊汤庵聘修郡志，兼任校雠之役。著《毛诗氏族考》若干卷。
　　李遇孙
　　李遇孙，字金澜。工诗古文辞，为时所推。尤明金石之学。阮文达视学浙江，以诸生受知特深。比文达任浙抚，选招致诂经精舍肄业。所著《金石学录》成，复为序而行世。嘉庆辛酉举拔贡。晚官处州府训导。感于郡志体例舛错，丽水又无专志，山川扼塞，人物繁汇，与夫政治古迹，及过客往来题咏，尚可见之金石文字，然往往销蚀磨灭，久而就湮，遂与邑人士谋辑《括苍金石志》。同游各属，所至穷崖绝峪，破冢荒祠，搜觅拓录殆遍。凡史书志乘所错举挂漏者，正之补之，每篇缀以题跋，上起晋、宋，下达宋、元，成书十二卷，较际公《全浙金石志》用力同而难易倍蓰焉。别撰《尚书隶古定释文》与诗文集若干卷，稿并藏于家。


○李赓芸
　　李赓芸（1754～1827），字生甫，号许斋，江苏嘉定人。
　　少学于钱竹汀。事继母孝，敦品节，砥廉隅，为时所称。
　　通六书、苍雅、三礼。善属文，以礼经史志为根柢，在文家别开一径。嘉许叔重之学，故又字鄦斋者以此。
　　乾隆庚戌成进士。用知县，分发浙江，历补孝平、德清、平湖诸县。所至悉心抚字，训士除奸，邑人称神明。会膺密荐，诏问，巡抚际元复奏，称为浙中良吏第一。升处州同知，寻擢嘉兴府知府。丁忧起复，补福建汀州府，调漳州府。漳州故多械斗，召里保廉其情，谕以祸福；偶犯之，立为平亭曲直，民大悦，终任遂无斗者。不三年，由观察而陈臬开藩，骎骎向用矣。性严正，敝衣蔬食，率以为常。洊历监司，自奉乃不异寒儒。所在多惠泽，民感其诚，久而益笃。
　　初，闽中两大府与公皆从令长起跻高位，公顾名出其右，且骨鲠，尝廷诤，以是数与之忤。会甄别，龙溪令朱履中改教职，朱反揭督臣汪志伊诬公婪索，汪不察，遽登白简，解任质讯。久之，狱不具；志伊必欲实其事，吏迎风指，数加摧辱；公故儒者，素刚，重名节，位尊而见凌，愤激，乃自经死。事闻于朝，命侍郎熙昌、副都御史王引之，驰往复按得雪，抵履中罪，志伊及巡抚王绍兰皆免职。闽人怜其冤，且酬其惠，迄今祠祀焉。
　　所著书十馀种，潘文勤得遗稿，汇编为四卷：－，经说；二、三，论小学；四，考证子史金石疑讹。以之附刊。别有《唐五代宋学士年表》，则代竹汀所撰，故收入《潜研堂全书》云。
　　○李塨
　　恕谷，名塨，字刚主，直隶蠡县人。生顺治十六年，卒雍正十一年（1659-1733），年七十五。
　　父明性，学行甚高。习斋说生平严事者六人，明性居其一，恕谷以父命从习斋游，尽传其学，而以昌明之为己任。
　　习斋足不出户，不轻交一人，尤厌见时贵。恕谷则常来往京师，广交当时名下士，如万季野、阎百诗、胡朏明、方灵皋辈，都有往还。时季野负盛名，每开讲会，列坐都满。一日会讲于绍宁会馆，恕谷也在坐，众方请季野讲"郊社之礼"，季野说，且慢讲什么'郊社'，请听听李先生讲真正的圣学。王昆绳才气不可一世，自与恕谷为友，受他的感动，以五十六岁老名士，亲拜习斋之门为弟子。程绵庄、恽皋闻，皆因恕谷才知有习斋，都成为习斋学派下最有力人物。所以这派虽由习斋创始，实得恕谷然后长成。习斋待人与律己一样的严峻；恕谷说，交友须令可亲，乃能收罗人才，广济天下。论取与之节，习斋主张非力不食，恕谷主张通功易事。习斋绝对的排斥读书，恕谷则谓礼乐射御书数等，有许多地方非考证讲究不可，所以书本上学问也不尽废，这都是他对于师门补偏救弊处。然而学术大本原所在，未尝与习斋有出入。他常说，"学施于民物，在人犹在己也。"又以为，"教养事业，惟亲民官乃能切实办到。"他的朋友郭金汤做桐乡知县，杨勤做富平知县，先后聘他到幕府，举邑以听。他欣然前往，政教大行。但阔人网罗他，他却不肯就。李光地做直隶巡抚，方以理学号召天下，托人示意他往见，他说部民不可以妄见长官，竟不往，年羹尧（？-1726，字亮工，号双峰，汉军镶黄旗人。康雍之际权臣，被雍正借故杀死。此指康熙末西藏叛乱，年任四川总督，继兼川陕总督时事）开府西陲，两次来聘，皆力辞以疾，其自守之介又如此。
　　恕谷尝问乐学于毛奇龄，李塨以后还曾参与编辑《毛西河全集》。方苞与恕谷交厚，尝遣其子从学恕谷，又因恕谷欲南游，时方苞因《南山集》狱受株连，编管旗下，需居北方，而因李塨拟南迁，于是欲以南方田地赠李，而李即拟以北方田业同方调换。然方固以程朱学自命，不悦习斋学，恕谷每相见，侃侃辩论，方辄语塞。及恕谷卒，方不俟其子孙之请，为作墓志，于恕谷德业一无所详，而唯载恕谷与王昆绳及方论学同异，且谓恕谷因方言而改其师法。恕谷门人刘用可（调赞）说方纯构虚辞，诬及死友云。恕谷承习斋教，以躬行为先，不尚空文著述，晚年因问道者众，又身不见用，始寄于书。所著有《小学稽业》五卷，《大学辨业》四卷，《圣经学规纂》二卷，《论学》二卷，《周易传注》七卷，《诗经传注》八卷，《春秋传注》四卷，《论语传注》二卷，《大学》、《中庸》传注各一卷，《传注问》四卷，《经说》六卷，《学礼录》四卷，《学乐录》二卷，《拟太平策》一卷，《田赋考辨》、《宗庙考辨》、《禘祫（音帝侠）考辨》各一卷、《阅史郄视》五卷，《平书订》十四卷（《平书》为王昆绳所著，已佚，此书为恕谷评语），《恕谷文集》十三卷③（按此书目卷数与《颜李丛书》略有出入，如《传注问》只一卷，此谓四卷，《恕谷文集》，《丛书》作《恕谷后集》等）。其门人冯辰、刘调赞共纂《恕谷先生年谱》四卷。
　　○李潢
　　李潢，字云门，湖北钟祥人。
　　乾隆辛卯成进士，由翰林官至工部左侍郎。博综群书，尤精算学。推步律吕，并臻微妙。与开化载简属公共究中西之奥。两人皆宗中法，志同道合，遂为莫逆交。尝著《九章算术细草图说》九卷，附《海岛算经图说》一卷。简属序其书，谓："潢尝言陈其数者，下学之言也；知其义者，上达之功也。有数先有象，有象皆可绘。旧注所云解此，要当以茶者一一显之于图。于东原氏所谓舛错不可通者一一疏而通之，探颐索隐，钩深致远，胪名标目，咸式古训。亦犹刘徽析理以辞，解休用图之意也。"书甫写定，即一病不起，遗嘱付吴门沈钦裴算校，越八岁，其甥程矞采延沈至家校订，而后付刊，以成其志。
　　《九章》之外，最著者莫如王孝通之《辑古》。唐制，开科取士，独辑古四条限以三年，诚以是书隐奥难通也。虽经阳城张氏以天元一术推演细草，但天元一术创自宋元时人，究在王氏后，似非此书本旨，则复本九章古义为之订正。见其误者纠之，缺者补之，成《考注》二卷，以明斜袤广狭割截附带分并虚实之原，务如其术乃止。遗稿亦矞采刊布，而武进李申耆为之序云。
　　○李锐
　　李锐，字尚之，一字四香，江苏元和人。
　　幼开敏，有过人之资。于书塾见《算法统宗》，窃窥之，心知其义，遂为九章八线之学。补县学生。家贫授徒自给。暇辄钻研历算，久而益精。
　　唐王考通辑《古算经》，词理隐奥，无能通之者。乃与阳城张敦仁共著细草，详论二十术，而商功之平地，役功广袤之术，较若列眉。
　　尝从同邑顾广圻借得宋秦九韶数书九章，昼夜究探不息，乃知天元一术与借根方异，著论畅衍郭守敬、李冶之旨，兼补宣城梅氏所未备。
　　又谓："四时成岁，首载《虞书》；五纪明历，见于《洪范》；历学乃致治之要，为政之本。《通典通考》置而不录，不亦慎乎！"因著《历法通考》。其书体例，大略以颛顼夏、殷六历，记载有阈；太初术本之殷历，立法阔疏；三统法虽推法较密，而亦用太初四年增一日之术，是四分同于太初也。故断自三统术始，至清初椭圆法止；其唐瞿昙悉达九执历，宋荆执礼会天历，史志佚其法，则求之于开元《占经》，及宝祐四年会天历；条流既具，书竟不就，惟成《三统术注》、《四分术注》、《乾象术注》、《奉元术注》、《占天术注》、《日法朔馀强弱考》六科而已。
　　阮元抚浙，曾延至西湖，为校《礼记正义》，并佐辑《畴人传》。元朱世杰《四元玉鉴》虽用天元一术，敦仁在南昌见其书，觉其茭草形正员法易读难通，特函商俾为推究。会己撄疾，犹报寻指意，演成数段复之。书甫达而卒。年五十。
　　先生天禀高朗，潜心经史，徒以忧伤抑塞，致不永年，良可慨矣！所著尚有《召诰洛诰考》，《方程新术草》，《勾股算术细草》，《孤矢算术细草》，《开方说》，合刊为《李氏遗书》若干卷。
　　○李善兰
　　李善兰（1811-1882），字壬叔，号秋纫，浙江海宁人。
　　补诸生。曾从陈硕甫受经。于训诂词章虽皆涉猎，然好之终不及算学用心之笃。方十岁，见架上有古九章，窃取阅之，以为可不学而能。从此遂好算学。应试杭州，得《测圆海镜》、《勾股割圜记》以归，业始进。三十后，所造诣益高。因思割圜法非自然沉思得其理，时有心得，辄复著书。与同郡戴煦，南汇张文虎、乌程徐庄愍公等及并世明算之士，率交善，时相质难。咸丰初，客上海，识英德伟烈亚力、艾约瑟、韦廉臣三人，繙泽诸书。吴越沦陷，乃走依曾文正公安庆军中。丁巳，用郭侍郎嵩焘荐，征入同文馆，派充算学总教习。叙劳积阶至三品卿衔、户部郎中、总理衙门章京。年七十馀，卒于官。
　　其所撰诸书。惟《群经算学考》未成，毁于兵燹。馀皆刻于金陵。总曰：《则古昔斋算学》。凡《方圆阐幽》一卷，专言理而不言数。《弧失启秘》三卷，则以尖锥立术而弧背八线皆可求。《对数探源》二卷，亦以尖锥截积起算，先明其理，次详其法。《垛积比类》四卷，以立天元一详演细草。《四元解》二卷，阐明元朱氏书，使读者为之豁然。《麟德术解》三卷，详论史志盈朒迟速二法。《楕园正术解》二卷、《新术》一卷、《拾遗》四卷，就庄愍原书逐术补图。《火器真诀》一卷，以平圜通火器之推算，俾可依款量算，不难命中。《对数尖锥变法释》一卷，释西法对数积与诸乘方尖锥不同之故。《级数回求》一卷，专明代数。《天算或问》一卷，则记友人门弟子问答之语。--共十三种。又附《考数根法》一卷，凡四则，补几何所未备焉。合二十四卷。
　　至于所译书，则有《几何原本》后九卷，《重学》二十卷，附《曲线说》三卷，《代微积拾级》十八卷，《谈天》十八卷。此外尚有《植物学》八卷，别刊。
　　○李文田
　　李文田（1834--1895），字芍农，广东顺德人。
　　咸丰己未进土，授职编修。放江苏、浙江、四川主考，提督江西、顺天学政。历典文衡，寻命南书房行走，官至礼部有侍郎。操履端洁，学问渊博，治经由通变假借以考见名物度数，宗法郑、贾。与潘文勤过从虽密，而论学则异趣，盖潘固张今文之帜者也。时大兴徐松、光泽何秋涛、平定张穆辈，盛为西北地理之学；独君以《元秘史》晚出，于蒙古立国疆域世系颇具梗概，乃广搜纪载，兼采泰西译籍，辨析订证，作注十六卷。又以《元史地理志》成于仓卒，挂漏固自不免，《经世大典》所存之图，亦多讹缪；更参稽旧牍，验以今名，作《元史地名考》十卷、《西游录注》二卷。其间如辨天兴为合不罕纪年，阿勒台山即杭爱山，兀察部故宫乃兴和旧境之类，精确殊不在《朔方备乘》下。复采自唐以来和林一地残碑断喝，录其原文，加以考释，成《和林金石录》一卷，附《金石诗》一卷，亦前人所未及焉。旁通堪舆，有《疑龙拟龙经注》各一卷。上书，摹北魏诸体，得其神似。
　　○李贻德
　　李贻德（1783～1832），宇天彝，号次白，浙江嘉兴人。
　　幼有奇童之目。年十八，补诸生。馆硖川蒋氏。蒋藏书甚富，悉发其箧读之，学益进。继游金陵，投诗孙渊如，亟延入，与上下古今，穷昼夜不息。孙晚年所著书，为卒其业者居多。嘉庆戊寅举于乡，对策为浙士冠。嗣是六上春官不售。壬辰会试复报罢，遂遘疾殁于京师。年五十。
　　素孝友，笃内行，虽耿介而不设崖岸。读书一览成诵。尝征事云出某书几卷几叶，检视无少爽。与冯登府辈以经术相切劘。著有《诗考异》、《诗经名物考》若干卷。其在金陵时，孙君使辑汉魏人之说经者为《十三经佚注》，令同志分任之。则著《周礼剩义》、《左传集解》若干卷。于史学则自汉以迄五代，缕折条贯，著考证若干卷。视钱竹汀《考异》一书且加详焉。又订正邓名世《姓氏辨证》，增补钱讽《回溪史韵》，惜均未成。
　　○李颙
　　李二曲，名顒，字中孚，陕西盩厔（音周至）人，生于明天启七年，卒于清康熙四十四年（1627-1705），年七十九，他是僻远省分绝无师承的一位穷学者，他父亲当兵，死于流寇之难，他幼年穷得没有饭吃，有人劝他母亲把他送到县里当衙役。他母亲不肯，一定要令他读书，几次送他上蒙馆，因为没有钱纳修金，各塾师都不收他，后来好容易认识字，硬借书来读，自动的把学问磨练出来。他学成之后，曾一度到东南。无锡、江阴、靖江、武迸、宜兴各处的学者，相争请他讲演。在陕境内，富平、华阴，都是他常常设讲之地，康熙初年，陕抚荐他"山林隐逸"，特诏征他，力辞才免。其后又征"博学鸿儒"，地方官强迫起行。他绝粒六日，最后拔刀自刎，才肯饶他。他觉得为虚名所累，从此把门反锁，除顾亭林来访偶一开门外，连子弟也不见面，康熙帝西巡，传旨地方官必要召见他。他叹道：这回真要逼死我了！以废疾坚辞，幸而免，他并不是矫情鸣高，但不肯在清朝做官，是他生平的志气。他四十岁以前，尝著《经世蠡测》、《时务急策》（或作《时务急著》）、《十三经纠缪》、《廿一史纠缪》等书，晚年以为这是口耳之学，无当于身心，不复以示人，专以返躬实践，悔过自新为主。所著《四书反身录》，极切实，有益修养。他教学者入手方法，说要"先观象山（陆九渊）、慈湖（杨简，南宋心学家）、阳明、白沙（明代王学先驱陈献章的别号）之书，以洞斯道大原"。但对于晚明王学家之专好谈玄，却认为不对。他说：
　　先觉倡道，皆随时补救，如人患病不同，投药亦异。晦庵之后，堕于支离葛藤，故阳明出而救之以致良知，令人当下有得。及其久也易，至于谈本体而略工夫......。今日吾人通病，在于昧义命，鲜羞恶。苟有大君子、志切拯救，惟宜力扶廉耻......。（《二曲集》卷十《南行述》）
　　观此，他的讲学精神，大略可见了，他绝对不作性命理气等等哲理谈，一力从切身处逼拶，所以他的感化力入人甚深。他自己拔自疏微，所以他的学风，带有平民的色彩。著有《观感录》一篇，所述皆晚明真儒起自贱业者，内盐丁、樵夫、吏肾、窑匠、商贾，农夫、卖油佣、戍卒、网巾匠各一人。（见《二曲集》卷二十二。盐丁指王艮，樵夫指朱恕，吏胥指李珠，窑匠指韩贞，商贾指林讷，农夫指夏廷美，卖油佣指陈真晟，戍卒指周蕙，网巾匠指朱蕴奇。另，《观感录》还表彰牧羊人出身的王元章。这十人都是王学学者，李顒举以证明"道无往而不在，学无人而不可"。）总而论之，夏峰、二曲，都是极忠实的王学家。他们倔强坚苦的人格，正孔子所谓"北方之强"。他们的创造力虽不及梨洲、亭林，却给当时学风以一种严肃的鞭辟。说他们是王学后劲，可以当之无愧。
　　○李元
　　李元，字太初，号浑斋，湖北京山人。
　　父训读于外，病归，不能言，妻方娠，乃索笔，嘱曰；"少时有孀叩户，拒不纳，用是或应有子，若生男，可命之曰元。"果遗腹六月而生。幼孤贫力学，夜无膏火，则默诵，有遗忘则爇香炷照之，其苦笃如此。乾隆辛卯，举于乡。后从座师某游，学日以博。乙未，大挑一等。历任四川仁寿、金堂、南充诸县，所至有循声。嘉庆丙子乞病归，惟载书数万卷。寻卒于家。

　　先生学问赅治，文笔渊雅，著述极富。官蜀时，刊《浑斋七种》，一、《蜀水经》十六卷；二、《音切谱》十八卷；三、《声韵谱》十卷；四、《寤索》三卷，五、《乍了日程琐记》三卷；六、《通俗八戒》一卷；七、《蠕范》八卷。其馀尚有《春秋君国考》，《五礼撮要》，《历代甲子纪元表》，《西藏志》，《葭萌小乘》，《往哲心存补编》，《日书理学传授表》，《检验详说》，《拙氏算术缉》，《古算术小解》，《明文渊海》，《吟坛嘉话》等书，存稿未刊。《易经集解》，《阳明年谱考》，《浑斋全集》，俱散佚。
　　其《蠕范》一书，取一切庶物，分理、匹、生、化、体、声、食、居、性、制、材、知、偏、候、名、寿十六门；精博奥衍，为空前未有之书。或议其间采纬谶方术语，抑知《淮南》万毕，伊古已然；浑斋学兼汉宋，并旁通音韵历算舆地，凡所甄录，固考古家不厌其详；要其别择裁断，非无本者所能跂及也。惟后鲜继起，致绝学甫萌芽而遽废绝，为可惜耳！
　　○李兆洛
　　李兆洛（1769--1841），字申耆，晚号养一老人，江苏阳湖人。本姓王，明中世育于李，遂冒姓李氏。
　　幼聪慧，好读书，日能熟百馀行。广颈深目，望之峻耸，若不可近，而就之和易。终日手口无停辍，而未尝有疾言遽色。自乾隆中叶后，海内士大夫争治训诂音声，先生独治《通鉴》、《通考》之学。疏通知远，不囿小近，不趋声气。年甫三十，而学大成。

　　嘉庆甲子，以第一人举于乡。明年，成进士。授庶吉士。散馆，选知县，分四川；告近，得安徽凤台县。县治与寿州同城，为古南北用兵地，风气犷悍，素号难理。莅任，知故汉芍陂即邑之焦冈湖，滨淮而环山，易为旱潦；为增堤防，设沟闸，督耕耘，民以有岁。邑多豪猾，为逋盗薮者相望。常骑引健勇巡闾里，每出不意，得其魁，率择而抚用之，盗以敛戢。兵民争樵牧地于城西湖下窪，为白大府，平亭其事。数载，县大治。暇日，详利弊，稽古迹，考金石，手纂《县志》十卷。先后在县七年，以父忧去官。起服当赴选，乃恬退无宦情。推一佐孙让修《怀远志》，未竟，巡抚康绍镛固聘始往。适康调广东，偕之行。嗣复随康处扬州。作四方游者数岁，节修脯所入，刻乡先哲遗书十馀种。并纂《骈体文抄》三十一卷、《皇朝文典》七十四卷。所至按其山川道理，士俗利病，文章典实；当道巨公争延致之以为重。既倦游，主江阴暨阳书院讲席。自是遂不复出。
　　所藏书逾五万卷。弟子日众，分治天文舆地二业。康熙乾隆《皇舆一统图》藏内府，民间不易得，晚始得董方立模本，顾分四十一图，大小爪离，不便披览，且无历代沿革；乃改为总图每方百里，而以虚线存天度之经纬，先以朱印数十部，墨注古地名其上，起三代两汉魏晋南北朝唐宋元明，检各史地志，以《沿革表》及《一统志》核其沿革，并得其实地而著之，为《历代舆地沿革图》若干幅。别抄各史地志，编以归韵；既得实地，乃会前代郡县注之韵下，为流代地理韵编》二十卷。弟子徐思锴、宋景昌实襄其成。后又撰《皇朝舆地韵编》二卷、《历代纪元编》一卷。同治中，合肥李氏与《一统图》刻于江宁，总颜曰《李氏五种》者是也。
　　李锐有《三统四分乾象三术注》，欲推广之，取历代史中律历志尽通其法，因事体重大，未能究业。乃先成天地球及《天文图》。地球以铜与木为之各一。惧学者不能明，乃为文以释之。星图则依《会典》天文图以视法变赤道为直线，分十二宫为十二图，而别绘近南北极星为圆图列于前后，较之赤道南北分图尤便览，且较原图补入增星推准度分，以便占天者之考察焉。平居不预官事，惟兴水利，表忠节则陈诸当事。凡主暨阳者二十年，年七十三卒。
　　所自撰书颇多未就，而勇于刊布前人遗著。首选弟子蒋彤为《年谱》一卷，复述平日所闻，仿宋语录，为《暨阳答问》二卷。其《养一斋文集》二十六卷，则弟子高承钰所辑。散轶者尚众。
　　○李佐贤
　　李佐贤，字竹朋，山东利津人。
　　举进土，官至汀洲知府。自其弱冠时即嗜收藏金石书画。金石中尤以古泉为专好。初居里门，尚苦闻见未广。既往来齐鲁邹滕间，随地访求，渐有增益。通籍后，供职都门，与戴醇士、吕尧仙、刘燕庭暨同年吴式芬、陈介祺诸人订交，互相投赠，而各家异泉俱经借拓，久遂裒然成帙。迨出守临汀，僻处偏隅，未遑整理。比去官返京师，故人率多星散。后遇内阁中书鲍康，亦深同嗜，间出所藏质证，既多曩所未见，且恒助其搜罗，因劝取历年拓本，汇为一编。于是参考诸谱，逐加诠释，以谓刀布之古文奇字，多六书说文所未备；汉唐后之泉，篆隶直行，一代之书法具在；是文字变化之无穷更胜于碑版也。范金合土，历朝之制度见焉；利用厚生，历朝之利弊见焉。况标新领异之泉，尤多旧史食货志未载。论古者按图考稽，亦可补志乘之缺而正其讹。是制作沿革之所关尤重于鼎彝也。乃撰成《古泉汇》六十四卷，分元、亨、利、贞四集。元集古布，亨集古刀，利集圜钱正品，贞集异泉杂品。盖自来谱泉家，精严者失之简略，赅博者之失繁芜；而竹朋书出，实能集其大成矣。
　　○厉鹗
　　厉鹗，字太鸿，号樊榭，浙江钱塘人。
　　幼孤贫，至寄居沙门。性颖悟，初学为诗，便惊长老。稍长，于书无所不窥。康熙庚子举于乡，需次县令将入都，道天津，留滞查氏水西庄数月，竟不谒选而归。乾隆初，举博学鸿词报罢，闻扬州马氏藏书最富，因客之，尽探其秘牒，往来大江南北，主盟坛坫者凡数十年。尝病《辽史》太简，阅四百馀年无有为之增益者，乃仿裴世期注《三国志》例，而不就书作注，但摘史文为纲，历引群书于下，间作案语以断之，成《辽史拾遗》十卷。于辽一代二百年事凡有可考见者，粲然具备。盖亦正史外所不可少之书。又仿计敏夫《唐诗纪事》例，成《宋诗纪事》一百卷。并号赅博。诗才清逸，有《樊榭山房集》二十卷。馀有《秋林琴雅》六卷，《南宋院思录》八卷，《东城杂记》二卷，《增修云林寺志》八卷，《湖船录》一卷，均梓行。
　　○梁履绳
　　梁履绳（1748--1793），字处素。浙江钱塘人。
　　善读书，既撷其英，并正其误，与兄曜北互相礲错。一时有"元方季方"之目。当家门鼎盛，设以常人处之，不为裙屐风流，则甚至日征逐于饮食游戏，不知文字之乐者比比然矣。君独朴啬类寒士，农不求新，出或徒步，不以所能病人，不以所不知愧人，博学而能孱守之，以故不涉于爱憎之口。乾隆戊申举本省乡试。再上春官，不遇，归途风日燥烈，尘埃涨天，热气中人毒甚。归后，因葬父在山阅月，秋寒所袭，受病遂深，疾遽作，本几卒。年甫四十有六。
  </div>
  <div class="pagination">
   <a href="清代学人列传_page8.html">
    上一页
   </a>
   <span>
    ...
   </span>
   <a href="清代学人列传_page4.html">
    4
   </a>
   <a href="清代学人列传_page5.html">
    5
   </a>
   <a href="清代学人列传_page6.html">
    6
   </a>
   <a href="清代学人列传_page7.html">
    7
   </a>
   <a href="清代学人列传_page8.html">
    8
   </a>
   <span class="current-page">
    9
   </span>
   <a href="清代学人列传_page10.html">
    10
   </a>
   <a href="清代学人列传_page11.html">
    11
   </a>
   <a href="清代学人列传_page12.html">
    12
   </a>
   <a href="清代学人列传_page13.html">
    13
   </a>
   <a href="清代学人列传_page14.html">
    14
   </a>
   <span>
    ...
   </span>
   <a href="清代学人列传_page10.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
