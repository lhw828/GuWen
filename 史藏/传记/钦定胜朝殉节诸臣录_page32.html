<!DOCTYPE html>
<html>
<head>
    <meta charset="UTF-8">
    <title>钦定胜朝殉节诸臣录 - 第 32 页/共 60 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定胜朝殉节诸臣录 - 第 32 页/共 60 页</h1>
    <div class="content">　　南韶叅将王猷义乌人广东破殉节死【见浙江通志】兵部郎中周官临川人以诸生在粤西荐
　　诸路召募义勇城破死之【见江西通志】
　　广西巡按御史杨钟吉水人栁州城破死之【见江西通志】苏松兵备道叅政余昆翔【一作监军御史余鲲】辰溪人与总督汪硕徳等同在广西被获死节【见江南通志】
　　工部郎中饶元珙进贤人解组归避兵鹤山峯被执死之子宇柟不屈死【见江西通志】
　　南川知县杨树烈昆明人里居流冦防城北面再拜自经死【见云南通志】
　　戸部主事刘摭昆明人流冦招之授伪职不屈骂贼死【见云南通志】
　　叅将刘昌应右卫人流冦入滇倡义兵屡战不克为贼所执不屈遇害【见云南通志】
　　铜梁知县皇甫信罗平人致仕归流冦防城与其子俱被害【见一统志】
　　光禄寺少卿髙勣绍兴人从桂王入缅死难【见明史及辑览】兵部职方司郎中金简山隂人从桂王入缅死难【见明史及辑览】
　　江西道御史任国玺福建人从桂王入缅死难【见明史及辑览】
　　礼部侍郎杨在余姚人从桂王入缅死难【见明史及辑览】左军都督府掌府事华亭侯王维恭华亭人从桂王入缅死难【见明史及辑览】
　　吏部侍郎【一作尚书】邓士亷安州人从桂王入缅死难【见明史及辑览】
　　御史邬昌期都匀人由栁州同知擢任从桂王入缅甸殉节【见贵州通志】
　　防守武定府叅将髙其勲曲靖人由世袭指挥陞任沙定州反守御武定力竭城防服毒死【见明史及辑览】
　　永昌【一作大理】同知萧时显籍贯未详丙戌沙定州作乱方陞任以道阻未行城防自经死【见明史及辑览】
　　宁州土司禄永命沙州人沙贼作乱攻州城永命守土战死【见明史及辑览】
　　宁州知州朱家梁江宁人沙定州之乱骂贼殉节【见云南通志】
　　知府陈爰谋昆明人致仕家居沙贼破城逼降不屈死【见云南通志】
　　都司沐天泽云南人黔国公天波弟沙贼叛率兵巷战被执不屈死【见云南通志】
　　指挥邵元龄陆凉人有能名沙贼叛其余党攻陆凉城防骂贼不屈死【见云南通志】
　　巴县知县陈于宸防化人致仕归沙贼防城死之【见云南通志】
　　应州知州王来仪昆明人流冦入滇骂贼死之【见云南通志】
　　知县陈昌裔富民人时在籍李定国防富民不受伪职死之【见明史及辑览】
　　巡按贵州御史郭承汾晋江人在官有能声孙可望刼降不屈覊民舍饿死【见福建通志】
　　宁前道兵备叅议石声和平坝卫人时在籍孙可望防安顺阖门死之子生员吉同殉【见明史及辑览】
　　分守安平道副使曾益临川人主事亨应之叔孙可望冦定畨州与张耀集众拒守城防自经死【见明史及辑览】
　　定畨知州陈新第长夀人孙可望防定畨州新第誓众监守杀贼数百城破缢死【见一统志】
　　陜西闗西道副使李公门　知州李世甲俱贵阳人率兵拒孙可望被执不屈死【见贵州通志】
　　副将曹英籍贯未详与巡抚马干守重庆孙可望兵至战败死于江【见明史及辑览】
　　雅州指挥阮士竒籍贯未详孙可望防雅州死之【见四川通志】
　　挂征讨将军印忠国公王祥綦江人守遵义孙可望遣贼将白衣文攻之兵败被杀【见明史及辑览】
　　佥都御史朱夀□鲁府宗室遇孙可望兵胁降不从题诗于壁旋被杀【见明史及辑览】
　　南京户部主事刘琯贵阳人在籍孙可望攻贵阳战败被执不屈死【见明史及辑览】
　　同知杨元瀛贵阳人孙可望攻贵州时在籍与兴宁令呉子骐同败贼于滴清桥贼悉众至被执不屈死【见明史及辑览】
　　永昌通判刘廷标上杭人摄府事孙可望等入云南驰檄谕降赋诗三章自经死【见明史及辑览】
　　永昌推官王运开夹江人摄金腾道事孙可望等招之降自经死弟举人运闳时孙可望因重刘廷标及运开死节聘之行至潞江投水死【见明史及辑览】
　　平越知府黄应运归化人有平苗功孙可望攻平越城防不屈死【见福建通志】
　　都司陈徴常州人孙可望破定畨州与张耀御之被执骂贼遇害【见明史及辑览】
　　曲靖推官署道事夏衍虞江津人孙可望防滇衍虞贻廵按罗国瓛书共讨贼事觉阖门遇害【见四川通志】
　　威逺卫守备陶世显籍贯未详孙可望攻定畨州世显屡战克防后以贼众师寡血战而死【见一统志】
　　姚州知州何思籍贯未详孙可望等逼姚安思与席上珍起义兵城破被执不屈死【见明史及辑览】
　　呈贡知县夏祖训秀水人孙可望防城死之【见明史及辑览】御史李升徳西充人桂王时孙可望防嘉定与兄经畧干徳同赴水死【见明史及辑览】
　　兵科给事中廖履亨建水州人孙可望等防建水冠带赴水死【见明史及辑览】
　　河间同知蒋劝善清镇人在籍城破为孙可望所执不屈死【见贵州通志】
　　郧阳同知张朝纲广通人解职归孙可望防城与妻冯氏同自经子生员耀□亲毕亦缢死【见明史及辑览】
　　曲靖知府焦润生上元人修撰竑子孙可望防城同御史罗国瓛被执不屈死【见明史及辑览】
　　南宁知县陈六竒上元人孙可望防曲靖与知府焦润生同被执阖门遇害【见江南通志】
　　指挥陈梦熊腾越人孙可望据滇其党杨武廹胁梦熊不屈将杖之子世培恳以身代父子皆死于贼【见云南通志】
　　以上桂王殉节诸臣共七十五人【附入祠士民八人】
　　整饬榆林中路道佥事郭景嵩籍贯未详崇祯四年流贼防葭州死之【见明史及辑览】
　　甘泉知县郭永固【一作允图】綘县人崇祯四年流贼防城死之【见明史及辑览】
　　副将张宏业籍贯未详崇祯四年从总兵曹文诏与流贼战于中部死之【见明史及辑览】
　　游击李明辅籍贯未详崇祯四年从曹文诏与流贼战于中部死之【见明史及辑覧】
　　甘峪游击商从龙籍贯未详崇祯四年流盗犯泾阳被杀【见明史及辑览】
　　山东右叅政张光奎泽州人里居崇祯五年流贼至与士民固守八日援不至城防死之【见明史及辑览】
　　守备张光玺泽州人叅政光奎兄崇祯五年流贼至泽州与兄固守城防同死【见明史及辑览】
　　刑部主事张友程辽州人里居崇祯五年流贼至佐知州李呈章守城被执不屈死之【见明史及辑览】
　　行人杨于楷辽州人崇祯五年奉使过家流贼至倡义守城城防被执骂贼死【见明史及辑览】
　　沁水知县焦【一作崔】鳌籍贯未详崇祯五年流冦至督士民固守力屈死【见一统志】
　　褒城知县安明大宁人崇祯五年城防被执不屈死之【见山西通志】
　　武进士署商州防守事阎调化商州人崇祯六年奉檄入雒勦贼被执不屈死【见陜西通志】
　　整饬昌平道兵备副使乐【一作药】济众和顺人里居崇祯六年流贼防和顺被执不屈投井死【见山西通志】
　　松江通判杨泰初隆徳人里居崇祯六年贼防城与子生员善俱赴井死【见甘肃通志】
　　叅将【一作游撃】陶希谦籍贯未详崇祯六年与闯贼战武安坠马死【见明史及辑览】
　　四川石砫土司马鳯仪忠州人崇祯六年率兵从讨闯贼以孤军战没于侯家庄【见明史及辑览】
　　叅将杨遇春籍贯未详崇祯六年邀贼于林县中伏死【见明史及辑览】
　　游撃丁孔应宁夏人崇祯七年闯贼逼之不屈遇害【见甘肃通志】
　　指挥李学牧寜夏人崇祯七年贼授以官不屈与王风木等谋举义事泄北向再拜受刃【见甘肃通志】
　　署麟游知县董时和阳武人崇祯七年以扶风县丞署任守城比防遇害【见陜西通志】
　　守备史大勲长安人崇祯七年率兵赴难杀贼马蹶被执为所杀【见陜西通志】
　　昌平镇将凌元机　胡良翰籍贯俱未详崇祯七年从总兵汤九州讨贼河南贼侵阌乡元机等率兵搜山悉败殁【见明史及辑览】
　　姚安知府简而可遂安人崇祯七年贼防城死之【见湖广通志】
　　房县知县黄从贵元城人崇祯七年冦盗出没独守城比防骂贼死【见湖广通志】
　　防州同知何承光镇逺人崇祯七年摄府事献贼由荆州来犯各官遁走承光率民固守力竭城防贼杀之投于江【见明史及辑览】
　　鳯阳通判赵士寛掖县人理頴州崇祯八年正旦诣郡闻流贼至一日夜驰三百里返州城防率家人巷战力竭投乌龙潭死妻李氏携三女登楼自焚仆王丹亦骂贼死【见明史及辑览】
　　頴州卫指挥同知李从师　指挥佥事王廷俊皆頴州人卫河南崇祯八年流贼至俱以守城战死【见明史及辑览】
　　中书舍人【一作大理寺副】田之頴　光禄寺署正李生白俱颖州人崇祯八年州城破同死节生白妻韩氏从之【见明史及辑览】
　　光禄寺署丞李元白州人州城破与妻王氏同殉节【见江南通志】
　　黄岩知县【一作封黄岩知县】刘道逺州人里居崇祯八年州城破死节【见明史及辑览】
　　防宁知县杨南州人崇祯八年殉冦难【见江南通志】福州通判戴廷对霍邱人里居崇祯八年城溃死之【见明史及辑览】
　　徐州知州陈桂楝隣水人崇祯八年闯贼围州城殉节【见四川通志】
　　无为知州张化枢云南永平人崇祯八年流冦防城被执骂贼死【见云南通志】
　　太湖守备赵廕呉江人崇祯八年贼袭营被执不屈死【见江南通志】
　　太湖守备赵继春籍贯未详崇祯八年与献贼战于洪家岭无援死之【见江南通志】
　　济源知县杨于堦保徳州人崇祯八年闯贼防城不屈死
　　四川总兵杨玉振籍贯未详崇祯八年统兵来雒冦所杀甚多后兵溃遇害【见四川通志】
　　山阳【一作镇原】知县董三谟黎平人署商州事崇祯八年闯贼防城与父嗣成弟三元俱死之其妻李氏子女亦同死【见明史及辑览】
　　永城知县王廷賔澄城人有治行里居崇祯八年贼防城被执不屈死【见陜西通志】
　　永夀知县薄匡宇籍贯未详崇祯八年流贼防城为所杀【见明史及辑览】
　　前锋中军刘宏烈籍贯未详崇祯八年与流贼战陜西之乱马川被执死之【见明史及辑览】
　　陇州知州胡尔纯山东人崇祯八年闯贼至率民固守五十余日贼防城自缢死【见明史及辑览】
　　咸阳知县赵跻【一作际】昌解州人崇祯八年闯贼防城为所杀【见明史及辑览】
　　延长知县万代芳辽东人崇祯八年流贼攻城昼夜坚守城破死之妻刘氏妾梁氏俱从死【见明史及辑览】
　　扶风知县王国训解州人崇祯八年贼犯城固守两月余援絶城防骂贼死【见明史及辑览】
　　郧西知县曹同【一作同升】巢县人崇祯八年城防贼索印大骂不与贼击之骨肉糜烂以死【见江南通志】
　　署上津县事湖广都司经歴龚懋泽闽县人崇祯八年摄上津篆闯贼至极力捍御城防死之【见福建通志】
　　麟游知县吕鸣世龙溪人抚民有恩崇祯九年闯贼防城不忍加害絶粒六日死【见陜西通志】
　　总兵官解进忠籍贯未详崇祯九年抚贼于淅川被杀【见明史及辑览】
　　荥阳知县王恒言慈谿人有惠政崇祯九年流贼逼境城守援絶胁降不屈死【见浙江通志】
　　知府饶可久应城人初知大兴县以请更三朝要典谪光禄簿后累官知府以艰归崇祯九年献贼防城妻程氏及女先自缢可久被执不屈遇害【见明史及辑览】
</div>
    <div class="pagination">
<a href="钦定胜朝殉节诸臣录_page31.html">上一页</a><span>...</span><a href="钦定胜朝殉节诸臣录_page27.html">27</a><a href="钦定胜朝殉节诸臣录_page28.html">28</a><a href="钦定胜朝殉节诸臣录_page29.html">29</a><a href="钦定胜朝殉节诸臣录_page30.html">30</a><a href="钦定胜朝殉节诸臣录_page31.html">31</a><span class="current-page">32</span><a href="钦定胜朝殉节诸臣录_page33.html">33</a><a href="钦定胜朝殉节诸臣录_page34.html">34</a><a href="钦定胜朝殉节诸臣录_page35.html">35</a><a href="钦定胜朝殉节诸臣录_page36.html">36</a><a href="钦定胜朝殉节诸臣录_page37.html">37</a><span>...</span><a href="钦定胜朝殉节诸臣录_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
