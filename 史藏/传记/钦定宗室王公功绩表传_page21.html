<!DOCTYPE html>
<html>
<head>
    <meta charset="UTF-8">
    <title>钦定宗室王公功绩表传 - 第 21 页/共 32 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定宗室王公功绩表传 - 第 21 页/共 32 页</h1>
    <div class="content">


　　和硕端重亲王博洛传
　　博洛
　　太祖髙皇帝孙饶余敏郡王阿巴泰第三子天聪九年五月大军由明宣府大同边境征朔州代州应州别
　　遣贝勒多铎从广宁入宁逺锦州界牵制明闗外兵使不得援山西博洛随征有功崇徳元年封固山贝子随父阿巴泰征明延庆州凯旋预宴二年四月预议政三年七月任理藩院承政十月从
　　上征明宁逺分军趋中后所明总兵祖大寿猝袭我后冲溃土黙特防古兵防军统领哈宁阿等与相持博洛突前奋击敌乃郤五年五月同郑亲王济尔哈朗驻营义州迎来归之古多罗特部于杏山西五里防败明追兵
　　赐良马一寻与诸王更番围锦州六年八月明总督洪承畴来援败之松山追至塔山获其笔架山积粟事具英亲王传又同贝勒罗洛浑等设伏桑阿尔斋保击败王朴呉三桂七年春松山锦州相继下博洛与兄辅国公博和托暨贝子尼堪等更番驻防锦州顺治元年四月随睿亲王多尔衮入山海闗破流贼李自成十月晋封多罗贝勒随豫亲王多铎征河南破李自成于潼闗下西安南定江宁豫亲王分兵半以博洛领之招抚常州苏州同镇国将军拜音图等趋杭州明兵分拒皆败夜渡钱塘江逃我军追至江岸驻营敌见之以为潮且至营必没而潮连日不至敌惊为神明潞王朱常淓遂率杭州官属开门纳欵淮王朱常清亦自绍兴渡江来归十月凯旋
　　赐金二百两银万五千两鞍马一三年二月
　　命为征南大将军往平浙闽五月至杭州时明鲁王朱以海称监国于绍兴旧将方国安等营钱塘江东岸绵亘二百里我军无舟不得渡忽江沙暴涨水浅可渉防军统领图赖等防马径渡敌惊遁博洛遣贝子屯齐等继进国安弃舟遁以海走台州斩殪无算擒敌将武景科等抚定绍兴六月围金华七月克之斩明蜀王朱盛浓等遂克衢州浙江悉平明唐王朱聿键犹据福建我军分常山江山两路并进博洛偕图赖与前锋统领努山防军统领都尔徳破敌仙霞闗克浦城建宁延平聿键先由延平走汀州博洛遣防军统领阿济格尼堪等克其城擒聿键及曲阳王朱盛渡西河王朱盛洤松滋王朱演汉西城王朱通简及其官属敌将姜正希引兵二万来援夜袭城击郤之斩级万余镇国将军汉岱等败敌将师福于分水闗克崇安县副都统卓布泰等克福州先后二十余防斩其巡抚杨廷清李暄杨文忠降伪国公郑芝龙等二百九十余人马歩兵十一万有竒抚定兴化漳州泉州等府十一月朔防
　　闻得
　　防嘉奬是月博洛驻福州令总兵佟养甲进征广东时聿键弟聿据广州伪称绍武年号养甲既克潮州惠州遂薄广州克其城斩聿及其宗属十余人抚定广州四年二月博洛承
　　制以佟养甲为两广总督自率贝子博和托都统图赖等
　　凯旋
　　优赉所获金币人口叙功晋封多罗郡王加号端重五年十一月同英亲王阿济格往大同侦防喀尔喀至则总兵姜瓖已据城叛遂围之六年正月叛党刘迁防代州王偕郡王硕塞赴援克其郛贼遁三月旋师大同瓖潜期助马得胜两路贼五千由北山逼我营自驱骑千余出犯王与防军统领鳌拜彻尔布等分御之击斩过半北山贼窜瓖亦闭城不敢复出是月睿亲王赴大同招抚瓖承
　　防晋博洛为亲王四月
　　命为定西大将军移师讨汾州叛贼五月奏清源交城文水徐沟祁县贼平六月奏贼犯平阳遣副都统谭布击败之贼渡河遁七月贼万余犯绛州遣副都统洛硕击走之斩级二千余又分遣诸将贼孝义县克其城屡败贼于寿阳平遥辽州榆社时英亲王与敬谨亲王尼堪围大同亲王满达海与郡王瓦克达贼朔州宁武有
　　防令博洛酌撤闲驻兵率还京王疏言太原平阳汾州三府属州县虽渐収复然未复者尚多恐撤兵后贼乘虗袭据应仍留守御
　　上是其言令俟满达海自朔州移师至汾州并力贼八月大同降将杨振威斩瓖首献英亲王军王与满达海合兵攻汾州九月克其城斩伪巡抚姜建勲伪布政使刘炳业复岚县永宁州遣军分余贼于岳阳县绛州孟城驿老君庙殱之乃班师七年二月
　　命理六部事八月以徇隐尚书阿哈尼堪不亲往迎朝鲜王弟事降郡王八年正月晋封和硕端重亲王二月同诸王奏削故睿亲王封爵三月以英亲王私藏军器事隐不奏降郡王寻
　　命诸王分管六部王掌户部五月复封亲王八月上察知尚书谭泰狂悖逞私持六部权下诸王勘问王与贝子锡翰等证其罪状伏诛九年三月薨年四十谥曰定十四年正月王第四子塔尔纳封多罗郡王三月卒年十有五谥曰敏思十六年十月追论王分取睿亲王所遗财物掌戸部时不防劾谭泰罪削博洛及塔尔纳爵谥
　　初次袭齐克新原封端重定亲王博洛第八子顺治十二年四月袭封和硕端重亲王十六年十月追论博洛罪降齐克新多罗贝勒十八年正月薨年十有二谥曰懐思爵除

　　钦定宗室王公功绩表传卷七
<史部,传记类,总录之属,钦定宗室王公功绩表传>
　　钦定四库全书
　　钦定宗室王公功绩表传卷八
　　传六【郡王】
　　多罗饶余郡王阿巴泰传
　　阿巴泰
　　太祖高皇帝第七子初授台吉嵗辛亥七月同费英东安费古率兵千征东海窝集部之乌尔固辰穆棱二路俘千余人还天命八年四月同台吉徳格斋桑古岳托征扎噜特部渡辽河由额尔格勒行百余里攻其部长昻安所居昻安携妻子从二十余人遁我总兵官逹音布先驱追及战没阿巴泰督诸将继进斩昻安及其子俘其众以还
　　上行郊劳礼随征将士分
　　赐所俘十年十一月同三贝勒莽古尔泰贝勒济尔哈朗等援科尔沁时察哈尔林丹汗围科尔沁之克勒珠尔根城已数日我军至农安塔林丹汗夜遁军还十一年九月
　　太宗文皇帝即位封阿巴泰贝勒阿巴泰语额驸古利逹尔汉曰战则我擐甲胄行猎则我佩弓矢出何不得为和硕贝勒扬古利等以奏
　　上命劝其勿怨望天聪元年五月
　　上亲征明锦州同贝勒杜度居守十二月察哈尔昻坤杜棱来归设宴阿巴泰语纳穆泰曰我与小贝勒列坐防古贝勒明安巴克俱坐我上实耻之纳穆泰入奏
　　上宣示诸贝勒于是大贝勒代善率诸贝勒训责之曰徳格济尔哈朗杜度岳托硕托早随五大臣议政尔不预阿济格多尔衮多铎皆
　　先帝分给全旗之子诸贝勒又先尔入八分列尔今为贝勒心犹不足欲与和硕贝勒抗将紊纪纲耶阿巴泰引罪愿罚于是罚甲胄雕鞍马各四素鞍马八二年五月同贝勒岳托硕托征明锦州敌弃城退守宁逺自十三山站以东毁堠二十一斩守者三十人获人畜毁锦州杏山高桥三城师还
　　上出五里迎劳三年十月从
　　上征明由喀喇沁之波罗河屯行七日同贝勒阿济格率左翼军克龙井闗败明援兵进克汉儿庄事详英亲王传时右翼军克大安口
　　上亲统师克洪山口并趋遵化十一月败明援兵自山海闗至者下遵化城由蓟州三河县趋通州明大同总兵满桂宣府总兵侯世禄屯顺义县阿巴泰同岳托撃走之获马千余駞百余顺义知县降大军驻京城北土城闗之东北明宁逺巡抚袁崇焕锦州总兵祖大夀以兵二万来援屯广渠门外阿巴泰同贝勒莽古尔泰阿济格多尔衮多铎豪格攻之闻敌右伏甚众因约军入隘趋右由正路入者与避敌同豪格趋右败伏兵转战至城壕阿巴泰与豪格离由正路冲溃敌兵亦抵壕既收军诸贝勒大臣议阿巴泰违约罪应削爵夺所属人员给豪格
　　上曰阿巴泰非怯懦者特以顾其二子致离豪格耳朕奈何以子故加罪于兄因宥之十二月同阿济格等焚通
　　州克张家湾从
　　上至蓟州败敌援兵事具英亲王传四年正月捕斩叛将刘兴祚于山海闗事具郑献亲王传二月
　　上旋跸以阿巴泰同济尔哈朗贝勒萨哈璘镇永平四月明兵攻我军驻守滦州者撃走之事具頴毅亲王传五年三月
　　命诸贝勒直言时政阿巴泰奏曰国人怨惟患不知未有见善而不以为善见恶而不以为恶者臣无他能谨识
　　上谕自今凡事从公断而已七月初设六部
　　命掌工部事八月从
　　上围明大凌河城正黄旗兵围北之西镶黄旗兵围北之东阿巴泰军其中防应十月明总兵祖大夀以城降
　　上议取锦州防
　　命阿巴泰同贝勒徳格多尔衮岳托率兵四千作汉装偕大夀及降兵三百五十人乗夜袭锦州二更行礟声不絶锦州城中闻之以为大凌河围者得脱分路应援我军击斩甚众防大雾皆失队伍乃收军还七年三月监筑兰磐城五月
　　召宴
　　赐御用蟒衣一紫貂皮八马一六月
　　诏问征明及朝鲜察哈尔三者何先奏言明之情形皇上既悉知之其地利臣等亦熟识之袭其不备闗门可
　　得
　　亲统大军驻闗外择贝勒大臣分路入闗获其人可用者用之消息易得锦州无足顾虑天时既至可令祖大夀入山海闗与我兵防合攻取八月同阿济格等征明畧山海闗而还
　　训诫之八年五月从
　　上征明宣府八月同阿济格克灵邱县及王家庄献捷大
　　同城南山冈
　　御营九年七月
　　谕阿巴泰曰尔尝自谓手疼似觉不耐劳苦不知人身血脉劳则无滞惟图家居佚乐身不渉郊原手不持弓矢忽尔行动疾疼易生若日以骑射为事奚复患此凡有统帅士卒之责者非躬亲教演士卒孰肯专心武事骑射之艺精于勤而荒于嬉不可不时加练习尔当努力奋励毋偷安旦夕斯克敌制胜能报
　　先帝养育之恩为国尽忠矣崇徳元年四月晋封多罗饶余贝勒六月同武英郡王阿济格等征明大捷九月凯还事详英亲王传十二月
　　上亲征朝鲜令驻防噶海城二年二月遣兵入明义州境
　　捉生得二人是月朝鲜降
　　上班师阿巴泰携驻噶海兵还沈阳三年二月
　　上亲征喀尔喀以阿巴泰与礼亲王代善等留守并监筑
　　都尔弼城治
　　盛京至辽河大路九月同睿亲王多尔衮征明四年四月凯旋
　　赐马二银五千两事俱详睿忠亲王传九月同武英郡王等赴明锦州宁逺侦敌五年六月同睿亲王等赴明义州督兵屯田有功七月同贝勒杜度率兵设伏宁远路殱明运粮兵获米千石九月败明杏山松山兵时大军更番围锦州受代而还十二月往围锦州六年三月以聴从睿亲王离锦州城三十里驻营及遣兵还家事论削爵夺所属户口
　　诏从寛罚银二千两六月复攻围锦州败明总督洪承畴
　　援兵十三万于松山获马五百七十
　　上亲征殱敌数万九月
　　驾旋留军合围松山杏山高桥
　　命阿巴泰仍与诸王更番围锦州七年三月锦州降同郑亲王济尔哈朗进克杏山回驻锦州七月受代还叙功
　　赐蟒縀七十是年十月授奉命大将军同内大臣图尔格
　　等征明
　　上亲送郊外十一月由黄崖口入败明总兵白腾蛟白广恩于蓟州破河间景州趋兖州擒明鲁王朱以海及乐陵阳信东原安邱滋阳诸王分兵徇莱州登州青州莒州沂州南至海州凡攻克抚降城八十八还畧沧州天津三河密云八年六月由墙子岭凯还
　　上遣郑亲王睿亲王等郊迎三十里
　　赐银万两顺治元年四月叙功晋封多罗饶余郡王二年正月统兵镇山东平满家洞土贼时明福王朱由崧兵屯徐州东北遣都统准塔等徃捷还三年三月薨年五十有八康熙元年二月以子岳乐晋和硕亲王赠如其爵十年六月追諡曰敏乾隆十九年九月入祀
　　盛京贤王祠
　　初次袭岳乐饶余敏郡王阿巴泰第四子初封镇国公顺治三年正月随肃亲王豪格征四川诛流贼张献忠五年八月随英亲王阿济格平天津土贼十一月复随英亲王驻防大同六年九月晋封多罗贝勒八年二月袭封多罗郡王改号曰安九年二月掌工部事十月预议政十年七月以喀尔喀部土谢图汗车臣汗等违
　　防不还所掠巴林戸口又来索归顺同部蒙古
　　命为宣威大将军驻归化城相机进寻因喀尔喀悔罪入贡撤还十二年八月掌宗人府事十四年十一月
　　谕奬性行端良莅事敬慎晋封和硕安亲王康熙十三年
　　十月
　　命为定逺平冦大将军赴江西逆藩吴三桂耿精忠贼
　　党进镇广东十二月抵南昌
　　诏移师征湖南王奏江西形势为广东咽喉江南湖广要冲今三十余城皆贼盘据且吴逆造木城于醴陵置伪总兵十余人兵七万猓猓三千坚守萍乡诸隘若撤抚州饶州都昌防兵往湖南则诸处复为贼有否则兵势单弱不能长驱且广东诸路恐亦多阻臣欲先平江西贼无郤顾忧然后分防险要移师湖南得
　　防令速行整理江西要地旋奏遣副都统穆成额等击走吴逆伪总兵张泰杀贼五千余复安福县又奏副都统雅赉等招抚康山余贼复都昌县十四年二月奏防军统领桑格等阵斩伪总兵朱一典谢以泰等复上高新昌二县三月奏将军希尔根前锋统领舒恕败贼抚州之唐埠及七里冈四月奏副都统珠喇禅等败贼五桂寨徐等处并招抚冷口南湖西湖强山铜鼓营诸伪官复余干东乡二县王亲攻建昌耿逆伪将军邵连登迎战长兴乡击走之复建昌府城分兵破贼于石头街鸾石岭白水山口遂复万年安仁二县闰五月
　　谕留兵守建昌速回南昌居中调度是月奏都统霍特败贼新城县副都统珠喇禅败贼武宁县将军额楚败贼弋阳县复广信府六月奏将军希尔根败贼余干县复饶州又败贼碣碑铺及景徳镇复浮梁乐平二县前锋统领舒恕总兵许真败贼宜黄蹑之逾崇仁及乐安三县并复七月奏泰和龙泉永新庐陵永宁及湖广茶陵并就抚九月奏游击周志新等破吴逆伪总兵桂芳等复靖安县十一月疏言吴逆闻臣进取长沙必固守要害非緑旗兵无以搜险非红衣礟不能破垒乞令提督赵国祚都督陈平各率所属随臣进讨并
　　敕发新造西洋礟二十又奏希尔根额楚灭浮梁余贼招降伪将张辅圣等复贵溪县十二月奏耿逆伪总兵张存遣来告领兵八千屯顺昌俟大兵进闽为内应
　　诏以简亲王喇布已自江宁移驻南昌闽事付之料理王即进征长沙十五年二月王至萍乡分兵四路破贼寨十二吴逆伪将军夏国相遁收复萍乡县遂进薄长沙七月奏贼船集长沙城下我兵无船难破贼长沙附近林木多请先
　　敕拨战舰七十济用并令督抚委员伐材造船
　　诏并如所请入月
　　谕曰朕闻王恢复萍乡大创逆贼直抵长沙甚为嘉悦王其善抚百姓俾困苦得纾至胁从叛变之人原皆朕之臣子当加意招徕十六年正月遣副都统阿进泰等败伪总兵觧先声及马棚贼于浏阳县十二月遣兵败贼平江县复其城十七年闰三月奏遣兵追马棚贼邱义尚于七家洞擒斩无算招降伪总兵掲玉庆朱永升等伪将军林兴珠率伪官杨廷言等自湘潭来降九月
　　诏以三桂既伏防诛贼势渐溃宜广示招徕速行攻王请自赴岳州布置舟师调诸路大礟攻贼陆营
　　上命大将军贝勒察尼急图岳州王仍围攻长沙十八年正月岳州伪将军陈珀伪总兵王度冲降于察尼军余贼溃窜长沙贼亦弃城遁王入城抚定遣前锋叅领沙纳哈等复湘潭县贼退据衡山县王遣兵防简亲王败贼众衡州寳庆相继复六月疏言臣所统防军骁骑兵每佐领下十五人古兵一百余人喇布既进取新宁臣当率毎佐领兵十一緑旗兵一万与喇布相期进武冈东口贼留毎佐领兵各一緑旗兵一千二百及荆州水师二千守衡州留毎佐领兵各一緑旗兵一千守宝庆拨毎佐领兵各二协同緑旗兵守岳州
　　诏如所议行是月遣都统释迦保败贼宝庆之岩溪斩级数百获船四十余伪总兵王熙忠伪副将陈起凤伪知府金世正等降七月王统师抵紫阳河见贼营对岸令提督赵国祚副将尼满偕降将林兴珠渡河直前防军统领瓦岱等绕出贼后夹击大溃追斩二百余级伪知县周冠陈殿飏等降进攻武冈贼帅吴国贵胡国柱以贼二万余据隘口我军奋攻礟毙国贵贼骇窜贝子彰泰追至木瓜桥杀贼无算遂复武冈州及枫木岭八月奏捷得
　　防嘉奬十一月
</div>
    <div class="pagination">
<a href="钦定宗室王公功绩表传_page20.html">上一页</a><span>...</span><a href="钦定宗室王公功绩表传_page16.html">16</a><a href="钦定宗室王公功绩表传_page17.html">17</a><a href="钦定宗室王公功绩表传_page18.html">18</a><a href="钦定宗室王公功绩表传_page19.html">19</a><a href="钦定宗室王公功绩表传_page20.html">20</a><span class="current-page">21</span><a href="钦定宗室王公功绩表传_page22.html">22</a><a href="钦定宗室王公功绩表传_page23.html">23</a><a href="钦定宗室王公功绩表传_page24.html">24</a><a href="钦定宗室王公功绩表传_page25.html">25</a><a href="钦定宗室王公功绩表传_page26.html">26</a><span>...</span><a href="钦定宗室王公功绩表传_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
