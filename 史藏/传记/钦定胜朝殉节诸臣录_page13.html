<!DOCTYPE html>
<html>
<head>
    <meta charset="UTF-8">
    <title>钦定胜朝殉节诸臣录 - 第 13 页/共 60 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定胜朝殉节诸臣录 - 第 13 页/共 60 页</h1>
    <div class="content">　　辽东监纪同知袁国栋青阳人崇祯十四年守御松山中流矢卒【见　盛京通志】
　　蓟州兵备道张名世马邑人为经畧洪承畴所器重请为监纪防军
　　大兵入境守城不支力战死子启元同殁于阵【见山西通志】前锋左营【一作松山】副总兵朱文徳义州人家锦州协守松山捍御甚力崇祯十五年
　　大兵破松山不屈死【见明史及辑览】
　　大同副总兵焦埏大同后卫人崇祯十五年奉命东援战殁于山海闗【见山西通志】
　　整饬河间兵备道佥事赵珽慈谿人崇祯十五年
　　大兵破河间一门十四人同死节【见明史及辑览】
　　河问知县陈三接文水人治县有声崇祯十五年
　　大兵临城三接巷战死妻武氏自缢死【见明史及辑览】
　　永清知县髙维岱昌邑人崇祯十五年视事甫旬余
　　大兵破城死节一门殉之【见明史及辑览】
　　守备牛文科任县人崇祯十五年
　　大兵攻任县力战死【见畿辅通志】
　　吏部文选郎中李其纪清丰人崇祯十六年
　　大兵破清丰被执不屈受刄死【见明史及辑览】
　　临清防将栁毓融博兴人崇祯十五年与
　　大兵战于临清兵败死【见山东通志】
　　临清闗戸部郎中陈兴言漳浦人崇祯十五年
　　大兵至极力备御援不至临清破肃坐堂上面中两刄
　　死【见明史及辑览】
　　天津防将贺秉钺泰宁左卫人崇祯十六年以扶父丧至临清遇
　　大兵巷战竟日矢尽被执死之【见明史及辑览】
　　兖州副縂兵丁文明义乌人崇祯十五年兖州破与知府邓藩等同战死【见明史及辑览】
　　济宁兵备道防议王维新广宗人崇祯十五年
　　大兵薄兖州维新分门死守城破力战被二十一创死
　　【见明史及辑览】
　　山东协理海防道佥事樊吉人内黄人崇祯十五年由滋阳令擢任未行
　　大兵破城自刎死【见明史及辑览】
　　临淄知县文昌时全州人以亷慎得民崇祯十五年
　　大兵东下极力拒守城破阖门自焚【见明史及辑览】
　　总兵官张登科　和应荐籍贯未详崇祯十六年驰扼顺义牛栏山与
　　大兵战于螺山登科应荐阵殁【见明史及辑览】
　　辽东前屯卫总兵官李辅明辽东人崇祯十六年
　　大兵薄宁逺辅明驰援军败力战殁于阵【见明史及辑览】抚标守备张尔垫大同人崇祯十六年都城戒严令为前锋战死于芦沟桥【见山西通志】
　　大同防将吴希稷连城人崇祯十六年赴援京师战死芦沟桥【见福建通志】
　　礼科都给事中沈迅莱阳人里居结砦自卫崇祯十六年
　　大兵至破砦阖门死弟迓与迅俱殉【见明史及辑覧】
　　前屯卫副总兵杨伦本卫人以拒守殁于阵【见盛京通志】
　　以上封彊殉节诸臣八十六人【附入祠士民四人】
　　左都督刘岱陜州人以外戚世袭职京师陷全家焚死【见明史及辑覧】
　　左都督刘文燿宛平人新乐侯文炳弟分守永定门驰至浑河与贼战败绩京师陷母杜氏登楼女及子妇随之俱先缢死文燿投井死【按刘文炳　本朝赐諡忠恪见畿辅通志】
　　副总兵贺珍保定人甲申屯兵平则门闯贼至率千骑力战陷阵死【见畿辅通志】
　　戸部郎中徐有声金坛人督储大同四管神枢营草场京师陷被执不屈支解死【见明史及辑覧】
　　锦衣衞都指挥佥事魏师贞魏县人都城陷服命服拜阙自焚一家俱投火死【见畿辅通志】
　　神机营防将髙鍟榆林人闯贼犯阙鍟阖门俱焚死【见明史及辑覧】
　　戸部郎中周之茂麻城人先迁淮安知府未任论罢在京辨复原职侯补都城陷为贼搜得使跪不屈折臂死【见明史及辑覧】
　　保定知府何复平度州人崇祯十七年闯贼攻城时复新任冒险入境与邵宗元捍御七日火箭中城楼被焚死【见明史及辑覧】
　　平凉通判张维纲清苑人崇祯十七年守保定城及陷被执骂贼不屈死【见明史及辑覧】
　　保定中军守备杨【一作梁】儒秀籍贯未详崇祯十七年守城力战殁于阵妻杜氏投水死【见明】
　　【史及辑覧】
　　工科都给事中尹洗安肃人左迁福宁道防政归保定崇祯十七年闯贼至分守西城及陷被执骂贼见杀【见明史及辑】
　　保定守备张大同籍贯未详崇祯十七年守保定城力战死其子之坦【一作垣】同殁于阵【见明史及辑覧】
　　分巡大名兵备道副使【一作知府】朱廷焕单县人大名陷被执不屈死【见明史及辑覧】
　　进士张罗俊清苑人崇祯十七年贼至兄弟誓死捍御分守东城周礟撃贼连三昼夜焚杀甚众督师李建泰通贼城陷骂贼连创数刄而死其子生员伸【一作绅】赴井死其伯母李氏亦骂贼见杀【见明史及辑覧】
　　昌平总兵官李守鑅籍贯未详崇祯十七年闯贼陷昌平力战死【见明史及辑覧】
　　莱州推官张力东明人里居闻都城陷偕邑人杀贼所遣伪官为贼将所执骂贼死【见畿辅通志】
　　以上甲申殉节诸臣十六人【附入祠士民二人】
　　副总兵乙邦才青州【一作四川】人尝于六安率精骑二百出入贼围不损一人大小十余战皆有功从史可法守扬州与
　　大兵战败自刎死【见明史及辑覧】
　　副总兵马应魁贵池人善撃贼每披白甲书尽忠报国四字于背从史可法守扬州城破巷战死【见明史及辑覧】
　　副总兵【一作防将】庄子固辽东人从军数有功兴屯徐州归徳间闻扬州被围驰救城破欲拥史可法出城格鬭死【见明史及辑覧】
　　副总兵楼挺【一作防将】汪【一作江】应龙【一作总兵】李豫【一作遇】　防将陶国祚　许谨　冯国用　陈光玉　李隆徐纯仁　逰撃李大忠　孙开忠　都司姚懐龙【一作隆】解学曾籍贯俱未详并从史可法守扬州城破巷战死【见明史及辑覧】
　　扬州同知曲从直辽东人扬州破与其子守东门城陷不屈被杀【见明史及辑覧】
　　江都知县周志畏鄞县人时罗伏龙受代方解职扬州破阖门死之【见明史及辑覧】
　　狼山副总兵王佐才【一作伯才一作邦才】昆山人时里人推为帅分守北城陷冠带坐帅府被杀【见明史及辑覧】
　　逰击孙志尹籍贯未详守昆山城
　　大兵至迎战败殁【见明史及辑覧】
　　江隂典史陈明遇【一作选】上虞人与前任阎应元守城三月比破阖门赴火死【见明史及辑覧】
　　文华殿中书舍人戚勲江隂人守城力不支令妻侯氏妾程氏叶氏梁氏女三人先缢举火自焚死【见明史及辑覧】
　　礼部仪制司主事黄端伯新城人南都破谕降不屈死【见明史及辑覧】都司董四民九江衞人左良玉兵至从总制袁继咸守九江攻急先令妻史氏妾姚氏并二子投池死登楼射殪数人自刎死【见江西通志】
　　以上福王殉节诸臣二十四人
　　东阁大学士兼兵部尚书朱大典金华人崇祯中巡抚山东平登州乱镇鳯阳捍御有功福王时命督江上军王被擒走杭州还守金华逾年城破阖门死之【见明史及辑覧】
　　衢州总兵官中军都督府左都督永丰伯张鹏翼诸暨人衢州破被执不屈死【见明史及辑覧】
　　兵科给事中熊纬南昌人从唐王至汀州王被执从官皆散纬仍奔赴遇
　　大兵死之【见明史及辑覧】
　　协守仙霞闗兵科给事中黄大鹏建阳人浦城破被执不屈死【见明史及辑览】
　　吏部稽勲员外郎叶翼云泉州人为令有声从唐王入闽同安破获不屈阖门死【见福建通志】
　　都督同知傅启耀义乌人福建破全家死之【见浙江通志】江西右布政使夏万亨昆山人与王养正等守建昌力战城破繋送武昌被戮妻顾氏子妇陆氏及孙祥生孙女先赴井死奴仆死者十余人【见明史及辑覧】
　　江西按察司副使管建昌府事王域华亭人为宿州学正有捍御功佐有司守建昌城破械至武昌被戮【见明史及辑览】
　　分巡建昌兵备道副使王养正泗州人初知南康府有殱贼功起兵守建昌
　　大兵破城执送武昌被戮妻张氏絶粒九日死【见明史及辑覧】建昌推官刘允浩掖县人守建昌城破被执至武昌不屈死之【见明史及辑览】
　　南昌推官史夏隆宜兴人守建昌城破被执送武昌戮死【见明史及辑覧】
　　建昌通判【一作临江推官】胡缜桐城人守建昌【一作贑州】城破执至武昌不屈死【见明史及辑覧】
　　贑州推官署知府事吴国球　监纪通判郭寜登并籍贯未详守贑州城破被戮死【见明史及辑覧】
　　贑州同知【一作通判】王明汲金坛人守贑州城破被戮死【见明史及辑覧】
　　署贑州通判事淦君鼎建昌人吉州城陷君鼎与诸生守贑州城陷不屈死次子宏裕三子宏祐俱被杀孙闗生秀贞及妻熊氏子妇熊氏李氏婢吕氏瑞香俱赴井死【见江西通志】
　　贑县知县林逢【一作全】春福建人守贑州城破被戮【见明史及辑覧】
　　贑州副总兵进阶飞虎将军马观鹏顺徳人时方乞假归娶遇报急请坚守贑州力战死妻谭氏闻讣矢节【见广东通志】
　　贑州防将陈烈籍贯未详勇敢善战守贑州众以其弟已降疑之益奋勇疾鬭被执不屈死【见明史及辑覧】
　　长寜营防将朱永盛汀州人守南贑城破受戮【见江西通志】
　　中书舍人袁从鹗【一作谔】郴州人募兵援万元吉贑州之围守东门望西垣火起闻万元吉已殁跃入烈焰中死【见明史及辑覧】
　　兵部职方员外郎【一作主事】黎遂球畨禺人尝与诸名士在扬州郑进士元勲影园赋黄牡丹诗十首时推第一号黄牡丹状元乙酉督帅广东兵援贑州城破巷战死遂珙同死之【见明史及辑覧】
　　兵部主事于【一作于】斯昌黄冈人贑州破被执不屈死【见明史及辑覧】
　　戸部主事林竒【一作珽】闽县人贑州破被戮死【见明史及辑覧】兵部【一作刑部】主事王其宖安福人贑州破被戮死兄其窿亦死之【见明史及辑覧】
　　兵部职方主事周瑚大名人守贑州城破被执磔死【见明史及辑覧】
　　翰林院编修兼兵科给事中万发祥新喻人贑州破被戮死【见明史及辑覧】
　　工部【一作兵部】主事栁昻霄　兵部主事钱谦亨籍贯俱未详守贑州城破死之【见明史及辑覧】
　　兵部主事曾嗣宗宁都人杨廷麟募兵嗣宗出金飨军同入贑州城守御比城破死之【见明史及辑覧】
　　中书舍人刘孟鍧【一作鞫】刘应试【一作驷】并安福人守贑州城破被戮【见明史及辑覧】
　　吏部文选主事曾亨应临川人被谪去官后与杨重遇募兵守抚州
</div>
    <div class="pagination">
<a href="钦定胜朝殉节诸臣录_page12.html">上一页</a><span>...</span><a href="钦定胜朝殉节诸臣录_page8.html">8</a><a href="钦定胜朝殉节诸臣录_page9.html">9</a><a href="钦定胜朝殉节诸臣录_page10.html">10</a><a href="钦定胜朝殉节诸臣录_page11.html">11</a><a href="钦定胜朝殉节诸臣录_page12.html">12</a><span class="current-page">13</span><a href="钦定胜朝殉节诸臣录_page14.html">14</a><a href="钦定胜朝殉节诸臣录_page15.html">15</a><a href="钦定胜朝殉节诸臣录_page16.html">16</a><a href="钦定胜朝殉节诸臣录_page17.html">17</a><a href="钦定胜朝殉节诸臣录_page18.html">18</a><span>...</span><a href="钦定胜朝殉节诸臣录_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
