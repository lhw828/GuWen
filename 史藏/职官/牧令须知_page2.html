<!DOCTYPE html>
<html>
<head>
    <meta charset="UTF-8">
    <title>牧令须知 - 第 2 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>牧令须知 - 第 2 页/共 19 页</h1>
    <div class="content">　　其示曰　为严拏讼棍以息刁风事。照得某属地方。民情好讼。偶因睚眦细故。口角微嫌。动辄构讼公庭。任情砌陷。经年累月。缠讼不休。推原其故。皆由讼棍从中播弄。渔利把持。往往两造均愿处和。以图息事。而讼棍欲壑未盈。勒指多端。以致原破欲罢不能。久受拖延之累。不伹废时失业。抑且荡产倾家。本州岛县下车伊始。访悉前情。凡遇接受民词。莫不当堂提问大率不近情理虚伪者。多系讼棍主唆当即密饬察讯。具知讼棍真名。除密令设法严拏。以除民害外。合行晓谕。为此示仰合邑绅民知悉。嗣后如有鼠牙雀角。互相争鬬。尽可投明亲族邻里。为之理处。慎勿遽行涉讼。匍匐公庭即有冤屈必须凭官审断者。亦应据实写词。亲身投递。切不可轻信讼棍唆使差役怂恿。架词包告。堕彼术中。耗尽资财。转受拖累。一旦审虚。例应反坐。尔蹈刑章。彼脱事外。终凶垂戒。后悔巳迟。至尔讼棍。果能从此改悔。洗心革面。正业谋生。未尝不许予以自新免其追究。本州岛县抚字斯土。执法无私。各宜凛思。毋稍尝试。特示。 
　　予分巡惠潮嘉道。闻有讼师某人。以刁笔为生涯。住县属某乡。即派亲兵。改装易服。往见诈称欲控某人。托伊编写呈底。送洋银二元。以作润资。并求呈内罗织多人讼师一挥而就。交付亲兵持来。予看明笔迹。即出差票传到讼师。坐堂审讯。喝言有人控尔。平素不法架词唆讼。果有之乎。讼师供称不敢。平日以教读为业。并无不法等语。予言吾看尔亦系读书正人。尔既不敢。必须当堂具结。免受拖累。讼师颇以为然。遂提笔写具并未架词唆讼。如果查出。请照棍徒治罪等数字。予将呈底取出。较对笔迹点画相同。丝毫不错遂以呈底示之。讼师俯首无辞。哀恳宽宥。由此各属讼师敛迹矣。 

　　○弭盗 

　　居官首在安民。安民必先弭盗。故缉捕不可不讲求也平日力行保甲。既可清盗之源。又须慎选干当捕役。厚给工食。一遇地方出案不准讳盗为窃。多给川资。跟踪□捕。立即拏获者重赏。卧票玩延者严罚并传其家属交差管押。必俟破案而后放该役平日工食既厚。不至豢贼分赃。且拏获有赏。玩延有罚。并累及家属。捕役与贼。势不两立盗贼自无不获今日州县惟思掊克自肥。而于捕盗一切要务。绝不肯一破悭囊。劫案迭出。漠不关意。可叹可恨 

　　○荒政 

　　地方遇有水旱霜雹蝗蝻等灾。必宜速勘速报。如灾民饥溺。迫不及待一面倡捐。买米散放。以救民命。一面详请委查。发饷赈救。若必俟禀蒙批准。始行发给。哀鸿徧野。殊恐缓不济急。至灾未成分数。不能违例请赈。则详请缓征以纾民力。或请发仓谷以平市价。或请借籽种或劝富平粜。或散借粮食。秋收归还。安贫宜先保富。保富正可济贫。全在牧令尽心经理耳。三代以上冢宰以三十年之通制国用。而遣人掌乡关之委积。廪人周稽民食。所以积储而勤恤于平时者无微不至。故大司徒荒政十有二。独不及赈济之策。近世社义各仓。往往有名无实。一遇灾荒。民多饿莩语云、救荒如救火又云救荒无善策。葢未能经画于未荒之先。一时补苴。万难遍及然荒政亦不可不亟讲求。明林希元有荒政丛言。谓救荒有二难。曰、得人难。审户难。有三便。曰、极贫民便赈米。次贫民便赈钱稍贫民便赈货。有六急。曰、垂死贫民急饭粥。疾病贫民急医药。起病贫民急汤水。既死贫民急掩埋遗弃小儿急收养。轻重系囚急宽恤。有三权。曰、借官钱以籴粜。兴工作以助赈。贷牛种以通变有六禁。曰、禁侵渔禁怀夺。禁遏籴禁抑价禁宰牛。禁度僧。有三戒。曰、戒迟缓。戒拘文。戒遣使于荒政利弊言之尽矣至矣。地方官遇到此等事务宜不避怨。不辞劳。拚出性命。以力为之。庶能救灾黎于万一造福于此最大。造孽亦于此最深。切勿拘文牵义。坐视其毙。 

　　○交代 

　　交代一州县之要务。经手仓库钱粮。当刻刻清楚。当作交盘之想。一有交卸之信。先将款目清册、征收册、厯年奏销交盘册、及收支库簿。逐一核对。批领相符。再将接收前在交代册结查明。总期解支有据。存储无亏。即如人官田房、变价租息、充公田租、承追核减、溢完灾蠲、兑抵赈剩银两、追存籽种口粮、外结赃赎、给主赃银、及采办工料、动用库款。或虽造报。未奉批销。或前任咨追抵补。未准追解归款等类。均须查清。各归本款。又将一切应入交代之城池庙宇考棚营房墩台监仓马厂什物等类。亦皆查清。有无缺残。逐一造册。又将监内人犯数目罪名。外看人名。官押日期。及现案审由。原被人数。分别另造一册。又将书差卯册及上司交办事件。奉到文札。已未办结件数。查清备具文册。钤印包封。一俟后任到时。即可取具后任切结。交卸回省。 

　　○保甲 

　　编查保甲昉自周官。于稽察奸宄之中。寓保卫善良之意。诚能实心查办。洵为弭盗良规。无如地方官视为具文。往往置之不问。虽有一二纸上空谈者。不过虚应故事。派差滋扰造册有费立牌有费。择派甲长保正。亦莫不有费。保甲未行。小民先受无限之苦累。予莅任惠潮。常下各乡。招集耆老绅民。询其本乡某为端人。某为正土。令其举出。即由所举之内。择□派充保正。又令保正自举甲正再令因地制宜。各自定立章程条约。自造细册。并令将一乡之中。丁日年岁。及作何生理。各种地亩若干。完粮若干。册内逐一注明。限一月内来署呈递。俟各乡册齐。择其所拟章程。尽善尽美。日久无弊者。出示通行遵办。民皆乐从。由此不伹户口查清。钱粮地亩亦青矣。 
　　保甲之法。即三代寓兵于农之遗□。户口查清。牌甲编定则一村一邑之人数多寡。年力老弱。家计贫富。了然在目。牧令时常下乡。于躬自抽查点验之际婉言开导。劝令有力之家。量力捐置器械。以兵法渐渐部勒。谕令每家出一丁。十家以牌长一人率之。百家以甲长一人统之。一村以保正一人总统之。保副二人为之辅。农隙之时。定期于三六九日。聚齐操演。教以阵式步法。及击刺之术。守御之计。官复每月轻从减骑。亲自到村校阅。其壮丁技艺之娴熟者。犒以牛酒。赉以花红。偷安怠惰者。愧厉劝勉之。保甲长之督率有方。训练勤敏者。或旌其门。或记功请给功牌。如此激劝教练。小民无不乐于从事期年之后。必有可观。不特盗贼传门声势。断不敢乘机窃发。即一且有事。留一半为守。按伍登□。一半为战。纪律素习。无俟召募。唐李抱真为潞泽留守。选其子弟。教以射法考课优劣。严定赏罚。昭义步兵。遂为各军冠。古今无不可教之民。患在无人经畧之耳。 
　　北魏季崇为兖州刺史。兖土旧多盗劫。诸吏莫能治。崇命村置一楼。楼悬一鼓。盗发之处。乱击之。旁村始闻者。以一击为节。次二击。次三击俄顷声闻百里各村发人守险。互相接应。由是盗无不获。此法最善。今晋省大小村。莫不有钟。如能实力保甲。互相联络。设或盗贼窃发。该村击钟为号。邻村闻钟。一面传击村钟。一面派丁守险接应。尚何患有盗哉。 

　　牧令须知卷一终 

　　●牧令须知卷二 

　　长白□毅子良氏手辑　　海上葛士达子材编订 

　　吏房 

　　◆吏房 

　　被火被水、□失执照、例应讯取里邻户族确秸、查明原案、加结详府、核转请补、○丁忧守制、例不计闰、如遇闰月内亲故、即以下月起算、如有制服未满、接丁者、以接丁之日起算、不计闰、二十七个月、均取本人亲供、里邻族结、加具印结、验文申报、现任官、父母在籍病故者、令该家属取具亲族里邻甘结、于五日内呈报州县查明加结、五日内径详督抚、分别题咨、一面移咨任所、其任所衙门、不拘何处文咨、以先到者即行知照该员、令其离任仍将闻讣日期、咨部扣算、京官亦照此题咨、○候补候选各官、服满起复、取具供结、加结径详藩司、详咨报明本府、统限一月咨部、 【结内填明候补候选字样并叙明何日咨报丁忧以凭铨补、】 ○各省试用及题升题署未经实授人员、丁忧起复应由本籍督抚给咨、令赴原任省分试用题署、其推升奏留留任人员起复、应赴升任省分候补、 【查近年新章丁忧人员如服满时在别省流寓者均可在流寓省分起复不必专在本籍也、】 ○巳经截取之进士举人□职贡监、并捐纳应铨人员丁忧起复、随时专咨报部报科、○赴选人员请咨者、应令于供内开明祖父母父母年岁、由州县查核、加结送部、遇有亲老告近、奉到部文行查、亦应加结申送督抚核明咨部、○归旗回籍人员、限三个月、催令起程、如任内有应追之项、即于三个月追缴、如不能完、一面催令起程、一面分咨各部、转饬旗籍勒追、 

　　申报到任 
　　申报公出 
　　移知公出 
　　申报公回 
　　移知公回 
　　大计申文 
　　转报到任 
　　揭参格式 
　　申覆教职候选 
　　请咨投供 
　　请咨会试 
　　转报官属 
　　请咨回旗籍详文 
　　申报举贡 
　　充补典吏 
　　送考吏攒 

　　○申报到任 

　　某府某州县为申报到任日期事、某年某月某日蒙 
　　布政使司　宪牌内开云云等因、蒙此、卑职遵于某年某月某日由省起程、行抵某县、某令于某月某日、将印信移送前来、卑职即于是日接印、所有卑职到任日期、理合造具履厯清册一本、具文申、送 
　　宪台查考、除某令交卸另行申报并径报 
　　各宪外、为此备由具申、伏乞 
　　照验施行、须至申者、 

　　○申报公出 

　　某府某州县为申报公出日期事、窃卑职奉 
　　宪台札委云云遵即于某月某日启程前往、合将公出日期、具文申报 
　　宪台查核、除径报 
　　各宪外、为此备由具申、伏乞 
　　照验施行、须至申者、 

　　○移知公出 

　　某州县为移知事、窃照敝县接奉 
　　府宪札委云云兹于某月某日起程前往、合将公出日期、备文移知、为此合移 
　　贵县、请烦知照施行、 

　　○申报公回 

　　某府某州县为申报公回日期事、窃卑职奉 
　　宪台札委云云当将公出日期、申报在案、兹于某日公回、合将公回日期、具文申报 
　　宪台查核、除径报 
　　各宪外、为此备由具申、伏乞 
　　照验施行、须至申者、 

　　○移知公回 

　　某州县为移知事、窃照敝县奉 
　　府宪札委云云当将公出日期、移知在案、兹于某日公回、合将公回日期、备文移知、为此合移 
　　贵县、请烦知照施行、 

　　○大计申文 

　　为申送事、某年某月某日奉 
　　宪台　札开、奉 
　　道宪　札开、准 
　　藩宪　移开、窃查定例、内开各省官员 【照原文云】 等因、奉此、遵将卑州县暨所属教杂名官年岁履厯及任内行过事实、造具五花格册填注考语、具文申送 
　　宪台俯赐查核加转、为此备由具申、伏乞 
　　照验施行、须至申者、 
　　计申五花格册若干本 
　　册式卑职现年若干岁、系某处人 【照履厯云】 现供今职、理合造报、须至册者、 

　　○转报到任 

　　某府某州县为转报到任日期事、某年某月某日据卑州吏目县典某人申称窃卑职于某年某月某日奉 
</div>
    <div class="pagination">
<a href="牧令须知.html">上一页</a><a href="牧令须知.html">1</a><span class="current-page">2</span><a href="牧令须知_page3.html">3</a><a href="牧令须知_page4.html">4</a><a href="牧令须知_page5.html">5</a><a href="牧令须知_page6.html">6</a><a href="牧令须知_page7.html">7</a><span>...</span><a href="牧令须知_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
