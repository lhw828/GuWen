<!DOCTYPE html>
<html>
<head>
    <meta charset="UTF-8">
    <title>词林典故 - 第 5 页/共 39 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>词林典故 - 第 5 页/共 39 页</h1>
    <div class="content">　　香浮白虎樽云防苍龙阙
　　明良际泰阶
　　警跸传阳月班依
　　宝仗分牓启
　　银钩掲
　　恩光浃鼎台
　　宸咏聫簪笏题标丽正诗盛纪蓬莱碣宠荣被词臣勉
　　矢涓埃竭
　　中允【臣】董邦达得为字
　　梓材贲邓林绮组荣金匮彩映上台星光分香案吏和羮衮绣聫受爵簪裾萃奎斗丽飞甍云烟笼
　　宝字仰思
　　圣主恩俯益愚【臣】愧古训期服膺已人审所为
　　赞善【臣】宋　楠得知字
　　玉戺传
　　纶綍金门盛羽仪自天飞
　　翠葢就日捧瑶巵论道敦耆旧敷言广
　　训辞风清鳷鹊观人在鳯凰池
　　恩湛三霄露文惭五色丝
　　圣顔瞻有喜应许侍臣知
　　御制得音字
　　木天临翠辇鹓侣集华簪广学心常切因文道可寻横汾隂岂昔来泮水犹今礼乐于斯盛觥罍取次斟诗惭得珍字辞喜献官箴返辔重城暮犹闻歌诵音御制
　　重开甲子文治昌
　　佐文赞治资贤良【大学士伯臣鄂尔泰】以
　　圣继
　　圣垂经常【大学士伯臣张廷玉】于赫
　　太上示清行【大学士臣福敏】绳武弼基繄我
　　皇【大学士臣陈世倌】四聪四目开明堂【大学士臣史贻直】野无遗贤始悦康【礼部尚书臣任兰枝】楩楠梓松柏桑【兵部尚书臣彭维新】珣玕琪映璆琳琅【刑部尚书臣张照】从龙从虎云风翔【工部尚书臣汪由敦】葭徴玉管迨初阳【左都御史臣刘统勲】集贤落成隆桷杗【吏部侍郎臣阿克敦】连延窱以辉煌【户部侍郎臣梁诗正】老槐蔽景绿庭廊【仓塲侍郎臣彭树葵】夺暑却寒温又凉【兵部侍郎臣王承尧】法度既备丹雘彰【兵部侍郎臣陈悳华】谆诲故老宜徜徉【刑部侍郎臣钱陈羣】展也宴寝凝清香【工部侍郎臣徳龄】将作入奏报克襄【工部侍郎臣吕炽】
　　帝曰朕其鸿厥庆【内阁学士臣宗室塞尔赫】来游来歌雅所臧【内阁学士臣徳新】况今二老民之望【内阁学士臣秦蕙田】爰飞
　　神翰拂缣缃【副都御史臣励宗万】金壶墨沈流淋浪【宗人府府丞臣任啓运】璇题双贲日月光【通政使臣敷文】仙毫雄健摆礌硠【通政使臣张若霭】笔势一落千丈强【大理寺卿臣嵩夀】劲力外爽神内藏【詹事臣张鹏翀】防蹲芒玉磔廻冈【太仆寺卿臣刘纶】金薤倒披贯栁鲂【佥都御史臣嵇璜】鸾鹤交翥上银潢【左通政臣张映辰】烟云舒卷难形相【右通政臣邓时敏】荣光属天莫可量【少詹事臣裘曰修】未许常侍拟登牀【侍读学士臣世臣】飞白赐苏譲美芳【侍读学士臣于振】矧乃仙巢署苍筤【侍读学士臣陈邦彦】吉日庚午日之刚【侍读学士臣涂逢震】遂移
　　天屣下阖阊【侍讲学士臣龚渤】警跸骇顾陛楯郎【祭酒臣鄂容安】龙鸾和铃铿复锵【祭酒臣崔纪】扬金鑁而拖玉镶【四译馆少卿臣余栋】云防俾倪导缨纕【顺天府府丞臣郑其储】叶叶秀文覆仪锽【太仆寺少卿臣陈其凝】纷敷旖旎从风扬【鸿胪寺卿臣梅防成】歴天捎星耀日铓【光禄寺少卿臣窦启瑛】紫烟煜爚御道黄【庶子臣周资陈】瀛池俨立千鸳鸯【侍读臣双庆】金紫银艾簪截肪【侍读臣周玉章】入门升阶和以庄【侍讲臣观保】吉辉真气溢圆方【侍讲臣双顶】六章五采葱衡玱【谕徳臣兴泰】如天启门日在房【洗马臣李文锐】冯翼孝徳瞻颙卬【补洗马臣陆宗楷】王多吉士咸对敭【中允臣于敏中】尊师六拜谒
　　素王【中允臣董邦逹】回过刘井憩东厢【赞善臣宋楠】昌黎文伯社兹乡【司业臣鹤年】北门学士奠椒浆【司业臣陈世烈】编钟鼖鼔韶濩纲【左参议臣薄海】崇牙树羽虡趪趪【右参议臣吴应枚】髙管噭啸龙耶凰【编修臣阮学濬】象鳯翼笙班管长【编修臣僧格勒】玫瑰作柱朱丝张【编修臣沈文镐】翿籥繁防相低昂【检讨臣钟音】绕风停云慨矣慷【编修臣陆嘉颖】人声谐律相和倡【编修臣白瀛】分刌节度穷窈茫【编修臣周煌】欣与人心犁然当【编修臣路斯道】鸟为拊翼鱼闯防【检讨臣徳保】如轩张乐洞庭旁【编修臣秦勇均】元臣稽首鸣珩璜【检讨臣周长】敬上千秋万嵗觞【编修臣周正思】于胥乐兮无怠荒【编修臣柏谦】一献百拜礼则详【编修臣张映斗】朱虎熊罴与殳斨【编修臣任端书】雝雝肃肃济济跄【编修臣林蒲封】炊金馔玉出禁坊【编修臣万年茂】太清红云员峤霜【编修臣李龙官】翠涛醁醽酏醴防【编修臣曹秀先】粔籹蜜饵有餦餭【检讨臣韩彦曽】猩唇旄约隽翠膷【检讨臣周礼】越骆菌和阳朴姜【检讨臣郭肇鐄】江橘梦柚常山棠【编修臣钱琦】逺方口实导择将【编修臣董泰】鼎中变化尹对汤【编修臣宋邦绥】微纤精妙大官湘【编修臣姚廷佑】炙三弋五应未尝【编修臣叶酉】
　　帝歌卿云宫绕商【编修臣王居正】八伯咸进拜手飏【编修臣汪师韩】韵得燕公五字章【编修臣金相】聨吟更仿汉柏梁【编修臣孙人龙】式瞻
　　天藻萃圭璋【编修臣潘乙震】圆龙方虎排明珰【编修臣杨述曽】
　　日星胷回锦绣肠【编修臣徐景熹】薫风晨露相颉颃【编修臣汤大绅】烛龙衔曜光四【检讨臣廖鸿章】冲波激岳声嶈嶈【编修臣蔡扬宗】昭融至道若雨【编修臣王觉莲】
　　天光下济濡荄芒【给事中臣钟衡】五色秀华流戴匡【给事中臣程钟彦】披条振藻六艺【给事中臣杨二酉】风雷鼔舞物苍苍【给事中臣程盛修】镌勒琬琰传胶庠【给事中臣王兴吾】流播乐府谐笙簧【给事中臣周祖荣】从臣才艺花发菖【给事中臣邹一桂】驽骀步武龙腾骧【给事中臣胡定】蓬莱望见风引樯【给事中臣马宏琦】桃开郁水满磅磄【监察御史臣包祚永】圣涯游泳涵纮沧【监察御史臣李清芳】淼不可即空徬徨【监察御史臣孙灏】乃知
　　天文元气航【监察御史臣呉文焕】
　　圣处不须一苇杭【监察御史臣张汉】雕虫篆刻宜惭惶【监察御史臣冯秉仁】越玉五重厠匏□【监察御史臣范咸】分防立仗老肃爽【监察御史臣张孝程】泰华千仞登跛牂【监察御史臣杨开鼎】学优得文愧应玚【监察御史臣冯元钦】春兰秋菊杂藏莨【监察御史臣欧堪善】风松奚用引蜩螗【监察御史臣沈景澜】迫窘诘屈走踣僵【监察御史臣洗廷芳】愿归夜读青箱【庶吉士臣邵齐焘】畋二酉罗三仓【庶吉士臣窦光鼐】天禄石渠居就粮【庶吉士臣凌镐】易参肃弼诗申苌【庶吉士臣罗暹春】斟羮哜胾饫膏粱【庶吉士臣田沇】研味道腴弃粃糠【庶吉士臣胡泽潢】博闻为馈贫之粻【庶吉士臣王世仕】学海万里去鸣榔【庶吉士臣王太岳】瑚结网丽鲨鲿【庶吉士臣朱橒】宁甘决起抢榆枋【庶吉士臣张泰开】不离省闼希文彊【庶吉士臣姚范】温恭朝夕莫或遑【庶吉士臣刘炳】烟霞□濯玉雪装【庶吉士臣孙廷槐】効愚千虑一赞勷【庶吉士臣朱佩莲】中夜起舞不能忘【庶吉士臣徳保】
　　圣人端拱垂衣裳【庶吉士臣蔡时田】调和玉烛握珠囊【庶吉士臣徐玮】淳风沕穆恩滂洋【庶吉士臣径闻】钤辖不动矢直狼【庶吉士臣王铤】化被万国通狼防【庶吉士臣杜若拙】逺致赤兎来白麞【庶吉士臣盛格】不但蛮狄与戎羌【庶吉士臣顾汝修】
　　皇仁旁鬯风泱泱【庶吉士臣戈岱】
　　上天降丰嵗其穰【庶吉士臣刘锡龄】六气无易盛徳禳【庶吉士臣阎循琦】十雨五风絶旱蝗【庶吉士臣觉罗奉寛】引恬引飬无胥戕【庶吉士臣恵元士】际兹休明敢不蘉【庶吉士臣金洪】旁招俊乂匪其彭【庶吉士臣蒋辰祥】涣羣元吉马匹亡【庶吉士臣丛中芷】橘徕服兮甘在瓤【庶吉士臣周孔从】素丝五緎风羔羊【庶吉士臣王康佐】朝黻永无鹈咮妨【庶吉士臣廖芳莲】泰交一徳凛复隍【庶吉士臣陈桂洲】永膺
　　万福储千祥【庶吉士臣熊为霖】天人和乐未渠央【庶吉士臣黄遇隆】冬日晏温下红墙【庶吉士臣熊元龙】戛然清韵风篁【庶吉士臣张日誉】
　　六龙回防揺镂锡【庶吉士臣陆树本】拜送遥瞻豹尾枪【庶吉士臣周人骐】都人抃舞喜若狂【庶吉士臣周焘】作歌赓拜追虞唐【庶吉士臣程景伊】不数横汾与长杨【庶吉士臣邱柱】蓼彼萧斯零露瀼【庶吉士臣陈大防】
　　恩深如海奚以偿【庶吉士臣出科联】玉堂盛事垂无疆【庶吉士臣储麟
　　趾】
　　御制是日复得诗四首并示诸臣
　　欢腾芸署小阳春此日崇文引席珍顾我慙为房杜主岂伊独数马邹臣石渠典故应増旧壁宿光华更覩新影丽花砖争到八尽教沾醉酒三巡
　　瑞旭曈昽霭扇鸾筵开翰墨防衣冠五车四库从来纪刘井柯亭取次看玉版挥毫盈鳯沼花瓷赐茗擘龙团济川自古资舟楫便欲因寻学海澜
　　昌辰天禄集鹓聫欣咏斯干小雅篇鸟革翚飞跻君子诵诗讲易共髙贤光凝黼座垂华藻篆绕猊炉散瑞烟咫尺玉堂清切地底夸瀛岛说登仙
　　百年礼乐庆昭融保泰常持惕若漫以新诗鸣豫大谁将忠告赞钦崇傅岩梦赉应无借唐室赓歌讶许同心喜百僚知我意不将髙议诩升中
　　【御注按唐书张说倡封禅议帝召説与礼官学士置酒集仙殿云云故其时诸臣诗中有髙议待升中又将陪玉检泥之句夫以崇儒之雅举隠遂满盈之私志非朕所取惟是兢兢业业与日俱长颂不如规我君臣其共勉之】
　　大学士【臣】鄂尔泰【臣】张廷玉等
　　奏伏惟
　　殊荣贲于册府
　　睿藻辉煌
　　恺泽沛于词林
　　恩华稠叠旷千秋而纪盛偕庶尹以腾懽钦惟
　　皇上
　　濬哲性成
　　钦明光被
　　接羲轩尧舜之统
　　徳乃日新
　　掞星云河岳之文
　　圣由天纵璿玑斡运际甲子之重开宝箓迎祥继雍熙之累洽丕焕右文之典用彰稽古之荣繄是词垣素称清秩本崇政集贤之重地沿迩英丽正之遗规朴斵宜勤栋隆惟吉爰颁
　　巽命俾予鼎新藻井芝栭郁虹梁之特起
　　璇题寳画揭鳯榜以髙悬亭号瀛洲真成方峤地连华葢名称玉堂属广厦之初成展钩陈而夙驾
　　帝车纡轸光临奎壁之垣日晷腾辉彩彻台阶之次鹓
　　行云拥屹
　　黼座以中开豹尾星陈启琼筵而肆设云璈锦瑟聆广
　　乐于钧天翠釜金罍酌衢尊于丹地
　　摛章宠示韵分燕国之篇染翰聫吟制仿西京之体金声玉振集条理之大成干端坤倪冠苞符而首出镌诸琬琰掩八伯之咸歌逖考缥缃陋三侯之成咏斯文极盛振古希闻【臣】等幸遘
　　昌期叨尘秘省仰
　　王言之郑重勉效论思诵
　　睿制以惊惶多惭寅亮戴
　　巍巍之至徳莫申天保报上之忱思蔼蔼之吉人共志卷阿来游之盛宠深逾分感极难名凡兹与防诸臣共喜普沾
　　异数在昔缬袍莲炬尚焜燿于曩编与夫玉署金銮第
　　铺张于往载岂如
　　今日覃被
　　恩施寻巢犹记凤池同荷需云之渥释屩甫来芸馆均瞻复旦之华拜稽窃附于歌虞醉饱还逾于宴镐波添瀛海
　　恩重鼇山惟当共赞夫休明冀以稍酬于
　　髙厚所有感激微忱理合公同具疏恭
　　谢伏乞
　　圣鉴施行
　　【臣】等窃惟从古治朝必隆文学侍从之职汉时天禄石渠承明金马皆称著作之庭唐开元中初置翰林院歴代相沿其选益重而恩礼亦愈优前史所传莫可殚述谨按前代帝王临幸词苑自唐已然至宋尤盛太宗雅尚文儒太平兴国中御书飞白玉堂之署赐学士苏易简行幸其苑古今以为美谈其后绍兴淳熙间屡幸秘书省宴赉弥厚前代永宣二朝幸文渊阁并至史馆然考其时銮坡秘省皆在掖垣之内
　　国初
　　太宗文皇帝
　　世祖章皇帝屡幸内院披寻典坟谘访治道而其时内三
　　院亦尚在
　　禁中夫以兰台芸馆环拱于
　　紫微太乙之旁迩
　　天光而停
　　日御荣莫大焉若院署之在长安左门外者则臣僚公
　　非敢望
　　乘舆之及也惟兹
　　景运方升文明大启栋隆既竣
　　玉趾亲临
　　葆佾于槐防导鼓吹于鳯沼尧樽徧酌禹膳均颁乐奏九成礼隆三爵倡薫风之
　　睿藻继卷阿而矢音凡官翰林者既得防席赓飏载亲色笑而内阁学士【臣】塞尔赫以宗室能诗
　　特命入三十八人之内尤盛事之可传者堂哉皇哉自载籍以来未有眷顾儒林普徧优渥若斯之隆者也一时与宴诸臣鼓舞称庆拜赐
　　阙廷其年适遇賔兴皇华衔
　　命之臣道路传闻咸有毎懐靡及之虑都门人士顾瞻玉堂如在天上而四方草泽汲古嗜学之儒且弹冠色喜以为千载一时不可逢之嘉防也洵足以示后世而垂无穷也已【臣】等编辑
</div>
    <div class="pagination">
<a href="词林典故_page4.html">上一页</a><a href="词林典故.html">1</a><a href="词林典故_page2.html">2</a><a href="词林典故_page3.html">3</a><a href="词林典故_page4.html">4</a><span class="current-page">5</span><a href="词林典故_page6.html">6</a><a href="词林典故_page7.html">7</a><a href="词林典故_page8.html">8</a><a href="词林典故_page9.html">9</a><a href="词林典故_page10.html">10</a><span>...</span><a href="词林典故_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
