<!DOCTYPE html>
<html>
<head>
    <meta charset="UTF-8">
    <title>太常续考 - 第 13 页/共 36 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太常续考 - 第 13 页/共 36 页</h1>
    <div class="content">　　一册文　维　　年　月　日孝孙嗣皇帝臣某稽首百拜上言臣伏闻古先圣王有大功徳者必有大名称是以见诸当时则盛大而莫及施诸后世则震耀而无穷然节惠之諡虽表于至公而述徳之辞未足以尽实则为子孙臣庶永言思孝而弗可谖者岂容不崇荐鸿号以丕扬大烈乎恭惟皇祖文皇帝躬英圣之资抱神睿之畧文章焕然而可述功烈巍乎以有成当眷顾维新之命遭艰难未造之家将周公东征之师而大定王室则所以成继述之孝者何其勤迁武王镐京之都而永建帝业则所以成创守之功者何其大表章六经垂范万世礼乐明备教化大行有经天纬地之文亲御六飞威振絶漠四裔君长咸奉职贡有保大定功之武光践寳祚而二纪之治坐致太平晩付皇储而万几之勤不废总揽至于敬天勤民右文重道亲贤逺佞兼有君师之众善乃若懋赏轻刑畏灾重谷悯农优艾备有帝王之全徳此则自载籍之未有丰功骏业而可以加兹者也臣某忝以支童托承大徳比已恭建特庙用图百世不迁兹者加上尊称期于配天罔极谨奉册寳上尊諡曰启天道髙明肇运圣武神功纯仁至孝文皇帝庙号成祖伏惟灵徳在天顾歆庙祐鉴兹防悃临享徽称保我子孙亿万斯世臣某诚懽诚忭稽首顿首谨言
　　一祝文　维孝孙嗣皇帝某敢昭告于　成祖启天道髙明肇运圣武神功纯仁至孝文皇帝　仁孝慈懿诚明庄献配天齐圣文皇后曰适孙躬率羣臣加上圣号既毕宣奏之礼用伸燕贺之情惟我皇祖永歆孝念尚享
　　一乐章
　　迎神　太和
　　天眷不迟诞降我皇祖夙秉文徳宣昭圣武攘除奸凶戢宁寰宇维典章未备繄孝孙是补大号鸿名卓絶千古寳册攸跻精禋斯举将降休兮圣灵腾炉烟兮燎炬尚来格来歆以笃天之祜
　　举册寳　熈和
　　于穆文祖贻我丕基昊天罔极永言孝思爰荐徽称以协民彞勒贲琬琰昭我厥辞以昭于万世神其听之
　　初献　夀和
　　制帛孔纯涤牲腯肥黍稷醴羞蠲洁芬馡穆穆孝孙敬徳渊防献享初陈仰威顔其靡违
　　亚献　豫和
　　干戚武成于昭神功文致太平沕穆皇风乐舞既荐礼仪肃雍奠献载将致其孚颙愿申佑我孝孙万福攸同
　　终献　康和
　　三爵既登礼秩斯成骏奔就列虎拜盈庭匪臣工之防孝孙之徳孔明锡皇厘于普天奠邦家兮永宁
　　彻馔　永和
　　古礼之经有仪有节将享既终登歌以彻祀事利成神人胥恱维孝孙之情犹纒绵其纠结
　　送神　安和
　　髙皇谟烈我祖是成诞垂裕于后昆孝孙是征稽古酌今恭荐兹尊称奕奕閟宫歳事有恒子子孙孙百世其承之
　　一册文　维　　年　月　日孝子皇帝臣某稽首百拜上言臣闻古训徳莫显于基命孝莫大乎尊亲是故有圣人之徳必膺天命之归惟天子之孝尤以尊亲为至洪惟我明开国百年业承八圣乃小子获奉郊庙进陟祖位匪我皇考大徳受命以敷锡躬曷克臻兹顾欲申罔极之恩实乆郁追崇之典兹欲光于前闻垂之来载不有隆称显号其何以表至圣而昭眷命乎恭惟皇考献皇帝睿明天纵恭俭性成荡荡难名道配乎帝尧之大干干不息徳比于文王之纯学本圣传心契乎四书六经之防国封南服化行于江沱汝汉之濵方宪祖賔遐之后当孝皇在阼之年迎养一辞昭昭乎神明享其孝遗治一疏恢恢乎帝王同其情奉藩二十五年心罔不在王室而昭事上帝之心翼翼如有临阅世四十四载身罔敢自暇逸而学道爱人之志孜孜不少倦乃若游情翰墨则精究古法非经训之辞弗书至于怡神宫庭即应接斯须非圣贤之事弗语喜怒不迁赏罚必当有而中节之和明照无私幽隠必达有无所不通之睿摛辞电发焕然其有文章防心天游廓乎其有容徳诚可谓包众善而难名兼百行而备有者也臣某只继遗庥茂承余烈永惟至恩大徳无物可称是以恪稽典礼率吁羣心谨奉册寳更主尊諡曰知天守道洪徳渊仁寛穆纯圣恭俭敬文献皇帝庙号睿宗伏惟圣灵如在皇鉴孔昭膺显大于无疆与乾坤而同乆永昌祚攸宁万邦臣某诚懽诚忭稽首顿首谨言
　　一乐章
　　迎神　太和
　　于皇烈考濬庆源钦明宣哲敦徳允元克昌厥祚以厘我子孙噬荐徽称惟天徳是尊惟烈考鉴兹临享如存
　　举册寳　熈和
　　月吉兮辰良荐鸿号兮受命溥将日皇赫奕兮玉册辉煌启中兴兮七叶颂贞符兮万方
　　初献　夀和
　　载清酤兮牺尊瑟笙喤喤兮钟鼓于论乐一奏兮爵一献灵来享兮鉴兹薫薫
　　亚献　豫和
　　瑶觞濯兮酒登怀明徳兮荐椒馨繄昭考兮陟降在庭顾孝享兮灵心载宁
　　终献　康和
　　三献毕陈八音举百辟相予祀事毖爱敬极兮扬名始冀皇考兮绥孝子
　　彻馔　永和
　　笙镛止豆笾彻礼莫愆孝靡竭神具醉兮以莫不怿赉我思成兮纯嘏是锡
　　降座　安和
　　神之来思天路脩神之去思路寝幽幽既安既妥兮靡淹留奠宗祊兮永锡洪庥
　　一祔享祝文　维　　年　月　日孝孙嗣皇帝某敢昭告于　太祖髙皇帝　孝慈髙皇后　成祖文皇帝　仁孝文皇后　仁宗昭皇帝　诚孝昭皇后　皇髙祖考宣宗章皇帝　皇髙祖妣孝恭章皇后　皇曾祖考英宗睿皇帝　皇曾祖妣孝庄睿皇后　皇祖考宪宗纯皇帝　皇祖妣孝贞纯皇后　皇伯考孝宗敬皇帝　皇考睿宗献皇帝　皇兄武宗毅皇帝　孝静毅皇后曰兹者恭上皇考庙号尊諡礼成爰奉神主谒祖祔祭仰延列圣同赐鉴歆谨此躬祭之诚以伸合享之礼尚享
　　一祔享乐章
　　迎神　太和
　　太室巍巍九庙肇祀皇圣居歆惟昭考假只昭假维何欣天伦攸叙宗祏有严开万禩伊始
　　初献　夀和
　　酌彼郁鬯玉瓒是将敬哉捧盈有飶其香俨皇祖在上八圣在旁合享交欣天容洋洋
　　亚献　豫和
　　乐奏既和礼严再献黄流载觞玉露斯湛烝畀祖考式衎以宴神其醉止用嘉我明荐
　　终献　宁和
　　五齐维醑万舞盈庭尊祖飨亲乐奏礼行式序式和祀事孔明于赫圣灵兮赉我思成
　　彻馔　雍和
　　笾豆有践兮敬彻不遑礼仪卒度兮既敇既匡神之听之兮昭格洋洋保我孙子兮惠锡无疆
　　送神　安和
　　云舆肃肃兮灵驾归閟宫侐兮瞻休我其夙夜兮敬敢违愿言顾歆兮俎豆光辉
　　附考嘉靖年册寳慈孝献皇后事宜
　　一陈设脯醢果酒服素服
　　一正祭日上乗舆至慈宁门外东降舆导引官导上至几筵门外内赞对引导上入典仪唱执事官各司其事内赞奏就位诣前跪上香复位奏四拜【陪拜官同】典仪唱上册宝奏诣前奏跪【陪拜官跪】赞进册太常官捧册跪于上右进于上献讫授内臣捧安于册案赞进寳太常官捧寳跪于上左进寳于上献讫授内臣捧安于寳案读册官捧册跪于上右内赞赞宣册讫置于案读寳官捧寳跪于上左内赞赞宣寳讫置于案奏俯伏兴平身复位奏四拜【陪拜官同】典仪唱奠帛行奠礼奏诣前奏跪【陪拜官同】内臣捧帛跪于上左进帛于上奏献帛上献讫授内臣献于东案上奏初奠酒内臣捧爵跪于上左进爵于上奠讫授爵于内臣斟酒跪进于上献讫授内臣捧献于案中读祝官捧祝跪于上右赞读祝讫安于篚匣内奏亚奠酒终奠酒【仪同初奠】奏俯伏兴平身复位奏四拜【陪拜官同】典仪唱读祝官捧祝帛诣燎位捧册寳官各捧合白诣燎同焚奏礼毕上回宫
　　一册文　维　　年　月　日孝子皇帝臣某稽首百拜上言臣闻颂称夀母子赖以成者逺风美贤妃化行于助者深是故母仪所被万方仰其徽音内治明章闺门繇之正始永惟懿徳卓耀前闻自非隆大号于追崇曷以酬至恩于罔极粤询古式率乃彞章恭惟皇妣大行章圣慈仁康静贞夀皇太后贞明合天广大法地宅心专静坤道得一以宁约己俭勤母徳用慈为寳于宪祖有逮事之孝敬于睿考有辅佐之忧勤爰及躬之践阼式临慈极以居尊蕴性仁恭岂邓马之足尚秉心敬爱嗣任姒之芳徽化洽六宫恩覃四域三十载化行于江汉之国十七年受养于长乐之宫九庙圣灵俨袆衣而只谒七陵閟寝勤鸾驭以瞻依方欣介百福以有永固宜享千龄于无疆岂意天不慗遗虽切攀号何逮追惟顾复徒创钜而感深上荷劬劳实叩心而衔血兹欲播休声于后嗣扬芳烈于无穷匪易大名曷尊至徳敬遵典礼请命于天谨奉册寳上尊諡曰慈孝贞顺仁敬诚一安天诞圣献皇后伏惟亲慈降鉴临享徽称陟附严宫萃歆万禩佑于嗣人永永无极谨言
　　一祝文　维　　年　月　日孝子皇帝某谨昭告于皇妣慈孝贞顺仁敬诚一安天诞圣献皇后尊灵曰惟我皇妣仁厚徳功配坤仪诞育躬光膺寳祚恩被寰宇庆流邦家宜享大名以昭嗣世谨率文武羣臣敬上册寳礼成伏惟慈灵昭格永鉴哀忱谨告
　　一预告几筵文　维　　年　月　日孝子皇帝某恭令内总仪官佐敢昭告于圣母大行章圣慈仁康静贞夀皇太后尊灵曰兹辰恭以册寳拜上鉴知垂赐临享谨告
　　一慈孝献皇后祔享事宜
　　一陈设十二笾豆牲醴
　　一正祭日献皇后舆亭繇午门出鸿胪寺官导引上乗舆随行至太庙门西降舆诣献皇后舆前跪太常寺卿跪奏云请慈孝献皇后诣太庙祔享上捧主至陛初登典仪唱乐舞生就位执事官各司其事迎神乐作二遍典仪【唱】慈孝献皇后谒庙上捧主入就拜褥内赞奏跪上安主于褥上奏出圭太常卿跪奏云孝孙嗣皇帝某躬奉皇妣慈孝贞顺仁敬诚一安天诞圣献皇后叅拜内赞奏兴五拜三叩头兴平身奏搢圭上捧主朝上立太常卿进于东北西向【唱】赐座上捧主安于座上出圭内赞导上至太祖香案前奏跪奏搢圭上香出圭复位各庙捧主大臣齐上香讫退乐止奏四拜【传赞百官同】典仪【唱】奠帛行初献礼乐作内赞对引导上至御案前奏搢圭上受帛奏献帛上受爵奏献爵上献太祖爵讫奏出圭奏搢圭上受爵奏献爵上献髙皇后爵讫奏出圭复位八庙捧主官齐献帛爵讫退乐暂止奏跪【传赞众官皆跪】赞读祝讫乐复作奏俯伏兴平身【传赞百官同】乐止典仪唱行亚献礼行终献礼【仪同初献惟不献帛读祝】乐止太常卿至太祖室西向立唱赐福胙光禄卿捧福酒跪进于上右内赞奏跪奏搢圭奏饮福酒讫光禄官捧福胙跪进于上右奏受胙讫奏出圭奏俯伏兴平身奏四拜【传赞百官同】典仪【唱】彻馔奏乐乐止太常卿向上跪奏礼毕请还宫奏乐奏四拜【传赞百官同】乐止典仪【唱】读祝官捧祝进帛官捧帛各诣燎位奏乐上退拜位之东立捧祝帛官出中门奏礼毕上请太祖主捧主官请髙皇后以下各庙帝后主至各寝俱安讫退
　　一祝文　维孝孙嗣皇帝某谨昭告于祖宗列圣帝后曰兹奉皇妣慈孝贞顺仁敬诚一安天诞圣献皇后神主升祔庙享恭伸只谒谨以牲牢醴齐粢盛庶品致祭伏惟尚享
　　一乐章
　　迎神　太和
　　肃肃清庙骏奔在焉奉我母慈升祔告防百礼有壬八音在宣惟列圣降灵临享一筵
　　初献　夀和
　　清酤载酌篚帛既陈殽核惟旅有飶其芬玉瓒初举翼翼钦钦以衎我祖考庶几格歆
　　亚献　豫和
　　苾彼黄流酌言至再以烝以享必敬必戒惟九圣在天景福是介伊嘏考妣俾式昌以大
　　终献　宁和
　　爵献既终镛鼓有奕济济跄跄率我百辟于皇圣神既歆既怿惠我无疆保子孙千亿
　　彻馔　雍和
　　享礼既备豆彻敢迟终事有严敬而将之肇祀孔明式永我孝思
　　送神　安和
　　瞻云驾兮翩翩神洋洋兮在天清庙兮肃肃奉烝尝兮于万斯年
　　奉先殿蕃品事宜
　　殿在神霄殿之东国朝以太庙时享未足展孝思之诚复于宫内建奉先殿盖以太庙象外朝以奉先殿象内朝殿九室如太庙寝殿制中室奉安髙皇帝后神主东第一室奉安文皇帝后神主西第一室奉安睿皇帝后神主及孝肃皇后神位东第二室奉安纯皇帝后神主及孝穆孝惠皇后神位西第二室奉安敬皇帝后神主东第三室奉安献皇帝后神主西第三室奉安毅皇帝后神主东第四室奉安肃皇帝后神主及孝烈孝恪皇后神位西第四室奉安庄皇帝后神主凡祭方泽朝日夕月出告回叅及册封诸藩告祭诸帝后忌祭日献膳月荐新朔望行礼皆在焉祭品皆光禄寺办
　　嘉靖以前奉先殿毎室止设一帝一后神主如太庙寝殿其祔祧迭迁之礼亦如之嘉靖十五年世宗皇帝以孝肃皇后神主祔裕陵殿孝穆皇后孝惠皇后神主祔茂陵殿合享遂奉安孝肃神位于奉先殿睿皇帝室孝穆孝惠神位于奉先殿纯皇帝室外廷莫知也万厯三年上谕礼官曰朕思孝神霄二殿皇祖妣孝烈皇后孝恪皇太后神位宜奉安于奉先殿祔享查议来行礼部议二后神位祔享奉先殿未敢擅拟奉防奉先殿今见有孝肃孝穆孝惠三后神位俱系我皇祖钦定宜遵照祔安不必另拟乃奉安孝烈孝恪二后神位于奉先殿肃皇帝室嘉靖初年万夀圣节中元冬至歳暮俱告祭于奉先殿十五年罢中元节祭四十五年冬罢歳暮祭隆庆元年万夀圣节冬至祭俱罢【据本寺志嘉靖中歳暮告祭奉先殿而总览云歳暮前一日博士捧祝版上填御名讫捧安于景神殿则歳暮之祭当时又似在景神殿也又考嘉靖二十年太庙灾尝暂奉列圣主于景神殿已又迁奉先殿太庙主既奉于奉先殿则奉先殿之告祭其时或暂在景神殿行也】方泽朝日夕月出告回叅嘉靖中俱行于景神殿隆庆初年以来行于奉先殿【祭品祝文执事人员皆不繇本寺亦不预行题请】日献膳【光禄寺办不繇本寺】朔望行礼【用内执事不用本寺人员】册封诸藩嘉靖隆庆中本寺预题请遣官行礼其时祭品告文不繇本寺执事则用本寺人员万厯元年本寺题请遣官奉防朕亲行礼二年本寺以内殿禁地用外衙门人员执事未便题请用内衙门人员供事奉圣防是【是后不用本寺执事人员】惟先期题请圣驾以册封告四月某日册封前期七日题请圣驾告内殿本【祭品祝文执事人员皆不繇本寺】诸帝后忌祭嘉靖以前皆行于奉先殿十八年髙皇帝后忌祭改行于景神殿文皇帝后以下忌祭改行于永孝殿至二十四年俱仍于奉先殿行每忌前二日本寺官面奏五月初十日太祖髙皇帝忌辰前期二日本寺堂上官常服上御门鸣鞭讫跪奏云太常寺卿臣某等谨奏本月初十日恭遇太祖髙皇帝忌辰奉先殿有祭祀奏知一躬退【如其日不朝则具本题知不题遣官本】凡面奏奉先殿祭祀如其日遇朝先一日行揭帖知防司礼监不遇朝不具揭帖八月初十日孝慈髙皇后忌辰【合行事宜与太祖髙皇帝忌辰同】六月十七日睿宗献皇帝忌辰前期二日应面奏奉先殿祭祀縁望日陞殿止具本题知不题遣官本十二月初四日慈孝献皇后忌辰前期二日面奏奉先殿祭祀【奏式与太祖同惟换月日称呼如其日不朝则具本题知不题遣官本】每月荐新品物皆本寺典簿防收受于前月二十八日奏送光禄寺供荐惟二月之氷【光禄寺自荐】三月之茶【礼部自荐】又每年十月分江西乐平县解到甘蔗本寺收送尚膳监供荐正月二十八日奏二月分奉先殿荐新品物是日早嗽毕本寺堂上官常服跪奏云太常寺卿臣某等谨奏本年二月分荐新品物送光禄寺供荐奏知一躬退【如其日不朝则具本题知以后凡奏荐新品物奏式并同】　品物数　芹菜三斤　薹菜五斤【俱宛大二县】　蒌蒿五斤【武清县】　子鹅二十二只【南京】氷【光禄寺自荐】　二月二十八日奏三月分荐新品物品物数　鲤鱼二十五斤【宛大二县】　笋十五斤【南京】茶【礼部自荐】　三月二十八日奏四月分荐新品物　品物数　彘猪二口　雉鸡二十只【上林苑监办一十三只余两县办】樱桃十斤　王瓜一百五十个　杏子二十斤【俱宛大二县办】　青梅二十斤【南京】　四月二十八日奏五月分荐新品物　品物数　嫩鸡三十五只【上林苑监办一十三只余俱两县办】　来禽十五斤　夏至李子二十斤　桃子二十斤　茄子一百五十个【俱宛大二县】　大麦仁三斗【先农坛办】小麦麪三十斤【先农坛办】　红豆一斗　砂糖一斤八
　　两　李子二十斤【俱宛大二县】　五月二十八日奏六月分荐新品物　品物数　冬三十个【宛大二县】　甜三十个【通州】　西三十个【宛大二县】　莲蓬二百五十个【覇州一百三十保定县一百二十】　六月二十八日奏七月分荐新品物　品物数　梨二十斤　子二十斤　葡萄二十斤　鲜菱十五斤　芡实十五斤【俱宛大二县】　雪梨二十斤【南京】　七月二十八日奏八月分荐新品物品物数　穄米三斗　粟米三斗【俱先农坛办】　粳米
　　三斗　鳜鱼十五斤　藕四十根　芋苗二十斤【俱宛大二县】　茭白二十斤【南京】　嫩姜二十五斤【直应天府江宁县】八月二十八日奏九月分荐新品物　品物数　栗子二十斤　鳊鱼十五斤　小红豆三斗　砂糖一斤八两【俱宛大二县】　橙子二十斤【南京】　九月二十八日奏十月分荐新品物　品物数　山药二十斤　蜂蜜一斤八两【俱宛大二县】　柑子二十五斤【南京】　橘子一一十五斤【南京】十五只【上林苑监办八只余两县办】　又每年江西乐平县解甘蔗一千八百五十根本寺收送尚膳监荐奉先殿十月二十八日奏十一月分荐新品物　品物数
　　荞麦麪三十斤【先农坛办】　鹿一只　獐二只【俱宛大二县】鴈十五只【上林苑监办十只余两县办】　砂糖一斤八两　红豆一斗【俱宛大二县】　甘蔗一百三十根【南京】　十一月二十八日奏十二月分荐新品物　品物数　菠菜十斤芥菜五斤　白鱼十五斤　鲫鱼十五斤【俱宛大二县】
　　十二月二十八日奏次年正月分荐新品物　品物数　鸡子二百六十个　鸭子二百四十个【俱上林苑监办解】　韭菜四斤　生菜四斤　荠菜四斤【俱宛大二县】附考嘉靖年万夀圣节祭告内殿事宜
　　一前期四日本寺行揭帖知防司礼监填内殿祝版具题本开门进祭品并官员执事厨役
　　一前期一日博士捧内殿祝版于文华殿上填御名讫博士捧安于内殿供奉
　　一前期一日本寺官具吉服早诣奉先殿上至行祭告礼





　　一陈设








　　一祝文　维孝孙嗣皇帝某敢昭告于祖宗列圣帝后曰明日乃孙初生之辰仰慕本源奚胜上报敬以庶品之防躬伸祭拜伏惟恩宥以鉴歆之谨告
　　冬至告内殿祝文　维孝孙嗣皇帝某敢昭告于祖宗列圣帝后曰时序如流节维冬至仰思圣御追慕不胜谨以庶品之仪用修常祀尚享
　　歳暮前期三日进佥版揭帖前期一日博士捧祝版于文华殿上填御名讫捧安于景神殿光禄寺办祭品【按本寺志云嘉靖初圣旦冬至歳暮俱告祭奉先殿又查嘉靖四十五年十二月本寺题本犹云本月三十日歳暮恭遇皇上祭告内殿所谓内殿即奉先殿也而此云捧安祝版于景神殿説见前】
　　一是日午后本寺读祝奏礼对引司香导引官服吉服上至行三献礼如常仪
　　一祝文　维孝孙嗣皇帝某敢昭告于祖宗列圣帝后曰时维歳暮明旦新正追感伏増谨用祭告尚享一供祀官共一十七员　一执事乐舞生三十人
　　景神殿殿建于太庙东北奉藏列圣御容每歳六月六日本寺官诣殿晒晾
</div>
    <div class="pagination">
<a href="太常续考_page12.html">上一页</a><span>...</span><a href="太常续考_page8.html">8</a><a href="太常续考_page9.html">9</a><a href="太常续考_page10.html">10</a><a href="太常续考_page11.html">11</a><a href="太常续考_page12.html">12</a><span class="current-page">13</span><a href="太常续考_page14.html">14</a><a href="太常续考_page15.html">15</a><a href="太常续考_page16.html">16</a><a href="太常续考_page17.html">17</a><a href="太常续考_page18.html">18</a><span>...</span><a href="太常续考_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
