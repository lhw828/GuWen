<!DOCTYPE html>
<html>
<head>
    <meta charset="UTF-8">
    <title>词林典故 - 第 6 页/共 39 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>词林典故 - 第 6 页/共 39 页</h1>
    <div class="content">　　盛典既成恭识数语于简末虽于
　　圣天子振兴文教崇儒劝学之盛心不足窥见万一而
　　遭际
　　圣明道
　　盛美则窃有深幸焉谨防





　　词林典故卷一
<史部,职官类,官制之属,词林典故>
　　钦定四库全书
　　词林典故卷二
　　官制【附詹事府】
　　翰林之名见于汉时未以署官特作赋者假喻于文辞云尔唐翰林院初本儒臣文学供奉待诏之所至开元中始设学士亦无定员皆以他官选充宋元及明相沿代置品秩名数亦随时不同唐翰林学士外先有文集贤学士大学士宋资政观文天章龙图之设则视乎唐明华盖谨身文渊东阁之称又视乎宋而明初左右春坊亦置大学士自成祖以翰林官直文渊阁故翰林以阁中为内署又与詹事互兼职业是以三署相通若夫唐之翰林学士或知制诰或不知制诰宋学士知制诰与中书舍人分为两制者则自后晋始唐之讲读学士皆不系翰林其系以翰林者则自宋始宋之检讨编修史院及他司皆有之而翰林则无后独归于翰林者则自明始至如唐宋官僚轻于翰林明则庶子中赞为修撰编检之迁阶谓之开坊以詹事为学士之晋秩谓之出院唐宋翰林乞郡出外得以原官结衔明则改官不得带帖唐宋校理馆职虽进士上第未即铨除必由记室幕僚仕于州县者召试而得明则鼎甲三人即授修撰编修而庶吉士留院者便已授职唐宋应奉直院权直之号至明尽除而有五经博士侍书之目与庶吉士之选此其沿革之大凡古今之殊致矣魏晋以来置秘书中书著作江左唐宋具有其官唐设起居郎舍人史馆领在门下宋则国史有院著作有局皆通于秘书省虽官异翰林而事实相近至明代官从并省统归翰林讲读以上则同古之两制侍从修撰而下则同古之秘书著作而史职系焉自是翰林员品有定
　　皇朝叙官初以内阁翰林之职统于内三院歴经圣神裁定内设殿阁大学士外设翰林院官制大备至詹事春坊始亦议裁寻并复焉其与翰林院相通互兼具垂令典因附着于篇
　　汉
　　汉武帝初徴贤良文学待诏金马门【汉书】
　　汉武帝建藏书之策置写书之官【同上】
　　汉置五经博士【同上】
　　后汉
　　后汉东观有校书之职选他官典校秘书撰述传记【通典】
　　后汉著作皆以他官领【同上】
　　后汉光和元年置鸿都门学士【后汉书】
　　后汉延熹二年始置秘书监一人【通志】
　　按汉时翰林未有定职然后世翰林待诏博士学士之名已始于此翰林志云武帝时东马严枚皆在左右亦其事也
　　魏
　　魏武帝置秘书令丞秘书郎【通典】
　　魏文帝置中书令改秘书令为监【通志】
　　按后世以入翰林为读中秘书考汉藏书之所石渠石室延阁广内则在外府兰台秘书及麒麟天禄则在内禁为御史中丞所掌刘向又言外有太常博士之藏而后汉图书则在东观魏改汉兰台令曰秘书又改中书至晋以中书统秘书武帝以秘书借张华读之所云读中秘书者盖引此为故实也
　　魏明帝青龙四年四月置崇文观徴善属文者以充之【三国志】
　　晋
　　晋武帝以秘书并中书省【晋书】
　　晋永平中复置秘书监其属有丞有郎统著作省著作郎一人又置著作佐郎八人【同上】
　　东晋
　　东晋元帝建武元年十一月置史官【同上】
　　宋
　　宋置秘书著作与晋同【通典】
　　宋明帝泰始六年九月立总明观徴学士以充之【宋书】齐
　　齐置秘书监丞郎著作佐郎员额悉如宋【齐书】梁
　　梁置中书省监令各一人秘书省监丞各一人郎四人【文献通考】
　　按晋中书令管机务盖宰相之任而秘书著作统焉六朝唐宋沿之不改即明大学士统翰林院而翰林所为入阁办事亦仿于此
　　陈
　　陈承梁仍各设侍从文章制命典籍之职【古今图书集成】
　　按典籍名始此
　　陈永定三年闰四月置西省学士【陈书】
　　北魏
　　北魏太和十五年置左右史官【魏书】
　　北魏置起居令史【文献通考】
　　按起居注始于汉时宋林駉云汉武有禁中起居注东汉明徳马后撰明帝起居注本宫中女史之任三国志注引汉献帝起居注则近侍为之通典云魏晋起居注著作郎掌之隋初以吏部散官及校书正字有著述才者领之唐髙祖初温大雅作剏业起居注于时亦未有専官自贞观显徳间设郎舍人而起居注乃有定职
　　又按起居注或以为本古左右史而设然考之于书左史仅一见于楚之倚相一见于汲冢之戎夫而右史无闻焉盖左右史本非周官即诗传言衞武公左右置监史以自警特一时一人之事后世传之遂有记言记动之説而玉藻乃着其文玉藻出汉儒亦止述所传闻之辞未必古时専署其官至五帝外纪称苍颉沮诵为左右史疑于荒逺惟唐艺文志以穆天子传为起居注之始体或然尔
　　北齐
　　北齐有起居省【文献通考】
　　北齐秘书省监丞各一人郎中四人校书郎十二人正字四人又领著作省郎二人佐郎八人校书郎二人【隋书】
　　北周
　　北周有麟趾殿学士有外史【通典】
　　按后以殿名加学士称麟趾其权舆也
　　北周秘书监领著作监校书郎下士十二人著作上士二人中士四人【同上】
　　按周苏绰以周官行官制故有外史上中下士之目
　　隋
　　隋承周有麟趾殿学士【隋书】
　　隋置秘书省监丞各一人郎四人校书郎十二人正字四人录事二人领著作太史二曹著作曹郎二人佐郎八人校书郎正字各二人太史曹令丞各二人【同上】
　　按太史之名夏商时已有之若夏太史终古商太史髙势是也至周官四史内史掌八枋与公卿策命及四方之事书则似后世尚书主章奏诏令之职外史掌四方之志三皇五帝之书则似后世御史中丞掌殿中图籍之职小史掌邦国之志诏王忌讳则似后世管玉牒氏族世系名讳之职而太史日官也掌建邦之六典与后世记载者皆絶不同若齐太史晋太史执简而书殆为近似然考左传国语国防世本等皆非当时史官所着即太史公亦自称近于卜祝之间其所为著书亦只自成纪撰非奉职为之马端临以周四史列于史官亦但沿习其名耳自隋立太史局唐宋以来居史职者多称太史至明时则凡翰林修撰等并称太史焉
　　隋开皇十四年秘书省置主事令史【隋书】
　　隋大业十一年増秘书省官百二十员以博士补之【玉海】
　　唐
　　唐置门下省起居郎二人中书省起居舍人二人【唐书】唐置门下省校书郎二人中书省校书四人正字二人【同上】
　　唐置史馆于门下省史馆修撰四人【同上】
　　百官志注天宝后他官兼史职者曰修撰初入为直馆元和六年登朝官领史职者为修撰未登朝官皆为直馆大中八年汰直馆二人増修撰四人按唐初令狐徳棻请修近代之史遂命修撰修撰之名始此
　　唐秘书省置监一人少监二人丞一人领著作局少监为之贰【同上】
　　百官志注龙朔二年改秘书省曰兰台监曰太史少监曰侍郎丞曰大夫秘书郎曰兰台郎垂拱元年又改曰麟台太极元年复称柲书省按唐秘书省中书如晋制
　　唐秘书省秘书郎三人校书郎十人正字九人【同上】唐秘书省领著作局郎二人著作佐郎二人校书郎二人正字二人【同上】
　　百官志注龙朔元年改著作局曰司文局郎曰郎中佐郎曰司文郎
　　唐置文馆学士【同上】
　　百官志注武徳四年置修文馆于门下省九年改文馆仪鳯中置详正学士五品以上曰学士六品以下曰直学士神龙元年改昭文馆景龙二年置大学士四人学士八人直学士十二人开元七年改曰文馆置校书郎校理等官长庆三年罢详正学士専以五品以上曰学士六品以下曰直学士未登朝为直馆
　　唐置集贤院学士【同上】
　　百官志注开元五年置乾元院使有刋正官四人知书官八人六年更号丽正书院置详检官改修书官为丽正殿直学士八年加文学直又加修撰校理刋正校勘官十三年改丽正书院为集贤书院有学士直学士宰相一人为学士知院事常侍一人为副知院事又置院判押院中使各一人宗尝选耆儒日一人侍读至是置集贤院侍讲学士侍读直学士增修撰校理待制留院知检讨与文学直之员至徳二年置大学士贞元四年罢大学士八年罢校理置校书四人正字二人元和二年复置集贤校理罢校书正字四年集贤学士直学士皆用五品以学士一人年高者判院事按检讨之名始此
　　唐宗初设翰林院召文学儒臣待诏院中【翰林志】唐开元二十六年于翰林院置学士【同上】
　　按翰林志太宗时召学士草诏然犹未有名号干封已后始号北门学士宗初置翰林待诏选朝官入居供奉别防开元二十六年始以翰林供奉改称学士其首为之者则张垍刘光谦也宗虽改供奉为学士别建学士院于翰林院之南时犹未称翰林学士至徳宗以后翰林始兼学士之名是宗虽置学士而翰林学士之定称则在永贞贞元时始矣
　　又按唐翰林学士本非専设以他官兼充之自中舍尚书郎拾遗补阙校书著作皆选任虽县尉亦得召入供职李商隠白居易碑以盩厔尉召入是也又文馆门下省集贤院中书省而翰林独无所其后又置东翰林院于金銮殿故又有金銮殿学士后人呼学士为銮坡盖以此
　　又按自扬雄有翰林主人之称后世沿之晋李充论著翰林梁钟嵘诗评称郭璞为翰林诗首唐李邕称翰林六絶盖用以标文苑之目耳唐取此名院且以署官开元而后其职益重至宋时遂目为将相储材之地云
　　唐翰林学士承防【学士院记】
　　按元稹记云旧制学士无承防名宪宗始命郑絪为承防翰林志云元和已后院长一人或宻受顾问独召对居北壁之东阁号为承防阁子
　　五代
　　后梁开平三年改思政殿为金銮殿置大学士一员【文献通考】
　　后唐置翰林承防一员【同上】
　　后晋天福五年废翰林学士寻复置【五代史】
　　后晋开运元年诏翰林学士与中书舍人分为两制各置五员【文献通考】
　　按宋两制之目由此五员续翰林志作六员盖因宋制言之似当以通考为正
　　宋
　　宋置起居郎舍人如唐制【文献通考】
　　按宋起居郎门下省起居舍人中书省号小两省官林駉至论云元丰官制行分郎与舍人为左右时又称左右史
　　宋秘书省监少监丞各一人其属著作郎一人著作佐郎二人秘书郎二人校书郎二人正字二人【宋史】
　　宋置直秘阁【文献通考】
　　按宋初以史馆昭文馆集贤院为三馆皆寓崇文院中端拱元年诏就院之中堂建秘阁置直秘阁以直馆直院为之谓之馆职以他官兼者谓之贴职
　　宋置国史院监修一人以宰相为之修撰直馆检讨无常员【同上】
　　按宋天圣间以宰相为提举以三馆秘阁校理为编修官元祐间复改门下省绍圣间归秘书省又按宋之编修不止史院三司枢密院皆有编修官编修之名始此
　　宋承唐设翰林学士院置翰林学士承防翰林学士知制诰直学士院翰林权直学士院权直【宋史】按宋史承防不常置以学士久次者为之凡他官入院未除学士谓之直院学士俱缺他官暂行文书谓之权直
　　又按通考唐之所谓翰林学士只取六学之人随其官之崇卑入院者皆为学士其尊贵亲遇者号称内相可以朝夕召对参议政事或一迁而为宰相而其孤逺新进者防起自初阶或元无出身至试令草麻制甚者或试以诗赋如试进士之法其人皆呼学士自唐至五代皆然至宋则始定制资浅者为直院暂行者为权直于是真为翰林学士者职始显贵可以比肩台长举武政路矣
</div>
    <div class="pagination">
<a href="词林典故_page5.html">上一页</a><a href="词林典故.html">1</a><a href="词林典故_page2.html">2</a><a href="词林典故_page3.html">3</a><a href="词林典故_page4.html">4</a><a href="词林典故_page5.html">5</a><span class="current-page">6</span><a href="词林典故_page7.html">7</a><a href="词林典故_page8.html">8</a><a href="词林典故_page9.html">9</a><a href="词林典故_page10.html">10</a><a href="词林典故_page11.html">11</a><span>...</span><a href="词林典故_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
