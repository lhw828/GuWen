<!DOCTYPE html>
<html>
<head>
    <meta charset="UTF-8">
    <title>翰苑群书 - 第 3 页/共 8 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>翰苑群书 - 第 3 页/共 8 页</h1>
    <div class="content">　　承防尚书左丞知制诰陆扆撰词牓于玉堂贵调金戛解视草之烦劳出拥碧幢释援毫之羇束固人臣之极致亦翰墨之殊荣至于察风俗于一方掌货泉于三使其为书也抑又次焉各率金钱以光玉署列之如右
　　将相各三百千　　　　使相五百千
　　观察使三百千　　　　度支使二百千
　　盐铁二百千　　　　　户部一百千【制下一日送入院充公用】
　　对见仪
　　大殿对蕃客承防殿下祝圣徳蹈舞讫唤上殿各奏事如其日中候舞讫便出行例如初入上殿更曲谢殿上并不蹈舞先于殿西北隅立候客省奏某乙等到殿上云唤客省使递声云唤即鞠躬髙唱喏趋至庭前立即拜拜即说承防致词又拜拜讫舞蹈舞蹈讫又拜如中谢便于本立处拜及舞蹈更不归行小殿中谢并不唤上便出如赐服色却唤宣了拜且出服讫却入致词谢非时诏及楼上只候并拜了称圣躬万福便止不别致词五月一日及大殿称庆贺正至立仗准台牒外赴班即立于中书相公之后左省班前自为一班如有使相后进并同两省回于中书见宰相【憇止并在客人院内】应正至五月一日如不坐并齐入院进名奉贺具衔防衔某乙等奉贺五月一日云起居大忌并齐入奉进名奉慰
　　沿革
　　大顺二年十月宣每进画诏书别録小字本首留内承为定式干宁三年加阶爵止于进状不中谢
　　旧例宰相及使相官告并使五色背绫金花纸节度使并使白绫金花纸命妇即金花罗纸干宁二年十月李鋋自黔南节相改授京兆尹两度谘报中书使白绫纸十一月渤海国王大璋谐勅书院中称加官合是中书意谘报中书干宁三年承防牓子凡中书覆状奉钱物如赐诏徴促但畧言色额其数目不在言但云并从别勅处分中书覆状如云中书门下行勅其诏语不得与覆状语同每降制抄小字録一本送枢密院
　　学士请假
　　应学士请假七日一度奏经三奏即自奏即自进章表陈某乙
　　干宁四年二月十四日册皇太子出就班贺礼毕又上表贺并上皇太子牋【云某等叩头伏承某伏惟殿下云云谨奉牋陈贺某等叩头谨牋年月日承防衔某等上牋封题云具衔某等上牋】










　　翰苑羣书卷五
<史部,职官类,官制之属,翰苑群书>
　　钦定四库全书
　　翰苑羣书卷六　　　　　　宋　洪遵　编丁居晦重修承防学士壁记
　　尚书元稹承防学士防记旧题在东庑之右嵗月滋久日烁雨润墙屋罅缺文字昩没不称深严之地院使郭公王公皆以茂器精识参掌院事顾是言曰吾侪厘务罄尽心力细大之事人谓无遗而兹独未暇使众贤名氏翳不光耀失之不治后谁治之遂占工赋程不日而成峭学乎粉绘耀明玉粹云轻随顾而生贯列豪英千千万龄无缺无倾工告休命予纪完葺之美旧记所载今皆不书开成表号之二年五月十四日记学士姓名此夲据院中壁上写并无大厯天宝学士姓名
　　开元后八人
　　吕向【中书舍人充供奉出院拜工部侍郎】尹愔【谏议大夫充】刘光谦【起居舍人充累迁司封郎中】张垍【太常卿充】张淑【给事中充】张渐【中书舍人充】窦华【中书舍人充】裴士淹【给事中充知制诰】
　　至徳后四人
　　相董晋【秘书省校书郎充】于可封【补阙充礼部员外郎知制诰除国子司业出院】苏源明【中书舍人充出守本官】潘炎【右骁衞兵曺充累迁中书舍人出守本官】
　　宝应后六人
　　相常衮【右补阙充累加工部员外郎知制诰出守本官】栁伉【秘书省校书郎充累加太常愽士谏议大夫依前充】张涉【靖陵太子庙丞充累迁左散骑常侍依前充敕停】李翰【左补阙充】于肃【比部员外郎充累迁考功郎中给事中知制诰并依前充】于益
　　建中后八人
　　张周【大厯十四年六月自洛阳县尉充建中二年改河南府兵曺参军兴元二年六月除虢州司马依前充】相姜公辅【建中元年自左拾遗充四年四月改京兆府户曺参军拜谏议大夫平章事】相赵宗儒【建中元年自左拾遗充四年加屯田员外郎依前充十一月出守本官】归崇敬【建中元年自国子司业充四年迁左散骑常侍贞元七年六月除检校户部尚书兼本官七月迁正工部尚书依前充八年除兵部尚书致仕】相陆贽【建中四年三月自祠部员外郎充其年十一月转考功郎中兴元二年六月迁谏议大夫十二月转中书舍人贞元三年丁忧六年迁兵部侍郎又加知制诰七年出守本官】吴通防【建中四年自金部郎中充累迁中书舍人赐紫金鱼袋卒官】吴通【建中四年自侍御史充累迁起居舍人谏议大夫赐紫金鱼袋】顾少连【建中四年自水部员外郎充贞元四年二月加知制诰七年迁中书舍人八年四月改户部侍郎赐紫金鱼袋出院】
　　兴元后二人
　　奚陟【兴元元年自起居郎充病免】吉中孚【兴元元年自司封郎中知制诰充六月改谏议大夫贞元二年迁户部侍郎出院】
　　贞元后十二人
　　相韦执谊【贞元元年自左拾遗充二月加知制诰赐绯鱼袋迁起居舍人丁忧】梁肃【贞元七年自左补阙充兼皇太子侍读守本官兼史馆修撰】韦绶【贞元七年自左补阙充十六年十月丁忧】相郑絪【贞元八年自司勲员外郎知制诰充五月赐绯鱼袋二十一年二月二十二日迁中书舍人赐紫金鱼袋十二月拜中书侍郎平章事】相郑余庆【贞元八年四月二十四日自库部员外郎充十三年五月二十八日迁工部侍郎知吏部选事】衞次公【贞元八年四月二十日自左补阙充二十一年二月二十二日加司勲员外郎赐绯鱼袋三月十七日知制诰元和三年正月权知中书舍人出院】相李程【贞元二十年九月二十七日自监察御史充二十一年三月十七日加水部员外郎元和元年九月加朝散大夫赐绯鱼袋二年四月二十一日转司勲员外郎二年七月二十三日知制诰其年出院授随州刺史】张聿【贞元二十年九月二十七日自秘书省正字充二十一年三月十七日迁左拾遗元和元年十一月加朝散大夫赐绯鱼袋二年正月出守本官】李建【贞元二年十二月二十二日自秘书省校书郎充二十一年三月十七日迁左拾遗改詹事府司直】凌凖【贞元二十一年正月六日自侍御史充三月十七日改都官员外郎五月九日出守本官判度支】王叔文【贞元二十一年二月二十二日自起居舍人充三月十六日以本官加度支盐铁转运副依前充五月二十四日迁戸部侍郎余依前丁忧贬渝州司戸参军】王伾【贞元二十一年二月二日自散骑常侍充贬开州司户】
　　永贞后二人
　　相李吉甫【永贞元年十二月二十四日自考功郎中知制诰充二十七日迁中书舍人赐紫金鱼袋元和元年十二月加银青二年正月二十一日拜中书侍郎平章事】相裴垍【永贞元年十二月二十五日自考功员外郎充二十七日迁考功郎中知制诰赐绯鱼袋元和元年十一月加朝散大夫赐紫二年四月十六日迁中书舍人三年四月二十五日出院拜户部侍郎】
　　元和后二十四人
　　相李绛【元和二年四月八日自监察御史充加主客员外郎四年四月十七日加司勲员外郎知制诰五月十九日赐绯五年五月五日加司勲郎中依前充十一日迁中书舍人赐紫六年二月二十七日出院拜户部侍郎】相崔羣【元和二年十一月六日自左补阙充三年四月二十八日加库部员外郎五月五日加库部郎中知制诰十二月赐绯七年四月二十九日迁中书舍人九年六月二十六日出院拜礼部侍郎】白居易【元和二年十一月六日自盩厔县尉充三年四月二十八日迁左拾遗五年五月五日改京兆府户曺参军依前充丁忧】衞次公【元和三年六月二十五日自权知兵部侍郎充七月二十三日加知制诰四年三月出院除太子宾客】钱徽【元和三年八月二十六日自祠部员外郎充六年四月二十五日加本司郎中八年五月九日转司封郎中知制诰十一月赐绯十年七月二十三日迁中书舍人十一年出守本官】韦景【元和四年七月一日自左拾遗集贤院直学士充九月转左补阙七年二月五日迁司门员外郎八年十月二十日出守本官】独孤郁【元和五年四月一日自右补阙史馆修撰改起居郎充九月出守本官】相萧俛【元和六年四月十二日自右补阙充七年八月五日加司封员外郎九年十一月二十四日加驾部郎中十二月十日加知制诰十二日赐绯】刘从周【元和八年七月二十七日自左补阙充卒】独孤郁【元和八年十二月二十二日自驾部郎中知制诰充病免改秘书少监】徐晦【元和九年七月二十三日自东都留守判官都官员外郎充十年七月二十三日转司封郎中十二年二月十一日出守本官】相令狐楚【元和九年七月二十五日自职方员外郎知制诰充十二月十一日赐绯十一月七日转本司郎中十二年三月迁中书舍人八月四日出守本官】郭求【元和十一年十一月六日自蓝田尉史馆修撰充八月迁左拾遗十一月八日出守本官】张仲素【元和十一年八月十五日自礼部郎中充十三年正月十二日加司封郎中知制诰二月十八日赐紫十四年三月二十八日迁中书舍人卒官赠礼部侍郎】相段文昌【元和十一年八月十五日自祠部员外郎充十三年正月十二日加本司郎中二月十八日赐绯十四年四月加知制诰十五年正月二十三日迁中书舍人闰正月一日赐紫八日拜中书侍郎平章事】沈传师【元和十一年二月十三日自左补阙史馆修撰充十三年正月十三日迁司门员外郎二月十八日赐绯十五年正月二十三日加司勲郎中闰正月一日赐紫二十一日加兵部郎中知制诰长庆元年二月二十四日迁中书舍人二月十九日出守本官判史馆事】相杜元颖【元和十二年阙月十三日自太常博士充二十日改右补阙阙月十八日赐绯十四年三月二十一日加司勲员外郎十五年闰正月一日赐紫二十一日迁中书舍人十一月十七日迁户部侍郎知制诰长庆元年二月十五日以本官拜平章事】李肇【元和十三年七月十六日自监察御史充十四年四月五日迁右补阙九月二十四日赐绯十五年闰正月一日赐紫二十一日加司勲员外郎长庆元年正月十三日出守本官】相李徳裕【元和十五年闰正月十三日自监察御史充二月一日赐紫二十日加屯田员外郎长庆元年三月二十三日改考功郎中知制诰二年正月二十九日加承防二月四日迁中书舍人十九日改御史中丞出院】相李绅【元和十五年闰正月十三日自右拾遗内供奉充二月一日赐绯二十日迁右补阙长庆元年三月二十三日加司勲员外郎知制诰二年二月十九日迁中书舍人承防二十五日赐紫三月二十七日改中丞出院】庾敬休【元和十五年闰正月十三日自礼部员外郎充二月一日赐绯二十一日加左司郎中长庆元年十月二十一日出守本官】相韦处厚【元和十五年二月二十四日自户部郎中知制诰充侍讲学士三月十日赐绯二十二日迁中书舍人长庆二年五月六日赐紫闰十月八日加史馆修撰三年十月二十三日权兵部侍郎知制诰依前侍讲学士兼史馆修撰四年十月二十三日加承防十月十四日正拜兵部侍郎宝厯二年十二月十七日拜中书侍郎平章事】相路隋【元和十五年二月二十四日自司勲员外郎史馆修撰充侍读学士三月十日赐绯二十二日转本司郎中长庆二年五月四日迁谏议大夫闰十月八日加史馆修撰四年四月十四日改充学士五月二十四日赐紫二十七日拜中书舍人宝厯二年正月八日迁兵部侍郎知制诰太和二年二月二十七日拜中书侍郎平章事】栁公权【元和十五年三月二十三日自夏州观察判官试太常寺恊律郎拜右拾遗赐绯充侍书学士长庆二年九月改右补阙四年出守本官】
　　长庆后七人
　　相元稹【长庆元年二月十六日自祠部郎中知制诰充仍赐紫十七自拜中书舍人十月迁工部侍郎出院】髙釴【长庆元年十一月八日自起居郎史馆修撰充二十八日赐绯二年五月三日加兵部郎中三年十一月十七日迁户部郎中知制诰四年五月二十四日赐紫十二月十二日拜中书舍人宝厯二年三月四日出守本官】蒋防【长庆元年十一月十六日自右补阙充二十八日赐绯二年十月九日加司封员外郎三年三月一日加知制诰四年二月六日贬汀州刺史】韦表防【长庆二年二月二日自监察御史充四日赐绯五月三日迁右补阙内供奉三年九月三十日拜库部员外郎四年五月二十四日赐紫二十七日加知制诰宝厯元年五月二十五日拜中书舍人二年正月迁户部侍郎知制诰大和二年二月二十八日加承防三年八月二十日以疾出守本官】厐严【长庆二年三月二日自左拾遗充四日赐绯十月九日迁左补阙三年三月一日加知制诰十月十四日赐紫十一月九日拜驾部郎中知制诰四年二月六日贬信州刺史】崔郾【长庆四年六月七日自给事中侍讲学士十二月十一日改中书舍人宝厯二年九月四日出守本官】髙重【长庆四年六月四日自司门郎中充侍讲学士十二月十一日迁谏议大夫宝厯二年正月六日改给事中出守本官】
　　宝厯后二人
　　王源中【宝厯元年九月二十四日自户部郎中充十一月二十八日赐紫二年正月二十八日权知中书舍人大和二年二月五日正拜十一月五日迁户部侍郎知制诰十二月加承防八年四月出院】相宋申锡【宝厯元年九月二十四日自礼部员外郎充侍讲学士十一月二十八日赐紫十二月十九日改充学士二年正月八日迁户部郎中知制诰大和三年六月一日迁中书舍人四年七月七日迁尚书右丞出院】
　　大和后二十人
　　郑澣【大和元年四月二十三日自中书舍人充侍讲学士二十八日赐紫二年六月一日迁礼部侍郎出院】许康佐【大和元年四月二十三日自度支郎中改驾部郎中充侍讲学士其月二十八日赐紫二年六月一日迁谏议大夫三年八月二十三日改充学士四年八月二十七日改中书舍人充侍讲学士兼侍讲七年七月二十五日改户部侍郎知制诰八年五月八日加承防九年五月五日改兵部侍郎出院】相李让夷【大和元年十二月二十二日自左拾遗改史馆修撰六月二十七日赐绯二年二月五日迁左补阙三年十一月五日加职方员外郎五年九月十六日守本官出院】栁公权【大和二年五月二十一日自司封员外郎充侍书学士二十三日赐紫十一月二十一日改库部郎中五年七月十五日改右司郎中出院】丁公着【大和三年四月二十六日自礼部尚书充侍讲学士改正户部尚书浙西观察使】相崔郸【大和三年五月七日自考功郎中充八月十二日加知制诰四年九月十六日拜中书舍人六年以疾陈请出守本官】相郑覃【大和三年九月二十一日自右散骑常侍充侍讲学士四年三月三十日改工部尚书六月十七日出守本官】路羣【大和三年九月二十一日自右谏议大夫充侍讲学士四年八月二十七日改充学士五年九月五日改中书舍人七年十二月十七日出守本官】薛廷老【大和四年自御史充五年九月四日改刑部员外郎出院】相李珏【大和五年九月十九日自库部员外郎知制诰充三月二十三日赐紫二十八日拜中书舍人九年五月六日加承防十九日迁户部侍郎知制诰八月五日贬江州刺史】相郑覃【大和六年三月十四日自工部尚书充侍讲学士七年六月十八日改御史大夫出院】相陈夷行【大和七年自吏部员外郎充八月二十三日授著作郎知制诰兼皇太子侍读八年九月六日赐绯七日迁谏议大夫九年二月十六日罢侍读开成元年五月二十二日改太常少卿二十九日兼太子侍读其年五月二十三日加承防六月二十四日迁工部侍郎知制诰八月七日赐紫二年四月五日出守本官平章事】使相郑涯【大和七年四月八日自左补阙充八年九月七日加司勲员外郎十六日赐绯九年十一月十九日加知制诰十二月十五日守本官出院】髙重【大和七年十月十二日自国子祭酒充侍讲学士九年九月十八日改御史大夫鄂岳观察使】元晦【太和八年八月九日自殿中侍御史充九月十六日赐绯九年八月二十日加库部员外郎九月十一日出守本官】栁公权【大和八年十月十五日自兵部郎中文馆学士充侍书学士九年九月十二日加知制诰充学士兼侍书开成元年九月二十八日迁中书舍人二年四月改谏议大夫知制诰三年九月十八日迁工部侍郎知制诰加承防五年三月九日加散骑常侍出院】丁居晦【大和九年五月三日自起居舍人集贤院直学士充十月十八日赐绯十九日迁司勲员外郎开成二年九月十一日加司封郎中知制诰三年八月十四日迁中书舍人十一月十六日拜御史中丞出院】归融【大和九年八月一日自中书舍人充阙年阙月五日加承防八月二十日迁工部侍郎知制诰二十四日赐紫开成元年五月十五日出守本官兼御史中丞出院】黎埴【大和九年十月十二日自右补阙充开成二年二月十月加司勲员外郎三年正月十日加知制诰其年十二月十八日赐绯其月二十一日加兵部郎中四年十一月六日迁中书舍人五年二月一日赐紫三月十六日拜御史中丞出院】袁郁【大和九年十二月二十七日自礼部员外郎集贤院直学士充开成元年正月十四日转库部员外郎二年三月十一日丁忧】
　　开成后十四人
　　栁璟【开成二年七月十九日自库部员外郎知制诰充三年四月十四日加驾部郎中知制诰二月九日迁中书舍人五年十月改礼部侍郎出院】相周墀【开成二年十二月二十五日自考功员外郎知制诰充三年十一月十六日加职方郎中四年九月十二日赐绯三月十三日改工部侍郎知制诰六月十日守本官出院】相王起【开成三年五月五日自工部尚书判太常卿事充皇太子侍读充侍讲学士依前判太常卿事充四年三月十二日授太子少师兼兵部尚书四月二日赐给少师俸料五年正月七日加金紫光禄大夫守本官出院】髙元裕【开成三年五月五日自谏议大夫充侍讲学士八月十日出守本官兼光禄大夫】裴素【开成三年十二月十六日自司封员外郎兼起居郎史馆修撰充四年七月十三日加知制诰五年二月二日赐绯六月迁中书舍人十一月加承防赐紫十七日卒官赠户部侍郎】丁居晦【开成四年闰正月自御史中丞改中书舍人五年二月二日赐紫其年三月十三日迁户部侍郎知制诰其月二十三日卒官赠吏部侍郎】髙少逸【开成四年闰正月十一日自左司郎中充侍讲学士其年八月一日迁谏议大夫五年正月二十七日赐紫守本官出院】李褒【开成五年三月二十日自考功员外郎集贤院直学士充其年六月转库部郎中知制诰十二月十二日赐绯会昌元年五月拜中书舍人十二月加承防六日赐紫二年五月十九日出守本官】周敬复【开成五年三月三十日自兵部员外郎知制诰充十二月十一日赐绯会昌元年二月十三日转职方郎中知制诰中书舍人二年九月十八日守本官出院】相郑朗【开成五年四月十九日自谏议大夫充侍讲学士其年五月四日赐绯十一月二十九日出守本官】卢懿【开成五年四月十九日自司封员外郎充侍讲学士其年四月赐绯会昌元年二月九日出守本官】李讷【开成五年七月五日自左补阙充会昌二年四月十六日迁职方员外郎十一月二十一日赐绯三年四月守本官】相崔铉【开成五年七月五日自司勲员外郎充会昌二年正月十二日加司封郎中知制诰其年九月二十七日加承防赐紫十一月二十九日迁中书舍人三年五月十四日拜中书侍郎平章事】敬皥【开成五年十一月十六日自兵部员外郎史馆修撰充会昌二年八月六日出守本官】
　　会昌后八人
　　相韦琮【会昌二年二月十五日自起居舍人史馆修撰充其年十月十七日加司勲员外郎三年五月二十九日转兵部员外郎知制诰四年四月十五日转兵部郎中九月四日拜中书舍人并依前充】魏扶【会昌二年八月八日自起居郎充三年四月二十五日赐绯五月二十九日加知制诰四年四月十五日转考功郎中九月四日拜中书舍人并依前充】相白敏中【会昌二年九月十三日自右司员外郎充其月十五日改兵部员外郎十一月二十九日加知制诰三年五月二十九日转职方郎中十二月七日加承防赐紫四年四月十五日拜中书舍人九月四日迁户部侍郎知制诰并依前充】封敖【会昌二年十二月一日自左司员外郎兼侍御史知杂事充其月三日改驾部员外郎三年五月二十五日加知制诰四年四月十五日迁中书舍人九月四日迁工部侍郎知制诰依前充五年三月十八日三表陈乞防恩出守本官】相徐商【会昌三年六月一日自礼部员外郎充四年八月七日加礼部郎中知制诰其年九月四日迁兵部郎中并依前充】孙瑴【会昌三年九月二十八日自左拾遗充四年九月十日迁起居郎依前充六年二月二十三日加兵部员外郎其年四月十五日浴殿赐绯其月十七日守本官知制诰六月十日迁兵部郎中大中元年十二月七日加承防思政殿赐紫其月二十六日拜中书舍人二年七月六日特恩迁户部侍郎知制诰并依前充其年十二月二十四日除河南尹兼御史大夫】相刘瑑【会昌六年六月二日自殿中侍御史充七月九日三殿赐绯大中元年闰三月十二日加职方员外郎十一月二十七日加知制诰二年七月六日特恩加司封郎中三年六月十四日拜中书舍人十二月二十七日三殿赐紫并依前充四年十一月二十八日守本官兼御史中丞充西讨伐党项行营诸寨宣慰使依前充五年五月守本官出院】裴谂【会昌六年六月二日自考功员外郎充八月十九日加司封郎中大中元年二月三十日加知制诰二年七月二日三殿赐紫其月六日特恩加工部侍郎知制诰十二月二十六日加承防并依前充三年五月二十三日守本官出院】
　　大中后二十九人
　　相萧邺【大中元年二月二十六日自监察御史里行充十一月二十一日迁右补阙十二月二十七日三殿赐绯二年七月六日特恩迁兵部员外郎十一月十三日加知制诰并依前充二年九月十四日责授衡州刺史】宇文临【大中元年闰三月七日自礼部员外郎充其年四月守本官出院】沈询【大中元年五月十二日自右拾遗集贤院学士充二年正月二日思政殿召对赐绯其年七月六日特恩迁起居郎并依前充十月　十日守本官知制诰出院】宇文临【大中元年十二月八日自礼部郎中充其月二十八日加知制诰二年正月二日思政殿召对赐绯其年六月七日特恩迁中书舍人并依前充三年九月十四日责授复州刺史】相令狐绹【大中二年二月十日自考功郎中知制诰充三年二月二十一日特恩拜中书舍人依前充其年五月一日迁御史中丞赐紫出院】郑颢【大中三年二月二日自起居郎充其年四月十日加知制诰闰十一月四日特恩迁右谏议大夫知制诰四年十月七日拜中书舍人依前充五年八月二日授阙庻子出院】郑处诲【大中三年五月二十日自监察御史里行充七月十八日迁屯田员外郎依前充闰十一月九日三殿召对赐绯四年八月五日守本官出院】相崔慎由【大中三年六月八日自职方郎中知制诰充九月六日拜中书舍人依前充十二月九日守本官出院】相令狐绹【大中三年九月十六日自御史中丞充前防其月二十三日权知兵部侍郎知制诰依前充四年十一月三日守本官同中书门下平章事】郑薫【大中三年九月十八日自考功郎中充闰十一月二十七日特恩加知制诰四年十月七日拜中书舍人并依前充十三日守本官出院】相毕諴【大中四年二月十三日自职方郎中兼侍御史知杂事充六年正月七日三殿召对赐紫其年七月七日授权知刑部侍郎出院】相萧寘【六中四年七月二十四日自兵部员外郎充十月七日加知制诰五年阙月十四日加驾部郎中六年五月十九日拜中书舍人七年十月十二日三殿召对赐紫八年五月十九日迁户部侍郎知制诰并依前充九年二月十七日加承防十年八月四日授检校工部尚书浙西观察使】苏涤【大中四年十二月二十四日自右丞入其月十八日加知制诰五年六月五日迁兵部侍郎知制诰并依前充六年六月九日上表病免阙年十一月守本官出院】相萧邺【大中五年正月二十八日自考功郎中充二月一日加知制诰七月十四日迁中书舍人六年正月七日三殿召对赐紫七月二十七日加承防七年六月十二日迁戸部侍郎知制诰并依前充八年十二月十八日守本官判户部出院】韦澳【大中五年七月二十日自库部郎中知制诰充六年五月十九日迁中书舍人八年五月十九日迁工部侍郎知制诰并依前充七月二日三殿召对赐紫十年五月二十五日授京兆尹】相曹确【大中五年八月十一日自起居郎充十月十六日三殿召对赐绯六年五月十九日加兵部员外郎七年四月十一日加知制诰八年五月十九日加库部郎中九年闰四月六日拜中书舍人依前充十年五月十三日三殿召对赐紫十一年八月二十一日授河南尹出院】庾道蔚【大中六年七月十五日自起居舍人充其年十二月二十九日三殿召对赐绯七年九月十九日加司封员外郎九年八月十三日加驾部郎中知制诰并依前充十年正月十四日守本官出院寻除连州刺史】李淳儒【大中六年七月十五日自礼部员外郎充七年十二月五日加礼部郎中知制诰九年十月十二日拜中书舍人依前充十年十月十六日三殿召对赐紫十一年正月五日守本官出院】孔温裕【大中九年二月二十九日自礼部员外郎集贤院直学士充其年三月三日加司封员外郎知制诰十二年正月十八日迁中书舍人其年八月三十日除河南尹出院】于徳孙【大中十年正月三十日自职方员外郎知制诰充其年十一月二十八日三殿召对赐紫十一年四月十五日加驾部郎中充十二年闰二月迁中书舍人并依前充其年十月十四日阙　　充十三年四月二十九日授御史中丞出院】　皇甫珪【大中十年六月五日自吏部员外郎充其月七日改司封郎中十一年正月十一日三殿召对赐绯其年十月二日加司封郎中知制诰十二年八月十二日拜中书舍人依前充十三年八月二十六日赐紫其年八月二十九日加朝请大夫其年十一月迁工部侍郎知制诰依前充十四年十月改授同州刺史】相蒋伸【大中十一年八月二十六日自权知户部侍郎充九月二日拜户部侍郎知制诰十月二日加承防十一年十二月二十九日转兵部侍郎知制诰依前充十二年五月十三日守本官判户部出院十二月二十九日守本官同中书门下平章事】苗恪【大中十一年正月十五日自库部郎中充四月十五日加知制诰十二年闰二月十三日迁中书舍人并依前充十三年八月二十六日赐紫二十九日加朝请大夫兼户部侍郎知制诰十二月十三日加承防十四年十一月八日改检校工部尚书山南西道节度使兼御史大夫】杨知温【大中十一年九月八日自礼部郎中充十二月十九日加知制诰十二年五月十二日三殿召对赐绯十月十一日拜中书舍人依前充十三年九月十三日召对赐紫十四年十月拜工部侍郎知制诰依前充】严祁【大中十二年五月二十一日自左补阙内供奉充九月十二日加驾部员外郎十三年七月八日加知制诰八月二十九日加新野县开国男食邑三百户十四年六月十三日改库部郎中余如故咸通二年四月改中书舍人出院】相杜审权【大中十二年自刑部侍郎充其月二十八日转户部侍郎知制诰承防十三年八月二十九日加通议大夫兵部侍郎知制诰依前充承防其年十二月三日守本官同平章事】相髙璩【大中十三年四月二十三日自右拾遗内供奉充其年九月三日召对赐绯十一月三日特恩迁起居郎知制诰依前充十四年十月六日特恩拜右谏议大夫依前充二十六日召对赐紫咸通二年七月十九日加承防八月七日迁工部侍郎依前充三年二月二十日特恩加朝散大夫兵部侍郎依前充八月十九日加检校礼部尚书阙川节度使】李贶【大中十二年十二月二十四日自权知右拾遗内供奉充十四年五月十二日召对赐紫加右补阙十月二十六日召对赐紫咸通二年三月十一日加左补阙依前充三年二月二十日加职方员外郎知制诰充九月十四日守本官出院】相刘邺【大中十四年十月十二日自左拾遗充其月二十六日召对赐绯咸通二年九月二十七日迁起居舍人依前充三年二月二十一日加兵部员外郎知制诰依前充七月二十九日召对赐绯十一月八日迁中书舍人充五年九月五日迁戸部侍郎依前充知制诰十一年十一月二十二日加承防十二月二十三日守本官出院充诸道盐铁等使】
　　咸通后三十二人
　　张道符【咸通元年十一月二十五日自户部郎中赐绯充二年二月六日加司封郎中知制诰依前充四月二十一日卒官至五月二日赠中书舍人仍赐赠布绢及赐绢三百疋】相杨收【咸通二年四月十八日自吏部员外郎充其月二十一日加库部郎中依前充七月八日加知制诰十月十六日三殿召对赐紫三年二月二十日特恩迁中书舍人充九月二十三日加承防其月二十六日迁兵部侍郎充兼知制诰四年五月七日以本官同中书门下平章事】相路岩【咸通二年五月二十八日自屯田员外郎入十一月二十八日三殿召对赐绯三年二月二十一日加屯田郎中知制诰充四年正月九日迁中书舍人充五月九日赐紫十六日加承防九月十八日迁戸部侍郎知制诰充五年九月二十六日迁兵部侍郎知制诰充十一月十九日以本官同中书门下平章事】赵隲【咸通二年八月六日自右拾遗充十一月二十六日三殿召对赐绯三年二月二十日迁起居舍人充四年八月七日改兵部员外郎特恩知制诰五年正月十七日三殿召对赐紫七月八日加驾部郎中知制诰依前充九月十七日加朝散大夫户部阙　依前充其月三十日改礼部侍郎出院】刘允章【咸通三年九月二十七日自起居郎入其年十一月二十七日三殿召对赐绯四年三月二十四日授歙州刺史】独孤霖【咸通三年九月二十七日自右补阙赐绯入四年闰六月十九日加司勲员外郎充十二月二十一日加知制诰五年五月九日三殿召对赐紫七月八日加库部郎中知制诰依前充六年六月五日迁中书舍人依前充九月十七日加朝散大夫工部侍郎依前充七年三月十七日三殿召对面宣充承防八年正月二十七日改户部侍郎知制诰依前充十一月四日迁兵部侍郎知制诰依前充十年九月八日守本官判户部出院】李瓒【咸通四年四月七日自荆南节度判官检校礼部员外郎赐绯充其月十日迁右补阙内供奉充九月十八日加驾部员外郎充十二月二十八日加知制诰五年六月一日改权知中书舍人出院】相于琮【咸通四年六月七日自水部郎中赐绯入八月七日加库部郎中知制诰充五年七月八日迁中书舍人充九月二十七日改刑部侍郎出院】侯备【咸通五年六月五日自吏部员外郎赐紫充其月八日加司勲郎中充九月五日加知制诰十二月二十六日加承防六年二月二十三日迁中书舍人依前充五月二十阙日迁户部侍郎依前知制诰充九月十七日加朝散大夫兵部侍郎知制诰充七年三月九日授河南尹出院】裴璩【咸通五年六月六日自兵部员外郎入六年正月九日加户部郎中知制诰充五月九日三殿召对赐紫九月十七日加朝散大夫中书舍人充八年正月二十七日迁水部侍郎知制诰依前充其年九月二十三日除同州刺史】刘允章【咸通五年十一月二十七日自仓部员外郎守本官再入六年正月九日加户部郎中知制诰五月九日三殿召对赐紫八年十一月四日迁工部侍郎知制诰依前充其年十一月十六日改礼部侍郎出院】郑言【咸通六年正月十日自驾部员外郎入四月十日加礼部郎中知制诰依前充其月十九日中谢赐紫八年十一月四日迁工部侍郎知制诰并依前充九年六月十八日守户部侍郎出院】相刘瞻【咸通六年十月八日自太常博士入其月二十六日加工部员外郎依前充七年三月九日授太原少尹出院】李隲【咸通七年三月二十四日自太常少卿文馆直学士入二十七日加知制诰七月迁中书舍人十月二十五日三殿召对赐紫九年五月十六日除浙西观察使】卢深【咸通七年三月三十日自起居郎入七月一日加兵部员外郎充十月二十五日三殿召对赐绯八年正月二十四日加知制诰其年八月八日召对赐紫十一月十一日加户部郎中知制诰依前充九年十月二十六日拜中书舍人依前充十年十一月十一日迁户部侍郎依前知制诰其年十二月卒官赠户部尚书】崔佩【咸通八年十月二十三日自监察御史入二十五日守本官充九年正月二十一日赐绯七月二十一日加工部员外郎依前充十二月七日赐紫十年三月十三日改考功郎中出院】相刘瞻【咸通八年十一月二十二日自颖州刺史不赴任再入召对二十六日三殿召对赐紫九年五月二十六日拜中书舍人依前充九月十二日迁户部侍郎知制诰承防十月十七日以本官同中书门下平章事】相郑畋【咸通九年五月二十日自万年令入二十四日改户部郎中充八月十一日守本官知制诰依前充十年六月四日迁中书舍人依前充其年十一月十一日迁户部侍郎十二年四月二十六日加承防九月二十七日授梧州刺史】张禓【咸通九年六月十三日自刑部员外郎入十五日加祠部郎中充九月十七日知制诰依前充十月十六日召对赐紫十年七月十日迁中书舍人依前充其年十一月迁工部侍郎依前充十月二日加承防十一年正月二十六日迁户部侍郎知制诰依前充十一月十八日迁兵部侍郎知制诰依前充十二年五月十二日贬封州司马】崔充【咸通九年阙月十七日自考功员外郎入守本官充十月十六日召对赐绯闰十二月二日三殿召对赐紫十年五月二十五日加库部郎中知制诰依前充十二年正月二十六日迁户部侍郎知制诰依前充十三年六月十日宣充承防九月二十八日加检校工部尚书东川节度使】相韦保衡【咸通十年三月十三日自起居郎驸马都尉入守左谏议大夫知制诰充承防其年十一月十日迁兵部侍郎依前充十一年四月二十五日以本官同中书门下平章事】韦蟾【咸通十年六月阙日自职方郎中充九月七日加户部郎中知制诰十一月十一日迁中书舍人依前充十二月二十八日三殿召对赐紫十二年正月二十六日迁工部侍郎知制诰依前充十三年十月十五日加承防十一月十五日改御史中丞兼刑部侍郎出院】杜裔休【咸通十一年正月十一日自起居郎入守本官充五月二十七日三殿召对赐紫九月十一日加司勲员外郎知制诰依前充十三年二月九日守本官出院】郑延休【咸通十一年五月十八日自司封郎中知制诰迁中书舍人充十二年正月二十八日三殿召对赐紫十一月十八日迁工部侍郎知制诰依前充十三年正月四日宣充承防七日迁工部侍郎依前充十四年八月二十二日加金紫光禄大夫尚书左丞知制诰依前充十五年正月十三日除检校礼部尚书充河阳三城节度使】薛调【咸通十一年十月十七日自阙部员外郎加驾部郎中充十二年正月二十六日加知制诰依前充十三年二月二十六日卒官三月十一日赠戸部侍郎】韦保乂【咸通十二年二月十三日自戸部员外郎入守本官充三月十六日特恩赐紫五月十日加戸部郎中知制诰依前充十四年十月贬宾州司戸】刘承雍【咸通十四年十月贬涪州司戸】崔璆　李溥　相豆卢瑑　崔湜【咸通十四年十一月二十三日自殿中侍御史改司封员外郎充】相卢携【咸通十四年十二月自左谏议大夫充承防学士十五年拜相】









　　翰苑羣书卷六
　　钦定四库全书
　　翰苑羣书卷七　　　　　　宋　洪遵　编禁林防会集
　　御书飞白玉堂之署四字颁赐禁苑今悬挂已毕辄述恶诗一章用歌盛事
　　右仆射平章事监修国史李昉
　　玉堂四字重千金宸翰亲挥赐禁林地望转从今日贵君恩无似此时深宴回上苑花初发麻就中宵月未沈衣惹御香拖瑞锦笔宣皇泽洒春霖院门不许闲人入【承防学士举旧事置铃索于院门闻人不许辄入】仙境宁教外事侵我直承明逾二纪临川实动羡鱼心
　　昉顷在禁林前后出处凡二十有五载不逢今日之盛事者有七新学士谢恩日赐袭衣金带宝鞍名马一也十月朔改赐新様锦袍二也特定草麻例物三也改赐内库法酒四也月俸并给见钱五也特给亲事官随从六也新学士谢恩后就院赐敕设虽为旧事而无此时供帐之盛七也凡此七事并前例特出异恩有以见圣君待文臣之优厚也临川之羡其在兹乎
　　御书飞白玉堂之署三体宸章并宣禁苑覩兹盛事辄动斐然
　　尚书吏部侍郎同中书门下平章事张齐贤
　　宠深仙署降新牌御笔亲题重俊才四字千龄悬日月两篇三体琢琼瓌登科郄桂皆同树入室丘门尽仰回【余与承防学士皆御前科选而学士最受圣恩顾遇则前后门生俱深荣羡故有是也】寓直静封芝检去密宣荣对玉泉来职清望峻人稀见地贵扃严昼罕开多幸谬持黄閤柄烟霄时得遂游陪
　　伏覩禁林盛事谨赋一章
　　给事中参知政事贾黄中上
　　璇题飞白御毫新三体琼章妙入神特赐禁林为盛事只縁明主重名臣青编辉映轻前古丹地深严隔世尘金箓祯祥非是宝玉堂名号此方真【玉堂之名从来未着格令今圣君亲书玉堂之署四字为千古不朽之事自此名始真矣】恩荣谁比烟霄客文彩长悬日月轮为报鼇宫主人道蓬莱全胜昔时春【黄中以近离内署故不觉有此健羡之句】
　　伏覩禁林新成盛事辄思歌咏不避荒芜给事中参知政事李沆上
　　禁庭多士列华簮严乐辉光冠古今御笔腾骧题玉署宸章照耀咏词林虚堂挂后传千载翠琰刋成直万金振复文明知圣作尊崇儒术见天心増修一院烟霞丽曲宴羣英露深自我昌朝为盛事鼇山髙峻重难寻伏防承防学士特赐宠招慙非嘉客陪列仙于丹地观盛事于玉堂御题禁署之名势如飞动圣制大风之作铿若宫商一时并耀于蓬瀛三体俄成于真草昔太宗之优待学士日预论思明皇之宠尚集贤时闻临幸以今况昔异代同荣至谬亚冢卿获司中秘啗牛心而不称陪麈尾以何能谬衔乐圣之杯且乏娱宾之赋嗟叹不足歌咏辄兴虽劳燥吻之防搜终类系辕之陋唱仰尘髙鉴聊抒下情
　　吏部侍郎兼秘书监李至上
　　昔陪羣彦在鼇山今日重来赴玳筵才向玉堂观圣札又离瑶席覩宸篇二南絶唱人惊骇三体神踪凤折旋坐久庭柯移午影饮酣宫吹递香烟吟求视草牋分写醉假通中枕暂眠俗客不知仙禁近髙歌共乐太平年
　　禁林防会之什
　　学士承防中书舍人苏易简上
　　雨晴禁署絶纎尘防会名贤四海闻供职尽居清显地崇儒同感圣明君翩然飞白璇题字焕若丹青翠琰文梓泽笙歌诚外物兰亭诗酒不同羣少年已作瀛洲老他日终栖太华云莫怪坐间全不饮心中和气自醺醺
　　学士左谏议大夫知制诰韩丕上
　　鼇宫明丽倚春寒防会羣仙喜纵观圣作照临新日月御书飞动集龙鸾绮谈雅似闻天乐琼液香胜饮露盘坐久杳同圃外吟余飘若碧云端演纶视草微才怯【阙】　　　霈泽寛因想前贤倍知幸多云遭值太平难
　　学士考功员外郎知制诰毕士安上
　　好文英主古难齐宠重词臣意勿低睿藻清新刋翠琰神踪飞动在璇题芸籖许效蓬莱阁花槛容模罨画溪乐圣朋侪开绮席爱君诚抱挂金闺买臣晩遇知多幸犬子端忧思转稽天地恩私无以报只将兢慎对芝泥
　　司封郎中知制诰柴成务上
　　内署延宾宴玉堂紫闱深啓会琳琅云霏宝额题宸翰金错瑶编勒御章盘荐异羞罗彩翠盏倾醇醴湛清光栁当朱槛春先到日过花砖影渐长吟客尽容窥绮阁栖禽应许托雕梁欢荣共乐文明代惟愿登歌颂圣皇
　　起居舍人知制诰吕祐之上
　　髙会蓬瀛振徳音崇贤同庆湛恩深瑞融云露飞宸翰荣下烟霄饰禁林凤藻瓌竒清击石龙文磨琢丽雕金词臣喜适逢时愿睿眷殊敦好士心华照北门张组绣秘逾东序敌球琳玉堂宴罢尤知幸御牓天章岂易寻
　　右正言知制诰钱若水上
　　一夜春风满帝都禁林清晓宴簮裾玉堂乍到惊凡目金鏁徐开见御书【承防学士严以扃鐍鏁御书于玉堂之上】四字骊龙争夭矫两篇琼树鬬扶疎词臣此会人应羡圣主多才古不如日上花砖帘卷后栁遮铃索雨晴初閤前吟罢先沈醉忘却西垣有直庐
　　右正言知制诰王旦上
　　喜缀真仙防禁林玉堂新事好供吟天章刻石兴风雅宸翰书牌耀古今势逸夺廻龙凤迹调髙流入管弦音光凝玉斚琼浆润冷布花塼药树隂地贵每朝金殿近景清如到玉壶深得陪嘉会荣观大防效赓歌乐圣心
　　右谏议大夫史馆修撰杨徽之上
　　星移嵗律应青阳得奉羣英歩玉堂龙凤双飞观御札云霞五色咏天章禁林渐觉清风暖仙界元知白日长诏出芝泥封去润朝廻莲烛赐来香二篇称奨恩尤重万国传闻道更光何幸微才逢盛事愿于史册纪余芳
</div>
    <div class="pagination">
<a href="翰苑群书_page2.html">上一页</a><a href="翰苑群书.html">1</a><a href="翰苑群书_page2.html">2</a><span class="current-page">3</span><a href="翰苑群书_page4.html">4</a><a href="翰苑群书_page5.html">5</a><a href="翰苑群书_page6.html">6</a><a href="翰苑群书_page7.html">7</a><a href="翰苑群书_page8.html">8</a><a href="翰苑群书_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
