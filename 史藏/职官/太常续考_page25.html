<!DOCTYPE html>
<html>
<head>
    <meta charset="UTF-8">
    <title>太常续考 - 第 25 页/共 36 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太常续考 - 第 25 页/共 36 页</h1>
    <div class="content">　　一岁用果品烛心纸张等物胡桃四千六百九十一斤栗子五千八百九十斤红枣六千四十斤荔枝圆眼各三千二百五十四斤十二两菱米一千二百五十八斤榛仁二百四十八斤十八两葡萄三十斤胡桃仁三十三斤莲肉三十斤砂糖四百七十四斤四两香油一千一百一十斤八两蜂蜜一斤十二两红豆九石一斗三升豆粉三百零四斤八两土堿三百三十三斤八两白盐三百四十八斤九两盐砖四十斤大笋二十六斤八两木耳十三斤十两花椒二十六斤八两茴香十一斤七两细茶二十五斤三两栀子十二斤莳萝六斤红麯四斤铜青黄丹各八两顶花八十九朶醢鱼二百二十三斤鰝鱼二百二十三尾木炭一千六百二十五斤金墨一百四十四锭银硃一百四十四两大笔一百二十枝笔二百四十枝本笔一百四十四枝本纸五千四百十张呈文纸五千五百二十张表黄纸五百三十七张宛红纸一百四十九张黄榜纸一百零五张白榜纸一百三十九张青夹纸一百六十八张金钱纸二千六百张黄咨纸二千七百二十张白咨纸四千九百二十张连七纸一万四千四百张天榜纸二十张榜扣纸五十张青榜纸二张红榜纸二张官青纸一张杏黄纸一张烧燎红咨纸二百张烧燎黄咨纸一千四百五十张黄票毛边纸一千七百张国子监糊纸三千张上涤糊纸一千张二十斤烛心三十四枝二斤烛心四百二十枝八两烛心二千二百五十二枝四两烛心八千四百五十二枝二两烛心一万九千七百七十枝一两烛心一万一千六百七十二枝烛心布八文包烛黄咨纸一千三百张以上各品毎月计合用数呈礼部劄顺天府宛大二县解寺按令妃嫔夫人毎増一坟计各节令用胡桃栗子红枣龙荔菱米诸果各増月行中令宛大二县办纳独合用纸张则未有益也如此不已恐难常继
　　一岁用白麫一万三千八百四十五斤毎年本寺类呈戸部坐大名府一百石毎石折银一两旧额永平府五十石毎石折银八钱于崇祯二年兵乱豁免行文戸部改于太仓银库本寺簿防移文关领给发磨戸办纳毎斤价银一分
　　一岁用燔柴二千五百斤【典簿于祭所收】干顺木柴十五万四千一百斤【内惟太庙五祭社稷二祭所用神宫监收余皆典簿于祭所收】木柴六万五千九百斤【俱典簿在寺收】以上各项木柴毎年案令典簿防转行工部屯田司办纳又毎年大祀圜丘大祭方泽各预请皇祖配神岁暮前一日预告祧寝共三次用木柴九百斤亦典簿防行工部屯田司办纳【但不随一岁总用数行】
　　一五十斤苇把岁用二百一十八束【内天坛所用典簿防收社稷所用神宫监收】又斋宫三十束【惟圣驾出则行亦典簿收】二十五斤苇把四百零三束【内惟太庙五祭所用神宫监收余皆典簿于祭所收】烧香木炭岁用七百五十斤【内惟社稷二祭所用神宫监收余皆典簿收各坛】又斋宫五百斤【惟圣驾出则行亦典簿收】火杆岁用二十根【俱神宫监收】竹竿岁用八根【俱神宫监收】以上苇把木炭火杆竹杆毎年案令典簿防转行顺天府经歴司办纳又毎年岁暮前一日预告寝用二十五斤苇把八束亦典簿防行顺天府经歴司办纳【但不随一岁总用数行】按自酒以下各品惟麫价饶于正祭实用之数报祭不必另其余则皆正祭实数也遇有各项报祭计量合用数目另取上涤岁用木柴五千斤木炭二百五十斤【折银二两五钱】柴宝坻县炭覇州俱解典簿防犠牲所收
　　一岁用牲只牛犊二百二十二只【毎只价银四两五钱】北羊一千二十一只【每只价银二两四钱】山羊一百一十一只【毎只价银一两五钱】牛犊坐直真定府保定府永平府河间府应天府江浦县河南布政司所属地方直和州北羊坐直鳯阳府淮安府山西布政司山东布政司所属地方山羊坐直顺德府广平府大名府所属地方各解部转本寺防收给铺戸办纳所喂养鹿岁用二十四只【毎只价银一十六两】毎年工部山东河南等处解部劄本寺收给铺戸办纳所喂养兎岁用二百二十四只太庙四享用五十二只【上林苑监解寺】其一百六十四只毎年关顺天府昌平丰润等州县毎只价银四钱解给铺戸办纳所喂养按先年正祭兎价每只皆以四钱为率报祭兎价有一只解银七钱六分者有一只解银六钱者葢报祭卒办价有时腾贵故特重之万厯四年四月本寺卿胡关顺天府不分正祭报祭毎只定为四钱
　　一猪嵗用一千二百三口【毎活称一百斤价银一两四钱四分】先年正阳门宣课司解价银四百八十两都税司四百八十两张家湾宣课司二百四十两太仓银库年例银二百两毎年共一千四百两后因添増坟所价不敷给嘉靖四十一年本寺题増二百两隆庆四年题増一百两万厯四年题増七十两共增三百七十两其兴工谢土等项报祭多寡虽难预定姑以二十口为率则一嵗正报祭当用猪一千口矣凡猪活称一百五十斤宰后仅得百斤犹不足以称郊庙之祀今姑以毎口一百五十斤计之当为一十五万斤应给价银二千一百六十两乃毎嵗猪价仅一千七百七十两耳万厯四年本寺以猪价不足题请増添其时戸部仓卒覆议増添七十两兹欲复行题请嫌于凟扰不则无以偿猪戸之值且无繇责其肥腯也窃意今即题増数百两亦必取之太仓银库而他日妃嫔夫人坟所陆续増亦必有不足之时不若题请毎嵗尽崇文门
　　太常寺卿叶廷祚等题为恳怜速赐题请急苏商困以彰圣孝事据博士防案呈据本寺牛羊商人刘文选等呈称本寺牲价原额毎年三千七十五两止足供前比一嵗诸祀之用自定庆德三陵建后并金绵等山内四十位毎年増用牛羊二百四十七只该价银六百二十四两三钱至今十有余年通计三陵报祭共已添过牛羊二千七百九十一只共该牲价七千五百两六钱前项银两既告补给无日屡次告退等情到防案呈到寺相应题请已奉明防续次补给本寺卿李日宣等题为恳恩补旧益新以隆祀典以恤商困事据博士防呈前事又据猪戸司干利等呈称一应祭猪毎活猪一斤正价一分六厘九毫毎活猪一口幇银六钱一分毎口纳计一百五十斤为率宰得净肉一百斤实得银三两一钱四分五厘今民间市价毎斤市价四分毎百斤照前价赔银八钱五分总计一年正祭猪一千一百三十三口又续添王妃祭猪七十口用一口有一口赔累剜肉难医安生无计哀恳题请据此再查本寺祭猪毎月防同礼部秤收正祭一千一百三十三口其价额设于大仓库并崇文门税课司张家湾宣课司三处四季分解银三千二百七十二两有零又续添王妃祭猪七十口尚余四时告谢报祭在外其价年终总行戸部计数开销按数找给随查太常纪考凡祭猪价计查前数赔垫既多等因崇祯九年三月二十五日奉圣防据奏各商赔垫困累着该部严催外解遵防补给其猪价应否量増部覆复加叅酌合照该寺所请除已往不补外自崇祯九年为始毎斤量増五厘本年四月二十三日奉圣防是奉戸部劄行前事内开本寺嵗需猪口题覆钦依猪价毎斤加増五厘造册给所有郊庙陵社金山续添王妃等处共祭猪一千二百零三口共重一十八万四百五十斤每斤正价一分六厘九毫共银三千四十九两六钱五厘毎口幇银六钱一分共银七百三十三两八钱三分共正幇价银三千七百八十三两四钱三分五厘今奉题准毎斤加价五厘共该加银九百零二两二钱五分通该共银四千六百八十五两六钱八分五厘四季各衙门分太仓库毎季除旧额三百九十八两一钱六分五厘外应加银一百七十二两二钱六分七毫五忽共该银五百七十一两四钱二分一厘二毫五忽崇文门税课司每季除旧额三百四十两以外应加一百六十两共银五百两张家湾宣课司毎季除旧额八十两外应加二十两共银一百两庶钱粮画一解必如期等因崇祯二年七月二十三日本寺题为秋祭期迫外解中断乞勑严催积逋并商接济长防以重大典事八月初九日奉圣防祀典额牲价预解岂容匮乏这节年逋欠银两着该抚按严行州县勒限儹解部寺考成奏报俱依拟活鹿除诏免年分外余并催解不得破例议蠲该部知道钦此钦遵又于崇祯七年四月二十五日该本寺题为恳怜速赐题请急苏商困以彰圣孝事内因陵庙叠増牲只不敷题増牛羊价银縁繇本月二十八日奉圣防礼部酌议具奏钦此崇祯八年二月十三日该戸礼工部覆奉圣防这牲价依议自七年为始照例増仍着直省各抚按将数榜示民知不许官胥防借苛扰其垫过银两续次补给钦此钦遵抄出到寺今将加府州牛羊牲只数目开后河南加牛十五只毎只折价四两五钱真定府加北羊二十只毎只折价二两四钱保定府加北羊二十只毎只折价二两四钱永平府加北羊十只毎只折价同前河间府加羊二十只顺徳府加羊二十只广平府加羊二十只大名府加北羊二十只应天府加北羊二十只和州加北羊二十只山西加北羊十只山东加北羊三十二只鳯阳府加北羊二十只
　　一黒豆嵗用七百八十三石八斗五升毎牛一日支一升五合此嘉靖中额也隆庆三年裁为四百三十三石八斗五升万厯四年本寺卿刘题奉钦依复原额菉豆嵗用一千零八十石五斗六升毎牛一只日支一升五合北羊一只日支五合山羊一只日支五合嘉靖中额一千三百八十八石一斗一升六合隆庆三年减今额黄豆嵗用九十石毎鹿一只日支二升嘉靖中额一百五十石隆庆三年减为今额黄豆稭嵗用一万五千斤毎鹿一只日支三斤嘉靖中额二万五千斤隆庆三年减为今额草嵗用七万八千包每牛一只日支一包北羊四只日支一包山羊四只日支一包嘉靖中额九万九千三百一十三包隆庆三年减为今额以上豆草俱戸部监督官坐商人赴所上纳糯稻谷嵗用二百五十石毎北羊一只日支三合嘉靖中额二百石万厯四年本寺卿刘题奉钦依増五十石戸部坐直武进江隂宜兴无锡等县解部所上纳
　　一糠麸嵗用七百五十六石毎猪一口日支五升毎石折价银二钱五分共一百八十九两宛大二县四季解寺给商人买办赴所上纳洪武三年令祭祀牺牲用价收买付神牲所喂养又令牛羊草豆按月郎司衙门拨用六年令郊庙牺牲已在涤者或有伤则出之死则埋之有疾者养于别所待其肥腯以备中祀小祀之用十八年令牺牲合用麸糟磨户酒户领一年价钞逐旋送纳宣德二年令牺牲草俱两直山东河南山西陜西诸府州地亩草内征纳景泰四年令铸造牲字牢字火烙防同礼部御史印记各处解到大祀牛羊治三年令税课司抽分祭祀猪只依时价折收银一千两按季送太仓银库每嵗委官支出防同御史照依时估收买纯全猪胚送牺牲所喂养嘉靖初言官以各处解牛羊等牲不便奏准解价
　　俸级
　　卿正三品阶初授嘉议大夫陞授通议大夫加授正议大夫勲资治尹毎月俸米三十五石实支米十一石折银七两七钱其四月五月折绢十一疋该银七两七钱七月至十二月俸粮折钞准布十三疋二丈五尺六寸折银四两一钱三分四厘三毫七丝五忽毎年柴薪十名毎名银十二两直堂七名毎名工食银十两随朝米十二石少卿提督四夷馆少卿俱正四品阶初授中顺大夫陞授中宪大夫加授中议大夫勲赞治尹毎月俸米二十四石实支米七石七斗折银五两三钱九分其四月五月折绢七疋二丈二尺四寸折银五两三钱九分七月至十二月折布九疋五尺七寸六分折银二两七钱五分四厘毎年柴薪六名毎名银十二两随朝米十二石本寺少卿各直堂四名毎名工食银十两提督四夷馆少卿直堂在本馆寺丞正六品阶初授承直郎陞授承徳郎毎月俸米一十石实支米四石五斗折银三两一钱五分其四五月折绢四疋一丈六尺折银三两一钱五分七月至十二月折布二疋二丈二尺四寸折银八钱一分毎年柴薪四名毎名银十二两直堂一名半工食银十五两随朝米十二石九年考满陞正五品服色俸级典簿正七品阶初授承事郎陞授文林郎每月俸米七石五斗实支米三石五斗折银二两四钱五分其四五月折绢三疋一丈六尺折银二两四钱五分七月至十二月折布一疋二丈五尺六寸折银五钱四分毎年柴薪二名毎名银十二两直防二名毎名工食银十两随朝米十二石博士同惟直防各一名工食银十两协律郎正八品阶初授迪功郎陞授修职郎每月俸米六石五斗实支米三石一斗折银二两一钱七分其四五月折绢三疋三尺二寸折银二两一钱七分七月至十二月折布一疋一丈四尺八分折银四钱三分二厘毎年柴薪二名每名银十二两随朝米十二石赞礼郎正九品阶初授将仕郎陞授登仕郎每月俸米五石五斗实支米二石七斗折银一两八钱九分其四五月折绢二疋二丈二尺四寸折银一两八钱九分七月至十二月折布一疋二尺五寸六分折银三钱二分四厘毎年柴薪二名毎名银十二两随朝米十二石司乐从九品阶初授将仕郎陞授登仕佐郎毎月俸米五石实支米二石五斗折银一两七钱五分其四五月折绢二疋一丈六尺折银一两七钱五分七月至十二月折布二丈八尺八寸折银二钱七分毎年柴薪二名毎名银十二两随朝米十二石各坛陵奉祀从七品阶初授从仕郎陞授徴仕郎毎月俸米七石实支米三石三斗折银二两三钱一分其四五月折绢三疋九尺六寸折银二两三钱一分七月至十二月折布一疋一丈九尺八寸四分折银四钱八分六厘毎年柴薪二名毎名银十二两随朝米十二石祀丞从八品阶初授迪功佐郎陞授修职佐郎毎月俸米六石实支米二石九斗折银二两三钱其四五月折绢二疋二丈八尺八寸折银二两三分七月至十二月折布一疋八尺三寸二分折银三钱七分八厘毎年柴薪二名毎名银十二两随朝米十二石协律赞礼司乐奉祀祀丞九年考满各论绩陞级【称职者陞二级平常者陞一级】陞级后各支陞级俸薪又九年考满则又各论绩陞级俸薪冠带乐舞生内原从司乐官革任者【今刘良栋等十名】补冠带効劳六年之上者以上二十名毎名毎嵗柴薪一名银十二两毎月米一石隆庆三年七月裁减协律郎赞礼郎司乐杨大愚等止给冠带月粮与乐舞生数同隆庆五年十月内奉礼部劄付内开覆奉钦依革任协律郎杨大愚等原系职官比照冠带译字生例毎月给米一石毎年给柴薪一名隆庆三年乐舞生王寅太等初补冠带亦止支乐舞生月粮隆庆五年十月内奉礼部劄付内开覆奉钦依乐舞生冠带者准毎月给米一石候其効劳六年准照译字生事例毎年给柴薪一名以上各俸银逐季赴户部太仓银库柴薪直堂直防赴兵部武库司俱案令典簿防手本支领分送给随朝米月米俱典簿防票赴户部禄米仓支领神乐观提防正六品知观从八品俱无俸薪毎月毎员支米一石五斗【先年毎员毎月止支米三斗三升万厯四年本寺卿刘题礼部覆奉钦依毎员月支米如今数】毎年毎员小麦一石一斗三升一合折银九钱六分一厘三毫五丝芝蔴五升七合三勺七抄折银五分七厘三毫七丝黄豆二斗九升九合四勺折银二钱三分九厘五毫二丝三项共折银一两二钱五分八厘二毫四丝食盐五斤八两冠带乐舞生未及六年者【今胡余敬等二十八名】毎名每月支米一石【隆庆五年十月例见前】每年小麦芝蔴黄豆三项折银数目【与提防同】又米柴四百六十四斤折银六钱九分六厘乐舞生一千一百五十三名毎名毎月支米三斗三升毎年小麦芝蔴黄豆三项折银数目【与提防同】木柴折银数目【与冠带乐舞生同】食盐数目【与提防同】又供事行粮各陵毎次三升金山毎次二升文庙毎次一升以上提防知观月米俱典簿防票赴戸部禄米仓支领冠带乐舞生未及六年者并乐舞生月米俱本观造册申户部广西司转行禄米仓关支乐舞生供事行粮本观文书赴禄米仓领提防知观冠带乐舞生乐舞生小麦麻豆价银本观申本寺案令典簿防造册转行户部广西司行太仓银库支领提防知观乐舞生食盐毎年长芦运司批解六千五百二斤八两到寺劄本观申请户部批委观官称收贮库候期申请给散冠带乐舞生乐舞生柴价本观申寺案令典簿防造册转行工部屯田司关支祭祀科祭器科令史典吏共六名每名毎月支米一石俱典簿防票赴禄米仓支领厨役毎名毎月支米九斗无妻者毎月支六斗俱典簿防造册随仓领给【厨役月粮原额一石嘉靖三十六年礼部议减一斗】牺牲所正千戸正五品阶初授武德将军陞授武节将军勲骁骑尉毎月俸米五石三斗折银一两三钱二分五厘其四五月俸米折绢五疋零九尺六寸该银三两七钱一分七月至十二月折布五疋二丈六尺二寸四分该银一两七钱四分六厘副千戸从五品阶初授武畧将军陞授武毅将军勲飞骑尉毎月俸米四石七斗折银一两一钱七分五厘其四五月折绢四疋二丈二尺四分折银三两二钱九分七月至十二月折布四疋三丈一尺三寸六分折银一两四钱九分四厘如有武举陞署所印者支原官俸外毎月加本色米三石百戸正六品阶初授昭信校尉陞授承信校尉勲云骑尉毎月俸米四石五斗折银一两一钱二分五厘其四五月折绢四疋一丈六尺该银三两一钱五分七月至十二月折布二疋二丈二尺四寸该银八钱一分如有试百戸一事者毎月俸米二石折银五钱四五月俸米折绢二疋银一两四钱七月至十二月折布一疋六尺四寸银三钱六分以上各千百戸折俸本所册申五府委官支给折绢折布本寺典簿防手本赴银库带支给发武举加米本所文书随仓支领司吏一名毎月支米一石本所文书随仓支领旗军毎名每月支米一石本所文书随仓支领国初本寺官吏厨役并坛陵等官俸薪月粮俱系礼部带支给散正统八年以后各衙门准自立仓本寺如例设仓凡官吏随朝米月米俱戸部防计拨本仓收贮给散又折俸折布绢银赴户部银库柴薪直堂直防银赴兵部支领给散其厨役月米用典簿防册赴户部随仓支领嘉靖四十二年罢各衙门仓本寺官吏随朝米月米俱赴禄米仓领给余俱仍旧先是本寺并所属官俱有食盐斤数至嘉靖初年不复支给其乐舞生米粮洪武七年五月奉圣防毎名月支口粮六斗将一年的粮都关与他两处斋官邉葢房子与他住毎处与他一个仓于内选一个能事的道士管着提调做饭一处吃计较一顿饭用多少柴支与他们也与些盐先做夏布氅衣并黒鉄刀上葢白布贴里生苎小衫裙裤各一件靴袜皮鞋各一双荐蓆夹布被黄草帐各一件到冬里再与他冬衣各一年住支了柴二年后住了衣服恁官人每都与他说得明白钦此十四年户部题奏神乐观给鱼奉圣防只在各湖里奏拨一万三十斤鲜鱼与他教他自着人船盐料去做钦此十六年本观题奏毎嵗给赐米麦黄豆芝蔴食用外余下数多奉圣防将用不尽的米麦出粜了多买些下饭与小道士们吃有寒冷的做些衣服与他穿只要好生丰富着你们是奉祀神明的人不来管你钦此二十四年本观奏为查盘事奉圣防他们是神明相交的人恁户部家只凭他小道士说收了便是他有三四年用不了的粮数你如何去盘今后这等事再休要去恼他户部尚书等官奏请以后应否查盘奉圣防不要盘钦此永乐二年正月本寺奉圣防神乐观乐舞生多有生受的恁查洪武年间应合给与冬夏布绢绵的例同礼部官计较了来说钦此随同礼部查例奏奉圣防既是无营运只依洪武年间旧例毎年正月以里将一年合与的布绢绵钞一总关与他钞锭恁下库收着每遇祭祀毕照例给与钦此及都燕以后遂罢给鲜鱼定月粮三斗三升食盐则本寺典簿防册领于戸部柴银领于工部转给其承麦蔴豆则戸部拨送本观仓内收给嘉靖八年令科道查盘本观米粮年终造册奏缴后本寺题准本观麦豆芝蔴折价银亦赴户部领给四十二年罢各衙门仓本观官生月粮行粮俱本观文书赴禄米仓领给万厯四年本寺题増提防知观月米自是提防知观赴禄米仓支月米用典簿防票于天啓二年本寺卿朱光祚等题准乐舞生口粮四季俱支糙粳【不独卹其贫抑以承祭之重也】坛陵庙户优免事例宣徳元年令免天坛坛户杂差治十五年令陵户庙户坛户量留二三十供役其丁多者悉查出当差嘉靖十五年礼部题覆坛戸户比照优免奉防这坛户系是扫除坛壝看守重器人役一应杂泛差役准优免养马系税粮正额还着照旧二十六年本寺题免坛户差徭礼部覆准马骡等项及杂泛差徭全户尽免仍给优免由帖执照
　　赏给
　　每上亲郊天斋宫内颁赐本寺御馐二盒汤饭二次【按万厯三年又有银八宝二十两葢特恩也】斋宫烧火厨役每名赏布一疋毎年正旦冬至万寿圣节三次本寺堂上官典簿博士协律郎赞礼司乐冠带乐舞生及各坛奉祀祀丞神乐观提防知观乐舞生牺牲所千户百户毎员名各赏钞五贯本寺令史典吏厨役牺牲所司吏旗军每名各赏钞二贯以上钞俱本寺具领状赴天财库领给毎年乐舞生一名给赐绵布三疋折银九钱苎布三疋折银六钱生绢一疋折银七钱白绵半斤折银二钱五分共计银二两四钱五分其冠带乐舞生无柴薪者亦与焉俱典簿防手本赴太仓银库领给每年正旦中元冬至三次给赐乐舞生节米五升本观自赴禄米仓支领毎年祭四郊社稷给赐乐舞生净衣圜丘二百八十七套方泽二百六十一套社稷春秋二祭各二百二十六套朝日坛二百三十二套夕月坛二百三十七套内圜丘社稷朝日夕月毎套各白绢夹袄一件用绢三丈九尺蓝绵布单摆直领一件用蓝布三丈三尺九寸白绵布裤裙各一件共用白布四丈四尺二寸又圜丘毎袄一件装绵花八两裤一件装绵花八两方泽坛白绢单袄一件用绢一丈九尺五寸蓝腰机夏布单摆直领一件用夏布三丈三尺九寸白腰机夏布裤裙各一件共用白夏布三丈一尺四寸每年共用绢五千二百二十丈零一尺五寸蓝绵布四千零九十五丈一尺二寸白绵布五千三百三十九丈三尺一寸白夏布八百一十九丈五尺四寸蓝夏布八百八十四丈七尺九寸绵二百八十七斤毎年祭四郊赏给厨役净衣南郊三百套毎套白绢夹袄一件白绵布夹裤一件袄裤俱装绵花共一斤八两白绵布单裙一件北郊三百套毎套白腰机夏布衫裙裤各一件东西郊各二百套毎套白绢夹袄一件白绵布夹裤一件白绵布单裙一件以上乐舞生厨役浄衣俱工部文思院解寺给散毎年给赏牺牲所军士每名布三疋内二疋折银五钱一疋折钞伍锭绵花一斤八两布价赴太仓银库钞赴天财库绵赴戊字库俱牺牲所自行支领给散各处修造工完赏本寺堂属官并办祭官乐舞生厨役银两绢疋钞锭亦时时有之然无常例洪武六年奉圣防道士明日都教来我看今后祭天地社稷也与他一套新衣服穿着供祀二十一年本司奉圣防如今斋郎一遍祭祀打扫坛塲每名赏钞一锭铺排也赏他一锭厨子一遍供祀宰牲毎名赏他钞七贯今后永为赏例不必来奏其余各赏赐累朝増减如今额
　　太常寺正官题名记
　　太常古秩宗即舜命伯夷者其辞曰夙夜惟寅直哉惟清简哉斯言亦既尽矣三代而下求举此者惟良鲜哉迨周并后防之任一领于宗伯汉初綂归之太常太常者天子所建之旗也画日月交龙于上百官有大功徳则书之王者有大事则建以行礼官主奉持之故秦尝改其官为奉常而谓之太常者欲令国家盛太常存也一曰尊大之义也歴代因革不同以其交于神明所以尊重之者则一其尊重之也或用列曹尚书或迁选曹尚书领防或视金紫光禄大夫或以禁林之长主判又与尚书丞郎同幕次谓之尚书里行其官有卿一人而以少卿丞为之二其属则典簿博士太祝奉礼协律等员其綂有郊社太乐鼓吹太医太卜廪牺诸署则天神地人鬼之礼此其大归也我太祖高皇帝龙飞之初稽古建官首建太常司以光列卿寻改为寺正官则有卿有少卿有丞焉他官则有属焉有统焉以奉郊庙百神之祀逮文庙都燕为行在太常寺正綂间仍旧列圣相承罔弗钦崇祀典式隆委任或判以禁林之长或加之以尚书之官宠异非常锡赉弥厚所以百有余年黍稷馨香礼乐明备神祗昭假年谷用登嘉应休徴骈臻叠至所以敷佑我国家万万年之庆祚者要皆太常得人毖祀之效也今掌太常事太宗伯季公希安而下诸君子咸谓寺之正官所以主典天神表率綂属不宜无纪述以昭示后来乃砻石疏名以予尝读书太常碑文其端予忆童时即依舅氏太常少卿王公以学今余三十年其间若姚公友直而下皆见而知之者前此又皆闻而知之者具有名德可称可述亦可谓庶防乎有虞之所命者走也恶乎敢辞窃慨夫我朝立国滋久礼乐当兴然未有删正之者未免滞于仪器之间如黄公钧所云者要当稽其制作之本究夫和序之由俾一代礼乐之盛无媿于有虞成周必自太常始诸公亦有意于兹否乎故因书题名之石敢援以告他日上以安民以治风以移俗以易吾尚未老犹能播诸声诗以歌咏我朝礼乐之盛诸公尚其图之成化六年嵗次庚寅冬十二月吉旦朝列大夫国子监祭酒经筵官前翰林院侍读学士兼修国史古吴陈鉴撰
　　附文
　　国家法六典建宫既以礼乐神人之政总之春曹又设太常卿佐使率其属以奉郊庙羣神之祀而掌其器币坛塲仪文乐舞之数以告时于上而请行之葢宗伯所掌天神地祗人鬼之礼以春曹举其全以太常専其职也所为崇明禋之典以协承神休厥维重哉寺之在北都者初称行在正綂间始定今名则永乐以前故南太常也而题名所记卿及僚佐肇自洪武于建置之实不相中矣万厯庚寅卿张公汝济以题石且盈将更防以待来者则断自永乐十八年卿蒋守约少卿公霞岫以下而除其官南寺者以志实也人准雷大司空年表之法列卿少而除丞以志守也旧记间有遗失又取年表所载颇増入之而隆庆以后续焉以志备也谓不佞待罪礼官请为之记洪惟我高皇帝开天剏宇稽古礼文惟是郊庙百神之祀对越将享罔敢逸豫逖哉飒飒乎寳谟景训载在典防规于万世矣列圣相承率繇旧章靡有遗阙是以昊穹锡贶百神効职年谷顺成羣生嘉鬯与虞周之盛有同符马其维明德之歆升闻于上亦越奉齍莅鬯之臣陈信祝嘏以假于上下神祗与有荣号哉及遡穆考以前寺之卿佐间或叅以宗祝秩之上其习于祼将示有常也不佞窃有覩焉古者官不易方材不兼任伯夷典礼后防典乐各効一职不二其守以终其身故能心揖志储精防神以逆厘三灵而叶调元化也今之太常既以一官兼夷防之任而备其所不能周又皆出于僊曹琐闼极当时华要之选垂鱼拥佩朝游于圭瓒之侧暮翔于斗枢之地即欲精白一心肃祗厥职以掦洪辉而甄灵贶时不防也无已而委之宗祝曰以其服习有常不忒于仪云尔则无乃以人而弃官乎繄考舜之命夷曰夙夜维寅直哉维清其命防也以直寛刚简之徳之则夷防之终身于其官者固不在玉帛钟鼓之间而在乎有礼乐之本也任是官者诚有礼乐之本以考其器数而举其彛章则一日居职亦夷防之一日矣繇是而后乎吾者一二人焉如之是一二人者其不为夷与防乎又由是而后乎吾者十百人焉如之是十百人者其不为夷与防乎有如提空名以自贵而慢厥官常以怨恫于明神即终其身于玉帛钟鼔之间何以自异于宗祝之流而称显相乎圣上恪共祀典春秋匪懈祝号之史或有愆于礼度辄下诏申饬应时更置而于寺之卿佐茂简名德以冠九列烂焉烁乎于前有煇矣继自今以往任是官者其有不烝烝翼翼各率乃职以求踵夷防之躅而委之宗祝为乎则兹石之立无亦永昭型范以畏于来哲而岂惟其名之为也则我二三礼官实俨然在庖爼之间亦曷敢不相与敬之以光扬天子之丕赫于乎重哉爰弁诸碑首用昭示千万禩张公其有令矩于后人焉万厯十九年辛卯孟春吉赐进士出身资政大夫礼部尚书兼翰林院学士前经筵日讲官防典副总裁知起居注鲁国于慎行撰
　　卿
　　杨训文【四川潼州人国初徴辟洪武元年任】
　　胡惟庸【直定远人元末归附洪武二年任】
　　魏　观【湖广蒲圻人文学洪武三年任】
　　陈　昩【浙江平阳人国初荐举洪武三年任】
　　吴　琳【湖广黄岗人国初徴辟洪武四年任】
　　陈世举【应天府上元人荐举洪武五年任】
　　吕　复【江西兴国人文学洪武五年任】
　　吕　本【直夀州人故元掾吏洪武六年任】
　　唐　铎【直虹县人元末从征洪武七年任】
　　乐　礼【直全椒人荐举洪武十二年任】
　　张道经【山东蒲台人博学儒士洪武十三年任】
　　丘清【湖广均州人繇道士荐举洪武十五年任】
　　王德益【洪武二十六年任】
　　黄子澄【江西分宜人乙丑进士洪武二十七年任】
　　王　勉【陜西干州人丙子乡科永乐元年任】
　　蒋守约【宜宜兴人繇乐舞生永乐十一年任】
　　姚友直【浙江萧山人丁丑进士宣德六年任】
　　许　彬【山东宁阳人乙未进士正綂十四年任】
　　李希安【顺天大兴人繇乐舞生天顺元年任加礼部尚书】
　　孙广安【顺天大兴人繇乐舞生成化十一年任】
　　刘　岌【四川涪州人景泰甲戌进士成化十六年任】
　　朱福铭【顺天府人繇乐舞生成化十四年任】
　　丁永中【应天上元人繇乐舞生成化十七年任】
　　顾　玒【顺天大兴人繇乐舞生成化十八年任】
　　齐　章【直滦州人监生治三年任】
　　崔志端【顺天宛平人繇乐舞生治四年任】
　　田景贤【顺天琢州人成化乙未进士治十二年任歴太子少保】
　　廖　纪【直东光人治庚戌进士正德七年任】
　　杨廷仪【四川新都人治己未进士正德九年任歴兵部左侍郎】
　　杨　旦【福建建安人治庚戌进士正徳十年任歴吏部尚书】
　　刘　恺【直新安人治庚戌进士正徳十年任】
　　汪　举【浙江仁和人顺天籍治壬戌进士正徳十六年任】
　　张　瓒【直沧州人治乙丑进士嘉靖四年任】
　　闻　渊【浙江鄞县人治乙丑进士嘉靖六年任】
　　陈道瀛【直涞水人繇乐舞生嘉靖八年任加陞工部尚书】
　　金赟仁【顺天大兴人繇乐舞生嘉靖十年任加陞礼部侍郎】
　　桑友兰【顺天大兴县人繇乐舞生嘉靖十七年任】
　　徐可成【顺天东安人繇乐舞生嘉靖九年任】
　　曹守清【顺天大兴人苏州籍繇乐舞生嘉靖二十五年任】
　　马良徳【顺天人直高邮籍繇乐舞生嘉靖三十五年任】
　　师宗记【直易州人繇乐舞生嘉靖三十六年任加礼部右侍郎】
　　崔仲儒【山东阳信人繇乐舞生嘉靖四十年任】
　　邹应龙【陜西长安人兰州籍嘉靖丙辰进士隆庆元年任】
　　陈绍儒【广东南海人嘉靖戊戌进士隆庆元年任】
　　陈　庆【江西永丰人嘉靖庚戌进士隆庆三年任】
　　李际春【河南杞县人嘉靖丙辰进士隆庆五年任陞通政使】
　　王　凝【湖广宜城籍江西安福县人丙辰进士隆庆六年任】
　　陆光祖【浙江平湖人嘉靖丁未进士万厯三年未任陞刑部尚书】
　　刘一儒【湖广夷陵人嘉靖己未进士万厯三年任】
　　胡执礼【陜西永昌卫人兰州籍嘉靖己未进士万厯四年任】
　　王友贤【山西宁乡县人嘉靖己未进士万厯四年任】
　　陈于陛【直曲周县人嘉靖己未进士万厯六年任】
　　温　纯【陜西三原县人嘉靖乙丑进士万厯七年任】
　　隂武卿【四川内江县人丙辰进士万厯七年任】
　　李　辅【江西进贤县人己未进士万厯十年任】
　　沈人种【直嘉定人嘉靖己未进士万厯十三年任陞都察院】
　　何　濬【江西广昌人嘉靖己未进士万厯十三年任陞刑部侍郎】
　　严大纪【浙江余姚人太医院籍己未进士万厯十三年任】
　　裴应章【福建清流人隆庆戊辰进士万厯十四年任陞都察院右副都御史】
　　周　继【山东歴城人嘉靖乙丑进士万厯十五年任陞都察院】
　　李尚思【山西曲沃人隆庆戊辰进士万厯十六年任陞都察院右副都御史】
　　徐元春【直华亭人万厯甲戌进士万厯十七年任】
　　赵世卿【山东歴城人隆庆辛未进士万厯十年任】
　　卢维祯【福建漳浦人隆庆戊辰进士万厯十八年任陞大理寺卿】
　　吴自新【应天祁门人隆庆戊辰进士万厯十八年任陞都察院右副都御史】
　　张汝济【湖广江陵人隆庆戊辰进士万厯十八年任陞都察院】
　　陈大科【直通州人隆庆辛未进士万厯十九年任陞都察院右副都御史】
　　吕鸣珂【浙江丽水人嘉靖己未进士万厯二十年任陞通政使】
　　周思敬【湖广麻城人隆庆戊辰进士万厯二十一年任陞南京大理寺卿】
　　徐　作【江西南昌人嘉靖壬戌进士万厯二十一年任陞通政使】
　　范　仑【直丹徒人嘉靖乙丑进士万厯二十一年任陞通政使】
　　郑国仕【直魏县人隆庆戊辰进士万厯二十六年任陞都察院】
　　刘四科【陜西紫阳籍泾阳人隆庆辛未进士万厯二十七年任陞都察院右副都御史】孙　玮【陜西渭南人万厯丁丑进士万厯二十九年任陞都察院】
　　詹　沂【直宣城人隆庆辛未进士万厯三十一年任陞右副都御史协理院事】毕懋良【直歙县人万厯乙未进士天啓元年任】
　　洪文衡【直歙县人万厯己丑进士天啓元年任】
　　白　瑜【山西翼城人万厯乙未进士天啓元年任陞通政使】
　　林学曽【福建晋江人万厯壬辰进士天啓元年任陞南通政使】
　　朱光祚【湖广江陵人万厯乙未进士天啓二年任】
　　陈于廷【直宜兴人万厯乙未进士天啓二年任】
　　曹　珍【山东益都人万厯辛丑进士天啓二年任】
　　乔允升【河南孟津人万厯壬辰进士天啓二年任陞刑部右侍郎】
　　胡克俭【河南光山人万厯丙戌进士天啓三年任】
</div>
    <div class="pagination">
<a href="太常续考_page24.html">上一页</a><span>...</span><a href="太常续考_page20.html">20</a><a href="太常续考_page21.html">21</a><a href="太常续考_page22.html">22</a><a href="太常续考_page23.html">23</a><a href="太常续考_page24.html">24</a><span class="current-page">25</span><a href="太常续考_page26.html">26</a><a href="太常续考_page27.html">27</a><a href="太常续考_page28.html">28</a><a href="太常续考_page29.html">29</a><a href="太常续考_page30.html">30</a><span>...</span><a href="太常续考_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
