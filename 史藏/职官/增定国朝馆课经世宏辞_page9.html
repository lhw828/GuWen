<!DOCTYPE html>
<html>
<head>
    <meta charset="UTF-8">
    <title>增定国朝馆课经世宏辞 - 第 9 页/共 74 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>增定国朝馆课经世宏辞 - 第 9 页/共 74 页</h1>
    <div class="content">　　闽广善后事宜议 

　　张一桂 【国学少司成】 
　　窃闻之善谋国者。贵为未然之图。而不贵为卒然之计。惟夫始人情大抵如此之未豫。值事变之来。辄骇愕相顾。而嗟其无及。比事变一平。则义怡然安处。自以为泰山盘石之固。而不思所以善其后。此抱忧时之悃款者。扼腕而长叹也。恭惟　皇上。秉箓御天。薄海内外。罔不稽首。贡琛。重译。纳贽矣。惟兹闽广。寔在疆服。依山滨海。四塞险阻。时有一二桀骜不逞者。行称乱于其间。星驰飙发。大肆虔刘。而闽之漳泉。广之潮惠。罹毒尤惨。幸赖我皇上。威灵。穷数省之兵力。而后克之。肤功告成。元恶授首亦既纾　庙堂于南顾。措闽广于衽席矣。使狃于目前之安。而善后无策。臣恐余党遗孽。复且相煽如前日。东南之忧。将未艾也。谨质之土俗。稽之见闻。列为数事。用备采择。先儒曰欲求良民先求良吏言转移之机在上不在下也昔龚遂任渤海。而盗贼解散。张敞为京兆。而枹鼓不惊。顾上之人何如耳。往者闽广之区谈者率指以为远方。而宦斯途者。非出于杂。则由于迁谪。衰罢者。以闾茸废事。贪墨者。以黩货行私。虽刑重赋。民不胜求。驱之此言守令之选不可不慎为盗。每阶于此。诚今之有司。皆淂其人。则吏称民安。盗贼无自而作矣。故守令之选不可以不慎也易曰。王公设险以守其国。言地利之当固也。昔张仁愿筑三受降城。而胡人不敢南牧。刘江立沿海诸卫。而海上百年无警。考之往事。可征巳。盗贼出没于闽广者。岂无险要之可据者乎。今　宜周览地形。详加拟议。大则设州治。次则设县治。又次则设廵检司以镇之。如此。则无事此言险要之守不可不重可以潜消奸人之心。有事。可以坐扼盗贼之□。固国域民。计莫先于此矣。故险要之守不可以不重也语曰。牧羊以笠。养虎以此言保甲之法不可不严押。言制之有具也。先臣王守仁。平浰头桶罔诸寇。乃立十牌法。地方以宁。伐之闽广。诚于盗贼既平之后。仿其遗意。创为定制。俾其平居。则互相讥察。变故。则交相守望。奸人无所容。而良善宁谧。可以逆折祸乱之萌矣。故保甲之法丕以不严也诗曰。食我桑椹。怀我好音。盖喻孚化之速也。昔陈宴施惠颖川。而盗贼自归。阳城抚字道州。而民耻不善。乃自昔而巳然矣。今彼之此言抚绥之道不可不周甘心为盗者。淂无有大不淂巳者。夺其中乎。诚使为民上者。能轻其赋役。蠲其逋负。恤其疾苦焉。彼复以其不赀之身而自冐于不赦之罪以其所甚爱之妻子而自委于不一知之盗必不然矣故抚绥之道不可以不周也。书曰。御其得道。则狙诈咸作使。葢言驭远之难也先臣韩雍平大藤峡之乱。奏以土官为知州。疆宇安靖。迄今赖之。闽广之版图。其列在郡县者。无论巳。自此以□。淂无有重岩迭嶂。艹木蒙翳之区。不可以疆理治。伶音鸟语。崛强顽蠢之人。不可以化诲服者乎。今当顺其故俗。择勇此言驾驭之术不可不讲略趫健。众所畏服者。授以职御。俾之统制其地。内固藩离外却攘窃亦柔远之一策矣故驾驭之术不可以不讲也虽然。此特一时善后之大略耳。臣又闻之成周太和洋溢而越裳来献汉文恭修玄默而越佗称臣今闽广之地。固百越之故区也。挈古揆今。理非二致。伏愿我　皇上。超然远览。深惟古道。镜耀德之内修而外自宁此探本之说吁谟。揽内修之胜筭。凡政切自治者。皆振举不遗。则威德潜孚远人效顺。闽广贻万年之安而陋周汉于不足言矣譬之善养身者惟先培固元气而四肢百骸不期理而自理也岂非柔远之长策哉书曰明王慎德四夷咸宾诗曰王猷允塞徐方既同此之谓也谨议 

　　○闽广善后事宜议（利瓦伊祯） 

　　闽广善后事宜议 

　　利瓦伊祯 【庶吉士】 
　　开口便自苍然天下犹人身也吐纳之非时启处之靡节皆足以病其身善治身者必求所为致病之原而治焉然后可以无后患治天下之乱何以异此始之不慎而养其乱幸而少戢遂诩诩然以为安而祸源未塞鏬漏可乘一旦溃决而起将至于不可救斯不能善后之过也巳闽广之寇。内讧爚乱者。十载余矣。以国之灵得就芟薙譬诸病者仅免于死而元气耗荡不绝如线善后之策非所宜熟虑而疾行者乎盖甞总其大势而较之。贼之出没海上者。若乌合蜂屯。难与争锋。然非有根柢之势。故一战而胜。则其党与为易散。贼之盘踌山谷者。若蔓延萝附。株连蔕结。非其摧折之难。而惟其刬绝之尽为不易。斯二者。其声势递相伏。而吾所以备之者。亦宜兼修而无废。诚欲为善后之计。在海贼。二茦皆当则当申通夷之禁。而修沿海之备。在山贼。则当行保甲之法。而治郡县之兵。慎简守令。恊力区处。斯又其大凡矣。夫汀漳惠潮。地与夷邻。诸商利其所有。驾舶而互为市。久则导入内地。诸所此言通海之禁当严掠取。画地而分。夷既餍饫而归。彼方且离跂攘臂乎其间。而自幸夫刑辟之不加矣。是宜严为之防。诸凡采捕贩鬻。一切勿与通。庶可以绝向导之路。而携其构援之渐耳。国初濒海之区。列此言沿海之备当修戌置守。星罗碁布。世入恬熙。缺然寝阁。将不习旗鼓之节。士不闲弓马之技。熢燧斥候。委之荒野。而樵牧其上。甚无谓也。今虽少饬。然地岂尽可守士岂尽可用者乎作而新之存乎其人斯要计也国家幅员广袤。即茂林深箐之域。莫中王土。莫非赤子。而吏其地者。至不得以尺一之书。相号召。何也。今海贼巳平。山贼势无藉赖。恐恐然有不免之惧。或抚或剿。可一言而决矣俟其剿抚有成。则宜深入其阻。夷其部落。以分其党。为之联里此言保甲之法当行甲。授田宅。稽出入。使人相觉察。有犯辄什伍连坐。如此。将左右牵引。无间可投。虽欲为盗。得乎。至夫郡县之民兵。无事。则以备城守。有事。则以共战鬬者也。今尺籍之中。名存实亡。仅余老弱。以资迎送。倏然有警。何以应之。夫守藏者恐盗之胠箧探囊也此言郡县之兵当治则必摄缄腾固扃鐍也而有司以薄书期会为功练兵之道漠然不加于心诚使邑皆有兵兵皆可战则何虞贼哉夫贼之来由官邪也官之失德宠赂彰也闽广素称沃饶。土者不胜其朵此言守令当慎简颐之私。以其翡翠珠玑。犀象绮纨之利。盈于身。而又以其桁杨接折。凿枘窝矢之威。加之民。官敛其一。私浚其十。故民之财日竭。生日蹙。而后忍以其父母妻子之身。委之于盗贼。诚得良守令。而伛拊之。损非作文。务蠲积岁之逋。使安其常业。无至转徙。则民不见夫此之为害。而彼之为利。即驱之使盗。不从矣。夫十指齐力则射可及远四马均任则车无留行闽广交壤。势如此言闽广诸臣当恊力区处唇齿。而两省当事之臣。率以胡越相视。不能戮力御侮。故贼之势常合。而吾之势常。往来聚散。莫敢谁何。诚协两省之兵力。平居。则切同舟共济之谊。贼稍啸聚。即掎角而进。则力不分而事易。斯亦协共之道宜尔也夫六策者若阔略而无当。而致乱之原。实不外此。惟其图之不早。故被祸若是之烈。不于此时亟反其弊。而善治之。将何以税驾哉。语曰。前车之覆后车之鉴也。前事之失后事之师也不谨其前而复不善其后是加酒于醉而横斧于朽也难矣嗟乎。陆生掉三寸之舌。说尉佗而为之臣。武帝遣楼将军率五十万之师。而不能愽南越尺寸之地。岂三军之勇。不若一介之使哉。则委任权力之殊也。士君子不出户庭。欲端拜而议当世之故。中若审括。坚若金石。岂易哉。岂易哉。 

　　○班军议（何洛书） 

　　班军议赵宗伯定宇公评当今武备不振班军废弛君独欲申法简帅所以振刷申饬者甚备而省工作禁诛求其柎循燠咻之意兼至焉军政自此大振矣 

　　何洛书 【庶吉士】 
　　臣惟中都河南山东诸处。京操班军。国家所以卫　京师固根本至重务也。沿袭浸久。玩愒滋生。有不可不亟为振饬者。请以玩愒之弊言之各处春秋二班原有定额。近年每过上班。下班亦多报。其实十不满其八九。而大率由于班官之折。而迯亡不充者。亦间有之。夫十既不满其八九。而常多报完者。何也。盖领班官之虗冐。如每岁当起行。各该廵抚。及都司官尝点验之矣。则募人以完其数。比至京也。兵部及团营。尝点验之矣。又募人以充其数。峕乎入营随操。廵视科道官。尝抽队点验之至。复募人以充其数。或拨之工作。其募人以充数者。如故也。诸非点验。非工作。而问其实额。何有焉。夫若此者。得逭于罚。不啻幸矣乃。往往因而得奖。且有滥荐剡者。是使奸伪得计。而核实之政不行也。彼将何所惩乎。况班军之设本以居重驭轻。无事则随营操练。有事则御侮折冲。今特以应文具而已。岂申法周密祖宗立■〈氵厺〉意哉。臣谓欲革弊有二曰申■〈氵厺〉简帅而巳何谓申法请示下廵抚兵备卫所官员。逓相责成务使践更者。必满其额。包折者。莫容其奸。而又稽以年貌。防以互察。严以虗冐之皋。其行粮预支等。至。即委廉正官员。按名给散。如冬衣布花例毋许都司。及领班官。得侵渔而扣减之。此法之当申者也何蕳帅严明谓简帅夫领班之役。卫官中有身家。知自爱者。多不愿行。而或以付请无藉之辈。欲责以无虗冐。胡可得巳。自今宜申选其人。且令卫官。必经领班效。责始?以司篆佥书之任。若都司之统领者。尤湏精择以充之如卫官一有包折。都司一有掊克。即加按治。而易置之。不徐徐焉。庶人乎情知警。而积习可厘。此帅之当体恤军情禁止浚削固知此议出而三军如挟纩矣简者也。然臣尤有说焉。夫军士至寒苦也。赴班。至劳役也。乃徐察其情。率不病于操练。而推病于工作。盖工作之事。非宫府。则山陵。往往中官参之。彼不利于役之齐。而恒利于工之折。贫民糊口不给。而复加以诛求。方称贷未巳。而子钱旋责其负焉。即欲不迯亡。何得也。领班官虗冐成习矣。都司官。即欲不因循。苟且。何可得也方今圣上。纲纪肃清。所未尽涤者。独有此耳。更望宸断。凡有不得巳工作。务　敕廵视官。严行稽察。有敢浚削者。毌论中外必罪功贷则官军不致重累。而督责之法。于是乎可于矣伏乞圣裁 

　　○边事议（张位） 

　　边事议黄宗伯仪□公评九边形势防边利弊具此数语中矣他人即连篇累牍几能出其范围 

　　张位 【宫詹学士】 
　　古今御戎之策。无过攻守二端。守藉地形攻资兵力二者。常相为重。不可偏也。我　国家建都燕京。三面邻虏。防边大计。视古加详。自东至西。绵亘万里。曰辽东曰蓟镇曰宣府曰大同曰三关曰延绥曰宁夏曰甘肃此九边形胜大略也。每边各设重兵。统以大将。副以偏禆。监以宪臣。镇以开府。联以总督无事则画地防守有事则掎角为援地形兵力可谓备且周矣。但承平日久旧制渐渝。不无可议者自大宁都司之内徙而左臂。单寒。自辽。阳旧。城之外弃而守望劳费开平移而上谷之烽火益逼东胜废。而二。关之。设备愈严今且不守偏头而守宁武矣。河套住牧。镇远缺防。而朔方之形势亏矣。哈密折入土鲁番。而河西之孤悬益甚矣。大抵形胜日缩虏患日近犹撤籓篱而退守门庭居室者其能晏然高枕乎又调入卫之兵。以为常。则践更疲命。是自耗之术也设摆边之卒。以为固。则力分推诿。是自弱之道也精徤古确而防边忧国之意溢干楮间录之以儆生边事者募南兵暂为技击之倡可矣还当练土著为久远之需筑墩台用壮阨塞之观可矣还当缮城堡为清野之计丁壮则困于修筑隐于占役而取数于荷戈矣粮饷则克于椿头苦于折支而难望其宿饱矣方今顺治威严虏酋效顺外宁内安此一时矣但贡市利归酋长。而部落尚挟狼心。马价暗偿。脂膏巳竭。金缯日索。豺豕何厌板升聚毒虑有溃决之虞土蛮垂涎虑有紏合之举宋时初患西昊竟苦金元胡运盛衰东西何常之有未雨而怀桑土之谋既济而谨衣袽之戒今日所宜亟讲而善图焉 

　　○二失三害议（冯琦） 

　　二失三害议张□酉玉阳公评琢庵奇士也摛词运思直追古初乃其筹划几务亹亹中窾如此议亲□节用敦宗恤民仆仆乎逼古宜人异日丝纶事业此可古矣 

　　冯琦 【经筵侍讲】 
　　臣闻天下之不可恃者治安之势也而天下之最难得者治安之时也知其不可恃则虽据太山盘石之固而常有厝火积薪之忧念其最难得则虽乘万代一时之盛而常有朝不及夕之计古帝王之鸿业垂千百年而不替者繇此道也以臣之愚。曙于方今。其可谓治安矣。陛下神圣统天。委政喆辅。中外百职。秩然咸理。大小庶官。亦既喁喁然乡风矣。虽然。自泰宁既久而隋窳日滋世变侵寻而瑕衅潜伏。我祖之法。稍稍陵迟。其势有不复者矣夫古先哲王创制之时其见事周而后虑详垂之百世可以无过然法久则敝敝则变变则通是以诗咏率由书称成宪而易则曰通则变使民不倦亦其理势然也夫第令善通变者斟酌剂量以无诡乎时宜以渐复乎　祖宗之旧此岂非保治之上策哉臣尝抵掌而筹时事。窃以为今天下。有二失三害皆关于　社稷之大计。所当乘今日而亟为之图也。尝观复召见之典祖宗时凡再朝。政事之暇。时时延见大臣。平台暖阁。召对无数。赐茶命坐。体貌有加。以故上有所练于事。而下有所效其诚。今午朝之制。巳不能猝复矣。而一二腹心元老。及九卿文学侍从之臣。时或召见便殿。谘诹治理。考论古今。北亦所以恢弘睿质而植太平之基也今常朝之期。月不过数日。讲读之时。日不过数刻。比者虽俞辅臣之请。详阅章奏。然未闻超然降辞。有所访逮也。此一失也陛下虽至圣神四海万几。岂能玄览独悟。而诸臣即怀忠抱□亦何缘而达哉此一失也祖宗朝。内府岁用。不过二十万。夫王者以四海为家亦何求弗定内用之额得而数俭于此岂非为天子民不忍厉天下以自飬乎兹者内用之额。岁且踰百万。内帑不足而外取给于度支。费有日增而窦不内塞。滋侈心。耗利源。岁复一岁。而将何以善其后夫大有两宫之飬。而细有驭幸之恩。累年之额。臣知其不可以一旦而此亡失也骤削也独宜稍核其出入事事而节缩之。岁岁而逓减之。数年之后。提衡于多寡之间。定为常额着之令甲。以贻后世毋令奸人窟穴其间。于以昭主德。而宽国用此。最便计也。而虑亡及此者故曰此二失也　国初亲王禄。岁五万石。恩至渥矣未几减而万石。或千石是何与之未几。而削之太骤也。则不以亲故困天下力明矣。今宗正籍。至万五千人。亲王而下郡。将军中尉。亡论已。其他乡君仪宾。以及疏庶人。有罪而庶人者。皆有禄裁宗藩之禄即竭海内之力弗能赡也。而议者束于祖训。语及藩禄。莫敢支吾夫自高皇帝不能以五万石。长给诸王。而十世之后犹食于县官亡异往时禄给则　国家无神运鬼输之财禄不给则宗人有啼饥号寒之患究其末流不变不止及今且因循未决如病痈者此二害也徼幸于一旦之无溃以为安岂不盩哉害一矣天下事大者称诸边。祖宗时诸边卫犬牙相错一卫之军足以卫一方不闻调客兵彻客兵之扰也自一宁撤蔽。而北边多事矣。固原城巨。而西垂益骚然矣以今之势即欲尽撤客兵。亦胡可轻。然至倚重于。南兵此计者之过也。臣闻饷边之费土兵二而当南兵一饷一南兵。何知募一土兵。且始所以调南兵者。资教练也。土卒未练。而南兵自如可乎。矧夫当时者。朘止兵以奉南兵。即南日以骄。而北日以此二害也怨此败道也。害二矣　国家财赋。大半仰给东南洪武。蠲租赈贷之令。无岁不下。百姓阜殖。而县官之供。往往不乏。比年以蠲东南之租来。经费日广。无事而蠲租。势不行矣。或有大灾弘大霈以苏疲甿岂非至计哉比者东南告灾眀旨数下惓惓民隐民间欣然愿少湏臾无死以蒙更生之泽而议者为国守财狃得鱼之利而忘竭泽之无虞一旦有变此此三害也不为疥癣而为腹心之疾明矣臣不胡以御之。害三矣夫祖宗之法行之二百年无不善者特时异势殊有宜有不宜耳而要之推　祖宗之意所望于圣子神孙者大要在亲贤勤政端已率下广敦睦重边计恤民保□石画经国远猷词臣典在笔礼何谙练时政若此命培国脉以保万世之太平而已诚令陛下于此数者失则补之害则弥之其于祖宗之法不必尺寸而模焉步武而追焉要以不诡于时宜即所以善成乎祖制矣此直万世治安之策所繇建也若不以此时计利乘便光大业而洗夙瑕则后之难且伯此矣夫惟后将有不为之时然后知不为于可为之时者诚足惜也伏惟圣明财察。臣愚不胜惓惓。 

　　增定国朝馆课经世宏辞卷之三毕　　　周氏万卷楼藏□ 

　　●增定国朝馆课经世宏辞卷之四 

　　太原　王锡爵　元驭父　增定 
　　四明　沈一贯　肩吾父　参订 

　　议类（二） 

　　◆议类（二） 

　　崇圣学正士风议（邹德溥） 
　　崇圣学正士风议（李廷机） 
　　正士风议（王荁） 
　　王文成陈白沙从祀议（邹德溥） 
　　王文成陈白沙从祀议（李廷机） 
　　正文体议（朱国祚） 
　　正文体议（李廷机） 
　　正文体议（王荁） 
　　正文体议（杨元样） 
　　三途并用议（李廷机） 
　　三途并用议（邹德溥） 
　　三途并用议（周应宾） 
　　国朝理学名臣考议（李所） 
　　盐法钱法议（焦竑） 
　　东汉论（方孝孺） 
　　魏征（王祎） 
　　原谏（王祎） 
　　原文（宋濂） 
　　深虑（方孝孺） 
　　国统（方孝孺） 
　　鬻拳（方孝孺） 
　　豫让（方孝孺） 
　　伍员论（程敏玫） 
　　陈平论（程敏政） 
　　曹操论（程敏政） 
　　原教（程敏政） 
　　唐高宗（谢铎） 
　　曹参论（谢铎） 
　　王魏（邵宝） 
　　事难（邵宝） 
　　春秋论（章懋） 
　　南人不可为相论（王鏊） 
　　汉立韩信为齐王（陆□） 

　　○崇圣学正士风议（邹德溥） 

　　崇圣学正士风议王相国荆石公评论圣学有三蠹士风有三蠹俱极切中而古雅庄洁入其剩技欠 

　　邹德溥 【翰林国史编修】 
　　夫圣道本明也。而邪说之。士风本淳也。而习污之。故兴学莫如讵邪维风莫如法祛弊播谷者。必茀其草。养生者。必治其症。夫学亦有草。风亦有症。不茀其所以为学蠹者。学必弗崇也。不决其所以为风蠹者。风必弗正也。盖今之为学蠹者三而其为风蠹者亦三愚请得而质言之。夫所以为学蠹者。何也其一曰虗无之说当辟也世之矜言性宗者。以为天下之道起于无。反于无。而称根复命矣。夫语中而归之未发因也然不离乎喜此言虗无之说当辟怒哀乐而言之也举所谓三重九经者而融之于不显斯其为无声臭也已今尽举一切之用遗之而归于无有愚未睹夫太极之在五行外也盖其说尝引三十辐共一毂当其无有车之用夫车诚以其无为用然使悉并所谓辐与毂者而独以其无为车可乎使天下刍狗仁义而骈栂礼乐者必此说启之矣愚故曰虗无之说当辟也其二曰奇诡之说当辟也世之殚思玄冥者。辄务为不可知之说。以炫天下。好异者。神其说而宗之。夫此言奇诡之说当辟圣人之所神明而默识者乃愚夫愚妇之所与知者也盖孔氏之自述曰。下学而上达。今舍其所以下学者而求达毌乃几于索隐者欤画工之画也于犬马顾难而于鬼神顾易则以人之所共见者难肖而于所不覩者易逃也今奈何令鬼魅之说得张使天下废正学而趣于荒唐乎愚故曰奇诡之说当辟也其此言师心之说当辟三曰师心之说当辟也先是心解得遗经者。俯然以六经为脚注。袭其说者。遂乃并博古而废之夫神明之不倚见闻固也然而见闻亦所以扩吾之神明也即孔氏不称好古敏求乎不独于易韦编三绝即一礼一官必就其人而咨之彼岂废见闻者哉夫以用兵之妙在心遂谓兵法之无庸学也亦固矣其敝使人恣睢自用不访遗训而咨故实愚故曰师心之说当辟也夫所以为风蠹者。何也。其一曰机巧之习当忝也盖自奔兢之此言机巧之习当惩风起。业已痛斥之矣。然而机巧者。奔兢之端也。世且相率而才之。何也。彼其巧于投尚且外匿其牛鼎之迹而实居之盖天下向之益烈此张释之所以恶啬夫也愚故曰机巧之习当惩也其二曰侈靡之习当惩也吏人簠簋不。天下必以为重垢。奈此言侈靡之习当惩何其于侈靡者。弗禁也。夫财既匮于用矣。此不墨而取诸民。将焉给之即貌为清者。祗巧取耳。此其害视明贪者滋甚。夫不杜其侈而贪是禁。此譬诸防水者不塞其窦日筑无益矣愚故曰侈靡之习当惩也其三曰和同之习当惩也比者士人袭用附和世尚严则争言严舍崔寔之论无陈也世尚宽则争言宽舍温舒之疏无陈也此其人于国家何赖焉自圣不能以其专智成理必藉众见而交修之欲其如五味之相济也今且以水济此言和同之说当惩水其谁能食之愚故曰和同之说当惩也虽然邪说不可以言辟也在反经而已矣敝习不可以言惩也在用贤而巳矣扣缶者自以为乐及为之撞大钟发大鼓而后知缶音之足羞也三军之士鼓之不起以千金之赏赏搴旗而士争披冑入敌矣圣人者常以身为锺鼓而以爵为千金故学无不崇而风无不正也。谨议。喻拟甚新 

　　○崇圣学正士风议（李廷机） 

　　崇圣学正士风议 

　　李廷机 【国史编修】 
　　局面甚整夫天下事最大者则莫如学术风俗矣圣学不崇则无以绍明休绪统一道真而天下之学术日废士风不正则无以维持名教广厉众庶而天下之人心日漓斯二者。非细故也。顾圣学之坏也。以邪说士风之坏也。以敝习。夫使邪说得行敝习未改而圣学士风二喻甚确欲蕲圣学之崇士风之正未有可幸而几者愚之意以为圣学之为邪说坏也如鉴之以尘垢蔽其光也不刬刮渥磨之则不复士风之为敝习坏也如水之滔滔然赴下流而趋也下堤防障捍之则不止矣夫岂惟不复且愈蚀岂惟不止且愈溃斯主世道者所为嚆目而忧也顾其所为辟之之权不在下而在上夫合天下邪。若缁黄辈至为粗浅龌。不过得委积。以掩其口而已。不足以惊愚动众。不足忧也所忧者。士大夫好奇喜异此极言今日学术之敝意者亦有为之言欤舍经传而内典之为披薄彛伦而释子之为友弃身心言行不治而相与治其虗无浮游之说间闻飞升窈冥事。则相与咨嗟艳慕侈谈乐道褁粮而超之足迹接于官观之中。车辙结乎千里之外。愚者见其如此。靡然向风废本务。离家室。将圣人大中至正之道。蚀而不明愚窃以为宜风士大夫以切近着实之指令居官者以奉职守法为贤家食者以谨身饬行为高而诡僻虚诞者稍分别焉则士大夫亦何乐以其身为上之所厌薄必易虚以实反邪为正庶天下亦不弃本务之事而家室之安矣圣学固可崇也夫今天下士习亦敝甚矣。自青衿时已俛首此极言今日士风之敝有司以希进取比通籍乃益广拔援之途工巧媚之□往往疏阔其职事而尽聚精神于苞苴竿牍间媕婀脂韦相师成风愚恐平居直言敢谏之士临难仗节死义之臣何由而得何不广厉士人以廉媿之节令司杜绝纠察。而有违令旨如前者。置其考曰污。与不谨同罪而不以混于不谨之科使人明见畏避而知所不敢为。各砥砺名节。以立于清世士风庶其振乎。夫以上化下犹以玺印涂也抑之方则方抑之圆则圆夫邪说之此复以辟邪说惩敝习归之上人真清源正本之论未辟敝习之未惩宁独在下哉佛老之宫时肴焚修之典时行祈禳之事不能已香缗之供不能斥则所以辟之者犹未也耿介者寡合而巽??耍者间以承事当心木讷者陆沉而巧幸者间以径窦膴仕则所以惩之者犹未也夫桓公一恶紫而紫贱一断长缨而中国无长缨岂以学术风俗而不然乎今开之于此而禁之以彼是聚膻而却蚁建鼓而辞击必不能也故邪说之辟在勿助之而已敝习之惩在勿长而已此尤本原所在所当加意者谨议。 

　　○正士风议（王荁） 

　　正士风议刘□□复斋公评士风极敝正之甚谁篇中四深得肯綮末重君卿尤是提纲挈领之要有旨哉 

　　王荁 【探花编修】 
　　臣惟士风之邪正系世道之隆污天下之治忽士不正而欲升斯世于大猷登天下于治理臣虽甚愚亦知不可然士风之趋于敝也犹江河之趋于下也江河下矣而欲遏其流必从上源塞之士风敝矣而欲挽其趋必从上焉倡之自古及今未有易者我朝列圣相承礼陶化洽二百年来士盖彬彬向风矣令上眀圣。总握化机。又二三大臣。为之劻勷佐理。文教覃布。治化益臻。士风不可谓丕反正矣。然浇漓未殄视古淳庞之盛若少让焉是遵何故哉母亦积习久而振刷。即一振刷之而未悉中肯棨也臣不暇悉。姑举有禆士风之大者条为四事为皇上陈之。一曰正名分古者士让为大夫。大夫让为卿。卿让为公孤非逊也。所以敦分而恊恭也。今天下士。恪守名分者。固有。正名分之说似迂其中亦多好刚使气之徒。耻居下微。恣睢犯上。列黉校者。或以弟子而傲师传。服荐绅者。或以下僚而抑长吏至僣分也至亡等也士风偷。莫此为。诚宜明上下之等。倡礼让之教。傲师者罚。抑长吏者罚。阿纵急默者罚。使士习不得结党而排侠焉。务本实论虽正当然经人道过亦少心得庶名分定。而僣逼之正矣二曰务本实夫世之治也。自文而返质。其敝也去质而尚文。今天下士风。质也耶。操觚翰者。剽芜蔓以媒青紫。披青紫者。肴弥文以猎声。名为讲学。而厥言无当。袭弄故套。而行不由衷。巧宦之说投真忱之意丧间有一二诡诈虗张窃阶膴仕者率嚣嚣以为得计鼓波荡之士习而趋之风至陋矣今宜申敕教条综核名实。倡正学以端其习而孝弟力行者举之课功实以核其伪。而悃愊无华者旌之。其它闪烁游扬。托空实诈以贾名钓誉者。不使滥厕乎士途。庶本实务。而骄伪之风正矣三今日士气颓靡所宜振作欲正士风莫此为先少广得之矣曰振颓靡夫士必有大气节而后能有所竖立彼依阿淟涊者安能卓然挺拔为　国家辨大事也今士方韦藿时溺于时好类与俗相浮沉一旦释屩绾符随缙绅章缝逐队而趋鲜不庸庸碌碌以全躯保妻子为念直陈时蠹则回避顾忌恐征首事之尤身遘时艰则恍惚怆惶惧蒙叵测之祸甚者推调希迁玩愒坐视　国家亦何便于此宜　敕诸司。率先振作果敢任事者。即所在无赫赫。必重奖异。如是。则士风奋。而颓靡之风其可正乎四曰抑奔竞夫廉耻士人之美节奔竞则廉耻丧。今上甲舍明公。铨曹窦塞。奔竞之风。视昔固已少矣。然积习易溺。而耳日难周。即今厘革之。而上书及门之徒。夤缘于举主者。不终无也。乞敕吏。转行各省抚按。一体遵访。廉清公谨者。举贪墨逢迎者。其昵情狥私。以爱憎为举劾者罪坐。则赏罚严。奔兢今世敝习也抑之所以正士风伟哉议而奔竞之风其可正乎夫四者。皆正士风之急务。而其本在上也。何者上行下之谓风未有上感而下不应者皇上端本澄源谨名器之颁务综核之实明赏罚之公敦俭素归本于皇上贵成于公卿督斈此端本澄源之论之德实有诸已明示意向则天下士当必闻风而兴起矣然佐理风教之责亦各有任之者焉督学司一省之风教者也公卿司百司庶府之风化者也　皇上持风教于上而以内责之公卿外责之督学明良恊济上下倡和则教化四达道德齐一何虞士风之不古复哉虽然士必懿而后大受巳仕之士即未仕之士之出身也身木仕而正则其趋已定孰有仕而以不正继之督学者又正士风之大原而在今日 【尤所当此?必饬之者若他纤细臣何敢赘】 

　　○王文成陈白沙从祀议（邹德溥） 
</div>
    <div class="pagination">
<a href="增定国朝馆课经世宏辞_page8.html">上一页</a><span>...</span><a href="增定国朝馆课经世宏辞_page4.html">4</a><a href="增定国朝馆课经世宏辞_page5.html">5</a><a href="增定国朝馆课经世宏辞_page6.html">6</a><a href="增定国朝馆课经世宏辞_page7.html">7</a><a href="增定国朝馆课经世宏辞_page8.html">8</a><span class="current-page">9</span><a href="增定国朝馆课经世宏辞_page10.html">10</a><a href="增定国朝馆课经世宏辞_page11.html">11</a><a href="增定国朝馆课经世宏辞_page12.html">12</a><a href="增定国朝馆课经世宏辞_page13.html">13</a><a href="增定国朝馆课经世宏辞_page14.html">14</a><span>...</span><a href="增定国朝馆课经世宏辞_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
