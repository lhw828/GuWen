<!DOCTYPE html>
<html>
<head>
    <meta charset="UTF-8">
    <title>太常续考 - 第 19 页/共 36 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太常续考 - 第 19 页/共 36 页</h1>
    <div class="content">



　　蕲献王至懐隠王一百一十二坛陈设同内越靖卫恭秀懐岐惠雍靖泾简申懿七王有一妃者各帛二段爵六寿定王有二妃者帛三段爵九汝安王有三妃帛四段爵十二其余各坛各帛一段爵三永清公主加一食卓【清明霜降】祭夫人陈设并同
　　一仪注祭日子时賛引导遣官行教坊司作乐賛诣盥洗所洗讫賛就位执事捧香盒至香案賛诣前导遣官至香案前賛上香遣官三上香跪讫賛复位賛四拜賛奠帛行初献礼执事捧帛爵各献于案上跪讫賛跪賛读祝读讫賛俯伏兴平身賛亚献礼执事捧爵献于案上跪讫賛终献礼【仪同】賛四拜賛焚祝帛执事捧祝帛出賛诣焚祝帛所賛礼毕
　　一祝文维某年嵗次某甲某月某朔某日皇帝遣致祭子废后吴氏之灵曰惟灵仙逝音容日逺兹遇某节良増感悼特修常祀灵其鉴歆尚享维某年皇帝遣致祭于世庙继后张氏之灵曰节序流易时维某节谨以牲醴用申常祭尚惟鉴歆维某年皇帝遣致祭于恭顺荣荘端静皇贵妃李氏之灵曰惟灵仙逝日月不居兹遇某节特修常祀尚其歆格维某年皇帝遣致祭于荣惠宜妃杨氏之灵曰兹惟某节之辰特修常祀明灵如在尚其鉴歆穆庙昭顺英妃魏氏穆庙荣恪徳妃李氏穆庙康靖容妃韩氏神庙恭恪惠荣和靖皇贵妃郑氏光庙恭懿惠顺荘妃李氏荘惠荣妃王氏恭靖和妃赵氏昭靖敬妃荘氏恭惠荘妃刘氏荣悼安妃杨氏昭惠端妃董氏昭荣恭妃李氏端惠懿妃于氏温静顺妃常氏荘靖徳妃许氏端靖荣妃王氏端静淑妃秦氏贞惠贤妃姜氏温靖淑妃王氏僖妃王氏竒妃叶氏靖惠顺妃李氏熹庙恭恵纯妃段氏熹庙裕妃张氏以上二十四妃祝文俱同宜妃杨氏维某年皇帝遣致祭于敬嫔邵氏之灵曰兹惟某节之辰特修常祀明灵如在庶其鉴歆世庙荘嫔王氏慎嫔魏氏惠嫔韦氏常嫔陈氏常嫔李氏裕嫔王氏懐嫔王氏御嫔黄氏宛嫔赵氏常嫔马氏常嫔刘氏常嫔张氏康嫔刘氏常嫔傅氏常嫔张氏常嫔杨氏昭嫔张氏常嫔武氏宁嫔郭氏静嫔田氏安嫔孟氏顺嫔张氏悼嫔耿氏丽嫔宋氏和嫔任氏常嫔髙氏常嫔王氏常嫔刘氏神庙徳嫔李氏常嫔杨氏荣嫔李氏以上三十一嫔祝文与敬嫔邵氏相同维某年皇帝遣致祭于宪庙皇子之灵曰兹惟某节之辰特修常祀明灵如在尚其鉴歆懐献世子悼恭太子庄敬太子哀冲太子宪懐太子悼冲太子悼懐太子献懐太子以上八位与皇子祝文同永清公主长太公主仙游公主太康公主常安公主思柔公主归善公主蓬莱公主太和公主栖霞公主僊居公主静乐公主云梦公主灵丘公主云和公主泰顺公主香山公主天台公主悼懿公主永宁公主懐宁公主悼宁公主悼康公主悼恭公主悼顺公主悼淑公主以上二十六公主祝文与皇子相同惟某年嵗次皇帝遣致祭于越靖王之灵贞惠妃吴氏之灵曰兹惟某节之辰特修常祀灵如不昧尚其鉴歆蕲献王滕懐王卫恭王【并贞烈妃杨氏】许悼王忻穆王秀懐王【并妃黄氏】岐惠王【妃王氏】雍靖王【妃吴氏】泾简王【妃曹氏】申懿王【妃项氏】蔚悼王寿定王【妃徐氏继妃吴氏】汝定王【嫡妃李氏继妃李氏次妃晋氏】景恭王【妃王氏】頴伤王戚懐王蓟哀王均思王靖悼王永思王邠哀王沅懐王简懐王齐思王慧懐王懐隠王以上二十六王祝文与越靖【俱同】嵗遇清明霜降添祭保圣贤顺夫人冯氏等共四十二位祝文相同维某皇帝遣致祭于某夫人之灵曰时维【清明霜降】特用遣祭尔灵如在庶其承之女冠孙氏等曰时维【清明霜降】特用遣祭尔等其歆承之
　　一本寺库内出各陵坟所合用制帛香烛果品牲醴等物长陵祝版一片奉先帛二段素帛十六段速香三斤【又一炷】八两烛十六枝四两烛五十二枝二两烛六十枝一两烛三十枝胡桃栗子红枣各十八斤荔枝圆眼各十一斤四两香油豆粉各九斤土堿六斤白盐四斤八两大笋木耳各六两花椒细茶栀子红麯各四两铜青黄丹各二钱祝版本纸二张包版黄白榜纸各一张包香帛黄咨纸二十五张白咨纸十八张酒二十瓶犊一只【用】猪五口北羊四只白麫一百四十斤献陵祝版一片奉先帛二段素帛七段速香三斤【又一炷】八两烛八枝四两烛四十六枝二两烛六十枝一两烛三十枝胡桃栗子红枣各九斤荔枝圆眼各五斤十两香油豆粉各四斤八两土堿白盐各三斤大笋木耳花椒细茶各三两栀子红麯各二两铜青黄丹各一钱祝版本纸二张包版黄白榜纸各一张包香帛黄咨纸十五张白咨纸九张酒十一瓶犊一只【用】猪五口北羊三只白麫八十斤景陵祝版一片奉先帛二段素帛八段速香三斤【又炷】　八两烛八枝四两烛三十八枝二两烛六十枝一两烛三十枝胡桃栗子红枣各十斤荔枝圆眼各六斤四两香油豆粉各五斤土堿白盐各三斤大笋木耳花椒细茶各三两栀子红麯各二两铜青黄丹各一钱祝版本纸二张包版黄白榜纸各一张包香帛黄咨纸二十张白咨纸十张酒十二瓶犊一只【用】猪五口北羊四只白麫九十斤裕陵祝版一片奉先帛三段素帛十八段速香三斤【又一炷】八两烛十二枝四两烛三十二枝二两烛九十枝一两烛三十枝胡桃栗子红各二十一斤荔枝圆眼各十三斤二两香油豆粉各十斤八两砂糖七斤红豆一斗四升土堿七斤白盐五斤大笋木耳花椒细茶各七两栀子红麯各四两铜青黄丹各二钱祝版本纸二张包版黄白榜纸各一张包香帛黄咨纸三十张白咨纸二十一张酒二十四瓶犊一只【用黝】猪五口北羊四只白麫二百六十六斤茂陵祝版一片奉先帛四段素帛十四段速香三斤【又一炷】八两烛十六枝四两烛六十六枝二两烛六十枝一两烛三十枝胡桃栗子红枣各一十八斤荔枝圆眼各十一斤四两香油豆粉各九斤土堿六斤白盐四斤八两大笋木耳各六两花椒细茶栀子红麯各四两铜青黄丹各二钱祝版本纸二张包版黄白榜纸各一张包香帛黄咨纸二十五张白咨纸十八张酒二十二瓶犊一只【用黝】猪五口北羊五只白麫一百八十八斤泰陵祝版一片奉先帛二段速香二斤【又一炷】八两烛八枝四两烛二十六枝二两烛五十枝一两烛三十枝胡桃栗子红枣各二斤荔枝圆眼各一斤四两香油豆粉土堿白盐各一斤大笋木耳花椒细茶栀子红麯各一两铜青黄丹各五分祝版本纸二张包版黄白榜纸各一张包香帛黄咨纸五张白咨纸二张酒四瓶犊一只【用黝】猪三口北羊三只白麫二十四斤康陵祝版一片奉先帛二段素帛二段速香二斤【又一炷】八两烛八枝四两烛二十六枝二两烛五十枝一两烛三十枝胡桃栗子红枣各四斤荔枝圆眼各二斤八两香油豆粉土堿白盐各二斤大笋木耳各二两花椒细茶栀子红麯各一两铜青黄丹各五分祝版本纸二张包版黄白榜纸各一张包香帛黄咨纸八张白咨纸四张酒六瓶犊一只【用黝】猪三口北羊四只白麫四十八斤永陵祝版一片奉先帛四段素帛三十六段速香四斤【又一炷】八两烛十六枝四两烛一百二十六枝二两烛七十枝一两烛三十枝胡桃栗子红各四十斤荔枝圆眼各二十五斤香油豆粉各十九斤半土堿十二斤白盐九斤大笋木耳花椒细茶各十二两栀子红曲各八两铜青黄丹各五钱祝版本纸二张包版黄白榜纸各一张包香帛黄咨纸八张白咨纸四张酒四十五瓶犊一只【用黝】猪十口北羊九只白麫二百五十二斤昭陵祝版一片奉先帛四段速香二斤【又一炷】八两烛十六枝四两烛四十六枝二两烛七十枝一两烛三十枝胡桃栗子红各四斤荔枝圆眼各二斤八两香油豆粉土鹻白盐各二斤大笋木耳花椒细茶栀子红麯各二两铜青黄丹各五分祝版本纸二张包版黄白榜纸各一张包香帛黄咨纸五张白咨纸二张酒八瓶犊一只【用黝】猪五口北羊五只白麫四十八斤定陵祝版一片奉先帛三段速香二斤【又一炷】八两烛十二枝四两烛三十六枝二两烛四十枝一两烛三十枝胡桃栗子红枣各三斤荔枝圆眼各二斤四两香油豆粉土鹻白盐各一斤八两大笋木耳花椒细茶各二两栀子红麯各六钱铜青黄丹各五分祝版本纸二张包版黄白榜纸各一张包香帛黄咨纸五张白咨纸二张酒六瓶犊一只【用黝】猪四口北羊四只白麫三十六斤庆陵祝版一片奉先帛四段速香二斤【又一炷】八两烛十六枝四两烛四十八枝二两烛五十二枝一两烛三十枝胡桃栗子红枣各四斤荔枝圆眼各二斤八两香油豆粉土鹻白盐各二斤大笋木耳花椒细茶各二两栀子红麯各六钱铜青黄丹各五分祝版本纸二张包版黄白榜纸各一张包香帛黄咨纸五张白咨纸二张酒八瓶犊一只【用黝】猪五口北羊五只白麫四十八斤徳陵祝版一片奉先帛一段速香一斤【又一炷】八两烛四枝四两烛十二枝二两烛十二枝一两烛三十枝胡桃栗子红枣各一斤荔枝圆眼各十两香油豆粉土堿白盐各八两大笋木耳花椒细茶各二钱栀子红麯各二钱铜青黄丹各二分祝版本纸二张包版黄白榜纸各一张包香帛黄咨纸五张白咨纸二张酒二瓶犊一只【用黝】猪二口北羊二只白麫十二斤各陵省牲降香共十二斤昌平州香帛亭二两烛六枝降香一炷恭让章皇后祝版一片奉先帛一段速香一斤【又一炷】八两烛四枝四两烛四枝一两烛十枝胡桃栗子红枣各一斤荔枝圆眼各十两香油一斤豆粉八两土堿白盐各一斤大笋木耳各一两花椒细茶栀子红麯各五钱铜青各五分并黄丹祝版本纸二张包版黄白榜纸各一张包香帛黄咨纸三张白咨纸一张酒二瓶犊一只【用黝】猪二口北羊一只白麫十二斤恭仁康定景皇帝祝版一片奉先帛二段速香二斤【又一炷】八两烛八枝四两烛八枝一两烛十枝胡桃栗子红枣各二斤荔枝圆眼各一斤四两香油豆粉土堿白盐各一斤大笋木耳花椒细茶栀子红麯各一两铜青黄丹各五分祝版本纸二张包版黄白榜纸各一张包香帛黄咨纸五张白咨纸二张酒四瓶犊一只【用黝】猪二口北羊二只白麫二十四斤
　　一各陵案数长陵【二正案十六从案】献陵【二正案七从案】景陵【二正案八从案】裕陵【三正案十八从案】茂陵【四正案十四从案】泰陵【二正案】康陵【二正案二从案】永陵【四正案三十六从案】昭陵【四正案】定陵【三正案】庆陵【四正案】徳陵【一正案】恭让陵【一正案】恭仁陵【二正案】以上一百三十七案陈设俱同宪庙废后吴氏等共一百二十二位每位祝文一道素帛一段牙香四两四两烛四枝一两烛十枝胡桃四斤栗子六斤红枣五斤荔枝圆眼各三斤祝文本纸二张酒二瓶外清明霜降添祭保圣夫人等四十三位【香烛果品同】内越靖卫恭秀懐岐惠雍靖泾简申懿七王每位一妃寿定二妃汝王三妃共十二妃每妃加素帛一段酒二瓶永清公主加胡桃栗子红枣各一斤荔枝圆眼各十两土堿八两白麫十二斤一两烛十枝废后吴氏悼恭太子皇子长泰公主仙逰公主太康公主常安公主思柔公主归善公主素祭九坛共用香油二十四斤豆粉四斤八两砂糖十八斤红豆四斗五升土堿六斤白盐一斤十三两顶花九朶木炭九十斤白麫四百八十六斤【每位五十四斤】木柴一千二百斤
　　一清明霜降二祭外加翊圣夫人一坛増红豆五升白麫五十四斤
　　一清明霜降已上各王妃夫人坟所共一百六十五位内除素祭十坛共用北羊一百五十五只猪一百五十五口
　　一中元冬至不祭夫人共一百二十二位内除素祭九坛合用北羊一百一十三只猪一百一十三口
　　一正旦素祭不用牲只长陵等十二陵金山等处共合用饭米一石七斗二升葱共十七斤四两菁菜三十三斤四两大胡萝卜三十三斤四两大旱萝卜三十三斤四两醤十斤清明霜降外加米三升长陵等陵清明霜降本寺堂防谒陵俱属官办祭中元冬至正旦俱本陵官办祭长陵等陵供祀执事乐舞生共用一百二十八名供祀厨役共用一百三十七名恭让恭仁并各坟所办祭官六十七员供祀执事乐舞生三百三十四名厨役一百五十三名
　　一正月初一日正旦节祭长陵等十二陵恭让恭仁废后吴氏及各王妃坟所共一百二十二位前期题本演礼俱与冬至相同长陵等十二陵恭让章皇后陵恭仁景皇帝陵各王妃坟所俱前期一日陈设长陵等十二陵恭让恭仁二陵共一百三十七案陈设俱同【各爵三果五无牲帛祝文】











　　一仪注祭日子时賛引对引导遣官繇殿右门入賛就位执事捧香至炉前賛诣前賛上香賛复位賛四拜賛初献礼执事捧爵跪献于御案賛亚献礼终献礼【俱同初献】賛四拜賛礼毕导遣官繇右门出
　　一本寺出香烛果品等物长陵速香三斤【又一炷】八两烛十六枝四两烛四十六枝二两烛六十枝一两烛十枝胡桃七十二斤栗子一百八斤红枣九十斤荔枝圆眼各五十斤酒二十瓶献陵速香三斤【又一炷】八两烛八枝四两烛四十六枝二两烛六十枝一两烛十枝胡桃三十六斤栗子五十四斤红枣四十五斤荔枝圆眼各二十七斤酒十一瓶景陵速香三斤【又一炷】八两烛八枝四两烛三十八枝二两烛六十枝一两烛十枝胡桃四十斤栗子六十斤红五十斤荔枝圆眼各三十斤酒十二瓶裕陵速香三斤【又一炷】八两烛十二枝四两烛三十二枝二两烛九十枝一两烛十枝胡桃八十四斤栗子一百二十六斤红一百零五斤荔枝圆眼各六十三斤酒二十四瓶茂陵速香三斤【又一炷】八两烛十六枝四两烛六十六枝二两烛六十枝一两烛十枝胡桃七十二斤栗子一百零八斤红九十斤荔枝圆眼各五十四斤酒二十二瓶泰陵速香二斤【又一炷】八两烛八枝四两烛二十六枝二两烛五十枝一两烛十枝胡桃八斤栗子十二斤红枣十斤荔枝圆眼各六斤酒四瓶康陵速香二斤【又一炷】八两烛八枝四两烛二十八枝二两烛五十枝一两烛十枝胡桃十六斤栗子二十四斤红枣二十斤荔枝圆眼各十二斤酒六瓶永陵速香三斤【又一炷】八两烛十六枝四两烛一百二十六枝二两烛七十枝一两烛十枝胡桃一百六十斤栗子二百四十斤红枣二百斤荔枝圆眼各一百二十斤酒八十瓶昭陵速香二斤【又一炷】八两烛十六枝四两烛四十六枝二两烛七十枝一两烛十枝胡桃十六斤栗子二十四斤红枣二十斤荔枝圆眼各十二斤酒八瓶定陵速香二斤【又一炷】八两烛十二枝四两烛二十六枝二两烛四十枝一两烛十枝胡桃十二斤栗子十八斤红枣十五斤荔枝圆眼各九斤酒六瓶庆陵速香二斤【又一炷】八两烛十六枝四两烛三十八枝二两烛五十二枝一两烛十枝胡桃十六斤栗子二十四斤红枣二十斤荔枝圆眼各十二斤酒八瓶徳陵速香一斤【又一炷】八两烛四枝四两烛十枝二两烛十四枝一两烛十枝胡桃四斤栗子六斤红枣五斤荔枝圆眼各三斤酒六瓶恭让速香一斤【又一炷】八两烛四枝四两烛四枝一两烛十枝胡桃四斤栗子六斤红枣五斤荔枝圆眼各三斤酒二瓶恭仁速香二斤【又一炷】八两烛八枝四两烛八枝一两烛十枝胡桃八斤栗子十二斤红十斤荔枝圆眼各六斤酒四瓶宪庙废后吴氏等坟所共一百二十二处一应合行事宜俱与冬至同素祭九坛共用飰粳米一斗二升长陵等十二陵俱本陵官办祭恭让恭仁二陵及各坟所共办祭官四十三员陵坟执事乐舞生共三百六十二名长陵等十二陵祭品陵官自领恭让恭仁二陵及诸坟所共用厨役一百三十二名
　　一十二月二十四日万寿圣节祭长陵等十二陵恭让章皇后陵恭仁景皇帝陵前期题本演礼与五节相同
　　一陈设长陵帝后【二正案】献陵帝后【二正案】景陵帝后【二正案】裕陵帝后【三正案】茂陵帝后【四正案】泰陵帝后【二正案】康陵帝后【二正案】永陵帝后【四正案】昭陵帝后【四正案】定陵帝后【三正案】庆陵帝后【四正案】徳陵皇帝【一正案】恭让皇后【一正案】景皇帝后【二正案】以上三十六案陈设俱同【每案各爵三果五与正旦同惟不祭皇妃】
　　一仪注【与正旦同】
　　一本寺出香烛等物每陵速香二斤【又一炷】八两烛八枝四两烛二十六枝二两烛五十枝一两烛十枝恭让用速香一斤【又一炷】八两烛四枝四两烛四枝一两烛十枝以上三十六案每案本寺出胡桃四斤栗子六斤红五斤荔枝三斤圆眼三斤酒二瓶十二陵俱本陵官办祭供祀执事乐舞生共用八十一名供祀厨役六十一名恭让恭仁二陵办祭官共一员供祀执事乐舞生五名厨役二名
　　帝后忌辰事宜
　　一凡帝后忌辰前期十日本寺题某陵遣官行礼本前期二日本寺堂上官常服候上御门鸣鞭讫跪奏云太常寺卿臣某等谨奏本月某日恭遇某【帝后】忌辰奉先殿有祭祀奏知一躬退【如其日不朝则具本题知】凡面奏奉先殿祭祀如其日遇朝先一日行掲帖知防司礼监不遇朝不行掲帖凡奉先殿诸帝后忌辰祭祀祭品执事人员皆不繇本寺











　　一仪注其日子时賛引对引导遣官从殿右门入賛就位执事捧香盒至炉前賛诣前賛上香賛复位賛四拜賛初献礼执事捧爵跪献于御案賛亚献礼终献礼【仪同初献】賛四拜賛礼毕导遣官从右门出无陪祀无祝帛牲醴凡遇忌辰并同正月初三日宣宗章皇帝忌辰前期十日本寺题景陵遣官本不奉祭祀二案本寺出香烛果品等物速香一斤【又一炷】八两烛八枝四两烛八枝二两烛八枝一两烛十枝胡桃八斤栗子十二斤红十斤荔枝圆眼各六斤手本黄表纸半张包香黄咨纸五张酒四瓶用执事乐舞生六人厨役四名正月十一日孝恪皇后忌辰前期十日本寺题永陵遣官本不奏祭祀共四案本寺出香烛果品等物速香一斤【又一炷】八两烛十六枝四两烛十六枝二两烛十六枝一两烛十枝胡桃十六斤栗子二十四斤红二十斤荔枝圆眼各十二斤手本表黄纸半张包香黄咨纸五张酒八瓶用执事乐舞生八人厨役八名正月十七日英宗睿皇帝忌辰前期十日本寺题裕陵遣官不奏祭祀共三案本寺出香烛果品等物速香一斤【又一炷】八两烛十二枝四两烛十二枝二两烛十二枝一两烛十枝胡桃十二斤栗子十八斤红十五斤荔枝圆眼各九斤手本表黄纸半张包香黄咨纸五张酒六瓶用执事乐舞生七人厨役六名正月二十五日孝静毅皇后忌辰前期十日本寺题康陵遣官本前期二日本奏奉先殿祭祀共二案本寺出香烛果品等物【与前正月初三日同】二月初九日孝定皇后忌辰前期十日题昭陵遣官本不奏祭祀四案香烛果品等物【与前正月十一日同】二月初十日孝贞纯皇后忌辰前期十日本寺题茂陵遣官本不奏祭祀四案香烛果品等物【与正月十一日同】二月十九日恭仁康定景皇帝忌辰前期十日本寺题金山遣官本不奏祭祀二案香烛果品等物【与前正月初三日同】三月初一日孝肃皇后忌辰前期十日本寺题裕陵遣官本不奏祭祀三案香烛果品等物【与正月十七日同】三月十四日武宗毅皇帝忌辰前期十日本寺题康陵遣官本前二日面奏奉先殿祭祀二案香烛果品等物【与前正月初三日同】三月二十三日孝和皇后忌辰前期十日本寺题庆陵遣官本不奏祭祀四案香烛果品等物【与前正月十一日同】四月初六日孝端显皇后忌辰前期十日本寺题定陵遣官本前期二日面奏奉先殿祭祀三案香烛果品等物【与前正月十七日同】四月十三日孝懿荘皇后忌辰前期十日本寺题昭陵遣官本前二日面奏奉先殿祭祀四案香烛果品等物与【前正月十一日同】五月初七日孝宗敬皇帝忌辰前期十日本寺题泰陵遣官本不奏祭祀二案香烛果品等物【与前正月初三日同】五月初十日太祖髙皇帝忌辰孝陵在南京不题遣官本前二日面奏奉先殿祭祀五月十二日仁宗昭皇帝忌辰前期十日本寺题献陵遣官本不奏祭祀二案香烛果品等物【与前正月初三日同】五月二十六日穆宗荘皇帝忌辰前期十日本寺题昭陵遣官本前二日面奏奉先殿祭祀四案香烛果品等物【与前正月十一日同】六月十七日睿宗献皇帝忌辰显陵在承天府不题遣官本前二日面奏奉先殿祭祀六月二十六日孝荘睿皇后忌辰前期十日本寺题裕陵遣官本不奏祭祀三案香烛果品等物【与正月十七日同惟栗子菱米代之】六月二十八日孝穆皇后忌辰前期十日本寺题茂陵遣官本不奏祭祀四案香烛果品等物【与正月十一日同惟栗子菱米代之】七月初四日仁孝文皇后忌辰前期十日本寺题长陵遣官本前二日面奏奉先殿祭祀二案香烛果品等物【与正月初三日同惟栗子以菱米代之】七月十三日孝安皇后忌辰前期十日本寺题昭陵遣官本不奏祭祀四案香烛果品等【与正月十一日同】七月十八日成祖文皇帝忌辰前期十日本寺题长陵遣官本前二日面奏奉先殿祭祀二案香烛果品等物【与正月初三日同】七月十九日孝纯皇后忌辰前期十日本寺题庆陵遣官本不奏祭祀四案香烛果品等物【与正月十一日同惟栗子菱米代之】七月二十一日神宗显皇帝忌辰前期十日本寺题定陵遣官本前二日面奏奉先殿祭祀三案香烛果品等物【与正月十七日同惟栗子菱米代之】八月初八日孝康敬皇后忌辰前期十日本寺题泰陵遣官本不奏祭祀二案香烛果品等物【与正月初三日同惟栗子菱米代之】八月初十日孝慈髙皇后忌辰本寺不题遣官本前二日面奏奉先殿祭祀八月二十二日宪宗纯皇帝忌辰前期十日本寺题茂陵遣官本不奏祭祀四案香烛果品等物【与正月十一日同】同日熹宗悊皇帝忌辰前期十日本寺题徳陵遣官本前二日面奏奉先殿祭祀本寺出香烛果品速香一斤【一炷】八两烛四枝四两烛四枝二两烛四枝一两烛十枝胡桃四斤栗子六斤红五斤枝圆各三斤手本表黄纸半张包香黄咨纸五张酒二瓶九月初一日光宗贞皇帝忌辰前期十日本寺题庆陵遣官本前二日面奏奉先殿祭祀四案香烛果品等物【与正月十一日同】九月初四日孝恭章皇后忌辰前期十日本寺题景陵遣官本不奏祭祀二案香烛果品等物【与正月初三日同】九月十三日孝靖皇后忌辰前期十日本寺题定陵遣官本不奏祭祀三案香烛果品等物【与正月十七日同】十月初二日孝洁肃皇后忌辰前期十日本寺题永陵遣官本前二日面奏奉先殿祭祀四案香烛果品等物【与正月十一日同】十月十八日诚孝昭皇后忌辰前期十日本寺题献陵遣官本不奏祭祀二案香烛果品等物【与正月初三日同】十一月初五日恭让章皇后忌辰前期十日本寺题金山遣内官本不奏祭祀
　　一本寺出香烛果品等物速香一斤八两烛四枝四两烛四枝一两烛十枝胡桃四斤栗子六斤红五斤枝圆各三斤手本表黄纸半张包香黄咨纸五张酒二瓶
　　一执事乐舞生四人厨役二名十一月十八日孝惠皇后忌辰前期十日本寺题茂陵遣官本不奏祭祀四案香烛果品等物【与正月十一日同】同日孝烈皇后忌辰前期十日本寺题永陵遣官本不奏祭祀四案香烛果品等物【与正月十一日同】十二月初四日慈孝献皇后忌辰本寺不题遣官本前二日面奏奉先殿祭祀十二月十四日世宗肃皇帝忌辰前期十日本寺题永陵遣官本前二日面奏奉先殿祭祀四案香烛果品等物【与正月十一日同】十二月十五日贞恵安和景皇后忌辰前期十日本寺题金山遣内官本不奏祭祀二案香烛果品等物【与二月十九日同】十二月二十四日孝元贞皇后忌辰前期十日本寺题庆陵遣官本前二日面奏奉先殿祭祀四案香烛果品等物【与正月十一日同】
　　一附考忌辰旧礼正月初三日宣宗章皇帝忌辰景陵果酒供养前期十日本寺题本遣官行礼
　　一前期三日题陪拜官本进佥殿掲帖
　　一前期二日本寺卿面奏永孝殿有祭祀行手本知防光禄寺办祭品
　　一前期一日设神座正祭日昧爽供祀官九员执事乐舞生七名服浅色衣黒角带迎神再拜三献礼毕请还宫再拜礼毕
　　一祝文维孝孙嗣皇帝御名敢昭告于皇髙祖考宣宗章皇帝曰惟我皇髙祖考讳日之辰仰慕恩徳哀感不胜谨以牲醴庶品用伸追奠以皇髙祖妣孝恭章皇后配尚享
　　祖陵等处事宜
　　熈祖陵在今凤阳府泗洲蠙城之北洪武初尊号祖陵又望祭徳祖懿祖于此设祠祭署置奉祀一员朱氏世官陵户三百一十四户供洒扫每嵗正旦冬至清明中元孟冬朔望皆有祭本署官行礼嘉靖中封陵山为基运山【祖陵祭祀备载南京太常寺志非本寺职掌惟每嵗七月内本署差香首二名赴本寺关领奉先制帛一十二正旦冬至二祭用】皇陵仁祖陵在中都凤阳府太平乡洪武初称英陵后又尊号曰皇陵设皇陵卫并祠祭署署官奉祠二员刘氏汪氏祀丞二员汪氏赵氏俱世官陵户三千三百四十二户供直宿洒扫【今南京太常寺志云陵户二十二里】毎嵗正旦清明中元孟冬冬至俱署官行礼朔望中都留守司官行礼治元年以来差内官一员奉监护凡官员以公事经过者俱谒陵嘉靖中封陵山为翌圣山南昌王妃王氏盱眙王妃唐氏临淮王妃刘氏山阳王昭信王俱国初追封附塟皇陵有司嵗时祭祀皆与享【皇陵祭祀备载南京太常寺志非本寺职掌惟毎嵗七月内本署差礼生赴本寺关领奉先制帛四展亲制帛四段】皇陵旧仪每嵗元旦清明七月望十月朔冬至日俱用太牢遣官致祭洪武八年用翰林学士乐韶凤等奏每嵗元旦清明七月望十月朔冬夏至日用太牢其伏腊社每月朔望日则用特羊祠祭署官行礼如节与朔望伏腊社同日则用节礼洪武二年礼部尚书崔亮请定仁祖陵号既得又请下太常行祭告礼太常博士孙吾与以为庙号与陵号不同庙号是易大行之号不祭告不可故必上册諡以告之神明若陵之有号则后之嗣王所以识别先陵而已故歴代皆不以告今英陵加号亮欲行祭告臣窃以为非宜亮曰加上陵号尊归先世考之典礼如汉光武加上先陵曰昌宋太祖加上髙祖陵曰钦曽祖陵曰康祖陵曰定考陵曰安盖创业之君尊其祖考则亦尊崇其陵既尊其陵亦必以告礼縁人情加先帝陵号而不以告先帝者非人情也臣以为告之是扵是廷议是亮遂命俟陵碑石成遣太常行祭告礼睿宗献皇帝陵曰显陵在承天府陵山旧名松林正徳十五年世宗皇帝奉献皇帝梓宫卜兆其地世宗豋极之三年既加上尊諡乃荐陵名曰显陵祭如天寿山七陵之仪后有建议迁陵子天寿者世宗奉慈孝献皇后慈训不欲迁议遂寝嘉靖七年命更显陵制如七陵十年封陵山为纯徳山十八年将奉献皇后梓宫南祔遂廵狩承天相度吉兆周阅山原立表于献皇帝寝宫之北亲定新宫式勑臣工营之五月上遣使南送慈宫以闰七月至启严宫合塟扵新宫设显陵衞并神宫监祠祭署署官奉祀祀承各一员每嵗正旦万寿圣节中元孟冬冬至都督佥事蒋某行礼帝后忌辰清明霜降则湖广镇守勲臣行礼湖广抚按三司到任去任俱赴陵谒辞官员以公事经过地方者谒陵【显陵祭祀备载承天大志非本寺职掌惟奉祀祀丞官员缺则从本寺选乐舞生名次相应者起送礼部送吏部除授】
　　附考慈孝献皇后梓宫南祔显陵引发事宜
　　嘉靖十八年五月十一日预告太祖列圣庙神只坛用脯醢果酒行三献礼如常仪
　　一祝文维孝孙嗣皇帝御名敢昭告于太祖髙皇帝孝慈髙皇后曰孙以今年三月南廵扺承天府恭就纯徳山皇考显陵归复相大峪岭新壤彼此拟度爰定大事为奕世永图谨择是月十七日吉辰恭奉皇妣慈孝贞顺仁敬诚一安天诞圣献皇后梓宫南祔谨用祭告伏惟鉴祐俾道涂平顺恊于吉蠲安妥一亲神灵永垂子孙大庆孙无任祈之至谨告七庙文同但改称呼告睿庙文维孝子皇帝御名敢昭告于皇考睿宗献皇帝曰子徃履相度新旧吉壤惟我皇考显陵山灵地秀莫之与京已命所司更造寝择于十七日仍恭奉皇妣慈孝贞顺仁敬诚一安天诞圣献皇后梓宫南祔圣居谨此申告伏惟我考原鉴特祐长途安利恊于吉蠲以慰愚孝永遗孙子万年无穷之庆子不胜祈凟扰罪恐之至谨告告天神坛文维嗣天子御名昭告于云师之神雨师之神风伯之神雷师之神曰兹择是月十七日恭奉皇妣慈孝贞顺仁敬诚一安天诞圣献皇后梓宫南祔显陵舟行水程自通州直抵承天府凡昼夜隂晴行止淹速之节咸轸予衷兹秉斋诚用徼大惠于明神俾臻安利尚垂鉴佑谨告告地只坛文维嗣天子御名昭告于五岳之神五镇之神基运等五山之神四海之神四凟之神京畿名山大川之神天下名山大川之神曰兹择是月十七日恭奉皇妣慈孝贞顺仁敬诚一安天诞圣献皇后梓宫南祔显陵道经南北直山东江西湖广从潞卫诸河渡淮入江以达于汉凡遡洄徂流行止淹速之节咸轸予衷兹秉斋诚用徼大惠于明神俾臻安利尚垂鉴佑谨告祭告玉河桥朝阳门朝阳桥文维皇帝遣太常寺掌寺事礼部左侍郎金赟仁致祭于玉河桥之神曰兹者恭奉皇妣慈孝贞顺仁敬诚一安天诞圣献皇后祔塟于显陵以明日发引道路所经惟神相佑谨告祭告显灵宫灵济宫真武庙东岳庙城隍庙闗王庙文维皇帝遣太常寺某官致祭于某神曰兹者恭奉皇妣慈孝贞顺仁敬诚一安天诞圣献皇后梓宫祔塟于纯徳山显陵以明日发引惟神相祐以保安吉谨告十五日上率皇后妃嫔预告几筵
　　一祝文维孝子皇帝御名敢昭告于皇妣慈孝贞顺仁敬诚一安天诞圣献皇后曰子昨自还已具闻二地奉亲于膝下矣兹返复视度永思昔训有必奉我南祔之谆谨用恪遵拟卜十七日发引慈宫进发徃诣皇考显陵并安至閠七月之二十日良旦防阖新寝渎我尊慈岂胜罪畏子躬守郊社肃奉宗祊敬命亲臣之长者代送亲舆舟发有期哀慕何已惟望慈圣安鉴孝愚呜呼痛切五心拜辞永诀哀哉
　　一十六日晩上行启奠礼
　　一十七日于午门内上率皇后妃嫔行祖奠礼承天门内上率皇后妃嫔行辞奠礼















　　一祝文维孝子皇帝御名敢昭告于皇妣慈孝贞顺仁敬诚一安天诞圣献皇后曰兹者谨奉梓宫诣承天府考御同祔式陈祖奠攀慕曷胜惟我慈亲安即逺道慰子孝情谨告
　　一前期太常寺备脯醢酒果奠设于宗庙各案十七日丑刻捧主官各服青服捧各庙帝后主安讫候桑主至行礼梓宫至端门外少驻上具青服至桑主前跪太常卿跪奏云请慈孝献皇后朝祖上请桑主导引官导从庙街门入至太庙陛上立典仪唱迎神各捧主大臣齐诣各庙香案前跪上香讫退典仪唱行朝辞礼太常卿于殿中之祝位朝上立内賛奏跪主防捧桑主跪奉桑主于位内賛賛读辞太常卿跪奏曰孝孙嗣皇帝御名谨奉慈孝献皇后谒辞内賛奏兴四拜兴平身主防跪捧桑主起立太常卿跪奏礼毕请还宫捧官捧各庙主还各寝主防捧桑主退于陛东向西立竢列圣主出后随出导引官导安桑主于亭内上至帷幙内易衰服诣梓宫前典仪唱执事官各司其事内賛奏就位诣前上香讫复位奏再拜六臣陪拜典仪唱奠帛行奠帛礼内賛导上至香案前奏献帛讫上跪奏初奠酒賛读祝讫奏亚奠酒奏终奠酒奏再拜举哀毕典仪唱读祝官捧祝进帛官捧帛各诣燎位奏礼毕皇后妃嫔诣梓宫前举哀毕退奠献使跪太常卿跪奏云请灵驾进发梓宫行上率皇后妃嫔回宫
　　一陈设【同前祖奠】
　　一祝文维孝子皇帝御名敢昭告于皇妣慈孝贞顺仁敬诚一安天诞圣献皇后曰朝谒于祖辞礼既成灵进发母子永诀此时也已子瞻望南天五内摧裂伏维慈鉴尚飨梓宫行至朝阳门外奠献使行遣奠礼百官陪拜
　　一祝文维孝子皇帝御名谨遣敢昭告于皇妣慈孝贞顺仁敬诚一安天诞圣献皇后尊灵曰灵既驾归祔显陵攀送无从哀痛罔极伏惟昭鉴永妥万年谨告
　　一文武官于朝阳门外五里之地行路祭礼
　　一祝文维公侯伯五军都督府六部都察院等衙门太师兼太子太师翊国公等官臣郭勋等并生员耆老人等谨昭告于慈孝贞顺仁敬诚一安天诞圣献皇后尊灵曰仰惟圣灵恩徳深厚凡在臣庶霑被徳均宜寿万年胡遽遐陟兹者龙輴既驾永祔显陵瞻望无从不胜哀恸敬用祭告伏惟鉴歆尚享
　　一皇亲路祭文维皇亲及驸马定国公等官臣徐延徳等谨昭告于慈孝贞顺仁敬诚一安天诞圣献皇后尊灵曰仰惟圣灵恩徳深厚凡居戚里廕庇惟均宜寿万年胡遽遐陟兹者圣驾南祔显陵瞻望无从不胜哀恸敬用祭告伏惟鉴歆尚享
　　一僧道路祭文维僧録司道録司左善世等官臣某等谨昭告于慈孝贞顺仁敬诚一安天诞圣献皇后尊灵曰仰惟圣徳品彚均霑宜寿万年胡遽仙逝灵轝在望哀恸曷胜祭告有防伏惟昭鉴尚享
　　一各衙门奉送官祭文维后军都督府等衙门太子太保英国公等官臣张溶等敢昭告于慈孝贞顺仁敬诚一安天诞圣献皇后尊灵曰兹者恭奉梓宫陞舟川途方永伏惟圣灵安御以徃特陈辞奠无任哀攀尚享
　　一十七日梓宫行至通州奠献使行上食礼讫退题主毕命官行降神礼
　　一祝文维孝子皇帝御名谨遣敢昭告于皇妣慈孝贞顺仁敬诚一安天诞圣献皇后曰梓宫南祔归体山陵庙主告成妥神永在伏惟尊灵是降是凭用临享于万世尚享
　　一十八日神主回京道中行飨神礼
　　一祝文孝子皇帝御名谨遣敢昭告于皇妣慈孝贞顺仁敬诚一安天诞圣献皇后曰兹者神返宫阙适半归途伏惟慈圣永永凭依道荐惟防我亲赐飨哉
　　一梓宫登舟文孝子皇帝御名谨遣敢昭告于皇妣慈孝贞顺仁敬诚一安天诞圣献皇后曰兹者恭奉梓宫登舟南迈川途方永举止在念伏惟尊灵安御朝夕以即于山陵临流祗奠仰冀鉴歆谨告
　　一沿途祭水府之神文皇帝遣致祭于潞河之神海口之神龙王之神徐州洪之神吕梁洪之神淮渎之神大江之神小孤山之神九江之神汉江之神曰兹者恭奉皇妣慈孝贞顺仁敬诚一安天诞圣献皇后梓宫合塟显陵繇舟而南发程神治特用祭告惟神显灵黙加护佑永保安吉惟神之庥谨告【以上文同但改发程为道经】
　　一梓宫至承天府升岸文孝子皇帝御名谨遣昭告于皇妣慈孝贞顺仁敬诚一安天诞圣献皇后曰兹辰舟抵承天府谨奉梓宫升岸就轝徃即山陵旧乡官僚士庶祗候慈驾追慕恩徳迎望攀号伏惟尊灵鉴知谨告
　　一遣官预告显陵文孝子皇帝御名谨遣昭告于皇考睿宗知天守道洪徳渊仁寛穆纯圣恭俭敬文献皇帝曰子比者躬视纯徳山秀出天作仰惟圣灵久安子孙逢吉谨建寝升跻北冈之胜兹敢恭奉皇妣梓宫南诣陵下卜以閠七月二十五日上吉先期奉啓皇考梓宫至日同归新室以永奠于万世子以奉守宗祧莫繇恭视不任摧裂特伸祭告伏惟鉴俞谨告
　　一奉迁皇考梓宫奉安于祾恩殿文孝子皇帝御名谨遣敢昭告于皇考睿宗知天守道洪徳渊仁寛穆纯圣恭俭敬文献皇帝曰兹辰恭啓皇考梓宫奉护重函请暂御祾恩殿少竢皇妣梓宫入见特用祭告伏惟鉴知谨告
　　一祾恩殿安神文孝子皇帝御名谨遣敢昭告于皇考睿宗知天守道洪徳渊仁寛穆纯圣恭俭敬文献皇帝皇妣慈孝贞顺仁敬诚一安天诞圣献皇后曰兹者祗奉二圣梓宫安御于祾恩殿恭竢吉旦奉归显陵宫谨用祭告伏惟鉴知谨告
　　一告后土并纯徳山之神文皇帝谨遣致祭于后土之神曰兹者恭奉皇考睿宗知天守道洪徳渊仁寛穆纯圣恭俭敬文献皇帝皇妣慈孝贞顺仁敬诚一安天诞圣献皇后二圣梓宫以今月二十五日上吉合塟于显陵新室谨用祭告惟神鉴佑永绥万年谨告纯徳山之神文同
　　一迁奠文孝子皇帝御名谨遣敢昭告于皇考睿宗知天守道洪徳渊仁寛穆纯圣恭俭敬文献皇帝皇妣慈孝贞顺仁敬诚一安天诞圣献皇后曰兹者祗奉二圣梓宫合显陵新室特申防告伏惟圣灵永妥万祀无疆谨告
　　一赠礼毕行享礼文孝子皇帝御名谨遣敢昭告于皇考睿宗知天守道洪徳渊仁寛穆纯圣恭俭敬文献皇帝皇妣慈孝贞顺仁敬诚一安天诞圣献皇后曰堂幽邃二圣永安谨以玉璧纁恭伸荐享之礼终天永诀哀慕曷穷呜呼痛哉谨告
　　一谢后土并纯徳山之神文皇帝遣致祭于后土之神曰兹奉皇考睿宗知天守道洪徳渊仁寛穆纯圣恭俭敬文献皇帝皇妣慈孝贞顺仁敬诚一安天诞圣献皇后梓宫合显陵堂已掩惟神祐护永保安吉于万斯年特用告谢尚享
　　一纯徳山之神文同
</div>
    <div class="pagination">
<a href="太常续考_page18.html">上一页</a><span>...</span><a href="太常续考_page14.html">14</a><a href="太常续考_page15.html">15</a><a href="太常续考_page16.html">16</a><a href="太常续考_page17.html">17</a><a href="太常续考_page18.html">18</a><span class="current-page">19</span><a href="太常续考_page20.html">20</a><a href="太常续考_page21.html">21</a><a href="太常续考_page22.html">22</a><a href="太常续考_page23.html">23</a><a href="太常续考_page24.html">24</a><span>...</span><a href="太常续考_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
