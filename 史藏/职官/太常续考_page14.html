<!DOCTYPE html>
<html>
<head>
    <meta charset="UTF-8">
    <title>太常续考 - 第 14 页/共 36 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太常续考 - 第 14 页/共 36 页</h1>
    <div class="content">　　嘉靖中上大祀圜丘大祭方泽朝日夕月及视南北二郊牲出告回叅髙皇帝后忌祭俱于景神殿行二十四年髙皇帝后忌祭仍行于奉先殿隆庆中大祀圜丘并视牲辞叅俱告于太庙寝殿大祭方泽并视牲朝日夕月辞叅俱告于奉先殿
　　玉芝宫宫建于太庙东南奉安睿宗献皇帝后神王每歳六月六日本寺官诣宫晒晾嘉靖四年建世庙享皇考献皇帝十五年改世庙为献皇帝庙十七年改献皇帝庙曰睿宗庙祔太庙享祫如列圣二十年九庙灾惟睿庙存二十四年今太庙成睿宗帝后虽祔享太庙然旧庙犹藏主焉每歳四孟歳除五享太庙日仍设祭于睿宗庙四十四年改睿宗庙为玉芝宫隆庆元年二月礼部题奉钦依玉芝宫四孟歳暮等祭俱罢六月六日本寺官具吉服诣景神殿玉芝宫晒晾
　　一合用执事官员　景神殿　皇初祖　徳祖　懿祖熈祖　仁祖　太祖　成祖　仁宗　宣宗　英宗宪宗　孝宗　睿宗　武宗　世宗　穆宗　各一
　　员共十六员　玉芝宫三员












　　太常续考卷二
<史部,职官类,官制之属,太常续考>
　　钦定四库全书
　　太常续考卷三
　　春秋社稷事宜
　　社稷坛建于午门之右为制二成四面石阶各三级上成用五色土中黄东青南赤西白北骊坛西砌瘗位四面开櫺星门西门外西南建神库库南为神厨北门外为拜殿外门亦四座西门外南为宰牲亭
　　一成上东为太社西为太稷皆北向以后土勾龙氏西向后稷氏东向配嵗仲春秋上戊日上亲行礼凡国有大事则祭告吴元年太社太稷异坛同壝建于宫城之右北向以勾龙后稷配社石主半埋土中稷不设主命协律郎冷谦考正雅乐音律及钟磬等器并定乐舞之制令社稷正配位俱用祝文每献礼先献太社及配位次献太稷洪武元年令风雨斋宫望祭三年建祭殿于坛北又北为拜殿以备风雨四年定祭太社太稷正位用祝文配位不用六年八月奉防凡祭祀受胙不要神前祭肉上旋割取便从明日祭社稷为始别用一犊先割一胙安在酒尊左右赐胙时捧上来与受胙者十年上曰古人以社为五土之神稷为五谷之神土主生五谷用之以生而乃一围之中各坛而祭是土谷不合于生生之意也行礼之时先社固宜而又先奠社配乃行稷神之礼此果合人情乎乃更祀社稷于阙右同坛同壝埋石主于坛中更为社稷神牌而丹漆之临祭并设自奠帛至终献皆同时行礼是年以礼官张筹议罢勾龙后稷配仁祖西向三十二年以后撤仁祖配太祖永乐中京师坛成位置如故仁宗又奉成祖配嘉靖九年世宗皇帝谕礼官奉太祖成祖配位藏太寝仍以勾龙后稷配洪武元年太祖命省臣议于社稷上创屋以备风雨翰林学士陶安奏礼天子太社必受风雨霜露以达天地之气若亡国之社则屋之不受天阳也今于坛创屋非宜若祭而遇风雨则于斋宫望祭从之
　　二月上戊日祭太社稷
　　一前期十日本寺题请圣驾诣社稷坛致祭并题前一日夜开长安等门放乐舞生并陪祀官员
　　一本寺委协律郎提调乐舞生执事于太和殿朝夕演习礼乐
　　一前期八日行手本知防鸿胪寺于前期三日请陞殿奏祭祀
　　一前期四日行掲帖知防司礼监奏祭祀
　　一前期三日本寺官具公服于皇极殿鸣鞭讫跪奏云太常寺卿臣某等谨奏本年二月某日祭至圣先师孔子某日传制遣某官行礼某日祭太社太稷本日子时恭圣驾致祭文武百官自某日为始致斋三日请防承防叩三头一揖一躬退【如其日免朝则具本题知】同日属官率铺排执御仗纱灯进斋戒牌铜人于文华殿东九五斋北向仍出示长安门
　　一斋牌　　　年二月某日祭至圣先师孔子某日祭太社太稷自某日午后沐浴更衣某日为始致斋三日
　　一东西长安门告示太常寺为祭祀事照得　　某年二月某日祭先师孔子某日祭社稷百官自某日午后沐浴更衣于本衙门宿歇某日为始致斋三日其祭先师孔子文官六品以下先期赴庙瞻拜应该陪祀官员除年老残疾疮疥体气刑余丧过之人不与外文官五品以上六科都给事中祭社稷文官五品以上六科都给事中武官四品以上皇亲指挥千百户等官各具祭服伺陪祀合行告示知防
　　是日早乐舞生诣社稷坛并拜殿各门烧香本寺官诣太和殿演礼乐毕诣牺牲所看牲
　　一行掲帖知防司礼监奏省牲【如次日不朝则不具掲帖】
　　一前期二日本寺卿同光禄寺卿具朝服于中极殿跪奏云太常寺等衙门卿臣某等谨奏本月某日臣等恭诣社稷坛省牲请防承防不叩头一躬退【如其日不朝则具本题知】
　　一行掲帖知防司礼监填祝版
　　一前期一日本寺卿同光禄寺卿省牲毕同具本复命同日早博士恭捧祝版于东平防上填御名讫捧安于社稷神库同日本寺官率厨役洗玉爵祭器竪庭燎午后率乐舞生陈设乐器夜二鼓奉安神牌陈设笾豆牲只太社之神居东北向太稷之神居西北向勾龙氏居东西向后稷氏居西东向配









　　勾龙氏后稷氏二案陈设俱同惟无玉三爵皆用磁一仪注
　　祭日子时上乗舆繇西阙门入至坛门东降舆导引官导上至具服繇拜殿右门出内赞对引官导上行典仪【唱】乐舞生就位执事官各司其事内赞奏就位【位设于北櫺星门外】典仪【唱】瘗毛血【唱】迎神奏乐内赞奏陞坛导上陞至太社香案前奏跪奏搢圭奏上香奏出圭导上至太稷香案前仪同太社奏复位近年多临时遇风雨请【防本寺卿代上香】本寺少卿跪上勾龙氏后稷氏二炉香乐止奏四拜【传赞百官同】典仪【唱】奠玉帛行初献礼奏乐执事官捧玉帛爵于神位前跪奠讫乐暂止内赞奏跪【传赞百官皆跪】典仪【唱】读祝读讫乐复作内赞奏俯伏兴平身【传赞百官同】乐止典仪【唱】亚献礼奏乐执事官捧爵诣各神位前跪奠讫乐止典仪【唱】终献礼奏乐仪同亚献乐止本寺卿立祝卓前东向【唱】赐福胙光禄寺官捧福酒胙下至御拜位跪进于上右内赞奏跪奏搢圭奏饮福酒饮讫奏受胙受讫奏出圭奏俯伏兴平身奏四拜【传赞百官同】典仪【唱】彻馔奏乐乐止典仪【唱】送神奏乐内赞奏四拜【传赞百官同】乐止典仪【唱】读祝官捧祝掌祭官捧帛馔各诣瘗位【唱】望奏乐捧祝帛馔官下级奏礼毕导引官导上囘具服殿易祭服囘宫【如遇风雨上于拜殿行礼】
　　一祝文维　　　年岁次　　二月朔日嗣天子御名敢昭告于太社之神太稷之神惟神赞辅皇只发生嘉谷粒我烝民万世永赖时当仲春礼严告祀谨以玉帛牲齐粢盛庶品备兹祭以后土勾龙氏后稷氏配神尚享髙皇御制乐章　乐七奏　舞八佾
　　迎神　　广和
　　予惟土谷兮造化功　　　为民立命兮当报崇合四一四尺四合尺　　　六工尺一尺四合尺民歌且舞兮朝雍雍　　　备筵率职兮侯迓迎一尺一尺工六工尺　　　合四一四尺四合四
　　想圣来兮祥风生　　　　钦当稽首兮告年丰
　　一尺工尺六工尺　　　　工尺合四尺一四合奠玉帛　　初献　　夀和　武功之舞
　　氤氲气合兮物遂防　　　民之立命兮荷隂功合四一四尺四合尺　　　六工尺一尺一四合予将玉帛兮献微衷　　　初斟醴荐兮民福洪工尺一尺工尺六工　　　合四一四尺一四合
　　亚献　　豫和　　文徳之舞
　　予令乐舞兮再捧觞　　　愿神昭格兮军民康合四一四尺工尺工　　　工六尺一尺一四合思必穆穆兮灵洋洋　　　感厚恩兮拜祥光四合四一尺六工尺　　　工六工尺合四合
　　终献　　宣和　　文德之舞
　　干羽飞旋兮酒三行　　　香烟缭绕兮云旌幢合四一四尺工六尺　　　工尺一合四尺四合予今稽首兮欣且惶　　　神顔悦兮霞彩彰六工尺一尺六尺工　　　工尺一尺四工合
　　彻馔　　雍和
　　粗陈微礼兮神喜将　　　琅然丝竹兮乐舞扬四合上四尺六上尺　　　工尺上四上四合上愿祥普降兮遐迩方　　　烝民率土兮尽安康合四上四尺六上尺　　　工尺上四上合上四
　　送神　　安和
　　氤氲氤氲兮祥光张　　　龙车鳯辇兮驾飞扬合四一四尺六工尺　　　工尺一合四一尺四遥瞻稽首兮去何方　　　民福留兮时雨六工尺一尺工六工　　　合四尺一四工合
　　望　　时和
　　捧肴馐兮诣瘗方　　　　鸣鸾率舞兮声铿锵
　　合四尺一四合尺　　　　六工尺一尺六尺工
　　思神纳兮民福昻　　　　予今稽百兮谢恩光
　　合四一四尺合四　　　　六工尺一尺合四合
　　一本寺库出祝帛香烛果品牲醴等物祝版一片礼神帛四段【色】降香一百斤【又一炷】方香四炷细块香二斤盥手檀香五钱薫辇速香一斤二十斤烛六枝八两烛八枝四两烛二十八枝二两烛三百二十枝一两烛五十枝进铜人二两烛十六枝监礼监宰二两烛十六枝掌乐教师四两烛二枝三生管事二两烛十二枝照道四两烛十八枝芡实四斤八两栗子八斤红枣五斤二两榛仁五斤四两菱米五斤十两香油四斤砂糖一斤蜂蜜二两白盐二斤盐砖一斤大笋五两花椒四两香四两莳萝二两栀子四两醢鱼四斤鰝鱼四尾木炭三十斤告示白榜纸三张祝版本纸二张包版黄白榜纸各一张斋牌表黄纸一张包香帛黄咨纸二十张白咨纸四张稻米四升造粉糍粳米六升造饵糯米六升黍米稷米粱米各四升白麫荞麦麫各八斤葱八两菁菜三斤八两芹菜一斤十二两韭菜一斤四两酱一礶酒九瓶木柴三
　　千斤火杆十根苇把八十四束【每束重五十斤】竹杆四根木炭二十五斤犊六只用黝猪五口北羊四只鹿一只兎三只
　　合用祭器【以下各器俱神宫监收贮】
　　玉二面爵二个磁爵十一个【内福酒一个】酒罇三个银杓二把豋铏十二个簠簋笾豆盘共一百一十二个毛血盘十二个馔盘四个篚箱四个锡拆盂二个汤壶四把锡盆四个三牲匣四副笾豆亭四座屛息六个铜炉四个烛台四对神座四座案卓四张帛卓四张祝座一座卓一张孔卓一张马卓四张朝灯六座铜灯并纸方灯四十四座铜鼎四个铜锅七口铜缸四口漂牲桶四只扛汤桶四只
　　一乐器
　　琴十张笙拾攒箫十枝笛十枝箎六枝瑟四张埙二个排箫二架搏拊二座柷一座敔一座钟一架【计十六口】磬一架【计十六块】鼓一座节二对干戚六十四副籥羽六十四副麾一首【并架】
　　一登坛掌祭卿一员上配位香少卿二员读祝奏礼寺丞二员对引官一员掌官二员举麾官二员陈设官四员导引官六员收支官二员领净衣官一员
　　一执事乐舞生典仪一人通赞一人捧帛四人执爵四人司尊二人乐生七十二人武舞生六十六人文舞生六十六人烧香乐舞生十人以上执事乐舞生净衣共二百二十六套
　　一执事十二人俱用青罗祭服
　　一乐生文舞生烧香生共用袍服一百四十八套每套俱与朝日坛同
　　一武舞生袍服六十六套每套天丁冠一顶金带一条红罗袍一件销金红绢衬衫一件红罗裙一件【销金花边】红罗结子一件销金红罗汗跨一件【销金花邉】青线縧一根红绢褡包一条抹緑皂靴一双白布袜一双红锦防臁一双
　　一供祀厨役共一百四十三名
　　八月上戊日祭太社太稷一应合行事宜俱同
　　二月惟祝文改仲春为仲秋告祀为报谢迎神乐章告年丰告字改拜字
　　大明春分事宜
　　朝日坛建于朝阳门外东南二里许西向为制一成坛面红磂东西南北阶九级俱白石内櫺星门四座西门外为燎炉西南为具服殿东北为神库神厨宰牲亭灯库钟楼北为遣官房西北外门二座北门外西北为礼神街牌坊西门外迤南为百官斋宿房五十四间防坛地一百亩每岁春分日祭大明之神于坛甲丙戊庚壬年上亲行事余年遣大臣摄之【按本寺总览云其应遣官之年本寺题请钦遣文职大臣一员行礼后改遣勲戚武臣】朝日坛祠祭署建于坛北门内之西中为公座左右为官舍前为署门嘉靖九年从言官夏言议建朝日坛遂建今署署官奉祀一员祀丞一员坛户二十名国初有朝日之祭洪武二十一年始増大明坛于大祀殿之丹墀从祀天地罢朝日祭嘉靖九年建南北郊分祀天地以大明从祀圜丘复建坛于东郊専祭二月春分日祭大明于朝日坛嘉靖十一年礼部具本题奉圣防朝日坛间岁一亲祭以甲丙戊庚壬年行事着为令典
　　一前期一月礼部题请圣驾亲祭如奉防是则本寺前期十日题请圣驾亲祭本如奉防遣官代则本寺题钦定大臣行礼本乙丁巳辛癸年前期十日本寺径题钦定大臣一员行礼遣官防下行手本知防
　　一本寺委协律郎提调乐舞生执事于太和殿朝夕演习礼乐前期八日行手本知防鸿胪寺于前期三日请陞殿奏祭
　　一前期四日行掲帖知防司礼监奏祭祀
　　一前期三日本寺官具公服于皇极殿鸣鞭讫跪奏云太常寺卿臣某等谨奏本月某日春分祭大明于朝日坛是日卯时恭圣驾致祭【如遣官则不奏此二句】文武百官自某日为始致斋二日请防承防叩三头一揖一躬退【如其日不朝则具本题知】
　　是日属官率铺排执御仗纱灯进斋戒牌铜人于文华殿东九五斋北向仍出示于长安门
　　一斋牌　　　年二月　　日春分卯时祭大明于朝日坛自某日午后沐浴更衣某日为始致斋二日
　　一东西长安门告示太常寺为祭祀事照得　　　年二月某日春分祭大明于朝日坛文武百官自本月某日午后沐浴更衣于本衙门宿歇某日为始致斋二日其陪祀官员【以下与圜丘同】
　　是日本寺官诣太和殿演礼乐毕诣牺牲所看牲一行掲帖知防司礼监奏省牲【如次日不朝则不具掲帖】
　　一前期二日本寺卿同光禄寺卿具吉服上御门传毕跪奏云太常寺等衙门卿臣某等谨奏本月某日臣等恭诣朝日坛省牲请防承防不叩头一躬退【如其日不朝则具本题知】
　　一行掲帖知防司礼监填祝版请驾如遣官则不请驾一前期一日本寺卿同光禄寺卿省牲毕具本复命是日早博士捧祝版于东平台上亲填御名捧出午门外安于祝版亭内厨役舁至朝日坛神库奉安
　　是日早乐舞生诣朝日坛并具服殿各门烧香
　　是日本寺官率铺排厨役诣朝日坛神库洗玉爵祭器午后乐舞生设乐器夜本寺卿囘请圣驾少卿寺丞奉安神牌陈设笾豆牲只






</div>
    <div class="pagination">
<a href="太常续考_page13.html">上一页</a><span>...</span><a href="太常续考_page9.html">9</a><a href="太常续考_page10.html">10</a><a href="太常续考_page11.html">11</a><a href="太常续考_page12.html">12</a><a href="太常续考_page13.html">13</a><span class="current-page">14</span><a href="太常续考_page15.html">15</a><a href="太常续考_page16.html">16</a><a href="太常续考_page17.html">17</a><a href="太常续考_page18.html">18</a><a href="太常续考_page19.html">19</a><span>...</span><a href="太常续考_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
