<!DOCTYPE html>
<html>
<head>
    <meta charset="UTF-8">
    <title>翰苑群书 - 第 7 页/共 8 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>翰苑群书 - 第 7 页/共 8 页</h1>
    <div class="content">　　王洙　　　　　　　　孙抃【六月复拜承防】
　　嘉祐
　　元赵槩　　　　　　　　杨伟
　　胡宿　　　　　　　　欧阳修
　　王洙【闰三月以翰林侍读学士兼侍讲学士罢】孙抃
　　王珪【十二月以翰林侍读学士起居舍人拜】曽公亮【四月复拜】
　　二赵槩　　　　　　　　杨伟
　　胡宿　　　　　　　　欧阳修
　　孙抃　　　　　　　　王珪【七月丁母忧】
　　曽公亮
　　三赵槩【十月除翰林侍读学士龙图阁学士礼部侍郎知郓州罢】
　　杨伟【二月卒】　　　　　　胡宿
　　欧阳修　　　　　　　孙抃
　　曽公亮【十二月除给事中参知政事】　韩绛【三月以吏部员外郎知制诰拜】
　　四胡宿　　　　　　　　欧阳修
　　孙抃　　　　　　　　韩绛【三月以左谏议大夫权御史中丞罢】吴奎【三月以兵部员外郎知制诰拜】　　王珪【十月复拜】
　　五胡宿　　　　　　　　欧阳修【十一月除枢密副使】
　　孙抃【四月除枢密副使】　　　　范镇
　　吴奎【十一月除端明殿学士户部郎中知成都府罢】
　　贾黯【二月以兵部员外郎知制诰拜九月除翰林侍读学士知邓州府罢十一月复拜】蔡襄【五月以枢密直学士礼部郎中拜】
　　六胡宿【闰八月除左谏议大夫枢密副使】　王珪
　　贾黯　　　　　　　　蔡襄
　　范镇　　　　　　　　吴奎【六月复拜】
　　七王珪　　　　　　　　贾黯
　　蔡襄　　　　　　　　范镇
　　吴奎【三月除左谏议大夫枢密副使】　　冯京【十月以翰林侍读学士右正言拜】
　　八王珪　　　　　　　　贾黯
　　蔡襄【八月迁给事中三司使罢】　　　范镇
　　冯京
　　治平
　　元王珪　　　　　　　　贾黯
　　范镇【闰五月迁侍读学士罢】　　　冯京
　　王畴【五月以给事中权御史中丞拜十二月除枢密副使】
　　二王珪　　　　　　　　贾黯【二月以给事中权御史中丞罢】
　　冯京　　　　　　　　范镇【三月复拜】
　　三王珪　　　　　　　　冯京【八月丁母忧】
　　范镇【正月除侍读学士集贤殿修撰知陈州罢】沈遘【九月以龙图阁学士右谏议大夫权知开封府拜寻丁母忧】
　　四王珪【九月迁承防】　　　　　司马光【闰三月以龙图阁直学士右谏议大夫兼侍讲拜四月除权御史中丞罢九月复拜】　吕公着【闰三月以龙图阁直学士给事中知
　　蔡州罢】　　　　　　　　郑獬【九月以兵部员外郎知制诰拜】王安石【十月以工部郎中知制诰知江宁府拜】









　　翰苑羣书卷十
　　钦定四库全书
　　翰苑羣书卷十一　　　　　宋　洪遵　编翰苑题名
　　翰苑自唐宝应迄于大中学士官族皆刻石龛之屋壁五季以纷扰久废艺祖受命首建直庐太宗亲洒玉堂之翰以増宠奨圣圣稽古推择尤靳景徳初赵安仁晁迥李宗谔始复置壁记起国初自承防陶谷以下至直院用除授次第刋列后居职者皆得以流芳久逺中遭变故今不复存睿主中兴偃武右文拣求鸿硕追坦明之制如二帝三王之盛以章列圣之休规模逺矣而姓名未纪来者何观学士秦公梓再有建请未几出守宣城因循迄今该猥以浅陋寓直骫骳之文岂足以润色丕业顾获继诸公之后托名于不朽欣幸之极乃为之序绍兴十八年七月既望左中奉大夫权尚书礼部侍郎兼直学士院沈该谨序
　　朱胜非【建炎元年五月以中书舍人兼权直院八月除礼部侍郎依旧兼权十一月除翰林学士二年五月除右丞】相王陶【建炎元年六月以给事中兼权直院十二月除礼部侍郎依旧兼权二年除工部尚书】叶梦得【建炎二年以户部侍郎除翰林学士十一月除左丞】康执权【建炎二年以吏部侍郎兼权直院是年罢】卢益【建炎二年以兵部侍郎兼权直院是年罢】孙觌【建炎二年以吏部侍郎兼权直院三年正月罢】李邴【建炎二年十一月以兵部侍郎兼权直院三年二月除翰林学士三月除签书枢密院事】张守【建炎三年三月以起居舍人兼权直院寻除中书舍人依旧兼权四月除御史中丞】詹乂【建炎三年三月以龙图阁学士兼权直院六月罢】滕康【建炎三年四月以谏议大夫除翰林学士五月除签书枢密院事】曽楙【建炎三年八月以徽猷阁直学士提举西京嵩山崇福宫除翰林学士是月除礼部尚书】张守【建炎三年六月以礼部侍郎除翰林学士九月除签书枢密院事】汪藻【建炎三年七月以中书舍人兼权直院是年除给事中依旧兼权四年七月除兵部侍郎依旧兼权绍兴元年五月除翰林学士九月除龙图阁直学士知湖州】綦崈礼【建炎四年五月以吏部侍郎兼权直院十月除徽猷阁直学士知漳州】席益【绍兴元年八月以中书舍人兼权直院十月罢】胡交修【绍兴元年十月以给事中兼权直院二年宫观】綦崈礼【绍兴二年二月以吏部侍郎兼权直院七月除兵部侍郎依旧兼权九月除翰林学士四年七月除宝文阁学士知绍兴府】翟汝文【绍兴二年三月以显谟阁直学士致仕除翰林学士承防四月除参知政事】沈与求【绍兴二年七月以吏部尚书兼权翰林学士十二月宫观】徐俯【绍兴三年二月以谏议大夫除翰林学士是月除签书枢密院】陈与义【绍兴三年七月以吏部侍郎兼权直院四年四月除礼部侍郎依旧兼权八月除徽猷阁直学士知湖州】孙近【绍兴四年七月以吏部侍郎兼直院五年二月除翰林学士十一月除吏部尚书兼权翰林学士六年八月除龙图阁学士知绍兴府】沈与求【绍兴四年八月以吏部尚书兼权翰林学士九月除参知政事】胡交修【绍兴五年二月以刑部侍郎兼权直院十一月除翰林学士六年四月除刑部尚书】朱震【绍兴六年五月以给事中兼权直院是月除翰林学士八年六月致仕】陈与义【绍兴六年六月以中书舍人又兼权直院十一月除翰林学士七年正月除参知政事】胡世将【绍兴七年正月以给事中兼直院九月除兵部侍郎依旧兼八年正月除枢密直学士四川安抚制置使兼知成都府】胡寅【绍兴八年四月以礼部侍郎兼权直院五月以忧去】曽开【绍兴八年五月以礼部侍郎兼权直院十二月除寳文阁侍制知婺州】吕本中【绍兴八年六月以中书舍人兼权直院十月罢】勾龙如渊【绍兴八年十月以中书舍人兼直院十一月除御史中丞】孙近【绍兴八年十月以龙图阁学士知绍兴府除翰林学士承防十一月除参知政事】楼炤【绍兴八年十一月以给事中兼权直院九年二月除翰林学士三月除签书枢密院事】李谊【绍兴九年三月以中书舍人兼直院九月除工部侍郎依旧兼十年正月除工部尚书】胡交修【绍兴九年六月以兵部尚书兼权翰林学士十年十一月除端明殿学士知台州】林待聘【绍兴十年五月以中书舍人兼权直院十二月除给事中依旧兼权十一年七月除兼直院十二月以忧去】范同【绍兴十年十二月以给事中兼直院十一年五月除翰林学士七月除参知政事】程克俊【绍兴十一年十一月以给事中兼权直院十二年四月除兼直院九月除翰林学士二月除签书枢密院事】吴表臣【绍兴十二年正月以吏部尚书兼权学士院二月罢】秦梓【绍兴十一年九月以敷文阁直学士兼权直院十月除兼直院十三年闰四月除翰林学士六月除龙图阁学士知宣州】王赏【绍兴十二年十月以权礼部侍郎兼权直院十三年五月除礼部侍郎依旧兼权十二月罢】洪皓【绍兴十三年八月以徽猷阁直学士提举万夀观兼权直院九月依旧职知饶州】杨愿【绍兴十二年十月以给事中兼权直院十四年三月除兼直院十一月除御史中丞】刘才卲【绍兴十三年十二月以起居舍人兼权直院是月除中书舍人依旧兼权十四年二月罢】秦熺【绍兴十四年三月以礼部侍郎兼直院十五年正月除翰林学士六月除翰林学士承防十月除资政殿学士提举万夀观】段拂【绍兴十四年十一月以中书舍人兼权直院十六年正月除给事中依旧兼权十一月除兼直院十七年三月除翰林学士是月除参知政事】钱周材【绍兴十七年三月以中书舍人兼权直院六月罢】丕镃【绍兴十七年六月以中书舍人兼权直院十二月致仕】边知白【绍兴十七年十二月以权吏部侍郎兼权直院十八年五月罢】李椿年【绍兴十八年正月以权户部侍郎兼权二月除户部侍郎】沈该【绍兴十八年正月以权礼部侍郎兼直院八月除敷文阁侍制知潼川府】相李椿年【绍兴十八年八月以户部侍郎兼权直院十九年十一月罢】巫伋【绍兴十九年十一月以给事中兼权直院二十年三月除签书枢密院事】王曮【绍兴二十年三月以起居舍人兼权直院二十一年四月除权礼部侍郎】汤思退【绍兴二十年三月以秘书少监兼权直院二十一年四月除起居舍人二十二年十月除权礼部侍郎二十四年十一月除礼部侍郎二十五年六月除签书枢密院事】相沈虚中【绍兴二十五年六月以国子司业兼权直院八月除权兵部侍郎二十六年二月罢】陈诚之【绍兴二十五年十二月以敷文阁直学士知泉州除翰林学士二十六年九月除同知枢密院事】刘才卲【绍兴二十六年三月以工部侍郎兼权直院二十七年四月除显谟阁直学士提举江州太平兴国宫】王纶【绍兴二十七年二月以中书舍人兼权直院六月除工部侍郎直院二十八年二月除同知枢密院事】杨椿【绍兴二十八年二月以给事中兼权直院二十九年二月除兵部侍郎直院十二月除兵部尚书兼权翰林学士三十一年三月除参知政事】周麟之【绍兴二十八年二月以中书舍人兼权直院八月除兵部侍郎直院十二月除给事中二十九年闰六月除翰林学士三十年七月除同知枢密院事】洪遵【绍兴三十年八月以吏部侍郎除翰林学士十二月除徽猷阁直学士提举江州太平兴国宫】何溥【绍兴三十一年三月以左谏议大夫除翰林学士三十二年三月除龙图阁学士提举江州太平兴国宫】虞允文【绍兴三十一年九月以中书舍人兼权直院三十二年二月除兵部尚书川陜宣谕使】相刘珙【绍兴三十一年十二月以起居舍人兼权直院三十二年三月除中书舍人五月兼直院隆兴元年十一月除集英殿修撰知泉州】唐文若【绍兴三十一年十二月以起居郎兼权行宫直院三十二年二月车驾囘依旧】洪遵【绍兴三十二年五月以徽猷阁直学士知平江府除翰林学士六月除承防隆兴元年五月除同知枢密院事】史浩【绍兴三十二年六月以中书舍人除翰林学士八月除参知政事】相钱周材【隆兴元年六月以中书舍人兼直院十月除给事中二年二月以忧去】王之望【隆兴元年十一月以权户部侍郎兼权直院十一月除权吏部侍郎二年四月除左谏议大夫】张孝祥【隆兴二年二月以中书舍人兼直院三月除敷文阁侍制知建康府】马骐【隆兴二年三月以起居舍人兼权直院四月除直敷文阁知遂宁府】洪适【隆兴二年四月以太常少卿兼权直院九月除中书舍人闰十一月兼直院乾道元年五月除翰林学士六月除签书枢密院事】相王刚中【隆兴二年闰十一月以敷文阁直学士除翰林学士以避祖讳改除礼部尚书直学士院十二月除签书枢密院事】蒋芾【乾道元年正月以起居郎兼权直院七月除中书舍人兼直院二年五月除签书枢密院事】相何俌【乾道元年正月以权工部侍郎兼权直院三月除集英殿修撰知衢州】王曮【乾道元年九月以权礼部侍郎兼直院工年五月除中书舍人九月除给事中三年闰七月除敷文阁侍制提举江州太平兴国宫】洪迈【乾道二年十月以起居舍人兼权直院三年五月除起居郎七月除中书舍人兼直院四年六月除集英殿修撰提举江州太平兴国宫】刘珙【乾道三年闰七月以敷文阁直学士知潭州除翰林学士十一月除同知枢密院事】莫济【乾道三年十一月以宗正少卿兼权直院四年十一月以忧去】汪应辰【乾道四年十一月以吏部尚书兼权翰林学士六年四月除端明殿学士知平江府】梁克家【乾道四年十一月以给事中兼直院五年二月除签书枢密院事】相陈良祐【乾道五年四月以给事中兼直院六年二月除吏部侍郎闰五月罢】郑闻【乾道六年四月以中书舍人兼直院七年三月除宝文阁侍制提举江州太平兴国宫】周必大【乾道六年七月以秘书少监兼权直院七年七月除权礼部侍郎八年二月宫观】王曮【乾道七年四月以给事中除翰林学士八年三月除承防九年三月除端明殿学士提举江州太平兴国宫】郑闻【乾道八年七月以刑部侍郎兼直院九月除权刑部尚书】王瀹【乾道九年闰正月以宗正少卿兼权直院七月除权工部侍郎】王淮【乾道九年四月以太常少卿兼权直院七月除中书舍人兼直院】















　　翰苑羣书卷十一
　　钦定四库全书
　　翰苑羣书卷十二　　　　　宋　洪遵　编翰苑遗事
　　淳化二年闰二月命翰林学士贾黄中苏易简同勾当差遣院李沆同判吏部流内铨学士领外司自此始也是年十一月二十三日诏定降麻事例【宰臣枢密使使相节度使特恩加官除授学士事例银百两衣着百疋覃恩加食邑起复落起复银五十两衣着五十疋亲王以有宣赐事例更不重定公主未出降依亲王例宣赐已出降令驸马都尉管送】
　　大中祥符三年闰二月学士晁迥言今月十八日宰臣召臣等问所降徳音不锁院之故按本院旧例赦书徳音不曽锁院臣等商议除南郊赦书縁车驾斋宿在外并是预先进入降付中书难以锁院外自余赦书徳音今后并依降麻例锁院从之
　　六年八月学士院谘报凖诏议定书诏用纸今定文武官待制大卿监观察使以上用白诏纸三司副使閤门使少卿监刺史以上用黄诏纸自余非巡幸大礼敕书敕榜外并用黄表纸从之【右四事国朝防要】
　　八年四月二日两制赐御筵于学士院直馆及朝臣于史馆以考校毕也【钱文僖玉堂逢辰録】
　　百司申中书皆用状惟学士院用谘报其实如劄子亦不出名但当直学士一人押字而已谓之谘报【今俗谓草书名为押字也】此唐学士院旧规也唐世学士院故事近时隳废殆尽惟此一事在尔
　　徃时学士循唐故事见宰相不具靴笏系鞋坐玉堂上遣院吏计会堂头直省官学士将至宰相出迎近时学士始具靴笏至中书与常参官杂坐于客位有移时不得见者学士日益自卑丞相礼亦渐薄并习见已久恬然不复怪也
　　嘉祐二年枢密使田公况罢为尚书右丞观文殿学士兼翰林侍读学士罢枢密使当降麻而止以制除盖徃时髙若讷罢枢密使所除官职正与田公同亦不降麻遂以为故事
　　真宗时丁晋公谓自平江军节度使除兵部尚书参知政事节度使当降麻而朝议惜之遂止以制除近者陈相执中罢使相除仆射降麻庞籍罢节度使除观文殿学士又不降麻盖无定制也仁宗初立今上为皇子令中书召学士草诏学士王珪当直召至中书谕之王曰此大事也必须面奉圣防于是求对明日面禀得防乃草诏羣公皆以王为真得学士体也
　　端明殿学士五代后唐时置国朝尤以为贵多以翰林学士兼之其不以翰苑兼职及换职者百年间才两人特拜程戡王素是也
　　王元之在翰林尝草夏州李继迁制继迁送润笔物数倍于常然用啓头书送拒而不纳盖惜事体也近时舍人院草制有送润笔物稍后时者必遣院子诣门催索而当送者徃徃不送相承既久今索者送者皆恬然不以为怪也【右十一事欧公归田録】
　　臣伏见国家承五代之余建万世之业诛灭僭乱懐来四夷封祀天地制作礼乐至于大臣进退政令改更学士所作文书皆系朝廷大事示于后世则为王者之训谟藏之有司乃是本朝之故实自明道已来文书草藁尚有编録景祐以后渐成散失臣曽试令类聚收拾补缀十已失其五六使圣宋之盛文章诏令废失湮沦缓急事有质疑有司无所检证盖由从前虽有编録亦无类例卷第只是本院书吏私自抄写所以易为废失今欲乞将国朝以来学士所撰文书各以门类依其年次编成卷帙号为学士院草録有不足者更加求访补足之仍乞差本院学士从下两员专切管勾自今已后接续编聨如本行人吏不画时编録致有漏落许令本院举察理为过犯此臣本院常事也所以上烦圣听者盖以近嵗以来百司纲纪相承废壊事有曽经奏闻及有圣防指挥者仅能遵守若只是本司临时处置其主判之官才罢去则其事寻亦废停所以止欲乞朝廷特降指挥所贵久逺遵行不敢废失【六一居士集】
　　唐制翰林学士本职在官下五代赵鳯为之始讽宰相任圜移在官上【按赵鳯升学士于官上乃端明殿也】
　　唐翰林院在银台之北干封以后刘祎之元万顷之徒时宣召草制其间因名北门学士今学士院在枢密院之后腹背相倚不可南向故以其西廊西向为院之正门而后门北向与集英相直因牓曰北门两省枢密院皆无后门惟学士院有之学士退朝入院与禁中宣命徃来皆行北门而正门行者无几不特取其便事亦以存故事也
　　唐翰林院本内供奉艺能伎术杂居之所以词臣侍书诏其间乃艺能之一尔开元以前犹未有学士之称或曰翰林待诏或曰翰林供奉如李太白犹称供奉自张垍为学士始别建学士院于翰林院之南则与翰林院分而为二然犹冒翰林之名盖唐有文馆学士丽正殿学士故此特以翰林别之其后以名官讫不可改然院名至今但云学士而不冠以翰林则亦自唐以来沿习之旧也
　　唐翰林学士结衔或在官上或在官下无定制予家藏唐碑多如大和中李藏用碑撰者言中散大夫守尚书户部侍郎知制诰翰林学士王源中之类则在官下大中中王巨镛碑撰者言翰林学士中散大夫守中书舍人刘瑑之类则在官上瑑仍不称知制诰殊不可晓【按刘瑑不称知制诰唐以来至国朝熈宁官至中书舍人则不帯三字】
　　俗称翰林学士为坡盖唐徳宗时尝移学士院于金銮坡上故亦称銮坡唐制学士院无常处驾在大内则置于明福门在兴庆宫则置于金明门不专在翰林院也然明福金明不以为称不常居之尔谏议大夫亦称坡此乃出唐人之语谏议大夫班本在给舍上其迁转则谏议嵗满方迁给事中自给事迁舍人当时语云饶道升上坡去亦须却下坡来以谏议为上坡故因以为称见李文正所记
　　学士院旧制自侍郎以上辞免除授则赐诏皆留其章中书而尚书省略其事因降劄于下院使为诏而已自执政而下至于节度使使相则用批答批答之制更不由中书直禁中封所上章付院令降批答院中即更用纸连其章后书辞并其章赐之此其异也辞既与章相连后书省表具之字必长作表字傍一撇通其章阶位上过谓之抹阶若使不复用旧衔之意相习已久莫知始何时
　　旧制学士以上赐御仙花带而不佩鱼虽翰林亦然惟二府服笏头带佩鱼谓之重金元丰官制行始诏六曺尚书翰林学士皆得佩鱼故苏子瞻谢翰林学士表云玉堂赐篆仰淳化之弥文宝带重金佩元丰之新渥玉堂之署四字太宗飞白书淳化中以赐苏易简
　　苏参政易简登科时宋尚书白为南省主文后七年宋为翰林学士承防而苏相继入院同为学士宋尝赠诗云昔日曽为尺木阶今朝真是青云友欧阳文忠亦王禹玉南省主文相距十六年同为学士故欧公诗有喜君新赐黄金带顾我今为白髪翁之句二事诚一时文物之盛也
　　学士院正防曰玉堂盖道家之名初李肇翰林志言居翰苑者皆谓淩玉清遡紫霄岂止于登瀛洲哉亦曰登玉堂焉自是遂以玉堂为学士院之称而不为牓太宗时苏易简为学士上尝语曰玉堂之设但虚传之说终未有正名乃以红罗飞白玉堂之署四字赐之易简即扃鐍置堂上每学士上事始得一开视最为翰林盛事绍圣间蔡鲁公为承防始奏乞摹就杭州刻牓掲之以避英庙讳去二字止曰玉堂云
　　韩门下维以赐出身熈宁末特除翰林学士崇宁中林彦振赐出身用韩例亦除翰林学士国朝以来学士不由科第除者惟此二人【按韩省试中以父亿执政不就廷试后为馆职以至两制未尝赐第也】
　　唐诏令虽一出于学士遇有边防机要大事学士不能尽知者则多宰相以处分之要者自为之辞而付院使増其首尾常式之言谓之诏意今犹见于李徳裕郑畋集近嵗或出于宰相进呈讫但召待诏即私第书写或诏学士宰相面授意退而具草然不能无改定也【右十一事石林燕语】
　　旧学士院在枢密院之后其南庑与密院后廊中分门乃西向玉堂本以待乗舆行幸非学士所得常居惟礼上之日略坐其东受院吏参谒其后为主廊北出直集英殿则所谓北门也学士仅有直舍分于门之两旁毎锁院受诏与中使坐主廊余为学士时始请辟两直舍各分其一间与北门通为三以照壁限其中屏间命待诏鲍询画花竹于上与玉堂郭熈春江晚景屏相配当时以为美谈后闻王丞相将明为承防旁取西省右正言防以广之中为殿曰右文
　　予从叔祖司空道卿庆厯中为翰林学士仁宗欲大用会宋元宪为相同年厚善或以为言乃与元宪俱罢然仁宗欲用之意未衰也再入为三司使而陈恭公尤不喜适以忧去免丧不召就除知澶州吾大观中亦忝入翰林因曲谢略叙陈太上皇喜曰前此兄弟同时迭为学士者有矣未有宗族相继于数世之后不惟朝廷得人亦可为卿一门盛事吾顿首谢
　　唐制诏敕号令皆中书舍人之职定员六人以其一人为知制诰以掌进画翰林学士初但为文辞不专诏命自校书郎以上皆得为之班次各视其官亦无定员故学士入皆试五题麻诏敕诗赋而舍人不试盖舍人乃其本职且多自学士迁也学士未满一年犹未得为知制诰不与为文嵗满迁知制诰然后始并直本朝既重学士之选率自知制诰迁故不试而知制诰始亦循唐制不试雍熈初太宗以李文正公沆及来湜王化基为之化基上章辞不能乃使中书并召试制诰二首遂为故事其后梁周翰薛映梁鼎亦或不试而用欧阳文忠公记惟公与杨文公陈文恵公三人者误也
　　太宗敦奨儒术初除张参政洎钱枢密若水为翰林学士喜以为得人谕辅臣云学士清切之职朕恨不得为之唐故事学士礼上例弄猕猴戱不知何意国初久废不讲至是乃使敕设日举行而易以教坊杂手伎后遂以为例而余为学士时但移开封府呼市人教坊不复用矣既在禁中亦不敢多致但以一二伎充数尔大观末余奉诏重修翰林志尝备録本末会余罢书不克成【右四事叶梦得避暑録话】
　　谢克家除翰苑以祖讳辞有防衔内权不系三字谢以不带三字止同职名不可赴院供职又固辞
　　熈宁初韩子华拜相其弟持国在翰苑神宗前期谕令草制注意厚矣持国恳辞弟兄之嫌得请元符末曽子宣爰立其弟子开直北门徽庙特命草麻盖示眷宠也【右二事谢伋四六谈麈】
　　学士及舍人院最重题名学士及舍人赴职之日本院设具应佗学士给谏丞郎待制皆预会以是日题名于石玉册官刋字后有拜宰相者即其名下刋相字其家遣子弟赍宴具就本院召学士待制以上皆集最为盛礼自元丰行官制之后一切废罢矣
</div>
    <div class="pagination">
<a href="翰苑群书_page6.html">上一页</a><a href="翰苑群书.html">1</a><a href="翰苑群书_page2.html">2</a><a href="翰苑群书_page3.html">3</a><a href="翰苑群书_page4.html">4</a><a href="翰苑群书_page5.html">5</a><a href="翰苑群书_page6.html">6</a><span class="current-page">7</span><a href="翰苑群书_page8.html">8</a><a href="翰苑群书_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
