<!DOCTYPE html>
<html>
<head>
    <meta charset="UTF-8">
    <title>土官底簿 - 第 6 页/共 10 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>土官底簿 - 第 6 页/共 10 页</h1>
    <div class="content">
　　髙清鹤庆府土居僰人前元本府义军万戸洪武十五年投附征进有功十六年总兵官拟札本州岛同知当年赴京朝觐十七年二月奉圣旨同知髙清与实授钦此永乐十四年目疾十五年男髙才奉太宗皇帝圣旨准他替钦此故男髙生患病未袭正统七年男髙生赴靖逺伯处照例袭职故男髙长为无官结景泰三年七月奉圣旨既是土官准他袭仍催三司当该官吏保结前来如有虚诈不饶钦此故成化二年四月会奏长男髙禄准令就被冠带承袭故嫡长男髙寿弘治九年闰三月奉圣旨准他袭钦此故嘉靖十三年会奏男髙鹏承袭看得父祖授官承袭俱不曽开有世袭字様奉圣旨准他做还世袭钦此

　　石门关廵检司廵检

　　阿吉丽江府通安州军籍洪武十六年归附总兵官拟任和场廵检十七年实授石门关廵检故男阿俗偹马赴京进贡告袭洪熈元年十一月奉圣旨着他做廵检还不世袭不守法度时换了钦此故男阿牙袭职为无官结景泰三年七月奉圣旨准袭廵检仍催三司当该官吏保结前来如有虚诈不饶钦此故男阿恕成化十六年奏袭部查年乆三司不行会奏行勘未报文选司缺册内查得成化九年除流官李隽

　　巨津州同知

　　阿戟本州岛人洪武十六年总兵官拟充本州岛同知十七年实授故次男阿容目永乐二十二年五月奉令旨照钦依例着他做只不世袭不守法度时换了钦此

　　兰州知州

　　罗克本州岛民洪武十六年拜见总兵官拟任本州岛知州十七年实授患病长男罗牙永乐七年五月二十七日奉令旨准他替职还行文书去等有流官到任着他来见敬此故正统七年男罗熈总督尚书处冠带故成化十七年第三男罗文志准行令就彼冠带故男罗世爵任故絶堂弟罗世禄承袭间亦故男罗福坚见今告袭

　　寳山州知州

　　和耐本州岛人前元任本州岛知州洪武十五年本州岛系邉境西番俱系生拗么些蛮如他出官劝人民认纳粮差本府前故土官知府木得委充火头三十二年见任土官知府木森举保袭任知州西平侯暂令管事后准任知州患病男阿日赴京朝贺永乐四年正月奉圣旨先着他替做知州还去照勘他父病的縁故钦此

　　腾冲驿驿丞

　　李仲和金齿司诸葛营土人洪武三十三年编作土军选充龙川江百夫长管赛下总甲永乐五年钦除前职给与冠带印记回还年老男李寿龄永乐十六年钦准袭职洪熈元年复姓杨寿龄景泰元年靖逺伯奏准将侄杨鋭替职故嫡男杨洪告替查无杨洪告袭原行欲将本人发回复勘为照腾冲地方极邉题准将杨洪暂袭职事冠带回还不许到任管事行三司会奏覆勘是实成化三年题准行令杨洪就彼到任管事故男杨乡眼疾未袭亦故男杨瑞见在听袭

　　元江军民府知府

　　那直百夷人元江府因逺罗必甸长官司藉前元江府土官总管洪武十五年赍金牌文凭象马归附拟土官十六年赴京朝觐实除故男那荣二十年实授知府为恶逆事擒拿赴京庶弟刀部永乐十二年正月奏准袭本年三月保送嫡次弟那邦照勘永乐十三年十二月奉钦依那邦既是嫡孙着他袭了便着回去管事庶孙刀部且着在这里聴候钦此宣徳元年侄那中袭职景泰元年男那瑞替故嫡长男那祯保奏就彼冠带天顺三年十月奉圣旨是钦此故叔那璲成化十九年十二月圣旨那璲准袭土官知府钦此故嫡长孙那靖弘治十五年四月奉圣旨那靖准袭土官知府钦此故絶亲弟那端正徳二年奉圣旨是那端准袭元江军民土官知府就彼冠带钦此故嘉靖九年十二月亲男那钦奉钦依准令冠带就彼到任管事故弟那钰见护管本府印事钦男那宪见在应袭

　　陇川宣抚司戞頼驿署驿事土官廵检

　　姜海腾冲守御千戸所土军小旗通暁夷语差跟内官郭福保等作通事徃麓川给赐回还自偹马匹赴京本官奏保宣徳八年九月钦除戞頼驿土官驿丞正统六年靖逺伯选跟都指挥苖贵领军首先过渡上江攻破反贼刀招汉贼寨杀败贼众报功正统七年又赍榜文前徃孟撒等处抚谕贼子思机法信服偹马象等物进贡正统八年正月钦升土官廵检仍管驿事老疾男姜升正统十三年靖逺伯准令替职故嫡长男姜谨未袭故絶次男姜昻未袭亦故弘治十三年男姜诚布政司奏保题奉圣旨是钦此

　　晋宁州晋宁驿驿丞

　　陆安正统七年杀贼有功冠带通事十年南车里军民宣慰司宣慰使刀思弄发奏称总兵官沐昻差冠带通事陆安生擒贼冦阿哀要乞量升奏奉圣旨陆安除做驿丞仍办通事着好生抚谕夷人出力报効钦此填注云南府晋宁驿土官驿丞仍办通事事十四年总兵沐昻奏陆安有功要将在驿管事本部题奉圣旨准他钦此填注晋宁驿驿丞恊同流官办事故嫡长男陆琪保袭天顺八年十月奉圣旨是钦此故嘉靖九年十二月亲孙陆琳奉钦依准令冠带就彼到任管事故男陆义保袭间故男陆贵听袭行查

　　更山廵检司廵检

　　龙政车人寨冠带火头系和泥人年力精壮通暁夷情会奏堪任更山廵检成化十八年六月兵部题奉圣旨是钦此移咨到部既该兵部题准别无定夺当将龙政填注更山巡检司廵检

　　鹤庆军民府知府

　　髙隆本府民授本路总管洪武十五年归附起取赴京病故贼人反叛大军复征男髙仲将引把事人民归附十六年总兵官拟任土官同知十七年实授故男髙兴本年十一月袭职赴京朝贺耆民杨贤等保结本官升任知府本部议拟不准永乐元年正月奉圣旨他首先来朝又有人保他升做知府只不做世袭钦此故无儿男亲弟髙寳保结偹马赴京进贡告袭十八年九月奉圣旨准他袭钦此故男髙伦告袭有髙兴妻段氏又奏要将女髙观音圆争袭本部为查髙伦先已保勘明白议拟具题宣徳七年四月奉圣旨是髙伦准袭钦此正统六年闰十一月准福建道手本知府髙伦为乆雠陥害谋官等事本年十一月二十四日奏过依斩罪决了正统七年节奉钦依令三司委的当官体察彼中人情询访髙伦族中如有夷民信服才堪任用之人起送来京量授以职恊同流官管事庻几经乆可行钦此该三司议得髙伦族中虽有各支子孙俱系为恶不良之人别无堪举亲族若令本族为官不惟夷民受害合将本府知府员缺销除戸下人口収藉当差止令流官管事正统八年十月奉圣旨是钦此

　　寻甸军民府知府

　　安晟会祖母沙姑本府民前曲靖宣慰司土官宣慰阿朝嫡女壬子年三月内嫁与前仁徳府土官安阳为正妻安阳洪武十六年赴京朝觐蒙实授寻甸军民府知府回到巴东县病故母沙琛袭故把事金沙等保沙姑系故土官安阳正妻该袭二十六年七月奉太祖皇帝圣旨准袭钦此故男长阿察先故男妇沙观保送三十五年十二月奉圣旨准他袭做知府钦此故男弄革鬼正妻沙仲袭职正统四年奏奉圣旨既有委官并亲族人等保结及保勘应袭职准他袭还行文书去着三司覆勘若有虚诈不实奏来定夺钦此故三司保送伊男安定赴部为因安辛争袭奏准发回保勘景泰五年男安晟就彼袭职故成化九年要保安荣承袭縁无三司会奏类行云南保勘安晟果否借职安荣安宣是否安定安晟亲男前项土官知府应该何人承袭行勘明白定应袭一人成化十二年廵按御史奏称知府安晟病故长安宣被伊叔安倘并安晟妾沙适等谋杀本舎并无应袭儿男止有安倘男安勒亦系极刑难以承袭成化十三年改流官知府李祥丁忧成化十七年除知府屈伸致仕成化二十一年除知府谢绍到任管事成化二十二年沙古等来京奏扰发回土官衙门钤束不许再来奏扰题奉圣旨是钦此

　　禾摩村廵检司廵检

　　王赐云南都司云南中卫土军告欲照赤水鹏廵检司廵检马速鲁麻例除授永乐二十二年五月奉令旨照钦依例着做廵检多注去还打差使敬此文选司缺册内开正统三年七月事简衙门官贠革去冠带为民

　　潞江驿驿丞

　　周阿山金齿千戸所土军洪武三十五年通事长官曩必保授本驿驿丞永乐六年五月钦除前职故男周礼二十二年五月奉令旨照钦依例着他做只不世袭不守法度时换了敬此正统三年该三司会同总兵官木晟照依减省事例裁革本年六月十九日题准裁革讫

　　金齿军民指挥使司水眼廵检司廵检

　　苏志仁云南府昆明县指挥李观下头目前枢宻府镇抚洪武十四年归附随同观右丞跟大军征进蒙总官留金齿办事十五年三月十三日除授前职

　　甸头廵检司廵检阿

　　张蒲人氏云南永昌府甸头防送火头洪武十六年总兵官札充云南永昌府永昌甸头廵检司廵检十七年实授二十三年改设金齿军民指挥使司管属故男莾蒙永乐十五年九月奉钦依袭职正统三年会奏减省事例裁革本年六月题准裁革故男莾弄正统八年奉例承袭故男莾俊未袭亦故次男莾眞见在听袭

　　南甸州知州

　　刀贡蛮百夷人有祖父刀贡孟先蒙宣慰思伦发委充南甸招鲁洪武三十二年选充百夫长三十四年给赐冠带故刀贡蛮袭南甸百夫长永乐五年备方物马匹进贡钦升腾冲千戸所千戸夫长兼试千戸具告要照湾甸州知州刀景发例另立衙门自当百夷儿女安业当差永乐二十年奉圣旨准他钦此本年正月奉圣旨是做南甸州钦此故男刀贡罕洪熙元年四月奉圣旨着他袭了钦此

　　罗卜思庄驿驿丞

　　尹成原任驿丞赵义腾冲土人先充麓川宣慰思伦发下南甸招巴洪武三十三年开设腾冲守御千户所委令暂管南甸驿事永乐五年除授罗卜思庒驿丞考满给由赴部病故男赵恺赴京告袭不晓汉语发回为民南甸州土官知州刀贡罕奏称腾冲千戸所土人总甲尹成谙晓汉夷事体保任本驿驿丞查得本驿见有流官管事难准洪熙元年四月奉仁宗皇帝圣旨是不准钦此本官又奏难准已行起程本年七月奉圣旨等他再来定夺钦此续本官又奏保尹成送部宣徳五年六月奉圣旨准他做驿丞只不世袭也不为例钦此正统三年照例减省事例裁革本年六月题准裁革

　　孟哈驿驿丞

　　张保金齿人先年宣慰思发委腾冲缅箐村招附总甲三十四年设立孟哈驿委管驿事有百夫长曩用奏保永乐十一年奉圣旨准他开设张保做驿丞铸与印信钦此故次男张文贵保送洪熙元年四月奉圣旨准他做钦此正统三年照依减省事例裁革本年六月题准裁革

　　炼象关巡检司巡检

　　王四昆明县民洪武二十六年总兵官差令伴送缅人到于缅地招谕缅人纳速剌等差送赴京当年除罗次县炼象关巡检司巡检故长男王源备马赴京进贡告袭永乐十一年二月奉圣旨准他着袭了钦此故弘治四年等孙男王志刚奏袭看得祖王源故后五十六年方搀承袭不准文选司开弘治四年三月除流官巡检祝庆管事

　　楚场巡检司巡检

　　纳察本州岛民洪武十六年与知州段保前去大理投降总兵官札充前职十七年实授故文选司缺册内查得成化八年除流官孙永宁

　　楚雄府同知

　　髙政僰人本府楚雄县民由前元祖父授威楚开南等路军民总管洪武十五年归附十六年总兵官拟任本府同知十七年实授故并无子侄族人髙纳的斤系正妻应袭夫职永乐元年正月奉圣旨还着髙纳的斤做同知钦此布政司咨呈备属申据耆民陈子安等告称髙纳的斤承袭夫职以来人民皆听所言石粮有増深知夷民厚薄本府别无除授知府如蒙将髙纳的斤照依鹤庆军民府土官髙兴一体升除本府知府及髙纳的斤备马赴京朝觐到部为因首先来朝本部议拟不准永乐七年正月奉令旨是他又亲自来朝升他做知府只不世袭还着流官掌印以后有当袭的人仍着做同知敬此故无子庶长女髙冬梅宣徳五年六月奉圣旨照依仁宗皇帝圣旨还着做同知钦此正统元年三司奏女土官髙冬梅故絶乞流官管事本年十一月题准改除流官

　　澄江府路南州知州

　　秦晋本州岛罗罗人洪武十五年归附总兵官拟充本州岛土官十七年赴京朝觐除本州岛同知三十五年赴京朝贺本州岛里老告保永乐元年正月钦升知州故长男秦禄永乐七年八月奉令旨准他袭职敬此故长男秦福宣徳七年本部秦普升授知州奉太宗皇帝圣旨只不做世袭人数题奉圣旨他土人准他袭钦此故无子止生三女据布政司咨称秦福次女元眞无过性纯识字夷民信服该袭天顺六年十一月奉圣旨是钦此故成化十三年都御史王恕奏女官元眞病故户内别无应袭之人要改流官本年十月除流官知州李升管事

　　易龙驿驿丞

　　阿索云南寻甸军民府站充本府把事洪武十六年总兵官委任驿丞十七年实授老病长男阿倘备马赴京进贡告袭永乐三年正月奉圣旨他父既老病故了着他做不为例若不守法度时换了钦此故文选司缺册内查得成化四年十月除流官周琏正徳七年六月本部题据布政司结勘土官驿丞奄受故庶长男奄盛痼疾亲侄奄成应袭前来省令听候就彼冠带奏奉圣旨是准他袭钦此

　　维摩州知州

　　波得髙祖父沙济原系知州至伯父者索相继管事洪武十四年故除授流官管事伯兄日苴亦故侄禄旧亦故波得系亲叔告袭三十二年十一月准袭知州故男召海年幼适药系波得正妻暂署州事咨部永乐四年五月奉圣旨着适药做知州等他儿子大时替他钦此故絶房叔者白应袭行勘病故别无定夺文选缺册内查得弘治六年改设流官七年除流官知州王瑞

　　新化州摩沙勒巡检司巡检
</div>
    <div class="pagination">
<a href="土官底簿_page5.html">上一页</a><a href="土官底簿.html">1</a><a href="土官底簿_page2.html">2</a><a href="土官底簿_page3.html">3</a><a href="土官底簿_page4.html">4</a><a href="土官底簿_page5.html">5</a><span class="current-page">6</span><a href="土官底簿_page7.html">7</a><a href="土官底簿_page8.html">8</a><a href="土官底簿_page9.html">9</a><a href="土官底簿_page10.html">10</a><a href="土官底簿_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
