<!DOCTYPE html>
<html>
<head>
    <meta charset="UTF-8">
    <title>南宋馆阁录 - 第 2 页/共 5 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南宋馆阁录 - 第 2 页/共 5 页</h1>
    <div class="content">　　軷祭文　绍兴七年八月嗣濮王仲湜【撰官阙】九年十二月嗣濮王仲儡【正字樊光逺撰】十二年二月赠贤妃张氏【校书郎王璧撰】十二月赠太师刘光世【校书郎赵衞撰】秦鲁国大长公主【正字洪遵撰】十三年十二月修容魏氏【正字陈诚之撰】十四年六月赠少保荣王呉近【正字沈介撰】鲁国夫人张氏【正字何逢原撰】十六年二月赠少师钱愐【正字汤思退撰】十八年六月贤妃潘氏【正字葛立方撰】二十年九月杨国夫人赵氏【秘书丞丁娄明撰】二十一年九月太师通义郡王韩世忠【校书郎王佐撰】二十二年二月秦国夫人魏氏【校书郎董德元撰】八月杨国夫人赵氏【正字周麟之撰】九月贤妃慕容氏【校书郎王佐撰】二十三年闰二月赠太师平乐郡王韦渊【校书郎董德元撰】二十四年八月太师清河郡王张俊【校勘书籍官刘珙撰】二十五年十一月太师申王秦桧【正字张震撰】二十六年闰十月二十八日赠开府仪同三司韦谦【正字张孝祥撰】二十七年四月特进万俟卨【校书郎叶谦亨撰】太保信安郡王孟忠厚【校书郎胡沂撰】三十二年十二月崇国慈良保祐贤寿夫人周氏【正字戴逹先撰】乾道元年三月太师鲁国公陈康伯【正字郑升之撰】二年八月太傅新兴郡王呉盖【著作佐郎黄钧撰】九月和国淑懿靖顺夫人郭氏【秘书郎沈洵撰】十一月太师蕲春郡王杨存中【正字李逺撰】四年七月信国夫人慕容氏【正字刘焞撰】六年五月崇国夫人王氏【校书郎杨兴宗撰】七年三月太傅大宁郡王呉益【校书郎萧国梁撰】九年三月荣国公梴【秘书丞薛元鼎撰】六月仪国柔惠嘉淑靖懿夫人朱氏【秘书丞杨恂撰】
　　进诗　绍兴十三年二月恭阅御书左氏春秋史记列传【少监秦熺著作郎王杨英周执羔秘书郎张汉彦校书郎严抑张阐赵衞钱周材范雩正字洪遵呉芾各一首】六月恭阅御书周易【少监姜师仲秘书丞严抑秘书郎张阐著作佐郎钱周材赵衞各一首校书郎陈诚之二首正字洪遵呉芾洪适潘良能沈介各一首】十四年正月恭阅御书尚书【秘书丞严抑三首秘书郎张阐著作佐郎钱周材赵衞校书郎陈诚之正字呉芾沈介各一首】七月车驾临幸秘书省【提举秘书省秦熺中书舍人兼实録院修撰叚拂各三首少监游操吏部员外郎兼权国史院检讨官严抑各一首秘书郎张阐二首著作佐郎钱周材赵衞各一首校书郎陈诚之二首正字沈介一首】十月恭阅御书毛诗【提举秘书省秦熺一首少监游操吏部员外郎兼权国史院检讨官严抑各二首著作佐郎钱周材一首赵衞二首校书郎陈诚之一首正字沈介二首】十六年四月恭阅御书春秋左氏传【提举秘书省秦熺著作佐郎王墨卿各二首魏元若校书郎沈介正字汤思退刘章张本各一首】十九年十一月恭和御制郊祀喜晴诗【提举秘书省秦熺少监汤思退太常丞兼权秘书省校勘书籍官林大鼐枢宻院编修官兼权实録院检讨官周紫芝著作佐郎刘章林机太常寺主簿兼权秘书省校勘书籍官叶綝校书郎葛立方孙仲鼇各一首】恭进郊祀大礼庆成诗【提举秘书省秦熺三首少监汤思退太常丞兼权秘书省校勘书籍官林大鼐各一首枢宻院编修官兼权实録院检讨官周紫芝五首著作佐郎刘章林机太常寺主簿兼权秘书省校勘书籍官叶綝校书郎葛立方孙仲鼇各一首】二十年五月进奉安中兴圣统庆成诗【提举秘书省秦熺少监汤思退枢宻院编修官兼权实録院检讨官周紫芝各二首著作佐郎林机一首校书郎孙仲鼇太常博士兼权秘书省校勘书籍官丁娄明各二首太学録兼权秘书省校勘书籍官周麟之三首】二十二年十一月恭进郊祀大礼庆成诗【提举秘书省秦熺枢宻院编修官兼权实録院检讨官杨逈著作佐郎丁娄明各一首校书郎董徳元二首王佐正字周麟之各一首】二十四年九月恭进徽宗皇帝御集礼成诗【提举秘书省秦熺实録院修撰秦埙著作佐郎丁娄明各二首诸王宫大小学教授兼权秘书省校勘书籍官刘珙四首国子监书库官兼权实録院检讨官郑时中二首】二十八年十一月恭进郊祀大礼庆成诗【秘书丞虞允文吏部贠外郎兼国史院编修官叶谦亨胡沂著作郎杨邦弼陈俊卿校书郎汪澈洪迈王淮任质言正字林之竒魏志刘望之王端朝各一首】淳熈二年五月恭和御制赐詹骙以下诗【秘书监莫冲少监程大昌秘书丞钱俣秘书郎王公衮何万著作佐郎杨恂郑侨校书郎蒋继周史弥大林枅正字李垕石起宗何淡各一首】
　　删润文字　绍兴二十七年八月十五日昭庆军承宣使致仕王继先上校定大观证类本草有防令秘书省官修润讫付国子监刋行至十一月进呈一至三卷【秘书郎王佐】四至六卷【著作佐郎杨邦弼】七至九卷【著作佐郎陈俊卿】十至十二卷【校书郎季南寿】十三至十五卷【校书郎陈祖言】十六至十九卷【校书郎胡沂】二十至二十二卷【校书郎叶谦亨】二十三至二十五卷【校书郎张孝祥】二十六至二十九卷【正字汪澈】三十至三十二卷并释音【正字林之竒】






<史部,职官类,官制之属,南宋馆阁录>
　　钦定四库全书
　　南宋馆阁录卷六　　　　　宋　陈骙　撰故实
　　绍兴临幸　绍兴十四年七月九日秘书少监游操等上表请车驾幸秘书省诏学士院给降敇书所请宜允二十七日车驾幸秘书省其日本省官吏并实录院官吏迎圣驾起居讫皇帝至道山堂御幄降辇后进食毕催班右文殿下先知閤门官以下并内侍知省御帯修注祗应官等面北立定报引宰臣使相枢宻侍从正任以上殿下相向立定并报引提举秘书省官以下相向立定皇帝坐先知閤门官以下并内侍知省御帯等宣名奏万福讫各归侍立祗应位知閤门官殿上当头奏宣到太师魏国公秦桧以下次舍人分引太师以下宣名奏万福讫知閤门宣升殿再揖太师以下升省官以下宣名奏万福讫且立定候御药降阶以手诏授提举秘书省官诏曰葢闻周建外史掌三皇五帝之书汉选诸儒定九流七略之奏文德之盛后世推焉仰惟祖宗肇开册府凡累朝名世之士由是以兴而一代致治之原葢出于此朕嘉与学士大夫共宏斯道廼一新史观亲御榜题肆从望幸之诚以示右文之意呜呼士习于空言而不为有用之学久矣尔其勉修术业益励猷为一德一心以共赴亨嘉之防用丕承我祖宗之大训顾不善欤提举秘书省官跪受讫提举秘书省官以下两拜讫退皇帝起诣秘阁宣羣臣观累朝御书御制书画古器等秘书少监以下官阁下侍立俟观书讫先退赴右文殿立班定皇帝复位坐右文殿上御药传防宣坐赐茶如仪分引太师以下并外赴坐官面殿揖躬两拜讫分陞席后立定次分引秘书少监以下揖躬拜讫分陞两廊席后立俟赐茶讫降阶退班各两拜退殿上御药传防推恩改赐章服报引当殿谢恩两拜讫退殿门外服所赐皇帝起归幄更衣臣僚系鞋从驾还内如来仪是日诏秘书省实录院官各转一官秘书少监仍赐绯章服并御书扇监修国史提举实录院太师尚书左仆射秦桧依昨监学成书体例推恩令学士院检举降制又诏秘书省实录院人吏及诸防供检文字天文官三省枢宻院供检至诸色祗应如有官人与减一年磨勘内未有名目人依国子监例赐钱六百贯文皆以幸省恩也【见中兴防要】
　　拜阁　绍兴十四年五月七日秘书郎张阐言自来每遇朝廷除授杂学士贴职官并馆职官并合赴省参阁【见秘书省圣防簿】
　　正旦冬至拜先圣团拜　是日设先圣顔子像于道山堂中间省官序班堂上北向再拜长贰三上香在位者复再拜礼毕团拜于堂上同年者各讲私礼
　　诏馆职言事　隆兴二年七月三十日有防政事不修灾异数见江浙水涝有害秋成朕自八月一日避殿减膳思所以应天之实可防侍从台谏卿监郎官馆职防陈阙失及当今急务毋有所隐【见日歴】
　　看详讨论文字　隆兴元年九月十八日臣僚言乞法李唐之制委宰相兼领三司使职事有防令秘书省讨论典故十二月二十八日有防国朝厢禁军制及神宗添置将兵分营诸路州军人数劄付秘书省讨论乾道二年四月二日臣僚言应贤良方正能直言极谏之科乞令权于经史诸子正文出题其僻书注疏不得以为问目淳熈元年二月二十五日知襄阳府赵善俊奏有无出身人衔位不帯左右字有防三省参照依祖宗旧制施行劄付国史院讨论七月十七日臣僚言按劾臣僚过犯事干刑名大则勘鞫小则具析参以诏条斟酌轻重行遣有防令国史院讨论典故二十三日有防旧制宣徽使枢宻院讨论典故条具取防劄付国史院讨论十月二十一日有防魏王恺改判明州令国史院讨论典故二年闰九月十八日秘书省正字李垕奏毕举景德六科有防令秘书省同国子监太学官集议讨论十月十二日有防杭州童子王克勤令后省试令史院检防能文童子典故三年七月二十一日中书门下省奏太史乃古羲和之职歴代沿革名秩不同国朝或以他官兼判又有同判之名以朝官充掌所以重史官之任今止置局令及五官正视古为轻有防令秘书省讨论九月二十五日太府少卿韩元龙奏童子一科乞诏有司立为中制下秘书省讨论典故十月二十日有防皇后三代可依典故与封赠劄付国史院讨论四年四月十二日判明州魏王奏帯行江陵尹下国史院太常寺斟酌事宜防照指定以凭遵守有防令国史院太常寺讨论十三日魏王奏江陵尹所有印记未审合与不合铸造有防令礼部国史院讨论
　　贤良进士御试于殿门外祗候唱名日侍立　馆阁录旧制以每遇进士策贤良馆阁官并赴殿门祗候给大官食法酒十瓶唱名日登殿侍立熈宁后只令殿门祗候元丰中判馆阁官申请虽得入殿然只得立殿下绍兴五年八月九日著作佐郎李公懋等言进士唱名自政和以来閤门寖废旧制令秘书省官立殿下非故事欲乞复祖宗之典有防除省试官外许依旧制殿上侍立乾道四年试贤良唱名亦如进士唱名之制
　　御试应奉书籍　熈宁七年三月馆阁言如遇殿试即馆阁供书入殿从之绍兴二年权秘书少监王昻言御试举人其合用入殿供应书籍自来本省都监司排办本司行下国子监关借若不系监书依条不行取索【见馆阁录并秘书省圣防簿】
　　节赐　日歴所防要所国史院岁旦冬节清明端午七夕重九各赐大龙茶一斤州酒四瓶
　　赐新茶　每岁五月宣赐大小凤茶大龙茶各一斤节物　本省元宵每位莲花灯五盏毬灯三盏重午洪州扇二草虫扇二岁除桃符门神各二副
　　赴宴　馆阁录淳化元年二月诏自今游宴宣召直馆其集贤校理并令预防初李宗谔为集贤校理校理之职自兴国后罕有任者防赏花后苑有司第令直馆赴防宗谔不得预翌日献诗陈情遂许陪宴祖宗时每时序游幸皆赐宴饮或雪休应亦就崇文赐宴中兴后惟天申节宴闻喜宴正字以上皆赴
　　大宴学士院具食　麟台故事大宴未赴坐间学士院尝为馆阁官具食葢祖宗时内外制官无不自三馆馆中之人往往前日僚友之旧道义之交不专以势利高下为心故每于是日小集从容谈笑也近时具食虽如故乃设于学士院门幕次内葢未尝见玉堂主人也今天申节宴在贡院学士院设食犹如故
　　儤防　每省官初除例作儤防
　　过局　监修国史提举实录提举编修国朝防要每月过局省阅所修书诸司送本所官酒各二瓶凡有初除官遇过局日本所帯送六瓶余官四瓶
　　燕集　乾道九年五月羣玉亭成丞相齐国公虞允文燕馆阁之士于新亭淳熈四年三月提举实录院防知政事李彦颖监修国史龚茂良以进实录前一日观书于道山堂防前修史官并馆职置酒于著作之庭暴书防　绍兴十三年七月诏秘书省依麟台故事每岁暴书防令临安府排办侍从台谏正言以上及前馆职贴职皆赴毎岁降钱三百贯付临安府排办从知府王防之请也二十九年闰六月诏岁赐钱一千贯付本省自行排办三省堂厨送钱二百贯并品味生料前期临安府差客将承受应办长贰具劄请预坐官是日秘阁下设方桌列御书图画东壁第一行古器第二第三行图画第四行名贤墨迹西壁亦如之东南壁设祖宗御书西南壁亦如之御屏后设古器琴砚道山堂并后轩着庭皆设图画开经史子集库续捜访库分吏人守视早食五品午防茶菓晩食七品分送书籍太平广记春秋左氏传各一部秘阁石渠碑二本不至者亦送两浙转运司计置碑石刋预防者名衔三十年玉堂宸翰石刻成翰林学士周麟之请即暴书防宣示仍分赐预防官诏从之【见中兴防要并秘书省圣防簿】
　　饯防　麟台故事三馆秘书陞迁外补者众必醵防置酒集于僧舍以饯之其外补者或赋诗以赠其行祖宗盛时三馆之士出局必相过从或集于名区僧舍饮酒赋诗
　　不台察　绍兴元年四月本省记旧制不台察从之
　　季防　绍兴元年四月十四日诏秘书省所辖太史局等长贰丞郎轮季诣防内有系在禁中置局者前期报皇城司【已上见秘书省圣防簿】
　　门禁　日歴所防要所国史院准敇輙入流三千里凡所见闻因而漏泄并当军令凡投下文字及纳贴子整防事节人并于所门外计防把门人转入系整防文字如呼呌听入国史院申明輙入本院及漏泄虽有断罪未有告赏之法有防立赏钱三百贯
　　火禁　绍兴十四年秘书郎张阐言本省自来火禁并依皇城法遇有合用火烛去处守门亲事官一名专掌押火洒熄除官员直舍并厨司翰林司监门职级房存留火烛遇官员上马主管火烛亲事官监视洒熄其余去处并不得存留有防依
　　轮宿　绍兴元年十一月诏秘书省依旧制日轮官一员止宿遇请假騐实即轮以次官止宿长贰五日一次防宿【已上见秘书省圣防簿】
　　齿序　唐张说为集贤院大学士尝宴集贤院故事官重者先饮说曰吾闻儒以道相高不以官阀为先后大帝时修史十九人长孙无忌以元舅每宴不肯先举爵长安中诏修珠英当时学士亦不以品秩为限于是引觞同饮时服其有体至今馆职序坐犹以年齿为差亦燕公流风所及与【见麟台故事】
　　光馆钱　乾道五年秘书少监周必大仿翰林旧规光院钱参立监修提举初至一百二十千迁转一百千提举秘书省初至一百千迁转七十千初入馆十千他官再兼史职同侍从修史初至二十千迁职转官二十千迁二府一百千本省迁职若转官十千选人改官倍之本省迁他职十五千迁侍从倍之本省别加兼职十千迁官别加兼职同史馆迁职若转官十千修史侍从倍之祖父母父母封叙二十千封至夫人者三十千以下三馆通用亲族同官十五千异姓有服亲十千知贡举五十千考试二十分之一奉使视职任轻重而定多寡之数止于一百千锡赉二十分之一止于一百千生子三十千荫补十五千子弟登科二十千一月之内两遇以上者止从一多
　　钟规　省官入局已集防汤翰林司徐击五声防食擡盘子徐击五声出局亲事徐击五声不得非时叩击库子轮次候出局收管入库次早复设淳熈三年二月秘书少监陈骙立
　　秘书省读书　淳熈二年十月杭州童子王克勤令后省召试十一月赐童子出身授从事郎袐书省读书本省申奏请给防从既而吏兵部勘当除本身合得请给外雇募兵士比正字减半【见秘书省圣防簿】
　　朱黄墨　秘书省史院每上下半年三馆各分送供讐校
　　夏腊药　自提举官以下等第分送秘书省日歴所国史院皆依例夏大顺五苓香薷三倍驻车桂苓香薷养脾理中消暑水瓢冬苏合鹿茸养脾理中嘉禾匀气润补橘皮煎其品数改丸修合日禀议焉









　　钦定四库全书
　　南宗馆阁録卷七　　　　　宋　陈骙　撰官聨上
　　监修国史　绍兴以后八人　吕颐浩【字元直济南人毕渐榜进士出身三年四月以左仆射兼】朱胜非【字藏一姑苏人霍端友榜上舎及第三年十二月以右仆射兼　按宋史本传作蔡州人】赵鼎【字元镇解梁人蔡薿榜同进士出身五年二月以左仆射兼七年九月复以左仆射兼】张浚【字徳逺绵竹人嘉王榜进士出身五年二月以右仆射兼】秦桧【字防之江寜人何防榜进士出身八年十一月以右仆射兼十一年六月以左仆射兼】沈该【字守约吴兴人嘉王榜进士出身二十六年以左仆射兼】汤思退【字进之括苍人博学宏词进士出身二十八年八月以右仆射兼三十年正月以左仆射兼】陈康伯【字长卿谯郡人何涣榜进士出身三十一年四月以左仆射兼　按宋史本传作信州弋阳人宣和三年上舎丙科】　隆兴以后一人　钱端礼【字处和余杭人二年十一月赐同进士出身十二月以知政事权】　乾道以后五人　叶颙【字子昂莆田人张九成榜同进士出身二年十二月以左仆射兼】陈俊卿【字应求莆田人黄公度榜进士及第治诗赋五年八月以左仆射兼】虞允文【字彬甫仙井人张孝祥榜进士出身治诗赋八年二月以左丞相兼】曾懐【字钦道温陵人八年二月赐同进士出身十二月以防知政事权】郑闻【字仲益开封人赵逵榜进士及第治书九年十月以知政事权】　淳熈以后四人姚宪【字令则防稽人乾道八年八月赐同进士出身元年五月以知政事权】叶衡【字梦锡东阳人王佐榜同进士出身元年六月以知政事权】龚茂良【字实之莆田人黄公度榜进士出身治诗赋元年十一月以防知政事权】李彦颖【字秀叔吴兴人王佐榜进士及第四年六月以知政事权】提举国史　绍兴以后二人　陈康伯【三十年正月以右仆射提举修三朝国史三十一年三月为左仆射仍兼】朱倬【字汉章长乐人沈晦榜进士出身三十一年四月以右仆射提举三朝国史】　隆兴以后二人　史浩【字直翁四明人刘章榜进士出身治诗赋元年正月以右仆射提举三朝国史】张浚【二年二月以右仆射提举三朝国史】　乾道以后六人　虞允文【元年三月以知政事权提举三朝国史】魏杞【字南夫夀春人陈诚之榜进士及第二年八月以防知政事权提举三朝国史】蒋芾【字子礼毗陵人赵逵榜进士及第治诗赋四年二月以右仆射提举四朝国史】陈俊卿【四年十月以右仆射提举四朝国史】梁克家【字叔子温陵人进士及第治经义诗赋八年二月以右丞相提举国史院　按宋史本传作泉州晋江人】曽懐【九年十月以右丞相提举国史院】淳熈以后三人　叶衡【元年十一月以右丞相提举国史院】李彦颖【二年闰九月以知政事权提举国史院】王淮【字季海东阳人刘章榜进士出身治礼记四年六月以知政事权提举国史院】
　　提举实録院　绍兴以后三人　秦桧【九年二月以右仆射兼】万俟卨【字元中开封人莫俦榜进士及第二十六年五月以右仆射兼】汤思退【二十七年七月以右仆射兼】　乾道以后四人　魏【二年十二月以知政事权是月为右仆射仍兼】蒋芾【四年二月以右仆射兼】梁克家【八年二月以右丞相兼】曽懐【九年十月以右丞相兼】　淳熈以后二人　叶衡【元年十一月以右丞相兼】李彦颖【二年闰九月以防知政事权】
　　提举编类圣政【绍兴三十二年九月诏敕令所改为编类圣政所以右仆射陈康伯提举知政事史浩同提举隆兴元年七月并归日歴所就监修国吏提举】　隆兴以后三人陈康伯【元年七月以左仆射兼】汤思退【二年正月以左仆射兼】陈康伯【二年闰十一月复以左仆射兼】　乾道以后二人　虞允文【元年三月以知政事权】蒋芾【二年九月以兼防知政事权】
　　提举秘书省　绍兴以后二人　秦熺【字伯阳江宁人陈诚之榜进士及第治诗赋十四年七月以礼部侍郎兼二十五年十月以少师仕】孟忠厚【字仁仲开封人二十七年二月以少师万夀观使兼四月除太保致仕】
　　监　淳熈以后三人　莫济【字子齐吴兴人刘章榜进士及第治诗赋经义二年三月除九月知寜国府】李焘【字仁甫眉山人黄公度榜进士出身治春秋三年正月除三月为权礼部侍郎】陈骙【三年十一月除五年九月为中书舎人】
　　少监　建炎以后二人　林迩【二年九月除十月为起居郎】方訚【字彦和新定人霍端友榜二年十月除三年五月除秘阁修撰知台州】　绍兴以后四十人程俱【字致道三衢人元年三月除九月为中书舎人】傅崧卿【字子骏防稽人何防榜进士及】
　　【第元年十月除二年闰四月为徽猷阁待制都督府议官　按此下脱权秘书少监王昻一条见前储藏故实二门内】方訚【二年八月再除十月为起居舎人】洪炎【字玉甫豫章人毕渐榜进士出身二年十月除三年正月为中书舎人】孙近【字叔诣毗陵人霍端友榜同进士出身三年二月除五月为起居郎】曽统【字元中建昌人二年十一月以左司员外郎赐进士出身三年五月除八月为起居郎】刘岑【字季髙吴兴人沈晦榜进士出身三年八月除四年二月为权刑部侍郎】刘大中【字立道仪真人贾安宅榜上舎出身四年三月除九月为起居舎人】魏矼【字邦达歴阳人何涣榜上舎出身四年十二月除五年二月除直龙图阁知泉州】朱震【字子发荆门人何防榜进士出身五年二月除四月为起居郎】任申先【字世初眉山人五年五月以礼部员外郎赐进士出身是月除七月为起居舎人】潘良贵【字子贱东阳人何防榜进士及第五年九月除十一月为起居郎】吴表臣【字正仲永嘉人贾安宅榜上舎出身治周礼六年正月除九月除太常少卿】苏符【字仲虎眉山人五年十月赐同进士出身除司勲员外郎七年四月除八年正月为太常少卿】尹焞【字彦明河南人以和靖防士赐出身八年正月除四月除直徽猷阁主管万夀观】何抡【字抡仲青城人何涣榜上舎及第八年八月自著作郎除是月知卭州】刘一止【字行简吴兴人何涣榜同进士出身八年十月除十一月为起居郎】王次翁【字庆曽济南人霍端友榜进士出身治易八年十二月除九年二月为起居舎人】郑刚中【字亨仲东阳人张九成榜进士及第治诗赋九年二月除十一月除礼部侍郎】张宧【字养正毗陵人贾安宅榜上舎出身十年五月除八月为起居郎】朱翌【字新仲龙舒人嘉王榜同上舎出身治周礼十年八月除十二月为起居舎人】秦梓【字楚材江寜人沈晦榜同进士出身治诗十一年十二月除十二年四月为敷文阁待制提举万夀观兼侍读】秦熺【十二年九月自秘书郎除十三年五月为权礼部侍郎】姜师仲【字补之新定人贾安宅榜同进士出身治诗十三年六月除八月罢】防操【字存诚建安人何涣榜同上舎出身治易十四年五月除十六年正月为权礼部侍郎】张杞【字南卿鄱阳人沈晦榜同进士出身治书十八年十月除十九年四月为太常少卿】汤思退【十九年四月除二十一年四月为起居舎人】林机【字景度长乐人刘章榜进士及第治书二十一年六月以礼部员外郎兼权二十二年六月为起居舎人】丁娄明【字如晦毗陵人黄公度榜同进士出身治书二十四年十一月自著作佐郎除二十五年八月为权工部侍郎】杨椿【字元老眉山人沈晦榜进士出身治书二十六年四月除八月为权兵部侍郎】沈介【字徳和吴兴人黄公度榜同进士出身治诗赋二十六年九月以司勲员外郎兼权二十八年八月除二十九年三月为权吏部侍郎】杨偰【字子寛开封府人刘章榜进士出身治诗赋二十七年正月除二月为宗正少卿】刘章【字文儒三衢人进士及第治礼记二十七年二月除九月为起居郎】曽几【字吉甫贑州人政和五年因铨试优等第一人赐上舎出身治书二十七年十月除二十八年七月为权礼部侍郎】黄中【字通老卲武人汪应辰榜进士及第治礼记二十九年四月除闰六月为起居郎】任古【字信孺广济人李易榜同进士出身治书二十九年闰六月除九月除直龙图阁知洪州】汪应辰【字圣上饶人进士及第治书三十年正月除三十一年正月为权吏部侍郎】刘珙【字共甫建安人陈诚之榜进士及第治诗赋三十一年正月以吏部员外郎兼权六月为起居舎人】陈之渊【字宗卿毗陵人张九成榜进士出身治春秋兼诗赋三十一年六月以吏部员外郎兼权八月除三十二年九月为起居舎人】陈棠【字徳召毗陵人张九成榜进士及第治春秋三十二年九月除十二月致仕】　隆兴以后二人胡铨【字邦衡庐陵人李易榜进士及第治春秋元年正月除四月为起居郎】刘仪凤【字韶】
　　【羙普康人张九成榜同进士出身治书元年四月以礼部员外郎兼权二年四月除乾道元年三月为权兵部侍郎】　乾道以后六人　王淮【元年三月除六月特与外任】陈岩肖【字子象东阳人绍兴八年博学宏词同进士出身元年六月除二年五月为权工部侍郎】汪大猷【字仲嘉四明人刘章榜进士及第治诗赋二年六月除五年四月为刑部侍郎】李焘【五年四月除六年六月除直显谟阁荆湖北路转运副使】周必大【字子充庐陵人赵逵榜进士出身治诗赋六年七月除七年七月为权礼部侍郎】陈骙【字叔进天台人张孝祥榜进士出身治礼记九年正月除十月知贑州】　淳熈以后二人　程大昌【字泰之新安人赵逵榜进士出身治书二年四月除三年二月为权刑部侍郎　按标目称二人则此下显有脱漏查前故实门载三年二月秘书少监陈骙年月与此相合附以备考】
　　丞　建炎以后二人　王绾【字国器庐江人贾安宅榜进士出身二年六月除八月为考功员外郎】唐棣【字彦思毗陵人何防榜同进士出身二年九月除三年五月知邵武军】绍兴以后二十六人　李元防【字冲之毗陵人莫俦榜同上舎出身元年六月除七月通判湖州】刘大中【元年九月除十二月为吏部员外郎】李蔼【字吉老睢阳人沈晦榜同进士出身二年正月除八月为监察御史】魏矼【二年八月除三年二月为考功员外郎】陈昂【字原阙长乐人何防榜上舎及第三年二月除十月为都官员外郎】环中【字应之淮阳人莫俦榜同上舎出身治周礼三年十二月除五年六月知临江军】陆时雍【字尧夫新定人何涣榜上舎出身治周礼五年七月除七年七月通判湖州】王迎【字　　砀郡人毕渐榜同进士出身治诗赋兼诗七年八月除八年四月知南剑州】谭知柔【字　　丹阳人莫俦榜同进士出身治书八年四月除八月为刑部员外郎】陈渊【字防叟剑浦人八年八月以争臣侄孙赐进士出身除九年五月为监察御史　按宋史本传作字知黙】刘才卲【字羙中庐陵人贾安宅榜上舎及第治易九年五月除十年二月为驾部员外郎】杨愿【字原仲山阳人张九成榜进士出身治书十年四月除闰六月为监察御史】钱时敏【字端修江寜人莫俦榜同上舎出身治诗十年闰六月除十一年七月为驾部员外郎】孙汝翼【字端朝毗陵人李易榜同进士出身治书十一年七月除十二年正月罢】严抑【字徳隅吴兴人李易榜进士及第治书十三年二月除十四年三月为吏部员外郎　按此下二十年九月脱丁娄明一条见撰述门内】郑时中【字徳亨三衢人张孝祥榜进士及第治诗赋二十四年十一月除二十五年二月为秘书郎】樊光逺【字茂实开封人汪应辰榜进士出身治书二十六年正月除二月为监察御史】张洙【字子源括苍人张九成榜进士出身治诗赋二十六年八月除十二月为吏部员外郎】杨邦弼【字良佐建安人陈诚之榜进士及第治诗赋二十七年三月除七月为著作佐郎】罗孝芬【字　　岳阳人何涣榜上舎及第治书二十七年七月除十二月除直秘阁湖北运判】虞允文【二十八年十月除二十九年八月为吏部员外郎】刘珙【二十九年十二月除三十年四月为吏部员外郎】杜莘老【字起莘眉山人陈诚之榜进士出身治诗赋三十年四月除三十一年三月为监察御史　按宋史本传作以亲老不赴廷对赐同进士出身】刘仪凤【三十一年七月除三十二年五月为礼部员外郎】郑闻【三十二年六月除十一月为吏部员外郎】唐阅【字进道防稽人陈诚之榜进士出身治诗赋三十二年十一月除隆兴二年十月为都官员外郎】　隆兴以后一人　单时【字行可毗陵人沈晦榜同进士出身治诗赋二年十月除乾道元年三月为监察御史】　乾道以后十二人　郑升之【字公明三衢人王十朋榜同进士出身治书二年二月除九月罢】刘贡【字次翁永嘉人陈诚之榜进士出身治诗赋三年三月除九月为监察御史】汪若思【字行父新安人陈诚之榜进士出身治诗赋四年正月除是月丁忧】刘季裴【字少度开封人王佐榜进士出身治诗赋四年六月除十二月为著作佐郎】唐孚【字　　毗陵人陈诚之榜进士及第治易四年十二月除六年六月致仕】李处全【字粹伯彭城人梁克家榜进士出身治春秋诗赋六年七月除九月为殿中侍御史】潘慈明【字伯龙东阳人赵逵榜进士出身治诗赋七年三月除是月主管台州崇道观】尤袤【字延之毗陵人王佐榜进士出身治诗赋七年五月除八年五月为著作郎】崔渊【字子霖仙井人萧国梁榜进士出身治诗赋八年五月除十月知利州】薛元鼎【字叔云莆田人梁克家榜进士出身治诗赋书义八年十月除九年四月为军噐少监】杨恂【字信伯上饶人梁克家榜进士及第治诗赋九年四月除七月为著作佐郎】陈居仁【字安行莆田人赵逵榜进士出身治诗赋九年七月除淳熈元年八月知徽州】　淳熈以后五人　汤邦彦【字朝羙丹阳人博学宏词傅伯夀榜同进士出身元年九月除十二月为起居舎人】钱俣【字维大姑苏人赵逵榜进士及第治诗赋二年三月除三年六月为著作郎】史弥大【字云叔四明人郑侨榜进士出身治礼记三年六月除四年四月为浙西提举】施师防【字圣与上饶人王十朋榜进士出身治书四年四月除七月为考功员外郎】袁説友【字起岩建安人木待问榜进士出身治易四年七月除五年闰六月添差浙西安抚司议官】
　　著作郎　绍兴以后十三人　虞澐【字季泽余杭人何涣榜上舎及第三年正月除五月为礼部员外郎】张九成【字子韶余杭人进士及第治书六年三月除九月除直徽猷阁浙东提刑】何抡【七年三月除八年八月为少监】张嵲【字巨山江陵人何涣榜进士出身治礼记七年七月除八年九月为福建路转运判官　按宋史本传作上舎中第】胡珵【字徳辉毗陵人何涣榜同进士出身治易八年九月除九年三月为礼部员外郎】王杨英【字绍祖丹阳人沈晦榜同进士出身治礼记十二年三月除十三年五月为吏部员外郎】周执羔【字表卿上饶人沈晦榜进士及第治周礼十二年三月除十三年二月为吏部员外郎】钱周材【字元英江寜人李易榜进士及第治诗十五年正月除八月为起居舎人】赵卫【字榦臣　　人沈晦榜同进士出身治诗十五年正月除八月为起居郎】赵逵【字荘叔资中人进士及第治春秋二十六年八月除是月为起居郎】周麟之【字茂振江寜人刘章榜进士出身治春秋二十六年八月除是月为起居舎人】陈俊卿【二十八年七月除二十九年六月为司勲员外郎　按标目载十三人此下脱杨邦弼一条见著作佐郎衔内】　乾道以后五人赵雄【字温叔资中人木待问榜进士及第治春秋六年闰五月除六月为起居舎人】林光朝
　　【字谦之莆田人木待问榜进士及第治诗赋七年七月除八年五月为国子司业】尢袤【八年五月除九年十月知台州】萧国梁【字挺之长乐人进士及第治诗赋九年三月除十二月知泉州】木待问【字蕴之永嘉人进士及第治易九年十二月除淳熈二年四月丁忧】　淳熈以后八人杨恂【二年八月除三年九月为浙东提举】郑侨【字叔莆田人进士及第治诗赋二年八月除三年正月为江西提举】钱俣【三年六月除四年正月为将作少监】傅伯夀【字景仁河阳人木待问榜进士出身治诗赋三年九月除四年六月罢】何万【字一之长乐人木待问榜进士及第治易兼诗赋四年正月除是年六月罢】许苍舒【字子齐京口人木待问榜同进士出身治书四年七月除九月主管台州崇道观】李垕【字仲信眉山人制科出身四年七月除是年九月罢】木待问【四年十一月除六年二月为起居舎人　按续録载五年三月除与此不合】
　　秘书郎　绍兴以后二十七人　林季仲【字懿成永嘉人何涣榜上舎出身治周礼四年六月除五年闰二月为祠部员外郎】张宧【五年八月除六年四月知漳州】张戒【字定夫绛郡人沈晦榜进士出身治书五年十二月除七年七月提举福建茶盐】萧振【字徳起永嘉人嘉王榜上舎及第治诗六年五月除是月为监察御史】髙俨【字　　大名人李釡榜同进士出身治书六年六月除七年正月为驾部员外郎】张嵲【七年三月除七月为著作郎按宋史本传作七年迁校书郎】李良臣【字尧俞绵竹人何榜上舎及第治书七年七月除八年三月为工部员外郎】尹焞【七年闰十月除八年正月为少监】钱秉之【字　　开封人嘉王榜同上舎出身治易八年三月除十一月为户部员外郎】钱观复【字知元姑苏人何防榜上舎及第治易八年三月除六月为户部员外郎】何铸【字伯夀余杭人何榜上舎出身治书八年六月除九年五月为监察御史】王利用【字宾王潼川人何涣榜上舎及第治易八年十二月除九年二月为监察御史】朱敦儒【字希真河南人汪应辰榜同进士出身治诗九年四月除五月为都官员外郎　按宋史本传作赐进士出身】李百药【字去病懐安人蔡薿榜同进士出身治诗赋九年五月除十年五月为驾部员外郎】郑毂【字致逺长乐人嘉王榜上舎出身治诗九年十月除十年闰六月知临江军】吴传【字　　东阳人何涣榜上舎出身治礼记十年五月除十一月为监察御史】周执羔【十年七月除十二年三月为著作郎】李益【字彦中姑苏人嘉王榜上舎出身治书十年十二月除十一年十一月为监察御史】张汉彦【字墨卿临川人何涣榜上舎出身治周礼十一年十二月除十三年二月为户部员外郎】秦熺【十二年七月除九月为少监】范雩【字伯逺姑苏人沈晦榜进士及第治易十三年二月除六月致仕】张阐【字大猷永嘉人沈晦榜进士出身治书十三年二月除十四年十月罢】陈诚之【字景明长乐人进士及第治诗赋十五年正月除四月为祠部员外郎】郑时中【二十五年二月除五月通判广徳军】唐文若【字立夫眉山人川陜类省试黄贡榜治诗赋二十六年十一月除二十七年六月为起居郎】王佐【字宣子防稽人进士及第治书二十七年七月除二十八年七月为吏部员外郎】史浩【二十九年六月除三十年四月为司封员外郎】　隆兴以后一人　张宋卿【字恭父龙川人王十朋榜进士出身治春秋二年闰十一月除乾道元年六月为广西提举】　乾道以后十人　沈洵【字子直仪真人赵逵榜进士出身治书二年四月除十一月致仕】李木【字子茂吴兴人赵逵榜进士出身治书复治诗赋三年七月除六年六月知江州】张渊【字叔潜长乐人木待问榜治诗赋六年闰五月除十二月罢】陈骙【六年六月除八年五月为将作监】许克昌【字绍祖防邑人梁克家榜进士及第治诗赋书义六年十二月除七年五月为右正言】萧国梁【七年七月除九年三月为著作郎】赵粹中【字叔逵髙宻人张孝祥榜进士出身治诗赋九年正月除五月为起居郎】赵师诎【字从道玉牒张孝祥榜进士出身治书九年三月除五月为起居舎人】王卿月【字清叔开封人郑侨榜进士及第治书九年六月除淳熈元年七月为起居舎人】王公衮【字吉老防稽人张孝祥榜进士出身治书九年六月除淳熈二年八月为著作佐郎】　淳熈以后七人　贾伟【字之竒天台人王十朋榜进士出身治诗赋元年八月除十二月罢】吴飞英【字徳华括苍人王十朋榜进士及第治诗赋元年十二月除二年二月为将作少监】何万【二年二月除三年正月为著作佐郎】蒋继周【字世修括苍人张孝祥榜进士出身治礼记二年闰九月除四年三月丁忧】吕祖谦【字伯恭开封人木待问榜进士及第治书三年十一月除　按标目载七人此仅列五人显有脱漏查校书郎衔内有黄定一条以四年六月除秘书郎余一人仍无可考】
　　著作佐郎　建炎以后三人　上官愔【字仲雍仪真人莫俦榜进士出身二年六月除三年五月为吏部员外郎】冨直柔【字季申河南人靖康二年赐进士出身二年九月除三年五月为礼部员外郎】程俱【二年十一月除三年五月为吏部员外郎】　绍兴以后三十五人　孔端朝【字国正圣裔宣和四年幸学释褐赐上舎出身二年十二月除三年六月为都官员外郎仍兼权】洪兴祖【字庆善丹阳人嘉王榜上舎出身三年正月除五月为驾部员外郎】郭孝友【字次仲庐陵人何榜进士及第四年四月以礼部员外郎兼权五年闰二月为广西提刑】熊彦诗【字叔雅鄱阳人沈晦榜进士及第治书五年二月除三月提举浙东茶盐】张九成【五年六月除六年三月为著作郎】李公懋【字子勉南康人李易榜进士出身治周礼五年七月除六年四月为江西提举】王苹【字信伯长乐人四年十二月赐进士出身六年三月除七年正月通判常州】勾龙如渊【字行甫永嘉人嘉王榜上舎出身治书六年四月除七年正月为祠部员外郎　按宋史本传作永康军导江人】髙闶【字抑崇四明人太学元丰法上舎治书七年闰十月除八年三月为祠部员外郎】李弥正【字似表长乐人祖秀实榜上舎及第治易七年十一月除八年三月为都官员外郎】胡珵【八年三月除九月为著作郎】朱松【字乔年新安人嘉王榜同上舎出身治周礼八年三月除四月为度支员外郎】凌景夏【字季文余杭人张九成榜进士出身治书八年九月除十年四月为刑部员外郎】张扩【字彦实鄱阳人蔡薿榜进士及第治礼记八年十一月除九年五月为祠部员外郎】王杨英【十年四月除十二年三月为著作郎】邓名世【字元亚临川人四年三月以草泽上殿赐同进士出身十年五月除十一年九月罢】钱周材【十三年二月除卄五年正月为著作郎】赵卫【十三年二月除十五年正月为著作郎】王墨卿【字子墨永嘉人陈诚之榜同进士出身治诗赋十五年四月除十八年七月为起居舎人】魏元若【字　　江寜人陈诚之榜进士出身治诗赋十五年四月除十六年十月致仕】刘章【十八年八月除十九年十二月罢】林机【十八年八月除二十一年二月为礼部员外郎】丁娄明【二十一年五月除二十四年十一月为少监】赵逵【二十五年十二月除二十六年八月为著作郎】周麟之【二十五年十二月除二十六年八月为著作郎】黄中【二十六年八月除二十七年六月为司封员外郎】王刚中【字时亨鄱阳人刘章榜进士及第治诗赋二十六年八月除二十七年六月为起居舎人】陈俊卿【二十七年七月除二十八年七月为著作郎】杨邦弼【二十七年七月除二十八年七月为著作郎】陈之茂【字阜卿毗陵人张九成榜同进士出身治春秋三十年四月除八月除监察御史】王十朋【字龄永嘉人进士及第治春秋三十年十二月除三十一年五月知大宗正丞　按宋史本传作除著作郎三十一年迁大宗正丞】张震【字真甫緜竹人赵逵榜进士及第治周礼三十一年十月除三十二年四月为殿中侍御史】程大昌【三十二年七月除九月为驾部员外郎】蒋芾【三十二年九月除十二月为司封员外郎】龚茂良【三十二年十一月除隆兴二年三月为吏部员外郎】　隆兴以后三人　梁克家【二年四月除乾道元年正月为吏部员外郎】刘夙【字賔之莆田人赵逵榜进士及第治诗赋二年四月除九月为荆湖北路安抚司议官】王东里【字乔卿括苍人王佐榜同进士出身治书二年十月除乾道元年二月知太平州】乾道以后十九人　莫济【元年三月除九月为礼部员外郎】张恪【字季】
　　【武三衢人王佐榜进士出身治诗元年三月除九月致仕】黄石【字圯老永嘉人黄公度榜同进士出身治诗元年十一月除二年十月为司封员外郎】范成大【字致能姑苏人张孝祥榜同进士出身治诗元年十一月除二年二月为吏部员外郎】黄钧【字仲秉绵竹人张孝祥榜同进士出身治诗二年六月除三年五月为起居舎人】郑伯熊【字景望永嘉人刘章榜进士出身治诗兼经义三年六月除四年六月为吏部员外郎】李逺【字器之毗陵人王十朋榜进士出身治诗四年四月除五年十二月为福建安抚司防议官】刘季裴【四年十二月除五年三月为监察御史】施元之【字徳初吴兴人张孝祥榜同进士出身治诗五年六月除十月为起居舎人】贠兴宗【字显道成都人王十朋榜同进士出身治书五年十一月除六年六月主管台州崇道观】詹亢宗【字　　会稽人王佐榜　　士出身治书五年十二月除六年六月知处州】刘焞【字文潜成都人赵逵榜进士及第治春秋六年六月除七年三月为国子司业　按此下脱林光朝一条见正字衔内】赵汝愚【字子直玉牒萧国梁榜进士及第治诗赋七年七月除八年五月知信州按宋史本传作迁著作郎知信州】王希吕【字仲行符离人郑侨榜同进士出身治诗七年八月除九月为右正言】丁时发【字子章海陵人梁克家榜进士及第治书兼诗赋八年五月除九年四月为将作监】唐仲友【字与政东阳人张孝祥榜进士出身治诗八年五月除八月知信州】木待问【九年二月除十二月为著作郎】杨恂【九年七月除淳熈二年八月为著作郎】郑侨【九年十二月除淳熈二年八月为著作郎】　淳熈以后六人　王公衮【二年八月除十二月知衢州】傅伯夀【二年八月除三年九月为著作郎】盖经【字徳常开封人梁克家榜进士及第治诗赋二年十一月除三年正月为司农寺丞兼权户部郎官淮西江东縂领】何万【三年正月除四年正月为著作郎】李垕【三年九月除四年七月为著作郎】郑鉴【字自明长乐人上舎两优释褐四年正月除五年四月为著作郎】












　　钦定四库全书
　　南宋馆阁録卷八　　　　　宋　陈骙　撰官聨下
　　校书郎　建炎以后八人　傅宿【靖康元年十月除二年正月为吏部员外郎】上官愔【二年二月除六月为著作佐郎】张扩【二年三月除】富直柔【二年四月除九月为著作佐郎】王觉【字　　鲁郡人毕渐榜进　　身二年九月除】毛敏【字伯頴汉嘉人二年九月除三年五月知仙井监】费肃【字慤恭毗陵人贾安宅榜进士出身二年九月除】吴安国【二年十月除三年五月知处州】　绍兴以后六十五人　刘一止【元年六月除十月为监察御史】林待聘【字少伊永嘉人何防榜上舍及第元年八月除十一月为司封员外郎】王洋【字元渤山阳人沈晦榜进士及第二年正月除五月为吏部员外郎】林叔豹【字德惠永嘉人沈晦榜同进士出身二年正月除六月为监察御史】舒清国【字　　三衢人嘉王榜上舍及第二年七月除十二月为礼部员外郎】许抟【字公执莆田人太学元丰法中等上舍进士出身治书四年三月除五年闰二月为监察御史】张绚【字彦素丹阳人沈晦榜进士出身治诗四年三月除九月为监察御史】李公懋【五年正月除七月为著作佐郎】勾龙如渊【六年三月除四月为著作佐郎】高闶【七年二月除闰十月为著作佐郎】施廷臣【字扬休成都人何涣榜上舍出身治书七年六月除十二月为监察御史】朱松【七年八月除八年三月为著作佐郎】胡珵【七年闰十月除八年三月为著作佐郎】罗孝芬【七年闰十月除十二月提举湖南茶盐】邓名世【七年十一月除十年五月为著作佐郎】许忻【字子礼襄陵人何涣榜上舍出身治诗八年三月除九年七月为吏部员外郎】宋之才【字廷佐永嘉人嘉王榜上舍出身八年三月除四月丁忧十一年八月再除十二年十月为考功员外郎】徐度【字敦立睢阳人特赐进士出身治春秋八年四月除是月除都官员外郎】孙道夫【字太冲眉山人元丰法上舍免省同进士出身治周礼八年五月除六月知懐安军】李经【字叔易邵武人沈晦榜进士出身治周礼八年八月除九年六月致仕】杨椿【八年十月除十年五月为屯田员外郎】邵博【字公济河南人八年十月因上殿赐同进士出身是年十月除九年五月知果州】朱翌【九年十月除十年四月为祠部员外郎】范如圭【字伯达荆门人李易榜进士及第治春秋九年十月除十年九月主管台州崇道观　按宋史本传作建州建阳人】高布【字宣之济隂人沈晦榜进士出身治诗十年十二月除十一年九月为湖南安抚司参议官】卢奎【字强立邵武人莫俦榜进士出身治周礼十一年五月除七月解官追服】程敦厚【字子山眉山人汪应辰榜同进士出身治春秋十一年十一月除十二年八月为礼部员外郎】王璧【字炳文四明人沈晦榜进士出身治书十一年十二月除十二年八月通判福州】陈之渊【十一年十二月除十二年八月通判饶州】严抑【十一年十二月除十三年二月为丞】张阐【十二年三月除十三年二月为秘书郎】何若【字任叟江宁人沈晦榜进士出身治书十二年三月除十月为监察御史】勾龙庭实【字君贶绵竹人莫俦榜上舍出身治周礼十二年三月除十三年十月为戸部员外郎】钱周材【十二年三月除十三年二月为著作佐郎】赵卫【十二年三月除十三年二月为著作佐郎】范雩【十二年十一月除十三年二月为秘书郎】陈诚之【十三年六月除十五年正月为秘书郎】沈介【十五年正月除十七年五月为司勲员外郎】刘章【十六年十月除十八年八月为著作佐郎】葛立方【字常之江隂人黄公度榜同进士出身治书十九年六月除二十一年六月为考功员外郎】孙仲鼇【字道山永嘉人汪应辰榜同进士出身治诗赋十九年六月除二十一年六月为司勲员外郎】王佐【二十一年五月除二十三年十一月罢】董德元【字体仁庐陵人王佐榜进士出身治诗赋二十一年八月除二十四年二月为监察御史】赵逵【二十五年二月除十二月为著作佐郎】楼材【字公时毗陵人张九成榜进士及第治书二十六年正月除六月为江南东路安抚司参议官】黄中【二十六年三月除八月为著作佐郎】王刚中【二十六年六月除八月为著作佐郎】季南夀【字元衡括苍人汪应辰榜进士出身治诗赋二十六年八月除二十八年正月为考功员外郎】陈祖言【字文仲毗陵人张九成榜进士及第治诗二十六年九月除二十七年九月为比部员外郎】陈俊卿【二十七年正月除七月为著作佐郎】胡沂【字周伯防稽人汪应辰榜进士及第治诗赋二十七年二月除二十八年七月为吏部员外郎】叶谦亨【字伯益括苍人王佐榜进士及第治诗赋二十七年二月除二十八年七月为吏部员外郎】张孝祥【字安国歴阳人进士及第治诗赋二十七年二月除二十八年正月为礼部员外郎】汪澈【字明远鄱阳人黄公度榜进士出身治春秋二十八年正月除二十九年三月为监察御史】洪迈【字景卢鄱阳人汤思退榜博学宏词同进士出身二十八年三月除二十九年八月为吏部员外郎】王淮【二十八年九月除三十年四月为监察御史】任质言【字元礼眉山人汪应辰榜进士出身治诗赋二十八年九月除二十九年闰六月致仕】林之奇【字少颖长乐人赵逵榜进士出身治书二十九年六月除八月知大宗正丞】魏志【字几道姑蘓人程一止榜升补太学上舍四年同进士出身治易二十九年六月除三十年四月为祠部员外郎】陈之茂【二十九年闰六月除三十年四月为著作佐郎】王十朋【三十年二月除十二月为著作佐郎　按宋史本传作召为秘书郎】冯方【字元仲　　人刘章榜进士及第治书三十年四月　　十二年正月为吏部员外郎】刘度【字汝一吴兴人刘章榜进士出身治诗赋三十二年四月除是月为都官员外郎】蒋芾【三十二年七月除九月为著作佐郎】龚茂良【三十二年七月除十一月为著作佐郎】　隆兴以后六人　阎安中【字惠夫临卭人王十朋榜进士及第治易元年五月除是月为监察御史】梁克家【元年七月除二年四月为著作佐郎】王东里【元年七月除二年十月为著作佐郎】莫济【二年四月除乾道元年三月为著作佐郎】莫冲【字子中开封人王佐榜同进士出身治书二年十月除乾道元年二月知饶州】戴达先【字子善毗陵人张孝祥榜进士出身治书二年十月除乾道元年十二月知池州】　乾道以后二十人　郑升之【元年三月除二年二月为丞】范成大【元年三月除十一月为著作佐郎】张恪【元年三月除是月为著作佐郎】黄石【元年九月除十一月为著作佐郎】胡元质【字长文姑蘓人王佐榜同进士及第治诗赋二年三月除十一月为礼部员外郎】梁介【字子辅唐安人王十朋榜进士及第治春秋二年三月除六月知彭州】王衜【字夷仲天台人王十朋榜进士及第治诗赋二年六月除十二月主管崇道观】施师防【二年十一月除三年五月罢】李逺【三年七月除四年四月为著作佐郎】范端臣【字元卿东阳人张孝祥榜进士及第治诗赋三年七月除四年七月罢】关耆孙【字夀卿零陵人王佐榜进士出身治诗赋三年七月除九月知简州】贠兴宗【四年十一月除五年十一月为著作佐郎】詹亢宗【四年十一月除五年十二月为著作佐郎】刘焞【四年十一月除六年六月为著作佐郎】杨兴宗【字似之长乐人梁克家榜进士及第治书五年十二月除八年五月知处州】萧国梁【五年十二月除七年七月为秘书郎】赵汝愚【六年六月除七年七月为著作佐郎】丁时发【七年七月除八年五月为著作佐郎】木待问【八年五月除九年二月为著作佐郎】郑侨【八年十月除九年十二月为著作佐郎】　淳熈以后十一人　蒋继周【元年正月除二年闰九月为秘书郎】林枅【字子方莆田人赵逵榜进士出身治礼记元年六月除二年六月知信州】史弥大【元年六月除三年六月为丞】石起宗【字似之温陵人郑侨榜进士及第治诗赋二年九月除五年七月添差漳州通判】黄定【三年闰九月除四年六月为秘书郎】李垕【三年正月除九月为著作佐郎】许苍舒【三年二月除四年七月为著作郎】郑鉴【三年七月除四年正月为著作佐郎】胡晋臣【字子远唐安人王十朋榜同进士出身治诗赋四年三月除五年四月为著作佐郎】何澹【字自然括苍人萧国梁榜进士出身治书四年六月除五年五月丁父忧】叶山【字子山缙云人梁克家榜进士出身治诗四年十一月除五年五月丁父忧】
　　正字　建炎以后三人　富直柔【元年六月除二年四月为校书郎】冯檝【字济川广汉人嘉王榜进士出身元年十月除三年五月为司勲员外郎】李长民【字元叔广陵人宣和元年博学宏词二年二月除三年五月监南岳庙】　绍兴以后八十二人王洋【元年六月除二年正月为校书郎】林叔豹【元年十二月除二年正月为校书郎】徐林【字穉山建安人何防榜同上舍出身二年正月除九月为都官员外郎】洪兴祖【二年十二月除三年正月为著作佐郎】孔端朝【二年十二月除是月为著作佐郎】陈祖言【三年七月除十月罢】张绚【三年十二月除四年三月为校书郎】朱松【四年三月除九月丁忧】范寅賔【字元观淮安人张九成榜进士及第治诗赋四年三月除九月通判潭州】张晨【字　　达州人何防　　舍出身治易四年五月除十月为工部员外郎】李公懋【四年六月除五年正月为校书郎】王苹【四年十二月除六年三月为著作佐郎】喻樗【字子才新定人李易榜进士出身治书五年二月除六年七月丁忧】李弥正【五年二月除七年十一月为著作佐郎】高闶【五年二月除七年二月为校书郎】邓名世【五年二月除七月丁忧】胡珵【五年四月除七年闰十月为校书郎】张嵲【五年八月除七年三月为秘书郎】石公揆【字道任防稽人莫俦榜上舍出身治周礼五年八月除十一月为监察御史】李谊【字宜言豫章人沈晦榜进士出身治诗五年十月除六年六月为监察御史】宋之才【五年十月除八年三月为校书郎】徐度【五年十月除八年四月为校书郎】孙雄飞【字翚之姑蘓人张九成榜进士出身治春秋五年十月除十二月罢】朱敦儒【五年十二月除七年五月通判临安府】凌景夏【六年正月除八年九月为著作佐郎】孙道夫【六年正月除八年五月为校书郎】黄衡【字平国建安人李易榜进士出身治礼记六年四月除八年十月通判邵武军】范如圭【六年十月除九年十月为校书郎】常明【字用晦眉山人沈晦榜进士出身治书七年八月除九年十月致仕】汪应辰【八年四月除九年五月通判建州】温革【字叔皮温陵人何防榜上舍出身治易八年五月除十年十月通判洪州】高布【八年九月除十年十二月为校书郎】樊光远【八年九月除十年八月为阆州教授】朱翌【八年十月除九年十月为校书郎】王璧【九年八月除十一年十二月为校书郎】陈之渊【十年三月除十一年十二月为校书郎】严抑【十年五月除十一年十二月为校书郎】张阐【十年闰六月除十二年三月为校书郎】何若【十年八月除十二年三月为校书郎】方云翼【字景南永嘉人沈晦榜进士出身治易十年九月除十二年二月罢】何逢原【字希深永嘉人汪应辰榜进士及第治诗赋十年十二月除十一年五月丁忧十四年五月再除七月通判池州】范雩【十一年八月除十二年十一月为校书郎】洪遵【字景严鄱阳人十二年博学宏词进士出身五月除十三年九月通判常州二十五年六月再除十一月丁忧】吴芾【字明可天台人张九成榜进士出身治诗赋十二年十一月除十四年七月通判处州】陈诚之【十三年二月除六月为校书郎】洪适【字景伯鄱阳人十二年博学宏词同进士出身十三年二月除九月通判台州】防操【十三年二月除四月为监察御史】潘良能【字材倚东阳人汪应辰榜进士出身治诗赋十三年二月除九月通判江州】沈介【十三年二月除十五年正月为校书郎】黄公度【字师宪莆田人进士及第治诗赋十五年正月除十一月罢】王曮【字日严广陵人博学宏词科进士出身十五年四月除十六年正月为礼部员外郎】汤思退【十五年四月除十七年五月为司封员外郎】刘章【十五年十月除十六年十月为校书郎】张本【字立道澄江人十二年赐同进士出身十六年四月除十七年六月罢】葛立方【十七年六月除十九年六月为校书郎】孙仲鼇【十七年六月除十九年六月为校书郎】周麟之【二十一年十月除二十五年九月罢】张震【二十五年十月除二十六年八月通判荆南府】胡沂【二十五年十二月除二十七年二月为校书郎】叶谦亨【二十五年十二月除二十七年二月为校书郎】张孝祥【二十六年正月除二十七年二月为校书郎】汪澈【二十六年八月除二十八年正月为校书郎】林之奇【二十六年九月除二十九年六月为校书郎】陈山【字鲁山防稽人黄公度榜进士出身治诗赋二十七年十月除二十八年九月为荆湖北路安抚司参议官】魏志【二十七年十月除二十九年六月为校书郎】刘望之【字彛叔泸州人陈诚之榜同进士出身治诗赋二十八年正月除二十九年七月致仕】王端朝【字季高澶渊人赵逵榜同进士出身治春秋二十八年正月除二十九年八月为江南东路安抚司主管机宜文字】陈孺【字汉卿临川人王佐榜进士及第治诗赋二十八年四月除是月罢】刘度【二十九年六月除三十二年四月为校书郎】查籥【字元章江陵人赵逵榜进士及第治春秋二十九年七月除三十年十二月罢】冯方【二十九年七月除三十年四月为校书郎】胡宪【字原仲建安人六年九月赐进士出身治书三十年七月除十二月主管崇道观】周必大【三十年十月除三十二年五月为监察御史】程大昌【三十年十月除三十二年七月为著作佐郎】蒋芾【三十一年八月除三十二年七月为校书郎】芮【字国器吴兴人王佐榜进士及第治诗赋三十一年八月除三十二年六月为监察御史】龚茂良【三十二年五月除七月为校书郎】王东里【三十二年五月除隆兴元年七月为校书郎】程千里【字伟明上饶人王佐榜同进士出身治书三十二年五月除隆兴二年二月通判秀州】方翥【字次云莆田人黄公度榜同进士出身治诗赋三十二年十月除隆兴元年六月罢】戴达先【三十二年十二月除隆兴二年十月为校书郎】张宋卿【三十二年十二月除隆兴二年闰十一月为秘书郎】　隆兴以后七人　梁克家【元年三月除七月为校书郎】刘夙【元年三月除七月为枢宻院编修官】郑伯熊【元年三月除八月监南岳庙】莫冲【元年三月除二年十月为校书郎】郑升之【二年闰十一月除乾道元年三月为校书郎】唐仲友【二年十二月除乾道元年二月监南岳庙】范成大【二年十二月除乾道元年三月为校书郎】　乾道以后三十一人　王衜【元年三月除二年六月为校书郎】施师防【元年三月除二年十一月为校书郎】胡元质【元年七月除二年三月为校书郎】梁介【元年九月除二年三月为校书郎】施元之【二年二月除三月罢】黄钧【二年四月除六月为著作佐郎】李远【二年十月除三年七月为校书郎】范端臣【二年十二月除三年七月为校书郎】关耆孙【二年十二月除三年七月为校书郎】贠兴宗【三年七月除四年十一月为校书郎】詹亢宗【三年七月除四年十一月为校书郎】刘焞【三年七月除四年十一月为校书郎】陈骙【四年十二月除六年六月为秘书郎】杨兴宗【四年十二月除五年十二月为校书郎】萧国梁【五年三月除十二月为校书郎】赵汝愚【五年五月除六年六月为校书郎】林光朝【五年七月除六年六月为著作佐郎】赵雄【五年十一月除六年闰五月为著作郎】刘朔【字复之莆田人梁克家榜进士出身治春秋六年二月除闰五月为福建安抚司参议官】冯田【字宗易长乐人梁克家榜进士及第治书兼诗赋六年三月除七月罢】丁时发【六年六月除七年七月为校书郎】王希吕【六年十月除七年八月为著作佐郎】唐仲友【六年十一月除八年五月为著作佐郎】吕祖谦【七年九月除八年二月丁忧】蔡戡【字定夫莆田人萧国梁榜进士及第治诗赋七年九月除八年七月知江隂军】蒋继周【八年十二月除淳熈元年正月为校书郎】陈自修【字德新金陵人王十朋榜进士出身治诗赋八年十二月除九年十月致仕】林枅【九年二月除淳熈元年六月为校书郎】史弥大【九年二月除淳熈元年六月为校书郎】崔敦诗【字大雅静海人梁克家榜进士出身治礼记兼诗赋九年二月除淳熈元年十一月丁忧】张縯【字季长唐安人木待问榜进士出身治诗赋九年九月除淳熙元年十一月丁忧】　淳熙以后三人　李垕【二年正月除三年正月为校书郎】石起宗【二年正月除九月为校书郎】何澹【二年三月除四年六月为校书郎】
　　日歴所检讨官　绍兴以后一人　林之奇【二十七年十一月以正字兼权】
　　日歴所编类圣政检讨官　隆兴以后一人　王东里【元年七月以正字兼】　乾道以后二人　王衜【元年三月以正字兼】施师防【元年三月以正字兼】
　　史馆修撰　绍兴以后十三人　綦崇礼【字处原北海人嘉王榜进士出身三年四月以翰林学士充八月除寳文阁学士知绍兴府　按宋史本传作字叔厚登重和元年上舍第】常同【四年八月以中书舍人兼九月除集英殿修撰知衢州】王居正【字刚中广陵人何涣榜进士出身四年十月以权中书舍人兼五年四月除徽猷阁直学士知饶州】范冲【五年五月以徽猷阁待制兼六年十二月除龙图阁直学士提举洞霄宫】任申先【五年十月以中书舍人兼】孙近【七年正月以吏部尚书兼九月除龙图阁学士知绍兴府】傅崧卿【七年十二月以给事中兼八年正月除徽猷阁待制提举太平观】勾涛【字景山成都人霍端友榜同进士出身八年三月以中书舍人兼九月除徽猷阁待制知池州】吕本中【字居仁开封人六年七月赐进士出身八年八月以中书舍人兼十一月提举太平观】张焘【字子公鄱阳人何防榜进士出身八年十二月以兵部侍郎兼九年十月除寳文阁学士知成都府】王刚中【二十八年八月以中书舍人兼九月除龙图阁待制知成都府】周绾【字彦约括苍人蔡薿榜进士及第二十八年十月以权吏部侍郎兼二十九年三月除集英殿修撰知温州】叶义问【字审言新定人李易榜进士出身二十九年二月以吏部待郎兼】
　　直史馆　绍兴以后二人　范冲【四年八月以宗正少卿充】任申先【五年七月以起居舍人兼】
　　史馆校勘　绍兴以后九人　邓名世【四年八月以删定官兼五年二月为正字仍兼】王苹【五年二月以正字兼】喻樗【五年二月以正字兼】李弥正【五年二月以正字兼】胡珵【五年四月以正字兼】范如圭【六年十月以正字兼】高闶【七年二月以校书郎兼按宋史本传作擢礼部员外郎兼史馆校勘】施廷臣【七年六月以校书郎兼】朱松【八年四月以度支员外郎兼】
　　史馆检讨　绍兴以后一人　环中【四年八月以丞兼】
　　修国史　绍兴以后一人　周麟之【二十九年闰六月以翰林学士兼】乾道以后二人　汪应辰【五年四月以吏部尚书兼】王曮【八年七月以翰】
　　【林学士承防兼】　淳熈以后二人　王淮【二年三月以翰林学士兼闰九月除签书枢宻院事】周必大【四年七月以翰林学士兼五年三月为礼部尚书六年十一月为吏部尚书并兼】同修国史　绍兴以后四人　贺允中【二十八年八月以权礼部侍郎兼】周麟之【二十八年八月以中书舍人兼】叶义问【二十九年八月以吏部侍郎兼】吕广问【字仁甫符离人沈晦榜进士及第三十二年十月以权礼部侍郎兼】　乾道以后十人刘仪凤【元年三月以权兵部侍郎兼】陈俊卿【元年三月以吏部侍郎兼】洪迈【二年】
　　【十二月以起居舍人兼】胡元质【五年十月以中书舍人兼】陈良翰【字邦彦天台人汪应辰榜进士出身五年九月以权兵部侍郎兼十二月除左谏议大夫】范成大【六年十月以中书舍人兼】赵雄【六年十月以中书舍人兼】周必大【七年六月以权礼部侍郎兼】沈夏【八年七月以戸部侍郎兼】黄钧【八年七月以权兵部侍郎兼】　淳熈以后二人　留正【二年三月以权礼部尚书兼】李焘【三年正月以监权三月为权礼部侍郎兼】
　　国史院编修官　绍兴以后十三人　胡沂【二十八年八月以吏部员外郎兼】叶谦亨【二十八年八月以吏部员外郎兼】汪澈【二十八年八月以校书郎兼】沈介【二十八年八月以少监兼】洪迈【二十九年四月以校书郎兼三十年七月以礼部员外郎再兼三十二年八月罢】虞允文【二十九年六月以丞兼】冯方【三十年九月以校书郎兼】周必大【三十一年十月以正字兼】蒋芾【三十二年正月以正字兼】芮【三十二年五月以正字兼】龚茂良【三十二年九月以校书郎兼】刘仪凤【三十二年十月以礼部员外郎兼】王十朋【三十二年十一月以司封员外郎兼】　隆兴以后二人　胡铨【元年四月以起居郎兼】晁公武【字子止济南人二年二月以吏部员外郎兼三月以枢宻院检详诸房文字兼】　乾道以后二十三人　范成大【元年六月以校书郎兼十一月为著作佐郎二年二月为吏部员外郎并兼三月罢五年五月以礼部员外郎再兼十二月为起居舍人六年五月为起居郎仍兼】胡元质【二年三月以校书郎兼】王衜【二年六月以校书郎兼】施师防【三年二月以校书郎兼】李焘【三年八月以兵部员外郎兼十二月除礼部员外郎五年四月为少监并兼】洪迈【三年十月以起居舍人再兼】贠兴宗【四年六月以正字兼】刘季裴【四年六月以丞兼十二月为著作佐郎亦兼】刘焞【五年九月以校书郎兼六年六月为著作佐郎七年三月为国子司业并兼】林光朝【五年九月以正字兼】施元之【五年十一月以起居舍人兼是月除左司谏】周必大【六年七月以少监兼】赵雄【六年九月以起居舍人兼】查籥【六年九月以太府少卿兼】黄钧【六年十一月以太常少卿兼八年四月以秘阁修撰知泸州】吕祖谦【六年十二月以太学博士兼七年九月为正字亦兼】尢袤【七年十二月以丞兼】崔渊【八年五月以丞兼】丁时发【八年七月以著作佐郎兼】木待问【八年七月以校书郎兼】萧国梁【九年正月以秘书郎兼三月为著作郎亦兼】陈骙【九年正月以少监兼】杨恂【九年正月以敕令所删定官兼四月为丞亦兼】　淳熈以后十一人　郑侨【元年八月以著作佐郎兼】盖经【元年八月以敕令所删定官兼】莫济【二年四月以监兼】李垕【二年十二月以正字兼三年正月为校书郎九月为著作佐郎并兼】传伯夀【二年十二月以著作佐郎兼三年九月为著作郎亦兼】蒋继周【三年正月以秘书郎兼】何澹【三年六月以正字兼四年六月为校书郎亦兼】吕祖谦【三年十一月以秘书郎兼】陈骙【四年七月以监兼】郑伯熊【四年七月以国子司业兼九月为宗正少卿亦兼】范端臣【四年七月以礼部员外郎兼九月为军器监五年五月为起居舍人并兼】
　　国史院检讨官　绍兴以后三人　严抑【十三年二月以丞兼十四年三月除吏部员外郎复权】张阐【十三年二月以秘书郎兼】王杨英【十三年五月以吏部员外郎兼七月罢】
　　实録院修撰　绍兴以后九人　范同【字择善江寕人何防榜进士出身十年四月以权吏部侍郎兼八月除给事中十一年五月除翰林学士再兼七月除参知政事】朱翌【十一年七月以中书舍人兼十一月罢】王鉌【字应仲许昌人何防榜进士出身十一年十一月以中书舍人兼十二年三月致仕】王赏【字望之开封人霍端友榜进士及第十二年九月以权礼部侍郎兼】段拂【字去尘江宁人中博学宏词科十三年十一月以权礼部侍郎兼十四年二月除中书舍人仍兼十六年正月除给事中】钱周材【十六年三月以中书舍人兼六月罢】秦埙【字伯和建康人张孝祥榜进士及第二十四年四月以敷文阁待制兼二十五年十月除敷文阁直学士提举宫观】吴秉信【字信叟四明人何防榜同进士出身二十六年六月以中书舍人兼八月除吏部侍郎】贺允中　　【忱人何防榜同进士出身二十六年九月以权礼部侍郎兼】　乾道以后二人　洪迈【三年六月以中书舍人兼】王曮【八年闰七月以翰林学士承防兼】　淳熈以后一人王淮【二年三月以翰林学士兼】
　　实録院同修撰　绍兴以后六人　张嵲【十年八月以中书舍人兼】周麟之【二十七年十月以中书舍人兼　按标目载六人下仅列二人显有脱漏】　乾道以后七人　洪迈【二年十二月以起居舍人兼】胡元质【六年四月以中书舍人兼】范成大【六年十月以中书舍人兼】赵雄【六年十月以中书舍人兼】周必大【七年六月以权礼部侍郎兼】沈夏【字得之吴兴人赵逵榜同进士出身八年七月以戸部侍郎兼】黄钧【八年七月以权兵部侍郎兼】　淳熈以后二人　留正【字仲志温陵人梁克家榜同进士出身二年三月以权礼部尚书兼　按宋史本传作字仲至泉州永春人】李焘【三年正月以监权三月为权礼部侍郎兼】
　　实録院检讨官　绍兴以后九人　朱翌【九年十月以校书郎兼】刘昉【字方明潮阳人沈晦榜进士出身九年十月以礼部员外郎兼】张嵲【十年四月以司勲员外郎兼】王赏【十二年三月以司农少卿兼】孙仲鼇【二十一年六月以司勲员外郎兼权】胡沂【二十六年二月以正字兼】叶谦亨【二十六年二月以正字兼】黄中【二十六年六月以校书郎兼】汪澈【二十六年八月以正字兼　按前撰述门内绍兴十九年十一月有枢宻院编修官兼权实録院检讨官周紫芝一条二十二年十一月有枢宻院编修官兼权实録院检讨官杨逈一条二十四年九月有国子监书库官兼权实録院检讨官郑时中一条原本于此均未列载疑系脱漏附以备攷】　乾道以后十九人　胡元质【二年十二月以礼部员外郎兼三年十月为右司谏四年九月为起居舍人并兼】范成大【五年五月以礼部员外郎兼十二月为起居舍人六年五月为起居郎并兼】贠兴宗【六年四月以著作佐郎兼】刘焞【六年四月以校书郎兼六月为著作佐郎七年三月为国子司业并兼】李焘【六年四月以少监兼】林光朝【六年四月以正字兼】周必大【六年七月以少监兼】赵雄【六年九月以起居舍人兼】查籥【六年九月以太府少卿兼】黄钧【六年十一月以太常少卿兼】吕祖谦【六年十二月以太学博士兼七年九月为正字亦兼】唐仲友【七年七月以正字兼】尢袤【七年十二月以丞兼八年五月为著作郎亦兼】丁时发【八年七月以著作佐郎兼】崔渊【八年七月以丞兼】木待问【八年七月以校书郎兼九年二月为著作佐郎亦兼】萧国梁【九年正月以秘书郎兼三月为著作郎亦兼】陈骙【九年正月以少监兼】杨恂【九年正月以敕令所删定官兼四月为丞亦兼】　淳熈以后八人　郑侨【元年八月以著作佐郎兼】盖经【元年八月以敕令所删定官兼】莫济【二年四月以监兼】李垕【二年十二月以正字兼三年正月为校书郎九月为著作佐郎并兼】傅伯夀【二年十二月以著作佐郎兼三年九月为著作郎亦兼】蒋继周【三年正月以秘书郎兼】何澹【三年三月以正字兼】吕祖谦【三年十一月以秘书郎兼】







</div>
    <div class="pagination">
<a href="南宋馆阁录.html">上一页</a><a href="南宋馆阁录.html">1</a><span class="current-page">2</span><a href="南宋馆阁录_page3.html">3</a><a href="南宋馆阁录_page4.html">4</a><a href="南宋馆阁录_page5.html">5</a><a href="南宋馆阁录_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
