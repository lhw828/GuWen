<!DOCTYPE html>
<html>
 <head>
  <meta charset="utf-8"/>
  <title>
   南宋馆阁录 - 第 1 页/共 5 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   南宋馆阁录 - 第 1 页/共 5 页
  </h1>
  <div class="content">
   钦定四库全书　　　　　史部十二
　　南宋馆阁録　　　　　　职官类一【官制之属】提要
　　【臣】等谨案南宋馆阁録十卷宋陈骙撰续録十卷无撰人名氏骙字叔进台州临海人绍兴二十四年进士第一庆元初官至知枢宻院事兼防知政事忤韩侂胄提举洞霄宫卒諡文简事迹具宋史本传陈氏书録解题谓淳熙中骙长蓬山与同僚録建炎以来事为此书李焘为序续録者后人因旧文而增附之今考是録所载自建炎元年至淳熙四年续録所载自淳熙五年至咸淳五年皆分沿革省舍储蔵修纂撰述故实官秩廪禄职掌九门典故条格纎悉毕备亦一代文献之薮也世所传本讹阙殆不可读惟永乐大典所载差为完具今互相考订补其脱漏者三十一条正其舛错者一十六条而其纪载诸人爵里有与宋史互异者并为胪注以资防考惟前録中沿革一门续録中廪禄一门永乐大典所载亦全卷皆佚无从补葺盖是书残缺已在明以前矣今亦姑仍其旧焉乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀








　　李焘原序
　　馆阁録十卷淳熈四年秋天台陈骙叔进与其僚所共编集也上世官修其方故物不坻伏后世弗安厥官其方莫修职业因以放失夫方云者书也究其本原事迹及朝夕所当思营者悉书之法术具焉使居是官者奉以周旋虽百世可考尔周官三百六十官各有书小行人适四方则物为一书多至五书盖古之人将有行也举必及三惟始终依据审谛则其设施斯可传乆【按原本自此以下脱去今据文献通考増入】六龙驻跸临安逾四十年三省枢宻院制度尚稽复旧惟三馆秘阁岿然杰出非百司比自唐开元韦述所集记注元祐间宋宣献之孙匪躬作馆阁録绍兴改元程俱致道作麟台故事宋氏皆祖韦氏而程氏故事并国初它则多阙盖未知其有宋録也惜最后四卷俄空焉余屡搜采弗获欲补又弗暇毎毎太息今所编集第断自建炎以来凢物巨细靡有脱遗视程氏诚当且宻官修其方行古道者不当如是耶昏忘倦游喜见此书乃援笔为之序















　　钦定四库全书
　　南宋馆阁録目録
　　卷一　沿革
　　卷二　省舎
　　卷三　储藏
　　卷四　修纂【上下】
　　卷五　撰述
　　卷六　故实
　　卷七　官聫【上】
　　卷八　官聫【下】
　　卷九　廪禄
　　卷十　职掌




　　钦定四库全书
　　南宋馆阁録卷二　　　　　宋　陈骙　撰省舎
　　秘书省初复是时驻跸绍兴府寓于火珠山巷【绍兴元年五月秘书少监程俱请以火珠山巷孙氏及吕惟明没官屋二所权置局从之见秘书省圣防簿】
　　绍兴二年移跸临安府始寓于宋氏宅再徙于油车巷东法惠寺自寺殿之后为省中防三间防后主廊一间堂五间防堂两傍省官分居之【防前有松栢六株】其南有屋三间秘阁三馆书藏焉东廊前为仓史堂吏舎次之省官位又次之西廊前为吏舎装界作次之厨次之厠又次之省东为实録院其外为仪门中门三间防三间左为承受位右为检讨位【防前有井亭柳六株有角门通秘书省】后主廊一间廊后屋三间两傍为检讨位后堂五间两傍为修撰位【堂后有竹二十余竿】防东为吏舎及主管诸司位又东有土库三间【新省既成以旧省为懐逺驿驿废为台谏宅旧实録院初为敕令所今为太常寺】
　　绍兴十三年十二月诏两浙转运司建秘书省十四年六月二十二日迁新省【从秘书丞严抑之请重建既成得防以是日迁】省在清河坊糯米仓巷西懐庆坊北通浙坊东地东西三十八歩南北二百歩【是年四月二十九日本省劄子新省围墙外见今各有空地窃虑官私乱有侵占欲各量留空地五步充廵道以御火灾从之】大门三间七架【门南向两傍筑短墙设梐枑门台左右列緑叉子门外有冬青四株柳六株】门东廊六间五架【监门直舎守门执事官房装界作在焉】门西廊十间五架【防检案知杂案经籍案祝版案太史案宿直房在焉】右文殿门三间七架【有金书右文殿门牌门外有柳十四株冬青五株门左右两池四傍皆植芙蓉】东西偏门各一间夹屋各四间皆五架【省官于东西偏门外上下马东夹屋二间为过廊二间为仓史土地堂西夹屋二间为过廊二间为工匠房东西偏门外设潜火大桶二十小桶三十八栲栳杓百柄铁搭钩二麻索二藏于潜火司】右文殿五间【太上御书金字右文之殿牌前设朱漆隔黄罗中设御座御案脚踏黄罗帕褥御屏画出水龙后山墙周以壁风朱漆防绕以栏楯殿两傍设牌曰殿阁御座不许呵唱殿前踏道砖路两傍栢十株旧有左右列朱漆大水桶十】殿后秘阁五间高四丈【太上御书金字秘阁牌中设御座御案脚踏黄罗帕褥御屏畵出水龙阁上木雕朱漆殿一座安奉圣政防要日厯御制札等阁上下周回设朱漆隔子黄罗并风防绕以栏楯两傍设牌曰殿阁御座不许呵唱】阁前有拜阁台接右文殿【台左右有踏道砖路通东西廊皆有栏楯台东西各有冬青四株秘书监陈骙植栢八株旧有左右列水缸八】阁后道山堂五间九架【堂牌将作监米友仁书堂两傍壁画以红药蜀葵中设抹緑厨藏秘阁四库书目前有緑漆隔三十扇冬设夏除照壁山水绢图一又软背山水图一有防集则设之紫罗縁细竹六钟架一并钟一口黒光偏凳大小六方棹二十金漆椅十二板屏十六绢画屏衣一鲛绡缬额一鹤膝棹十六壶瓶一箭十二大青绫打扇二小绫草虫扇十五夏设黒光穿藤道椅一十四副】堂前瓦凉棚五间【西有日幄一冬设春收棚前有芍药栏二秘书少监汤思退植木樨八株栢二株旧有梅七株金林檎六株柳六株海棠六株红蕉二株内红梅一株著作佐郎李逺植余皆秘书监陈骙植又有芙蓉蜀葵数丛】堂后轩一间【前黒漆隔六扇东西北三面皆黒漆槛有窗十八扇冬设夏除槛外青绢縁竹帘九夏设金漆椅棹脚踏各十四黒漆嵌面屛风十四冬设漆火柜一屛风嵌画古贤鉄火盆一紫绫褥三蒲座三紫绢墪十六紫绢縁一旧黒长偏凳黒长棹各二】石渠在秘阁后道山堂前长五丈广一丈五尺跨渠石桥一【内植荷莲桥乾道九年秘书少监陈骙立】堂东二间九架监居之【中设偏凳一黒漆棹子一椅子二黒漆嵌面屛风二床一帐一荐四蓆一绯绢床裙一八折屛风一黒油火炉一油一面桶幷架子各一青绢縁竹帘一监少位窗外皆有竹二十余竿秘书监李焘植金林檎二株秘书监陈骙植位前设紫绢縁竹并吏板】堂西二间九架少监居之【铺设什物如监位】东廊凢四十二间【按下文所列止三十五间疑有脱漏】皆七架大监位之东一间为光馆库【库门设光馆例牌两傍设小牌曰应本库钱物不许与公库兊移支使】库北壁设牌十【曰谢时服曰宣麻曰拜表曰朝献陪位曰上夀习仪曰圣节满散斋筵曰天申圣节开启曰天申圣节满散曰防庆圣节开启曰防庆圣节满散至期各于前一日挂于道山堂之前】南一间为诸路解发次二间秘书丞居之【内一间设金漆偏凳二棹一椅二床一黒漆嵌面屏风一蓆一荐四床裙一油一黒油火炉一东有瓦凉棚三间棚前植竹位前设并季防牌吏板】又次三间馆职分居之【中虚一间傍分两位铺设什物如秘丞位东有瓦凉棚三间位前设校讐式牌】次一间御书石刻【门设朱漆栏黄绢额内藏太上御书石刻右文之殿文赋千文养生论登楼赋髙唐赋神女赋舞赋琴赋古意史节】次三间为古噐库【内设緑厨三木架六以藏古噐库后有土库一间】库前夹廊一间【通秘阁】次三间馆职分居之【中虚一间傍分两位铺设什物如秘丞位东有瓦凉棚三间位前设校雠式牌】次三间为拜阁待班之所【内设金漆椅棹四外设青布縁荻后有便道通史院内藏绍兴十六年十七年二十九年三十年暴书防乾道九年丞相齐国公羣玉题召石刻在焉】次一间为图画库【图画藏秘阁】次三间为秘阁书库【内设緑厨八藏秘阁书】库前有夹廊一间【通右文殿】次五间为子库【内设緑厨七藏书】次五间为经库【内设緑厨七藏书】次一间为潜火司【防火噐皆列于偏门外】次一间国史院夹门【自夹门西折南接东偏门】西廊凢四十三间皆七架少监位之西六间为公厨次二间为公使库【公使钱出纳具于赤歴银噐什物帐幕之属其数载于砧基簿应本库官不许擅便关出如违准盗论】库北壁设牌十【曰迎驾起居曰人使表见曰人使大宴监赴曰唱名侍立曰闻喜宴曰防要所过局曰着庭过局曰国忌行香曰国史院过局曰省宿至期亦于先一日挂于道山堂之前】南一间为补冩库次三间秘书郎分居之【中虚一间傍分两位铺设什物如秘丞位有瓦凉棚三间棚前有方池一栀子三秘书郎沈洵植竹一丛秘书郎王公衮植】次三间馆职分居之【中虚一间傍分两位铺设什物如秘丞位有瓦凉棚三间竹一丛位前设校雠式牌】次一间御书石刻【门设朱漆栏黄绢额内藏太上御书秘阁今上御书春赋圣政序用人论是石刻】次一间为瑞物库库前夹廊一间【通秘阁】次二间为秘阁书库【内设緑厨八藏秘阁书】次三间馆职分居之【中虚一间傍分两位铺设什物如秘丞位有瓦凉棚三间】次三间为拜阁待班之所【内设金漆椅棹四外设青布縁荻内藏进日歴题名绍兴十四年十五年二十六年二十七年二十八年暴书防石刻在焉】次三间为印板书库【内设緑厨七藏诸州印板书】次一间为提举防夹门门东有夹廊一间【通右文殿】次五间为集库【内设緑厨七藏书】次五间为史库【内设緑厨七藏书】又二间为碑石库【自碑石库东折南接西偏门】编修防要所在少监位之西北一间为擡盘司【内藏匕筯椀楪之属】次二间为守阙楷书案次二间为供检案次一间为杂务使臣案次二间为楷书案又北二间为印书作【太平广记乐府版共五千片新刻馆阁録版一百五十四片中兴书目版一千五百八十片藏焉】又东北五间七架为捜访库【旧提举所书库库门前设进徽宗实録观书燕集题名幷著作之庭石刻在焉】国史日厯所在道山堂之东北一间为澡圊过道【内设澡室并手巾水盆后为圊仪鸾司掌洒扫厠板不得濊汚净纸不得狼籍水盆不得停滓手巾不得积垢平地不得湿烂】次一间为仪鸾司【贮陈设椅棹之属】次一间为翰林司【内藏汤瓶茶盏托之属】次四间为修书案中有仪门又北二间为国史库【内藏日歴时政记起居注等文字库两傍设小牌曰非本所官吏如輙入准漏泄法】次三间著作郎分居之【中虚一间傍分两位铺设什物如秘丞位位前设修书式牌一紫绢縁一】次著作之庭三间七架【中设翡翠木锦屛风青鲛绡缬縁一金漆书厨一藏着庭书目画绢山水屛风一金漆椅十画屛风十周回壁挂诸司题名紫绢縁五庭前瓦凉棚三间凉棚前木樨三株旧有桃三株梅一株蜡梅二樷内梅一株著作佐郎梁克家植余皆著作郎杨恂植盆池六秘书监陈骙设】西三间著作佐郎分居之【中虚一间傍分两位铺设什物如著作郎位】庭后一间为汗青轩【牌校书郎石起宗书中设椅八屛风八紫绢縁二周回设窗隔轩两傍有栏楯栏上设木仙女二鹤二圎规牌一校雠官许职事暇时入防茶史官许非时帯文字入编撰长贰遇佳节依故事置公酒三行聚防】蓬峦在汗青轩后【牌著作郎木待问书有过廊四间中设金漆画屛黒光漆凳四两傍设金漆窗隔前施紫绢縁三】北有酴醿架又北有羣玉亭三间【牌中书舎人范成大书初名芸香亭淳熙四年二月易今名中设金漆椅十四偏凳一黒漆偏凳二竹花瓶二香罏一金漆火罏一凉床四紫绢縁竹一周以窗槛后有芍药一坛著作郎木待问植列山石五秘书监陈骙立蓬峦自羣玉亭芸香亭外其余亭桥山涧之属皆淳熙四年秘书监陈骙所立】亭东有鹤砌【自亭前檐开迳穿竹并池至蔷薇架下设石棊盘一瓦墩四竹林有木鹤四牌木待问书又有支径通涤砚涧】亭西有芸香亭一间【牌大理寺丞虞似良书内设黑漆偏凳一金漆几六紫绢縁一自亭前开迳穿竹通羣玉亭此亭旧名羣玉乾道九年建淳熙四年二月以亭小不称其名遂与芸香亭两易亭在修竹间于避暑为宜有支迳通羣玉亭后】东径至羣玉亭西径至松坡【皆夹以竹落】穿鞠迳【牌木待问书有菊两坛环以竹篱中为路】径前临池跨池有桥亭【榜曰迎曦木待问书池及桥周回有栏楯中设金漆画屛两傍有槛并金漆窗隔】度桥有席珍亭三间【设椅棹十四副屛风十四笻杖三周以窗槛后有木樨三株幷竹】亭东北有橘洲【洲上植橘十二株周引水环之绕以竹篱】又东北有东冈【环山植杉五十本上列怪石山茶为磴道升降】冈北有药洞【两傍设槛有木虎一】入有采良门【两傍有槛植花门内有木樨二株木猿猴一】门内有茹芝馆【中设画屛花藤墩十四紫绢縁五药篮四青定花瓶二香炉一檐前有木飞鹤一周回设窗隔馆外环以短墙采良茹芝皆木待问书】洞北有过廊【两傍有槛】又北有涤砚涧【牌木待问书涧傍菖蒲丛蓼】跨涧有木桥又北缭羣玉亭后又西北有泉曰濯缨【淳熙四年治园凿池得泉跨泉有桥上有竹亭泉东有竹屋一间周回设斑竹中设黒漆棹一竹花瓶一香炉一石墩十二屋北有井灌水于屋脊廵檐而下如雨溜焉牌木待问书】泉西有亭三间曰锦隠【中设画屛两傍有槛有支径通菊坡缭含章亭之右】西径有射圃【两傍有栏楯】入有延门【门傍设牌题曰矍相凡射仪司执弓矢出延射者】入门有亭曰绎志【中设畵屛射器牌二黑漆交椅十四弓二矢二十四亭南北有栏楯植冬青十株遇射设获旌二旌有牌曰射获者执旌大夫士建物则旌以物节鼓一有牌曰射与鼔相应大夫士以下五节射帖二饮位牌一设古铜尊勺爵盘各一竹篚一紫绢縁蓆一自亭至射垜凡四十二歩垜侧桞树悬飞木鹤一射圃延门绎志皆木待问手书】又西有亭一间曰方壶【牌范端臣书中设金漆畵屛两傍有槛度桥过含章亭】北有松坡【环坡植松十二本曲折有趣遇坡有支径通芸香亭】又西临池跨池有木桥一【池及桥周回有栏楯】度桥有亭三间曰含章【牌范端臣书中设椅棹十四副屛风十四竹杖三周回以窗槛四傍有竹后有木樨三株】亭西北有兰畦【绕以竹篱】又北有阪【环山植杉五十本上列怪石山茶山后即濯缨泉自席珍亭木樨至山茶皆秘书监陈骙植】园内有竹二亩杂树一百五十六【内栁二十梅二十二杏五桃二十六林檎二海棠十一栀子十芭蕉二锦带二紫薇二八仙一香毬一迎春一散水二十李五芙蓉二十四石榴二并有蜀葵萱草百余本内紫蔽著作郎杨恂植梅四株栀子十株少监陈骙植余皆旧有】
　　国史院在省门内之东大门西向一间七架正防南向三间七架防后过廊二间堂三间七架【为提举官过局之所】堂东四间七架修国史同修国史分居之【中虚二间傍分二位】堂西四间七架三间修国史同修国史分居之一间为供检库防东西四间皆七架编修官分居之防堂前后皆有瓦凉棚三间【棚前植冬青九水缸七环之】东廊十四间皆七架一间为防检房次三间为修书房次一间为仓史堂次二间为杂务房次二间为装界作次一间为翰林司次一间为什物库次二间为厨次一间为厠廊外有土库三间西廊九间皆七架一间为守门亲事官房次三间为编修官位次一间为什物库次一间为土地堂次一间为夹门通秘书省次二间为旧书库南廊十一间皆七架三间为提举诸司位次二间为承受诸司位次一间为主管诸司位次三间为诸司什物库次二间为抄写文字之所【有井一】


　　钦定四库全书
　　南宋馆阁録卷三　　　　　宋　陈骙　撰储藏
　　秘书省初复士庶始有以家藏国史实録寳训防要等书来献者国有大礼大事于兹有攷焉【见程俱麟防故事后序按中兴防要绍兴元年三月十八日进士何克忠上太祖皇帝实録国朝寳训名臣列传六月十六日故金吾上将军张楙妻王氏以家藏六朝实録防要国史志等书来上诏付秘书省】绍兴元年四月十四日诏秘阁书除供禁中外并不许本省官及诸处关借虽奉特防亦不许关借二年四月诏分经史子集四库仍分官日校【权秘书少监王昻言本省承节次降下御府书籍四百九十二种今又有曾旼家藏书二千六百七十八卷未经校正欲依故例分库拨充秘阁专人各行主管置进账簿库牌经日校二十一板于卷尾亲书臣某校讫字置课程每月结押旬申本省照防遇入伏传宣住校内有损壊脱落大叚错谬不堪批凿者许将别本攷重行补写所有进账簿纸并装背物料等及校书朱红雌黄纸札故従本省遇合用报户部下左藏库支供诏可】十三年七月九日诏求遗书【诏曰国家用武开基右文致治自削平于僣伪悉收籍其图书列圣相承明诏屡下广行访募法汉氏之前规精校遗亡按开元之旧目大辟献书之路明张立赏之科简编用出于四方卷帙遂充于三馆藏书之盛视古为多艰难以来散失无在朕虽处干戈之际不忘典籍之求虽下令于再三十不得其四五今幸臻于休息宜益广于捜寻夫监司縂一路之权郡守寄千里之重各谕所部悉上送官茍多献于　　当优加于褒赏】十四年五月七日秘书郎张阐言本省年例入夏暴晒书籍自五月一日为始至七月一日止从之【见中兴防要】五月二十八日诏秘书省复置补写所【馆阁録熙寜七年置补写所抄写求访到书籍书写讫送三馆秘阁至是秘书郎张阐以馆阁成请复置书写校勘黄本书籍也】十六年诏书籍尚未备可立赏格行下【按此条原本误列在前十四年之上今移正】二十七年十一月二十九日诏秘书省书籍除本省官关请就省校勘外依旧制并不许诸处借出长贰常切觉察【已上见中兴防要】乾道二年十月摹勒御制御书光尧夀圣太上皇帝圣政序上石【是年闰九月二十九日进髙宗皇帝圣政十月三日孝宗皇帝亲制序文仍书赐提举编类圣政事蒋芾芾请以宸翰勒之秘府制曰可芾等恭防于后】
　　校雠式【绍兴六年六月史馆修撰范冲秘书少监吴表臣定】诸字有误者以雌黄涂讫别书或多字以雌黄圏之少者于字侧添入或字侧不容注者即用朱圏仍于本行上下空纸上标写倒置于两字间书一字诸防语断处以侧为正其有人名地名物名等合细分者即扵中间细防诸防发字本处注释有音者即以朱抹出仍防发其无音而别经传子史音同有可防照者亦行防发或字有分眀如传记之传【柱恋切】为邮传之传【林恋切】又为传习之传【重縁切】断絶之断【徒玩切】为断絶之断【都管切】又为决断之断【都玩切】轻重之重【直陇切】为再重之重【储用切】又为重叠之重【传容切】春夏之夏【亥驾切】为华夏之夏【亥雅切】逺近之近【巨谨切】为附近之近【巨靳切】之类虽本处无音亦便行防发防有差误却行改正即以雌黄葢朱防应黄防处并不为防防校讫每册末各书臣某校正所校书每校一部了毕即旋申尚书省
　　秘阁诸库书目【在道山堂如遇省官亲开检阅即时书名封锁着庭亦如之】秘阁御札六百七轴三十五册五道太上皇帝圣政六十一册日歴一千二册【并藏阁上】经史子集四类一万三千五百六卷三千九百五十八册【分四库在东西廊旧制秘阁书用蘖黄纸栏界书写用黄绫一様装背碧绫靣签黄绢垂签编排成帙及用黄罗夹复檀香字号牌子入柜安顿黄纸幷装禠物料等并杂买务收买】御前书经史子集四类二千五百二卷六百十四册【附秘阁东西库】四库书经史子集二万三千五百八十三卷六千五百十二册续捜访库经史子集二万三千一百四十五卷七千四百五十六册诸州印板书六千九十八卷一千七百二十一册
　　御容四百六十七轴
　　圗畵　御畵十四轴一册人物百七十三轴一册鬼神二百一轴畜兽百十八轴山水窠石百四十四轴花竹翎毛二百五十轴屋木十一轴
　　名贤墨迹一百二十六轴一册
　　古器四百十八砚七十五琴七
　　碑刻　太上皇帝御书右文之殿【一座】秘阁【一座　按前省舎门秘阁石刻载在西廊而此复列于东厢前后互异疑有错误】琴赋【六段】文赋【九段】千文【三段】神女赋【四段】舞赋【三段】古意【三段】史节【二段】飬生论【二段】登楼赋【二段】髙唐赋【三段已上在秘阁东厢】史集帖【八段】乐毅论【一段】五色章【一段】跋四生圗【一段】锦里诗【一段】今上皇帝御书光尧夀圣太上皇帝圣政序【一座】用人论【一座】春赋【一座已上皆在秘阁西厢】宰辅三馆题名【一座】馆阁续题名【二座】道山【唐李阳氷篆山南东道著作佐郎黄钧掇二字刻之已上在道山堂】石渠【吴説书二字在石渠之南】著作之庭【礼部侍郎胡铨书大理寺丞虞似良刻】淳熙四年进实録题名【校书郎胡晋臣书已上在捜访库】羣玉题名一【中书舎人范成大在东廊拜阁待班所】进日歴题名一【校书郎石起宗书】米芾帖【十八段在碑石库】暴书防题名【绍兴十六年七月十七年七月二十九年七月三十年八月已上在东廊拜阁待班所绍兴十四年八月十五年七月二十六年九月二十七年八月二十八年八月已上皆在西廊拜阁待班所】








　　钦定四库全书
　　南宋馆阁録卷四　　　　　宋　陈骙　撰修纂上
　　绍兴六年正月史馆上重修神宗皇帝实録二百卷【先是建炎初降诏重修绍兴五年九月十五日监修国史赵鼎进呈重修实録五十卷其日进呈上起诣殿东壁焚香再拜受书内侍设案捧书至御前监修官搢笏展册修撰官范冲进读上起立观书礼毕复御座赐监修以下银合茶药又宣鼎及冲坐赐茶十八日有防史馆官人特转一官内选人改合入官余人等第推恩支赐有差以后未修之书得防接续修纂至是书成进呈并如上仪见中兴防要并日歴】四月史馆上皇帝元帅府事实十卷【先是汪伯彦上建炎中兴日歴乞付史馆纂述至是书成】八年九月史馆上重修哲宗皇帝实录一百五十卷【先是诏史馆防详重修是年六月九日监修国史赵鼎以先次重修到哲宗皇帝元丰八年至元祐八年实录上之奉防令将以后实录接续纂修至是书成其仪制推恩如进神宗实录之制】
　　二十四年十月三十日实録院上徽宗皇帝御集一百卷【初实録院检讨官朱翌请捜访徽宗皇帝圣制命史官编类仿五阁之制藏之无穷诏名阁曰敷文至是书成其日迎奉前期仪鸾司同临安府于秘书省道山堂当中南向设权安奉御集幄次又设骑导骑从等官幕次于秘书省之内外进呈前一日俟朝殿退实録院提举官并礼仪使实録院官属诣本院幕次俟僧道仪卫仪仗等排立定引提举官并礼仪使宿卫官属诣幄前阶下立班定次引提举官升诣香案前搢笏上香再上香三上香讫执笏降复位立賛躬拜提举官拜在位官皆再拜讫退归幕次宿衞僧道仪卫仪仗教坊钧容直等昼夜更互作法事作乐排立迎奉进呈日其日五更迎奉前僧道仪卫仪仗诸色祗应人排立定次御史台閤门太常寺分引提举官礼仪使宰执使相侍从台谏知阁礼官南班宗室立班定次礼直官引提举官升诣御集香案前搢笏上香再上香三上香讫执笏降复位立礼直官賛躬拜提举官拜在位官皆再拜讫次礼直官提举官升诣御集幄前东向立次引在位官退俟实録院率辇官捧檠御集腰舆进行骑官分左右骑导僧道作法事教坊钧容直作乐迎奉仪卫仪仗迎引从行次次引提举官礼仪使乗马从都大主管官提举诸司官并诸承受及照管一行事务官并诸司官往来照管以俟迎奉御集入和宁门至皇城北宫门导官下马执笏步从御集至垂拱殿门外幄次权安奉讫歩导歩从官权退归幕次乐止仪卫仪仗乐人等并于幄前排
　　立以俟进呈御集并如閤门已定仪注　　　　实録院提举官礼仪使骑从都大主管官提举诸司官往来照管至实録院骑导骑从官下马执笏步导歩从诣权安奉处侧立俟实録院率辇官捧擎御集入幄礼直官引提举官升诣御集幄前东向立俟权安奉讫御史台閤门太常寺分引宰执使相侍从台谏知閤礼官南班宗室北向立班定礼直官引提举官礼仪使降阶至位立定礼直官引提举官升诣香案前搢笏上香再上香三上香讫执笏降复位立礼直官賛躬拜提举官拜在位官皆再拜讫班退仪衞仪仗乐人等以次退修书官并吏转一官减三年磨勘内选人与改合入官更减三年磨勘经修不经进官各转一官并减一年磨勘余人等第推恩支赐有差】
　　二十六年十月十八日实録院上皇太后回銮事实十卷【先是十二年太母回诏编修事实书成扵慈寜殿安奉至是进呈其仪注如进徽宗御集之制】二十八年三月七日国史日歴所上神宗皇帝寳训一百卷【初绍兴十三年诏编修神宗寳训置国史院于秘书省书未成而罢局至二十六年著作佐郎周麟之复请就日歴所接续修纂神宗寳训至是书成先日监修国史官礼仪使都大提举官诸司官承受官以下并国史日歴所官赴秘书省诣道山堂权安奉神宗皇帝寳训幄前北向立班定次礼直官引监修国史官并礼仪使诣幄前北向立班定礼直官揖躬拜监修国史官礼仪使拜在位官皆再拜讫次引监修国史官诣香案前搢笏上香再上香三上香执笏降堦复位立礼直官揖躬拜监修国史官礼仪使拜在位官皆再拜讫次引监修国史官礼仪使诣幄前分东西相向立国史日歴所官权退俟国史日歴所率辇官捧擎神宗皇帝寳训幄前分东西相向立俟权安奉讫次引监修国史官礼仪使国史日歴所官权归幕次俟僧道仪衞仪仗辇官乐人等排立定玉牒所排办香火毕备次御史台閤门太常寺分引玉牒所官并国史日歴所官诣玉牒殿下北向立班定次礼直官引提举官礼仪使诣殿下北向立班定礼直官揖躬拜提举官礼仪使拜在位官皆再拜讫次引提举官诣神宗皇帝寳训幄香案前搢笏上香再上香三上香执笏降堦复位立礼直官揖躬拜提举官礼仪使拜在位官皆再拜讫班退归幕次宿卫仪卫仪仗辇官僧道乐人等作法事作乐昼夜更互排立进呈其日五更僧道仪卫仪仗辇官乐人等排立定玉牒所排办香火毕偹次御史台閤门太常寺分引提举官礼仪使宰执使相侍从台谏两省官知閤礼官玉牒所官国史日歴所官南班宗室诣玉牒殿下北向立班定礼直官揖躬拜提举官礼仪使拜在位官皆再拜讫次引提举官诣祖宗仙源积庆图幄香案前搢笏上香再上香三上香执笏次诣神宗皇帝宝训幄香案前搢笏上香再上香三上香执笏降堦复位立礼直官揖躬拜提举官礼仪使拜在位官皆再拜讫次礼直官引提举官礼仪使诣幄前分东西相向立次引宰执使相侍从台谏两省官知閤礼官国史日歴所官南班宗室诣权安奉神宗皇帝寳训幄前分班立定次天章阁国史日歴所率辇官捧擎神宗皇帝寳训腰舆进行步导官步导教坊钧容直作乐前引次引监修国史官礼仪使歩从俟神宗皇帝寳训腰舆将至阁下知閤礼官导引神宗皇帝寳训升步导官退归幕次礼直官引监修国史官礼仪使诣阁下香案之东西向少立次引监修国史官礼仪使权退归幕次以俟安奉立班本阁捧迁神宗皇帝寳训升阁权安奉侧座如安奉日值雨其文武百官于廊上立班仪卫仪仗乐人辇官更互作乐排立俟安奉时将至本阁于阁下排办香火毕御史台阁门太常寺分引文武百官诣本阁诣阁下香案前之东西向立俟尅择官报时及俟本阁安奉神宗皇帝寳训讫次引监修国史官礼仪使降阶复位立礼直官揖躬拜监修国史官礼仪使拜在位官皆再拜讫次引监修国史官诣香案前搢笏上香再上香三上香执笏降堦复位立礼直官揖躬拜拜讫班退仪衞仪仗乐人作乐讫皆退推恩如进仙源类谱之制已上见中兴防要其仪制太常寺具到】十一月实録院上徽宗皇帝实録一百五十卷【先是绍兴七年诏史馆编修徽宗皇帝实録十一年七月本院以从上年月先次修成六十卷以后未修年月接续修纂至是书成其日不视事俟有司排当备垂拱殿排立乐卫诸班直侍从等排立如仪仪鸾司设香案等并褥位于殿上东壁知閤门官前导簿书官二员自殿门接引腰舆至殿东阶下稍南禁卫西立定实録院防检文字以下并履笏随腰舆入殿腰舆西行立俟閤门报引骑导官并实録院修撰官同修撰官以下次报引礼仪使提领官入殿并履笏于殿下分东西相向立定閤门附内侍进牌皇帝服履袍出宫殿下鸣鞭禁卫诸从并内侍省执朶使臣实録院防检文字已下并擎腰舆辇官并迎驾自賛常起居内擎腰舆辇官不拜止应喏皇帝坐内侍省押班御帯以下一班履笏常起居各归东朶殿侍立次知閤门官以下并枢宻院都承防修注枢宻院诸房直房副承防提防同防承受诸司祗应武功大夫以下并履笏一班閤班宣名常起居枢宻院都承防修注官升东殿侍立余各归侍立祗应位知閤门官升殿读奏讫次管军一班履笏宣名常起居并赴东朶殿侍立次行门常起居次舍人分引礼仪使提领官执政官修撰同修撰官以下并骑导官一班履笏宣名常起居讫礼仪使提领官执政官修撰官并升殿侍立俟入内官进御官于御前过西壁向东立提举诸司官至匣前搢笏唘封开鎻讫出笏归侍立承受官搢笏于匣内取实録讫转授提领官讫出笏提领官搢笏接册置御桌子上出笏皇帝起于御座前立提举诸司官过西壁与承受官并搢笏揭册讫出笏修撰官搢笏取篦子指读逐板揭册并如上仪俟进读毕修撰官执篦子立提领官搢笏収册复授承受官讫出笏如再有进读册并如上仪俟进读讫皇帝复座修撰官置箆子于御桌子上出笏却过东壁提领官归位立俟入内官撤御桌子礼仪使提领官以下并降东堦下殿东壁面西立承受官捧实録册复入匣提举诸司官鎻匣讫入内官捧匣下殿置于腰舆上仪鸾司彻香案舍人引礼仪使提领官当殿立定引直身各出班告谢讫归位立揖躬身賛拜两拜讫賛各祗直身立御药下殿宣谕讫揖躬身賛拜两拜讫賛各祗直身立舍人引归殿下面西立次引修撰官以下一班告谢两拜如传防谢恩舍人承防修撰官以下一班各谢恩两拜谢讫归位立传防宣坐赐茶合赴坐官赐茶如仪赐茶毕次舍人报閤门无公事皇帝起还宫殿下鸣鞭知閤门官前导簿书官前引腰舆出殿退修书官吏各转一官减三年磨勘经修不经进行在供职官黄中一员转一官减三年磨勘余人等第推恩内经修不经进在外供职官令吏部开具申尚书省】
　　二十九年十二月实録院上永祐陵迎奉録十卷【前二日奏告景灵宫神御前并于侍从内差官一员其日迎奉永祐陵迎奉録腰舆于国史院安设俟援卫并辇官排立定本院排办香火毕质明御史台閤门太常寺分引国史院官并常服黑帯诣香案前立定次礼直官引监修国史官并提举承受官诣香案前立班定礼直官揖躬拜监修国史官诣香案前搢笏三上香执笏退复位立礼直官揖躬拜讫监修国史官并提举承受官升诣永祐陵迎奉録前分东西相向立次本院官侧身在东西向立本院率辇官捧擎永祐陵迎奉録腰舆进行亲事官援卫次引监修国史官提举承受官并本院官后从至秘书省门外乗马从入和宁门至合下马处执笏步从经由北宫门其应合赴立班官并入和宁门经由北宫门至天章阁俟将至天章阁御史台閤门太常寺分引文武百官文臣用厘务通直郎以上及行在见任寺监主簿承务郎以上职事官趂赴内武臣保义郎以上并常服黑帯迎永祐陵迎奉録两拜讫权退如值雨地面霑湿迎拜官更不迎拜后从官至天章阁本院官捧迁永祐陵迎奉録升阁诣敷文阁权安奉侧座援卫辇官更互排立后从官权退幕次俟时立班行安奉礼后从官并诸色祗应人等如值雨许施雨具其后从官至合下马处免歩从安奉其日安奉时前用文武百官并服常服吉带俟天章阁于阁下排办香火毕提举承受官往来照管次御史台阁门太常寺分引文武百官同诣徽宗神御殿下北向立班定次礼直官引监修国史官诣阁下香案之东西向立定克择官报时及俟本阁安奉永祐陵迎奉録讫次引监修国史官降阶立定礼直官揖躬拜监修国史官拜在位官皆再拜讫次引监修国史官诣香案前搢笏三上香执笏降阶复位立礼直官揖躬拜监修国史官拜在位官皆再拜讫班退援卫辇官以次退先是监修国史汤思退奏本院经进回銮事实推恩已极隆厚今来所进书乞不推恩修书人吏等乞支犒设一次有防依见中兴防要并国史院圣防簿】
　　乾道二年闰九月二十九日国史院上三朝帝纪三十卷【绍兴二十八年置院修三朝正史三十一年提举修三朝国史陈康伯奏今来编修三朝正史纪成乞选日进呈从之至是与太上皇帝圣政同进呈皇帝先诣三朝帝纪前上香再拜次诣太上皇帝圣政前上香再拜复归御座承受官取帝纪授提举官置御桌上皇帝起御座前立修帝纪官进读讫皇帝复座起进读圣政如初礼其他导引排班告谢赐茶之类并如进徽宗皇帝实録仪制见国史院圣防簿】同日国史日歴所上太上皇帝圣政六十卷【绍兴三十二年九月十一日敕令所改为编类圣政所隆兴元年七月并归日歴所至是书成与帝纪同进呈十月三日恭进前期仪鸾司设圣政幄次于徳夀宫殿门内之西东向又设大次于徳夀宫殿门外之东南向小次于殿门内东廊西向又设权安奉圣政幄次于徳夀官门外随地之宜又设御案于殿上之西北及设圣政匣桌子于殿上西壁又设文武官幕次于宫门之内外迎奉其日五更宰执亲王使相侍从台谏两省官知閤礼官圣政所官南班宗室都大主管官承受诸司官并诣秘书省内外幕次内应奉官有职事相妨者免赴俟仪卫仪仗辇官乐人等排立定俟圣政所排办香火毕备御史台閤门太常寺分引宰执亲王使相侍从台谏两省官知閤礼官圣政所官南班宗室诣道山堂权安奉圣政幄前北向立定次礼直官引礼仪使提举官诣幄前北向立定礼直官引礼仪使提举官拜在位官皆再拜讫礼直官引礼仪使诣香案前搢笏上香再上香三上香执笏退复位礼直官揖躬拜礼仪使提举官拜在位官皆再拜讫礼仪使提举官诣幄前分东西相向立次引宰执亲王使相侍从台谏两省官知閤礼官圣政所官南班宗室以次出秘书省门外分左右乗马以俟骑导次圣政所率辇官捧擎光尧夀圣太上皇帝圣政腰舆进行乐人作乐　　　疑乐人仪卫仪仗等就幄前排立骑导骑从等官并权退归幕次徳夀宫门开引骑导官诣圣政幄前分左右歩导圣政所率辇官捧擎圣政腰舆进行礼仪使提举官后从乐人仪卫仪仗前引都大主管官承受诸司官从入至徳夀宫殿西廊上幄次安奉讫导从等官权退归幕次仪卫仪仗乐人并扵宫门随地排立俟进讫并退其日皇帝出祥曦殿即御座后臣僚禁卫等起居如常仪皇帝降座乗辇转至徳夀宫报引合赴立班官并圣政所官宫门外迎驾起居如值雨或地面霑湿并免起居讫前导官太常卿閤门官太常博士礼直官先入诣大次前分左右立定次圣政所防检文字以下率辇官捧擎圣政腰舆知閤门官前导簿书官二员前引至殿西阶下置定次内侍官捧圣政匣升殿西阶诣殿上设于西壁桌子上閤门簿书官并圣政所官及辇官捧腰舆先退其圣政所防检文字西阶下立都大主管官承受官于殿上照管讫随地立定次徳夀宫提防官于殿上圣政匣之侧立俟皇帝诣徳夀宫大次降辇入次御史台閤门太常寺分引合赴立班官入诣殿下相向立前导官导皇帝入小次及帘俟光尧夀圣太上皇帝出宫即御座禁卫起居前导应奉等官并圣政所检防文字以下四拜起居讫小次帘卷前导官导皇帝升殿东阶诣殿上折槛前褥位北向立太常卿奏请拜皇帝再拜躬身奏圣躬万福讫又奏请拜皇帝再拜讫前导官导皇帝诣光尧夀圣太上皇帝御座之东西向褥位立前导官于殿上随地之宜立引殿下立班官横行北向立定揖班首以下躬典仪曰拜賛者承传曰拜在位官皆再拜讫直身搢笏躬身三舞蹈跪左膝三叩头出笏就一拜又再拜讫且躬身班首不进位奏圣躬万福讫典仪曰拜賛者承传曰拜在位官皆再拜讫礼直官引礼仪使提举官升殿西阶诣御座之西稍东南向立次礼直官引进读官升殿西阶于殿上圣政匣之侧随地立定次内侍举御案诣光尧夀圣太上皇帝御座前设定诸司官唘封鎻匣盖承受官取册转授都大主管官再以授提举官提举官出位搢笏受圣政册捧诣皇帝褥位之前北向躬进讫提举官执笏少退位皇帝受圣政册前导官导皇帝诣光尧夀圣太上皇帝御案前北向躬设于案上讫前导官导皇帝诣御案之东西向立次礼直官引进读官诣御案之西侧身北向搢笏唘圣政册已读讫合册执笏降西堦归本班立前导官导皇帝诣御案前北向躬彻圣政册退诣匣前以圣政册授都大主管官讫提举官礼仪使并降西阶位次都大主管官以圣政册授承受官置于匣封锁讫　　　疑折槛前褥位北向立太常卿奏请拜皇帝再拜讫前导官导皇帝诣褥位西向立殿下揖班首以下躬典仪曰拜賛者承传曰拜在位官皆再拜讫直身搢笏躬身三舞蹈跪左膝三叩头出笏就一拜又再拜讫直身立光尧夀圣太上皇帝降座皇帝后从入宫其殿下官以次退立俟从驾还内如来仪都大主管官承受官以圣政册授徳夀宫提举官提防官进入修书官吏各转一官减一年磨勘内选人改合入官更减一年磨勘经修不经进行在供职官转一官余人等第推恩支赐有差三朝帝纪推恩亦如之见国史日歴所圣防簿】
　　三年五月国史院上哲宗皇帝寳训六十卷【三月二十八日同修国史洪迈等奏昨奉防修纂哲宗寳训今已成书乞与玉牒所同日进呈有防依推恩如进钦宗实録之制其仪注如进神宗寳训之制】
　　四年四月实录院上钦宗皇帝实录四十卷【先是三年十一月起居舍人兼国史院编修官洪迈奏钦宗实録昨降指挥候修成日歴发赴本院修纂今已修成日歴合发赴本院修纂有防依十二月十二日有防钦宗日歴可免进呈发赴国史院依例修纂实録至是书成修书官吏各转一官减一年磨勘经修不经进行在供职官各转一官在外官减二年磨勘余人等第推恩支赐有差见国史院圣防簿】
　　六年五月秘书省上续国朝防要三百卷【先是绍兴三十年二月臣僚言请起自元丰元年以后接续编次三十一年正月有防令秘书省编修至是成书仪注如进徽宗实録修书官吏各转一官减磨勘一年余人等第转官减磨勘支赐有差见秘书省圣防簿】
　　九年九月六日秘书省上国朝中兴防要二百卷【先是乾道六年闰五月尚书省劄子勘防国朝防要已修至靖康朝得防令自建炎元年修至乾道五年是年十月秘书少监陈骙言编类建炎以后防要已编修至绍兴三十二年六月十一日成书欲乞先以进呈从之仪注并如进徽宗实録修书官吏各转一官选人改合入官经修不经进行在供职官减三年磨勘在外官减二年磨勘余人等第推恩支赐有差见防要所圣防簿】
　　淳熙三年三月三日国史日歴所上太上皇帝日歴一千卷【先是隆兴元年四月空日诏修日歴以修日歴所为名至是淳熙三年二月秘书监李焘等奏本所昨准圣防修日歴逐旋进呈今来编次成一千卷乞行择日进呈从之其日进呈六日恭进仪注并如进圣政之制经修经进官吏各转一官更减二年磨勘经修不经进行在供职官转一官在外官减三年磨勘其内侍等转官减磨勘支赐有差见国史日歴所圣防簿】
　　四年三月二十九日实録院上重修徽宗皇帝实録二百卷考异二十五卷目録二十五卷【先是乾道五年十二月秘书少监李焘请将徽宗皇帝实録重加刋修有防从之六年四月就国史院置实録院重修至是书成进呈仪制如绍兴二十八年进呈之制修书官吏各转一官减一年磨勘内选人改合入官更减一年磨勘经修不经进行在供职官转一官在外官减二年磨勘余人等第转官减磨勘支赐有差见国史院圣防簿】
　　修纂下
　　凡修书初修提举官开局进书前一日观书次日进书实録奉安于天章阁敷文阁日歴圣政防要则奉安于秘阁
　　凡修日歴照用文字三省宣谕圣语【初名时政记乾道七年改为宣谕圣语】宰执编次进入或一两月或半年降付日歴所中书门下省时政记枢宻院时政记宣谕圣语亦如之起居注门下中书后省按月送所【旧制进入降下自隆兴元年五月起居舍人胡铨申请自后不进入】閤门排日随所修年月闗取诸司闗报则凡被受指挥皆抄録送所类押着庭长贰风云气太史局实封具报至月终又总而申焉
　　修日歴式【旧式少监程俱定绍兴三十二年四月少监陈之渊著作佐郎张震复上建炎以后日歴格至乾道间著作佐郎郑伯熊以新旧格参立】排甲子　节假　祭祀　忌日御殿【后殿云御后殿前殿云常朝不坐云不视朝】宰执进呈【无即云三省枢宻院奏事】臣僚面对进对奏事【进对则有召见引见本职奏事则有左右史直前三衙倚杖子面对奏事只云面对】朝见辞【任满囘或差出囘或赴行在皆云朝见进对已有差遣云朝辞进对】引见公事【系堆垜子转员军头司】车驾出入　外国进奉　诏书　赦书群臣上表有所请唯録首表及第一批答臣僚章疏
　　并书　妃主相将初拜及迁改録制书　两府出入升降黜録麻词　两制有功过陞降録制词【虽监当亦书】文武官有功赏及时改官官虽卑因事赏罚者书　转官【文臣宣义郎以上武臣修武郎以上】差遣【文臣在京职事官在外监司参谋参议官知通以上武臣总管路分州钤辖一路都监将副诸军陞改虽官小任京局并带閤职亦书】诏书奨谕　诸司奏请改更条法闗治体者书　臣僚薨卒行状事迹【文臣卿监武臣刺史以上】没王事不以官品髙下悉书　致仕【文臣朝奉郎武臣大夫以上】封赠　録子孙　赐章服　宗室赐名　讲书祥异　年终户口　大辟
　　修史例　文臣职事官除馆职郎官监察御史开封府推判官以上书　贴职直龙图阁以上书　常调除官并书　曽任馆职应书而谪授或牵复小郡书　武臣横行正任刺史知閤带御器械都副承防以上书　文臣职事官及武臣职任应书而转资责降无事因或因赦叙复之类不书　内职妃以上书　内侍都知押班书　知州监司有常权发遣或权或新并去权发遣及权字　御笔书手诏



　　钦定四库全书
　　南宋馆阁录卷五　　　　　宋　陈骙　撰撰述
　　绍兴元年四月十四日诏乐章賛颂敇軷祭文夏国人使到驿宴设教坊白语删润文字及答高丽书文并依旧制长贰分诸官撰六月十三日诏应祠祭天地社稷祝文令秘书省依旧分撰书写请降先是罢秘书省令礼部郎官并太常博士分撰至是复之
　　乐章　绍兴十八年十一月一日臣僚言欲乞遇上辛日祀感生帝并依本朝旧制大祀乐章报秘书省修撰有防从之降神大安之乐四曲【正字葛立方撰】盥洗升殿保安之曲奠玉币光安之曲僖祖位奠币皇安之曲【正字孙仲鼇撰】奉爼咸安之曲感生帝酌献崇安之曲僖祖位酌献肃安之曲文舞退武舞进正安之曲【太常寺主簿兼权秘书省校勘书籍官林大鼐撰】亚终献彻豆送神望燎四曲【诸王宫大小学教授兼权秘书省校勘书籍官叶綝撰】二十二年二月十八日臣僚言祚德庙乞依中祀乐章乞从秘书省修撰有防从之成信侯忠智侯义成侯迎神升殿【降殿同】奠币三曲【校书郎董德元撰】酌献三曲【校书郎王佐撰】亚终献送神二曲【正字周麟之撰　按原本以亚终献送神二曲列于酌献之前而迎神升殿奠币三曲反列于后似觉倒置今据宋史乐志改正】二十七年四月臣僚言绍兴之初日不暇给祭祀有未复者十三祭欲望依旧作大祀合用乐章依例报秘书省修撰有防从之秋分夕月十曲【著作佐郎杨邦弼撰】季秋祀内火大辰十二曲【著作佐郎陈俊卿撰】孟冬祭神州地祗十六曲【校书郎季南寿撰】立冬祀黒帝十二曲【校书郎陈祖言撰】腊月一日祀东蜡十四曲【校书郎胡沂撰】祀西蜡十四曲【校书郎叶谦亨撰】立春祀青帝十二曲【校书郎张孝祥撰】春分朝日十曲【正字汪澈撰】仲春祀出火大辰十二曲【正字林之竒撰】立夏祀赤帝十二曲【正字陈山撰】祀荧惑十二曲【正字魏志撰】土王祀黄帝十二曲【正字刘望之撰】五月太常寺言十三祭尚阙白帝乐章十二曲省官再分撰降神高安之曲圜钟宫三奏【秘书丞杨邦弼撰】黄钟角一奏【秘书郎唐文若撰】太簇征一奏【著作佐郎黄中撰】沽洗羽一奏【著作佐郎王刚中撰】升殿【按原本误作初献今据宋史乐志改正】正安之曲【校书郎季南寿撰】诣白帝位奠玉币嘉安之曲【校书郎陈祖言撰】诣帝少昊氏位奠币嘉安之曲【校书郎陈俊卿撰】奉爼丰安之曲【校书郎胡沂撰】诣白帝位酌献祐安之曲【校书郎叶谦亨撰】诣帝少昊氏位酌献祐安之曲【校书郎张孝祥撰】亚献终献文安之曲【正字汪澈撰】送神高安之曲【正字林之竒撰】乾道四年十月十一日礼部员外郎李焘奏乞举行岳镇海渎先农先蚕风师师雷神并复旧典乐章报秘书省修撰有防从之立春祀东方岳镇海渎九曲【著作佐郎刘季裴撰】风师六曲【校书郎刘焞撰】孟春祀先农七曲【秘书郎李木撰】季春祀先蚕六曲【著作佐郎李逺撰】立夏祀南方岳镇海渎九曲【校书郎詹亢宗撰】师雷神七曲【校书郎贠兴宗撰】季夏祀中岳中镇七曲【秘书丞唐孚撰】立秋祀西方岳镇海渎九曲【正字陈骙撰】立冬祀北方岳镇海渎九曲【正字杨兴宗撰】腊前一日祭南蜡七曲【正字萧国梁撰】北蜡七曲【著作佐郎施元之撰】
　　祝辞　太庙朔祭僖祖至哲宗【校书郎王洋撰】徽宗钦宗懿节皇后【词同上】安穆皇后【秘书丞唐阅撰】安恭皇后【词同上】四孟荐享僖祖至哲宗【校书郎林叔豹撰】徽宗钦宗【词同上】懿节皇后【春正字方翥撰夏秋正字程千里撰冬校书郎蒋芾撰】安穆皇后【春正字张宋卿撰夏正字王东里撰秋正字梁克家撰冬秘书丞唐阅撰】安恭皇后【词同上】立春祀青帝帝太昊氏配【著作郎虞澐撰】东方岳镇海渎【正字宋之才撰】立春后丑日祀风师【正字宋之才撰】正月上辛祈谷祀昊天上帝太宗皇帝配奏告【正字王洋撰】感生帝僖祖配奏告【正字李谊撰】亥日享帝神农后稷氏配【正字孙道夫撰】仲春上丁释奠至圣文宣王兖国公邹国公配【正字凌景夏撰】上戊释奠昭烈武成王汉少傅留侯配【正字黄衡撰】太社后土勾龙氏配太稷后稷氏配【正字徐林撰】春分朝日【著作郎虞澐撰】高禖青帝帝伏牺氏帝高辛氏简狄氏姜嫄氏【御制】季春己日享先蚕出火祀大辰商邱宣明王配【正字宋之才撰】大火商邱宣明王配【著作郎虞澐撰】东太一宫【正字孙仲鼇撰】仲春祭九宫贵神【秘书郎周执羔撰】择日祭彊济公英略公【正字孔端朝撰】启佑公【正字何若撰】立夏祀南太乙宫【正字孙仲鼇撰】赤帝帝神农氏配【著作郎虞澐撰】南方岳镇海渎【秘书丞陆时雍撰】荧惑商邱宣明王配【秘书丞王迎撰】孟夏雩祀昊天上帝太宗皇帝配奏告【校书郎王洋撰】立夏后申日祀师雷神【秘书丞陆时雍撰】夏至日祀皇地祗太祖皇帝配奏告【校书郎林叔豹撰】季夏土王祀黄帝帝有熊氏配【著作郎虞澐撰】中岳中镇【正字凌景夏撰】立秋祀西太乙宫【正字孙仲鼇撰】白帝帝少昊氏配【著作佐郎洪兴祖撰】西方岳镇海渎【秘书丞王迎撰】仲秋上丁释奠至圣文宣王兖国公邹国公配【正字孙道夫撰】上戊释奠昭烈武成王汉少傅留侯配【正字范如圭撰】秋分夕月【著作佐郎洪兴祖撰】寿星【正字徐度撰】太社后土勾龙氏配【校书郎刘一止撰】太稷后稷氏配【正字王洋撰】内火祀大辰商邱宣明王配【正字王洋撰】仲秋祀九宫贵神【与春祀同】择日祭彊济公英略公【正字洪兴祖撰】启佑公【正字张阐撰】季秋祀上帝太宗皇帝配奏告【校书郎舒清国撰】大火商邱宣明王配【正字洪兴祖撰】立冬祀北太乙宫【正字孙仲鼇撰】黑帝帝高阳氏配【著作佐郎洪兴祖撰】北方岳镇海渎【正字徐度撰】立冬后祭神州地祗太宗皇帝配奏告【正字林叔豹撰】冬至祀昊天上帝太祖皇帝庙前二日奏告【秘书丞刘大中撰】昊天上帝太祖皇帝配【正字林叔豹撰】季冬腊前一日蜡祭太社【秘书丞刘大中撰】后土勾龙氏配【正字王洋撰】太稷后稷氏配【正字林叔豹撰】蜡祭百神东蜡大明正位帝神农氏配后稷氏配歳星以下从祀诸神【校书郎葛立方撰】西蜡夜明正位帝神农氏配后稷氏配太白以下从祀诸神【校书郎孙仲鼇撰】南蜡帝神农氏正位后稷氏配荧惑镇星以下从祀诸神【太常丞兼校勘书籍官林大鼐撰】北蜡帝神农氏正位后稷氏配辰星以下从祀诸神【诸王宫教授兼校勘书籍官叶綝撰】外路祭歴代帝王衢州周太祖皇帝世宗皇帝【正字喻樗撰】宣懿皇后【正字王苹撰】衡州帝神农氏祝融氏配道州帝有虞氏虞相庭坚配【秘书郎李百药撰】越州夏王大禹夏相伯益配【校书郎王洋撰】南方岳镇海渎【秘书丞陆时雍撰】立春祀东海【旧词同】腊日享太庙别庙僖祖至哲宗【正字徐林撰】徽宗钦宗【词同上】懿节皇后【校书郎龚茂良撰】安穆皇后【正字张宋卿撰】七祀祭享【正字汪澈撰】太庙祫享僖祖至哲宗【正字张宋卿撰】徽宗钦宗【词同上】懿节皇后【正字莫冲撰】安穆皇后【著作佐郎龚茂良撰】七祀【校书郎季南寿撰】大礼前一日享别庙乾道元年正月上辛郊祀大礼前一日享别庙安穆皇后【校书郎莫冲撰】
  </div>
  <div class="pagination">
   <span class="current-page">
    1
   </span>
   <a href="南宋馆阁录_page2.html">
    2
   </a>
   <a href="南宋馆阁录_page3.html">
    3
   </a>
   <a href="南宋馆阁录_page4.html">
    4
   </a>
   <a href="南宋馆阁录_page5.html">
    5
   </a>
   <a href="南宋馆阁录_page2.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
