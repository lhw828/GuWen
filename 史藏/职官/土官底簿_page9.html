<!DOCTYPE html>
<html>
<head>
    <meta charset="UTF-8">
    <title>土官底簿 - 第 9 页/共 10 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>土官底簿 - 第 9 页/共 10 页</h1>
    <div class="content">
　　永平寨巡检司巡检

　　黄文聪本府土官籍有前土官知寨韦义郎家人韦进告有家人韦义郎于洪武二十七年三月初八日故黄文聪署事革并

　　结安州知州

　　张仕泰本州岛世袭土官洪武元年归附二年除授知州故絶亲弟张仕荣赴京朝贡二十六年袭故长男张髙永乐四年正月奉圣旨准他袭钦此正统十一年布政司咨据该州倘甲村土民赵王二等告称被结伦州知州冯宗富等聚众将本州岛知州张髙杀死

　　嘉靖七年添设三十员
　　武靖州知州岑邦佐　田州吏目岑邦相
　　临时巡检龙竒　岩马甲巡检卢蘓
　　大田子甲巡检黄富　万洞甲巡检陆豹
　　杨院巡检林盛　思郎巡检胡喜
　　累彩巡检卢鳯　怕河巡检罗玉
　　武龙巡检王笋　拱甲巡检邢相
　　床甲巡检卢保　婪鳯巡检黄陈
　　下隆巡检黄对　县甲巡检罗寛
　　篆甲巡检黄采　砦桑巡检戴得
　　怕牙巡检李徳　思幼巡检杨赵
　　侯周巡检戴庆　思恩白巡检王受
　　兴龙巡检韦贵　定罗巡检徐五
　　定安巡检潘良　古零巡检覃■〈公上皿下〉
　　旧城巡检黄石　那马巡检蘓闗
　　下旺巡检韦文明　都阳巡检王晋

　　○四川

　　乌撒军民府土官知府

　　实卜系妇人洪武十六年除本府女知府患病男阿能应替洪武十八年六月敬依准替实卜病故长男禄革先故嫡孙卜穆年幼保次男阿能替职后卜穆年长赴京朝奏二十四年奉太祖皇帝圣旨袭了钦此卜穆故男凯班年幼卜穆亲弟阿达借职永乐十六年正月奉太宗皇帝圣旨只着他亲男凯班做知府钦此阿达发回凯班未任病故保阿达侄安铭赴京告袭中途亦故又保卜穆弟能得袭职宣徳二年九月奉圣旨着能得袭做知府钦此故堂弟尼禄宣徳五年六月奉圣旨准他袭钦此故堂叔公普茂系阿能长男能得堂弟正统四年四月奉圣旨准他袭还着三司保结前来钦此故卜穆应袭曽孙福客患病保前故知府阿能长孙陇旧借袭成化四年三月本部题准行令陇旧冠带到任管事福客病痊照旧退还承袭故后陇旧患风病退还福客亲弟安伯承袭成化十三年八月奉圣旨是钦此行令安伯就彼冠带袭职故男福沙亦故戸絶三司奏保舎人安得系已故土官知府实卜嫡派土官知府尼禄长男宇通嫡长男安得应袭弘治三年六月奉圣旨是钦此

　　建昌卫军民指挥使司白水马驿土官驿丞

　　陈真系前建昌府杂造局民洪武二十五年为因月鲁作耗人民逃散蒙土官指挥使安的差委招抚夷民就令署驿接应走递三十一年本官带领陈真赴京奏保钦授本驿土官驿丞老疾宣徳六年男陈得名奉圣旨准他替也不世袭钦此老疾男陈忠查无会奏拟将本人发回奏定夺景泰四年十二月奉圣旨路逺往复人难着他冠带回去管事仍行都布按三司保勘明白若有奸诈解来发落钦此

　　建昌卫军民使司使司泸沽驿驿丞

　　杨兴祖系本卫前僧纲司籍民洪武三十年赴京除授前职给由患病男杨应亮起送到部查得先该杨兴祖朝贺到京将厯任脚色縁由具告定夺永乐元年正月奉圣旨着他从新去做钦此今要替职为查本官原系举保授任别无功迹今告年老要替难准欲令回任听终于官伊男随父回还宣德五年十月奉圣旨准他替只不世袭天顺四年患疾男杨朂患病五年兵部咨男杨景昭就彼冠带縁先年四川行都司并本卫二次奏保行仰二司会勘到今二十七年之上未见勘报今奏前因仍难定夺弘治元年十一月奉行勘未报

　　乌蒙军民府知府

　　实哲系本府知府亦得曽祖母洪武十九年七月蒙总兵官西平侯钧旨亦得年幼不谙理法着令曽祖母实哲替职本年十一月文华殿启闻讫依蒙管事故男阿普袭故纳孔年幼难袭三十三年六月令伊妻设北替任管事亦故縁男纳孔先于三十一年五月保纳孔妻撒可承袭前职保部永乐二年八月奉圣旨着撒可袭了知府职事还要布政司保来钦此故男禄昭告要就府冠带承袭宣徳六年二月奉圣旨准他就那里冠带还催那保结来钦此故无子正妻杨普亦故止有次妾撒姑应袭要照撒可等事例就府冠带袭职正统元年四月奉圣旨照例准他还催取布政司保结来钦此故要保已故长男厄勒正妻亦得母实固就彼冠带正统十二年七月奉圣旨准他袭还着三司保勘来若不实就着巡按御史拏了问钦此亲男禄尉告袭勘报成化四年三月准行令禄尉就彼冠带承袭患病伊妻实舟应替六年九月准袭故禄溥族兄阿圭嫡长男禄载应袭但称该府地方与芒部犬牙相搀难以摘离行令本舎照例纳榖三百石就彼冠带管事嘉靖三年七月奉圣旨是这土舎准照例纳榖完日就彼袭替钦此

　　重庆府信宁巡检司巡检

　　田惟载思南民籍明氏时授怀逺将军洪武四年六月大军平属田惟载赴京朝觐五年将宣抚司改设思宁进忠长官司授长官职事会同馆病故有同去头目邢仕安告蒙礼部奏令男田茂常承袭领勅印回还到任为因地方系彭水武隆二县先行附籍别无地方申达启奉令旨将思宁长官司改设信宁巡检司系彭水县所属五年到任患疾次男田任谅告替三十三年十二月准替

　　成都府茂州汶川县寒水巡检司巡检

　　髙小金本县上寒水里人父髙良儿前代世袭巡检洪武七年六月钦授世袭寒水巡检司土官巡检故当年本处首目孟道贵作耗总兵官克复威茂等处男髙才贵投降縁与孟道贵同寨人数将印信给与副巡检孟尚保掌署髙才贵起解行至中途脱走回家一向为民后孟尚保为事印信兵牌人等掌管三十一年里老人等举保髙才贵管事赴京礼部批回掌印署三十五年除授巡检朱麒到司管事当年赴京朝贺本官具告本司原系土官衙门髙才贵见在告夺永乐元年二月奉钦依那土人髙才贵已经赦了便是好人如今取他赴京来除他去钦取永乐二年正月奉钦依着他做寒水巡检守法度时常教他做不守法度换了钦此故男髙兴永乐七年二月奉令旨着他做巡检只不做世袭不守法度时不用他敬此故男髙茂林宣徳六年二月奉圣旨准他做不守法度时换了钦此正统七年被贼杀死九年男髙隆送部查无保结欲将髙隆发回勘夺本年十二月奉圣旨髙隆他父既被贼害该管官吏人等保勘他系嫡长男着袭巡检职事回去抚管夷民着四川三司该府官覆勘并查印信有无奏来不许扶同作弊钦此患病男髙盛故长孙髙贵玄孙髙天禄相继病故髙隆庶长男髙徳弘治十年十二月奉圣旨是髙徳准袭土官巡检钦此

　　芒部军民府知府

　　发绍系本府已故土官安兹弟袭职洪武五年总兵官立嗣将侄男已作起发赴京给赐冠带回还十六年四月赐发绍实授知府朝觐病故总兵官着令已作署府事故妻速感应袭二十二年十月奉钦依着做知府管事故男阿弟年幼举保枝叶小土官阿伯暂署府事候阿弟长成承袭二十八年准令署事阿弟出幼备马赴贡告袭永乐三年十二月奉圣旨准他袭职钦此十二年妺香佩袭故兵部尚书王骥题阿弟无子保阿弟庶长男蜜戴亦故推保本人正妻奢贵照本府女土官知府速感等缴部准令就府冠带事例令奢贵冠带管事正统七年五月奉圣旨准他后不为例钦此故三司奏勘居宗系奢贵亲子应袭要令就彼冠带议拟再勘会奏天顺三年五月奉圣旨是钦此未袭故成化四年勘得居宗正妻奢悫应袭本年三月准行令奢悫就彼冠带承袭故二十年奢悫男陇慰告袭行勘未报嘉靖元年叅将何卿保土舎陇寿该袭及弟陇政争夺先该布政司结勘奏保陇寿在万里不毛之地既该彼处官司会勘准照及邉事例就令在彼袭替仍取宗图奏奉圣旨是准在彼袭替钦此

　　东川军民府知府

　　摄赛系乌撒军民府前知府实卜长女军民府女土官知府姑胜古长男阿发娶为正妻夫故前知府姑胜古年老洪武二十年钦依承袭知府二十一年本府蛮民为逆大将军收剿二十四年复职二十六年奉太祖皇帝圣旨依旧设做府治土官摄赛还着他做知府钦此故男普合备马赴京进贡永乐四年正月奉圣旨准他袭钦此故男阿得年幼众议亲弟阿伯暂袭候阿得长成袭替具本差小土官以车等赍奏永乐十年正月奉圣旨不准他兄弟袭只着他儿子袭便十岁以下也着袭了他那兄弟既是夷民信服着他做首领官名头幇那小的办事钦此故后保堂弟普得就府冠带正统三年正月奉圣旨既有三司委官保结且准他袭还行文书去照勘若有不实奏来定夺钦此故男乌伯查勘应袭准令就府冠带天顺三年四月奉圣旨是钦此嘉靖五年奏保禄庆承袭本月奏圣旨是禄庆准照例纳榖完日就彼袭替钦此

　　同知

　　李任广本州岛人荫授前宣慰司副使洪武四年投降七年七月授龙州同知十六年赴京朝贡故男李昭洪武十八年启准袭故男李觉永乐十年正月奉圣旨准他袭钦此十二年赴京朝贡故次男李爵应袭二十二年正月奉圣旨照例钦此

　　判官

　　王祥本州岛古城乡人授前宣慰司副使洪武四年投降七年除授龙州判官故男王思民十六年赴京朝觐当年十一月袭职患疾男王真永乐三年十二月奉圣旨既患眼疾准他替了钦此故无嗣故弟王智男王崇政永乐二十二年正月奉圣旨照例钦此故王玺系王思民庶长男宣徳三年十二月奉圣旨准他袭钦此

　　龙州宣抚司经厯司知事

　　康进忠宣徳二年充把事为因松茂作耗总兵官蒋贵坐调本州岛土兵差委土官知州薛义忠同康进忠前赴军前听调杀贼宁息七年番蛮仍复作耗本州岛差委督领守有功九年升龙州为宣慰司土官知州薛继贤同里老吏文富举保康进忠升任土官知事不支俸给十年十月差把事王思聪伴送康进忠赴通政司告投本年十二月奉圣旨吏部知道钦此正统元年正月奉圣旨既已土官土人举保着他做知事不为例钦此故男康志新先故会奏康志诚委系康进忠嫡男成化十七年六月奉圣旨康志诚准做土官知事钦此故弘治六年并十三年康茂禾康茂伦各奏承袭行勘未报弘治十五年题康志诚故康茂伦袭职本舎祖系保升不曽开有世袭字様奉圣旨康茂伦准袭土官知事钦此正徳十三年康茂伦亲男康廷鳯该袭正舎自祖以来不曽开有世袭字様奏奉圣旨是康廷鳯准袭钦此

　　天全六番招讨太平驿土官驿丞

　　髙庸本司土人洪武年间本司委接逓使客永乐八年任驿丞故男髙孟仪十年袭故男髙伦景泰二年袭故长男髙志洪成化十四年二月二十七日准袭

　　平乐府照平堡巡检司巡检

　　龙彪冠带千长先该峒老黄昌等复设州治巡检举保龙彪授本堡巡检会议得千长龙改授照平堡巡检带领土兵乘坐哨船专一巡哨弘治九年十月奉圣旨是钦此

　　马湖府知府

　　安济蛮夷长官籍罗罗人洪武四年投降患病令男安本代领各司土官王麒等赴京五年正月改立马湖府安济授世袭知府患病男安本奏准袭职故男安浚永乐五年三月奉圣旨准他袭钦此男安灏正统三年二月奉圣旨且准他袭还行文书去体勘如果违碍具奏定夺钦此故弟安洪景泰三年二月奏准行令就彼冠带袭职患疾长男安鳌成化六年六月准行令就彼冠带替职弘治八年文选司付开土官知府安鳌为事问拟凌迟处死家口迁徙抚巡三司奏要改设流官知府本部覆题奉圣旨准改设流官知府钦此选知府程春震讫

　　龙州知州

　　薛文胜本州岛镇平郷人先任明氏龙州宣慰司同知洪武四年投降七年授龙州知州十二年克复松州文胜署松州事十三年招谕到雪郎等一十四族土官备马赴京朝觐钦依松潘安抚司安抚故男薛继贤十八年九月奉太祖皇帝圣旨不要照勘准他承袭钦此十九年备马赴京谢恩二十年赴京请授诰命本年正月奉太祖皇帝圣旨改为龙州知州与他诰命钦此患疾长男薛忠义永乐二年八月奉圣旨准他替钦此宣徳二年为因松潘番人作耗坐调本职前征有功宣徳九年十一月升袭宣抚司宣抚患疾男薛志升正统二年十二月奉圣旨该部知道钦此兵部掌行

　　○贵州

　　婺州县知县

　　田惟厚思南宣慰司民祖土居头目前元授武徳将军沿溪洞掌管职事男田茂得患病未任故后有婺州县缺流官土官知县宣慰田大雅举保伊男田任信永乐元年四月奉圣旨准他做只不做世袭若不守法度时换了钦此患疾男田弘济应袭为查无田任信不系世袭官员今既患疾本县见有流官知县孙骑管事难以准袭具奏将本人送顺天府给引照回原籍讫

　　县丞

　　陈隐思南思印江长官司积祖土居头目前元授思州安夷县知县男陈思贤洪武四年前土官宣慰使田任智委令官解方物在途病故后因婺州县缺土官县丞宣慰使田大雅将伊男陈怡举保永乐元年四月奉圣旨准他做只不做世袭若不守法度时换了钦此故庶长男陈瑀保袭查无世袭事例发回原籍当差

　　都儒五堡三坑等处巡检司巡检

</div>
    <div class="pagination">
<a href="土官底簿_page8.html">上一页</a><a href="土官底簿.html">1</a><a href="土官底簿_page2.html">2</a><a href="土官底簿_page3.html">3</a><a href="土官底簿_page4.html">4</a><a href="土官底簿_page5.html">5</a><a href="土官底簿_page6.html">6</a><a href="土官底簿_page7.html">7</a><a href="土官底簿_page8.html">8</a><span class="current-page">9</span><a href="土官底簿_page10.html">10</a><a href="土官底簿_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
