<!DOCTYPE html>
<html>
<head>
    <meta charset="UTF-8">
    <title>增定国朝馆课经世宏辞 - 第 52 页/共 74 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>增定国朝馆课经世宏辞 - 第 52 页/共 74 页</h1>
    <div class="content">
　　△高丽贡使还（任亨泰） 

　　任亨泰 
　　风骨遒利大明天子混华戎。又报三韩使节通。锡命新颁如斗印。归帆稳驾落灯风衣冠复覩唐人制楼橹何烦汉将功翘首金陵天咫尺扶桑日上五云红 
　　豪丽文轨初同泰运开藩邦传令动云雷。三韩旧控玄菟险重译今随白雉来使节秋风辞殿陛楼船春水泛蓬莱金章珠翟承殊渥专对从来得俊才 

　　△登北极院紫霞楼（任亨泰） 

　　任亨泰 
　　深于少陵危构凭虗切太清紫云如绮散前楹万年佳气通函谷五夜神光动赤城鹤驾凌风霓旆远凤笙吹月羽衣轻空同对面三千丈我欲因之问广成 

　　△效唐体赋宫人入道（唐震） 

　　唐震 【编修】 
　　才秀诏辞禁苑拜金銮换却宫妆戴玊冠碧落有时应跨凤瑶台无梦更骖鵉羽衣振雪春云霭。仙佩披香迄月寒几度步虗云汉上雍容犹似御前巏 

　　△登越台二首（汪广洋） 

　　汪广洋 【右丞相】 
　　诗沿晚季赵佗垂老思乡国。北望长吟上越台。潮汐终回沧海去峰峦多自白云来鸟啼花落榕城静酒熟荷香荔圃开最喜殊方无事日好从高处望蓬莱 
　　绝顶凉风响翠涛俯临阛阓见秋毫雕檐碧瓦连层阙锦缆牙樯过万艘鴈翅城边莎草合虎头门外海潮高何人得似任公子来住三山钓六鳌 

　　△白鴈（汪广洋） 

　　汪广洋 
　　可与逵凯白燕诗并驱万里西风吹羽仪独传霜翰向南飞芦花映月迷清影江水涵秋点素辉锦瑟夜调氷作柱玊关晓度雪沾衣天涯兄弟离羣久皓首江湖犹未归 

　　△越山清晓（卢原质） 

　　卢原质 【编修】 
　　英□仲照曙光晴散越王台万壑千岩锦绣开欹杭僧锺云外落卷帘渔唱镜中来树藏茅屋鸡声断露湿松巢鹤梦回安得画图分隙地移家仍住小蓬莱 

　　△春日游东苑应制（卢原质） 

　　卢原质 
　　盛唐佳□长乐锺鸣玊殿开千官步辇出蓬莱。已教旭日催龙驭吏借春流泛羽杯堤桺欲眠莺唤起宫花乍落鸟衔来。宸游好把箫韶奏京国于今有凤台 

　　△春日早朝遇雪（卢原质） 

　　卢原质 
　　天才高朗今年春早觉春寒紫禁朝回雪未干。太液月低银兔湿蓬莱天迎玊龙蟠吴盐色映差堪拟郢曲才高欲和难最喜风光先报桺渐舒晴翠拂阑干 

　　△春日陪车驾登蒋山（卢原质） 

　　卢原质 
　　开丽钟山月晓曙苍苍凤辇乘春到上方驯鸟不随天仗散昙花故落御衣香珠林霁雪明山殿玊涧飞泉近苑墙自愧才非枚乘匹。也陪巡幸沐　恩灮。 

　　△修史（朱善） 

　　朱善 【学士】 
　　独饶本色小臣何幸际虞唐金柜同瞻石室藏万国山河申带砺九天日月焕文章邹枚不减梁园笔班马惟熏漠殿香。鱼钥未开鸡唱早西清鹄立待朝阳 

　　△题水帘洞二首（朱善） 

　　朱善 
　　二诗俱隽婉有味锦石悬崖万窍通丝丝寒溜洒玲珑珠光凌乱天阶雨影□迤月殿湿雾细涵云毋扇明河低映水晶宫姮娥夜夜临妆镜预把银钩挂碧空 
　　石泉飞雨下淋漓翠泊银丝万缕齐云屋润涵蛛网密月钩凉浸玊绳低蛟人夜织啼痕湿湘女晨妆望眼迷恍似水晶宫殿里四檐花雨乱莺啼 

　　△御试上林晓莺（王恭） 

　　王恭 【庶吉士】 
　　风调佳甚长安日曙度疏锺千啭流莺绕禁中片影忽过长乐树数声遥在九华宫金衣色映龙池雾水调歌传御道风自是虞廷仍奏乐愿随韶凤达　宸聪 

　　△文渊阁应制（时久无雪　钱士修） 

　　文渊阁应制 【时久无雪】 

　　钱士修 【庶吉士】 
　　气象冠裳天阙峩峩壮九重五云深处耸鳌峰。花开锦树春如昼漏下全壶夜未终　圣主当阳调玊烛近臣传　诏赐黄封　国家景运当全盛舜日尧天喜再逢 
　　五色龙光烛殿灴星桥千尺驾长虹神仙夜降云霄外。人物春行锦绣中月影渐高双阙迥　天颜有喜万方同微臣禄食惭无补愿和康衢寿　圣躬 

　　△左掖早朝雪（陈文） 

　　陈文 【大斈士】 
　　典雅春容朦胧苑树紫云低漏转宫壶晓色移冻合凤池银灿烂光连鸳瓦玊参差黄封暖赐承　恩近彩笔寒凝侍讲迟绝爱上林春色早。璚花先发万年枝 

　　△从狩阳山（杨士奇） 

　　杨士奇 【大学士】 
　　开爽王师晨猎大江东文武千官扈从同。万乘旌旗随玊辇九霄□鹄避肜弓。青山半掩浮岚白碧涧深流落叶红。甘露满林歌瑞应知君能赋擅材雄。 

　　△早入天寿山侯陪长陵（杨士奇） 

　　杨士奇 
　　怆恻万里苍梧去不还宫车千古閟侨山日华间映芙蓉殿云气深连虎豹关。扶病此时瞻玊几伤心何处望　龙颜遗臣泣尽余年泪天上乌号不可攀 

　　△怀事应　制（杨士奇） 

　　杨士奇 
　　老手霜红碧树被岩阿流水。青山喜再过田事总知今岁好。人烟况比昔年多。彩云飞葢随雕辇。白玊行尊载紫驼。　圣主时平此巡省。会闻游豫出讴歌。 

　　△谒　长陵（杨士奇） 

　　杨士奇 
　　忆昔　六龙升御日最先承诏上銮坡论思虗薄年华哀一□□多情飞腾宠命多空有赤心常捧日不禁清泪欲成河。　文孙继统今明圣。供奉无能奈老何 

　　△题画（王达） 

　　王达 【学士】 
</div>
    <div class="pagination">
<a href="增定国朝馆课经世宏辞_page51.html">上一页</a><span>...</span><a href="增定国朝馆课经世宏辞_page47.html">47</a><a href="增定国朝馆课经世宏辞_page48.html">48</a><a href="增定国朝馆课经世宏辞_page49.html">49</a><a href="增定国朝馆课经世宏辞_page50.html">50</a><a href="增定国朝馆课经世宏辞_page51.html">51</a><span class="current-page">52</span><a href="增定国朝馆课经世宏辞_page53.html">53</a><a href="增定国朝馆课经世宏辞_page54.html">54</a><a href="增定国朝馆课经世宏辞_page55.html">55</a><a href="增定国朝馆课经世宏辞_page56.html">56</a><a href="增定国朝馆课经世宏辞_page57.html">57</a><span>...</span><a href="增定国朝馆课经世宏辞_page53.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
