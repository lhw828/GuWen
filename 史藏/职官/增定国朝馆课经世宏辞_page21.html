<!DOCTYPE html>
<html>
<head>
    <meta charset="UTF-8">
    <title>增定国朝馆课经世宏辞 - 第 21 页/共 74 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>增定国朝馆课经世宏辞 - 第 21 页/共 74 页</h1>
    <div class="content">　　罗伦 【状元修撰】 
　　为臣死忠为子死孝死一也可以动天地可以感鬼神可以赞日月可以孚木石可以正万世之人心立万世之天常孟子曰。我善养吾浩然之气。以塞于天地之间。夫杀身成仁。舍生取义非浩然塞于天地之间者能与于斯乎若宋丞相信国文公是已。公名天祥甫弱冠奉。廷对。陈君道之大本经世之急务文思神发万言立就可谓天下之大才矣董宋臣主议和幸公上章乞斩之吕师元偃蹇傲命公又上章乞斩之贾似道误国要君公当制以义裁之勤王诏下重臣 【将宿】 缩颈骇污公提孤兵独往当之虏次皋亭三宫震动宰相遯荒公挺身独往就之可谓天下之大勇矣夫慷慨就义决死生于一旦中人犹或能也若历履万死其执弥坚其志弥厉非仁者其能乎方公之使虏诋大如风如雨似剑似戟顿令尠修之子避其茟端酋。骂逆贼当死脱京口走真州如扬州趋高邮抵大通州苗再成逐之李庭芝疑之外迫于虏寇内煎于饥馑无日而不当死然后遵海道涉鲸波归立二主开督南剑败绩于空抗仰药于潮阳绝粒于南安当死历万死而死卒之就囚燕狱从容南向而后死震动天地照耀万世可谓天下之大忠矣夫公之忠诚能坠空山之石能通七里之神能作广陵之风雨能起夷狄豺狼之敬竦而不能免贾似道之沮黄万石之疾李庭芝之疑陈宜中张世杰之忌何也苏子曰其所能者天也其不能者人也其斯之谓欤。宋之亡也。死国者多矣。陆秀夫张世杰死于海议论勃然有生气李芾死于潭。赵昴发死于池。姚訔死于常。赵世赏死于洪。先君武冈公开礼死于吉安。公制服哭祭之。督府行朝。死者。不可胜数。虽然死矣未有如公之出万死而后死也微子之去箕子之因龙逢比千之谏伯夷叔齐之饥诸葛武侯之鞠躬尽瘁备于收宋二句揄扬殆尽公一身矣自古亡国之臣未有如公之烈也□宋三百年养士之功立千万载为臣之极不在于公乎非仁者之勇浩然而塞于天地之间平 

　　○灵星门记略（罗伦） 

　　灵星门记略程宗□呈墩公评含灵吐邃悟襟巧思语入理奥句复铿锵有味乎其言之也 

　　罗伦 【状元修撰】 
　　此圣人之门也上帝命之圣人立之天下古今之人由之以太极为栋檼以阴阳为阖辟以五行为往来以六合为垣宇以诚为根以敬为钥以礼为门以勇为卫以知为先容入此门也然后为大成其行天下之大道其立天下之正位其居天下之广居升其堂其广无外入其室其密无内天下之高年皆吾家之老也天下之孤弱皆吾家之幼也天下之颠连无告者皆吾家之兄若弟也天下之昆笺草木。动植百物皆吾家之党与也伏羲神农黄帝尧舜文武周公孔子之法。载之六经者皆吾家之所以为教也其教之成也。根于心。晬于面。盎于背。施于四体。而达于吾家。父安其慈。子安其孝。君安其仁。臣安其敬。长幼安其叙。朋友安于信。男安于外。女安于内。士安于。农安于耕。商贾信手拈来头头是道安于贸迁。行旅安于役。天地万物。无不各安其所此吾家之教化忚庭草坛杏红翠交映天鸢渊鱼飞跃上下光风霁月洒落无边此吾家之景象也赵孟之贵韩魏之富视之如浮云然至吾家者必淂其门而入颜子入之而叹其高坚曾子入之而美其富润子思孟子入之而极其高明广大故曰高堂数仞榱题数尺我淂志弗为也其所见者大也自是以来汉儒以训诂为门魏晋斉梁以老佛之虗无寂灭为门唐儒以文词为门昌黎精思粹语妙入神境韩愈欲入其门而不以其道乃伏于光范门外识者羞之孟氏而后入其门者宋之诸子可数矣或吟弄其光霁或品题其风化或洞辟其堂奥或涂既其垣墉元吴草庐氏欲猎数子之踪将杖叩门而跛躃生焉于戏淂其门者或真矣以训诂词章为门者宂窦而入者也以老佛异端为门者则迷于蓁莽之区而已记吾言于门使游呈人之门者知在此而不在彼也 

　　○拙斋记（罗伦） 

　　拙斋记陆宫詹能皋公□运精思作拙记极人巧夺天致 

　　罗伦 【状元修撰】 
　　夫圣贤之道大公而至正无巧亦无□也自王化陵夷民俗滋伪乃以君子之循理安分为拙小人之机变幸得者为巧是故正其谊不谋其利明其道不计其功君子安之以为正小人笑之以为拙也君子视圭笏为柴栅而巧于进者以为拙视名誉为缰锁而巧于取名者以为拙视金玊为砂砾而巧于冐利者以为拙当舍生取义视死如归而巧于偷生者以为拙是果真拙者哉吾闻之拙于人者巧于天拙于知者巧于道拙于今者巧于古曾参之鲁。颜氏之愚。孟子之不遇似若拙矣而巧于逸思翩翩为圣人之徒仪秦之辩。鞅斯之知。似若。巧矣而拙于谋其身传曰。作德心逆日休。作伪心劳日拙拙者作德者也巧者作伪者也作德者始虽若拙而终则有福而无祸有安而无危作伪者语简而味俦大巧若拙旨哉始虽若巧而人祸天刑未有能善其终者也其拙孰甚焉由是观之拙者未必不为巧巧者未必不为拙也安淂天下之人辈舍巧而趋拙哉予固天下之至拙者以拙者而记拙者之事非予谁宜于是乎书 

　　增定国朝馆课经世宏辞卷之八

●增定国朝馆课经世宏辞卷之九 

　　太原　王锡爵　元驭父　增定 
　　四明　沈一贯　肩吾父　参订 

　　记类（二） 
　　传类 

　　◆记类（二） 

　　大义祠记（舒芬） 
　　拟八阵图记（杨慎） 
　　宝庆忠节祠记略（罗洪先） 
　　拟题名记（徐阶） 
　　文渊阁藏书记（张居正） 
　　文渊阁藏书记（高拱） 
　　文渊阁藏书记（张四维） 
　　文渊阁藏书记（吕调阳） 
　　漂母祠记（申时行） 
　　拟御史题名记（董份） 
　　詹事府题名记（王弘诲） 
　　詹事府题名记（张位） 
　　汝南重修黄叔度祠记（孙继皋） 
　　拟癸未进士题名记（朱国祚） 
　　拟癸未进士题各记（徐应聘） 
　　京营戎政府题名记（邹德溥） 
　　顺天府重修儒学记（葛曦） 
　　拟翰林院学士题名记（舒弘志） 
　　拟翰林院学士题名记（萧云举） 
　　拟翰林院学士题名记（全天秩） 

　　○大义祠记（舒芬） 

　　大义祠记王相国荆石公评表徐公举义之事如青天白日起不即论徐公而引伯夷事来说末綟云公之风不在伯夷下矣是章法也学者不可不知 

　　舒芬 【状元修撰】 
　　启嗣而有扈拒兵武而伯夷叩马。夫岂昧于天命者哉君子曰语。道者不以天语。义者不以命。传贤。不易之道也。禹传子而有扈不服。彼非不知启之敬承。为天与也。惧后世匪其人。或得以据圣神之位。然则书录甘誓不以家天下为兵祻之始邪。臣不。易之义也。武甞北面乎纣。而一旦伐之。若伯夷者。岂不知武德之圣。而周命之时哉然。叩马之谏。惧后世臣子一动于利。将藉此以行弒逆。而无所忌惮也。呜呼二子当三代之盛犹将亡国杀身以为名教之计乌知有百世之下事尤异于是哉宋元之际。道亡义灭。而禽兽制人。举天下与夷狄而不以为耻奉君后以臣妾于禽兽而以免死为幸斯时也。不有徐公举家不污之义。则宇宙不几于覆邪。方伯颜入临安。尽俘三宫百官诸生以北。虽举城亦无有难行者。惟公呼其二男一女。诀奠于岳举忠节义三样人来形容徐公而后及伯夷正打转起照应何等问键武穆王。誓不与俱。且从容择死。所以火不克死。复以水乃死。呜呼。拟公之忠则文天祥张世杰诸公盛矣而公不在其位拟公之节则李芾赵昂发诸公壮矣而公王在其职亦将拟公以鲁仲连不肯帝秦之义而行之亢烈则十倍于鲁连也自非蹈道之素乌有此举以回日月之光邪俾终古知华夷之防而人不肯役于禽兽者公之风葢不在于伯夷下矣公名应镳字臣翁谥正节。事详宋史本传兹不及赘。 

　　○拟八阵图记（杨慎） 

　　拟八阵图记康状对山公评阐武侯经制处极有巧思而中问反复悲痛不巳令挥毫吊古者不能不为之呜咽 

　　杨　慎 【状元学士】 
　　诸葛武侯八阵图在蜀者二。一在夔州之永安宫。一在新都之弥牟镇。在夔者。盖侯从先主伐吴。防守江蹃。行营布伍之遗制。新都为成都近郊。则其所讲武之场也。武侯之人品事业。前哲论之。极详不复剿同其说。独其八阵有重可慨者。史谓侯推演兵法。作为八阵咸得其要。自令行师。更不覆败。深识兵机者。所不能洞了。葢胜之于多筭而出之于万全非借一于背城而侥幸于深入也借乎其方锐意以向中原。而溪蛮洞獠。左跳右跋以裂其势。外寇方殷。内自自败使夫。八阵之妙不得加于二此一段是惜侯之神算而不获大展于时意词调真超秦汉之上曹三马之枭敌而乃止试七纵七擒之孟获天威神算不骋于中原王者之区宇而仅以服南中巴僰之偏方事机既失而精力又巳竭矣勇贾其余师用其分以为举譬之逐盗捄火之家挺刃决水犹恐不及而内有雠贼自相乘机胠箧助燎则虽有倍人之知力亦且无如之何侯之不幸势正类此天之所坏谁能支之祚去炎汉不待陨星而后知矣嗟呼国之兴亡天此段见人之爱垒不独在法制全是忠义感人处语意甚妙而又引窦宪马隆段证更见斈识也而千载之下君子独遗恨于蜀汉之事非以武侯故邪至其故累遗墟独为之爱惜不巳乃其忠义之激人不独其法制阵伍之妙也不然则窦宪甞勒八阵以击匈奴晋马隆用八阵以复凉州是在侯前巳有之而后亦未甞亡也功既有成而后世犹所罕称述况能传其遗迹至今乎慎甞放舟。过夔门。吊永安之宫。寻图之迹。维时春初。氷势正杀。自山上俯视下。百余丈。皆聚细石为之。凡八行六十四蕝。土人言夏水盛时。设在深渊。水落依然如故。在吾新都者。其地象□门四超。中列土畾。约高三尺。耕者或刬平之。经旬余。复突出。此乃其精诚之贯天之所支而不可坏者盖非独人爱惜之而巳耳夫之罘篆锲燕然升庵□愽洽君子也本朝翰苑文章当文章当以此公为第一著述其富然馆课绝少此尔足窥梗槩矣石蓻焉尔人不足称也爱其蓻者不冺其迹矧侯之地而可忽诸今阵图在夔者。有和叔独孤之记。少陵东坡之诗。四方灼知。而此頋泯焉。无所表识。使往来不轼樵牧者不禁非缺欤祠宇行当新之。阵图所。欲伐石树道左。大书诸葛武侯八阵图。碑阴之辞。予忝为之夫崇贤存古以示向往者循良事也推表山川考记往昔者则史氏职也遂书之 

　　○宝庆忠节祠记略（罗洪先） 

　　宝庆忠节祠记略唐太史荆川公评罗念庵见道甚精故此记音响悲壮声调琳琅所谓员忠义之心而发忠节之论者欤敬敬服服 

　　罗洪先 【状元学士】 
　　论事者。理常诎。而势常胜。君子处事。未尝夺于所胜。而病于所诎。夫君子岂不欲成天下之事哉天之废兴不可取必时之淂失不可强为以其不可强为而取必者横于中则頋虑观望之衅渐生而贞固迫切之诚日损固有假虽死无益之言以文其过而迯其议皆失之于利害之较太深而是非之断不早易素履而蹈大讳其职此矣是故君子宁过于愚无宁失之巧宁正以败无宁幸以成宁决性命于万一不测之虞无宁腼面目以取偿于岁月不可希冀之会非昧时变也吾之是非其理固然不容解于心也不逆利钝故能成武侯之忠不必祸福故能大魏公之量然二公之时犹可言也屈平殒身于楚王疏斥之余令女矢志于曹氏尽绝之后生不足以图存没不足以蠲愤虽比千自经沟渎可也彼暇计夫成与败益与否哉然而君子至诛慨激烈忠臣义士千载如见今诵之宋至德佑譬之垂绝不可捄药之人四方土崩非有同盟敌忾之连也万里孤臣非有殊知深结之恩也海岭播迁朝命不通非有重购严宪之诱迫也远近送款靡沸成风非有单辞征文之谯擿也而宝庆以弹丸之地。在楚西南之徼。泰和公通判摄事守孤悬无援之垒当乘胜淂志之酋毕命遂志与城俱亡其视国家创造之始臣主两淂之秋果可同日语哉先儒有言曰死天下事易成天下事难此为不善处死者言之也虽然死而不足以成事者有矣未有能成天下之事而其身不意高语炼能死者也故求成于之可为者非难求成于事之不可为者为难死于事之必可为者非难而死千事之必不可为者有甚难也公非其人欤 

　　○拟题名记（徐阶） 

　　拟　题名记严相国介溪公评论唐虞无题名之石而贤不肖莫逃于千载之下议论极高至中才之说尤人所未有读此不觉爽然自失矣 

　　徐阶 【少师文贞公】 
　　今世士大。举于乡。荐于春官。有录。录以。　赐第于大廷。仕于中外。有题名。名者。以石。其于示久远计愈至矣。虽然。石之刻。徒以识一时聚散升沉之迹巳乎则吾不敢知如将以昭劝戒也自唐虞迄于今数千年彼其时题名之石未有也然而有岳牧元恺其人者世未有不知其贤也有四凶之族者世亦未有不知其不肖也石不巳赘乎曰否天下之道二。而人之品三。二也者善。与恶之谓也。三也者。上智下愚中才之谓也上。智下愚。人所易数而知也。岳牧元恺四凶之族是也。其在中才。善小而未。或不幸生不庸于时。殁不传于后矣。恶小而未着。或幸而生不为戮。殁得以泯而弗闻矣。夫夫岂非彰善瘅恶者之所隐乎。次其氏名。刻之石。使后之人有考焉。而因以劝且戒焉。是名者之志也曰石固为中才设欤。曰。上智者之意见超卓才示称之于善不。待教下。愚者不可教。中才者非教则善莫幸。而智焉是故圣王之教中才。既为之赏罚使去恶而迁善矣。惧其怠也。于是献贤能也为之书。仕也为之籍。曰庶无改于其素乎。又惧其怠也。于是为之史。曰庶无矫伪以欺于耳目之所及乎。今所谓录盖。古之籍与书而。题名之石。其以昭劝戒干久远。则隐然史照应一字不放过之法也。虽然观乎石退而有感乎其心上智者以进于善下愚者以去其恶石亦不能无助焉巳呜咊后之观者。慎母谓题名之志。姑以识一时聚散升迹巳也 

　　○文渊阁藏书记（张居正） 

　　文渊阁藏书记徐相国存斉公评机轴员融词藻无沛而不为支词蔓语以骋风云月露之致萹未从容讽议忠爱油然不独取其文之工也 

　　张居正 【太师文忠公】 
　　臣惟载籍之重也自古韩宣子聘于鲁。见易象与鲁春秋曰周礼尽在鲁矣。王孙圉对白珩之问。而称左史倚相也。曰能读三坟五典。八索九丘。繇斯以谈残简之存足以华国微言之诵足以威邻此之为藏即夏璜商彝垂弓和矢与较轻絜重犹未可同日语也盖书之传为世宝也尚矣自秦燔百家之言先王之道化而为灰烬汉兴狃于马上之习犹然不事诗书其。后挟书律除书乃稍稍复出嗣是天禄之所雠石汇之所集秘书之所贮骎骎乎日盛矣然而佚遗放失犹多有之何者世未纯熙君乏明圣昌备之期固有所待也我圣祖投戈讲艺息马论道暨于　列祖绍天阐绎嘉志于稽古右文之事用是书契以来即一帙一编学士所秘名山所藏莫句庄重气疏朗此大岳公之长技人所未易及也不应运遘会无胫而至鳞休栉比千金匮石室之中洋洋乎煌煌乎月星同其璀灿江海同其渟涵丛若邓林森若武库韩起骇其观左史诎其诵天禄石渠弘文秘书之积方斯眇矣盛哉所谓东壁西昆一代之珍藏人文之极觏也臣窃惟圣作明述立言著书非以侈空谈也则精神寄焉耳载籍极愽旁搜远罗惓々忠爱之思非以夸厚藏也则聪明资焉耳借令视犹枯竹付之掌故省览不涉探讨不加而或以循行数墨为勤以寻章摘句为工斤斤焉与经生墨士兢富即穷宇宙之籍括古今之奇玉轴牙签充牣栋宇犹无益于殿最也惟明主超然远览独淂古人之精神末句方说出于载籍之中而游千载籍之外故不徧窥望而视已明不殚倾耳而听巳聪学与圣哲并治与三五侔书云王人多求闻时惟建事戏此则　祖宗所为剙文渊阁藏书之意臣谨记 

　　○文渊阁藏书记（高拱） 

　　文渊阁藏书记孙宗伯前峰公评此萹先叙藏书之羙后述规书之易末复以圣学规勉君相而以观书之法终焉悃颖而言有序嘉萹也 

　　高拱 【左柱国大学士】 
　　臣观自古帝王开一代之治靡不搜罗往籍珍藏秘府斯亦以敦崇文教恢强睿览资硕臣之论讨垂典章于来兹甚盛轨也天禄石渠弘文秘书焜耀史简懿哉尚矣我　国家稽古右文高皇帝甫起艹昧。定天下。即下求遗书之令。方内人士。抱册而鳞集　阙下。迨　文皇帝定鼎燕京。益广购求。设文渊于午门之东楼。而藏之。　列圣蒙业益储益富上自六籍下至诸子百家以及乎　昭代之典则无不毕具结绿悬藜充牣填溢煌煌乎与东壁齐光西昆并耀矣即皇上欲有考览立取立具所以启圣聪而资鸿猷者甚备而二三阁臣执笔立阁下得仰窥金匮石室之藏以自润色臣窃惟汉兴。欲立尚书学无传。独伏胜能口诵。以其老不能行。至诏晁错。就其家传受。而孔丘适周。就援引切核柱下史问礼。韩起以聘至鲁。乃得观易象。与鲁春秋。彼崇文之主好学之臣其获犹若斯之勤以方今兹难易何如也我国家重熙累洽文治休明晏然享盘盂之安垂数百年讵可谓非稽古之功哉则兹阁所藏其系岂眇小矣夫洽闻殚见以发天明上务也考古镜今以润皇猷大烈也我规君儆相可作毋扆箴座右铭皇祖所为藏诸禁地寄以辅臣毌亦谓是裁成辅相之资欲圣子神孙其朝于典坟而夕于丘索也而阁臣职在论思玩索有淂庶几可以启心沃心佐成无疆之业哉此其垂训意至深远也脱不务殚心壹志研其精而布诸天下则兹藏母乃为虗具我皇祖建阁之意谓何抑臣闻古之善观书者其学之也愽其取之也约盖来述覌书之■〈氵厺〉更见忠悃矣高皇帝尝谓詹同曰吾宫中无事。辄取孔子言观之。如节用爱人等语。其治或之良规大哉圣学岂不诚善观书者哉兹圣子神孙之蓍鉴而阁臣所当心绎以佐太平者也臣谨记 

　　○文渊阁藏书记（张四维） 

　　文渊阁藏书记陆宗伯平原公评笔力甚雄徤风神甚爽朗而体格屹然□绳趋尺步令读者意跃神畅 

　　张四维 【大学士】 
　　夫天地之秘藏淂载籍而精始泄往册之微奥由圣哲而教始行在昔谊辟明王所以恢弘皇序规一域中者虽其躬上圣之资禀首出之德乃心思之所以日益神灵经纶之所以日益宣畅则多于稽古有赖焉挟书弛禁而后向之残缺漫漶者稍稍修明而历世滋久文籍浩繁如天禄石渠之所校雠兰台秘省之所收贮亦既称攟摭略备矣我高皇帝再辟乾坤弓矢未韬而购书之令已出文皇帝重新日月干戈甫戢而采辑之功尤勤赞扬徽媺文采炬丽列圣相承莫不研摩奥义咀茹圣真不惟不事诗书者逊谢徽猷即汉唐一二贤主号能表章未足云喻于是琰琬之所陈竹帛之所纪若鳞比川至无不毕具乃袭之以重函庋之以邃楼而天下称藏书者必曰文渊阁盖穷宛委之胜不能殚受燃太乙之藜未可竟览自有书契以来。此其总萃矣臣窃伏而思之。帝王之学非如文人艺士徒以猎英藻资博洽也祖宗储书之意亦非欲手披目览贻正大之论宏鬯之词圣子神孙以勤也若曰是书之藏千圣精神心术之所昭百代经纬典章之所寄万几之余时一省览必足以启迪性灵神助元化。而三。事大夫奉诏典机务者亦淂纵观其间庶几效帷幄之忠言资参赞之大略渊哉微乎藏书之意矣不然昔之留情艺苑注意缥囊者代不乏主也然君不益其圣治不掩其衰亦斵轮所讥糟粕耳于治道诃禆焉皇上英谋睿哲巳默窥不传之秘而又文华不辍讲说深宫不之水览观直将上接精一远追缉熙奚止袭稽古之粗亦胜右文之虗声哉乃臣愚则又有献矣夫文籍天下之大观而问学哲后之远猷也秘书所藏臣不能记切意治天下之龟鉴尽列于才识非常董贾流亚兹故抉秘于六经则道德昭考迹于羣史则规模定观心于鸿儒硕士之论则趋向明极辨于诸子百家之谭则观省切遵宪于祖宗宝训实录之所载则继述善总追有禆于圣心有益于治化书之藏其用非眇小也臣叨奉明纶载笔以记。敢效其芹曝之悃如此云某年月日臣谨记 

　　○文渊阁藏书记（吕调阳） 
</div>
    <div class="pagination">
<a href="增定国朝馆课经世宏辞_page20.html">上一页</a><span>...</span><a href="增定国朝馆课经世宏辞_page16.html">16</a><a href="增定国朝馆课经世宏辞_page17.html">17</a><a href="增定国朝馆课经世宏辞_page18.html">18</a><a href="增定国朝馆课经世宏辞_page19.html">19</a><a href="增定国朝馆课经世宏辞_page20.html">20</a><span class="current-page">21</span><a href="增定国朝馆课经世宏辞_page22.html">22</a><a href="增定国朝馆课经世宏辞_page23.html">23</a><a href="增定国朝馆课经世宏辞_page24.html">24</a><a href="增定国朝馆课经世宏辞_page25.html">25</a><a href="增定国朝馆课经世宏辞_page26.html">26</a><span>...</span><a href="增定国朝馆课经世宏辞_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
