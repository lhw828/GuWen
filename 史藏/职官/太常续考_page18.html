<!DOCTYPE html>
<html>
<head>
    <meta charset="UTF-8">
    <title>太常续考 - 第 18 页/共 36 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太常续考 - 第 18 页/共 36 页</h1>
    <div class="content">






　　一仪注
　　其日赞引导遣官行教坊司作乐赞引赞就位赞诣前赞上香赞复位赞四拜赞奠帛行初献礼赞诣神位前赞献帛赞献爵赞复位赞跪赞读祝读讫赞俯伏兴平身赞亚献礼终献礼【仪俱同初献惟不献帛读祝】赞四拜赞焚祝帛执事捧祝帛过拜位赞诣焚祝帛所焚半赞礼毕
　　一祝文皇帝遣旗手衞指挥某致祭于旗纛之神惟神之灵实壮威武适当嵗暮礼宜时祀敬陈牲醴神其鉴知尚享
　　一本寺出祝帛果品牲醴等物祝文一道礼神帛一段【白色】降香一斤【又一炷】八两烛二枝四两烛二枝一两烛五枝胡桃四斤栗子六斤红五斤荔枝圆眼各三斤祝文本纸二张包香帛黄咨纸二张白咨纸一张酒二瓶山羊一只猪一口一办祭官一员一执事乐舞生赞引读祝捧帛执爵司尊共五人
　　一供祀厨役见太庙下八月某日祭旗纛等神
　　一前期十日本寺题本遣旗手衞官行礼
　　一前期一日典簿视宰牲午后陈设笾豆牲只




　　一陈设








　　一仪注
　　祭日子时赞引导遣官行教坊司作乐赞引赞诣盥洗所盥讫典仪【唱】执事官各司其事赞引赞就位【位设于殿外】典仪【唱】迎神作乐乐止赞引赞四拜典仪【唱】奠帛行初献礼作乐赞引赞陞坛引遣官繇殿左门入赞诣神位前捧帛官跪进帛于遣官奠讫执爵官跪进爵于遣官献讫赞诣读祝位乐暂止赞跪赞读祝读讫乐复作赞俯伏兴平身赞复位乐止典仪【唱】亚献礼作乐执事官捧爵诣神位前跪献讫乐止典仪【唱】终献礼作乐【仪同亚献】乐止典仪【唱】饮福受胙赞引赞诣饮福位引遣官繇左门入至饮福位赞跪赞饮福酒饮讫赞受胙受讫赞俯伏兴平身赞复位赞再拜典仪【唱】彻馔作乐乐止典仪【唱】送神作乐赞引赞四拜乐止典仪【唱】读祝官捧祝掌祭官捧帛馔各诣燎位作乐捧祝帛馔官诣燎所赞诣望燎位导遣官至燎所鸣金鼓放花炮焚祝帛讫赞礼毕乐止
　　一祝文皇帝遣致祭于旗头大将六纛大神五方旗神主宰战舡正神金鼓角□炮之神弓弩飞鎗飞石之神阵前阵后神只五猖等众惟神钦天命而无私助掦威武有功国家兹当仲秋谨遵常典特以牲醴遣官致祭神其鉴知尚享
　　一本寺出祝帛等物祝版一片礼神白色帛五段色帛二段降香二斤【又一炷】八两烛二枝四两烛四枝二两烛八枝一两烛八枝【其与都城隍共者另开于后】
　　一合用供器祭器【各器俱先农坛祠祭署收贮】
　　大铜鼎二个铜锅一口铜缸二口挿灯旗架大小二十三个牲匣三副比原纪多二副供卓大小三张孔卓一张竪柜三张笾豆匣六副条卓二张比原纪少四张小卓四张大切案一块帛匣六副条盘六个馔盘十个比原纪多旧七个香盒五个御仗九根座灯六盏挿灯五十一盏祝版架二座接卓一张司尊卓一张烧香卓四张木案五块木櫈一条挿灯櫈十条先农坛斋宫
　　铜缸二口小签盘三个大铁锅七口朝灯四座条卓四张木案二块白磁爵四十五个酒钟一百一十一个毛血盘八十四个五坛白酒钟共二百七十二个
　　一办祭官一员
　　一执事乐舞生十三人烧香生二人供祀厨役三十五名旗纛城隍二坛共用芡实二斤八两栗子四斤红二斤十二两榛仁二斤十二两菱米三斤香油二斤砂糖八两白盐一斤八两盐砖八两大笋花椒香各二两莳萝八钱醢鱼二斤鰝鱼二尾木炭十斤祝版本纸四张包版黄白榜纸各二张包香帛黄咨纸十张白咨纸八张稻米二升黍米稷米粱米各二升白麫荞麦麫各四斤葱六两菁菜二斤芹菜二斤韭菜十二两酱二两酒七瓶木柴八百斤苇把五束【毎束重二十五斤】犊三只用北羊二只猪三口【二坛各猪一口共用豚□猪一口】鹿一只二只















　　太常续考卷三
<史部,职官类,官制之属,太常续考>
　　钦定四库全书
　　太常续考卷四
　　长陵等陵事宜
　　十二陵俱在昌平州天寿山【山初名黄土山永乐年改为今名】成祖文皇帝陵曰长陵仁孝文皇后合仁宗昭皇帝陵曰献陵【在长陵西】诚孝昭皇后合宣宗章皇帝陵曰景陵【在长陵东】孝恭章皇后合英宗睿皇帝陵曰裕陵【在献陵西】孝庄睿皇后孝肃皇后合宪宗纯皇帝陵曰茂陵【在裕陵西】孝贞纯皇后孝穆皇后孝惠皇后合孝宗敬皇帝陵曰泰陵【在茂陵西】孝康敬皇后合武宗毅皇帝陵曰康陵【在泰陵西南】孝静毅皇后合世宗肃皇帝陵曰永陵【在景陵东南】孝洁肃皇后孝烈皇后孝恪皇后合穆宗荘皇帝陵曰昭陵【在长陵西南】孝懿荘皇后孝安皇后孝定皇后合神宗显皇帝陵曰定陵【在昭陵之北】孝端显皇后孝静皇后合光宗贞皇帝陵曰庆陵【在裕陵东南】孝元贞皇后孝和皇后孝纯皇后合熹宗悊皇帝陵曰徳陵【在永陵之东】各陵寳城上正前为明楼楼前为石几筵又前为祾恩殿为祾恩门【各陵殿旧名享殿嘉靖十七年上躬祀天夀山诸陵始名殿曰祾恩殿门曰祾恩门祾者祭而受福之名也恩者罔极之恩也】门外为圣绩碑亭为神库神厨宰牲亭长陵迤南为总神路又为门门外列石文武大臣象兽石柱及牌楼南为红门门内为拂尘殿门外为石牌坊永陵东南有感恩殿殿东为神马厰十二陵各置卫设神宫监祠祭署长陵祠署建于本陵神宫监南中为公座左右为官舍前为署门永乐七年建献陵祠祭署建于本陵宰牲亭左制如长陵祠祭署洪武元年建景陵祠祭署建于本陵宰牲亭右中为公座后为官舍前为署门宣徳十年建裕陵祠祭署建于本陵宰牲亭左制如长陵祠祭署天顺八年建茂陵祠祭署建于本陵宰牲亭左制如长陵祠祭署成化二十三年建泰陵祠祭署建于本陵宰牲亭左制如长陵祠祭署治十八年建康祠祭署建于本陵宰牲亭左制如景陵祠祭署正徳十六年建永陵祠祭署建于本陵宰牲亭左制如景陵祠祭署嘉靖十五年建昭陵祠祭署建于本陵宰牲亭左制如景陵祠祭署隆庆六年建定陵祠祭署建于本陵宰牲亭左制如昭陵祠祭署万厯十一年建庆陵祠祭署建于本陵桥南向东制如定陵祠祭署天啓元年建徳陵祠祭署建于本陵宰牲亭左制如永陵祠祭署崇祯元年建以上十二署署官各奉祀一员祀丞一员陵户各四十名惟昭陵为四十五名长陵十六妃止以数目为次并无諡号姓氏俱从献陵七妃恭静贤妃李氏恭懿惠妃赵氏贞静敬妃张氏四妃五妃六妃七妃【俱无諡号姓氏】四位从三金山景陵八妃荣思贤妃吴氏二妃三妃四妃五妃六妃七妃八妃俱无諡号姓氏七位从一金山裕陵十八妃无从靖荘安穆宸妃万氏恭荘端惠徳妃魏氏昭肃靖端贤妃王氏端靖安和惠妃王氏荘和安靖顺妃樊氏荘僖端肃安妃杨氏端荘昭妃武氏恭安和妃宫氏端和懿妃黄氏荘靖安荣淑妃髙氏安和荣靖丽妃刘氏【以下八妃俱用素馐】恭僖成妃张氏昭靖恭妃刘氏僖恪充妃余氏惠和丽妃陈氏荣靖贞妃王氏恭靖荘妃赵氏【以上各妃俱金山】贞顺懿恭惠妃刘氏【绵山】茂陵废后吴氏【坟在金山】后十四妃无从端荣昭妃王氏端顺贤妃栢氏端僖安妃姚氏康顺端妃潘氏静僖荣妃唐氏和惠静妃乐氏恭惠和妃梁氏荘懿徳妃张氏恭懿敬妃王氏靖顺惠妃郭氏荘静顺妃王氏荣惠恭妃杨氏昭顺丽妃章氏【以上俱金山口十三位共一墓】恭肃端顺荣靖皇贵妃万氏【大陵山九龙池南在茂陵西南】康陵二妃无从荣淑贤妃沈氏淑惠徳妃吴氏【俱金山】永陵继后并三十三妃二十六嫔【无从】继后张氏悼隠恭妃文氏【金山】荣安惠顺端僖皇贵妃闫氏荘顺安荣贞靖皇贵妃沈氏恭僖贞靖贵妃文氏恭顺端和温靖皇贵妃王氏懐荣贤妃郑氏荣安贞妃马氏恭淑安僖荣妃杨氏【墺儿塔】宜妃包氏静妃陈氏睦妃何氏丽妃王氏晏妃禇氏常妃张氏庄妃王氏和妃髙氏安妃彭氏【以上九妃共一墓】平妃耿氏定妃吴氏顺妃李氏懐嫔王氏御嫔黄氏宛嫔赵氏懐妃王氏常嫔马氏安妃张氏【以上九妃嫔共一墓】常嫔刘氏常嫔杨氏常嫔张氏宜妃于氏康嫔刘氏常嫔傅氏常嫔张氏常嫔杨氏常嫔刘氏【以上九妃嫔共一墓】昭嫔张氏常嫔武氏宜妃宋氏静妃朱氏和妃张氏寜嫔郭氏静嫔田氏安妃髙氏安嫔孟氏【以上九妃嫔共一墓】丽嫔宋氏荘妃杜氏和嫔任氏康妃王氏常嫔髙氏常嫔王氏温靖懿妃赵氏【以上七妃嫔共一墓】徳妃张氏徽妃王氏庄嫔王氏惠嫔韦氏常妃陈氏常嫔李氏裕嫔王氏【以上七妃嫔各为一墓】俱金山昭陵十三妃昭顺英妃魏氏安妃杨氏恭妃李氏庄僖荣妃王氏敬妃庄氏和妃赵氏庄妃刘氏端妃董氏懿妃于氏荣恪徳妃李氏康靖容妃韩氏贞惠贤妃姜氏昭懿竒妃叶氏【俱金山】定陵九妃六嫔恭顺荣庄端靖皇贵妃李氏靖惠顺妃李氏恭恪荣和靖皇贵妃郑氏【俱昌平州银钱山】温静顺妃常氏荘靖徳妃许氏荣惠宜妃杨氏端靖淑妃秦氏端静荣妃王氏僖妃王氏顺嫔张氏悼嫔耿氏徳嫔李氏荣嫔李氏敬嫔邵氏慎嫔魏氏【俱金山】庆陵恭懿惠顺荘妃李氏徳陵悼顺裕妃张氏恭惠纯妃段氏诸陵殿初止设一帝一后神主嘉靖十五年世宗皇帝欲以宪宗生母孝肃太皇太后周氏孝宗生母孝穆皇太后纪氏睿宗生母孝惠太皇太后邵氏神主祔裕陵茂陵殿谕礼官曰庙祀陵祀本不同奉慈三后主【二后主初享扵奉慈殿】既不得祔陵殿似黜之非亲之也礼官请祔孝肃主于裕陵殿孝穆孝惠主于茂陵殿合享罢三后奉慈殿之祭世宗又曰皇太后太皇太后本子孙尊称称睿皇后纯皇后又嫌扵适改三后主皆题皇后不得书帝諡万厯三年上谕礼官曰朕思孝殿皇祖妣孝烈皇后【世宗继后方氏也】神霄殿皇祖妣孝恪皇太后【穆宗生母杜氏也】神主当奉迁何处礼部查有嘉靖十五年孝肃三后神主迁于陵殿之例奉圣防三后神主奉迁陵殿既有我皇祖旧典今宜遵行乃改题孝恪皇太后主为孝恪皇后同孝烈皇后俱祔于永陵殿罢孝神霄二殿祭长陵等十二陵诸妃旧祔陵者配享陵殿金山诸处者祭于本坟嘉靖十七年秋六陵妃俱配享各陵殿罢本坟祭而各陵诸妃嫔定庆徳诸妃今尚祭于金山各坟所每嵗清明霜降中元冬至正旦万寿圣节共六次本寺共题请分遣勲戚大臣五员行礼长景二陵一员献裕二陵一员茂泰康三陵一员永陵一员昭陵一员原考九陵止遣官五员分祭今増续定陵庆陵徳陵各陵俱有分遣每陵各一员惟万寿圣节不祭从位诸妃清明霜降二次各衙门官陪拜中元冬至正旦圣节各衙门官不陪拜诸帝后忌辰本寺各题请遣官行礼帝忌辰则并祭本陵诸后后忌辰则并祭本陵帝及祔后
　　一谒陵礼上间率后妃一行凡亲王来京则有谒陵之祭之国则有辞陵之祭香帛亭亭建于昌平州署之西城隍庙之东为殿六楹前门中门各四楹左右厢各八楹后厢六楹东西有屋数区为官僚庖役斋息之所亭夫二名【昌平州佥充守亭】洪熈初长陵香帛至昌平寄宿舘舍宣徳间设长陵卫乃暂安于卫之防事治十三年寺卿崔志端于州署之西购隙地数畆疏请建亭命工部董其役嗣是香帛至州官及守备以下皆迎送如仪嘉靖三十四年九月霜降知州卫钿不行遵奉本寺题奉圣防这厮且姑寛处着实打五十棍发邉卫充军但逃杀了着该衙门行文有司再这等的依律定罪钦此自是益严肃无有不如人者矣毎陵祭额用牛犊猪羊本寺委牺牲所千户一员领旗军九名先期二日送至昌平州香帛亭后旧有牲房用避雨雪年久圯坏万厯十八年寺卿张汝济准典簿防呈复建牲房七间勒碑以纪其事赀取诸寺公费是以不关将作仍佥旗军二名轮守之且时葺之也
　　一仪注祭日子时賛引对引导遣官至祾恩殿右门外典仪【唱】执事官各司其事賛引賛就位【位设于殿内】执事捧香盒至香案賛诣前賛引导遣官至香案前賛上香遣官二上香跪讫賛复位賛四拜典仪【唱】奠帛行初献礼执事捧帛爵各献于御案跪讫賛跪賛读祝讫賛俯伏兴平身典仪【唱】亚献礼执事捧爵献于御案跪讫典仪【唱】终献礼【仪同亚献】賛四拜典仪【唱】读祝官捧祝进帛官捧帛各诣燎位捧祝帛官出殿中门賛礼毕
　　一祝文长陵维年歳次十一月朔日孝孙嗣皇帝御名谨遣昭告于成祖啓天道髙明肇运圣武神功纯仁至孝文皇帝仁孝慈懿诚明荘献配天齐圣文皇后曰气序流迈时维冬至追念深恩伏増哀感谨用祭告伏惟尚享献陵维孝孙嗣皇帝御名谨遣昭告于仁宗敬天体道纯诚至徳文钦武章圣达孝昭皇帝诚孝恭肃明徳仁顺天啓圣昭皇后曰【文同前】景陵维孝孙嗣皇帝御名谨遣昭告于宣宗宪天崇道英明神圣钦文昭武寛仁纯孝章皇帝孝恭懿宪慈仁荘烈齐天配圣章皇后曰日月不居圣容益逺兹遇冬至追念大恩不胜哀感谨用祭告伏惟尚享裕陵维孝孙嗣皇帝御名谨遣昭告于英宗法天立道仁明诚敬昭文宪武至徳广孝睿皇帝孝荘献穆惠显仁恭天钦圣睿皇后孝肃贞顺康懿光烈辅天成圣皇后曰气序流迈时维冬至追慕深恩伏増哀感谨用祭告伏惟尚享茂陵维孝孙嗣皇帝御名谨遣昭告于宪宗继天凝道诚明仁敬崇文肃武宏徳圣孝纯皇帝孝贞荘懿恭靖仁慈钦天辅圣纯皇后孝穆慈慧恭恪荘僖崇天承圣皇后孝惠康肃温仁懿顺恊天佑圣皇后曰【文同裕陵】泰陵维孝侄孙嗣皇帝御名谨遣昭告于孝宗建天明道诚纯中正圣文神武至仁大徳敬皇帝孝康靖肃荘慈哲懿翊天賛圣敬皇后曰气序流迈时维冬至追念深恩益增哀感谨用祭告伏惟尚享康陵维孝侄孙嗣皇帝御名谨遣昭告于皇髙伯祖考武宗承天达道英肃睿哲昭徳显功宏文思孝毅皇帝皇髙伯祖妣孝静荘惠安肃温诚顺天偕圣毅皇后曰【文同泰陵】永陵维孝孙嗣皇帝御名谨遣昭告于皇髙祖考世宗钦天履道英毅圣神宣文广武洪仁大孝肃皇帝皇髙祖妣孝洁恭懿慈睿安荘相天翊圣肃皇后皇髙祖妣孝烈端顺敏惠恭诚祗天卫圣皇后皇髙祖妣孝恪渊纯慈懿恭顺賛天开圣皇后曰嵗序流迈时维冬至追慕深恩益増哀感谨用祭告伏惟鉴歆昭陵维孝曽孙嗣皇帝御名谨遣昭告于皇曾祖考穆宗契天隆道渊懿寛仁显文光武纯徳孝荘皇帝皇曾祖妣孝懿贞惠顺哲恭仁俪天襄圣荘皇后皇曽祖妣孝安贞懿恭纯温惠佐天圣皇后皇曾祖妣孝定贞纯钦仁端肃弼天祚圣皇后曰【文同永陵】定陵维孝孙嗣皇帝御名谨遣昭告于皇祖考神宗范天合道哲肃敦简光文章武安仁止孝显皇帝皇祖妣孝端贞恪荘惠仁明嫓天毓圣显皇后皇祖妣孝靖温懿敬让贞慈叅天圣皇后曰【文同前】庆陵维孝子嗣皇帝御名谨遣昭告于皇考光宗崇天契道英睿恭纯宪文景武渊仁懿孝贞皇帝皇妣孝元昭懿哲惠荘仁合天弼圣贞皇后皇妣孝和恭献温穆徽慈谐天鞠圣皇后皇妣孝纯渊静慈顺肃恭毗天钟圣皇后曰【文同前】徳陵维孝弟嗣皇帝御名谨遣昭告于皇兄熹宗达天阐道敦孝笃友章文襄武靖穆荘勤悊皇帝曰时序迁流某节屇仰念宏徳追感倍增谨用祭告伏惟鉴歆
　　一前期五日本寺委恊律郎提调乐舞生于太和殿演各陵坟所礼仪十二陵前期三日本寺发香祝牲帛至昌平州本州官吏鼓乐迎于南门外行一拜三叩头礼奉安于香帛亭各官行五拜三叩头礼前期二日发昌平各官送于西门外如迎仪前期一日陈设














<史部,职官类,官制之属,太常续考,卷四>
　　西山陵园事宜
　　恭让章皇后陵在西山陵前为享殿殿外为神库神厨宰牲亭内官房每嵗清明霜降中元冬至正旦万寿圣节后忌辰共七次本寺题请遣内官行礼恭仁康定景皇帝陵在西山贞惠安和景皇后合陵前为享殿殿外为神库神厨宰牲亭内官房成化年建碑亭于门左嘉靖二十一年以共碑偏置门左乃改建于陵门之外每嵗清明霜降中元冬至正旦万寿圣节及帝后忌辰共八次本寺题请遣官行礼越靖王【贞忠妃吴氏】卫恭王【贞烈妃杨氏俱绵山】蕲献王滕懐王【俱金山】以上四王皆仁宗皇帝子也许悼王秀懐王【妃黄氏】忻穆王以上三王【俱金山】皆英宗皇帝子也懐献世子【坟在金山】即景皇帝子也悼恭太子岐惠王【妃王氏】雍靖王【妃吴氏】寿定王【妃徐氏继妃吴氏】汝安王【嫡妃李氏次妃晋氏】泾简王【妃曹氏】申懿王【妃项氏】皇子以上一太子六王一皇子【俱金山】皆宪宗皇帝子也蔚悼王【坟在金山】即孝宗皇帝子也哀冲太子荘敬太子【二太子坟在墺皃峪】頴伤王戚懐王蓟哀王均思王景恭王【坟俱在金山】以上二太子五王皆世宗皇帝子也宪懐太子靖悼王以上俱金山皆穆宗皇帝子也邠哀王沅懐王永思王以上三王俱金山皆神宗皇帝子也简懐王齐思王惠懐王以上三王俱翠防山皆光宗皇帝子也懐冲太子悼懐太子献懐太子以上三太子俱玉泉山皆熹宗皇帝子也懐隠王【葬翠防山】即今上子也永清公主【金山】即宣宗皇帝女也长泰公主仙逰公主太康公主以上三公主金山皆宪宗皇帝女也归善公主常安公主思柔公主【俱金山】以上三公主皆世宗皇帝女也蓬莱公主太和公主栖霞公主【俱金山】以上三公主皆穆宗皇帝女也仙居公主静乐公主云梦公主灵丘公主云和公主泰顺公主【俱金山】香山公主天台公主【洪达山】以上八公主皆神宗皇帝女也悼懿公主悼宁公主悼康公主悼恭公主【俱金山】悼顺公主悼淑公主【俱杨家顶山】以上六公主皆光宗皇帝女也永宁公主懐宁公主【杨家顶山】以上二公主皆熹宗皇帝女也宪庙废后吴氏【坟在金山】睿宗温静淑妃王氏世庙继后张氏【坟俱在金山】悼隠恭妃文氏【金山】荣安惠顺端僖皇贵妃阎氏贞靖皇贵妃沈氏恭僖贞靖贵妃文氏恭顺温僖皇贵妃王氏懐荣贤妃郑氏荣安贞妃马氏恭淑安僖荣妃杨氏【坟俱在墺儿峪】宜妃包氏静妃陈氏恭僖丽妃王氏晏妃禇氏常妃张氏荘妃王氏和妃髙氏安妃彭氏睦妃何氏【以上九妃共一墓金山】平妃耿氏定妃吴氏懐嫔王氏顺妃李氏懐妃王氏安妃张氏御嫔黄氏宛嫔赵氏常嫔马氏【以上九妃嫔共一墓金山】宜妃于氏常嫔刘氏常嫔杨氏常嫔张氏康嫔刘氏常嫔傅氏常嫔张氏常嫔杨氏常嫔刘氏【以上九妃嫔共一墓金山】宜妃宋氏静妃诸氏和妃张氏安妃髙氏昭嫔张氏常嫔武氏宁嫔郭氏静嫔田氏安嫔孟氏【以上九妃嫔共一墓金山】荘妃杜氏康妃王氏懿妃赵氏丽嫔宋氏和嫔任氏常嫔髙氏常嫔王氏【以上七妃嫔共一墓金山】徳妃张氏徽妃王氏荘嫔王氏惠嫔韦氏常嫔陈氏常嫔李氏裕嫔王氏【以上七妃嫔各为一墓金山】以上三十三妃二十六嫔皆世宗皇帝妃嫔也【以上各妃俱随陵祭嫔随小山】昭顺英妃魏氏安妃杨氏恭妃李氏荘僖荣妃王氏敬妃荘氏和妃赵氏荘妃刘氏端妃董氏懿妃于氏荣恪徳妃李氏康靖容妃韩氏贞惠贤妃姜氏昭懿竒妃叶氏【以上十三妃】皆穆宗皇帝妃也皇贵妃李氏顺妃李氏皇贵妃郑氏【俱昌平州银钱山】顺妃常氏徳妃许氏荣惠宜妃杨氏淑妃秦氏荣妃王氏僖妃王氏顺嫔张氏悼嫔耿氏徳嫔李氏荣嫔李氏敬嫔邵氏慎嫔魏氏【以上十五妃嫔】皆神宗皇帝妃也【金山】恭懿惠顺荘妃李氏光宗皇帝妃也悼顺裕妃张氏恭恵纯妃段氏皆熹宗皇帝妃也【俱金山】每坟各置享殿厨库及内官房累朝妃嫔不从者各为一墓惟宪庙十三妃共一墓嘉静三十年静妃陈氏卒上以宪庙诸妃甞同坟谕礼工二部曰祖宗成法当守王制亦当法古世妇御妻皆用九数宜九妃同一墓一享殿遂为定制每嵗清明霜降中元冬至正旦五节及万寿圣节祭各陵坟长陵等十二陵用牲醴前期十日本寺题本遣官行礼每陵各遣官一员候防下各行手本知防【惟圣节用素祭不用牲醴】恭让皇后陵用牲醴前期十日本寺题本遣内官行礼【行掲帖知防司礼监】恭仁康定景皇帝陵用牲醴前期十日本寺题本遣官行礼行礼官候防下行手本知防每嵗清明霜降中元冬至正旦五节祭宪庙废后吴氏坟所用素馐前期十日本寺题本遣内官行礼【行掲帖知防司礼监】哀冲荘敬二太子坟所用牲醴前期十日本寺各题本遣官行礼共遣一员候防下行手本知防越靖王并妃秀懐王并妃蕲献王滕懐王卫恭王并妃申懿王并妃许悼王忻穆王雍靖王并妃泾简王并妃蔚悼王頴伤王岐惠王并妃戚懐王蓟哀王均思王景恭王并妃靖悼王邠哀王沅懐王懐隠王永思王简懐王齐思王慧懐王寿定王并妃汝安王并妃永清公主长太公主仙逰公主太康公主常安公主思柔公主归善公主蓬莱公主太和公主栖霞公主僊居公主静乐公主云梦公主灵丘公主云和公主恭顺公主香山公主天台公主悼懿公主永宁公主懐宁公主悼宁公主悼康公主悼恭公主悼顺公主悼淑公主宪庙皇子懐献世子宪懐太子懐冲太子悼懐太子献懐太子悼恭太子继后张氏皇贵妃李氏皇贵妃郑氏荣恵宜妃杨氏昭顺英妃魏氏荣恪徳妃李氏康靖容妃韩氏惠顺荘妃李氏荣妃王氏和妃赵氏敬妃荘氏荘妃刘氏安妃杨氏端妃董氏恭妃李氏懿妃于氏顺妃常氏徳妃许氏荣妃王氏淑妃秦氏贤妃姜氏淑妃王氏僖妃王氏竒妃叶氏顺妃李氏纯妃段氏裕妃张氏敬嫔邵氏荘嫔王氏惠嫔韦氏常嫔陈氏常嫔李氏裕嫔王氏懐嫔王氏御嫔黄氏宛嫔赵氏常嫔马氏常嫔刘氏常嫔张氏康嫔刘氏常嫔傅氏常嫔张氏常嫔杨氏昭嫔张氏常嫔武氏宁嫔郭氏静嫔田氏安嫔孟氏顺嫔张氏悼嫔耿氏丽嫔宋氏和嫔任氏常嫔髙氏常嫔王氏常嫔刘氏常嫔杨氏荣嫔李氏徳嫔李氏慎嫔魏氏以上一百二十二位惟废后皇子悼恭太子长太公主仙游公主太康公主常安公主思柔公主归善公主共九位用素馐余俱用牲醴前期十日本寺共题本各遣内官行礼【共行掲帖知会司礼监】
　　一清明霜降二节添祭保圣夫人冯氏卫圣夫人尹氏佑圣夫人张氏佐圣夫人李氏敬侍夫人郝氏辅圣夫人蔺氏佐圣夫人张氏辅圣夫人魏氏翊圣夫人刘氏恭慎夫人韩氏卫圣夫人杨氏荣顺夫人孟氏崇奉夫人申氏敬顺夫人邵氏寅奉夫人梁氏恭勤夫人李氏安和夫人周氏崇善夫人胡氏崇敬夫人胡氏勤敬夫人饶氏荣善夫人项氏勤奉夫人张氏保圣夫人孙氏恭奉夫人髙氏奉圣夫人刘氏肃奉夫人顾氏荘奉夫人邢氏勤慎夫人曽氏恭慎夫人安氏敬慎夫人阎氏肃侍夫人侯氏慎侍夫人韦氏礼慎夫人马氏诚侍夫人王氏忠慎夫人陈氏忠奉夫人客氏戴圣夫人金氏顺侍夫人杨氏端敬敏侍夫人柴氏佑圣夫人徐氏翊圣夫人金氏安懿夫人彭氏女冠孙氏等前期十日本寺题请同










　　一仪注【恭让恭仁】二陵【仪注俱同拾二陵惟无陪祀官】一祝文维孝孙嗣皇帝御名谨遣昭告于恭让诚顺康穆静慈章皇后曰日月不居仙逰益逺兹遇冬至不胜追慕谨用祭告伏惟尚享维孝侄孙嗣皇帝御名谨遣昭告于恭仁康定景皇帝贞惠安和景皇后曰节序流迈时维冬至追慕亲亲良増伤感以牲醴用修时祭伏惟尚享










</div>
    <div class="pagination">
<a href="太常续考_page17.html">上一页</a><span>...</span><a href="太常续考_page13.html">13</a><a href="太常续考_page14.html">14</a><a href="太常续考_page15.html">15</a><a href="太常续考_page16.html">16</a><a href="太常续考_page17.html">17</a><span class="current-page">18</span><a href="太常续考_page19.html">19</a><a href="太常续考_page20.html">20</a><a href="太常续考_page21.html">21</a><a href="太常续考_page22.html">22</a><a href="太常续考_page23.html">23</a><span>...</span><a href="太常续考_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
