<!DOCTYPE html>
<html>
 <head>
  <meta charset="utf-8"/>
  <title>
   增定国朝馆课经世宏辞 - 第 8 页/共 74 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   增定国朝馆课经世宏辞 - 第 8 页/共 74 页
  </h1>
  <div class="content">
   ○盐政利弊议（霍■〈韦畐〉） 

　　盐政利弊议邹祭酒廓庵公评塩政与边计国计相关乃国家苐一机宜今日苐一弊政渭厓述利弊如指掌即使案孔握等刘景掌赋亦不能出公范围矣 

　　霍■〈韦畐〉 【大学士】 
　　窃谓立法须公而溥行法须严而密然又善适变通之权乃可久而无弊唐刘晏只用淮盐。遂济国用。臣今姑议淮盐利弊。即天下可推也　国初以两淮卤地。授民煎盐。岁收课盐有差。亦犹授民以田。而收其赋也。惟盐课条例云。凡各灶丁。除正额盐外。将煎到余盐。夹带出场。及私盐货卖者绞。然则耕民纳赋租外将余粟货卖者绞可乎此法良有深意而后人失之也淮盐原额。岁办三十五万引有奇。后改办小引七十万有奇。然两淮盐课。除正额外。犹产余盐三百万引有。今正额巳不淂多取。余盐复不淂私贸。即三百万余盐。安所消遣乎。两淮行盐地方。南尽湖广。西抵河南东尽东海。地方数千里。人民亿万家。所仰食盐。只七十万引。饔餐安所取足乎。是无怪乎私盐横溢。而盐价涌贵也。　国家灶丁办盐。每引四百斤。给工本钞二贯五伯欲善塩政湏复祖制后?行法之弊灶户啇人并受其害渭厓此议可谓悉心探讨矣文。盖洪武年间钞一贯。值钱千文。灶丁淂实利如是。而冐禁卖私盐。绞死可也。今钞一贯。不易粟二升。乃禁绝灶丁。勿卖私盐是逼之饿以死也。此后来行法之弊。非初年之失也。正统二年令曰。贫难灶丁。除正额盐。照旧收纳。其余盐收贮本场。每二百斤。官给米麦二。十三年令曰。每余盐二百斤。给与米一石。若余盐二百斤。灶丁实淂米一石。乃私卖盐。即绞死可也。盖当时。此令虽出。而米寔无措。故官司徒挟此令。以征取余盐。实不能必行此令。给民米麦。且贫弱灶丁。朝有余盐夕望米麦。不淂巳则先从富。室称贷米麦。然后加倍偿盐。以出息者有矣。故盐禁愈严则贫灶愈多此之由也贫民卖私盐。人即捕获。富室卖私盐。官亦容隐?呚贫灶余盐。必藉富室。乃淂私卖。富室豪民。挟海负险。多招贫民。广占卤地。煎盐私卖。富敌王侯。故盐禁愈严富室愈横此之由也且法愈严。则利愈大。顽民见利而不见法。淮安顽民数千万家。荒弃农亩。专贩私盐。挟兵弩官司不敢诃问近年恃众。往往为劫。此隙不弭。必贻大患。不止阻坏盐法而巳然既不能讲求古法以处置余盐复不能变通钞法以补给工本则贫民何所仰赖而不为变故盐禁愈严盗贼愈多此之以上贫灶多富宜横盗贼滋皆塩场灶户之弊由也此盐场灶户之利弊也洪武年间。招商中盐。每引纳银八分官之征至薄。商之获至厚。故盐价平贱。民亦受赐永乐年间每盐一引。输边粟二斗五升。商税虽加。边粮仰足。民亦受赐自永乐以前。淮盐开中岁无定额。永乐以后。岁定七十二万引。复定七分常股。三分存积。夫曰常股犹常行也。商人先纳边粮乃给引目守场候支常年盐也。有守侯数十年。老死而不淂支者今兄弟妻子代支之令可考也曰存积者。积塩在场。遇边粮急缺乃倍价开中。越次放支之塩也。此居货罔利。非王法正体成化以后。准纳折色。每塩一引。准纳银三钱五分或四钱二分。又塩政历朝因革千此可见令云。客商若无见盐许本场买补。夫曰本场买补。即开余盐私卖之禁矣。故奸商借官引以影私盐。然商人灶户。两得赢利州县民士。亦食贱盐惟私盐愈行。则官盐愈壅。而法遂大坏今两浙盐畗许纳折色之令可考也弘治正德年间。或权奸奏讨或勋戚　恩赐。皆给引目自买余盐。故法遂大坏。而盐亦平贱。复有各年开中未尽盐。名曰零盐。称掣余盐堆积在所。名曰所盐皆权要报中借影私盐以壅正额。故正德以前。盐价虽平。而正课日损。自御史秦钺奏革　所盐。秤掣余盐每二百斤。作一小引税银一两。则取之过重。自御史金奏减盐价。每盐一引。纳银前有逸文者。阻坏塩法者。悉与革绝。复选廉而有才者一人。为漕运都御史兼理塩法。俾自举用运司提举等官。凡商人纳完粮料。即与支塩。勿淂久淹。凡积年为商人害者。阻坏塩法者。即与革绝。漕无策是不行钞法则灶户贫而私塩溢正塩壅是□日塩政之弊运都御史。与提督都御。盐课边储。互相关通。盈缩交与接济利病均为兴革。边方腹里。共为一心。两都御。如左右手。然后足以集事。行之数年。即边储可足。乃以余积。召募游民。开垦边地。劝课农亩。边地愈辟。边防愈固。百年之利。故曰中策何谓无策洪武初。给灶丁卤地。复给草荡所以利。灶户者甚厚额塩一引。给工本钞二贯五百文。复免灶丁杂差。所以资灶丁者。甚厚。岁课止七十万引。所以取之者甚薄。惟余塩不许私卖。有余即给官钞收之。下以资灶户。上以总利权。而均其施。天下食贱塩之利。灶户无余盐之滞其法极善。自钞法不行。则官司无术四弊道尽□塩之害以处余塩矣。乃曰。挟余塩者绞。贩私塩者绞。果可行乎。行之而严。即灶丁空腹以死。不然。即为变。行之而宽。即三百万余塩之利。尽入奸人囊橐矣。法之弊而穷者一也灶丁穷矣。转而逃逋。乃区区赈济。区区招复千日握其喉一朝与之食可聊生乎故抚赈徒勤。逋逃益。法之弊而穷者二也招商中盐。一引银四钱。已重矣。今复加而七钱。尤重矣。买窝卖窝。刻取二钱。边上科罚。或三四钱。劝借米麦。亦复二钱。殆不知几。倍重矣。税愈重。则利愈大。奸人避重税。而趋大利。避重。则正课壅。趋大利。则私盐行。私塩愈溢。正课愈壅。虽绞刑治之。不可禁遏。况有赎刑之令。有获。不获人不问。获人不获塩不问之令。盖开宽路示之趋矣。则私塩如何不益溢。正课如何不益壅也。法之弊而穷者三也私塩盛行矣。官兵捕获。迄无宁日。顽民挟刃。率相旅拒。任杨子江。及各海港者高樯大舶。千百为聚。行则鸟飞止则狼□杀人劫人。不可禁御。官兵敢远望而不敢近。语在两淮通泰。宝应州县。民厌农田。惟射盐利。故山阳之民。十五以。俱习武勇。气复顽悍。死刑不忌。前年流劫。几致大变。故淮安官军。不惟不捕私塩。且受饵利。而为护送出境矣山东官军。不惟不捕私塩。反向盐徒。丐盐充食矣。盐徒千百。白日挟刃。径行州邑。官兵不敢谁何矣。州县不敢言。科道不肯言。塩政弊至此势□□矣有司之泄泄独何心□陛下高拱。焉得知之。抑亦诿曰事弊巳极。无可奈何。再及数年。则官兵之追捕日严。盐徒之旅拒日。拒捕之迹日着。则罪恶之状日深。官司列罪状以请法。愚民罹罪罟。乃逃生出不获巳。必激他变。将诛夷之。则情可哀恤。将缓纵之。则顽扩愈甚。祸衅所极。遂有不可言者矣。法之弊穷者四也故曰无策臣尝窃以治河喻治塩甚切当曰。治盐利犹治河患也。治盐利不究弊源。惟末流之防。犹治河患不。从冀孟津怀卫。引为陂堰凿为沟渠。以广其。流而分其势乃。从徐沛下流。浚其淤土。厚其堤防。则愈浚愈淤。愈筑愈溃。亦势也。自正统以后。讲治塩法。事例丛琐。无益盐利。祗之驱民为盗而已。故今欲兴淮盐之利。须选淮安漕运。及三边提督都御史。讲求其法。而责以底绩。选人淂失。委托专暂。成效虗实。尤宜责之吏。期之数年。盐利不兴。边储不实。边民不蕃。边地不辟。不收久大之效。而坐策治安。两都御。丈部尚书侍郎。诛罚连坐。然后任人者。不敢苟且。任于人者。不敢怠玩。而政有实效此两淮利利弊也举两淮即天下可知也归重任人尤有卓见 

　　○惩胡议（袁襄） 

　　惩胡议永之少年即有经世之志中遭坎壈不究其蕴发之者述元为经国讦谟至其茟力高古词锋精炼又剽技已 

　　袁衮 【庶吉士】 
　　昔蒙古氏以阴山之余孽。遘阳九之否运。遭宋祚将颓金箓告讫。奋自沙漠奄有中原。天奖其凶。盗据神鼎。膻裘之长。偃然宸极北。穷幽陵。南界炎州。东际咸池。西渐虞渊。九夷八蛮无思不服。自开创以来獯鬻之强。提封之广。未有途此者也。然而丑俗昏风。多袭其故。诗书坏而礼乐崩。天地闭而贤人隐。聚尘之秽。扇乎宫帷。相残之祸。寻乎骨肉。三纲既绝四维攸斁。由是大盗蜂起。神州鹿骇。涉胜之徒。并起而亡胡于时据州郡。窃名号者二十有七姓焉然皆政刑不修。弒戮相胜攻城屠邑。血流赤县。以暴易暴秦之与项相去几何。我太祖皇帝躬龙虎之姿总江淮之旅揽霸王之略协天人之运不阶寸土挺起涂山首下采石雄据金陵深根固本以基鸿业述圣祖逐虏之功气厚词豊机员神王内引江东之粟外资淮泗之势熊罴雾集爪牙川至寤寐以来王宋之英虗受以纳陶刘之策推毂以重徐常之权分阃以崇李汤之任群策毕屈百战咸克筭无遗规动无失虑彭蠡之役血战累旬湖水变赤元凶受馘虽黄帝之涿鹿光武之昆阳方斯蔑如也遂乃九有归心三灵效顺不出建业而分遣虎臣摧剧寇如燎毛扫坚墉如风叶中原廓清河朔底定残胡孽丑远遁龙荒千古之凶除百王之耻雪骏功茂烈自生民以来未有如我　太祖者也天下既定。厌苦兵革虽肃清沙漠。岁以为常犹未能穷追遐讨。使王庭绝于幕南困兽窜于古穴也我雄□隽笔种种越人文皇帝深筹远筭。悟娄敬之谠谟念留侯之遗策以为。天子建都必居形胜。金陵偏安。非长久之至计也。睿衷天启秘略神授爰即幽并以为鼎宅左控辽海后枕翳闾三关虎踞九边绳贯固将以峻华夷之限陋周秦之都者也犹以不一劳者不永佚一日纵敌百世之患是故连年北讨地灭裔胡踰偬岭出阴山勒铭碣乎燕然筑京观于瀚海萧条万里都不见虏虽秦皇之却匈奴汉武之攘单于固未能躬擐介冑蒙犯霜露离法宫之述文皇驱胡之烈茟锋凌厉万夫莫当深密而骋骛乎不毛之地如文皇者也其为子计万世之深远也。一再传后。边防渐懈。胡运复振。已已之秋。土木之祻。至今寒心。犹赖社稷有灵也先悔述后世虏患忧时感事颇见忠诚祸。丧君有君。庙筭亡失。于谦竭忠于内。石亨输力于外。京城危急。而九服宴然。故能反皇舆于紫闼。正帝座乎黄屋。然而受降要害之城。河套沃饶之薮。遂弃为外地。水草耕牧。虏获其利。成化以来。火筛小王子。跳梁猖獗。大同宣府延夏甘肃。疲于奔命朝廷肝食。殆无宁岁。迄乎今日。吉囊侵扰尤异。往时控弦十万长驱深入。蹂践疆场。残毁城堡。烽火通于秦渭羽书飞乎神完气茂而词彩蔚然毂挫衄不支失亡相继情见力屈虏益淂志又以债帅成风骁将失职塩法坏而弗修屯田废而徒设仓府空虗衣粮不给六边之士枵腹荷殳日不一饱寒冬栗烈衣不蔽体虏至则丧胆禠魄奔北不暇虏退则上下相庆谓且亡事此诚贾生痛哭之秋江统忧思之日也何则。刘渊石勒之雄不能有晋也吐蕃回纥之众不能有唐也志不出金帛欲不过子女自夫金元肇祻虏志叵测其心且曰是中国者我尝据有之矣。盖未尝一日而忘中国也。由此言之。然后知 
　　文皇帝之虑患深而惩胡之策。不可不熟讲也。杞人忧天哉多感慨 

　　○广谥议（徐师） 

　　广谥议文太史衡山公评昌大俊伟不事雕镂而精彩烨然 

　　徐师 【翰林吉士】 
　　赏罚者一时之荣辱也谥法者万世之荣辱也夫贤而赏。不肖而罚。理之常也。然贤者或不幸而罚。不肖者或幸而赏。则是非之辨不明。劝惩之典不着。而人主鼓舞天下之术穷矣。圣人知其然是以作为谥法以济之贤者不幸生前罹罚。而死后获羙谥则。足以为万世之荣。不肖者。生前幸赏而死不免恶谥。则足以为万世之辱。呜呼一时之荣辱甚轻万世之荣辱甚重则人情安肯冐一时之荣而甘万世之辱哉古者臣子于君称天以谥不狥私方可为万世公仑谥且犹一敢狥私。故有幽厉桀纣之号况君之于臣乎国朝赏罚当矣。间有见称于生前。而不能无议于身后者。则谥法诚不可缓也。太祖初兴。未遑此务。故唯　藩王武臣有谥。至成祖始谥文臣。是后被赐者多。然或缘奏请。或出内降。不由考论今日谥不及恶最剀切功不牒太常予者。享羙誉不予者免恶名　国家二百年文治隆洽。而于此頋有不数数然者。愚窃怪之。岂其别有大焉者。而不屑此与。抑或恡惜而不予也夫古所谓谥者兼羙恶而称之也是以有荣有辱可劝可忝若予者享羙誉不予者免恶名则荣幸冐于生前辱不及于身后犹废谥也谥既废矣将必专恃刑罚以惩恶而可乎愚窃谓今在内则府部院寺五品以上。在外则方面诸臣。皆当有。或仕或罢。没必申报。考功司。河南道。条文悉当稽查在任功过评。骘人品高下。移文太常撰议。奏请。然后吏礼大臣。审定覆题。不由阁拟。不从中制。使天下晓然。知贤者。虽抑而必伸。不肖者。虽申而必抑。则劝惩之机风动海内。頋有出于刑赏之上者。何惮而不为哉。或曰。古者生无爵死无谥。如子之言。不几于滥乎。愚应之曰。不然。古人所谓爵者有二。书曰。列爵惟五。此以公侯伯子男为爵也。孟子曰公卿大夫。此人爵也此以公卿大夫为爵也。况周人称爵。下逮命士。岂必分土析珪。然后为爵也。方今京朝五品以上。在外方面诸臣。列于大夫非特周之命士而已。以应谥法。何名为滥。安得谬引曲。而沮古今之大典邪。议皆正当 

　　○郊社二祖并配议 

　　（前有逸文）并配。则两失其尊矣。臣不敢擅。宜从　圣制。万一迁就。犹为非礼。若圜丘方丘。俱配　二祖。则是今日之失。况是我皇上肇建大礼。岂可重贻后人之议。臣不敢从。于是尚书方献夫赞之曰。言之言亦是。两郊之配　。伐日新礼也。当求至当。李承勋亦赞之曰。是宜以两请。议上以俟　宸断。羣臣次第画题。臣亦画题而退。自是不知礼官议奏云何。然疏上今九日矣。不奉明旨。连日外间传闻少傅璁。大学士銮。联翩上奏。必欲二祖并配。臣不胜疑骇。初意　圣制巳明示在廷。得礼之正。无容喙矣。及久候　明旨不下。窃恐　圣心亦不免于疑。□则不免于改制矣。万一有是。则违经叛礼。贻讥万世。非细故。臣敢昧死。为　陛下陈之。臣谨按孝经郊祀后稷以配天。宗祀文王于明堂。以配上帝。春秋传曰自外至者无主不止则天地之际必有所配者皆侑神作主之意也且对越天地神无二主礼专此言不可并配者一一配所以奉天地之尊明不敢渎耳稽诸神理其不可并配一也。且三代两汉之盛。莫之敢易。西汉以高祖配天。东汉以光武配上帝。义亦正矣。唐初始有兼配之事。垂拱中。礼官希旨。郊丘诸祠。遂有三祖同配之礼。开元十年。明皇亲飨圜丘。礼官建议。遂罢三祖同配。未至道三年。诏书亲郊圜丘。以太祖太宗并配。至景佑二年。诏礼官详按典礼。辩崇配之序。仍以太祖定配。嘉佑六年。谏官杨畋论水灾。由郊庙未顺。礼院亦言三祖同配。非礼。翰林学士王珪等曰推尊以享帝义之至也然尊之不可以此言不可并配者二渎故郊无二主今三后并侑欲以致孝也而适所以渎乎帝非所以宁神也请如礼官议。七年。诏南郊以太祖定配。司马光曰古之帝王自非建□启土及造有区夏者皆无配天之理故虽□□此论足破羣疑周之成康汉之文景明章其德业非不美也然而子孙不敢□以配天者避祖宗也光之言。可为万世训矣此汉唐宋之故事如此。考诸往牒其不可并配二也礼曰坐子立。孔子曰。事死如事生。又曰。祭之以礼。今太祖父也　太宗子也然则　太祖在御之日我太宗敢与并坐否乎以分则父以功德则肇基受命之祖我说淂痛快彼主并彼主并配者将何说之辞太宗建北都以垂子孙万世久安长治之业功则盛矣然克平僭乱混一区宇扫弥天之虏以复我中国帝王所自立之天下而全付于　圣子神孙者则　太祖之功德又振古帝王之所无也今以父子之间连袵并席尊卑不恊于序幽明不通于理此言不可并配者三岂所以安我　太宗之心乎岂所以安我太祖之心乎岂所以安我皇上之心乎揆之。伦理其不可并配三也且圣谕曰。朕原因缺祀天报本之典。故所为问。当遵复皇祖之始制。露祭于坛。方合古先圣王之意。以尽事天之本。又曰。人君祭天。乃报本之祀。大哉王言。真洞达礼乐之本矣。程子若二祖同配是为二本矣乌乎可曰。万物本乎天人本乎祖故冬至祭天而以祖配之以冬至气之始也是故人本一祖也万物本一气也宁有二本乎哉若以二祖并配则失一本之义矣先儒陈氏曰。古者祭天于圜丘。扫地而行事。器用陶匏。牲用犊。其礼极简。圣人之意。以为未足以尽其意之委曲。故有大享之礼焉。此周家明堂之祭。所由起也。天即帝也。郊而曰天所以尊之也故以后稷配焉。后稷远矣。配祭于郊亦以尊稷也明堂而曰帝所以亲之也以文王配焉。文王亲也。配文王于明堂亦以亲文王也尊□而亲亲周道备矣故郊者古礼。明堂者。周制也。周公以义起之也。欲尊文王而不敢以配天者。避稷也。此周事然也。今陛下览观古昔更定大礼。正允合于宗周之典。是故奉我太祖配天于圜丘则周之后稷配祭于郊者也所以尊太祖也奉我　太宗。配上帝于大祀殿则周之文王配祭于明必如此分配方□成周之制合堂者也所以尊　太宗也二配至重万世不迁之法也岂有抑并配则各失其尊分配则各全其尊二语极当扬轻重于其间哉故并配则各失其尊分配则各全其尊矣臣。不知议者。又何所疑也。以臣观之。所谓圣人复起。不可易者也。建百王不易之盛典垂万世无疆之令名则尧舜禹汤文武周公孔子在天之灵我太祖　太宗列圣在天之灵我恭睿渊仁。宽穆纯圣。献皇帝在天之灵无不慰悦下至濂洛关闽诸大儒及我国初定礼诸侯殁而有知亦将含笑于九原之下臣虽死之日犹生之年也惟圣明留意焉天下幸甚万世幸甚 

　　○奏进乐书乞兴正乐议（严嵩） 

　　奏进乐书乞兴正乐议□文贞存斋公评乐在国家其典巨其义难明故录之以俟后之兴正乐者有所考焉 

　　严嵩 【大学士】 
　　本部从礼科。抄出新选山西辽州同知李文察奏。臣闻诸周礼。奏黄钟。歌大吕舞。云门。以祀夭神。奏太簇。歌应钟。舞咸池。以祭地祗。奏夷则。歌小吕。舞太濩。以享先妣。奏无射。歌夹钟。舞大武以享先祖。闻诸诗。肃雝和鸣。先祖是听。闻诸书。舜命夔典乐。教冑子。自古圣帝明王未有舍是而能以化成乎天下者矣陛下之圣德。复古乐于今日。正所急之先务也。故敢将顺其羙。于乐记而有补说之作。以足陈澔集说之意。所以明乐理也于律吕新书。而有补注之作。以发蔡元定之蕴。所以明乐声也于伏羲卦图。文王卦图。夏禹九畴图。箕子洪范图。而有觧说之作。所以明乐理之原也于兴乐而有要论之作。所以明古乐必可兴于今日也不揣愚贱。渎冐奉献。以为兴乐采择之备览。且四圣图中。非徒寓乎乐理。体无不具。用无不周。有奍身之术焉。有论乐卓有独见不类剿说正心之方焉。有备身之要焉。有立政之道焉。故臣又作四图用说。第一图用说。所以保圣躬也第二图用说。所以明圣心也第三图用说。所以一圣动也第四图用说。所以直圣政也为此将臣所撰四圣图觧二卷。乐记补说二卷。律吕新书补注一卷。兴乐要论三卷。共二帙。亲赍谨具奏闻等因。奉圣旨礼部看了来说。臣等切惟我太祖高皇帝??之鼎之后拳拳以后古乐为念。但时当草创。欲为未就。仰惟审音知乐今罕其俦惜当时无一二臣二知乐者与之共相订正古乐其可复乎皇上以羲黄尧舜之德。际重熙累洽之运。期值百年。圣兼述作。既制大礼以定天下之弍必作大乐以平天下之情但乐之道。广大微妙非惟情义难明而其所谓制度者□失传久矣西汉去圣未远乐。家有制。世在乐官。但能记其铿锵鼓舞。而不能言其义。况数千载之后乎。今辽州同知李文察奏进乐书。乞兴正乐一节。臣等看得其所进乐记补说补注等书。所以明乐声乐理乐原。□有前人未发者。其议于人声中考定五音。以为制律候气之本。其法似为径截。昔宋人杨杰议曰。八音皆不能无失。惟人禀中和之气。而有中和之声。八音律吕宜皆以人声为度。且人言人志。咏以为歌。五声随歌。是为依。律吕恊奏是。为和声。此皆取之虞书者也。李文察所议。似与此合。惟我皇上圣德居位懋建中和之拯实秉制作之权则考??之元声兴复雅乐今日实惟其时也 

　　○论户部出入揭帖（张居正） 

　　论户部出入揭帖陆宗伯平原公评太岳丁丑以前足称资相至其不满人意只在戊寅以后如此篇慷慨切至忧国之情宛然可见岂他依违淟涊之臣所能望其万一哉 

　　张居正 【太师文忠公】 
　　臣等看得　国家财赋正供之数。总计一岁。输之太仓银库者。不过四百三十余万两而细至吏承纳班。僧道度牒等项。毫厘丝忽。皆在其中矣。嘉隆之间。海内虗耗。公私贮蓄。殊可寒心。自 
　　皇上临御以来。躬行俭德。核实考成。有司征输。以时。逋负者少。奸贪犯赃之人。严并不贷。加以北虏款贡。边费省减。又适有天幸。岁比豊登。故淂仓库积贮。稍有赢余。然闾阎之间。巳不胜其诛求之扰矣。臣等方欲俟　国用少裕。请皇上特下蠲租之诏。以慰安元元之心。今查万历五年。岁入四百五十五万九千四百余两。而六年所入。仅三百五十五万九千八百余两。是比旧少进八千余万两矣。五年岁出三百四十九万四千二百余两。而六年所出。乃至三百八十八万八千四百余两。是比旧多用四十万余矣。问之该部云。因各处奏留蠲免数多。及节年追赃人犯。财产巳尽。无可完纳。故入数顿少。又两次奉　旨取用。及凑补金花拖欠银两。计三十余万。皆额外明尽之需。故出数反多也。夫古者王制。以岁终制国用。量入以为出。计三年所入。必积有一年之余而。后可以待非常之事。无匮乏之虞乃。今一岁所出反多于所入如此年复一年旧。积者日渐。说国计甚是真切非华言饰听者比消磨。新收者日渐短少。目前支持巳觉费力。脱一旦有四方水旱之灾。疆场意外之变。何以给之。此皆事之不可知。而势之所必至也。比时欲取之于官。则仓廪所。皆虗无可措处。欲取之于民则。百姓膏血巳竭。难以复支。而民穷势蹙。计乃无聊。天下之患有不可胜讳者。此臣等所深忧也夫天地生财止有此数设法巧取不能增多惟加意樽节则其用自足伏望皇上将该部所进揭帖置之　座隅时赐省览总计内外用度一切无益之钶省者省之无功之赏其情切其意真圣明览之当洒然色変可罢者罢之务使岁入之数常多于所出以渐复祖宗之旧庶国用可裕而民力亦赖以少宽也鄙谚云常将有日思无日莫待无时想有时此言虽小可以喻大伏惟圣明留意引谚更切 

　　○裁定宗藩事例议（张居正） 

　　裁定　宗藩事例议高祖国中玄公评宗藩一事实□区□中间指□事例未妥者凡九条皆确然至论也酌而裁之永可无弊 

　　张居正 【大学士】 
　　先该臣等题奉　钦依。重修　大明会典。节奉敕谕。卿等宜督率各官悉心讲究以成一代画一经常之典。昭示无极。钦此钦遵。随开馆纂修间臣等看淂各衙门事例。惟礼曹为繁。　国家典章。亦惟礼制为重。乃属纂修官。先将礼曹纂完。送副总裁官看改然后呈送臣等删润。近该副总裁礼部尚书潘晟等。将各官所纂礼曹事例。参互考订。呈稿到阁。臣等仔细参详。　国家典礼。如仪制秩祀等项。皆出祖宗列圣。睿思亲定。至精极当。臣等不敢妄议。但爻其年月。删其重复。分类编录。足垂永久。惟　宗藩一事条例最繁前后事体。参差不一。似皆因时立法。未能悉恊于中。至嘉靖四十四年。该礼部题覆。言官建。始定为　宗藩条例一书。颁布天下。比时礼官。亦自以稽考　累朝典制。愽采诸宗建白。斟酌损益。既殚厥心矣。然以臣等愚见观之揆诸事理。尚多有未当者。推原其意。徒以　天潢支泒浩繁。禄粮匮乏。　国家之财力已竭。宗室之冐滥滋多。不淂不曲为堤防。严加裁抑。頋集议之始未下文皆详言此意暇精详中间彼此矛盾前后抵牾或减削太苛有亏敦睦或议拟不定靡所适从或一事而或予或夺或一令而旋行旋止或事与理舛窒碍难行或法与情乖轻重失当徒使奸猾淂以滋弊有司无所持循略举数端可知其槩如　亲王乐工。二十七户。乃　高皇帝所定。载在会典。葢以　藩王体尊。其燕飨皆淂用乐。不独迎接　诏敕为然。今乃槩从裁革。此减削太苛事例之未妥者也又如　亲王故绝。既许为之继封。以重大宗。又云必亲弟亲侄。方许请继。及查例行之后。亦有不由亲弟侄。而继封者。此议拟不定亦事例之未妥者也。又如　郡王初封□□削太奇议拟不定亲无隆杀恩恤太薄恩纪失伦事同例异厘革无序混施无别立法太严凡此数条委属未妥爵秩虽同。然有　帝孙　王孙之异。亦当视其亲疏。以为差等。今房屋等项。一槩停给。此亲无隆杀亦事例之未妥者也。又今文官三品以。皆淂给与祭葬。　郡王体亚亲藩。乃身后坟价。槩从停给。此恩恤太薄亦事例之未妥者也。又如　郡王故绝者。不准袭封。而以罪革夺者。反得袭封。将军等未有子者。许选继室。而　亲郡王未有子者。乃反不许选继擅婚庶人。俸粮止给五十石。而罪宗庶人。乃淂七寸余石。又历世不减。此恩纪失伦亦事例之未妥者也又如　郡王与　亲王。同城住居。故绝者止以本等官职奉祀。而另城　郡王故绝者。其子又得世授镇国将军。此事同例异亦事例之未妥者也又如擅婚子女。不定年限。槩从查革。有一府而至数百位者。于法不可尽革。不革。则又废法。此厘革无序亦事例之未妥者也又如　郡王故绝与以罪革降者。事体原自不同。其册印亦当分别进缴。今乃槩从缴夺。此混施无别亦事例之未妥者也又如滥妾及花生传生子女。冐请名封。将保勘宗室。通行革夺。长史等官。俱问发边卫充军。及流官寄籍。奏请选婚者革退另选。将被选之人。发边卫充军。遇赦不宥。此立法太严亦事例之未妥者也诸如此类。尚不可以悉数夫令所以布信数易则疑法所以防奸二三则玩见今该部处置　宗藩事情。悉用此为准。因时救弊似亦未为大害。但欲勒成简册。昭示将来。则必考求　国体审察人情。上不亏　展亲睦族之仁。下不失酌盈济虗之术。使情法允恊。裒益适宜。乃足为经常可久之规。垂万世不刊之典。今观其例议实多未妥。臣等欲因仍纪载。则恐事理不顺。有碍施行。欲径从改易。则先皆题奉。　钦依。今不敢以臆见擅为更定。照□万历四年六月内该礼部题为名封事。奉圣旨这宗室滥妾所生子女。于例巳不许请名请封。乃至令改姓易籍。发为编民。殊非情理之当。见今重修会典。此等条例都着议拟停当改正行。钦此合无敕下礼部。遵照　前旨。将前项条例再加斟酌并累朝见行事例。系关　宗藩者。悉行裒集。分类编录仍会同多官。议拟停当。上请圣裁着为宪令然后开送臣等纂入　会典庶法以画一而可守令以坚信而不移悬诸日月万世无弊矣缘系纂修事理。臣等未敢擅便。谨题请旨。 

　　○保申议（何洛文） 

　　保申议此议甚确 

　　何洛文 【翰林学士】 
　　谨按保甲之名昉自熙丰世儒所诋訾以为敝政。而不欲行者。愚谓不然法有宜于古不宜于今即三代良法在今亦敝政矣非政之敝与时违也苟适于时虽管商所建吾安得而废之且必惩熙丰而废保甲。则前此周政。固无足论而周之比闾五两亦非邪。况徒袭其名。而不尽沿其名。沿其名。而不尽沿其实。以古之法。行今之意。其谁曰不可。今海内人安百姓乐业间有不逞弄兵潢池随即殄灭似无庸虑巳然桑土之防古今慎之夫此言保甲之行也□三善存卫兵藉在卫所。兵壮藉在郡邑。保甲之籍在乡闾。互相表衷。万全之道。民可与乐成。难与虑始。骤发其端。鲜有不病其扰者。愚以为保甲之行有三善焉今有积贮于此将官守之邪募民守邪抑与其家人戮力而守也故卫兵者。官守之者也。民壮者。募民守者也。保甲者。与其家人戮力而守者也。今第令十家为甲。甲有长各乡为保。保有正。乡大者。或为数保。乡少者。咸并为一保。保统户。有司督之。而司其长若正之废置。如绳属纲。如臂使指仍令家籍壮丁几何。衣粮几何。应手器械机何保自为枬堑。甲自为守望。家长教戒。属之甲长。甲长教戒。属之保臣。寇至在此行保中之善一一甲。则户相应援。在一保。则甲相应援。在各乡。则休相应援。并量其远近。列其规条。明其赏罚。着为会约。不如约者。保正曰。有司罚之。有司第时以游兵椅角其间。如此。则缓急有济。寇卒难乘。一善也且寇往往负山阻江凭恃岩险。以为无赖游民渊薮。而其出也潜城匿市。侦伺虗实。又卒籍其乡里无赖者。以为。乡此行保中之善二道。今保甲既行。令各开具丁男之数。与其衣食之业。出入远近之期。家悬于门。即有游惰。作奸犯科。晓然可籍二善也又商肆此行保甲之善二旅邸朝夕互察。稍涉可疑。共审诘之。否且连坐。即有奸细。无地可容。踪迹淂。三善也故保甲之法。可行明甚天下无事。则相与属。众读法。劝善规过。申说高皇帝谕词。略如周正党正遗意。以成俗礼而而消讼事。即军令之寄于内政。师徒出于比闾。此其与征调召募之纷纭。相去远矣。第其敝也。有司不举其实。保正以朘于民。久之法废而意失其初。乃至编保甲之丁以为徭。移保甲之费以为赋。又或调以他役。假以别需。乡豪自置。渔猎下户。盖保甲无益于民。而反以滋弊者。则有司不善用法之过也。若韩魏公剌陕西。初亦谓听民自便。无复他用。其后遂藉以配边。愚甞叹韩公之未有以持其后也。然亦末。如之何矣。夫民虽至涣。本欲为闾阎赤子计亡穷也。谓宜悬书公门。要以必行。明示其籍。在各保而不在官。官惟治以法。而不与其事。至于各郡事宜。亦且听民自陈其便。而度可者。疏行之慎保正之举。重因循之罚。庶禾可。然非良有司。亦莫任其责者。是使韩公之弊复起于今。而法与熙宁无异也。故法一而巳周公以王管子以伯熙丰以弊此其故何哉当事者可深长思矣 

　　○保甲议（许国） 

　　□甲议论□□若□□是通达世务者 

　　许　国 【大学士】 
　　保甲之法善乎曰善然而熙丰以厉民者何曰此非法之过而用法之过。也保甲之名。自熙丰始也。然而其法不始熙丰也。周也而圯闾□五矣。齐也而轨里连乡矣。秦也而收司连坐矣。周犹是法也然乃主于辑睦其民。而因之以比胥。故民生和同。而历叙□斉秦皆行保甲之法周以永宁。□犹是法也然乃主于寄军令。以蕲方于于天下。要使民守相固。战相强。故其民比志而齐以霸。秦亦犹是法也然乃主于使民告奸。其民比居而有相仇之心。故虽盗寝而卒贻秦亡。繇斯以谈法顾用之何如耳法曷故焉。安石之始用保甲也。固曰。使民自相保而弥盗也。民未称厉也。巳勒令肆习武事。而民之困者。十二三矣安石曰。寓兵于农。古也。则古未甞令民输兵费也。宋而既赋民财募兵矣。又令自为兵。是再役也。则毌此言保甲之利有三论其卒之骚扰而其始固有所不可也。虽然非其勒保甲肄武于官乎。则可。而拜非其行保甲乎。则不可。保甲者。弥盗之要策。其法袭用至今。而利犹可屈指数也。联户为甲。联甲为保。一户有警。羣起而相捄援。或御其冲。或邀其归。盗将安逸。利一逓掌名籍。互相觉察。出必稽其所往。即有探丸推埋之徒。不淂萌孽。利二有记宿于其家者。拜籍之其户下。众虞连坐。必其审诘。奸宄无所藏匿。利三宋之害。自籍之为兵始也。今固未甞籍之为兵也。而三利存焉。如之何其曰法之不可行也然而今之行也。此言保甲之害亦有害今之利。与宋同而其害与宋异。有司行。往来墟落。务明得意使民舍其穑事以相送迎。甚乃编保甲以为徭。科丁赋以充需。簿尉下吏。借名稽核以为利窦。官朘之保。保朘之甲。甲朘之户。一不盈欲。则诬以它端。民不畏盗而畏吏。所谓长若正者。又多豪举桀黠因是以武断于乡。甚乃自为渊薮。多惧见螫莫敢谁何。乡村蔀屋或隔山陂守望不相及。而槩从连坐。使民见谓保甲无禆于民。而反以滋害。则亦不善用法之过也宋之害变而于法之外今之害缘而起于法之内者其过在有司。句法甚老有司诚下令令保甲曰。尔专主自相守望。一切公家役不尔及平居吾不尔稽。尔务自办治。即盗发。吾以法绳其后长正非其人。众其推择长者告我。吾为若易之。居远不能相守望者。告我。吾为若择便近者更附之。持此之令必信必果。而曰民不称便则亦不善议法矣。若王文成之议曰。因是而修之其偏而救其弊。则赋役可均。因是而修之。警其薄而劝其厚。则风俗可淳。因是而修之。导以义而训以礼。则礼乐可兴。此存乎其人非愚所能一二数也 

　　○审举劾议（王锡爵） 

　　审举劾议吕相国豫所公评举虞舜齐威见稽古之阏论重抚按举劾见驭吏之大才沈太史□门公评此篇不特文势雄健而议论亦自猜当司举劾之柄者当日置之坐喁 

　　王锡爵 【柱国大学士】 
　　臣尝读史。而叹齐威王得御臣之术也齐威王委政以来。国人不治矣。当是时。即墨大夫最贤。而左右乃日毁之也。威王使人视之。田野辟。人民给官无留事。东方以。贤也则召而语之曰。子不吾左右以求誉。封之万家。阿大夫最不肖。而□右乃日誉之也。威王使人视之。田野不辟。民贫苦。赵攻鄄。不救。卫取薛陵不知。不肖也。则召而语之曰。子其币厚吾左右以求誉夫。烹之。誉者并烹之。誉阿者。即毁即墨者也。于是群臣震恐。莫敢饬诈。务尽其诚。齐国大治。夫即墨贤。封贤。阿不肖烹不肖。可矣而私毁私誉之必诛。岂非谗妬者即坏政之原。朋滛者。即假手之道哉。驩兠之放于崇山也。其罪不可考见。独故尝举共工耳。而舜亦自言其堲谗说殄行也。由此言之。威王之所以奋其飞鸣。以警动臣工者。其即舜之术与今夫。仓公之用药也将欲使之去邪而保正则必先制其性。炮炙浸渍。靡不备至苟不制伏而惟其性之所为。则将横发烂纵。邪气益张。正气益耗几何其不溘然以毙也君之用人何以异此。天下司府州县官吏贤否。说抚□举劾入情洞见肝胆真所谓笔端有舌独在抚按臣尝闻邸报矣。其举者。必方面大官也。不然。必进士。州县也不然。必其突梯韦脂善为媚者也不若是千百中之一耳其劾者必州县小官也。不然。必举人方面也。不然必其屈强倨亢不善为媚者也不若是千百中之一耳是故东方明矣卑□而候于门屏斥葢舆摈矣锦绣鴈行避影鹄立临厕伛偻唯诺口吶吶如有吞则大官莫不皆然况小官乎何者祈举而免劾也使车至矣喘汗而迎于途抱机视膳望尘展拜羞品极水陆供帐拟王者凡所以悦耳目娱心意者纤悉具备则进士莫不皆然自东方明□至此祈举免劾二贵形容卑谄之态十分切当使无耻者听之魂□俱消况举人以下乎何者祈举而免劾也大官进士熏灼未艾。吾之举者。常在焉。而又速之以媚。小官举贡。止泊有所。吾之劾者。常在焉。而亦邀之以媚。是以玊石混淆邪正杂揉公道榛塞人心几幸此国政之大蠹时俗之深痛也夫天下如此其大矣贤人君子如此其不少矣而臣安敢妄有以诋之哉人之言曰。听言之道。必以其事观之。则言者莫敢妄言。臣尝迹其事矣蒿藋成林仓庾告匮、田野未见其辟也糟糠不厌裋褐不完。人民未见其给也官怠而不勤吏奸而俟贿未见其不留也贫。苦失聀闾里呻吟百姓未见其宁也天下。一家固无敌。国相侵之寇然郊此言不修国政而冐举者门之外盗贼日屠乡聚老幼。系累。戾夫。为之。涕下。典兵。者未尝遣一卆以扰之缓急其可使乎。皆往往被举矣。此臣所以妄议之也夫媸妍因乎强弱则刚者吐而弱者茹美恶恶视乎苦甘则佞人登而直人远射狠载道牂豕为辜。狸鼠。同游。狐□変态使遇威王必无事矣且药未有不制而可用者也臣愿揽权收柄等语真国家远虑陛下虞舜之权收齐王之柄审举劾之司重廵按之责如所谓使人视阿即墨之为者然后以行刑则公道昭明谁不怀畏而又操执干纲专治剌举之吏则其制乎御史即所制天下郡县也使天下至广人主安能尽知故寄耳目于左右目瞽而黑白不殊耳溃而滛雅相混则是必天子自为而后可邪甚矣人之不忠也天子固无自为之理而左右又不可尽信然则齐威之术可以其异于舜而□之哉缴结仍用齐威虞舜文法有照应 

　　○复河套议（王锡爵） 

　　复河套议 

　　王锡爵 【文华殿大学士】 
　　一篇关键尽在此数言盖闻智者必待时而举事君子不昧势以图功是故理有所当尽而机有所宜审志有所必奋而谋有所不可略者是之不备难与虑终矣河套本中国故壤。界以黄河。固天之所以限华夷也。讵宜弃而不守。藉寇赍盗。然揆以今之时势。则有当复之理而无可乘之机多必奋之志而鲜万全之算是故不能不为图事者深长思也河套自周秦以。为国为郡。汉置朔方。唐城受降。据险扼胡。往迹具在。我　太以神武定天下。　成祖躬御六飞三犁虏庭。其虏既残破。我亦未暇。舍黄河而卫东胜。计则偏矣。侈又撤东胜以就延绥。套地遂沦之犬羊矣。然正统弘治此时不能取在今日益无望矣之间。我虽未守。彼亦未取。不见可欲。其心不动不夺所恃。其攻不力。取之可也。乃竟因循。画地自守。捐天设之险失沃野之利此边疆之臣所宜卧薪尝胆而有志之士所以扼腕而攘袂者也先廵抚余肃敏公。置镇榆林。想亦有志斯举。而套卒未复。镇则空设。开垦无闻。转输难继。孤悬独立沙碛为墟外之不足恃为藩篱内之无所资其赋役不有其利而益处其劳岂豪贤固畧于远谋抑其时或亦有掣肘而未终其志邪然弘治以前我军。犹岁常披套捣其巢穴。嗣是我谋日疏。任虏出入。涉流履氷挥鞭近塞。蔑所顾忌。今且盘据其中。滋其畜牧。遂其生飬。譬之为家。成业久矣。又今昔异时。强弱异势。事体利害之缓急。人情好恶之向背。万有不齐。不可以不虑也。欲一举而复之。无乃难此四句正应上文以启下文之□乎故曰有当复之理而无可乘之机多必奋之志而鲜万全之算也请极言之。以干天听夫敌有盛衰我有强弱以强值弱仅足相当以弱值强是为无策汉武雄断天启。卫霍。不世之□也。绝幕四出。不能一屈单于之膝成哀短祚。内衅且生。而呼韩稽颡。愿保蕃北。此何也。汉武值其盛强。而成哀际其衰弱也。马步矢刃。各有所宜。主客劳逸。徒步异状。韩信背水置阵。死地以生。魏武舍鞍马。与吴越争于舟楫之间。鸟林削迹。是何也。韩信以死地为主而得其逸魏武舍中国之长而困于所短也人情莫不爱其亲。然负米以致其飬。与遇変而捍其患。缓急自有不同人情莫不爱其身。然一劳以永其逸。与暂息以休其体。向背亦□以盛功强弱之形论见河套之谁复为殊等。我　国家拯天下于胡元。天威所及。雷击风扫。遗虏游魂。仅存喘息。年来收飬残秽。兼之虏戎生口。日滋月息。即今小王子吉囊俺荅诸部落。可三四十万。亲昔之奔命穷荒。不见马矢者盛邪衰邪强邪弱邪而我承平日久。军政多偷。三五年来。虽赖廊庙注意。边防渐次振举。而其竭筹虑。耗财用。其功业也非一矣视二祖之时其强弱盈缩又何如邪河久沦虏中间谍罕至虏人屋居畜牧其内。山川之险易。途路之纾直。水草之此以劳逸之势论见河套之难复有无。我不可必知也。提军深入其境。能无虞乎。夫塞以内我中国地也。将领讲求其形势。卒伍谙记其要害。尚不能悉。而况塞以外乎。今我劳而往。彼逸而待。我马出塞。三日而疲。彼骑遍野。一呼而集。得有小利。归途尚难。倘失乡导。全军何赖。数万之众。缓行持重。则虏备益严。疾行趋利。则辎重在后。且克日有定期。褁粮有定数虏迁徙靡常。则战无定地。远近不测。则战无定期。时势之□一至干此当事者能不□之□并一战之后。虏或保聚或佯为逃遯笳角时闻壁垒相待已离复合终不渡河而我军于此战邪退邪两相守邪数万之众出塞亦必有数万之众援之否邪有骁将以通粮道否邪保无抄掠不至匮乏否邪是皆至难而不可任者也夫驰击者虏之所长也守险者我之所便也弓矢利于驰击而火器利于守险者也此以淂失之形论见其难复合火器守。险而与之驰射突击于黄沙白草之间得邪失邪今塞下兵。即塞下人也坟墓庐舍先人之所营。妻孥眷属骨肉之所居。禾黍桑业产之所具。牛马牲畜身飬之所供。迫于兵刃怵于生死尚每每退怯以烦上人之督责今驱之于无人迹之地限之以可立尽之食要之以难必成之功苦之以不即罢之役恐之以将徙之祸而欲得人之死力可乎议者欲整六万之众。为三岁期。春。夏马瘦为虏弱。而我利于征。秋冬马肥。为虏强而我利于守。春搜于套。秋守于边。三年三举。虏必难支。待其远遁。拒河为守。是固一说矣。然矢时物性不甚相远也。秋冬虏马肥矣。而我马不亦肥乎乃止利于守邪春夏虏马瘦矣而我马不亦瘦乎乃独利于征邪。夫春夏马瘦而虏弱不能入寇然坐以待我。诚惧其扰击我。也秋冬马肥而虏强。既能为寇。则多长虑却顽直老成至计也然亦无如时势何矣可叹可叹方设谋。诚惧其报复我也六万之众非所以袭人千里之途非所以自逸转盻之间情态异致岁一为之以俟三举其可得乎兵家胜败本难预期一举失利士伤马耗议论蜂起则将已之乎竭天下之力排天下之议以俟其成乎三年三举咸可得志虏败而守我去复来终不渡河版筑难举则将何时已乎盖议者见近时捣巢之。恒获首功。昔年城大同五堡之边。虏亦不来深。以为套地易复。然复套与是二者。实有不同。盖捣巢因其近塞。乘其不备。胜则倏忽而归。败亦支持以退。举足南飨。便是家门壕堑。城堡。为援可恃。复套则深入人境。后援不继。胜固艰关败虞陷没事势异也夫必胜之兵。有限之卒。此李陵所以失也。今我之将士。能为陵之不能为者乎。沿城诸边。实近我土。又沿边之地。虏原不以为利故虽城边筑垣。少有侵取。虏不恤也。套地则自火筛入寇以来。据以为家四时之间。不离住牧□河套夺虎穴事虽异而难则同一旦欲取而有之。彼肯晏然不有争乎。事体异也故曰杀虎者易夺虎子者难夺虎子者易夺虎穴而居者难今未能杀虎而其子砍处其穴得乎夫先据比山。将勇者胜。赵奢之所以得也。今我之将士。能为赵奢之所为者乎。若曰。伺虏出套。拒河为守。先将渡口。及可以履氷道路。亟筑垣墙。以次移置边堡于沿河。如昔年王晋溪。近年张南川。及总兵官周尚文所论。似若可虏中事一一如指诸掌为。而不知今日诸酋。各有分地。套地为吉囊四子所居。控弦者。当不下十余万。岂有空套以出之理。沿河计二千余里。筑垣为限。岂时日可完。移置边堡。非百数十不相联络。边堡置兵。非千人不可。而游徼瞭望踃守者。不得三十万众。不止也诚恐布置未定而争穴之虎至矣况我边去河。动辄千里。一年之食。为数此言转输之艰亿万沿边出。仅足自供。益以此数。必仰内地。由内地而十之边远者二千里近亦不下千余里。乃又自边而输之于河。即粮道可通。飞挽实难此尤所当摅虑而殚思者也然则套中之地。其终不可复乎。曰事変之来至无常也要之君子不可有徼幸之心夫秦之所虑者胡而终秦无北边之警汉之所备者胡而中叶有款塞之顺事変之来孰能逆覩我　皇上以圣德建极元老以上知作辅天心助顺将来虏之盛衰强弱虏能保邪自相攻击如匈奴之南北荐遭疾疫如先零之殄灭岂无期邪彼此示人定胜大之意有其隙我乘其弊套地之复此其时乎谨我塞障饬我戎兵和我行伍固我元气以俟其隙计之得也故曰知彼知已百胜之道也夫不察虏势之强弱不审事情之难易不揆我力之有余不足使塞下之民迫于备边者喘息不获定沿边之卒伤于锋刃者疮痍不获起而复攒挑强寇以事非常则臣所不觧者也谨议 
　　复河套议 

　　○拟新建文成侯谥议（范谦） 

　　拟新建文成侯谥议马相国干庵公评叙阳明先生之德望勋庸历历如指掌倘令先生有知下当九顿以谢至珪璋之文绮绣之藻又近代词臣之冠也 

　　范谦 【翰林检讨】 
　　谨按故南京兵部尚书。封新建伯。王公守仁幼禀奇资潜心大业长敦正学克意前修确乎以圣贤为师挺然以豪杰自待学凡三変而至道志盖百折而不回初际　敬皇起家比部继遭武庙迁秩兵曹随分效忠感时陈疏披逆鳞遂逢赫怒穷狡宂盖触危机窜身魑魅之乡化妖为德跋足烟岚之地处险若夷渐返康途越居旧次周旋郎署荐历乡垣以理学泽身心履道坦坦以儒术经世务敷政优优蕴藉徽猷综纬人纪于是学者仰之北斗生民望以东山时惟蛮洞勤兵潢池煽祸遂推毂往布鲜绳公至则宣声教播皇灵□携怀来武威文附繇是一举而漳浦平再举而横水殄三举而桶冈歼四举而浰头馘魁渠反接胁从角崩遂夷负固之巢尽为井邑之地天声震乎岩谷阳德被于幽阴礼乐诗书五更鼓角声悲杜三峡星河影动摇俨中军之却縠于戈俎豆迈征虏之祭遵人方幸乎外宁公独勤于内頋义旗遂举节钺载麾探乳虎于宂中缚长鲸于江上遂使　九重坐俘汉濞孤城围解睢阳然且归胜筭于庙谟分首功于暮府不矜不伐若虗若无处之泊如莫可间也再抚江表旋赞南枢甫申乌鸟之情遂忤貂铛之贵赤舄方勤于逊避白麻仍笃于登庸适履外艰竟终哀制属肃皇帝初登大宝寤寐旧贤虽　当宁之召甚殷而阙廷之阶竟阻某方息机越水谈道吴山若将终焉不是过矣寻以思田遗蘖久逸网罗爰起岩壑重臣再加节钺北至其强开府干梧不震不惊匪游匪纾察上流之淂失计抚剿之后先宣德德布威垂櫜按甲旬日之间二茜自缚于帐下。三月之内八寨尽毙于窟中。遂一以王法更置其长以土俗抚循其民于是犷悍顽徭悉归顺治颠连赤子更荷生成业伟无前利贻善后此功臣谋士所以负戟而长叹者也方将陈情　阙下归骨江边讵知马援功成空标铜柱班超老去难望玉关遂令星陨大庾风号南埜士民共悼邦国咸哀兹者事属盖棺适遭投抒致使功高不赏名重见疑常典所宜议而未决识者伤之今皇上恤录遗忠推恩宿草乃下礼官议所以易其名以示优异臣惟谥法有曰。道德博闻曰文。安民立政曰成公倡绝学于人只此数言可作阳明先生实录心久溺之余道不诡于洙泗收强虏于鬼方负固之域化己格于有苗至其伐叛捄民体国经制民到于今安之揆之谥法。不啻相当。昔留侯佐汉。实兼二美。我诚意辅　明。亦具兹义。至论兴起来觉。提挈道宗。则公尤伟也。虽翊运之佐命其遇不同然定难之与廓基其功则一矧逆藩之羽翼既成而事发于仓卒非从容帷幄之时若洞蛮之唇齿相依而谋断于一人非羣策毕举之日以今天下视之似为一方之难以彼一时言之实为腹心之忧因时论功循名责实宜申明带砺更美声称合而议之请谥曰文成谨议。 

　　○新建文成侯谥议（利瓦伊祯） 

　　新建文成侯谥议 

　　利瓦伊祯 【国史徧备】 
　　伏以故南京兵部尚书。兼都察院左都御史。封新建伯。王公守仁性邻其庶。学匪待兴。自其少时。即巳潜心大业励志前修盖甞泛滥于翰墨词章驰鹜于韬钤技射浸淫于佛老神仙弥历英风澟澟尤有生色多方始窥真境当　武庙初登大宝。奄瑾窃弄威权抗疏九关投荒万里动心忍性戚怨不形演绎六经渊源一贯岂惟缙绅士类景仰高名抑且魍魉羣夷倾从雅教巳而开府虔镇。益殚叙文成勋业赫赫如昨张施壮猷天威问云流初克漳浦桶冈。继歼浰头横水军旅不忘问学俎豆巳具折冲会宁庶人。畜淮南之阴谋踵吴楚之官非守士士仅千人而能勘此大难不世功也覆辄民穷盗起既间隙之可乘近构远交复网罗之肆布守仁官非守土士仅千人而能以忠诚任国家之难以节义激将卒之心一举而南昌底定再举而祸本全消宗社无虞臣民胥戴方逊硕肤之舄仍来满箧之书处之晏然略无愠色嗣以忧去。屏迹山中。涵养益精朋徒渐广所以启诱羣蒙阐明注训勤恳笃志不间终始　先帝初载始典留曹。思田之役。再借旌麾。挞苏王。破八寨。遂乃变岩宂为井邑之墟。易獞徭为冠之国。鸿代奇。近代眇覩。夫德既如彼功又如此宜有美称以崇劝荅谨按谥法道德愽闻曰文。安民立政曰成。我明肇基以来。百数十年。政令文。卓越往古。而圣贤心传。郁焉未畅。虽河东江门。良知之说启自先生崛起后先。一唱寡和。迄以中沦。守仁独倡为致良知之说。直指性灵。开亦逨途。希圣希贤。坦径可由。后学有所依归。先绪赖以道德愽文与谥法合不坠。观其仓卒遭变。不动声色。朞月之间。绩用有成。始窜遐陬终丛危谤步履安舒弦歌罔辍此则道德愽闻之明验也逆濠倡乱。安危在于呼吸。广□蔓延。流毒巳近百载。守仁□然儒生。躬擐甲冑。一除僣逆。两靖凶顽。神器颠危。旋用匡复。六省编氓安民立政□谥法合尚籍余泽亚夫之讨七国晋公之服淮蔡实兼厥美此则安民立政之最大者也昔留侯佐命于炎汉。青田翊运于高皇。遭不世之主。际否极之会。树绩策。时势为易。叩其酝籍未必尽合圣贤之旨。而身殁之后。均以文成为谥。守仁所处。时势易于二子乃其戡乱定国。功相等埒。至夫身心性情之蕴。继往开来之学。殆有过之无不及者矣。某上考礼经。下参令甲。揆之舆论。稽之素行。谥以文成。诚非虗美。谨议。 

　　○闽广善后事宜议（沈一贯） 

　　闽广善后事宜议申相国瑶泉公评条陈六便仆?可行真闽广□后策也 

　　沈一贯 【翰林学士兼少宗伯】 
　　伏见闽广海寇。近就歼灭。获丑献。饮至嘉赉。令海陬遐壤之乡。识　天威之远及。明犯法之必诛。无有逋漏甚盛举也然大兵之后。有司困于召募民力惫于征求居者有转输之苦役者有疮痍之痛辟之饥者未哺病者方起当此之时不思有以处之以善其后窃恐民不安所变将复至古人云平吴之后方烦圣虑此若为今日言者故臣敢议可行事宜以献。臣闻漳泉惠潮之间。负山阻海。擅沃饶之利。其民喜鬬。乍聚乍散。有司急之。不匿于溪崖篁竹之中。则泛舟入海。因风之所止泊。而时出抄掠。为患诸郡。此非独习性然也。亦为吏者。安集不称之效也。夫人莫不好生而恶死。顾亲戚而重离亡。然而犯之不顾者以此之无以生之而彼之可以幸免也又仕于土者。大抵多迁谪羁旅之人。以此之人。事乎其上。彼亦惟货贿是望。孰肯为百姓为久远之计者。二者相合。酿成厉阶。上下忧虞。以有今日。然臣之愚。窃谓兵不可玩威不可亵方今海寇荡平。则彼依山负险者。虽怀□獍之心。必且丧气。乘此时而抚之使之销兵刀治农器不尔则出兵剿之彼必惕吾之威而怀吾之惠其功贤于百万此苐一便之师远矣此韩信牧燕之策也其便一也既抚之后。遴温良长厚者治之退刻薄之吏开生息之涂节赋敛之用坚乐生之愿此苐二便使民重亲戚而畏死亡其便二也又事至则惧事平则玩人之情也今能敕闽广诸臣。所在提戈之处。诘戎兵时简练以备不虞虽境安烽息考足资满不得数易特增其禄秩以褒之使民此苐三便安其土官习其俗其便三也古者乡有长闾有归党有正故什伍相维民用辑睦今仿此法立之。保伍。纠其习业。稽其户口。则此第四便虽欲为乱而不能矣。其便四也君子欲立功名以自效于上。甚于上之求下顾为之未见其成。挠以众议。惑以浮言。则谁肯以身愽死者。昔龚遂治渤海。亦曰。愿　陛下少宽文法。今欲闽广久安而无事莫若听将吏以便宜治之。不效。然后治其罪。毌从此弟五便中而阻其便五也齐桓不倍曹沬之盟晋文不趋伐原之利非独示信亦以劝来也今闽广寇杀其党以降。非独冀生。亦以一人甞我也。如使县赏格以来之又罗织其罪而杀之则他负固者曰　朝之不可信如此。此所谓禁之使归而教之使叛。是后无降者矣。元至正中。张瑄朱清。寇海上。后降而官之。子赖其此弟六便用。安知今日无此等辈乎其便六也夫后之视今犹今之视昔也惟因循以养祸。故至此。今幸决其痈矣。不大养之。何以善其后哉。传曰圣人防患于未然书曰事事乃其有备有备无患今闽广甫宁。所以望陛下之抚绥者。其机正在于此。窃见陛下赏予将士。既懋官而任子矣。恐有怠成之患。荒善后之策也。故述斯议焉谨议。 

　　○闽广善后事宜议（张一桂）
  </div>
  <div class="pagination">
   <a href="增定国朝馆课经世宏辞_page7.html">
    上一页
   </a>
   <span>
    ...
   </span>
   <a href="增定国朝馆课经世宏辞_page3.html">
    3
   </a>
   <a href="增定国朝馆课经世宏辞_page4.html">
    4
   </a>
   <a href="增定国朝馆课经世宏辞_page5.html">
    5
   </a>
   <a href="增定国朝馆课经世宏辞_page6.html">
    6
   </a>
   <a href="增定国朝馆课经世宏辞_page7.html">
    7
   </a>
   <span class="current-page">
    8
   </span>
   <a href="增定国朝馆课经世宏辞_page9.html">
    9
   </a>
   <a href="增定国朝馆课经世宏辞_page10.html">
    10
   </a>
   <a href="增定国朝馆课经世宏辞_page11.html">
    11
   </a>
   <a href="增定国朝馆课经世宏辞_page12.html">
    12
   </a>
   <a href="增定国朝馆课经世宏辞_page13.html">
    13
   </a>
   <span>
    ...
   </span>
   <a href="增定国朝馆课经世宏辞_page9.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
