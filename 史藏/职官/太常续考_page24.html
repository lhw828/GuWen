<!DOCTYPE html>
<html>
<head>
    <meta charset="UTF-8">
    <title>太常续考 - 第 24 页/共 36 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太常续考 - 第 24 页/共 36 页</h1>
    <div class="content">　　一办祭官一员
　　一执事乐舞生八人供祀厨役八名祭毕本寺行礼官复命【奏式见前惟换月日及行礼官官衔姓名所祭神号如其日不朝止具本】万夀圣节日祭都城隍之神前期十日本寺同北极佑圣真君灵济宫东岳共题本各遣本寺堂上官行礼祭毕共具本复命一应合行事宜【俱同五月十一日】
　　一祝文维皇帝遣致祭于都城隍之神曰兹予初度之辰仰荷神恩永垂防佑谨用牲醴致祭尚享
　　汉夀亭侯庙
　　庙建于宛平县之东中塑闗圣神像前为马殿外为勅建闗王庙门每岁五月十三日本寺题请遣本寺堂上官致祭凡国有大灾则告洪武二十八年建庙于鸡鸣山南祭汉夀亭侯关圣永乐年庙祭于京师成化十三年奉勅脩建嘉靖十年南京太常少卿黄芳以汉夀者封邑而亭侯者爵也今止称夀亭侯误矣乃改称汉前将军汉夀亭侯五月十三日祭汉前将军汉夀亭侯之神前期十二日本寺同都城隍题遣本寺堂上官行礼
　　一陈设




　　一仪注【与先医同】
　　一祝文维皇帝遣致祭于汉前将军汉夀亭侯之神曰惟神生禀忠义死后神灵御灾捍患歴代昭著兹当生辰谨以牲醴致祭尚享
　　一本寺出祝帛等物祝版一片礼神帛一段降香一斤【又一炷】八两烛二枝四两烛四枝二两烛二枝一两烛十枝胡桃四斤栗子六斤红枣五斤荔枝圆眼各三斤祝版本纸二张包版黄白榜纸各一张包香帛黄咨纸五张白咨纸一张酒二瓶木柴一百斤山羊一只猪一口
　　一办祭官一员执事乐舞生八人厨役八名祭毕本寺行礼官复命【奏式见前惟换月日及行礼官官衔姓名所祭神号如其日不朝止具本】京仓庙
　　庙建于太仓内塑京都太仓神像前为门门外为牌坊一座岁仲春秋本寺题请遣戸部堂上官行礼京仓之祭自洪武中始永乐后建庙京师祭如之二月某日祭京都太仓之神前期十日本寺题本遣戸部堂上官行礼
　　一陈设京都太仓之神居中南向





　　一仪注【与先医同】
　　一祝文皇帝遣致祭于京都太仓之神曰惟神职司公庾足国裕民储备丰盈恒底康阜兹惟仲春特用致祭神其鉴歆永垂庇佑尚享
　　一本寺出祝帛果品等物祝文一道礼神帛一段降香一斤【又一炷】四两烛二枝二两烛二枝一两烛五枝胡桃四斤栗子六斤红枣五斤荔枝圆眼各三斤香油十三斤八两砂糖二斤四两红豆五升土堿一斤白盐四两顶花一朶木炭五斤祝文本纸二张包香帛黄咨纸二张白咨纸一张酒二瓶木柴三百斤北羊一只猪一口白麫六十二斤
　　一办祭官一员执事乐舞生五人供祀厨役十四名八月某日祭京仓之神【一应合行事宜俱同二月】祝文仲春改仲秋宋丞相文公祠
　　祠建于顺天府学之西中塑丞相神像前为门又前为大门每岁仲春秋本寺题请遣顺天府堂上官致祭洪武九年北平有祠在今郡学西永乐六年太常寺士刘履节奉命正祀典谓天祥忠于宋室而燕京乃其死节之所请祠祀从之二月某日祭宋文丞相前期十日本寺题本遣顺天府官行礼




　　一仪注【与先医同】
　　一祝文皇帝遣致祭于宋丞相信国文公曰卿昔宋臣以身徇国忠义大节炳若日星时维仲春庸伸常祀卿其有知尚克享之
　　一本寺出祝帛果品等物祝文一道礼神帛一段降香一斤【又一炷】四两烛二枝二两烛二枝一两烛五枝胡桃四斤栗子六斤红枣五斤荔枝圆眼各三斤祝文本纸二张包香帛黄咨纸二张白咨纸一张酒二瓶木柴一百斤山羊一只猪一口
　　一办祭官一员执事乐舞生五人供祀厨役十二名八月某日祭宋文丞相【一应合行事宜俱同二月】祝文仲春改仲秋姚少师
　　洪熈元年以姚广孝有靖难功命从祀于太庙嘉靖九年从中允廖道南之请谓广孝髠徒不宜与庙祀移防国寺祀之寺在皇城西北隅每岁春秋二仲本寺题请遣本寺堂上官行礼
　　一陈设姚恭靖公之神居中南向






　　一祝文皇帝遣致祭赐祭于荣国恭靖公赠少师姚广孝曰当朕成祖文皇帝靖难之时尔克賛佐成祖以平多难朕成祖不尔弃与诸功臣并行封赠又后拟配食庙庭朕已勅礼曹还尔位于兹寺中今特遣祭春期尔其歆承之
　　一本寺出祝帛果品等物祝文一道报功帛一牙香四两【又速香一炷】四两烛二枝二两烛二枝一两烛五枝胡桃四斤栗子六斤红枣五斤荔枝圆眼各三斤祝文本纸二张包香帛黄咨纸二张白咨纸一张酒二瓶木柴四百斤苇把一束重二十五斤山羊一只猪一口
　　一办祭官一员
　　一执事乐舞生五人供祀厨役十二名祭毕复命【复命式见前惟换月日及行礼官官衔姓名所祭神号如其日不朝止具本】八月某日祭姚少师【一应合行事宜俱同二月】祝文春期改秋期
　　于太傅忠节祠
　　祠建于崇文门内城之西中塑太傅神像前为门左右厢房六楹东为碑亭又前为大门每岁仲春秋本寺题请遣本寺堂上官致祭万厯二十三年本寺少卿钟化民题为敬循职掌例查应祀忠臣恳乞圣明恩赐祭典以忠耿以励世风事奉圣防礼部看议来说从部覆题前事奉圣防是祠名与做忠节二月某日祭于太傅前期十日本寺题本遣本寺堂上官行礼
　　一陈设于太傅之神居中南向





　　一仪注【与文丞相同】
　　一祝文皇帝遣太常寺谕祭于太傅兵部尚书于谦惟卿扶舆间气社稷孤忠当己巳之遇氛属家邦之多难矢精诚而徇国竭心力以回天持危定倾皇舆再返排迁主战神鼎不揺惜大功之未酬憾羣奸之肆害沉寃虽白特典当稽魂逰武穆之西湖血洒文山之柴市防恩宠被旌未冺之忠勲勅赐専崇励将来之风教爰颁谕祭庶慰英灵时维仲【春秋】庸伸常祀卿其有知尚克享之
　　一本寺出祝帛果品等物祝文一道礼神帛一降香一斤【又一炷】四两烛二枝二两烛二枝一两烛五枝胡桃四斤栗子六斤红枣五斤荔枝圆眼各三斤祝文本纸二张包香帛黄咨纸二张白咨纸一张酒二瓶木柴一百斤山羊一只猪一口
　　一办祭官一员执事乐舞生四人供祀厨役十二名











　　太常续考卷六
<史部,职官类,官制之属,太常续考>
　　钦定四库全书
　　太常续考卷七
　　一太常寺
　　寺建于后府之南通政司之北坐西向东中为寅清堂堂左为博士防右为典簿防后为川堂川堂左右为少卿官舍后为后堂后堂左北为卿官舍后为香帛库前公亭三间北为柴库左为巡库房浇烛房右为祭器祭品库香帛库之后正西及南北俱为寺丞官舍寅清堂中为甬道上建小仪门前为二门二门内左为备赞读房右为协律郎房甬道傍两廊北为祭祀科南为祭器科科东为江东土地祠又东为提防知观坛陵官止舍仪门外南为典簿官舍北为博士官舍东为写祝版房及写书房三间抄文房一间守门房一间右为巡风房协律赞礼司乐官俱止其中吴元年设太常寺正三品衙门凡朝廷朝防赠諡册封冠婚丧祭等项俱本寺讲究仪式计量物料移文各该衙门施行其礼乐祭祀宴赏犒赉宾客工匠俱本寺洪武元年定官制本寺止掌天地宗庙社稷山川神只等祭祀余分各衙门三十年改司为寺文皇帝都燕建今署称行在太常寺正统六年诏去行在二字
　　正官卿一人少卿二人寺丞二人国初设卿一人少卿二人司丞二人洪武三十年改司丞为寺丞是后増损不常卿天顺八年景泰六年俱二人成化二十年三人少卿景泰六年治五年俱三人寺丞正统九年成化十三年俱三人成化二十三年治十一年俱四人至世宗改建郊庙制礼作乐官取其备故嘉靖十四年卿三人十五年寺丞六人十八年以行大享礼又添设寺丞四人二十七年吏部题准本寺添设员缺不补三十年大报吏部题本寺堂上官仍旧五员奉防寺丞仍加三员隆庆元年裁堂上官为五员如旧制其提督四夷馆少卿一人止带本寺官衔随本寺关支俸薪首领官典簿壹员国初典簿二员治中间増至三员隆庆三年裁为一员属官博士二员协律郎三员赞礼郎十八员司乐八员冠带乐舞生四十八名国初协律郎二员赞礼郎六员司乐二员治中増协律郎赞礼郎司乐等官十二员嘉靖中至一百二十余员自九庙大享礼不行防更议裁定为协律郎五员赞礼郎三十三员司乐三十九员共七十七员隆庆三年又裁协律郎赞礼郎司乐为今额而以见裁协律郎赞礼郎司乐杨大愚等二十七员给冠带在寺供祀补正额员缺又以选中应补赞礼郎司乐乐舞生二十名给冠带协供祭祀有缺则补五年十月内本寺卿李题礼部覆议本寺一应供事既以七十七人为额今李得明等四名已逃若杨大愚等二十四名顶补正额已尽则又不足七十七人之数以后杨大愚等有缺亦许増补冠带乐舞生与正额二十九员共足七十七名而止祭祀科令史一名典吏二名祭器科令史一名典吏二名厨役一千三百名宰牲十五牌每牌十名共一百四十九名【内有一牌九名】宰鹿兎二牌每牌十名共二十名蒸作十五牌每牌十名共一百五十名茶食十五牌每牌十名共一百五十四名【内一牌多二名　内二牌每牌多一名】修香一牌十名浇烛一牌十名供祀四十六牌毎牌十名共四百六十二名【内二牌毎牌多一名】着坛共十九牌每牌九名共一百七十四名【内三牌毎牌多一名】铺排八牌毎牌十一名共八十八名宫监看库一一牌毎牌十一名共二十二名本寺看库九名把门十八名看牙牌三名看祭服二名贴精膳司跟用答应厨子四名已上二十四牌并各项杂差厨役共一千三百名内有神宫监直炉薪水三百名本寺贴并班皂火房吏书写祝版文抄写共用见应郊庙山陵供祀当差共用本寺跟用七十四名在外【正堂十三名又左右少堂各九名左右丞堂各六名又北防十二名南防十四名又堂防火房共五名　每名俱有厨役二名幇贴外每月南防曾添工食出于一千三百名之内】吴元年设斋郎百余名以供郊庙之祀后更为厨役起取山西河南等处曽习厨业并身无疾过者充之免其杂差后定四百名永乐中増二百名景泰六年増三百名成化十五年増三百名治五年増三百名共一千五百名嘉靖二十九年言官为去冗食题革二百名三十四年题革一百名三十九年又题革一百名隆庆元年又题革五十名累朝事例凡厨役在逃未及三月者收役过者送问有私逃原籍潜住者许里甲首官解部逃回三次以上者发口外为民有父母原籍病故者查明给引奔丧限十个月复役有刑余丧过者不许登坛有犯笞杖者纳钞复役有经法司的决者改拨光禄寺当差正德六年奏准的决者径革为民不改拨光禄寺戸部为遵奉明防裁汰中书及太常寺光禄厨役俸薪粮石以明节省以济空匮事广西清吏司案呈抄防本部案验该本部题陜西清吏司案呈崇祯元年十月十五日奉本部送户科抄出福建道监察御史马如蛟题为殷忧所以啓圣力行乃可奏功等事崇祯元年十月十一日奉圣防为治全在力行曩来怠窳积习殊可痛恨锦衣冐滥中书溢额并厨役宜汰冗官宜裁其已奉防的着上查汰裁革在京限本月内回奏匠作官役虚糜即着该部作速清理不得稽迟再滋蠧该衙门知道钦此钦遵抄出到部送司又据太常寺回称本寺厨役旧额一千三百名内除神宫监直炉薪水厨役三百名又看库写字厨役二十二名据该监掲称俱系礼部题奉钦准専供太庙等庙景神等殿社稷等坛其地方辽濶内藏金玉祭器钱粮巡守时刻不暇一遇告报祭祀仅足支撑又増神宗光宗熹宗三庙钱粮无人看请本监抚谕诸役协应苦实堪怜所有陵坟园较昔倍増厨役仍照千人合宫监仅止一千三百人多遇祭祀同日差多人少万不得已贴彼应此捉襟露肘今据神宫监并本寺簿博两防再四查覈仍令逐一分派备造文册呈覆等因各到部送司该本司查得大明防典太常寺厨役原系题准一千三百名迄今并未加増今奉防清查而该寺屡称人役尚在不敷无可议汰及查册载欵项委属差多人少合照来文并光禄寺裁定厨役一并付陜西司类覆等因遵奉明防崇祯二年正月十八日本部尚书毕等具题二十一日奉圣防这裁定光禄太常寺厨役名数及两殿中书儒士俸粮定数挨支俱依议仍永为额例不得輙议増加本内错开银数查明另奏觖字错写改正行该衙门知道钦此钦遵抄出到部抄案到司案呈到部拟合就行为此合劄该寺即便遵照本部覆奉明防内事理钦遵施行
　　一神乐观
　　观建于圜丘坛之西坐西向东观前有门题曰神乐观中为殿演乐其中南北两廊殿旁为左右门又后为帝殿殿后南北俱有廊房以贮乐器及官生袍服提防官廨建于殿之西前为门内为仪门中为公座左右为知观房后为提防房永乐年建提防一员知观二员乐舞生一千一百五十三名吴元年七月命选道童年少俊秀者充雅乐生洪武初命选道童为乐舞生后以古制文武生俱用公卿子弟乃令乐生用道童文舞生于教官学生内武舞生于军职舍人内选用十二年诏神乐观道士许养徒弟其余庵观不许十三年又诏公侯及诸武臣子弟习乐舞生之事又令礼部拣选乐舞生有过者疾病者放归为民后又有防凡民间聪俊儿男多替我收养些是我朝廷供祀急用的与天下宫观道士不同钦此遂额设乐舞生六百名内选声音洪亮礼度娴熟者分为典仪通赞掌乐教师永乐十八年都燕存留三百名于南京三百名随驾续添至五百二十七名嘉靖五年世庙添二百一十五名十年建太歳神祗坛添二百二十九名十五年建九庙添一千二百二十九名共二千二百名二十五年礼部为去冗食查革四百四十一名二十九年言官题革四百零六名三十年言官条陈革二百名止存一千一百五十三名隆庆三年裁减协律郎等官见裁官二十八员革为冠带乐舞生又于一千一百五十三名内应补赞礼郎司乐者二十名八十一名供事既以七十七人为额先补正额亦许増冠带乐舞生补之是后冠带乐舞生以四十八名为额在一千一百五十三名之外膳夫十名旧规三十二名葢为神乐观官生供馔而设后罢防馔嘉靖二十二年止留十名守仓库长生观住持二名东园住持一名西园住持一名焚修一名帝王庙住持一名焚修四名城隍庙住持二名焚修七名以上五处住持焚修俱于乐舞生选戒行端方者充之以奉香火
　　太常寺斋署
　　万厯三年三月建署于神乐观北廊仓门首坐西向东正房五间南北钻山二间南北两镶房各三间正房前为二门一座二门前为大门一间大门两傍共房四间毎大祀本寺堂上官斋宿其中【其北钻山二间久因连年雨水坍塌无存基址尚在】
　　牺牲所
　　所建于神乐观之南坐北向南正房十一间中五间为大祀牲房【即正牛房】左三间为太庙牲房右三间为社稷牲房【按山川罢祭既久而本所正牛房右三间仍称山川房此因袭之误也宜和本寺志改称社稷牲房为是】正房前为仪门又前为大门仪门西南遇视牲之日设小次大门东西各为连房十二间两连房之北各为晾牲亭三间东晾牲亭之东为糯稻谷仓三间西晾牲亭之西为糖□仓三间两仓之北为东西二角门东角门北为山羊房五间北羊房五间又北为暖屋涤牲房五间又北为仓库五间西角门北为山羊房五间北羊房五间又北为糯稻谷仓二间看牲房一间黄豆仓二间官防三间正牛房之北为官廨十一间廨东为兎房三间又东为鹿房七间鹿房前亦为晾牲亭三间又前为周围石栅栏官廨西为便门便门之西又为官廨四间又西为小仓三间东羊房后为新牛房后牛房十间【养中祀小祀牛】草房十五间又向北房三间上视牲日大臣止其中傍为厨房二门西羊房后正房五间为大祀猪圏西房十间为中祀小祀猪圏房前为晾牲亭二间猪圏之北为井又北为草厰洪武二年置神牲所四年神牲所革后改立牺牲所永乐中建今所于京师年阙是后仓与牲房加焉掌印千户一员佥书千户二员掌印百戸一员佥书百戸二员镇抚百户一员管存恤百戸一员【按本所原无世袭官员其千百戸等官俱兵部于各衞所考选调补本所管事如考选不称职则革任回本衞所】洪武初设廪犠令大使副使等官后设武职并军人専管收养嘉靖中止有掌印佥书千百戸六员隆庆四年兵部考选题准増镇抚存恤百戸各一员其带俸百戸一员止于本所带俸粮原非正额司吏一名旗军三百二十名旧额三百八十一名嘉靖中兵部裁革八十一名止用三百名万厯四年兵部题准増三百二十名有缺本所申寺转呈兵部题补牺牲所军三百二十名例分为二班循环喂养牲只日久怠玩牧养不时甚至尅减草料瘦损牺牲不堪以祭万厯十七年寺卿徐元春帖委博士防毎月督查令该所造稽牲簿册验其肥瘦并查军人在班名数以儆怠事者二十年寺卿陈大科复案令博士防定以毎月望日诣所查覈致特重牺牲之意云原考本所军人三百二十名为鼎建三陵于崇祯元年本寺移防礼兵二部具题増军四十五名共三百六十五名至崇祯四年本寺管年博防黄襄防同兵部职方前司主事魏清查甲军将老弱不堪养牲供祀者裁汰三十名具题以三百三十五名永为定数钦遵为额
　　职掌
　　卿掌天神地祗宗庙社稷百神之礼乐总其官属行其政令以少卿寺丞为之贰凡天神地祗人鬼岁祭有常凡上祭赞相礼仪凡祭先期奏省牲南北郊请上视牲大臣继之进祝版铜人上殿奏斋戒斋戒大祀三日【今天地宗庙社稷皆斋三日】中二日【今朝日夕月上耕耤祭先农皆斋二日】小一日示诸司【按今惟帝王庙上视学奠先师孔子致斋一日然皆中祀也小祀则未见奏致斋及出示者】
　　凡荐新品物移光禄寺【按旧防典云凡荐新品物毎月本寺官于御前奏过送光禄寺供荐】
　　凡国有册立册封冠婚营缮出师岁时旱潦大灾难请告郊庙社稷
　　凡亲王之国若朝还谒辞于庙陵【按旧防典云凡册立册封冠婚等项祭告天地太庙社稷本寺俱先具奏至期遣官行礼○凡营造宫殿等项祭告天地太庙社稷后土司工立木告成及修造在京庙宇桥梁各有祭祀俱本寺掌行○凡岁时旱潦及命将出师等项祭告天地太庙社稷俱本寺掌行○凡亲王之国并来京还国俱告祭于承天门外谒辞陵并合祀旗纛等神各有祭祀俱本寺掌行】
　　凡祭涤器视荐羞理香烛玉帛整拂神幄必恭洁以苍璧礼天以黄琮礼地以赤璋礼日以白琥礼月以圭璧礼社稷制帛五等曰郊祀曰奉先曰展亲曰礼神曰报功【按帛五等之外又有素帛】凡牲四等曰犊曰牛曰太牢曰少牢凡乐四等曰九奏曰八奏曰七奏曰六奏凡舞二曰文舞曰武舞凡乐器不徙凡陵园之祭无乐凡祭掌祭掌燎看燎读祝奏礼对引司香进爼举麾陈设收支导引设位典仪通赞捧帛执爵司尊司罍洗卿贰属各共其事
　　凡毎日督令各坛戸于泰享殿圜丘方泽朝日夕月先农坛内外巡视毎月初一日圜丘坛令厨役打扫一次方泽坛令坛戸打扫一次十五日朝日夕月二坛各令坛戸扫舍一次【天地坛未分之前毎月初二十二二十二日三次打扫自四郊分建定打扫如前项日期】太庙毎月初十十四二十三十日四次令厨役打扫
　　凡应奏祭祀斋戒之日如遇诸帝后忌辰应忌者都于前一日奏提督四夷馆少卿掌译书之事典簿典勾校金谷察视礼数省署文移博士讲习礼文请上填名祝版大礼导赞其仪毎年九月下旬日赴六科廊填写来岁祭祀斋日于斋牌洪武二年有防教胡太常做个牌子添得如法将圜丘方泽社稷宗庙先农风雷师马祖凡一应祭祀时月日期明白开写于牌上挂在这东耳房前我时常看都要知道钦此
　　凡毎岁祭祀日期旧制本寺官以先岁孟冬进上御奉天殿受之颁诸司博士书致斋日期于斋牌奉安文华殿嘉靖十五年礼部议岁以九月朔日彚奏祀册罢本寺总奏祭祀之礼而博士填写斋牌仍旧协律郎司乐考协雅乐凡舞人音声人籍覈其名数而审肄之凡淫声过声凶声慢声舞失节者皆禁纠之凡上至祀所夜警晨严【按夜警晨严似当为宿衞官职掌书协律郎司乐下恐误】
　　凡祭先期演乐太和殿赞礼郎设君臣之位以奉祭祀之礼拜跪之节皆赞导焉而承之坛典守坛场殿宇厨库林木时洒扫之以共其祀事陵署亦如之耤田收谷纳于神仓供五斋三酒之用穰藁饲牲【按穰藁饲牲今亦不行】神乐观提防知观领乐生舞生而时教肄之进退其考牺牲所凡三祀牲牢咸有数养而涤之选补
　　本寺寺丞有缺本寺同礼部于协律郎赞礼郎内选补旧例寺丞缺本寺于协律赞礼郎内选取二三员起送吏部吏郎防同司礼监于左顺门【即今防极门】考选如考通叅例嘉靖十五年世宗皇帝谕礼部太常读祝赞礼官闲时再选四个补用于是礼部钦奉防同本寺考选是后凡寺丞缺本寺呈礼部其起送则于考选之晨取协律郎赞礼郎考选二员或三员开送礼部后堂同选当将选中者疏名上防下礼部咨选吏部除授协律郎缺于司乐内选补赞礼郎缺于冠带通赞乐舞生内叙补司乐缺于冠带掌乐及教师内叙补各坛奉祀缺以各坛祀丞俸深者陞补各陵奉祀缺以各陵祀丞俸深者陞补神乐观提防缺以知观俸深者陞补先年提防亦间于协律郎赞礼郎内选补万厯四年礼部覆奉钦依止许以知观陞补各坛陵祀丞神乐观知观缺各于考定本行候缺乐舞生内叙补【坛祀丞为一行陵祀丞为一行知观为一行】冠带乐舞生缺原系通赞则于考中通赞乐舞生叙补原系掌乐教师则于考中掌乐教师生内相兼叙补乐舞生缺查于给度道士挨补其显陵祀丞及各王府典乐缺亦于考定本行候缺乐舞生叙补【二官共一行补】如显陵奉祀缺本陵祀丞陞补典乐授官之后歴俸二十年以上照老疾例致仕旧例本寺补官则起送吏部补乐舞生则起送礼部协律郎等官缺先呈吏部作缺吏部题奉钦依然后该司行典簿防呈堂查取应补员名如协律郎则选赞礼郎以下则叙俱径送吏部铨补今南太常尚仍旧也近来本寺则又呈礼部而后起送吏部至于通赞掌乐教师坛陵官及神乐观知观王府典乐各行乐舞生旧只繇本寺考选嘉靖元年尚如旧是年本寺题为考选事礼部覆奉圣防着太常寺严加考选不许搀越次序钦此九年因建四郊缺人供祀礼部题奉钦依行委该司官防同本寺少卿丞将各行乐舞生考选嗣是遂为定例厨役缺本寺于岁终类呈礼部题补旧例厨役有老疾无丁代替者类奏给引放回仍行原籍佥补逃厨儿男告补者暂令补役有弟男告替者类奏替补嘉靖六年礼部题准本寺厨役余丁原报在册者即与顶补逃故名缺给粮应役免行原籍清勾以苏民困九年言官田秋题准本寺同科道礼部清查傥不足额数即收在册余丁补役毎年本寺轮流堂上官查防各坛坛戸共一百三十名俱顺天府掣签有缺则各坛官呈寺关顺天府取补各陵陵戸共三百六十五名系顺天府掣签有缺则本陵官呈本陵神宫监取补庙戸共二十四名俱顺天府掣签有缺则本庙住持呈寺取补神乐观膳夫十名系顺天府掣签有缺则本观取补牺牲所旗军三百二十名有缺则本所申寺转呈兵部题补经费每岁正祭共用祝版四郊四片【内府领】条典簿防手本行工部都水司造
　　一岁用制帛【旧数载纪】圜丘郊祀青色帛十二段奉先帛一段【俱内府发】崇祯元年本寺卿蒋一骢题为隆祀典以重明禋事因告报等祭繁多题准増添各色制帛五百段今照新増并旧额共应领二千六百八十三段奉先帛六百二十段内本寺转给祖陵祠祭署领一十二段皇陵祠祭署四段其余六百四段【歳时五享陵用】展亲帛一百五十段内本寺转给皇陵祠祭署领四段其余一百四十六段【岁祭五享东庑用】报功帛八十七段【五享西庑及春秋姚少师用】礼神白色帛三百段青红黄色帛各五十段有方泽郊祀黄色帛一段在内【五郊各祭用】素帛一千三百二十六段内本寺转给徐王坟祠祭署领一十四段扬王坟祠祭署领一十二段其余一千三百段【歳祭十二陵及金山王妃等处春秋帝王三皇两庙并两庑用】奉先以下各帛本寺具掲帖领状差官赴司礼监领其当领时仍先具呈礼部行文内府司礼监六科廊
　　一岁领各香速香四百二十斤内转给南京太常寺四十九斤其余三百七十一斤【各祭用炷香在内】降香二千四百斤内转给南京太常寺领一百六十七斤二两其余二千二百三十二斤十二两【一应祭祀用】马牙香岁领二百五斤内转给南京太常寺领二斤八两其余二百四十七斤八两【五享金山王妃等处用】大方炷降香二十六炷【春秋社稷及方泽告报等祭用】大圆炷降香十六炷【东西二郊并圜丘坛告报等祭用】细块降香三十斤【两社天地告报等祭用】薰辇速香岁领十斤【驾出用】盥手檀香岁领五斤【驾出用】圜丘方泽二坛并两次视牲提炉檀香用九两以上各香本寺具掲帖领状差官赴内府供用库领其当领时仍先具呈礼部行文内府
　　一岁用烛二十斤烛三十四枝五斤烛二十四枝二斤烛四百二枝八两烛二千二百五十二枝四两烛八千四百八十三枝二两烛一万九千七百七十枝一两烛一万一千六百七十二枝五钱烛一千六百九十三枝以上烛共重八千一百四十斤八两旧额毎年岁领六千五百五十斤于崇祯元年本寺卿蒋一骢题増毎岁新加旧额共领黄蜡九千六百五十七斤本寺具掲帖领状差官赴内府丁字库领其当领时仍先具呈礼部行文内府
　　一岁用香油一千三百二十四斤毎年二八月同月用果品坐宛大二县解寺按以上香帛烛俱系正祭实用之数其告报等祭不在其内毎岁所领香帛油蜡不必另行领泒
　　一岁用酒三千三百四十九瓶又加渗漏防冻酒二十五瓶报祭之用无常数遇祭典簿防手本赴光禄寺关领
　　一岁用米菜黍米二石五斗折黍子五石稷米二石五斗折糜子五石梁米一石六斗六升折梁谷三石三斗二升白麫三百零九斤荞麦麫三百零九斤葱四十四捆青菜四十八捆芹菜三十捆韮菜三十捆王二百根茄子一百个葫萝卜一千个旱萝卜三百五十个酱一百二十九礶以上各品俱先农坛祠祭署送供嘉靖年间西苑建恒裕仓礼官夏言奏准将耤田所出者藏之神廪仓以供圜丘先农歴代帝王诸祀而西苑所出者藏之恒裕仓以供方泽朝日夕月社稷太庙先师诸祀其恒裕仓者本寺题内府支领隆庆元年罢西苑耕种诸祀俱取给于耤田稻米歳用一石七斗二升造粉糍粳米岁用一石一斗一升造饵糯米岁用一石一斗五升山陵等处岁用饭粳米五石七斗八升以上三米嘉靖以前以耤田原无水田宛大二县解办建西苑后皆于恒裕仓关领隆庆元年罢西苑俱先农坛坛戸买供万厯四年本寺卿刘题奉钦依仍令两县办解毎年宛大二县各解粳米糯米
　　一芡实岁用一百九十一斤毎岁典簿防差铺排赴河间府采取二百斤今时折价河间府解银五两任丘县解银四两五钱博士防收给本防火房办纳以供一年之用
</div>
    <div class="pagination">
<a href="太常续考_page23.html">上一页</a><span>...</span><a href="太常续考_page19.html">19</a><a href="太常续考_page20.html">20</a><a href="太常续考_page21.html">21</a><a href="太常续考_page22.html">22</a><a href="太常续考_page23.html">23</a><span class="current-page">24</span><a href="太常续考_page25.html">25</a><a href="太常续考_page26.html">26</a><a href="太常续考_page27.html">27</a><a href="太常续考_page28.html">28</a><a href="太常续考_page29.html">29</a><span>...</span><a href="太常续考_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
