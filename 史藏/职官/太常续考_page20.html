<!DOCTYPE html>
<html>
<head>
    <meta charset="UTF-8">
    <title>太常续考 - 第 20 页/共 36 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太常续考 - 第 20 页/共 36 页</h1>
    <div class="content">　　一初忌文维孝子皇帝御名谨遣敢昭告于皇考睿宗知天守道洪徳渊仁寛穆纯圣恭俭敬文献皇帝皇妣慈孝贞顺仁敬诚一安天诞圣献皇后曰兹维我皇妣初忌之辰追念二圣音容逺隔哀慕曷胜谨遣勲臣恭诣显陵代祭伏惟圣灵鉴此哀悃尚飨
　　一杨王坟在凤阳府盱眙县津里镇王髙皇帝外祖也洪武初设盱眙祠祭署署官奉祀员陈氏坟戸二百一十名【按杨王坟祭祀系南京太常寺职掌惟每嵗本署差人赴本寺领素帛一十二段】
　　一徐王坟在凤阳府宿州新丰里髙皇帝外父也洪武初设宿州祠祭署署官奉祀一员祀丞一员皆武氏坟户九十三名【按徐王坟祭祀系南京太常寺职掌惟每嵗本署差人赴本寺领素帛一十四段】
　　一上谒陵仪注其日卯时上具青常服乗舆至祾恩门外降舆导引官导繇殿左门入典仪唱执事官各司其事内賛奏就位【位设于殿内】上就拜位执事捧香盒至香案前内賛奏诣前奏上香跪讫内賛奏复位奏四拜【传賛百官同】典仪唱奠帛行初献礼内賛导上至御案前奏献帛献讫导至帝座前奏献爵献讫导至后座前奏献爵献讫奏复位奏跪【传賛百官皆跪】賛读祝读讫奏俯伏兴平身【传賛百官同】典仪唱亚献礼执事捧爵跪献于御案讫典仪唱终献礼【仪同亚献】内賛奏四拜【传賛百官同】典仪唱读祝官捧祝进帛官捧帛各诣燎位上退拜位之东捧祝帛官出殿中门内賛奏礼毕长陵上自行礼诸陵率遣官代上至行宫百官朝防
　　一某月某日圣驾亲诣山陵行春祭礼前期礼部题请不繇本寺
　　一礼部仪注
　　计开
　　一钦天监择到万厯八年三月十二日午时圣驾发京一前期一日上奉两宫皇太后率后妃以将诣山陵行春祭礼告奉先殿用祝文祭品如常仪
　　一太常寺备办各祭品香帛
　　一翰林院撰各祭文
　　一锦衣卫设大驾卤簿仪卫扈行
　　一兵部奏请简命文武大臣居守京师请行事及奏请直守皇城四门京城九门分调京营防逰等官把守各山口关隘戎政衙门选防扈驾军马及奏差科道官防闸
　　一户部照例关给扈从官军行粮
　　一工部已奉圣谕沿途搭盖席殿其桥梁道路逐一差官修理
　　一光禄寺随处预备皇上两宫皇太后后妃御膳及酒饭供具
　　一扈从官五府六部都察院通政司大理寺堂上掌印官各一员司属官各一员詹事府翰林院国子监太仆寺掌印官各一员六科十三道官各一员日讲官起居注官礼部太常寺光禄寺尚寳司制房中书科鸿胪寺顺天府应该执事人员太医院钦天监各掌印官一员
　　一扈从官在途供事朝防皆以便衣谢恩见辞官员用常服
　　一圣驾初谒陵例该先期一日祭告天寿山之神合遣大臣一员行礼
　　一十二日免朝圣驾发京从长安左门出两宫皇太后后妃从东华门东安门出随便设幄次暂停候圣驾至上奉两宫皇太后陞辇上驾前导后妃辇轿后随
　　一扈从官前行居守大臣同文武百官俱吉服趋赴徳胜门外恭候送驾是日驾次巩华城行宫昌平州官吏师生耆老人等跪迎道傍驾至行宫上奉两宫皇太后降辇侍膳毕上出陞座従官行叩头礼如常仪鸿胪寺官引昌平州官吏师生见及谢恩见辞官员行五拜三叩头礼是日驻跸巩华城行宫
　　一十三日早上出陞座从官行叩头礼毕先诣天寿山感恩殿候驾
　　一是日上奉两宫皇太后启行后妃随后至天寿山红门上奉两宫皇太后降辇従左门入两宫皇太后陞舆上驾前导后妃随后至感恩殿侍膳毕上出陞座从官行叩头礼本日驻跸感恩殿
　　一十四日免朝质明行春祭礼上具青袍奉两宫皇太后率后妃乗舆至长陵门外东降与两宫皇太后后妃于陵殿左右设障屏少待导驾官导上至殿左门外典仪唱执事官各司其事内賛对引官导上至拜位奏就位奏诣前内賛导上至香案前奏上香上三上香跪讫奏复位奏四拜【传賛百官同】典仪唱奠帛行初献礼内賛导上至御案前奏献帛讫导上至成祖文皇帝御座前奏献爵讫导至仁孝文皇后御座前奏献爵讫奏复位奏跪【传賛众官皆跪】賛读祝讫奏俯伏兴平身【传賛百官同】典仪唱亚献礼终献礼执爵者代献讫内賛奏四拜【传賛百官同】典仪唱读祝官捧祝进帛官捧帛各诣燎位上退拜位之东捧祝帛官出殿门内賛奏礼毕【传賛百官同】祭毕百官先诣永陵候驾执事官彻牲设酒果脯醢上奉两宫皇太后率后妃入女官奏就位行四拜礼奏上香女官捧香皇太后三上香讫奏复位跪皇太后跪后妃皆跪上跪于皇太后之左读辞官跪于上后读讫奏兴四拜礼毕出次诣永陵昭陵行礼俱如长陵仪皇太后率后妃行礼亦如长陵仪
　　一部祀及遣官俱青衣角带
　　一是日遣官八员遵照钦命分诣献陵景陵裕陵茂陵泰陵康陵恭让章皇后景皇帝陵行礼
　　一从官恭诣长陵永陵昭陵陪祀毕先行趋赴感恩殿门外候驾至感恩殿侍膳上出陞座从官行叩头礼本日驻跸感恩殿
　　一十五日早上出陞座从官行叩头礼毕先行至巩华城行宫候驾上奉两宫皇太后啓行后妃后随至行宫侍膳毕上出陞座从官行叩头礼本日驻跸巩华城行宫
　　一十六日驾发囬京是日早上出陞座从官行叩头礼毕鸿胪寺官引昌平州官吏师生辞行礼如前仪朝毕从官先行至功徳寺行宫候驾上奉两宫皇太后启行后妃后随至功徳寺行宫从官行叩头礼先行至徳胜门候驾驾至文武百官及军民耆老人等俱扵门外候迎居守文武大臣伏谒驾前致词行叩头礼教坊司大乐鼓吹振作驾从长安右门入两宫皇太后东安门入惟复别候圣裁上还奉两宫皇太后率后妃谒奉先殿行礼俱如初仪
　　一本寺应行事宜
　　计开
　　一长永昭三陵俱圣驾亲祭其献景裕茂防康六陵并恭让恭仁及告祭天寿山俱礼部题请各遣官一员行礼【候防下各行手本知防】前期十日
　　一题宪庙废后吴氏坟所遣内官行礼本【行掲帖知防司礼监】一题哀冲太子坟所遣官行礼本
　　一题荘敬太子坟所遣官行礼本二太子共遣官一员【候防下行手本知防】
　　一题越靖王并妃至女冠孙氏等各遣内官行礼本【共行掲帖知防司礼监】
　　一行礼部祠祭司关领文字牙牌手本
　　一行锦衣卫关领驾牌手本
　　一行礼部祠祭司职名手本
　　一行司礼监职名手本随驾五员各执事官三十四员三陵奉祀祀丞并送牲千百戸共十员执事乐舞生九十二名当该吏并铺排厨役共二百九十七名送牲军人七十一名
　　一行兵部车驾司手本拨马三十六匹知防收告祭三陵脯醢果酒八卓前期八日本寺委恊律郎提调乐舞生于太和殿演各陵坟所礼仪前期六日行知防司礼监填祝版掲帖前期五日博士典簿三员捧祝版于东平台候上亲填御名【祝文俱系内阁新撰亲祭三陵版为一包余六陵版为一包恭让恭仁版为一包】
　　一本寺发香烛牲帛香除正祭外偹大山降香八斤八炷速香八斤八炷小山降香二斤二炷速香二斤二炷烛除正祭外偹大山八两烛十六枝四两烛三十四枝一两烛五十枝小山偹八两烛八枝四两烛十枝二两烛二十枝一两烛帛除正祭外偹大山奉先帛十六段礼神帛八段素帛十段小山奉先帛四段礼神帛二段素帛四段牲除正祭外偹大山牛三只猪五口北羊五只鹿二只兎六只小山偹牛二只猪五口北羊二只鹿一只兎二只果除正祭外偹大山粗果八坛细果四坛小山偹粗果二坛细果三坛酒除正祭外偹大山八瓶小山偹六瓶
　　一各陵祝文长陵文曰维崇祯几年嵗次月日孝孙嗣皇帝御名谨昭告于成祖啓天道髙明肇运圣武神功纯仁至孝文皇帝仁孝慈懿诚明荘献配天齐圣文皇后曰孙仰荷天眷祖徳承嗣丕基兹屇清明谨以牲帛醴齐躬叩陵下用伸追感之诚伏惟圣慈俯垂昭鉴尚享永昭陵同昭陵止换祖徳为亲徳献陵文曰仰荷天眷祖徳承嗣丕基兹屇清明谨具牲帛醴齐恭伸追感之诚伏惟圣慈俯垂昭鉴尚享裕茂泰康陵文同每陵各遣官员行礼景陵文曰仰荷天眷祖徳承嗣丕基兹屇清明谨以牲帛醴齐恭伸追感之诚伏惟圣慈俯垂昭鉴尚享景皇帝陵文曰兹躬诣天寿山祖宗列圣陵行春祭礼谨用遣官恭伸祭告伏惟鉴歆遣官一员行礼章皇后陵文曰兹躬诣天寿山祖宗列圣陵行春祭礼谨用遣官恭伸祭告伏惟鉴歆遣官一员行礼
　　一天寿山文维万厯八年月日皇帝谨遣致祭于天寿山之神曰惟神保护山陵厥功茂着兹朕躬诣祖宗列圣陵祗行春祭礼谨以牲醴用伸祭告伏惟鉴歆







　　太常续考卷四
<史部,职官类,官制之属,太常续考>
　　钦定四库全书
　　太常续考卷五
　　歴代帝王事宜
　　庙建于都城之西阜城门内名曰景徳崇圣之殿东西两庑两庑之南砌二燎炉殿后为祭器库殿前为景徳门门外东为神库神厨宰牲亭钟楼西为住持房又前为庙街门门外东西二牌坊曰景徳街殿中奉安太昊伏羲氏炎帝神农氏黄帝轩辕氏东奉安帝金天氏帝髙阳氏帝髙辛氏帝陶唐氏帝有虞氏西奉安夏禹王商汤王周武王又东奉安汉髙祖皇帝汉光武皇帝又西奉安唐太宗皇帝宋太祖皇帝东庑上风后臯陶龙伯益傅说召公奭召穆公虎张良曹参共一坛西庑上力牧防伯夷伊尹周公旦太公望方叔萧何陈平共一坛东庑下周勃冯异房龄李靖李晟潘美岳飞许远共一坛西庑下邓禹诸葛亮杜如晦郭子仪曹彬韩世忠张浚张巡共一坛岁仲春秋本寺题请遣大臣一员行礼四员分献子午邜酉年秋传制遣乐舞生赍香帛祭各帝王陵寝罢庙祭【先年传制俱以七月朔日万厯四年奉圣防朔日传制于庙享有妨今次暂免以后另择日行】上初即位则遣官诣帝王陵祭告本庙住持一名焚修四名俱于乐舞生内选戒行端方者充之以奉香火每名领本寺下帖一张庙戸二十名洪武元年祀三皇用太牢以勾芒祝融风后力牧配四年令天下立三皇庙岁春秋祭已而令祭于陵是年命官参考歴代圣帝贤王但在中原安养人民者三十四君合祀之择名臣从祀六年礼官言古帝王有父子祖孙一庙合祭非礼乃别立歴代帝王庙同堂异室岁春秋祀三皇五帝禹汤文王武王汉髙祖光武唐髙祖太宗宋太祖元世祖其守成贤君令所在有司岁春秋祭陵七年塑帝王衮冕坐像上曰伏羲神农未有衣裳之制勿加冕服二十年以武成王从祀于庙去王号二十一年礼官择上歴代名臣始终全节者三十五人从祀帝王庙上曰赵普负太祖不忠不可祀元穆呼哩安图祖也不可祀孙而去祖可祀穆呼哩罢安图既祀巴延阿珠可勿祀又曰汉陈平冯异宋潘美皆宜祀未几上曰文王虽基周命终守臣节唐髙祖虽有天下本太宗力也可勿祀祀于陵增祀隋文帝是年庙火改建于钦天山之阳去隋文帝又增歴代帝王一坛于大祀殿环墠之外以孟春从祀天地本庙惟仲秋遣官祭子午邜酉年秋传制祭陵停庙祭嘉靖九年罢歴代帝王南郊从祀礼官请加南京庙春祭上不从令建庙京师岁仲春秋祭罢南京庙祭十年春庙未成上祀之文华殿庙初成上亲至庙祭是年修撰姚涞请罢元世祖祀礼官议不可上从礼官议二十四年给事中陈棐又言之乃罢祀元世祖并罢从祀穆呼哩等五人二月某日祭歴代帝王前期十日本寺题钦遣大臣一员行礼四员分献本防下各行手本知防
　　一本寺委协律郎提调乐舞生执事于太和殿朝夕演习礼乐
　　一前期七日行手本知防鸿胪寺于前期二日请陞殿奏祭祀
　　一前期三日行掲帖知防司礼监奏祭祀
　　一前期二日本寺官具公服于皇极殿鸣鞭讫跪奏云太常寺卿臣某等谨奏本月某日祭歴代帝王文武百官于某日致斋一日请防承防叩三头一揖一躬退【如其日免朝则具本题知】是日属官率铺排执御仗纱灯进斋戒牌铜人于文华殿东九五斋北向仍出示长安门
　　一斋牌某年二月某日祭歴代帝王自某日午后沐浴更衣某日致斋一日
　　一东西长安门告示太常寺为祭祀事照得　　　年二月某日祭歴代帝王文武百官自本月某日午后沐浴更衣于本衙门宿歇某日致斋一日其陪祀官员【以下与大祀同】同日本寺卿同光禄寺卿具本奏省牲本寺官诣太和殿演礼乐毕诣牺牲所看牲
　　一前期一日本寺卿同光禄寺卿省牲毕具本复命同日早博士捧祝版奉安于帝王庙神库同日早乐舞生诣庙丹墀各门烧香午后本寺官率乐舞生陈设乐器厨役洗祭器奉安神牌陈设笾豆牲只
　　一陈设【汉髙祖皇帝汉光武皇帝】笾豆二案牲三共一坛【帝陶唐氏帝髙阳氏帝金天氏帝髙辛氏帝有虞氏】笾豆五案牲三共一坛【炎帝神农氏太昊伏羲氏黄帝轩辕氏】笾豆三案牲三共一坛【商汤王夏禹王周武王】笾豆三案牲三共一坛【唐太宗皇帝宋太祖皇帝】笾豆二案牲三共一坛






<史部,职官类,官制之属,太常续考,卷五>
<史部,职官类,官制之属,太常续考,卷五>
　　一仪注祭日子时导引官导遣官从右防门入賛诣盥洗所賛搢笏盥讫賛出笏典仪唱乐舞生就位执事官各司其事分献官陪祀官各就位賛引賛就位【位设于丹墀】典仪唱迎神奏乐乐止賛引賛四拜【传賛众官同】典仪唱奠帛行初献礼奏乐执事捧帛爵诣各神位前賛引賛陞坛导遣官从左门入至中炉赞跪賛搢笏賛上香至左炉右炉俱賛上香毕仍导至中賛献帛賛献爵賛出笏賛诣读祝位乐暂止賛跪【传賛众官皆跪】賛读祝读讫乐复作賛俯伏兴平身【传賛同】賛复位乐止典仪唱行亚献礼奏乐【仪同初献惟不上香献帛读祝】乐止典仪唱行终献礼奏乐【仪同亚献】乐止典仪唱彻馔奏乐乐止典仪唱送神奏乐賛引賛四拜【传賛同】乐止典仪唱读祝官捧祝掌祭官捧帛馔各诣燎位奏乐遣官退立于拜位之东捧祝帛馔官出中门賛礼毕乐止其分献官于典仪唱奠帛行初献礼时各賛引引分献官诣东西庑神位前賛跪賛搢笏賛上香賛献帛賛献爵賛出笏殿内賛跪分献官跪于各神位前读祝毕各賛俯伏兴平身賛复位亚终献礼仪【俱同初献惟不上香献帛读祝】余随遣官行如上亲祭从中门入【位设于殿内】终献后增答福胙余仪同前
　　一祝文维　　　年　　月　朔　日皇帝【御名】谨遣致祭于太昊伏羲氏炎帝神农氏黄帝轩辕氏帝金天氏帝髙阳氏帝髙辛氏帝陶唐氏帝有虞氏夏禹王商汤王周武王汉髙祖皇帝汉光武皇帝唐太宗皇帝宋太祖皇帝曰仰惟诸帝昔皆奉天抚世创治安民我皇祖景慕不忘春秋致祭着在令甲恭修恒祀时维仲春谨以牲币庶品用享列圣敬体皇祖追报之防惟诸帝鉴临来格于斯庶副予诚之至尚享一乐章　乐七奏　舞八佾
　　迎神　雍和
　　仰瞻兮圣容　想銮舆兮景从　降云衢兮后先合四上四尺　工六工尺一尺　合四一四合四来俯鉴兮防衷　荷圣灵兮苍生有崇　睠诸帝兮六工一尺工尺　合四一四尺四工合　合四一尺是临　予顿首兮幸防
　　合四　六工合四工合
　　奠帛初献　　安和　武功之舞
　　秉防诚兮动圣躬　来列座兮殿庭　　予今愿兮效勤合四一四合一尺　六工一工一尺　　工尺一四工合捧礼帛兮列酒樽　鉴予情兮忻享　方旋驾兮云程一尺工尺一合四　合四一四尺合　六工一尺四合酒行兮爵盈　喜气兮雍雍　　重荷防兮载瞻载崇合尺一四一　一尺工六尺　合四一四尺四工合羣臣欣兮跃从　愿覩穆穆兮圣容
　　六工尺一尺工　合四尺一四工尺
　　亚献　中和　文徳之舞
　　酒斟兮礼明　诸帝熙和兮悦情　百职奔走兮满庭合四一四一　四合尺工尺一尺　合四一四尺合四陈笾豆兮数重　亚献兮愿成
　　六工合四一尺　合四尺四合
　　终献　肃和　文徳之舞
　　献酒兮至终　早整云鸾兮将还宫予心眷恋兮神圣合四一四尺　一尺工尺一六工尺一四合四一尺合欲攀留兮无从　蹑云衢兮缓行　得遥瞻兮达九重工六尺一工尺　合四一四合四　一尺一四合工合
　　彻馔　凝和
　　纳肴馐兮领陈　烝民乐兮幸生　将何以兮崇报四尺工四合工　工尺上四合四　工六工尺工尺惟嵗时兮载瞻载近
　　六工上尺四上合四
　　送神　夀和
　　旛幢缭绕兮导来踪　銮舆冉冉兮归天宫
　　四合尺上尺工六尺　上四合四上工尺上
　　五云拥兮祥风生　民歌圣佑兮乐年丰
　　合四上尺六工尺　工尺上四上合上四
　　望　　豫和
　　神机不测兮造化工　珍羞礼帛兮荐火中
　　四上工尺工四合四　六工尺上四合四工
　　望瘗兮稽首　愿神鉴兮寸衷
　　四上工尺上合　工六上尺合四
　　一本寺出祝帛香烛果品牲醴等物祝版一片礼神帛十五段素帛三十四段降香六十斤【又二十一炷】块香七斤二十斤烛四枝八两烛三十枝四两烛二十一枝二两烛四百枝一两烛三十二枝进铜人二两烛十六枝监礼监宰二两烛十六枝掌乐教师四两烛二枝三生管事二两烛十二枝芡实十八斤十二两栗子五十斤四两红三十八斤十两榛仁二十斤十两菱米二十四斤香油十斤砂糖四斤白盐十斤盐砖三斤十二两大笋花椒茴香各一斤二两莳萝九两醢鱼十五斤鰝鱼十五尾木炭十五斤祝版本纸二张包版黄白榜纸各一张斋牌表黄纸一张告示白榜纸三张包香帛黄咨纸六十七张白咨纸四十七张稻米黍米稷米米各一斗六升白麫荞麦麫各三十二斤葱一斤十一两菁菜二十四斤六两芹菜二斤韮菜十二两酱十二两酒六十三瓶木柴七千斤苇把二十束【每束重二十五斤】木炭五十斤【烧香】犊七只【用骍】猪十一口北羊五只山羊四只鹿一只兎十只
　　一合用供器祭器【以下各项祭器俱本庙库贮之】拜褥三条卓衣七件又五十二件数有烂朽锦垫靠褥十五坛黄绒绳三条黄绒縧四条大鼎十个大小铜香炉三十五个铜花瓶五对各炉香架三十四件铜烛台二十四对大铜签盘六个小铜签盘四十个铜手照四把铜坠鼓十二个铜剪烛礶四个【并剪】大小铜筯十八双大小铜香匙三十一把凉丝铜炉罩十个铜炉盖二十五个铜缸四口锡里三牲匣五副锡里二牲匣四副锡里大桶九只锡里方盘二个锡里掇盆二个盥洗盆一个锡汤壶四把锡水礶四个锡酒壶四把锡水提六个锡杓二把磁酒海十二个【并盖】毛血盘二十三个笾豆盘七百个羮碗一百一十二个磁爵一百一十一个酒钟一百八十个托炉新旧二座铁火罩四个铁烛剪六把大小新旧铁锅五口铜锅五口铁杓二把铁钗新旧二把供卓五张寳座十五座笾豆卓十五张香案十五张香几八个孔卓二张馔卓二张笾豆匣十八个香案四张【并几】纱灯三十二盏路灯八十盏朝灯四座大马案十张条卓三张退牲案三张造羮案二张鹿案一张馔盘新旧三十四个祝版架三座帛匣六个香盒新旧六个笾豆匣十九副帐房五间【并布】金钉兽面仰月吊环拊环四件倒环桶新旧四十四只朝灯六座挿灯橙二十条隆庆元年寄贮帝社坛铜方炉四个帐房桁条大小二十六根大案四张琴瑟柜三个
　　一乐器铜钟十六口【并架】石磬十六块【并架】琴十张【并卓】瑟四张【并几囊】凤十一只流蘓十二挂搏拊二面柷敔二座麾节共五首【并钩杆】笙十攅箫十枝埙二个箎六枝排箫二架十枝【以上乐器俱贮本庙库内】
</div>
    <div class="pagination">
<a href="太常续考_page19.html">上一页</a><span>...</span><a href="太常续考_page15.html">15</a><a href="太常续考_page16.html">16</a><a href="太常续考_page17.html">17</a><a href="太常续考_page18.html">18</a><a href="太常续考_page19.html">19</a><span class="current-page">20</span><a href="太常续考_page21.html">21</a><a href="太常续考_page22.html">22</a><a href="太常续考_page23.html">23</a><a href="太常续考_page24.html">24</a><a href="太常续考_page25.html">25</a><span>...</span><a href="太常续考_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
