<!DOCTYPE html>
<html>
<head>
    <meta charset="UTF-8">
    <title>增定国朝馆课经世宏辞 - 第 5 页/共 74 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>增定国朝馆课经世宏辞 - 第 5 页/共 74 页</h1>
    <div class="content">　　唐文献 【翰林修撰】 
　　臣闻泰禧之世不讳灾祲宽和之主不废综核是以上下相敕治具毕张能使民心悦天意宁川岳贡祯鬼神福享虽有邪沴之气皆应时而灭息何者销弭之道淂绸缪之计详也臣幸蒙上恩。淂举孝廉。备员密勿。顷者当羌夷反侧。日食月眚。阴雾不清。臣谬循师说。推测当然。辄先事见。上幸宽诮责。赐清燕之问。臣因为上推言之。曰。帝王以功举贤。则万化成。瑞应着。末世以毁誉取人。故功业废。而致灾异。宜令百官各试其功。灾异可息。上复采臣言。使臣作其事。臣谨按之易曰。天垂象。见吉凶。圣人则之。书曰。惠迪吉。从逆凶。惟影响。臣以知天人之际微矣。乃其理则不格也。故乖和顺逆之感。曾靡僭差。夫惟明主逖思玄览不以勾萌弗达干天地之和不使宵人在服丛萌庶之怨故气味苍然不作汉人已后语天子遇变则修德诸侯遇变则修政卿大夫遇变则修职各务兢惕弗自偷惰故其诗曰敬天之怒敬天之渝曰大夫君子昭假无嬴曰燕及皇天克昌厥后匪直为是廪廪也盖畏民格天臻符消谴之道存焉今上即位。既数年于此。臣见。道殣不绝书。萑符不撤儆日曰君象也。至于薄蚀。又久清亡光。是国无政不用善之验也又阴雾昼瞑。羲和损曜。是羣阴闭阳无道失职之词旨切直无忌讳验也于此不深求其故将上有日月之照而或不彻于幽岑上垂雨露之泽而或不逮于丰蔀是羣臣负陛下而上失驭臣之柄也今自内庭百执事外。州有刺史。邑有令。令之下有丞。有尉。莫中为国家敷宣濊泽。惠养元元。然令修职之吏。以悃愊而失举欺慢之吏以偷惰而罔上则吏不劝吏不劝则民胡以安而又毁誉失真不肖杂处则民又胡以安故臣愚以为格天莫先课吏二字乃疏中大主意安民安民莫先课吏吏有崇教化。亡犯法令。闾阎乐业者。受上赏。失抚字。致盗贼充斥者。率按吾法求之。百不失一。而又自内庭以下刺史刺史以下令典尉与丞。使兹得察举。如是行之三年。而吏不称职民不乐生嘉祥不响臻灾眚不旋灭则臣未之信也抑臣闻之植嘉谷者必去其稂莠牧牛羊者必察其败羣夫吏有不奉法循理而为治蠹者则亦稂莠之与败羣者也故又添一严字甚当臣愚以为课之宜严伏惟明主洞天人之故。玩易书诗之说。而又审于感应之理。用臣之法断以必行。不为浮言淆惑。则天下幸矣。 

　　○拟京房奏考功课吏法疏（舒弘志） 

　　拟京房奏考功课吏法疏起句华而藻练而新 

　　舒弘志 【国史编修】 
　　臣闻镜化原而回穷灏者上圣之遐思也狃积习而忽天戒者中庸之阔论也臣幸遇上圣之朝。视仁爱之征。蒙危言之策。大要谓古帝王以功举贤则瑞应着以毁誉取人则灾异臻愿百官各试其功。求天心。迹淂失。陛下有当于心。超然降隆旨。令臣房作其弗。臣谨具如法以闻。臣少甞受易。逊心盈虗之指。洞察天人之应。罔若淑而不昌。畴逆天而能存。故阳胜则震地。阴胜抑阴尊阳爵贤能近方正正为考功课吏张本则食日。貌失则恒雨。视闇则疾疠。其救也正上下抑阴尊阳而后即安内无礼法。外行慢易。则荧惑失度。其救也爵贤位能命乐师趣鞁鼓而后即安内无仁义。外多华饰。则德星失度。其救也近方直之人治社稷修明堂而后即安由此观之。抑阴尊阳爵贤能近方直乃上圣弭天变之要术也故孔壬弗远则蓂荚屈轶不可期于庭元憝弗诛则莲脯醴泉不可期于郊书不云乎。王省惟岁。卿士惟月。师尹惟日。夫自王卿士。逮及师尹。其得弭灾莫如善政先择人此一篇大旨失休咎。靡不应若左劵。它诸庶位。概可睹矣。故臣以为弭灾莫如善政善政莫先择人诗曰。彼日而食。于何不臧。国无政不用善之谓也。臣闻天不惟和风甘雨。瑞雪庆云。而霜雹降焉。地不惟五谷桑麻。而荑稗稂莠生焉。山林河海。不惟龟龙凤。而鸱枭豺狼鲸鳄出焉。僚寀百官。不能尽为君子。而穿窬鄙细交迹焉。故和风甘雨五谷桑麻龟龙麟凤君子之象也霜雹荑稗鸱枭鲸鳄小人之象也君子在位则君子之象应而为祥小人位则小人之象应而为妖理固有然不可易也在易内君子。外小人。为泰。内小人。外君子。为否。否泰之机。即灾祥之应。可不慎欤。陛下躬上圣之资禀温和之?湛秽庞洪沕潏曼羡然而自即位以来。西羌背叛。日蚀亡光。阴雾不清。山崩泉涌。螟蝗满野。考诸易象。参以事应。此皆小夫愞臣???茸幸位奉职无状之所致也圣汉初兴。吏治惰窳。迨至孝宣。一起而饬顿之。信赏必罚。综核名实。欺慢者禁。避课者诛。上计簿具文者责。是以吏称其职。民安其业。神爵五凤。用以纪年。而休征洊至。诚淂其道也。臣笔法甚古愿陛下审易象之泰交。追先帝之干断少加意念果决之心于臣房言不厌烦琐用以袚濯庶位俾部刺史以及令丞尉。上下相同。无苟且之患。如是而膏泽不清灾眚不销古未有也臣闻归重帷幄之臣尤见忠直深淂京房心事版筑举而雉雊不能祸商六乡贤而石言不能灾晋故惟幄之臣尤百官之表也帷幄弗端则好憎异趣好憎异趣则贤愚易位霍显之谋将行于杯杓荆轲之变必形于象纬臣窃有所忧不言之则渐日长为祸不细言及之则发奸在臣割断在陛下不然徒以臣身膏斧钺谁则悯之然臣不敢避死而隐意养渐而滋灾惟陛下自察 

　　○拟京房上考功课吏疏（吴应宾） 

　　拟京房上考功课吏疏 

　　吴应宾 【国史编修】 
　　臣幸以孝廉为郎。窃见永光以来天地失常。灾异荐至。欲消灭叙淂朴直大有古致百异。以致众祥莫如以功课吏陛下幸以臣言为然。复下明诏。使臣上其事。臣敢昧死竭拳拳臣闻天灾流行国家代有以能进官则和气致祥訾讆浑殽则戾气致异古圣王在上而国无灾眚者则功实稽而吏称其职也当今邪正杂揉白黑不分一人之身月异而岁不同飞蓬之间亦在所宾床苐之言声闻于外二千石以下名实不相应原其所以则毁誉得行也毁誉之所以得行者由上无成法吏之舞文者得在绳之外以为奸利昔我　高皇帝初定。日不暇给。章程草具。　宣皇帝。核名实。亲自勉以课功能吏治烝烝季良然有司惟计簿具文网漏于吞舟矣今　陛下承天心。发大业。愳天地之戒异。一禀公法。废此疏中关键处私术。臣愚以为非广布课吏功令不足以弭变而召和今羣臣之为陛下谋者。谓汉家自有制度柰何释画一之法而分更之为夫帝王承敝易变亦各并时而隆易曰。穷则变。变则通。通则久。今课吏法。不胜其。盗贼不禁。赭衣半道。谪见于天。日月无光。雪霜夏陨居今之世犹惮改弦更化因陋就简诖悞人主莫此详言考功课吏之法大于是则羣臣之计过也臣愚请于六条之外。令官长得以考功法。第其官属书伐纪过钩摭具备功当其事者赏功不当其事者罚奉职循理者赏欺谩避畗者罚誉者不能进非者不能退远在千里不能饰其辞直奏单辞不相踰越是以有功者上无功者下蜚语不行款言不听吏治而民安之羣生和而阴阳得雨不鸣条风不破块导一茎六穗于庖牺双觡共祗之兽则是考功法行也故曰。视鍜锡而察青黄。欧冶不能以治剑手击鹄鴈。陆断驹马。则臧获不疑钝利。以誉为贵。以毁为罚明主不能辨官才察官才课功伐庸君不难于殿最矣唯陛下蚤图之。然臣又闻之日疑事无功疑行无名必独断无疑方能行此陛下令臣奏之退而与公卿廷臣可否之。　陛下令臣议之退而与左右近习是非之。寡不敌众。疏不胜亲臣既无息壤之盟以结　陛下臣固多言矣然臣获幸　陛下。诚见阴阳不调。不敢不悉所闻。窃推考功法条其一二。以省灾异之祸。臣谨重封昧死上。 

　　○进实录表（解缙） 

　　进实录表曾状元西墅公评调出金石声薄云天 

　　解　缙 【翰林学士】 
　　伏以　圣人受命启万世之鸿基史氏纂书示百王之大法。是故尧舜之事载于共谟文武之政布在方册昭明日月炳耀丹青俾文人之垂征实古今之通义矧创业垂统皆在于诒谋而继志光前敢忘于纪载鼎彝有勒　圣哲相承铺张极盛之闳休扬厉无穷之伟绩历述前闻之作允为达孝之规钦惟太祖圣神文武钦明启运俊德成功统天大孝高皇帝应千季之景运集羣圣之大成二联骈俪中雄语天命眷顾之隆起徒步不阶于尺土人心悦服之固未三年已定于　京都龙飞云从而华夏蛮貊罔不率服日临月照而山川鬼神莫不攸宁有过化存神之功有绥来动和之应英杰不期而会遐迩不令而从尽收当世之贤才大拯生民于水火羣雄归命不戮一夫元主遁荒礼遣其嗣四方幅员之广亘古所无中国先王之典悉复其旧传圣贤道学之统守帝王心法之精鬯神流不假锺削矢口而章肆笔而文盖表之绝佳者言罢黜百氏弥纶六经范围化工曲成万物天休兹至而兢业贯乎始终诸福毕臻而谦抑纯乎表里在位之久三十余年升遐之日万方哀悼比于近古邈焉罕俦汉高年不登于中寿。光武运仅绍于中兴。唐高祖因隋之资。宋太祖乘周之业。元太祖席累世之威。皆未有若斯之盛者也。钦惟孝慈昭宪至仁文德承天顺圣高皇后天生圣善克相肇基侧微德迈于嫔虞开剑功超于胥　永恊坤元之吉夙开文定之祥鸣鸠均众子之恩螽斯奄百男之应保合承天之庆简能造化之仁历考古之后妃盖莫盛于周室然挚任诞圣而无辅运之绩邑姜辅运而无诞圣之祥矧皆起于邦居或克成其世绪四六藻缋之工非难而敷鬯之才希觏盖天之末易强也读春雨此表如行空天驷一息千里而不作一赘牙语非天才秀发何以有此降及近世皆非等伦若夫同起布衣化家为国调元翊运参机赞谋正位中宫。十有五年。慈训昭明。文德通理。家邦承式。天下归仁。诞膺圣躬。万世永赖。自古以来未之有也。钦惟皇帝陛下体合乾坤重华日月　上天申命卓然中兴焕帝尧之文章缵武王之继述孝事太祖。有见而知。发兰台记注之书。而征以藩邸之副。抽金縢石室之秘。又考于世家之藏。爰当嗣位之初。首领修史之诏。臣缙总裁。臣某等纂修。慎选多士宴赐便蕃即开馆于禁中屡翻阅于几暇以百人之众历期年之久惟务校雠之事实无黼黻之能巍巍道冠于百主荡荡功超于千古是知礼乐征伐所自必有训诂之文云霞华卉之生何劳绘尽之力仰青天而瞻象纬尚奚罄于台言开王府而见璠玙惟自庆其希遇因文序次莫抽一辞之赞扬据事直书永示万年之大训谨譔述太祖实录。一百八十三卷。缮写成一百二十五册。谨伏阙上进。臣缙等无任瞻天仰圣。惭惧屏营之至。谨奉表以闻。 

　　○恭谢天恩表（申时行） 

　　恭谢　天恩表王相国荆石公评唐人风神宋人气格不事藻缋铺叙天然 

　　申时行 【左柱国大学士】 
　　大学士申　一本。恭谢　天恩事本月二十四日该臣以一品六年考满伏蒙圣恩颁赐臣银五十两纻丝四表里内大红织金胸背斗牛一表里。原封钞五千贯。饭五卓。羊三只酒三十瓶。遣文书房官李兴赍送到臣私寓臣谨焚香望阙。叩头祗领讫。伏念臣才识虗庸性资柔闇荐沐高深之造谬膺艰巨之司叨逾久玷于三孤荏苒遂更乎六载匡襄启沃气象春容不激不诡对扬君父真淂大臣之体碌碌以无奇调剂解纾始惛惛而不辨徒有忧　国忧君之念殊乏安民济世之猷自知积衅之难湔岂谓微劳之可录属兹考课例有黜幽在愚臣当以不称伏辜在圣明宜以不私明泫而猥蒙矜贷复荷　眷留幸逃斧钺之诛特拜丝纶之宠方愧分涯之巳溢讵期恩数之嘉隆袭绮兼金楮镪仍分于内帑上尊肥羜肴??差更出于天庖俨然敕使之临庶矣康侯之锡臣腼颜就列巳切兢惭稽首登嘉弥增感涕念欲少酬于鸿屋惟当勉効其驽庸镂□剂肝报德敢忘于衔结摩顶放踵奉公永矢于捐糜臣不胜感激。忻戴之至。气脉纯是苏家 

　　○拟续修大明会典成进呈表（王锡爵） 

　　拟续修　大明会典成进呈表赵相国大周公评冲而雅秀而工若雪田玉鹤洒然□ 

　　王锡爵 【太傅大学士】 
　　伏以　治本昭垂万国仰谟烈之盛　功隆纂述百年兴礼乐之期非天子则不考文唯圣人乃能作则岂曰小补爰集大成臣等申谢窃惟一代之兴必有一代之典章程悬于象魏法守信乎蓍龟自唐虞以来。有典谟。有训诰。而惟周之六典为详。由汉晋而降。有故事有会要。而唯唐之六典为约折衷唐制兼总周官则在会典一书实出　孝皇之志仰稽列祖上遡　累朝以诸司职掌为纲以历年事例为附监于成宪幸文献之足征佑我后人信典刑之无缺頋兹继世沿历之久。或有。因时损益之宜。道与治同。政由俗革。宜加重辑。以示率行。故自　世祖之末年。业有纂修之成命编摩伊始。刊布未遑。兹盖伏遇　皇帝陛下　英资天挺　圣学日新　敷求哲王成功远期乎尧舜率由　祖训继睹无忝于成康遂涣吁谟聿求阙典远绍弘治壬戌之旧籍。近追嘉靖乙酉之新编。开局曹。萃天禄石渠久彦。旁搜愽采。发兰台芸阁之藏。既挈领以提二联藻掩六朝纲亦。芟芜而举要体。之重者。虽微必隶令。之善者。虽寝亦书。国家二百年经制纪纲一按图而光若琬琰嘉隆数十载文章谟训一开卷而灿若日星变则通通则久斟酌备一代之规尊而信信而从文明同四海之治裒集初完翻誊　上进藏于天府副在有司臣等学本局千面墙见有同于窥管躬承睿藻幸睹成书即润色未工或蒙漏万之诮。而规模巳远将兴颂不忌规画一之歌。伏愿　主善为师　建中封事毌恃德泽而自逸毌轻法度而屡更尽制尽伦定千载不刊之典同文同轨臻万年有道之长臣等无任瞻　天仰　圣激切屏营之至 

　　○拟进重修大明会典表（许国） 

　　拟进重修　大明会典表韩宗伯敬堂公评腴鬯典雅绝不道一艰险语使一深悔意试朗诵一二遍若大醉后浇以清泉冷然一道风生矣 

　　许　国 【少传大学士】 
　　伏以　琬琰星悬式着臣民懿范　琅玕日丽永贻创守弘规熙朝典制灿然上圣吁谟炳若岩廊生色寮寀改观窃稽唐虞抚世道载典谟夏商配天义存训诰遡文武受命而丕显丕承迨公旦勤施而善继善述盛哲日邈纯懿罔宣汉约三章奚禆杂伯唐垂六典竟袭弥文道岂虗行　圣明有作恭惟皇。上则天立极　绍统驭仰追二祖　□宗之隆勤思三五帝之治　锺鸣长乐躬造膝以承欢　漏滴金华廑　虗心而问道诚仁孝聪明之　主真制度考文之□葩丽君也兹惟　会典一书实为绩业承基之要乃今历载二百不矢口纵茟无心而文天下之石文也无因革损益之时遂命史馆以重修更会诸曹而纂辑凡设官分职之等种种备陈即发号施令之科班班可考历岁时之既久幸简编之初成聚　十一圣之精神焕如指掌新　二百年之制作较若观眉信哉　昭代鸿猷允矣　明时巨典臣等才非倚马技擅雕虫恭承简命聊抒一得之愚殚竭微忠惧无寸长之补伏愿日崇圣学　益振王猷常怀祖法之当遵永念　成宪之可守　光于前垂于后前后重作之圣述之明圣。愈茂。臣无任瞻天仰圣云云 

　　○拟恭进重修大明会典表（申时行） 

　　拟恭进重修　大明会典表 
　　张相国凤盘公评驭材漠典结响江噩其所错综驰骤若日月之丽天而江河之行地也隹哉 

　　申时行 【左柱国】 
　　伏以圣王垂统于昭燕翼之诒　明主绍天载覩鸿谟之定礼缘义起典以时成窃惟历代之兴各备一王之法虽质文繁简随世推移而斟酌变通与治同道盖自唐虞而下其法简惟周之六典为详繇汉晋以来其法繁惟唐之六要为约至于我明之作法实监周唐以折衷皇祖有　诸司职掌之颁制作一新于艹味孝宗有　大明会典之辑经纶大备于重熙。自是代更四朝岁逾六纪。条例既为之日益。法守亦因而渐更。正当神化之时适。际綦隆之会。我赞扬巧炼句若天成皇上　德迈三皇五帝统承　二祖九宗焕乎文章兼圣明之述作　丕哉承显觐文武之烈火?几谓会典一书先猷特重不以时而修定将成宪之谓何。乃开局　命官。分曹授事接弘治壬戌之旧籍。裁嘉靖己酉之新编。臣爰率羣工。祗陈绵尺弟森力抽书虎观纵观金匮石室之藏载笔石渠徧考庶府诸司之令仍其故事而益以近规提其大纲而分为众目百度之洪纤毕备　累朝之沿革具存譬齐政之有玑衡三宸四游疏而不漏犹治丝之有经纬千条万缕杂而有章此岂臣等袜线微才冲淡娴推淂宋人法度敢与弥纶之事而酰鸡小见能窥造化之全良皆取自上裁一遵　宸断依经作传或可窃比于素臣以筵撞钟终恐未通其条贯伏愿　多闻建事　主善为师　不愆不忘。继字有光于假乐　尔弥尔性卜年远过乎卷阿臣无任云云 

　　○世宗肃皇帝升附礼成奉慰表（林景旸） 

　　世宗肃皇帝升附礼成奉慰表方太史中□公评雄词高调秀色飘扬摹写哀忱更无剩意 

　　林景旸 【翰林院庶吉士】 
　　伏以　閟寝宏开爰妥神灵于如在　彝章肇举式隆孝享于无疆肆昭穆之有严乃爱敬其两尽万国之欢心既洽一人之哀慕以伸敢撰芜词用摅芹曝恭惟世宗肃皇帝　尧德配天　舜华恊帝承八叶而继统丕延日靖之休秉一敬以宅尊大阐心传之秘功成治定礼备乐和方垂裳以致太平奄脱丽而超万乘神游渐远仙驭旋归玄德昭宣永贻丰亨之燕翼　英灵峻发宜修萃假之鸿仪兹盖伏遇鲛人夜□□□一珠皇帝陛下　俭符夏禹　敬法殷汤亲祀南郊荷天心之纯佑日临讲幄采　至学之渊源　大宝嗣登亮阴终守抚鼎湖之弓剑莫穷千载之悲覩原庙之衣冠倏屇两期之慕爰遵古制诞启新规肃肃　彤闱共仰珠玑之册煌煌轩举雄伟有神龙戏海金鳷璧是之势翠座咸钦黼黻之文圭璧荐而百礼森严镛鼓陈而九成咏间羡墙如见对　穆后以骏奔妥侑兼修率羣工而虎拜制巳终于素跸典雅重乎　宗祧幸诹日以告成敬致词而奉慰虽茕茕在疚难忘罔极之思然业业万几贵敕维时之戒矧圣政新作之始寔民情徯戴之初伏愿少抑余哀期世德之善继益宽宸虑俾光烈之对扬用贤去邪奠苍生于有永柔远能迩巩皇祚于不摇 

　　○世宗肃皇帝升祔礼成奉慰表（何维椅） 

　　世宗肃皇帝升祔礼成奉慰表周太史西玄公评宛转详尽神情两达臣子慰君之情□上数语具见之矣 

　　何维椅 【庶吉士】 
　　伏以　神依　九庙位跻　祔享之安礼达三年时。际言雍之会。典臻盛美孝极　尊崇臣某稽首顿首。上慰者。窃惟世宗肃皇帝　道冠三才　功高八叶风行环海云驭宾天改燧火于四时运璇仪于二转虽以日而易月犹再期而告祥时屇禫除　神当爰祔兹盖伏遇皇上孝思罔极哀至有加礼度合于幽明精诚动乎天地自俯御万几之后益求端百行之先继述弥光情文兼备　几筵虽彻而　哀烕之意未忘　庙祀初严而神灵之序有属称　宗垂统享血食于万年承烈显谟树风声于九域臣忝陪　法从窃与骏奔仰见天颜未舒故知圣衷犹切臣愚谨按吉礼。祥服既除。琴瑟在御虽终身之慕大孝有归而一时之情过忧则溢伏望皇上准礼遵制豫和衷勉安燕寝之居强进珍调之膳奠宁社稷缵先帝之鸿猷保育蒸黎继中兴之骏业臣某无任恳切颙望之至。谨奉表称慰以闻。婉而切忠爱由然 

　　○拟圣驾再祀山陵尽蠲昌平州今年田租守臣谢表（盛讷） 

　　拟　圣驾再祀　山陵尽蠲昌平州今年田租守臣谢表申少师瑶泉公评情词真切气味深厚直是汉魏以前 

　　盛　讷 【春坊庶子】 
　　万历十一年。某月某日。臣某恭遇圣驾。再祀　山陵。尽蠲昌平州今年田租。谨奉　表称谢者。伏以　大孝飨亲载举秋尝之典　至仁闵。下爰。敷春。煦之。恩编户驩腾穷檐忭舞臣窃观前代间亦蠲租一见于元封。而泰山之登何义。再行于神爵。而甘泉之幸无名。既于礼为不经故虽用宋人格蠲而非惠孰如　今日独迈前踪钦惟皇上事　亲如天保民若子雨露濡而霜露降时动孝思五月声出金石谷而二月丝频勤　慈念是以凉飙应节祀事再修精禋方展于　园陵　轸恤遂周乎黎庶谓昌平之地比属宸游。敕今岁之租。悉行蠲免。以不惊之徒御曾何供亿之烦乃惟正之常供顿罢征输之令即周王之大赉。何以加焉。彼汉帝之赐租方。斯蔑矣。臣心劳抚字惭治安之未闻政拙催科患民逋之日积欣逄帝泽共效嵩呼。伏愿体。列圣之心诞敷厥德　推一州之爱益广其施含而游鼓而嬉四海歌太平之天子昌而炽寿而富万年祚有道之曾孙臣无任云云语意益高而忠諠更笃至 

　　○拟圣驾再祀山陵尽蠲昌平州今年田租守臣谢表（黄洪宪） 

　　拟　圣驾再祀　山陵尽蠲昌平州今年田租守臣谢表王相国荆石公评巧不纤丽不靡中多经済之谈尤四六之绝胜者 

　　黄洪宪 【春坊庶子】 
　　伏以　圣孝綦隆展　精禋于　玄寝　皇仁汪濊勤轸恤于黎蒸合万姓之欢心宏一人之至德光弥宇宙庆洽臣工钦惟皇上　总握干枢弥纳元化承　两宫而聚顺孝已达于神明感四序而兴思慕不忘乎剑舄春霖降惕既荐鬯于迎来秋露凝凄复含情于送往乃清驰道　驾六飞以星临乃肃鸿仪率凄凄怆怆感慨情深鏦鏦铮铮神识高王千官而露拜陈彝尊而荐信黍稷维馨依琼席以来甞声容如在式惇百行之首允为万国之观尤谓仙跸所经民寔勤于供亿第令穷檐淂所吾何爱于蓄储用发纶音大垂恩恤向犹减其半税令并锡之全租俾铚艾辛勤空机杼于输贡栉墉盈积淂献寿于称觥盖念彼齐民皆祖宗之赤子故蠲兹成赋展　尊敬之遗怀勤民而致力于神闳肆豪宕不让唐人称嘉德辞无愧矣老吾老以及人老信大孝思不匮焉彼汉复沛丰徒为升潜之故唐蠲虞苪秪因输挽之劳讵如皇恩寔推　祖德信一统之盏美尤千古之奇逢臣某职在抚循深惭保障恩承给复共荷帡幪幸脱考于阳城敢忘宽于尹铎伏愿缉熙　纯孝　广运洪仁思精爽之有凝萃祗祓于九庙念民劳之未艾普惠鲜于　八埏　瑶图永固于苞桑金潢益绵于瓜瓞臣无任瞻天仰　圣。激切屏营之至。谨奉表称谢以闻。 

　　○文华大训箴解表（李长春） 

　　文华大训箴解表吕柱国颖阳公评庄严中流鹿温雅中警梵抚长公之表转折用神者也 

　　李长春 【宗伯学士】 
　　伏以　祚衍鸿图茂重元良之托　谋深燕翼丕垂启佑之功睹谟烈之昭回思圣明之作述爰对扬于先训用献纳乎愚忠恭惟宪宗纯皇帝　德迈盈成　道隆规创膺四海九州岛之正统文武恬熙续　二祖　四宗之丕基声灵赫濯乃建国本于御极之日更懋　圣功于养正之初　大训揭诸日星义仿昭鉴之录　宸章垂诸金石思齐心法之书曰养德曰养身贯巨细而奍德奍身内治外治皆文华大□事实必举或内治或外治兼经纬以无遗焕矣文章耀秘藏之琬琰昭哉嗣服贻奕叶之蓍龟非徒趾美承华抑且希踪帝范者也頋　天葩烂熳难施模写之工而圣藻葳蕤宜効扩摭之技辄忘葑菲谬进刍荛佩服嘉言附四吐词如绣行气如吐箴于蠡测缉熙　懿训冀一获于虫飞远慕姬公之忠窃比贾生之疏第勺水何资于少海而。荧光难助于前星秪绎帝谟式昭　祖德兹盖伏遇皇帝陛下祈天永命裕后光前念国本之攸关早正青宫之位思蒙养之当豫时严　紫闼之规视膳问安教不废于襁緥左图右史学将寄于阿衡盖巳能自淂师无事远稽诸古窃念臣。身叨侍从罔效丝粟之能地切枢誓殚涓埃之报敢援旧章而纳牗俾鉴成宪以率由伏世德作求绍耿光于列圣　大猷丕式垂令则于后昆益培贤圣之君永休綦隆之绪忠爱之情譪然可掬持此奍正青宫无愧丞弼之任矣 

　　○拟钦赈各王府贫宗谢表（沈懋学） 

　　拟　钦赈各王府贫宗谢表吕相国豫□公评构意精深摛词工□此等表斈直是一字千金 

　　沈懋学 【状元修撰】 
　　圣德春涵念轸宗盟之重　皇仁天覆宠分御帑之珍谱牒生光本支增庆臣等申谢窃惟。繄古帝王有作咸以惇睦先尧舜已然商周未改虽视民如子湛恩普被于多方然由亲达疏直爱独隆于同气治及叔代渐废芳猷白马寻盟终梯祸乱黄台申咏莫救危亡逓袭颓风畴敦盛典洪惟　昭代独重懿亲桐圭崇带砺之盟竹箭侈珩璜之赐颁爵有等封禄以阶虽降菁华而中尉之称亦居然素封之富绸缪久固盘石为宗岂意方今渐成不悼天璜日衍忧生饩之难供明例时颁愳盈庭之莫效不减郑监门啚而臣等复桎梏于四民之禁局蹐于三尺之严糊口无资谋身□术极目荆榛怅千箱之空载环居杞菊嗟八口之何依悬罄有年叩阍无自兹盖伏遇　皇帝陛下　应箓统天握符御世以天下养隆纯孝于两宫先斯民忧轸穷碞于五位谓旱魃为虐凡兹版籍均罹其炎而泽鴈兴哀頋我宗支尤丛厥苦拟救倒悬之急宜弘锡类之仁乃涣温纶载施大赉命度支而精筭走輶吏以遍颁少府宿藏不靳万金之贵诸藩槩锡忽分九鼎调叶宫啇藻词云嬫今读者目昫而神□之光　丹诏惊来螽斯振羽黄封贲处瓜瓞回春在陛下旒黈尊严岂意蠕跂之微悉烦　睿虑在臣等支流疏贱何幸浩荡之惠遍洒穷檐坐歌行苇之风尽冺角弓之怨臣等敢不对扬休美感激恩私鼓腹尧衢祗效华嵩之祝输心天保少酬雨露之滋伏愿　圣治匪康皇仁弥究念货财之易蝎躬节俭以为下先愳灾沴之时臻秉明信以恤民命庶几天心垂鉴易荒野为桑麻以见帝治维熙奠茕民而衽席宗子有维城之固藩封无圯基之虞臣无任 

　　○拟儒臣奉（曾朝节） 

　　拟儒臣奉葛太史□□公评四六家最忘艰深填塞植斋公随茟所向芙秀而又何让蘓长公 

　　曾朝节 【翰林侍讲】 
</div>
    <div class="pagination">
<a href="增定国朝馆课经世宏辞_page4.html">上一页</a><a href="增定国朝馆课经世宏辞.html">1</a><a href="增定国朝馆课经世宏辞_page2.html">2</a><a href="增定国朝馆课经世宏辞_page3.html">3</a><a href="增定国朝馆课经世宏辞_page4.html">4</a><span class="current-page">5</span><a href="增定国朝馆课经世宏辞_page6.html">6</a><a href="增定国朝馆课经世宏辞_page7.html">7</a><a href="增定国朝馆课经世宏辞_page8.html">8</a><a href="增定国朝馆课经世宏辞_page9.html">9</a><a href="增定国朝馆课经世宏辞_page10.html">10</a><span>...</span><a href="增定国朝馆课经世宏辞_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
