<!DOCTYPE html>
<html>
<head>
    <meta charset="UTF-8">
    <title>六部成语 - 第 44 页/共 54 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六部成语 - 第 44 页/共 54 页</h1>
    <div class="content">　睚眦小忿
　　怒目之征恨也
　不平之气
　　见不平之事因而生怒也
　不睦之条
　　有犯于不和睦之条例也
 
　有不欲?之势
　　其情势不两立也 
　惨毒之状不胜发指
　　害人甚惨傍观者怒发为之上指
　青赤肿伤圆长斜正
　　皆言受伤之颜色形状也
　势绅
　　有势力之绅士也
　土豪
　　本地豪强之人也
　光棍
　　诈骗之匪也
　喇唬
　　诈骗之匪也
　积蠹
　　积恶之匪徒也
　平民
　　良善之民也
　悖道子
　　悖于孝道之逆子也
 
　奉养有缺
　　不孝之子俸养[养]赡其父母皆有缺而不足
　勋戚势豪
　　勋旧外戚势力豪横之家
　亲属内戚
　　或豪家之族属及其亲戚人等
　势豪大户
　　势力豪强族大人众之流
　势要之家
　　势豪权要之家也
　豪猾规利
　　豪横奸猾之匪希图谋利以害良民
　恶少凶顽
　　奸顽凶恶之无赖少年也
　人人侧目
　　人人畏而恶之不敢正视
　强夺奸占
　　以强力夺人妇女奸而占据之也
　刁蹬用强
　　以刁诈之言强词夺理也
 
　依势欺凌
　　依附有势之家而欺负良善之人也
　把持诈害
　　把持地方公事而欺诈苦害良民也
　诡计阴谋
　　以诡诈之计阴险之谋而害人也
　冒认诓赚
　　冒认亲属意欲诓骗人之钱财也
　酗酒恣性
　　酒醉后任意妄行也
　酗酒撒泼
　　酒醉后放胆肆闹也
　不务生理
　　游手好闲不作谋生之业也
　三五成群
　　凶恶少年聚徒生事也
　打鼓踢球
　　作为无益之戏也
　言语傲慢
　　出言狂傲轻慢人也
 
　取觅用钱
　　代人办事诈取谢金也
　虚张声势
　　假作威势以虚声吓人也
　钱债本利
　　负人债子母之金也
　息上加息
　　倍增利息也
　书揭喝诈
　　将他人之隐事书写揭帖宣示于众欲在恐吓而诈金贿也
　投匿名揭
　　书他人隐事为揭帖而匿己名以投于官府也
　名为窝访
　　以访察私窝为名意在吓诈也
　诈冒官员姓名
　　诈称冒充大官名姓以取人财物也
　诈为假官
　　诈称冒充大官名姓以取人财物也
　诈与人官
　　私造授官文书与人以诈财也
 
　套画押字
　　假作文券傲画他人押字以为凭也
　描摸印信
　　作假公文描仿官印于其上
　伪作金银
　　作假金银以欺人也
　阉割火者
　　火者乃官寺也阉割童子售充官役也
　自己净身
</div>
    <div class="pagination">
<a href="六部成语_page43.html">上一页</a><span>...</span><a href="六部成语_page39.html">39</a><a href="六部成语_page40.html">40</a><a href="六部成语_page41.html">41</a><a href="六部成语_page42.html">42</a><a href="六部成语_page43.html">43</a><span class="current-page">44</span><a href="六部成语_page45.html">45</a><a href="六部成语_page46.html">46</a><a href="六部成语_page47.html">47</a><a href="六部成语_page48.html">48</a><a href="六部成语_page49.html">49</a><span>...</span><a href="六部成语_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
