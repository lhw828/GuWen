<!DOCTYPE html>
<html>
 <head>
  <meta charset="utf-8"/>
  <title>
   增定国朝馆课经世宏辞 - 第 4 页/共 74 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   增定国朝馆课经世宏辞 - 第 4 页/共 74 页
  </h1>
  <div class="content">
   世宗肃皇帝升附礼成奉慰表（林景旸） 
　　世宗肃皇帝升祔礼成奉慰表（何维椅） 
　　拟圣驾再祀山陵尽蠲昌平州今年田租守臣谢表（盛讷） 
　　拟圣驾再祀山陵尽蠲昌平州今年田租守臣谢表（黄洪宪） 
　　文华大训箴解表（李长春） 
　　拟钦赈各王府贫宗谢表（沈懋学） 
　　拟儒臣奉（曾朝节） 
　　拟辅臣进训录表（冯琦） 
　　拟河工告成廷臣贺表（庄履豊） 
　　拟朝鲜国谢赐敕昭雪宗系表（萧良有） 
　　万寿圣节上东宫笺（申时行） 
　　拟万寿圣节上东宫笺（余有丁） 
　　庆成宴致语（徐显卿） 
　　庆成晏致语（张一桂） 
　　庆成晏致语（陈于坒） 
　　陵祀暨卜寿宫礼成内宴两宫致语（余継登） 
　　陵祀暨卜寿宫礼成内宴两宫致语（冯梦祯） 
　　附内训韵语（王锡爵） 
　　谕属檄（罗伦） 
　　云南镇臣约束土司檄（陆可教） 
　　谕朵颜等卫属夷檄（方从哲） 
　　谕朵颜等卫属夷檄（周应宾） 
　　谕朵颜三卫属夷檄（邓宗龄） 
　　俘斩云南叛夷露布（韩世能） 
　　闽广平贼露布（于慎行） 

　　○用忠言疏（沈一贯） 

　　用忠言疏董宗伯浔阳公评英武之君难于进谏宽仁之主难于用言此蛟□公独罚之论 

　　沈一贯 【少牢馆师】 
　　臣闻英武之右其谏也不难于用而难于言宽仁之主其谏也。不难于言而难于用何则上有雷霆之威。则下有摧折之虑。自非忠如龙逢勇如贲育。孰敢以言博死者。然而一有所中。若□触其机。户捩其枢。未有不从者。矣宽仁之主上以藏污纳□为心下。以批鳞料须为志。非特纡青拖紫者。后有所建白。以无负于明时。虽岩穴之夫。藜藿之士。亦莫不扬眉吐气。束带结发。□首于阙□。而愿进其辞说而言者众则疏牍日繁听者久则此正难于用言处情思日□宽大则徙义常缓。仁厚则不忍有所拂抑。以□厌之情而应于日繁之牍以不急之义而乘乎不忍之心则天下之言有所壅滞淤阏而不用呜呼尽忠竭愚臣之分也固不以难款曲有致言而卷舌从事转圜君之盛也亦何可使有不用之言哉盖臣观于往古言之不用其弊有五而强愎悍拒者不□焉上陈五人臣不难于进言而难于君之能用言设□出不用□五弊以责备宽仁之主帝。下述三王。以为是耶则安干习而不能变以为非耶又圣人之道也。故优诏荅之。而寔以为迂远不用其策其弊为弱率循常式。下诏求言。短剡长章。受以饱蠹其弊为故论说龃龉以为大谬。唉而置之。其弊为轻意有所乐爱有所。□家拂士持舌而争之缠纠而不可解阳听其言阴蹈其失其弊为□侃侃谔谔。逆耳横胸。欲罪之则不可也亦且容之其弊为忍五弊□积是以虽无强愎悍拒之形而有具患今夫江河之所以为天下。利者以其注而不息也其来混混其去浩浩大而蛟龙小而鱼出入変幻莫知端倪鳖顺流奔走奋迅悦怿而各得其性苟堰而捍之停闭潴蓄则大者伤小者死腾涌漂荡而不可止世人徒见三门之间咆哮喷怒。有折鳍秃翼之菑。则以为停潴者之可以无事。而不知其害不在于一时。而将见于他日。是以古之圣人开导以求谏。虗已而用之。包含其非。而播布其善若江河之赴大壑沛乎其莫惓惓以疏通言路为言具见悃欵之御故君臣并受其福而利泽无穷也英武之君一或不中固不免于震勃喷怒。而停潴者。亦必至于决溃。则天下之言。要不可不疏通宣泄。以顺适其意矣陛下有英武之资。宽仁之量。昔在潜邸。犯颜之士常保而全之。肇登大宝。拔显忠良。乐闻诚谠。此天下所以擢心被肝。感激而思报也又何惧乎人之不言。言之不用。然而不为疏疏通宣泄。臣恐未免于决也。惟陛下图之 

　　○遵祖制酌时宜以永保治安疏（冯琦） 

　　遵　祖制酌时宜以永保治安疏王荆石太史批庄雅典重有汉人风 

　　冯琦 【谕德】 
　　臣闻缘法而治者要在识大体持法而议者要在急先务法以一天下故先王创法后人循礼虽百世不变者大体也守祖宗之法相时度势变而通之择今可施行者而从事焉先务也我　太祖高皇帝。甫定天下。即明约束。修制度其所为章程功令。至末年而始定。继世而后因故业蒙遗策而莫敢易制为厘积弊复祖制此今日要务万世开业如此此非至善亡弊者哉顾天下承平日久法渐坏于困循弊渐生于玩愒及今不为申饬则颓靡不振必至于极重而不可反天下亦且安常习故抏弊巧法而莫之谁何如此则失所以立法之意矣臣窃以为宜励精祛弊定画一之规复祖宗之旧而勿使弊生其间令上之诏下如悬衡石轻重较然而天下亦且兢兢奉法不失尺寸则上下无异意此安宁之术也谨开款上陈惟　陛下留神采纳焉。一明官守夫明王设官分职。各有司存。载在诸司职掌者。可考镜也。如监司职在激扬纠察淑慝则宁折勿缺守令职在抚循守法循环则宁宽勿猛监司持宪度宁折母缺守令善抚循宁宽毋猛则官守自明矣此祖制也。今有司新进。多英敏而乏浑厚。监司老成。多持重而少风裁。甚者下官可否。专与上意相　左。而监司反温其容属其言。以钧谦和之誉。职事不修名实相紊亡过此者。臣以为监司以守已端洁雅持宪度者为最守令以清心省事安静不扰者为最若容容持禄及尚一切武断者虽有贤声悉置下考其贤不肖必以功实为准抚按不以实闻者必罪之盖赏罚其举劾之人则举劾不敢不公举劾公则是非定而官守所由辨也一定律令盖。洪武元年。初颁布大明令。其六年。乃裁定大明律。以示天下。其后臣僚所谓一时便宜复着为例例所以济律所不及。而与时宜之者也。然律例繁。则祈请托。比日以益滋。自典文准律不凖例亦是者。不能分明。而何以匡元元之不逮。谓宜简明习吏事之臣更定其繁复细加发明律与例不合者并有所取裁而要之以律为准则官不淂以意为法而吏不淂以法为奸此治体也再照案狱既成相视唯诺今日之弊莫此为甚祖宗时。刑狱并无淹禁。岁时者。今有司不详推鞫。概从延缓有。罪者。不以时伏法。而无罪者。久系待谳。甚有指实以明之。锻炼以周内之。即驳再问卒以案狱既成相视唯诺此并属违制而不可亟议革者也一议　宗藩宗藩仰食县官。岁优禄而逸之然国初亲王禄米五万石。数岁而裁为万石。或千石。葢逓减之法也。　祖宗将军以下。有才能者。宗人府俱以名闻。葢变通之意也。今嫡长世及支庶逓降。名在玊牒者。三万有奇蠲天下租税之半不能赡也谓宜自将军而下才且贤一体叙用准以王亲事例不许任京官。握兵符。其它有虗名而无食禄者。尽弛议处宗藩真为石画惜无有行之者耳诸禁农工商贾从便为之臣读广陵丰林之奏或欲开选举以为仕进之阶或欲定子女以杜宗室之诈则为宗室者曷甞不欲变通哉今诚按而行之则国赋必省而于祖制又不谬也此计之便者也一饬学政臣甞读卧碑。而见广厉学官之意。当是时。督学诸臣。必简经明行修。孝弟有闻之士。不称。则宁他授。而为是官。亦多以道自重。人莫敢干以私。至于今而督学之官少督学之官未可一槩论轻矣虗声贾誉高坐待迁幸窦一开人怀兢进故迩来士习。颇称刓缺。且督学岁一试诸生。与诸生一再见耳教条之外无训词校艺之外无他说何以收其放心而改其故步哉宜简学行兼优者。为士师表。饬躬励行。不为私交敕内事宜并宜着实举行不淂以虗文应令而又尚贞静以消天下躁进之心。则士可正。而吏治未必无补也。一同风俗。风俗之敝良然良然祖宗时居舍章服各有差等大夫士民不相奸也故仕者。各随其秩无秩者。虽富无所芬华。要以别上下之等杜侈靡之源今游食之民无斗食之储而偷衣甘食以苟旦夕之适富人乘坚策肥履丝曳缟以其富厚冠盖交游夫俗慕其所不如而相率而靡耳近时虽尝禁之而法有行有所不行则人皆冀其不行。欲正风俗须从上人始久之则行者亦不行矣谓宜特下　明诏令士大夫敦朴崇俭以为天下先而民有因仍旧习者并逮于理而尤严于富厚之家使贫富不相耀以和其心风俗正而教化可兴也。此五者非臣臆说也不过守　祖宗之法不失其旧酌以时政令可施行而巳。譬之于乐笙磬管钥乐之制也徐疾高下音之节也天下未有制不备而可以言乐亦未有不察其宜而可以称备乐首此□理之喻也臣伏见陛下励精图治嘉与天下共臻荡平之路故臣敢布其愚惟陛下财择 

　　○治安要务疏（李廷机） 

　　治安要务疏启口便自于雅即入之漠文中未审合置谁左 

　　李廷机 【国史编修】 
　　臣闻哲后不以世平而废愽业荩臣不以主圣而忘风规故能保世滋大功垂罔极陛下锐精求治迩来愈益弘宣仁德惠浸元元宇内欢跃庶几复见太平之盛然而臣犹有献说焉者臣诚不以今日之治为陛下足也　陛下自度今日之治于汉文何如哉贾生抗疏文帝时犹且称可为痛哭者一可为流涕者二可为长太息者六则臣安淂而嘿嘿也臣不敢侈为高论又不敢以疑事甞试于陛下之前谨择时所宜效所必者五事试为时所宜效所必六字乃一篇要领陛下敷陈其槩而　陛下试垂听焉其一曰清治源夫天下之本在于君心君心之鉴天下譬则水之鉴物也潭水澄莹了然可以烛须眉一芥投之方圆莫辨矣臣窃见此一段论清治源之实陛下女谒渐盛。游幸渐多。工筑渐烦。玩好渐聚。猎弋渐勤。五者逓入而为心蠹臣惧其难以鉴天下也昔者夏禹绝旨于仪狄晋文远宠于南威楚庄盟禁于兰台皆曰后世必有以此亡其国者　陛下如欲祚国于盘石则胡不屏是五者而澄其心心澄则睿智日启化理日新此臣之所以为陛下愿也其二曰勤晋接古之帝王其周知天下之务也犹曰亲大臣而咨诹之庶几甚无违断盖都俞吁咈见于典谟者可征也今　陛下临朝羣臣执牍而诵章奏。不淂以献纳进也其御经筵羣臣执经而陈理道。不淂以时政白也此一段论勤晋接之实陛下虽天纵安所淂闻天下之机务而习理之谓宜访先朝平台之仪。时御便殿亲与大臣裁决草奏。诸讲读谏。诤之臣。以次轮对。　陛下即有疑。得亲咨也。羣臣即有所建白。淂亲奏也。　陛下益明习国家事。羣臣益务熟于掌故以待对。如是此一段论惜民财之实而不致治于綦隆。则臣不信也。其三曰惜民财夫财者百姓之大命也今天下民财竭矣上又从而茧丝之臣窃惧焉。比者困于水旱之家累巨万。　陛下虽怜而宽之。曾不得重蠲而赈者。以为国不可缺也。然乃举百万而委于不可诘之橐何也夫句法逼古而意复真幸宠而攘淂之者。即厚。不为　陛下德也。　陛下诚裁之于此以振百姓之急。百姓之德　陛下也。深于骨髓。缩横溢无名之虗费。可以结民心而固国本。则　陛下何靳焉且今之辐凑而修贡者。其输于公府。与费于私门者。相半也陛下何不一藉之有司。令无淂倚贡为市者此无异于减税之半倘亦可以为民财计乎。其四曰瑞士尚夫士者所为鳞次而操天下之柄者也士习之污隆则世运关焉比者罢去奔竞掊退迟钝而进巧谀此古今通患克之后进忠贞而显之士既稍稍知向风矣然犹未有以大易天下之尚也突梯脂韦容悦之阶也而世见以为通于务左绳右规镇肃之具也而世见以为局于方雕龙炙毂巧佞之媒也此言端士尚之实而世见以为谐于用端静寡言骨鲠之胚也而世见以为嗛于才此最天下之隐忧也今不有以易其尚待其暴露而后惩之臣窃以为后矣谓宜诏论士者先十其品而后程材焉使天下犁然而晰于臧否之辨此亦爚蝉者之明其火也其五曰禁奢谈民俗奢侈处甚恺切靡属者富民倚其富积僣踰无度黔庶而养公卿之馔孽妾而被帝后之饰贫民以啬为耻贳贷相效臣不知其何以赡之语曰虽有江河不实漏卮今民储积几何而泰用若是夫一飡之味当丁男半月之食一袭之费当丁男终岁之衣欲民之无饥寒不可淂也　令甲固令庶民不淂衣锦绣饰珠翠。乃犯令者此禁奢靡之实踵接。而莫之问。臣甚惑之。岂如令申定经制。广及宫室器皿饮宴之类。一切着之等差使民贫富不相耀以和其心此令民积裕俗淳一举而两利者也凡臣所为筹于陛下者臣知其不尽逊于陛下之心也然而臣不故讳也今夫弹痤者非不痛也饮药者刚直中却寓婉切非不苦也然不闻为痛苦之故不弹痤饮药者以为不如是则身不活病不巳也臣欲蕲　国家万年之固故不惮以其苦言进愿陛下之无以瞑眩吐也 

　　○治安要务疏（邹德溥） 

　　治安要务疏许太史颖阳公批　议论恺切极当时弊贾生而下罕见其匹 

　　邹德溥 【史编修】 
　　臣近覩　庙堂。独于在宥之道。嘉与宇内更始。黜操切之政。刬烦苛之令。涣比周之羣。升修正之士。开直言之路。蠲逋负。恤水旱。伸枉抑拊循元元而噢咻之和气翔洽羣生休丰盖谭者曰天下已安已治矣乃臣愚甞见贾谊当孝文时有三流涕。六太息之谈。魏征三札五规。条上千嘉佑彼皆逢明主居治世犹然效计陈忠惓惓不已者诚欲为国家图治安于无穷也今主上明圣轶前代而臣芹曝之志不异于数臣故臣亦以治安要务进臣之所谓治安要务者非高言激论疆陛下以其所难也盖皆　陛下之所已行持或未以为甚要而加之意耳其大略有五一曰敦节俭二曰尚安静三曰阜民生四曰重抚按五曰饬武备臣闻晏子曰寸管无当天下不能足以粟五尺童子操寸之烟天下不能足以薪言无节之难为足此一段论敦节俭之实也今天下赋敛非省也。负挽络绎而归于县官者。非寡也。诸凡利孔所在。可榷可征者。非有所杯也　。然而不以饶足称何也无乃供亿稍盛。而曳地之风未闻也。营缮稍繁。而将作之费。不为止也。玩好稍靡。而采买之赀。不为计也。近习少侵。而冒滥干没之弊。不得而绝也。此其大者也。其细类是者。难徧以疏举则晏子所谓无当之管而操寸烟焉者也臣闻天下财赋。三分之一。以奉　乘舆六宫。而其二。乃以为百吏诸军廪食。与饷边之费。虽　九重尊富。玊食自难减损。然诚于其间稍加撙节。岁可省金钱数十万夫　京师之一金田野之十金也京师一金田野十金等语真老成谋国之言朝廷之数十万民间之数百万也用既有余则财为无用不过数年以后臣窃以为即关市山泽诸税稍苛碎者皆可弛以予民留不尽之利以为有事之需蠲租之诏赈贷之令可以岁岁而下国足而民亦足计无便尽此者臣故曰敦节俭也昔唐文此一段论治宜安静皇以建屋喻治道谓营构既成乃数改易苟易一榱正一瓦践履动摇必有所损故为国者莫若安民无事且无庸有事于民也臣见往者。政令多急天下之吏望风而趋之以惇厚为怯以捷给为贤。以老成持重为无能以见事风生为治辨故郡多钩巨之习邑无鸣琹之理。即如丈田一事。有司承风旨。畏镌谯。日驱斉民以饱胥吏真知丈田之弊者持弓尺驱齐民以饱胥吏胥吏与富室为奸利而克急之夫又以拓亩加赋为功尽取斥卤不食之地而錻之盖天下骚然劳费而不均有加焉至于今欲复其旧而以为难臣以是知天下事不可轻动如此类也请自今一意与民休息第去其□甚不淂于可巳之处有所纷更则天下享清净宁一之福矣巨故曰读此当为流涕尚安静也今天下民力尽矣。田野闾阎之间。大都十室九空。无终岁储积。一遇水旱。弱者沟瘠。强者行劫。语曰。富民易与为善寠民易与为非甚可虑也夫蠲免之惠细民不沾赈贷之恩所此一段论阜民生之实济有限赎锾积谷取其虗文而已臣以为当责成循吏极意抚绥多方休养凡一毫有扰于民者悉在必革一毫有便于民者悉在必为如痒奇者服饵调摄无所不至而后元气可以驯复民有乐生之心乃有所爱惜頋忌而不忍自弃于贼盗即四方有警而杳本不摇臣故曰阜民生也夫抚按之臣。天子所使出而弹压羣吏者也。抚按之举刺。实操羣吏黜陟之重抚按二臣此论甚确权。故羣吏之债抚按之趣舍喜怒而竭蹷以从之也过于媚人主抚按挥金则吏无苞苴者矣抚按素丝则吏无纨绮者矣抚按悃匐则吏无边幅者矣抚按凝峻则吏无脂韦淟涊而善为容者矣一方之吏多至数百而抚按二人耳择二人以风数百人。如操木之本。引网之纲。甚约而易操。臣故曰重抚按也诗曰天下虽安忘战则危方今边尘屡惊海波未靖萑符出没。白昼抢夺。在在有之。甚至悍卒傲其主帅。聚啸而横击于天下。如此可谓安乎。以忘战也。昔宋武备。号为单弱。然孝宗一行虞允文沙汰之议。及其大。则见器甲鲜明。纪律严整。十万之众。一一少壮。今京营诸郡国诸边之兵岂尽少壮鲜明严整者此一段论饬武备之实乎武备废弛甚矣其何以当寇而备不虞臣以为但当选用能将。汰去老弱。令以十教百。以百千。比其技力。分为上中下驷而优异其技力之上者。厚廪而重犒之。以厉其气。而结其心至于器甲。第给以估直。使之自备。而试其坚利。否则重创之如是而器不精。士不。未之有也。器精士锐即卒然有急。无患矣臣放曰饬武备也此五事者窃以为治安要务无出于此陛下试行之。皆可使立者効者。夫殷厚寡取美利也清净宁一淳化也厚下安宅长计也吏治蒸蒸弘业也建威销萌神武也君人者何惮而不为也惟陛下财察□□□□□甚□□ 

　　○请修改历法疏（李廷机） 

　　请修改历法疏王太史荆石公批　议论俱有步骤而考核处更精详 

　　李廷机 【国史编修】 
　　臣惟帝王若天授民厘工熙绩则惟历法寔重陶唐命羲和历象而其仲若叔分职四时。持筹而筭。万不失一矣。有虞氏承之。七十载间。犹然在玑■〈王衡〉而齐七政。今者陛下钦崇天道孕唐育虞此亦万世敬授齐政之会已臣见比者日月之交。保章氏所报。既而验之。刻漏分秒。稍稍不相应。若是。毌乃历象未明而玑■〈王衡〉之象犹有所阙也臣请修历法臣见洪武中刻漏博士元统。甞请修改矣。嘉靖中钦天监华湘。又请此四句下文纲领修改矣。迄今一百余年。而修改未闻。何也意者以为非所急邪以为可沿无动邪以为天行微眇未易测邪以为无可使者邪臣谓顺时兴事历象是稽推验不时度数或爽积秒成分积分成度积度成日年远数多乖舛逾甚意非所以荅天前民明昭此一段应前非所急句代尽制垂宪来也不得谓非所急也臣观历代迭兴历法屡改汉四百余年耳三改历唐三百余年耳。七改历宋三百余年历法久则差差则改从古巳如此耳。十八改历自汉讫元四十余历矣盖历之不得不改也因岁差晋虞喜谓五十年差一度则五十年当改也何承天谓百年而差则百年当一改也隋刘焯谓七十五年而差则七十五年当一改也唐僧一行谓八十三年而差则八十三年当一改也元郭守敬谓六十六年而差则六十六年当一改也自元辛已至洪武元统上言时。一百四十年。至华湘时二百四十余年。今此一段应前可沿无动句又若干年计以授时历岁差之法差当三度有奇矣如之何可沿无动邪夫天行数度。以日月为验。诚昼夜于观象台。详测日景黄道赤道中星等。日计月书。至来岁冬至。以验二十四气七十二候。日月交食。日缠月离之类。视元辛巳以来。究所错缪。则此□□文天行微眇未易推测意岁差可定。历元可更。时分刻。刻分秒。务极精密。颇用回回历法参计之。即细至年秒。亦加酌量。又何患微眇难测也夫明理达数代不乏人区区胜国犹有许衡王恂郭守敬辈兴起其间孰谓熙朝而须借才异代乎今保章五官之属禆海之内安知无究心天文精通理数如虞喜何承天之俦诚稍宽私习之条广此应上文无可使句延访之令淂所谓其人者俾尽观秘书假以岁月必能有所更定又何患乎无可使者也臣读易之革曰君。子以治易明时。革之为言改也历不厌改。故以革系治历焉。夫岁渐久。差渐多。改渐难。失今不一修改。盖不易为巳。臣愿收绾谨严淂汉人体陛下绎革象之义宪唐虞之典放岁差之数刊一伐之法为先朝所未及为使天下知圣天子补偏救弊咸正无缺传之万禩永永无极臣不胜大愿惟圣明留意 

　　○请修改历法疏（邹德溥） 

　　请修改历法疏首言历法所系最重 

　　邹德溥 【国史编修】 
　　臣读尚书。而知帝王之钦于历也尧典约四百余言论历象者半箕子陈大法九章而五纪明历法盖系之于国也尚矣百官待焉以修政庶民待焉以服事善乎班固之志律历也。日列人事而因以天时。夫使孟陬殄灭摄提失方。即欲厘百工而熙庶绩。何繇也。是以圣王钦之。　国朝所定一统历。积分盖仍授时法也许衡郭守敬。故称理数两积。其法用二线推测宿度余分许衡郭守敬皆胜国时造历之人最简且密。而当时四海测景之所二十七盖东极高丽。西极滇地。南踰珠。北尽铁勒。斯容成以来。未有也。故以高皇帝之精于天文而采焉。则臣岂敢轻议更哉然以其法之精绝而必今历之典毫发不爽则臣之所不敢信也自黄帝考定星历。正闰余五官。各司其序矣。然至于尧。则又合羲和之官。四宅而稽日星。以闰月定四时成岁。至于舜。则又察璇玑玊衡历久则不能无差此必然之理以齐七政非黄帝之历不足以俟尧而尧之历不足以俟舜也历之不能久而无差固也圣人者能因时而定之以不失乎天之度而巳杜预之论曰。阴阳之运。随动而差。差而不巳。遂与历非天之不能尽如历亦历之不能尽如天真独淂之见错。臣以为非独天之不能尽如历也历亦不能尽如天何也。丈数者。举一丝而三分之穷之而至于忽微纤渺。则必有一之不可分者焉。论天之度曰三百六十五度。四分度之一。夫举一度而四分之。此于积分之极。必有所穷矣。以不能尽如天之历而推不能尽如历之天顾欲以一法而必千载之可守不亦难乎臣稽自古历法。由黄帝而讫秦。凡六改由汉高帝而讫汉末。凡考核最诹应前五改由魏文而讫隋末。凡十改由宋太祖而讫宋末。凡十改由金熙宗而讫元。凡三改许郭虽绝智巧当亦与古人不甚远而必其历三百余年之不爽此臣之所不敢信也盖臣窃迹前事而疑今历之不能无差焉。正统十四年历。冬夏至。昼夜六十一刻。求诸自古诸家历法。无有也。此其可疑者一也郑善夫记正凡四可疑者皆历历有据非浪说也德元年八月朔日食。历宫报食八分六十七杪。而闽广之地。乃睹日十三年五月己亥朔日食。起复弗合。则日官周濂亦疏之。此其可疑者二也即今钦天监所奏日月食。辄曰监历云何。回回历云何。彼自二说且不尽符。此其可疑者三也往年请修改历法者众矣。而独杨廉任以为日食足。无差也。臣不知廉云无差者。特谓报食云尔。抑能任其时刻分秒。起复位分之尽准乎。廉甞称歙人鲍泰希历书。以为妙传。而鲍书乃谓守敬历非是。此其可疑者四也即令许郭所营。万无一之可疑。臣又不能必畴人子弟之尽通其意也。以株守不通之人操历世久远之法倚以历不可究诘之天而曰无爽臣窃异之臣之所请者。非欲举许郭所营者。而更张之也。臣愿陛下下诏。延访四方通知天文之士。及选畴人子弟内。谙晓本果能如此推勘何患历法不精业。善于书筭者。令于冬至前。诣观象台。晨昏昼夜。推测日影。赤道黄道。中星分秒。日计月书。至来年冬至。以验二十四气。二至二分。日月交食。合朔弦望躔离之次。及昏旦中星。七政躔度。紫气月孛罗■〈日侯〉计都之类。亲元至正以。有无舛错。又别延能知历理如杨雄。善立差法如邵雍。运筭转历如洛下闳其人。参校同异。万有一之或舛。得及时厘正。以授人时。即幸而无舛可永守。亦使司历者。因是知立法之意。以不失其初。臣按月令载孟春之月命太史守典奉法。司天日月星辰之行宿。离不贷毌夫经纪以初为常。彼且于每岁之正而命申考矣。今独奈何历二百余年。而难一举哉陛下冠德履仁。昭配天地。四海之内。沐浴玄化。歌颂太平。臣以为宜考天地四时之极。顺阴阳以定大明之制。为万世则。此乃天之所以待陛下也。故竭诚以请。惟陛下寔图之。 

　　○议处宗藩疏（邹德溥） 

　　议处宗藩疏王忠铭太史批此议亦详重 

　　邹德溥 【编修】 
　　臣伏睹　皇上。惇亲亲之谊。轸元元之念。求所以两利之筴。既令科臣亲履。讲求其便。会且集羣臣　廷议折衷。要于其当不可使易定亿代之大典决再世之异同弘恤睦之荡恩纾供应之困亟以固盘石而销衅萌　德意甚盛臣恶敢以无说而处于此。臣睹科臣所疏。有确然而可行者。有可行而未尽者。臣非喜于鬻长见异。顾胸中有所知见。不敢不尽其愚。夫诸藩初所制禄。其额有定。即生齿繁衍。而均则无贫。自足以供。即诸藩亦第求不失常禄。而初不求益乎其外。则通融之议是也　朝廷此下九款皆举科臣所疏确然可行者自通融之议以下皆是制禄以赡　宗室。此寔载在　令甲惟正之供。倘有不周有司犹当曲为厝处而顾缓视常赋漫不经心　圣天子恤宗之谓何则征科之议是也诸藩禄入。不足者什三。而羡者十七。夫羡可以补不足。而不为之覆念。令有司得那移其间。卒然窘匮。其胡以恤之。则　余禄之议是也每　宗室奏　请。需索多门。所费不赀。遂令窭贫之宗。名婚愆期。此非一更其辄。而属之专官。朝廷有后时之恩　宗室无蚤沾之望则省去烦苛而令抚臣报生报孚冐滥宾多以时具奏之议是也报生确。则他日之封禄有据。报孕明。则报生之情易稽。是报生报孕之议是也　宗室擅婚。多以结勘延情。怨旷无聊。遂至触禁。乃井其世封而夺之。犯者多而罚亦不能必。夫从仪宾。业既奏选。而使抚臣勘详许之成婚之议是也。庶宗虽为疏逖。然其初一脉耳。以一脉之亲。而坐视其饥寒而不为收恤。则恩薄且。有意外之虞。欲为制禄。则于何而取之。然则取绝府之业。为分赡之资。而井谕　诸王以睦婣大义。令其各出所羸以振之之议是也　宗室聚处太繁。既难为生。又难钤束。动辄圜视而起。有司莫敢谁何。众则易讙。分则易处。其势固然。则夫有如此类。初封之时。礼官为奏另城之议是也今重选王官此论甚当之王官。类以阘葺不。胜任者处之。人自以为左迁。无复顾望。依阿婰■〈女忍〉。一切奏报。辄以贿成。冐滥兹多。端在于此。则夫稍用才望。从郡国吏。三年大察。称任者迁擢而否者亟行罢斥之议是也。臣所谓未尽者有七焉通是矣。顾　帝之与王。名号相悬。威权自别。出令自天子。即少有未惬。而人亦安心服之。　藩王亲王亦自可弹压即通融得宜。而众犹未服。矧河间东平。未易多得。有不知体朝廷均公平溥之意。而以利盈缩其间。终恐万目暌暌。众口嗷嗷奏　请之扰安能无越关之禁安得施故臣以为必出目圣天子为之主张。据　王牒之数。仍旧禄之额。各随　藩封。钦定名禄。而后可以杜弊端。一众志。此其未尽者一也爵禄之班。本自相凖。爵然而禄亦然。则人各安其分。而无所觊。爵然而禄不然。则彼将曰。　主上被我以何爵。而食我以何禄也。且悻悻然有觖望之意。矧爵渐报而渐降。渐降而尽卑。今既卑矣。而令就四民之业。必欣然而乐。不然身叨封爵。而业同编眠。体被此议良是第须出自真圣裁冕裳而手操杂作宁独彼不愿为即为之而不足以资生。抑于体统亦为甚亵。臣窃以为封爵终不可不限此其未尽者二也许其仕进是矣。而以为镇辅。品秩既高。改授不便。欲止于奉尉一辈。似亦太狭。夫吾非强之从也。从其好耳。彼其好不在原封而在仕进。彼自有所利焉。今有自部曹改台省者六品改七品也而人无不乐于改　朝廷亦间行之在　宗室谓独异乎哉若欲行只照其原品食禄以新衙管事亦无不可臣以为无志者。不强使为。而有志者。不论亲近疏远。封之崇卑。一听其应举。试官无所限制。不独于情为顺。于费为省。　国之羽翼将在乎兹此其未尽者三也夫业已听从为民之例。即与四民无异。今四民岂尽驯良。或亲野而农。或出境而商。无所不可。而独于　宗室厚为猜疑。严于防范。母乃过乎。出城之禁不弛出城之禁令有司制□□自可□患弛。即善谋生终不得一意经营收四民之利而荒顽骜惰窳不肯就四民之业者。又以城禁借口也。孰与旷然一弛诸禁令与四民自便之为愈若以为任意出入虞生意外则令有司奉三尺制之彼亦将有所畏此其未尽者四也　宗室无名封者。无所爱惜。往往作奸犯科。有司不知其为民为宗。一谴诃之。辄借凌虐为辞。哗不可禁。徒责之长史教授辈启　王戒饬。终于虗应故事互相容隐而巳。臣愚以为竟当隶之有司。降之敕旨。令得引绳墨行事。夫奉　旨而用刑。则非有司刑之。而不杂处者祖训有禁耳此亦俟圣裁朝廷刑之也。刑设而不犯。则非薄　宗室也。何为吝有司之事权。养远宗之蠹习。至于罪见过积。而后庸焉。所失多矣。此其未尽者五也学记曰。相观而善谓之摩。古者太学。天子之元子众子。以至公卿大。元士之适子。与凡民俊秀者。皆与焉。夫元子之尊俯而与公卿大夫士民之子相　为齿岂其不自贵重哉夫亦以作其观摩之意而损其高亢之心故曰。其成也。恭敬而温文。则入学之効也今宗学中所与游处者不过其宗之人尔。相必如此宗室子弟庶有观摩与溺于纨绮之习。恶知有制节之风。相与安于愚昧之资。恶知有习诵之益如是而望其有博极羣书之刘向精晓雅乐之献王出乎其间难矣臣以为第令肄于学官。与公卿之子弟。并受一经。而令督学宪臣。试其优异者。并淂应。并得廪食。而于其所在增设廪额以待之。均淂以次而贡乎　天府。渐摩既久。怙宗学自□设□制亦然侈奢丽之态。不禁而自消。濯磨进取之心。不诱而自劝。即宗学可以无设此其未尽者六也仪宾欲其习学。听之应举。似矣而犹议不绝其禄者。得无以旧制难废。宁从其厚邪臣以为仪宾家。温饱者多。彼其意固在联婚　王室。以为贵重。不为禄谋也仪宾之禄革之不妨彼直庶民子尔。有如与庶民姻也者。何禄之有。禄既不设人皆明知既无所觊而来。自无所觖于后。可以省费而于人情事体亦无所伤臣终以为革之便此其未尽者七也抑臣又有说焉方今事大而难处者。莫有过于　宗藩。而其不可以不亟为之处也。亦莫有过于　宗藩。臣自覩正嘉以来。下之所以游谈聚议上之所以咨诹采纳以求济急之方善后之计者数十年于此言真见竟亦难行无巳必□上裁乎此矣而竟未有所定则毌乃议论多而决断寡乎盈廷之言谁执其咎道旁之筑安睹其成窃计诸　宗之生。有在建议之后。而壮。而老。而传而议犹然悬而未决也失今不决生齿之繁日不同而月异其势愈重议亦且愈难书曰。惟克果断。罔有后艰此在皇上奋然独断而行之耳臣闻之玊无全瑜事无全利必全瑜玊无全瑜事无全利此老成頋论也而后收王玊终不得必全利而后举事事终不成瑜掩其瑕则收之利多于害则为之此通士之嘉谟而哲后之卓识也甲可乙否漫无取裁临道踌躇坐决千里即使子房借箸贾谊太息亦祗为空谈而巳伏惟陛下裁察。　宗藩幸甚。天下幸甚。 

　　○拟匡衡治性正家疏（邹德溥） 

　　拟匡衡治性正家疏王司马凤洲公评　翻案衡疏自觉恺切 

　　邹德溥 【国史编修】 
　　盖愚读匡衡治性正家疏心窃伟之然亦惜其不显绳主愆备陈国虑而浮以儒说进也夫元帝优柔不断恭显筦枢许史乱正王氏之衅亦渐以萌谓宜陈刚克之旨阐威如之吉使其君收政于刑余节权于外戚对扬宣帝严明之治以永垂家范杜绝衅萌岂不亦精忠吁谟哉而衡不及是即议根六籍文辞尔雅君子有余憾焉愚故本据衡指。悉其未竟。试拟一篇。奏曰。臣愚窃怪　陛下。一何举先帝治安之业。而猥从众处纷更之也。元帝本非不足于柔者故申言及此良是诸儒生大都称说先帝治过严。而欲　陛下以柔道为理。则臣窃过焉。夫　陛下则岂患柔之不足哉臣观　陛下即位以来。以公用及苑。振业贫民。赋贷种食。又诏损膳减乐府员。省苑马。以振困乏。罢宫馆希幸者。减谷食马。肉食兽。怜士卒踵死。罢珠崖郡。慈仁节俭之德。虽三五曷加焉。然而太平未臻。汉业浸替者。过在任性之柔而不务以刚克也夫治性之道必审巳之所刚胜柔胜偏焉则敝此中和之论也有余而强其所不足刚明果断镇肃之才也然而或以刻礉厉世柔和温厚抚循之本也然而或以优容长奸则一焉而不知所以济也故在书曰。沈潜刚克。高明柔克。以陛下之恭俭慈仁。然犹以柔道进。臣愚不知何以揽政权杜奸萌也臣闻君德以刚为主高文宣三帝之所以致里原非一千柔者高皇帝本以英明果断。兴建大业。是以　宣帝遵绪缵功。丕承家法。世儒猥见　文帝恭俭静嘿。称为柔德。以垂世范不知文帝所以安澜四海几致刑措乃以刚致非独柔效也试观丞相之命割爱于广国弄臣之治抑情于屠加此岂慈柔所能辨哉今不深惟文帝之所以治而妄変更先帝成法毁肃为窳胎不几之変隳世缵之基臣愚窃为陛下惜之愿　陛下留意刚克之旨独操宸断见贤必拔知奸必诛不徇近习不惑羣言永法　先帝严明之治传之后昆此前言治性当以□此言正家当以严皆因元帝之病而药之耳万世太平之基也臣又闻天下之化。始于闺门。诗不云乎。刑于寡妻。至于兄弟。以御于家邦。夫正家之道非严不立溺沐芾之爱者不足以贞度牵帷墙之制者不足以持法在易家人之九三曰。家人嗃嗃。悔厉吉。妇子嘻嘻。终吝。嗃嗃者世见以为薄于恩然而吉生焉嘻嘻者世见以为洽于情然而吝生焉则闲家之道可覩巳古者圣王情欲之感不介乎容仪宴昵之私不形乎动静妾不并后庶不配适国政不预于宫闱朝权不干于外戚是以百姓观德而化咸归于极若乃卑得踰尊内淂摄外则佞巧之奸投隙而动以乱国家事固成于积渐而祸多伏于微眇　陛下幸留意观省毌蹈周幽秦政之辙使汉业颓然不可复振传曰当断不断反受其乱又曰其柔危其刚胜臣衡窃恐陛下之以国家垂成之业而徇无当之文也。 

　　○拟匡衡论治性正家疏（朱国祚） 

　　拟匡衡论治性正家疏沈太史蛟门公批此文章法甚整 

　　朱国祚 【翰林修撰】 
　　臣闻帝王兴道致治本乎性宣德流化始乎家性不治者难以绥猷家不正者难以孚远书曰。节性惟日其迈。易曰家正而天下定矣。夫使其性有偏之累家无雍肃之而欲以底太平兴雅颂犹却行而求及前人自古及今未甞有也在昔成王能治性则卷阿载之曰。岂弟君子。俾尔纯嘏。文王能正家则思齐美之曰。刑于寡妻。至于兄弟。以御于家邦。由此言之。治性之功平均之上务也正家之道广厉之至术也世主不察乎此往往不治性者必不能正家任性而不治曰南山有竹不揉自直斩而手之达乎犀革性安所事治者久之必且矫揉裁抑违其所便而强其所不能吾不乐为也至于深宫之中闺闼之内又见以为燕而可亵密而莫之窥弛礼去坊弗加慎毖是故政用颇僻民无所则效而治以仆灭也夫理乱之変兴替之机其要在是矣故臣愿陛下加　圣心焉。臣闻质朴之谓性。性所赋。鲜能不偏。有柔有此陈治性事刚有缓有急有翕有张有严有慈性之所偏治之则化故治刚莫如柔克。治柔莫如刚克。治缓莫如敏。治急莫如纾。翕者利用宣。张者利用翕。严则和怿之。慈则断割之要以斟酌调剂陶镕此以下皆陈正家事変化归之大中而巳臣闻治国易治家难亲疏之辨也疏者易处亲者难裁其仪不忒。正是四国。此鸣鸠所由作也。故明主独行之深宫。起教于闺闼。尸?立处必饬。颦笑必爱。所以肃轨也。心得贤。不淫其色。所以慎举也。庶不匹嫡。卑不踰尊。所以明分也。女史授环。彤管记过。所以防佚也。宫无盛饰。物有污澣。所以俭也。行远嬖幸。不昵貂珰。所以遏萌也。夫是故嘻嘻之吝休而治性正家□喻极当床第之祸止也盖明主之治性也如玊人之治宝也琱琢之磨珑之务令疵瑕去而文采见也明主之正家如匠人之治本也左引绳墨右操规矩削其邪而矫其枉也此所以名实纯粹教化翔洽六合同风九州岛共贯者也臣愿陛下镜易书之烱弁寻周后之遗迹法诗人之所美鉴世主之所□留神于治性正家毌为王人匠石所訾臣愚幸甚天下幸甚 

　　○风□疏（郭正域） 

　　风霾疏朱太史金庭公评考风霾出处甚详 

　　郭正域 【翰林检计】 
　　臣闻天意与王者。故灾异数见以谴告之。欲其更改。若不畏惧。有以塞除。而轻忽诬则。凶罚加焉。其至可必。诗曰。敬之敬之。天惟显思。命不易哉。又曰。畏天之威。于恃保之皆谓不惧者凶惧之则吉也自古圣帝明王靡不克谨天戒乐闻灾异故臣敢极陈其愚惟　陛下留神察焉臣闻风。萌也。养物成功。黄帝风经云调长祥和天之喜风也折摧奔厉天之怒风也怒则飞砂扬砾发屋拔树喜则叶摇枝动草顺物布风顺则岁美风暴则岁恶故曰风气者礼乐之根万物之首也靡物不以风成熟也太平景象如在目前古称太平之世五日一风十日一雨风不摇条雨不破魂方今天下。号为太平。然臣见及春以来。以时言之。正条风明庶开甲破萌之侯。而风霾日降。砂砾飞扬。埃尘涨起。众庶望雨。而天独风阴云方合。厉飙簌之旋复解散。农有妨稼之忧旅有滞行之叹诗讥终风且霾。春秋书六鹢退飞。圣人所戒。乃今有焉臣谨按尚书大传曰王者德及皇天则祥风起。援神契曰德至八方曰喜风曰怒风曰条风曰终风曰祥风曰景风曰蒙恒风曰飘风曰暴风曰大风考据何等详核则祥风至礼曰人君政讼平则祥风至。臣睹陛下秉至圣之纯德。尊天敬地。畏命重民。布德施惠。矜刑罚。蠲逋负。哀鳏寡。振匮乏盛德上隆和泽下洽固已及皇天至八方其政讼平其号令合人心视书传所称不啻过之而景风之详未臻终风之异未息臣愚不得其故。臣又按尚书洪范曰。蒙恒风若。礼记月令曰。春行秋令则。飘风暴雨忽至。春秋繁露曰。王者与臣无礼。身不肃敬。则木不曲直。而多暴风淮南子曰。人主诛暴。则多飘风六韬曰。人主好田猎毕弋。则岁多大风五谷不实。由此言之。灾异之发。各象过失。以类告人。上天聪明苟无其事。变不虗生。自古记之矣。　陛下德盛治隆。诸如前失。万万无以事亲之道事天此喻婉而当之。然且愚以为人君事天如子事父母父母不怡有所征易为子者惟有负罪引慝俯而思惟曰父母之不我爱于我何哉盖所以求其故甚深而所以自责甚备也宁过详毌过略宁无焉而过求毌有焉而姑息臣愿陛下以事亲之道事天展转紬绎。水惟厥咎。臣闻野雉鸣鼎高宗不以贬王大风拔木成王不以损圣惟其极精致诚省躬正事卒延百年之福见反风之报神明之应应若景响故书曰至诚感神。又曰。天棐辞言。诚则天神辅之也。较然甚明。无可疑惑。惟　陛下留意尚书之文。修高宗成王谢过之实。敕躬自约。总正万事敦行无倦。以应天塞异销。祸兴福。臣愚不胜大愿。 

　　○拟京房上考功课吏疏（唐文献） 

　　拟京房上考功课吏疏申相国瑶泉公批庄整类西京语
  </div>
  <div class="pagination">
   <a href="增定国朝馆课经世宏辞_page3.html">
    上一页
   </a>
   <a href="增定国朝馆课经世宏辞.html">
    1
   </a>
   <a href="增定国朝馆课经世宏辞_page2.html">
    2
   </a>
   <a href="增定国朝馆课经世宏辞_page3.html">
    3
   </a>
   <span class="current-page">
    4
   </span>
   <a href="增定国朝馆课经世宏辞_page5.html">
    5
   </a>
   <a href="增定国朝馆课经世宏辞_page6.html">
    6
   </a>
   <a href="增定国朝馆课经世宏辞_page7.html">
    7
   </a>
   <a href="增定国朝馆课经世宏辞_page8.html">
    8
   </a>
   <a href="增定国朝馆课经世宏辞_page9.html">
    9
   </a>
   <span>
    ...
   </span>
   <a href="增定国朝馆课经世宏辞_page5.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
