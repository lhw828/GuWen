<!DOCTYPE html>
<html>
 <head>
  <meta charset="utf-8"/>
  <title>
   增定国朝馆课经世宏辞 - 第 15 页/共 74 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   增定国朝馆课经世宏辞 - 第 15 页/共 74 页
  </h1>
  <div class="content">
   ○汉王数羽十罪（董份） 

　　汉王数羽十罪李相国石麓公评此篇仑楚汉兴亡只在仁暴不在十罪便见此公卓识至行文铮一有金戈铁甲声即楚汉遇之亦当避其茟锋 

　　董份 【冡宰学士】 
　　闻之曰。秦失其鹿。漠高起沛中。提三尺而扫氛埃项羽氏亦掉兵江东下流。与汉共角秦鹿。厥后楚竟为汉屈。议者归罪于羽高帝军中对垒语亦辄谓羽有十罪。予则曰羽即罪不十楚宁不汉也盖两桀骜之主。民不见仇两慈仁之主。民不见德。虎啖呜哺之主。并胁而驰。直令民有向背差池于其间。鹰鹯。跂树则鸟雀屏息而嘤々效舞于茂林虎狼据峤则狐兔摄形而啄啄集步于低阳民之遇仁暴主也犹然此争王得天大彰明较着哉羽喑哑叱咤。何如宽仁大度。羽烧秦三月。何如约法三章羽烹杀虏缚。何如王帐御奉。羽人刳而人劘何。如人脉而人剂羽所历川血而山骸。帝所过家弦而户瑟。楚汉勇悍仁强诸。不能更仆数凡此皆汉之屈楚楚之为汉屈民之德汉而仇楚之举羽三大罪文气雄壮如偏师入阵直于中坚繇也数羽之罪。首无若弒义帝。弒义帝。罪不赦即羽不弒义帝。阳尊而阴詟之而。羽咄嗟叱呼。民且口噤心悸民亦何乐楚楚亦何能不汉数羽之罪再无若坑赵卒。坑赵卒。罪不赦。即羽不坑赵卒阳生而阴饵之。而羽千人自废。民且重足汗背民亦何乐楚楚亦何能不汉数羽之罪。三无若背约自王。自王。罪不赦。即羽不自王。阳却而阴据之。而羽睚眦虎?句虎?孝。民且目骇□落。民亦何乐楚楚亦何能不汉舍三罪外姑弗罪而。羽必非汉对。何□用三迭文法而文愈□□十之为。不尔斩木揭竿云隼雾辏百战百胜汉不能当楚王决指示舞□烁魂不啻机肉汉不能当楚拔山葢世鸟江舣渡江东豪杰卷土重来汉亦未必能当楚由楚失民自屈而终汉屈楚也故曰羽不十罪楚宁不汉也 

　　○圣王修德正事（张位） 

　　圣王修德正事□吏部谷蜂公评当中累数百言而修德正事句句不轻放过是论之有程度者巧旬 

　　张位 【宫詹学士】 
　　数之运也其天之为乎古之圣王以履天下盛治者非能胜乎天也亦恃其有承天之圣而巳天之与人远矣以人而承乎天抑又远矣然而在天之天固即在人之天也天有灾祥人有敬肆机动于下而气见乎上二者之相应若影向然明王圣主所以消灾于未萌而御变于巳著者岂探之不可探之域而事之不必事之地哉厥德惟修而太和自集庶事惟允而嘉祥圣人承天之戒是一篇大旨荐臻故惟圣人不忽天之戒而又惟圣人能承天之戒圣人惟能承乎天故天亦不能违圣人天人之机若此其神也岂可视为窈冥之理而不之论哉圣王修德正事朱氏为商之高宗中宗言也虽然微独高宗中宗凡有国者孰能外焉夫天人之际亦难言矣术者泥其数圣者断之理泥其数者于休咎之征灾祥之应一切拘之象纬之说以逢占射覆或不免乎亿则屡中而卒之无可奈何断之理者则谓斡旋之机转移之术在我而不在人在人而不在天而其既也天亦为人用其精相感而其机甚微总之灵承元化奉顺阴阳则修德正事之道归焉耳夫王者代天而为之子位则天位也职则天职也而其德则天德天抚天事何等点缀也事则天事也彼其渊蜎蠖伏见以为微而不可测而天之照临实因之其施建措置见以为赎而不可穷而天之视听实系之仰观天文俯察地理中参人民繇此以制法度考祸福侧身修行则休征时叙举措悖逆则咎败将至故曰陟降厥事日鉴在兹言天之与人也又曰惟吉凶不僣在人惟天降灾祥在德言人之动天也匹夫匹妇精诚之极尚能仰召日星之变远致水旱之灾矧于威命灵爽侔乎造化者哉是故消息相仍休各覌其□□处不失尺寸迭至夭有时而用其权荡涤烛秽消散凶邪圣人有时而用天之权圣人所以用之者无他则德耳则事耳圣人之德虽不待灾而修而德之不臧曰余一人有佚罚圣人之事亦不待灾而正而事之不修亦曰余一人有佚罚彼其视星陨日蚀惕然其若有伤也视奇幻震动澟然其若有失也视饥馑疾疫皇□然其若痛乃身也是故圣人内修其本而不外修其末保其精神考其视履其德上与太虗者徒而事日与造物者流斋戒而洗此二段正讲修德正事而语亦轩举心则此心神明而德不渝矣少私而寡欲则此心纯白而德不杂矣刚健而中正则此心自强而德不息矣官人而上贤则政有业而事立矣吁谟而宣命则化有经而事成矣诛暴禁乱则治不疵而事建矣动而昭々静而冥々微而深宫显而大庭其恐惧修省惟德与事为兢兢诸凡坏天文地理踊趯邪阴湛溺太阳以结怨于民召灾于天者皆绝其道勿之有务是圣人之此说□德正事之効词采古然所为德所为事也是呈王所正之修之者也其修之也不出混冥之中而吞吐阴阳伸曳日月之道具矣其正之也不出指頋之间而牢笼天地鞭策四时之道具矣是故天不变经地不易形怪风淫雨不作彗孛虹霓不生二十八宿五官六府紫宫太薇各居其次动植之物小大之数各若其生太和均调治化洋溢而无有邪气千其间者将圣人之力能制之智能及之邪抑天之气固倏而阴又倏而阳邪非大上圣不能一天下之道彼于天人相与之际盖权之审矣尧之水汤之旱皆是物也论治者孰能外焉虽然。古所称中兴之主。莫如中宗。高宗。中宗之所谓灾。则桑谷其征也中宗曰惟德可以巳之夷考天命自度未敢荒宁。德何修也。德修而商道复兴。天不爱祥惟中宗之享国七十有五年则修德之为也高宗之所谓灾。则雊雉其征也。高宗曰吾其克正厥事夷考其不僭不滥。不敢怠皇事何修也事此高宗正事正而嘉靖殷邦。赫声濯灵。惟高宗之享国。五十五年则正事。之为也故桑谷之拱也。飞雉之雊也。天之变也。皆非二后之所欲承天字照应上文也。然而天卒为二后所胜者。则二后有承天之道也向使二后忽天变而不修实政是使国多天地之戒而身不得膺寿考之福也其又奚贵焉然则修德正事之效可见于前事已虽然修德正事岂一时之偶为者哉宋景公之退荧惑也非取必于星也宋之政有先言而布者存也。齐子韦之动地也。非取必于地也齐之政有足致地之动者存也祸福隐于天而敬肆在乎心一念敬则何德不立一念肆则何事不败时君世主非无敬畏天戒之心而卒之无益于治乱之数者岂不知修德正事之为急哉驰声色之场则其心分拒忠谠之论则其志肆内多欲而外施仁义则其志离三者有一焉犹皇天之禁况兼施而并用责归在未灾而修是探本之论之其于敬迓天威之道何有哉夫惟明主于未灾之先审理乱之原留意清心寡欲之戒毌溺甘言悲辞之托隆德克躬勉强大谊则虽谴告之加无损致理之实而警惧之迹益彰仁爱之心兹岂不称盛治之世哉 

　　○心如谷种（刘虞夔） 

　　心如谷种田宗伯锺治公评冲澹萧散都无压气诵之如饮兰露飡松屑两腋风举矣 

　　刘虞夔 【翰林掌院】 
　　夫人之以为人者心乎心之以为心者仁乎仁者天地之生机也生机在人其名曰心故心非以形用以神用者也举天下之万有浑涵于虗灵昭旷之中而触之斯觉々之斯应生机盎然随在盈溢塞乎天地之间而卷之退藏于密此心之所以为神也如以形用则与众体无异矣而何以为心易曰复其见天地之心乎夫天地者浩乎无方穆乎无朕何以有心又何以见于复也尝求之天地之大德曰生而生生之机一气阖辟凡宇宙间流行发育充然可掬虽一草一木若欣欣而自足者此何物也故天地无心以生为心生者天地之仁也而一阳来复其机微矣以形求之则无有以意测之则可见此尔天地之神也天地之神专一而直遂翕生而发散故硕果不食乃其本体此种谷之说也种者生性之名外生性以言种不可也心者亦生理之名外生理以言心可乎自古圣贤以人言仁以仁言心以草木之仁论仁言下便了何湏远求此其意固可推矣草木之实其中皆谓之仁盖剥落之后繁枝缛叶蓬然渤然者敛而归于一实故即此一实之中而繁枝缛叶蓬然渤然者无不具焉渍之而甲拆培之而勾萌要非有假于外者此可以观心矣夫人之初与万物并生万物生机敛于一实而人之生机敛于一心心者管乎体者也体者涵乎心者也体以形用心以神用而神又附丽乎形则心又流贯于体故视听言动皆心也非专指夫神明之舍以为心也专指其舍则独得本吾而词亦足以发之亦一体而巳生性不具不足谓之种生理不具不足谓之心故曰。万物皆备于我矣备于我者此心之本然则达于我者此心之固有非二也何者天地之生一物即其生万物之理故即此一物而万物之理盎然于其中此种谷之说也甞试反而观之认理彻微定静之后虗明之外希夷冲融淳和莹彻含括两仪包举六合牢笼万象宰制千古生机内运日与天地相为周流而宇宙相为寥廓此非所谓仁体者哉应感而起则牛之觳觫何与于我而为之恻隐恻隐之心即其保四海之心也孺子之入井何与于我而为之怵惕怵惕之心即其运天下之心也彷佛周浃蟠际上下而仁行也奚有出于此心之作用者乎故仁者生机也说理精深非浅学可到谷得之以为种人得之以为心谓心与仁为二而求心于仁之外者是谓谷种与生为二而求生于种之外也岍理哉虽然谷敛而后种具人静而后心存机本贯乎动静而主静所以握其机吾今乃见心于复矣虽有羙种弃而不渍上而不播々而不耘々而不溉其生机尔息矣故始学者渍也力行者播也克已者耘也持敬者溉也此所谓飬心如飬苗者也 

　　○李绛对宪宗用人不私亲故论（顾绍芳） 

　　李绛对宪宗用人不私亲故论王相国荆石公评议论正而气势阔达 

　　顾绍芳 【国史检讨】 
　　论曰以人事君大臣之忠也公其以人事君之心而无以已与焉于是大臣之忠始效夫大臣者人主之所与共理海内者也而天下之贤才又大臣所与共理庶职者也盖心膂独运而股肱辐凑宗匠陶铸而群材缉聚其需贤至急矣使大臣而不务以人事君其能以一人之身仆々而理哉是以古之贤相其奔走天下之才而拔濯之汲々乎若弗及也其评骘天下之才而品叙之坦乎其若遗穆乎其若弗知也何者彼以人主之心为心人主之心期于得人以康庶事易海内其视天下之人无远无迩无亲无疏有德者官之有禄者能之各称其实当其用盖奉三无私以临之而天下廓如也宰相惟以人主之心为心而又安所容其私其私之不容而知其所与事君者必皆天下之选也于乎可不谓大忠哉昔唐李绛之对宪宗所谓不私亲故此殆庶几矣尝试论之人主以进退用舍之权运之乎四海之辨论处舌□悬河上而宰相实佐之其用一人也将为其人而富贵之乎将使其人德我而以自为乎抑亦以天下之不可以一人理而须才以共济也如以自为且为其人也则彼吾亲也彼吾故也吾为之可也使之德我尔可也故将以康庶事易海内必须才而济也彼诚吾亲也其才不足称也彼诚吾故也其器不足任也而奈之何可以私云尔哉虽然人皆知私之私而不知公之私也矣论公中之私后来无此卓识所谓不私者非屏而不用也乃用而不私耳盖宰相之泣措赏罚惟其心之公与私而巳心诚公何择于涂之人而亦何择于亲故古之人有行之者。若崔佑甫之除吏是也心诚。未公也即举雠。且不可以为训而况甚素所私昵者乎古之人有行之者若李晟之荐张延赏是也是故惟其心不仕其迹惟其才不□宰相不可避嫌是体休之度异日立朝事业此可觇矣其人此公之极也彼且以私故嫌者非避其名乎夫在下位者或可以避嫌惟宰相不可以避嫌宰相者当以人主之心为心者也彼为吾亲彼为吾故吾尝熟知其才之所宜而吾又幸而操可以进退人之权当是时而使人终不用亦不自信者之过矣且一夫不获时予之辜而况可以吾之私嫌故锢人于圣世乎夫亲故不可用而用之私而私者也亲故可用而故不用公而私者也故吾问其心之公与不公不问其亲故之用与不用议论仆仆深得相□也问其。才器之当与不当不问人之亲与不亲故与不故也吾诚以天下之公鉴别天下之群才以朝廷之爵禄差叙朝廷之庶官明若鉴平若衡虗若川谷亲故至吾以是心涵而受之嵁岩穷壑之士至吾以是心涵而受之使人各当其官上各得其人侥幸之涂不距而塞请托之门不扃而杜六合之内幽逖疏远之士莫不翘々然与元凯姬姜之子并进于朝廷鳞合雾涌而无生不逢时之叹于以毗赞万几分制海内臻鸿业而登上理此岂非以人事君之盛而贤宰相所以成其为忠之大者哉援引姬公最为切当盖昔者周公以叔父之亲据元老之尊吐握而延白屋之士弗称劳焉吕毕之子孙布列□□□□□焉卒之周家获多士之手而至今推公之功不衰则其赤舄几几之心为之也夫有赤为几几之心即夙夜精白以辅主上犹惧弗称尚安用私放夫以人事君若周公者其可谓大忠矣 

　　○王道荡平正直论（黄洪宪） 

　　王道荡平正直论陈学士玊垒公评论王道本于心又本于性是知本之谭岂俗儒剽窃者可拟且文简意多辞理兼到读者不可草上 

　　黄洪宪 【春坊庶子】 
　　王道所以为天下极者治以天下而不以已也盖天下不可以已与之也治天下而以已与之者此未足以通乎天下之心也治而不足以通天下之心则何以理天下圣王者其心廓乎无所倚也泊乎无所涉也其好其恶一因乎天下之常而应焉人见王道不出乎天下之常则谓其无以异于天下而不知圣王固以其无所异天下者通天下呜呼此乃所。以为。皇极。与今夫道本荡荡尔也彼见以为不足市恩者徇焉而比曾不覩夫小惠之莫孚矣道本平平尔也彼见以为不足动众者躐焉而奇曾不覩夫小术之莫行矣道本正直尔也彼见以为不足惊世见得王道本是荡平正直的者凿焉而僻曾不覩夫私智之莫成矣惠而不足以孚也术而不足以行也智而不足以成也何也则以其非民之性也子思子曰。喜怒哀乐之未发。谓之中。发而皆中节。谓之和。中也者。性也和也者率乎性者也道而不本乎性。之自然则发。乎吾者既巳不能。无违。于天。下之。公若。之何。其使。天下。之不。吾违。也圣。王如风帆顺流一息千里盖学蘓氏父子而有得者者。栖神。于澹。养素于漠。浑乎。其一。未发之中。时发而。为好。一予之以其好之当然而我无作好也时发而为恶□予之以其恶之当然一我无作恶也道诚广也无务以其私挟之荡々焉尔矣道诚易也无务以其私躐之平々焉尔矣道诚公也无务以其私枉之正直焉尔矣当其注于心而措于政宁有非常可喜之功哉取以絜霸者之治若不足以当其赫烨之万一然而卒为天下极□民之所以为性固然而王者能弗违焉也盖浩乎其无颛恩也而天下固以其无颛恩也悦之即惠结弗如矣坦乎其无奇行也而天下固以其无奇行也亲之即笒运弗如矣写前面治以天下而不巳意确乎其无枉道也而天下固以其无枉道也信之即智龙□□矣夫以天下之所必不能违者执之以理天下斯乃所称建极哉不然王者其资神明也其权造化也即独运已意以治天下夫岂不可而必为此闷闷之政哉宋人有为楮叶者三年而成引喻精工嫣然可喜杂之楮叶之中而莫辨也君子曰造物者三年而成一叶则化机穷矣夫必出于霸者之道以治天下是为楮叶之类也执是而冀过化存神与天地同流不亦难乎吾观皋陶陈谟而。称天命有。五服五章。大讨有罪。五刑五用夫举吾之命讨而悉归之天此固其所以为荡平正直也故曰唐虞之际道在皋陶商周之际道在箕子结句甚奇 

　　○留侯善藏其用（黄洪宪） 

　　留侯善藏其用刘宫□和字公评□侯一生心迹入懋忠管城中操纵彷佛如弄累丸文之绝奇者也 

　　黄洪宪 【春坊庶子】 
　　论曰天下之智有资于人而用者有人资之而用者有若□于人亦礨人资之而莫知其所以为用者资于人则人为我用人资之则我为人用惟其若资于人亦若人资之者则其用藏于天下之所不料而吾志之所欲行者自委曲周旋于沉潜渊嘿之中噫斯其为天下之大智乎汉之留侯盖有以识此矣夫留侯者。韩之遗臣也。嬴氏昌。而韩亡矣。而五世之恩之在留侯者。不能一日忘也慱浪之推既悞而志苦于未酬横阳之脉渐微而势困于难振固留侯之所蚤夜切齿而拊心者也得汉祖而委质事之留侯之所以获措其智而求毕其□者其在兹乎顾留侯之智。诚有沉潜渊嘿而人莫知其所以为用者矣人孰不曰漠得一留侯而帝业始终赖焉留侯之智人资之而用者也又孰不曰留侯得漠祖而恩仇之报惬焉留侯之智资于人而文法変幻满□烟云莫可名伏用者也噫谓留侯为资于人者覌留侯于韩者也谓留侯为人资之者覌留侯于汉者也此皆自后世而按由侯之故者也其在当时则事汉而心不在汉为韩而身不在韩知其为资于人者乎抑知其为人之所资者乎非唯他人不得而知之虽何参平勃之徒智足以相当而且朝夕伺其筹划者亦不得而知。之通其智于韩汉之际而伏其用于人巳之间此二句乃一□之□指非惟何参平勃之徒不得而知之虽以汉祖之明达而往々洞照于形迹者亦不得而知之噫此留侯所以善藏其用而人莫之窥者也是何也起迹于厩将而足愿于封侯谓留侯非臣汉不可也蓄意于栈道而迯名于赤松谓留侯始终臣汉亦不可也伟哉留侯盖通其智于韩汉之际而伏其用于人已之间者乎是故其谢鸿门其□销印其封雍齿其都关中其招四皓汉家之得失大议皆藉留侯速之此则若人资之者不可谓其不子房出处不可测识此文変化亦不可测识为汉用也灭韩之国者秦也辅汉以诛秦诛其拒汉者也实以诛其灭韩之国者也斩韩之祀者项也辅汉以□项蹙其挠汉者也实以蹙其斩韩之祀者也此又若资于人者不可谓其不用乎汉也此一人也此一时也汉资之则身为汉用而汉事以成资千汉则汉为之用而韩仇以报此留侯所以善藏其用而人莫之窥者也苟徒观留侯于韩而曰其身在汉而心专在韩也则彼固以三寸古冐汉之封爵而卖汉以自快其恩仇之报也非所以论留侯矣苟徒观留侯千汉而曰其始终堆成就汉事而无补于韩也则秦项之迹既削而遂鸿宴凤举不眷々千汉庭者岂直以韩彭不终之故而巳哉信乎通其智于韩汉之际而伏其用于人已之间留侯固不以告人而人卆莫之能窥者也兹道也何道也老氏之道也为老氏之说者曰知其雄守子房之斈得之老民故能善藏盖知子房之□者其雌为天下溪知其白守其黑为天下谷夫所谓溪谷云者则固善藏其用而莫之窥者也当时圯上之老其挈此道而授之田侯者乎侯之初犹以少年刚锐之气不知委曲图事而欲侥幸于秦军之一击投匿稍疏讥为秦醢此老氏之所必不敢试者也一编既授而韩汉之故已在□侯指顾中固可以不动声色而周旋有余力矣然则成□侯之大智者黄石公也使□侯参用术数而不得为汉醇臣者亦黄石公也 

　　○严子陵论（黄洪宪） 

　　严子陵论赵宗伯定宇公评凡作史论湏有一段不可磨灭之见不当矮人覌场如高子陵者大光武人人类能言之懋忠独推子陵之心而以光武不能□为非可谓千古卓识 

　　黄洪宪 【春坊庶子】 
　　严。先生光武之故人也。少与光武同游学光武龙兴南阳以物色访先生。先生固自韬匿。蒲轮三返。乃始至。々又弗屈。帝不能下。竟遂其志去钓桐江。以老天下至今大光武之量高先生之风鲜然嗟异以为三代后所未有而不知先生之所以为心者固自有在也呜呼先生岂苟为高而巳哉夫士固为天下用耳怀抱利器枕栖山谷仅々一身之图而忘乎天下民物之待命于我此庄生所称许由下随务光者流也洗耳投渊识者方病其过而乃欲以享大名于来世其能乎使先生苟为高而已将与数子者比行虽修不槩于大道即其寸卓々盖一世奚称焉吾固知先生非苟为高而已者也夫先生远述富春。使车临里门再三然后乃肯一来帝。即日临视。引入共卧先生偃蹇横足。至干星象。帝之情有加矣。念旧如帝。先生卒去之且曰。士固有志。则又安知先生之不为高乎。是不然先生之复侯霸书曰。怀仁辅义。天下悦夫仁义之道莫大乎安民济世欲使天下胥悦援复君房书?证极善辨难亦非孑々自私其身之士所能辨也先生岂固以其无诸身者责君房哉彼其所志诚有在焉而帝则不能使之留也夫先生之从帝□也自髫齓之年矣帝之为人岂不甚知其濡遅干羊裘之隐也盖有以籍帝之微矣诏命三下不得巳乃至以察帝华致□々覌其文定知为风流儒雅之士当与富春山七里难傲淋漓□空千之视往昔何如而或庶乎有遇乌是先生意也逮夫夜榻之谈谏议之授先生之心殆必有艴然而悔来者矣何以知之方先生之始至也君房折柬招之帝不罪其痴语乃侮之曰此狂奴故态暨乎悟语犹作咄々声此其所施于贤者即位之鼎司先生固不朝一朝居也况二千石秩乎先生天下士固不计官资疏薄顾凂偖首为小官屈仆々君房辈下其何以堪之此先生所以去也而谓帝差强于往则先生所以去帝之心可测矣何者明者覩未然岂待着哉帝不久废郭后易太子意心有几微先见者而先生殆已觉之矣先生不去则废后易太子之事必于文正公太光武之量而世儒袭其成言漫无可否此独讥光武不能角识高于文正远矣廷争之争之而不得而后去则是世之所谓贤人者而已矣是故先生之来也葢犹有望于帝焉其必去而不可挽也则帝固不能使之留尔不然先生视轩冕若浮云而屑々往来不惮烦如此岂其籍光宠以自炫如世之所以为隐者乎吾故曰先生非苟为高者也而或者乃以光武不屈先生以为盛节夫新莽尚有薛方君如光武乃以容一绨袍之旧为盏节乎就公交车诣阙下无所受事而虗文缛礼徒以烦大史之奏掌故之记此帝之无礼于故人非先生来意也特先生高雅至于晚年犹不却其凨来翩蹮如飞天仙人偶游下界不染尘俗谏议之禄以成帝之羙故世未有能窥之者但剿其一时相遇之迹以为盛事而不知先生仁义之志不及一试余方为先生惜且为汉惜哉不然砥砺一生名高山斗乃其清风所被仅々成东京之节气而不适于用则亦何以为严先生故曰先生非苟为高者也呜呼斯言也非先生之所欲言而或先生之所为心也 

　　○令子卿知吾心论（王应选） 

　　令子卿知吾心论余事士幼峰公评班固作李陵传本太史公答任少卿书少卿与蘓属国书本班固李陵传千山此论一出直与三公分道□称鼎足矣 

　　王应选 【探花编修】 
　　呜呼陵欲子卿知其心哉忠佞条分心迹睽矣以子卿而知陵是以忠臣义士而信背君降虏之孽也子卿恶能以知陵也哉陵之佞不足以文奸而武之忠又天植于性则毕命抗敌者自不恤其身而乞敌输款者自不顾天义甚矣陵非子卿之俦矣况□恩自浅胡恩自深陵之心心乎夷者也双鳬北飞一鳬南翔武之心心乎汉者也以武而知陵则虏庭又一陵矣以陵而见知于武则汉庭又一武矣然则知陵者知陵之佞知陵之背汉而不忠也固不能使之相知以心相信以道也何也。吾观汉子卿之使虏也。丁年奉使皓首而归扬眉吐气。抗节玊立。其经国之忠。秉身之操。十九年如一日。若陵之在汉。则甘心臣虏。澜倒风靡。有大谬而不然者。其别子卿也。自陈衷曲。欲子卿知其心者岂不以已之提兵而往也。出征绝域。五将失利陵独斩□搴旗追。犇逐北。其功足纪邪。岂不以匈奴举国兴师陵独张空拳冐白刃。疲卒难御。其降非出于本心邪。又岂不以已之降也。班孟坚李陵传烂热胸中而镕裁変化具身高手非甘心臣虏。将欲乘机构会。以收桑榆之功。以报汉皇邪。噫是皆陵之所以障其奸□□□□君也有死无二国存与存国亡与亡者其为国之忠也生则树勋以靖国难于方张死则狥义以垂芳闻于不朽者其自为之节也子陵之伐匈奴也寄以专阃佐以伍将使能扫除虏尘肃渍疆域以还报汉皇遣将之意其上也不幸而兵尽矢穷救援不至则北面争死一战而毙亦可也何至草间求活乞命于虏哉此忠臣义士所以扼腕而不平也以陵之臣虏视武之不屈其心迹之判甚矣而欲子卿知其心者意以陵事亲孝信财廉与士信常思奋不顾身以救国家之难其素所蓄积者也方其出万死以赴公家之难一不当融令□陵荅子卿书而出之以天倪意而其毌临年被戮妻子拜为鲸鲲则国家于陵亦为少恩矣陵岂有背君亲捐妻子以邀利于强虏哉况毡酪肉浆之奉悲笳夜月之凄其无不饮血而痛恨者也陵独非人也邪噫独不思臣不可以背君背君为不义将不可以降虏降虏为不忠故侃□正论使少卿听之不但泪下于胡马悲边边声四起之际矣李陵卫律之罪上通亍天岂不信哉臣有功而君录之录之其分也而不□矜无功而君杀之杀之其命也而不敢怨陵于此也使能宣威沙漠勒功卑于而君杀其妻戮其毌亦付之命也乃归首就佥于虏庭则其逆节着矣其。荅子卿之书。意者。但患汉之不知巳。而不自内省。殊不知与其剌心自明刎颈见志曷若效节致命取信于君与其痛毌悼妻尤君怨国曷若忘身守死而纾祻于亲也其视臣之慷慨激烈捐躯殒命者大径庭矣而欲子卿知其心哉欲子卿知其心者岂不以陵之在匈奴也尚以公主任以左贤足以附夷困华终陵。之身。曾未尝扣关发矢以犯中土且于武之别至泣数行下足以感之泣则其恋々不忘故主者其心未尝一日不在汉说子卿泣陵为其降虏尤是发前人所未发也噫陵之见武也导之使降则子卿之泣陵也岂泣别哉泣陵之降虏而委身于沟壑也观其留别之辞其伤之也深矣先儒曰犹有交情两行泪西风吹上汉臣衣所以剌陵之忘君而绝陵之非汉臣也子卿其知陵之心哉由陵观之坠君命挫君威不可以言忠屈身于夷狄束手为俘虏不可以言勇丧战勋于前坠家声于后不可以言智罪逭于躬祻移千毌不可以言孝信如乐天之所讥也然则子卿不足以知陵而知陵之心者司马子长也其报任 【卿少】 书曰。陵身虽陷败彼观其意。且欲其当。而报主。其所摧败。亦足以暴于天下。而谓其有国士之风。彼自以为知陵之心矣不知诬上以济其私媚友以饰其罪则李陵生降既溃其家声而子长腐刑又罹于国■〈氵厺〉陵固不忠于君而子长其不直于友矣然则子卿之不知陵也所以为忠而子长之知陵也所以为佞太史公正坐不知人之故耳日之为佞恐未必 

　　○登瀛洲论（王应选） 

　　登瀛洲论孙翰林极潭公评午山高才暷斈凌视一时而不幸以夭死语曰元涯之智结为大年且月经天光彩常鲜正君其可谓年矣 

　　王应选 【探花□□】 
　　天下之才当以天下之心用之也其或不以尚贤而以植党不以资理而以营私君子于是乎有遗论矣夫天生贤才固将使之资一世之用上以佐国家下以治百姓国取以振物取以兴斯其所赖于天下不轻也君子知贤才之赖于天下者不轻而贤者亦不敢以其身轻为天下用故以一世之公心行一世之公典其推之于上则曰吾以致之君焉不敢私也其树之于下则曰吾以致之民焉不敢私也盖虽爵赏自我命令自我而犹曰奉天道而已不与焉奈之何其以私用乎贤者而以私用则天之所以为世道计者徒以供一人奔走服役之私而无所与于天下国家之大其甚也植党以兢营私以逞大奸盘据而莫移人主孤立而无助于是倾危之习成而争夺之风起举其君臣父子兄弟之伦而溃败决裂于天下败是其用贤者乃其所以阶祻也呜呼蹈斯辙者其秦王瀛洲之选乎夫瀛洲之说远矣自古及今。莫不侈之以为羙谈。彼其十州三岛之胜。金马王堂之荣吾无暇论独怪天太宗之所以创兹选者。为未尽也。夫贤才者天地之纪国家之宝人君操爵赏之柄而笼致之要以历举股周齐□事井々有序斈识才华具见之矣代天耳非以为吾之私人也故成汤之告上帝曰帝臣不蔽蕳在帝心以为是帝之臣而已矣即人君犹然而况臣道乎子道乎春秋之义无私交大夫非君命不越境故书曰祭伯来不系之王者罪之也而传其说者至比于履霜之渐成周之法诸侯岁贡士于天子以当时棫朴着莪之盛岂假是一介之外臣以为重哉则以握其权焉而已周道既衰诸侯放恣于是天下游说之士鼓橐而交于诸侯故赍宣稷下之会褒然首称梁园之盛踵其故智谈者率以为口实而不知长天下私交之习不可复禁葢庄于淮南之流藏命作奸植尚??以抗君父而祻斯烈矣秦王英生房杜名臣瀛洲胜选自午山此论一出天策斈士声价顿减矣呜呼曾以太宗之贤而亦为此乎夫十八学士者古皆一时之名流杰士当代所拟为瑞麟威凤者太宗以一藩王而罗致之幕下迹其所以周旋帷幄分直侍从之典固不可谓无礼贤下士之诚也然而非太宗之所宜为也彼其时有高祖在焉则是诸名流者高祖之臣也秦王乌得而臣之鸾台凤阁盖唐之所设以待文朵之士者是诸名流之所宜居也天策府恶得而畜之天子左右之臣未有以令德闻于天下者东宫玅选自王魏而外无闻一孽子恶得而壅之故瀛洲之选当时以为下贤之盛事后世以为用贤之侈谈而不知自君子观之则太宗者私其贤于已而蔽其贤于上者也十八人者秦王之私吏而天子之逋臣也天策府者藩邸之材馆而国家之漏卮也瀛洲者游数语说尽登瀛之失□力高□仙之寓谈而喋血之实祸也是恶足为羙哉原太宗之心岂真有意于横经论道修齿冑之礼而希帝王之节乎盖当是时建成元吉之隙巳成而角力之势起故收召英贤自为羽翼以待他日之变耳盖阴为阳胜公孙诡之计而阳袭穆生之酒醴内寓胶东吴濞之逆志而外为河间之好文盖魏晋齐梁以来祖议论老成斯术者多矣而后之君子眩于史氏之文而迷事理之实独以为太宗之盛举非所谓通论也昔曹植收召名流自相标彷。卒以中魏文之忌。而成箕豆之忧。吕种私交藩王。不顾马援之戒。卒以触明帝之怒。而贻赤族之惨。呜呼惟高祖之闇于明帝而建成之弱于魏文耳不然则瀛洲者是祻之招也故成而为太宗不成而为曹植幸而为十八人不幸而为吕秉其事等耳恶足以言得士自十八人之见成而太宗之詌益决其所与日夜精光疑注神采奕飞聚谋分漏直宿者无非倾嫡代宗之计卒未能有以父子兄弟之义一为太宗忠言者驯至临湖之変惟刃同气震惊君父而太宗遂为万世之罪人人徒谓有唐蒙不洗之诟而不知瀛洲之选寔为之崇也然则太宗者高祖之罪人而十八人者又太宗之罪人也岂惟是而已。自太宗以瀛洲之党。创之于前而一瀛洲之流祸如此后世侈为羙何哉代风声。习为故事。武韦之乱以宋郑。太平之乱以岑萧。叔文之乱以八司马。牛李之祻以十六子。驯至崔彻之于全忠。昭纬之于豳岐卢。携之于高骈。盖皆以天子禁近之臣甘。心于背公死党之行自底戮辱。而不知悔。岂非天策之遗谋。固当时后世之所习而安焉者欤。虽然。吾于十八人奚责也。子房者。非世之所称儒者欤。乃商山之招。苟且于一时之几。而不知植尚??拒父其。悖已甚遂为后世之滥觞盖太宗者。祖子房之策。而甚焉者也。唐末藩镇。祖太宗之策而甚焉者也。噫。世教之不明久矣。彼宋之称大儒者。犹有取于子房之策。则史氏之夸瀛洲吾何怪欤。吾何怪欤。结语稍远强□之末巳 

　　○干父坤母（冯梦祯） 

　　干父坤母□□酒复斋公评精思入□□□□游天表 

　　冯梦祯 【会元编修】 
　　善言仁者以道观天地而不以我观天地以我观天地则我物也天地道也以道观天地则天地亦物也何我何天地之有仁者以天地万物为体者。也其道通乎上下而无间者也不知仁之所以为仁则牿于形体在在皆暌隔击曳之地自视不胜其眇末与天地顾亦何所联属哉父母其父母而不能轧坤其父母子于人而不能子于天呜呼彼亦焉知吾圣贤自有大家主属妙观奋儗而合天人于一致者哉此西铭首揭之微言而仁理析程朱词源庄列道之至诀也请申之遐想天出子地出丑。人出寅。天包地。々附天人处其中者也。天体三百六十五度。四分之一地。体中分八万里有奇。吾之体。大则长狄。小则僬侥也。天地之数极。于十二万九千六百年。人仅满百而已人。与天地海渎之滴也天空之游系也父诸乹而母诸坤订顽不几于大言无稽以诬天下哉名理名言大有见解况天地之间种类繁浩幽而鬼物明而帝臣大而川岳小而禽虫草木又小介烁丝粟又小渺忽不容思议夫类也举相似也然则皆可以父天母地也哉噫愚者之惑见达者之浚觌也众人之游词至人之的论也易曰乹道成男。坤道成女。诗曰。昊天曰旦。及尔游衍彼何人哉顾。肯倡为不根之。以笼络斯人也哉其豫之素。而履之盛必矣故曰器。于器不若器于道器于器玄言如屑奚趐天地之大于吾身器于道则俯仰融彻吾其谁何究而言之经纶横绝凌驾上下乾坤于我乎侪明犬裁成辅相奠乃名位乾坤于我乎区顿矣又奚翅父之母之而巳哉论而至此则张子之说畅而仁之义可识也是故人知性天地之性而不知天地之帅即性也人知无天地之气而不知天地之塞即气也人知继父母之志述父母之事而。佑天地之神之化即志且海错奇珍不甚可寠见口才高斈古杰迈卮习狶韦氏史氏皇氏遇之当延上坐事也不必乳。哺之。而后生。于富贵利。泽者。奚德不必训。餙之而玊女于贫钱忧烕者奚其威宗君相臣吾固天地一别子也长々幼々吾固天地一他冑也不祖其祖々太极也不父其父々两仪也不子其子々万化也日昼月夜吾瞑瞬也山崇川落吾骸血也清啇流征吾咳韵也风霆以严吾身之威寒暑以续吾身之喘星宿以灿吾身之文章草木以茂吾。身之。毛发。禽虫。吾胥役也介砾石吾贝?贰垢也四夷四邻也中国内府也前乎千百年之往后乎千百年之来开辟而浑沌浑沌复开辟吾生死也吁舜失于瞽贝?叟而得于大麓之弗迷。也禹失于鲧而得于。河洛之书也伊不必失于空桑天将造之以牧宫孔子不必祷于尼山天将委之以木铎申生取罪于献公而仰天　　　有冥超々玄□冥者为之呵护也伯奇见。逐于吉甫而履霜　　　有。苍々者为。之提携也噫嘻何干非父何坤非母何物非我何天地万物非道横渠之言诚万世迷滞不广者之钩钥也哉悲夫人之自绝于天地械于成心炽于外感意必内伤吾父母者也逞技辞修词造瑾渊然苍然章见道之未的是以。父母。为路人矣荒思虗寂而。委道。于无。周是以父母为长物矣噫天地所以生我者为何如而我顾昔垂头暴弃而为吾父母戮耶故曰蒙而正之壮而行之生顺而安之死全而归之其能子矣 

　　○八角磨盘（冯梦祯） 

　　八角磨盘赵宗伯定宇公评见理之言自是真切 

　　冯梦祯 【会元编修】 
　　天地之变不可齐也惟凝精存神者能齐之夫精神者流行千天地之间而参伍阖辟以成变化者也夫惟凝精存神而不眩鹜于变化是故处于至一而不失其分行于至适而不辞其纪安于至顺而不乖其度是故其存之而天地之精神在心其运之而天地之变化在事非天下之至圣其孰能与于此哉八角磨盘杨亿之说所以形容天道变化之不齐也请申其意。吾尝观夫一阴一阳。屈伸流行于宇宙之间。为感通。为聚散其。在于理窟诃源独觧其觧天地之变化。为星辰之森列。为风雷之震动。为霜露之濡淅。其在于物。为荣瘁为。开落为。滋息。为尽归。为朽折其。在于人。为荣为辱。为得为失为。死为生夫。以阴阳之感通聚散。惟其所往。而不可留。而天地人物之禀受赋予亦。如其所生而不可必。如八角磨盘。其轮运之出。精粗之别。亦莫之为而为者矣。吁若亿者理趣悠长天机骏发其善形容天道之变化者乎虽然。亿徒能言之未必能行之也夫得失者荣辱之大机也死生者得失之大端也亡荣辱则得失不足以动其心忘得失则死生不足以动其心若亿者能忘荣辱乎不能忘荣辱是不能忘得失也不能忘得失是不能忘死生也不能忘荣辱得失死生果足以与天地之变化乎夫死生者昼夜之象也得失者盈虗之篆也荣辱者开落之象也圣玄言名理南耶道德耶人不以昼夜易观故不以生死易念不以盈虗易运故不以得失易情不以开落易生故不以荣辱易节齐荣辱轻得失同死生故荣辱得失死生处之一若亿者果能齐之轻之同之而处之一乎不能齐之轻之同之而处之一乎畧足以与天地之变化乎昔者尧为天子茅坎不剪朴椽不斵太羹不和庥盛不凿兢兢业々一日万几及其末也举天下而授舜若释重负其干得失也可谓轻矣舜之耕历山也手胼足胝不以劳瘁改容及开之见道分明故语々印证理斈非御白牛车坐探龙穴□悟大藏秘语者不能其为天子也四岳十二牧相与周旋邈然不以介意其于荣辱也可谓齐矣大禹涉江黄龙负舟禹乃嘻笑而言曰我命受于天竭力以劳万民生寄也死归也视龙犹蝘蜓龙乃俛首而逝其于死生也可谓且唉天荣辱得失死生之于人可谓大矣而尧舜禹不以动其心诚见夫外物之无与于巳而吾道之不可以二也呜呼变化之道是岂智力之所能及哉俯仰之间倏忽之顷隐见万状苟不精神凝定其不冥然迷惑而丧失也者几希矣是故君子不役志于荣辱得失死生之际而洗心飬气以凝定其精神惟游心于天地阴阳盈虗消息之端而观隐察微以穷极其变化故可以辱则为槛车之请囚可以荣则为传岩之就聘可以得则为磻溪之就飬可以失则为荆吴之洁身可信乎拈来头々是道以死则为西山之采微可以生则为东国之陈洪范理无所屈则如孔子履陈蔡之変如坦途心无所愧则如子路死孔悝之难如甘饴义不可苟则如柳下惠弃三公之贵如脱屣不以得杨大年文士耳恶□典于此也羲被开之一言□破徇生不以故灭命不以迹丧真此君子所以参天地之变化而与道为一者也夫丁□之操柄不足以喻黄龙之负舟学士之黜陟不足以语帝位之授受而尤恐惧震慑如此所谓八角磨盘果安在哉吁若亿□其十大言无当既其文而不既其实者欤。 

　　○立朝正直忠厚论（萧良有） 

　　立朝正直忠厚论王洗马师竹公评意极渊深词极富丽句杜奇崛谓极古雅 

　　萧良有 【榜眼修□】 
　　盖周公系鼎上九曰。至铉大吉无不利而尼父翼其义。以为玊铉在上。刚柔节也。周仲山甫之德。不茹柔。不吐刚。蒸民载焉。夫士大夫立朝而业谢玊铉德逊山甫安所称贤士大夫哉宋儒有言立朝以正直忠厚为本则太易周诗之旨也盖士大夫立朝不可使人无所惮亦不可使人无所容无所惮则易陵而邪类恣睢权奸睥睨于是有视之如发蒙振落者矣无所容则权反振处高朗峻洁腕侧目而猜忌丛生所谓刻核太至有不肖之心应之者矣此两者于国且不利焉士大夫立朝将领袖荐绅主张世道维持国势其道莫若使人有所惮亦有所容。欲人有所惮而有所容莫若正直而忠厚正□忠厚也者非悻々之谓汶々之谓也青。天白日以宅心秦山乔岳以立身氷清玊洁以操行望之朗如若登阆风之巅挟天驷闯上乘下览赤县神州傀垒之观不入心自矣撼之彪如即之介如不可利而诱不可势而刼不可招而来不可麾而去如是而后谓之正直如地之负如海之涵如冬日之燠垣乎其无町畦廊乎其无津涯肫乎其万物一体于国有不闻也于家有不见也不以人之败自成也不以人之卑自高也如是而后谓之忠厚士大夫秉此两者并用而时出之时而正直时而忠厚时而含正直于忠厚时而见忠厚于正直若五味之相济而和也若宫羽之相宣而调也有绳愆紏缪之忠无折褴引裾之逼有杨清激浊之媺无壮頄盛气之容有肃宪贞度之严无察渊束□之病有绌淫去蠹之决无栉发数朱之苛三□含金□之声□□风□□□尺不可挠而破□戮奸垢□告密不为也憸壬不可近而搜索城社快志决瘿不为也故其委蛇朝端不动声色而人见其不可狎翫逆销奸萌于敷千里之外所谓山有猛兽藜藿不采则篇中无一字不古雅无一句经人道语□以古万斛泉洗其胃腹及□除尔々士大夫之正直有以摄之俨然作矜庄之色不少假借而人安焉即愚不肖有所措其身所谓山薮藏疾川泽纳污令天下享和平之福则士大夫之忠厚有以培之自世非綦隆朝寡纯德而两者微矣甘宦若饴不羞墦间污也突梯滑稽与世浮沉靡也首鼠两端局趣辕下懦也巷娄濡需任呼牛马恋也闭门塞兑自同寒蝉缩也语以正直熏莸哉厉锋露刀莫可向迩愎也进如加□退如队渊褊也洗垢索藏吹毛求疵刻也引绳批根逞于一击忿也深文巧诋飞霜赤涓憯也语以忠厚枘凿哉乃此正直忠厚之似是者又有皎皎哓哓好翘人过托之乎正直天下中庸不分泾渭托之乎忠厚此则昭明疑凤碔砆混玊不可不察也大都正直忠厚所贵相济正直而济以忠厚则君子长者之正直也忠厚而济以正直则正人端士之忠厚也总其凡而名之则所谓贤士大夫也唐文皇论弓矢曰。木心不正脉理必邪夫士大夫一不寓言上巧凡作论者不可不知此等机句正直则万事瓦觧亦犹是也陶朱公家有二璧其色相如也其径相如也而一者千金一者五百金则以测而视之其一者厚倍之也夫士大夫而以薄为其道欲无亟毁能哉嗟禾出乎正直。则邪。佞巳。出乎。忠厚则。刻薄。已立朝。者宜。何居。焉 

　　○明君知儆戒之可乐（陆可教） 

　　明君知儆戒之可乐刘少卿和宇公评论儆戒所以可乐极人巧夺天致矣末飬乐之原另出一段议论竿头进步非大识见者不能 

　　陆可教 【经筵侍讲】 
　　君天下者无不足于天下而亦无可恃于天下夫天下而莫非君也以君之尊而求多于天下夫谁不降心翘首以顺于其指而争足于其欲然而天下之为势至涣而其心叵测也合离向背判于斯须密如毛发盖于不足畏之中而默操其大可畏之权傥所谓一人肆于民上恃其区区而不为之儆吾莫知其所倚伏矣故夫察主哲后曙于君民相与之际无一日有忘天下之心使天下之神惟吾所系而不得以其可畏而加之我此其恶恣肆而乐儆戒而神明之德为天下烈也宋胡致堂氏曰明君知儆戒之可乐此之谓也今夫君孰不为乐者而乃曰儆戒之可乐则岂徒以逸乐其身而巳君亦孰不知所乐者而知乐先反说起儆戒者乃曰明君则是乐也岂易哉语曰帝者乐其所以为帝王者乐其所以为王亡者乐其所以亡此乐儆戒与恣肆之辨也请举上世之化而诏于此昔者尧舜禹之有天下也其道昭昭然若日月之明而治熙々然万世为福而心踧々然若□局引尧舜禹来讲极切而词□高雅有□□之致局然若不胜彼其当至神綦盛之世而君臣上下咏叹咨嗟乃为之纳麓舞于击锺摇铎监门之飬逆旅之宿谆思危栗劳若桎梏安有为天下王而以身狥百姓若是者其心以为盈之不能不亏也平之不能不陂也势也而危者有其存也乱者有其治也理也明于其势故慆佚之志不萌子始明于其理故恣睢之念不即于终此尧舜禹之所甚乐也而商受氏鄙之曰是黔首之役不善以天下适者也故君必明如尧舜禹者而后知乐此。也且夫君之自爱孰与天之爱君天之爱君甚矣而有道之国仓昊垂象至有枉矢营头闻邻食□书诸太史不一而足何也戒之以为爱也抑失臣之爱君孰与忠臣天下无事无□而发痛哭流涕之端谔々昌言若敕庸主即批鳞□颔。碎首剖心畧不喟悔何也戒之以为忠故也夫天人相与之际惟明君能晢之而忠邪并进之途惟明君能镜之是故君而明也目□讲儆戒处极得明君爱时忧国之心而词亦奕変近古以艳丽诱也而蓍蔡之象时惕于视君而明也耳不以□靡诱也而酖毒之害时督于中日出而朝而兢乎以思曰无狎贼与无飬祸与无殚威与日中而听而惴乎以作曰无见喜而德与无见怒而威夺与无见可欲而多入不然之物与日入而息而悚然以惧曰无宠溺于同休与无权失于同房与无适凝物以为方石阙与而后进庶人而问之曰无赤子失命于寇我乎则谤我者禾进士者而问之曰无豪杰不著名图书乎则诽我者乎进诸大夫而问之曰无旌旗乱于大泽而四境疲奔命者乎进诸将而问之曰无熢举燧驰多垒于郊而棨戟不得宁者乎尸居而龙见渊默而雷声考往古之训业々如捧盈对辅弼之臣战战若临师保若其所自称谓则曰小子曰孤寡曰不谷不敢以为高而居于民上呜呼何若此兢兢也盖其心明々则虗原儆戒本于明又推儆戒至子乐此明君所以乐儆戒发题恴可谓曲而中矣々则畏若将谓天下之匹夫匹妇皆吾敌也而吾之斯须方寸无一而不与之交相敌也□危之机如反复手夫身体之奉与社稷之计孰急吾何所恃于天下而不为之敌且戒也且使其劳智虑节嗜欲凡驰骋逸豫之乐勿为可也乐与儆戒合而曰加以常安四望无患远人乡风慕谊乐为臣子经纪本于天地政法倚于四时后世无变故易常袭迹而长久身为明帝股肱为明臣名誉之羙垂诸无穷呜呼夫何为而不乐也今夫家人之沼产也相忍以饥寒相强以劳苦虽犯军旅之难饥寒之□治□之喻景当温衣羙食者必是家天相辞以衣食相惠以□乐天饥岁□流离困苦者必是家矣故儆戒之道先苦而长利恣肆之道谕幸而终穷明君权其轻重出其大利故用圣人之相忍而□□人之相怜也战国氏之言曰。予无乐乎为君惟其言而莫予违也此又说庸君不知儆戒之弊秦人之言曰。夫人主之所以为尊者。但以声闻。人臣莫见其面也。于是乎屑越于舞女酣歌耗忘于蓬莱方丈雄啚于拓图开边而终其身屋其社犹然不悟吁何其愚也故儆戒之可乐明君之所知而庸君世主之所忽也虽然。乐之为义。生于乐者也。盖古者列国之风。采之谣谷。贡之太师。而比为辞语。以陈音乐令君观焉。而其章副。不过曰。幽七月之勤康。蟋蟀之忧。青□子衿之思君子。风雨以陈音乐。令君观焉。而其章副。不过曰。豳七月之风雨如晦之警。道人以兴々危苦之旨。乃能谐乐宣畅使弇州公评原乐本于作乐未免牵强其君神气所会晓其精奏。歆其极量。而不复知其它。此和乐之至而神明之极也三代之礼乐。不兴。人君于切取当时之。新声越节以命乐。而因以荡耳怏视。肌肤筋骸。无复约束而。恣肆从此始矣。故唐虞之治。夔一而足。而直温宽要之教。监于冑子皆所以儆戒其初心而飬乐之原也吁此治本也 

　　○马□征五溪论（李廷机） 

　　马□征五溪论刘宫□和宇公评□力高古跌宕自是大家 

　　李廷机 【榜□□□】 
　　昔伏波将军从世祖定天下。为汉定勋矣。五溪之役。复自请行据鞍顾盻。以示可用。谈者状之。吾以为援之不能抑其胜心也夫人惟其无长也有所自多其长则必鼓焉而思展人惟其无勇也有所自嶞负勇则必跃焉而思奋人唯其无计也有所自智其计则必炫焉而思吐斯所谓胜心也胜心存于胸中故其遇事常喜其见功常慕至于长巳展矣勇巳奋矣计已吐矣而其豉焉跃焉炫焉之思犹时动而不能自已盖胜心之难抑也步武先秦如是夫援自奉书洛阳。而知帝王有真。则留侯之识也。指画陇右。虏在目中。则淮阴之算也。西锄先零。北出塞漠。南平交趾。则楼船贰师之畧也能已见于天下矣曾不以此时觧鞍释甲修高密之内行效胶东之飬重犹然衽金革之危乐汗马之疲蠢然小丑偏神可定而不胜其趯々之意行将跃马惟恐后时不亦儇乎且是时帝久苦兵间厌行伍之事修儒雅之业慨然嘉□找文□□□廉文中戥力此论乂驾□秦汉进乎技矣与功臣列侯共享太平之福葢不欲以鞍马烦之久矣援之请行。帝闵其老。未之许也。援顾急欲自试。何哉。盖自古智能猛悍之士往々急于自暴其技以求衒鬻彼其志固欲登坛伏钺执■〈酋或〉献俘有奇策材力之誉故廉将军老矣犹思用赵人王翦以老而为秦强起伐荆李广自束发从征。数奇其。从大将军出塞也。謮独当匈奴。赵充或先零之行。自请曰。无踰于老臣者益其锐心猛气至于老而不休闻烽举燧燔则超距而作欀臂而议善喻益日昔然矣宁伏波将军哉尝闻之马力竭矣而御者犹求马不巳此东野毕之马所以必败也去杨弃百步而射百发百中矣而不以善息至于气力倦弓揆矢钧前功尽弃此飬由基之射客所为欲教之者也今援之所处得无与求马不已不以善抑胜心在卷粹有味哉其言之也息者类乎是故君子惜之也大抵胜心难抑抑之在乎飬□者周公定鼎。破斧天。下不以为好兵。其诗曰。周公东征四海是□哀我人斯。亦孔之将。太公有虔秉钺。天下。不以为喜功。其诗曰牧野洋洋檀车煌煌。维师尚父。时维鹰杨。二公皆以暮年甘制阃外然皆迫之而后应强之而后起及其罪人既得则勿事行拔余韵铿然会朝清眀则戴櫜弓矢始终无胜心焉彼固飬之粹也纪渻子之飬鸡也三日犹虗□而恃气未也至于望之如木鸡而后曰其德全矣若伏波将军盖犹虗□之气哉 

　　○韩魏公不分善恶白黑论（李廷□）
  </div>
  <div class="pagination">
   <a href="增定国朝馆课经世宏辞_page14.html">
    上一页
   </a>
   <span>
    ...
   </span>
   <a href="增定国朝馆课经世宏辞_page10.html">
    10
   </a>
   <a href="增定国朝馆课经世宏辞_page11.html">
    11
   </a>
   <a href="增定国朝馆课经世宏辞_page12.html">
    12
   </a>
   <a href="增定国朝馆课经世宏辞_page13.html">
    13
   </a>
   <a href="增定国朝馆课经世宏辞_page14.html">
    14
   </a>
   <span class="current-page">
    15
   </span>
   <a href="增定国朝馆课经世宏辞_page16.html">
    16
   </a>
   <a href="增定国朝馆课经世宏辞_page17.html">
    17
   </a>
   <a href="增定国朝馆课经世宏辞_page18.html">
    18
   </a>
   <a href="增定国朝馆课经世宏辞_page19.html">
    19
   </a>
   <a href="增定国朝馆课经世宏辞_page20.html">
    20
   </a>
   <span>
    ...
   </span>
   <a href="增定国朝馆课经世宏辞_page16.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
