<!DOCTYPE html>
<html>
<head>
    <meta charset="UTF-8">
    <title>土官底簿 - 第 4 页/共 10 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>土官底簿 - 第 4 页/共 10 页</h1>
    <div class="content">
　　者白罗罗人充本村火头洪武十六年总兵官札任本村巡检司巡检十七年实授故次男者吾赴京告袭永乐六年三月奉圣旨着他袭钦此十七年故者白庶长男者姜赴京进贡告袭洪熈元年五月奉圣旨着他袭钦此故无儿男同宗堂弟者些宣徳十年三月奉圣旨既有司府州官吏保结明白着袭了去还行文书去着布政司覆勘若有虚诈就便拏下解京发落钦此故男者广本年二月内袭故次男者齐景泰七年四月奉圣旨且与他冠带回去管事钦此故无嗣侄男者应就彼承袭查祖来不曽开有世袭字样奉圣旨是者应准袭土官巡检职事钦此故男者旻故男者必登告

　　袭姚安府土官

　　髙寿僰人前元任云南行省左丞故男髙保袭职洪武十五年归附十七年正月袭职故男髙贤年幼有弟髙胜代袭原职候髙贤出幼仍还承袭永乐六年奉圣旨是着他署同知事钦此续该生贠老人偰思忠等告称髙胜别无冠带永乐七年四月奉令旨着他冠带敬此永乐十六年髙贤告系髙保庶长男先因年幼有叔髙胜借职今已出幼备马进贡告袭本年三月奉圣旨准他袭那借职的革了冠带闲住钦此后告照楚雄府女土官知府髙纳的斤例升做知府洪熈元年三月奉圣旨着他做知府只不世袭那流官知府取回来钦此故男髙嵩袭职为照髙贤知府不系世袭宣徳二年四月奉圣旨将髙嵩发回查勘病故奉清逺伯王骥准令髙贤次男髙贵袭土官知府叅照髙贤隠下祖髙保原系世袭土官同知伊父髙贤保升知府不系世袭情由妄行告袭知府三司委官明承前号勘合隠匿不行回报欲行都察院转行巡按将髙贵革去知府职名仍袭土官同知及查问前项违错官吏正统十三年十二月奉圣旨是钦此患风症男髙翔成化十六年六月替职故男髙凤弘治九年二月奉圣旨准他袭钦此嘉靖九年十二月髙凤患病亲男髙齐斗奉钦依准令冠带就彼到任管事

　　姚州同知

　　髙义僰人系世职土官知州洪武十六年归附总兵官将男髙惠札任本州岛同知十七年实授故庶长男髙紫潼赐永乐二十二年五月奉令旨照钦依例着他做只不世袭不守法度时换了钦此故男髙澄成化十三年四月奉圣旨髙澄着做州同知仍不世袭钦此故嫡长男髙椿正徳元年七月奉圣旨髙椿着做州同知仍不世袭钦此故嘉靖九年十二月亲侄髙郯奉钦依准令冠带十六年五月髙郯故絶堂弟髙弼承袭查无世袭字样奉圣旨既勘明准承袭钦此

　　普昌巡检司巡检

　　李可大理府赵州云南县人洪武十六年归附总兵官拟除本司巡检年老男李智替故嫡长男李善备马赴京朝贡告袭永乐四年十二月奉令旨着他做巡检只不世袭若不守法度不志诚时换了那见任的巡检掌印着他封印敬此宣徳元年五月男李文中袭老疾成化十四年七月孙男李洪奏袭未经会勘行勘未报文选司缺册内查得成化十年九月除流官阮志聪

　　鹤庆军民府知事

　　董信本府人由前本府司吏洪武十五年归附总兵官拟充前职十七年实授老疾带领长男董宗赴京进贡告袭永乐六年四月奉圣旨既老了准他男替职还不做世袭钦此故男董寿宣徳四年五月奉圣旨着他做还不做世袭钦此故嫡长男董禄天顺八年八月奉圣旨董禄既无违碍着他做知事还不世袭钦此弘治八年八月文选司报裁革正徳七年十月董禄孙董从贤送部但祖来不曽开有世袭字样奉圣旨是准他与做知事还不世袭钦此

　　在城驿驿丞

　　田宗本府民由本府把事洪武十五归附十六年跟随土官髙仲朝觐十七年除授本驿驿丞故男田均未袭故嫡长亲孙田永备马赴京进贡永乐六年四月奉圣旨除他做驿丞还不世袭着回去等服满了就那里到任管事流官掌印他以后不志诚时换了钦此故嫡长男田直备马赴京进贡告袭洪熙元年三月奉圣旨着他做驿丞不世袭那流官驿丞取回来钦此故男田正奏袭查照伊父袭职奉钦依不世袭成化三年二月奉圣旨着他做驿丞不世袭钦此故嫡长男田刚告袭间双目盲无嗣故弟田聪弘治十四年正月奉圣旨是田聪准袭土官驿丞钦此嘉靖九年十二月孙田纬奉钦依准令冠带就彼到任管事

　　观音山巡检司巡检

　　王友徳本府民洪武十五年归附十六年总兵官札拟前职十七年实授故嫡长男王瑾备马赴京进贡告袭永乐九年十月奉圣旨着他做巡检还不做世袭若不守法度时罪他敬此故成化四年会奏嫡长孙王珍应袭本年十一月奉圣旨着他做巡检不世袭钦此故嫡长男王让弘治十年五月奉圣旨准他袭钦此嘉靖二年三月亲男王应魁保袭查祖来不曽开有世袭字样奉圣旨是着他做巡检仍不世袭钦此

　　观音山驿驿丞

　　郭生本府民洪武十五年归附差办本驿事务十六年总兵官拟充前职十七年实授故嫡四男郭宗备马赴京告袭永乐十一年二月奉圣旨准他着世袭了钦此故男郭鉴残疾孙郭珪告袭成化三年会奏本年七月准令就彼冠带老疾长男郭节孙郭亮相继故絶次男郭森并妻俱患风瘫等疾无奏保郭珪第三男郭文斌应袭弘治十三年十二月奉圣旨是钦此

　　宣化关巡检司巡检

　　罗白本府罗罗人洪武十五年归附十六年总兵官札拟前职十七年实授永乐三年故文选司缺册内查得成化十年十一月除流官刘必贵

　　劔川州弥沙盐井盐课司副使

　　何酋本州岛民前元任本井盐课司大使洪武十六年归附总兵官拟充本井盐课司副使十七年实授故长男何胜备马赴京进贡告袭永乐三年三月奉圣旨都除去做何胜做副使字成做巡检封印都还不做世袭也不为常例若不志诚又不守法度时换了钦此故男何保告袭间故正统元年四月弟何庄奏袭查得何保永乐十年告袭未任在途病故到今二十余年不行承袭中间恐有缘故亦未经三司体勘将何庄发回体勘至日施行文选司缺册内查得成化七年四月除流官杨哲

　　弥沙井巡检司巡检

　　哈只系本州岛民洪武十五年归附十六年叅随大理卫指挥周能管领土军与同大军攻破邓州州等寨总兵官拟充前职十七年实授老病嫡长男沙塝备马赴京进贡告替永乐四年正月奉圣旨着他替做巡检只不世袭也不为例不守法度时换了钦此成化八年劔川州吏史铭奏称沙塝为事典刑要设流官行勘未报成化十二年奏保冠带上舍赵贵授任巡检不由上司径自具奏行勘未报文选司缺册内查得成化十九年三月除流官何本

　　顺州同知

　　子与罗罗民袭祖先任土官知州洪武十六年归附总兵官札拟本州岛同知十七年实授故男子清三十三年正月袭故伊妻观音铭告袭夫职宣徳元年五月奉圣旨着他做州同知还不世袭钦此续该布政司咨呈备开鹤庆军民府知府髙寳闗开观音铭再醮之妇不应承袭奏革冠带本府又保子清堂弟子公承袭照勘去后续该布政司咨呈开子公宣徳四年病故天顺七年子英奏要袭职行勘三司奏称会勘得子英系已故土官同知子清嫡亲侄孙应袭查照彼先子清妻观音铭告袭节奉钦依还不世袭事理成化元年七月奉圣旨着做州同知还不世袭钦此故嫡长男子海弘治十二年十二月奉圣旨是着做州同知还不世袭钦此嘉靖九年十二月抚按等衙门奏保鹤庆军民府顺州已故土官州同知子英亲男子潼该袭奉钦依准令冠带就彼到任管事

　　武定军民府知府

　　金甸罗罗人前武定府土官总兵安慈长男法叔妻商胜有夫法叔病故弟三寳奴袭兄职事亦故为男年幼商胜袭夫法叔职事洪武二十二年患病令男海积替职二十六年钦依准替袭在闲海积于洪武三十五年赴京朝贺病故戸无嫡庶儿男正妻萨周应袭永乐二年六月奉圣旨着他袭钦此故保已保男弄交妻商智承袭十五年九月奉圣旨是黔国公毎说商智该袭就着他袭做知府钦此故布政司保结咨呈起送户长夫叔阿宁到部为照本人未经都按二司体勘拟将本人发回具题正统三年二月奉圣旨既有布政司并本府官吏人等保结具准他袭还行文书去覆勘如有不实拿解将来钦此景泰二年正月亲侄矣本职奉圣旨是钦此故亲男金甸天顺四年十二月就彼袭职奉圣旨是钦此故无嗣庶弟阿英告袭二十三年十一月奉圣旨是钦此故正徳十二年三月男凤朝明奉圣旨恁每说的是但地方既有灾异土人又不愿改设流官凤朝明还着他承袭旧职钦此故嘉靖九年十二月亲男凤诏奉钦依准就彼冠带故嘉靖十一年十月奏保凤朝明妻凤诏母瞿氏应袭奉圣旨是这土官知府既该镇巡等官查议明白瞿氏准照例承袭钦此

　　和曲州元谋县知县

　　阿吾景东府百夷人原袭土官知县洪武十五年投降十六年札付与流官相兼署管十七年有流官知县张元礼病故阿吾赴京朝觐二十七年实授元谋县县丞当月西平侯奏奉钦依实授知县故嫡长男吾忠三十五年十二月奉圣旨是他父祖既曽做知县如今还准他做知县钦此次日覆奏奉圣旨是还不做世袭以后他不守法度时换了钦此故宣徳元年男吾政袭职风疾正统八年六月男吾起于总督尚书处袭职故无嗣天顺二年十月弟吾超奏保赴部查无三司官会奏奉圣旨且准他袭还催三司覆勘应袭缴结故成化三年六月庶长男吾隆准令就彼冠带故庶长男吾大用弘治十四年五月奉圣旨是准他袭还不世袭钦此故嘉靖九年十二月亲男吾至先奉钦依准令冠带就彼到任管事

　　和曲州龙街闗巡检司巡检

　　李寿童昆明县人指挥李观下头目洪武十四年随同本官差使赴京朝觐赏赐回还二十四年七月节奉太祖皇帝圣旨巡检布开用他钦此故长男李忠备马赴京进贡告袭永乐六年二月奉令旨着他做巡检还着流官掌印也不做世袭若不守法度时换了敬此十九年给由故嫡长男李孟雄袭职不系世袭宣徳元年四月奉圣旨着他做巡检不世袭钦此眼病嫡长男李芳查不系世袭本年十二月奉圣旨着他做巡检还不世袭钦此老病嫡长男李禄弘治十二年四月奉圣旨准他替还不世袭钦此故男李廷秀耳疾未袭故男李森奉例冠带听袭

　　金沙江巡检司巡检

　　刘寳山昆明县民洪武十四年归附二十四年总兵官照例阄注武定军民府和曲州罗摩誀巡检司巡检为因裁革给赴部三十二年七月钦调金沙巡检司巡检故嫡长男刘进忠备马进贡告袭洪熈元年闰七月奉圣旨着他做巡检只不世袭不志诚时换了钦此故男刘浩成化元年眼疾男刘皛七年九月题准行令就彼冠带替职讫

　　巡检

　　李安吉奴大理府太和县人洪武十四年归附二十四年钦除武定军民府和曲州金沙江巡检司土官巡检故男李元通镜告袭故男李祥光告袭故男李鉴天顺八年袭故嫡长男李杰弘治九年正月奉圣旨准他袭钦此故男李朝宣听袭

　　广西府知府

　　昻觉广西府弥勒州人有父普徳除授本府知府洪武二十一年者满作乱杀死总兵官委觉署掌府事赴京告袭縁无官吏人等保结宗枝圗本二十七年正月本部官奏间西平侯奏俱系正枝叶节该奉太祖皇帝圣旨与他世袭着袭了钦此故男昂保在任署事奏袭永乐五年九月奉圣旨着他袭了罢钦此故男圎通正统六年袭职故无嗣亲侄昂宗保送间故该男自蓬袭亦故成化九年会奏自蓬弟昂贵应袭本年十二月题准行令就彼冠带袭职文选司缺册内查得成化十七年五月知府昂贵故本年七月改除流官知府贺勋

　　弥勒州知州

　　赤喜广西府弥勒州民洪武十五年总兵官钧旨署理州事赤喜充欲龙乡头目以后叔普徳升广西府知府赤喜系是亲房堂侄举接继叔普徳名缺署事二十一年赴京五月实授故嫡长亲男者克赴京告袭本年八月袭故男樊习宣徳五年八月奉圣旨准他钦此亲叔必者告袭侄樊习职事正统四年八月奉圣旨既有布政司并本府州官吏人等保结且准他袭还行文书去覆勘如有不实拿解来京钦此故男番瓒正统十一年十二月奉圣旨既有本府州官吏保结准他袭钦此故嫡长男番普救成化元年十一月题准行令就彼冠带承袭未袭故堂弟番普也三司奏袭看佥事俞泽不行亲勘转委属官行勘会奏未报文选司缺册内查得弘治六年十一月改设流官讫

　　师宗州同知

　　阿的罗罗人承袭父职洪武十五年归附十六年开设衙门二十一年赴京朝觐除本州岛同知故无嗣有阿救十六年九月赴京朝觐告袭二十七年二月蒙钦除同知职事故嫡长男普双本年十二月赴京朝贺告袭永乐元年正月钦准袭职故无嗣龙哥系弟年幼未尝管事乡老头目张文礼等告系普双妻适苏承袭龙哥长成袭职永乐二年六月奏钦准袭职后赴京告故夫髙曽祖父俱系知州欲升知州职事部拟不准永乐七年正月引奉令旨他父亲自来朝升他做知州只不做世袭还着流官掌印以后有当袭的人仍着做同知敬此故龙哥长成奉令旨准袭他兄同知的职事敬此故男珑达告袭间故男珑和尚书王骥准袭故嫡长男珑宗听袭间故男珑显成化二十三年七月奉圣旨珑显准照例袭土官同知钦此故嘉靖九年十二月亲侄珑节奉钦依准令冠带就彼到任管事

　　元江军民府禾摩村巡检司巡检

　　李华洪武三十二年跟随土官知府那荣征进青娘等处节次有功宣徳十年奏任禾摩村巡检司土官巡检故长男李山未袭故次男李思恭保送总督尚书处准袭正统九年征进麓川有功升主簿仍管巡检司事故庶弟李思义成化十三年八月题准就彼冠带承袭故嫡长男李圎戎成化二十年二月奉圣旨李圆戎准袭土官巡检钦此患病男李俸正徳四年三月奉圣旨李俸准做土官巡检还不世袭钦此故男李济贤见在应袭

　　广南府富州知州

　　沈大忠任本州岛知州收捕生野罗罗被药箭射伤右臂又兼脚患风疾备马令男沈弦经赴京朝觐告替洪武三十一年六月奉准袭知州故男沈政告袭间患病正统七年四月男沈善总督尚书处准袭故嫡长男沈继祖成化元年十月题准行令沈继祖就彼冠带承袭故絶镇巡会奏堂兄沈宣承袭弘治六年闰五月奏圣旨是钦此故男沈贵十三年十月奉圣旨是准他袭钦此

　　永宁府知府

　　卜都各吉澜沧卫西番人先系本州岛土官洪武十六年征南将军札拟本州岛知州故男各吉八合二十九年八月西平侯启岷府给授冠带题奏实授备马令男卜撒赴京进贡就闗诰命永乐四年四月奏这知州不曽引如今他的把事通事来请旨奉圣旨那知州先与他诰命却去照勘钦此本月引结节奉圣旨这知州好生志诚肯出气力他又自来朝见如今升永宁州做永宁府就升他做本府知府属云南布政司管这知州的诰毁了另写与他知府的诰命就将西番字译在诰里面钦此当奏永宁州升永宁府合照元江广西贰府事例再除同知通判经厯知事照磨检校他永宁州原有一个同知胡本吏目胡成取来别用奉圣旨因各吉八合有功就升胡本做本府同知胡成做经厯再除一个知事去其余的官俱不除着礼部铸印与他去钦此老病卜撒告替永乐十二年闰九月引奏准替十五年各吉八合卜撒被土官千户刺马非等杀死弟南八该黔国公沐晟等保袭二十年十二月奉令旨是敬此故太监总兵罗珪等奏亲男阿苴应袭要令就彼冠带天顺二年六月奉圣旨既罗珪每奏保得阿苴系南八亲男且准他袭还行文书去覆勘将来钦此故庶男阿绰成化二十一年袭故嫡长男阿贵弘治七年正月奉圣旨阿贵准袭土官知府钦此故正徳十年六月嫡长男阿挥部查祖来不曽开有世袭字样奉圣旨阿挥准承袭管事钦此故嘉靖十九年四月嫡长男阿和遵照嘉靖十七年诏书就彼承袭奉圣旨阿和准就彼承袭管事钦此

　　镇沅府知府

　　刀平百夷人云南元江府因逺罗必甸长官司民世袭土官总管专一管集操练洪武三十四年总兵官奏准开设镇沅州升本州岛知州永乐四年升镇沅府刀平升本府知府年老男刀腾永乐十三年十月奉圣旨着替了钦此老疾正统八年总督王尚书奉勑就彼令嫡长男刀安替职故嫡长男刀升告袭间故该三司奏保得伊嫡孙刀源应该承袭天顺八年十二月奉英宗皇帝圣旨是钦此故长男刀瑛告袭间亦故孙男刀伱保袭弘治十四年正月奉圣旨是钦此

　　孟艮府知府

　　刀哀永乐三年七月本部同礼部尚书兼左春坊大学士李志刚等奉圣旨云南歹指土官刀哀差人来朝贡如今将歹指立做孟艮府就着那刀哀做知府与他纱帽素金带诰命印信去钦此永乐三年七月奉圣旨是钦此故男把痖交就于本府管事缘系人未有冠带故祖母曩崩送备方物器皿马匹金锭差头目陶孟赛招板赴京进贡乞请冠带衣服行该云南会奏伊男庆马棘明白查无译出缅字结状缴到景泰四年八月奉圣旨他是夷人准袭着他回去抚管夷民仍催译出缅字结状若有虚诈着三法司奏来定夺钦此故成化十七年土舍招禄奏袭着本内既管府事八九年及父故时縁何不行具告上司勘袭经今年久具结况未经三司会勘行勘未报

　　湾甸州知州
</div>
    <div class="pagination">
<a href="土官底簿_page3.html">上一页</a><a href="土官底簿.html">1</a><a href="土官底簿_page2.html">2</a><a href="土官底簿_page3.html">3</a><span class="current-page">4</span><a href="土官底簿_page5.html">5</a><a href="土官底簿_page6.html">6</a><a href="土官底簿_page7.html">7</a><a href="土官底簿_page8.html">8</a><a href="土官底簿_page9.html">9</a><a href="土官底簿_page10.html">10</a><a href="土官底簿_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
