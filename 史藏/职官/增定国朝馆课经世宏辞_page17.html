<!DOCTYPE html>
<html>
<head>
    <meta charset="UTF-8">
    <title>增定国朝馆课经世宏辞 - 第 17 页/共 74 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>增定国朝馆课经世宏辞 - 第 17 页/共 74 页</h1>
    <div class="content">　　唐文献 【翰林修撰】 
　　尝谓。士君子之在天下以有用为用不若以无用为用以有用为用者其才足以展而其智足以谋举天下惟所经纶筹划而无所不可此非常人能也然而易致亦易穷也夫惟以无用为用则其棈神内敛而其机颖不外炫骤而观之若将瞿焉怀焉无所短长于天下而卒之沉潜缜密之内所谓焜耀灼烁者胎焉此讵可但云非常人已哉故曰真正英雄从战战兢兢来非窥英雄之深者不及此盖愚尝采摭古今考镜士品其稿项寒谷袖手穷巷者何可胜数。惟瑰琦磊落之士称焉故聦明过人谓之英胆力过人谓之雄英雄之品目是世所云祥麟威凤 【景星】 卿云也者然愚以为聦明胆力可以目英雄而不可以尽英雄何也英雄者世所不恒有而聦明胆力世所不恒无也藉令徒以聦明胆力而已则聘离米之目穷师旷之耳即可以英称而杭颜强辨杠鼎折关之辈皆可以雄称无乃小之乎英雄也哉以似形真以非形正甚有思致盖天下有真英雄而亦有似英雄有正英雄而亦有非英雄合而观之其规恢调度初不甚相远然而似且非者往々客气用事而潜几不足彼其初视天下何事不入吾之胷中而何功不此言英雄之似是而非者在吾之掌握盖方事机未柄而巳有超焉自喜鹜焉狎天下之心未几而利害愓之则昏毁誉乱之则惑威武临之则仆彼盖曾未之磨礲于问学惕励于心思故其气易靡而其刚易折也夫惟天下有大英雄者异于是吾见其抗志之高而其宅心之此英雄战兢之实下其谙练弥精而其顾视弥审平居无事则踌躇退损初不敢有荦焉自恣之心故绅可书盘可铭而惟恐其有惰行口可缄舌可扪而惟恐其有逸言天地可质鬼神可对而惟恐其有偷志此其心日兢兢鳃々视天下诚无一之易办者而自是久之则□英雄作用处收敛固而精神完无惧矣鍜炼久而几谟彻无惑矣营虑屏而心源澄无欲矣以无欲之心临事何事不举以无惑之心当几何几不断以无惧之心图功何功不克彼将举乾坤惟我所旋转民物惟我所裁成竹帛鼎彝之勋惟我所建树而天下万世称真正英雄非若人其谁归也哉稽古天地平成玄圭乃钖则禹也以英雄而帝制礼作乐侔乎神明则旦也以英雄而相祖英雄如禹如旦如足皆从战兢中来者述宪章上律下袭则尼也以英雄而师然而不矜不伐赤写几几恭俭温良三圣人者之于战兢深矣彼方若无若虚超于智名勇功之外而顾以聦明胆力自炫也乎哉噫嘻三代而下吾犹有取于澹泊明志凝静养心而卒建鼎足之业无一念不可与天知无一事不可对人言。而卒成元佑之治者亦庶几乎英雄之槩哉 

　　○真正英雄从战战兢兢来（舒弘志） 

　　真正英雄从战战兢兢来评磊落奇伟之度委婉百折之思英雄之才定当如此先及说起极得作论之 

　　舒弘志 【探花编修】 
　　夫君子瑰意琦行褒然称于天下者则英雄尚矣方策所载倜傥非常之士功若泰山垂荣名于春秋吾意其人必嵬宇矞琐驯察之每以小心得之者比々焉则有味禾朱氏之言也夫璅璅之士其名湮灭者不胜数惟豪杰之士称焉彼其谭皇主之业若别黑白揆当世之务若数一二其于进为抚世述作礼乐犹掇之也以德若彼以功若此亦岂不可广侈其心奇魁其行以恣睢于世而必云战战竞々来何言之隘乎嗟乎英雄而自有真必若所云是虗憍恃气而非纯气之守也是猖狂之行而非得全于天者也独不见庖丁之觧牛乎批大却导大□技经熟于蒙庄者肯綮之悉当术何工也而其始则为怵然为戒视踌躇之后乃名善刀彼小技犹自战兢中来而况于英雄之士乎沾々一曲之士猥云果敢不惧可以称英雄然仲尼不与暴虎冯河之勇而直云临事而惧则信乎战兢之为尚也故明能辩有慎之天英雄之真知真才真勇未有不从战兢中来者而我大智若愚战兢而谢不敏是谓真知敏能若承蜩之迅而我犹大巧若怯战兢而不自多是谓真才勇能抉门关之强而我猴大勇若怯战兢而不自逞是谓真勇彼自恃其明则殚吾之天聦矣自多其才则隳吾之弘业矣自勇其才则败吾之勇敢矣此英雄欺人耳非夫也语曰以此思易则难者至以此思此文字关锁处难则易者至事未有不始于战兢而可以流不朽之声于天下者也古之英雄则不然不为名尸不为智府落天地雕万物而不自吕巨以傲世履坦々之途若足二分垂在外而颠越之是此言自古英雄战战兢兢之实虞居穴?奥穴?犮之中若皇天明神实慑之而惧然思惕然惧当清明渊默之时若白刃交于前而持戈者相属也其心休々而□□□之惧其量恢□而持捧王之慎以此批患排难质仁秉义行道施德于天下其犹反手乎居大任而不疑履危疑而不惧盖一篇主意收结在此其始则常人所忽君子惧焉而战兢之如彼及其后则非常之原黎民惧焉君子独神定气凝而晏如也斯真英雄哉盖常览栢□两字甚奇古之史册栢栗以前不可记如六籍所志禹周仲尼所谓真正英雄非耶彼其抑洪水。制礼乐绍明先生之道而不矜不伐赤写几々不自暇逸抑何其战兢也彼押辟纵横之俦倾危权变仪衍不从战兢中来便不淂为真正英雄之士举天下弄于股掌之上而莫可谁何此犁牛之黄似虎任鸟之冠似凤特奸人之雄耳非从战兢中来乌足为真正英雄哉昔殷帝有三剑而含光为上视之而不可见听之而不可闻此喻甚奇而挥之无前无敢撄者则心是已以战兢而可以为英雄其犹战兢可也战兢而过匡则不可也含光之剑耶虽然战兢可也使过而畏首畏尾不亦葸乎故战兢于未事之先则可无惧于当事之际不从战兢中来而可以无惧亦白骨疑象碔砆类玊似之而非也吾独慨夫世之盗名字者不可胜数而直雁之失其辨用人者不察同类其弃之此英雄之士所以扼腕于千古也悲夫 

　　○直正英雄从战□兢□中来（袁宗道） 

　　直正英雄从战□兢□中来朱太史金庭公评南华鸿烈?往笔端 

　　袁宗道 【翰林编修】 君子欲有所全用于天下则贵慎所养矣用欲其恢弘恢弘者无所不可为养欲其收敛收敛者有所不轻为夫收钦者所以为恢弘而有所不轻为者乃其无不可为者也今夫天苞育品汇敷荣万有其作用岂弗□哉然而冬不翕聚则元气泄而发育弗盛矣是造化固以收欲为生物之功也乃若斋戒疑神也而锺鐻乃成累丸三五也而后承蜩若掇怵为戒视为止也而目斯无全牛望若木鸡也而异鸡乃弗敢应而反走彼夫精一技者调一物者且期于养而后其用全而况号真正英雄者哉兵志曰守若处女发若脱兔此言虽小可以喻大也故夫号真正英雄者扃之至深辟之至裕钥之至密张之至弘有桐乎若稚子之心而后有龟蔡之神智有怯乎畏四怜之心而后有虓虎之大勇困衡胸中口咄弗张而后出其谋也若泉涌踯躅数□调琳琅如扣金石四曳踵弗前而后出其断也若霆其心俯乎环堵之内也而我后其才轶乎宙宇之外兰鈊出乎舆台之下也而后棋驾乎等夷之上此一人也其始之战战兢兢若胸中无一能者而识者巳有以窥其英雄之全用其后之沛发若斯其卓斝若斯其奇伟人始指之曰真正英雄而识者固不觇之于沛发之后而觇之乎平居战兢之时矣盖自古称真正英雄者放勋风动则莫若尧舜 【明德】 勤施则莫若姬公而冠百王拔类萃则莫若孔子乃其兢业以勑天命吐握而忧渊氷恂谨于乡党踧踖于朝廷抑泰园竹林者流不过英雄欺人耳何其战战兢兢也吁此尧舜周孔所以为真正英雄者也彼漆园者流逍遥徜徉见以为适而竹林诸子箕踞肃傲于醉卿见以为能觧粘去缚语之以圣贤之战兢犹之絷于樊中不胜其苦而求逸去而叩其中遂乃空疏如康瓢石田之无当于用安推其视天下五一之足约故其究也九一之可为此见甚超所称真正英雄哉何也彼漆园竹林辈视天下无一之足为故究也无一之不可为故朱氏曰真正英雄皆从战战兢兢中来岂弗信哉。后之希英雄者。宜何如。曰无欲以澄之慎独以培之则自无一时一事不出于战兢而其养深其用全且显又何所愧于真正英雄者乎 

　　○真正英雄从战战兢兢来（李敦羙） 

　　真正英雄从战战兢兢来王太史忠铭公评爽朗有捷不作脂月?韦语大是英雄口吻 

　　李敦羙 【庶吉士】 
　　世之谈人品者辄曰惟英雄无所难于天下而不知惟英雄无所易于天下无所易于天下者畏天下者也其无所于易乃其无所于难也大丈夫视寰宇内事皆我事我邑授而操纵无不如志如是乃称英雄也而胡以曰难且畏哉不知天下之事则心为之宰矣恒人之心每忽于所易而慎于所难而天下之事几又败于　所忽而成于所慎慎也者畏也自古英雄无败其心实未尝易事所谓真正英雄从。战战兢兢来也诚。得之矣且天下之事岂不皆英雄分内哉然而吁谟远猷则非可以才力就错综纷挐则非可以口舌理仓卒变应则非可以临时办英雄也者非骋才力肆口辨辨临时者也而事来顺应不动声色而易若承蜩则岂非所称英雄自有真者哉盖有所从来矣彼轻才之士动辄以英雄自命乃始倜傥俶诡睥睨一世慨慷高谈自以为天下无难事一旦而身之也徒以其蓬心肆其小智以假英雄辨真英雄最妙以齐其喜事之私幸而庶几堇堇小就一或智力弗逮即不觉其傍徨依违袖手缩舌莫可支矣则曩所谓英雄者安在彼盖假之也夫亦从忽易中来遂狼狈至此也故曰视之为难其易也将至视之为易其难也方来此之谓也是以古之君子行而此正战战兢兢处拱翼非渍淖也言而循默非扪舌也动如蠖屈龙蟠非以媚时也彼盖视天下事无一可易者故其畏也若是然其微暖巨细巳自战兢时洞烛之矣其肯綮窾系巳自战兢时料理之矣是故目有所不敢视而视明耳有所不敢听而听聦天下事何莫非真英雄所优为哉夫惟其优为也则其谓之英雄也固宜盖常覌于古昔圣人矣。其经理天下也。岂必待敬谨而后集。□且战战业业。然且亦保亦临然且执兢无逸。此一时也。至圣大贤。英雄事棊何者不自战兢中?亦若伛偻不胜衣者态。视末世所称英雄。藐如也及其究竟而功?两间泽被千载即今英雄之士所不敢睨望者又即所谓伛偻若不胜衣者也则信乎战战兢兢乃所以成其为真正英雄者也譬若舟然不覆于睢塘而覆于安流世称长年时时时舟车两喻最当见瞿塘者也鲜弗济矣譬若车然不摧于羊肠而摧于康衢世称王良是在在见羊肠者也鲜弗至矣吾故曰。其无所于易乃其无所于难也嗟嗟今之世岂少英雄士哉顾英雄之所不足者非才也。而今也纯尚才矣是故古之为英雄者重事今为英雄者轻事古之为英雄者任事今之为英雄者喜事夫轻事喜事焉有不愤者哉彼盖恃其才以为一世英雄而不知战战兢兢正所以养其才以有为也后之为英雄宜何如哉亦曰宁静无躁宁朴母华宁讷母辨去其英雄之色授而可矣故曰有不为而后可以有为庶几哉 

　　○续朱穆崇厚论（舒弘志） 

　　续朱穆崇厚论朱太史金庭公评胸中锦错华底花生斈识于华可谓两到且七议切中时弊而开口便专责于荐绅家读此可卜其它日立朝风度 

　　舒弘志 【探花编修】 
　　昔文忠先生为崇厚论余读其篇未尝不废书而叹曰。嗟乎白玊毁为珪璋纯朴残为牺樽离淳散质自汉巳然月异岁殊干今为甚今俗之薄也莫甚于荐绅荐绅之浇漓莫甚于朝市语曰女无羙恶入宫见妬士无贤不肖入朝见嫉余始异之于今益信论其著者则有七焉夫展大夫直道有三黜李元礼楷模一世公卿高其姱节缙绅贵其令闻于是有訾讆庸诼利口嫉蛾眉之善淫笑瑾瑜之有玷画影无形寻声无向过信拾尘之疑攘臂掇蜂之迹将令忠正之士思拠佩甘泉明智之臣图隐鳞箕颖世俗之薄者一也怜凤之用不捷于走飞千里之驹或恃有奔踶物诚有之士亦宜然今或居官任职无以踰人而岩岩独立弘振敝俗或尚行刻意悖乎中庸而灼然玊举蝉蜕□壒世乃有执鸱枭而笑凤麟处鸳下而嘲逸足□摭谐语以肆此□□恬退为□雌黄巧为窽言而变白黑使西施以善毁蔽好申椒以逐臭継芳世俗之薄者二也司马巧宦达人所羞长糯偃留哲人高致方今乃讥拓落为尸官诮连蹇为牢位则张廷尉十年不用毌此言以□□为□乃恧乎刘子政之三纪不迁焉用耻矣世俗之薄者三也古大臣有过上不斥言君子拟人各于其党故衡轴之臣则论其远此言讪议非体者大者□伍之官则论其近者小者今或无昭昭之过而索冥冥之行以一瑕而掩柄臣以细故而议卿执忖子微之宠历诋当涂承恭显之指倾危正士鼎贵大臣蒙谤于非皋机变险壬此言毁举非贞抟击以立威世俗之薄者四也昔曹丞相长于匿瑕庞士元过于杨善良以禁诽谤之风辟众正之咯今攻人之恶则瑜者暇毁人之善则能者短谓圣人有惭德为善者愳矣诮贤士无金能负才者殆焉世俗之薄者五也古者青云之交莫逆之友河岳虽移胶漆不觧楚越虽异肝胆比邻处则叔牙分金于夷吾此言士贵全交重信也进则王。吉弹。冠于。贡禹。死生。易而有分。宅之。仁隐□殊而。无市朝之喻近世有嵇阮风流曹王髦俊相。与把。臂入。林结。绸缪于杯酒登坛建帜共娱乐于斯文千里如期无负范张要约方舟共涉何殊李郭登仙相驭过于惠庄相死同于羊左己而彼我异势贵贱殊涂显者无班荆之仁隐者构蜚语之谮向者相慕之诚朅来相背之戾岂非势倾则绝利尽则散乎张陈凶然萧此言士贵安命重义也朱隙末世俗之薄者六也富贵显荣天有大命行使止尼人何能为世有既放之臣蒙耻之吏偃鼠饮河亦已满腹国狗之瘈犹将反噬已则不夭而分谤于上则难为上矣德则不兢而市色于众同侪者恶焉世俗之薄者七也嗟夫浊世陵夷徂诈颷起伤人之言戈戟不足踰其深憯人之心山川不足喻其险阴于态万状□□曲□贼深藏同含沙之射影邪曲害正类蚊虻之噆肤耳而目之则漂山或雷岂不震骇徐而察之如浮沤空华都无实义旦握机则寒谷成睻夕失势将门庭罗崔曾无曾。参存故之仁宁有楚王踦履之德呜呼君子交绝不出恶声厚施薄德其事好还苟可以明吾之节成吾之名虽躬自菲薄犹之不可本欲隳人之节而吾因以失节本欲毁人之名而吾因以丧名语曰报上之及墨々之化纔间憯于虿尾积祸重于丘山故菑人者人亦反菑之螫人者人亦反螫之是以厚者自厚是人与已两得之也薄者自薄是人与已。两失之也故。明智君子。超然远览渊然深是高出一世之见思毌。令全德之。士以流言。含垢独行之。夫以矫节蒙污。士无积薪。疑朝无技鼠。之嫌纳污藏疾以劝善也。慎始善终以。全交也去国无愠以远怨也诎告奸之俗反敦庞之风国无蔽贤人有厚行庶其可乎夫西京之初将相。耻言。人过东京之季荐绅感时激烈抱问□忧关系文字兢相腹诽当今之世人思嫁祸士多幸灾争名者相轧争位者相倾断々焉悻々焉朱紫共色粉墨杂蹂。虽有。曾史。之行无。自觧。免夷。惠之。洁目。为跖蹻当其沋蟠。屈则阳附脱骖及其龙升骥骛则阴为圜凿此亦非唯荐绅之祸亦宗社之忧也朱益州发愤于汉季亶其然乎语曰君于度巳以绳接人用杝度巳以绳则巳处其厚接人用枻则远怨于人何忧乎朝市何病乎浇漓畲既感文忠之谠辞又悲当世之俗薄乃续貂于后 

　　增定国朝馆课经世宏词卷之六毕 
　　周氏万卷□□ 

　　●增定国朝馆课经世宏辞卷之七 

　　太原　王锡爵　元驭父　增定 
　　四明　沈一贯　肩吾父　参订 

　　策类（一） 

　　◆策类（一） 

　　廷对万言策（罗伦） 
　　弘治壬戌廷试策（康海） 
　　弘治庚戍廷试策（钱福） 
　　正德辛未廷试策（杨慎） 
　　嘉靖壬戌廷试策（申时行） 
　　敬天法祖策（刘楚先） 
　　宝训宝录策（王祖嫡） 
　　驭募兵策（冯琦） 
　　瀛海水患策（于慎行） 
　　辨名实策（黄洪宪） 
　　王仲淹续经意旨对（沈一贯） 
　　答西北垦田水利问（杨元祥） 

　　○廷对万言策（罗伦） 

　　廷对万言策 

　　罗伦 【状元】 
　　朕惟古帝王之为治也。有纲有目必大纲正而万目举可也若唐虞之治大纲无不正矣。不知万目亦尽举欤。三代之隆其法寝备。宜大矕正而万目举也。可历指其实欤。说者谓汉大纲正唐万目举宋大纲正万目未尽举不知未正者何纲未举者何目欤。已正已举之纲目。可得而悉言欤。我祖宗之为治也。大纲固无不正。万目固无不举矣。亦可得详言欤。朕嗣承大统夙。夜惓惓。惟欲正大纲举万目使人伦明。风俗厚。百姓富庶。而无失所之忧。四夷宾服。而无梗化之患。果何行而可。子大夫其明着于篇毌泛毌略李西涯相公评遡广虞迄昭代上下数千载仆□如日中天总大纲悉万目进退数百王历□如指诸掌天威起尺顷刻万言电扫云摛君有神助于具长沙□□□于溪之□而后不多淂矣钦服钦服臣对臣闻居天下之大位必致天下之大治致天下之大治必正天下之大本正天下之大本必务天下之大学尧舜禹汤文武之位。天下之大位也。尧舜禹汤文武之治。天下之大治也。尧舜禹汤文武之心。天下之大本也。尧舜禹汤文武之学。天下之大学也。有其学然后能正其心有其心然后能致其治有其治然后能保其位治也者帝王保位之良图心也者帝王出治之大本学也者帝王正心之要道也古先圣王知其然是以尧学于君畴舜学于务成昭禹学于西王国汤学于成伯子文王学于时子思武王学于郭叔其所以精一此学维持此心者。无不至也。故德泽加干当时。声名垂于后世。功高天下。明并日月。而不可及也。自汉而唐而宋其间英君谊辟。非不欲致治如唐虞三代。志士仁人。非不欲致君如二帝三王。然寥寥千载。未有一二庶几乎此者。或君有可学之资。有欲学之志。而不遇其臣。如汉高之于萧曹太宗之于房。神宗之于安石。是非其君之罪也。或臣有匡国之才。有格君之学。而不遇其君如贾董之于汉。陆贽之于唐。二程夫子之于宋。是非其臣之罪也。此君臣相遇自古为难。而有志之士所以扼愤腕叹。而不能自已也此汉之所以止于汉唐之所以止于唐。宋之所以止于宋。而不能唐虞三代者也。臣每观前史。见君有向道慕学之心。而臣不能成之。则悲其臣。臣有匡国致君之学。而君不能用之。则悲其君陛下继　祖宗列圣之位。即尧舜禹汤文武之位也此问策要指天纵聪明之资。即尧舜禹汤文武之资也治已至矣。犹以为未至德已盛矣。犹以为未盛。乃于万几之暇。进臣等于廷。降赐清问。首询唐虞三代下逮汉唐宋诸君惓惓欲正大纲举万目以明人伦以厚风俗以富庶百姓以宾服夷狄以增光祖宗以匹休帝王臣有以知陛下此心。即尧舜禹汤文武之心也陛下之有此心。非特臣之幸也。天下之幸也。臣敢不以尧舜禹汤文武之学。为　陛下勉哉。昔范祖禹上帝学八卷。以为自古治日常少乱日常多。推原其故。由人主未学也。朱熹将入对。或曰。正心诚意之说。上所厌闻曰芋平生所学者。在此若有所回护。是欺君也陛下有志于唐虞三代之治。而无汉唐宋诸君之失。固无不学之心。亦非厌闻正心诚意之说者。臣敢不以平生所学者告陛下。而自陷于欺君之罪哉。使愚臣于此。犬马之诚未尽。刍荛之见或隐上负　朝廷。下负所学。臣恐后之悲今者。亦无异于今之悲昔也。臣请因此言为治之大纲圣问而毕言之。　陛下试垂听焉。臣闻道之大原出于天。是道也。极于至大而无外。入于至小而无内。语其大也。则为父子。为君臣。为夫妇。为朋友。为长幼之伦。若网之有纲。所以根抵此言为治之万目乎人心纪纲乎世道。乃天地之常经。所谓为治之大纲也语其小也。则为礼乐。为刑政。为制度文为之具。所以扶持乎三纲。经纬乎国体。乃古今之通谊。所谓为治之万目也是道之纲。非吾心主宰之。则无自而正。是道之目。非吾心维持之则心学二字一章纲领无自而举此心也者所以主宰乎吾身而为正大纲举万目之根本也心虽主宰是纲。非学则有所惑。纲何从而正。心虽维持此目。非学。则有所蔽。目何从而举。此学也者又所以正其心而为正大纲举万目之要务也大纲不正。固不可以言治。万目不举亦非尽善之道也。故古者帝王之治。其道虽多端。然必大纲既正。而万目兼。若尧之肇唐。舜之起虞。禹之创夏。汤之建商。文武之造周。皆不能外乎此也。在尧之时。亲睦九族。以广爱敬之恩。厘降二女。以正闺门之礼。馆甥二室此述唐虞正大纲之实以厚朋友之伦。尧之大纲无不正也在舜之时。底豫瞽叟。而父子之位定。克谐傲象。而兄弟之化。刑于二女。而闺门之仪肃。舜之大纲无不正也钦若昊天。历象授时。命义仲以秩东作。命义叔以秩南讹。命和仲以乎西成。命和叔以在朔易。命鲧以治洪水。命四岳□明扬侧陋。允厘百工。庶绩咸熙。万□□□□□□日之宝目之举于尧何如也察璇玑以齐七政。举祀礼而觐诸侯□四岳以明四目。达四聪。命十二牧以修内治。服远人。命禹以宅百揆。命契以敷五教。命皋陶以明五刑。命伯益后夔以作礼乐。命龙以作纳言。四方动。庶政仕和。万目之举于舜何此述唐虞尧舜之学如也唐虞之大纲无不正。万目无不举如此。岂徒然哉本于尧舜之心惟务大学以正其大本也不贪淫。不嗜玩好。而允执其中。尧之学也罔游于逸。罔淫于乐。而允迪厥。舜之学也使唐虞之君。不事乎此。则学有未正。而大本未立矣。纲何自而正。目何自而举乎。其在禹也。典章之率由。彝伦之攸叙。其在汤也。旧服之既缵。人纪之肇修。其在文武也。麟趾以厚公族。棠???以燕兄弟。鹿鸣以燕羣臣。樛木思齐以严阃教故其子孙。成敬承继禹之道。或布德陟禹之迹。或率乃祖攸行。或监先王成宪。或笃故正父。或对扬光命。或率德以葢前此述三代正大纲举万目之实人之愆。或脱簪以辅中兴之盛。此三代之以正大纲也其养也。夏以贡。商以助。周以彻焉。其教民也。夏曰校。殷曰序。周曰庠焉。其制刑也。夏有禹。殷有汤。周有祥刑焉。其建官也。夏商官倍亦克用乂。周人六典。阜成兆民焉。其作乐也。禹作大夏。汤作大濩。武作大武焉。其正朔也。夏建寅。商建丑。周建子焉。其习尚也。夏尚忠。商尚质。周尚文焉。万目之举于三代何如也三代之大纲无不正万目无不举如此。岂徒然哉。此述禹汤文武之学本于禹汤文武之心惟务大学以正其大本也祇台德先。不自满假。懋昭大德。不殖货利。禹汤之学也不盘游政。缉熙敬止。不作无益。克慎明德。文武之学也使禹汤文武。不事乎此。则学有未至。而大本不立矣。纲何自而正。目何自而举乎。此□□□□□□一篇之纲也尧舜禹汤文武惟务天下之大学以正天下之大本所以能致天下之大治三代而下汉唐宋诸君虽有天下之位而不能务天下之大学所以天下之大治卒不能致也汉就高祖言之如发义帝之丧。戮丁公之叛。庶乎明君臣之义。高四皓之名。割冗肤之爱。庶乎全金子之恩。立白马之盟。定同姓之此述汉大纲正万目未举之实封。庶乎广昆弟之爱。继世之君。子不敢叛其父。弟不敢戕其兄。妇不敢驾其夫。臣不敢专其君。岂不由高祖之作则乎。此其大纲可谓正矣然其养民也。阡陌之坏未久。而井田之制不复。郡县之废未久。而封建之制不复。其教民也。焚坑之祸未久。而学校之制不复。五礼六乐之废未久。而礼乐之制不复。此其万目未尽举也然兄弟之不容。昉于戞羹之锡封。夫人之同席。作于戚姬之见宠。大将之见杀兆。于韩彭之葅此□运室之弊由干不学醢先儒谓汉之大纲正以臣观之汉之大纲亦未尽正如唐虞三也汉非惟万目未尽举而大纲亦未甚正者。以其或不事诗书。或溺干黄老。或杂于刑名。或荒干神仙。而圣学也杂。圣学之既杂。则大本不立。何怪其大矕之未尽正。万目之未尽举哉。唐就太宗言之胁父臣肤。逼夺神器。父子之亲何此述唐万同举大纲未正之实在。推刃同气。喋血禁门。兄弟之义何在。纳巢刺妃媚武才人闺门之礼何。故继世之君。子叛其父。妇驾其大弟戕其兄。臣专其君。岂不由太宗之作俑乎此其大纲可谓不正天然设府卫兵之法。彷佛古人寓兵于农之意。设租庸调之法。彷佛古人用一缓二之意。设殿最以考绩。彷佛古人黜陟之意。设覆奏以审刑彷佛古人钦恤之意。此其万目可谓举□□法令之行。比之先王未纯也。田畴之制。比之先王未备也。学校之教。比之先王未盛也。礼乐之具。比之先王未修也。先儒此言唐室之弊由于不学谓唐万目举以臣观之唐之万目亦未尽如唐虞三代也唐非惟大纲未尽。正而万目亦未尽举者。以其或蔽干异端。或荒干游畋。或单干女色。或甘于小人。而圣学也怠。圣学之既怠。则大本不立。何怪其大纲之不能正。万目之未尽举哉。宋就太祖言之其厚兄弟也。金匮之书。千古不磨。神器之重此言宋大纲正万目未尽举之实一朝脱屣。其厚勋旧也。杯酒解柄。终全勋名。雪夜再幸。不改殊恩。其待下也。鞭朴不行于殿陛。骂辱不及于公卿。其严阃范也。内言不出千外。私恩不害干公。故继世之君。持盈守成。家庭之间。虽不能匹休乎麟趾之盛也。而操戈之事。则未闻。闺门之内。虽不能齐美乎关睢之化也。而聚尘之耻则未有。此其大纲亦云正矣然制度颇因五化之旧。不能复先王之制。劝课农桑。美则美矣。视三代养民之制何如。修广学校。盛则盛矣视三代教民之制何如。礼□分诸儒之喙。视三代制礼乐之遗意。何如兵由朝廷之制□三代制兵财之遗法何如。以至赃吏之戒不严。败军之法不立。设官之制太冗。任子之恩太滥。此其万目之未尽举也先儒谓宋大纲正万目未尽举。以臣观之。黄袍加身。未免来人之公。烛影避席。未免起人之疑心。德昭之死。未免不厌夫众。郭后之废。未此言宋室之弊亦由不学免有疵于盛德。则宋之万目固未尽举矣而其大纲亦岂甚正乎宋之诸君。见于行事如此。虽曰。夜分观书。未免徒侈乎虗名。虽曰炎暑谈经。未免不关于实践。圣学既有不实。则大本不立矣。其大纲之未甚正。万目之未甚举。又何怪其然先汉唐宋所以不能致唐虞三代之治皆由大学之不讲大本之不立故也我太祖高皇帝龙飞淮甸。混一区宇。心尧舜禹汤文武之心。而大本以立。学尧舜禹汤文学。而大学以明。故以其大纲之正言之观其祭毕便殿。泣下不止遣祭此言昭代正大纲之实皇陵。哀感不胜。则我　太祖之圣孝。亦虞舜之大孝。武周之达孝也。观其剖符锡壤。建封诸王。上制国家。下安生民则我太祖之亲睦。亦虞舜之敦睦九族。周武之时庸展亲也。观其申明五常之说。则与唐虞之敦典庸礼。商周之建中建极。同一揆也。观其君臣同游之言。则与唐虞之都俞吁咈。商周之左右笃棐。同　一意也。大纲之正有一不如唐虞三代者乎以其万目之举言之则法井给民之言。户知丁业之戒。与古人重农之意相出入也。学校教民之政。乡饮励俗之礼。与古人立教之意相表里也。内设六卿以总制天下。外设布政司。以为四方之耳。其治官之意。庶几古人之六卿九牧相唱和此言昭代举乃目之实也。兵部帅府。相维于内。而将帅无偏重之势。布按都司。相制于外。而藩镇无专恣之患。则其制兵之意。庶几古人之司马司徒相统属也。命牛谅以制礼。则斟酌先王之典。以还中国之旧。命陶凯以制乐。则务宣和平之意。而屏亵慢之习。万目之举有一不如唐虞三代者乎列圣相承。心太祖之心。学　太祖之学　圣德日新。而无不正之纲圣化日广。而无不举之目。然法久则弊自生。世久则俗自袶。故人伦有不明。俗有不厚。而我祖宗之纲目渐以乖张百姓有不富庶。夷狄有不宾服。而我祖宗之纲目。渐以沦斁陛下嗣承大统。于兹三年。夙夜惓惓。惟此之虑陛下此心。即尧之兢兢。舜之业业禹之孜孜。汤之栗栗。文之翼此□□日大纲未正万目未举之实翼。武之无贰之心也。然自即位以。躬行大孝先天下。已有意于明人伦。而人伦至今有未明。斥去邪佞。禁制奢侈。已有意干厚风俗。而风俗至今有未厚。躬耕藉田。蠲免租税。已有意于富庶百姓。而百姓至今有未富庶。简练将帅。严饬边备。已有意干宾服夷狄。而夷狄至今有未宾服。陛下有尧舜禹汤文武之心。而不能致尧舜禹汤文武之治者。引君干学此卓见也意者　陛下干尧舜文武之学有未至乎何其心之惓惓而效之邈邈也。臣请为　陛下熟言之。以陛下望道之切。求治之笃。必慎发于中。忧形于色。而惓惓之诚。盖有不能止也。夫天下之事。未有不行于上。而行于朝廷者也。未有不行于朝廷。而行于天下者也。以人伦言之今公卿大臣。虽轩墀之内。有霄壤之隔。是非不及于面谕。则腹心无所托。而下情不淂以上达。可否惟出于内批。则耳目有所此君臣之伦不明也蔽。而上心不得以下究。何有乎君臣相亲之义也陛下诚能体手足腹心之义。略崇高贵重之势。召见不时。咨访非一。使愿输忠悃者。得以献其诚。伪为蔽欺者。无以施其诈则君臣之化行于下。而无有不厚者矣。」闾阎小子。忍心害理此父子之伦不明也生则私妻厚子。别籍异财。曾夷狄之不如。死则食稻衣锦。火葬水瘗。曾禽兽之不若。何有乎父子相爱之恩也陛下诚能望　陆兴哀慕之悲。致养勤定省之诚。公卿守终制之典。士夫严匿丧之禁。则父子之化行干下。而无有不亲者矣」隔形骸而分胡越。弟或戕其。同门户而设藩篱。幼多贼此兄弟之伦不明也其长。何有乎兄弟之恩也。陛下诚能厚同气之恩。广友于之爱。严犯上之律。敦敬长之风。则兄弟之化行于下而无有不爱者矣。」妾媵无数。庶人僣公此夫妇之伦不明也侯之。婚姻论财。中华行夷虏之风。何有乎夫妇之道也。陛下诚能则关睢之化。正闺阃之礼。申明婚姻之式。定着妾媵之数。则夫妇之化行于下。而无有不正者矣。」所贪者利禄。谁此朋友之伦不明也同心而相求所附者权势。谁同道而相益。落水下石者。纷如。贻书谏诤者寂若。何有乎朋友之道也。陛下诚能君子之朋。远小人之党。黜排陷之奸。奖协恭之正。则朋友之化行于下。而无有不善者矣。」人伦之明于上非务学不能知臣愿归本于学陛下惓惓圣学。以正大本急求所以明人伦之道。则人伦庶乎可明。无异于唐虞三代也。以风俗言之朱扉一开燕雀骈集谀佞诡随者名之曰变通缄自者目之曰忠厚直言正色者非之曰矫激操心持节者剌之曰于名此士夫之风丧此下五段皆言风俗之敝也　陛下诚能塞奔兢之门。杜謟之口。奖名节之士。张正直之气。则士失之风振矣。」庶人帝服。倡优后饰。雕梁画栋。惟恐其不。珍馐绮食。惟恐其不丰。锦绣金玊。惟恐其不多。侏色俪。惟恐其不足。此奢侈之风盛也陛下诚能躬节俭之实。抑浮靡之费。重僣踰之罪。定上下之等。则奢侈之风降矣。」典学校之教者。尸虗位而无实行。曰科贡之途者。饰虗名而乏实才。此学校之风衰也陛下诚能重师儒之任。使无实行者。不淂以滥叨。严科贡之□。使无实才者。不得以幸进则学校之风兴。」珠宫梵宇照耀云汉秃首黄冠充塞道路此道佛之风盛也陛下诚能监梁武宋宗之失。斥祸福报应之论。惟崇乎正道不惑于邪说。则道佛之风熄矣。」苞苴一入。贱可使贵。贿赂一通。滞可使达黩货载归。闾里称庆。琴鹤相随。妻子怨讟此贪黩之风炽也陛下诚能综核名实。督行劝惩。廉介者。必彰而不隐。贪黑者。必帰本于学诛而不赦。则贪黩之风止矣」俗之厚于上非务学不能知臣愿　陛下惓惓圣学。以正大本。急求所以厚风俗之道。则风俗庶乎可厚。无异于唐虞三代也。以言夫百姓之失所则征求极其锱铢而尾闾于异端之奉。苛敛至于毫发而漏卮于宠幸之费。此吾民之困于赋敛者可血也征舸贡舰。动连千夫。工匠兴抬。及数户。此吾民之困于征役者可恤也田此六段皆言百姓失所之实连阡陌。利累羊。家鸡犬豕。惟其所啖。上悟民之困于豪家巨室者可恤也囊帛嬴金。酥鳞醉醲市虎门妖。恣其所欲。此吾民之困于贪官黠吏者可恤也劫掠践。鸡犬一空。胁持抑逼。肝脑涂地。此吾民之困于兵戈盗贼者可恤也父食其子。夫鬻其妻。杜者散千四方。老弱转于沟壑。此吾民之困于饥馑流离者可恤也百姓之失所。固可恤矣。然血之有道焉。大要在于重守令。急务在于节财赋。守令者。民之父母。守令此言恤民之要不重。则好民之所恶。恶民之所好。豪猾由此而横。盗贼由此而起。财赋者。民之命脉。财赋不节。则以一而科百。因十而敛千。赋敛由上苛。征役由此而滥。欲重守令。在于慎选科贡。疏理监冑。严励风纪。精立选法。欲节财赋。在于简阅军士。沙汰冗官杜抑私□斥。绝异端科贡既慎则专图侥幸者。不淂以幸进监冑既□则苟延岁月者。不得以幸选风纪既严。则贪淫无状者不淂以幸大。选法既精。则政绩不闻者不得以幸迁。而守令自重□。军士既。则老弱无能者不得以幸食。冗食既汰则备员充位者。不得以幸禄私爱既杜则贵烕近习。之属不淂以幸赐。异端既斥。则佛老怪诞之徒不淂以幸干。而财赋自节矣。何患百姓之不富庶哉。百姓之富庶非务归本于学有关键学不能知臣愿陛下惓惓圣学以正大本急求所以富庶百姓之道。则百姓庶乎可富庶。无异于唐虞三代也以言夫夷狄之梗化则虏骄于北。羌黠于西。变诈之不测。侵掠之无常。驱之则不足于兵守之则不足于食。此西北之夷寇可虑也阻山川以为固。结此言夷狄未宾之实流民以为援。神出鬼没。蜂屯蚁聚。此荆襄之夷寇可虑也丹崖千仞。青壁万重。攻之则据险。守之则废财。此两广之夷寇可虑也团聚山岩。浮游乡邑。我进则彼去我退则彼来。此川蜀之夷寇可虑也夷狄之梗化。固可虑矣。然服之有其道焉大要在于修内治。布恩信急务在于选将帅足兵食。内治不修。则根本不固。恩信不布。则人心不服。将帅不选。则敌人不此言驭兵之要畏。士卒不附。兵食不足。则士仔不振。众心不守。欲修内治。在于戒逸乐。足民用。任君子。退小人。欲布恩信。在于宥胁从。绥降款。欲淂将帅。在于收人望。专委任。戒欺罔。欲足兵食。在于广屯田。增土兵。逸乐既戒。则主心日正。民用既足。则邦本日固。君子既任。则羣策日陈。小人既退。则奸弊日消。□从既宥。则叛乱日怀。降款既绥。则归附日众。人望既收。则将材日登。委任既专。则将士日奋。欺罔既戒则赏罚日明。屯田既广。□储蓄日富。士兵既增。则兵力日振。何患夷狄之不宾服哉。夷归本于孽狄之宾服非务学不能知臣愿陛下惓惓圣学。以正大本急求所以宾服夷狄之道。则夷狄庶乎可宾服。无异于唐虞三代也。嗟乎。陛下惓惓于唐虞三代之治。而臣惓惓勉陛下以唐虞三代之学者诚以大纲之未正。臣不忧也。万目之未举。臣不忧也。人伦之未明。臣不忧也。风俗之未厚。臣不忧也。百姓之未富厚臣不忧也。夷狄之未宾服。臣不忧也。臣之所忧者。大本大学正典起处相应陛下大本虽巳至矣或不能如尧舜禹汤文武之光明。陛下大学虽巳讲矣或不能如尧舜禹汤文武之精一。陛下由臣之言。持惓惓图治之心。致惓惓为学之力。如尧舜。如禹汤。如文武。则天理日明。人欲日消。妖艳之色。淫哇之声。不足以荡此心。便辟之言。侧媚之态。不足以眩此心。沈湎荒淫。盘游之事。不足以荒此心。华丽珍怪奇异之物。不足以侈此此正大本务大学之效心。神仙佛老异端之说。不足以惑此心。土木刑名征伐之类。不足以蛊此心。而大本立矣。大本既立。由是大纲可正万目可举。人伦由是而可明风俗由是而可厚。百姓由是而可富庶。夷狄由是而可宾服。薄海内外。由是而可熙和。　宗庙社稷。由是而可保安。　神器由是而可康宁。圣寿由是而可永延。　列圣由是而可增光。帝王由是而可匹休。而汉唐宋君。不足以望陛下之下风矣。若大本不立则虽疲精神。以正夫大纲以举夫万目以遂数者之效。而快陛下之心。亦将徒为文具。而天下之事。无可为者矣。此臣所以惓惓欲陛下从事于学也然臣之所谓学者。非稽同合异以博也。非此下中言大学之实钩深致远以为奇也。非缡章绘句以为美。臣之所谓学者即大学之道也是学也即尧舜禹汤文武之学也其目有八。而各有其要。平天下之要。在于治国。治国之要。在于齐家。齐家之要。在于修身。修身之要。在于正心。正心之要。在于诚意。诚意之要。在于致知格物。宋儒演绎其义以进告其君曰。齐家之要有四。曰重匹配。严内治。定国本。教戚属。修身之要有二。曰谨言行。正威仪。诚意正心之要有二。曰崇敬畏。戒逸欲。致知格物之要有四。曰明道术。辨人才。审治体。察人情。是书也乃千圣之心法。万古之成规。致治之良图。保邦之大道陛下必惓惓于此画而诵之。夜而思之。亲近儒臣。问质疑义。毌徒事虗文毌徒应故事毌徒闻于耳而不识之于心毌徒听于人而不践之干巳毌徒勤之于始而或怠之于终毌徒讲之于百辟云集之时。而即弃之于宫阃深严之地。毌以朝夕详委明析亹亹不倦而有间。毋以寒暑而有辍。或摘其要语而列之于屏障或参以　祖训而铭之于座右考之于经证之于史。如某事也。古人以之而治。以之而安。以之而盛。以之而寿。即愓然以省之曰。吾今日之所行。有合于此者乎。如某事也。古人以之而乱。以之而危。以之而衰。以之而夭。即惕然以省之曰。吾今日之所为。有类于此者乎。念念在此。念念之外无他念也事事此事。事之外无他事也如此然后可谓之惓惓矣。如此然后所存必正心所出必正言所行必正道所亲必正人如此然后身无不修家无不齐国无不治天下无不平也嗟夫人主之心。未尝不好治而恶乱也。好安而恶危也好。盛而恶衰也。子寿而恶夭也。然治常少。乱常多。安常少。危常多。盛常少。衰常多。寿常少。天常多。往往违其所好。而蹈其所恶。夫岂其本心哉。以其不能惓惓于学。而陷于不知故也。如人之疗病。未尝不爱其生。而卒至于死。亦岂其本心哉。以方书不熟。而用罕譬而喻药不精故也。方今天下大势。如人受重病。非不枵然且大形犹人也。然内自腹心五脏。外四肢百骸。无一毫一发不受病。有识者以为寒心。而庸医委之曰安。病者不悟其非。和之曰吾无病也。昔扁鹊见齐桓侯曰。君有疾。不治。将深。桓侯曰寡人无疾。如是者三。扁鹊望见齐桓侯而走。后五日。桓侯疾作召扁鹊。鹊巳逃去。臣愿陛下以本心为元气以良为明医以古圣贤经史祖宗宝训之言口方为药石惧病之将深而豫治之信任明医熟察古方深究脉理精择药石节嗜欲慎防护日调其元抵掌剧谈不避忌讳即洛阳少年未必多让气急寻其病根之所在而刬除之则元气日固于内邪气不攻于外而百病自消天年自固何忧不如尧舜不如禹汤不如文武者乎及今犹可为也失今不为臣恐扁鹊望之而走矣虽噬脐无及也唐虞三代。与我祖宗列圣之大纲无不正。万目无不举。元气本固客邪难入。病无自而生也。汉唐宋诸君。或大纲正。而万目不。或万目而大纲不正。元气未固。客邪易奸。随病而施药者也。自唐虞而三代。自三代而汉唐宋。用是道则治不用是道则乱川是道安。不用是道则危。用是道则盛。不用是道则衰用。是道则寿。不用是道则天。用是道则延长。不用是道则短促。然则是道也。乃世道治乱之系也。社稷安危之所关也。风俗盛衰之所由也。人主寿夭之所本也。国祚短长之所在也归重君心此正本澄源之论陛下可不大于警于心乎。易曰。正其心。万事理。差之毫厘。谬以千里。董仲舒告武帝曰。尊其所闻。则高明矣行其所知。则光大矣。高明光大不在乎他。在乎加之意而巳。臣愿陛下加意干臣之言。毌如武帝不加意于仲舒之言也。苏轼对神宗曰。天下无事。则公卿之言。轻如鸿毛。天下有事。则匹夫之言。重如丘山。今天下不可谓无事矣。臣愿陛下不视臣言如鸿毛。而视臣言如丘山。则天下幸甚。生民幸甚。臣俯拾刍荛。上尘天听不胜战□之至。谨对 

　　○弘治壬戌廷试策（康海） 

　　弘治壬戌廷试策 

　　康海 【状元】 
　　皇帝制曰朕膺天命承祖宗列圣之统。以临天下。于兹十有五年。夙夜兢兢。思弘化理。非法诸古而不可。然甞考之前代。继统之君。守成称贤。莫过于夏之启。商之中宗。高宗。周之成康。之数君者。治绩之美。具在方策。果何道以致之。近世儒者之。谓圣王以求任辅相为先。又谓君之圣者。以辨君子与小人。数君之致治也。其亦有待于是邪。且辅相之贤否。君子小人之情状。未易知也。兹欲简贤为辅。用君子。不惑于小人。将安所据邪天下之务。固非一端。以今日之所急者言之。若礼乐若教化若选才课绩征赋之法。兵刑之令。皆斟酌于古。然行之既久。不能无弊焉。祛其弊而救之。欲化行政举。如祖宗创制之初。比隆前代。何施何为。而淂其道邪。子诸生积学明经。通于古今之宜。其具实以对。毌隐言。毌泛论。朕将采而行之李相国西涯公评条陈礼乐之兴废发明教化之盛衰以反选课之有方征谕之有□驭□之有□□刑之有□一一中款来路归本君身尤见忠爱卓识臣对臣闻天下有不可易之道而常获于人主有不敢易之心盖天下之事。未有舍道而能集者。而道固不可易也。心之所向。道之弘否所关。一有所易。则所以修乎身者。必不能实用其力。而道之在我。知之不明。守之不固甫迁于此。或转于彼。虽欲勤励以求治。而弛张予夺。一无所拟。窥伺媒孽之辈。共起而乘之。虽有贤人君子立于其朝。漫不相信。甚者或斥谴罢。不为之所。天下之治。将焉所赖而成乎。惟有以真知。道之不可易其心常忧勤惕励。而不敢以一毫苟且轻率之意。杂之于中。择之必精。执之必固。使用人取善。各有定则。贤否莫吾乱。而君子小人。不相尤。既淂其人而任之以事。则政无不举。而法无不言。天下之治。宜无有不成者矣。古之人君。未有不达于是。而能致其治者也。亦未有徒达于是。其心终有易焉而能以无弊者也。洪惟皇帝陛下以至圣之德。抚盈成之运。十五年来。民安物阜。虽尧舜禹汤文武之业。亦不过此。而策士之诏。乃犹惓惓焉。以化之不洽为念。陛下岂诚有未达于是。而犹待于问哉。臣有以仰窥不可易之道不敢易之心二语乃一篇大旨圣心之于道固有不自易焉者也臣甞谓古今豪杰之士。不淂所遇如子思孟轲之流。亦且徒。而臣之庸昧。乃际遇若此。臣敢有所讳而不言哉臣惟天下之深患。在于久安极治。而机括所不见者。莫为之虞。此言古之圣主常存不敢易之心陛下夙夜兢兢。思弘化理。此固宜也。然用于已。不若资于人。求诸今。莫若法乎古。古之君心纯乎道未甞敢以为易故其用人行政。有非后世之所能及。如启当禅授之后。继禹之业。守之以敬。而伯盖之用。终始无间故道之得于禹者。无废坠。不举者矣。中宗高宗。一切信任陟扈传说之属。而又本以严恭寅畏。恭默思道之心。成商之治。夫岂无所据邪。殷之顽民。杂于管蔡武庚之手。武王之泽未洽也。使非悔悟于周公。笃信于君奭。借有成康继序不忘之思。旌别淑慝之意。而礼乐之化。岂能如诗书所道哉。程颐曰圣王以求任辅相为先。欧阳修曰。君之圣者。以辨君子与小人。盖政以人而举。人既存。则政自无偏弊不举之患。而治之天下者。可成也。陛下欲求数君致治之绩。独可舍此而他务邪亦惟有不敢易之心而已天下之政。孰有出于人主之心者。况用人之际。又其本原所自之地哉。圣制谓简贤为辅。用君子不惑于小人诚灼见其必然而忧勤之心。有不能自巳者也。盖大君为天地之宗子。必有大臣此言贤否当别以为宗子之家相。相之职。所以辅养君德。而赞成政化。天子不可以日无者。岂惟夏商周为然。皋夔稷契之流。虽尧舜之世。亦不可无也若其贤与否。则必辨之于先。而后可任之于后。苟辨之不明。用之不当。则天下之祸。反有不可言者矣。何者。以匹夫之贱。而上与天子共事。其所为操纵予夺者。无一不为天下之所禀受。使心术或不正。而学识或不醇。则其所坏。非如有司之一节一端而巳。故必先有不敢易之心然后修之身者。无往不实。修之身者既实。则出乎我者。无乎不正。而人之邪正。自无慝。于是择其贤者而用之。则辅相淂矣臣于今日。岂以不淂　为忧哉。特恐所以符之者。不至尔。臣在草野间。闻　朝廷用大臣。必极耸动。以为谘谋亲信。将必有出于恒品之外。今上于　京师。乃或有未然者。臣愿陛下为之礼下。务淂其心。而使尽其职。凡远猷大略。不为羣议所诎。一政一令。必与之深言极论而后布。则小人虽欲肆其指摘奸人情状殆尽无所忌惮之私。以惑吾听。而其情巳先觉矣。盖小人之情不过趋利避害去其所恶而求其所喜者而已然亦必掩之而不甚露故利之来或逊且谢之害之至或以为所分且蹈之夫辞之不力则得之不固受之不力。则去之不决。及利害□千必不可巳则亟去与取之恐后也方其有所勉而为之也其卒不可掩者巳跃然于。甘言悦色之间即此试之小人之情可复遁乎既得其情则宜亟去之去之不亟则或为他巧所中而犹未免于有惑随有即觉随觉即去如是而巳如是则君子小人不相尤君子小人不相尤则动无所妨而天下之务自无凝滞不举之患矣臣请。以圣制所及数者言之礼乐不可以一日无此。万古不易之论。然此言礼乐之弊其兴也。虽专重其实。而亦未甞遂弃其文。臣窃见近之所为礼者。疏简纵逸。虽所谓仪文之末。亦未之有。所为乐者。残缺废坏。虽所谓声容之细。亦不备。盖不淂其本。而安于苟且将就之习。固如是也。苟学校之教。有以振作而兴起之则。人心自无不止之欲。而其情自无不和之发。凡见之宗庙朝廷乡当之际。自有以去其疏简纵逸之习。而补其残缺废坏之弊。将不俟于进退升降。而节锺鼓羽钥而和矣礼乐有不兴者乎。至夫教化之所在。其机系干人主之心而其应属之天下此言端教化之政之广。萃英俊之士使之郡游于学。读书穷理。且或莫为之变。而欲驱天下之愚民。使悉归于礼让和乐之域。固巳难矣。莫若先以恭俭忠厚。躬行于上。不为声色土木货利玩好之所移易。而后徐以示于天下。天下方以前日之侈纵相安。而上旦之所闻见乃如此。其心亦必悚。然以思。冷然以省苟一二大家巨族。顿悟而倡改之。则人之乐从者众矣。选课□法则臣于此。有所深惜。祖宗之于士。养之以道义。而信之以赏罚其用也。不为之□。而其课之也。幽明殿最。各为之等。故人皆勉于其官。而优于其此□□□之弊事。比者稍有兵荒。而纳粟买官之人巳满吏部之簿矣。虽有才德。□于所用之期。用未及。而颠毛巳号种种。能以壮节自励者。曾几人哉。又况黜陟之施。一惟流品是视。苟不本于科甲之选。高官重秩。未肯轻予。则彼无所慕于中者。又安有所。忌于外哉。臣愿严莫侥幸觊觎之禁。使冗儒不识之徒。一一谢去。选惟其才。而不尽拘流品。视之以官。而课之以实。如苏洵所谓某人廉吏也。有其事以知其廉。某人能吏也。有其事以知其能。然后因其取否。以加赏罚。天下之人。望以其才自此言赋法之弊见者。亦将知所变矣。征赋之病大抵冗耗过多。而司会莫为之省。非司会之不省。势不得也。自京师言之。食之仰于江南。岁数百万。而权势所畜。无籍之辈。不为国家分寸之益者。乃至百千借其空名以耗实费。至有水旱饥馑之变则又加倍以取于江南之民。臣闻土日掘。则陷继之。江南之民贫甚。则江。北可。晏然以不顾乎况今边境之扰。未甚妥帖前日榆林大同之役。马死食匮。所费不知几千万。而无用之兵。又坐□于是。山陕之民。丁运之法。无不备举。老幼妇子。流离移析。外患未除。而内地巳困。宁不为可惧邪。臣欲去冗耗无用之费。而车权门招集之弊。息江南之民。以固根本。边境之扰。但以付之良将。不用统制之属。带挟侥幸之徒。以耗军食。而又复此言驭兵之弊屯田之实。省丁运之苦。用固无不足者也。兵则无于生养安息之间。为之深计。使不受役于私门。而淂给其俯仰。奋迅激烈之气。又必常振励之。使之无所沮丧。今有一级之劳。而大家右族。诃谴夺去。不敢仰视。将何所以奋乎。况夫新旧逃流之兵方以官法逼之。复伍釜爨之用。俱无可充。又其居无亲戚往来之接。其心之欲去已甚矣。卫所之宫。又以严刑深计。钩取其有。彼方有欲去之心。而此又逐之使去逐矣而不去。岂人情哉。欲兵之强。而二者。特不之详。臣所以深虑也。用刑之际。洞照物情。而不为所□。明者皆足为之。而法之轻此言用刑之弊重。则有一定之制。既淂其情。必为之继。使贵贱无异施。豪右寡弱无异决。则令之所出。即无不从。天下之奸。当必随禁而革。盖天下皆天子之民。则刑期于必戮。赏期于必淂。不待命而后知者也。豪右之徒。有所倚仗。得以自。而寡弱之人。骈首就死。人之情。孰不畏死。而不求所以自脱哉。此尤陛下之所宜置念者也。夫数者之务酌之于古而行之于今宜有不可易者而其弊犹若此圣制所谓祛其弊而捄之。欲化行政举。如此言慎取人以为立政之本祖宗创业之初。比隆前代者。岂有他哉。亦取诸人而。巳孔子曰。为政在人。启以下数君。不过中才之主。一得其人。且足以为治。而况陛下神圣天纵。出于寻常万万者哉。然臣于此窃有说焉。盖政虽举于有人。而身则所以取人之本。故孔子又曰。取人以身。欲淂人而不先修乎身。是其心之所存。轻忽率易。不能不累于爱憎之私。而用所不当用。舍所不当舍者。有矣愿。此言修君身以为取人之本陛下急于修身。以端取人之则。然所以修身者。又非勉强矫拂之所能致。必自君臣父子夫妇昆弟之间。以至于动静语默一事一为之际。常加儆畏。肉省于中。果当于理。而不悖乎果非其当然之则。而狃于外诱乎使天理纯明私。欲净尽则。身无有不修。而道无有不尽。酬酢斟酌。自不谬于天下之是非苟用乎人。其用必当。苟发干政其发必精。治功之隆。必能追配此言修身之功当终始如一祖宗。卓越古昔。而有诗书之所不及载者矣。彼汉唐宋区区小补之治。又恶足论哉。然臣又闻治不患于始之不淂而难于终之有继伏惟陛下常存不敢易之心以守此不可易之道则国家天下之幸非独臣之幸也。臣无任惓惓忠爱之至。臣谨对 

　　○弘治庚戍廷试策（钱福） 

　　弘治庚戍廷试策 

　　钱福 【状元】 
　　皇帝制曰。朕惟天子。父天母地而为之子。凡天下之民。皆同胞一气。靡所不统。故又曰。大君者。吾父母宗子。宗子継承父母君主天下。其责甚大。必养之有道。教之有方。举天下之民。无一不淂其所。责斯尽焉。古之君天下者。莫盛于唐。虞舜。夏禹。商汤。周武。皆克尽宗子之责。号称至治。其后若汉。若唐。若宋。英君谊辟。宗子之责。或尽或否。而治亦有称。其迹臭载在史。可考而论之欤。夫自唐虞而下。诸君宗子责无不同。当时制度之立。政令之行。又无不同。而要其治效之所至乃有不相同者。此固世道之渐降然。夷考其实。亦尚有可言欤。前贤论王者之道。每以位天地。育万物。参天地。赞化育为极至。于是宗子之责有相关欤。朕膺天命。嗣守祖宗鸿基宵旰孳孳思尽宗子之责。比隆古之圣帝明王。其行之之序。自何而始欤子诸生饱经饫史。以侍问必有灼然之见。其详着千篇。朕将亲览焉。商相国素庵公评上述唐虞三代下及汉唐宋诸君凡□民教民之法为治致效之分数于□行事一一□列如□□□□□□才□能到此臣对臣闻人君尽代天之责以成配天之治者皆一心之用也盖也者。天之所以与我者也。天下者。天之所以责我者也。天不能自养乎民而责我以养。天不能自教乎民而责我以教。所以与我者。与人同。而所以责乎我者。独修。故凡所以教养乎天下者。必反而求之乎心天下虽大一心运之而有余矣苟不求之天之所以与我之心而徒务乎责我者之事则为之而不淂其本施之而不淂其序养民虽勤而终非仁心实惠之寓教思虽悉而终非躬行必淂之惟欲天下民物之各淂其所亦难矣天下之有一不得其所则天之所以责我者不能尽是天地自天地民物自民物而吾身自吾身尚淂为天地之宗子乎哉天如此其高地如此其厚而吾之治如此其小尚淂为配天之治乎哉书曰天佑下民。作之君。作之师。惟其克相上帝。宠绥四方易曰。后以财成天地之道。辅相天地之宜。以左右民皆。言人君受天与之全任天责之重必心字是一篇大纲领当尽是责以成是治也然要其所以为之者岂出于一心之外哉即是而观。则唐虞舜夏禹商汤周武之底于盛治。汉唐宋之仅为小康。钤日之欲比隆前古者。葢必有说矣洪惟皇帝陛下锺天地之粹气。禀天地之全德。以抚有普天率土之人民。　临御以来。励精图治。凡可以当天心。慰人望者。无所不用其极诚可谓大有为之君。可谓善继述之原问题宗子矣。然乃不自满足首进臣等于□廷。询之以父母宗子之责且谓儒者之道以位天地育万物参天地赞化育为极至而求行之之序所自始焉臣有以见陛下之心。真知儒道之至重。深图君责之惟难。直欲无一念之愧乎天。无一事之愧乎古。无一制度。无一政今之不淂其宜无一民一物之不被其泽而后已。顾臣愚昧。何足以知之。然于乾坤之间。淂与胞与之列。厕名为。久荷　教育窃有志乎圣贤之学其于参赞之。家相之事。虽不敢与闻。而所淂于天以生之理。为化之所固有者。固不容诿于不知矣敢不援经□史为陛下陈之臣惟天子。父天母地而为之子云者此汉需班固之言也。大君者。吾父母宗子云者。此宋儒张载之言也。盖天下之理。未甞不一。而天下之分。未甞不殊故自天地而言则君为天之子对民物而言则君又为天地之宗子独不观诸家以家之宗子喻天之宗子甚明切爽恺乎一家之中。凡继其祖者。均淂称为宗。凡继其宗者。均淂称为之。惟宗子则上承宗祧。下合宗族。而独淂谓之宗子。故冠婚必告之。而莫敢专祭祀必主之而莫敢僭富贵必保之而莫敢加岂故以是而尊宗子哉。诚以父母所遗之体。赖宗子以养父母所遗之业。赖宗子以教宗子之所在。即父母之所在自。不淂不以父母尊之也。天下之众。凡禀气于天者。均淂父称乎天。凡赋形于地者。均淂母称乎地。惟大君则继承天地统理民物而独淂为天地之宗子。故谓其所居之位曰天位谓其所享之禄曰天禄谓其所都之邑白天邑亦岂故以发明宗子二字最□是而尊大君哉。诚以天地所与之形。赖大君以养。天地所与之性赖大君以教。大君之所在。即天地之所。自不淂不以天地尊之也。向使为家之宗子者不能教养乎家。而家之人有不淂其所。则一家淂以望之。而宗子何以逃其责于父母哉。为天地之宗子者。不能教养乎天下。而天下之人有不淂其所则天下淂以望之而。天子亦何以辞其责于天下哉试此言唐□三代教民养民治□之实以唐虞三代之君天下者言之其养民则敬授人时。播植百谷六府孔修。辑宁□家。大赉四海也。其教民则恊和万邦。慎微五共。文命四敷克。绥厥猷。重民五教也。其为治效则或赞其如天。或美其风动。或称其天迪。或以为格于皇天或以为配天其津也。其于代天之功。皆能大有所为而宗子之责无不尽也。以汉唐宋之君天下者言之其养民则有藉田代田之诏。有口分世业之法。民籍以定。经界以□。其教民则石渠此言□唐□诸君养民教民治效之实白虎之讲说。弘文广文之招延。慱学宏辞之有试。看详学制之有议其为治效则或杂伯。或杂夷。或偏安。不振。不尽武力者。不能免向隅之泣。与民休屲愭。不能免徭役之劳。宽厚待民者。不能免闾里之怨叹。尊师重传。而徒事乎章句训诂之文。大召名。而无以变云月露之态。崇尚理学。而无以革词赋浮靡之习。其于代天之功。虽或有所为。而宗子之责。则不能以皆尽也。夫其为宗子之责本同。为治之制度政令亦略同。而治效至。乃若是悬绝者。岂世道之降。端使然哉。臣甞求其故矣。曰钦明文思。曰浚哲文明。曰克勤克俭。曰克宽克仁。曰执兢维烈。此其心纯乎天天地民物。皆其度内。所以立制度行政令。而教养乎天下者皆心之所为用也或恭俭归重心字此卓识也是尚。而学宗黄老或经术是尚。而往多褊察。欲行仁义者。大伦或巳亏。仁厚有余者。刚断或不足则其心。为私欲所杂。而不知民胞物与之义。虽有制度之立。玫令之行。不过虗文美观。以为教养之具。恶能尽其心之用哉若夫位天地。育万物。参天地。赞化育云者。此则子思之言。而亦张载之意也。盖人之一身。与天地并立而为三。分虽有高下大小之不同。而理气之贯通者。未甞有同吾之心。正则天地之心亦正。而天地位。吾之气顺。则天地之气亦顺。而万物育。吾能位天地。育万物。则化育之大。吾淂而赞之。天地之高厚吾淂而参之。儒者之道。必极于此。而后可以为人。尤必极于此。而后可以为君。可以为宗子也唐虞三代。能尽宗子之责者。此也汉唐宋有宗子之责而未尽者则未极于此也然此岂可以矫伪为亦岂可以旦夕致哉。必自戒慎而约之以至于至挣之中。无少此言尽心之寔偏倚。而其守不失。则有以致吾心之中。而天地之所由以位也。自慎独而精之。以至于应物之际。无少差谬。而无适不然。则有以致吾心之和。而万物之所由以育也。张载亦曰。存心养性为匪懈。即戒惧之事也。曰不愧屋漏为无忝。即慎独之事也。此欲尽宗子之责者。所当知。而今日行之之序。所自始焉者也。臣草茅疏贱。未甞入侍帷幄亲。奉　旒扆。以仰窥所谓戒惧慎独之。然读悯灾儆変之谕知点心字有关键陛下有畏天命之心。观守成由旧之政。知　陛下有畏祖宗之心。至于人材之进退奏疏之可否。又有以知陛下有畏公议之心畏之一言。戒惧慎独之明验也而臣行谆谆言之不置者。诚以矜持于天下耳目所共及者易为力存省于一巳耳目所不及者难为功伏愿陛下于万几方暇之际。一念未萌之时。虽不必明堂听政也而正衣冠。尊瞻□俨乎如百官之临。虽不必宣室致齐也。而定此详言尽心之功思虑。绝嗜欲。澟乎如上帝之对。使本源澄澈如明镜止水照之而无不见使方寸轩豁如空谷虗室纳之而无不容及夫卒然之顷一念之萌。又必察其果出干天理之公而天下民物所同欲乎。则毅然行之。惟恐其不力。果出于人欲之私。而天下民物。所共恶乎。则断然去之。惟恐其不至爱□之动则察其所爱而欲□之。与所□而欲远之者何人喜惧之发则察其所喜而乐为。与所惧而不敢为者。何事毌曰九重之遽一念之差人不得而知也天下之视听□是乎在焉。毌曰五位之尊。一事之失人不淂而非也神明之昭鉴于是乎存焉。斯可谓之戒惧慎独。而天之所以与我者为无慊矣由是推此言尽心之效之以立制度则制氷之立此心也推之以行政令则政令之行此心也推是心以飬民自有以着保惠赒恤之实推是心以教民自有以为转移感动之机。至于一法之废兴。则曰吾为天守法。非吾所淂而轻变也。一钱之出。则曰吾为天惜财非吾所淂而妄费也一官之命则曰此天之所以命有德□□□淂而专也一刑之用则曰此天之所以讨有罪者吾不淂□□也凡吾祖宗之所贻谋者期之于必行凡古帝王之所垂法者期之于必可行斯可谓之善教善养而天之所以责我者为无负矣总括大意始尽如是而称为天地之宗子真所谓践形惟肖者矣真所谓圣其合德者矣代天之功乌有不尽配天之治乌有不成儒者之道焉有不极其至哉然臣又□之。周公之告成王曰。若生子罔不在厥初生自贻哲命。言始之不可不谨也。伊尹之告大甲曰。终始惟一。时乃自新。言终之不可不谨也。凡臣之所以为陛下谋始者。皆陛下之所当自贻者也。日新之功独不当加之意乎。夫难操而此既仲尼无卷之意易舍者心也。难成而易也者治也陛下于今日之所言。试以质诸他日之所言者。果有异乎。今日之所为。试以质诸他日之所为者。果有异乎。保守于盈□之间。而儆戒于宴安之后。持循于奋迅之余。而驯致乎□大之盛。则所以代乎天者。有自强不息之。所以配乎天者。有纯一不已之妙。天下之所戴以为大君。所赖以为宗子者。真足以比隆唐虞三代而不愧矣。臣请以是为终篇献臣不胜恳切忠爱之至。臣谨对 

　　○正德辛未廷试策（杨慎） 

　　正德辛未廷试策 

　　杨慎 【状元】 
　　费又□□湖公评□武兵农之说□上类模棱剿袭靡有定见实学此卷枕藉羣史参之典故抵掌纵横无不中彀而磊磊落落有登坛雄世之槩子所谓天下士非邪郎执鞭所慕矣皇帝制曰。创业以武守成以文昔人有是说也。然兵农一致文武同方。其用果有异乎。文武之今。始于何时。兵农之判起于何代。尝质诸古矣。书称尧曰。乃武乃文于舜称文明。禹称文命。而不及武于汤称圣武而不及文周之谟。各专其一。且三代迭尚。而不言武周列四□。而兵不与焉。何也。汉唐宋之英君令主。或创业而兼乎文或守成而兼乎武或有未备。亦足以善治。论者又谓天下安。注意相。又谓天下虽安。忘战则危。是治兵之道。果与治民者。同邪。异邪。我太祖高皇帝以圣神文武。统一天下。建官分籍。各有定制。列祖相承。率循是道。百五十年。治定功成实由于此。然承平既一久。玩愒乘之。学校之法具存。而士或失业。蠲贷之诏屡下。而人多告饥流徙之余化为盗贼以遗朕宵旰之忧今赋税馈运。民力竭矣。而军食尚未给。调遣战御兵之力亦劳矣。而民患尚未除。或者官非其人乎。铨选之制。黜陟之典。赏罚之今。亦未始不加之意也。兹欲尽修攘之实。谨恬嬉之戒。文治举而武功成天下兵民相卫相养。于之无事之天。以保我国家久安长治之业宜何如而可。子大夫志于用世。方策试之日。不暇以微词隐义为问。姑举其切于时者。其为眹陈之□篇以文武兵□为柱以德与功为眼□□□点缀奕奕千百言而刀□□□不乱臣对臣闻帝王之御天下也有出治之全德有保治之全功文武并用出治之全德也兵农相资□治之全功也于并用而见其同方。则天下之政。出于一。而德为全德。如日月之在天凡所以照临者。胥天之德也。于相资而见其一致。则天下之治。出于一。而功为全。如手足之在人。凡所以待行者。皆人之功也。由是联属天下以成其身。纲维其道。以适于治体气化闻俗词轩发统相承。而无偏坠不举之患。本未具备。而无罅隙可议之疵。放之四海而皆凖。传之万世而无弊。帝王为治之要。孰有加于此哉。臣自少读帝王之书。讲帝王之道。窃有志于当世之事。然学焉而不敢言。言焉而不达。今幸近起尺之威。立方寸之地。制策所及者。皆是道。与是事也。臣敢不罄一得之愚。以为万分之助。伏覩何一道同一民数句便是提矕挈领之说一篇大意张□□□圣问首曰。创业以武。守成以。而又曰。文武同方。兵农一致。果有异乎。臣惟三代而上同一道也勘乱则曰武守成则曰文同一民也无事则为农有事则为兵初未始异也。在易明两作离。文明之象也。上九王用出征有嘉释之者曰。刚明及远。威震而刑不滥斯不亦可见文武之同方乎地中有水师师诵文武兵农之一旅之象也。而释之者曰。伏至险于大顺。藏不测于至静。盖寓兵于农之意。斯不亦可见兵农之一致乎是故一张弛号为此述周制文武之台善道。刚克柔克。恊于皇极。周公冡宰。实兼东征。毕公为公。亦总司马武夫堪腹心之寄吉甫有文武之称。以天保治古而未尝无武。以采薇治外而未甞无文。文武固未分也自秦不师古。专以武勇立国。语诗书者有刑。斩首者进爵。民勇于此述秦汉唐宋文武之分战。皆忘生好利之人。士贱以拘废于戈羽钥之习。至汉袭秦制。立丞相将军。而将相之职异。唐宋以来。置中书元帅枢密。而军国之权偏此文武之出于三代之后也成周之制。以田赋出兵。一井之田。出戎马四百疋。兵车百乘。一封之田。出戎马四千疋。兵车千乘。□方千疋。畿封方井。出戎马四万疋。此述周制兵农之合兵车万乘自五人为伍。积而为两为卒。自五卒为旅。积而为师为军。天子之六卿六军。诸侯之大国三军。次国三军。小国一军。而降杀有等焉。一方有事。则命将出师。迨功成献俘。将归于朝。即守职之吏。兵散于野。即缘亩之农。兵农固未判也至管仲相齐。欲速图霸业。乃坏周兵于内政。分国中以四乡。此述齐秦兵农之分使国中之民为兵。鄙野之民为农。兵不服耒耜之勤。民不识于戈之具。以至勾吴之羣。秦昭之锐。古成周之制。变易尽矣。此兵农之判于三代之衰也载质之诗书所称。古之帝王未。有不兼文武之德。均兵农之功者。称帝尧者曰。乃武乃文。四表之披。即所谓文。丹水之战。则所谓武也。舜之诛四凶。禹之格有苗。固可以武功名。而亦文明文命之余事也。布昭圣武。见子伊训。然圣谟嘉言。谓非文武之全欤。文谟武烈。称于君自此以后合论文武兵农历引诗书□及唐宋离合変化真如风行电掣不可端倪陈。然整旅伐崇。下车访道。二者。正未始偏废也。三代迭尚。曰忠。曰质。田。而不及武者。盖言忠质文。则武固在其中。必以武言。则是秦之所尚而。非三代之治矣。周列四民。曰士农工商。而兵不与者。即臣前陈寓兵于农之。专以兵言。是为后世之制。而非成周之旧矣。汉唐宋之君。如光武之投戈讲艺。太宗之身兼将相。庶几创业而兼乎。其未备者。如汉高之不事诗书。而规模宏远。盖其宽仁大度。暗合乎道。兄能善陆贾文武并用之言乎。孝武之封狼居胥。宪宗之平淮西西蜀。庶几守成而兼乎武。其未备者。如仁宗之时。西夏猖獗。而致四十二年之太平。盖其深仁厚泽。培植国本况能用韩范儒者之将乎。陆贾之言曰。天下安。注意相。则在承平时。不可不修文德。故曰。人君以论相为职。又曰。将特大有司耳。非此也。司马法曰。天下虽安。忘战必危。则在承平时。不可不饰武。治兵所以□兵讲武所以偃武两言是千古确见备。故曰。君子以除戎器。戒不虞。又曰。圣人贵未然之防。是知兵以卫民。民以给兵。治兵乃所以镇兵。讲武即所以偃武。治兵之与治民。亦共而同也汉之军制以南北兮南军主环卫王宫。北军主廵绰京城。有骑士。有材官。与夫南北之车骑东南之楼船。临淄之手。荆楚。之剑客。皆仰给于县官而不缩此历叙汉唐宋兵制于齐民。识者惜其去古未远。而不能复。此汉之治民。与治兵异也。唐府兵之立其制最善。兵散于府。将归于朝。所以弭祸乱之原。二十为兵。六十而免。而民无久役之劳。三时耕稼一时讲武。而兵无常聚之患。器甲出于民。衣粮出于民。而国无养兵之费。治民与治兵同。而论者。许其为近古。良有以也。宋之制有三衙四厢诸总管钤辖诸将。然终宋世。国威不振者。殆数语总收上文兵权失轻。而兵民分之过也。由是言之。文武者。其名也。兵农者。其实也。三代而上兵出于农而文武不得不合三代而下兵判于农而文武不淂不分夫苟知文武之所以同。则所以治民与兵者。不容以异矣。洪惟我论国朝文兵农之制瞭如□火洞于破的至明至晰至详至备经生中亦有熟于典故如用修者乎太祖高皇帝独禀全智首出庶民。扫开辟所未有之污。复帝王所自立之地。　武功之盛。无以加矣整人伦于用夏变夷之余兴文教于拨乱反正之始。文德之盛。又何如哉。当时之建官也。科目。则有文举武举。官联则有文班武班。部属。则有文选武选。当时之定籍。也常产则有屯田民田。户籍。则有军籍民筙。官署。则有州县卫所。然干纲独断无威柄下移之失大牙相制。无尾大不振之患有事则共与机密之谋。无事则各掌兵民之寄。在京有司马以提督军营。在外有宪臣以总制边务。臬司有兵备之权。县吏专廵捕之职。名若分而实则相属职若判而任则相维。保治之法。盖与三代而同符。也。至若。□□列圣徽猷斐亹粹拔瓌琦瑰丽盖风震为役而日星争烂者太宗表章经史。而外清朔漠之尘。宣宗崇重儒臣。而出平汉邸之变。列圣相继。益懋益敦。百五十年来。固皆以文致治□庙筭不遗。神武不杀。　伟烈宏功照耀简册寿国。脉于箕翼安国。势于盘石斯世斯民。盖有由之而不知者。恭惟皇帝陛下保富有之业。思日新之图阅历熟。而见理明。涵养深而持志定。垂衣拱手。而天下向风。伟识雄词动颜变色。而海内震恐疆场之虞扑之于方炽萧墙之梗。消之于未形。君子洗心以承休德。小人延颈以望太平而皇心谦冲。谓承平既久。玩愒随之臣伏至此有。以知陛下出治之全德保治之全功可因此一念而举矣臣窃以为此重学校陛下求治之心甚至。而奉行者。或有所未至焉。夫学校者。风俗之首也程颢谓治天下。以正风俗。淂贤才为本。使主学校者皆淂其人。教之之法。悉如阳城之在国。胡瑗之在湖学一道德以明礼义尊经术以定习尚不荒于嬉而毁于随则。淳厚之可。而士之失业者。非所忧矣。民者国本所系。邵雍谓宽一分。则民受一之赐。所以宽之者在朝廷。而近民者。莫切于守令使为守令者。皆淂其人。养之之法悉如黄霸之在颖川。张咏之在益州。遵奉诏条宣。布此论盗贼滋多繇于教养无法知本之言也德意。不以茧丝先保障不以抚字后催科。则因革之俗可期而民之告饥者。非所忧矣。流徙之余。聚为盗贼。亦由教之无法。养之无素故也。以人情言之。盗贼亦人耳。人莫不爱其筋力肌肤也。莫不爱其父母妻子也。莫不爱其田庐赀产也。在上者。不以无益之工役。苦其筋力。不以不中之刑罚残其肌肤。不以流离病其父母妻子。不以诛求损其田庐赀产。则彼岂不自爱。以蹈必死之地哉。今潢池弄兵。绿林称号者。在在有此论简兵以省则之。赋税之过。春支秋粮馈运之弊十室九空农事在所当重也。迩者出内帑银二十万两。以济西蜀之军储。爱民可谓深矣。臣愚以为本土之蓄积。宜自足用。昔人有言。兵务精。不务多。今为将者。兵每务多。而财馈每患其寡。兵既多。则财馈不得不多。财馈既多。则民力不容以不屈。是民以养兵。而亦不可反为兵困也。调发之伍。动以千百。战御之。十无二三。兵此论宜用上兵不宜调京军政尤所当急也迩者发京营兵三十骑。以平山东之反侧御患可谓切矣。臣愚以为本上之壮士。宜自可用。昔汉击匈奴用六郡良家子。葢其熟知险易。力卫桑梓比方他方。所谓发一可当百。况京兵一出。既有行迹。居饷之劳。亦有居重驭轻之戒。固可权其宜于一时。而非可继于旬月。是兵以卫民而亦不可过为也。此论官人之法圣问又谓或者官非其人。臣愚以为一代之才。自足以周一代之用。特患用之不淂其道耳。用之诚淂其道。则贪可使也。诈可使也况蕴德行而志功名者乎。选举之制公矣宁无腐儒而当事局历济而投散者乎。黜步之典当矣。宁无冗食备员之辈。隐贤遗才之叹乎。赏罚之令明矣。宁无滥竽而受赏。戴盆而免罚者乎。诚使官各尽其人。才各尽其用。人人有忘私之雄□之气趋卓之才如□万□舟于雄涛覌者神竦公。事有爱国之诚。彻桑土于未阴之时。徙积薪于未火之日。一郡有警。则傍郡切震邻之忧。一时有警。则先时思噬脐之悔。敌至不惧。敌去不侮。不因人成事。老吾之师。不旷日。持反。而匮吾之财。内修外攘之实。必尽于条之外。文恬武嬉之弊。必作起于玩习之余则文德之敷。云行两施。武功之建雷。厉风行。远可以帝王之善治。上可以光祖宗之谟列。国家亿万年之历。可以配天地于无穷矣。臣愿德功字而回龙頋左陛下益崇此德益保此功存无怠无荒之心。为可久可大之道。惟万几之暇。少力意焉。则凡所以策臣者。可次第而举矣何暇于多。言为哉。臣于冐天威。不胜战栗之至。臣谨对。 

　　○嘉靖壬戌廷试策（申时行） 

　　嘉靖壬戌廷试策 

　　申时行 【状元少师】 
　　皇帝制曰。朕为自昔帝王莫。圣于尧舜史称尧舜垂衣裳而天下治矣。然当其时。下民犹咨。洚水为灾。有苗弗率。则犹有未尽治平者。岂二帝固弗之恤欤。抑其臣任之于下而。上可以无为。不然。何以垂衣而治也。三代莫盛于成周。宣王中兴。诗称召伯平淮夷方叔征蛮荆。吉甫伐玁狁。惟得其人以今命之。是以不劳而治朕甞嘉之。甚慕之。朕抚天下四十有一年于此矣。夙夜敬事上帝宪法祖宗。选任文大吏之良。思与除民之害而遂其生兢业不遑未甞有懈。间者水旱为灾。黎民阻饥。戎狄时警。边圉弗靖。而南贼尤甚历。时越岁。尚未底宁。岂有司莫体朕心。皆残民以逞有。以致之欤抑选任者。未得其人或多失职欤。将疆圉之臣未能殚力制御玩寇者欤。夫朕有爱民之心。而泽未究。有遏乱之志而。效未臻固以今昔不类。未得如古任事之臣耳。兹欲使。上下恊虑。政事具备。兵足而寇患以除。民安而邦本以固。灾咎可弭。困穷可复。以媲美虞周之治。其何道而可。诸生悉心陈列。勿惮勿隐。朕将采而行焉。袁相国元峰公评庄俨整肃大有台阁规模首□胪德无悦高选臣对臣闻帝王之御极也。体君道以奉天心而后可以建久安长治之业肃臣纪以奉天职而后可以成内修外攘之功何则人君者天之所授以统一万方而临驭兆民者也其位尊其任重故君道常主乎逸人臣。者天之。所令以。左右一人而。分理庶政者也其分卑其事赜故臣道常主乎劳君能奉天以端拱于上而以其事责诸臣则无为而化成不言而功着若于穆之运玄机之案不假于推迁之力而自然造物者董□□□阳公评议久安长治之业策内修外攘之功真老成石画经済讦谟也在诵矣是谓能奉天心而久安长治之业可建也臣能奉君以奔走于下而以其身致之君则同心以共济协忠以体国若四时之佐五行之吏各效其宣布之能而罔有违天者矣是谓能奉天职而内修外攘之功可成也不然则一人之身万几攸萃安能一一而理之而庶官之众各有司存能不蹈于瘝旷之咎哉故君必率臣以图久安长治之业臣必辅君以树内修外攘之功则和气溢而宇宙清宁理道曷而民物康人顺治于内而万方弘一统之规威严于外而四九效咸宾之美巩国祚于苞桑之固措天下于泰山之安唐虞三代之治不可复覩于　今日哉钦惟皇帝陛下禀刚徤中正之资　合阴。阳动。静之德。际洽。颂圣□重有体御。天之运。膺　寿。考作。人之符。精诚格乎。穹。昊而瑞应骈。臻妙道。契乎。玄。云而休。征毕。集盖媲美唐虞而超越乎三伐愭。臣窃伏草茅。沾被圣泽久矣乃者咋有司之荐淂以与对乎　大廷而此发问生意圣问所及。特惓惓焉。首述唐虞成周之治继悯水旱盗贼之灾任事失人之咎而终究夫足兵安民之术弭灾救困之方且戒臣等以勿惮勿隐也大哉皇言忧。国忧民之心。见乎词矣敢不披沥愚衷。以对扬于万一邪。臣闻之书曰。元首明哉。股肱良哉。庶事康哉言明君在上。而又有良臣以左右之则庶事可理也又。曰惟天聪明。惟圣时宪。惟臣钦若言君能宪天。而为臣者。自敬顺之罔敢□悖也。是故君为元首而宪天于上则法天以为聪而居高听□可以不劳而坐听天下去天以为明而临下有赫可以不劳而坐照四方是君者法天道以无为者也臣为股肱而钦若于下则代君以用其聪而天下之利病皆通达而无所壅代君以用其明而斯民之休戚皆洞察而无所遗是臣者奉天职以有事者也是故唐虞之世万邦咸和矣四方风动矣。文明之会昌矣。尧舜以聪明极圣之主。默运无为之治。而又有此言义舜□臣之明验禹皋稷契伯益之臣。共佐太平之业。故下民之其咨也。浲水之为灾也。有苗之弗率也尧舜非不之恤心惟其忠之佐足以赞皇猷弼直之邻足以弘帝道以恤阻饥则有率育之臣。以拯昏垫。则有克勤之臣以格负固则有赞德之臣诸臣者其奉君如奉天也孜孜马同寅恊恭固敢怠遑也故敢怠遑也尧舜虽有旱食之忧而终淂以享垂衣之治至今称中天之盛者必曰唐虞此尧舜得臣之明验也周宣之世海内又安矣国。势寖隆矣。文武之业复矣宣。王以聪明有道之君。守无疆此言周宣王淂臣之明验之业。而又有召虎方叔吉甫之臣。夹辅中兴之治。故淮夷之猖乱也。荆蛮之不靖也俨。狁之虔刘也。宣王非不之虑也惟其位宰者才兼乎文武总元戎者勋联乎将相有宣威江汉之臣而淮夷率俾有壮猷南国之臣而荆蛮来威有薄伐大原之臣而玁狁于让诸臣者其事君亦如事天也惴惴焉矢心恊力罔敢戏豫也故宣王有继述之思而终以成再造之绩至今称中兴之盛者必曰成周此宣王得臣之明验也」尧舜宣王之为君法天道以无为而唐虞成周之臣奉天职□□□□□□□□□□□□□□□□外攘之功者岂偶□□□□□□陛下临御以来。四十有一年矣上帝之申眷。不为不隆。而诚敬愈笃敷陈圣德详核有次苐祖宗之成业。不为不固。而仁孝愈纯。钦天有记。以表昭之忱。祖德有诗。以发聿追之念至千虑切民恫。任专吏职。内责成于守令矣。而廵督之臣。岁不绝遣外付托于将帅矣。而总制之命。任必加隆。无一念不在于民瘼。无一言不乎国虑。臣有以仰窥陛下之心。即尧舜之心而周宣不足侔也。于今诸瑞咸集。四灵毕至。固足以彰陛下之峻德鸿勋超卓百代矣然滛潦为灾。则町畦有塾溺之苦亢旱为虐则阡陌有枯槁之忧倭夷窃发于东南而海波弗靖。丑虏跳梁于西北而边尘屡惊甚则辽蓟之势日就孤危而江右之贼。岁延蔓。殊非呈世之所宜有者正尧舜忧民之时问宣励之日也。臣伏读照应问题圣制有曰间者水旱为灾黎民阻饥戎狄时警边圉弗请而南贼尤甚历时越岁尚未底宁岂有司莫体朕心皆残民以逞有以致之欤陛下之言及此万国万民之福也。臣窃观内外诸臣。凡折圭儋爵。结绶分符者孰非陛下之宠荣乎凡拥旄杖钺制阃握兵者。孰非陛下之威灵乎谓宜夙夜匪懈寝处不遑布宁谧之化于域中扬振肃之威于阃外不负天子而勿为圣世之瘝官也然各私其身者罔致恤于民依各述今日守令藩臬营屯督府利弊一一如指掌利其家者莫究心于国事□而守令藩臬固必有旬宣惠和忧勤抚字之臣矣然而肥□痟民营私蠹国以催科聚敛为能以簿书期会为急者亦多有之也外而营屯督府固必有敌忾鹰扬严明果毅之臣矣然而坐失机宜轻损威重隐败衄以为捷幸安静以为福者亦恒有之也人臣咸若是则何以成内修外攘之功而佐久安长治之业哉盖陛下爱民之心容保如天地而诸臣不能承宣德意以弘康国之猷陛下遏乱之志果决如雷霆而诸臣不能奉扬威命以茂肃清之烈是自负于尧舜成宣之主而有愧于唐虞成周之臣多矣及读照应问题圣制终篇有曰兹欲使上下协虑政事具修兵足而寇患以除民安而邦本以固灾咎可弭困穷可复以媲美虞周之治其何道而可臣愚以为上者下之表也政事者臣之纪也足兵以除寇将帅之责任也安民以固国守令之职业也灾咎之有无困穷之复否皆由此出者也为今日之计莫法于任人尤莫要于择人此一篇大上意今日计莫先于任人尤莫要于择人夫国家分职命官众矣即列郡专城选陬僻壤莫不置吏盖未甞不任人也臣以为任之而未当也　国家举贤敛才旧矣即铨司法曹明黜显擢罔有违例盖有未甞不择人也臣以为择之而未精也任之未尚与择之未精而欲得人以俾圣治是犹楩梓未充而需栋梁之用穮蔉弗习而希稼穑之成臣□□弗能也故夫欲修内治者在慎择乎守令而已矣欲平外患者在慎择乎将帅而已矣董仲舒曰守令者民之师帅所使承流而宣化者也守令。而不得其人虽日布蠲恤之令时廑惠鲜之思民犹不被其泽也今也阖郡无文翁之化而渔猎民资者接踵邑里无鲁恭之风而朘剥民膏者比肩以此一段详言慎择守令之法牧羊而暴政日闻以齿焚身而败官弗恤郡县之民几何不流离。而攘。窃也。必也。精选。用之法严举劾之科。其未任也试以。经济。之略必求谙练民情。通达治。体而不拘选用。之。如唐。之试理。人策。可也。其既。任也。责以。久任。之。必使。吏安。其官。民狎。其政。而不。拘迁转。之格。如汉。之为。吏长子孙。可也其。任而获效也优以格。外之赏必为。之车服崇之。阶御。以彰卓共之勋如汉之爵至关内侯可也如是则有民有土之寄不轻数迁数易之弊可免而人知淬励以期不负乎宠屋之恩矣宁有守令失人之患哉孙武曰。将者三军之命国之重任不可不知也将帅而不得其人虽决策于九复位计于千里犹未可以临敌也今也操练之律虽严而止无投石超距之勇衣粮之给如故而将无搴旗陷阵之能论此一段详言慎择将帅之法战鬬则缩颈而股粟闻调遣则掩耳而口噤边圉之寇几何不肆行。而窃。发也。必也。□□举之选。严试之条有洞识兵机明习边务者材可任□则不拘以骑射之习。如任。杜预。以平。吴可。也有。摧锋。陷敌□胜光。登者功可录也则不绳。以文。法之细。如赦魏尚于云中可。也有。保障。一方。折冲。万里。者权可假也则不牵以中制　命如委充国于金城可也如是则真材不耻于武弁良将不苦于约束而人得展布以自效夫捍御之能矣安有将□失□□□哉有贤□□以宣德□□域中则政治毕举而贡有顺□之钵有名□。□以。杨威□□□□□人择人之□正与间显相应阃外则纪律章明而外有威严之□由是民生举安则□本有盘石之固由是兵威目□则寇患无潢池之虞和气交□于海宇而灾害不兴颂声流布干黔黎而困穷以复尚□不足以成久安长治之业而绍唐虞成周之盛哉抑臣又闻也朝廷者四方之极也纯心者用人之枢也惟陛下常存敬一之心以端拱千上而已敬则存其心而不放一归本君心尤见忠悃则纯乎理而不杂深宫燕闲之中而不忘乎知人安民之虑齐啹邃密之际而日严夫敬天法祖之枕则心正而朝廷百官皆一于正矣文武大吏有不奉承而守含将帅有不奋励者哉臣不识忌讳干冒天威无任战栗陨越之至。臣谨对 

　　○敬天法祖策（刘楚先） 

　　敬天法祖策□□□□□公评不着□而精□不上辞而华□有顿挫有议论尽策本之化境也 

　　刘楚先 【司评沈□】 
　　尝考。之诗。大明之章曰。明明在上。赫赫在下假乐之章曰不愆不忘。率由旧章。斯二者。以言乎创守。则均矣。而君子独归之守成盖敬天法祖之。不必为首出之君言之为其备历艰苦。而忧勤之心至也若缵绪之主坐享成业。则佚之念易兴故必知敬天而后可以格天知法祖而后可以守唐虞而后。惟周成成王以襁褓奉耆定之统。而曰念兹皇祖率时贻考又曰。日就月将。佛时仔肩。此其一念儆惕之诚。在开创犹以为难而况抚盈成之运在长君尤不可必而况当富有之年者乎其为周令主无惑也汉唐宋无论已。我太祖高皇帝受　命启　运。混一区宇。于时录存心以着敬天而又思所以为燕贻之训。乃采历代诸王。辑为　嗣君昭鉴录以教　诸王。其所以谨天命。而垂典则。视古帝王之用心何异哉　　成祖文皇帝奉天缵序。统御方夏。于时因存心录为圣学心法。而又谓继统之君。谨守正大而不事纤巧祖法。则世祚延长。乃命儒臣集为　文华宝鉴。以贻世范其所以殷敬畏而裕　后□。视栽太祖之宏规。宁有二哉。世宗肃皇帝　圣神文武。钦明允恭。昭事上帝则钦天有颂。　敬一有箴。仰纔　祖武。则　祖德有诗。谒陵有述。则度越成周。而卓然擅中兴之美。非偶然矣我。皇上躬上圣之资抚　郅隆之运。　御极以。懋学亲贤外□内谧庶几哉我皇祖配天之治乎□因玄象示异两泽愆期。　京辅疫沴之矣四方水旱之　奏。致廑家虑。宫庭有祷。赈恤有诏羣。臣有敕。所以焦劳乎心思交□乎中外者尔既详且切矣。又以祖宗之训录浩繁乃俞辅臣所请。特属儒臣。检详故事。分类徧摩。总其大凡。为四十事祖宗之德于焉益光。将与大明长发共炳天壤而耀无穷草□议论甚卓尽生中有此伟谈否之士何能赞其辞哉然尔有说焉。敬天者非徒文之而已必有敬天之十心而后可法祖者非徒守之而已必有法祖之实政而后可显谟□烈见闻洽矣而以注措为精神谟明弼谐劝讲勤矣而以规模为运量抚芇全之无图则思天之?我厚也为之式固而奠安之如见削平统一之难焉陈大定之纪纲眀惠天之寄我重也为之执守而振扬之如见参稽建地之难焉察郢人之斤成风而运久固之人心则思天之庇□深也为之培溉而固结之如见安集平定之。难焉览不移之国势则思天之眷我隆也为之巩固而增廓之如见尊全镇定之难焉矧天心通于阁阎祖德布于民间而有司之奉行之者正以体　朝廷之德意为我皇上祈天永命之基也而果省尽淂其人耶□□之聚所当缉矣或急于满品淂无有察嚆矢而指钻隙为探□者乎茧丝之任意谈论旁若无人辨所当程之或恐其负最淂无有勤抚字而工□钦为局干□乎赎锾所积应征解矣而脂膏自润淂无存□□□以空杼轴者乎既置所需从裁节矣而宾客永称淂无有吟拈克以餙□传者乎是昔于夫和坏祖法以自逞其私者天道所不容　国法所不贷也皇上诚镜理道之原存抑畏之命而又有关键敕百司庶府共谐天心而光先烈以越三五以定亿万奚难哉周成王佐下风矣 

　　○宝训宝录策（王祖嫡） 

　　宝训宝录策 
</div>
    <div class="pagination">
<a href="增定国朝馆课经世宏辞_page16.html">上一页</a><span>...</span><a href="增定国朝馆课经世宏辞_page12.html">12</a><a href="增定国朝馆课经世宏辞_page13.html">13</a><a href="增定国朝馆课经世宏辞_page14.html">14</a><a href="增定国朝馆课经世宏辞_page15.html">15</a><a href="增定国朝馆课经世宏辞_page16.html">16</a><span class="current-page">17</span><a href="增定国朝馆课经世宏辞_page18.html">18</a><a href="增定国朝馆课经世宏辞_page19.html">19</a><a href="增定国朝馆课经世宏辞_page20.html">20</a><a href="增定国朝馆课经世宏辞_page21.html">21</a><a href="增定国朝馆课经世宏辞_page22.html">22</a><span>...</span><a href="增定国朝馆课经世宏辞_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
