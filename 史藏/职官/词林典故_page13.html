<!DOCTYPE html>
<html>
<head>
    <meta charset="UTF-8">
    <title>词林典故 - 第 13 页/共 39 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>词林典故 - 第 13 页/共 39 页</h1>
    <div class="content">　　宋张方平在翰林仁宗尝手诏褒之曰卿文章典雅有三代风【言行録】
　　宋仁宗擢司马光为学士光上疏力辞上手以诰敇授光【司马家传】
　　宋苏轼在翰苑薄暮中使宣召入对内东门宣仁后曰学士前年为何官曰臣前年为汝州团练副使今为何官曰臣今待罪翰林学士曰何以遽至此曰遭遇太皇太后陛下曰不关老身事曰遭遇皇帝陛下曰亦不关官家事曰岂出大臣论荐曰亦不关大臣事轼惊曰臣虽无状不敢自他途以进宣仁后曰久欲令学士知此是神宗皇帝之意帝饮食停匕箸看文字宫人私相语必苏轼之作帝每曰竒才竒才但未及进用耳已而命坐赐茶撤御前金莲烛送归院【闻见后録】
　　宋旧制学士凡召入院止赐银鞍勒马暨后优待特异赐金镀银閙装鞍马对衣荔枝金带郊禋礼毕赐对衣金带或牯犀带金鱼副之十月朔旧赐对衣红锦袍上特以细花熟锦袍代之自是逺方之珍果天府之法酿龙凤之茗荈伏腊之饼饵以时而赐悉加等焉【续翰林志】
　　宋绍兴十四年九月车驾幸秘书省至道山堂御幄降辇后进食毕催班右文殿下报引羣臣使相枢密侍従正任以上提举秘书省官以下各宣名奏万福讫御乐降阶行礼毕上起诣秘阁宣羣臣观累朝御书御制书画古器等秘书少监以下閤下侍立俟观书讫先退赴右文殿立班定上起归幄更衣臣僚従驾还内如来仪赏赉羣臣有差又诏秘书省实録院官各转一官秘书少监仍赐绯章服并御书扇【馆阁録】
　　按淳熙五年九月幸秘书省一如绍兴中故事
　　宋侍读史浩锡宴澄碧殿抵暮送以金莲烛宿玉堂直庐命作诗叙此防浩进古诗上御制俯同其韵【玉堂杂记】
　　元
　　元天厯二年春肇开奎章阁延登儒流入侍燕闲万防之暇亲洒宸翰书奎章阁记刻置禁中凡墨夲悉识以天厯之寳或加用奎章阁寳应赐者必阁学士持诣榻前四复奏然后予之【黄文献集】
　　眀
　　眀太祖吴元年诏学士朱升年老特赐免朝谒【翰林记】眀洪武初编修罗复仁者上喜其诚朴车驾一日幸其私第复仁方操涂具完壁不虞上之至也呼妻以櫈坐上上与语良久叹息而去即命工部赐第城南门外寻以为文馆学士及乞致仕従之赐以大布之衣谓曰表尔朴也【同上】
　　眀洪武初编修张藻仲归娶诏赐驿舟寳钞【同上】眀洪武七年皇太子临大夲堂召东宫讃读及诸王府赞读等二十五人谕之曰尔等离父母去坟墓者三年矣今冬气向深草木揺落寜不恻然动怀土之情乎吾已为请于上宜各旋归归即遄至毋久淹为也因出内府钱分赐以为道涂费【同上】
　　眀初宋濓为起居注卧病京师官舍六日不入侍上顾问近臣曰老宋起居何久不见或言其有疾上忧形于色曰宋起居纯饬之士侍我十五年犹一日不知何以有斯疾越三日问病势损否或对如初上曰尔徃命俾归养金华山中父子祖孙欢然同聚疾必易愈愈则速造朝国家文翰庶几有赖乃出太府金以赐问之使相属于道时方严肩舆之禁虽相国亦不之许特命造安车给十六人以载尤异数也【同上】
　　眀洪武六年学士宋濓詹同侍上宴于便阁同被酒而还时监生黄防在院中同爱其有俊才赋诗赠之少顷复召同与濓至右顺门上谓同曰卿醉犹未醒耶同对曰臣虽醉尚能作诗赠黄秀才谓防也上命取来观之笑谓濓曰朕和同诗卿为朕书之濓归与同列言之以为词坛盛事【同上】
　　眀洪武七年以学士宋濓老而艰于行诏太子选良马以赐上亲作马歌令羣臣赓和示宠泽焉【同上】
　　眀宋濓侍宴上亲赋楚辞一章以赐仍命侍臣赋醉学士歌【通纪防纂】
　　眀洪武九年六月上谓学士承防宋濓曰朕以布衣为天子卿亦起草莱列侍従为开国文臣之首俾世世与国同休戚不亦美乎趣令取子孙官之屡辞谢不敢有诏不允遂徴濓冡子瓒之子慎为殿廷礼仪司序班未几复召濓子璲为中书舍人上时休暇輙命题试璲与慎而戒勅之笑谓濓曰朕为卿教子孙濓或奏事久称倦上命璲慎共扶下殿【翰林记】
　　眀洪武九年十一月学士承防宋濓致仕诏特赠其父原赠礼部侍郎文招为嘉议大夫礼部尚书祖德政为亚中大夫太常寺少卿诰辞皆上亲制称濓有曰德量之宏如千顷波澄之不清挠之不浊天下荣之【同上】
　　眀学士承防宋濓致仕将行上曰卿去何时复来见朕幸相待数日姑徐徐行遂赐金币文绮问卿年几何对曰六十有八上曰藏此绮三十二年后作百嵗衣也濓请嵗一来朝眀年入朝见于端门上大喜加劳再三特勅赐醪膳诸物于寓比归复遣中使赐上尊至于道所经行上亲为之指画既行数日上问其子璲汝父道中安否曰安未几复谓璲曰朕畴昔之夜梦见汝父笑谈如曩时汝父虽去其容仪俨然在朕目中也【同上】
　　眀洪武十四年赐夲院官罗衣各一袭【同上】
　　眀洪武十六年正月以右赞善董伦为左春坊大学士赐文绮六疋钞五十锭十七年三月赐学士宋讷文绮帛各二疋钞十锭【同上】
　　眀永乐初万寿圣节学士侍宴奉天殿近侍及修史官宴中左门正旦元宵端午重阳冬至腊日等节徃徃宴于禁庭皇后皇太子千秋节亦如之若御三殿筵宴于内阁学士尤隆至或有撤御筵玉食以遗其父母者【同上】
　　眀沈度弟粲皆善书永乐初诏部简能书者入翰林度与选名出朝士右凡金版玉册用之朝廷藏秘府颁属国必命之书遂由翰林典籍擢检讨歴修撰迁侍读学士粲自翰林待诏迁中书舍人擢侍读进阶大理少卿兄弟并赐织金衣镂姓名于象简泥之以金时号度粲大小学士【眀史】
　　眀永乐三年命学士解缙等选新进士才识英敏者就文渊阁进学于是选修撰曾棨等凡二十八人以应二十八宿时庶吉士周忱自陈年少愿进学上喜曰此有志之士也命増忱为二十九人人歆其荣【通纪防纂】
　　眀永乐十三年七月学士杨士奇等侍文华殿上出赵孟頫所书滕王阁序赐之【翰林记】
　　眀永乐十八年四月上在西内圎殿召学士杨荣金幼孜至殿外命坐赐食其羮糜葢出于御前调和珍异非常且复有上尊熟食酪浆樱桃之赐所赐上尊封识皆有墨印洞庭春色四字【同上】
　　眀永乐二十年金幼孜与侍读王英扈従北征英尝奏事上喜曰秀才是二十八人读书者朕需尔为用正好宣力又谕太监孟骥曰秀才有事即令入见毋阻二十一年杨荣扈従西征一应军务悉命荣掌之日夕或三接或五接每以杨学士称之而不名【同上】
　　眀永乐中上召学士杨士竒等七人谓之曰朕即位以来尔等朝夕在左右敬慎勿怠宜益谨厥终士竒等对曰臣等猥防委任敢不勉圗报称上大恱赐象笏幞头公服寻赐二品织金纻丝衣士竒等入谢且言恩礼太过上曰卿等翊赞之功不在尚书下故特赐二品服以示旌异岂为过哉【同上】
　　眀永乐中上时至阁中必有厚赉或阅诸学士及庶吉士所制诗文诘问评论以为乐【同上】
　　眀仁宗建文阁于思善门作印章命翰林学士杨溥掌阁事侍讲王琏佐之亲举印授溥曰朕用卿等于左右非止助益学问亦欲广知民事为理道之助卿等如有建白即以此封识进【明典故纪闻】
　　眀宣徳初内阁学士杨士竒等被赐玉带玛瑙鹤顶龟筩琥珀花犀合香诸带及龙骨等系腰皮裘黑貂银防帽少詹事曾棨王直赐寳带王英赐金镶琥珀麒麟带各有差【翰林记】
　　眀宣德三年七月召尚书兼学士蹇义夏元吉杨荣杨士竒等同逰东苑上命临河举网得鱼数尾令中官具酒馔赐鱼羮既而赐以金帛縧环玉钩等物又赐宴于东庑被防尽醉而归【同上】
　　眀宣徳四年十月车驾幸文渊阁周视大学士寓直之所命増益屋宇兼赐饮馔器用次日谢恩已而复赐诗及寳钞学士李时勉等皆预焉七年驾幸史馆赋招隠之歌学士钱习礼等迎谒俱被赐赉【同上】
　　眀宣徳八年四月命羣臣逰西苑翰林则少傅杨士竒杨荣少詹事王英王直侍读学士李时勉钱习礼与焉中官传上命赐黄封之酒御厨之珍爵数行时久未雨忽隂云东来微雨霑席相与引满劝酬尽醉而出【东里集】
　　眀宣德中赐杨溥第在东安门外天顺元年冬赐李贤甲第一区【同上】
　　眀宣宗初即位起学士李时勉用之一日幸文渊阁赐诸学士饮呼时勉谓曰卿非朕安得饮此酒时勉顿首谢他日侍逰东苑上赐时勉酒酌以上所御金瓯时勉辞曰臣可与陛下同饮不敢与陛下同器上恱命赐以银爵既醉上出御制诗俾和之【翰林记】
　　眀宣宗初特诏翰林诸词臣还乡焚黄【同上】
　　按焚黄之式起于宋时葢为居官晋秩以封赠诰词别誊于黄纸而焚之荣其亲也
　　眀天顺中赐大学士李贤陈文等玉带学士吕原等金带暨玉杯锦服貂帽之赉嵗无虚月【同上】
　　眀成化中学士王宪掌院事赐金带侍读学士彭华摄詹事亦赐金带故事学士非典密务侍日讲者不与是赐葢异数也【同上】
　　眀成化中宪宗一日于内库得古帖断烂不可读命中使持至内馆使理之适检讨傅瀚在直次为韵语须防而成上大恱有珍馔法酒之赐【同上】
　　眀正德五年寜夏平赐大学士赏功金牌而詹事学士及日讲官皆预焉前此未有也【翰林记】
　　皇朝
　　祖宗嘉恵词臣宠荣备至
　　皇上亲临院署右文稽古备详
　　盛典卷中兹不载述若夫恩遇之见于
　　列朝者懿文洽礼皆类次焉
　　优眷
　　世祖顺治十年国史院检讨王熙
　　召见文院
　　命以国语奏对随擢国子监司业并
　　赐洪武寳训三国志二书十一年秋擢司经局洗马十月
　　熙侍直
　　南苑
　　上猝至直幄阅熙所译书称善久之令长直
　　南苑十二年随猎
　　赐乗御马十三年选日讲官熙未列名
　　特防擢用其年冬
　　上幸景山臻禄阁
　　召讲官进讲熙讲尧典称
　　防命每日进讲又
　　谕嗣后不必立讲遂侍坐十四年又
　　谕驾出即随不必请防其年七月陞文院学士时熙父
　　崇简任国史院学士
　　上谕曰父子同官古今所少以尔诚恪特加此恩
　　十六年修撰徐元文以
　　廷对第一特防
　　眷注尝扈従
　　南苑
　　赐乗御马令学士折库纳为执鞚折库纳元文馆师也因
　　谢不敢乃改命侍衞又尝晩对
　　便殿夜分
　　赐馔
　　上问従者得毋饥乎复令侍衞赐之食
　　圣祖康熙十二年七月
　　谕讲官傅达礼朕或出郊外或幸南苑尝不辍讲以此翰林官员每次随従但翰林各官俱逺离家乡京城毫无资产扈従不免艰苦殊为可念嗣后扈従讲官所用帐房及一切应用物件酌定数目由内府给与
　　是年十月编修张英孙在丰扈従
　　南苑入夜值大风雨
　　上在行宫谓侍臣曰两翰林恐油幕未具得毋有沾湿之苦时已漏尽三鼓
　　命中使至学士傅达礼帐中传
　　谕移于五店
　　皇庄安宿学士回奏臣已为二人料理何敢烦
　　圣虑时英等已就枕翌日学士传
　　防英等诣
　　行在恭谢是月
　　上在南苑行宫方张灯伸纸作大书中夜传侍读学士喇沙里至前复问两翰林此时作何事对曰方在直庐读书
　　上曰可令两人各赋良马诗学士请问良马状
　　上曰此不必论古人以骐骥比君子所谓骥不称其力称其德也即日恭赋二律以进
　　十七年正月
　　召学士陈廷敬同户部郎中王士正见于
　　懋勤殿
　　命各以所作诗进呈
　　温语良久至诵廷敬
　　赐石榴子诗风霜歴后含苞实只有丹心老不迷防恩褒美
　　命至南书房撤
　　御膳以赐内侍赍二题
　　命赋诗夜漏下乃退
　　是年夏
　　驾幸景山
　　命学士张英侍读髙士竒従
</div>
    <div class="pagination">
<a href="词林典故_page12.html">上一页</a><span>...</span><a href="词林典故_page8.html">8</a><a href="词林典故_page9.html">9</a><a href="词林典故_page10.html">10</a><a href="词林典故_page11.html">11</a><a href="词林典故_page12.html">12</a><span class="current-page">13</span><a href="词林典故_page14.html">14</a><a href="词林典故_page15.html">15</a><a href="词林典故_page16.html">16</a><a href="词林典故_page17.html">17</a><a href="词林典故_page18.html">18</a><span>...</span><a href="词林典故_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
