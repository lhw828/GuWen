<!DOCTYPE html>
<html>
<head>
    <meta charset="UTF-8">
    <title>六部成语 - 第 29 页/共 54 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六部成语 - 第 29 页/共 54 页</h1>
    <div class="content">　　生员于乡试之前先由学政官考试一次文理通顺者乃录其名送入科场谓之录科
　科举
　　应考举人之科也
　科考
　　应考举人之科也
　岁考
　　凡生员廪生每年由学政官考试一次分别优劣酌定赏罚曰岁考
　贡院
　　试场 
　龙门
　　试场之正门也
 
　道考院考
　　凡童生应考生员先由本府县考试再送道台考试又送学院(学政也)考试取中乃作附生
　号房
　　试场做之有小屋数千间按千字文编列号数如天地玄黄之类
　科甲
　　由举人应考进士之科曰科甲
　贤书
　　中式举人曰登贤书盖谓名登荐贤之书
　拆号
　　阅文取中之后定期各按号数拆阅试卷弥封将中式姓名填写于榜上谓之拆号
　填榜 
　　阅文取中之后定期各按号数拆阅试卷弥封将中式姓名填写于榜上谓之填榜
　揭晓
　　将中式名榜高揭悬挂俾众共晓
　出榜
　　即揭榜也
　棚规[棚满汉本作榜]
　　各省学政官出考所属府州县其地未设试院应搭席棚为号舍名曰考棚该府县赔补规费谓之棚规 
　中式朱墨卷
　　墨卷即中式之本人手书者朱卷乃誊录所以朱笔誊出者中式后应取二卷核对语句相符与否盖防偷换之弊也
　题名录
　　乡会试出榜后书肆按榜上中式次序姓名刊刻刷印售卖曰题名录 
　磨勘磨对
　　凡取中之试卷应察勘其中语句书法有无犯规之处谓之磨勘又取墨卷与朱卷比较有无文章不符之处谓之磨对
　曳白
　　不能做文亦不成一字只以白纸卷子呈交谓之曳白俗名交白卷子 
　越幅
　　书卷之时误隔一幅不相接连谓之越幅
　油墨污
　　书卷之时自不小心误翻灯砚致卷被污
　关节
　　关者说也节者通也托人关说行贿以通于主考求其取中谓之关节即人情也 
　夹带
　　以文章夹入衣物之中以图抄写徼幸如此入场谓之夹带
　怀带
　　以文章夹入衣物之中以图抄写徼幸如此入场谓之怀带
　传递
　　求友代作文字暗中传送递交以为己做 
　顶名
　　求友冒充己名顶替入场考试谓之顶名
　冒籍
　　冒称假籍贯应试如他省人诈称顺天人之类
　贴出
　　凡犯冒籍顶名传递等弊端者例用蓝笔书其姓名事故贴出场门之外摈斥不准入试谓之被贴出
　罚科
　　凡会试已中之卷复经磨勘察出有犯规之处则罚停殿试一科或二科
 
　文理优通列为一等
　　中式举人覆试分为三等文理优长通达者应在一等之列
　明通
　　文理明白议论通达
　平通
　　平稳通达
　有疵
　　文章中有毛病也
　荒谬
　　文章中有荒唐乖谬之词
　不通
　　文理不通 
　疵蒙谬累
　　疵者毛病蒙者胡涂谬者乖谬累者拉累不清皆文章之坏所也
　贡举非其人
　　知贡举官所取之士皆不佳也
　公同阄定
　　中式之数不足则各考官于未中式卷中公同拈阄取定一人以补其缺
 
　恩荣宴
　　新中进士宴于礼部曰恩荣宴新中举人宴于府署曰鹿鸣宴
　入帘鹿鸣宴杯盘缎疋花红等项
　　主考房考内外帘等官统谓之入帘试毕皆应入鹿鸣之宴例赐银造杯盘金花彩缎等物然皆不实给按数折价以给之
　新中举人花红
　　新中举人应赐金花彩绸
　刊刻乡试录下马上马宴插花及给表里等项
　　乡试录中式举人之姓名录也各省学政官到州府县考试该地方官应设宴送行接风谓之上马下马宴新举人插带金花给与衣服里外之料 
　修理贡院整造席舍及铺垫供给
　　考试之年贡院有破坏之处应行修理席舍即前所谓考棚也铺垫乃室中应用之物供给乃场中饮食之料
　
　万寿圣节
　　太上皇皇太后皇帝诞日皆称万寿圣节
　表笺
　　凡臣僚具上太上皇皇太后皇帝之贺折皆称表上皇后及太子者则皆称笺 
　大行  
　　皇帝驾崩曰大行皇帝大行古有二解或曰一往不返谓之大行或曰皇帝初崩尊谥未定暂称大行言其德行大备无所不具也上行读平声做行路解德行之行读去声二解皆可通并如并存之
　忠臣烈士  
　　忠烈犹忠义也此忠义之臣之通称并无忠于君忠于友之别
　古圣先贤  
　　古时之圣人先前之贤人此亦通称不能限指何人
　一甲  
</div>
    <div class="pagination">
<a href="六部成语_page28.html">上一页</a><span>...</span><a href="六部成语_page24.html">24</a><a href="六部成语_page25.html">25</a><a href="六部成语_page26.html">26</a><a href="六部成语_page27.html">27</a><a href="六部成语_page28.html">28</a><span class="current-page">29</span><a href="六部成语_page30.html">30</a><a href="六部成语_page31.html">31</a><a href="六部成语_page32.html">32</a><a href="六部成语_page33.html">33</a><a href="六部成语_page34.html">34</a><span>...</span><a href="六部成语_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
