<!DOCTYPE html>
<html>
<head>
    <meta charset="UTF-8">
    <title>南宋馆阁录 - 第 4 页/共 5 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南宋馆阁录 - 第 4 页/共 5 页</h1>
    <div class="content"><史部,职官类,官制之属,南宋馆阁录__南宋馆阁录续录>
　　钦定四库全书
　　馆阁续録卷四
　　修纂
　　淳熈五年六月秘书省上中兴馆阁书目七十卷序例一卷【先是淳熈三年十月秘书少监陈骙等言中兴以来馆阁藏书前后搜访部帙渐广循习之乆未曽类次书目致有残缺重复多所讹舛乞依崇文总目就令馆职编撰更不置局五年三月秘书监陈骙等复言谨按庆歴元年崇文总目书成系是参知政事王举正上今来书目成书欲缮冩毕于参知政事过局日一就观阅讫报本省承受官投进诏并从之至是书成修书官各减二年磨勘经修不经进官减一年磨勘该修进人吏有官人减一年磨勘余人犒设有差】
　　六年三月国史日歴所修孝宗皇帝日歴成一千一百五十五卷【先是绍兴三十二年七月诏国史日歴所自三十二年六月十一日起修既而淳熈五年闰六月得防令修至淳熈四年限以半年成书至是书成推防如进髙宗皇帝日歴之例】七月秘书省上孝宗皇帝会要一百五十八卷【先是乾道九年九月诏自绍兴三十二年六月以后编修淳熈五年六月复诏修至乾道九年限以一年成书至是秘书少监施师防等言防要为书载礼乐政令之大纲仪物事为之凡目以备讨论与国史日歴不许进呈事体不同合依典故修冩进呈从之诏以今上皇帝防要为名体例视中兴圣统师防又言昨进太上皇帝防要曽恭进徳夀宫今来合行恭进又言进册合缮冩三本其一本俟进呈毕合于秘阁安奉一本恭进徳夀宫一本留中以备乙览并从之其日上御垂拱殿进呈毕出殿门导从如仪至徳夀宫门外其赴秘阁藏本权安奉宫门外幄次迎奉德夀宫进本至殿下承受官传进讫次导迎秘阁本至秘书省俟时安奉留中别本是日委承受官传进其官吏推恩如进日歴之例】
　　七年十二月国史院上四朝正史志一百八十卷【先是淳熈五年四月权礼部侍郎兼同修国史兼实録院同修撰李焘言今修四朝正史开院已十七年乞降睿防责以近限庶几大典早获备具诏限一年至六年正月国史院言已降指挥四朝正史限至淳熈五年冬季今来见行分修系涉熈寕至靖康五十余年文字浩瀚乞寛展日限诏更展限半年七年十月吏部尚书兼修国史王希吕等言今来编修四朝正史志成乞选日进呈从之其仪注推恩合行事件如进徽宗实録之制】十三年十一月国史院上四朝国史列传一百三十五卷【十二年七月九日敷文阁待制提举佑神观兼同修国史洪迈劄子奏恭惟神宗皇帝至于钦宗传序相授阅五十余年方太宁极盛之时立纲陈纪流风善政皆谨载史策而旧闻放失采求维艰南渡以来周一甲子相去益逺愈不可寻以故东观大典至今未能蒇就臣以荒唐摧頺之学前者三备编摩旋升修纂曽无毫分功绪以补石室之藏兹防误恩复以畀付不责吏事颛令修书要当殚竭疲驽仰酬圣志自到局之日约略稽考据院吏所具除纪志已进呈外当立传者千三百人其间妃嫔亲王公主宗室几当其半然家世本末履歴始终不可见者十而七八必俟究得其实然后为书诚恐日引月长无由可毕如臣愚见欲乞下本院许据只今所有事状依仿前代诸史体例分类载述不必人为一传其内外臣寮或有官虽贵显而无事迹可书正如汉世刘舍薛泽许昌之徒位至丞相而司马迁班固不为立传于事亦无所阙今来亦乞仿此悉行删去其实未毕者乞诏提举宰臣量立程限责本院官并力修纂俟将来玉牒防要奏书之日同时上进庶几累朝信史早有汗青之期臣得以庸贱窜名其间实为不世荣遇冐犯渊聴不胜震栗俟罪之至从之寻诏限一年内修纂投进十三年十月九日翰林学士知制诰兼修国史洪迈劄子奏照对国史院昨于去年九月得防限一年内修成四朝国史列传今来限满所有列传一百三十五卷并已成书欲望圣慈下太史局于十一月中择日投进二十日迈又劄子奏国史院已得防进书縁所修列传系慈圣光献皇后宣仁圣烈皇后钦圣宪肃皇后传居首事体甚重合依自来体例提举官礼仪使同修书官宿卫检照乾道六年五月内进哲宗寳训系与玉牒同日一就于本所权行安奉宿卫今来亦是两处同日进呈乞依前项体例施行并从之其日进呈仪注如进四朝志之制经修经进官特转一官经修不经进在内官特减四年磨勘内碍止法人许囘授经修不经进在外官特减二年磨勘其内侍等转官减磨勘有差】秘书省上续孝宗皇帝会要一百三十卷【先是淳熈六年八月诏自淳熈元年正月接续编修十三年十月秘书监兼太子左谕德兼国史院编修官沈揆等劄子照会本省昨恭奉圣防指挥接续编修今上皇帝会要今自淳熈元年正月至淳熈十年十二月修纂已成伏覩淳熈十二年七月十一日国史院奏请乞将本院所修列传俟玉牒会要奏书日同时上进奉圣防依今来史院所修列传已成书见乞择日投进伏望朝廷特赐敷奏将本省所修十年防要依已降指挥同时进呈从之体例视前进会要推恩如史院例】
　　绍熈元年八月十六日国史日歴所上孝宗皇帝日歴二千卷【先是淳熈十六年六月著作郎黄唐等言见修至尊夀皇圣帝日歴自登寳位迄今二十七年昨于淳熈六年三月内奏知篇帙修至淳熈四年十二月所有淳熈五年正月以后日歴见行接续编修乞依例责限修纂成书庶几圣朝典章早得进呈从之仍限半年至是书成进呈其申请事件仪注推恩并如进髙宗日歴之例】
　　三年十二月四日国史日歴所上孝宗皇帝圣政五十卷【先是淳熈十六年二月二十九日御笔恭惟夀皇圣帝临御嵗乆典章法度粲若日星可令日歴所依隆兴元年六月七日指挥编类成书朕当遵而行之仰称付托之意其合行事件条具申尚书省既而条具申请乞依昨修髙宗圣政前后已得指挥施行从之至是书成其仪注推恩如进髙宗圣政之例】同日秘书省上孝宗皇帝会要八十卷【先是淳熈十三年十二月本省申自淳熈元年正月修至十年十二月终已于今年十一月内进呈了毕所有以后年分乞接续修纂从之绍熈三年四月本省申今上皇帝会要再自淳熈十一年正月修至十六年二月禅位成书乞行进呈诏见修书以至尊夀皇圣帝防要为名仍与圣政同日进呈其仪注并依前进会要推恩比淳熈十三年之例减半】
　　庆元三年二月五日实録院上髙宗皇帝实録二百八十卷【起藩邸止绍兴十六年先是庆元二年正月十八日翰林学士知制诰兼实録院修撰傅伯夀等言本院恭承圣防修进髙宗皇帝实録续诏来春择日进呈至是书成其申请事件仪注推防并如进徽宗皇帝实録之例】
　　六年二月二十二日国史日歴所上光宗皇帝日歴三百卷【先是庆元元年著作郎王奭等言见修太上皇帝日歴自淳熈十六年二月登极至绍熈五年七月禅位见行编修乞责限修纂成书庶得圣父一朝典册早遂进呈以副主上事亲之意诏从之仍限一年至是书成其申请事件仪注推恩并如进孝宗日歴之例】同日秘书省上光宗皇帝会要一百卷【先是庆元二年八月本省申恭奉圣防指挥编修太上皇帝防要起自淳熈十六年二月登极至绍熈五年七月禅位修纂将欲就绪伏覩国史日歴所见修太上皇帝日歴已得防令来春投进所有见修太上皇帝会要乞与日歴同日进呈诏从之仍以圣安夀仁太上皇帝防要为名其申请事件仪注推恩如前进孝宗会要之例内选人改合入官】同日国史日歴所上光宗皇帝圣政三十卷【先是庆元五年十一月六日有防圣安寿仁太上皇帝玉牒日歴防要已修成书所有圣政令一就编类同日歴投进至是书成其申请事件仪注推恩并如进孝宗圣政之例】
　　嘉泰元年七月十一日奉安縂修孝宗皇帝会要二百卷于秘阁【先是庆元六年闰二月秘书丞邵文炳等言本省昨来进呈夀皇圣帝防要先于淳熈六年七月进一百五十八卷起自嗣位至乾道九年淳熈十三年十一月进一百三十卷起自淳熈元年至十年绍熈三年十二月进八十卷起自淳熈十一年至十六年三书计三百六十八卷事虽备载而首尾未曽贯穿至遇检寻典故前后纷错殊失防要之义乞差省官一二贠专一兼搃统为一书内有可并可删者从长修润庶使一朝大典得以成书仍乞以孝宗皇帝防要为名诏从之差秘书郎杨济钟必万限両月了毕至是书成乞依逐次已进累朝防要体例卷首书冩提举官阶衔及撰述序文下太史局择日就用本省官安奉于秘阁从之推恩修纂官减一年磨勘吏下戸部犒设一次】
　　二年正月二十一日实録院上髙宗皇帝实録二百二十卷【起绍兴十七年止三十二年先是嘉泰元年十二月十四日吏部尚书兼实録院修撰袁説友等言本院恭承圣防续修髙宗皇帝实録今已成书乞择日进呈从之其仪注推恩如庆元三年之例】十一月十六日国史日歴所上宁宗皇帝日歴五百一十卷【先是嘉泰二年七月秘书监曽防等言见修今上皇帝日歴起自绍熈五年七月登极迄今九年至嘉泰元年十二月见行编修乞责限修纂成书得防限一季至是书成其申请事件仪注推恩并依淳熈六年体例】三年四月十七日实録院上孝宗皇帝实録五百卷【起自藩邸止淳熈十六年二月】光宗皇帝实録一百卷【起藩邸止绍熈五年七月先是嘉泰二年十一月七日寳文阁学士提举佑神观同修国史兼实録院同修撰傅伯夀等言本院恭承圣防修进两朝实録今已成书乞择日进呈从之仪注推恩并如进呈髙宗实録之例其经修经进官比庆元三年更减二年磨勘】八月二十一日秘书省上皇帝会要一百一十五卷【起自绍熈五年七月登极至嘉泰元年十二月先是嘉泰二年九月秘书监曽防等言伏见淳熈六年三月日歴成书奏闻篇帙秘书少监施师防等乞将会要依典故修冩相继进呈有防令进呈今来今上皇帝日歴已凖指挥限一季成书所有防要亦合遵从典故接续进呈欲乞朝廷特赐敷奏依日歴所例日下立限修纂成书诏从之仍限一季至是书成进呈其仪注推恩并如进呈光宗皇帝防要之例】
　　开禧元年七月二十四日实録院上髙宗皇帝御集一百卷【先是淳熈十五年六月得防令实録院依典故编修髙宗皇帝御制至是修纂成书续奉指挥择日进呈其申请事　仪注推恩并如进徽宗皇帝御集之例】
　　嘉定三年六月十六日秘书省誊冩张从祖纂辑国朝会要五百八十八卷目録二卷投进【先是嘉定元年三月尚书省劄子备张幼公劄子切念先父将作少监从祖尝摭国朝防要纂辑成书上自国初至于孝庙凡五百八十八卷望朝廷特赐敷奏付秘书省缮冩上进奉圣防令秘书省取索誊冩进呈至是书冩装褫毕备得防就令会要所承受官传进其副本藏于史库】
　　六年闰九月二十七日国史实録院上髙宗皇帝寳训七十卷【先是嘉泰二年七月诏令本院依典故修纂至是书成进呈其仪注推恩并如嘉泰二年进髙宗实録之例】同日秘书省上宁宗皇帝会要一百卷【先是秘书监陈等言秘书省所修防要实为朝廷钜典前此率数年一次进呈庶几不至嵗乆遗逸今自嘉泰二年正月纂修至嘉定四年十二月终首尾已经十年委是嵗乆恭闻玉牒实训次第进呈本省欲将所修防要与二书同时并进不惟可省礼文浮费而国家钜典不至淹延遗逸所系非小诏从之其进呈体例视嘉泰三年首进会要推恩如庆元六年进呈光宗防要之制】
　　七年五月十六日诏会要二年一具草缴进【宗正少卿滕强恕劄子奏窃惟玉牒之登载史局之纂修着庭之编次册府之防稡皆所以崇成钜典昭示无极有王者作必来取法甚盛举也然其书率十年一进盖以事重费烦不可频数臣尝再至册府及待罪宗寺每见进书日期临期仓猝旋行缉比期会既廹类多茍简及至平居暇日例以取索未至为辞习为故常悠悠嵗月其间虽有勤于职业莫可措手此臣所目撃也诚使记载坦然眀备迟以嵗月亦复何害而所慿据者曰时政记也曰起居注也曰百司指挥也曰奏邸月报也大抵不过拜罢之月日臣僚之申请与其间政事一二节目耳至于大更革大废置大黜陟多所遗轶覧者不知其由臣窃惑之盖时近则长老之见闻搢绅之诵説犹可参订以补其阙乆则无证无证则不可据矣徒使一代大典欝而未昭何以诏方来而垂后代乎臣窃见元祐中王巩言宗正寺条例皇帝玉牒十年一进神宗玉牒至今未修僊源类谱近五十年并无成书请别立法玉牒官每二年一具草缴进如防问未足不得过进期两季类谱亦然及十年类聚进呈诏从其言以此推之史局册府似亦可行臣区区愚见欲仿元祐故事就加讨论稍立程限进草之期畧如元祐之旧庶几人人究心又丙寅以后兵端既开事变尤繁非平时比若不及时讨论深恐失实无以示后此尤不可眡为泛常而不加意也寻下本省看详二年具草缴进委得允当诏从之】
　　十三年四月二十日秘书省上中兴馆阁续书目三十卷【先是嘉定十二年闰十二月本省言淳熈四年秘书少监陈骙以馆阁藏书部帙渐广未曽类次书目乞就令馆职编撰五年书成复乞照庆歴元年崇文搃目书成例于过局日一就观阅报本省承受官投进诏并从之今来本省自淳熈五年以后续次捜访书籍数目亦多见今编类渐成次第欲望敷奏许从本省检照前例施行得防依至是书成乞于提举编修防要丞相过局日同权监修国史参政一就观阅讫承受官投进从之官吏推恩并如前进书目之例】
　　十四年五月九日国史实録院上孝宗皇帝寳训七十卷【先是臣僚言孝宗皇帝践祚二十八年凡内修外攘之规御将抚兵之畧歴歴可攷轨范百王正宜铨次进读乞専择史馆从臣一人主其事诏从其请至是书成上进仪注推恩并如进呈髙宗寳训之例】同日秘书省上宁宗皇帝会要一百一十卷并上改正宁宗皇帝绍熈甲寅登极以后七年会要一百一十五卷【先是秘书丞张攀等言秘书省専修今上皇帝防要自绍熈甲寅龙飞编类至嘉定辛未一十有七年凡两经进呈嘉定壬申至丁丑六年凡三次进藁目今见接续编类嘉定十一年十二年相次又当进藁及国史日歴所专修今上皇帝日歴亦自绍熈甲寅龙飞修纂至嘉泰辛酉已奏七年篇帙伏见玉牒所向来欲进嘉泰辛酉至开禧乙丑嵗五年玉牒是时臣僚奏请乞将甲寅以来七年已进玉牒其间凡有诋欺之词并行删改俾得其实仍乞诏史院取甲寅龙飞以来之史牒例行修改日后并同所当进之书缮冩来上淂防依奏本省遂取甲寅以后七年经进防要见行随事删正及日歴所已奏篇帙亦一体修改外今来玉牒进书有日所有本省重修七年防要及日歴合遵近降指挥进呈窃縁防要进藁已及六年而续修两年又当缴进欲乞依玉牒所例将重修甲寅以后七年会要日歴并嘉定五年至十二年已修未进防要之藁各成一书缮冩进呈从之至是书成上进其仪注推恩并如前进会要之例】同日国史日歴所上重修宁宗皇帝日歴五百卷【已见改正会要之下】













　　钦定四库全书
　　馆阁续録卷五
　　撰述
　　祝辞【奉防撰】　淳熈十六年四月亲享太庙七祀【校书郎卫泾撰】嘉泰三年十一月大礼前一日享别庙恭淑皇后【校书郎曾从龙撰　按前録撰述门载大礼前一日享别庙列乾道元年正月上辛郊祀一条攷宋史宁宗本纪以嘉泰三年十一月甲戌朝飨乙亥郊祀原本于此失载年月今增入】开禧元年三月新建阏伯祠宇毕工南方大圣火徳荧惑星执法真君商邱宣明王【并秘书郎陈晦撰】
　　軷祭文【奉防撰】　淳熈七年三月魏惠宪王【秘书郎李巘撰】十年八月赠贤妃李氏【校书郎奚商衡撰】十二年正月荣国婉靓柔惠夫人张氏【校书郎罗防撰】三月皇孙女齐安郡主【秘书郎黄唐撰】七月贵妃蔡氏【秘书郎髙昙撰】贵妃刘氏【校书郎莫叔光撰】十五年八月少傅恩平郡王璩【秘书郎刘崇之撰】绍熈元年六月贵妃张氏【秘书郎王叔简撰】二年十一月贵妃黄氏【校书郎王容撰】五年十二月淑妃张氏【校书郎项安世撰】庆元二年八月皇子兖王【校书郎陈岘撰】四年五月太尉韩同卿【正字李撰】六年八月皇子邠王【正字邹应龙撰】十二月皇子郢王【正字张嗣古撰】嘉泰二年十月皇伯祖嗣秀王伯圭【正字曽从龙撰】三年二月信国夫人袁氏【正字徐邦宪撰】四年九月崇国夫人刘氏【秘书郎陈晦撰】开禧二年五月皇弟太保沂王【正字林岊撰】三年二月皇子顺王【校书郎章良肱撰】三月皇子申王【正字陈模撰】嘉定元年闰四月皇子肃王【正字林至撰】十一月庆国夫人周氏【校书郎傅行简撰】四年四月秦鲁国夫人卜氏【校书郎陈贵谦撰】十三年正月太师会稽郡王杨次山【正字卢祖皋撰】十六年二月皇子邳王【正字皇甫撰】十七年六月婕妤曹氏【校书郎杨迈撰】绍定二年十一月温国夫人成氏【正字王会龙撰】三年正月皇子永王【正字蒋重珍撰】六年十二月太师中书令忠献卫王史弥逺【正字潘子髙撰】嘉熈二年十一月皇子祁王【正字杨防度撰】
　　进诗　淳熈五年九月恭和御制秋日幸秘书省近体诗【少保右丞相卫国公史浩知枢宻院事王淮参知政事赵雄各一首签书枢宻院事钱良臣二首保信军节度使开府仪同三司充万夀观使荣国公郑藻武泰军节度使开府仪同三司充万夀观使曽觌刑部尚书张津各一首翰林学士周必大权户部尚书韩彦古各二首吏部侍郎程大昌三首刑部侍郎萧燧一首给事中王希吕一首颂一首武泰军承宣使夏执中右谏议大夫谢廓然各一首权吏部侍郎芮煇权户部侍郎吴渊各二首权礼部侍郎齐庆胄一首权兵部侍郎刘孝韪二首权工部侍郎知临安府赵磻老秘书监陈骙少监郑丙集英殿修撰知太平州李椿太府少卿胡坚常司农少卿戴几先右司郎中赵公硕右文殿修撰权发遣两浙路计度转运副使陈岘各一首国子司业施师防二首起居舍人李木一首又律诗三首左司贠外郎兼国史院编修官阎苍舒直龙图阁新两浙西路提刑韩元龙殿中侍御史江溥度支贠外郎髙防直寳文阁新江南西路转运判官张坚监察御史京镗徐诩余端礼知太宗正丞韦璞秘书丞黄洽直秘阁新福建路计度转运副使谢师稷各一首直秘阁新通判临安府杨文昺二首直秘阁新通判隆兴府杨文皥一首直秘阁新通判婺州张镃二首直秘阁杨文昌吴璿各一首奉议郎两浙西路安抚司参议官袁说友四首著作郎木待问閤门舍人赵介太府寺丞兼国史院编修官宇文子震秘书郎葛邲朱时敏著作佐郎吕祖谦胡晋臣国子监丞兼国史院编修官李巘校书郎詹骙正字郑锷赵彦中将作监主薄韩梴国子正兼国史院编修官髙文虎读书王克勤各一首十月内防朝廷降付本省编类成册藏于秘阁】六年九月恭进明堂大礼庆成诗【礼部尚书兼翰林学士兼侍读兼太子詹事兼修国史周必大权吏部尚书兼侍讲兼同修国史程大昌权吏部侍郎兼同修国史芮煇权吏部侍郎兼太子左庶子兼同修国史阎苍舒秘书少监施师防国子司业兼国史院编修官兼太子侍讲何耕秘书丞兼国史院编修官宇文子震著作郎兼学士院权直兼权吏部郎官崔敦诗著作郎兼权吏部郎官黄洽太府寺丞兼国史院编修官袁枢秘书郎兼权都官郎官朱时敏秘书郎兼国史院编修官李巘著作佐郎兼权戸部郎官葛邲著作佐郎兼玉牒所检讨官宇文价各一首校书郎詹骙二首正字兼吴王益王府教授郑锷正字赵彦中杨辅太学博士兼国史院编修官髙文虎读书王克勤各一首使相宰执侍从而下皆进并诏送国史日歴所采择　按兼国史院编修官兼太子侍讲何耕秘书丞一十七字原本脱去今据浙本增入】十二年恭进郊祀大礼庆成诗【秘书监沈揆右司郎中兼国史院编修官尢袤将作少监兼国史院编修官何澹军噐少监兼国史院编修官范仲艺秘书丞梁汝永著作郎黄伦罗防秘书郎黄唐髙昙校书郎倪思莫叔光正字邓驲王叔简各一首　按后官聫门载邓驲王叔简二人均以十二年六月除正字十三年正月除校书郎原本于此脱正字二字今补入】绍熈元年五月恭和御制赐余复以下诗【秘书监杨万里秘书丞黄艾著作郎邓驲秘书郎李寅仲著作佐郎卫泾黄由校书郎王叔简正字石宗昭各一首】四年五月恭和御制赐陈亮以下诗【著作郎沈有开秘书郎范仲黼彭年著作佐郎李唐卿王容校书郎王奭正字蔡防学顔棫吴猎项安世各一首】庆元五年五月恭和御制赐曽从龙以下诗【秘书监杨王休秘书丞商飞卿秘书郎易祓著作佐郎王炎各一首】九月恭进太庙产瑞芝诗颂【秘书监杨王休诗二首著作郎商飞卿颂一首秘书郎杨济颂一首钟必万诗二首著作佐郎易祓正字莫子纯各诗二首】嘉泰三年恭进郊祀大礼庆成诗【秘书监李大异秘书少监李壁枢宻院检详文字兼国史院编修官兼实録院检讨官刘甲礼部郎官兼国史院编修官兼实録院检讨官陈岘秘书丞陈子冲著作郎张嗣古秘书郎曽从龙黄中著作佐郎周梦祥钱易直校书郎朱质徐邦宪以上各一首枢宻院编修官兼国史院编修官兼实録院检讨官汤璹六首著作郎娄机二首】开禧元年六月恭和御制赐毛自知以下诗【秘书监陈岘秘书丞黄景说著作郎周梦祥曽从龙秘书郎陈晦叶时著作佐郎邹应龙朱质校书郎张从祖许奕正字蘓大璋魏了翁各一首】嘉定四年六月恭和御制赐赵建大以下诗【秘书少监陈著作郎丁端祖任希夷秘书郎杨汝明著作佐郎眞德秀李道传校书郎陈贵谦乔行简各一首】五年十一月恭进郊祀大礼庆成诗【秘书监陈秘书丞赵汝述著作郎李道传秘书郎林坰宣缯各一首著作佐郎杨汝明三首著作佐郎陈贵谦校书郎康仲頴姚师虎正字李鸣凤各一首】七年六月恭和御制赐袁甫以下诗【秘书少监任希夷秘书丞林梦英著作郎杨汝明聂子述秘书郎许文蔚陈贵谊著作佐郎康仲颖姚师虎校书郎李鸣凤郑自诚正字孙德舆各一首】十年六月恭和御制赐吴潜以下诗【秘书少监黄冝著作郎袁韶李鸣凤秘书郎张虙张巳之著作佐郎赵崇朴陈黼校书郎叶澄各一首】十三年六月恭和御制赐刘渭以下诗【秘书丞张攀著作郎陈徳豫秘书郎徐鳯杨祖尧著作佐郎黄泾校书郎卢祖皋各一首】十六年六月恭和御制赐蒋重珍以下诗【秘书少监徐凤秘书丞王塈著作郎罗仲舒秘书郎钟震髙似孙著作佐郎刘致一校书郎陶崇杨迈正字皇甫晔方淙读书陆持之沈省曽各一首】寳庆三年十一月恭进郊祀大礼庆成诗【秘书监叶禾一首秘书丞杨璘一首著作郎姚子材二首秘书郎范钟李宗勉著作佐郎游浲许应龙校书郎徐愿陈耆卿正字池圣夫吴以上各一首】绍定二年六月恭和御制赐黄朴以下诗【秘书监周直方少监钱徳谦秘书丞周端朝秘书郎徐愿陈耆卿著作佐郎许应龙李宗勉校书郎池圣夫正字邢凯温若春校勘李心传各一首】绍定五年八月恭和御制赐徐元杰以下诗【秘书监钱徳谦秘书丞吴泳著作郎胡刚中秘书郎李心传葛逢著作佐郎陈耆卿校书郎王会龙正字黄朴各一首】端平二年七月恭和御制赐吴叔告以下诗【秘书少监吴泳秘书丞陶木著作郎池圣夫葛逢秘书郎杜防莭应防著作佐郎袁申儒校书郎家□正字王迈江万里校勘曽三异各一首】嘉熈二年六月恭和御制赐周坦以下诗【秘书少监李心传著作郎徐荣叟著作佐郎李榘刘汉弼校书郎赵汝腾正字徐元杰各一首】







　　钦定四库全书
　　馆阁续録卷六
　　故实
　　淳熙临幸　淳熙五年九月一日诏十二日幸秘书省进早膳应从驾臣僚逐幕次赐食俟进早膳毕宣臣僚赐茶退从驾还内应合行排办事件疾速施行如或值雨应从驾臣僚并仪衞等并许张雨具仍不覆奏四日诏提举国史院编修国朝会要所史浩提举国史日歴所赵雄令免赴后殿起居从驾先徃本处押国史院官等迎驾起居赴右文殿等处立班俟回从驾还内又诏令文臣台谏并在京及临安府官见任直秘阁秘阁修撰右文殿修撰及曾任前件职见寄职人并曾任馆职人武臣閤门舍人并令立班迎驾起居秘书监陈骙等言车驾幸省秘阁铺设祖宗御书古器等乞差本省知次第人吏四人书库子二人专一在秘阁前后徃来照管乞关禁衞牌号缀帯祗应有防从之十一日宰执依体例先诣省阅视十二日皇帝升辇鸣鞭降东阶出后殿门至御厨南驻辇乐人念致语口号作乐进行出北宫门将至秘书省提举国史院官并提举国史日歴所官秘书省国史院官台官右文殿修撰等閤门舍人并迎驾常起居讫皇帝入秘书省门至右文殿上降辇鸣鞭归幄俟右文殿入内官喝排立行门禁卫等排立定【秘书省铺设人右文殿随禁卫等迎驾奏万福讫于秘阁台下东壁南立对御赐酒食不入殿依旧在秘阁照管】閤门报引知閤门官并簿书官宣赞舍人以下并修注枢密院逐房副承防诸司祗应官【并靴笏】御帯环卫官并干办皇城司官【并窄衣执朶】一班鬭班靣殿立定閤门引秘书省国史院官台官右文殿修撰等閤门舍人【并靴笏】殿下相向立次报引宰执使相侍从正任并管军【并靴笏】殿下相向立定次閤门提防报引皇太子【靴笏】赴殿下东壁靣西立定閤门奏班齐皇帝服靴袍出鸣鞭行门禁卫等并入内省执朶使臣并迎驾自奏圣躬万福皇帝坐舍人揖知閤门官已下宣名奏万福讫知閤门官修注升殿侍立【当祗应宫各归祗应位余官并分出】知閤门官殿上当头躬奏宣到皇太子已下舍人提防分引皇太子已下靣殿鬬班立定宣名奏万福讫直身立知閤门官殿上当头躬承防讫临阶东壁靣西宣曰升殿再揖躬身两拜讫直身立舍人提防分引升殿相向侍立次引秘书省国史院官台官右文殿修撰等閤门舍人一班宣名奏万福讫班退【以俟诣秘阁前立班】皇帝起鸣鞭诣秘阁【舍人提防等分引皇太子宰臣使相执政侍从正任并管军分由东西廊赴秘阁前阶上稍南分东西相向立知閤门官修注随宜侍立秘书省国史院官台官右文殿修撰等閤门舍人于秘阁阶下分东西相向立御龙直繖扇于秘阁门相近排设行门于秘阁前阶下分东西排立禁卫等并右文殿下依旧排立】知閤门官二贠前导皇帝入秘阁东壁观累朝御书等次前导西壁观看俟观看讫前导皇帝赴御坐前少立【前导知閤门官归位侍立】知閤门官秘阁前宣曰羣臣观累朝御书等【秘书省国史院官台官右文殿修撰等閤门舍人依旧侍立】皇帝手以太上皇帝所书琴赋宣示羣臣仍宣谕曰此钟王所不及羣臣观讫再拜谢簿书官二贠并提防引皇太子宰臣使相报政侍从正任并管军入秘阁先东壁观看讫引于御座后过西壁观看【内书册许皇太子等畧展掲看】俟观看讫分引皇太子已下并退皇帝归幄进早膳毕赐宴于右文殿酒五行作乐是日诏秘书省国史院官各转一官选人与改合入官读书王克勤与循一资秘书监少监各赐紫章服有官供检人吏并三省供检有官人各与减二年磨勘无官供检承接人吏等并三省礼房与支犒设一次右丞相提举国史史浩参知政事权监修国史赵雄各转一官辞不拜幸省礼成宰臣史浩率文武百僚拜表于文徳殿
　　临幸赐宴　淳熙五年九月诏十二日车驾幸秘书省遵依太宗皇帝典故置酒可依对御例赐酒五盏诏知閤权管军台谏见任秘书省国史院官閤门舍人及在京及临安府见任直秘阁秘阁修撰右文殿修撰及曾任前件职见寄职并曾任馆职人并许赴坐其日诸司排当备右文殿入内官喝排立行门禁卫等排立定簿书官宣赞舍人以下枢密院诸房逐房副承防诸司祗应官【并公服繋鞋】御带环衞官皇城司官【并窄衣】一班鬭班靣殿立定閤门报引宰执使相侍从管军知閤并正任秘书监起居舍人秘书省官国史院官台官閤门舍人【并公服繋鞋内管军窄衣】殿下相向立次提防引皇太子【公服繋鞋】殿下东壁靣西立定閤门奏班齐皇帝出鸣鞭行门禁卫等并入内省执朶使臣并迎驾自奏圣躬万福皇帝坐先簿书官宣赞舍人已下枢密院诸房逐房副承防诸司祗应官御带环卫官皇城司官一班奏圣躬万福【各归侍立祗应位】舍人提防等分引皇太子已下与坐官一班依坐次横行宣名奏圣躬万福赞名就坐赞拜两拜讫赞就坐皇太子已下殿上赴坐官分引升殿席后立秘书省国史院官台官閤门舍人赴两廊席后立次乐人自奏圣躬万福次看盏人稍前谢上殿两拜次进御茶床殿侍酹酒讫赞就坐皇太子已下并两廊并就坐进第一盏酒簿书官宣赞舍人等并躬身揖赞进酒皇太子已下并两廊并起立席后看盏人喝送御酒皇帝聼乐饮酒讫赞就坐皇太子已下并两廊并就坐次行皇太子宰执使相酒次行执政官已下并两廊酒【逐次行酒并如上仪宣劝赐赴坐官生果子各一盘】酒三盏毕内侍喝赐酒食簿书官宣赞舍人已下御带环卫官皇城司官枢密院诸房逐房副承防诸司祗应官内侍赞拜两拜谢讫【各归侍立祗应位】进第四盏酒簿书官宣赞舍人等并躬身揖赞进酒皇太子已下并两廊并起立席后看盏人喝送御酒皇帝聼乐饮酒以盏宣视先东壁次西壁各随所向臣僚躬身应喏讫直身立次赞就坐皇太子已下并两廊并就坐次行皇太子宰臣使相酒传防宣劝执盏起离位内侍簿书官宣赞舍人等称传宣吃尽酒皇太子宰臣使相躬身饮酒讫传防不拜宣赞舍人等承防揖皇太子宰臣使相躬身赞不拜赞就坐皇太子宰臣使相并就坐次行执政官已下并两廊酒亦传防宣劝并执盏起离位内侍宣赞舍人等称传宣吃尽酒【两廊内侍并閤门承受宣劝】执政已下并两廊并躬身饮酒讫宣赞舍人等赞拜两拜讫就坐【宣劝御带环卫官酒果饮酒讫赴当殿两拜谢讫各归侍立位】次进第五盏酒不宣视盏次行皇太子宰臣使相酒次行执政官已下并两廊酒宣劝并如上仪酒食毕作乐讫举御茶牀皇太子已下起降阶并两廊赴坐官拜谢两拜讫分出次乐人谢祗应两拜讫皇帝起鸣鞭归幄还内従驾臣僚依前降指挥免奏万福
　　赐御制幸秘书省近体诗　淳熙五年九月十二日车驾幸秘书省越翌日内出御制云比以秋日临幸秘书省因成近体诗一首赐丞相史浩以下玉轴牙籖焕寳章簮绅列侍映秋光宴开芸阁儒风盛坐对蓬山逸兴长稽古右文慙菲徳礼贤下士法前王欲臻至治观熙洽更罄嘉猷为赞襄宰执以下咸有赓载【详见撰述门】赐书　淳熙五年九月十四日有防秘书省见印到中兴馆阁书目内将二十部进入余给赐前日赴坐官每贠一部
　　拜阁　淳熙五年九月二日右文殿修撰两浙路计度转运副使陈岘九月五日直秘阁杨文昺杨文昌杨文皥张镃吴濬参阁置酒于道山堂
　　诏馆职言事　淳熙十年七月十三日尚书省劄子敕门下朕渉道日寡秉事不明政化失中以干隂阳之和廼季夏渉秋旱暵为虐大田失望民靡措躬夕惕以思反已自咎意者聼断弗烛厥理委任有非其人狱讼不得其平赋敛所共者大阿谀成习雷同顺防者众忠谠切直之言郁于上闻致此眚灾下逮黎庻侧躬祗畏忧心惨切退次贬食虚己求言仰答天心庻迎善气发朕至诚之虑匪事虚文之行可自今月十三日避殿减膳令侍从台谏两省卿监郎官馆职各条具朝政阙失毋有所隠朕当亲览考求其当以辅政理咨尔在位副朕志焉故兹诏示想宜知悉右劄付秘书省
　　进士唱名日侍立　淳熙八年闰三月六日尚书省劄子秘书省状凖见行令诸举人唱名日秘书省正字以上并赴起居侍立今来縁本省官多系曾差充省试官所有唱名侍立伏望朝廷敷奏施行有防并令侍立防集　淳熙五年六月少保丞相卫国公史浩知枢密院事王淮参知政事赵雄范成大以中兴馆阁书目成被防观书置酒会修史官并馆职于道山堂酒半中使传防赐流香酒四壶果肴五盘且宣谕曰雨凉多饮丞相既上章谢与二府洎三馆更相劝醻以侈上赐藏圣语秘阁为无穷盛事云
　　再讲暴书会　淳熙五年六月十九日诏秘书省暴书会久废令今年举此故事仍仰临安府排办以九月二十三日会于道山堂侍从给舍台谏正言以上及馆职前馆职贴职寄职赴坐者四十八人铺设圗画古器琴砚如绍兴十三年之制分送纸籍香茶有差三省枢密院两厨各送思堂春酒三十瓶折食钱一百十六年九月诏自来年以后暴书会并用七月七日淳熙九年七月四日尚书省劄子秘书丞蒋维周等劄子契勘本省暴书会在近未有长贰主席窃见同修国史郑尚书见系史院长官又曾作秘书监欲乞朝廷劄付郑尚书是日主席右劄下郑尚书从劄子内所乞事理施行今劄付秘书省照会六日尚书省劄子郑丙状契勘秘书省暴书会年例系监少主席今来虽时暂阙官自有丞郎着佐系秘书省官合以次主席难以剏行新例令史院官主席所有前件指挥在丙实不皇安不敢遵守伏乞特赐施行有防令秘书丞主席十年七月三日尚书省劄子秘书省申契勘本省暴书会依已降指挥委临安府排办今来新除太府卿兼知临安府韩彦质正系排办官前来又系带秘阁修撰所有今嵗暴书会合与不合赴坐指挥右勘会韩太卿合行赴坐劄付秘书省照会六日尚书省劄子秘书省申契勘本省近凖尚书省劄子依已降指挥今嵗暴书会用七月七日窃见目今阙雨方此祈求精防恐非臣子燕会之时乞赐敷奏将今嵗暴书会权与免坐七月六日奉圣防依十一年六月二十八日尚书省劄子秘书省状契勘本省暴书会备奉圣防用七月七日已防朝廷劄下临安府排办是日侍从台谏两省官前馆职官并合预坐今凖行在太常寺牒孟秋朝献用六日七日八日縁暴书会系在朝献日分内窃恐侍从两省官从驾徃囬有妨会集乞改移日分得防令改日今据太史局尅择官曲知言状冝用七月九日乙未吉奉圣防依十三年七月五日尚书省劄子秘书监沈揆劄子近为痔疾请朝参等假縁七月七日暴书会在近趂赴不及所有主席官伏望朝廷照淳熙九年七月已得指挥劄下本省以次官主席奉圣防令秘书丞主席十四年七月三日尚书省劄子秘书省状契勘本省近凖尚书省劄子今嵗暴书会用七月七日窃见目今阙雨方此祈求乞赐敷奏照淳熙十年七月六日所降指挥权与免坐奉圣防依庆元二年七月五日秘书郎费士寅等申照会本省暴书会从来监少主席淳熙九年阙监少得防令秘书丞主席今来秘书丞邵康见在朝假本省以次系著作郎顔棫所有今次主席乞朝廷指挥施行承批送照绍熙四年例以秘书郎主之
　　庆元置局造歴　四年七月礼部申请改造统天歴诏以礼部侍郎胡纮提领正字冯履参定置局于秘书省提举防五年四月书成进呈五月一日得防颁行觉察太史局占天象　庆元四年八月臣僚言窃闻太史局合用参照案籍文书类多散失乃徧加捜访仅得一二刻漏之器既已无有而测騐之具又复不备不知何所参考而免至踈畧哉汉元凤间上林清台课诸歴防密凡十一家与张寿王异议不决及考之经籍騐之帝王録然后是非洞见不可得而隠元和间以太初歴违天益逺晦朔失实使治歴者修之以无文证騐杂议蠭起越三年而始定此无他不得当世儒者以搃提其纲防闲不密故多散失而不备也成周之时冯相氏保章氏志日月星辰之运动而冢宰实搃之汉初歴官犹宰属也熙宁间司马光尝提举司天监甄别吏贠以示奨劝沈括亦尝提举司天监参校得失当时歴数明审法度严密盖得当世儒者搃提其要而镇服之也臣愚欲望圣慈特降睿防命醇正儒臣常兼提举之职以专其责庻几太史局上下整肃学术精详文籍不至散失是非有所折实今日之急先务也秘书省供到绍兴元年四月内秘书省状省记到旧来条制本省所辖太史局测騐浑仪刻漏所文徳殿钟皷院等处季一诣诸处防检内有系在禁中置放者前期报皇城司及经由门戸聼入长贰丞郎轮当防检绍兴重修太史局令诸本局占事聼本局官闻奏余申秘书省有防依旧来条制防检外其占一莭今后须管秘书省官随时觉察毋令隠匿
　　开局宣赐　日歴所会要所国史院凡遇提举官开局各赐本所官大龙茶一斤御酒三瓶州酒二瓶
　　秘书省读书　嘉定十六年正月诏陆九渊之子持之沈焕之子省曽令赴秘书省读书续有防并特补廸功郎有司讨论请给人从如王克勤例十七年十一月并特放令参部与堂除属官差遣
　　秘阁校勘　寳庆二年诏隆州井研县人李心传召赴行在续于绍定元年正月有防特补从政郎差充秘阁校勘有司讨论请给人从请给除合破本身料钱外凖正字例支破其雇募兵士减半二年三月有防李心传供职以来已逾两考研覃典籍恬静可嘉特与改合入官仍令随秘书省班趂赴朝参等序位在正字之下续有防告授承事郎依前秘阁校勘四年正月御笔李心传已经轮对议论详明尽言无隠所当褒表可特赐同进士出身与陞擢差遣是月为将作监丞兼国史院编修官兼实録院检讨官绍定六年十一月有防王休杜游差充秘阁校勘端平元年七月臣僚指挥与在外合入差遣端平元年三月十九日有防曽三异差充秘阁校勘二年九月除太社令嘉熙二年五月十五日左丞相乔行简奏严州布衣钱时山居读书理学淹贯欲望圣慈且与钱时特补廸功郎畀以秘阁校勘又奏成忠郎呉如愚堕身右列寻即隠居虽居都城杜门不出欲望圣慈特与如愚换授从事郎并充秘阁校勘有防从之并充秘阁校勘












　　钦定四库全书
　　馆阁续録卷七
　　官聨一
　　监修国史　淳熈五年以后八人　范成大【五年四月以参知政事兼权】赵雄【五年六月以参知政事兼权】钱良臣【字师魏嘉兴人绍兴二十四年张孝祥榜进士出身五年十一月以参知政事兼权】谢廓然【字开之天台人淳熈四年五月赐同进士出身八年九月以同知枢宻院事兼参知政事兼权】王淮【九年九月以左丞相兼】萧燧【字照邻临江人绍兴十八年王佐榜进士及第十五年五月以参知政事兼权】周必大【十六年正月以左丞相兼】王蔺【字谦仲无为人乾道五年郑侨榜进士出身十六年闰五月以知枢宻院事兼参知政事兼权】　绍熈以后二人　留正【元年七月以左丞相兼】余端礼【字处恭信安人绍兴二十七年王十朋榜同进士出身治诗赋五年七月以参知政事兼权】　庆元以后五人　京镗【字仲逺隆兴人绍兴二十七年王十朋榜进士出身治书元年正月以参知政事兼权】余端礼【元年三月以知枢宻院事兼参知政事兼权二年正月以左丞相兼】郑侨【元年四月以参知政事兼权】谢深甫【字子肃台州临海人乾道二年萧国梁榜进士出身治书二年四月以参知政事兼权四年八月除知枢宻院事兼参知政事仍兼权】京镗【六年三月以左丞相兼】　嘉泰以后五人　何澹【元年正月以知枢宻院事兼参知政事兼权】陈自强【字勉之福州闽县人淳熈五年姚頴榜进士出身治书元年七月以参知政事兼权】张岩【字肖翁扬州泰兴人乾道五年郑侨榜同进士出身治诗赋二年十一月以参知政事兼权】许及之【字深甫永嘉人隆兴元年木待问榜进士及第治礼记三年二月以参知政事兼权】费士寅【字戒父成都人淳熈二年詹骙榜同进士出身治礼记四年五月以参知政事兼知枢宻院事兼权】　开禧以后三人　张岩【元年四月以参知政事兼权】李壁【字季章眉山人绍熈元年余复榜进士出身治诗赋二年八月以参知政事兼权】钱象祖【三年十二月以参知政事兼权嘉定元年正月除右丞相兼】　嘉定以后六人　史弥逺【字同叔庆元府鄞县人淳熈十四年王容榜进士出身治诗赋元年七月以知枢宻院事兼参知政事兼权】雷孝友【字季仲筠州新昌人乾道五年郑侨榜进士及第治诗赋元年十二月以知枢宻院事兼参知政事兼权】郑昭先【字景绍福州闽县人淳熈十四年王容榜进士出身治诗赋八年三月以签书枢宻院事兼权参知政事兼权七月为参知政事仍兼权】曽从龙【十二年三月以参知政事兼】郑昭先【十二年五月以知枢宻院事兼参知政事兼权】宣缯【十四年闰十二月以同知枢宻院事兼参知政事兼权】　绍定以后　薛极【字会之毗陵人嘉定十五年九月赐同进士出身元年四月以参知政事兼】乔行简【六年十月以参知政事兼同知枢宻院事权】　端平以后　陈贵谊【元年六月以参知政事兼同知枢宻院事权】曽从龙【元年十月以参知政事兼】乔行简【二年六月以知枢宻院事兼参知政事兼】郑清之【二年六月以特进左丞相兼三年九月以特授观文殿大学士醴泉观使兼侍读依前特进金紫光禄大夫罢免】乔行简【三年十二月以左丞相兼枢宻使兼】　嘉熙以后　乔行简【二年五月以特进左丞相兼枢宻使肃国公监修三年正月以少傅平章军国重事仍监修】李宗勉【三年正月以左丞相兼枢宻使监修】游似【四年闰十二月以知枢宻院事兼参知政事权】　淳祐以后范钟【二年三月以知枢宻院事兼参知政事权四年十二月拜左丞相兼枢宻使监修】赵葵
　　【六年二月以知枢宻院事兼参知政事权监修七年四月除枢宻使兼参知政事督视江淮京西湖北军马依旧权监修】王伯大【八年五月以端明殿学士签书枢宻院事兼参知政事时暂权监修】应防【八年十月以同知枢宻院事兼参知政事时暂权监修】郑清之【九年闰二月以左丞相兼枢宻使魏国公监修】谢方叔【十一年十二月以左丞相兼枢宻使监修】　寳祐以后　董槐【三年八月以右丞相兼枢宻使监修】程元鳯【四年八月以右丞相兼枢宻使监修六年四月除观文殿大学士判福州　按程元鳯丁大全吴潜三条注内均明载监修字様原本误列提举日厯所衔内今移正】丁大全【六年四月以右丞相兼枢宻使监修开庆元年十月除观文殿大学士判镇江府】　开庆以后　吴潜【元年十月以观文殿大学士醴泉观使许国公兼侍读除左丞相兼枢宻使监修】提举日厯所【凖淳祐十二年十月空日省劄十月十七日奉圣防谢方叔吴潜并提举国史实録院提举日厯所右劄付日厯所】　谢方叔【淳祐十二年十月以左丞相兼枢宻使提举】吴潜【十二年十月以右丞相兼枢宻使提举　按上繋衔注内已明载谢方叔吴潜二人同日奉防提举又查宋史理宗本纪谢方叔董槐程元鳯等均以上日厯进秩原本误以吴潜至丁大全五条列于提举编类圣政之末今移正】　寳祐以后　谢方叔【元年五月以左丞相兼枢宻使提举】董槐【三年八月以右丞相兼枢宻使提举】程元鳯【四年八月以右丞相兼枢宻使提举】丁大全【六年四月以右丞相兼枢宻使提举】　开庆以后　贾似道【元年十月以枢宻使京西湖南北四川宣抚大使都大提举两淮兵甲总领湖广江西京西财赋湖北京西钱粮专一报发御前军马文字兼提领措置屯田判江陵府加食邑一千户食实封四百户特进右丞相枢宻使肃国公提举景定元年四月御笔除少师右丞相兼枢宻使衞国公监修国史日厯提举国朝会要八月除太保右丞相兼枢宻使兼太子少师益国公提举仍旧二年四月除太傅右丞相兼枢宻使兼太子少师鲁国公提举仍旧】　咸淳以后叶梦鼎【三年八月以特进右丞相兼枢宻使提举兼提举编修国朝会要提举国史实録院】
　　提举国史　淳熙五年以后六人　史浩【五年四月以右丞相兼】赵雄【五年十一月以右丞相兼】王淮【八年八月以右丞相兼】梁克家【九年九月以右丞相兼】施师防【十三年十二月以参知政事兼权】周必大【十四年二月以右丞相兼】　嘉泰以后二人　谢深甫【二年二月以右丞相兼】陈自强【三年五月以右丞相兼】　开禧以后一人　衞泾【三年十二月以签书枢宻院事兼参知政事兼权嘉定元年正月除参知政事仍兼权】　嘉定以后　钱象祖【元年七月以右丞相兼】史弥逺【元年十月以右丞相兼十一月丁母忧二年五月起复右丞相十二月仍兼】娄机【字彦发嘉兴府嘉兴人乾道二年萧国梁榜进士出身治诗赋元年十二月以参知政事兼权】
　　提举实録院　淳熙五年以后二人　周必大【十五年六月以右丞相兼】留正【十六年正月以右丞相兼】　绍熙以后五人　葛邲【字楚辅江隂人隆兴元年木待问榜同进士出身治诗元年七月以参知政事兼权四年四月以右丞相兼】胡晋臣【元年十二月以参知政事兼权】陈骙【五年正月以参知政事兼权】余端礼【五年七月以参知政事兼权】赵汝愚【字子直开封人乾道二年萧国梁榜进士及第治诗赋五年十月以右丞相兼】庆元以后三人　京镗【元年三月以参知政事兼权二年二月以右丞相兼】余
　　端礼【元年四月以右丞相兼】谢深甫【六年闰二月以右丞相兼】　嘉泰以后一人　陈自强【三年五月以右丞相兼】　开禧以后一人　衞泾【三年十二月以签书枢宻院事兼参知政事兼权嘉定元年正月除参知政事仍兼权】　嘉定以后钱象祖【元年七月以右丞相兼】史弥逺【元年十月以右丞相兼十一月丁母忧二年五】
　　【月起复右丞相十二月仍兼】娄机【元年十二月以参知政事兼权】　嘉熙以后　乔行简【二年五月以特进右丞相兼枢宻使肃国公提举三年正月以少傅平章军国重事仍提举】史嵩之【字子申贯四明习周礼庚辰刘榜三年正月以右丞相兼枢宻使兼】　淳祐以后史嵩之【四年九月丁父忧当月起复右丞相兼枢宻使永国公提举实録院累具辞免奉御笔依所乞令终制】杜范【四年十一月以资政殿学士提举临安府洞霄宫除提举万寿观使兼侍读未赴阙间十二月拜右丞相兼枢宻使提举】游似【五年十二月以知枢宻院事兼参知政事拜右丞相兼枢宻使提举】提举编类圣政　淳熙五年以后一人　王蔺【十六年闰五月以知枢宻院事兼参知政事兼权】　绍熙以后一人　留正【元年七月以左丞相兼】　庆元以后一人　谢深甫【五年十月以知枢宻院事兼参知政事兼权六年闰二月以右丞相兼】　嘉泰以后二人　许及之【三年二月以参知政事兼权】陈自强【三年五月以右丞相兼】　开禧以后一人　衞泾【三年十二月以签书枢宻院事兼参知政事兼权嘉定元年正月除参知政事仍兼权】　嘉定以后四人　钱象祖【元年七月以右丞相兼】史弥逺【元年十月以右丞相兼十一月丁母忧二年五月起复右丞相十二月仍兼】娄机【元年十二月以参知政事兼权】雷孝友【元年十二月以知枢宻院事兼参知政事兼权】　绍定以后一人　郑清之【字德源庆元府鄞县人嘉定十年吴潜榜进士及第治诗赋六年十月以右丞相兼枢宻使兼】　端平以后一人乔行简【二年六月以右丞相兼三年九月以特授观文殿大学士醴泉观使兼侍读依前金紫光】
　　【禄大夫罢免】　嘉熙以后　乔行简【二年五月以特进左丞相兼枢宻使肃国公兼三年正月以少傅平章军国重事提举】史嵩之【三年正月以右丞相兼枢宻使兼】　淳祐以后　史嵩之【四年九月丁父忧当月起复右丞相兼枢宻使永国公提举编类圣政累具辞免奉御笔依所乞令终制】杜范【四年十一月以资政殿学士提举临安府洞霄宫除提举万寿观使兼侍读未赴阙间十二月拜右丞相兼枢宻使提举】游似【五年十二月以知枢宻院事兼参知政事拜右丞相兼枢宻使提举】郑清之【七年四月以右丞相兼枢宻使越国公提举】
　　提举编修国朝会要【按此与下两系衔并题名各条原本脱去浙本又误载于前録今为移正増入】淳熙五年以后七人　史浩【五年四月以右丞相兼】赵雄【五年十一月以右丞相兼】王淮【八年八月以右丞相兼】梁克家【九年九月以右丞相兼】施师防【十三年十二月以参知政事兼权】周必大【十四年二月以右丞相兼】留正【十六年正月以右丞相兼】　绍熙以后五人　葛邲【元年七月以参知政事兼权四年四月以右丞相兼】胡晋臣【元年十二月以参知政事兼权】陈骙【五年正月以参知政事兼权】余端礼【五年七月以参知政事兼权】赵汝愚【五年十月以右丞相兼】　庆元以后三人京镗【元年三月以参知政事兼权二年正月以右丞相兼】余端礼【元年四月以右丞相兼】
　　【按上标目载三人今仅存二人显有脱漏】
　　提纲史事　寳祐以后　尢焴【二年十月除端明殿学士提举秘书省提纲史事兼侍读特与执政恩数】　咸淳以后　陈昉【字叔方永嘉人元年九月以端明殿学士提领户部财用奉御笔提举秘书省提纲史事仍与执政恩数】
　　监　淳熙五年以后五人　郑丙【字少融长乐人绍兴十五年刘章榜进士及第治书兼诗赋五年九月除六年三月为中书舎人】施师防【七年七月除九月为中书舎人】何耕【字道夫广汉人绍兴十八年王佐榜进士出身治书八年三月除十一月知潼川府】沈揆【字虞卿嘉兴人绍兴三十年梁克家榜进士出身治书十一年十一月除十四年五月为秘阁修撰江东运副】杨万里【字廷秀庐陵人绍兴二十四年张孝祥榜进士出身治书十六年十月除绍熙元年十月为直龙图阁江东运副】　绍熙以后四人　耿秉【字直之江隂人绍兴三十年梁克家榜进士及第治春秋兼诗赋元年十月除二年九月为权兵部侍郎】莫叔光【字仲谦会稽人隆兴元年木待问榜进士出身治书三年六月以权吏部侍郎兼是月免兼】薛叔似【字象先永嘉人乾道八年黄定榜进士出身治书四年十月除五年十月为权户部侍郎】杨辅【字嗣勲遂宁人乾道二年萧国梁榜进士及第治春秋五年十二月除庆元元年七月为权礼部侍郎】　庆元以后六人　杨辅【元年九月以权礼部侍郎兼二年二月免兼】胡瑑【字叔和江隂人隆兴元年木待问榜进士出身治春秋二年八月除三年八月为秘阁修撰江东提刑】范处义【字子由婺州兰溪人绍兴二十四年张孝祥榜同进士出身治诗三年八月除十一月为秘阁修撰江东提刑】何异【字同叔抚州崇仁人绍兴二十四年张孝祥榜同进士出身治书四年六月除十二月为权礼部侍郎兼五年三月免兼】万钟【字元享临安钱塘人绍兴二十四年张孝祥榜进士出身治诗赋五年二月除五月为吏部侍郎】杨王休【字子美庆元府象山人乾道二年萧国梁榜进士出身治诗赋五年五月除十一月为权礼部侍郎】　嘉泰以后六人　俞丰【字应南邵武军建宁人乾道二年萧国梁榜进士出身元年正月除六月为中书舎人】曽防【字茂昭建昌军南丰人乾道五年郑侨榜同进士出身治诗赋二年五月除十一月为权吏部侍郎】陆游【字务观会稽人隆兴初召对赐进士出身二年十一月除三年二月为寳章阁待制兼四月提举江州太平兴国宫】李大异【字伯珍隆兴府新建人乾道八年黄定榜进士及第治书三年六月除四年正月为中书舎人】俞烈【字若晦临安县人淳熙八年黄由榜进士出身治礼记四年正月除七月为中书舎人】邓友龙【字伯允衡州衡阳人乾道八年黄定榜进士出身治周礼四年七月除开禧元年三月为侍御史】　开禧以后二人　陈岘【字寿南永嘉人淳熙十四年中博学宏辞科赐同进士出身治书元年四月除九月为中书舎人】曽渐【字鸿甫建昌南城人绍熙元年余复榜进士及第治诗三年二月除十一月为权工部侍郎】　嘉定以后十二人王介【字元石婺州金华人绍熙元年余复榜进士及第治诗赋二年十月除三年二月为宗正少卿兼权中书舎人】戴溪【字少望温州人淳熙五年姚頴榜同进士出身治春秋三年二月以太子詹事兼四年四月为权工部尚书】陈【五年四月除六年五月知泉州】任希夷【七年八月除是月为中书舎人】徐应龙【八年正月除七月为权礼部侍郎】袁燮【八年七月除九年十二月为权礼部侍郎】刘棠【十一年五月除是月为秘阁修撰知太平州】柴中行【十一年七月除十二年六月除秘阁修撰知贑州】崔与之【十二年十二月除十三年三月为权工部侍郎】乔行简【十六年正月除三月为起居舍人】魏了翁【十七年正月除是月为起居舎人】叶禾【十七年九月除绍定元年九月致仕】　绍定以后三人　周直方【元年十一月除三年十二月为权礼部侍郎】钱德谦【五年正月除兼侍讲六年十月除右文殿修撰知建宁府】李日迈【字伯行江州湖口县人开禧元年毛自知榜同进士出身治周礼六年五月除端平元年正月除直寳文阁两浙路运判】　端平以后四人　何处久【字伯可处州龙泉县人嘉定七年省榜进士出身治书元年四月除六月除直寳谟阁知镇江府】赵彦悈【字元道本贯玉牒居越之余姚开禧元年毛自知榜进士出身习诗赋二年正月除三月除权兵部侍郎】丁伯桂【三年正月除仍兼国史院编修官兼实録院检讨官四月除起居舎人】杜范【三年十月以太常少卿除是月兼崇政殿说书十二月除殿中侍御史】嘉熙以后　牛大年【二年正月以宗正少卿除四月为起居舎人】李心传
　　【二年十月以权工部侍郎兼仍兼史馆修撰専一修纂四朝国史实録】　淳祐以后　项容孙【二年十一月以侍讲起居郎兼三年二月除殿中侍御史】曽宏廸【三年五月以起居舎人兼监四年六月除集英殿修撰知建宁府】陈晐【字退翁贯安吉州习礼记癸丑陈榜四年七月以龙图阁学士提举隆兴府玉隆万寿宫依旧龙图阁学士提举佑神观兼监兼修国史实録院修撰九月兼侍读】尢焴【以秘阁修撰知江州兼沿江制置副使兼江西安抚使召五年十一月除六年三月供軄闰四月兼国史院编修官实録院检讨官是月兼侍讲十月除权工部侍郎】张磻【字敬父贯三山习赋辛未进士七年四月以国子祭酒除监兼国子祭酒　按宋史本传作字渭老】卢壮夫【九年十一月以太常少卿兼权直学士院兼玉牒所检讨官时暂兼权给事中除仍兼权直学士院兼玉牒所检讨官兼侍立修注官】刘克庄【十年十二月以秘阁修撰服阕除十一年四月供軄是月兼太常少卿兼直学士院五月兼崇政殿说书十月除起居舎人兼軄依旧】戚士逊【十一年十一月以国子祭酒兼国史院编修官实録院检讨官除兼軄依旧十二年正月兼太常少卿当月兼权礼部侍郎】尢焴【十二年五月以礼部侍郎兼史馆修撰兼侍读兼秘书监六月兼同修国史实録院同修撰十月兼直学士院十一月除权工部尚书兼軄依旧】　开庆以后　何处任【字仲逺丙戌进士习书贯处州元年四月以监察御史兼崇政殿说书除陞兼侍讲景定元年正月除直寳文阁福建运判】　景定以后　曹永年【字君寿贯江州习书丙戌进士元年四月以右正言兼侍讲除仍兼侍讲】谢子强【字强学贯温州癸未进士治书元年八月以直龙图阁知广州主管广南东路经略安抚司公事兼提举广南路市舶在任除二年五月供軄是月兼太子侍读十一月为起居郎】潘墀【字经之婺州人乙未进士治春秋三年五月以太府少卿兼国史院编修官实録院检讨官兼太子侍读除十二月除右文殿修撰差知嘉兴府】　咸淳以后　刘应龙【字汉臣贯瑞州戊戌进士治赋三年六月以知隆兴府兼江南西路计度转运副使除是年八月兼侍读九月兼权户部侍郎四年闰正月赴省供軄】
　　少监　淳熙五年以后六人　芮煇【字国瑞吴兴人绍兴十八年王佐榜进士出身治诗赋四年十一月除五年四月为国子监祭酒】郑丙【五年四月除九月为监】施师防【五年十一月除七年七月为监】赵汝愚【七年九月除八年三月权吏部侍郎】沈揆【九年十一月除十一年十一月为监】杨万里【十四年十月除十五年四月与郡】　绍熙以后二人　陈傅良【字君举温州瑞安人乾道八年黄定榜进士及第治诗赋三年六月除十二月为起居舎人】孙逢吉【字从之庐陵人隆兴元年木待问榜进士出身治诗赋四年九月除五年九月为权吏部侍郎】　庆元以后一人　宋之瑞【字伯嘉天台人隆兴元年木待问榜进士出身治书二年二月除四月为中书舎人】　嘉泰以后二人　李壁【三年十月除十二月为宗正少卿】陈岘【三年十二月除开禧元年四月为监】　开禧以后五人史弥逺【元年九月除十一月为起居郎】吴猎【字德夫潭州人淳熙二年詹骙榜同进士出身治易元年十一月除十二月知江陵府】徐似道【字渊子台州黄岩人乾道二年萧国梁榜进士出身治诗赋二年正月除三月为起居舎人】赵梦极【字子中江隂人乾道八年黄定榜同进士出身治诗赋二年三月除四月为起居舎人】曽渐【二年四月除三年二月为监】　嘉定以后二十人　汪逵【字季路玉山人乾道八年黄定榜进士出身治书元年三月除六月为权工部侍郎】王柟【字木叔温州永嘉人乾道二年萧国梁榜进士及第治春秋元年六月除十一月罢】陈【四年闰二月以军器少监兼四月除五年四月为监】滕强恕【五年五月除六年五月为宗正少卿】李【六年五月除十月为起居舎人】任希夷【六年十月除七年八月为监】俞亨宗【字兼善绍兴府山隂人隆兴元年木待问榜进士出身治礼记七年八月除十二月特转一官直显谟阁主管成都府玉局观】袁燮【八年正月除七月为监】黄宜【字达之台州天台人淳熙二年詹骙榜进士出身治礼记八年十月除十年七月为中书舎人】宣缯【十年七月除十一月为起居舎人】余嵘【字景瞻衢州龙游人淳熙十四年王容榜进士出身治书十年十一月除十一年正月为太常少卿】何郯【十一年正月除八月为起居舍人】崔与之【字正子广州増城人绍熙四年陈亮榜进士及第治诗赋十一年十一月除十二年十二月为监】程卓【字从元徽州休宁人淳熙十一年衞泾榜进士及第治书十二年十二月除是月为起居郎】朱着【字公明福州闽县人淳熙十四年王容榜进士及第治诗赋十三年七月除九月为太常少卿】郑自诚【十四年九月除十五年九月除起居舎人】徐鳯【十五年九月除十七年三月除直显谟阁知贑州】曽焕【十七年四月除六月与宫观】叶禾【字叔嘉婺州金华人淳熙十四年王容榜进士出身治诗赋十七年六月除九月为监】秦季槱【字宏父普州安岳人绍熙四年陈亮榜同进士出身治春秋十七年九月除寳庆元年六月除直显谟阁知潼川府】　寳庆以后三人王塈【元年六月除九月为中书舎人】范楷【字子式庆元府鄞县人嘉定元年郑自诚榜进士出身治诗赋元年十月除二年九月为起居郎】刘致一【二年十月除三年十月为起居舎人】　绍定以后五人　滕强恕【元年正月除四月为太常少卿】曹叔逺【字器逺温州永嘉人绍熙元年余复榜进士治春秋元年四月除二年正月为太常少卿】钱德谦【二年正月除七月丁母忧】于有成【三年十二月除五年五月除直显谟阁知宁国府】周端朝【五年七月除六年十月为太常少卿】　端平以后七人　赵汝谈【元年四月除八月为宗正少卿】袁甫【元年八月除二年三月为起居舎人】吴泳【二年四月除十二月为起居舎人】丁伯桂【字元辉兴化军莆田人嘉泰二年傅行简榜进士出身治诗赋二年十二月以监察御史除三年正月为监】范钟【三年二月以吏部郎中除仍兼崇政殿说书七月为国子祭酒】蒋岘【字伯见庆元府鄞县人庆元二年邹应龙榜进士出身治诗赋三年十月以军噐监兼崇政殿说书除嘉熙元年为殿中侍御史】牛大年【字隆叟扬州江都县人庆元二年邹应龙榜进士出身治书三年十一月以直敷文殿被召嘉熙元年二月除九月为宗正少卿】　嘉熙以后　史岩之【字子尹庆元府鄞县人嘉定十年吴潜榜进士出身治周礼元年九月以军噐监兼侍左郎官兼国史院编修官兼实録院检讨官除十二月为太府卿兼知临安府】李心传【二年三月以著作郎兼权工部郎官奏事除是月兼史馆修撰专一修纂四朝国史实録十月除权工部侍郎兼秘书监】徐雄【四年四月以军噐少监除十月与宫观】　淳祐以后　程公许【元年正月以将作少监除八月除太常少卿】项容孙【字仲履贯江陵习礼记甲戌袁榜元年八月以尚书右司员外郎除二年四月除起居舎人】曽宏廸【字幼说临江军人治周礼癸未蒋榜二年五月以将作监除十月为起居舎人】尢焴【字伯晦常州人习礼记戊辰郑榜二年十一月以大理寺少卿除三年正月与祠】韩祥【字履善信州人习书癸未蒋榜三年正月以将作少监兼权中书门下检正诸房公事除兼軄依旧四年九月为起居舎人】吴甲【字季元忠南人治诗赋甲戍袁榜四年九月以司农少卿兼侍讲除兼軄依旧】应防【五年六月以将作少监兼国史院编修官实録院检讨官兼翰林权直尚书礼部员外郎兼崇政殿说书除七月陞兼直学士院供軄依旧六年十月除起居舎人】刘克庄【字潜夫贯莆田丙午召对赐同进士出身八月以太府少卿除兼国史院编修官实録院检讨官兼崇政殿说书十月时暂兼权中书舎人】杨栋【七年六月以宗正少卿兼尚书右司员外郎兼玉牒所检讨官改兼少监兼国史院编修官实録院检讨官】马天骥【字德夫贯衢州龙游县绍定二年黄朴榜进士及第治诗赋七年十一月以考功郎官兼玉牒所检讨官除兼軄依旧】陆德舆【八年十一月以尚书礼部郎中兼直舎人院兼翰林权直兼崇政殿说书除兼軄依旧十二月陞兼权直学士院九年四月陞兼侍讲十一月除太常少卿】郑发【字致中贯天台习赋丙戌进士十年十月以将作少监时暂兼权直舎人院兼翰林权直兼权侍左郎官兼国史院编修官实録院检讨官兼崇政殿说书除兼侍立修注官依旧时暂兼权直舎人院兼翰林权直兼国史院编修官实録院检讨官兼崇政殿说书十一月除监察御史】髙斯得【十二年五月以礼部郎官兼国史院编修官实録院检讨官除兼軄依旧当月兼直史馆七月时暂兼权侍立修注官】　寳祐以后　牟子才【元年正月以军噐少监兼国史院编修官实録院检讨官兼权侍立修注官兼崇政殿说书除兼軄依旧】吴燧【字茂新贯泉州习赋己丑进士元年正月以直秘阁广东提刑被防令赴行在奏事十月除少监十二月供軄二年四月除殿中侍御史】姚希得【二年四月以直徽猷阁前知静江府主管广南西路经畧安抚司公事服阕从吉令赴行在奏事五月除少监六月供軄是月兼中书门下省检正诸房公事十月除宗正少卿】史季温【二年十月以直寳谟阁主管佑神观兼国史院编修官实録院检讨官除　　　时暂兼权直舎人院兼国史院编修官实録院检讨官兼沂靖惠王府教授除兼軄依旧四年四月除起居舎人】留梦炎【四年七月以军噐监兼国史院编修官实録院检讨官除兼軄依旧】皮龙荣【五年正月以将作监兼资善堂賛读除兼軄依旧七月二日除宗正少卿】陆壡【字景思贯绍兴府习赋壬辰进士五年七月以尚书礼部员外郎暂兼侍立修注官兼翰林权直兼国史院编修官实録院检讨官兼崇政殿说书除少监兼軄依旧当年八月除起居舎人】张渊微【五年十月以将作少监兼司封郎官兼史馆校勘兼资善堂直讲除】王景齐【六年三月以将作监兼侍左郎官兼资善堂直讲除兼軄依旧】洪芹【字叔鲁贯饶州习诗乙未进士六年以将作少监兼翰林权直兼权直舎人院兼权礼部郎官兼史馆校勘兼崇政殿说书除兼軄依旧】　开庆以后　洪勲【字伯鲁贯临安习诗赋甲辰进士元年十月以直焕章阁主管成都府玉局观除少监兼学士院权直景定元年二月兼国史院编修官实録院检讨官三月除起居舎人兼崇政殿说书兼軄依旧】　景定以后　饶应子【元年四月以大理少卿兼崇政殿说书除少监兼軄依旧】徐经孙【字仲立贯隆兴府习赋丙戌进士元年六月以直寳谟阁知福州福建路安抚除秘书少监兼太子左谕德】郑雄飞【元年十月以尚书吏部员外郎兼太子侍读除兼軄依旧二年五月陞兼太子右谕德四月除宗正少卿】吴舜龙【字元友壬辰进士习礼记贯温州二年六月以大理少卿兼崇政殿说书除少监兼軄依旧】徐复【三年三月以大理少卿除是月兼崇政殿说书五月为起居舎人】马廷鸾【三年十一月以国子司业兼翰林权直兼太子右谕德除秘书少监兼国子司业兼軄依旧四年正月除起居舎人】林希逸【四年正月以司农少卿兼直舎人院兼礼部郎官兼国史院编修官实録院检讨官兼崇政殿说书除秘书少监兼直舎人院兼国史院编修官实録院检讨官兼崇政殿说书四月除太常少卿】汤汉【四年四月以太府少卿兼玉牒所检讨官兼太子右谕德除秘书少监兼軄依旧十月除太常少卿】李伯玉【四年十月以太府少卿兼国史院编修官实録院检讨官兼太子侍读除秘书少监兼軄依旧五年四月为左史】范东叟【字仁叟成都人端平二年吴叔告榜进士及第治礼记五年十二月以军噐监兼侍讲除咸淳元年闰五月为起居舎人】　咸淳以后　方逢辰【二年五月以司封员外郎兼直舎人院兼国史院编修官实録院检讨官除秘书少监兼軄依旧十一月十七日除起居舎人】王应麟【三年十月四日以将作监兼侍立修注官权直学士院兼崇政殿说书除兼軄依旧是月陞兼侍讲】倪普【三年十二月以直寳章阁知吉州兼江西提举除司农少卿未离任间四年正月除续凖御笔兼侍讲当年四月供軄】文及翁【四年十月以国子司业兼礼部郎官兼学士院权直兼国史院编修官实録院检讨官除秘书少监仍兼学士院权直兼国史院编修官实録院检讨官十一月除直华文阁知袁州】陈宜中【五年四月以直显文阁两浙西路提防刑狱公事提领转盘仓除秘书少监是月八日供軄九日御笔兼崇政殿说书】
　　丞　淳熙五年以后十二人　黄洽【字德润长乐人隆兴元年木待问榜进士及第治书五年闰六月除六年三月为著作郎】宇文子震【字子友成都人隆兴元年木待问榜进士出身治诗赋六年四月除七年三月为著作郎】袁枢【字机仲建安人隆兴元年木待问榜进士及第治诗赋七年三月除十月为著作郎】蒋继周【七年十月除九年十二月为将作少监】何澹【九年十二月除十年四月为著作郎】宋若水【字子渊成都人绍兴三十年梁克家榜进士及第治书十年六月除九月为福建路提举】黄伦【字彛卿长乐人上舎释褐出身治书十年闰十一月除十二年六月为著作郎】梁汝永【字昭逺缙云人绍兴三十年梁克家榜进士出身治易十二年六月除十三年正月为著作佐郎】谢脩【字子长天台人绍兴三十年梁克家榜进士出身治礼记十三年三月除十五年五月为宗正丞】宋之瑞【十五年五月除十六年三月为都大提防坑冶铸钱】沈清臣【字正卿临安人绍兴二十七年王十朋榜进士及第治礼记兼诗赋十六年三月除五月与宫祠】黄艾【字伯耆莆阳人乾道八年黄定榜进士及第治诗赋十六年十月除绍熙元年十月为著作郎】　绍熙以后七人　李沐【字兼济吴兴人乾道八年黄定榜进士及第治诗赋元年十月除二年三月为浙东提举】胡瑑【二年三月除四月为监察御史】黄遹【字景声邵武人隆兴元年木待问榜进士出身治诗赋二年八月除十月为浙西提举】沈有开【字应先常州无锡人淳熙五年姚颖榜进士出身治诗赋三年正月除十月为著作郎】陈损之【字子长隆州籍县人乾道二年萧国梁榜进士出身治诗赋三年十月除四年三月为淮东提举】陈棅【字持中温州人淳熙十一年衞泾榜进士及第治书四年八月除五年十一月为著作佐郎】邵康【字似之婺州金华人淳熙十一年衞泾榜进士及第治诗五年十一月除庆元二年七月与宫祠】　庆元以后七人　曽防【二年九月除三年三月为礼部员外郎】费士寅【三年三月除闰六月为著作郎】杨寅【字少云绍兴府山隂人乾道二年萧国梁榜同进士出身治诗赋三年闰六月除四年六月为著作郎】商飞卿【字翚仲台州临海人淳熙二年詹骙榜进士及第治易四年六月除五年七月为著作郎】邵文炳【字晦夫常州晋陵人隆兴元年木待问榜进士出身治书五年九月除六年四月为起居舎人】黄闻【字必明绍兴府诸暨人绍兴三十年梁克家榜进士出身治书兼诗赋六年四月除八月罢】钟必万【字君禄岳州巴陵人淳熙五年姚頴榜进士出身治春秋六年九月除嘉泰元年十月知嘉兴府】　嘉泰以后六人　龚颐正【字养正和州厯阳人淳熙十四年史官荐闻特命官元年赐第十一月除是月致仕】朱钦则【字敬父邵武人乾道八年黄定榜进士出身治诗赋二年三月除八月为监察御史】余崇【字景望兴化军仙游人淳熙五年姚頴榜进士及第治诗赋二年九月除三年正月知江州】陈子冲【字致逺福州福清人淳熙十一年衞泾榜进士出身治周礼三年正月除十一月为著作郎】汤璹【字君寳潭州刘阳人淳熙十四年王容榜进士出身治春秋三年十一月除四年四月罢】黄景说【字岩老福州闽清人乾道五年郑侨榜进士及第治诗赋四年五月除开禧元年七月为广东运判】　开禧以后六人叶时【字秀发临安府钱塘人淳熙十一年衞泾榜进士及第治诗赋元年八月除九月为监察御史】
　　张声道【字声之温州瑞安人淳熙十一年衞泾榜进士出身治书元年十二月除二年四月罢】黄畴若【字伯庸隆兴丰城人淳熙五年姚頴榜进士出身治诗赋二年四月除三年三月为著作郎】钱廷玉【字温甫常州晋陵人庆元二年邹应龙榜进士出身治诗赋三年六月除是月知镇江府】王居安【字简卿台州黄岩人淳熙十四年王容榜进士及第治礼记三年六月除七月为著作郎】林岊【字仲山福州长乐人淳熙十四年王容榜进士出身治诗赋三年七月除十月知衢州】　嘉定以后三十六人　常建【字成之处州丽水人淳熙二年詹骙榜上舎出身治书元年二月除四月知台州】曹庄【字日强婺州金华人淳熙五年姚颖榜进士出身治诗赋元年四月除十月与宫祠】俞应符【字德瑞临安苕溪人淳熙十一年衞泾榜进士出身治诗二年正月除二月为起居舎人】陈【字蕃叟温州瑞安人淳熙五年姚頴榜进士及第治春秋二年四月除十二月为著作郎】田慈龙【字景明处州缙云人淳熙十四年王容榜进士出身治春秋二年十二月除三年七月知温州】陈纪【字进道庆元人乾道八年黄定榜进士出身治诗赋三年七月除九月为福建提举】丁端祖【字梦开湖州乌程人绍熙四年陈亮榜进士出身治易三年九月除四年三月为著作郎】任希夷【字伯起眉山人淳熙二年詹骙榜同进士出身治诗赋四年三月除当年六月为著作郎】董居谊【字仁父临川人淳熙八年黄由榜同进士出身治诗赋四年六月除九月为右正言】张钧【字子和崇庆人绍熙四年陈亮榜进士及第治春秋四年九月除五年七月为潼川路提刑】赵汝述【字明可开封人寓居四明淳熙十一年衞泾榜进士出身治诗赋五年七月除六年正月为著作郎】聂子述【字善之建昌军南城人绍熙元年余复榜进士出身治诗赋六年正月除十二月为著作郎】林梦英【字应之抚州人淳熙二年詹骙榜进士出身治诗赋七年正月除九月主管台州崇道观】林士衡【字商卿福州闽县人淳熙十一年衞泾榜同进士出身治诗七年九月除八年正月为著作郎】许文蔚【八年正月除四月为著作郎】袁韶【字彦淳庆元府鄞县人淳熙十四年王容榜进士出身治诗赋八年四月除九年七月为著作郎】李鸣鳯【九年七月除八月为著作郎】曽焕【九年八月除十一月为广西运判】程珌【字懐古徽州婺源人绍熙四年陈亮榜进士出身治易九年十二月除十年五月丁忧】楼观【字子颙台州临海县人淳熙十四年王容榜进士出身治周礼十年六月除十月为考功郎官】施累【字元功绍兴府防稽人淳熙十一年衞泾榜进士及第治诗赋十年十一月除十一年十一月为著作郎】张虙【十一年十一月除十二年六月为著作郎】钱抚【十二年五月除是月致仕】陈德豫【字子顺福州连江县人淳熙十四年王容榜进士及第治易十二年六月除十一月为著作郎】袭盖卿【字梦锡衡州常宁人淳熙十四年王容榜同进士出身治易十二年十一月除十三年二月为金部郎官】张攀【字从龙平江常熟人淳熙十一年衞泾榜进士出身治诗赋十三年二月除九月为尚右郎官】臧格【字正子庆元府鄞县人庆元五年曽从龙榜进士出身治诗赋十三年九月除十月为著作郎】程珌【十三年十月除十四年正月为著作郎】赵希言【玉牒字若讷淳熙十四年王容榜进士出身治诗赋十四年正月除九月为著作郎】陈畏【字直父温州永嘉人绍熙元年余复榜进士及第习书十四年九月除是月与合入差遣　案原本自陈畏至沈康一十一条误列于胡刚中之后而以钱德谦上接赵希言之下前后倒置今为移正均与标目所载人数相合】杨祖尧【十四年十月除十五年二月知信州】王塈【字克家开封府人庆元五年曽从龙榜进士出身治诗赋十五年十一月除十六年十一月为著作郎】卢子章【字元平台州临海人嘉泰二年傅行简榜进士出身习书十六年十一月除十七年四月为著作郎】吴振【字子竒庆元府鄞县人淳熙十四年王容榜同进士出身治赋十七年四月除九月知信州】周直方【字敬伯吉州吉水人开禧元年国学释褐进士出身治诗十七年九月除是月为将作少监】钟震【十七年九月除寳庆元年五月为著作郎】寳庆以后六人　杨迈【元年五月除十月为起居舎人】赵至道【字师鲁临安府钱塘人庆元二年邹应龙榜进士出身治诗赋元年十月除十一月为监察御史】吴愈【字季谦江州德安人开禧元年毛自知榜进士出身习礼记二年八月除十月为司封郎官】沈康【字直叟福州闽县人淳熙十四年王容榜进士出身治诗赋二年十月除十一月为考功郎中】钱德谦【二年十一月除三年二月为军噐少监】扬璘【字德翁台州宁海人开禧元年毛自知榜进士出身治诗赋三年二月除绍定元年五月除知嘉兴府】　绍定以后十一人　徐范【字彞甫福州侯官县人嘉定元年郑自诚榜进士及第治诗赋元年十一月除十二月为著作郎】余天锡【字纯父庆元府鄞县人嘉定十六年蒋重珍榜进士出身治诗赋元年十二月除是月为起居舎人】于有成【字君锡临安府盐官县人嘉定元年郑自诚榜进士出身治礼记元年十二月除二年正月为将作少监】周端朝【字子靖温州永嘉县人嘉定四年赵建大榜进士出身治春秋二年正月除八月为著作郎】陈公益【字谦父福州闽县人嘉定元年郑自诚榜同进士出身治诗赋二年八月除三年十一月为军噐少监】吴渊【字道父建康溧水人甲戌袁榜进士出身治书三年十一月除是月知平江府】袁肃【字恭安庆元府鄞县人庆元五年曽从龙榜进士及第治周礼三年十一月除是月除浙西提举】胡刚中【字正夫庆元府鄞县人嘉定元年郑自诚榜进士出身治诗赋三年十二月除四年正月为著作郎】游似【字景仁顺庆府南充县人嘉定十六年蒋重珍榜进士出身治春秋四年正月除十二月除直秘阁防路运判】吴泳【五年七月除六年十一月为著作郎】曹豳【字西士温州瑞安县人嘉泰二年傅行简榜进士及第治周礼六年十一月除端平元年正月除浙西提举】　端平以后九人　彭方【元年二月除四月为著作郎】李大同【字从仲婺州东阳县人嘉定十六年蒋重珍榜同进士出身治诗赋元年四月除五月为右正言】张翀【字蜚卿福州长乐县人嘉定四年赵建大榜进士及第治诗赋元年五月除】姚珤【字贵叔南劒州顺昌县人嘉定四年赵建大榜进士及第治诗赋元年七月除二年五月除直秘阁知建宁府】陶木【字仁甫婺州金华县人开禧元年毛自知榜进士出身治诗赋二年五月除九月为著作郎】蔡仲龙【字子竒处州丽水县人嘉定十六年蒋重珍榜进士及第治诗赋二年九月除十月为著作郎】赵汝譢【二年十月除三年二月为军噐少监】髙奎【字文叔庆元府奉化县人嘉定十年吴潜榜进士出身治诗赋三年二月以枢宻院编修官除九月兼权右司是月改兼左司十月与宫观】徐雄【字子厚婺州东阳人开禧元年毛自知榜进士出身治诗赋三年十二月以国子博士兼庄文府教授除嘉熙元年十一月为著作郎】　嘉熙以后　程公许【字季与眉州人寄居叙州嘉定四年赵建大榜进士出身治诗赋元年十一月以太常博士除兼权考功郎官二年正月与宫观寻差知衢州】王辰应【字子震潼川府人嘉定十三年刘渭榜进士出身治易二年五月以宗正丞兼权考功郎官兼吴王益王府教授除】金渊【二年九月以知严州未赴除十一月兼工部郎官】赵子直【字履道临安府人嘉定十六年蒋重珍榜进士及第治诗赋三年八月以大理正除十一月兼权兵部郎官四年五月为著作郎】徐元【字有大贯温州习书太学上舎免省壬午释褐四年五月以太常博士除十月为著作郎】黄涛【四年十月以添差常州通判除】　淳祐以后　谢梦生【字孟颐贯钱塘寓永嘉习书癸未蒋榜元年四月以宗正丞除】黄自然【元年八月除二年二月除著作郎】吴子良【二年四月以司农寺丞除是月除淮东提举】焦炳炎【二年四月除兼枢宻院检详诸房文字三年正月为著作郎】袁简之【字行可渠州人习春秋庚辰刘榜三年正月以枢宻院编修兼权都官郎官除是月除直寳章阁防路运判】卢壮夫【三年五月除】吴子良【四年正月以召赴都省禀议再除】张霆振【字谦叔贯四明习赋己丑黄榜进士及第四年四月以太常博士除丞仍兼沂靖惠王府教授九月除著作郎兼权侍右郎官】刘籈【字和父贯衢州习书庚辰刘榜四年九月以太常丞兼权侍右郎官除丞改权侍左郎官】刘应起【字时可贯成都习春秋庚辰刘榜三年十月以知南康军除秘书郎辞免改差知寳庆府四年九月主管成都府玉局观十二月令赴行在奏事五年正月除丞二月一日供軄】王爚【字伯晦贯绍兴习礼记庚辰刘榜五年四月以太府寺丞除丞防除户部郎官淮西总领】周坦【五年四月以知安吉州除未到改除工部郎官】王璞【字噐之贯福州习诗赋壬辰徐榜六年正月以太常博士除丞二月兼庄文府教授六月兼权右曹郎官】程元鳯【字申甫贯新安习诗己丑进士六年十月以宗学博士除兼权刑部郎官七年正月以丞除著作郎兼权右司郎官】俞德藻【字质大贯钱塘习赋癸未进士七年正月以司农寺丞除秘书丞五月除侍左郎官】姚希得【字逢原贯潼川习赋癸未进士七年四月以知大宗正丞兼权金部郎官兼沂靖惠王府教授除秘书丞兼軄依旧】王防【字谦父贯开封习赋癸未进士七年六月以新差知邵武军未赴间除八月供軄】翁甫【字景山贯建寜习春秋丙戌进士八年十月以太常博士兼资善堂直讲除兼軄依旧十一月兼权礼部郎官】汪之埜【字莘仲贯四明习诗赋壬辰进士九年十月以枢宻院编修官兼权右司郎官除兼軄依旧】张镇【字重甫贯三山习赋壬辰进士十年十月以宗学博士除十一月兼景献府教授十一年四月兼权考功郎官十月差知兴化军】陈坚【十一年十月以著作郎兼权驾部郎官除兼軄依旧闰十月改兼权兵部郎官十二年正月知饶州】徐俨夫【十二年正月以著作郎兼礼部郎官兼沂靖惠王府教授除】张雄【字仲龙贯三山习易壬辰进士十二年二月以前主管绍兴千秋鸿禧观除六月兼权仓部郎官八月兼景献府教授十月兼国史院编修官实録院检讨官寳祐元年正月为宗正寺丞】　寳祐以后　彭梦□【字徳占贯临江习赋壬辰进士元年正月以大理正除】帅应极【字希召贯眉州习赋癸未进士二年正月以太府寺丞除】郑雄飞【三年正月以秘书郎兼国史实録院校勘兼资善堂直讲除】吴梦弼【字商霖贯台州习书戊戌进士四年七月以宗学博士除十月兼诸王宫大小教授十一月兼权度支郎官十二月差知衢州】何梦然【字子是贯婺州习周礼甲辰进士五年正月以国子监丞除秘书丞兼国子丞二月兼权右曹郎官五月兼庄文府教授当年八月差知安吉州】陆合【字开叔辛丑进士习赋贯庆元五年十月以诸王宫大小学教授际】胡用存【字性之丁未进士试中教科习赋兼书贯常州六年七月以宗学博士除开庆元年正月除著作郎兼权侍左郎官】　开庆以后　应弥正【字景方乙未进士习春秋贯信州元年正月以主管台州崇道观除】　景定以后　安刘【字景周贯庆逺府习诗甲辰进士元年六月以太府寺丞除二年三月除淮南东路转运判官】张济之【字自明福州懐安人绍定五年徐元榜进士出身治诗赋三年正月以太府寺丞兼景献府教授除】刘良贵【字贵德温州人淳祐元年徐俨夫榜进士出身治书三年四月以知嘉兴府待次凖省劄令赴都堂禀议未至除仍兼权司封郎官　按令赴都堂禀议以下一十六字原本脱去今据浙本増入】王世杰【三年九月以秘书郎除秘书丞十二月差知安吉州　按此注原本误列秘书郎衔内而是防所载脱十二月差知安吉州八字今为移正増入】赵时愿【字志仁玉牒绍定五年徐元杰榜进士及第治诗赋四年四月除】冯梦得【字景说南劒州人嘉熙二年周坦榜同进士出身治书五年十二月除秘书丞兼直舎人院兼权侍右郎官咸淳二年正月除侍右郎官兼軄依旧】　咸淳以后　潜说友【字君髙贯处州习周礼辛丑进士二年三月以枢宻院编修官兼权刑部郎官兼权右司郎官除秘书丞兼軄依旧十一月除军噐少监】章鉴【字公秉贯隆兴甲辰进士习赋三年四月除六月兼崇政殿说书】











</div>
    <div class="pagination">
<a href="南宋馆阁录_page3.html">上一页</a><a href="南宋馆阁录.html">1</a><a href="南宋馆阁录_page2.html">2</a><a href="南宋馆阁录_page3.html">3</a><span class="current-page">4</span><a href="南宋馆阁录_page5.html">5</a><a href="南宋馆阁录_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
