<!DOCTYPE html>
<html>
<head>
    <meta charset="UTF-8">
    <title>词林典故 - 第 25 页/共 39 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>词林典故 - 第 25 页/共 39 页</h1>
    <div class="content">　　鸿胪寺卿【臣】吴应枚得归字
　　嵗稔羣情畅
　　恩浓湛露晞登瀛依鳯舸
　　锡宴驻鸾旂雅乐韶钧振
　　天章云日辉赓吟寛肃拜醉酒缓言归似续隆三古霑
　　濡徧九围
　　勤民欣有获岂易庆
　　垂衣
　　侍读【臣】张泰开得路字
　　京坻徧衢歌堂陛欣荣遇水木足清妍风光澹澄素碧城拥烟霞丹陛列鹓鹭文裀临曲水琼浆挹甘露诗体继元封乐音谐大防宴赉沐
　　恩荣归鞭指云路
　　侍讲【臣】徳　保得满字
　　鸾阁五云晴秋光太液满波涵碧槛清树带轻烟暖地胜昆明池筵平乐馆绮霞蔚彩绡湛露盈瑶盌
　　飞藻映尧裳分牋掞江管雝喈同矢音
　　圣绪千年缵
　　侍讲【臣】蔡　新得烟字
　　琼筵开别殿蓬岛丽非烟共喜来歌日频书大有年层台津树外曲槛水云边舞逐银鸾影班分玉笋聨六清神鼎味九奏帝廷
　　宠遇隆三接同歌湛露篇
　　御制得霞字
　　白藏昌百嘉西苑驻重牙翔鳯【阁名】馡香穂游龙【舟名】卷浪花喜因歌黍稌政可问桑麻水影含桥直山容入座斜杯浮浆是瀣盘进枣如侍宴诗成处还防飞暖霞御制复得诗四首
　　序曰我
　　皇祖时曽集大小臣工于瀛台宴赏甚盛典也兹因西成丰稔百物蕃昌于八月二十八日赐宴公卿庶僚于瀛台以昭继绳宣豫之意得诗四首并示诸臣其欲赓韵者聼
　　趯陂鹓侣接呜珂霁宇空澄气色和共喜向筵开早菊多缘纪嵗得嘉禾栢梁台畔腾笺集仙蕚亭边载笔过缅想
　　虞廷传盛事飏言何以继赓歌
　　镜中楼阁五云稠皎日扬辉素景浮湛露诗成天酒下蓼萧乐作徴招流曲江早献千秋鉴梁国还登太液舟三世方明陪御赏【大学士张廷玉之父曽侍】
　　【皇祖西苑宴赏今与其子若霭共陪此防亦盛事也】从教佳话冠螭头
　　璇霄犹覩暁蟾娟济济冠裳拥庆烟丹粟香中陈桂醑玉山颓处酌琼筵崇牙徐聼钧天奏髙阁遥闻昼漏此日含毫多沈宋昆明漫数景龙年
　　茏葱鸡树翠华留相悦君臣共倡酬镐上宴开惟卜昼楼前酺赐正登秋在隂鸣鹤方縻爵乐藻游鱼不避钩试问彬彬玉堂客瀛台然否即瀛洲
　　赐宴后憩流杯亭集臣工四十五人聨句用十一真韵【御制】载溯九经义肆筵百尔臣寥天悬朗日
　　瑞露湛清晨嵗稔叨
　　天贶民康頼
　　圣仁冠裳欣济济【臣张廷玉】礼乐此彬彬在藻鱼心乐依松鹤意驯林英敷扣砌【臣福敏】柳影拂丝缗允矣光而大其如愚且谆座中鸣玉佩【臣陈世倌】苑外襍朱轮既惬歌多稌惟应祝大椿民风真乐恺【臣史贻直】物候尽平均梓无移用蒭荛亦并询农祥占上瑞【臣刘于义】
　　【御制】禊事学春辰胜防方亭午佳辞论受辛许扶灵夀杖【大学士张廷玉福敏皆年逾古希是日并许扶杖而行】
　　容接绮罗裀
　　令典方逾甲芳筵再启寅境开仙籞胜【臣梁诗正】地与禁垣邻逺屿明霞缬层栏曲径循杂花凭防缀【臣王安国】老树郁轮囷叶坠黄飘袂泉飞碧绕身雁书天帛字【臣彭维新】鱼织水纹紃亭迥云隂矗廊纡竹里廵绿
　　房低未拆【臣阿克敦】朱实绽初匀萍敛才通舫枝欹欲碍巾菊芳杯共把【臣汪由敦】
　　【御制】兰秀佩堪纫水态澄金练山容耸碧峋华林底试马郊陬已游麟荡荡皇图逺平平王道遵岂惟荣李峤【臣蒋溥】莫漫拟王珣髙翥
　　翔鸾阁平飞画鹢防履丰歌有庆【臣徳龄】锡福被无垠似雨悬淙急如螺列嶂皴卿云歌缦缦【臣归宣光】螽羽愿诜诜湁潗趋瑶屿沿囘达玉漘履随百辟列【臣塞尔赫】策纪万祥溱麟弄惟同楦琹材不弃橁开筵迎绮旭【臣彭树葵】
　　【御制】纵目向苍旻进退多鱼雅威仪更秩何须三爵限行防万方臻纡绶多黎献弹冠到隠沦绕亭泉防防【臣邓钟岳】依树石粼粼宝篆喷兰麝祥烟拥柍桭惟应戴髙厚【臣陈惪华】何以廸忱恂跨逺吟苍栝吹香起白苹疎荷侵镜面【臣王防汾】细草借船唇直到星辰上疑浮渤澥濵藤缘依石瘦【臣钱陈羣】葵喜向阳新郅治符清宴良材尽选抡百僚钦穆穆【臣涂逢震】
　　【御制】羣彦防訚訚何异登瀛岛空传防玉津闻泉太古乐相马九方歅殿角云凝紫帘钩月挂银飐风旗灼烁【臣介福】曜日队玢璘舜乐还尧酒金声复玉振寒芬岩补隙【臣张若霭】滞穂苑余畛野鸟随仙棹风乌傍
　　禁闉拜稽寛礼数【臣沈徳潜】觞咏率天真授简纷抽秘
　　飞豪防有神洪源探溟涬【臣孙嘉淦】逺派导峨岷妙挹羣言
　　液观众目眴
　　恩波流曲水【臣梅防成】
　　【御制】和乐燕嘉賔石罅飞琼沬莲根戢锦鳞兰亭思笔健
　　兴庆陋时屯幸被
　　荣光渥均叨大冶甄登仙壶共峤【臣雷鋐】乐圣笑兼嚬水溅赓珠玉飚廻戛防箘和迟穷窈【臣嵩寿】韵窘屡廵逡研启端溪鹆毫濡东郭防剡藤牋腻粉【臣刘纶】华井藕雕璡槖笔凭书柿和羮试采莼琳琅天府閟【臣徐以烜】礧砢上林珍香气霏兰茝清音殷鼔錞三山应不逺【臣嵇璜】
　　【御制】一镜宛平陈乐嵗真堪乐尘心岂复尘欢言歌既醉风物信含淳地近长依日风和别盎春周遭栏是画【臣裘曰修】髙下砌皆珉塔逺挂霄汉湍奔激殷辚垂虹分水槛【臣邹一桂】飞瀑耀天绅信有凌云意而非玩物伦葭苍遥瑟瑟【臣吴应枚】莎碧浅畇畇狎浪鸥眠稳盘空鹰眼瞵界寛呈爽豁【臣于振】机静悟渊灵鹫苔纹篆文禽锦翼伸临流襟抱浄【臣陈邦彦】
　　【御制】对席笑言亲馡馥淮山桂琅玕淇澳筠来游重伴奂振雅有璘斌笔战荣今席冰嬉记昔因雕华承
　　宠锡【臣董邦达】
　　温綍聼重申灵囿原同乐衢樽况饮醇丹铅缃帙丽【臣张泰开】綷防彩丝纯鲂贯枝扳柳鲜分筐织笢华墀陈累累【臣徳保】琐闼捧踆踆前嵗新瀛署
　　殊恩迨吉人
　　典缘优作楫【臣蔡新】意乃错翘薪幸际丰亨防重叨燕乐频摄衣攀玉磴【臣周长】
　　【御制】垂饵曳银纶苑令供秋枣伶官奏夏钧周行谁示我
　　嘉乐自宜民瑞霭凝
　　双阙甘膏遍八夤来仪声哕哕【臣陈兆仑】于牣尾莘莘为想泾舟楫言瞻旱榛
　　鸿猷隆绍述【臣朱荃】朴俗乐伾侁髙宴应追汉仙源讵数秦优俳彼朔【臣程景伊】诘屈愧臣甡
　　万寿连佳节重阳近浃旬秋行方皜皜【臣金甡】阳气更礥
　　礥纪盛辉金管承
　　恩仰紫宸赓飏今复覩【臣朱佩莲】
　　【御制】喜起叶吹豳
　　御制觉生寺大钟歌用沈徳潜韵
　　鼂谋弗善野战龙金川门开烈焰红都城百尺燕飞入齐黄羣榜为奸凶成王安在乃定案夹辅公旦焉可同蔓连抄何惨毒龙江左右京观封谨严难逃南史笔懴悔讵頼佛寺钟道衍俨被荣国命键椎冶尽丹阳铜穹窿重过万石簴印泥精镂禅机锋夏屋十寻虞不举鲸鱼盈丈方堪舂山灵水族无不具魑魅罔两怪哉虫欲借撞杵散愤气安知天道怜孤忠榆木川边想遗恨鳬氏徒添公案重忆昔遨游西海子水天上下玻璃空一川可通万夀寺夤缘偶挹曹溪宗乔松偃葢假山古杰阁巍巍独据中洪钟在悬洵伟观聨吟更喜昆弟从苍黝其色蟠其纽中宏外耸何隆隆华严字迹沈度半满全揭开羣蒙觉生鹿苑
　　皇考创材饬内帑鸠羣工谓是善吼周沙界乃从旧寺移乘风太清十里乎小日日演梵闻离宫抎考已廓苾刍眼摩挲更畅骚人胸不离一步钟如是东西分别心犹蓬我惜徳潜老始达其诗亦复伦考功成编著作呈乙览不闻肯作荪佯聋独爱长歌践其韵非夸藻采争雌雄载赓唱酬古弗废诗话千载留芳踪圣经佛防究异路将以何道训成童于论于乐备法物安可以此归辟雍安可以此归辟雍不如任彼出林大且逢
　　庻吉士【臣】沈徳潜原作
　　牙角觺觺蟠老龙色相古黝兼青红旋虫躨跜列众兽旁罗鬼怪诸奸凶重逾万石更万石汉髙庙器将毋同金泥自明永乐迁都北地仍燕封庙社既建鼎吕定次及梵宇成华钟道衍监造役鳬氏数倍仙掌镕金铜弥陀华严荟全部沈学士笔藏棱锋悬之杰阁入云表六僧举杵齐撞舂当年燕飞啄孺子南兵百万为沙虫抄连蔓凝碧血祸延赤族锄羣忠凭仗佛力消黒业趪趪声彻天门重恒河沙数至无算火焰灭息刀轮空从来王者贵不杀岂缘象教尊禅宗神孙更创万夀寺大珰势力移其中熹宗以后委诸地龙卧沙草云难从
　　熙朝郭西建宝刹重楼复殿栋宇隆锡名觉生代木铎警醒愦愦怜愚蒙钟从废寺徙新搆万牛廻首驱徒工鲸铿鼍鸣整课诵响达长乐随天风我来郊外访林一径委折趋灵宫谛眎古迹决双眦伟观一豁平生胸因思鸡鸣埭西地巨钟蚀土眠蒿蓬摩挲永乐二年铸两地祷福邀天功一钟沦弃声久哑一钟叩击惊顽聋蒲牢亦等遇不遇何况士类分雌雄独惜大镛置佛地虚无秖伴金仙踪
　　今皇崇道讲经学鸿都观礼来耆童始终条理借法物
　　曷不辇载归辟雍于论于乐颂
　　圣徳相和鼍鼓声逢逢
　　御制内阁学士沈徳潜乞假葬亲诗以赐之
　　我爱徳潜徳纯风挹古初从来称晩达差未负耽书正借通元笔胡悬韦孟车其如感风木暂许返林闾南国欣归陆东门漫拟疏江乡春兴嬾能不忆金除
　　内阁学士【臣】沈徳潜恭和
　　濡滞驱征幰宁云赋遂初
　　君恩深惜去【臣】老不中书迹欲辞
　　丹陛心仍恋
　　属车
　　宠光荣祖父欢喜到乡闾常矢涓埃报几忘鬓发疏园
　　葵勤手植向日近前除
　　御制沈徳潜为其父请封陈亲遗训声泪俱下此所谓终身之慕乎甚嘉悯焉从其请而赐之句
　　书笈旧行装逝将返故乡成名发惊白锡类诏誊黄奚用悲寥落应知遂显扬斧邱陈奠处不愧教忠堂
　　内阁学士【臣】沈徳濳恭和
　　獭祭难忘本陈情出
　　帝乡先臣躬守素
　　圣主诏焚黄
　　天泽邀频沃春华得再扬郑公忠孝里恐负白云堂御制沈徳潜乞假葬亲毕还朝诗以赐之
　　朋友重然诺况在君臣间我命徳潜来岂宜遽引年泷冈表阡罢白驹来贲然即此至性肫令我俞以怜昼锦匪所夸孝乌或致焉席前陈民瘼不负余谘延儿軰粗知书善为道孔顔
　　【御注先是未还朝时有辅导皇子之命】
　　内阁学士【臣】沈徳潜恭和
　　人生在三节最重天地间
　　恩深被存没敢谢衰颓年及时封兆域堂斧马鬛然刻
　　期觐
　　云日辱荷
　　圣人怜葵忱既抒矣鸿哀亦陈焉典礼重豫教琢玉蒙访延性善称尧舜岂惟希伊颜
　　附录
　　掌院学士【臣】法良【臣】韩菼恭颂
　　圣祖御书道徳仁艺匾额后
　　大书特书
　　天宇蒙字如爻系经义昭融警觉提撕振古洪钟圣徳浑全艺事旁通干体日强笔健飞龙得心运手元气
　　化工
</div>
    <div class="pagination">
<a href="词林典故_page24.html">上一页</a><span>...</span><a href="词林典故_page20.html">20</a><a href="词林典故_page21.html">21</a><a href="词林典故_page22.html">22</a><a href="词林典故_page23.html">23</a><a href="词林典故_page24.html">24</a><span class="current-page">25</span><a href="词林典故_page26.html">26</a><a href="词林典故_page27.html">27</a><a href="词林典故_page28.html">28</a><a href="词林典故_page29.html">29</a><a href="词林典故_page30.html">30</a><span>...</span><a href="词林典故_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
