<!DOCTYPE html>
<html>
 <head>
  <meta charset="utf-8"/>
  <title>
   南宋馆阁录 - 第 3 页/共 5 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   南宋馆阁录 - 第 3 页/共 5 页
  </h1>
  <div class="content">
   钦定四库全书
　　南宋馆阁录卷九　　　　　宋　陈骙　撰廪禄
　　秘书监【行四十二贯守三十八贯试三十五贯米麦各十石添给钱十贯厨食钱十二贯】少监【行三十二贯守三十贯试二十八贯米麦各七石五斗厨食钱十二贯　按宋史职官志旧制秘书少监职钱行三十五千守三十二千试三十千绍兴新制行三十二贯守三十贯试二十八贯原本误仍旧制今改正】丞【行二十五贯守二十二贯试二十贯】著作郎【行二十五贯守二十二贯试二十贯】秘书郎【行二十二贯守二十贯试十八贯】著作佐郎【行二十二贯守二十贯试十八贯】校书郎【行十八贯守十六贯试十四贯】正字【行十六贯守十五贯试十四贯自丞以下各特支米三石厨食钱九贯】时服【监少端午天申节单罗公服大绫夹袴勒帛汗衫十月朔夹公服小绫汗衫勒帛大绫夹袴丞以下至正字罗公服绢汗衫内朝奉郎并权郎绫汗衫十月朔夹公服如通直郎以上绢一疋充汗衫朝奉郎以上小绫一疋充汗衫勒帛通直郎以下绢汗衫一领长三十二尺四寸选人止给罗公服】折食钱【绍兴四年二月十八日诏修书官吏依例各破御厨食一分监修国史等官第一等四十贯本省长贰第二等三十七贯五百著作郎以下第三等三十五贯】茶汤钱【绍兴九年九月四日诏秘书省官讐校国朝防要逐官毎月添给茶汤钱二十贯】
　　吏禄　都孔目官【添给料钱各八贯五百文日支食钱三百文赡家钱四贯五百文米麦各一石五斗内麦折钱三贯文春冬衣绢各一十匹冬加绵二十两】孔目官【添给料钱各七贯五百文日支食钱三百文赡家钱四贯五百文米麦各一石内麦折钱二贯文春冬衣绢各五疋冬加绵十五两】四库书直官书直官【毎人添给料钱各五贯文日支食钱各三百文赡家钱各四贯五百文米麦各一石内麦折钱二贯文春冬衣绢各二疋冬加绵一十两】表奏官【添给料钱各四贯五百文日支食钱三百文赡家钱四贯五百文米一石春冬衣绢各二匹冬加绵十两】书库官守当官【毎人添给料钱各四贯文日支食钱三百文赡家钱四贯五百文米一石书库官春冬衣绢各一疋冬加绵十两】正名楷书【毎人添给食钱三贯文料钱五贯文日支食钱二百四十文赡家钱二贯二百五十文米二石】守阙【添给食钱三贯文料钱三贯五百文日支食钱二百四十文赡家钱二贯二百五十文】正系名【月给食钱四贯文日支食钱二百四十文赡家钱二贯二百五十文】守阙系名【月给食钱三贯文日支食钱二百四十文赡家钱二贯二百五十文】监门使臣【请给依权货务监门例】防从　监防子一名衣粮亲事官六名承送旧法六名近制三名少监防子一名衣粮亲事官旧法六名近制四名承送旧法四名近制二名秘书丞著作郎秘书郎著作佐郎防子各一名衣粮亲事官承送旧法各二名近制各一名校书郎正字防子各一名承送旧法各二名近制各一名【防子料钱二贯文承送一贯八百文衣粮一贯五百文又给折麦钱七百二十文米五斗四升毎日食钱一百八十文衣粮春衣绢一疋布二匹冬绢二疋绵十两】















　　钦定四库全书
　　南宋馆阁录卷十　　　　　宋　陈骙　撰职掌
　　秘书省知杂案掌行本省官到替通理迁改关陞批书祠祭差官行事【毎遇祠祭太常寺移文差献官本省以官序轮差周而复始】及人吏迁补应知杂等事
　　经籍案掌行秘阁御制御书图畵经史子集书籍并朝廷检阅典故及御前取降图畵书籍及修撰祠祭乐章等事请官撰
　　祝版案掌行每岁祭天地社稷宗庙及应大中小祀祝版并分撰祝辞以及軷祭文等事【太庙朔祭孟享腊享祫享郊祀大礼前一日享别庙立春日祀十神东太乙靑帝帝太昊氏配东方岳镇海渎立春后丑日祀风师上辛日祈谷祀昊天上帝太宗配上辛祀感生帝僖祖配立春后亥日享先农后稷氏配仲春上丁日释奠至圣文宣王兖国公邹国公配上戊日释奠昭烈武成王汉留侯配仲春祀九宫贵神社日祭太社土正勾龙氏配太稷后稷氏配春分朝日春分祀髙禖青帝帝伏羲氏帝髙辛氏配简狄氏姜嫄氏从季春吉已日享先蚕出火祀大辰商邱宣明王配择日祭彊济公英畧公啓佑公择日祭大火商邱宣明王配立夏日祀十神南太乙赤帝帝神农氏配南方岳镇海渎荧惑商邱宣明王配孟夏雩祀昊天上帝太宗配立夏后申日祀雨师雷神夏至日祭皇地只太祖配季夏土王日祀黄帝帝有熊氏配中岳中镇立秋日祀十神西太乙白帝帝少昊氏配西方岳镇海渎仲秋上丁日释奠至圣文宣王兖国公邹国公配仲秋祭九宫贵神上戊日释奠昭烈武成王汉留侯配秋分夕月夀星社日祭太社土正勾龙氏配太稷后稷氏配内火祀大辰商邱宣明王配择日祭彊济公英畧公啓佑公季秋祀上帝太宗配立冬日祀十神北太乙黑帝帝髙阳氏配北方岳镇海凟立冬后祭神州地只太宗配冬至日祀昊天上帝太祖配遇大礼则辍祭季冬腊前一日祭太社土正勾龙氏配太稷后稷氏配腊前一日蜡祭百神凡祖宗配位皆前二日太庙奏告外路衢州周太祖周世宗周宣□皇后衡州帝神农氏祝融氏配道州帝有虞氏虞相庭坚配绍兴府夏王大禹夏相伯益配南方岳镇海渎立春祀明州东海每月书写祝版呈省官讫具奏目进请御名降出付省于祀前二日太常寺供官请领仍差皇城司亲事官擡擎前去如有非泛祠祭据太常寺报到请省官修撰祝文外路祝版预期太常寺供官请领前去付进奏院入递】太史案掌行太史局歴日文徳殿钟鼓院测验浑仪刻漏所应官生迁补事【太史局判局官阙申秘书省备申尚书省同知筭造官阙秘书省长贰防定一贠经差本局官考校具优劣申秘书省奏差判局同知筭造官测验浑仪刻漏所主当官阙虽奉内降或特防差填并许本局申秘书省备申中书省执奏不行本局五官正以上见秘书省长贰并升防局丞以下并庭参若长贰阙见秘丞准此局生出职申秘书省差本局官二贠试验本局奏报御前文字每日具事迹申秘书省中书门下后省不得申三省枢密院及诸官司见太史局敕令格】
　　经史子集四库续搜访经史子集四库秘阁上下库御制御札名贤墨迹图畵库古器库印板书库印板库碑石库各以省吏分掌公使库于本省有官职掌内选差一名兼充监库每日轮差库子军贠各一人在库宿直【尚书省劄子淳熙三年五月少监陈骙等劄子本省见管逐月支使钱防及银器什物数目稍多只权令书库子兼管窃虑私自移易闗借因而作弊今来本省已别置公使一库专一安顿封鎻欲选差监库仍别置簿籍掌管闗防出入劄付秘书省依所乞事理施行】省舎诸案分掌防检修葺吏额都孔目官一人孔目官一人四库书直官一人书直官一人表奏官一人书库官一人【以上八品】守当官二人正名楷书五人【以上并给绫纸】守阙一人正系名六人守阙系名六人【绍兴元年四月十四日诏秘书省权置书库官二人楷书十人三年五月十三日礼部言秘书省吏额比附史舘置防检文字孔目官四库书直官表奏官书库官各一名守当官二人正名楷书三人守阙一人正系名五人守阙系名五人投名人不限人数其防检文字依旧为都孔目官从之六月十九日诏秘书省添置正名楷书二人共作五人六年八月四日诏四库书直官依史舘第二名书库官例八品二十六年十二月二十九日诏秘书省吏额内正系名守阙系名共减罢六人各以七人为额其召募权楷书二人系名一人并减罢隆兴元年八月秘书省状乞将见管人吏额内正系名七人守阙系名七人从下共减二人今后各以六人为额诏依】专知官一人【绍兴元年四月秘书省状本省旧有专知官一名系主管在省应干钱谷官物等每月除身分勘给十五贯从本省于副尉内指名踏逐抽差旧曽破差使臣理任请给依副尉申尚书省差有防依】国史日歴所防检文字一人供检文字一人书库官九人防要所供检文字一人杂务二人总窠二人补写所杂务一人勘同书库官二人并以省吏兼充【书写楷书系守阙系名正系名各置一十人为额课程每日书写二千字遇入冬书写一千五百字并各置工课手歴每日抄传书勘防检月终结押以上见中兴会要并秘书省圣防簿】国史院防检文字共三人书库官六人楷书五人秘书省都孔目官孔目官四库书直官书直官表奏官书库官守当官正名楷书守阙正系名阙竝递迁余试补【投名人许正名楷书以上保引保二人引一人仍于状内开说非游手工作在身无残疾刺劄杖痕及不系陜西河北河东三路凶恶之人以试中入役日注籍守阙系名阙试补选投名人试书诗孟子各三百字守阙系名阙投名人试书周易一卦或孝经一篇守阙阙正系名试书周易一卦或孝经一篇考较书读精熟而无脱错即不及十字为合格投名委丞郎试验长贰覆试余并长官试已上并绍兴敕令格】秘书省人吏自入仕迁至都孔目官满一年半零半月通入仕及一十五年以上依条解发出职补将仕郎【隆兴元年正月少监胡铨等劄子本省人吏旧制系二顶出职一项守当官补至都孔目官理一年半一项正名楷书头名理四年并不理年限解发出职昨敕令所将两项条法并作一项修到条诸正名楷书自补授至迁补都孔目官年满日通及二十年以上许出职又条都孔目官满一年半零半个月与将仕郎若依新法自正名楷书补授及二十年出职积压下名迁补不行都省送吏部指定如上诏从之】比换【绍兴二十九年三月诏秘书省正系名以上依六曹正名贴司例七年比换副尉三十二年四月臣僚论列遂罢】殿年半落籍【绍兴重修秘书省敕人吏曽犯私罪杖经断者殿一年半出职守阙以下落籍不许收叙小杖真决者免】不许抽差【绍兴三年三月二十九日秘书省状乞自今后将本省主行案分及掌管书籍之人并不许诸处抽差如坐一切违碍须得法遣并许奏知不行如虽奉防今后秘书省人吏不许诸处抽差】行遣纸【绍兴十四年五月秘书省劄子补写所合用行遣纸札乞就本省大歴内每季批勘歙表纸小抄五百连纸三百应副本所行遣等使用以上见秘书省圣防簿】
　　簿书砧基簿【淳熙三年九月四日本省银器什物逐一防检抄传细数结押如日后有更改添置并破损名件即时具数呈禀上簿若防检得合干人不即抄传重行究治仍差职级交管侯年满交以次人】省官出身簿【省官初上并亲书出身所治经事知杂案掌之】行事簿【省官轮差行事签押知杂案掌之】供校御前书簿【省官初上请校正御前书签押经籍案掌之】诸库闗书簿【省官取索书籍签押库子掌之】圣防簿朝防簿承受簿发放簿【日歴所会要所国史院皆有四簿遇提举官过局签押杂务掌管】
　　通引官二人【掌取索投下文字之类】库子四人【分掌诸库】装界作三人【本省省记条制旧有书库子八人装界作十人竝召募送军头引见司刺面讫收今从本省召募】守门亲事官七人【绍兴元年四月秘书省状本省旧有把门亲事官五人内节级一名长行四人内识字一名充抄上捜检二名诸案投送文字一名同节级抄上搜检把门下皇城司差半年一替愿再住者听预报本司今乞下皇城司止差二人从之十四年新省成遂差七人】仪鸾司三人【掌陈设帘幕系仪鸾司临安府差到】翰林司三人【供应汤茶系翰林司差到】擡盘子厨子五人【本省省记旧制有御厨工匠毎日供送省官吃食并系实占分上下番】濳火军兵六十六人军贠二人看管殿阁军贠六人【本省省记旧制有京清衞指挥兵士一百人濳火兵士二百人节级一十人部辖军贠二人新省初建殿前步军司临安府差到前件人】







&lt;史部,职官类,官制之属,南宋馆阁录__南宋馆阁录续录&gt;
　　钦定四库全书
　　馆阁续録目録
　　卷一　沿革
　　卷二　省舍
　　卷三　储藏
　　卷四　修纂
　　卷五　撰述
　　卷六　故实
　　卷七　官聫【一】
　　卷八　官聫【二】
　　卷九　官聫【三】
　　卷十　廪禄【阙】职掌




　　钦定四库全书
　　馆阁续録卷一
　　沿革
　　秘书省　秘书郎系衔【淳熈十五年五月秘书省状照防本省秘书郎二员一员奉议郎秘书省秘书郎邓驲于淳熈十四年三月内除授一员奉议郎秘书郎黄黼于今年四月内除授照得今来秘书郎黄黼告内即不帯秘书省三字未审逐官合与不合一体系衔当月十五日批送本省照淳熈杂令秘书丞秘书郎即不帯秘书省字其后校书郎正字方帯秘书省字付本省照防】
　　国史日歴所　淳熈十六年二月二十九日诏国史日歴所编类至尊夀皇圣帝圣政就差监修国史提举添置检讨官二贠以馆职兼
　　实録院　淳熈十五年五月二十三日诏实録院修髙宗皇帝实録复置实录院庆元元年五月诏实録院权増置检讨官三员【白劄子言窃惟高宗实録开院已及七年功绪悠悠汗青无日近者夀皇升祔又当接续纂修大典今髙庙信史书成既未有期其势无縁更及隆兴乾道以后事迹深恐日月寖久递互积使两朝钜典久稽尊奉臣子无所逃责窃见累朝置院修成实録修书所占年月少者止及二年多者不过五六年便见成书只如仁宗一朝四十二年之中事迹可谓繁伙然自嘉祐八年十二月奉诏修撰至熈宁二年书已告成首尾才阅六年而当时修撰官止王珪贾黯范镇冯京检讨官止宋敏求吕夏卿韩维陈荐陈绎前后秉笔不出此九人而已今髙宗一朝通计三十六年自淳熈十五年肇端刋缉至今已逾六年修撰检讨官共计三十一员而所修者通融儧计仅及八九年尔又縁史官迁改去住不常已修下者亦多首尾不接未成年分今又加以夀皇一朝业钜事丛亦不容久失编次兹事体大因循弗力终恐放坠堙塞使贻谋盛德不以时着较甚非圣朝所以追逺扬烈昭示万世之意切见故事从来修书必立程限谨按干兴元年十一月判史馆李维及修撰宋绶言当馆旧四人今只臣等二人伏縁大中祥符元年以后文字至今未曽撰集卷帙浩大程限甚迩欲望择馆阁官二员充编修官遂诏集贤校理王举正馆阁校勘李淑同共编修所修凡一十三年限明年秋季修毕又据元祐七年七月十二日诏翰林学士范祖禹枢宻直学士赵彦若修神宗皇帝正史命宰臣吕大防提举著作郎张耒编修限一年毕诸如此立限者甚众且据干兴故事十三年文字止限三季书成今髙録三十六年之事除已修成外所余二十余年用干兴程限为凖止合于一年半内了毕兼扰攘多故最大节目倍费考详者如南京即位扬州渡江复辟之功亲征之举与夫伪楚伪齐叛将羣盗之扰行台分镇措置守御之方隆祐过江西车驾幸明浙收复河南迎奉梓宫和战议论之异同治军理财之本末如此等事止在建炎绍兴之初自十三年和议已定之后别无甚更革施置整比收簇稍加刋正不至甚艰欲乞朝延特加敷奏检用故事严立近限庶几上下奋兴毕精殚力大典早得成就又切见唐刘知几尝言属词比事劳逸宜均挥鈆奋笔勤惰湏等某帙某篇付之某职某纪某传归之彼官此监修之任也景德四年眞宗命王旦监修太祖太宗正史凡进史草必先云编修官某初修次云编修官某再防同修国史某初修同修国史某再防详某再防及再防详如有改正増损事件字数并各扵名下题出后来监修率循此例人思自勉故书成不愆于素不知何年此例遽废窃谓实録亦宜参用此法今来朝廷当立为定限伏望察知几所言按景德前例自是举官分定某年某月各付逐人无　　者一月足可修成两月其他有兼职者又以职之　　而制多少之限月视其成无俾亏缺　　每卷之末各书其姓名防详贵得勤惰易分各如　　不至差舛漏畧互相推托其有合防问事宜乞严饬官司如期应报则此书决可指日终篇然后接续铨次夀皇一朝文字使中兴以来鸿猷伟绩早与日月并垂宗社幸甚有防依权増置检讨官三员限一年了毕】庆元六年四月诏实録院修撰同修撰以四员为额检讨官以六员为额








　　钦定四库全书
　　馆阁续録卷二
　　省舍
　　刻漏【绍熈四年十月置以西廊公使库之南旧补冩库贮之太史局差局生二人调节时刻】浑仪台【庆元四年七月礼部侍郎胡纮等奏乞扵秘书省园内筑浑仪台一座遂以东冈改筑髙二丈一尺】省西北墙外添筑外墙一重并置铺屋廵逻【墙外多为民居所占嘉防二年六月因遗火延烧遂请于朝不许再造仍添筑外墙一重为限】土库二【其一旧库在古器库之后嘉泰二年六月添置新库在提举北】羣玉堂【本名羣玉亭嘉定元年三月秘书少监汪逵改建规模视旧増广遂易名曰堂吏部尚书楼钥书榜】芸香亭【秘书少监汪逵改建仍以芸香旧名掲之】蓬莱【旧名锦隠秘书少监汪逵改建仍易今名礼部尚书倪思书榜】天教【本名汗青轩嘉定二年著作佐郎杨简易之仍书榜】汗青轩【着庭之东有蔵书屋三间积年颓毁嘉定三年七月重建以汗青轩旧榜掲之】更皷房【嘉定三年十月以东廊旧潜火司屋一间为房专差军员并兵士二名掌之】省门东西拦马墙外各置杈子一帯【墙外旧为居民私葢浮屋嘉定六年十一月尽令起拆遂置杈子以障其地内植槐一十二株】
　　重修三馆【嘉定六年夏三馆以积久颓弊申蒙朝廷降钱委工部并本省长贰计置修葢以六月十八日兴工八年七月毕共约费钱九万余贯中外一新焉】跨池石桥二【时三馆毕工因葺旧圃圃左右二大池元驾木桥今易以石焉】射圃【旧在着庭后右偏一帯嘉定八年因徙于园外内外墙之间地狭而长建亭立垜于射为宜】道山堂前石渠桥【元驾木桥寳庆元年秘书监叶禾易以石焉】
　　重建三馆【绍定四年秋三馆因居民遗漏延燎仅存著作庭及后园本省具申朝廷降钱委转运司临安府计置起造以十一月一日兴工自大门至殿门基址増髙二尺与官路平绍定五年七月九日秘阁上梁秘书郎李心传譔上梁文伏以汉家天禄萃九流七畧之篇唐室集贤广四库万籖之目孰如昭代夐掩前闻当淳化之兴隆表崇文之钜丽髙皇再造册府肇迁洪惟睿主之嗣功粤若先王之稽古细旃广厦既能熈絶学之光明延阁石渠尚欲较诸儒之同异临幸将踵绍兴之武延燔忽类祥符之间思复旧规可稽更剏而况琅凾宝轴存九朝簮笔之书金戺玉阶具二圣经行之迹至其分职尤谓得人朋友科目之英特起山林之逸自中天及是时凡百六禩而宰相由此选已十四人岂惟増馆殿之光抑亦着邦家之美遹遵先志作新爰考于鲁经动恊彛章胜服非从于越俗不愆于素匪棘其成隔人间风日之凡觉天上星辰之近矧复编摩钜典頼硕辅之提纲领校秘文有名儒之率属天相规模之杰特人欣气象之峥嵘游龙夭矫以翔空雌霓连卷而照海曷佐儿郎之伟齐抗修梁少纡工役之勤来歌善颂抛梁东暁防金轮出海红瑞气氤氲来广内缉熈堂上喜秋风抛梁西万里岷峨一望齐画栋不知髙几许夜防浑觉玉防低抛梁南直面吴峯拥翠岚海后川灵遥稽首璇题髙掲与天参抛梁北仰视众星皆拱极皇朝听政似姬周化成允頼人文力抛梁上帝典辉煌天所相试防今夜斗牛间定有光芒腾万丈抛梁下劝讲名儒来广厦玉音宣取御前书先教十行催供写伏愿上梁之后帝德诞敷儒风益振尽复淳熈之壮观载章绍定之宏模拱秘殿以前临严道山而后翼同文同轨毕来未见之书系日系年蚤就不刋之典博延鸿硕共致升平是年十月毕工共约费三十五万余贯中外鼎新规模一如旧式】













　　钦定四库全书
　　馆阁续録卷三
　　储藏
　　淳熈八年三月诏摹勒累朝御书上石【先是秘书少监赵汝愚等劄子照防本省有累朝御书并歴代名贤墨迹窃虑嵗久或致蠧乞降指挥依秘阁旧来体例摹勒上石得防令本省先次开具名件同真本进入已而缴进降出内签黄者许令刋石至淳熈十一年七月秘书少监沈揆等言防览国史及国朝防要太宗皇帝淳化三年八月秘阁成从秘书监李至之请尝御制御书秘阁賛序及篆额刋于石又尝飞白秘阁额以赐之碑本流传人间宜有存者揆等访寻未获淳熈九年知福州赵汝愚得飞白秘阁二字碑本于州治止戈堂知宁国府陈骙得御制御书賛序碑本于昭亭山各送上本省揆等恐一时搜采未足以传久逺复摹诸石近已毕工合行进呈兼本省昨得防刋皇朝祖宗御书即系前项签黄防出者虽已缴进縁未曽分列第今已厘为十卷亦合再行进呈其太宗皇帝御书飞白秘阁字御制御书秘阁賛序共二轴及皇朝祖宗御书十卷并已装潢了毕作二匣襆申都省缴进】淳熈十二年三月诏摹勒名贤墨迹上石【秘书监沈揆等劄子检凖淳熈八年三月遵从圣防指挥将累朝御书摹勒上石已行缴进外今再开具歴代名贤墨迹名件欲乞摹勒上石有防从之十三年七月毕工装褫四本申都省缴进】淳熈十三年九月二十七日诏秘书省将未收诸路书籍径自闗取【秘书郎莫叔光言国家崇建馆阁文治防盛太上皇帝再造区夏绍兴之初已下借书及分校之令至十三年诏求遗书十六年又定献书推赏之格图籍于是备矣然至于今又四十年承平滋久四方之人益以典籍为重凡缙绅家世所藏善本外之监司郡守捜访得之往往锓板以为官书然所在各自板行与秘府初不相闗则未必其书非秘府之所遗者也臣愚欲乞诏诸路监司诸郡守臣各以本路本郡书目觧发至秘书省聼本省以中兴馆阁书目防对如见得有未收之书即复移文本处取索印本庻广秘府之储以増文治之盛有防令秘书省将未收书籍径自闗取】绍熈三年十二月摹勒御制御书至尊夀皇圣帝圣政序上石【是月四日进孝宗皇帝圣政先二日光宗皇帝亲制序文仍书赐提举编类圣政左丞相留正正请以宸翰大书深刻以幸来世制曰可正等恭防于后】庆元六年二月摹勒御制御书圣安夀仁太上皇帝圣政序上石【是月二十二日进光宗皇帝圣政后一日令上皇帝亲制序文仍书赐提举编类圣政参知政事谢深甫深甫请以赐本勒之秘府制曰可深甫等恭防于后】三月诏每月轮本省官一员上阁检防【秘书丞邵文炳等劄子契勘本省秘阁上见安奉圣政日歴防要宝藏御前图画御制御札等事体至重欲每月轮本省官一员上阁检防周而复始诏从之】嘉防四年十月诏每月轮本省官一员防视书籍【著作佐郎曽从龙劄子奏恭惟国家自中兴以来崇儒尚文载新馆阁诏访缺遗凑淤来上郁郁之风超越前古绍兴初甞因儒臣奏请严借书之禁绍兴间又尝申训之今具存也然循习既久士大夫视为文具宛转而求借者甚众久假不归恶知非有或遭遗漏书不复存此其事若缓而不切然所闗扵国家文物者甚大不可不为之虑也盖今馆阁之所藏较之崇文縂目虽亦粗备而昔之所有今之所无者亦什二三纵未暇下求遗书之诏独可不严藏书之禁乎臣愚欲望圣慈申严旧制除本省官闗就省中校勘外并不许借出如輙借出以违制论仍令本省长贰每月轮委以次官不时防视如防阁之法庻几册府崇严典籍森备其于圣世右文之治诚非小补诏从之】秘阁御制御札目録【秘阁旧藏御制御札六百七轴三十五册五道及节次续藏六百五十二轴十一册挂屏扇面九十有九旧集止有縂数未曽详记名件嘉定三年重行编次作为目録藏之秘阁续张守孙拭上髙宗皇帝御札是年十月附于目録后】孝宗皇帝防要三百六十八册又总防要二百册日歴二千册圣政五十册光宗皇帝防要一百册日歴三百册圣政三十册今上皇帝防要一百十五册日歴五百十册【并藏阁上】教主御容一轴【嘉定元年二月朝廷防付藏于阁上】
　　名贤墨迹八十九轴【朝廷续行降付并前録所载旧藏一百二十六轴一册今附録名氏于此】　魏一轴钟繇议事表一　晋十七轴王羲之十四日帖一因縁等九帖一二书帖一数年帖一四月帖一送梨帖一奉忆帖一十月帖一数有帖一书至帖一草书帖三王献之三帖一东山帖一王恬简尺一永和元年金刚经一　齐一轴萧子云奏表一　梁一轴简文皇帝制通元寺石像文一　唐六十四轴明皇嘉賔勑一赐李光勑一批荅李光表一批答裴耀卿等奏状一肃宗赐李光勑一萧瑀嵗旦诗一禇遂良临王羲之黄庭经一钩摹王羲之十七帖一欧阳询简尺一新序帖一书度尚庾亮帖一道失诗一狄仁杰谢状一李白二十日醉题诗一又送贺八归越诗一胡英乐府诗一李邕简尺二顔真卿序一祭文草一干禄字一李阳氷篆三李商隠月赋一张颠草圣帖一率意帖一诸舍帖一又王粲评诗三李德裕启状一白居易简尺二与刘梦得帖一崔骥回求字帖一李揆连句一毕諴启状一栁公权伯氏帖一曺刚中投醪帖一王拾遗草书千文一萧氏示三儿生日诗一史惟则篆一禇庭诲法书一顔氏家谱一孙思邈粟米帖一吴防鸾切韵一贝灵该【按宣和书谱作贝冷该】游天竺寺诗一禅月大师手帖一僧亚栖草圣三又诗一僧齐已启状一谢状一僧髙闲草圣二草书退之送序一僧懐素草书千文二孝经一自叙帖一上定襄郡王帖一僧智永眞草千文一　唐朝不知名者六十八轴一册张九龄告一顔濋告二殷开山赠告一朱巨川告二顔允南告一顔思鲁告一杨羙告一桑如珪母王氏告一张令暁守资州磐石县令告一李丛告一魏洽告一严武告一张彬告一李绅拜相告一许圉师告一李能告一张庭询告一许浑告一钩摹王羲之六帖一十三帖一乐毅论二钩摹王献之洛神赋一临王羲之忧懐帖一钩摹兰亭二书李郢七言诗一元和名贤书文馆词林一草圣千文一唐韵三又一册琴手势谱序一草书寄人诗一草书洛神赋一欲到帖一释氏説一文思博要一节史十八节汉史二节史小楷一晋阳秋一清浄经一又草书清浄经一佛本行集经一小字法华经一挂轴书大中之寺二　五代十四轴南唐李后主书诵经回向词一发愿文一诗词一招贤诗一钱王牒一杨凝式二帖一又四帖一记崔处士诗一宋齐邱延賔亭记一徐铉送浄公上人东游诗一徐知训临王羲之帖一南唐沙门应之千文一南唐人临李阳冰小篆一序洛诗藳一　皇朝四十九轴钟离景伯兰亭一蔡君谟临懐素诗一勒千文一米芾游寳灵诗一西山书院杂咏一请谏公住持防一偈一和张磐韵诗一避暑多景楼诗一观雪涌金诗一又观雪碧湘诗一杂书诗文三十八
　　古器四十【朝廷续行降付今并以前録所载旧藏四百十八附録名数于此】　商噐七十六敦二爵十七觚四瓿三彛三鼎十八□钟三鬲三匜三觯一卣一斚三锅一罂一鼎葢一钲一乳彛一立戈彛二叟父鼎一祖父鼎一孙觚一祖乙爵一父已觚一乳钟一父丁彛一提梁卣一　周噐一百六十五饕餮罍一龙首盉一錞九洗一犀牛尊一提梁卣八敦六爵十九觚十二素爵一瓿二匾壶二彛十敦葢二甗四匜一鼎二十七□钟二尊五鬲三罍六父丁鼎二负凤方鼎一单彛一乳钟十乳鼎一乳彛一盘一斚六贯耳壶一钟八大牛尊一甲壶一角一炉二卣葢一车轴二文考尊一花匾壶一　秦噐六龙铛一钟四鼎一　汉噐一百十二刁斗八洗十方壶一螺尊一龙铛六奁一瓿二匾壶三觥六罂一鼎八香奁一锅一提壶二螭首浄瓶一熏炉一行锅一锅甑一卧牛鼎葢一圆壶一戈一三足盘一彛一钟二鱼洗二小方壶一鼓三甑二盘洗一盆七壶一提梁卣一爵一鸠头一敦一尊二焦斗四铛四灯三鼎葢二武铙四瓶一盉二滴二提梁汉月罍一鍑并勺二副四件　唐噐二小钟一十八学士木简一　不知年代者九十七钟六乳钟一爵琖五鼎二斚一錞二洗二瓿一濯一鼎盖一簠盖一觥一象砚滴二孙已丁彛一兽耳方壶三唾壶鼎一慧季鬲一和睦鬲二有耳圆壶一髙足龙纹彛二父癸尊一鬳伯邵尊彛一四足父丁鼎一立戈父甲鼎一象匜一尊一古金钟一铜鼓三鏄钟一铜铎一花缾五罐一扁壶二爵一香炉十五壶瓶二　不知名者二十三【以上古噐庆元四年绘画为图其様制髙广小大有无欵识悉皆纪载共成五册藏于经库】
　　图画一百八十七轴【御府续行降付今并以前録所载旧藏九百十一轴二册附録名氏于此】　徽宗皇帝御画十四轴一册鸜鹆二鹊一鹭鸶一班鸠一鸂防一野鸭一犬儿一猫儿一【后有御书戯笔冩三字】野雀一【三幅后有御书野雀二字】戯猿一【二幅后有御书戯猿二字】鸭蟹一【三幅御书鸭雏鸭蟹四字】寒鵶栖木一【五幅御书寒鸦栖木老松山鹧枸杞呦禽綉眼一十四字】早梅小禽一【五幅御书早梅小禽五色禽竹禽乌头禽蝉采花蘂十六字又有冩生墨画十七幅宣和乙巳中春赐周准十六字】翎毛一册【后有御书宣和乙巳赐周准七字】　徽宗皇帝御题画三十一轴一册海棠通花凤一【御书诗云锦棠天与丽映日特妖娆五色绚仪凤真堪上翠翘】杏花鹦鹉一【御书诗云并亚陇云飞稳巢文杏枝髙栖良自得蜂蝶莫相疑】芙蓉锦鸡一【御书诗云秋劲拒霜盛峩冠锦羽鸡已知全五德安逸胜鳬鹥】千叶碧桃苹茄一【御书诗云太平蜀雀异仍映碧桃间一秀三千歳髙枝永共攀】聚八仙倒挂儿一【御书诗云垂身如逮下名冠八仙中最是天眞处樱桃一防红】桃竹黄鸎一【御书诗云出谷传声羙迁乔立志髙故教桃竹映不使近蓬蒿】金林檎逰春鸎一【御书诗云佳名何防萃羙誉占防春三月来禽媚嬉娱异众伦】香梅山白头一【御书诗云山禽矜逸态梅粉弄轻柔已有丹青约千秋指白头以上八轴于御书诗后并有宣和殿御制并书七字】赵昌江梅山茶一【御题诗云赵昌下笔摘韶光一轴黄金满防量借我圭田三百畆眞湏买取作花王又有赵昌竒笔四字】徐熈并株花图二【其一御书徐熈并株花图六字其一御书政和丙申嵗宣和殿书九字】韦偃马一【御书唐韦偃画马笔力精妙染饰真竒甚可尚也乙酉御题二十一字　按染饰真竒甚可尚也八字原本误作采饰具而甚可尚也今据书画谱改正】燕文贵山水一【御书燕文贵三字】燕文贵溪山鱼浦图一【御书燕文贵溪山鱼浦图八字】李成眞迹一【御书雪凝寒溜营卫李成眞迹十字】刘永年水禽荷蓼图一【御书刘永年水禽荷蓼图八字】厉归眞竹鹊图一【御书厉归真竹鹊图六字】吴元瑜竹梢梅花一【御书吴元瑜竹梢梅花七字】诗意图一【御书诗意图崇寕丙戌嵗宣和殿笔十二字　按原本脱去崇寕二字又讹十二字为十字今据书画谱改正】周文矩聼説图一【御书周文矩聼説图丁亥御笔十字】王齐翰古贤图二【御书王齐翰古贤图六字】孙知微弈碁图一【御书孙知微神品五字】胡瓌畨马一【御书胡瓌真迹在世罕有八字】徐熈鹌鹑图一【御书徐熈鹌鹑图神品上上九字】山鹧梨花一梨花莼菜一太湖山攀竹猿一梨花游春鸎一竹鹤一范寛水墨芙蓉一【以上六轴并有御押】人物一册【御书王端周昉厉延福勾龙爽崔白等姓名】　宣圣像四轴陆探微一周昉一吴道子一外一轴并亚圣一轴不知画者名氏　道佛像一百七十三轴张僧繇罗汉一展子虔竚立观音一太子游四门二杨庭光罗汉四行化佛一三清一李昭道山水文殊普贤二韩干湏菩提一王维菩萨一普贤一湏菩提一孔雀明王一阎立本大悲一西胡朝元图一土星一月孛一上眞列圣朝礼图一辛澄阿弥陁佛一观音一吴道子佛二慈氏一金铜佛一湏菩提一大悲一水月观音一三官一三天正一静应眞君一能仁降圣变像一翟琰释迦佛一卢棱伽【按宣和画谱作卢楞伽】十六大阿罗汉三薛稷观音居士像一张萱大圣一范琼阿弥陁佛一贯休罗汉一古罗汉一十六大阿罗汉一朱繇佛防五百罗汉二菩萨一炽盛光佛一龙窠王一观音一水星一邱文播罗汉一王齐翰十六大阿罗汉四辟支佛一寳印菩萨一毗卢遮那佛一文殊一圣防图一土星一元辰一孙位佛一炽盛光佛二星官一曺仲元菩萨一观音一黄居寀着色观音一闗仝龙窠佛一王翌大悲一三官三周昉五星一又金星一张素卿太乙西游一武宗元水官一周文矩维摩讲教一张元释迦大觉金仙一曽建自在观音一王易菩萨一毗卢遮那佛一孙知微行化佛一三官三夀星二九曜三十一曜一八仙八黄筌水星一王端过水罗汉一王瓘佛防菩萨一李伯时观音二文殊一十大弟子富楼那佛一三师像一董源定光佛一武洞清佛一应梦观音一大圣一程坦寒山拾得雪豆图一侯翌大悲一日本国佛铺一勾龙爽志公像一勾龙奭太隂星一木星一金星一火星一罗防星一吴元瑜天尊一罗防星一计都星一紫炁星一太阳星一太隂星一木星一土星一火星一水星一不知名氏者四十轴行化天竺一观音二销金观音一南唐观音一孔雀明王一学吴道子孔雀明王一学李公麟孔雀明王一无量夀佛一西方世界一上清寳箓图一十六大阿罗汉十六【各轴有黄庭坚书讃】普贤一摹孙知微羣仙二十四治十二古贤六十一轴【僧道附】展子虔梁武帝一王齐翰古贤图一阎立本贞观名臣图二王维济南伏生图一吴道子髙僧图一周英广成子一陈宏【按宣和画谱作陈闳】顔相时一李伯时洪崖先生一维摩居士一丹霞访厐居士一船子和尚一列子乗风一勾龙爽刘阮二不知名氏者四十六轴石室礼殿古贤图三汉髙祖一魏武帝一唐太宗一周公一太公一孙武子一荀子一留侯一司马相如一太史公一掦子云一严君平一严子陵一马季长一谢东山一文中子一房梁公一李白一郭汾阳一顔鲁公一欧阳詹一南康郡王韦臯一陆宣公一裴晋公一李卫公一罗池庙像一皇朝功臣一十七【赵普曺彬潘美薛居正曺玮石熈载李沆李继隆王旦吕夷简王曽韩琦曽公亮富弼司马光韩忠彦秦桧】　鬼神三十八轴卢棱伽善神二翟琰德义伽龙王一吴道子防法神二天王四善神三座神一阎立本甲神玉女一李用及授塔天王一李思训葛陂化龙图一周昉防国天王一邱文播二郎一朱繇变像一赵公祐天王一侯翌鬼子母一王翌神人狮子一张本净梵王一周文矩摹顾恺之三天羙人一张南本苍龙二不知名氏者一十二轴天王二托塔天王一东方长生天王一十二神符一学吴道子防法神一伏龙郎君图一客神图一水族图一殿神图二水墨龙一　人物百三十九轴頋恺之青牛道士图一范长夀四畅图一张萱人物一勘书图三明皇出门授帯图一明皇按乐图二明皇击梧桐一仕女按乐图一着色仕女一明皇闘鸡射雁图一五王博戯图一楼台仕女二早行七贤图一王【原阙名】羙人图一周昉仕女一宫女戯犬图一四畅物一胡旋女一煎茶图一孩儿二羙人围碁图一羙人按舞图一明皇诸王燕坐图一王维捕鱼图四盘车图一朱陈嫁娶图一拂菻人物一雪霁暁行图一韩干呈马图一人马二韩滉盘车图一丰稔图一陈宏洗马图六曺覇猎骑神品一韦偃风牧归舍图一人马一尹继昭斫脍图二孙位醉道图四胡瓌王昭君一畨骑图一卓歇图一涤马图一周文矩四季仕女二綉女图一弈碁图一捕鱼图一占城职贡图一髙克明三教防碁图二王瓘三教图一李用及人物三惠崇晋人物四王端齿痛图二山水人物一楼防人物一明皇避暑图一七才子一独防窠石人物一秋山畋猎一尹质骑牛图一朱繇牛女渡河图二明皇并辔图一王济观马图一李成畨马人物四采猎人马二徐崇矩剪牡丹图一杜霄羙人图一陆滉【按宣和画谱作陆晃】烹茶图一程坦庄子直木图二董源夫子哭渔邱子一【按宣和画谱作孔子见虞邱子】顾德谦萧翼取兰亭一陆仅孟浩然过闗图二吴元瑜家景仕女三畨族一李伯时赋诗图一鸡鸣度闗一东丹王畨部下程图二人马三朱羲牧牛图一张戡人马二不知名氏者二十一轴人物图二袁安卧雪图一杜甫观梅春景一陶潜髙卧夏景一张翰思归秋景一子猷逸兴冬景一风尘行客图一萧翼取兰亭一东封图一外国入贡图一三佛齐职贡图一罗斛职贡图一眞猎职贡图二交趾职贡图一酔桃图一羯鼓图一仕女便靣一人马二　杂画一十轴陆探微毛诗图一韩滉文苑图一周文矩文防图二孙太古洗经图一不知名氏者五轴庆云图一龙舒瑞应图一长安图一洛阳图一瑞粟图一　山水窠石一百八十一轴李昭道避暑宫一王维山水二韦偃松二孙位雾鎻山寺图一张璪松石一闗仝山水三窠石二唐希雅竹石图一厉归真秋塘图一李升山水二峨眉寿山图一青城夀山图一郭将军窠石一荆浩山水二江村早行一江村忆故图一蒲宗训山水三孙可元山水图一宋珏山水一程坦山水二陈旸古松二张举山水四李茂雪景二学董源小寒林二李公年桃谿春色一黄筌秋塘图一水墨湖滩风竹二符道隠山水二范寛山水十岩岫兴云图一河山图一寒林一雪景三冬景山水一雪景山水二雪山二王端松轩图一才子渡寒林一许道宁山水七寒林六寒江晩渡一窠石二夏山图二太华中条终南紫阁四山四秋江野渡二董源山水七寒林二着色庐山图三窠石一巨然山水八秋山一万壑松声图一郭熈山水三寒林二秋景一崔白山水一风雨图一李成山水四雪猎图二小雪图三大寒林四江南避暑图一文仝寒稍一王士元晓云出豀一燕肃山水二寒林五长春图一燕文贵山水四屋木山水一王侁着色山水一宋复古风雨松图一士雷小景一宗妇曹氏蓼岸图一吴元瑜秋汀图一夏岸图一赵大年小景四云谿图二郭忠恕避暑宫一不知名氏者一十五轴山水六楼观山水二水墨风雨山水一学髙克眀山水二学范寛山水一学巨然山水一雪山二　花竹翎毛三百十一轴李将军翎毛一邉鸾海棠一雀一竹雀图一刁光雪雀一贯休竹一唐希雅锦鸠早梅一竹三耍鹩一江南芦鸭一寒禽二柘竹鹩子一梅竹杂禽图一双禽一竹禽三滕昌祐江南杏花一林檎枇杷一石榴柿子一郭干晖鹑鹞图一棘鹑图一古木鹧鹞图一黄居寳鹤二邱文播踯躅綉缨一钟隠飞鹘一双禽图一黄居实禽防图一赵亨两折枝二赵廸三折枝二李延之折枝花一袁梦臣雕狐二乐士宣羣鳬戏水图一秋岸家鹅一水墨太平雀一李正臣杂禽图一周曽芦雁小景一刘君锡败荷鴈一黄筌翎毛一锦鸡一聚禽一雪雉二鹤二鹅二碎金图一竹石花禽一海棠二玉芙蓉二芙蓉白鹇一芦花鸂一荣荷鹭鸶一夹竹野鸡一牡丹鹁鸽二芰荷家鹅一蓼岸家鹅一架上雕鹰一赵昌花三折枝花一四季花四映山红一四花图上品一山茶綉缨一萱草蜀葵一二色山茶一石榴梨一海棠花一果实一石榴花一拒霜花一牡丹锦鸠一海棠拒霜一木花一芍药花一梅花山茶一夹竹桃鸽一踯躅鹩子一牡丹鹁鸽一桃竹鹁鸽一易元吉雨梨一果实二石榴一枇杷一木一栗一梨一野花蔓草一月季花一鸂鶒野鸭一野鹊二山鹧一黄居寀杏一望仙踯躅一写生花二桃杏花二一木一雨梨一萱草山鹧一芙蓉一雪竹锦鸠一架鹰一牡丹金盆鹁鸽一翎毛五御鹰一旱莲鹭鸶一竹石蹲雕图一芙蓉鸂防一金盆鹁鸽一水禽二徐崇嗣蜀葵一折枝木一果子二碧壶桃花图一海棠一时花上品一蜂蝶牡丹一山茶双禽一蜂蝶花菜一牡丹一山茶一芦鴈四鹭鸶二吴元瑜四季花角金眉图一柿实练带一玳瑁红荔枝图一虎皮红荔枝一香桂一竹梢梅花一孔雀图一梨花孔雀二碧桃山青一雪竹山青一李花鹦鹉一墨竹二落鴈图一徐熈落墨花一芍药一牡丹三折枝牡丹木图一牡丹鹁鸽二花竹翎毛二牡丹戏鱼一果子神品一鹭鸶一野鸭二鹁鸽一文与可墨竹四仙槎竹石二东坡墨竹一嘉王墨竹三笋竹一蒲竹一艾宣翎毛八花鸭二荷莲一鹌子六野鸭六芦鴈四鹤二夹竹桃鹤图一邱庆余四时花禽图一牡丹游鱼一徐崇矩蝉蝶牡丹一雀白笋竹黄鸎二墨竹一鹭鸶二秋塘戏鸭图一竹石槐穿儿一雪竹耍鹩一雪梅山雀一梅竹鹩子二莲鸭一竹雀二芦鴈二烟禽一翎毛二荷莲三秋景图一拥花鹅一烟波鹭鸶二霜溪六雁二雪芦双鴈一秋荷双鹅一梅竹野鸡一水墨竹禽二江南花竹二梅行思鸡图八子母鸡一防雏鸡一鬬鸡一笼鸡三崔慤鸠子二芦雁海棠黄鹂二水红野鸭一牛戬野鸡一芦石鹭鸶一宗室仲佺秋荷鹭鸶一士雷春雪早梅一祁序杨梅鹞子一赵大年雪芦寒雁一顾徳谦野鹊一恵崇鹅二雪雁一文禽戏雪二董源春龙出蛰二武洞清嵗寒图二江南写生鹅二不知名氏者七轴枸一鸂鶒二竹鹤一映山红湖石一梅花野鸭一牡丹鹁鸽一　畜兽一百十七轴戴嵩牛五牧牛图一逸牛戏童图一韩干马二四马图二五陵图一三花御马图一韩滉牧放水牯一鬬牛一牧牛一陈宏内廐龙驹图一曹将军内廐刍秣图一吴道子马癖图一韦偃戏牧一牧放驴一牧马二浴马图一散牧图一曹霸连槽马二刁光猫竹图一韦无忝戏猫一胡瓌马骑一郭干晖狐兎一厉归真牧牛图一支尧佐驴车一朱羲乳牛图二胡防牧马图一李防獐猿一祁序乳牛图一周照【原阙二字】一燕穆之牧牛一顾徳谦引犊牧牛一杨【原阙二字】一黄筌鬬牛图一白兎一何尊师醉猫三【原阙二字】一葵石戏猫六易元吉猿八槲猿二猴一【原阙二字】雏獐一子母猿一子母猿二獐猿七【原阙二字】一猿猴一百猴图一四生哺雏二李公麟马二赪面马一惊猴马图一习马图一董源牛一【原阙二字】图二崔白猕猴一秋山猴二猴雀一秋【原阙三字】二黄居宷蝉蝶猫儿一竹兎一刘防州【原阙三字】唐僧学戴嵩牛一不知名氏者一十四轴马【原阙三字】四剪鬃马一学胡虔畨马二獐一猿一学易元吉猿二学惠崇桧鹿图二　虫鱼十九轴【原阙三字】旱莲草虫一王君授蟹二黄筌扇面【原阙三字】徐白鱼一易元吉蓼花草虫一枯木草虫一徐熙鱼四草虫一冯靖芦蟹二徐崇嗣草虫一茄菜一戏鱼二【以上图画庆元五年十一月秘书监杨王休劄子契勘本省见有图画余准御前降下收藏其间有用御寳者固已昭垂内有不曽用印记者其数颇多切虑久后有换易之弊欲乞从朝廷指挥许令本省编定目本赴都堂请印庻几他日可以稽考朝防从之至嘉定三年六月并用堂印毕仍于画背用秘书省印为识】　山水图二【旧为道山堂着庭　　学士图及司马温公　　碑易之图藏于库嘉定二年六月作大屏设于着庭东西两壁】
　　皇朝祖宗御书法帖十卷五十六段太宗三十一真宗五【按此三字原本脱去今据宋帝世系及法帖目查对补入】仁宗九英宗一神宗一哲宗一徽宗五钦宗三秘书监沈揆等防文一【以上石刻嘉定三年改防要所楷书案为库置架设之榜曰御书石刻用东廊旧牌摹刻】太宗皇帝御书飞白秘阁字一御制御书秘阁賛序一【设秘阁下】髙宗皇帝草圣歌诗摹刻漆屏二【嘉定元年朝廷降付设于道山堂】德夀慈福两宫御书观音经共八段【元在碑石库嘉定三年置架设于羣玉堂东偏】孝宗皇帝御书秋日幸秘书省近体诗一很石铭一光宗皇帝御书夀皇圣帝圣政序一【以上皆在秘阁西厢榜曰御书石刻】今上皇帝御书圣安夀仁太上皇帝圣政序一【设秘阁下】淳熈秘阁续法帖十卷七十三段第一卷魏钟繇晋王羲之书第二卷王羲之王献之书第三卷唐欧阳询萧瑀禇庭诲孙思邈狄仁杰张长史顔真卿书第四卷唐明皇书第五卷李白胡英李邕白居易书第六卷唐张九龄李绅书第七卷李阳氷李德裕毕諴李商隐书第八卷懐素书第九卷髙闲亚栖齐已书第十卷杨凝式无名人书【以上石刻在西廊史库之南碑石库】东坡墨竹屏一【东坡画墨竹于壁间后有取为屏者嘉定元年朝廷付下藏于羣玉堂西偏】羣玉堂法帖十卷共一百四十一段第一卷髙宗皇帝御书三住铭孝经孝宗皇帝御书典论光宗皇帝御书甘泉赋宪圣慈烈皇后御书千文归田赋第二卷王右军王司徒隋僧智永无名人书第三卷欧阳率更虞少监禇中令李北海顔鲁公徐内史张司业髙闲上人栁諌议杨少师书第四卷懐素千文第五卷晏元献杜正献范文正文忠烈富文忠包孝肃赵清献唐质肃张文定韩献肃王文公司马文正韩门下刘忠肃蘓文定邹忠公陈忠肃书第六卷蘓东坡书第七卷黄山谷书第八卷米南宫书第九卷李后主钱忠懿徐骑省李西台杨文公钱内翰宋宣献石曼卿蘓才翁蘓沧浪石徂徕唐彦猷陆子履沈存中沈叡逹滕章敏曽南丰刘贡父林和靖钱文肃王仲至范内翰张存诚张浮休杨无为秦淮海张右史晁吏部李姑谿李龙眠贺庆湖刘巨济薛道祖毛东堂周清真蔡紫微苏后湖韩陵阳陈简斋张无垢书第十卷蔡忠惠石曼卿书【以上碑刻元系安邉所申发朝廷嘉定元年承朝廷降下三年以着庭东廊屋三间为库置架设之榜曰羣玉堂石刻著作佐郎传行简书】王献之保母志一【庆元间山隂有人发地得此嘉定元年朝廷降下盛以漆匣藏于捜访库】韩魏公帖【四十三叚在碑石库】
　　宰辅三馆题名一馆阁续题名二【以上在道山堂】进中兴馆阁书目题名一【在西廊拜阁待班所】着庭记一【嘉定二年著作佐郎杨简撰并书】暴书防题名【淳熈五年九月六年九月七年七月八年七月庆元二年七月以上在东廊拜阁待班所淳熈九年七月十一年七月十二年七月绍熈元年七月三年七月四年七月庆元四年七月五年七月开禧元年七月以上在西廊拜阁待班所】
　　太祖皇帝御容一轴【嘉定八年三月朝廷降付安奉于秘阁】
　　续藏古器【嘉定六年闰九月朝廷降付寿亭侯印一关南司马印一香炉一马儿一七年十月降付铜鼓一八年十一月降付商冀父辛卣一商父辛卣二商卣一商乳彛一商素彛一商鬳彛一商东西彛一商花尊一商龙凤方尊一商祖辛尊一商鼎一商父辛鼎一商提梁卣一商木觚二商父乙甗一周父卣一周召父彛一周束斚一周南宫中鼎二周雷文鼎一周娈鼎一秦瓮一汉彛一汉尊一汉提尊一汉索壶二汉鼎一汉象腿鼎三汉提梁卣二汉盆一汉洗一汉罍二汉缸儿一汉铎三汉马橙口铁一方彜一古鼎彛一三脚爵盏二三脚古鼎三花瓶二胆瓶一韭瓣瓶一壶瓶一古鼎香炉一三脚麻炉三三脚铛一缸儿一锜儿一觯儿一盆一豆二三脚髙丽火盆七弩机二十六年十月降付蜃樽一今易名周斚】
　　绍定元年三月诏秘书省书籍非系省官毋得借书许从监少置簿有欲关文籍为检阅校正等用即先批簿以慿请取俟还本库随与防收或借出已久亦湏检举以察隠遗【秘书监叶禾言仰惟国家稽古宪章丕右斯文肇建芸省中兴之始轮奂一新爰命天下搜访旧闻暨于今日藏书之目粲然大备真足昭圣代隆儒之懿矣搢绅之流凡登是选得以优游慱习充广见闻之所未逮长育成就之赐頋不与天地同其功欤况宸制奎章鸿篇钜轴倬乎光日月而纬云汉下至经籍墨迹圗噐储藏惟谨居其职者亦当随事加饬以称崇严防阁之意曩者监臣有请严借书之禁以防篇帙之散失详印记之文以为圗书之辨证模式様于册以虞噐物之换易条束具存足为永便然人情积玩欺伪易生自非明示捡防以时稽察则前日之所申明殆为文具近之士夫至有借出馆书携而去国者是久假不归恶知其非有也有人所未见之书私即其本刋售于外者是以秘府之文为市井货鬻之利也臣奉职之初肃恭防阅及徃诸库检视类皆因循弛慢荡无缄鐍而啓闭出入一付吏手展转不革弊将滋甚岂不重为文物之蠧乎臣已将阁库所储据籍排整分入厨匣仍恐防严未至并与封钥收掌外欲望陛下申严旧制行下本省非系省官毋得借书许从监少置簿有欲关文籍为检阅校正等用即先批簿以慿请取俟还本库随与防收或借出已久亦湏检举以察隠遗庻可谨藏于中秘戢弊于将来矣有防从之仍令秘书省常切遵守毋致违戾】
  </div>
  <div class="pagination">
   <a href="南宋馆阁录_page2.html">
    上一页
   </a>
   <a href="南宋馆阁录.html">
    1
   </a>
   <a href="南宋馆阁录_page2.html">
    2
   </a>
   <span class="current-page">
    3
   </span>
   <a href="南宋馆阁录_page4.html">
    4
   </a>
   <a href="南宋馆阁录_page5.html">
    5
   </a>
   <a href="南宋馆阁录_page4.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
