<!DOCTYPE html>
<html>
 <head>
  <meta charset="utf-8"/>
  <title>
   增定国朝馆课经世宏辞 - 第 23 页/共 74 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   增定国朝馆课经世宏辞 - 第 23 页/共 74 页
  </h1>
  <div class="content">
   塩政考（申时行） 
　　图书考（沈一贯） 
　　五德之运考（陆可教） 
　　岁差考（王乔桂） 
　　九边屯政考（李廷机） 
　　京营兵制考（李廷□） 
　　萧曹魏丙相业评（高□） 
　　刘子玄评史举正（于慎行） 
　　评春秋列国大夫优劣（袁宗道） 
　　评春秋列国大夫优劣（吴应宾） 
　　评春秋列国大夫优劣（彭烨） 
　　评仲长统昌言寔政论（王荁） 

　　○太白丈人传（宋濂） 

　　太白丈人传宋文恪西隐公评此篇从漆园吏変化来其寓言之流乎 

　　宋　濂 【文宪公】 
　　文中子学既成。慨然有济苍生之心。欲尊王道。推霸略。稽今验古。建太平拾二策。与河东薛收西游长安。见隋君。道经太白山息于灌木之阴。有丈人自东。缊袍无表。颜色肿哙。肩负束刍。厺文中子靳十步。弛担箕踞而坐。两手搔爬。眼视云汉若四傍无一人者。搔巳■〈勿上目下〉指。文中子谓收曰彼凤颈龟背。须垂至腰者。为谁。收对曰。河汾王夫子也。曰其王通邪。曰然。曰将何之曰夫述两人形容问荅如见子忧世未治。以策西见隋君耳。丈人大笑不止。文中子异之。乃抠衣趋前。揖而问曰。丈人何哂通也。岂通未闻先王之道。不足以咸和万民乎。丈人曰。不然也。岂八殥之大。利害如牛毛。有非一士之舌可尽乎。丈人曰。不然也。岂上天未欲平治天下。而下以三端引起步骤从容不当见太平之行乎。丈人曰。不然也。曰三者既非。敢问丈人所哂者。何事邪。丈人曰嘻何子愚之甚也。夫具人之体。服人之服。食人之粟。脱使稍有知识。孰不欲为尧舜君民哉。是有道焉。不可苟而就也。文中子曰。其道何如丈人曰。道有三。上焉者燮和乾坤经纬星辰枢。机四时。輨辖五行。执天之德以牖帝明。以达北为帝者师上也帝聪。然其自任以天下之重。非人君北面而事之。不复轻出。々则必为帝者师。若尧之君畴。舜之务成昭。禹之西王国是已。其次焉者以六合为一家。以四海为藩翰。以五岳为封镇。以元后为父母。以臣邻为伯。以蒸庶为赤子。煦以深仁。财以正义。防此为王者相次也以峻礼。陶以至乐。威以严。式以庶政。治天下可运之掌上。然亦不轻于自试。必待王者致敬尽诚而后起而佐之。否则。乐耕潩以终其身。若成汤之伊尹。周之太公望是巳。其下焉者仿佯此下焉者□指王□局东哫訾粟斯。不远千里。衒已求□君门如天。无蹃可陟。俯伏阙下。魄遁神疲。阍隶见诃。不敢出气。此不自重惜。而狥时射利者之所为。若齐王之门。操琴而售者是巳。今子之西来也。欲为君畴务成昭西王国乎。欲学伊尹太公望乎。欲同售瑟于齐王之门者乎。子湏麋具在。宁不知所自处也。且子独不闻之三家讥文中子于进之市。有处子焉。必待行媒。始相知名。又必待纳采问名纳吉纳征请期亲迎。而后始成昏。不然是。奔也。虽国人皆知贱之矣。子今负策而千进。恐与不聘而奔者。无大相远也。况隋君天性沉述隋君之暴虐见不可进猜。不悦诗书。废弃学校。杀戮元勋。溺宠废嫡。惟妇言是用。惟刻薄毒痡之法。是崇是嗜。萧墙之祸。起在旦夕子。尚欲王道乎。言暴虐于汤武之世。必见诛。谈仁义于桀纣之朝。必见黜。何也。时斩截不同也。子如觧吾言。即请东辕。毋西向。不然。子其行哉。文中子曰。丈人之论至矣通。何敢不敬承明训。然窃有疑焉。愿丈人卒又起波澜新裁独见教之也。昔孔子大。圣也车。辙环于诸国。栖栖迟迟。如丧家之狗。至再逐于鲁。削迹于卫。穷于齐。围于陈蔡。而卒不悔者诚畏天命而悲人穷也。今丈人教通以不仕。然则孔子不足法欤。丈人曰。是何言哉。是何言哉。在孔子可无不可。下孔子一等。则此段论议更高真弄丸手可其所可不。可其不可子。自视其孔子耶。抑下孔子一等者邪。昔鲁男子善学柳下惠者。盖以其不可。而学其可也。予闻子甞受书于李育。学诗于夏琠。问礼于关子明。正乐于霍汲。考易于王仲华。而其知顾出鲁男子之下。窃为子不取也。夫不察时而冐进。谓之瞽。施之不当其可。谓之愚不度德量力而强行。谓之固。枉巳从人。谓之贼。沦溺儃回而弗止。谓之淹。瞽则不达。愚则不周。固则不変。贼则不成。淹则不振。是五垢者。子皆躬蹈之。宜乎有于子。予去子矣。予厺子矣。丈人言毕。负刍而行。文中子□肖蒙庄面如死灰。远望丈人南行。不见其□。目犹不暂舍。薛收进曰。夫子何慕之深邪。收闻不合先。不顺礼义。谓之奸。言虽辨。君子不听。彼丈人不过奸言而辨者耳。初未闻先王之道。夫子冲冐奇正相生转如圆发如机风雪。跋涉而至此。终不因其说而中返乎。文中子遂行。至隋。隋君御太极殿。文中子以太平十二策上之。惰君下公卿议。公卿多不悦。文中子退而叹曰。丈人其至人哉。于是赋东征之歌而归。着续经数万言。尹子曰。甚哉出处之难也以河汾之贤操经末路尤高纶之具施之天下何不可者而丈人方诋其自售断々不恕况其下者乎甚哉出处之难也 

　　○■〈忄蠡〉母传（王鏊） 

　　■〈忄蠡〉母传陆文移俨山公评昌黎毛颖称奇绝代后之学者多宗师之然求其设虗景极天巧连翩跌宕摹写工致则昌黎之后惟济之一人而巳 

　　王鏊 【柱国少傅】 
　　■〈忄蠡〉母者。蜀之鱼鳬人也。不知其世次自出。相传黄帝时。有神自天降。女身马首。人以其状■〈忄蠡〉■〈忄蠡〉然也。号曰■〈忄蠡〉母母为人柔婉有妇道。以其丑也。嫁久不售。母虽妇人。而有经纶之志甞曰使吾得志可大庇天下寒士俱欢颜也自比管葛。时人莫之许。会黄帝时。西陵氏位长秋。后宫之属未备。毋以布衣进子帝曰。愿以其不才之身充下陈执筐筥帝曰。汝何有对曰。妾无有也使一旦得备箕箒顾愿捐吾躯刳吾肠以报方今黑帝起北方为严刑以肃杀天下陛下用妾经营之可不战而退三年之后变隆冬为阳和如妾之愚且欲为陛下定礼乐上衣下裳山龙华虫宗彝藻未以黼黻皇猷使天不覩文明之治可乎帝大悦遂以属后曰是所谓王臣蹇蹇非躬之故者也。母有巧思。而拙于自防。后宠日甚。而后宫皆妬之蛾眉字巧曰是所谓蛾眉不肯让人者邪毌日侍后。三俯三起。帝悯其劳封长桑君及赐洗儿钱文更奇也封为长桑君母甞请于后曰。妾侍巾栉食恩多矣后当吐而还之居无何其。种滋殖。后视之。如巳出。亲为之浴。　上赐洗儿钱既而下三宫世妇之吉者。饲之密室既成厥家世妇。以见于后。肌肉王雪。衣裳缟然。后竦然改视为副祎礼之既而有谮之者曰。母小人也。避凉附炎。且其性残虐。啄物多矣后怒请帝加遇事点缀将无作有所谓以文□稽者炮烙之刑帝曰吾闻恶不善如探汤请以试之母怊然受之不変徐曰吾固愿刳吾肠以报虽就鼎镬其甘如饴后愈怒于是聚其族抽其筋以颁赐天下。既而悔曰。不可。使母无嗣。乃留其子。子遂飞去。自相夫妇。其类益蕃。至周文王时求其子。淂之蜀纵横封以五亩之宅使食邑焉至以其功配后稷曰。此二人者不可一日无者也。其后历代帝王。莫不崇尚。而后与夫人常礼之。以用尹铎蚕系事作结文益淡荡为天下先及尹铎为晋阳。欲遵以为治。简子不可乃止。其后秦用之卒。灭六国。 
　　太史公曰自古人臣立功者多矣未有妇人立功作为文章制赞论尤高刻尽尺?皿子长度以衣被天下如母者也可谓伟矣然母始以功见宠后卒蒙戮古称多才为累功高不赏谅哉 

　　○精忠庙碑（徐有桢） 

　　精忠庙碑李文达浣文?山公评篇中曲尽武穆忠义且气象若乔岳太山音响若黄大吕读之令人忘倦 

　　徐有桢 【大学士武功伯】 
　　国之有忠义犹天地之有元气也天地非元气不运国非忠义不立彼其所以系星辰行日月载华岳振河海者惟元气元气在则虽时有陨蚀骞溢之変而终不易乎常运所以安社稷尊王庇民者惟忠义忠义在则虽时有寇难祸乱之虞而可以捄乎亡灭然天地之主以道国之主□人道无私而人多欲故天地不自害其元气而国有自害其□义者至要其终则亦有万世之公论存焉如宋岳武穆侯之□是巳。当夫徽钦之既北狩。而高宗南渡也。华风几沦戌祸方炽不翅天柱崩而地维折宋之不亡仅如一线之属旒国无其人谁与复立侯于时奋自徒步应募而起。历禆校。至大将。小□百余。大战数十锋不少挫。而益劲。遂平南北。羣盗倾伪齐以□金人。盖王之忠义勇智。皆淂叙岳武穆之公与其淂祸处谨严精核旡一字懈之天。非矫伪而为者也。能始终以恢复为巳任。才与志副。名与实称。南渡以来一人而巳当是时女真几灭中原几复柰何主蔽于奸忘雠忍耻自弃其上而不能成中兴之大功此则宋之不幸中国之不幸而岂独王之不幸哉论者谓方郾城战胜进军朱仙镇兀术将弃洛遁而诏趣班师使王以将在军君命有所不受之义坚执甘伐乘屡捷之势偪技穷之虏而灭之尽收故疆措置巳定然后奏凯旋师归身谢罪顾不愈于缩手就僇而志不淂伸邪此亦一义然未淂其当也夫将不专制久矣论武穆时势不淂不班归与世之耳食者不同惟赵充国之破西羌尝违诏而伸巳策以上有孝宣之明下有媿相之忠与恊耳不然则必如孔明之受托昭烈桓温刘裕之专制晋权乃可以拜表而即行彼高宗之去孝宣远矣又济之以奸桧之贼王既无孔明君臣之契而温裕之所为又非王之所肯为者此其所以宁死而不敢专制之也欤呜呼干此亦可见王忠义之诚矣是以自宋及今。天下之人。所共扼腕伤叹。声公论句乃龙頋左其害王者之罪。而诵王之烈不巳。非所谓公论之有于万世者乎岁己巳之八月。皇帝初即大位。以统幕师。上皇未复。寇方凌偪。乃侍讲臣珵等。十有五人。分镇要地。遏乱略。纠义旅。以为京师声援。而臣珵寔来彰德。彰。古相州也。汤叙致典而赡详而不刿阴为其属邑。邑之周流社。王之所生地也。间因行县至焉。既临祭主之父祖墓而封守之。乃集郡县僚吏师生父老于庭。而谕之忠义。因及王之祠。众皆喜□。愿效力。其明年春。诏以召还。乃具列王之功。于礼　祀者以闻诏可。祠既成。敕赐榜曰。精忠之庙。而俾有司春秋祭享如制。于是书其事。于丽牲之碑。而识其相事者之。职名于碑阴。又为迎送神之词。使歌以侑享。既以慰王之灵干冥漠且以为天下忠义之劝云 

　　○世宗肃皇帝神功圣德碑（陈经邦） 

　　世宗肃皇帝神功圣德碑赵司成定宇公评胸罗列宿口吐烟云扬徽赞媺展采流光鸿裁也 

　　陈经邦 【宗伯学士】 
　　粤自生民以来。历选羣辟。统有全宇惟三五功德。烺烺炳炳照竹帛而垂天壤迄今可知巳。嗣是英君间作。或以勋名显。或以德闻着。宰覩其兼。即兼焉。亦卑而鲜隆。驳而寡粹。竟不能与上世者方轨而驰则信乎圣主之难也惟天纯佑我有明。笃生神圣。昌中兴之运。惟我　世宗肃皇帝起　自藩服。应运幄符恢帝绪拓皇图纬经阴阳阖辟天地至道渊愽骏烈纷纶即能言之士莫克躬称殚述矣臣叨被眷遇侍陛戟赞帷幄日久窃伏覩帝之圣神。天纵之也。中正纯粹。乃位天德。仁明而武。众善备焉。此段论神功故其揽万机也事戊于独断议定于立决鉴先朝之失。凡厥积蠹宿弊。为天下患者。芟夷决剔。靡有遗伏。睿莫坐制万里北頋而胡尘净南伐而海波谧即孔称巍乎之功书颂承哉之烈不足多矣乃若宅心纯穆典学缉熙左右陟降参九玄之上祁寒此段叙圣德暑雨属奥渫之下永年至孝寔通神明而敬一圣学直朔唐虞心法于数千载而与之冥□繇斯以谈帝德则又磅礴乎相容并包浑沦乎参天贰地即诸书所称曰广运曰丕显者何以加焉用是登我道化保世滋大者四十五年于兹而遗声余烈将总结功德亿万世是赖敻凌超绝振古耀今盖自三五而降功德并茂未有及我　肃皇帝者也猗与盛哉臣观帝王之事世移代邈弥远弥着寔惟嗣世君臣咏歌纪述敷张扬励以示无穷今叙作碑之意肃皇帝之神功圣德若兹显铄何可不勒之金石以垂来世臣不自量窃援古义勉极摸拟少述圣美于万分之一谨拜稽首作辞曰天眷我明圣主乃生。于乎世宗。既圣既神凤翔□都龙兴汉水迩践王猷遐追帝轨晋明出地干健纯天学包伊洛□析幽玄吁谟宏深睿思横溢文武弛张神行莫测先朝委柄下□然之光弄天纲世宗曰嗟哉函正我邦大业在予予敢不慎锐意中兴苍然之色登于嘉靖求贤选辅图惟纪原孰为国蠹湔刷靡存权珰镇藩其来惟藩一朝除之如莠斯耨神凝治道恭默以恩讲筵朝御铿然之声书幄宵垂维敬维一圣学之基作箴自省千圣是师孝大尊亲礼严事父旷典肇新鸿仪毕具慈宸上仙经天悼慕迨彼纯山六飞躬赴深知稼穑小人之依大田岁籍方杜时祈一精格帝五气循期沴弭封条和召濯枝几务独亲威权由已赏不弃遐刑不阿迩如日之照如风之行端居龙见渊嘿雷声边尘暂警古选羽檄孔棘赫然一怒踪潜喙息蠢兹岛夷毒我东南天戈一捐则莫我敢堪泮水陈俘我亭虗侯鱼服櫜弓虎皮卷冑召阶以正皇路以平上恬下熙时靡有争凡此神功越此圣德荡荡巍巍濯濯吓吓万世承流首正仰则穹壤悠悠视此贞石 

　　○国朝元勋名佐考（张四维） 

　　国朝元勋名佐考□□国豫所公评叙开国靖难以及守成文武诸巨缕指□列若席诸掌虽丰神词藻未见敓目然学者读此尔不必阅典故翻国史而□代人□□□□□□中矣 

　　张四维 【大学士】 
　　□靖天下之难必资于武成天下之化必藉乎文武姿淂天下而芟薙羣文以绥大下而维持政教此圣世明之相遇开亿万载无疆之休也欤夫巩生圣人为万世生灵主必生豪杰以辅成之世至胡元天地大变。陈友谅据江西。张士诚据姑苏。明王珍据四川。陈友谅据福建。关陕。则有李思齐张良弼北都则有丑类腥膻纷纷藉藉争相割据。我　太祖高皇帝诞膺天命汛扫华夷当时感风云而辅成大业者若中山王徐达材略超众征讨四方功莫尚焉开平王常遇春百战不衄克复中原功尤伟焉抚定八州所至随捷宁河王邓愈东瓯王汤和也讨平诸夷所向有功黔宁王沐英岐阳王李文忠也克太平下建康拔诸国而屡建奇策梁国公赵德胜越国公胡大海也擒友谅戮士诚率舟师而屡立奇功蔡国公张德胜永义侯桑世杰也又如泗国公耿再成着劳绩于渡江之时虢国公俞通海成战功于出阵之日是十二人者皆开国元勋而配享　高庙者以上系开国元勋也迨　国家之内难又起天下之基业将摇外而瓦剌胡寇荅里巴马等类以及南夷诸酋屡肆叛衅我　太宗文皇帝上观天意下顺人情当时依日月而辅正大统者若河间王张玊智略谨密战没东昌东平王朱能降强抚顺讨服安南武勇著名率义兵以击妖贼定国公王真也文学发身摅谋略以立武功以上系靖难勋臣皆武□也荣国公姚广孝也是四人者皆靖难勋臣而侑食　文庙者也然岂专尚武而不及文哉天造艹昧之时固资于搴旗斩馘之士而重熙累洽之世尤不能不赖于道化德洽之人自十六人之外而文臣又有可言者是故炳几运筹昭回制作诚意伯刘□其人也欤德容学问外夷钦仰学士宋濂其人欤章溢之为□帝文□中丞也忠孝全归宋纳之为祭酒也臣僚让德此皆见于圣祖之时者也张辅平南交封为忠烈陈瑄立漕运谥以恭襄大宗文臣少保黄福之竭诚尽瘁都御史黄佐之表仪缙绅他若杨文贞士奇杨文敏荣杨文定溥是谓三杨学士皆国之元龟邦之柱础见于　太宗之时者也自　仁宗以来若学士刘球之忠澟仁宗以来文臣澟入节若祭酒胡俨之德慥慥真儒陈敬宗之行方而严学优而粹周恂之才豊而邃礼和而恭浩然正气百折不移谁有若李时勉孝义幼闻践形寔造谁有似吴敏德吏部魏浚海内达以上系圣祖至历代文臣尊左都轩輗百年廉士文清薛瑄之力行好古恭定年富之保民荐贤又有尚书忠肃王翱少保文达李贤侍郎文庄叶盛皆所谓山岳之英人物之秀百年之所涵育一代之所纲常固非末学之所能尽知也夫以先正诸臣既有功于国而　朝廷之待之者亦不薄武臣既祭以大羔又有金劵金书山河带砺载文武二字是一篇骨子在盟府以传于后文臣既锡以褒谥又使子孙肄业成均随枕任使至于九卿先正可无负于　国家国家亦无负于先正矣奈之何子孙有才不才之殊故爵禄有及不及之异有零落里足为流涕闬与编氓杂处者有投置海岛与木石同居者有以祖宗书籍质钱于人者彼汉唐功臣其后或以酬金失侯或以细故除国萧何绝祀陈平绝封马隧之第为园汾阳之宅为寺吁可鉴哉顷者　先帝慨念鸿勋追思骏德甞　诏有司修葺名臣墟墓录用后昆　恩至渥也天下之人欣闻快覩凡负一才挟一艺者谁不思以功名自见哉愚也素沐化育亦欲出为　□家效咫尺幸执进而教之 

　　○宝应新开运河成考（吕调阳） 

　　宝应新开运河成考□太师太□公评叙运河兴废茟势纵横神采流溢 

　　吕调阳 【文华殿大学士】 
　　淮扬之间。数百里。盖有邵伯宝应高邮三湖云。其所受天长六合七十二河之水。运道所由。而邵伯故妥无患。高邮自白康敏公开越河。因为漕利者。若干载。后乃因其圯坏。循老堤筑重堤而河之。竟亦安流已。独宝应故汜光湖。延袤三十五里。弥漫衍溢。不见涯涘。而槐角楼处湖中如箕焉。风之所激为洪涛巨浪簸荡湍悍震天捍日几与浡澥埒岁漕之至则舟工柁师惕目相戒望云测景而后行风顺浪平扬帆遇之舟驶如骛不崇朝述来成河之害词亦轩朗爽豁而达于淮县起肤寸狂飙倏来飘摇冲击柁不及旋巧不暇施即败亡覆没无完艘者粟之所挽民之膏脂县官百吏六军之所待给漕卒啇旅一艘数十一朝之不期胥溺俱沉输于蛟龙鼋鼍之宫而下为鱼鳖食也即如往岁壬午之变可覩巳。圣天子念漕计大民命重方不爱劳费洒沈澹灾于是察羣言用大司空议。责任抚臣。弃圈田之迂谋。视高邮之成。循丈堤。银河泻影景色堪夸筑长堤。为河引水洷之挽舟其中。盖河成而昔之簸荡湍悍震天撼日舟工柁师之所眩瞀辟易而相戒者今若沟渠川涂恬然而济昔之胥溺俱沉之处哀号而展转者一旦安若社席但闻呼謣许而歌款乃之声盖其便利大矣予惟县官倚漕而食述成河之要宝应当淮扬之间咽喉之地有如湖患为梗漕艘不淂前即清济浊河疏瀹底定彼漕艘者非放酰壶浆瓿可怀挟提挈而越之亦非放鸟集乌飞兔兴马逝漓然而至者如人病在咽喉何言脾胃故宝应之于漕亦急巳曩年之为患。议者数数。至于今述成河之难而始河。何哉经始之虑众不暑便以唇吻制之甲可乙否莫轨其咎则难役鉅费繁所出不赀上之不淂仰给于外帑下之□淂复栝千小库减省则不足以就功又□何□之则难重臣数易在事者率蘧庐视之计日待迁莫适任怨则难幸赖天子神圣月见万里外毅然独断不惮一劳蹔费知人善任以成功功盖非臣之力　君之德矣昔甞怪西门豹魏之能臣漳此归功于君深淂大体水遗利史迁兴叹及观豹所称为君治邺而君夺臣玺为左右治邺而君拜臣之言然后知文侯固不善用豹未必漳水在其旁而豹不知用也语曰君如枹臣如鼓事如车技如马则惟今日之谓予故记之以备修河渠书者采焉河南南起新镇三官庙北经棿角楼至宝应南门长三十五里新堤广若干夫役人徒若干赏金钱若干缗经治于某年月竣诸有事于诸役者某某淂并书 

　　○塩政考（申时行） 

　　塩政考□相国□石公评塩政利害考察严明指画事宜文更 

　　申时行 【大学士】 
　　盐政固边计也盐政之通塞边政之虗实也今天下称边计最急盖数十年来谋臣借箸计司持筹曷甞不孜孜边计哉而边计犹然虗也则盐政之旧未复。也愚考　国初置转运提举。为鹾司。而淮之南北。浙之东西。长芦。河东。山东。闽。蜀滇与夫盐井卫。龙州司。雅州所。海北。灵州。西和漳县。皆所谓产盐处也。煎有灶。贮有仓。课有额。行有方。当其时。岁召商开中入粟实塞下塞下粟无腾价焉则边利也今商自为辨而国不闻输将之费士饱马腾扞圉强固则国利也盖洪永间。塩一引。所输银八耳粟二斗五升耳。至轻也所司闻给无留行商人旦输粟夕受塩劵交于左筐盈于右至便也禁食禄之家不得牟商利一切请给悉绝之诸私鬻阻乱者论死至严也灶丁给卤地。给草场。额塩一引给米一石。凖以钱钞复其杂役至厚也有余塩。则官自出钞收之。下以资灶户。上以揽利柄。至周也盖　国家鹾政操纵有权调度有法公平正大严密精详商利而民亦利国足以上国初塩政之利而边亦足称美善已乃常股存积之设也自正统中始也常股七分以为常。而存积三分。以待塞下之急。倍贾开中越。次收支。是居侦罔利则非体也乃输之不粟而银也不之塞下而之鹾司也自度支叶淇始也取目前之近利忘久远之大计遂至边储资于内帑商迹绝于塞垣卒然有警。仓皇召中类多观望即有至者所入甚寘坐令储畜外空则非计也乃私窦之开也自弘正闲始也或勋戚恩赐或权幸请求皆予以余塩容其夹带而复有各年未尽名曰零塩有掣余积堆名曰所塩以供椎要之报中侵商利亏国课则非法也乃商之困也自守支始也次同贯鱼繁同积薪有数十年老死不淂给至今兄弟妻子代支者则非便也乃灶丁之困也自总催始也场荡归其并兼塩课为其干没灶丁不过总催家一佣而已分业荡然丐贷为生欲悯□□□溢于言表无迯已不可得也乃额塩之滞也自课重始也彼一引所输银七钱五分。重矣。而一有配支有卖窝。有科罚有劝借费殆不赀是以塩贾涌贵而人兢趋私塩欲正课无滞不可淂也乃私塩之行也自不行钞法始也钞法废则县官何术以收余塩余塩积而无所售则灶丁困乃曰。挟□者绞货于塩者绞。将能行乎行之而必。即灶丁枵腹以怀然即为変。行之而不必。欲余塩之利。不为奸人橐中装。不可淂也。今江。间塩徒高。樯大舳千百为聚。行则。乌飞止则狼踞□杀伤官兵。近方见告矣以。今四方纲维不弛徼察有加焉犹曰如是有如一方有警如此曹者乘変而横击其何以弭之故塩政之不□愚恐其患不独边计且移之以工今日言政之害社稷也嗟乎利弊之悬洞若观天祖宗之法觏若画一藉今任弗者深考而善提督之何有于区区塩政哉愚□考其始末详其変迁以俟司国计者镜焉 

　　○图书考（沈一贯） 

　　图书考□□□□□公评图书皆所以作易张龙湖曾有是说矣此作因龙湖之说而益闻明之谢尘襟游理窟了悟源头直超真境矣 

　　沈一贯 【冢宰教习吉士】 
　　大哉象数之理乎。理之所始。象数之所起乎。圣人者。达于天地自然之理。以观象数之原。故其始也。非有所附丽以求信于天下。而后世说家。工干象数者。率喜为新奇。牵合文致。好自托以求附于圣人。而木实益以晦矣。今夫天垂象。见吉凶圣人象之。河出图。洛出书。圣人则之者。易大传之言也。然易言河出图。而不言图之故。言洛出书。而不言书之故。列言图书。而不言其象之奇偶。数之多寘也。曰圣人则之。而不言其因图以画卦。因书以立范也。其分图书为易范。而以洪范九畴属洛书者。则汉儒孔安国刘向父子始之。至班固五行志。复引歆向之说。以为伏羲则河图以画八卦。大禹法洛书以开洪范。自是而后。诸家之言易范者。必征图书。而类以九畴配易。八卦。至宋儒蔡九峰氏。乃衍九畴之数作皇极内篇。遂以九衍之。而世儒复从谀之。以为因占设教。与易同归。淂洪范不传之于。愚则以为图书并出皆所以作易而大禹洪范非洛书也范之九畴所陈者理而蔡言々从妙悟中来足订安国诸儒之误氏范数非九畴也试举而论之。啚之数。一六居北。以水位乎北也。二七居前。以火位乎南也。三八为木。木以阳。故居左。四九为金。金以阴。故居右。五十为土。土为中气。故居中。阳之数。奇主天。故一三五七九属之天。啚之所为白其文也。阴之数偶。偶主地。故二四六八十属之地。啚之所为黑其文也。是其于阴阳之理。奇偶之数。生成之位。凖之于。无不合者。以之为易则然也乃若书之为范则有可疑者。戴九履一。左三右七。二四为肩。六八为足者。洛书之文也。而范之畴合焉。语其数则同矣。然九畴次序。一曰五行。何以居士。二曰五事。何以居前。右三曰八政。何以居左。而五纪之四。何以居前左。五为皇极。何以居中。而三德之六。何以居后右。七曰稽疑。何以居右而。庶征福极。何八九而觉襟悟思释粘觧縳霏々邃旨九峰让其识矣各专一位邪。况书之数一三五七九者。奇也。奇者阳。而五行八政皇极稽疑福极。何以属之阳与奇邪。二四六八者。偶也。偶属阴。而五事五纪。三德庶。何以属之阴与偶邪。若盛阴阳奇偶。而唯取其数之九则列数之。不必前后。左右之分。又奚必纵横其数。黑白其文。以待禹第而。出之邪。其为牵合附会可知矣。故愚以为啚书皆可以作易而洪范非洛书也若蔡氏皇极内篇应前之作。又多可论者。盖禹所叙。箕子所陈。三才之道。圣人治天下之大法也。非故纵横其文。错综其目。必足其数。以求合于洛龟所负之文也。若蔡氏必信以为畴之目合。于书之九也。范之畴。犹夫易之卦也。不知啚虽无文。而象数之理巳具。则易在其中。若蔡氏所衍之数。期以明范也。而自原以至终。其横数之八十有一者。果若易之有卦乎。其于九畴所第。自初一以至次九者。识见朗越相理□沸果皆数之所能尽乎。至　八十一图之纵数。果若易之有爻。六千五百六十一之数。果若卦之有爻词否乎。其于也畴之目。自五以金木水火土。至于五福六极之理。果皆无所舍漏。而吉凶灾祥休咎之占。果足以尽畴乎。其为穿凿强附可知。故愚以为范应前有九畴所陈者理而蔡氏范数非九畴也世徒见纬候之书。详圣人受河图之始。因是以信其必然。而不知六经未作道未甞不在也象数未尽理未尝不明也。学者诚达于象数之原以契传心之要则何有亍诸说之纷纷哉 

　　○五德之运考（陆可教） 

　　五德之运考刘木□复斋公评五德之论辨难无疑即程子尚当北面而□衍刘向尽属衙官矣 

　　陆可教 【侍讲】 
　　尝视五德之论。昉于邹衍。其书轶而不传。而后儒者。从而推席之。盖自太昊以至于今。皆有所乘以起而其治皆有所应。殆详哉其论之矣。夫五行之运万古无息故四时之相代日月之相轧五者无不迭运于其间而况帝王之兴固天地间变革之一大会也而独无所乘乎顾其所指何代为木何代为金何代为火何伐为水与夫政治数色之类罔不应之而又有顺而相生逆而相克之论则其理始迂曲而不通其说始纷纭而靡定矣甞就其说而考之而不淂其一定之论者有三生克之难据也征验之无稽也时代之相舛也夫相生者从其所承之序也故太昊为木而炎帝以火承之轩辕为土而少昊以金承之是刘向之说也相克者从其所不胜者言之也故夏为木而商以金克之商为金而周以火克之是邹衍之旨也然则是向之谊独可推于五帝之前。而衍之说独。可推于三季之后矣。且夫五帝此一段论生克之难据之相继三王之代兴此其生克之际犹可言也若夫唐之继汉宋之继唐与夫我　国家之继宋既非顺而受之又非克而代之也果孰为相生乎执为相克乎抑其间自为生克者各有在乎是所谓生克之难据者也夫帝王命世之符古今论之伙矣乃若周以赤鸟之祥汉以□龙之瑞则明儒硕师皆以为火土之符而程子亦且有唐为土德无水灾宋朝水德多河患之语此一段论征验之无稽矣然愚以为三川竭而周々则亦可以言水赤帝呼而汉王则亦可以言火也至于唐宋水灾之说尤为难据盖宋水灾特其都汴之时耳南迁而后河患不宋而金矣岂金之所乘亦宋之运邪抑宋之运已尽而金乘之邪是所谓征验之无稽者也且犬五行之数近而支千之更属远而寒暑之逓迁固未有纪而不续之处亦未有彼盈而此缩者也何独至于帝王之乘运而疑之则周之火德何独长而秦之水德何独促也则其余可推此一段论时代之多舛矣或曰比闰气也则秦之闰周三国之闰汉五代之闰唐犹或有说何者其时未久也乃至由晋以迄于唐其间分国以十数历年以百数何可以闰言也岂五行之运至是绝邪或五行之运无绝而诸或不足以乘之邪乃诸国又各自以其所乘为运而不能以相一也又岂世统有分裂而运亦因之邪是所谓时代之多舛者也或曰。夏之尚忠而用黑也。商之尚质而用白也。周之尚文而用赤也。往往质之经传。而皆合。何也。曰此亦世儒附会之谈也。盖忠而质而文者。顺其势也。尚白而尚赤者。因其时也。岂谓必如是而后合于金木火之德邪况当周之盛时杞固犹用黑而宋固用白也又岂以为夏商之余运在邪且夫色数既各有所尚。固代自为制矣。而五色之观五纪之协。五事之金莲现相照破□迷修。何代可废。而庙制之用七。乐舞之用八。音之用五。而律之用六。则历代无损益焉。然则色数之用又何必加协于所乘之运邪此皆据其巳成之说而其自相谬戾每每若此则夫五德之运吾何从而正之然则将遂以为谬悠迂诞而一切去之乎曰否天地有大运帝王有正统统与运合而兴者三代汉唐宋我国家是也统与运舛而乱者秦隋五代金元之际是也故执是以观始终五德之运而思过半矣 

　　○岁差考（王乔桂） 

　　岁差考□□□□□公评廑法难穷岁差□考传士家治一经沾沾不能外有所考索况望其察授时之政乎此作援古证今上下四千年间详历法之差否不爽毫发非讥达天人事冠今昔者而能有此 

　　王乔桂 【翰林庶吉士】 
　　天体至圆日丽天而行者也。周天之度。三百六十五四分度之一天与日偕运并行。而成岁功。然迟速盈虗不能一律齐于是历家取其舒缩之中立法以权之俾变者常通各淂其所而无有余不足之憾是曰岁差余考往古。尧时冬至初昏卯中。日在虗七度。汉元和三年冬至日在斗二十一度。晋太元九年在斗十七度。宋元嘉十年在斗十四度。唐开元十二年在斗九度半。宋改统天历在斗二度。元改授时历退在箕十度。至我　朝嘉靖间冬至初昏室中。日在箕三度。夫虗者。北方之宿也。日躔北陆。在玄枵子位。箕者。东方之宿也。日躔东陆。在祈木寅位。今去尧时未四千年而计所差巳五十度矣自汉邓平改历洛下闳谓百年后当差一度汉末刘洪作干象历。有岁余之法。晋虞喜始以天为天。岁为岁立。差以追其变。而算之。约以五十年退一度。然失之太过宋何承天倍增其数终。以百。年退一度。而又不及至隋刘焯取二家中数。以七十五年为近之或曰。宋祖冲之于岁周之末。创设差。每四十六年。退一度。梁虞广??谓冲之所差太多。因以一百八十六年。移一度。隋张冑玄以此二术。年限悬隔。遂折中两家。以八十三年。却行一度则上合尧时日永星火次符汉历宿起牛初前后皆精密焉或又曰。唐僧一行以太如琼林武库探之不穷衍历推之。得八十三年而差一度。由唐以来。历象咸尚焉。太衍之说曰。日躔一岁。行周天之度。未徧而日巳至。故每岁有不及之分。约天一度。为三千四十分。计一岁不分之分。三十有六。积而至于八十三年。则差三年四十分为差一矣。元郭守敬许衡王恂辈测景验气。以至元年巳为历元。减周岁为三百六十五日。二十四。二十五秒。加周天为三百六十五度。二十五分。七十五抄。强弱相减。差一分。五十抄。积六十六年有奇。而退一度。定为岁差。上考往古则百年长一下验将来则每百年消一又推自春秋献公以来二千一百六十余年类皆脗合可谓谈今证古详而有体精且密矣我　朝洪武中刻漏愽士元统以甲子岁前冬至为大统历元不用消长之法。甞上言今之历。虽以大统为名而。积分犹仍授时之数。授时历以至元辛巳为历元。至洪武甲子积一百四十年。以历法推之。淂三亿七千六百一十九万。九千七百七十五分。年远数盈。拟之六十六年有奇差一度之法。所当修改。嘉靖初掌钦天监事华相奏自元辛巳。至元统上言。时仅一百四十年。迨今则二百四十二年。授时历法。每岁差一分五十抄。约六十余差一度今合差三度余矣。是以正德戊寅日食。庚辰月食。时刻分抄。起没方位。多推筭不合。宜及今精择知历理者。广集畴人子。于冬至前。诣观象台。昼夜详测日影黄道赤道中星等。日计月书。至来岁冬至于验二十四气。七十二候。该瞻明悉日月交食□□月离之类。视元辛已以来。有所错镠。备录上览然后详定岁□。以成一代之制今。其言犹存论曰天运至渺而历纪之民□至渎而历先之是历之作也圣人所以弘参赞之用廓经纶之业厥系崇且鉅矣然观之书曰钦若昊天历象日月星辰易曰泽中有火革君子以治历明时夫书之言钦也固顺天以求合而人罔所庸其知识矣绎革之义则天运靡齐难以数拘而随时变通亦有不可废者乎古之历。自黄帝迄秦末凡六改汉凡五改媿文帝迄隋宋。十二改唐高宗迄周末十六改宋凡十八改金熙宗迄元末三改四往者。后差一度矣。而当时史官考诸上古中。知太初历。已差五度。虞喜定差法取五干年。何承天取百年。而刘晫□七十五年易之。租冲之取四十大道攸邈运动无常此是定论无言理数方尽治历之旨六年。虞劆取百八十六年。而□冑玄僧一行。以八十三年易之。大衍之后。郭守敬立为六十六年有奇差一度法。无邃于此者。斋渐有弗合。岂历之弗善□天道修邈运动无常巧历不能尽其数圣哲莫或穷其变理也势也随时窥测以□弊符轨是亦可少乎然有历数有历理知数而不知理者历家之所以流于诞也知理而不知数者儒家之所以失于迂也岁差之法亦在于理与数两究之哉 

　　○九边屯政考（李廷机） 

　　九边屯政考□□□忠铭公评考究详明词复□雅 

　　李廷机 【翰林国史编修】 
　　夫边计之重且亟者莫如屯政矣　国家九边之地肥沃可种者悉为官田甲楯之所栖?□之所事绵豆数千里于焉耕耨于焉捍御盖即古寓兵于农之遗。而汉赵充国诸葛亮晋羊祜唐元挳韩重华诸臣之所尝收其利者二百余年　圣明忧勤于上耆□擘画于下将臣经略于外谋士讲求于内则惟屯政屯政乃朝家重务此萹历叙兴废□々可诵盖究心□代之事者为孜孜頋其间或举或废或利或否非壤地不同则政之淂失异也何也。高皇帝□海运之艰。诏羣臣议屯田法用宋讷所献守边策立法分屯布列边徼远近相望者尾相应剏制如此其周也边境既宁墩守关士卒仅仅备讥察外悉令屯田致力如此其一也山西泌州民若干户。愿应募受屯。赏以。定公田给之。仍令募本州岛民。召募如此其广也令屯士并树桑枣朿栗随地所宜。士虽不足。而足于桑枣杮栗失。地利如此其尽也□文皇帝纳黄福之请。官为市牛铸器。至欲广屯乎辽阳。而遣人此下十三段皆述屯政之详且善征牛干朝鲜。耕具如此其给也诏各荒屯。空土不均。土客军民官舍。尽力开垦。永不起科。恩泽如此其厚也谓将领能时时劳问屯士所苦谁不咸奋勒力轸恤如此其殷也以宁夏积谷独多。降敕奖谕总兵何福激劝如此其明也　仁宗念所司以征徭役扰之。令毌擅役妨农爱如此其至也　宣宗初大□总兵郑亨上屯田子粒数多。则遣人勘实赏之。论功如此其□也提督必选老成。更命风宪官。以时廵察。任使如此其也屯久岁丰。边士一切用度。多以粟易。于是令户部灌输大杂。多至二三十芇石。少亦不下十万。积如此其豫也天顺中都御史叶□廵抚。宣府修复官□官田法。垦田益广。积谷益多。以其余□战马千百八匹修筑城堡七百余所兴利如此其鉅也盖其立法也周故人便其任人也当故法举其与士也优故士奋其取利也缓故利集即所称湟中谓□凉州振武之事不啻过之胡以下言废屯政之失不及焉乃其弊也则有膏腴之地多为庄田空闲之区咸归边帅士卒无近田可耕如商辂所论者矣有墩堡不修夷虏轻犯有可耕之田而不敢耕士卒疲惫家无未耜有可耕之田而不长耕如梁材所疏者矣有耕种之际卤莽灭裂收贮之后侵欺移用以官屯为职者优逸城市而不见阡陌之廵以共屯而来者凭信簿书而不较仓库之实如刘定之所议者矣则有扰之以弗靖持之以太急今日核地明日征逋辄起正德中宁夏之变卒令荒地储竭边民凋瘵且叛汉而入胡如王烨所陈者矣恬嬉既久因循弛废日复一日边境萧条沃壤尽弃茭粟不继士马不饱挖运例银所费不赀而度支亦告匮矣议者或欲令此言复屯政各边抚臣选廉干吏辟荒芜革豪政核干没修□障远斥堠每岁终以闻部臣分别上请明示劝戒或欲召募开垦及令军民自种量征其税或以为利归于下则人乐趋　往时为边帅豪户种田不荒芜而公籴亦纷纷请勘适生厉阶夫与膏土沃田鞠□□□孰若捐以子人请明诏有□开种者悉与为□毋有所当复塩法问或以为屲塩法折纳商不赴边而屯政遂与俱坏欲复屯政盍令简输粟千边耕者有所资积者有所散而塞下自实盖诸议之指大都任人广募薄从缓取而塩法与屯田相为维持塩法之复尤不可以不亟也夫欲令农狎其野穑人成功积豊未垣土压于伍内有亡费之利而外有守圉之备以振威生气制戎挞虏其惟屯政哉作屯政者 

　　○京营兵制考（李廷□） 

　　京营兵制考□□□□泉公评叙□详略得宜最有体 

　　李廷□ 【□□□□】 
　　国家兵制初盖视汉代□汉有南北军卫尉主南军史尉王北军其后南军增期门羽林北军增□校秩与执金□□一十石说者曰分其权也我□国家所设锦衣私十三卫以卫□□□南军留守等四十八卫以卫京师拟北军而分隶五府□□校无政保国家□□□□书生□言折冲撙俎□兵制莫考遂致文事武备分为二途此萹考核□□□分合之珠□革之滥利售之□□□□烧指诸□□监通□国体而深识□□者大□侈谈□□而识□□今其何以□世务故录之以□□之有忠宪□□意同有事则将握兵兵随将事巳则兵归于府府归于□□有意外之虞生□□军而四军足以制具死命盖高皇帝以神武久处行问洞悉戎。机虽当櫜弓辑矢之时而所为姜藏利器强干固本执长策而御宇内者渊乎微矣成祖□燕。仍立五府。增七十二卫而设立军神机二千三大营五军营有步兵。有骑兵。教阵法神□营皆步兵。习火器三十营皆骑兵专扈从而岁令河南山东大宁四都司军番上练阅于京师营各用动臣二人为提督自是因而不改而承平日久兵政弛废迨己巳之変国统戎危景奋初于肃愍□始□议□□大营中简厥铙锐分为十营还其老弱谓之老家营即于故三营提督六人中。惟举其□为总兵。而以本□董之营各□以都督一人有如遇警。棙其营则都督以部出名□□拨盖三□营至团营一変巳天顺初□□之□年竹置成化初年罢之在年复置当是时团营凡□有三行之既久□□寝□兵多阘□于是乃立东西官厅号曰听征又一変也嘉靖□□罢团营复三大营。而改三千之名为神枢。督总□□臣□□则少司□□压□□省而五军营之为□□者二左右前后参将者□□□将军者四□□二营之为副□者□□□者□□击将军者□自嘉隆至于今问□□□□□□固不変今□□□将□副□□□□营□头中军千把总见为官者五百□□有司而为□者。十二万。为备兵者。十万有奇。一大营中。有战兵有车兵有城守。有□兵。盖分为三十小营。合为三大营。又合为戎政府云国初制兵患其聚而难制故主于分既分之后患其散而无纪故主于合分合之间莫不有推存焉而谭者或以为兵利分不利指归在初制之甞□利□不利合是一篇主意合无纪之患失在政不在□也未兵犹水也汇会臣浸溢为洪流则且有溃决冲□不可捍御之患疏之别之以杀其势则□然赴海而趋老子有言鱼不可釲于渊国之利器不可假人盖高皇之虑远矣夫收太阿之权役臂指之势其惟初制哉作营兵制考 

　　○萧曹魏丙相业评（高□）
  </div>
  <div class="pagination">
   <a href="增定国朝馆课经世宏辞_page22.html">
    上一页
   </a>
   <span>
    ...
   </span>
   <a href="增定国朝馆课经世宏辞_page18.html">
    18
   </a>
   <a href="增定国朝馆课经世宏辞_page19.html">
    19
   </a>
   <a href="增定国朝馆课经世宏辞_page20.html">
    20
   </a>
   <a href="增定国朝馆课经世宏辞_page21.html">
    21
   </a>
   <a href="增定国朝馆课经世宏辞_page22.html">
    22
   </a>
   <span class="current-page">
    23
   </span>
   <a href="增定国朝馆课经世宏辞_page24.html">
    24
   </a>
   <a href="增定国朝馆课经世宏辞_page25.html">
    25
   </a>
   <a href="增定国朝馆课经世宏辞_page26.html">
    26
   </a>
   <a href="增定国朝馆课经世宏辞_page27.html">
    27
   </a>
   <a href="增定国朝馆课经世宏辞_page28.html">
    28
   </a>
   <span>
    ...
   </span>
   <a href="增定国朝馆课经世宏辞_page24.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
