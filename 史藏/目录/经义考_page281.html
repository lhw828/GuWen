<!DOCTYPE html>
<html>
<head>
    <meta charset="UTF-8">
    <title>经义考 - 第 281 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 281 页/共 381 页</h1>
    <div class="content">　　隋志一卷
　　佚
　　陆徳明曰宋世沙门秦郡人
　　琳着辨正论曰孝经者自庶达帝不易之典从生暨死终始具焉畧十八章孝治居其一揆吏任所奉民胥是赖贯神明厘道风俗先王奉法则乾象着明哲后尊亲则山川表瑞遂有青鹰合节白雉驯飞坟柏春枯潜鱼冬跃行之邦国政令刑于四海用之乡人徳教加于百姓故云孝者始于事亲中于事君终于立身也秦悬吕论一字番成可责蜀【阙】扬言千金更招深怪惟孝经川阜无资功侔造化比重则五岳山轻方深则四海流浅风雨不能乱其波涛处虚未足栖其令誉
　　释氏【慧始】孝经注
　　七録一卷
　　佚
　　释氏【灵裕】孝经义记
　　佚
　　续高僧传灵裕钜鹿曲阳人相州演空寺僧隋大业中卒释孝经义记
　　亡名氏孝经私记【隋志称无名先生】
　　隋志四卷
　　佚
　　孝经义
　　隋志一卷
　　佚
　　孝经
　　七录一卷
　　佚
　　孝经图
　　七录一卷
　　佚
　　孝经孔子图
　　七录二卷
　　佚
　　魏国语孝经
　　隋志一卷
　　佚
　　隋书魏氏迁洛未达华语孝文帝命侯伏侯可悉陵以其言译孝经之旨教于国人谓之国语孝经










　　经义考卷二百二十三
<史部,目录类,经籍之属,经义考>
　　钦定四库全书
　　经义考卷二百二十四
　　翰林院检讨朱彝尊撰
　　孝经【三】
　　唐明皇孝经注【唐志作孝经制旨　别见石经】
　　通考一卷
　　存
　　眀皇序曰朕闻上古其风朴畧虽因心之孝已萌而资敬之礼犹简及乎仁义既有亲誉益着圣人知孝之可以教人也故因严以教敬因亲以教爱于是以顺移忠之道昭矣立身扬名之义彰矣子曰吾志在春秋行在孝经是知孝者徳之本欤经曰昔者眀王之以孝治天下也不敢遗小国之臣而况于公侯伯子男乎朕尝三复斯言景行先哲虽无徳教加于百姓庶几广爱刑于四海嗟乎夫子没而防言絶异端起而大义乖况泯絶于秦得之者皆煨烬之末滥觞于汉传之者皆糟粕之余故鲁史春秋学开五传国风雅颂分为四诗去圣逾逺源流益别近观孝经旧注踳驳尤甚至于迹相祖述殆且百家业擅専门犹将十室希升堂者必自开户牖攀逸驾者必骋殊轨辙是以道隠小成言隠浮伪且传以通经为义义以必当为主至当归一精义无二安得不翦其繁芜而撮其枢要也韦昭王肃先儒之领袖虞翻刘邵抑又次焉刘炫明安国之本陆澄讥康成之注在理或当何必求人今故特举六家之异同会五经之旨趣约文敷畅义则昭然分注错经理亦条贯写之琬琰庶有补于将来且夫子谈经意在垂训虽五孝之用则别而百行之源不殊是以一章之中凡有数句一句之内意有兼明具载则文繁畧之又义阙今存于疏用广发挥
　　李齐古表曰臣闻孝经者天经地义之极至徳要道之源在六籍之上为百行之本自文宣既没后贤所注虽事有发挥而理甚乖舛伏惟开元天寳圣神文武皇帝陛下敦睦孝理躬亲笔削以无方之圣讨正旧经以不测之神改作新注朗然如日月之照邈矣合天地之徳使家蔵其本人习斯文普天之下罔不欣载仍以太学王化所先孝经圣理之本分命璧沼特建石台义展睿词书题御翰以垂百代之则故得万国之欢今刋勒既终功绩斯着天文炳焕开七曜之光辉圣札飞腾夺五云之气色烟花相照龙鳯沓起实可配南山之夀增北极之尊百寮是瞻四方取则岂比周官之礼空悬象魏孔氏之书但蔵屋壁臣之何幸躬覩盛事遇陛下兴其五孝忝守国庠率胄子歌其六徳敢扬文教不胜忭跃之至谨打石台孝经本分为上下两卷谨于光顺门奉献两本以闻天寳四载九月一日特进行尚书左仆射兼右相吏部尚书集贤殿学士修国史上柱国晋国公臣林甫光禄大夫行左相兼兵部尚书文馆学士上柱国渭源县开国公臣李适之光禄大夫行门下侍郎兼集贤院学士副知院事仍兼侍讲兼崇馆大学士上柱国临颍县开国侯臣陈希烈朝议大夫守中书舍人兼判刑部侍郎上柱国臣孙逖正议大夫行中书舍人集贤院学士上柱国平乐郡开国公臣韦斌朝散大夫守中书舍人兼知史馆事臣李成太中大夫行给事中臣李岩朝请大夫守给事中臣韦良嗣银青光禄大夫国子祭酒上柱国臣李齐古朝请大夫守国子司业臣韩倩朝议大夫检校国子司业臣薛巘正议大夫行国子司业员外置同正员臣张倜通议大夫检校礼部尚书上柱国襄阳县开国男赐紫金鱼袋臣席豫正议大夫检校工部尚书上柱国赐紫金鱼袋东京留守臣陆景融通议大夫守尚书左丞上柱国清水县开国男臣崔翘大中大夫守吏部侍郎上柱国赵郡开国公臣李彭年吏部侍郎上柱国彭城县开国男臣韦陟正议大夫行兵部侍郎赐紫金鱼袋上柱国燕国公臣张均正议大夫行兵部侍郎借紫金鱼袋上柱国臣宋鼎中散大夫守户部侍郎上轻车都尉臣郭虚已中大夫行礼部侍郎上轻车都尉臣达奚珣朝议郎行丞上柱国赐绯鱼袋臣韦腾朝议郎行丞臣蒋漾大学助敎别勅兼判丞臣李徳宾儒林郎守主簿崔少容朝议大夫守国子博士上柱国臣留元鼎朝散郎守大学博士兼诸王侍读臣萧郢客朝散郎守四门博士兼诸王侍读臣任嶷承奉郎守四门博士臣刘齐会朝议郎行四门助教臣梁徳裕承奉郎四门助教臣阙直承奉郎四门助教臣王思礼承奉郎守四门助教上柱国臣刘大均登仕郎守四门助教臣秦龟从儒林郎守四门助教臣胡销释奠坐主四门教授臣王南金文林郎守律学博士臣刘嘉祥算学博士臣张元贞文林郎行直讲赐绿臣王乂宣义郎行直讲臣顔挺文林郎行直讲臣王璋高陵县丞翰林院学士直国子监赐绯鱼袋臣丁景文林郎守义王府叅军兼国子监文史直知进士臣司徒臣源朝散郎行医学博士兼直监解休一文林郎行国子録事王思恭
　　明皇勅曰孝者徳之本教之所由生也故亲自训注垂范将来今石台毕功亦卿之善职览所进本深嘉用心
　　唐会要开元十年六月上注孝经颁天下及国子学天寳二年五月上重注亦颁天下三载十二月诏天下家蔵孝经五载二月诏孝经书疏虽觕发明未能该备今更敷畅以广阙文令集贤院写颁中外秦再思曰宗开元中亲注孝经并制八分书之立于国以层楼覆之
　　薛放曰汉立论语于学官光武令虎贲士习孝经宗亲为注训论语六经菁华孝经人伦之本也孙奭序曰夫孝经者孔子之所述作也述作之旨圣人蕴大圣徳生不偶时适周室衰防王纲失坠君臣僣乱礼乐崩頽居上位者赏罚不行居下位者褒贬无作孔子乃定礼乐删诗书赞易道以明道徳仁义之原修春秋以正君臣父子之法又虑虽知其法未知其行遂説孝经一十八章以明君臣父子之行所寄知其法者修其行知其行者谨其法故孝经纬曰孔子云欲观我褒贬诸侯之志在春秋崇人伦之行在孝经是知孝经虽居六籍之外乃与春秋为表矣先儒或云夫子为曾参所説此未尽其指归也葢曾子在七十弟子中孝行最着孔子乃假立曾子为请益问答之人以广明孝道既説之后乃属与曾子洎遭秦焚书并为煨烬汉膺天命复阐防言孝经河间顔芝所蔵因始传之于世自西汉及魏歴晋宋齐梁注解之者迨及百家至有唐之初虽备存秘府而简编多有残阙传行者惟孔安国郑康成两家之注并有梁博士皇偘义疏播于国序然辞多纰缪理昧精硏至唐宗朝乃诏羣儒学官俾其集议是以刘子辨郑注有十谬七惑司马坚斥孔注多鄙俚不经其余诸家注解皆荣华其言妄生穿凿明皇遂于先儒注中摭拾菁英芟去繁乱撮其义理允当者用为注解至天寳二年注成颁行天下仍自八分御札勒于石碑即今京兆石台孝经是也
　　按孙奭序或作成都府学主乡贡傅注奉右撰
　　崇文总目取王肃刘劭虞翻韦昭刘炫陆澄六家之説参仿孔郑旧义今行于太学
　　贾氏【公彦】孝经疏
　　唐志五卷
　　佚
　　陆氏【徳明】孝经説文
　　一卷
　　存
　　孔氏【頴达】孝经义疏
　　佚
　　唐书本传太宗时頴达为太子右庶子承干令頴达撰孝经章句因文箴讽
　　任氏【希古】越王孝经新义
　　唐志十卷
　　佚
　　厐元英曰新义者以越王为问目释疏文之义高丽史光宗光徳十年秋遣使如周进越王孝经新义八卷
　　王氏【元感】注孝经
　　唐志一卷
　　佚
　　旧唐书长安三年元感表进书礼春秋并所注孝经草稾请官给纸写上秘阁诏曰王元感质性温敏博闻强记手不释卷老而弥笃犄前达之失究先圣之防是谓儒宗不可多得可太子司议郎兼集贤学士
　　魏氏【克己】孝经注
　　唐志一卷
　　佚
　　王氏【渐】孝经义
　　五十卷
　　佚
　　龙城录国初有孝子王渐作孝经义成五十卷事亦该备而渐性鄙朴凡乡里有鬭讼渐即诣门高声诵义一卷反为渐谢后有病者即请渐来诵书寻亦得愈
　　元氏【行冲】御注孝经疏
　　唐志二卷【宋志三卷】
　　佚
　　唐书宗自注孝经诏行冲为疏立于学官
　　崇文总目明皇既作注故行冲奉诏作疏
　　尹氏【知章】孝经注
　　唐志一卷
　　佚
　　旧唐书尹知章绛州翼城人神龙初太常博士睿宗即位拜礼部员外郎转国子博士
　　李氏【嗣真】孝经指要
　　唐志一卷
　　佚
　　旧唐书李嗣真滑州匡城人永昌中拜右御史中丞知大夫事为来俊臣所陷配流岭南万嵗通天年徴还至桂阳卒神龙初赠御史大夫
　　李氏【阳冰】科斗书孝经
　　佚
　　韩子记畧曰李监阳冰能篆书贞元中愈事董丞相幕府于汴州识开封令服之者阳冰子授予以其家科斗孝经予寳蓄之而不暇学后来京师为四门博士识归公登归公好古书能通之愈曰古书得其据依葢可讲因进其所有书属归氏元和来思凡为文辞宜畧识字因从归公乞观留月余张籍令进士贺拔恕写以留愈葢得其十四五而归其书于归氏
　　平氏【贞赉】孝经义
　　唐志卷亡
　　佚
　　苏氏【彬】孝经疏
　　宋志一卷
</div>
    <div class="pagination">
<a href="经义考_page280.html">上一页</a><span>...</span><a href="经义考_page276.html">276</a><a href="经义考_page277.html">277</a><a href="经义考_page278.html">278</a><a href="经义考_page279.html">279</a><a href="经义考_page280.html">280</a><span class="current-page">281</span><a href="经义考_page282.html">282</a><a href="经义考_page283.html">283</a><a href="经义考_page284.html">284</a><a href="经义考_page285.html">285</a><a href="经义考_page286.html">286</a><span>...</span><a href="经义考_page282.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
