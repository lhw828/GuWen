<!DOCTYPE html>
<html>
<head>
    <meta charset="UTF-8">
    <title>经义考 - 第 349 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 349 页/共 381 页</h1>
    <div class="content">　　唐会要贞元十一年八月国子司业裴澄撰乘舆月令十二卷上之
　　刘氏【先之】兵家月令【一作之又作定之】
　　宋志一卷
　　佚
　　符氏【彦卿】行军月令
　　宋志四卷
　　佚
　　王氏【洪晖】行军月令
　　宋志四卷
　　佚
　　姚氏【称】摄生月令图
　　宋志一卷
　　佚
　　鲍氏【云龙】大月令
　　一卷
　　佚
　　袁氏【以贤】太月令
　　一卷
　　未见
　　徐氏【献忠】山家月令
　　未见
　　献忠自序曰经曰用天之道因地之利谨身节用以养父母至哉言乎小人俯仰所资其斯冇道矣夫山原异土习尚各宜济以闻识协诸节候庶乎不失太平之政以符击壤之化至于柴门洞启牧防前驱夕照光回篝灯自命佳蔬在柈浊酒可漉布被拥寒农书作枕足以怡神不知老至斯又蒙之至乐也舎是而远有所慕余所不能夫亦习而成性者耶
　　王氏【士正】水月令
　　一卷
　　存
　　士正自序曰曹县古北亳地濒大河其人习知水候偶得无名子水候占一卷其辞颇近古因稍删次之为水月令备河渠参攷焉
　　阳成氏【脩】乐经
　　佚
　　王充曰阳成子长作乐经思极窅防之深非庶几之才不能成也所谓皁尔蹈孔子之迹鸿茂参二圣之才者　又曰阳成子长乐经卓絶惊耳不述而作材疑圣人而汉朝不讥
　　李氏【楚】乐经
　　唐志三十卷
　　佚
　　房氏【庶】补亡乐书
　　宋志三卷
　　佚
　　曹学佺曰益州进士房庶晓音律宋祁田况荐之上其乐书召诣阙试秘书省挍郎
　　余氏【载】中和乐经
　　二卷
　　未见
　　张萱曰元余载采集经典论乐语彚而为书
　　湛氏【若水】补乐经
　　未见
　　若水自序曰补乐经何为者也以乐经之缺而拟补之也乐记其传也经亡而传存犹幸告朔之饩羊也然而论其义理而遗其度数则乐之本废矣夫礼乐一道也二礼之缺吾已正之经传矣乐经之缺自吾四十而致意焉夫礼由心生者也乐由礼生者也礼主序乐主和序以致中和以致和序生于心和畅于外则乐乐则生矣生则恶可已也恶可已则不知手之舞之足之蹈之手舞足蹈乐所以尽神也以格神人以感上下以位天地以育万物夫位育感格治之至也古之极也故古之明王之治天下必兴礼乐三代而上以至黄帝尧舜之治皆由此道也汉唐而下治不如古非其人物之异也以礼乐之道废焉耳夫礼之起在节文矣节文者礼之经也乐之起在度数矣度数者乐之经也节文者升降揖让之谓也度数者律吕声音之谓也予年耄耋矣幸天数之未尽抚素志而未酬乃在西樵隐居无事闲取诸家律吕之説而窃损益更张以文之拟为古乐经一篇而以乐记诸见于载籍者列于后以为之传焉经以定其度数传以发其义理而乐其可知矣有圣君贤相欲兴礼乐者必于是乎有取焉或曰王通续经至今为诮而吾子又有是作焉不亦取讥于天下后世矣乎曰述之也非作之也拟之也非续之也夫何诮后有圣者斯知之矣










　　经义考卷二百七十四
　　钦定四库全书
　　经义考卷二百七十五
　　翰林院检讨朱彝尊撰
　　拟经【八】
　　何氏【承天】春秋前传
　　隋志十卷
　　佚
　　春秋前杂传【唐志作前传杂语】
　　隋志九卷【唐志十卷】
　　佚
　　晋史乘伪本
　　一卷
　　存
　　丁公着曰晋名春秋为乘者取其善恶无不载吾衍存曰晋史乘于刘向校讐未之闻余近年与楚史梼杌并得之诚竒书也不著作者名氏观其篇目次第与晏子春秋相似疑出于一时虽桓文之事仲尼之徒不道而晋乘楚梼杌孔子修春秋多取之余嘉其书因录之以备三史之目
　　胡应麟曰孟子称晋之乘楚之梼杌梼杌今不可见而汲冢纪年所载事于晋独详其文与春秋类岂即孟子所谓晋乘者与自三晋之分此书入魏史氏遂以魏事系之晋末盖惠王之史所纪孟子所见必此元人有伪作晋乘楚梼杌者吾衍子行序谓一日并得之其书杂取左传国语新序説苑中论文庄二伯事节约成篇宋景濂王子充谓即衍所撰
　　楚书梼杌伪本
　　一卷
　　存
　　春秋文曜钩曰楚立唐氏以为史官
　　吕览唐尚敌年为史其故人为唐尚愿之唐尚曰吾非不得为史也羞而不为也
　　丁公着曰楚谓春秋为梼杌者在纪恶而兴善也按晋乘楚梼杌隋唐宋志及崇文中兴等目俱无之即明文渊阁书目亦未有不知何时何人为此而托序于吾衍子行
　　又按于钦作齐乘张唐英作蜀梼杌乘与梼杌不可谓经然亦春秋之类附识于此
　　袁氏【康】呉氏【平】越絶书
　　十五卷
　　存
　　本事篇何谓越絶越者国之氏也何以言之按春秋序齐鲁皆以国为氏姓是以明之絶者絶也谓句践时也当是之时齐将伐鲁孔子耻之故子贡説齐以安鲁子贡一出乱齐破呉兴晋强越其后贤者辨士见夫子作春秋而畧呉越又见子贡与圣人相去不远唇之与齿表之与里盖要其意览史记而述其事也问曰何不称越经书记而言絶乎曰不也絶者絶也句践之时天子微弱诸侯皆叛于是句践抑强扶弱絶恶反之于善取舎以道沛归于宋浮陵以付楚临沂开阳复之于鲁中国侵伐因斯衰止以其诚在于内感发于外越专其功故曰越故作此者贵其内能自约外能絶人也贤者所述不可继絶故不为记明矣
　　后序维子胥之述呉越也因事类以晓后世着善为诚讥恶为诫句践以来至乎更始之元五百余年呉越相攻复见于今百岁一贤犹为比肩记陈厥説畧有其人以去为姓得衣乃成厥名有米覆之以庚禹来东征死葬其疆不直自斥托类自明写精露愚畧以事类俟告后人文属辞定自于邦贤以口为姓承之以天楚相屈原与之同名明于古今德配顔渊时莫能与伏窜自容年加申酉怀道而终友臣不施犹夫子得麟览覩厥意嗟叹其文于乎哀哉温故知新述畅子胥以喻来今经世歴览论者不得莫能达焉犹春秋鋭精尧舜垂意周文配之天地着于五经齐德日月比智阴阳诗之伐柯以己喻人后生可畏盖不在年以口为姓万事道也承之以天德髙明也屈原同名意相应也百岁一贤贤复生也明于古今知识宏也德比顔渊不可量也时莫能用籥口键精深自诚也犹子得麟丘道穷也姓有去不能容也得衣乃成贤人衣之能章也名有米八政宝也覆以庚兵絶之也于乎哀哉莫旨与也屈原隔界放于南楚自沈湘水蠡所有也
　　崇文总目子贡撰或曰子胥旧有内记八外传十七今文题阙舛裁二十篇又载春申君疑后人窜定世或传二十篇者非是
　　陈振孙曰无撰人名氏相传以为子贡者非也其书杂记呉越事下及秦汉直至建武二十八年盖战国后人所为而汉人又附益之耳越絶之义曰圣人发一隅辨士宣其辞圣文越于彼辨士絶于此故曰越絶虽则云然终未可晓也
　　张崇缙曰越絶复讐之书也
　　胡侍曰越絶书崇文总目云子贡撰或曰子胥撰陈氏书录解题云无撰人名氏相传以为子贡者非也其书杂记呉越事下及秦汉直至建武二十八年盖战国后人所为而汉人又附益之者予按篇末叙则草创越絶者为防稽袁康而润色之者乃同郡呉平耳又论衡按书篇有防稽呉君髙越纽录意者君髙即呉平之字越纽为越絶之譌也
　　田艺衡曰隋志越絶记十六卷崇文总目十五卷旧为内纪者八为外传者十七马氏通考云二十篇者非是盖左传国语之流第作者之名不着曰赐见春秋发愤记呉越则明载于外传之篇而序曰呉越贤者所作或曰子胥又曰后人述説其曰句践以来至更始之元五百余年呉越将复见于今是纪其时也百岁一贤犹为比肩是纪其侣也以去为姓得衣乃成厥名有米覆之以庚以口为姓承之以天楚相屈原与之同名是纪其姓与名也禹来东征死葬其疆文属辞定自于邦贤是纪其地也德配顔渊伏窜自容年加申酉怀道而终是纪其行与年也究而绎之义斯显矣要之记陈厥説者袁创于先而属文定辞者呉成于后也岂斯人之徒当建武之末追痛中国之亡而句践之祀忽诸故因越絶以成书耶
　　钱氏【】续越絶书
　　二卷
　　存
　　按续越絶书二卷亡友钱穉茁避地白石樵林时所撰也其云得之石匣谓是汉呉平着蜀谯岍注盖诡托之辞上卷曰内传本事呉内传德序记子游内经外传越后语西施郑旦外传下卷曰越外传杂事别传变越上别传变越下内经雅琴考叙传后记序畧曰赐纪越絶成一家言袁康接之章句其篇文属辞定又何续焉惟上纪春秋之获麟下逮更始之元是亦可谓好事矣
　　赵氏【】呉越春秋
　　隋志十二卷
　　存
　　中兴书目呉越春秋十卷内呉外越以纪其事呉起太伯止阖闾越起无余止句践
　　晁公武曰呉起太伯尽夫差越起无余尽句践内呉外越本末咸备
　　王应麟曰呉越春秋其属辞比事皆不与春秋史记汉书相似盖率尔而作非史防之正也
　　徐天祐曰去古未远又山阴人故其综述视他书所记二国事为详然不类汉文
　　钱福曰呉越春秋作于东汉赵后世补亡之书耳大抵本国语史记而附以所传闻者为之其大旨夸越之多贤以矜其故都而所编传乃内呉而外越则又不可晓矣所载孔子子贡事不可据而其谋则在当时游説之至髙者也若胥之忠蠡之智种之谋包胥之论防孙武之论兵越女之论劔陈音之论弩句践臣呉之别辞伐呉之戒语五大夫之自效世亦何可少哉
　　张氏【遐】呉越春秋外纪
　　佚
</div>
    <div class="pagination">
<a href="经义考_page348.html">上一页</a><span>...</span><a href="经义考_page344.html">344</a><a href="经义考_page345.html">345</a><a href="经义考_page346.html">346</a><a href="经义考_page347.html">347</a><a href="经义考_page348.html">348</a><span class="current-page">349</span><a href="经义考_page350.html">350</a><a href="经义考_page351.html">351</a><a href="经义考_page352.html">352</a><a href="经义考_page353.html">353</a><a href="经义考_page354.html">354</a><span>...</span><a href="经义考_page350.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
