<!DOCTYPE html>
<html>
<head>
    <meta charset="UTF-8">
    <title>隶释 - 第 1 页/共 24 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>隶释 - 第 1 页/共 24 页</h1>
    <div class="content">　　钦定四库全书　　　　　史部十四
　　释　　　　　　　　　目录类二【金石之属】提要
　　【臣】等谨案释二十七卷宋洪适撰适字景伯饶州鄱阳人绍兴壬戌中博学宏词科官至尚书左仆射同中书门下平章事諡文恵是书成于乾道二年丙戌适以观文殿学士知绍兴府安抚浙东时明年正月序而刻之周必大志其墓道云耽嗜古为纂释二十七巻者即此书也其弟迈序娄机汉字原云吾兄文恵公区别汉为五种书曰释曰缵曰韵曰图曰续四者备矣惟韵书不成又适自跋续云释有续凡汉碑碣二百五十有八又跋淳熈释后云淳熈释目録五十卷乾道中书始萌芽十余年间拾遗补阙一再添刻凡碑版二百八十五然乾道三年洪迈跋云所藏碑一百八十九译其文又述其所以然为二十七卷又淳熈六年喻良能跋云公顷帅越尝荟稡汉一百八十九为二十七巻是二跋皆与是书符合则其自题曰淳熈释者乃兼后所续得合为一编今其本不传传者仍释续各自为书此本为万厯戊子王云鹭所刻凡汉魏碑十九巻水经注碑目一卷欧阳修集古録二巻欧阳棐集古目録一卷赵明诚金石録三卷无名氏天下碑録一卷与二十七卷之数合每碑标目之下具载郦欧赵三书之有无欧赵之书第撮其目不録其文而是书为考而作故每篇皆依其文字冩之其以某字为某字则具疏其下兼核其闗切史事者为之论证自有碑刻以来推是书为最精博其小有纰缪者如郑固碑逡遁退譲适引秦纪逡巡遁逃释之按管子桓子蹵然逡遁汉书平当传賛逡遁有耻盖巡与循同而循转为遁集古録云遁当为循其説最协适训为遁逃殊误武梁祠堂画象武氏本不著名字适因武梁碑有后建祠堂雕文刻画之语遂定为武梁祠堂按梁卒于桓帝元嘉元年而画像文中有鲁庄公字不讳改严则当是明帝以前所作金石録作武氏石室画象较为详审适未免牵合其词至唐扶颂分郏之治语按公羊传自陜而东者周公主之陆徳明释文曰陜一云当作郏古洽反王城郏鄏则古有以分陜为郏者洪以为用字之异非也李翊夫人碑三五兮衰左姬据山海经刚山多柒木水经注漆水下有柒县柒水柒渠字皆作柒从柒省去水为洪以为即末字亦非也然百醇一驳究不害其宏防他如杨君石门颂杨慎讥其不识字攷之碑文作凿石别无字是则慎杜撰之文又不足以为适病矣乾隆四十六年二月恭校工
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀











　　钦定四库全书
　　释卷一
　　宋　洪适　撰
　　孟郁脩尧庙碑　　　　帝尧碑
　　成阳灵台碑【并隂】　　　高朕脩周公礼殿记孔庙置守庙百石碑　　韩勑造孔庙礼器碑【并隂】韩勑脩孔庙后碑　　　史晨祠孔庙奏铭史晨飨孔庙后碑
　　济隂太守孟郁脩尧庙碑
　　汉永康元年【阙】月【阙二字】惟昔帝尧圣徳庆苞赫赫荡荡垂基赤精之胄为汉始别陵气炎煴上交仓之盛干川见徴敬宗壂长吏奉祠三牲粢馔献于时俵着□铭宣飏厥休乃招祯祥万【阙】是来□名遂显传于千秋
　　济隂太守河南匽孟府君讳郁字敬达治尚书经博览众文天姿玮□軆性温仁闚极道之要妙游观六蓺之原□□机之政务在济民歴典六郡威敎若神遗训垂歌渊懿允纯功绩焕炳防如浩仓咨招岩内股肱贤良广祈多福夙兴闻帝尧陵在成阳遣户曺掾史具中窂祠常以甲子日与西宫乐生俱诣大圣陈上古之礼舞先王之乐鼗磬祝圄五音【阙四字】之仪莫不尽备敷列技蓺以荣大圣延熹十年仲春二月阳气浸隂始【阙】来享杞羣神仰瞻云汉孟府君奉宣诏书行县到成阳将辞帝尧行礼未周则景云四集翔风膏雨即时大降嘉澍优沾利茂万物隂阳和恊百姓赖福是时【阙二字】欣然【阙】恱诸产繁殖仓瘐充塞孟府君深惟□效之经典知圣尧精灵与天通神治【阙】壂地□墦□石闟二□【阙】昭配帝图象规柜五【阙二字】画上下相承无所遗失工旌宻有斑道之巧使府内百石【阙】城吴讳升字三君守衞园陵兴置屋【阙】诏书大祠升与县令丞恭奉肃敬齐絜炊炽莫不□□列种栢树吏卒养护南通灵台东注城域委曲□帀墠然【阙】望图纪万丗功验永着时令河南河南吕君讳亮字元山宰政宣化慈恵愽防为蔾元来福奉事大圣司司不解拱无为如治其允君也丞河内州王讳苌字伯盛左尉颖川颖阳【阙】讳□字丗高皆关综睢蓺通洞运□询于上下佥然同谋因孟府君餝沼大壂自率掾史【阙二字】驻驾便□南北【阙】望表内相副赫如屋赭兰然成孟府君必受大圣嘉福公侯传子孙济隂吏士歌术功称万世常存成阳丞民其荣赐【阙】训发声吕君诸璧干禄亐天令裕衍□永防无穷
　　惟□仲氏祖统所出本继于姃周之遗苗天生仲山甫翼佐中兴宣平功遂受封于齐周道衰微失爵亡邦后嗣乖各相土译居帝尧生长塟在于成阳圣化常存慕之盛乐风俗之美遂安□基业属都郷高相里囙氏仲焉以传亐今子孙承绪履仁好义躭乐道术教授经业雍徒带□滋滋汲汲诲人不倦海内称之曰□术之宗天监孔眀祚善应【阙】印绋相承银□不絶禀性乾元世世防约故能高如不危满如不溢孟府君缮餝壂廧立百石舎仲氏宗家共作大壂前石□阶陛欗□贫富相扶防计欣懽不谋同辞钱应时即具招工募石□然俱至各进琦巧不日成之诏书九月三往大祠诸所造作焕然成仲氏宗家并受福赐复刋碑勒谍昭示来丗俵着孟府君美勋于阳□纪祖祢所出【阙四字】官位防学皆不可测子子孙孙必蒙大圣休烈之福以劝后进昌炽无极
　　右济隂太守孟郁脩尧庙碑汉威宗永康元年立记是歳春阳为沴孟府君行县谒庙即获膏雨以圣尧灵与天通遂缮治大殿成阳令吕亮丞王苌率掾史佐之仲氏宗家共作殿前石□阶陛栏楯九月之间诏书三祠作文者既襃扬守令丞尉治効继叙仲氏得姓业儒之美也杜钦传云仲山父异姓之臣无亲于宣就封于齐邓展晋灼云山甫衔命往治齐城韩诗误以为封而钦引之顔师古云韩诗既有明文未得专非杜氏此碑云山甫受封于齐周衰失爵后嗣遂居成阳盖同韩杜之说碑云地致墦□石闟二坐图象规矩工巧精宻以为神物之灵商君传持矛而操闟防闟音防字书防与榻同此盖借闟为防借墦□爲璠瑚言其石之似玉也此碑假借字如旋机爲琁机祝圄爲柷敔之类甚多【俵为表浩仓为昊苍柜为矩旌为精□为周□为黎兰为烂歌术为歌述璧为辟滋滋为孳孳屋赭为渥赭□为儒绋为绂□即煇字欗□即栏楯字祢即祢字又广之类多从疒】其中干川与頴川字相类虽家语有干川犹天渊也然隷书未尝有坤字此乃乾坤尔其曰无为如治髙如不危者用春秋星陨如雨之法它皆类此
　　帝尧碑
　　帝尧者盖防丗之圣王也其先出自块防翼火之精有神龙首出于常羊【阙九字】生赤【阙十字】也名纪见乎河雒爰嗣八九庆都与赤龙交而生伊尧及尧之生也不【阙】凡防匃【阙七字】龙顔【阙】角眉【阙】八□谡自侯伯逰河之上龙负衔投□授与然后尧乃受命蜀鹿【阙十六字】秉图书察度裘御九州统属理闻名应五纬顺晷然后风化大洽普天【阙三字】【阙十字】功成告让遂禅舜黄圣汉龙兴纉尧之绪祠防上牺暨于亡新圯汉之业礼祠【阙五字】祀【阙】是故廷尉卿【阙二字】防为大圣亲垂隆烈遗歌在民而坛场夷替屏慑无位非所防表神圣【阙五字】民者【阙四字】爲【阙三字】复典造立灵庙防一大窂春秋秩祠是防好道之畴自逺方集防琴【阙三字】一防谭【阙二字】历丹田【阙三字】疴者竫恭祈福即获祚若虔□輙赴瘨故知至徳之宅实真圣之祖也熹平四年冬十二月济隂太守河南张宠丞颖川李政成阳令陈国郑真故钜鹿太守伸防故广宗长仲选故吕长仲球【阙】丞【阙十一字】百石巳氏让礼防咸各有惟□慕圣烈乃共立坛墠刋碑纪石已章圣徳【阙】后【阙二字】有【下阙】
　　赫大圣奕孔祯纯性发兰石生自馥芬琦表射出双握嘉文排啓闛阖驰歩【阙十二字】顺叙五□用训民作忒化洽百蛮歴运七乃禅舜焉功绵日月名勒菅立灵庙兮【阙】休神【阙九字】厘兮湘黔民亿殄兮祉无沂故济隂太守刘郃字季承渔阳泉州人也自防体别枝尧之裔胄下车出奉【阙】万爲祠醊弱【阙七字】至朔旦特□五百称孙防叙嘉敬祠属县君防为奉事神圣礼虔当【阙】冝崇□濯防汁【阙三字】县【阙二字】设供曺掾史令养牲牺即尧陵庙神亨灵洞□巳嘉□李树连理生尧【阙】图【阙】府殿夙早【阙】拜迁【阙】中大夫后太守河南张宠防拟前绪到官始初出钱二千敬致礼祠临立坛碑特复【阙四字】羣【阙二字】爲【阙】始父敦我防徳厉我防仁将获祯应齐风前人鸾皇【阙十八字】解将悉臻矣密勿匪休将悉至矣熹平四年十二月十日癸卯立时将作吏胡防守尧掾仇伯爰【阙十四字】掾成【阙四字】余
　　右帝尧碑篆额灵帝熹平四年立帝王世纪曰炎帝一曰魁隗氏此云块防者犹包牺之爲伏羲也春秋纬曰庆都出观三河有赤龙负图下有人衣赤面八采兊上丰下足履翼星奄然风雨龙与庆都合而有娠既乳视尧如图表兹所谓翼火之精也炎帝传八世故曰爰嗣八九尧在位七十载故曰运七蔡邕集有王子乔碑凡六十字与此同其间云或琴以歌太一或谭思以历丹田其有疾疴尫瘵者静躬祈福即获其祚正此碑之阙文也汉刻载脩庙及表墓人所费有出钱百者张宠到郡以二千祠尧此遂夸而书之可见汉代钱重如此今物价翔踊钱日益少非有术以权之使子母重轻略能仿古则不足之患未易捄也【碑以菜为采慑为摄奕为亦汁为叶闛为阊沂为垠即布字防即继字】
　　成阳灵台碑
　　惟帝尧母昔者□都□舎穹精氏妵曰伊軆兰石之操履规柜之度则干川之象通三光之曜防观河濵感赤龙交始生尧厥后尧来祖统□都告防河龙尧三河有龙授图躬行圣政防育苗火阳之盛先闇后明遂防侯伯□践帝宫□都僊殁盖防亐兹欲人莫知名曰灵台上立黄屋尧所奉祠下营防水神龙所熹隠刑汾踊波防比目□鱼濯鳞通泉□□菟芦生□台涯贯长乆崇如【阙二字】三代改易荒废不五运精还汉受□期兴烕继絶如尧爲之承祠基年□鱼复生故有灵台啬夫鱼卫仕驿宪□鱼服之延夀【阙二字】之际道小衰沮遂亡新礼祠矣于是故尉仲定深惟大汉隆盛徳彼四表大平未至灵瑞未下四夷数侵军甲数扰匪皇啓居日禝不复案典河洛秘奠汉感赤龙尧之苖胄当尧祠逺复旧复□【治字】黄屋推原圣意灾生变见天以谴告前后奏上陈叙大义□祥塞咎爲汉来祚朝廷克省帝纳其谋嵗防春秋奉大窂祠时廷尉选位连自表奏诏英嘉命遂见听【阙二字】爲大中大夫归□黄壂令月吉日图立规茔兴业防工防夷平上合天意下应【阙五字】餝五色华精上阙通天戸向少阳前设大壂俟神之堂地□石墠其下清可舞儿【阙】防【阙】大章时济隂太守郡审晃成阳令博菅遵各遣大掾辅助仲君经之营之日成之神灵精气依怙于人废之则亡存之则神复□羣宗贫富相均共慕市碑着立功训【阙】勒石铭中门之表卜择元日齐革精诚先□毛血谨慎牺牲祈祠获福神享其灵甘两时降百□孰成幽荒率服涂方来庭万国蒙祉犂元赖荣莫被徳咸歌颂声其辞曰
　　于赫□都徳弥大承神精燿统赤□爰生□尧名盖世上受苻命□帝制兮广彼之防防荒外防纪盁【盈字】千垂遗爱庙复崇享大祭上来多怙降福沛万国禧宁孰不頼光宣羙勋永【阙】蔽垂视冈极亿万歳
　　济隂太守郡隂安审君讳晃字元让公车令来成阳令博蠡吾菅君讳遵字君台従东眀门司马来丞颖川新汲尹字伯举迁下邳尉尉颖川襄城杨调字君举仲防伯海従右中郎将迁钜太守仲球伯仪従大尉椽迁吕长仲选孟高辟司徒府迁徙不絶皆兴□大圣黄屋之力
　　建宁五年五月造
　　右成阳灵台碑篆额灵帝建宁五年立与尧庙二碑在成阳皆有隂尧葬庆都于成阳名曰灵台上立黄屋爲奉祠之所汉缀其祀至亡新而于是廷尉仲定奏请兴治郡守审晃县令管遵各遣大掾成之案两汉地志济隂成阳有尧灵台不明言灵台为尧母也章帝纪元和二年使使者祠唐尧于成阳灵台注引郭縁生述征记曰成阳有尧南一里有尧母庆都称曰灵台据此则与碑合灵台非尧冢明矣淮南子墬形训载海外三十六国西北方有无继民硥鱼在其南注云硥鱼如鲤鱼有神灵者乗行九野硥读如蚌字书蚌或作□硥无□字也所谓□鱼疑即此尔碑称汉代脩祠之后□鱼复生故有灵台啬夫鱼师衞仕驿宪□鱼服之延夀疑仕当读爲士宪当读爲献也【碑以不夏为不暇刑为形烕为灭基为朞犂为黎徳彼广彼为被□即恢字莚即延字□即荐字】
　　灵台碑隂
　　司徒掾仲选孟高出钱二千钜鹿太守仲防伯海出钱万吕长仲球伯仪出钱三万七千五官掾仲着孟出钱二千事仲谟升高出钱二千邮仲熊伯敬出钱二千邮仲鄷伯逺出钱二千主吏仲浮辅出钱二千主吏仲均季逺出钱二千主吏仲【阙】伯豪出钱二千主吏仲耽伯通出钱二千主吏仲遐季甫出钱二千主吏仲昙仲贺出钱二千主吏仲盖升高出钱二千主吏仲福恵出钱二千主吏仲焭子台出钱二千主吏仲寿宣徳出钱二千主吏仲年仲进出钱二千主吏仲璜景鸾出钱二千仲邵子周出钱二千主吏仲调子蹇出钱二千主吏仲客生出钱二千主吏仲阿东出钱二千主吏仲阿先出钱二千主吏仲子村出钱二千主吏仲阿先出钱二千外孙闾丘郴景信出钱四千义民陈出钱二千
　　右仲氏门宗前所防计治黄屋出钱名
　　司徒掾仲选孟髙出钱千四百钜鹿太守仲防伯海出钱千四百吕长仲球伯仪出钱三千二百従事仲谟升高出钱千四百邮仲熊伯敬出钱千四百邮仲□升台出钱千四百主吏仲福恵出钱千四百主吏仲璜景鸾出钱五百主吏仲调子蹇出钱千四百邮仲邵子周出钱千四百主吏仲炽客生出钱千四百主吏仲东阿东出钱千四百主吏仲阿同出钱四百义民陈弟富富弟赎出钱千
　　惟仲阿东年在元冠有中质遵柜□上仁好义见羣従无者代出钱万以立碑大意翻然君子善之防加骨【阙】郷朝所称县令菅君即请署门下议生都市掾官未可测矣
　　主吏仲□字武出钱五百
　　右仲氏宗门所防计立作石碑诵出钱名
　　守皇屋啬夫仲民主
　　仇福字仲渊累世同居州里称述慈孝大圣立祠时令菅君欲造皇屋壂庑来萦忠良咸白福闾葵溢【阙二字】【阙】周理字文机【阙五字】严作福更县掾功曹府诸曹史守尉【下阙】
　　右灵台碑隂治黄屋者二十八人作碑者十五人凡诸仲三十一人异姓者四人其间称羙仲阿东代羣从出钱数十言其末又载工师仇福事亦数十言【碑以皇屋爲黄屋遵柜□防爲遵矩蹈规碑诵爲碑颂称术爲称述】
　　益州太守髙眹脩周公礼殿记
　　汉初平五年仓龙甲戌旻天季月筑周公礼壂始自文翁应期凿度开建畔宫立堂布观庙门相钩□司帱延公□相承□亐甲千故府榇潼文君増造吏寺二百余间四百年之际变异蠭啓旋机离常壬衡失统强桀并兼人襄侥幸战兵雷合民防失命烈火飞炎一都之舍官民寺室同日一朝合爲灰炭独文翁石庙门之两观礼乐崩坥风俗混乱诵读已絶倚席离散夫礼兴则民寿乐兴则国化郡陈髙君莭苻典境□斯十有三载防直乱□虑匡救齐民涂炭闵斯虗【阙三字】冠学者表仪【阙四字】大小推诚兴复苐馆八音克谐鬼方来观为后昌基【阙】神不
　　右益州太守髙眹脩周公礼殿记今在成都献帝初平五年正月朔已改元兴平矣此碑书九月事尚用初平者天下方乱道路拥隔置邮到蜀稽晚也碑云始自文翁开建畔宫者西都蜀郡守也又云至于甲午故府梓潼文君増造吏寺者建武中益州太守文参也又云烈火飞炎一朝灰炭者华阳国志云安帝永初时讲堂火灾独存石室也又云郡陈髙君者髙眹也诸书多有误以眹爲朕者眹再作石室在文翁石室之东又东即周公礼殿规模古质井斗异制柱皆削方上狭下广此记刻于东南之一柱亦木尔欧阳氏以为文翁石柱记者误也自兴平甲戌至于乾道丁亥千有三年殿宇岿然如故由唐显庆以来以孔子爲先圣今礼殿无周公像矣政和中郡守席贡有请诏封文翁爲庐江伯髙眹爲陈留伯在从祀之列云【此碑以旋机为琁机以爲扰以蠭啓爲蜂起□恐作蔓壬衡即玉衡】
　　孔庙置守庙百石孔龢碑
　　司徒臣防司空臣戒稽首言鲁前相瑛书言诏书崇圣道勉【阙】蓺孔子作春秋制孝经【阙二字】五经演易繋辤经纬天地幽讃神朙故特立庙襃成侯四时来祠事已即去庙有礼器无常人掌领请置百石史一人典主守庙春秋飨礼财出王家钱给大酒直湏报谨问大常祠曺掾冯牟史郭辞对故事辟雍礼未行祠先圣师侍祠者孔子子孙大宰大祝令各一人皆备爵大常丞监祠河南尹给牛羊彖鸡【阙二字】各一大司农给米祠臣愚防爲如瑛言孔子大圣则象干□爲□制作先丗尊祠用众牲长吏备【阙二字】欲加宠子孙敬恭朙祀于罔极可许臣请鲁相爲孔子庙置百石史一人掌领礼器出王家钱给大酒直他如故事臣防臣□愚戆诚惶诚恐顿首顿首死罪死罪臣稽首防闻制曰可【制字髙出一字司徒公题名在此行之下司空公在雒阳宫之下】
　　元嘉三年三月廿十【七字】日王【壬字】寅奏雒阳宫
　　司徒公河南原武吴【阙】字季髙
　　司空公蜀郡成都赵□字意伯
　　元嘉三年三月丙子廿十日壬寅司徒防司空□下鲁相承书从事下当用者选其年防上经通一蓺杂试通利防奉先圣之礼爲宗所归者如詺书书到言永兴元年六月甲辰十八日酉鲁相平行长史事卞守长擅叩头死罪敢言之
　　司徒司空府壬寅诏书爲孔子庙置百石卒史一人掌主礼器选年卌防上经通一蓺杂试能奉先圣之礼爲宗所归者平叩头叩头死罪死罪谨案文书守文学掾鲁孔龢师孔宪戸曹史孔览防杂试龢脩春秋严氏经通髙苐事亲至孝能奉先圣之礼爲宗所归除龢补名状如牒平惶恐叩头死罪死罪上
　　司空府
　　讃曰大圣□防弥章相乚瑛字少卿平原髙唐人令鲍叠字文公上党屯人政教稽古若重规【阙】乚君察举守宅除吏孔子十九丗孙麟防请置百石史一人鲍君造作百石吏舍功垂旡竆是始【阙】
　　右孔庙置守庙百石卒史孔龢碑无额在兖州仙源县威宗永兴元年立嘉祐中郡守张稚圭按图经云钟繇书碑载孔子十九世孙麟廉请置百石卒史一人掌庙中礼器鲁相乙瑛书言之于朝司徒吴雄司空赵戒奏于上诏鲁相选年四十以上通一经者为之时瑛已满秩去后相平复以其事上于朝予家所藏石刻可以见汉代文书之式者有史晨祠孔庙碑樊毅复华租碑太常耽无极山碑与此而四此一碑之中凡有三式三公奏于天子一也朝廷下郡国二也郡国上朝廷三也按孔僖传云永元四年襃成侯损徙封襃亭侯子孙相传迄于汉末袭襃亭之封者二人此碑与史晨碑皆在永元之后仍称襃成又安帝纪延光三年赐襃成侯帛韩勑碑隂有襃成侯建寿即损也疑损未甞徙封传之误尔钟繇以魏太和四年卒去永兴盖七十八年图经所云非也【彖即豕字防即赫字】
　　鲁相韩勑迼孔庙礼器碑
　　惟永夀二年靑龙庄涒叹霜月之灵皇极之日鲁相河南亰韩君追惟大古华生皇防顔【阙】育【阙】寳□制元道百王改孔子近圣爲汉定道自天王防下至于初学莫思叹卬师镜顔氏圣舅家居鲁亲里亓官圣妃安乐里圣族之亲礼所冝异复顔氏亓官氏邑中繇发防尊孔心念圣丗礼乐陵遅秦项住乱尊图书倍道畔德败圣舆食粮亡于沙防君是造立礼器乐之音苻钟磬瑟皷雷洗觞觚爵鹿柤梪□柉禁□脩饰宅庙更作二舆朝车威熹宣杼污防注水防法旧烦备而奢上合台稽之中和下合圣制事得礼仪是四方土【士字】仁闻君风燿敬咏其徳尊琦大人之意逴防之思乃共立表石纪传亿载其文曰
　　皇□统华□承天画卦顔育空乗孔制元孝□祖宫太一所授前门九头防什言敦后□百王获麟来吐制空作承天之语乾元防来三九之载八皇三代至孔乃备圣人世期五百载三阳吐图二隂出防制作之防防俟知□穆韩君独见天意复圣二族逴□絶思造礼乐胡辇器用存古旧宇慇懃宅庙朝车威熹出诚迼【阙】涑水解工争贾深除污水通【阙】注礼器升堂天雨降澍百姓防和举国蒙庆神灵祐诚竭敬之报天与厥福永享牟夀上极华旁伎皇代刋石表铭与干运燿长期荡荡盛复授赫赫罔穷声垂亿载韩明府名字莭頴川长社王君真二百河东大阳西门俭元莭二百故郡大守鲁麃次公五千故会稽太守鲁传世起千故乐安相鲁麃季公千故事鲁张嵩高五百相主薄鲁薛陶元方三百相史鲁周干伯徳三百
　　右鲁相韩造孔庙礼器碑无额威宗永夀二年立其文杂用防纬不可尽通吕氏春秋云有侁氏女得婴儿于空桑是爲伊尹盖托之神物与履拇吞鳦同或曰空桑地名也此云圣母顔氏育于空桑不经之甚涒叹者以叹爲滩也圣妃者以妃爲配也雷洗觞觚爵鹿柤梪笾柉禁□者以雷为罍以柤为爼也古爵三足而两柱前若噣后若尾有爵之象赵曰青州近获一器全为鹿形此所谓鹿岂非肖其形因以名之乎説文木豆谓之梪柉音凡木名也皮可为索礼器曰大夫士棜禁注云禁如今之方案仪礼郷饮酒礼戸间斯禁设篚于禁南注禁切地无足者□与上下文符觚舆污恊韵当是壷字也胡辇者瑚琏也【碑以伎为暨音骥□即字□即漆字】
　　韩勑碑隂
　　曲成侯王暠二百河南成□苏汉眀二百其人防士河南雒阳种亮奉高五百故兖州从事任城吕育季华三千故下□令东平陆王襃文博千故颖阳令文阳鲍宫元威千河南雒阳李申伯百赵国邯郸宋镇元世二百彭城广□萎寻子长二百平原乐陵朱恭敬公二百平原湿隂马□元兾二百彭城龚治世平二百泰山鲍丹汉公二百亰刘安初二百下□周宣光二百河间束州齐伯宣二百陈国苦虞崇伯宗二百颖川长社王季孟三百汝南宋公国陈汉方二百山阳南平阳陈汉甫二百任城畨君举二百任城王子松二百任城谢伯威二百任城髙伯世二百相主薄薛曺访济兴三百相中贼史薛虞韶兴公二百薛弓奉髙二百相史卞吕松【阙】逺百□韦仲卿二百防士鲁刘静子着千故従事鲁王陵少初二百故鲁开煇景髙二百鲁曺悝初孙二百鲁刘元逹二百故鲁赵煇台二百郎中鲁孔宙季将千□史鲁孔翊元世千大尉掾鲁孔凯仲弟千鲁孔曜仲睢二百防士鲁孔方广率千鲁孔廵伯男二百鲁孔宪仲则百尚书侍郎鲁孔元上三千鲁孔泛汉光二百守庙百石鲁孔恢圣文千□成侯鲁孔建夀千故事鲁孔树君徳千鲁孔朝升髙二百行义掾鲁弓如都二百鲁刘仲防二百鲁夏侯庐头二百鲁孔仪甫二百文元道二百文阳王逸文豫二百鲁石子重二百北海□隆展丗百鲁周房伯台百西乐张普防坚二百故薛令河内温朱熊伯五百故豫州従事蕃加进子髙千南宛张光仲孝二百河南雒王敬子慎二百
　　右韩碑隂六十有二人不称字者一人不称名者二十一人汉人题名必书名字否则各有説也杨震碑隂孙定博诸人不名者非其门生也逢盛碑隂崔孟祖数人不名者乃其父党也题名于韩勑碑左凡八人鲁之二麃一傅不名者别守相之尊也张纳碑隂主簿白文已下不称字者示其卑于从事季元也史晨后碑五官掾孔畅六人不称字者亦示其卑于长史李谦也孔僖传云永元四年徙封孔损为□亭侯损卒子曜嗣曜卒子完嗣此碑有孔曜仲雅则永夀时曜尚未袭封所谓襃成侯建夀当是孔损之字【传作襃亭其説在孔龢碑】自永元四年至永夀二年亦六十五年矣题名中孔族凡十四人有谱可考者曜及郎中宙御史翊侍郎彪皆孔子十九丗孙也建寿爵齿倶尊而在子姓之间宜其不名余人虽不见爵秩当亦是一时耆老独曲成侯王暠一人不称字岂爵虽袭而年尚穉者乎蘓汉明者已镌而续书故以其人处士识于下张普朱熊五人书体不同葢后人所増者
　　韩勑脩孔庙后碑
　　皇帝元永夀三年青龙建酉孟秋之旬升布天徳帝拜大臣曽曽鲁相河南亰韩君追惟
　　孔圣素王受象干巛生亐周冲匡政天文徳叅燿【阙】作应星神稽易制孝升出大人徴苻洞论要道根赤书黄字蜚于仓天北落复下大帝闿门龙【阙三字】精星官雷动声隠【阙】震春秋旣成效以获麟功防道立封禅【阙二字】【阙二字】鲁天地窈防精皇炳辟河雒摘灵散六制二百生师经元徳浸潭孝道滋荣爲制作万世【阙】功灻诵受命以授煌煌帝【阙二字】载天意流通弟【阙四字】生徒三千素王以下至亐生闻名倾耳视若见形天挺三五三九之【阙】徳【阙二字】子度终获麟天爲移柜曰【阙七字】贤防以传君以顺显臣以无□韩君于氏愤慉之思惟古之叹念【阙】啚【阙】爲世寳具受符相鲁敷舒【阙十字】谒庙拜墓感有曽脩饬宅俟神庙堂月【阙】□域库窒中郎立先王礼乐噐【阙十字】二舆朝车威熹日乆长承法而制以遵古常崇圣帷坐□席十重改画圣象如古□【阙十五字】章规柜污唯深且方宅庙悉敬□房【阙五字】道路【阙二字】阙周衞行【阙十五字】恭肃春秋烝尝欣乐之情和见于顔惟墓以【阙三字】秦【阙】髙【阙】业文【阙十二字】君于【阙五字】龙【阙二字】礼有制度国疑少砖坛法不即【阙五字】砖【阙二字】造石坛【阙十六字】遣上公名卿奉表窂祠来【阙四字】作大开【阙二字】方【阙二字】之用【阙二字】韩君【阙九字】政以【阙二字】四方土梁异人同心共术韩君徳政【阙八字】钤约【阙四字】曰其安【阙九字】以临东海功【阙】伊望洮歌钦烈兰芳靑云自【阙二字】郡【阙十字】菞民【阙】鲁之日【阙二字】盛隆防及孤弱恵闵【阙】穷民失【阙】鲁饥寒得充业以土屋【阙】小懽康存【阙】徳夫【阙】行【阙四字】足用□英徐【阙】杨【阙】望者成行□彼豫【阙】独専景【阙】且立表石勒铭之功君辅汉室圣帝【阙】躬子子孙孙封【阙三字】石表基垂名八皇
　　府君讳字莭【阙】郎【阙二字】字仲则弟【阙】字子台东海【阙】敬谦字季松河东临汾人【阙四字】字子睢中南郑人长史李亮字威眀河南人故少府卿任城樊府君讳豹字伯尹丞骆防字子云河南荧阳人道人颖川长【阙三字】君直五百左尉赵福字【阙二字】北海人右尉【阙三字】子兴九江浚遒人
　　右韩脩孔庙后碑威宗永寿三年立其间云脩饬旧宅改画圣象立礼乐噐车舆荐席墙室坛井皆脩庙事也其云谒庙拜墓谓孔墓也又云异人同心共述徳政即题名中道人颖川君直也樊豹书法独与众异当是鲁之前相也【碑以于氏爲于是窒爲室郎爲廊术为述菞为黎啚即图字□即荐字】
　　鲁相史晨祠孔庙奏铭
　　建寕二年三月癸七日己酉鲁相臣晨长史臣谦防首死罪上
　　尚书臣晨防首防首死罪死罪臣防厚恩受任苻守得奎娄周孔防不阐徳政恢崇壹变夙夜忧□累息屏营臣晨防首防首死罪死罪臣以建宁元年到官行秋飨饮酒畔宫毕复礼孔子宅拜谒神□仰瞻榱桷俯视几筵灵所冯依肃肃犹存而无公出酒脯之祠臣即自以奉钱上案食醊具以叙小莭不敢空谒臣伏念孔子干巛所挺西狩获麟爲汉制作故孝经援神挈曰丘制命帝行又尚书灵燿曰丘生仓际触期稽度爲赤制故作春秋以眀文命缀纪撰书定礼义臣以爲素王稽古徳亚皇代虽有□成世享之封四时来祭毕卽归国臣伏见临璧雍日祠孔子以大窂长吏备爵所以尊先师重敦化也夫封土爲社立稯而祀皆爲百姓兴利除害以祈豊穰月令祀百辟卿土【士字】有益于民矧乃孔子徳焕炳光于上下而本国居复礼之日阙而不祀诚
　　朝廷圣防所冝特加臣寑息□□情所思惟臣輙依社稯出王家谷春秋行礼以共烟祀余【阙】赐先生执事臣晨防首防首死罪死罪臣尽力思惟庶政瓡称爲效増异輙上臣晨诚惶诚【阙】防首防首死罪死罪上
　　尚书【阙三字】时副言大傅大尉司徒司空大司农府治所部従事
　　昔左仲尼汁光之精大帝所挺顔毋毓灵承敝遭衰黒不代仓【阙】防应聘叹鳯不臻自衞反鲁飬徒三千获麟□作□门见徴血书着纪黄玉应主爲汉制道审可行乃作春秋复演孝经删定六艺象与天谈钩河擿雒却揆未然荡荡与干比崇
　　右鲁相史晨祀孔庙奏铭灵帝建宁三年立按永兴元年孔龢碑载吴雄奏用辟雍礼春秋飨孔庙出王家钱给大酒直距此才十有七年史晨复云到官秋飨无公出酒脯之祠至于自用奉钱乞依社稷出王家谷以共烟祀此葢有司崇奉不防旋踵废格也孔龢碑中吴雄奏章则云奏雒阳宫此亦奏牍乃云上尚书者郡国异于朝廷不敢直达帝所因尚书以闻也樊毅复华下民租奏其式与此同汉末专尚防纬乃以钩河擿雒而颂尼父鄙哉【碑以仓爲苍烟爲禋汁爲叶□即怖字□即契字古响字】
　　史晨飨孔庙后碑
　　相河南史君讳晨字伯时従□骑校尉拜建宁元年四月十一日戊子到官乃防令日拜【阙】孔子朢见阙观式路跽既至升堂屏气拜手□肃屑僾髣髴若依依宅神之所安春秋复礼稽度灵而无公出享献之□钦因春飨导物嘉防述璧雍社稯品制即上尚书叅防苻验乃敢承祀余胙赋赐刋石勒铭并列夲奏大汉延期弥历亿万
　　时长史庐江舒李谦敬让五官掾鲁孔畼功史孔淮户曹掾薛东门荣史文阳马琮守庙百石孔讃副掾孔纲故尚书孔立元世河东太守孔□元上防士孔□文礼皆防庙堂国县贠冘吏无大小空府竭寺咸俾来观并畔宫文学先生执事诸弟子合九百七人睢歌吹苼之六律八音克谐荡郎反正奉爵称寿相乐终日于穆肃防上下福长享利贞与天无极
　　史君飨后部史仇誧县吏刘耽防补完里中道之周左廧垣□决作屋涂色脩通大沟西防里外南注城池恐县吏敛民侵扰百姓自防城池道□麦给令还所敛民钱材
　　史君念孔渎顔毋井去市□逺百姓酤买不得香酒羙□于昌平亭下立防市囙彼左右咸所□乐
　　又渎井复民餝治桐车马于渎上东行道□南北各种一行梓
　　□夫子冡顔毋井舍及鲁公冡守吏凡四人月与佐除右史晨飨孔庙后碑前碑载奏请之章此碑叙飨礼之盛其补墙垣治渎井种梓守冡皆在飨庙之后字书亦大小不等盖史君孔林中事不一书也【碑以文阳爲汶阳□爲壖□即荐字宂即冗字廧即墙字瓌即壊字□即肉字】










　　释巻一
　　钦定四库全书
　　隷释卷二
　　宋　洪适　撰
　　西岳华山庙碑　　　　西岳华山亭碑
</div>
    <div class="pagination">
<span class="current-page">1</span><a href="隶释_page2.html">2</a><a href="隶释_page3.html">3</a><a href="隶释_page4.html">4</a><a href="隶释_page5.html">5</a><a href="隶释_page6.html">6</a><span>...</span><a href="隶释_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
