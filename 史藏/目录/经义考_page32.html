<!DOCTYPE html>
<html>
<head>
    <meta charset="UTF-8">
    <title>经义考 - 第 32 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 32 页/共 381 页</h1>
    <div class="content">　　玉海绍兴十六年抚州布衣吴沆进易璇玑三卷二十七篇
　　宋鉴绍兴十六年九月抚州布衣呉澥进宇内辨歴代疆域志吴沆进易璇玑三坟训义太学博士王之望言三坟书无所传授疑近世好事者所为诏澥永免文解沆以书犯庙讳故赏不及焉
　　胡一桂曰沆字徳逺号环溪先生临川人环溪其所居也易璇玑三卷每卷九篇杂论易义又有易礼圗説前有或问六条图説十二轴
　　郭氏【伸】易解
　　佚
　　玉海绍兴十六年四月郭伸上易解
　　宋鉴绍兴十六年四月丙辰通判成州郭伸献易解上曰易象深微极难穷究须自有得仍不穿凿始可谓之通经伸议论亦觕通可畧加旌擢于是进伸一官
　　王氏【义朝】易説
　　十卷
　　易论
　　十二卷
　　俱佚
　　绍兴府志王义朝字国宾丽水人登进士第主光泽簿调绍兴教授因家上虞尝进易论十二卷髙宗下其书国子监命典诸王宫大小学歴江东提举罢归着易説十卷
　　张氏【抡】易卦补遗
　　佚
　　王应麟曰张抡爲易卦补遗其言曰易以初上二爻爲定体以中四爻为变系辞谓之中爻先儒谓之互体所谓杂物撰徳辨是与非八卦互成刚柔相易之道非此无见焉
　　丘氏【砺】易议
　　佚
　　姑苏志丘砺字师説朐山人建炎初知吴江县因家常入爲国子监丞御史台检法大理寺丞权户部郎知筠泰建三州除福建提举兼提刑改转运判官有易议
　　王氏【大寳】周易证义
　　十卷
　　佚
　　董真卿曰大寳字元龟潮州人孝宗时以諌议大夫兼侍讲上语曰髙宗谓卿邃于易故有是除后官礼部尚书有周易证义十卷
　　胡一桂曰证义多是文义间亦及象虽明白而甚浅近
　　闽书大寳建炎二年进士绍兴中任福建提刑狱司仕终礼部尚书所着易义表进于朝
　　吴氏【黻】周易详解
　　四十卷
　　未见
　　胡一桂曰黻字元绶周易详解四十卷只是敷演文义为时文之学不及象数绍兴丁丑书成
　　周氏【聿】易説
　　佚
　　江西通志周聿字徳元青州人徙居上饶绍兴间召对陈经论称防累官户部侍郎
　　徐氏【霖】易传
　　佚
　　姓谱霖玉山人绍兴初进士着有易传春秋发微
　　章氏【服】易解
　　二卷
　　佚
　　金华志章服字徳文永康人绍兴二年进士累官吏部侍郎
　　郑氏【克】揲蓍古法
　　宋志一卷
　　未见
　　王应麟曰绍兴中郑克武子撰以今之言揲蓍法者或不取四营成易不待三变成爻而谓之小衍或不揲右手所分不数小指所挂而谓之新谱故列旧法使有可据
　　刘氏【藻】易解
　　五卷
　　佚
　　闽书刘藻字昭信福州人尝解易有曰见险而止爲需见险不止爲讼能通其变为随不能通变爲蛊
　　关氏【注】易传
　　一卷
　　佚
　　陈善曰绍兴中钱唐关注子东着易传一卷
　　郭氏【雍】传家易说
　　宋志十一卷
　　阙【今惟大易粹言所载存】
　　雍自序曰易道防昧于鸿荒之世庖牺氏始画而明之歴数千年概见于圣人行事而述作无闻焉文王重之然后焕然成章此文王之所以爲文也逮春秋时大道不行独卜筮行于世孔子于是作传大明其道然后天下复知文王之易为大道之书故自开辟以来力举斯道而明之者三圣人而止耳观三圣人之爲心所以晓天下万世者亦可谓至矣自孔子没微言复絶至秦汉间斯道大否汉兴诸儒仅能训诂举大义或复归于隂阳家流大失圣人言易之防正始中王辅嗣一切革去易以髙尚之言然辅嗣祖述虚无其辞虽美而无用于天下国家于是易爲空言矣又非三圣人所谓易之道也虚无之学流弊至今卒无以正之兹大道所以不明欤大抵自汉以来学者以利禄为心明经祗欲取青紫而已责以圣人之道固不可得而闻也宋兴百有余载有明道伊川二程先生横渠张先生出焉监前世儒者之弊力除千余载利禄之学直以圣人爲师斯道为己任岂非古之所谓豪杰之士也哉其于孟氏之功圣智巧力之间而已先人受业伊川先生二十余年雍始生之时横渠明道久已谢世甫四歳而伊川殁独闻先人言先生之道其所学所行所以教授多见于易与春秋中庸论语孟氏之书是以门人悉于此尽心焉且自周公殁大道不行五百余歳而得孔子孔子殁百有余歳而得孟子去圣人世如此未逺而道之难明亦已甚矣况于孔子殁后千五百余年而三先生欲力复圣人之道其难矣哉夫先知先觉之士旷世无有将使百世之下闻者莫不兴起岂非三先生之力也欤雍不肖无闻甘与草木腐久矣重念先人之学殆将冺絶先生之道亦因以息唯惧无以遗子孙于是潜稽易象以述旧闻传于家使毋忘先人之业道虽不足志则有余矣孟子所谓嘐嘐然曰古之人古之人者其庻几欤
　　宋史郭雍字子和其先洛阳人传其父忠孝学隠居陜州放浪长杨山谷间号白云先生乾道中荐于朝旌召不起赐号冲晦处士后更封頥正先生
　　陈振孙曰传家易说十一卷冲晦处士郭雍頥正撰自言其父忠孝受学于程伊川伊川示以易之艮曰艮止也学道之要无出于此自是方觉读易有味牓其室曰兼山立身行道皆自止始兵兴之初先人旧业扫地念欲补续其说中心所知者艮止也潜稽易学以述旧闻用传于家雍隠居陜州长杨山中帅守屡荐召之不至由处士封頥正先生其末提举赵善誉言于朝遣官受所欲言得其传家兵学六卷以进时淳熈丙午也
　　冯椅曰白云山人易说绍兴辛亥歳序不以彖爲卦辞而直循王弼之名以爲孔子自言其彖泥于卦变毛伯玉不以爲不然
　　杨士竒曰頥正先生于易发明精到
　　卦辞防要
　　六卷
　　未见
　　中兴书目郭雍卦辞防要六卷
　　王应麟曰艮者限也限立而内外不越天命限之内也不可出人欲限之外也不可入郭冲晦云
　　蓍卦辨疑
　　二卷
　　未见
　　赵希弁曰右上卷康节先生揲蓍法横渠先生大衍说伊川先生揲蓍法兼山郭先生蓍数説下卷则辨证也兼山之子雍为之序谢艮斋谔识其后
　　都氏【防】易变体【一作体裁】
　　宋志十六卷
　　未见【一斋书目有】
　　续中兴书目易变体十六卷绍兴中吏部郎中都防进谓筮有某卦之某卦爲变体如蔡墨言潜龙勿用不曰干初九而曰干之姤言龙战于野不曰坤上六而曰坤之剥此谓变体自干之姤至未济之解以意演之爻爲一篇凡三百八十四篇
　　张九成序曰余早游学校与易家者流谈其论六十四卦三百八十四爻与夫系辞至杂卦并爲一谈曰此神也此道也此体用也此徳业也凿空驾逺紊实隳真望其貌虽超然若不可挹叩其中乃空然初无所有系风搏影卒以自欺小则不足以治心修身大则不足以用天下国家其诬易也甚矣后余至京师见先生长者论大易之説乃一皆归之人事仁义隂阳刚柔葢一体而无间焉乃知夫仁义即天地之道也其余六经之防畧无杪忽之差吾僚友都圣与一日示余以所传易且曰呜呼余尚忍言之耶昔防先君子言行爲一邦师法服习六艺而尤邃于易某此训传谈易之义乾坤之气天地之形六子之用三才之判八十四卦之变其于爻象也某不先于辞而先于理以爲卦爻大象适与理相当者圣人则有辞以系之象爻之辞未尽圣人又爲传于六十四卦之后以明之一章示贤人也二章示君子也三章戒众人也四章言圣人体易之道也说卦说八卦之理序卦论六十四卦之序杂卦论六十四卦之用又曰此防所闻于先君子也辄拾其遗说而爲之传嗟乎其深思旁取如此亦已勤矣异夫前所谓神道体用之说者故余窃有取焉且求余爲序余故摭其所得于易者而序之因退而考其先公世爲丹阳人讳郁字子文终惠州教官云
　　程迥曰都圣与少卿作周易变体推广沈丞相小传如观之九五不言观我生君子无咎独论剥六五贯鱼以宫人宠推象数过当
　　冯椅曰防父郁爲一邦师法尤粹于易以所闻于父者爲之传先于理而次以象义每卦终又爲统论董真卿曰防字圣与丹阳人知徳庆府父郁惠州教官粹于易防以所闻于父者爲传曰周易变体十六卷
　　周易说义
　　十四卷
　　佚
　　喻氏【樗】易义
　　佚
　　王圻曰樗祥符人登建炎进士
　　绍兴府志喻樗字子才其先南昌人后徙严州少从杨时游举进士累官工部郎中终浙东提举
　　李氏【郁】易传
　　佚
　　姓谱郁字光祖光泽人少从杨时学时妻以女绍兴初尝被召入对便殿还家筑室西山学者号曰西山先生其卒也朱熹志其墓
　　郑氏【刚中】周易窥余
　　宋志十五卷
　　未见
　　刚中自序曰窥余窥窃易家余意缀缉而成也老来心志凋落健忘自觉所学渐次遗失恐他时儿童辈有问寖就荒唐无以对故取平日所诵今昔易学与意防者辄次第编録时自省览此窥余之所爲作所爲名序之所爲缕缕也伏羲氏画八卦古无异论至重卦则指名不一郑康成軰谓神农孙盛谓大禹史迁扬雄谓文王攻爲神农之说者曰耒耜之利日中之市固已取诸益取诸噬嗑岂应后来方重卦神农之説破则盛以下自当无语矣孔頴逹王弼又谓伏羲氏始用蓍十有八变而成卦观变之数则用蓍犹在六爻之后造书契以代结绳之治而书契之作取诸夬重卦者非伏羲乎伏羲氏既画卦又爲重卦文王爲卦下之辞又分上下经孔子爲十翼周公爲爻辞此易纬所谓三圣人而周公不与者周公本文考之志而爲之举文王则知周公之圣也頴逹既坚守弼论不移后之立异相可否者犹未是已要指摘相胜无明白证据当以王孔爲允复有疑者曰爻辞亦文王所作非周公也此葢不攷明夷尔文在羑里无自称文王之理亦不得先谓箕子爲明夷韩宣子适鲁见易象云吾乃知周公之徳则公作爻辞何疑马融陆绩皆知此意也系辞曰知者观彖辞则思过半矣又曰圣人设卦观象系辞焉而明吉凶遂又疑夫子不应自賛如此彖辞必文王所爲也曾不知卦下之辞乃文王所系其所系辞亦可谓之彖夫子于上下系特賛序之与夫子所谓彖系自不相碍范谔昌误疑干彖与文言重而谓文王爲彖者亦此类也至于十翼之目亦复纷纷以彖象系辞三者各分上下而与文言序卦说卦杂卦四篇号爲十者頴逹主之彖也大小象也上下系辞也乾坤文言也而与序卦説卦杂卦三篇号为十者胡旦主之以象分大小而不以彖分上下旦说爲胜以文言分乾坤似未安去古逺矣学者要当以意所安者爲是故两存之以俟来哲通乎此然后可以读易或问曰子爲书始屯何也曰予于乾坤不敢谈也易者天地万物之奥乾坤则又易之奥圣人妙易书之神而藏之乾坤其所示人者犹委曲载之文言孰谓学者可以言定乎尊乾坤而不敢论自屯防而徃以象求爻因爻识卦万有一见其髣髴则随子索母沿流寻源乾坤之微或可得而探也今固未敢妄有窥焉又问易自商瞿子木亲受业夫子下抵汉魏専门名家者不胜计虽互有得失之论大抵不过象义二者就其意防不合最甚者惟李鼎祚王弼其専用象变三十余家而不及义者鼎祚也尽扫象变不用古注而专以意训者弼也子爲书爲象乎爲义乎曰有象则有义以义训者不可以遗象也义不由象出是犹终日论影而不知形之所在偏于一而废于一学者所以难了窥余所不然也近世程頥正叔尝爲易传朱震子发又爲集传二书颇相弥缝于象义之间其于发古今之奥爲有功焉但易之道广大变通诸家不能以一辞尽有可窥之余吾则兼而取之杜预春秋经传集解后序载晋太康元年汲县发旧塜大得古书皆科斗文字不可训知独周易及纪年最爲分了周易上下篇与今正同而无彖象文言系辞预疑于时仲尼造之于鲁尚未播之远国而汉艺文志易经十二篇谓上下经及十翼也以是考之汉之易已十二篇但经与十翼自爲篇帙非若今易之各附卦爻先儒谓费直専以彖象文言参解易爻谓王辅嗣象本释经欲相附近故辞与象各附于当爻要之取古本輙相分合二子不容无过然于圣人之防未大悖也并见于序之末绍兴壬申
　　中兴舘阁録郑刚中字亨仲东阳人张九成榜进士及第绍兴九年二月除秘书少监十一月除礼部侍郎
　　何耕志墓曰故资政殿学士东阳郑公绍兴间宣抚四川留蜀门者六年承朝廷新与金和之后外饬邉偹内御将帅上接士大夫辨其贤不肖而采用其长下抚五十六州之民无有逺迩皆便安之故相秦桧忌其能诬致其罪置狱遣酷吏鍜錬竟窜岭外以殁桧死朝廷知其寃追复官职公讳刚中字亨仲其先闽人徙居婺之金华绍兴二年赐进士第三人陈振孙曰资政殿学士金华郑刚中亨仲绍兴二年亚魁受知秦相使川陜后忤意贬死封州説易兼取象义不解乾坤二卦独自屯卦始刚中尝得罪秦桧岂其于乾坤之义有所避耶
　　大易赋
　　一篇
　　存


　　经义考卷二十四
<史部,目录类,经籍之属,经义考>
　　钦定四库全书
　　经义考卷二十五
</div>
    <div class="pagination">
<a href="经义考_page31.html">上一页</a><span>...</span><a href="经义考_page27.html">27</a><a href="经义考_page28.html">28</a><a href="经义考_page29.html">29</a><a href="经义考_page30.html">30</a><a href="经义考_page31.html">31</a><span class="current-page">32</span><a href="经义考_page33.html">33</a><a href="经义考_page34.html">34</a><a href="经义考_page35.html">35</a><a href="经义考_page36.html">36</a><a href="经义考_page37.html">37</a><span>...</span><a href="经义考_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
