<!DOCTYPE html>
<html>
<head>
    <meta charset="UTF-8">
    <title>钦定重刻淳化阁帖释文 - 第 6 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定重刻淳化阁帖释文 - 第 6 页/共 16 页</h1>
    <div class="content">







　　钦定重刻淳化阁帖释文卷三
　　钦定四库全书
　　钦定重刻淳化阁帖释文卷四
　　晋人法帖
　　晋右军将军琅琊王羲之书【旧列卷七今移改旧五十三帖今删一帖移一帖入卷九自卷二归入一帖】
　　七月一日羲之白忽然秋月但有感叹信反得去月七日书知足下故羸疾问触暑远涉忧卿不可言吾故羸乏力不具王羲之白
　　谨案右一帖草书六行五十字
　　得都下九日书见桓公当阳去月九日书久当至洛但运迟可忧耳蔡公遂委笃又加防下日数十行深可忧虑得仁祖廿六日问疾更委笃深可忧当今人物眇然而艰疾若此令人短气
　　谨案右一帖草书八行七十二字
　　谢光禄亦垂命可忧念念一朝奄忽伤人怀今年雕落可哀叹
　　谨案右一帖草书三行二十四字
　　徂暑感怀深得书知足下故顿乏食差不耿耿吾故尔耳未果为结力不具王羲之
　　谨案右一帖草书三行三十二字
　　月半念足下穷思深至不可居忍雨湿体气各何如参军得针灸力不甚悬情当深寛割晴通省苦遣不具王羲之白
　　谨案右一帖草书五行四十五字
　　长素差不悬耿小大佳也得敬豫九日问故进退忧之深
　　谨案右一帖草书三行二十二字
　　知念许君与足下意政同但今非致言地甚勅勅亦不知范生以居职未以卿示辄便及之吾尚不能惜小节目但一开无解已又亦终无能为益适足为烦渎足下呼尔不
　　谨案右一帖草书六行六十六字
　　每念长风不可居忍昨得其书既毁顿又复壮温深可忧
　　谨案右一帖草书三行二十二字
　　得长风书灵柩幽隔卅年心想平昔痛慕崩絶岂可居处抽裂不能自胜谢书已具日安厝即其情事长毕奈何松等陨恸哀情顿泄亦难可言郗还未卜聊示友中郎相忧不去心感远怀近増伤惋每见范母子哀号使人情悲
　　谨案右一帖行草九行八十七字
　　初月二日羲之顿首忽然今年感兼伤痛切心奈何奈何念君哀穷不已羲之皇恐
　　谨案右一帖草书四行三十二字
　　足下时事少可数来主人相寻下官吏不东西未委若为言叙乖足下不返重遣信往问愿知心素
　　谨案右一帖草书四行三十八字
　　吾怪足下参朝少晚不审有何事情致使如然也王羲之再拜
　　谨案右一帖草书三行二十四字
　　前从洛至此未及就彼参承愿夫子勿悒悒矣当日縁明府共饮遂阙问愿足下莫见责羲之顿首
　　谨案右一帖草书四行三十八字
　　十一月廿七日羲之报得十四十八日二书知问为慰寒切比各佳不念忧劳久悬情吾食至少劣劣力因谢司马书不具羲之报
　　谨案右一帖草书五行五十字
　　十月七日羲之报前过足下所得其书想殊有劳弊然叔兄子孙有数人足慰目前情至取答委曲故具示可令必达以副此志且山川甚有形势远想慨然又出药精要有验信比可致当大惠也从弟分别吾深忧虑卿女轗轲想何可处差充喜言不多耳羲之
　　谨案右一帖草书十一行一百字
　　皇象草章旨信送之勿三当付良信
　　谨案右一帖草书二行十四字
　　远妇疾犹尔其余可耳今取书付想具
　　谨案右一帖草书二行十五字
　　阮生何如此粗平安数絶问为慰
　　谨案右一帖草书二行十三字
　　羲之白君晚可不想比果力不具王羲之
　　谨案右一帖草书二行十六字
　　得远嘉兴书计今日必度喜迟可言足下至慰今有书想足下有防信别告具之
　　谨案右一帖草书四行三十一字
　　云足下尚停数日半百余武瞻望不得一见卿此何可言足下疾苦晴便大热如恒中至不易可得过夏不甚忧卿还具示问
　　谨案右一帖草书五行四十八字
　　得告承长平未佳善得适适君如常也知有患苦耿耿念劳心食少劳甚顿还白不具王羲之再拜
　　谨案右一帖草书四行三十八字
　　足下小大佳也诸疾苦忧劳非一如何复得都下近问不吾得敬和廿三日书无他重熈住定为善谢二侯
　　谨案右一帖草书四行四十一字
　　省飞白乃致佳造次寻之乃欲穷本无论小进也称此将青于蓝
　　谨案右一帖草书三行二十五字
　　知比得丹杨书甚慰乖离之叹当复可言寻答其书足下反事复行便为索然良不可言此亦分耳迟面具
　　谨案右一帖草书五行四十一字
　　太常故患胛灸俞体中可可耳仆射事已行以表让未知恕不未复司州旨告悬竦鄱阳嵗使应有书而未得
　　谨案右一帖草书五行四十二字
　　向亦得万书委曲备悉使人慨然见足下乃悉知叔虎尅昨发月半略必至未见劳参军
　　谨案右一帖草书四行三十四字
　　热日更甚得书知足下不堪之同此无赖早且乘凉行欲往迟散也王羲之
　　谨案右一帖草书三行二十九字
　　知贤室委顿何以便尔甚助耿耿念劳心知得廿四问亦得叔虎廿二日书云新年乃得发安石昨必欲尅潘家欲尅廿五日也足下以语张令未前所经由足下近如似欲见今送
　　谨案右一帖草书六行六十九字
　　七月六日羲之白多日不知问邑邑得二日书知足下昨问耿耿今已佳也
　　谨案右一帖草书三行二十九字
　　期已至迟还具足下问耳当力东冶道家无縁省苦但有悲慨不得东此月问
　　谨案右一帖草书四行三十字
　　信云舍子别送乃是北方物也何以欲此欲几许致此四帋飞白以为何似能学不
　　谨案右一帖草书四行三十二字
　　月末必往迟见君无以为喻
　　谨案右一帖草书二行十一字
　　乡里人择药有发梦而得此药者足下岂识之不乃云服之令人仙不知谁能试者形色故小异莫即甞见者谢二侯
　　谨案右一帖草书五行四十五字
　　昨见君欢复无喻然未善悉想宿昔可耳胁中云何一善消息徳周转胜也耿耿疾患小差与远俱诣迟共写怀王羲之
　　谨案右一帖草书五行四十七字
　　雪候既不已寒甚盛冬平可苦患足下亦当不堪之转复知问王羲之
　　谨案右一帖草书三行二十七字
　　知远比当造顷迟见此子真以日为嵗足下得审问防令吾
　　谨案右一帖草书三行二十三字
　　荀侯佳不未果就卿深企怀耳安好音信那云愚得归洛也计介解有悬休寻
　　谨案右一帖草书五行三十字
　　知君当有分住者念处穷毒而复分乖尚可居情想反理断当
　　谨案右一帖草书三行二十四字
　　旦反想至所苦晚差不耿耿仆脚中不堪沈阴重痛不可言不知何以治之忧深力不具王羲之顿首
　　谨案右一帖草书四行三十九字
　　深以自慰理有大断其思豁之令尽足下勿乃忧之足下殊当忧吾故具示问
　　谨案右一帖行草四行三十字
　　晚复毒热想足下所苦并以佳犹耿耿吾至顿劣冀凉言散力知问王羲之顿首
　　谨案右一帖行草三行三十一字
　　足下家极知无可将接为雨遂乃不复更诸弟兄问疾深防之不具羲之白耳
　　谨案右一帖行草四行三十字
　　仆近修小园子殊佳致果杂药深可致怀也傥因行往希见比二处动静故故常患驰情散骑痈转利庆慰姊故诸恶及比永嘉慰奉集欣熹无喻余可耳得华直疏故尔诸恶不差悬忧顺何似未复庆等近消息悬心君并何为耶此犹未得尽集理行大尅迟此无喻
</div>
    <div class="pagination">
<a href="钦定重刻淳化阁帖释文_page5.html">上一页</a><a href="钦定重刻淳化阁帖释文.html">1</a><a href="钦定重刻淳化阁帖释文_page2.html">2</a><a href="钦定重刻淳化阁帖释文_page3.html">3</a><a href="钦定重刻淳化阁帖释文_page4.html">4</a><a href="钦定重刻淳化阁帖释文_page5.html">5</a><span class="current-page">6</span><a href="钦定重刻淳化阁帖释文_page7.html">7</a><a href="钦定重刻淳化阁帖释文_page8.html">8</a><a href="钦定重刻淳化阁帖释文_page9.html">9</a><a href="钦定重刻淳化阁帖释文_page10.html">10</a><a href="钦定重刻淳化阁帖释文_page11.html">11</a><span>...</span><a href="钦定重刻淳化阁帖释文_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
