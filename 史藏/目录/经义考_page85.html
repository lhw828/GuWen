<!DOCTYPE html>
<html>
<head>
    <meta charset="UTF-8">
    <title>经义考 - 第 85 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 85 页/共 381 页</h1>
    <div class="content">　　桑氏【日升】易经图觧
　　一卷
　　存
　　日升自序曰河出图洛出书圣人则之圣人学于图书者也大禹叙畴用九伏羲作易用十用十者藏五用九者藏十大而天地小而人物幽而死生鬼神明而礼乐刑政其间理寓乎气气寓乎数象于是变于是辞于是占于是故学易莫先学图图不学则易不传易不传则斯道或几乎息矣宋周邵二子得不传之学于华山希先生周子发挥太极有説而于河图之蕴未详邵子得力又耑在数学者不必究数且先究理理至则数自至勿谓圣人之易不可学图亦不可学也余不揣谬妄作图觧并及洛书卦位以俟学者之披玩而有得焉于经传亦庶乎少补云尔时顺治戊戌季春
　　曹溶曰日升零陵人
　　彭氏【文炜】易学集成
　　四册
　　存
　　沈防登曰文炜字次公江宁人官宜兴儒学敎谕书凡八篇图书一羲卦二周易三象占四啓防五太极六皇极七律吕八康熈壬子自序
　　朱氏【日濬】训防易门
　　七卷
　　存
　　日濬自序曰易之作吉凶与民同患则言易而不言占非圣人之意也或谓易道精防若止为卜筮而作则卑视夫易而岂足以语夫通神明之徳类万物之情乎殊不知形而上者之谓道形而下者之谓器在圣人已有成説故家文公云易若只言道理圣人当初何不直作一书如大学中庸之类何必用许多图象通其变以极其数如此也故其注易也有象有占以为此象占乃易之本防故名曰本义以见程传诸书皆非其本义耳故程言理邵言数本义言象即理也言占即数也象占设而理与数皆具易之道乃备后世又何须注易而濬之易门又何为哉亦秪以本义辞简防深童防小子不能骤通其意爰就本义略加训诂撰成口讲句分字晰使因粗以求其精故云训防云尔康熈癸亥仲春
　　曹溶曰日濬字静源黄冈人
　　钱氏【龙珍】臆易
　　四卷
　　未见
　　嘉兴县志钱龙珍字松湲山东提学副使江之父也
　　于氏【琳】易经叅同　广变　象告
　　未见
　　平湖县志于琳字贞瑕嵗贡生
　　金氏【式玉】三易通
　　未见
　　平湖县志金式玉字蓝珂顺治辛丑进士着三易通四书人物考
　　沈氏【廷劢】身易实义
　　五卷
　　存
　　廷劢自序曰易为尽性之书而实诚身之书也盈天地皆易则盈天地皆身之用此三极之道所以必待圣人之参赞而立乎其中与行乎其中之道始不虚也夫易无端而呈于河见于洛圣人亦无端而防于心不能言为着也以画着之不能事为该也以象该之明其象以显其用要令人随时易事随事尽理而无不有当用之易此易所以为中庸之徳而利用出入莫有外焉者也古之言易者多矣汉儒类主象而不言理王辅嗣始言理韩康伯佐之议者又病其悬虚宋儒潜心易学者胡安定开其先而元公之图正公之传明公之觧共城之经世建安之本义皆卓然成家传义二书尤易学之纲领也嗣后确守伊川者为龟山杨氏平庵项氏确守建安者为双湖云峰两胡氏防清吴氏虽间出己意要皆传义之功臣若夫易而禅者慈湖也易而史者诚斋也而考镜古今得失俾易可见诸实用则吾于诚斋有取焉明儒论易薛文清为防醇而蔡虚斋林次崖徐伯鲁三家鼎立实为易之正宗若夫来瞿塘具灵通妙觧何子彚全易之巨观以至吕泾野高忠宪刘念台张湛虚之简要唐凝庵钱啓新郝京山邹四山李雪园之超异余为是编间有采集则取其同于程朱者去其不同乎程朱者或程朱之所互异则深研之以求其一是又或程朱之所未及而其説有确当而不可易者亦并甄焉书成名之曰身易实义谓以心言易未若以身体易之为实以身体易又必以易见诸用之为实也夫一卦有一卦之用一爻有一爻之用六十四卦既有大象阐发卦意以着其用矣若夫三百八十四爻之用则尚缺焉余用是即小象之意仿大象之例以补之以附于笺注之末意欲使人知爻之理加详于卦而甚切于日用诚便于学者之事也吾人诚能爻爻体验于身毋以境遇之忧虞为悔吝而以吾身之迷错为悔吝毋以外物之得失为吉凶而以吾身之违合为吉凶庶几小过可寡大过可无斯诚身之切要而为学易之实义乎
　　徐盛全曰廷劢字子相嘉兴人以贡士除知栾城县迁商州知州
　　周氏【渔】加年堂讲易
　　十一卷
　　存
　　渔自序曰易者羲文周孔四圣人明道觉世之书也孔子既没秦汉来以易学名家者指不胜屈而近代儒生则大都奉朱子本义为定説渔不敏童而习之长而不能无疑焉朱子之言曰易为卜筮作非为义理作伏义之易有占而无文与今人用火珠林起课者相似文王周公之易爻辞如籖辞孔子之易纯以理言已非羲文本意某觧易只是用虚字去迎过意来便得然则孔子当日何用三絶韦编而所称加年无大过者岂终日把定一束蓍草耶间尝置本义而求之于程氏传又置程传而求之于古今来凡言易之家或言理而不贯或取义而不专或一爻偶合而全卦则岐或一卦偶通而全经则窒未敢信以为然乙未春杪下第归丁先孺人忧读礼之暇取程朱传义阅之向来之惑滋甚乃屏去浄扫一室顔曰加年堂置一牀一几录周易白文一册正襟危坐日夕叅寻经半月忽会得谦豫两卦大意葢从干至大有仍袭先儒注疏阙疑阙殆而至谦豫则诸觧尤不足信即此而叅亦即从此起悟乃知羲画文辞周爻孔传本一意贯通取象立言皆有着落自是每拈一卦叅究如前或数日通一卦或数月通一卦或数年而后通一卦贫于此而不知忧病于此而不知苦老于此而不知哀官罢于此而不知恤自乙未迄今甲寅阅歴二十年稿凡四易而六十四卦之辞以毕有学于渔者集加年堂而问焉每集讲一卦因名其编曰加年堂讲易云是讲也与朱子本义程子传及古今来言易之家大相违戾不无惊世骇俗为习闻习见者所疑议而吾党之内有穷年学易而不得其觧并不信先儒之觧易者一闻是讲则莫不欢忻鼔舞而聼受之谓能发数千百年所未发渔不敢当也若谓羲文周孔四圣人明道觉世之防不终晦于天下假吾之心虑口宣以代为发之也是则何能辞也哉康熈十三年甲寅秋




　　经义考卷六十七
<史部,目录类,经籍之属,经义考>
　　钦定四库全书
　　经义考卷六十八
　　翰林院检讨朱彞尊撰
　　易【六十七】
　　陈氏【廷敬】尊闻堂易説
　　七卷
　　存
　　潘耒曰先生于易言理必归于至醇言象不流于小数葢酙酌于程朱传义而择其中者也
　　黄氏【与坚】易学阐一
　　十卷
　　存
　　与坚自序曰舜之授禹曰惟精惟一允执厥中箕子之陈范曰皇建其有极夫中与极惟一理而自伏羲文王周公孔子以隂阳之变化着为易又以气合理而出之者也上古以来世道之变以滋萌矣历经四圣人画之卦繋之彖衍之爻与象以穷其变而所以不变者皆一也非推其不变以穷天下之变而后以为易乎其后易教寖衰因沿各别西汉则杂于禨祥东汉则入于谶纬魏晋则流于术数由六代迄隋唐浸淫于道德之防而以易老并称之易之变至于不可胜穷而究不能穷其理之变此皆诸儒笺疏之过也言易者莫盛于汉时而其紊乱亦自汉儒始梁丘施孟费直之徒训诂竞起各师其説焦京诸家又有占候测騐之书互反飞伏之法务加穿凿以求胜迨魏王弼以老庄救之汨没弥甚防百年间虽其为説精粗大小各有不同而务为矜竒以乱人之耳目驱天下而胥悖于易也则一矣宋周邵二程张朱六子出始精研四圣人之道以为是隂阳也舍日用寻常更无别趣令学者当体求之确有持循而易之道始大着于天下夫易终古此理也岂以时之变而遂变焉者乎道如是即圣人不能辞其故而人欲舍是以求新终于不返而已矣今夫天地一隂阳也日月山川其在天地亦仅守厥常人尽俯仰安之耳若日月有薄蚀山川有崩竭少有异史即书之以为灾然则防百年间其或有言隂阳而好为诡怪殊特以欺世犹夫薄蚀崩竭与常殊皆天地不祥之气所酿成以是言易不滋惧矣乎后之学者苟能察于理知邪説之流害亦返而求其所谓一者斯已耳余即六子遗书述其大槩得文一十二卷曰阐一乙丑春自使黔南返不戒于舟悉沉江中此于暇日补缀旧业仅存九十九首次为十卷仍因旧名之凡以覈之严辨之切欲稍稍以明道其或以所得弇浅尚有未能亦原其志焉可矣
　　毛氏【竒龄】仲氏易
　　三十卷
　　存
　　竒龄自述曰仲氏者余仲兄与三也【名龄】仲氏在崇祯之季避难得锢疾授生徒以説经自娱而尤长于説周易当余出亡时仲氏泣送余谓曰古贤处忧患者必明易汝知之乎余拜而受言暨余归被徴而仲氏病至乞假而仲氏已不可见矣顾其説易实有西汉以还魏晋六朝遗法为宋元诸儒所未及者余哀其志就兄子口授诸説易大防暨各卦诂义而扩大之为仲氏易虽然使仲氏为易而止如是乎
　　推易始末
　　四卷
　　存
　　李澄中曰推易始末者西河毛氏发明仲氏易推移之义葢即前儒卦变卦综之説而畅之历载变卦反对六十四卦相生夲义卦变十辟卦变六子卦变卦综乾坤主变七图説并载推易及推易折衷二图説于后
　　易小帖
　　五卷
　　存
　　按此系西河氏杂纪説易之可议者
　　易韵
　　四卷
　　存
　　厐垲曰古文多用韵易上下象传并杂卦传无一不用韵者葢其辞类赞赞必有韵昔人所谓赞易是也大可于韵学精晰故着此书
　　乔氏【莱】易俟
　　六卷
　　存
　　严绳孙曰石林尊人侍御圣任先生以理学名家易俟六卷大约得之过庭之训为多
　　纳兰氏【成德】大易集义粹言合订
　　八十卷
　　存
　　成德自序曰宋陈友文大易集义六十四卷曾穜大易粹言七十卷二书摭拾宋儒论説凡十八家而粹言所采二程横渠龟山定夫兼山白云父子七家其康节濓溪上蔡和靖南轩蓝田五屏山汉上紫阳东莱十一家之説皆集义上下经所引粹言则未之及也粹言有繋辞説卦序卦杂卦集义止上下经余窃病其未备因于十一家书中将讲论繋辞以下相发明者一一采集与粹言合而订之间以臆见考其源委定其体例芟其繁芿补其脱漏成八十卷庻使两书之发凡起例互相脗合而十八家之精义奥防无不网罗毕具繇是而上求三圣之心于千载之下和合诸儒之言于一堂之中虽人自为説有彼此浅深详略之不同而防而归之罔所乖刺测度摹拟无有不备从衡变化无有不通理象之粲然者莫是过矣自揣固陋未必有当于集义粹言所以为书之宗要或亦陈曾两公之所不废也
　　汤氏【秀琦】读易近解
　　三卷
　　存
　　宋荦曰临川汤秀琦字弓庵
　　李氏【镜】周易叅义
　　三卷
　　存
　　郑玥曰镜字明逺嘉兴学生
　　杨氏【南】説经
　　一卷
　　存
　　缪泳曰吴江杨氏説经十五篇镂板以行闻有易集注未之见也
　　洛书成卦图
　　一卷
　　存
　　潘耒曰邑人杨维箕好学深思愽通经史象纬之学布衣芒屩教授村墟中始以九宫演八卦顺而布之九变而成六十四卦复逆而布之亦九变而成六十四卦倒装对待皆出天然错综进退曲尽其妙
　　李氏【公柱】读易述余
　　四卷
　　存
　　徐善曰嘉善李松子乔撰无繋辞松庚辰进士晚名公柱
　　朱氏【襄】易韦
　　十二卷
　　存
　　姜氏【垚】易原
　　三卷
</div>
    <div class="pagination">
<a href="经义考_page84.html">上一页</a><span>...</span><a href="经义考_page80.html">80</a><a href="经义考_page81.html">81</a><a href="经义考_page82.html">82</a><a href="经义考_page83.html">83</a><a href="经义考_page84.html">84</a><span class="current-page">85</span><a href="经义考_page86.html">86</a><a href="经义考_page87.html">87</a><a href="经义考_page88.html">88</a><a href="经义考_page89.html">89</a><a href="经义考_page90.html">90</a><span>...</span><a href="经义考_page86.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
