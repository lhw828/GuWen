<!DOCTYPE html>
<html>
<head>
    <meta charset="UTF-8">
    <title>分隶偶存 - 第 3 页/共 5 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>分隶偶存 - 第 3 页/共 5 页</h1>
    <div class="content">　　胡履虚【明皇时人】唐六公咏开元十一年李邕撰胡履虚八分书【金石録】
　　崔镮【明皇时人】唐北岳庙碑郑子春撰崔镮分书镮无书名此碑分遒逸直当韩蔡雁行而无树碑年月攷其时张守珪镇幽州当在开元之末耳【石墨镌华】
　　李皋【明皇时人】谒郭巨祠堂记开元二十二年杨杰撰李皋八分书【金石録】
　　卢重元范阳人魏州长史儆子藏用弟司勲郎中【唐书宰相世系表】　唐杯渡师墓石桂颂开元五年卢若虚撰卢重元八分书【金石録】
　　裴抗平州人京掾【唐书宰相世系表】　唐真定令栁君纪德碑开元十一年裴抗撰并八分书【金石録】
　　韦鉴京兆杜陵人著作郎【唐书宰相世系表】　唐昙荣禅师碑开元十八年崔禹撰苏现铭韦鉴八分书【金石録】
　　李琚顿丘人【宰相世系表云石山令】　唐真定令杜府君遗爱颂开元二十五年李琚撰并八分书【金石録】
　　王震【金石録云开元中江宁县丞】　唐景阳宫石井阑铭开元中王震八分书【金石録】
　　苏婴【明皇时人】唐绛州刺史郇国公韦陟遗爱碑苏婴八分书【金石畧】
　　甘献诚【明皇时人】唐赠右仆射王洎碑开元二年卢藏用撰甘献诚八分书【金石録】
　　张杰【明皇时人】唐少林寺戒坛铭开元三年三藏法师义净撰张杰八分书【金石録】
　　卢晓【明皇时人】唐杭州刺史裴惓碑开元三年卢晓八分题额　右仆射裴遵庆碑大歴十一年卢晓八分书并篆额【金石録】
　　胡愔【明皇时人】唐汾隂后土祠铭开元四年胡愔撰并八分书【金石録】
　　司马绚【明皇时人】唐中岳韩先生碑开元六年崔友本撰司马绚八分书【金石録】
　　姚思义【明皇时人】唐嘉禾寺禅院碑开元八年徐楚璧撰姚思义八分书【金石録】
　　白羲晊【明皇时人】唐乙速孤行俨碑开元十三年刘宪撰白羲晊八分书【金石録】
　　甘遗荣【明皇时人】唐李公元始天尊像碑开元十三年邹瓘撰甘遗荣八分书【金石録】
　　房鳯文【明皇时人】唐北岳真君碑开元二十年房鳯文八分书【金石録】
　　吕献臣【明皇时人】唐元元皇帝庙额碑开元二十年敬抱忠撰吕献臣八分书【金石録】
　　贺遂囘【明皇时人】唐源公石幢记开元二十一年封利建撰贺遂囘八分书【金石録】
　　朱瑗【明皇时人】唐馆陶令徐君遗爱颂开元二十四年张孚撰朱瑗八分书【金石録】
　　党抚【明皇时人】唐崔禹传开元二十五年权倕撰党抚八分书【金石録】
　　王子言【明皇时人】唐任城县桥亭记开元二十六年游芳撰王子言八分书【金石録】
　　戴崿【明皇时人】唐江州刺史戴希谦墓志开元二十六年从子休璇撰次子崿八分书【金石録】
　　刘景廉【明皇时人】唐孝经双石台碑开元二十七年杨谏撰刘景廉八分书【金石録】
　　胡秀【明皇时人】唐内常侍赵泰宗碑开元二十八年男尚客撰胡秀八分书【金石録】
　　李潮【杜甫之甥】仓颉鸟迹既茫昧字体变化如浮云陈仓石鼓又已讹大小二篆生八分秦有李斯汉蔡邕中间作者寂不闻峄山之碑埜火焚枣木传刻肥失真苦县光和尚骨立书贵瘦硬方通神惜哉李蔡不复得吾甥李潮下笔亲尚书韩择木骑曹蔡有隣开元以来数八分潮也奄有二子成三人况潮小篆逼秦相快剑长防森相向八分一字直百金蛟龙盘拿肉屈强呉郡张颠夸艸书艸书非古空雄壮岂如吾甥不流宕丞相中郎丈人行巴东逢李潮逾月求我歌我今衰老才力薄潮乎潮乎奈汝何【杜甫集】　唐惠义寺弥勒像碑李潮八分书潮书在石刻者絶少惟此碑与彭元曜墓志耳【金石录】
　　韩志清官侍御史以学艺书画之美闻于天下【独孤及毘陵集】
　　志清八分楷书优游法度之内【书史防要】
　　史惟则【广陵人白之子】天宝中尝为伊阙尉集贤院待制后至殿中侍御史【墨池编】　唐世分名家者四人而已韩择木蔡有隣李潮及惟则也【集古录】　惟则篆籀八分如王公大人进退有度【书史防要】　八分书五人史惟则书雁足印沙深渊鱼跃【续书评】　能品六十六人史惟则【续书断】
　　史懐则与惟则同时必其晜弟也惟则以八分著名懐则之书不减惟则【金石録】　懐则善八分【书小史】
　　王遹工分篆【墨池编】　唐世小篆之学不数家遹开元天宝时人工八分当时不甚知名而一时未有及者【欧阳文忠公集】
　　卫包京兆人工八分小篆通字学及象纬之术官至尚书郎【述书赋注】　唐世华山碑刻为古文者皆包所书【集古录】　卫包蔡隣工夫亦到出于人意乃近天造【述书赋】
　　田琦雁门人德平之孙工八分小篆官歴陜令豫蕲许等州刺史【述书赋注】　田琦楷篆八分无不精诣【书史防要】唐魏文侯庙碑田琦八分书【墨池编】
　　郑迁中书令崔湜之甥官至浚仪尉迁及弟遇逾并工八分天宝中知名梁宋【述书赋注】
　　李权淮安王神通曽孙工八分【述书赋注】　唐祈雨记乾元二年张惟一撰李权八分书【文字记】　弟枢唐上元元年华岳题名年月上方用小篆姓名下方用分皆枢书老劲不作俗笔【石墨镌华】
　　裴炫平州人隰川令【唐书宰相世系表】　唐太乙寺功徳铭裴炫撰并八分书【金石录】
　　王士则【明皇时人】唐尊胜石幢铭天宝九载崔恁撰王士则八分书【金石录】
　　罗希奭钱塘人自御史台主簿迁殿中侍御史出为始安太守【唐书本传】　唐食堂记罗希奭八分书在京兆府【金石畧】
　　韦迥蓟人官监察御史【唐书宰相世系表】　唐常觉寺铜钟铭天宝九载韦迥撰并八分书【金石录】
　　范正则【明皇时人】唐脩东镇沂山记大宝元年范正则撰并八分书【金石录】
　　梁楚【明皇时人】唐立后汉世祖祠堂记天宝二年张邈撰梁楚八分书【金石録】
　　戴伋【明皇时人】唐元元灵应颂玉真长公主建天宝元年戴璇撰序刘同升撰颂戴伋八分书【王氏法书苑】
　　杜混元【明皇时人】唐灵州都督李琳碑天宝三载杜混元八分书【金石录】
　　韦若讷【明皇时人】唐资州刺史韦光碑天宝三载赵良器撰族子若讷八分书【金石录】
　　张干防【明皇时人】唐善才寺大德元秘塔铭天宝五载杨琦撰张干防八分书【金石録】
　　王曽【天宝中为著作郎见元宗纪】唐薛氏追赠夫人碑天宝六载房琯撰王曽八分书【金石录】
　　朱璨【明皇时人】唐太子司议郎王元碑天宝七载李华撰朱璨八分书【金石录】
　　韩轸【明皇时人】唐栖霞山亭记天宝十三载史翊撰韩轸八分书【金石录】
　　周良弼【明皇时人】唐苏源明正德表天宝十四载周良弼八分书【金石录】
　　徐浩字季海越州人峤之子少举明经工草以文学为张説所器重肃宗即位召拜中书舍人时天下事殷诏令多出于浩浩属词赡给又工楷肃宗悦其能加兼尚书左丞元宗传位诰册皆浩为之叅两宫文翰宠遇罕与为比代宗时歴吏部侍郎集贤殿学士赠太子少师【旧唐书本传】　始浩父峤之善书以法授浩益工尝书四十二幅屏八体皆备世状其法曰怒猊抉石渴骥奔泉云【唐书本传】　浩善正书八分真行唐之工书者多求其三叶嗣名者惟徐氏云【墨池编】　妙品十六人徐浩【续书断】
　　李莒华从弟越州録事叅军【唐书宰相世系表】　怡亭在武昌江水中小岛上武昌人谓其地为呉王散花滩裴鶠造李阳冰铭而篆之永泰元年裴虬铭李莒八分书刻于岛石【集古录】
　　张参大歴中为国子司业始详定五经书于论堂东西厢之壁【刘宾客集】　张参五经文字序曰收集疑文互体受法师儒以为定例凡一百六十部三千二百三十五字分为三卷说文体包古今先得六书之要有不备者求之字林其或古体难明众情惊懵者则以石经之余比例为助石经湮没所存者寡通以经典及释文相承省引而伸之不敢专也【五经文字】
　　瞿令问【为道州江华县令见元次山集】大歴中八分书舜冡碑【书史防要】张璪字文通呉郡人唐渭北节度使臧希让碑复鄠县记并张璪八分书【金石录】
　　韩秀弼【代宗时人】唐元待聘碑李齐物碑郑叔清碑裴旷改葬碑镇国公李元亮功德碑李晟先庙碑并韩秀弼八分书【墨池编】　唐臧希宴碑广德二年朝议郎守卫尉少卿淮阳县开国男韩秀弼八分书书法清劲可喜【弇州山人稿】
　　韩秀寔为翰林善楷八分【书史防要】　唐少保李少进碑平蛮颂并韩秀寔八分书【金石畧】　唐鲜于民里门颂韩秀寔八分书【墨池编】
　　韩秀荣【代宗时人】唐故尚书左丞畅悦碑韩秀荣八分书【金石畧】　唐辛京杲碑韩秀荣八分书【古今碑帖考】
　　陆淙【代宗时人】唐宋武受命坛记永泰元年张谓撰陆淙八分书【金石录】
　　刘钧【代宗时人】唐绛州刺史李公德政碑大歴二年崔巨撰刘钧八分书【金石录】
　　李着【代宗时人】唐亳州刺史刘瓌碑大歴二年路蕤撰李着八分书并篆【金石录】
　　屈突寘【代宗时人】唐潘孝子颂大歴三年崔称撰屈突寘八分书【金石录】
　　俞伯侨【代宗时人】唐吕府君勅葬碑大歴六年俞伯侨八分书【金石录】
　　张廷邦【代宗时人】唐桂州都督程元英碑大歴七年李邕撰张廷邦八分书【金石录】
　　张宙【代宗时人】唐徐偃王庙碑大歴八年徐安贞撰张宙正书碑隂记张宙撰并八分书【金石录】
　　裴平【代宗时人】唐文宣王庙新三门记大歴八年裴存智撰裴平八分书并篆【金石録】
　　戴千龄天宝七载封安天王铭李筌撰戴千龄八分书今在曲阳县北岳庙中碑隂文康杰撰戴千龄八分书【文字　按元牍记载博阳郡北岳恒山铭并序亦记　　云李筌文戴千龄书方劲有力不类唐人当即是此碑特不言八分耳】
　　史镐【代宗时人】唐夀安院甘棠馆记大歴十一年萧昕撰史镐八分书【金石录】
　　徐珙【代宗时人】唐太子典膳郎郑君碑大歴十三年季翰撰徐珙八分书【金石录】
　　王湍【代宗时人】唐夀州刺史张镒去思碑大歴十四年赵亘撰王湍八分书【金石录】
　　盛涛【代宗时人】唐盐池神祠新记大歴中钱方义撰盛涛八分书【墨池编】
　　归登字冲之呉人崇敬子大歴七年举孝亷髙第贞元初复登贤良科历迁工部尚书赠太子少保登有文学工草【旧唐书本传】　唐宰相张延赏碑贞元三年赵赞撰归登八分书【金石录】　能品六十六人归登【续书断】
　　胡证字啓中河中河东人举进士第浑瑊美其才奏寘幕下更从襄阳于頔署掌书记宝歴初歴拜岭南节度使【唐书本传】　唐田宏正家庙碑元和八年韩愈撰胡证八分书并篆额【金石録】
　　薛邕【河东人】唐钜鹿郡夫人魏氏墓志天宝十一载李槙撰薛邕八分书【金石录】
　　沈千运呉兴人所为文皆与时异故朋友后生稍见师効【元结箧中集序】　千运善八分【书史防要】
　　韩方明着授笔要説云昔嵗学书专求笔法贞元十五年校法于东海徐公璹十七年授法于清河崔公邈【书苑菁华】　唐新开隠山记韩方明八分书【墨地编】
　　裴律【德宗时人】唐宣歙薛邕去思颂裴律八分书【墨池编】薛希昌【德宗时人】唐游济渎记吏部侍郎达奚珣撰兵曹参军薛希昌八分书【金薤琳琅】
　　张沔【德宗时人】唐聪明山碑建中元年洪经纶撰张沔八分书【金石录】
　　卢仿【德宗时人】汉樊毅复华下民租碑唐兴元元年华隂令卢仿求得而为之记八分书于碑末【娄机汉字源】
　　陆郢【德宗时人】唐嵩山防善寺戒坛记贞元十一年陆长源撰陆郢八分书并篆额【文字记】
　　王山从【顺宗时人】唐万州刺史苖拯碑永贞元年张粲撰王山从八分书【金石录】
　　刘伯刍字素芝行修谨累迁刑部侍郎左散骑常侍【唐书本传】　唐赠司空于琼碑元和十二年张躬撰刘伯刍八分书【金石录】
　　贾岛字浪仙范阳人初为浮屠名无本来东都韩愈教其为文举进士文宗时坐飞谤贬长江主簿防昌初以普州司仓迁司户参军【唐书本传】　贾岛八分似韩择木【书史防要】
　　唐衢【穆宗时人】应进士不第能为歌诗【旧唐书本传】　唐京河新开水门记元和五年韦处厚撰唐衢八分书【金石录】
　　韩瑗【宪宗时人】唐东渭桥河运院记元和二年席夔撰韩瑗八分书【金石录】
　　胡师模【宪宗时人】唐明州南楼诗元和二年陈石撰胡师模八分书【金石录】
　　卢自烈【宪宗时人】唐徐州使院石柱记元和四年刘公与撰卢自烈八分书【金石录】
　　陆邳【宪宗时人】唐平淮西碑元和十四年叚文昌撰陆邳八分书【金石录】
　　王禹【宪宗时人】唐奉先县令李渭遗爱颂王禹八分书【墨池编】韩齐申【穆宗时人】唐大海寺王像碑长庆四年张仲方撰韩齐申八分书【金石录】
　　李德裕字文饶元和宰相吉甫子少力于学卓荦有大节以防补校书郎太和中歴拜中书门下平章事封赞皇县伯武宗时拜尉封卫国公德裕性孤峭明辨有风采善为文章【唐书本传】　平泉草木记山居诗开成五年李德裕八分书【金石　按旧唐书德裕于东都录　　伊阙南置平泉别墅清流翠蓧树石幽竒初未仕时讲学其中及从官藩服出将入相三十年不复重游而题寄歌诗皆铭之于石今有花木记歌诗篇录石存焉】　能品六十六人李德裕【续书断】
　　刘三复润州句容人【邺之父】聪明絶人幼善属文长庆中李德裕拜浙西观察使三复以所业文诣郡千谒德裕倒屣迎之辟为从事太和中为员外郎汝州刺史刘禹锡以宗人遇之深重其才从德裕歴滑台西蜀扬州累迁御史中丞防昌中拜刑部侍郎宏文馆学士【旧唐书本传】　唐滑州节堂记刘三复八分书【墨池编】
　　崔瑨【文宗时人】唐崔慎碑慎孙崔瑨八分书【墨池编】
　　唐元度文宗时待诏着九经字样一卷【唐书艺文志】　元度精于小学推原字画使有指归为十体曰古文大篆小篆八分飞白薤叶悬针垂露鸟书运环网罗古今绳墨葢亦无遗【宣和书谱】　能品六十六人唐元度【续书断】
　　王无悔【文宗时人】唐齐德诸州节度使李祐墓志太和三年庾敬休撰王无悔八分书【金石录】
　　王璹【文宗时人】唐元威明春分投简阳明洞天诗王璹八分书太和三年立石【防稽志】
　　盖巨源【文宗时人】唐六译金刚经太和六年盖巨源八分书【金石录】
　　郑师仁【文宗时人】唐春成院佛殿记太和九年刘慥撰郑师仁八分书【金石录】
　　归融字章之登子元和中进士及第开成中歴迁兵部尚书累封晋陵郡公【唐书本传】　唐义成李德裕德政碑太和六年贾餗撰归融八分书【金石录】
　　郑嵎字宾先大中五年进士第【唐诗纪事】　嵎长安人善八分【书史防要】
　　蔡陵【宣宗时人】唐张仁宪神道碑大中二年幽州节度掌书记李俭撰幽州节度叅军蔡陵八分书【欧阳脩集古目录】
　　于僧翰笔画遒劲亦自成一家为流俗所贵【集古录】　僧翰以八分称于咸通之际绳规甚备【墨池编】　僧翰与贝冷该俱擅名江左僧翰师韩择木之体妍美叅用篆法故比冷该为胜【宣和书谱】
</div>
    <div class="pagination">
<a href="分隶偶存_page2.html">上一页</a><a href="分隶偶存.html">1</a><a href="分隶偶存_page2.html">2</a><span class="current-page">3</span><a href="分隶偶存_page4.html">4</a><a href="分隶偶存_page5.html">5</a><a href="分隶偶存_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
