<!DOCTYPE html>
<html>
<head>
    <meta charset="UTF-8">
    <title>授经图义例 - 第 15 页/共 18 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>授经图义例 - 第 15 页/共 18 页</h1>
    <div class="content">　　授经图义例卷十七
　　明　朱睦防　撰
　　三礼
　　高堂生旧图不载余録之且为一编之首以见古礼多出自高堂生也
　　旧图谓徐生授萧奋五传至戴圣按注疏徐生以容为礼自有传不在萧奋之今图从注疏
　　按注疏郑康成云高堂生所传十七篇即仪礼也故后儒以仪礼礼记合为一书今图不更列仪礼
　　注疏序云郑众贾逵皆从杜子春受周官旧图以郑兴贾徽受子春非是今从注疏更置二子别
　　郑通三礼今注疏皆用其说旧图从戴圣之及考本传郑从马融受周官今从本传改置
　　世或谓杜子春缑氏人及阅郑樵通志谓刘歆传周礼于子春及缑氏礼又有缑氏要抄四卷以此观子春非缑氏人歆防亦两释缑氏曰地曰氏如孝子传陈留缑氏女是也今图姑仍其旧以竢博雅者考焉













　　授经图义例卷十七
　　钦定四库全书
　　授经图义例巻十八
　　明　朱睦防　撰




























　　授经图义例卷十八
　　钦定四库全书
　　授经图义例卷十九
　　明　朱睦防　撰
　　诸儒传略
　　高堂生鲁人或曰字伯汉初为博士传礼十七篇至武帝时河间献王得古礼五十六篇献之朝后又得孔子壁中古文礼五十六篇其十七篇与高堂生所传同而字多异其十七篇外则皆逸礼也儒林传云汉兴传礼者十三家惟高堂生五得戴徳戴圣而礼大明今行于世小戴记者是也
　　孟卿东海人事萧奋以授后苍鲁闾丘卿苍授戴徳戴圣庆普及沛闻人通汉子方子方以太子舍人论石渠至中山中尉
　　后苍字近君东海郯人事夏侯昌又事孟卿以礼为博士在曲台校书因説礼数万言号曰后氏曲台记汉艺文志又载曲台后苍九篇或即此明兴考求古礼以后苍为礼之宗诏令从祀阙里
　　戴徳字延君戴圣字次君俱梁人事博士后苍汉初得先儒所记礼书凡二百四篇徳删之为八十五篇号大戴礼圣又删徳之书为四十九篇号小戴礼今立之学官者是也宣帝时徳为信都太傅圣以博士论石渠至九江太守大戴授琅邪徐良斿卿为博士家世业小戴授梁人桥仁季卿杨荣子孙仁为大鸿胪荣琅邪太守繇是大戴有徐氏小戴有桥杨氏之学
　　庆普字孝公沛人事后苍为东平太傅授鲁夏侯敬伯又授族子咸咸为豫章太守繇是礼有庆氏之学徐生鲁人善为容汉文时徐生以容为礼官大夫子至孙延襄襄资性善为容不能通经延颇能未善也襄亦以容为大夫至广陵内史延及徐氏弟子公户满意桓生单次皆为礼官大夫诸言礼为容者繇徐氏曹充鲁国薛人持庆氏礼建武中为博士显宗即位充上言五帝不相防乐三王不相袭礼大汉自当制礼以示百世帝问礼乐云何充对曰河图括地象曰有汉世礼乐文雅出尚书璇玑钤曰有帝汉出徳洽作乐名予帝善之下诏曰今且改太乐官曰太予乐歌诗曲操以俟君子拜充侍中作章句辩难若干卷子褒
　　褒字叔通少笃志有大度结髪父业博雅疎通常憾朝廷制度未备昼夜研精沈吟専思寝则懐抱笔札行则诵习文书当其念至忘所之适初举孝亷再迁圉令以礼理人以徳化俗坐释盗免归复征拜博士防肃宗欲制定礼乐褒两上疏帝忻纳以班固所上叔孙通汉仪十二篇勅褒以礼条正褒次序百五十篇为新礼防帝崩未及行褒亦出为河内太守有治绩复为侍中褒博物识古为儒者宗作通义十二篇演经杂论百二十篇又礼记四十九篇教授诸生千余人庆氏学遂行于世
　　董钧字文伯犍为资中人习庆氏礼事大鸿胪王临元始中举明经迁廪牺令病去官建武中举孝亷辟司徒府钧博通古今数言政事永平中为博士时草创五郊祭祀及宗庙礼乐威仪章服辄令钧参议多见从用当世号为通儒年七十余卒于家
　　刘歆字子骏为黄门郎河平中受诏与父向领校秘书讲六艺传记诸子方技无所不防向死歆复为中垒校尉哀帝使歆卒父业周礼始得列序着于録略然亡其冬官一篇以考工记足之时众儒并出共排以为非是唯歆独识其年尚幼务在广览博观又鋭精于春秋末年乃知其周公致太平之迹具在于斯遭天下仓卒兵革并起疾疫丧荒徒有里人缑氏杜子春能通其读颇识其説语在子春传
　　杜子春缑氏人永平初年且九十家于南山通周官教授乡里初周官行于世始皇见其书深恶之禁絶不传至武帝时除挟书之律开献书之路于是周礼出于山岩屋壁复入秘府五家之儒莫得见焉至成帝时通人刘歆表而出之其后马融郑各为训诂其学始传郑众字仲师莲勺令兴之子年十二从父受左氏春秋精力于学兼通易诗知名于世闻缑氏杜子春能读周礼与贾逵徃受业焉二子洪雅博闻又以经书传记转相证明为解逵解行于世众解不行兼揽二家为备然众所解说近得其实独以书序言成王既黜殷命还归在丰作周官则此周官也失之矣永平初众辟司空府以明经给事中持节使匈奴不为屈单于大怒围守闭之不与水火欲协服众众拔刀自誓单于惧而止及还累迁为武都守郡小少事乃述平生之意着易尚书诗礼皆讫惟念前业未毕者唯周官年六十六目昏意倦自力补之谓周官传也子安世亦传家业为长乐未央廏令延光中安帝废太子为济隂王安世与太常桓焉太仆来歴等共正议諌争及顺帝立安世已卒追赐钱帛除子亮为郎
　　贾逵字景伯扶风平陵人父徽善古文尚书左氏国语毛诗逵悉父业是时杜子春明周礼又与郑众同受之语在众逵显宗时拜为郎与班固并校秘书肃宗立召逵入讲帝善之以逵为左中郎将复为侍中兼领秘书近署甚见信用所着经传义诂及论难百余万言学者宗之
　　挚恂字季直京兆长安人于南山明三礼兼综百家之言其弟子马融桓驎等自逺方至者十余人既通古今而性复温敏不耻下问学者宗之永和中博求名儒公卿荐恂行侔曾闵学拟仲舒繇是公车征不诣大将军窦宪举贤良亦不就清名悬于当世以夀终
　　马融字季长扶风茂陵人为人美词貌有俊才初京兆挚恂以儒术教授融从其防永初四年召拜校书郎中滞于东观十年不得调因自劾归安帝时召还郎署复在讲部出为河间王廏长史阳嘉二年征诣公车对策拜议郎三迁为南郡太守以忤梁冀防免官赦还复拜议郎重在东观著述以病去融才高博洽为世通儒教养诸生常有千数涿郡卢植北海郑皆其徒也年八十八卒于家所注诗易三礼尚书各若干卷
　　郑字康成北海髙密人尚书仆射崇八世孙也师事京兆第五元通京氏易又从东郡张恭祖受周官礼记左氏春秋韩诗古文尚书以山东无足问者乃西入闗因涿郡卢植事扶风马融融门徒四百余人升堂进者五十余生在门下三年不得见乃使髙业弟子传授于防融集诸生考论图纬闻善算乃召见于楼上因从质诸疑义问毕辞归融喟然谓门人曰郑生今去吾道东矣既归家贫客耕东莱学徒相随已数百千人及党事起乃被禁锢修经业杜门不出党禁解大将军何进闻而辟之设几杖礼待甚优不受朝服以幅巾见一宿逃去又举赵相不至防黄巾宼青部道遇皆拜相约不敢入县境其为强暴所服若此年七十四卒所注礼记六十三巻周礼四十二卷仪礼十七巻自郡守以下受业者千余人门生相与撰答诸弟子问五经依论语作郑志八篇其门人山阳郄虑至御史大夫东莱王基清河崔琰河内赵商著名于世又乐安国渊任嘏时并童幼称渊为国器嘏有道徳其余亦多鍳拔皆如其言
　　卢植字子干涿郡涿人建宁中征为博士复拜九江太守以疾去时立太学石经以正五经文字植乃上书曰臣少从故南郡马融受古学颇知今之礼记特多回冗臣以周礼诸经发起粃谬敢率愚浅为之解诂而家乏无力供缮写上愿得将能书生二人共诣东观就官财粮専心研精合尚书章句考礼记得失庶裁定圣典刋正碑文古文科斗近于为实而中兴以来通儒达士班固实逵郑兴父子并敦恱之今毛诗左氏周礼各有传记其与春秋共相表里宜置博士为立学官以助后来以广圣意防南夷叛以植尝在九江有恩信拜庐江太守植深逹政宜务存清静大体而已嵗余复征拜议郎与马日防蔡邕杨彪韩説等并在东观校中书五经补续汉记帝以非急务转侍中拜尚书忤董卓免官于上谷不交人事初平三年卒子毓知名
　　国渊字子尼乐安盖人师事郑后与邴原管宁辟地辽东既还旧土司空辟为掾属每于公朝论议常直言正色退无私焉建安中欲广治屯田使渊典其事渊屡陈损益相土处民计民置吏明功课之法五年中仓廪丰实百姓竞劝乐业迁魏郡太守入为太仆居列卿位布衣蔬食禄赐散之旧故宗族以恭俭自守卒官崔琰字季珪清河东武城人少讷好击劒尚武事年二十就郑受学学未期徐州黄巾贼攻破北海与门人到不其山避难时谷籴县乏县罢谢诸生琰既受遣而宼盗充斥西道不通于是周旋青徐兖豫之间以琴书自娯大将军袁绍闻而辟之以为骑都尉时绍治兵黎阳次于延津琰諌曰天子在许民望助顺不如守境述职以宁区宇绍不聴遂败于官渡及绍卒二子交争欲得琰琰称疾固辞由是获罪幽于囹圄頼隂防陈琳营救得免曹操破袁氏领冀州牧琰为别驾及操为丞相琰为东西曹掾属迁中尉后坐与杨训书操令自裁王基字伯舆东莱曲城人少孤与叔父翁居翁抚养甚笃基亦以孝称年十七郡召为吏非其好也遂去入琅邪游学黄初中察孝亷除郎中擢为中书侍郎明帝盛修宫室百姓劳瘁基上疏諌止散骑常侍王肃着诸经传解及论定朝仪改易基师郑旧説而基据持义常与抗衡累迁镇南将军都督豫州诸军事封安乐乡侯基疏求分户二百赐叔父子乔以报拊育之徳有诏特聴及淮南定进封东武侯累加食邑千七百户薨赠司空諡景侯





　　授经图义例卷十九
　　钦定四库全书
　　授经图义例巻二十
　　明　朱睦防　撰
　　诸儒著述附歴代三礼传注
　　古经五十六巻【汉萟文志】　经七十篇【汉萟文志】
　　记百三十一篇【汉萟文志】　古礼十七卷【张淳较】
　　右古经
　　古字石经仪礼九巻　今字石经仪礼四卷
　　秦本石经仪礼十七卷
　　秦本石经周礼十巻　蜀本石经周礼十二巻秦本石经礼记二十卷
　　蜀本石经礼记二十卷
　　右石经
　　仪礼传十七篇【高堂生】　仪礼传八十卷【张冲】
　　周官经六篇传四篇【汉萟文志】
　　周官经传六篇【刘歆】　　周官礼传十二卷【马融】
　　周礼传十二卷【胡铨】　　周礼沿革传【阙】卷【魏庄渠】周礼传九卷【王应电】　　礼记传十六巻【吕大临】
　　礼记传十八卷【胡铨】　　礼记外传四卷【成伯璵】
　　少仪外传二卷【吕祖谦】
　　二礼经传测六十四卷【湛若水】
　　右传
</div>
    <div class="pagination">
<a href="授经图义例_page14.html">上一页</a><span>...</span><a href="授经图义例_page10.html">10</a><a href="授经图义例_page11.html">11</a><a href="授经图义例_page12.html">12</a><a href="授经图义例_page13.html">13</a><a href="授经图义例_page14.html">14</a><span class="current-page">15</span><a href="授经图义例_page16.html">16</a><a href="授经图义例_page17.html">17</a><a href="授经图义例_page18.html">18</a><a href="授经图义例_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
