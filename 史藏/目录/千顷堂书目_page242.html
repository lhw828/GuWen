<!DOCTYPE html>
<html>
<head>
    <meta charset="UTF-8">
    <title>千顷堂书目 - 第 242 页/共 382 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千顷堂书目 - 第 242 页/共 382 页</h1>
    <div class="content">　　张紞鸥庵集一卷【字季昭，富平人，洪武中举通经为东官侍书，建文中召拜吏部尚书。】

　　楼链居夷集五卷【谪戍云南洱海时作，字士连，义乌人，建文初起为翰林侍读，燕师人，命草诏，自经死。】

　　范昌古桧堂集【字廷硕，嘉兴人。】

　　马升溪南集，又蒹葭诗稿【平湖人】

　　叶希贤雪庵集【松阳人。】

　　△建文己卯科【元年。】

　　朱肇抚安泮池稿【字本初，义乌人。】

　　△建文庚辰科【二年。】

　　胡广胡文穆公集十九卷，又晃庵扈从集【初名广，上改为靖，永乐中复疏名广，字光大，吉水人，一甲第一人，文渊阁大学士，□□□卒，赠少师，礼部尚书，谥文穆。】

　　王艮翰林集十卷【字□□，吉水人，充耘孙，己卯解元，一甲第二人。】

　　吴溥古厓集一卷【字德润，临川人，会元，授翰林院编修，与修太祖实录，国子监司业。】

　　杨荣两京类稿三十卷，又玉堂遗稿十二卷，又文敏公集二十五卷附录一卷【曾孙杨亘，杨旦合前二稿重编，榜名子荣，字勉仁，建安人，除翰林编修，靖难后入直内阁，更今名，累官工部尚书，谨身殿大学士，加少师，卒赠大师，谥文敏。】

　　金幼孜金文靖公集十卷外集一卷，又北征集一卷【初名善，以字行，新淦人，历官太子少保，礼部尚书，兼武英殿大学士，卒赠少保，谥文靖。】

　　刘现云露集【字朝绅，永嘉人。】

　　应履平东轩集【字锡祥，奉化人，云南左布政使。】

　　胡涝芝轩集【字□□，武进人。】

　　杨溥杨文定公集十二卷，又杨文定公诗集四卷【字弘济，石首人，除翰林编修，靖难后转太子洗马，宣德初以太常卿兼学士，宜内阁，历少保，武英殿大学士，谥文定。】

　　潘文奎愚庄集一卷【字景昭，永嘉人。】

　　黄胤宗两京类稿【失名，以字行，海盐人。】

　　蒋骥心学斋集【字良夫，钱塘人，子瑛辑。】

　　邹缉素庵集十卷【字仲熙，吉水人，除星子训导，永乐初入为翰林检讨，历官左春坊左庶子，与修太祖实录，及永乐大典。】

　　△永乐甲申科【二年。】

　　曾棨西墅集□十卷，又巢睫集五卷【字子启，永丰人，一甲第一人，詹事府少詹事，□□□赠礼部左侍郎，谥襄敏。】

　　周述周孟简周氏兄弟集二卷【述字崇述，吉水人，永乐甲申与从弟孟简同及第，初孟简第二，述第三，传胪时，上曰弟不可以先兄，遂先述，同授翰林院编修，预修永乐大典，述累官左庶子，孟简襄府长史，述名东墅集，孟简名竹磵集，又翰林集一卷，又西垣诗集一卷。】

　　宋子环田心集二卷【字文莹，吉水人，□王府长史。】

　　王直抑庵集四十二卷【字行俭，泰和人，吏部尚书，加太子太保，进少傅，兼太子太师，赠太保，谥文端。】

　　周忱双崖集六卷【字恂如，吉水人，工部尚书，谥文襄。】

　　李昌祺容膝轩草，又运甓漫稿【名祯，以字行，庐陵人，揆子，河南左布政使。】

　　孙子良螺城集四卷【字□□，钱塘人，武选郎中，出为交址参议。】

　　王彦修嫩颠集【名绪，以字行，鄞县人。】

　　王英泉坡文集六卷，又诗集五卷【字时彦，金谿人，南京礼部尚书，谥文安，改谥文忠。】

　　余鼎南坡文集【字□□，星子人，翰林院修撰，预修太祖实录，及圣学心法。】

　　张得中江村吟稿，又思牧斋集【字大本，鄞县人，刑部主事，改江宁知县，以廉能称，尝预修永乐大典。】

　　王恺云谷集【字时举，蒲圻人，广东布政司参议。】

　　罗亨信觉非集十二卷【字用宾，东莞人，巡抚宣府，副都御史。（卢补）】

　　叶生明德集二十五卷【字则存，慈溪人，蜀府伴读，预修四书五经大全。】

　　罗汝敬寅庵先生集三卷【名肃，以字行，工部侍郎，吉水人。】

　　花润生介轩集【字蕴玉，邵武人，浙江按察司佥事。】

　　毛肇宗耶溪集二十卷【字克敬，浙江山阴人，周王府教授。】

　　章敞质庵稿一卷【字尚文，会稽人，南京礼部左侍郎。】

　　李时勉古廉文集十一卷，又诗集一卷【名懋，以字行，安福人，国子祭酒，谥文毅，改谥忠文。】

　　李衡澹轩集【字□□，当涂人，南京兵部左侍郎。】

　　叶仕宁知非集【字处道，青田人。】

　　叶铭臻厚泽堂诗集二卷，又居家集三卷【字维新，慈溪人，韩府伴续。】

　　高暐复庵集【字汝晦，浙江临安人，四川按察司佥事。】

　　李贵昌矮庵集，又五伦赞【字用光，余姚人。】

　　陈敬宗澹然文集，又澹然诗集【字光世，慈溪人，南京国子司业，升祭酒，卒赠礼部右侍郎，谥文定。】

　　邢旭退省集【字景阳，金华人，沂子，正统初四川布政使。】

　　王源伟庵集【字□□，龙岩人，潮州知府，有惠政，潮州人比之韩愈。】

　　董镛文集三卷【字孟声，仁和人。】

</div>
    <div class="pagination">
<a href="千顷堂书目_page241.html">上一页</a><span>...</span><a href="千顷堂书目_page237.html">237</a><a href="千顷堂书目_page238.html">238</a><a href="千顷堂书目_page239.html">239</a><a href="千顷堂书目_page240.html">240</a><a href="千顷堂书目_page241.html">241</a><span class="current-page">242</span><a href="千顷堂书目_page243.html">243</a><a href="千顷堂书目_page244.html">244</a><a href="千顷堂书目_page245.html">245</a><a href="千顷堂书目_page246.html">246</a><a href="千顷堂书目_page247.html">247</a><span>...</span><a href="千顷堂书目_page243.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
