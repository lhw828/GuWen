<!DOCTYPE html>
<html>
<head>
    <meta charset="UTF-8">
    <title>经义考 - 第 227 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 227 页/共 381 页</h1>
    <div class="content">　　十卷
　　佚
　　玉海嘉祐三年杨绘献书意诗防春秋辨要十卷閠十二月命为集贤挍理
　　宋氏【敏修】春秋列国类纂
　　佚
　　玊海皇祐五年宋敏修上所着列国类纂四月召试学士院
　　黎氏【錞】春秋经解
　　通考十二卷
　　佚
　　晁公武曰皇朝黎錞希声撰錞蜀人欧阳公之客名其书为经解者言以经解经也其后又为统论附焉
　　鲁氏【有开】春秋指微
　　宋志十卷
　　佚
　　朱氏【寀】春秋指归
　　佚
　　范仲淹进状曰臣伏见故秘书丞集贤挍理朱寀幼有俊才服膺儒术研精道训务究本源越自经庠擢陞文馆力学方起美志未伸不幸天丧深可嗟悼寀春秋之学为士林所称有唐陆淳始传此义学者以为春秋之道久隐而近乃出焉寀苦心探赜多所发挥其所着春秋指归若干卷谨缮写上进乞下两制详定如实可收采则乞宣付崇文院
　　王氏【晢】春秋通义
　　宋志十二卷
　　佚
　　春秋异义
　　十二卷
　　佚
　　春秋明例櫽括图
　　通考一卷
　　佚
　　皇纲论
　　宋志五卷
　　存
　　玉海至和中太常博士王晢撰春秋通义十二卷据三传注疏及啖赵之学其説通者附经文之下阙者用己意释之又异义十二卷皇纲论五卷二十三篇陈振孙曰太常博士王晢撰春秋皇纲论明例櫽括图共六卷至和间入馆阁目
　　江氏【休复】春秋世论
　　三十卷
　　佚
　　隆平集江休复字邻几雍邱人天圣二年进士除集贤挍理修居注积官刑部郎中着春秋世论三十卷按休复着春秋世论故韩维赠诗云翼孔着髙议
　　齐氏【贤良】春秋防要
　　佚
　　按齐氏春秋防要杜谔采之程端学本义引之
　　朱氏【定】春秋索隐圗
　　宋志五卷
　　佚
　　程端学曰授于师道先生
　　孙氏【立节】春秋三传例论
　　佚
　　贑州府志孙立节字介夫寜都人皇祐五年进士判桂州着春秋三传例论孙复见之叹曰吾力所未及者介夫尽发之矣
　　范氏【隐之】春秋五传防义
　　佚
　　张方平荐状曰伏见太常寺奉礼郎范隐之所着春秋五传防义经术深明旨趣醇正今去圣逾逺异端多门常人好奇鲜根于道隐之论述独探精粹且其履行髙介不羣志甚自强进未云止傥防乐育必成良材伏乞圣慈特命取所著书登之衡石之末特与召试备馆阁之缺
　　蔡氏【襄】讲春秋左氏传疏
　　一篇
　　存







　　经义考卷一百七十九
　　钦定四库全书
　　经义考卷一百八十
　　翰林院检讨朱彞尊撰
　　春秋【十三】
　　刘氏【敞】春秋传
　　宋志十五卷
　　存
　　王应麟曰刘原父深于春秋然议郭后祔庙引春秋禘于太庙用致夫人致者不宜致也且古者不二嫡当许其号而不许其礼张洞非之曰按左氏哀姜之恶所不忍道而二传有非嫡之辞敞议非是然则稽经议礼难矣哉
　　春秋权衡
　　宋志十七卷
　　存
　　敞自序曰刘子作春秋权衡权衡之书始出未有能读者自序其首曰权准也衡平也物虽重必准于权权虽移必平于衡故权衡者天下之公器也所以使轻重无隐也所以使低昂适中也察之者易知执之者易从也不准则无以知轻重不平则轻重虽出不信也故权衡者天下之至信也凡议春秋亦若此矣春秋一也而传之者三家是以其善恶相反其襃贬相戾则是何也非以其无准失轻重耶且昔者董仲舒江公刘歆之徒盖尝相与争此三家矣上道尧舜下据周礼是非之议不可胜陈至于今未决则是何也非以其低昂不平耶故利臆説者害公义便私学者妨大道此儒者之大禁也诚准之以其权则童子不欺平之以其衡则市人不惑今此新书之谓也虽然非达学通人则亦必不能观之矣耳牵于所闻而目迷于所习懐恐见破之私意而无从善服义之公心故亦譬之权衡矣或利其寡而示权如盈或利其多而示权如缩若此者非权衡之过也人事之变也叶梦得曰刘原父知经而不废传亦不尽从传据义攷例以折衷之经传更相发明虽闲有未然而渊源已正今学者治经不精而苏孙之学近而易明其失者不能遽见故皆信之而刘以其难入则或诋以为用意太过出于穿凿彼不知经无怪其然也
　　晁公武曰权衡论三传之失意林叙其解经之防刘氏传其所解经也如桓无王季友卒胥命用郊之类皆古人所未言
　　陈振孙曰原父始为权衡以平三家之得失然后集众説断以己意而为之传传所不尽者见之意林其传用公谷文体例凡四十九
　　春秋意林
　　宋志二卷【玊海五卷】
　　存
　　史有之序曰清江为二刘三孔乡文献宜徴而足今三孔集故在独二刘所着燬于兵假守于此非惟无以致尚古之意亦无以应求者之请旁加摉访得原父春秋意林三传权衡议论坚正有功圣经异时立朝节不畏权幸争故相之谥法夺宦官之使名深得笔削之义乃知所学盖有自来与然则是书之存实有闗于世教再夀诸梓庶几着前辈之懿补郡乘之缺云
　　呉莱后序曰刘子作春秋权衡自言书成世无有能读者至意林犹未脱稾多遗阙盖昔左氏言孔子作经从诸国赴告故又博采他事以附经今刘子乃据闵因叙谓圣人悉徴百二十国寳书传者从之将当时诸国所赴告者各有书也抑此岂即墨子所称百二十国春秋乎东迁以来晋有乗楚有梼杌鲁有春秋秦世家文公以后始有史以记事王道衰诸侯力政二百四十二年之闲凡经传之可见者一百一十七国晋地理志且引夏商时国二斟豕韦过戈之属非周旧也齐桓晋文之盛朝聘盟防侵伐败亡者无虑数十而附庸小邑蛮夷杂种又岂悉有书可徴乎史称鲁君资孔子之周因老聃观书周室且歴聘七十国又云与鲁君子左丘明观史记自隐公讫于获麟要之春秋固鲁史也因麟出而虚其应故取而修之非本书获麟者所书周室事亦鲜无观周史孔子世家孔子尝往来齐宋卫陈蔡之郊晋故覇国也闻赵简子杀窦犨呜犊至河而勿渡楚亦欲以书社七百里地封之子西靳不可又輙反于鲁将所聘者又未必有七十国也然亦何暇悉徴其书乎墨子战国人妄称有百二十国春秋耳非圣人之遗言也何则杞宋王者后爵称公皆大国也宋颇存王礼而杞乃以僻陋而用夷孔子曰文献不足故也足则吾能徴之矣惟古之官名得之郯子他无见也虽然圣人作春秋但因鲁事以寓王事隐桓之初王政不行而鲁与齐郑宋卫交齐桓肇霸而鲁事齐晋文继霸而鲁又事晋襄昭以降霸统将絶而鲁又事呉楚故经之所载类不出此数国事然则春秋固鲁史也鲁史所不载圣人诚不得而笔削之又何待悉徴百二十国之书乎呜呼闵因之説是亦无徴而弗信者矣
　　何乔新曰刘氏意林之书出而墨守膏肓之论详
　　春秋説例
　　宋志十一卷【玉海二卷中兴书目一卷】
　　佚
　　春秋文权
　　宋志五卷【玉海二卷】
　　佚
　　王应麟曰中兴书目无
　　刘氏【攽】春秋内传国语
　　宋志十卷
　　佚
　　徐氏【晋卿】春秋经传类对赋
　　一卷
　　存
　　晋卿自序曰予读五经酷好春秋治春秋三传雅尚左氏然义理牵合卷帙繁多顾兹謏闻难以殚记乃于暇日撰成录赋一篇凡一百五十韵计一万五千言欲包罗经传牢笼善恶则引其辞以唱之欲错錝名迹源统起末则简其句以包之欲按其典实故表其年以证之欲循其格式故比其类以属之首尾贯穿十得其九命曰春秋经传类对将使究其所穷可以寻其枝叶举其宏纲可以撮其枢要也其间立意迂濶措辞鄙野不尚华而背实但虑渉于淫竞不摘诡以扶奇又惧伤夫名教故用藏于巾衍以自备于检寻传之昆云而俾谨乎诵习非敢流布圣旦昭示钜儒以为哂噱之资也
　　区斗英曰是赋乃徐秘书所作江陵路緫管太原赵嘉山得其善本授之郡庠俾锓梓以淑诸生
　　按是书晁氏读书志赵氏读书附志郑氏通志略陈氏书录解题朱氏授经图焦氏国史经籍志皆无之晋卿皇祐中为将仕郎试秘书省挍书郎区斗英者元至中长沙教授也
　　李氏【宗道】春秋十赋
　　一卷
　　佚
　　王应麟曰李宗道春秋十赋属对之工如越椒熊虎之状弗杀必灭若敖伯石豺狼之声非是莫丧羊舌王子争囚而州犂上下伯舆合要而范宣左右鲁昭之马将为椟卫懿之鹤有乗轩于奚辞邑而卫人假之器晋侯请隧而襄王与之田星已一终鲁君之嵗亥有二首绛老之年作楚宫见襄公之欲楚效夷言知卫侯之死夷鸡惮牺而断其尾象有齿以焚其身虞不腊矣呉其沼乎好鲁以弓请谨守寳赐郑以金盟无铸兵蛇出泉台声姜薨鸟鸣亳社伯姬卒
　　章氏【拱之】春秋统微
　　宋志二十五卷
　　佚
</div>
    <div class="pagination">
<a href="经义考_page226.html">上一页</a><span>...</span><a href="经义考_page222.html">222</a><a href="经义考_page223.html">223</a><a href="经义考_page224.html">224</a><a href="经义考_page225.html">225</a><a href="经义考_page226.html">226</a><span class="current-page">227</span><a href="经义考_page228.html">228</a><a href="经义考_page229.html">229</a><a href="经义考_page230.html">230</a><a href="经义考_page231.html">231</a><a href="经义考_page232.html">232</a><span>...</span><a href="经义考_page228.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
