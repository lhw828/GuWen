<!DOCTYPE html>
<html>
<head>
    <meta charset="UTF-8">
    <title>钦定重刻淳化阁帖释文 - 第 5 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定重刻淳化阁帖释文 - 第 5 页/共 16 页</h1>
    <div class="content">　　云谯周有孙髙尚不出今为所在其人有以副此志不令人依依足下具示严君平司马相如扬子云皆有后不
　　谨案右一帖草书五行四十三字
　　夫人遂善平康也足下各可不冀行复面王羲之顿首
　　谨案右一帖草书三行二十一字
　　想小大悉佳蔡家賔至君情感益深唯当拨遣之耳
　　谨案右一帖草书三行二十字
　　知足下散势小差此慰无以为喻云气力故尔复以悒怛想散患得差余当以渐消息耳
　　谨案右一帖草书四行三十四字
　　吾顷无一日佳衰老之弊日至夏不得有所噉而犹有劳务甚劣劣
　　谨案右一帖草书四行二十六字
　　昨得熙廿六日书云患气悬情
　　谨案右一帖草书二行十二字
　　知足下连不快何尔耿耿善将适吾积羸困而下积日不断情虑尚深殊乏自力不能悉
　　谨案右一帖草书四行三十四字
　　小佳更致问一一适脩载书平安
　　谨案右一帖草书二行十三字
　　羲之白奉告慰反侧伏想比安和伯熊过见之悲酸大都可耳惟垂心羲之平平一日白以具
　　谨案右一帖草书四行三十六字
　　羲之白送此鲤鱼征与敬耶不在不乃邑邑不
　　谨案右一帖草书二行十八字
　　月半哀悼兼至奈何奈何得告承复下悬耿至勿勿愿不具王羲之再拜
　　谨案右一帖草书三行二十八字
　　今遣乡里人往口具也
　　谨案右一帖草书一行九字
　　廿二日羲之报近得书即日又得永兴书甚慰想在道可耳吾疾故尔沈滞忧悴解日面近不具羲之报
　　谨案右一帖草书五行四十字
　　四月廿三日羲之顿首昨书不悉君可不肿剧忧之力遣不具
　　谨案右一帖草书三行二十四字
　　羲之顿首阔别稍久眷与时长寒严足下何如想清豫耳披怀之暇复何致乐诸贤从就理当不疎吾之朽疾日就羸顿加复风劳诸无意赖促膝未近东望慨然所冀日月易得还期非远耳深敬宜音问在数遇信忩遽万不一陈
　　谨案右一帖草书九行八十八字
　　旦极寒得示承夫人复小欬不善得眠助反侧想小尔复进何药念足下犹悚息卿可不吾昨暮复大吐小噉物便尔旦来可耳知足下念王羲之顿首
　　谨案右一帖行书六行五十八字
　　卿与虞休意书有所问足下防为致诚答令旨意致来勿忘此意自决今以资严知小大疾患念劳心
　　谨案右一帖草书五行三十九字
　　四月五日羲之报建安灵柩至慈荫幽絶垂卅年永惟慕痛澈五内永酷奈何无由言苦临纸摧哽羲之报
　　谨案右一帖行书四行四十一字
　　吾昨得一日一起腹中极调适无所为忧但顾情不可言耳
　　谨案右一帖草书三行二十三字
　　侍中书书徐侯遂危笃恐无复冀深令人反侧
　　谨案右一帖草书三行十八字
　　敬豫乃成委顿令人深忧
　　谨案右一帖草书二行十字
　　适知十五日问清和为慰复得南后问不想二庾速王之始兴奴长就令人邑邑想无所至耳还具示问
　　谨案右一帖草书五行四十字
　　追寻伤悼但有痛心当奈何奈何得告慰之吾昨频哀感便欲不自胜举旦复服散行之益顿乏推理皆如足下所诲然吾老矣余愿未尽惟在子辈耳一旦哭之垂尽之年将无复理此当何益冀小却渐消散耳省卿书但有酸塞足下念顾言散所豁多也王羲之顿首
　　谨案右一帖行草十一行一百三字
　　不得临川问悬心不可言子嵩之子来数有使冀因得问示之
　　谨案右一帖草书三行二十四字
　　得袁二谢书具为慰袁生蹔至都已还未此生至到之怀吾所也
　　谨案右一帖草书三行二十五字
　　想小大皆佳知宾犹尔耿耿想得夏节佳也念君劳心贤姊大都转差然故有时呕食不已至足言年衰疾久亦非可仓卒大都转差为慰以大近不复服散常将陟厘也此药为益如君告
　　谨案右一帖草书八行七十二字
　　适太常司州领军诸人廿五六书皆佳司州以为平复此庆庆可言余亲亲皆佳大奴以还吴也冀或见之
　　谨案右一帖草书五行四十一字
　　司州供给寥落去无期也不果者公私之望无理或复是福得大等书慰心今因书也野数言疏平安定太宰中郎
　　谨案右一帖草书六行四十四字
　　近因得里人书想至知故面肿耿耿今差不吾比日食意如差而髀中故不差以此为至患至不可劳力数字令弟知问耳
　　谨案右一帖草书六行四十七字
　　疾患差也念忧劳王羲之顿首
　　谨案右一帖草书二行十二字
　　想弟必有过理得蹔写怀若此不果复斯欲难冀临书多叹吾不复堪事比成此书便大顿
　　谨案右一帖草书五行三十五字
　　廿日羲之顿首节日感叹深念君増伤灾雨君可也
　　谨案右一帖草书三行二十字
　　仆可耳力数字王羲之顿首
　　谨案右一帖草书二行十一字
　　定听他母子哀此遂不还可令未也
　　谨案右一帖草书二行十四字
　　适重熙书如此果尔乃甚可忧张平不立势向河南者不知诸侯何以当之熈表故未出不説説荀侯疾患想当转佳耳若熈得勉此一役当可言浅见实不见今时兵任可处理
　　谨案右一帖草书八行六十八字
　　二谢在此近终日不同同此叹恨不得方回知爽后问令人怛怛
　　谨案右一帖草书三行二十五字







　　逸少书为古今之冠子敬绍美家声阁帖别次二王义亦有取然琅琊王氏入帖者十六人考其谱系导敦廙为一行羲之洽劭恬为一行凝之徽之操之涣之献之珣珉廞为一行循则羣从别出者也旧所编次不依行辈于理未协今悉按其世次排类使之伦叙秩然至卷中谯周帖校大观及十七帖六十帖诸本缺为所在以下十字今依大观摹补又帖内有上下笔势连属原刻分行隔断者亦为移置期不失临池本意其行成一帖乃贾曾送张説赴朔方序见于唐文粹葢辑右军字成文者因改编第五卷末俾真迹集书不相淆混若临川帖中子嵩黄伯思谓是庾敳字敳与右军不同时姜防谓此言其子意似以为无碍但右军旣不识子嵩何不直言其子名而上溯其父字且引右军尝为临川作据理亦未安无怪启人訾议然王帖中米芾所指为伪托者颇多而又不能明斥为出自何人之手则亦存而弗论可耳御识
　　释文订异
　　王羲之适得帖中治从顾从义释王澍云当是中冷非又愦愦亦从顾释刘次庄作怏怏又来门从王澍释顾作来一非　欲东帖奕字诸家释作欲玩草法文义俱不合按谢奕为安西司马羲之旦夕帖亦及之帖葢指其人因改又云何从顾从义释一作之何非　奉对帖对对从顾从义释又兄以黄庭坚释作兄比按此帖疑有脱误　汝不帖前与从顾从义释王澍云当作前云非　日月帖疏字诸家释并同文义则安而草法不合或是疾书笔误　伏想帖何物从陈与义释刘次庄作指非又渐利从顾从义释施宿作和　诸从帖一一从唐张彦远释彦远集羲献帖语为二王书録在诸家音释之前颇为可据因酌从之　诸贤帖阔从顾从义释一作理非又远顷从王澍释顾作须非　旃帖谓须从张彦远释谓顾从义作得须施宿作顷俱非　秋中帖胛从陈与义释刘次庄作脾非　前涂帖存从施宿释姜防作荐义尚可通刘次庄作孝非又二政字顾从义云俱当作正逸少祖名正故以政代之也　驰竦帖肌从王澍释顾从义作饥非又竦从施宿释刘次庄作疏非七儿帖以毕从陈与义释按以与已通凡当作已
　　者俱仿此　彼土帖求迎从张彦远释顾从义作进非又以日诸家释并同玩笔法似是比字存考　散势帖悒从顾从义释或作胡非王澍疑是灼尚可通昨得帖悬情诸家释并同按悬字与草法不合然
　　别无可考姑仍之　奉告帖以具从施宿释顾从义作比具　鲤鱼帖征借作用与鲭同　月半帖悼诸家释并同王澍云当作忤非　乡里帖口具从顾从义释王澍云当作一一非　虞休帖患从顾从义释玩草法殊不类王澍云当作连亦未确　建安帖苦从顾从义释张彦远作告刘次庄作昔一作发并非　一起帖昨从顾从义释朱家标作闻非又顾情亦从顾释刘次庄作愿或作欣皆非　侍中帖书书诸家释并同王澍云古帖凡带下一皆作白存考又徐侯从顾从义释澍云当作涂侯亦无可据　敬豫帖豫从施宿释刘次庄作潒陈与义作像俱非清和帖适知从施宿释又二庾从顾从义释陈与义作庚一作康俱非又速王亦从顾释按明张溥刻右军集以速王之始兴为句义尚可通速或作建王或作至非　追寻帖酸塞从顾从义释刘次庄施宿作毁非　临川帖川从顾从义释一作小非　袁生帖还未顾从义云未字不出头当是乐字非又吾所也从姜防释姜云所也之间当别有一字存考顾云吾疑作无非　知宾帖不已及仓卒并从顾从义释玩已字仓字草法俱不甚合当是钩摹之失　太常帖领军从张彦远释刘次庄作镇非又以还亦从张释或作比非　里人帖得从张彦远释一作乡非又髀中从刘次庄释顾从义作骭　想弟帖不果复从刘次庄释施宿作役非又斯欲从王澍释顾从义作期欲　节日帖雨从顾从义释一作两非　仆可帖仆从顾从义释米芾作余一作深俱非　重熈帖得勉从张彦远释得顾从义作自陈与义作目俱非勉即免字　二谢帖同同从施宿释刘次庄作同之非又爽从王澍释顾从义作春义可通而草法不合施作幸幸非











　　乾隆三十四年嵗在己
　　丑春二月奉
　　勅校正宋淳化阁帖初
　　搨模勒上石
　　【谨案第三卷共五十八帖二百五十五行二千五十字】
</div>
    <div class="pagination">
<a href="钦定重刻淳化阁帖释文_page4.html">上一页</a><a href="钦定重刻淳化阁帖释文.html">1</a><a href="钦定重刻淳化阁帖释文_page2.html">2</a><a href="钦定重刻淳化阁帖释文_page3.html">3</a><a href="钦定重刻淳化阁帖释文_page4.html">4</a><span class="current-page">5</span><a href="钦定重刻淳化阁帖释文_page6.html">6</a><a href="钦定重刻淳化阁帖释文_page7.html">7</a><a href="钦定重刻淳化阁帖释文_page8.html">8</a><a href="钦定重刻淳化阁帖释文_page9.html">9</a><a href="钦定重刻淳化阁帖释文_page10.html">10</a><span>...</span><a href="钦定重刻淳化阁帖释文_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
