<!DOCTYPE html>
<html>
<head>
    <meta charset="UTF-8">
    <title>经义考 - 第 337 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 337 页/共 381 页</h1>
    <div class="content">　　诗含神雾
　　佚
　　按含神雾之辞曰齐地处孟春之位海岱之间土地污泥流之所归利之所聚律中太簇音中宫角陈地处季春之位土地平夷无有山谷律中姑洗音中宫征曹地处季夏之位土地劲急音中征其声清以激秦地处仲秋之位男懦女弱高膫白色秀身音中啇其言舌举而仰声清而扬唐地处孟冬之位得常山大岳之风音中羽其地硗确而収其民俭而好畜魏地处季冬之位土地平夷卫王郑此五国者千里之城处州之中名曰地轴以四序分配列国时阙仲春孟夏仲夏孟秋季秋仲冬国亡豳桧亦一隅之论也
　　诗汜厯枢
　　佚
　　孙防曰凡厯生于律律生于声声生于诗则诗之为厯根枢固矣作厯者三统四分皆知取诸易取诸春秋而了不及诗岂知诗之有四始五际亦如易之有九问春秋之有十端而泰否升沈皇王箓运动必关焉则其谓之汜厯枢非爽也
　　按翼奉之言曰臣学齐诗闻五际之要其説本于泛厯枢
　　诗推度灾
　　佚
　　按乙巳占引推度灾云结蝓之宿【宋均注谓营室星】天汉之宿【注天津也】卫天宿斗衡王天宿箕斗郑天宿斗衡魏天宿牵牛唐天宿奎娄秦天宿白虎气生武陈天宿大角桧国天宿招摇曹天宿张弧其所载国次星野与淮南子诸书不同
　　礼纬
　　隋志郑注三卷
　　佚
　　毛奇龄曰王制正义引礼纬文云三年一祫五年一禘羣儒因之争论不休皆此二语啓之
　　礼记默房
　　隋志宋均注二巻【七録郑注三卷】
　　佚
　　礼含文嘉
　　宋均注又郑注三卷
　　存
　　孔頴达曰礼含文嘉云殷爵三等殷正尚白白者兼正中故三等夏尚黒亦从三等按孝经夏制而云公侯伯子男是不为三等也含文嘉之文不可用宋两朝艺文志旧有谶纬七经杂解今纬书存者独易而含文嘉乃后人着为占候兵家之説与诸家所引礼纬乖异不合故以易纬附经移含文嘉于五行詹景凤曰含文嘉稽察灾祥于经旨或不相渉按大戴礼古者冕而前旒所以蔽明也綂絖塞耳所以弇聦也注引含文嘉文云悬絖埀旒为闲奸声弇乱色又虞舜以天德嗣尧注引含文嘉文云质以天德文以地德殷受天而王周据地而王也又汉书王莽传云宗臣有九命上公之尊则有九锡登等之宠谨以六艺通义经文所见周官礼记宜于今者为九命之锡顔师古注云礼含文嘉云九锡者车马衣服乐悬朱戸纳陛武贲鈇钺弓矢秬鬯也何休注公羊春秋于王使荣叔来锡桓公命传引含文嘉文云礼有九锡一曰车马二曰衣服三曰乐则四曰朱戸五曰纳陛六曰虎贲七曰弓矢八曰鈇钺九曰秬鬯皆所以劝善扶不能徐彦疏附以礼纬注云诸侯有德当益其地不过百里后有功加以九锡进退有节行歩有度赐以车马以代其歩其言成文章行成法则赐以衣服以表其德其长于教诲内乐至仁赐以乐则以化其民其居处修理房内不泄赐以朱戸以明其别其动作有礼赐以纳陛以安其体其勇猛竞疾执义坚彊赐以虎贲以备非常其内怀至仁执义不倾赐以弓矢使得专征其亢阳威武志在宿卫赐以鈇钺使得专杀其孝慈父母赐以秬鬯使之祭祀此宋均注也此文较汉书注特详又刘昭注续汉书祭祀志引含文嘉文曰礼天子灵台所以观天人之际隂阳之防也揆星度之验征六气之瑞应神明之变化覩日气之所验为万物获福于无方之原招太极之清泉以兴稼穑之根仓廪实知礼节衣食足知荣辱天子得灵台之则五车三柱明制可行不失其常水泉川流无滞寒暴暑之灾陆泽山陵禾尽丰穰故左置辟雍右立灵台其释灵台义亦该备予先后见有二本文各不同一本画云气星煇之象而附以占辞一本分天镜地镜人镜为三门门各一卷凡六十篇后题绍兴辛巳十一月观察使张师禹授而前诸书所引之文两本皆无之知非原书矣
　　礼斗威仪
　　宋均注
　　佚
　　孙防曰礼本于天殽于太一斗中者孝弟之精也故威仪系以斗神明其説而达之天
　　按礼斗威仪文见于羣书者櫽括附于后宫主君商主臣角主父征主子羽主夫少宫主妇少商主攻是法北斗而为七政审候五色也人君乘土而王其政平则日五色无主月黄而多辉鎭黄而多晕甘露降祥风至嘉谷并生水出于山江海不扬洪波被文而见凤集于林苑君乘木而王其政平则日黄中而青晕海【注不扬波】山车埀句山车者自然之车也草木丰茂松长生下有人葠上有紫气福草生庙中东海输以苍鸟君乘火而王其政平则日黄中而赤晕祥风至地生朱草梧桐楸梓长生南海输以文狐駮马君乘金而王其政平则日黄中而白晕月圆而多耀太白扬光轩辕之精散为甘露鎭星黄时则祥风至嘉雨时兰桂长生黄银见紫玉韫于深山麒麟在郊君乘水而王其政平则日黄中而黒晕辰扬光景云见醴泉出河溓【注不灾溢】紫脱长生北海输白鹿帝者得其英华王者得其根荄霸者得其附枝故帝道不行不能王王道不行不能霸霸道不行不能守其身
　　礼稽命征
　　佚
　　孙瑴曰运有兴衰教有因革皆稽之乎礼礼也者命之元也故惟礼文质可以征命
　　按春秋襄公十有六年盟于溴梁公羊传曰君若赘旒然何氏注引玉藻云天子旂十有二旒诸侯九卿大夫七士五徐氏疏云今礼记玉藻无此文惟礼説稽命征及含文嘉皆云天子旂九仭十二旒曵地诸侯七仞九旒齐轸卿大夫五仞七旒齐较士三仞五旒齐首而言玉藻误也
　　按公羊传疏引春秋纬云含天子以珠诸侯以玉大夫以碧士以贝而后汉志刘氏注所引稍异云天子饭以珠含以玉诸侯饭以珠含以珠卿大夫士饭以珠含以贝称是礼稽命征文
　　又按礼记疏引稽命征文云天命以黒故夏有圭天命以赤故周有赤雀衔书天命以白故殷有白狼衔钩又云唐虞五庙亲庙四始祖庙一夏四庙至子孙五殷五庙至子孙六
　　礼稽命曜
　　佚
　　右见太平御覧
　　礼元命包
　　佚
　　按杜氏通典引之文曰天子五庙二昭二穆以始祖而五
　　礼瑞命记
　　佚
　　右见王充论衡蔡邕明堂论其诠凤云雄曰凤雌曰凰雄鸣曰即即雌鸣曰足足
　　乐纬
　　隋志宋均注三卷
　　佚
　　孙防曰纬以配经也乐无经矣复有纬乎曲礼之乐记周官之大司乐附礼而见则乐之纬亦礼纬也
　　乐动声仪
　　宋注
　　佚
　　按动声仪文有云风雨动鱼龙仁义动君子其名书之义乎乐记疏引其文云宫为君君者当寛大容众故声宏以舒其和情以柔动脾也商为臣臣者当以发明君之号令其声散以明其和温以断动肺也角为民民者当约俭不奢僭差故其声防以约其和清以静动肝也征为事事者君子之功旣当急就之其事当乆流亡故其声贬以疾其和平以切动心也羽为物物者不有委聚故其声散以虚其和断以散动肾也若宫唱而商和是谓善太平之乐角从宫是谓哀衰国之乐羽从宫徃而不反是谓悲亡国之乐音相生者和其言声仪之动亦详矣
　　乐稽耀嘉
　　佚
　　孙防曰是书不耑述乐事但于天地人物各挹其光大而美淑者以为礼立标故其称如是
　　按耀白虎通德论作熠
　　又按孔氏疏礼记引稽耀嘉文云夏以十三月为正息卦受泰殷以十二月为正息卦受临周以十一月为正息卦受复又艺文类聚引其文云武王承命兴师诛于商万国咸喜军渡孟津前歌后舞克殷之后民乃大安家给人足酌酒郁摇【喜貎】又云殷之徳阳徳也故以子为姓周之徳隂徳也故以姬为姓又云社土地之主地濶不可以尽祭故封土为社以报功稷五谷之长谷众不可以徧祭故祀稷为神以主之也
　　乐叶图征
　　佚
　　孙防曰乐不叶则不可以征不可以征则不可以图也此论其谐而传者以成篇
　　按续汉书律厯志刘氏注引乐叶图征文曰天元以甲子朔旦冬至日月起于牵牛之初右行二十八宿以考王者终始或尽一其厯数或不能尽一以四千五百六十为纪甲寅穷宋均曰纪即元也四千五百六十者五行相代一终之大数也王者即位或遇其綂或不尽其数故一元以四千五百六十为甲寅之终也又礼仪志引乐叶图征文云夫圣人之作乐不可以自娯也所以观得失之效者也故圣人不取备于一人必从八能之士故撞钟者当知钟击鼓者当知鼔吹管者当知管吹竽者当知竽击磬者当知磬鼓琴者当知琴故八士曰或调隂阳或调律厯或调五音故撞钟者以知法度鼔琴者以知四海击磬者以知民事钟音调则君道得君道得则黄钟防宾之律应君道不得则钟音不调钟音不调则黄钟防宾之律不应鼔音调则臣道得臣道得则太簇之律应管音调则律厯正律厯正则夷则之律应磬音调则民道得民道得则林钟之律应竽音调则法度得法度得则无射之律应琴音调则四海合岁气百川一合德鬼神之道行祭祀之道得如此则姑洗之律应五乐皆得则应钟之律应天地以和气至则和气应和气不至则天地和气不应钟音调臣下以法贺主鼓音调主以法贺臣磬音调主以德施于百姓琴音调主以德及四海八能之士常以日冬至成天文日夏至成地理作隂乐以成天文作阳乐以成地理又五行志引叶图征文曰五凤皆五色为瑞者一为孽者四一曰鹔鹴鸠喙圆目身义戴信婴礼膺仁负智至则旱疫之感也二月发明乌喙大颈大翼大胫身仁戴智婴义膺信负礼至则丧之感也三曰焦明长喙疏翼圆尾身义戴信婴仁膺智负礼至则水之感也四曰幽昌鋭目小头大身细足胫若鳞叶身智戴信负礼膺仁至则旱之感也考乐纬别有五鸟图后一条疑即五鸟图文
　　乐五鸟图
　　七録一卷
　　佚


　　经义考卷二百六十五
　　钦定四库全书
　　经义考卷二百六十六
　　翰林院检讨朱彞尊撰
　　毖纬【四】
　　春秋纬
　　七録宋均注三十卷【新唐志三十八卷】
　　佚
　　春秋演孔图
　　佚
　　何休曰得麟之后天下血书鲁端门曰趋作法孔圣没周姬亡彗东出秦政起胡破术书记散孔不絶子夏明日徃视之血书飞为赤乌化为白书署曰演孔图中有作图制法之状
　　孙防曰此耑为血书鸟图而述故以演孔立名按其书虽曰演孔并及孟子生时有五色云之瑞云
　　春秋孔録法
　　佚
　　春秋説题辞
　　佚
　　孙防曰撰书者綂诸纬之义而绎其文
　　按説题辞文多系泛论其言雨雪曰盛阳之气温暖为雨隂气薄而胁之则合而为电盛隂之气凝滞为雪阳气薄而胁之则散而为霰一岁三十六雨天地之气宣十日小雨应天文也十五日大雨以斗运也大节二十四小节十二功德分也故一岁三十六雨其言嘉禾曰天文以七列精以五故嘉禾之滋茎长五尺五七三十五神盛故连茎三十五穗以成盛德禾之极也余不具録
　　春秋元命包
　　佚
　　张衡曰春秋元命包中有公输班与墨翟事见战国非春秋时也
　　孙防曰元大也命者理之隐深也包言乎其罗络也万象千名靡不括也
　　按是书虽佚而其文存于今者较他纬为多其言三才畧备如曰天不足西北阳极于九故周天九九八十一万里天如鸡子天大地小表里有水日左行周天二十三万里日圆望之广尺以应千里日尊故满明故精在外常盛无亏也阳数起于一成于三故日中有三足乌太隂水精为月两设以蟾蜍兎者隂阳相居明阳之制隂隂之倚阳也隂阳聚而为云和而为雨扬而为雪合而为雷激而为电交而为虹霓散而为露凝而为霜怒而为风乱而为雾雾隂阳之气也霜以杀木露以润草岁之为言遂也三年一閠以起纪也冬至百八十日春夏成夏至百八十日秋冬成合三百六十日岁数举阳气数极于三故时三月阳数极于九故三月一时九十日正朔三而改文质再而复天人同度正法相受日月出内道璇玑得常五星皆大其事亦大皆小其事亦小早出为盈盈者为客晚出为缩缩者为主同舍为合相陵为鬭此言乎天也其曰地承气而立载水而浮自东极至于西极五亿十万九千八百八歩所以右转者气浊精少含隂而起迟故右转迎天佐其道也地出云起雨以合从天下勤劳出于地功归于天此言乎地也其曰昴毕闲为天街散为冀州分为赵国牵牛流为扬州分为越国轸散为荆州分为楚国虚危之精流为靑州分为齐国天氐流为徐州别为鲁国五星流为兖州分为郑国钩钤别为豫州井鬼散为雍州分为秦国觜参流为益州箕星散为幽州分为燕国营室流为并州分为卫国之鎭此兼言乎星土也其曰五气之精交聚相加隂阳之性以一起人副天道故生一子头上圆象天气之府也岁必十二故人头长一尺二寸顔之言气畔也阳立于五故顔博五尺天有摄提人有两睂为人表候阳立于二故睂长二寸舌之为言达也阳立于三故舌在口中者长三寸象斗玉衡隂合有四故舌沦入嗌内者长四寸唇者齿之垣也肝者木之精目者肝之使也肺者金之精鼻者肺之使也心者火之精耳者心之候也火成于五故人心长五寸肾者水之精隂者肾之写也脾者土之精口者脾之门戸也脾为胃之主胃者谷之委也膀胱者肺之府也发精散为须髯脑之为言在也人精在脑膏者神之液也掌圆法天以运动指五者法五行阳立于三故人三寸而结隂极于八故人旁八干长八寸脐者下流竝防合为脐腹腰上者为天阳之状也腰而下者为地隂之象也数合于四故腰周四尺髀之为言跂也隂二故人两髀此言乎人也其曰元者气之始也春者四时之始也王者受命之始也正月者政教之始也公卽位者一国之始也此则其书冠以春秋之名之义也
　　春秋包命
　　七録二卷
　　佚
　　按隋志注有春秋包命二卷疑即元命包
　　春秋文曜钩
　　佚
　　孙防曰大率阐星曜而幽曲言之故曰钩
　　按郑康成注周礼云五帝五色之帝苍曰灵威仰太昊食焉赤曰赤熛怒炎帝食焉黄曰含枢纽黄帝食焉白曰白招拒少昊食焉黑曰汁光纪颛顼食焉其説本于文曜钩又星土占云斗者天之喉舌布度定纪分州系象华岐以北龙门积石至三危之野雍州属魁太行以东至碣石王屋砥柱冀州属枢三河雷泽东至海岱以北兖州青州属机防山以东至江南防稽震泽徐扬之州属权大别以东至雷泽九江荆州属衡荆山西南至岷山北距鸟鼠梁州属开阳外方熊耳以至泗水陪尾豫州属瑶光此九州属北斗星有七州有九但兖青徐扬并属二州故七星主九州也其文亦本文曜钩
　　春秋运斗枢
　　佚
　　孙瑴曰此耑述璿玑不及众星故以斗名篇
　　按春秋昭公二十有五年经书有鸜【公羊作鹳】鹆来巢三传皆同独运斗枢文曰有鹳鹆来巢于榆见公羊传疏
　　又按运斗枢主言北斗测验而作故其文曰北斗七星第一天枢第二璇第三玑第四权第五玉衡第六开阳第七瑶光第一至第四为魁第五至第七为杓合而为斗居隂布阳故称北斗枢星散而为麞为虎为象又为云母璇星散而为橘为姜机星散而为鷃为雉为鹑为菝葜权星散而为蘼芜玉衡散而为鸡为鸱为兎为鼠为李为桃为椒为荆为榆又为菖蒲瑶光散而为人蓡为象为鹿为麋为乌为雀为燕为鹊为鹰为天枢得则景星见甘露零鸾鸟集朱草生失则虎衔鱼璇星得则嘉禾液失则姜生翼机星得则狐九尾失则鹑生鷃无头权星得则日月光乌三足玉衡得则麒麟生百兽率舞灵跃椒桂连万人寿不明则菖蒲冠环李生雄鸡五足瑶光得则醴泉陵出黑芝乌反哺不明则人蓡不生服翼九足彘生鹿携则服翼两头竝翔失则兎出月
　　春秋感精符
</div>
    <div class="pagination">
<a href="经义考_page336.html">上一页</a><span>...</span><a href="经义考_page332.html">332</a><a href="经义考_page333.html">333</a><a href="经义考_page334.html">334</a><a href="经义考_page335.html">335</a><a href="经义考_page336.html">336</a><span class="current-page">337</span><a href="经义考_page338.html">338</a><a href="经义考_page339.html">339</a><a href="经义考_page340.html">340</a><a href="经义考_page341.html">341</a><a href="经义考_page342.html">342</a><span>...</span><a href="经义考_page338.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
