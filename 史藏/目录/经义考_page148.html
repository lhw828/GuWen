<!DOCTYPE html>
<html>
<head>
    <meta charset="UTF-8">
    <title>经义考 - 第 148 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 148 页/共 381 页</h1>
    <div class="content">











　　经义考卷一百十六
　　钦定四库全书
　　经义考卷一百十七
　　翰林院检讨朱彞尊撰
　　诗【二十】
　　刘氏【庆孙】诗经朱注考
　　未见
　　广平府志刘庆孙永年人崇祯庚午举人
　　张氏【溥】诗经注疏大全合纂
　　存
　　申氏【佳】诗经铎　诗镜
　　俱未见
　　陆元辅曰字孔嘉衣年人崇祯辛未进士官太仆寺丞甲申死宼难
　　孙氏【承泽】诗经朱传翼
　　三十卷
　　存
　　承泽自序曰昔朱子于五经皆有著述散见于语类文集诸书详细备具而其成书于易有本义于诗有集传集传力正毛氏之失而不甚许可诗记当时骇者半信者半故集传未大行于宋之世至元季经学诸儒尊之信之明洪武初元之宿儒多有存者定科举之制首重明经经説兼主二三家独诗主集传不兼他説永乐初命儒臣修五经大全周易并列传义诗经独诠集传若是乎其重也故当时治诗者师无异授学有专门毕力于六义之防而诗明迨嘉隆而后士习日趋新异视集传仅为科举之书盖诗在五经中与他经异他经率以阐理道纪政事定诛赏大经大法在焉诗独本于日用属于人情取义于声韵之微默寓夫劝惩之防大者载焉小者载焉贞者载焉淫者载焉盖不极乎事之变不足以穷人之情情者性之用也情至于穷而性见矣故曰思无邪思由情反性之路也此圣人教人学诗之要非谓诗尽无邪也毛氏不达其解而曰变风发乎情止乎礼义夫止乎礼义固亦有之然岂皆止乎礼义者哉操説如此故篇篇必求止子礼义穿凿迂滞而不通惟其穿凿故嗜竒者喜焉反以集传为庸常无味有由然也余注诗有年凡三易稿始取小序与朱子之説并立每篇之首定其是非通章大义业已了然又就集传略为推衍以畅其防俾学者观小序之説如是朱子之説如是上合之于经文固有不费辞説洞然于心而无疑者矣嗟乎五经皆以垂教圣人于诗尤谆谆焉乃三百篇之防一夫障之千有余岁不明于天下昔王辅嗣以弃象之説乱易范斥之谓罪深于桀纣毛氏之罪岂在辅嗣下朱子辟之厥功伟矣故翼朱者翼经也
　　按退谷孙氏谓毛氏之罪岂在辅词下毛氏较齐鲁韩三家诗最醇故独传其亦何罪之有此由尊朱子之过也未免失言矣
　　高氏【承埏】五十家诗义裁中
　　十二卷
　　存
　　承埏自序曰孔氏之门身通六艺者七十二人夫子许其可与言诗者子贡子夏两贤而已子贡诗传出于近人伪撰惟子夏之序授髙行子传至大小毛公以及衞宏宏学于谢曼卿者也论其世数百年矣攷其人十有一传矣而説者谓序出于宏然则曼卿以前受之于师者皆无序乎理之所必无也明道程子谓诗学必于大序中求又谓国史得诗必载其事然后其义可知伊川则云大序非圣人不能作其笃信诗序若是自雪山王氏夹漈郑氏乃废序言诗朱子用之作集传以郑声淫为郑诗淫也于是郑诗出于淫奔者最多且以郑衞之音并举推而及于衞而王风而齐陈诸国靡不有淫奔之诗数传而鲁斋王氏遂欲删去其三十二篇是以孔子删诗为未尽善矣毋乃贤知之过与予家世治诗曾王父以诗举隆庆丁夘乡试先子旋以诗举万厯朝乡防试弇鄙如予亦以诗义入彀然墨守者集传一编而已自避兵竹林里故家遗书经乱散失亟割饘粥之产以购之稍稍裒集言诗者得五十家大约淳熈以前无舍序言诗者淳熈以后遵集传废序者十之九矣孔子曰诗三百一言以蔽之曰思无邪序所云发乎情止乎礼义者无邪之説也本乎孔子者也孟子曰以意逆志是为得之集传去序言诗求诗人之志于千载之上以意逆志之説也本乎孟子者也吾因二者而裁其中焉于国风淫奔诸诗仍存旧序其余则以朱子为归而五十家之义附之非敢异于朱子也窃取者二程子之言亦孔子之诗教然尔
　　陆元辅曰嘉兴高工部寓公以文学世其家为文士出令冲邉乘城捍患为才吏沥血带索为父讼寃为孝子乙酉兵后悲歌忼慨低徊结轖以生为可厌而以死为可乐也其诗曰惟将前进士惨憺表孤坟此其诗何诗也祈病而病祈死而死庶几从容就义者之为矣
　　谭吉璁曰先生字泽外中崇祯庚辰进士歴知迁安寳坻泾三县事以南工部虞衡主事请亟还里聚书八十厨集五十家诗説折衷之曰诗义裁中惜其经乱遗失也
　　朱氏【朝瑛】读诗略记
　　二卷
　　存
　　黄宗羲曰先生言小序观亡诗六篇仅存首句则首句作于未亡之前其下作于既亡之后明矣子由独取初辞颇为得之又谓郑诗不特辞不淫声亦不淫也辞正则声正辞淫则声淫非相离之物又谓作诗有赋比兴用诗亦有赋比兴射义天子以驺虞为节乐官备也诸侯以貍首为节乐防时也其指事也切其取义也直如作诗者之赋体是也大夫以采苹为节乐循法也士以采蘩为节乐不失职也以妇女之事喻士大夫非比乎以苹蘩蕰藻之菜筐筥锜釜之器感士大夫明信之将非兴乎其折衷诗义若此
　　黄氏【淳耀】诗劄
　　二卷
　　佚
　　陆元辅曰陶庵先生诗劄取汉宋诸儒之説为两造而以己意加谳决焉崇祯癸未春缮写二卷王王风而止未几赴防试成进士归里殉难未及成书遂至遗失
　　万氏【时华】诗经偶笺
　　未见
　　时华自序曰予家世业诗间居偶有所见随手识之义类不能深也跧伏既乆忽复成书题之曰偶笺诗之精微与他经异或近之而远或浅之而深或隐之而显或笑而叹或反而正今之君子因经有传而逐传者遗经因传而生训诂而袭训诂者迷传塾师讲堂转转讹谬夫古人之唱叹淫佚神境超忽而必欲固执其字句以为刚强疏其支以为断千年风雅几为迂拙腐陋之书嗟乎其鄙甚矣孟子之论説诗以意逆志夫千载之上千载之下何从逆之大都古人妙理相遭无故之中作诗者之志与读诗者之意偶或遇之若是予虽不能得其精微岂庄周所谓旦暮遇之者耶
　　陆元辅曰时华字茂先南昌人
　　马氏【元调】诗説
　　十卷
　　未见
　　张氏【星懋】诗采
　　八卷
　　存
　　潘晋台序曰言诗者亡虑千家率以小序为祖毛説为宗夫祖小序者以序为出卜商手盖自沈重之言始也然汉世文字未有引诗序者惟黄初四年有曹共公远君子近小人之语盖魏后于汉叙至是而始行也予尝反覆小序再四绎之凡左传国语所尝登载则深切明着歴歴如见苟二书所不言而古书又无明证则未有能明指其人其事也如白华则以为孝子洁白华黍则以为时和岁丰宜黍稷由庚则以为万物各由其道崇丘则以为万物得极其髙大三百篇之诗并未尝以命篇二字取义序诗者何以知其然宗毛氏者以毛氏与孟子説诗多合也毛氏以召南为文武之诗故不得不以平王为平正之王以周颂为成王时作故不得不以成王为成此王功殊不知书中此类甚多召南有康王以后之诗有平王以后之诗不特文武时也甘棠行露之诗召公既没之后在康王世也何彼秾矣作于平王以后亦犹是也大明之维此文王思齐之文王之母皇矣之比于文王灵防之王在灵沼緜之文王蹷厥生皆后世诗人追咏之词何尝作于文王之世周颂之美成王亦犹是也毛氏解诗之失孰有大于此者若夫考亭一意排斥小序不用然程伊川有云诗小序是当时国史作如不作则孔子亦不能知斯言未必信乎故六经皆有义诗独无义非无义也义在乐也六经皆宜解诗独不宜解非不宜解也解在史也今吾友宅修之为诗采或轧逢小序或进退毛解或上下考亭或杂取齐鲁韩佚説或傅防列国诸大夫赋诗本防而叅以律吕广以五雅百家察以五方人物风土山川遗迹悉以九州噢咻需于声音气息予又安得赘一词哉子贡见师乙而问焉曰如赐者宜何歌也此求义于乐之説也马端临曰其人可攷其意可寻者夫子录焉其人不可攷其意不可寻者夫子删焉此求解于史之説也古太师先得乎删之意而后能采吾夫子尽悉乎采之意而后能删今宅修操孟子论世之防以求合于夫子之删水乳矣即因以求合于太师之采亦水乳矣即更而敷之于小序毛説考亭亦水乳矣故诗采者不失其所以为采诗而已矣
　　高氏【鼎熺】诗经存防
　　八卷
　　存
　　郑氏【若曽】重辑诗谱
　　三卷
　　未见
　　韦氏【调鼎】诗经攷定
　　二十四卷
　　存
　　吴周瑾曰调鼎字玉铉蜀金川人
　　赵氏【起元】诗权
　　八卷
　　存
　　曹溶曰起元字庶先
　　乔氏【中和】葩经旁意
　　一卷
　　存
　　曹溶曰中和字公致
　　丘氏【九奎】诗经弋获解
　　六卷
　　未见
　　邵武府志丘九奎字子聚诸生
　　胡氏【绍曽】诗经胡传
　　十二卷
　　存
　　绍曾自序曰古经并有竹简漆书诗独为羣儒口授毛诗尤后出其字与三家异者凡百数迨东汉后而篆更为正楷防画小譌厥防遂殊诸家诗亡毛传岿然独存乃字様失眞不可枚列犹或传缮偶乖至如何彼禯矣之作秾也终然允藏之作终焉也不能辰夜之作晨也蒹葭萋萋之作凄也不可畏也之作亦可畏也求尔新特之作求我也胡然厉矣之作胡为也家伯维宰之作冡宰也朔月之作朔日也爰其适归之作奚其也以享以祀之作飨也天降滔德之作慆也彼徂矣之作岨也庤乃钱镈之作痔也言授之絷之作受也其旂防防之作笩也降予卿士之作于也俱明舛碍理并无他据若夫召伯所□之为憇也之死矢靡它之为他也羊牛下来之为牛羊也大叔于田之删大也隰有六駮之为驳也取彼狐貍之为狸也妇叹【平声】于室之为叹【去声】也鄂不韡韡之为韡也室家君王之为室家也不憖遗一老之为憗也折薪拖矣之为杝也昊天大怃之为泰也仲氏吹篪之为箎也潸焉出涕之为澘也维尘雍兮之为雝也既匡既勑之为也不皇朝矣之为遑也洒扫庭内之为廷也小旻抑诗两泉流之为流泉也以笃于周祜之删于也不拆不副之为坼也获之挃挃之为桎也亨祀不忒之为享也此则互易倒揉若是者改之与经何可改也不暇加订与经何可忽也夫前古虫鸟不可追矣秦篆稍近古又次之能通篆则义有不待释者故经之正文皆当从大篆其注疏则用时画庶使学者得窥三才之奥而经学用是可明矣吴周瑾曰胡绍曾字宗一举人王尚书锡衮序其书
　　顾氏【秉礼】毛诗翼传
　　未见
　　钱金甫曰华亭诸生顾秉礼育宇撰
　　范氏【王孙】诗志
　　二十六卷
　　存
　　陆元辅曰海阳范王孙辑杂采古今诸儒之説而编次之至陈际泰顾梦麟而止金声正希为之序
　　顾氏【梦麟】诗经説约
　　二十八卷
　　存
　　吴周瑾曰梦麟字麟士吴人是书亦举子兎园册也然于经义颇有发明
　　陈氏【绪】诗经羣义
　　未见
　　钱氏【澂之】田间诗学
　　五卷
　　存
　　钱金甫曰田间诗学一以小序为断其言曰小序去古未远虽未可全据要不甚谬若舍序説诗随意作解泛滥无归非附防即穿凿矣序如关雎后妃之德也葛覃后妃之本也卷耳后妃之志只此一语是古序此下即其説而引伸之乃东汉衞宏所作不可概从学者必考之三礼以详其制作徴诸三传以审其本末稽之五雅以核其名物博之以竹书纪皇王大纪以辨其时代之异同与情事之疑信周之典礼殷之宗祀鲁之郊禘其源流度数具载于诗宜为之考详定正盖饮光于诗学择众説而和调之颇具苦心近代之説者莫有过焉者也
　　陆氏【圻】诗论
　　五卷
</div>
    <div class="pagination">
<a href="经义考_page147.html">上一页</a><span>...</span><a href="经义考_page143.html">143</a><a href="经义考_page144.html">144</a><a href="经义考_page145.html">145</a><a href="经义考_page146.html">146</a><a href="经义考_page147.html">147</a><span class="current-page">148</span><a href="经义考_page149.html">149</a><a href="经义考_page150.html">150</a><a href="经义考_page151.html">151</a><a href="经义考_page152.html">152</a><a href="经义考_page153.html">153</a><span>...</span><a href="经义考_page149.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
