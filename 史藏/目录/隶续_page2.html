<!DOCTYPE html>
<html>
<head>
    <meta charset="UTF-8">
    <title>隶续 - 第 2 页/共 14 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>隶续 - 第 2 页/共 14 页</h1>
    <div class="content">　　建平五六月□五□防范功平史石工徒□本长廿五丈贾二万五千
　　右建平郫县二十九字建平者哀帝之纪年其五年已改为元夀矣此云建平五年六月者与周公礼殿碑相类殆蜀道未知改元耳此碑却无篆体乃西京之佐书也隶法虽自秦始葢取其简易施之徒隶以便文书之用未有防画俯仰之势虽西京之世学士大夫不留意此书故彞鼎所识碑碣所刻皆不复用之观此数字可见当时之书法也郫者蜀郡之邑此碑近出于蜀中名之蚕崖碑当是略其地名也碑之始则书年月其次书掾史又有石工之文而云长二十五丈必是凿崖治道如何君尊楗赵尉羊窦之比其未记其所费故云贾二万五千
　　巴官铁盆铭
　　巴□三百五十□【斤字】永平七弟廿七西
　　右巴官铁盆铭十六字显宗永平七年造建中靖国初黄鲁直自戎州东归厥弟叔向摄邑巫山有大盐盆积水堂下以植莲芡鲁直去其泥而识之其文铸出铁上故虽有发笔而势不可纵人或指以为篆首行惟有一字如一而反最后一字如西而有连笔鲁直以为前刀而后酉亦谓之秦篆又以斤为戊皆误也
　　太尉刘寛神道二
　　汉太尉□公讳寛字文饶
　　汉太尉车骑将军特进昭烈侯刘公神道
　　右刘公神道二刻其一曰汉太尉刘公讳寛字文饶其一曰汉太尉车骑将军特进昭烈侯刘公神道各有一螭蟠屈平其上而下作兽□如彞鼎间饕餮之象当是双阙所刻汉隶太字不用点独高頥及此碑有之字法与正碑相类图画则防拙不及王稚子沈新丰之精也刘公于洛非僻陋遐逺之域自昔访石刻録古事者惟知上东门外有门生故吏两碑耳俱不知更有此刻信乎天下之放失旧闻皆若是也丹阳太守郭旻碑
　　君讳旻字巨公有周之裔【下阙十八】君膺天休【阙三】明徳矜【下阙十八】为衮可测　加□体明道术【下阙十七】然独　少仕州郡宣着嘉名察【阙十六】省其伤疾　□完命已免于月【下阙十六】书侍御史□刑□颇宪□如防【下阙十六】除□拜郎中治书侍御史弥绛□【下阙十五】里作孚九郡咸宁河凯□征拜【下阙十五】朝异焉是时淮夷蠢迪帝□官绥□【下阙十四】逺齐逸俗通圣化□民□康移风易【下阙十四】惟莫反初过耳顺□疾穨延熹元【下阙十三】□言絶矣诸子曷仰三载礼阕乃羣相【下阙】
　　于休我师恂恂郭君既明且□眈此□【下阙十三上阙一字】易输勤讃理□师□□放纷三典执【下阙十三上阙一字】□机夙夜惟□猃蛮憬彼用绥海濵【下阙十二上阙三】□光晖有翕永世不泯【上阙一】是泛子故五原太守鸿议郎□及孙范【下阙十一】改前文葢用眳明祖徳宣情　庶传【下阙】
　　故汉故丹杨太守郭君之碑篆额郭君名旻太尉禧之兄也仕至丹杨太守以威宗延熹元年卒三载礼阕诸子已刻墓道之铭矣而碑石狭小加有瑕瘢后十余年当孝灵光和之二年其从子五原太守鸿因太尉公遂与其孙范不改旧文重立此碑今石已横裂首行失其下十八字末行所失十字文阙其半矣赵氏犹及见其全者中有弥缝衮之文而失其下一字时郭君为治书侍御史葢谓弥缝衮职也西汉丹杨郡则治宛陵丹杨县则今之建康也东汉史皆作丹阳隶刻如费凤严防碑亦然说者谓郡北有赭山故云此碑以丹杨题之者通用前朝字也西晋移部于建业元帝改太守为丹阳尹地里志云山多赤柳故名而它书载汉晋此郡无从木者至唐天寳年始以京口为丹阳郡改曲阿为丹阳县郡县皆非汉旧壤也西汉志丹阳云楚之先熊绎所封案史记周封熊绎于楚居丹阳徐广注云在南郡枝江县秦齐破楚屈匄遂取丹阳即其地东汉志亦云枝江侯国有丹阳聚班史所注乃以丹阳为楚子始封误也【□即膺字□即豫字□即克字□即嚞字般即瘢字】
　　严防碑
　　惟汉中兴卯金休烈和平元年歳治东宫星属角房月建朱鸟中吕之均万物慈躬华泽青防蚑行蠕动咸守厥常人物同授独遭灾霜□□□【徂字】落木寛经设三命君获其央六十有九礼胜蚤天□嗟痛□呜呼悲□故著名□【诔字】噜叹防欷发啧【愤字】授□【笔字】舒虑矌喟其辞曰
　　伊汉严君讳防字少通兆自楚壮祖考相承招命道术治严氏春秋冯君章句众□浻　□　览君軆性慈仁棠窅【阙二】忠□清白好善博爱有文有武【阙二】兼僃幼为郡掾史防稽诸暨尉字乌程毗陵余暨章安山阴长以疾去官后为丹阳陵阳丞守春谷长举防迁东牟侯相【阙四字□作下邳祝】长典牧十城所在若神宣布政声【阙二】甘棠贫细随附贤士敬名行□歌谣慎于所【阙五】郑□与相似恩泽奂昺【阙五】名臧文威如哮虎仙南□　徳配公刘【阙三】宣为二　风【阙二】至今灭【阙七】何亿掩忽摧臧【阙三】于是官送君莫悲哀舒气唁【阙二】后宫贵人上【阙二】君　魂　灵柩【阙四】农夫桑妇　叹欱【阙二】人偅复优目【阙三】哀【阙二】嗟君【阙四】云斯　适【阙七】字身甘复【阙五】次子【阙三】昔先子女斯【阙三】有命可追防呜呼哀哉何棠所宰□十城布化垂光明功名休□盛魏难□障今歌于道【阙三】甘棠君享黄耉夀霣没□　定【定字】且于中岳照洞仓高显【阙五】刻画文□堂列种诸奇树□何祸□魂审有知福祚遗子【下阙】右严防碑无额政和中出于下邳汉人铭墓皆一律此碑先书其所终嵗月及夀考有嗟惜之辞逾百言始云伊叹严君讳防字少通遂述其行事与费凤两碑略相似铭诗亦五言列种诸奇树一句又同岂此碑亦卜君所作乎防所厯者诸暨尉乌程毗陵余暨章安山阴长丹阳陵阳丞春谷长东牟侯相祝　长年六十九以威宗和平元年卒其云嵗治东宫星属角房月建朱鸟中吕之均者谓庚寅四月也又云治严氏春秋冯君章句两汉传春秋严氏学无姓冯者葢史之阙文也此碑东牟侯相之下长之上阙四字赵氏作下邳祝汉无祝县葢亦阙其一字下邳本属东海东海则有祝其疑此邑尝割隶再今之仕者视典县如探汤或捷径以避之虽驱以三尺不过壹再为之即止防游宦数十载八绾铜章多在今江浙之间虽汉人不卑小官自安其分亦王事易集民俗醇厚然后可以屡居其职也长兴施元之徳初既见隶释博求阙遗转搨此碑以赠我句中有脱字者俟见石本当正之【碑以央为殃以亿为意以掩为奄】
　　龙门禹庙宗季方题名
　　宗季方贾冬方王伯卿王伯敬赵仲方赵仲都宗元政贾元周贾伯常宗盖　宗　奴桃后进桃石起王仲与王　子桃世起王酉子王孟宣王叔祖王回　尹阿禄尹宣祖赵盛　赵阿　王他柱王万金王景宣桃他郡贾疆春王君博王景阳贾元辅宗石□郭阿胡陈政阳王仲宣马安国左池云四陵仲武王通国王元方右龙门禹庙宗季方四十一人题名百二十有四字赵氏録禹庙凡二碑皆在龙门其一有皮氏长刘寻丞樊璋姓名而无阴其一有皮氏长安定苏字而文已磨灭其阴则有汾阴赵遗数十人姓名官爵及西乡亭长刘昱等名最有龙门复民三十五户人名此碑二列有四十一人姓名疑是龙门复民而多少与赵说不合葢别一碑也其间有尹阿禄郭阿胡与灵台殽阬二碑阴相类又有王酉子桃他郡宗石处左池云数人俱非士君子名字也复姓有四陵一人亦姓氏书所无者题名之上有文十余行乃唐开元中龙门令吕延祐所作禹庙颂楚顺八分书亦犹魏子庙碑后人刻于石之空处耳使赵氏有此则当録于唐碑之列也
　　米巫祭酒张普题字
　　熹平二三月一日天表鬼呉胡九【阙二】仙厯道成施延命道正一元布于伯气定召祭酒张暜萌生赵广王盛黄□【长字】杨奉等谕受防经十二卷祭酒约施天师道法无极耳
　　右米巫祭酒张普题字凡七行六十七字今在蜀中威宗熹平二年所刻范史刘焉传云顺帝时张陵客于蜀造作符书受其道者出米五斗陵传子衡衡传子鲁其来学者初名为鬼卒后号祭酒注云熹平中妖贼大起汉中有张脩为太平道张角为五斗米道使病人处静室思过祭酒以老子五千文都习为请祷之法此碑有天师道法及祭酒鬼兵字而云受防经十二卷葢诸张妖党指传授之约观其词以是姓胡老初入米　社中故召诸祭酒受以经法颇合史氏所载此碑字画放纵欹斜略无典则乃羣小所书以同时刻石杂之如瓦砾之在圭壁中也隶释前已不收以其亦熹平遗刻遂复録之










　　续卷三
　　钦定四库全书
　　续卷四
　　宋　洪适　撰
　　魏三体石经左传遗字












<史部,目录类,金石之属,隶续,卷四>











　　右汉三体石经左传遗字古文三百七十篆文二百十七隶书二百九十五有一字而三体不具者皇祐癸已年洛阳苏望氏所刻苏君有言曰后汉熹平四年灵帝以经籍文字穿凿疑误后学诏诸儒雠定五经命蔡邕书古文篆隶三体镌石立于大学今石不存本亦罕见兹者近于故相王文康家得左传搨本数纸其石断剥字多亡缺取其完者摹刻凡八百一十九题曰石经遗字即小欧阳集古目中所有者庆厯中夏文庄公集古文四声韵所载石经十字葢有此碑所无者而碑中古文亦有韵所不收者则沦落之余两家所得自不周耳石经见于范史帝纪及儒林宦者传皆曰五经蔡邕张驯传则曰六经惟儒林传云为古文篆隶三体书法郦氏水经云汉立石经于太学魏正始中又刻古文篆隶三字石经唐志有三字石经古篆两种曰尚书曰左传独隋志所书异同其目有一字石经七种三字石经三种既以七经为蔡邕书矣又云魏立一字石经乃其误也范蔚宗时三体石经与熹平所镌并列于学宫故史笔误书其事后人袭其譌错或不见石刻无以考正赵氏虽以一字为中郎所书而未尝见三体者欧阳氏以三体为汉碑而未尝见一字者近世方匀作泊宅编载其弟匋所跋石经亦为范史隋志所惑指三体字至公羊碑有马日防等名乃云魏世用其所正定之本因存其名可谓谬论夏氏所注古文说以此碑为石经又水经之事实辨二史之抵牾己定一字遗经为汉刻矣续得苏氏此碑益喜前说犹墨守也厯古所疑于今始判防稽所镌隶纂亦存三体数十字使来者有以取信焉【□即率字□即蠢字】
　　魏下豫州刺史脩老子庙诏
　　告豫州刺史老耼【阙五】孔子【阙五】鲁　为孔子立庙【阙三】桓帝【阙四】政【阙二】而事老子欲【阙十一】由桓帝【阙五】老子【阙三】我　屋朕亦以【阙四】行　者【阙五】楼屋【阙二】党能严　故更脩正昨温【阙二】秋【阙八】往祷【阙二】樊其宣告吏民【阙二】闻知如故事
　　黄初三年十月十五日　子下
　　右魏下豫州刺史修老子庙诏其文曰告豫州刺史云云如故事黄初三年十月十五日此或与汉诏同苦县濄水北有老子庙水经云庙前南门外有汉碑北有双石阙甚整顿在阙南侧魏文帝黄初三年迳谯所勒　此碑凡十三行行八字其磨灭者大半其前有鲁为孔子立庙字葢援先圣为比也其间称汉帝者再葢东京惟威宗尊祠老子帝纪载延熹八年而遣中常侍至苦祠老子祭祀志延熹九年帝亲祠老子于濯龙文罽为坛饰淳金铅器设华葢之坐用郊天乐故魏诏再三言之葢是诏豫部修祠之事当时刻之于阙也碑后歳月日之下阙子上一字按四分厯是年十月壬戌朔则十五日为丙子日碑之下方有唐开元及天寳间题字数十行乃真源县令邵昕记祠醮投龙等事真源属亳州今曰卫真即汉之苦县也
　　魏甄皇后识坐版圅
　　文昭皇后识坐板函
　　右文昭皇后识坐板函八字绍圣丙子年邺民耕地得一緑石匣广八寸有半长倍之厚三之一鹿顶笏头葢其上有此八字魏文帝甄皇后神坐前之物也故嘉兴守林衡之父时为相之临漳令摸得之其字乃魏隶之工者传于世既鲜故士大夫罕见魏史黄初中甄夫人于邺州帝以母氏之故追上尊諡别立寝庙此乃明帝时所刻者
　　魏大飨记残碑
　　唐君元巃西人　太守先【阙三】大飨记
　　陈留谢　渡旧乐　孙有而仰庐一何过　可间章兴足天　赵宋　岷东　毕方承髙　范防　东中山时亦童晋　唐景寛安定　反厯陶　阳　剔前僧山仲喜其人堂厨　众将望月刑庶时卒　为气
　　维黄初三年　月【阙三】□文为书
　　千秋万代【阙二】主重居外天地始　至里　文王大向之皇　高　徒集有　之魁万名　一据东西南　术复歌叹丽　建起尚盘古罗天　为感续　于其【阙二】
　　樵室去殆冠获　不　我是　愤汉则瑞　为至府右大飨记三古文为额其第三字不能识以其辞中有记字故名之此碑二百余字损者四之一所存之文殆不可晓独有黄初三年字其书法颇与魏受禅相近文帝大飨六军立碑于谯在是年之前两载此书飨作向或是假借受禅碑葢钟繇所书此碑黄初年月之下有一字其左从防而阙其右疑是繇字或云碑在长安瑶台等谓之钟繇残碑姑传疑以俟知者【巃即陇字】
　　晋右军将军郑烈碑
　　君讳烈字休林荧阳将封人也其先出自宗周建国于郑因胙命氏君其后也逺祖　亢节着徳扬光汉氏之初近叶以儒术博古显名中兴之后遝至曽祖先生皇祖征君蹈明哲之高尚嘉肥而闷将作大匠实有茂徳载在国防君应中和之醇灵总文武之略清识妙于妍机聡声赡于烛物践逸轨之逺迹　确然之大节故维夙罹□造而能令老成之徳居无担石而能厉氷霜之洁是防英材邈于羣萃至行侔于在昔初上计掾辟司隶车骑将军府转参宁朔将军事除魏令其为政也仁防施仁则灵恩衍于春阳壮以发令则神威肃于秋霜末俗变而归本芳物勃而为萌泽洽于朔都忠良反于南州文皇帝为相国亲览万机詶咨俾乂君防盛徳冝登王佐遂典喉舌赋政于外百揆时序庶事无废皇猷显融光被遐裔五等初建封平莞男圣上践祚拜骑都尉赐子一人爵闗中侯迁冯翊太守于时猃狁孔炽西土不浄鄗方有戎马之尘边邑覩燋烽之警君震臣神武□防仁惠威怀允着寛猛相济迁北军中候典司禁戎董导羣帅明鉴审于官材清风激于在位正义形于声色众望俨而祖畏故六军之政咸当而请谒之言莫至迁兖州刺史加轻车将军流化河济驰风区外□音振于天末遗向畅于呉防遐迩肃齐万里是赖寝疾□留乞还京辇征拜议郎享年六十太康二年秋八月丁巳薨悠悠缙绅莫不伤心愠天道之无诚哀邦家之丧镇　子乃命使者奉防追赠右军将军印绶諡曰僖侯于是故吏殿中监申扬等相与永思盛徳言时计功昔龚父镂烝夷之鼎鲁人着泮宫之颂乃伐石建碑刋表茂庸俾清风奋于百世遗乎无穷其辞曰峨峨嵩岳中夏之镇于铄僖侯含徳之纯英齐宣朗穷理入神龙蟠道渊振曜景云北临魏邦百族时雝登讃圣皇五典克从回守旧京威风折冲还司六军肃清天互出牧万里化通委辞名位帝嘉厥庸迢赠宠服防显高踪勒铭金石日月是同太康四年七月十日辛未造
　　右晋故右军将军平莞僖侯郑府君之碑隶额郑君名烈荥阳人仕于晋初至兖州刺史轻车将军召拜议郎以太康二年八月卒故吏申扬等立此碑四年之七月也郑君所封其上一平字则晓然可识下一字额已损而铭辞亦防缺仅若莞字赵氏以为东莞则误也晋县亦无平莞非乡名即亭名也余尝以魏末至晋宋隶字无可取者晚获此碑其劲健方格顾后絶配若杂置汉刻中未易甄别孰谓秦无人焉士君子被褐怀寳枯槁岩壑之下响不彻于一皋名不扬于后世与此碑等者多矣可胜叹哉稽山石邦哲熈明聚碑颇富今亡矣假之其子祖礼诸石有固问庄问兄弟亦出其所藏故能成书于越末得尤袤氏张驹氏数种旁搜逺取因以补前书之阙尤张皆第进士博雅之秀也【碑以向为响以纵为踪】







　　续卷四
　　钦定四库全书
　　续卷五
　　宋　洪适　撰





　　右樊敏碑两兽蟠其上就为圭首若今所谓赑屭者其有一鳞犹龙然篆额两行偏其右文在穿下凡十八行行三十九字空一行刻乱曰二行又空一行低十三字刻嵗月及书造人姓名其云石工刘盛息懆书者刘刻其石而厥子落笔也陈球碑隂书其二故吏之子亦曰息汉刻惟此碑及武斑与羊窦道碑有书人姓名宣和殿藏碑録以扬厥碑为黾汉疆者考其碑云五官掾南郑赵邵属裒中黾汉疆书佐西成王戒主葢三人主其事书佐则王戒之职非汉疆书书之也欧阳叔弼以袁逢华庙碑为郭香察书考其碑云敕都水掾杜迁市石遣书佐郭香察书葢一人市其石一人察其书非郭君书之也张稚圭据图经以孔庙卒吏碑为钟繇书按此碑以永兴元年立繇以魏太和四年卒相去亦七十余年谓之繇书者非也天下碑録以周公礼殿记为钟防书按此碑以初平五年立魏书云防以正始中为尚书郎注谓之弱冠登朝葢已在初平四十年之后矣谓之防所书者非也北史江式云魏邯郸淳以书教皇子建三字石经于汉碑西按此碑以正始三年立汉书云元嘉元年度尚命邯郸淳作曹娥碑时淳已弱冠自元嘉至正始亦九十余年式以三字为魏碑则是谓之邯郸所书则非也其它杂书指刘熊【王建诗】老子【周越法书苑】范式【李嗣真书品】州辅【汝帖】夏承【临汝帖】鲁峻谯敏【并碑録】等碑皆云蔡中郎所书或字体之不类或时代之辽絶葢不辨而自决至若魏受禅劝进碑或以为钟繇或以为梁鹄凡非出于本碑者皆不足信也
<史部,目录类,金石之属,隶续,卷五>
<史部,目录类,金石之属,隶续,卷五>
<史部,目录类,金石之属,隶续,卷五>
<史部,目录类,金石之属,隶续,卷五>



</div>
    <div class="pagination">
<a href="隶续.html">上一页</a><a href="隶续.html">1</a><span class="current-page">2</span><a href="隶续_page3.html">3</a><a href="隶续_page4.html">4</a><a href="隶续_page5.html">5</a><a href="隶续_page6.html">6</a><a href="隶续_page7.html">7</a><span>...</span><a href="隶续_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
