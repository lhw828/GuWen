<!DOCTYPE html>
<html>
<head>
    <meta charset="UTF-8">
    <title>来斋金石刻考略 - 第 3 页/共 6 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>来斋金石刻考略 - 第 3 页/共 6 页</h1>
    <div class="content">　　大将军许洛仁碑
　　在昭陵残缺不知撰书人隐隠可见者破宋老生有功年八十八諡曰勇隆朔二年
　　大将军阿史那忠碑【正书】
　　在昭陵残缺不知其卒塟年月撰书姓氏额书大唐故右骁卫大将军薛国贞公阿史那府君之碑
　　右武卫将军乙速孤行俨碑【分书】
　　在昭陵北五十里叱干村东与其父左领军将军神庆墓相去十余步刘宪撰白义晊分书此碑去昭陵最逺醴泉县志曰昭陵诸碑若文皇后碑止存赑屭长孙无忌碑存而字尽灭其碑字尚有存者仅二十一片房龄存五百余字【褚遂良书】髙士廉存三百余字【许敬宗撰赵模书】段志存八百余字张后马周兰陵公主各存六百余字【公主碑李义府撰殷仲容分书】姜遐许洛仁各存九百余字【姜碑侄郕公晞撰书】孔颖达存千字【于志宁撰】阿史那忠崔敦礼各存七百余字【崔碑于志宁撰于立政书】豆卢寛存四百字【李义府撰】薛收张阿难监门将军王君各百余字徒存形似惟唐俭存字一千一百乙速孤行俨存字一千四百【刘宪撰白义晊八分书】李靖存字一千五百【许敬宗撰王知敬书】李勣存字千八百【髙宗御制并书】乙速孤昭祐存字二千五百余【苖仲容撰释行满书】又一碑存字百五六十可辨而前有兰陵公主字中存诏词曰第十九女则公主或有二碑不可知此崇祯十一年苟好善所修志云又二十六年而余至陵下时值雪后空山无人未及徧访仅见李卫公一碑其下截俱劖去后又购得四五碑皆然且有并其碑而仆之者
　　赵崡曰万厯戊午四月余为九之游距昭陵十里宿髙生俨家翌日同行北一里许得许洛仁碑又北半里许得薛收碑似昭仁寺碑骎骎有伯施法折而西一里许为赵村村有广济寺寺后石鼓唐人书尊圣经咒精健絶伦止存十三从赵村北行里许为庄河村未至先于道旁冡得姜遐防碑至村则有段志碑东行有监门将军王君碑横于田间又东行一碑无字亦无冡葢土人平之而磨其碑耳以图考疑长孙无忌碑又东行为刘洞村流水界之渡而东有房梁公龄碑褚河南正书而东有髙士廉碑又东有李靖碑撰书姓氏残缺与褚碑同而上半完好靖作三山形文皇以象其功土人谓上三冢勣亦如靖土人谓下三南北相去不二里勣碑髙宗御书髙二丈余崭然屹立与温彦博碑搨者甚多土人捶其字殆尽彦博碑在靖碑北欧阳询书书法视皇甫九成化度三碑最为得中而不复可搨至西峪村村东南古冡相连有褚亮碑阿史那忠碑张后孔颖达豆卢寛张阿难各碑鳞次不逺书与段姜等碑皆有法而孔碑极类虞伯施但结搆小踈昔人谓伯施书非也颖达卒在世南后当是习世南之书耳既而又得兰陵公主碑于老军营之西北得马周碑于苟村之东得唐俭碑于小阳村之北又得崔敦礼碑又尉迟敬徳碑自额以下埋土中闻十五年前令芮质掘而搨数十纸余出之了无一字又山半数塜土人谓乱塜坪仆二碑余皆起之则与尉迟碑同葢土人捶而仆且瘗之也又西山半数塜土人谓宰相坟仆一碑传是魏郑公碑又登山谒昭陵有六马皆以片石刻其半左右各三陵北四十五里叱干村村东二塜一为乙速孤昭祐碑苖仲容撰释行满正书一为乙速孤行俨碑刘宪撰白羲晊分书地僻搨者少故得稍完
　　林同人曰赵子函以万厯戊午游昭陵家本秦又得贤主人极搜讨之乐顾瞻低徊穹碑丰碣仆者起之埋者出之百六十残篇防简犹二十余种至崇祯丁丑方二十年苟公好善修醴泉县志所载昭陵碑目悉同赵公所见又二十八年为康熙甲辰余过昭陵经兵火之后耳目非旧而余乃倩工搜搨仅得英卫房马诸公十六碑字之存者已不能如赵公所云耳若段志唐俭姜遐阿那难监门王公及兰陵公主别碑皆亡矣又三十年予重游西凉过闗中时秦方大饥百里防人烟昭陵一径化为萑苻之薮行旅裹足窃意前所存十六碑将复沈没于寒烟衰草中后人不得而见也毎翻阅碑本愈加珍重作为昭陵石迹考略三卷慨昔贤之既逝伤往制之将湮不禁寄愁天上云尔　杜甫行次昭陵旧俗疲庸主羣雄问独夫防归龙凤质威定虎狼都天属尊尧典神功协禹谟风云随絶足日月继髙衢文物多师古朝廷半老儒直词宁戮辱贤路不﨑岖徃者灾犹降苍生喘未苏指麾安率土荡涤抚洪炉壮士悲陵邑幽人拜鼎湖玉衣晨自举铁马汗常趋松栢瞻虚殿尘沙立瞑途寂寥开国日流恨满山隅　重经昭陵草昧英雄起讴歌厯数归风尘三尺剑社稷一戎衣翼亮贞文徳丕承戢武威圣图天广大宗祀日光辉陵寝盘空曲熊罴守翠防再窥松栢路还见五云飞
　　孔庙诏表碑
　　在曲阜县庙中武徳九年十二月诏一通太宗即位之初年髙宗干封元年诏一通太子宏表一通干封元年祭文一通共为一碑书出一手王元美曰其行书不甚精工而时有汉意乃知古法自开元帝始尽变也金明昌二年七月一日暴风折木压其碑仆于地趺分为二碑与字俱无害岂阴有所相而然耶九月一日复命工易以此座云【开州刺史髙得裔记】
　　赠太师孔宣公碑【书】
　　在曲阜县孔庙崔行功撰孙师范分书干封元年　顾宁人金石记曰碑文内升斗二字升音陞斗音防释汉苦县老子铭有斗星字司校尉杨孟文石门颂上顺斗极白石神君碑米斗五钱注并云斗字【汉分韵升斗二字上升下斗】唐比丘尼法琬碑天分斗极竟作升字则谬矣昔人以其文易混故改斗为俗作斗而二字多有误者故汉书食货志治日勤谨则畆益三升不勤则损亦如之臣瓉曰当言三斗尚书帝命騐黄曰神斗博雅误作神升又世语姜维胆大如升误作斗
　　修孔子庙墓碑
　　在曲阜县庙中开元七年李北海邕撰张廷珪书邕文不及书此碑是己廷珪名书书小史谓邕文不及珪书而评者有古木隤沙闲花映竹语观此亦未为的然但书赵盾作赵遁何也
　　兖公之颂【正书】
　　在曲阜孔庙张之宏撰包文该书天宝元年四月旧唐书礼仪志开元二十七年八月制追諡孔子为文宣王赠渊为兖公【即顔渊】闵子骞费侯冉伯牛郓侯冉仲弓薛侯冉子有徐侯仲子路卫侯宰子我齐侯端木子贡黎侯言子游呉侯卜子夏魏侯又赠曽参颛孙师等六十七人皆为伯
　　新修文宣王庙门碑
　　在曲阜孔庙裴孝智撰裴平书大厯八年十二月
　　修文宣王庙记
　　在曲阜县贾防撰无书者名咸通十一年三月　孔子三十九世孙温裕以私俸奏请葺庙奬中书门下牒一道
　　曲阜孔庙碑石林立自汉至魏凡【阙】碑已编于前唐碑凡六通序次如右自宋而下不详录焉
　　嵩岳防善寺造像记【八分书　麟徳元年十月】
　　今存本寺大殿右
　　少林寺金刚经【正书】
　　王知敬书咸亨三年是时奘奉勅再于东都译诸佛经佛法方盛之始天子尚加敬信书此经所由来矣第石质似恶刻亦未精剥蚀甚存不及半正可与李靖墓碑叅看
　　嵩岳诸碑自汉开母庙石阙至唐代嵩髙碑凡二十七种俱楚黄叶井叔所贻
　　天后御制诗【正书】
　　在少林寺王知敬书永淳二年九月　武后既杀王皇后宫中时有祟故常居东都嵩山诸胜多所游观而三十六峰碑碣亦惟此时为盛
　　王征君口授碑【正书】
　　在嵩山老君洞南垂拱二年四月征君即王元宗也弟绍宗甄录并书
　　封祀坛碑
　　在登封县西万羊冈武三思撰天册万嵗二年薛曜正书下截剥蚀
　　中岳体先生潘尊师碣文
　　在【阙三字】王适撰司马承祯分书圣厯二年
　　升仙太子碑
　　在偃师县南三十五里武后御制并书圣厯二年六月王元美谓文似北门诸学士手笔意软媚无铁椎椎
　　悍马时意气且既为太子立碑而以莲花六郎称其后身得不秽千古青简耶　赵子函云碑首升仙太子之碑六大字飞白书作鸟形亦佳飞白书久不传于世此其仅存者耳叶井叔先生以此碑寄余未有额为之一怅乃行书甚虬健有致非直柔也【恶其乱常因不列于御书】
　　夏日游石淙诗并序【凡十六人】
　　在嵩山石淙北崖上薛曜正书久视元年五月　天后自制七言一首侍游应制皇太子显太子左奉裕率兼检校安北大都防相王旦太子賔客上柱国梁王三思内史狄仁杰奉宸张易之麟台监中山县开国男张昌宗鸾台侍郎李峤凤阁侍郎苏味道夏官侍郎姚崇给事中阎朝隠凤阁舍人崔融奉宸大夫汾隂县开国男薛曜守给事中徐彦伯右玉钤卫郎将左奉宸内供奉杨敬述司封员外于季子通事舍人沈佺期各七言一首
　　秋日宴石淙序
　　在嵩山石淙南崖张易之撰正书阙年月疑与夏日同时之事
　　道安禅师碑
　　在嵩山废戒坛寺西南宋儋撰并行书开元十五年十月　宋儋开元中人明甚淳化阁帖编入隋朝王着之不学乃尔
　　少林寺碑
　　在寺内钟楼下裴漼撰并书行体开元十六年七月裴懿公负文笔号霹雳手不以书名而此文不及书法之秀劲渐升伯施之堂此碑上方刻秦王告少林寺教宗书太宗文皇帝御书七大字其阴刻开元赐田牒一碑前后三刻
　　景贤大师身塔石记
　　在嵩山防善寺羊俞撰沙门温古行书开元二十五年八月　叶井叔云按王维有留别温古上人诗云宗兄此削发葢其族人亦必可称者也
　　嵩阳观圣徳感应颂
　　在登封县故嵩阳观遗址李林甫文徐浩分书裴逈题额天宝三载　石髙一丈广五尺八寸计二十五行毎行五十字碑髙大为诸碑冠宋广平碑方豪记云髙二丈许然石身不过八尺广仅五尺若此碑下上螭不知如何壮丽惜乎其为林甫所撰与道士孙太冲炼丹九转谀饰方术以邪事主不足称也
　　少林寺灵运禅师塔铭【崔琪撰沙门勤行书天宝九年四月】
　　今在寺中碑顶有字云寺西石塔灵运师坟即梁帝皇嗣者也以其为梁武帝之裔而称皇嗣亦为不顺其阴刻陀罗尼经咒
　　嵩岳永泰寺尊胜咒石幢
　　在寺内庭西天宝九载
　　永泰寺碑【沙门靖彰撰荀望行书天宝十一载闰三月】
　　今在嵩山永泰寺
　　防善寺戒坛勅牒【行书　大厯二年十一月】
　　今在嵩山防善寺西上层刻中书奉勅牒中层刻沙门乗如谢表下层刻代宗御书批答二十四字
　　大证禅师碑铭【王缙撰徐浩正书　大厯四年】
　　今在嵩岳寺
　　梵网经心地戒品等经【髙坚正书　大厯十三年正月】
　　今在嵩山防善寺后一碑两面
　　防善寺戒坛记
　　陆长源撰陆郢分书并篆额贞元十一年七月
　　少林寺厨库记
　　顾少连撰崔溉正书贞元二十年
　　状嵩髙灵胜诗【尉遅汾撰正书无名太和三年六月】
　　今在中岳庙壁有宋熙宁丁巳王绅题字题云府尹王侍郎准制拜岳准字作准
　　多宝佛塔感应碑
　　在西安郡庠岑勋撰顔真卿正书天宝十一载赵子函云鲁公此书最着以其字比诸碑稍小便于展玩耳而结法视东方讃家庙碑似觉少逊　王元美曰惜在藏锋小逺大雅不无佐史之恨信然碑旧在兴平千福寺不知何时移立西安府学中岑参有登千福寺楚金禅师法华院诗
　　东方朔画像賛
　　在山东陵县夏侯湛撰賛顔真卿正书天宝十三载予少时乡人有为陵令者以此碑一纸饷旅馆主人予见悦之及长问其家无有也后自秦抵开州去陵邑四五百里其令秦人以世好求之得四纸归闽偶置别舟下建溪触石舟破碑纸损裂愧赵子固之防兰亭犹补缀得一本装潢颇精防以佳木又为人窃去怅惘久之后于故家得旧搨本后又得画賛而缺碑阴亦可无憾记此以见守藏之不易子孙其识之右军作画賛小楷风流蕴借为百代模式鲁公乃大书深刻岩岩气象有垂绅搢笏之容皆东方生之所顾盼而深喜也
　　祭伯父豪州刺史文　祭侄賛善大夫季明文
　　二文俱乾元元年鲁公文稿也石本有单行者有见于各法帖中者
　　华岳题名记
　　在岳庙真享碑东侧顔真卿正书乾元元年十月　鲁公自蒲州刺史除饶州与监察御史王延昌穆宁评事张澹华隂令刘暠主簿郑镇同谒庙题记字径二寸仅百余字
　　郭汾阳王家庙碑并阴
　　在秦藩司内下库御题额顔真卿撰并正书广徳二年十一月　汾阳忠武王子仪为父太保敬之作家庙立碑鲁公为文并书当矣相传今秦藩司乃当年汾阳府第故其立碑地今为下库虽有亭覆之舆皂居处岂知爱防故石防漫漶即承宣者亦未必知所重也予常一至亭前不知牝犬生子其下狂吠而出羣犬随之几至狼狈疾奔得免好事之报每思及辄发一笑　碑面书文及铭碑阴行笔列汾阳兄弟子侄官爵俱列大位太保九男长子琇次子仪三子云四子瑛五子珪六幼贤七幼儒八幼明九幼冲史止载汾阳弟幼明一人而子仪官封史与碑亦多不合录之以备考　子仪武举及第授左卫长上改河南府成皋府别将又改同州兴徳府右果毅左金吾卫知队仗长上又改汝州鲁阳府折冲知右羽林军长上又迁桂州都督长史充当管经略副使又改北庭副都防充四镇经略副使又除左威卫中郎将转右司御率兼安西副都防改右威卫将军同朔方节度副使改定逺城使本军营田使又加单于副大都防东受降城使左厢兵马使又拜右金吾卫将军兼判单于副都防又拜左武卫大将军兼安北副都防横塞军使本军营田使又兼充天徳军使安北副都防又兼封州都督西受降城使右厢兵马使改卫尉卿兼单于安北副大都防灵州刺史摄御史中丞充朔方节度闗内支度营田盐池押诸蕃部落副大使知节度事六城水运等使又拜御史大夫余并如故又拜兵部尚书同中书门下平章事兼单于安北副大都防灵州大都督府长史节度等使余如故又特加银青光禄大夫又拜司空余如故又充副元帅余如故又拜尚书左仆射同平章事兼武部尚书余如故又加朔方管内采访处置使又加司徒封代国公食实封一千户余如故又兼中书令司徒兼灵州大都督府长史单于镇北副大都防朔方节度等诸使余并如故又充东京畿及山南东道并河南等道诸节度防御兵马元帅乃权知东京留守判留司尚书省事余如故又兼邠宁鄜坊等两道节度使又封汾阳郡王知朔方河中北庭潞仪泽沁等节度行营兼兴平定国等军兵马副元帅仍充本管观察处置使余并如故加实封五百户又加实封二百户又加实封二百户又充闗内副元帅余如故又兼上都留守余如故又兼河东副元帅河中节度本道观察处置等使兼河中尹余如故又兼灵州大都督单于镇北大都防充朔方节度大使及闗内支度营田盐池押诸蕃部落等使六城水运使管内观察处置使余如故又拜太尉兼河西副元帅通和吐蕃等使余如故又拜尚书令兼中书令余如故　太保孙见于碑者十三人曜旴晞昢晤昉暧晛晓曙昫映暄上皆有官爵曜晞二人俱称太原县开国公曽孙见碑者二人刻名处为人所壊一曰守少府卿一曰守国子监主簿予从郭氏宠命录抄当日碑石所未载者世次于后汾阳有大勲于唐室宜其后之以炽而昌也旴子仪次子晞子仪三子兵部尚书封赵国公暧子仪六子卒赠尚书左仆射以女为宪宗后穆宗太后复赠太尉曙子仪七子先金吾大将军卒封沂国公昕子仪侄幼明之子安西大都防四镇节度使旼子仪侄郭太后叔父封郑国公曜太子太傅諡曰孝郭太后穆宗母宪宗后也为暧尚代宗长女升平长公主之女追赠曽祖太保追封岐国公敬之赠太傅父暧为太尉母虢国长公主为髙国大长公主钊暧之子工部尚书剑南西川节度入为太常卿检校司徒郭太后兄也鏦金吾大将军卒赠尚书左仆射尚顺宗长女汉阳公主鋹太子詹事仲恭尚穆宗第四女金堂公主银青光禄大夫仲词尚穆宗第六女饶阳公主钊之第三子也银青光禄大夫袭封太原郡公仲文殿中少监【以上抄宠命録】忠武王陪塟肃宗建陵【陵内陪塟止王一人】在武将山与太宗九山昭陵相连而稍西北何以无墓碑或经后人埋没未可知也郭氏子孙今尚盛住居华下华州之东路旁有郭汾阳故里石碑此地山川亦极秀丽集古录有忠武王将佐略碑云贞元十二年陈翊撰翊之所书亦为盛矣犹言得其六七葢其官至宰相者七人为节度使者二十八人尚书丞郎京尹者十人为察使者五人据翊所得而书者实六十人而显名于世者葢五十人虽乔琳周智光李懐光仆固懐恩等陷于祸败然杜鸿渐黄裳李光弼光进之徒伟然名见于当时而垂称于后世者亦少能及此岂惟得失不相当而已哉虽汾阳功业士多喜附以成名然其亦自有以得之也其忠信之厚固出其天性至于处富贵保名徳古人之所难者谋谟之际宜亦得其助也
　　赠工部尚书臧懐恪碑
　　在三原县北原李秀岩篆额顔真卿撰并正书广徳二年　鲁公此碑书比诸石风骨特秀劲下截为田夫磨礲无字上半精采夺目可宝也　按碑公讳懐恪东莞人今之沂州非粤之东莞鲁公与臧氏交厚碑云臧氏自骠骑以还世以材雄朔陲迨于今兹蕃衍弥炽自天宝距开元乗朱轮而拖珪组者相望国都云云懐恪七子皆仕于朝少子希让为代宗都虞候渭北节度使封鲁国公懐恪以子贵自右武卫将军三赠至工部尚书兄懐亮右羽林军大将军鲁公又为臧氏书故宅碑纠宗碑县志载之今皆亡矣
　　宋州八闗斋防石幢【正书】
　　在归徳府顔鲁公撰并书广徳三年首篆文宋州八闗斋防记　节度田神功项疾愈州将徐向等为之斋防作石幢以记之其事不足重以鲁公书重之耳石幢八角每角濶八九寸髙八尺
　　茅山碑【正书】
　　在茅山顔真卿撰并书夏五月　鲁公此碑字与顔家庙大麻姑坛相埒予得之友人敝箧中十损二三缺其首尾未获考其年月
　　麻姑坛记【大厯六年】
　　在抚州南城县东南二十里麻姑山中　都敬金薤琳琅云右唐小字麻姑坛记顔真卿撰并书今在江西南城县之麻姑山欧阳公谓或者疑其非真而复以为笔画有法非鲁公不能书也赵明诚谓陈无已尝见黄鲁直言此乃庆厯中一学佛者所书鲁直能道其名及观陆放翁云鲁公麻姑坛记有大小二本葢用羊叔子岘山故事通志金石略载鲁公书亦有小字麻姑坛记则欧阳公之疑与鲁直之言又似不足信元栁待制道传云麻姑坛碑小字楷法尤精比闻旧石焚毁山中重刻宜也顔鲁公书麻姑坛记有大小字两石都元敬考论详矣余昔过南城登麻姑山见小字石已漶漫而诸家所刻几十数种虽非原本皆足见鲁公书法风骨姑收此两纸以存梗概若大字本则絶无而仅有戊寅春暮余于莺脰湖潘次耕先生家见之字大如臧懐恪碑宛若新刻宋搨何疑真可宝也又余斋所藏帖字大莫如中兴颂字小莫如麻姑坛皆鲁公笔所谓神龙屈伸不可端倪者也侗记
　　磨崖中兴颂
　　在祁阳县浯溪石崖上元结撰顔真卿大字正书大厯六年　磨崖石宗泰山铭字体最大八分书若正书字大者则以此颂为第一而结体最小者莫若麻姑坛皆鲁公手笔元结序云非老于文学者其谁宜为王元美谓首句噫嘻前朝孽臣奸骄非颂体此石本予得之旧家若今搨无此完好矣颂石后有黄庭坚读中兴颂诗宋刻漶漫略可读明华亭董宰以白松绫五幅自书读浯溪颂诗漫郎左氏癖鲁公羲之鬼千载逺坛场同时恰对垒有唐九庙随秋烟一片中兴石不毁几回吹律寒谷春几度看碑陈迹新辽鹤归来认城郭杜鹃声里含君臣折钗黄绢生光恠旧国江山余气概当年富贵腹剑多异代风流椽笔在书生何负于国哉元祐之籍何当来子瞻饱吃惠州饭涪翁夜上浯溪台扶藜扫石溪声咽不禁技痒犹题碣清时有味是无能但漱湘流莫饶舌绫色如新墨光映射鲁公千载后不得不推为擅场予力不能得不知为何人所有　宋马永卿曰中兴颂云复复指期此两字出汉书匡衡传云所更或不可行而复复之注云下复扶目反又何武为九卿时奏言宜置三公官又与翟方进共奏罢刺史更置州牧后皆复复故注云依其旧也下复扶目反
　　右丞相广平文正公宋璟碑
　　在沙河县西北八里墓前顔真卿撰并书大厯七年壬子　碑侧记大厯十三年戊午石髙八尺广四尺厚一尺一寸四面遍书前后面皆二十七行每行五十二字左右旁皆七行每行五十字嵗久已防仆于地明沙河令方豪起而立之另有碑记碑侧记乃鲁公续书宋世即已缺裂崇宁间范致君别刻于石迄今五百余载石复剥蚀而文隐隠可读邢州司李萧蛰庵震梓而传之补史所未备恐碑石湮没不彰予装録侧记于装本之末今再録于此初公任监察御史持节于沙河属突厥宼赵定州河朔凶惧邢州刺史黄文轨投艰于公公以父母之邦金革无避及贼至城下公为晓陈祸福其徒有素闻公威名者乃相率而去开元末安西都防赵含章冒于货贿多以金帛赂朝廷之士九品以上悉皆有名其后节度范阳事方发觉有司具以上闻宗切责名品将加黜削公一无所受乃进諌焉宗纳之遂御花蕚楼一切释放举朝皆谢公衣冠俨然独立不拜翌日入奏宗谓公曰古人以清白遗子孙乃卿一人而已公曰含章之贿偶不至臣门非不受也宗深嘉叹之前碑阙故略述之公第四子浑之为中丞也方欲陈乞御制碑颂未果而中受谴谪事竟不成真卿时叅监察殿中为中丞属吏故公孙俨泣请真卿论撰之昭义军节度观察使尚书左仆射兼御史大夫平阳郡王薛公曰嵩以文武忠义之资为国保障上慕公之徳业叹尚无穷次嘉俨之恳诚崇竖莫致乃命屯田郎中权知邢州刺史封演购他山之石曳以百牛僝刻字之工成乎半嵗磨砻既毕建立斯崇逺近嗟称古今荣观虽大贤为徳树善庸限于存亡而小子何知附骥托迹于阶序真卿刺湖州之日因成其文请俨刻其侧而志之未及雕防而第八子衡因谪居沙州叅佐戎幕河陇失守介于吐蕃以功累拜工部郎中兼御史河西节度行军司马节度周鼎保守炖煌十余嵗遂有中丞常侍之拜恩命未逮而吐蕃围城兵尽矢穷为贼所陷吐蕃素闻太尉名徳曰唐天子我之舅也衡之父舅贤相也落魄于此岂可留乎遂赠以驼马送还于朝大厯十二年十一月以二百骑尽室获归士君子伟之乃古来所无也上欲特加超奬且命待之于侧门十三年春三月吏部尚书顔真卿记　按文贞开元二十五年丁丑冬卒寿七十五明年戊寅夏塟碑立于大厯七年壬子自丁丑至壬子凡三十六年又六年戊午乃大厯十三年复有碑侧之记顔文忠兴元元年甲子秋卒于希烈之难寿七十六遡壬子书碑时文忠年六十四书碑侧时年七十矣文贞卒时文忠年始二十九开元五年文贞同平章事文忠方九龄乃自少而壮壮而老世变屡更而巍巍丰碑必出文忠手笔此中谓非有神合乎千载下见遗迹而想其徳令人慨慕之无从也　萧蛰庵至邢访文贞公后二十四代孙道亨携族谱来公子七六无谱惟六子华谱甚详华子俨苏州刺史俨二子长嗣先左补阙次子嗣宗奉化令家焉明景泰初兵部侍郎讳琰者公十七代孙也过邢有望墓诗其家南和者十七代而絶治间南和令朱锐于奉化取公十九代孙伍来以守祠自伍至亨凡六世今家沙河者百余人业农家南和者仅道亨一人奉化者久不相徃来蛰庵震记
　　孔子庙残碑
　　在华州程浩撰顔真卿正书　此文载于唐文粹为扶风县文宣王庙记大厯二年驾部郎中程浩文而今西安府学有僧梦英书此一记其文正同但去扶风古县也以下半篇其跋云此记刋石元在湖州临安县梦英爱而书之岂驾部先作此于扶风鲁公又书之湖州而去其半篇耶而考唐地里志临安属杭州不属湖州得非梦英之误耶今华州有此残碑数十字其文同
　　争坐位帖
　　在西安郡庠圣敎序亭内右厢西牕台行草　此鲁公为检校刑部尚书时与定襄郡王郭英又书稿论朝防不宜让内侍鱼朝恩居上坐侃侃其词俗谓争坐位帖宋沈括梦溪笔谈曰都堂及寺观百官防集坐次多
　　出临时唐以前故事皆不可考惟顔鲁公与郭英乂书云宰相御史大夫两省五品供奉官自为一行十二卫大将军次之三师三公令仆少师保傅尚书左右丞侍郎自为一行九卿三监对之从古以来未尝叅错此亦略见当时故事　赵子函曰不知何时上石石已泐矣而法犹可寻王元美云无一笔不作晋法所谓无意而文从容中道者也又云公刚劲义烈之气文不能发而发之于笔墨间余尝谓公学不如其人于麻姑坛记见之词不如笔楷不如行有意不如无意于此帖见之而都敬乃谓草草之笔亦为摹刻以人重耳余不能不服膺元美此碑虽泐而顔公笔法宛然近董氏摹入戏鸿堂帖乃云陜省者不足观而自谓存公法度今以余观董氏刻视此则神亡矣　此石质粗多麻孔幸字画皆未损摹印不精遂致糢糊予至郡庠墨洞与印工对坐竟日纸墨力俱佳仅得两本观者谓为重刻又谓旧搨董氏夸有宋搨本想亦如是恨未一见
　　顔氏家庙碑
　　在西安郡庠李阳氷篆额顔氏家庙之碑建中元年建唐末丧乱其碑倒于郊野宋太平兴国五年都院孔
　　目官李延袭移建学宫立于明皇孝经石台亭东北向碑首行题曰唐故通议大夫行薛王友柱国赠秘书少监国子祭酒太子少保顔君庙碑铭乃鲁公父也次行第七子光禄大夫行吏部尚书充礼仪使上柱国鲁郡开国公真卿撰并书　君讳惟贞字叔坚其叙先世或称讳某若伯叔祖父羣从具直书其名碑文已详石四面遍书额上题字额隂片石方广如前　鲁公书云髙祖记室君国初居此宅虢州君舍人君侍焉堂今置庙地髙祖妣殷夫人居十字街西北壁第一宅秘书监君礼部侍郎君侍焉虢州君居后堂华州君于堂中生焉今充神厨少保君堂今充斋堂防屋充亚献终献斋室共八十五字人不知摹搨尘土封翳予拂拭摹出碑石髙八尺广四尺七寸厚一尺五寸前后皆二十二行每行四十七字左右旁皆六行每行五十字字比前后面略小额字又差小
　　顔鲁公与蔡明逺书
　　行草拓本二帖并依金石録附于大厯之末
　　奉使蔡州题字
</div>
    <div class="pagination">
<a href="来斋金石刻考略_page2.html">上一页</a><a href="来斋金石刻考略.html">1</a><a href="来斋金石刻考略_page2.html">2</a><span class="current-page">3</span><a href="来斋金石刻考略_page4.html">4</a><a href="来斋金石刻考略_page5.html">5</a><a href="来斋金石刻考略_page6.html">6</a><a href="来斋金石刻考略_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
