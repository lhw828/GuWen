<!DOCTYPE html>
<html>
<head>
    <meta charset="UTF-8">
    <title>遂初堂书目 - 第 1 页/共 17 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>遂初堂书目 - 第 1 页/共 17 页</h1>
    <div class="content">　　钦定四库全书　　　　　史部十四
　　遂初堂书目　　　　　　目录类一【经籍之属】提要
　　【臣】等谨案遂初堂书目一卷宋尤袤撰袤字延之无人绍兴十八年进士官至礼部尚书谥文简事迹具宋史本传陈振孙书录解题称其遂初堂蔵书为近世冠杨万里诚斋集有为袤作益斋书目序其名与此不同然通考引万里序列遂初堂书目条下知即一书今此本无此序而有毛幵一序魏了翁陆友仁二防其书分经为九门曰经总类周易类尚书类诗类礼类乐类春秋类论语孝经孟子类小学类分史为十八门曰正史类编年类杂史类故事类杂传类伪史类国史类本朝杂史类本朝故事类本朝杂传类实録类职官类仪注类刑法类姓氏类史学类目録类地理类分子为十二门曰儒家类杂家类道家类释家类农家类兵书类术家类小説类杂艺类谱录类类书类医书类分集为五门曰别集类章奏类总集类文史类乐典类其例略与史志同惟一书而兼载数本以资互考则与史志小异耳诸书皆无解题检马氏经籍考无一条引及袤説知原本如是惟不载卷数及撰人则疑传写者所删削非其原书耳其子部别立谱录一门以收香谱石谱蟹录之属无类可附者为例最善间有分类未安者如元经本史而入儒家锦带本类书而入农家琵琶录本杂艺而入乐之类亦有一书偶然复见者如大厯浙东聨句一入别集一入总集之类又有姓名讹异者如玉澜集本朱臯作而称朱乔之类然宋人目录存于今者崇文总目已无完书惟此与晁公武志为最古固考证家之所必稽矣乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀












　　遂初堂书目原序
　　夫结绳既代图籍肇兴纲领有作典章爰着周官所掌三皇五帝之书楚史能通八索九丘之故韩子东聘始见旧经李叟西游仅窥藏室志昆丘之放者固已谬悠探禹穴之竒者曽何彷佛遐哉邈矣有足征乎更秦焚灭之余遭汉搜扬之盛輶轩徧于天下竹简出于壁中世王之所讨论羣儒之所缀辑前称七畧末有中经刘苍终莫得之黄香所未见者罕归私室悉入内朝然自雒邑初迁多从亡逸建安重扰半杂煨尘近则散落闾阎逺或流布海防繇是博雅君子荐绅先生踵尚风流迭相传写壮武牛车兼两邺侯籖袠累万雌黄审其未正杀青存夫不刋而家藏之积殆与中秘侔矣且夫商盘周鼎世以为古而无适时之用晁采夜光人以为珤而非畜德之资识天道之精微揆人事之终始穷物理之变化者其唯书乎故六艺立言之训九流经世之要传注之学辞赋之宗技巧之方姓名之考齐谐之志丘里之谈虽云殊途皆有可用诚应世之先务资身之大本欤晋陵尤延之始自青衿迨夫白首嗜好既笃网罗斯备日増月益昼诵夕思重之不以借人新若未尝触手耳目所及有虞监之亲钞子孙不忘多杜侯之手校表层楼而俪富托名山而共久不已盛乎若其剖析条流整齐纲纪则有目録一卷甲乙丙丁之别可以类知一十百千之凡从于数举仆雅窃通书之好每资余烛之光猥辱话言属为序引研精覃思固不逮于扬雄单见浅闻复有惭乎袁豹勉需翰墨祗尘简牍而已太末毛幵平仲序





　　遂初堂书目原序
　　钦定四库全书
　　遂初堂书目
　　宋　尤袤　撰
　　经总类
　　成都石刻九经　　　论语孟子尔雅
　　杭本易　　　　　　旧监本尚书
　　京本毛诗　　　　　旧监本礼记
　　仪礼　　　　　　　旧监本左传
　　杭本公羊传　　　　杭本谷梁传
　　旧监本论语　　　　旧监本孟子
　　旧监本尔雅　　　　旧监本国语
　　高丽本尚书　　　　江西本九经
　　六经图　　　　　　朱氏新定易
　　书经春秋古经
　　周易类
　　周易正义　　　　　晁氏古周易
　　吕氏古周易　　　　吴氏古周易
　　程氏古周易考　　　干凿度
　　汉焦氏易林　　　　汉京氏易传
　　易纬　　　　　　　郭璞洞林
　　易元包　　　　　　闗氏易传
　　闗氏洞极经　　　　王弼穷微论
　　易髓　　　　　　　唐陆希声易传
　　周易谈　　　　　易外义
　　易啓　　　　　　易啓源
　　易诠　　　　　　　唐李鼎祚易
　　易举正　　　　　　易物象辨疑
　　陆希声易微防　　　麻衣道者易
　　易索　　　　　　　皇甫右丞易
　　大易杂言　　　　　刘牧易传
　　刘牧易数钩隐图　　程氏传
　　系辞精义　　　　　横渠易説
　　游定夫易説　　　　李郁参同契
　　陈氏辨钩隠图　　　张弼易传
　　了斋易説　　　　　朱子发易
　　説卦图　　　　　　吕与叔易传
　　许松老易传　　　　晁説之太极外传
　　董氏易学　　　　　郑氏易窥余
　　郑陈卿易疑难图　　陈氏易传
　　胡氏易演圣通论　　石介口义
　　欧氏童子问钱述易　説易通易疑问
　　李舜臣易半传　　　李庄简易説
　　李直院易觧　　　　程氏尚书易源
　　李直院易觧　　　　玉泉易觧
　　张忠献易　　　　　诚斋易
　　程廻易章句　　　　林黄中易传
　　程廻易古占法　　　程廻古氏易传
　　金华先生易辨疑　　李氏易辨正
　　王存易觧　　　　　齐博氏易觧
　　四先生易觧　　　　易义海
　　易训説　　　　　　归藏经
　　坤凿度　　　　　　周易通卦騐
　　卜子夏易传　　　　张弼觧卜子夏易传
　　晋干寳易觧　　　　魏管辂易传
　　唐一行易集觧　　　易龙图
　　王文公易传　　　　苏文仲易传
　　杨山易传
　　尚书类
　　古文尚书　　　　　尚书大传
　　汲冡周书　　　　　三坟书
　　三皇书　　　　　　续尚书
　　尚书正义　　　　　苏氏书传
　　叶氏书传　　　　　吴氏书裨
　　九畴图　　　　　　胡氏书演圣通论
　　吴氏书传　　　　　程尚书禹贡图论
　　尚书治要图　　　　王文公书传
　　胡氏书传　　　　　孙氏书传
　　诗类
　　郑氏诗谱　　　　　韩诗外传
　　陆玑草木虫鱼疏　　鲜于侁诗传
　　毛诗正义　　　　　唐成伯璵诗指説
　　成伯璵诗断章　　　唐张防诗别録
　　宋咸毛诗正纪　　　欧阳氏诗本义
　　欧阳氏续诗谱　　　裴氏诗集传
　　吴棫毛诗补音　　　董氏诗故
</div>
    <div class="pagination">
<span class="current-page">1</span><a href="遂初堂书目_page2.html">2</a><a href="遂初堂书目_page3.html">3</a><a href="遂初堂书目_page4.html">4</a><a href="遂初堂书目_page5.html">5</a><a href="遂初堂书目_page6.html">6</a><span>...</span><a href="遂初堂书目_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
