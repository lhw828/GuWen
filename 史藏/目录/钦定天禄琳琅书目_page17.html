<!DOCTYPE html>
<html>
<head>
    <meta charset="UTF-8">
    <title>钦定天禄琳琅书目 - 第 17 页/共 30 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定天禄琳琅书目 - 第 17 页/共 30 页</h1>
    <div class="content">

　　钦定天禄琳琅书目卷六
<史部,目录类,经籍之属,钦定天禄琳琅书目>
　　钦定四库全书
　　钦定天禄琳琅书目卷七
　　明版经部
　　韩诗外传【一函六册】
　　汉韩婴着十卷前元钱惟善序
　　钱惟善序作于元顺帝至正十五年称海岱刘侯贞来守嘉禾聴政之暇因以所藏诸书悉刋郡庠云云是此书实为元末刋本然观其纸质与明版诸书相同当属元刋而明印者考明史惟善字思复钱塘人至正元年以省试罗刹江赋得名官副提举张士诚据呉遂不仕既殁与杨维桢陆居仁同葬干山人目为三高士墓浙江通志载刘贞于顺帝时任嘉兴路总管以惟善序证之其时适相脗合也
　　韩诗外传【一函四册】
　　篇目同前阙钱惟善序
　　此书即是前版而橅印则愈后纸色墨光逺逊之矣
　　明文彭藏本按王世贞呉中往哲像賛文彭字夀承号三桥待诏徴明子也少承家学善真行草书尤工篆咄咄逼其父以秀水训导擢国子助教于南京清白堂印无考


　　诗经集传【一函十册】
　　宋朱子集传二十卷
　　此书前后俱无序跋亦不载刋刻年月而板式字体实属明刋其刻手印工咸出上选惜墨色少差耳
　　阙补卷九【九　十　十六　十七二十二　二十三】卷十一【十五十六】卷十七【二十五二十六】
　　诗缉【一函十册】
　　宋严粲着三十六卷前宋林希逸序粲自序袁甫手帖并条例清浊音图十五国风地理图
　　粲自序作于宋理宗淳祐八年称缉诸家説句析其训章括其防使之了然易见命锓之木云云是宋时此书业经刋行而此本固非宋椠按音图后别行有赵府刋于居敬堂七字考明史赵王祐采子厚煜嗣封事祖母杨妃以孝闻嘉靖七年玺书褒予厚煜性和厚搆楼读书文藻曕丽则所刋赵府或即厚煜所自记欤书前载林希逸序袁甫手帖皆极称粲深得风人之防凌迪知万姓统谱严粲字明卿邵武人精毛氏诗闽县志林希逸字肃翁号鬳斋端平间登进士第歴官学士宋史袁甫字广微鄞县人嘉定七年进士第一由秘书省正字累官至吏部尚书卒谥正肃
　　诗缉【六函四十二册】
　　篇目同前
　　诗缉【五函三十三册】
　　篇目同前林希逸严粲二序袁甫手帖俱阙
　　诗缉【二函十二册】
　　篇目同前
　　以上三书皆与前部同版橅印并出一时
　　阙补卷十三【三】
　　周礼【一函四册】
　　汉郑康成注唐陆徳明音义十二卷
　　此书不载刋刻年月而纸色甚旧是明初橅印阙补卷十一【二十八】
　　仪礼【二函十四册】
　　汉郑康成注十七卷
　　此书系规仿宋椠毎卷末详记经注字数与前宋版周易之式相同然以彼较之书手刻工皆大相迳庭矣
　　书中有赵氏子昻枢密之章允文三印篆法庸俗皆出一手其为书贾伪造无疑不足载
　　三礼【四函四十四册】
　　汉郑康成注周礼十二卷仪礼十七卷礼记二十卷共四十九卷
　　此书与前周礼仪礼皆无校刻人序跋当是坊间所刻之本葢明永乐中命儒臣纂修五经风声所及或有以倡之也
　　曲江张氏收藏印记未详其人


　　三礼考注【二函十册】
　　元呉澄撰六十四卷前明罗伦序谢士元跋夏时正求校三礼考注书杨士奇跋后时正跋
　　夏时正跋作于明宪宗成化九年正月称三礼考注版刻无传成化庚寅间时正以使命莅南昌按察司副使夏君寅以録本相示系得之翰林编修张君元祯余因建昌守谢君士元以礼乐为教乃许以堂食之余锲梓并命録请状元罗君伦访善本正字讹阙留谢守所原本还之张君去年冬谢守书来上锲有日喜无量也用谨书其锲梓始末云云书前所载求校三礼考注书即时正所致伦者伦故为之序谢士元跋作于成化九年七月葢在刋刻成书之后矣其载杨士奇跋以士奇谓是书经元季兵乱藏于吾邑康氏后为郡中晏璧所得遂掩为已作书中所増义率多混淆岂璧所为云云疑非确论罗伦序中亦深辨之今按朱彞尊经义考称草庐先生诸经解各有序録余购得周官礼乃先生孙当所补其余仪礼则有逸经戴记则有纂言今所传三礼考注以验对先生之书论议体例多有不合其为晏氏伪托无疑云云是时正当时得见此书过于偏信遂欲开雕而罗伦之校讐亦仅取资于三礼考注别本而未能如彞尊之旁叅互证也考明史夏时正字季爵仁和人正统十年进士除刑部主事成化六年以南京大理少卿巡视江西坐上奏不具赍奏人姓名吏科论其简恣遂乞休归罗伦字彞正吉安永丰人成化二年擢进士第一授翰林修撰以上疏论大学士李贤谪福建市舶司副提举后因商辂荐召复原职改南京居二年引疾归筑室著书年四十八卒嘉靖初追赠左春坊谕徳諡文毅谢士元字仲仁长乐人景泰五年进士授户部主事天顺七年擢建昌知府后巡抚四川坐事下狱事白遂致仕夏寅字正夫松江华亭人正统十三年举进士授南京吏部主事成化间迁江西副使累官至山东布政使张元祯字廷祥南昌人天顺四年进士改庶吉士授编修武宗时擢吏部左侍郎兼学士入东阁専典诰勅寻卒天启初追諡文裕杨士奇名寓以字行泰和人建文初以史才荐召入翰林充编纂官寻命吏部考第史馆诸儒擢第一成祖即位改编修屡迁至礼部侍郎兼华葢殿大学士寻以少保兼兵部尚书正统三年进少师九年卒赠太师諡文贞
　　明邵宝藏本有锡山邵氏家藏印宝见前余印无考




　　大戴礼记【一函四册】
　　汉戴徳着十三卷前宋韩元吉序
　　此书系明仿宋刋仅能效其版式而字画则拘滞矣韩元吉宋史无传凌迪知万姓统谱载元吉字无咎颍川人绍兴间知建阳县用广而赋啬乃贸迁盐鹾以佐其费迁守建川以军兴调发功转朝奉大夫赴召去民甚懐之后官至吏部尚书
　　明李应升藏本考明史应升字仲达江隂人万厯四十四年进士由南康府推官擢福建道监察御史以劾魏忠贤崔呈秀等人为阉党曹钦程诬谕削籍归复以李实劾周起元疏入应升名逮下诏狱酷掠毙之崇祯时赠太仆卿福王时追諡忠毅其所着有落落斋集见常州府志


　　大学衍义【二函二十册】
　　宋真徳秀撰四十三卷前明世宗序后杨一清序此世宗特命司礼监重刋之本也寛行大书笔法在顔栁之间不减宋椠杨一清实董其事故作后序考明史一清字应宁巴陵人少能文以奇童荐为翰林秀才年十四举乡试登成化八年进士授中书舍人累官至户部尚书嘉靖间转吏部寻加特进左柱国华葢殿大学士继以张璁等搆朱继宗狱坐一清受张容金钱遂落职疽发背卒后数年复故官久之赠太保諡文襄
　　书中钦文之玺钤世宗序后所记年月之上又广运之宝皆钤毎卷上方当即为世宗宝也


　　大学衍义【四函二十册】
　　篇目同前前録真徳秀原序并进表申状尚书省剳子
　　此书即前版而阙明世宗及杨一清两序毎卷首叶皆钤广运之宝亦是当时内府所藏后流传于外失去序文得是书者不知为嘉靖时所刋遂依宋本抄録原序进表等篇以为补原书之阙而原书所阙则固不在此也


　　大学衍义【三函十五册】
　　篇目同前阙明世宗杨一清二序
　　此书版式字体亦与前同而无内府所钤诸玺其橅印亦逺不相及当属坊间翻刻之本
　　大学衍义【四函四十册】
　　明邱濬撰一百六十一巻前明神宗序濬自序并进书表周洪谟进书表
　　丘濬进表作于宪宗成化二十三年考明史孝宗本纪以成化二十三年嗣位其明年为治元年周洪谟进表系是年作称邱濬所进大学衍义补原书副本俱已装潢成册中间字样亦各校正无差合无顺付公差人员赍去福建布政司转发建宁府着落书坊照样誊写务要字画端楷就将原书比对校正停当翻刻完日仍将印过书籍并发去原本送部查考云云是孝宗命所司刋行是书郑重周详已可概见此本为万厯二十三年所刋神宗复为之序亦极褒扬是书之善乃刋印草草不求精良观洪谟进表中有谨撰表文一通之句其时竟将谨撰二字截防分为两篇编校者俱未之见抑何漫不经心耶丘濬字仲深琼山人景泰五年成进士改庶吉士授编修官至礼部侍郎孝宗嗣位表上是书特进礼部尚书寻命兼文渊阁大学士加少保卒赠太傅諡文庄周洪谟字尧弼长宁人正统十年进士及第授编修官至礼部尚书治三年卒諡文安明史俱有传
　　监本附音春秋谷梁传注疏【一函六册】
　　晋范甯集解唐杨士勋疏陆徳明音义二十巻前范甯序
　　按前宋版亦有此书标题称监本附音春秋谷梁注疏此书标题于谷梁下刋入传字其非宋本无疑观毎卷之版长短不齐其长者规仿宋椠犹有似处短者则逺逊之葢系书贾偶得旧印不全之本翻刻者半补刋者半耳纸墨亦俱不佳非善本也
　　泰兴季氏藏本


　　春秋经传集解【三函三十册】
　　晋杜预集解三十卷前预序后预后序
　　此书寛行大字橅刻极精书贾得之遂伪作咸平辛丑刋五字补印于板心上方以当宋椠不知墨色浓淡一望可知且其中有不能容五字者其咸字已印出边防之外而刋字复缩其结体用墨笔补填于下心劳日拙此之谓也
　　明内府藏本有文渊阁印吕雄印见前余印无考






　　春秋经传集解【二函十二册】
　　篇目同前
　　此与前书同出一版惟阅嵗既久版之径围稍缩书之橅印亦差其版心上方并无咸平辛丑刋五字益足证前书之伪矣
　　明焦竑藏本有澹园印见前


　　国语【二函十二册】
　　吴韦昭解宋宋庠补音明张一鲲辑二十一卷前一鲲序昭庠二序
　　书首标题次行刋明侍御史蜀张一鲲楚李时成阅虞部郎豫章郭子章选部郎东粤周光镐校一鲲序称先是同年李惟中刻内传于督学署中不佞与郭相奎敢外传各分四国之注仍韦氏益以宋氏补音条注其下字画剞劂一放内传庶几称左氏完书云云一鲲等四人明史俱无传朱彞尊明诗综载郭子章字相奎泰和人隆庆辛未进士歴官都御史巡抚贵州进兵部尚书周光镐字国雍潮阳人隆庆辛未进士除宁波推官陞南京户部主事改吏部厯郎中出知顺庆府屡迁至佥都御史抚宁夏入为大理寺卿一鲲时成二人亦未载考明太学进士题名碑此四人者皆登隆庆辛未进士序所称李惟中者即时成之字其刋刻是书葢合四同年而互相讐校者也碑载张一鲲四川重庆府合州定逺县人李时成湖广黄州府蕲水县人
　　国语【一函四册】
</div>
    <div class="pagination">
<a href="钦定天禄琳琅书目_page16.html">上一页</a><span>...</span><a href="钦定天禄琳琅书目_page12.html">12</a><a href="钦定天禄琳琅书目_page13.html">13</a><a href="钦定天禄琳琅书目_page14.html">14</a><a href="钦定天禄琳琅书目_page15.html">15</a><a href="钦定天禄琳琅书目_page16.html">16</a><span class="current-page">17</span><a href="钦定天禄琳琅书目_page18.html">18</a><a href="钦定天禄琳琅书目_page19.html">19</a><a href="钦定天禄琳琅书目_page20.html">20</a><a href="钦定天禄琳琅书目_page21.html">21</a><a href="钦定天禄琳琅书目_page22.html">22</a><span>...</span><a href="钦定天禄琳琅书目_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
