<!DOCTYPE html>
<html>
<head>
    <meta charset="UTF-8">
    <title>郘亭知见传本书目 - 第 76 页/共 77 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>郘亭知见传本书目 - 第 76 页/共 77 页</h1>
    <div class="content">《惜抱轩诗文集》三十六卷 
　国朝姚鼐撰 。 嘉庆戊午刊。 
《松泉文集》二十卷《诗集》二十六卷。 
　国朝汪由敦撰。 
右别集类国朝

《郘亭知见传本书目》卷十六 独山莫友芝子偲 
集部八 
总集类 
《文选注》六十卷 
梁昭明太子萧统编。 唐李善注。 宋尤本、元张本并十行，行二十一字或多少不等。明唐藩本亦十行，行改二十二字，皆均齐如一而古色减矣。明唐藩成化丁未重刊。元张伯颜本者，庄王芝址其玄孙端王硕熿袭封，又以隆庆辛亥重刊于养正书院。 汲古阁本字小。 翻汲古阁本字稍大，且字句不同，亦不止一本。以钱士谧校为差胜。 明唐府本。 晋藩养正书院本。 嘉靖癸未金台汪谅刊元本 。 万历辛丑闽邓元岳刊。 乾隆三十七年，叶树藩刊朱墨本，用何义门评点，注多不完，复数有翻刊。 宋淳熙本有二，一胡果泉本，一阮相国本。阮云与晋府及汲古本多异。 胡果泉仿宋重刊，顾千里为《考异》十卷附之，即依淳熙辛丑尤延之贵池刊本。近世通行，以此本为最善。刊以嘉庆十四年。近万氏翻刊胡本。 元张伯颜贵池重刊，即翻元本，然远不及明晋藩及汪谅并翻刊张本。 
《六臣注文选》六十卷 
明嘉靖己酉袁褧仿宋蜀大字本。 嘉靖二十八年洪楩仿宋茶陵本，半页十行，行十八字。注行二十三字。前有《诸儒议论》一卷，则陈仁子旧辑也。 万历二年新都汪氏仿宋，半页九行，行十八字。 宋刊五臣本三十卷，钱曾有之。 又潘维时本三十卷。 明王象乾删注十二卷，摘六臣注列上方行左右，音释列下方，不间本文，以便记诵，写刊极精。 宋六臣本有四，一题《六家文选》，见《天禄书目》。 明嘉靖间袁褧精摹重刊，始甲午，迄己酉，凡十六年乃成。其初印、中印皆工善，藏家宝之。如宋本《序》后，称此集精加校正，统无舛误。见在广都县北门裴宅印卖，则宋本旧标题也。广都，晋蜀中旧县。袁本依之，即世所称蜀大字本也。 一茶陵陈仁子校刊本。曾见于许滇生先生所。嘉靖二十八年，钱塘洪楩氏仿刊。 万历三年新都崔氏仿刊，皆依陈本。蜀本五臣居前，善注在后。茶陵、崔、徐本均善注在前。 一绍兴二十八年修北宋本。见昭文张氏《志》。有明州司法参军卢钦《跋》云，直阁赵公来镇是邦，首加修正。 一《天禄目》载赵子昂藏者，不著刊书年月。字用颜体，于整齐之中，寓流动之致。纸质如玉，墨光如漆。不知与张同板否？ 
《文选颜鲍谢诗评》四卷 
元方回撰。 有明刊本。 
《玉台新咏》十卷 
陈徐陵编。 明天启中翻宋本。每页三十行，行三十字。最佳。他刊皆不足道。 汲古阁刊本。 兰雪堂活字本，亦佳。 又五云溪馆活字本。 冯舒校刊本。 许滇生师徐星伯家宋本，有翁覃溪《跋》。 张金吾有影宋刊本。 康熙丁亥，孟璟以万历丁丑张嗣修手录袖珍本上板，嗣修《跋》云，一以其家藏宋本为正，诸本有互见处，间为考注。 万历中华亭杨钥刊本。 归安茅氏重刊本。 吴江吴兆宜注、长洲程琰删补刊本。 
《高氏三宴诗集》三卷附《香山九老诗》一卷 
唐高正臣编。 有宋刊。 丁禹生有旧抄本。 
《文馆词林》四卷 
唐许敬宗等奉敕撰。宋王溥《唐会要》云：“显庆三年十月二日，许敬宗《文馆词林》一千卷上之。”《唐艺文志》总集类卷数同。《志》又云：“崔元暐注《文馆词林?策》二十卷。”又杂纂类载《文馆词林?文人传》一百卷。《宋志》载此书《诗》一卷。《崇文总目》载《弹事》四卷。皆全书中之一类。是编仅存六百六十二及六十四、六十八、九十五四卷，皆汉魏以来之诏令，日本人以活字排印者。《会要》又云：“垂拱二年二月十四日，新罗王金政明遣使请唐礼并杂文章。令所司写吉凶要礼，并于《文馆词林》内采其词涉规戒者，勒成五十卷赐之。时当时颁赐本，非足册。此虽残断，而诏令皆甚古多佚篇，且全书体例，仪可见其一斑。阮氏以进呈。 粤雅堂刊本。 近黎氏刊一卷子本，十三卷半。 
《箧中集》一卷 
唐元结撰。 汲古阁本。 
《河岳英灵集》三卷 
唐殷璠撰。 汲古阁刊本。 郘亭有南宋本二卷，缺笔至廓字，字句与毛本小有异同。光绪中，辽阳赖氏仿刊之。 
《国秀集》三卷 
唐芮挺章编。 汲古阁刊本。 陈解元刊本。 
《御览诗》一卷 
唐令狐楚编。 汲古阁本。 
《中兴间气集》二卷 
唐高仲武编。 汲古阁刊本。 述古堂影宋抄本。 近人仿宋刊本。 
《极玄集》二卷 
唐姚合编。 汲古阁刊本。 张氏《志》有秦友岩手抄本，题云《唐诗极玄》、《间气极玄》二种。义门评本从述古影抄宋本精校。 张本实元本出，顷收元刊本。 
《松陵集》十卷 
唐陆龟蒙编。 汲古阁刊。 崇祯丙寅刊。 弘治中刘济民刊。 都元敬为之校，古色可爱，惜非宋本行次耳。 
《二皇甫集》七卷 
明刘润之编。 正德中刊。 
《唐四僧诗》六卷 
不著编辑人名氏。 《薛涛诗》新翻明刊本，与《鱼玄机集》合行。 
《窦氏联珠集》五卷 
唐禇藏言编。 汲古阁刊。 淳熙五年本作一卷，义门云，以汲古校宋本，毛脱诗一首，误五十余字。 
《才调集》十卷 
蜀韦縠编。 汲古阁刊本。 陈起刊本，隆庆间沈若雨刊本。 万历刊本最劣。遵王有宋本一、影宋一、旧抄一。 明人批汲古本。 
《搜玉小集》一卷 
不著编辑人名氏。 汲古刊本。 
《古文苑》二十一卷 
不著编辑人名氏。 成化壬寅局刊、惜阴轩、墨海、守山诸刊均有注。孙伯渊得宋淳熙本，无注。以为胜章樵本，仿刊之。佳。 成化壬寅张世用按闽刊。 近有覆本。 
《文苑英华》一千卷 
宋李昉等奉敕编。 明隆庆中刊本。 明会通馆活字本。 平津馆有影宋嘉泰间刊本。 劳平甫有影宋本，谓明刊不足道。 编《全唐文》时，亦据一影宋全本。 此书中有宋白《目录》五十卷，已亡佚。顾千里有编本。 张氏《志》亦有旧抄，据嘉泰本千卷。每卷末俱有“登仕郎胡柯乡贡进士彭叔夏校正”一条，末有“成忠郎新差充筠州临江巡辖马递铺王思恭点对兼督工”一条。 
《文苑英华纂要》八十四卷 
分甲、乙、丙、丁四集。宋讳不缺笔，定为元刊。见张氏《志》。天一阁亦有此书。 郘亭曾于沪上见旧刊，盖即张氏所谓元板者。据高似孙《序》，则似孙所摘录，嘉定十六年刊之矣。张《志》谓不著撰人者，疏也。 
《文苑英华辨证》十卷 
宋彭叔夏撰。 明嘉靖间活字本。 知不足斋据宋刊本刊。 学海本。 节本，才九十六页。 聚珍本。 闽覆本。 
《西汉文类》残本五卷 
宋陶叔献撰。 昭文张氏藏宋绍兴本。《志》云，唐柳宗直有《西汉文类》二十卷，宋时已失传，叔献重加编纂。见《郡斋志》。源四十卷，今存三十六至末五卷。后有“绍兴十年四月临安府雕印”一条，每页纸面俱有清远堂印记，字朗纸莹，盖宋刊宋印本。 
《唐文粹》一百卷 
宋姚铉编。 嘉靖十三年甲申，吴门徐焴刊。每页二十八行，行二十四字。颇佳，亦宋本之次也。万历重修不足观矣。 嘉靖八年晋藩刊本。 黄《目》有绍兴九年刊本，何义门以校明本，朱墨烂然。胡克家亦有之，欲刊而未果。 《天禄书目》有宋仁宗宝元二年刊本，为《文粹》第一刊。刊者临安孟琪，施昌言为《后序》。昭文张氏有元刊本，俱题《文粹》。 宋刊《唐文粹》五十卷本，每页二十六行，行二十五字。前有《目录》上下两卷，卷末题识有古本之称。其分卷编次，与百卷本不同，诗文则有少无多。《崇文总目》载姚铉《文粹》五十卷，《郡斋志》亦谓铉编《唐文》，初为五十卷。此或为姚氏初本欤？张氏《志》云，■李■堂亦有宝元刊本 ，经藏赵子昂、邵二泉、季振宜诸家。 
《西崑酬唱集》二卷 
宋杨亿编。 康熙中刊注本。 徐乾学刊本。 《浦城遗书》本。 《天禄后目》有宋宝元二年刊本二部，元本二部。《天禄目》无此书，亦无元本，恐是后目。且宝元恐是《文粹》也。 粤雅堂刊本。 
《同文馆唱和诗》十卷 
宋邓忠臣等撰。 张文潜《柯山集》全载之。 有旧抄本。 
《三谢诗》一卷 
宋唐庚集。 宋刊本。每半页十二行，行二十二字。卷中有“嘉泰甲子，郡守重修”云云，所谓宣城本者是也。 又明刊本。 
《唐百家诗选》二十卷 
宋王安石编。 乾道中倪仲传刊，有仲传《序》。 康熙癸未宋牧仲刊，据一残本，一全本，又据《临川集序》补。黄氏有宋残本，多《持幡序》一篇，字句亦有异同。 
《三苏先生文粹》七十卷 
张氏《志》载有宋本，《提要》入之《存目》，以为明人编者，误也。明有数刊，皆翻宋本。每页二十八行，行二十六字。陆粲谪都镇驿丞，曾刊于平越卫。 郘亭在皖所收有此本。 《天禄目》有明板二部。 顷收明本。 
《会稽掇英总集》二十卷 
宋孔延之编。 淡生堂馀苑本。 近刊本。 抄本。 
《清江三孔集》四十卷 
宋王编。 路氏有旧抄本。 
《二程文集》十三卷《附录》二卷 
宋胡安国编。 吕氏刊《全书》本。 河南祠堂本，宝诰堂本，元至治二年壬戌临川谭善心元之刊本。半页十行，行二十字。 
《新雕圣宋文海》一百二十卷 
宋江钿撰。 李心传《朝野杂记》云：“孝宗得此书，命本府刊板。周益公以编次无伦，请命吕东莱编《文鉴》一书。” 张氏《志》有残宋淳熙四年刊本六卷。 
《西汉文鉴》二十一卷《东汉文鉴》二十卷 
宋陈鉴撰。 《天禄目》有元刊本。 张氏《志》有明刊本。 邵位西有慎独斋刊本。 《鉴》建安人《自序》在端平甲午，自称石壁野人及南宋遗民。二书皆有宋刊巾箱本。阮氏先后获以进呈。 
《两汉策要》十二卷 
张氏《志》云抄本。 宋陶叔献原本，金常彦修孙■增补 。据大定乙巳王大均《序》云，先是，常同知彦修刊行错缺，尝欲增广，不幸早世。二孙乃承意，再为编锓本。 又《汲古阁秘本书目》云是赵文敏真迹，此则从之传抄者。 此书有新刊仿元之本，宛然赵书。 
《观澜集注》三十卷 
宋林之奇编，吕祖谦集注之。奇《尚书全解》，祖谦《古周易》并已著录。是编《宋志》载六十三卷，此从宋本影抄，仅及其半。甲集二十五卷，自屈平下六十五人；乙集五卷，自扬雄下十九人，分类编辑。集注多依旧注为之，捃拾精核。阮氏以进呈。 
《宋文选》三十二卷 
不著编辑人名氏。 路氏有抄本。 《天禄书目》有宋巾箱本，小楷书，笔法森严，行中自见清朗。未载刊本。 
《坡门酬唱集》二十三卷 
宋邵浩编。 《天禄后目》有影宋本。 邵浩作邵诣 ，字叔义，金华人。隆兴癸未进士。 
《乐府诗集》一百卷 
宋郭茂倩编。 明刊。 汲古阁刊。 张氏《志》有至正初元彭万元刊本，毛子晋以宋本校过，有文学椽周惠孙《序》。毛刊本遗之。 毛本每半页十一行。曾见明印本，有嘉靖三十年补板。 
《古今岁时杂咏》四十六卷 
宋葡积中编。 天一阁、汲古阁均有旧抄。 彭文勤有万历乙未影宋本。 昭文张氏有叶石君旧抄本。 
《分门纂类唐宋时贤千家诗选》二十二卷 
宋刘克庄撰。 克庄《后村集》已著录。是书著录家未及，唯两淮盐课御使曹寅刊《楝亭丛书》十三钟中有之，前后无《序》、《跋》。《后村大全集》有《唐五七言绝句选》及《本朝五七言绝句选》、《中兴五七言绝句选》三《序》。或锓板于泉、于建阳、于临安，则克庄在宋时固有选诗之目。此则疑当时展转传刊，致失其缘起耳。分时令至人品十四门。阮氏曾进呈。 
《严陵集》九卷 
宋董棻编。 天一阁刊。 
《南岳酬唱集》一卷《附录》一卷 
明祝完刊。 
《万首唐人绝句》九十一卷 
宋洪迈编。 明嘉靖辛丑陈敬学仿宋刊本。佳。刊作一百一卷。《敏求记》作一百三卷。 原本七言七十五卷，《目录》三卷，五言二十五卷，六言一卷。赵宦光刊统合为一。 《竹垞诗话》云，邓端简名晓，刊《唐万选绝句》。疑即此诗。 陈敬学本卷数与汪纲《跋》及焦氏《经籍志》合，容斋《跋》云，越府所刊，七言至二十六，五言至二十卷。而奉祠归鄱阳，乃雇婺工刊之。汪纲《跋》云，凡一百卷，半刊会稽，半刊鄱阳。嘉定癸未纲守越，遂榻鄱阳本并刊之，合而为一。 
《声画集》八卷 
宋孙绍远编。 曹楝亭刊。 收竹垞旧写本，有“渔洋借观”题语。 
《宋文鉴》一百五十卷 
</div>
    <div class="pagination">
<a href="郘亭知见传本书目_page75.html">上一页</a><span>...</span><a href="郘亭知见传本书目_page71.html">71</a><a href="郘亭知见传本书目_page72.html">72</a><a href="郘亭知见传本书目_page73.html">73</a><a href="郘亭知见传本书目_page74.html">74</a><a href="郘亭知见传本书目_page75.html">75</a><span class="current-page">76</span><a href="郘亭知见传本书目_page77.html">77</a><a href="郘亭知见传本书目_page77.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
