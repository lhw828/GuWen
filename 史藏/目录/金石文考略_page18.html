<!DOCTYPE html>
<html>
<head>
    <meta charset="UTF-8">
    <title>金石文考略 - 第 18 页/共 22 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>金石文考略 - 第 18 页/共 22 页</h1>
    <div class="content">　　治辛酉长洲薛英按蜀获此碑于南荣立于分司覆之以亭自以为起废涪翁九原之英爽亦一苏醒昨玉泉公在南荣分司早发时忽见破屋中树一石自披荆视之因以归噫好事如玉泉公使薛老有知其亦苏醒已乎涪翁此书与诗颇竒伟自言咄嗟而成文不加盖亦一时之兴所至尔程婴杵臼二句煞有江西之意【苍润轩帖防】
　　琴之法音一往而无挠曲韵囬伏而多俳徊乃为妙指写琴手者未必能尽也山谷老人不但以言写之而以字写之笔笔各具一趣以自成一物又共逗一趣以共成一物读其句而琴之声依依在耳即此君之髙洁亦依依在耳且刻手精工于厉石崩脆之上独传其神而即其一一画不甚照而握运挥驰之色具在无遗在山谷诸石中此其第一矣【墨林快事】此君轩诗为涪翁极得意之作而书亦潇洒如意不知刻于何地摹手不工然一段清朗之致如霁色在林尚足扑人眉宇也【销夏记】
　　先骑曺子猷云何可一日无此君吾家小只园竹万个中有轩三楹不施丹垩纯碧而已零雨微飔朝暾夜月峭蒨青葱映带眉睫间令人神爽陈子兼方伯为题署曰此君轩今年归自楚得山谷老人大书此君轩诗一卷怒笔勃掣有箨龙坼石势悬针下垂则轻梢遏云槎牙外向则须节奋张居然墨池傍兎苑因留寘山房中异日乞公瑕双钩入石壁之轩为此君传神【弇州山人稿】
　　黄鲁直题元上人此君轩诗
　　先有一刻最妙颇有瘗鹤铭之致此刻诗即别而字乃姢秀柔腻另具风流然开朗雅鬯非山谷老人不能也古人遗字如此者多或各有所祖未必伪黄字近亦当【阙】为其不拘束而自合矩度然学之者必至于防拖无骨不相称架苟能于谨严绵宻中时一涉其自得之趣乌见其不可也因并存录以俟后之博览而有目力者鉴之要以彼一石为极则【墨林快事】涪翁书此君轩第二诗是初得长沙法而以华阳真逸笔运之能于穉中取老作法外具眼观可也【弇州山人稿】
　　山谷书此君轩诗有二刻皆行楷大字其一前云奉题琴师元公此君轩后云元符二年冬元访余于道约来三月余必东归归当复来别我既而如其言果来相见但乞此君轩诗而已咄嗟而成文不加其一前云题元上人此君轩后云钟陵黄庭坚鲁直奉答周彦诗与前同韵观山谷别集有此君轩诗防云余既追韵作此诗寄周彦周彦抄本送元师元师更欲得余手写因为作草书近时士大夫罕得古法但弄笔左右纒绕遂号为草书耳不知与蝌蚪篆同法同意数百年来惟张长史永州狂僧懐素及余三人悟此法耳苏才翁有悟处而不能尽其宗趣按防所云追韵作此诗寄周彦即石刻所云奉答周彦者也而防所云更为元师作草书草书本不知有石刻否据其自鸣得意方之旭素必有可观也其行楷本二刻墨林快事所评论至当皆为足珍【光暎识】
　　米海岳天马赋
　　天之美以清风暖日地之美以青山緑水人之美以丰肌端骨而为三才之秀独可疾雷苦雾惊湍险磵鬼躯兽吻为美乎米老之字洵有怪法乃其非佳境也惟大字天马赋差为合作无奈好异之軰疑少踏厉之态另出面目诸丑毕具大雅之道逝其逺矣而又有为惑者表之惟恐不及老颠何仇于后人也至于字有互异亦惟大字者胜余力为洗垢自附于老颠知已云【墨林快事】
　　米书此赋余见三本学擘窠大字仅有此一本字字皆可为榜署米公自言大字如小字以势为主者【容台续集】
　　庚午春马生致米元章墨刻天马赋笔势雄强超逸真有千金蹀躞过都歴块之气赋语则不受衔囓膝生秃驹耳徐元玉后题一诗颇致代兴意未敢尽许也【弇州山人稿】
　　米元章章居士墓表
　　元章书章吉老墓表笔势縦于志铭大都士人作书时有乖有合观者虽不可执此较彼然必求其妙处则于自已临摩方有资助不则只是闻张颠善草凡得其败纸恶札皆谓是以头濡墨时所书岂不是痴人前説夣【苍润轩帖防】
　　米海岳章吉老墓志铭
　　章吉老传卢扁之术米元章得钟王之法真世间之二妙濡郡之一竒也而志乘不録碑植于城南十数里荒郊中盖吉老之墓在焉由大观距今百六十余载雨淋日炙渐觉斑驳惧其弥乆而磨灭也因刻之以附于宝晋斋帖末【曺之格防】
　　米南宫菉竹居诗
　　米南宫乐圃先生墓志
　　米元章书沉着痛快直夺晋人之神少壮未能立家一一规摹古帖及钱穆父诃其刻画太甚当以势为主乃大悟脱尽本家笔自出机轴如禅家悟后拆肉还母拆骨还父呵佛骂祖面目非故虽苏黄相见不无气摄晚年自言无右军一俗气良有以也此为乐圃书志遒劲奔逸又是平生得意笔太史公作信陵君传蔡中郎为陈仲弓志皆以得意人不轻賛誉正似此书耳【容台集】
　　泰山封禅遗文碑
　　司马相如譔　米芾集晋右将军王羲之书　熈宁元年
　　米元章顔鲁公碑隂记
　　米书素有偏侧之势一遇鲁公便加荘重鲁公之风至数百年后犹能匡正米老【金石评攷】
　　宋世书称蔡黄苏米然南宫虽自晋唐诸名家出而其法亦少变焉此帙笔势犹端谨无怒张秾纎之失其亦因鲁公而变之者与【苍润轩帖防】
　　米老为鲁公书碑隂即用鲁公书法竒宕可喜至碑中谓杞欲害公之人而不能害公之仙其説亦竒余以为杞能害公一时而不能不予公以千古固无论公之仙与不仙也【销夏记】
　　米海岳龙井山方圎庵记
　　此米字之最有声合作者乃以庵之僧脩好事者适得米老旧搨以补亡而恰遇一颠倒装潢者错其先后据之入石虎林游人如织莫有为之是正者余早得此本亦以为装家误旋入杭摩挲石下依然误也因另搨一纸为之改装则文从理顺不致诮一公为伧父颠士为糊目矣欲再正其石而匆匆北归当賖此恨因识于此【墨林快事】
　　米海岳孔林古桧诗
　　王佐云古桧在孔林杏坛东南今不存矣惟再生一株亭亭独立身文皆左转如草绳纒至梢有叶青青可爱非世上所有也佐亲见之梢尾有叶一小丛广髙一尺许树大仅一尺许【志林攷据】
　　右孔圣手植桧赞米芾纂并书碑在孔林余得之于圣公彦缙陆伯易为余言宋人书米为优而余家米书独此与露筋碑为优云【东里续集】
　　米南宫王略帖
　　米元章芜湖县学记
　　此碑在米书中最为瓌玮吾乡严子寅酷爱海岳书毎日临千百字弊则更易一帖此本不知是第防次装者【苍润轩帖防】
　　米老书所贵独錬自己精神全不依傍门户即其梦寐古法头目奉之要不过以薪炭其丹先已在鑪中不借他分毫也贵亦在此累亦在此竒形怪貌居之不疑所云不可无一不可有二令人乍见而怪再见而习三见而渐亲就之以为函盖世间自有此一种形貌无足怖悸而已此学记字字有体势亦鲜败笔又米书中之可贵者【墨林快事】
　　芜湖学记黄裳纂文米芾书字法遒劲而韶秀余旧有未断本兵乱失去今虽稍剥然大胜龙井方圎庵诸刻【销夏记】
　　米海岳研山铭
　　米友仁苏州孔庙碑
　　评者以南宫书怒张有子路未见夫子时气象今以小米较之又不但堂庑之羞而已余尝合晋二王唐二欧宋二米并观谓其一蟹不如一蟹以兹二刻眎之良可见其梗槩矣【苍润轩帖防】
　　米元晖书夫子庙记石刻在吴城中书亦秀頴可爱但结法既不古又乏变态耳黄涪翁赠之诗虎儿笔力能扛鼎教字元晖继阿章取羲之献之故事书家不愧箕裘者有大小钟大小卫大小王大小欧阳大小米惟小米差弱耳【弇州山人稿】













　　金石文考畧卷十四
<史部,目录类,金石之属,金石文考略>
　　钦定四库全书
　　金石文考畧卷十五
　　嘉兴李光暎撰
　　古柏行
　　任君谋退之诗十一首纸墨尚佳书法雄秀结搆縦逸盖宗于顔鲁公识曰右退之诗十一首辛巳秋三日龙岩君谋书卷后同时有雷溪叟道眀题防眀有李西涯周公瑕董思白等题防防中云龙岩姓任讳询字君谋易州人登正隆进士法书名天下亦善画雷溪叟同易州人亦登进士而正隆者金国年号也陕地有石刻古柏行后面题识龙岩书古今名流皆认为顔鲁公之书余今见此始知为任君谋书也【书畵记】
　　重修中岳庙碑
　　中岳碑黄乆约奉勅纂郝史奉勅书郝史世宗时人此碑正书方整遒劲盖习清臣诚悬而兼运以永兴者于金碑中最为妙品书者为郝史不立传亦无书名观其结构王庭筠軰似不及也党懐英号为能书乃任篆额不任书知郝书在当时亦自知名碑立于大定间与博州碑同时世宗朝颇称太平故以其暇得修祀事耳【石墨镌华】
　　赵秉文闲闲圭峯草堂寺诗并偈
　　正大乙酉年冬秉文诗八首丙戌仲夏中伏鉴山【阙】亨防又秉文偈语
　　赵秉文金礼部尚书号闲闲居士尝为张天锡序草书韵防云俳徊闲雅之容飞走流注之势惊竦峭防之气卓荦跌宕之志矫若防龙疾若惊蛇似邪而复直欲断而还连千态万状不可端倪亦闲中之乐也观此则其自负可知而此诸诗草法颇似郑驸马心经王元美谓不中素师作奴者然则闲闲其不免元章重儓之诮乎【石墨镌华】
　　元有两闲闲呉闲闲名全节系羽流赵闲闲名秉文官禁近或云金正大间人俱善书法有辞藻而赵尤横溢【六研斋】
　　圭峯草堂杂题
　　崇宁改元三月吴郡梅泽説之题诗四首崔珙书又雷嵓老人诗一首又大安改元春六十日洹山史【阙】题诗一首又东原田曦诗二首孤云野释普定书又雪庵溥光诗二首又进士陈尧隽诗一首景祐二年六月望日甥王舜俞后序眉山释惟悟书
　　党懐英孔庙碑
　　此金修孔子庙碑也自唐荒于五季宋初统一崇奉之仪日有建树俚言伧字未臻美盛直至金主曲阜而此碑方能推原道由六经而取于孔子自汉向以来分途名家之制为之一洗何其懿也八分之业唐自明皇外诸大家亦未数数然此刻丰赡平淡卓具轨物一时南北莫之或先【墨林快事】
　　防山题诗
　　大定十五年　赵扬郑元诗　张尊书丹
　　梁公画像记
　　承安丁巳　郝长卿述　呉琢书
　　兴庆池题名
　　眀昌甲寅　刘仲防书
　　定两县水碑
　　天眷二年　杨丘行纂　乔木书并题额
　　华州城隍神济安侯新庙记
　　大定二十四年　张建记　乡贡进士【原阙】篆额并书
　　普防禅院记
　　正隆三年　郝大亨撰　李徳华书丹　何思篆额
　　重修天龙寺铭
　　正隆己夘　智允迪纂　任枲书并篆额
　　醮事记
　　崇庆改元　书史吕知眀
　　皇弟经畧郎君行记
　　是其国书　后有题云天防十二年尚书职方郎中黄应期宥州刺史王圭从行奉命题　又有题云明崇祯癸酉成都范仲闇书
　　大云禅院之记
　　大定十年　姜尧仁记　孙衍书丹篆额
　　华严寺薄伽蔵教记
　　天眷三年　段子卿纂　沙门法慧书　张公徽篆额
　　博州重修庙学记
　　大定辛丑　王去非记　庭筠书　党懐英篆额王庭筠在金与赵秉文党懐英軰同负书名而庭筠酷似南宫此书是也攷是时庭筠父遵古实成庙学事王去非记之而令庭筠书之故尤为得意篆额者即懐英也【石墨镌华】
　　黄华老人行书全学南宫史言老人仪观秀伟善谈吐胷次不在元章下观之信可见矣【苍润轩帖防】自米老以字鸣于宋而后之学士强为效颦不颠亦颠也自今人之好米老书而凡类米老书者皆好之不出于颠犹其出于颠也字不足以自名或附之以希千秋一睐若庭筠者以书闻完顔之世为其父书此记亦仰托之米老今覧其字勿论其能肖米与否乃列之古人之中差不为辱亦不敢自信其可以传父之制于不朽其心之虚而尊师及为亲无已之思皆可取也【墨林快事】
　　庭筠负书名此碑风骨磊落有襄阳之劲秀而无其倾欹近石不多见者庭筠以名家子仕于完顔年未四十自称黄华老人其意良足悲矣【销夏记】
　　金王庭筠号黄华老人善冩梅书法沉顿雄快与南宋诸老各行南北元初巙子山诸人不及也【六研斋】
　　博州庙学碑隂记
　　碑隂王遵古记　男庭筠书　李糓篆额
　　此亦王庭筠书其父记字差大结搆风骨似不及前碑【石墨镌华】
　　黄华老人此书骎骎遂侵米颠只欲与之分庭抗礼虎儿在堦下便当缩项尔【苍润轩帖防】
　　解州闻喜县改修董池神记
　　天眷元年　贾葵纂　滕祹书并题
</div>
    <div class="pagination">
<a href="金石文考略_page17.html">上一页</a><span>...</span><a href="金石文考略_page13.html">13</a><a href="金石文考略_page14.html">14</a><a href="金石文考略_page15.html">15</a><a href="金石文考略_page16.html">16</a><a href="金石文考略_page17.html">17</a><span class="current-page">18</span><a href="金石文考略_page19.html">19</a><a href="金石文考略_page20.html">20</a><a href="金石文考略_page21.html">21</a><a href="金石文考略_page22.html">22</a><a href="金石文考略_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
