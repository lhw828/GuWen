<!DOCTYPE html>
<html>
 <head>
  <meta charset="utf-8"/>
  <title>
   好古堂书目 - 第 27 页/共 28 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   好古堂书目 - 第 27 页/共 28 页
  </h1>
  <div class="content">
   岳珂玉楮诗稿一本。珂字肃之，号倦翁，武穆之孙。此自书其诗稿，后有跋语记之，凡八卷，今仅二卷。曹秋岳识于后，云：「万岁通天帖中有倦翁题字，笔法正同，辨是真?。」
张南轩临曹娥碑。与文氏停云馆所刻一札，笔法相类，后附赵松雪送中峰茶启，合为一册。
赵松雪楷书尚友斋铭一轴，上篆书「尚友斋」三大字，又书东坡次韵潜师诗一卷，后用鸥波二字双连印，此印他处未见；又篆书小字千文一卷，有明陆太宰完印，及项墨林题识，此书秀润精密，王弇州所谓「如残雪滴溜，蔓草舍芳之状」，洵不虚也。今世人第尚公真行，不知真贵于行，而篆又贵于真，篆（美术丛书本脱「篆」字。）乃字源。又作篆字一，其功可敌真三。是以尤可贵也。
鲜于伯机草书前出师表。圆劲之中，复饶姿媚，洵乎吴兴之亚也。
吴仲圭草书心经，笔法类画竹之风枝雨叶，而其画竹亦如此。草书可谓书画通灵，千古无两。陈眉公题签并跋后。尝见近时尤悔庵跋书法华后，云：「古今书法，独不可施之写经，蛇?剑舞，钗脚漏痕，不过游戏三昧，噫！使见此当为怃然矣。」
杨铁崖书一轴。云：「至正景午大暑，燕于朱氏玉井香水名亭，赋诗十有二韵，书似西枝，玉海、鸐屋三才子共和之。『朱公神仙人，冰雪照肺腑。祖帑阅羽化。祖书在册府。门掩一亩宫，虹梁跨风渚。乔木八九株，梧桐杂槐榉。中有玉井香，银云洒零雨。俗士不必来，佳朋来不拒，鬻茶不无童，谋酒自有妇。核破玉刃霜大桃，筩卷金茎露上声读，方响歌洞仙，白题舞魔女。梧溪斥琴操主者极能评诗，谓梧溪子儗琴操为失体，可揩铁雅凤咮云。，海岳订画谱。米老为书家三变也。棹歌发复留，冰花凉欲语。焉知人闲世，大火虐如虎。』箕尾叟在草玄阁书，东鲁先生考校。」
俞紫芝草书太白怀仙歌，笔法本赵吴兴，而饶纵逸之致，然巳为解春雨开山也。
宋仲温草书一卷。前书书法，后书翦刀歌，皆大（丛书集成初编本作「六」字。）字急就章，甚狂怪。
元秋岩老子书古文篆韵二本。陶九成题，明王鸿羽跋。后见铁网珊瑚。
元人草书「敖不可长，欲不可纵，志不可满，乐不可极」四句。四不可字，皆不雷同，绝奇，不署名，惟一印，曰「寸心千里」。解桢期草书古?行一卷。可观。
罗一峰大字一轴，张天骏草书一轴，皆可观。
沈石田大字道太湖见吴香诸山诗长卷，诗见本集，约三百字，字径二寸，遒逸古雅，全得涪翁家法。
祝希哲纪闻一本。小字。皆纪明太祖、建文、成祖逸事，后自跋，极圆纯有法；又临十七帖，古雅得晋人遗意。
文衡山楷书金刚经，后有董思白蝇头细楷，写莲池大师法语作跋。予先有元僧血书法华经，后又得吴仲圭草书心经、董玄宰书盂兰盆经，惟未得名手书金刚经耳。近年忽禾中范成闲携书画数种来，得见此经，欢喜无量，重直酬之。范年八十余，此后已殂。不复来矣。又书刘随州诗集二本，乃少年所书，后自记云：「右刘随州集，予甚喜之，但无清楚者，一日祝京兆以清楚者示予，几头偶然有余纸，遂漫书之，以为便览。文璧后有项士端跋，衡山先生诗，清致皎然，故宜深契。随州前辈，用心勤敏如此，非可易及也。
吴匏庵、王震泽二公，与王真愚邀饭之札，汇为一册。文衡山前题「不忘一饭」八分书。考王真愚字成宪，真愚其号也。昆山人。为驸马都尉教授，杨君谦尝为愚说以贻之。今观吴王二公，殷勤致敬如此，其为人可知矣。
董思白楷书盂兰盆经。后自跋云：「壬寅元日，自先太史玙洋墓襄事归，书此经。十月展墓再书，十二月往先慈墓，宿戴振之山庄，遂书竟。偈曰：愿以此功德，超度亡父母，普及一切众，永断三涂苦。」
又临潭帖一卷。每段小楷书r1美术丛书本作「字」字。R释文，精谨之至。
又临圣教序。规模不失尺寸，是蚤年笔。
又临诸家书二十帧。为武林杨观察所书者，无美不备，予得于杨氏之孙仲琛。
又临怀素寄边衣诗及临张长史不全千文，合为一卷。奔放奇逸，中年最得意笔也。
又燕然山铭。仿李泰和大照禅师碑，笔锋颖锐，清劲异常，第一合作。王觉斯临怀仁心经。稍乏尖利，加以圆纯，不失本家法，是善于临书者。
胡环转坡番骑图。射猎人马以百数，皆随坡旋转，沙碛水草，曲尽其妙。下层作橐驼散马，尤极神骏。画史称其作驼马，以狼毫笔疏染，取其生意，今验之良然。其为贬笔无疑。唐人画在今日，希如星凤，允称鸿宝。
唐人四罗汉。神气如生，精工之至，殆贯休、卢楞伽之流。
董北苑潇湘图。大卷高一尺五寸，长五尺许，缣素完好。作大江迭巘，深林稠木，含烟蓄雨之状，备极奇观。前作着色小人物，江滨巨野之地，乐工数人奏乐，拥二姝及侍女，一舟将抵岸，舟中坐红衣人，上张盖及群从环列。尝见云烟过眼录云：「赵松雪所藏有董元山水一卷，长丈四五，绝佳。乃着色小人物，为娶妇故事。」今案之，即此卷也。所云长丈四五者，盖截其后多矣。明董思白得此卷，始定为潇湘图，跋中云：「卷有文寿承题，董北苑字失其半，不知何图也。既展之，即定为萧湘图。盖宣和画谱所载，而以选诗为境，所谓洞庭张乐地，潇湘帝子游耳。」观思翁此语，因知周草?未喻此。故以为娶妇故事，寿承所题，亦必相沿以为田家娶妇图，思翁勘出，不欲道破，以彰前人之短。故云「字失其半」，其鉴赏既精，而盛德又若此，可敬也。惜其未曾印合草?之书，其为吴兴所藏，历传为娶妇故事，及为后人裁割大半，均未之知耳。此卷思翁笃爱，每十年一题，三十年凡三题，之前二题縢见容台集，兹不录。后一题止署年月，下云「射阳湖舟中阅」，卷首标题，及卷末私记，亦皆亲书。自云：「得于京师彭孔目之家。」思翁殁后，为中州袁伯应所得。伯应名枢，乃思翁年侄。崇祯十五年榷浒墅，购诸其家，亦私记于后。王觉斯跋云：「袁君收藏如此至宝，葵邱城堕家失，有此数帧不宜郁宜快也。」盖以袁获此归旋，遭流寇之乱，此卷无恙。故云「康熙庚申，此卷忽在武林，为予所得，顾此卷前后为赵董两文敏所宝藏，而予亦得暂留雪中之爪，何幸！何幸！今计三十年以来，此卷自北之南云闲，既复自南之北中州，又复北之南武林，无翼而飞，迁流奚速，吁宁可作滞相观耶。己巳为卞令之中丞强易去，又复自南之北北直，寻闻取入秘府矣。」此己卯以前物以其为第一名迹，故追记于此。
黄筌金盆浴鸽图。大幅着色，牡丹下金盆，群鸽相浴。有浴者，有不浴者，有将浴者，有浴罢者，有自上飞下者：共十一鸽。各各生动，极体物之妙，真神品也。案杨廷秀挥尘录载李和文遗事，其家有黄筌金盆鹑鸽图，疑即此也。
宋初人作魏处士诗意图。处士讳野，字仲先，陕州人。真宗时隐居不出，为诗清苦，有名于时。真宗召之不赴，令图其所居以进，具载宋史。此卷乃图其居与像，仲先诗有「洗硕鱼吞墨，烹茶鹤避烟」之句，此景即此诗意也。用笔细润秀雅，不知为何人笔，恐后之李龙眠不是过也。题者三人，当亦祥符间人，诗云：「山空林密草堂深，抱道高居有此人。列坐琴书消永日，遶檐花木霭芳春。烹茶敌睡人如玉，洗砚题诗笔有神。生世欣逢全盛日，布衣终作太平民。荥阳郑厚卜筑东郊岁月深，养高谁复继斯人，白衣纱帽寻常态，翠竹茅堂几度春。教鹤舞风闲遣兴，拂琴弹月自怡神。当时罗网收英俊，肯信林泉有逸民。浔阳吴升大宋熙?世，四海悉升平。辅国皆贤佐，贵富臻显荣。仲先志高蹈，蔼蔼赡佳声。悠然水竹胜，草堂风露清。老鹤跰跹舞，焦桐断续鸣。大布以为服，出跨白驴行。莱公至相得，赋诗适余情。笔扫长短篇，语出鬼神惊。若人之耿介，终始能坚贞。焉知百岁后，泞泞存高名。八十二翁马纯
郭忠恕溪山行旅图。大幅。山皴石脉，松干人衣，皆非近今所恒觏者。予家藏北宋山水名迹，董、巨之类，皆巳散去，存者仅此耳。
李伯时天帝释像。大幅。上写玄武真形，下五龙王迎朝，大海波涛，珠宫贝阙。其中为鼋鼍龟鱼，以及蚌蛤虾蟹之类，靡不悉具。皆现半身为男女形，或手秉乐器或经卷，以随五龙，无奇不备，真伟观也。笔端入化莫测，其起止断非龙眠不办。此画明亡，出于内府，杭人贸京师者得之市中，予又得之杭人，缣理多败，固无怪也。
又十六应真像。细润高简，神采奕奕，不作苍怪，深得自然之妙。无款。虽未必果为龙眠，亦宋人之高手也。凡十六帧。后有元僧弥正书赞一首。
许道宁雪岭盘车图。有小字款。墨色深入缣理，其为北宋人笔无疑。
阎次平寒岩积雪图。大幅。笔力苍深圆秀，不下李晞古。项墨林收（美术丛书本无「收」字。）藏，轴上记用价壹百贰拾锭，得于锡山华氏。张丑作清河书画舫载之。
马远落照图。董思白题于上方。又雪景。大幅。
宋人雪溪渔隐图。仿郭熙。
宋人载鹤图。长三尺，写湖天之景，前画一舫，载鹤而归，末画一人，凭槛而待，意趣甚幽。
刘松年渊明还庄图。作五巨柳，稚子候门，一舟轻扬而来，中坐陶先生，神情坦夷，意致闲适，文衡山前篆书「栗里清风」，文文水、王弇州跋。
马麟寒江独钓图。写江?雪霁，败苇萧萧数株，沙际隐现蚬蛤之属。一老翁施竿，拥袖呵冻。意致幽绝。
宋人宫女勘书图。有「晋府收藏」诸图书。
梵隆六高僧像。前后有「元内府上品」葫芦印，跋者三人，曰：「右僧梵隆六高僧像真迹，笔法出李伯时，而性情实宗阎立本也，可入妙品。奎章阁学士院鉴书博士。」柯九思「吴兴梵隆写罗汉，出入肤楞伽、贯休，此卷精微，直与伯时抗衡，焚香展玩，当有吉祥云覆之，不独撮吾曹于白毫光中矣。」陈继儒梵隆写高僧像本李伯时法，不规规刻画，独于神检措意，此六大士，一蛮奴，十四眸子，尚尚如寒星晓月，芒采互注，英奇哉。古云：至人每不言而相喻以道，此特頰舌無翕張耳，安見老宿鑪?，不具是中也。先师冯司成公，宝此有年，今得重展，巳十五周星矣。」竹懒李日华
张逵东坡笠屐图。后有魏了翁、冯子振、邓熙、李孝光跋语并诗。今录三人。「东坡在儋耳，一日访黎子云，中涂值雨，从农家借箬笠、木屐，戴履而归。妇人小儿争笑，邑犬争吠。东坡曰：「笑所怪也。吠所怪也。魏了翁」东坡道人儋耳诎，田畯往往坐争席。孰黎子云久莫逆，晴沙数步为尔出。中途岂料逢点滴，竹鸡滑滑挥洒疾。河桥冠盖无处觅，老农家具姑副急。瘴屩何异廊庙舄，箬顶齿蹑亦妙剧。前赤壁、后赤壁，玉堂茅屋等瞬息。海南海北共眠食，流行坎止随所适。天一笠、地双屐，风不能飘，雨不湿。」冯子振诗、邓熙书。「头戴笠子脚着屐，村南路滑行者稀。儿女笑人群犬吠，家僮送客子云归。门巷斜斜榕叶重，野田漠漠豆花肥。玉堂闲煞挥豪梦，错唤朝云为燎衣。」李孝光海粟跋未录。
赵松雪苏李泣别图。大横幅。画羊衔苏衣，苏顾羊痛泣，李惨容对之，其余男妇及橐驼、马羊之类以百数，气韵生动，笔致精微，全法唐人，为文敏画中第一。
又古木竹石一轴。石作飞白，树上一鸟，竹色冷冷，如寒玉可爱也。
又着色山水小景。笔意高简，近树法唐人，达山云树又类小米，上书「大德六年三月廿八日，为吉甫兄作。赵孟俯」。题者二人，「小舸轻桡向远山，乱云堆石水声潺。游人莫道来时晚，自有秋容到晚看。」瞿佑「镜天落日万山秋，云水微茫岛屿浮。欲访仙源迷旧?，满江烟雨并归舟。」潘纪 
又赵氏一门木石兰竹卷。一为子昂古木石，竹法唐人，款云：「子昂作与淑安三娘。」一为管夫人竹石，自题云：「暮嶂远含青，春光带空碧。细看风前枝，抛书枕萝石。」一为仲穆兰竹三帧。皆有「会稽马氏图书」，盖其所裒集也。
高房山云山一轴。款云：「克恭为希石作。淋漓滃郁，真趣烂然，奇作也。」倪云林题其上云：「至正癸丑九月八日，偕君麟访耕渔隐者，风雨乍晴，神情开爽，耕渔出房山此图见赏，喜而记此。案：耕渔，徐达左，字良夫也。」
又云山。大幅。上自题云：「云山随处觉，风雨兴中孤。」高克恭并题。案高常侍诗云：「云山行处合，风雨兴中秋。」此略改之。
又一轴。款云：「克恭为子信学士作，其下幅纸敝。」
又云山高逸图。作高山数层，云气吞吐，其下?松松偃树，溪桥书屋，携琴访友，皆清润可掬。远望之，觉有薄雾一层，笼罩其上，奇笔也。无款。有「吴江史明古收藏」印。
井西道人乱山藏寺图。意象奇奥，冥契真宰，脱尽笔墨蹊径。予谓「元人逸格画，当以井西为第一，大痴差足彷佛，山樵、梅老、云林，远不及也。」杨铁?题方幅上曰：「相海上人，持此画求予鉴辨。」予曰：「此井西道人笔格也。予感今之避世者，入山惟恐不深，入林惟恐不密，未见有苍藤古树，森索如此境者也。噫！此非台之寒岩，剡之筱岭乎，追忆旧游于此纸也，恍如梦云，至正壬寅正月十有六日。铁史在云间草玄阁书。」案铁史多题井西画。予又见一诗跋，有「井西道人出神去貌，得蓬莱第一宫。」予又见元人诗，题有「王井西，盖必道士，不知其名，俟考」。
黄大痴群峰耸翠图。款云：「至正辛丑岁七月七日，一峰道人为云峰先生画群峰耸翠图，时年八十有一。」予得此画于山阴朱相国家，相国生平宝重此画，构一楼以对稽山，悬此画于中。大痴又有浮峦暖翠图，与此有二翠之目，皆其高年所作者。陈眉公云：「子久画以浮峦暖翠为第一，恨绢碎耳。今此幅侧理完好，尤足珍云。」
又湖山秋霁图。散木数株，离披坡陀之上。凡数处，皆积雨后景象，下作细笔芦苇数层，一舟从中荡漾而出，俨然九秋雨霁，朝旭初映，微风拂拂时也。上题「湖山秋霁」四字，其芦叶全法北苑潇湘图，乃知名人作画，必有所自云。
又观瀑图。取境幽冷，用意深微，笔墨之痕俱化。上书「平阳黄公望写于云间客舍」，相传大痴，陆姓，常熟人，出继永嘉黄氏，故署平阳。
又山水一轴。写秋林水亭，幽冷可掬。贡性之题云：「此老风流世所知，诗中有画画中诗，晴?笑看淋漓墨，嬴得人呼作大痴。」此诗见本集。
又临溪书屋图。一轴。无款。蓝瑛及子孟并题于边幅。
王叔明兰雪斋图。款云：「黄鹤山中樵者，作于兰雪斋中，清玩其画如作书，信笔挥洒，而天趣横溢，意致超绝。」
又山水一轴。无款。沈石田、沈嘉则题于上方。倪云林设色秋林山色图。远山带夕阳色，松二、绛叶树一、衰柳一。树干多用渴笔，平坡浅沙，三数层，石山齿齿，俨然霜寒水落境也。上题云：「寓馆风雨秋，闲门草苔翳，怀人思奋飞，携书此留滞，玉琴和幽吟，竹牖聊静憩，西山日在望，白云淡生媚，寂寞栖德园，清虚捐世味，石?有余烟，未收煮茗器。八月二日写秋林山色并诗，以遗伯循、文学倪瓒」。
又霜林远岫图。董思白题于边幅云：「倪元镇画出于关仝，少加柔隽，遂成逸品。」此图纯用关法，此轴程孟阳所藏，董思白过其家，索观题之。见孟阳耦耕堂集题董画册后。又师孺斋图卷。自题云：「徐孺新祠湖水滨，沧波荡漾白鸥春。东都第宅埋荒草，南国衣冠荐渚苹。华冑能传青史旧，盛游况喜彩衣新。若逢此士烦相语，蚤瑞明时作凤麟。」倪瓒并诗以赠伯枢茂学。案、伯枢，徐姓、环名，慕徐孺子，以师孺名斋，郑元佑作师孺斋记，文长不录。今录诗跋者五人。「吾慕徐孺子，高风百世师，躬耕东湖上，不为好爵縻，三经既兼综，百家亦傍窥，声名起南服，闾里无拾遗，安车且莫致，府辟将焉为，徒悬太守榻，千载有余思，环也父子闲，文采多令仪，族大由逊绵，玉研传会稽，感彼同自出，景行方在兹，俛修继前躅，高蹈良所稀。」陈基「二月水生黄柳齐，故人直往大江西。?从孺子亭前过，诗向滕王阁上题。自有彩衣娱暇日，更将缃帙事幽栖。山青云白三千里，应是相思路不迷」。钱仲益「徐孺子，躬耕江南卑薄之域，而荐当三辅公族之先，安车元纁，不若豫章太守之一榻，其人盖可知矣。大树将颠之语，惟郭有道闻之，谓之高士宜矣哉。今朝廷清明，野无遗逸，伯枢妙学青年，足为辅世之具，乃以师孺榜其斋庐，余非林宗，不得其说，以待避者至云。」顾禄「徐环伯枢，元季儒流，倪迂为之图，尚左生为之记，胜国诸名公为之题?。意亦笃行君子，以孝悌名者耶。客偶持示此卷，披其图，读其辞，恍然如见其人，敬题数语于卷末，以慰遐慕之思云。」沈周「云林先生用意简远，用笔辄高，一竹一石，巳价千古，何况此卷，屋宇树石，无不着意，他幅以少为佳。此又以多为贵，余生平不一一见，真可爱玩，其后题?，俱出名人手书，画臻极，诗文縢妙，足称三绝矣。」王宠又有程嘉燧、陈盟二跋。前有吴门袁戒卿、华亭周鼎收藏印。尝阅容台集谓云林画幅犹多，画卷绝少，极意崇慕此卷，惜不令思翁见之也。
又枯竹石一轴。自题云：「竹影纵横写月明，青苔石下听鸣筝。我来彷佛三生意，琪树秋风梦亦惊。净名庵主画与韵。」玉（丛书集成初编本作「王」字。）生并诗题者三人。「?篁秀石倚乔柯，隔世相看感慨多，忆共松陆江上住，敲门拄扙每相过。仆与云林翁寓松陵江上十余年，焚香弄翰，酌酒赋诗，日无闲阔，翁今物故矣。披玩此图。岂胜怅然，有动于中耶。因赋诗追思云。是日花雨萦零，柳风寒峭，犹识我此情也。洪武甲子三月十三日。」吕志学「古木修篁傍石栽，岁寒同志绝奇材。悠然对此成佳趣，闲写新诗入画来。越溪归正「云根磊磊玉修修，烟淡风清落木秋。逸笔醉时挥洒后，不知何处采真游。」吴郡徐范
商德符溪亭坐隐图。仿北苑，有清润之致。方?竹石一轴。马治题云：「瑟瑟空外音，兀兀林下定。伊人本无作，独坐昕巳暝。珠光纳大千，重迭秋更莹。万籁何缘生，太虚自成听。悲哉湘川瑟，硁乎卫之磬。　风泉杂梧竹，物我此交罄。如何浊世士，强聒有不醒。焉知圆通门，廓寥谢畦径。文靖携方?所画竹见示，俾录虞道园先生，寄题听秋轩诗，轩盖?在重居寺时，燕私之室也。因记前十五年，?自吴门归，予亦次第先生诗韵，虽不免识者效颦之讥，漫附此以见意耳。」马治此画，李竹懒载于六研斋二笔，谓其竹淅沥如有声，洵不诬也。倪云林集中多有与方?往复诗，又有题其画山一首，山水更不知若何佳耳。
顾定之风竹一轴。上书「迎风」二大字，笔法圆纯，竹二枝，飘飘然随风掀舞，洵仙笔也。方幅有紫芝圃主人题诗，云：「虎头孙子词林彦，少小声华重淮甸。指根到处有清风，写出潇湘秋一片。毵毵凉影舞双鸾，袅袅烟稍卷暮湍。碧云匝地摇森爽，满屋萧萧六月寒。」
董旭字泰初，长江伟观图，画金焦两山，笔意沉雄，类郭河阳，更饶洒落之趣，题以五言长篇，诗学渊古，书法遒媚，可称三绝。同时题诗者，三十有二人，不备录。今止录其自作，曰：「龟书出洛水，神禹膺九畴。岂伊彝伦叙，洪涛亦安流。惟岷西南隅，金火相绸缪。江源发其侧，微茫不容舟。浅滀渊遂涂，道远势乃遒。辛勤逾青城，愤怒脱黄牛。汉水●两川，彭蠡会七州。劬劬朝宗心，自可无滞流。屹彼金与焦，相望仅一沤。离立当要冲，不没亦不浮。大类武安西，震荡不得谋。神奇北山捷，乃以一卒收。又似寻邑兵，兕虎杂貔貅。气贮百文叔，草草就俘囚。叵测天地心，平地陈险幽。我疑东海若，力据江上游。于此战不胜，奔迸若兜矛。不然江神薨，厥妇义从游。天吴役秘怪，负石奠双邱。九思苦未得，物理谅难求。因悲英雄人，争此若射侯。伟哉韩将军，铁锁掣万艘。向非天与灵，万骑真杵投。至今江之波，犹负脱鼠羞。我昔曾过之，渍渍泪盈眸。中流一长啸，宇宙争百忧。东顾无津涘，赤日出海头。西望赤壁矶，尚想孙曹刘。正北维扬城，楼橹郁相纠。寒烟际衰草，日落风飕飗。近闻事益殊，沙户逮称酋。舳舻夹鸼●，浩荡剧长虬。萧瑟但一气，焉能辨邗沟，向来金碧堆，一炬十二楼，诸天尽星散，死树生清秋。时事?覆闲，桑海变蜉蝣。安知亿劫外，伟观宁此不。取我鑫叵罗，披我红锦裘。酹以一杯酒，净洗千古愁。至正丙申之四月，董旭画前图，并赋其左。」
陆天游携琴访友图。小轴。此文衡山所自出也。
徐幼文云林书屋图。纯用淡墨，苍秀逼人，后张锡诗，锡亦作天锡，天顺进士，有书名。
王孟端山水一轴。孤幽淡远，全仿云林笔意，上题诗云：「兴来惬所适，怡然坐苔石。一鸟波闲鸣，数峰天际碧。几欲写幽怀，徘徊忘日夕。王汝玉和诗云：「高吟情自适，憩此林下石。潮来沧海宽，雨霁遥天碧。惆怅望江南，烟深数峰夕。」
又月亭读书图。松秀沈着，有天然妙韵。
刘伯温蜀川图。上题云：「蜀川图为暨阳本中使君西行饯，画法类徐幼文、王孟端，而苍莽过之，青田传记从来不称其能画，而予亦生平仅见此一轴，暇日斋中悬此轴，适家弟蘧庵见之，啧啧赞叹，以为奇特。半月后，忽作札报予曰：「偶阅李戒庵漫笔载此画。」因录其言示予，曰：「诚意伯、青田刘公作蜀川图为暨阳本中使君西行饯者，图为丹阳孙氏所得，徐兼山馆于孙，亲见之，对余说，夫暨阳乃余邑旧称也，本中使君，竟无从考，姑以俟知者。然刘诚意勋业盛矣。亦孰知其余事之精如此。」末又云：「张藻仲有题萧山县尹尹本中、吴越两山亭卷古风一首。抑江阴人，姓尹字本中，为萧山县尹者耶。」予今得戒庵此论，此画益增重矣。戒庵，名栩，江阴人。在嘉靖间丹阳孙氏收藏书画最富。严嵩得丹阳孙育氏画二册，重题秘藏之。见直庐稿。恒又案，金陵琐事，褚偩字本中，洪武时人，不知即其人否。
戴文进水墨。萱花下一猫，宛然如生。又张天师一轴。又三星图小轴。
谢孔昭秋林远岫图。全法大痴，而苍莽秀逸，别具一种妙致，山头清峭，喜其不作迭山状。盖孔昭自谓谢迭山也。题者三人。「霜空木落减青红，古涧寒泉奏晚风，策蹇携琴闲逸者，清标不与世雷同。」纯一「颢气沈沈碧天迥，雨霁?林翠烟暝。溪上山光泼黛浓，溪头流水玻璃净。石径荒凉落叶叶黄，涧声不断松风长。尘香苔软蹇驴稳，地偏行乐应徜徉。」宇文铸「秋林雨初霁，远岫烟中碧。山径久萧条，时有骑驴客。微阳敛斜影，孤鸟沈高?。回首瞩平溪，怅然人语寂。」刘溥
杜东原溪山读书图。和合子久、叔明两家为一，松秀文媚，可称绝品。沈石田题其上云：「桑柘村深日影斜，白云深处带山家，分明万里桥西路，只久春风几树花。」此图为杜东原先生，廿年前笔也。一日卷赠于予，予藏之，又越三寒暑矣。壬午首夏十日，因出观于醉渔周君，醉渔有欲炙之色，予故转授之，复用唐人雍陶访友别墅之韵，诗于左方，诗固拙恶，幸托斯图之末，以连醉渔之爱，不犹蝇之附骥，而能千里者乎。又沈贞吉和其诗云：「绿水桥西野岸斜，书声茅屋是谁家。江南春色无心看，闲却东风杏子花。」此画杜东原所作。启南侄得之，转赠醉渔，赋诗于上，醉渔复索予题，予一见心喜倚歌而和之，吁！岂非所谓将门无败士耶。案贞吉号南斋，石田之世父，竹林酬倡，略分忘形，令人想见前辈风流，深可忻慕云。案东原讳琼，字用嘉，又号鹿冠翁，门人私谥渊孝，醉渔字宗道。姚公绶文饮图。画己与二友在山林间，籍地而饮，投壶在傍，颓然就醉，树竹苍郁。法梅道人后书文字饮诗序一篇，五言古诗一首，字法赵吴兴皆极精。
又山水一轴。上题云：「干坤浩荡着孤亭，树色山光共杳冥。若使子云当日见，置身闲草太玄经。云东逸史题记。送叶有常还洞庭东山，癸卯四月。」
又古木竹石一轴。极荒寒幽翳之趣。上题云：「山中有古木，撑空不记年。偶尔一看竹，大笑清风前。」
又着色木竹幽禽一轴。石用墨，木用赭，竹浅蓝色，鸟淡青色。上题云：「萧萧落木晚山幽，一鸟不鸣无限秋，回首便应辞信使，野花江月又何愁。」于子裕观泉图。上作石壁瀑流，一人袒臂反观，用笔纵逸。上题云：「杖策入深涧，雨后山泉流。盍簪咸来攀，予意良优游。况有盈樽酒，闲言闲清讴。顾瞻松景，能不为留。（美术丛书本作「顾瞻苍松景，焉能不为留」。）计汝和墨香秋兴卷。作野菊数枝，杂以飞白，竹生峻岭惊涛之闲，笔力雄健，意境绝奇。汝和时官庶常，为同年友许廷冕作，廷冕之外兄姚公绶，时亦官京师，题之诗，廷冕以使事归乞，诸名人和之。凡数十人，姚落句鸦字，诸公竞出新意，吕九?有「坐对南山色似鸦」之句，沈石田亟相推服，前辈风流，可以想见。此卷后转徙他人，迄于近世，和者犹不巳。然亦多散佚，及不录入卷中者，因思此卷，纪历二百，事更两朝，倡和相承，传为盛事。斯亦艺苑之雅音，江南之故实也。故备录之，以俾其传焉（美术丛书本误作「马」字。）。其他跋语不录，惟录其诗，予一诗，亦附后焉。「忆在江南共别家，重阳时节正开花，花曾笑我满头插，酒欲凭谁取次赊，三径逢秋怀旧约，五年为客住京华，玉堂吉士劳相赠，醉?寒香散墨鸦。」姚绶「清江茅屋许浑家，篱落秋深带晚花。鸡犬有情随客过，云山无价许人赊。萧条旅邸三年别，零落西风几岁华。为客尚余诗酒在，不妨吟望数归鸦。」吴釴「故人东海访寒家，野色荒凉上菊花。青?晚移怜共老，白衣酒尽傍谁赊。一身去国惭衰病，双鬓逢秋感物华。嬴得夜?开口笑，清灯寒榻对栖鸦。」张宁「锦衣游子贵还家，问讯东篱菊未花。冠盖及门长揖去，北邻送酒不须赊。且留晚节寒香在，莫遣闲愁短鬓华。翻忆客边重九日，登临常欲到昏鸦。」一「寻诗几度到君家，满巷秋风菊有花。何处得来三百镒，等闲不用一钱赊。谁言县令轻五斗，自爱仙人号九华。长欲餐英饮甘谷，眼明身健鬓如鸦。」二　周鼎「矮屋青山是我家，东篱长物几丛花。三年观国归容暂，他日投闲事较赊。我得就渠看晚节，天能特地傲霜华。余英欲赠无人寄，西望长安又暮鸦。沈棨「醉墨淋漓自一家，无声诗里傲霜花。暂辞北土忧还带，偶见南山兴亦赊。为爱清香甘淡泊，生憎白发妒豪华。又看秋色催行色，翻笑身轻不及鸦。」张璞「乞身天上早还家，爱向东篱对菊花。画里一枝看更好，闲中三径趣偏赊。题诗忆昔皆人杰，抚卷于今几岁华。我亦强赓忘日暮，夕阳林杪乱归鸦。」包鼎「计老风情岂画家，惯披月令写秋花。先朝文艺江湖见，此卷流传岁月赊。笔与骚魂增澹泊，墨填篱影有光华。兴来把酒双眸净，坐对南山色似鸦。」一「画菊从来有数家，计公书法不论花。独怜作者频年尽，贪看容余一日赊。芳迹东南留故实，几人官秩总清华。相邀真设篱边会，醉笔还能写乱鸦。」二　吕「写菊题诗合两家，今人重看昔年花。风流宛宛有墨在，岁月茫茫何处赊。物老不堪秋换梦，纸寒犹觉露生华。斯文聚散成惆怅，独倚空江看晚鸦。一诗画于今又别家，人亡重见旧禽花。难容白发夤缘插，贱许黄金展转赊。草木盛衰和物数，姓名存没感才华。蒙庄得失弓无恙，高树犹能宿后鸦。」二　沈周「画品诗篇总作家，观诗不厌又看花。物能翫世人空老，事到关情思转赊。落落晨星惊物故，冷冷秋露逼年华。楚弓塞马何须较，安得元田养白鸦。」一「名笔谁云独米家，谛观常怪眼生花。尘翻自古因人重，残墨何跬到我赊。霜叶万蓰随世态，秋容雅淡压秾华。杜陵花树如堪爱，分付儿孙莫打鸦。二　庄圭　自吕诗至此跋语云：「此卷转徙，卷中之人，皆已物故，故诗中悉作感慨云。」「文墨流传落几家，展图堪惜此寒花。坚贞晚节何曾落，冷淡儒风一倍赊。昔日见渠怀故里，今人看画忆京华。濡毫染纸无佳句，涂抹秋空数点鸦。」朱绶「乱后相寻处士家，秋原何处觅寒花。芙蓉自落江亭晚，苜蓿空随关路赊。岂意百年留劲草，独存三径傲霜华。虚堂展卷悲人代，几树西风噪暮鸦。潘廷璋　此已入本朝矣。东篱满泛忆吾家，谁遣霜毫泼墨花，归晚远成三径芜，卷间近得一丛赊。淋漓上苑空秋草，迢递他乡感物华。好护幽姿经岁月，不同五柳落寒鸦。毛一骏「征士东篱能几家，烂然夺目过春花。名贤此日情何限，胜赏当年兴独赊。赓就奚囊俱白雪，岁逢甲子再光华。」吕天遗为九柏公文孙，其先倡和在弘治戊子，今天遗得此卷，在顺治戊子。「那知代谢悲伤事，聚散浑同树杪鸦。」天遗得此卷，广廷骚墨之友，社集题诗，予亦与焉。不数年，天遗没，戊午忽为予所得，故有感云尔　沈治「屈指先朝书画家，高名湮没等飞花。成弘才彦诗篇盛，天顺公卿笔墨赊。顾尚书清诗中自注，引天顺中赋云：「林良翎毛夏昶竹，岳正葡萄，计礼菊」今林夏画，世多有之，而岳计画，縢不传。亦因此知计汝和名礼云。　又李崆峒题墨菊诗云：「近时名手计汝和。」抚卷迁流同过客，倚歌稠迭感年华。惭予到手聊题末，绝类相随彩凤鸦。余甲子得于沈君之子右?。　姚际恒白石桐村旧作家，丛残香墨似飞花。流连文酒夙心在，想象承平梦赊。南国词人矜藻丽，东城父老说繁华。百年天地留诗卷，极目云烟过晚鸦。」一「绨几奚囊赏鉴家，横?卷轴对黄花。即看残梦争言好，自说千金未许赊。先友成弘同石表，秋容篱落异年华。奉常佳句君能?，一看南山色似鸦。」是奉常落句。　二「占断秋光是汝家，清尊雅奏为篱花。佳宾自至何烦约，笑口常不用赊。酒盏润如分露液，墨池燥即起云华。吟成却指梧桐（美术丛书本脱「桐」字。）树，不宿黄昏接翅鸦。」三「板屋衡门故相家，义熙时节种陶花。东篱视昔依然好，白发于今没处赊。小筑楯栏香国土，平分月令晚芳华。剧怜半树梧桐影，池上离褷噪晚鸦。」吕为故相文懿公后，故有凤毛池上之叹。四　此诗见在吕天遗家所赏而作也。故并录之。因知天遗所集骚坛之士题?诸作，皆未登卷中云。　际恒识
沈石田仿云林山水一轴。上题云：「招提寄孤踪，小雨值梅节。佳客东南来，令我怀抱悦。高谈竟西日，继火未云绝。殽核罗时新，尊醑更清冽。会暂离固多，莫作匆匆别。五月既望，雨阻双峨僧舍，宗儒试史泊世资懿亲乃肯顾于岑寂。又因吴绍宗持酒，相与剧谈抵夕，予欲屈二客连榻，宗儒归兴浩然，使予于悒不巳，故末语云云。癸巳。沈周
又仿云林着色山水。上题云：「迂叟秋风客，晚年江海家。致僊当化鹤，语净巳餐霞。南国天宜放，西湖月可赊。而今清閟阁，谁与一浇茶。」
又山水一轴。仿吴仲圭，下笔辣甚。上题云：「老去心闲事事闲，竹声禽语四檐闲。为君写得幽居乐，溪外还添数朵山。丁酉季冬十日，雪晴风峭，偶忆口口老友，因呵冻作此寄意。」
又太湖张帆图。写太湖诸山，烟色空蒙，风帆缥缈，是其最得意笔也。上题云：「卓午道湖如马驰，笑谈两客一舟移。试看帆力因风健，亦似人生得意时。树影过村惊瞥戾，波光摇目爱参差。卅（丛书集成初编本作「舟」字，美术业书本作「州」字。）程即达无全日，此快天应补拜迟。后三月十九日，与应和同谒裕轩亲家，扬帆过湖，疾如奔骏，即兴赋此，并图持上几格，且为相见之贽，又以赎迟拜之咎，倘有和章，尤为幸也。姻生沈周上裕轩亲家阁下。」案：应和姓顾。
又风雨孤篷图。上题云：「路满春泥水满河，百程风雨为人过。世缘轣辘那趋得，体力衰迟可柰何。孤闷正嫌杯蚁竭，小晴犹快野莺过。客愁种种须诗遣，苦死搜来句未和。弘治庚戌首夏十九日，为有势力者迂行毘陵道中，风雨孤蓬，与济民同载，济民有作，遂用其韵，以纪所历云。」
又听泉图。极老笔纷披之致，如闻水声也。诗云：「数株奇古树，中藏一草亭。俗喧人不到，惟听涧泉声。」
又夜雨图。小轴。山云屋木写夜雨景象，入神之笔。诗曰：「雨中作画借湿润，灯下写诗消夜长。明日开门春水阔，平湖归去自鸣榔。」丁未季冬三日，与德征夜坐，偶值兴至写此以赠云。案：德征姓史、石翁之女夫也。
又游北寺诗卷。字径寸大，全法双井老人，诗曰：「喧市纷聒耳，幽寻达城阴。谁知此城中，有境得山林。僧寮敝小构，据此西水浔。清流可府掬，须眉亦堪临。返照在东壁，水影浮虚金。人物r1美术丛书本作「特」字。R相映莹，寂静宜道心。散木列左右，上下鸣春禽。?竹不蔽墙，累累见遥岑。游赏无禁客，酒茗喜相寻。借问常来辙，记壁僧谁吟笔砚我所事，漫以开烦襟。」过北寺庆公水阁，消遣一日，甚得清适。因留此诗，汝器知之，怅不能追，乃录寄去，以厌其好游之心。沈周卷后有余纸尺许，后画水墨芍药花一枝，宛然迎风笑日之态，真仙笔也。案：汝器姓陈、号东湖，吴匏庵常与之游，作东湖记。
又词翰一纸。云：「风雨葵花小院前，老夫留此学安禅。家中尽有家中事，客里还修客里缘。蒲酒畔，粽盘边，一般佳节过年。浮生所寓谁拘我，着处为欢也自仙。端阳节对雨解粽，填鹧鸪天词，留为僧房故事。」
又江行送别图卷。运笔秀润（美术丛书本作「运笔润秀」。）绝去本家色，石翁之超格也。上诗云：「百年忠孝江头话，千里关山别后思。云锦功成应有待，行看褒诏下丹墀。」不知为何人者，后有陈蒙、刘、余学夔、盛子勉、卢儒、宋昶诸人送行诗。
又山水卷。长丈余，文衡山题诗云：「细泉涓涓落涧平，苍烟不断江洲横。湖亭欲上山满目，新水浮空春雨晴。江南此景谁貌得，石田先生最神逸。轻风澹日总诗情，?树平?皆画格。由来画品属诗人，何况王维发兴新。胸中烂熳富邱壑，信手涂抹皆天真。墨痕惨淡法古意，笔力简远无纤尘。古人论画贵气骨，先生老笔开嶙峋。近来俗手工模拟，一图朝出暮百纸。先生不辨亦不嗔，自谓适情聊复尔。岂知中有三昧在，可以意传非色取。庸工恶札竞投售，凤凰一出山鸡靡。山窗展卷见沧洲，恍然坐我澄湖里。定应夺却造化工，不然翦取吴淞水。只今此画不可得，潦倒门生巳头白。相城溪上草烟空，落木秋风堪叹息。」
又醮墨画。枫树二株，一偃一仰，乱叶无数，飞堕空际，及波间。上题云：「枫落吴江冷，为曲水兄写。项孔彰题五律一首，落句云：叶叶离亭影，寒波似我描。」
又椿树白头。老干婆娑，二禽栖其上，宛然如生。下作秀石及长春花，题云：「堂前种此灵椿树，满地碧云宜白头。寿到八千还健在，人间又见一庄周。沈周为宗瑞写，寿邓宗盛八十。宗瑞盖其婿，能勤敬如此，可谓半子矣。题者四人。「白头偏喜说椿年，八十从今到八千。不向明堂作梁栋，深山贞节老弥坚。」吴瑞「摩挲老树千年物，荫我百年双白头。左右瑟琴忘把弄，四时花草度春秋。」浦应祥「八十诗翁隐者流，手栽椿树破青邱。而今枝干大于斗，下有长春上白头。」唐寅「霜皮溜雨色参天，阅到春秋巳八千。玉润冰清相照映，新图聊祝寿弥坚。」沈诚
又着色牡丹。上题云：「三月十日天半晴，庆云庵里看春行。桃娘李娘俱寂寞，鼠姑照眼真倾城。老僧却在色界住，静笑山花恼客情。靘妆倚露粉汗湿，醉肉隔纱红晖明。吉祥将落旧有恨，急借纸面图其生。明朝携酒正恐后，亦怕敲门僧厌迎。戊戌春季，徐甥克成随游庆云精舍，阑前牡丹盛开，因以此纸戏写其生，亦赘诗于上，遂为徐克成卷去，亦不惜也。」
又雪蕉图。上题云：「王维偶写雪中蕉，一种清寒尚未消。前代风流思旧观，后人影响见新标。残黄潦倒漫诗?，破叶离披折扇杓。思与蒙庄同鹿梦，晓窗呵笔费词招。」按梦蕉鹿，出列子，云庄，误。
又紫木笔花诗云：「江淹将梦寄芳丛，含紫苞香要日烘。无限春愁书不尽，却来开口笑东风。」
又荷花诗云：「天上堕轻霞，亭亭映秋水。芙蓉露娇面，凝妆明镜里。」
又槿树鸡诗云：「昨夜客?下，三声晓梦惊，不眠思早起，布被觉霜清。」
又莆叶鹅诗云：「蒲茸?新绿，鶂鶂戏清漪，可惜无人见，低头只自知。」
又芙蓉鸭诗云：「甫里先生爱，吾今亦爱之。传神聊一过，如在碧阑时。」
又菜上一花将半落诗云：「南园昨夜雨，肥胜太官羊。党氏销金帐，何曾得一尝。」
又书画册，共三十五帧。录其诗，与题语之佳者。「庄生苦未化，托此梦中蝶。我画梦中梦，浮世寓一霎。」庄周梦蝶图「老米呼不出，云山千万重。我生百世后，墨渖见秋容。」云山「压雪不开门，琼林自一村。小桥流水外，点冻买双尊。」雪景「野岸饶杂木，溪清乱石露。何叟独握扙，平圯迂晚步。鲜?吹轻裾。夕照随鸟度。?归人不知，与物聊自遇。」仿云林笔「闲庭有奇草，花却类鸡冠。破晓不能唱，低头露未干。」鸡冠花「一月厌久雨，科头眠竹楼。枕痕犹未熨，苦苦又啼鸠。」梨花鸠「公宜休之拔，汪信民之咬。咬以自励，拔于俗矫，吾不能优劣其闲，惟是一啜一饱。」菜「君家有乔木，慈乌来上栖。家中生孝子，哑哑为人啼。」古木鸦「古锦囊中物，千珍与万珍。凭君莫轻视，天地养其仁。」石榴「一颗压霜枝，红鲜味更滋。渴喉思快啖，还润我诗脾。」柿「长松不易写，松高笔未高。偃枝聊月下，略略试秋毫。」松
又山水八帧。一题云：「头脑已冬烘，鬓亦霜蓬，只今年纪古稀中。不敢相参时，一辈情况难同。茅屋少人踪，满地残红。君来莫怪酒尊空，一味清谈聊当饮，尽慰衰翁。」余不备录。朱宗儒绿香泉卷山水。初不经意，草草而成。绝类沈石田，前于鹏书「绿香泉」三字，弘治中嘉兴邹汝平归东邱，掘古井，得泉甘冽，名「绿香泉」，乞名人为图及诗文，题
?其事。凡十有九人。今录其九。「冷冷终不溷尘沙，淘汰工夫岁每加，地脉潜通淇澳水，年芳元袭菊潭花，灵湫静贮波千顷，余沥兼沾郡几家，我欲鬃瓢于此过，带将一滴及天涯。」伍常「乘骢坊里绿香泉，甃井清冷故宛然。味入茶经甘若醴，光生瑶玉碧于天。银床金干虚云美，雪乳丹砂亦浪传。好事东邱增盛事，地灵还藉主人贤。」屠勋「苦窊不出河滨器，地令人灵似有之。今日绿香泉上坐，百年高兴有谁知。」赵迁「万物遭逢何不有，谁知古井易佳名。色随绿茗增春韵，味助香醪作圣清。采石江边真下品，陆家谱里更新评。地灵可为东邱子，病渴相如最系情。」吕「伊优金索转银床，满引瑶池碧玉香。闻说一杯甘似蜜，与君相结赋沧浪。」唐寅「可湘可濯可通神，石甃何年作新新。一色莫分波底树，三春知润泮中芹。天文东井吾何据，地志温泉此是真。闻道子云能献赋，干坤回赞岂无人。」郑纬「泛绿流香二美全，一泓开甃自何年。石苔冷沁梧桐月，林霭晴飘橘柚天。地有鸳湖来活水，谱从鸿渐续新篇，竹炉春茗时分试，想见东邱夜未眠。」冯兰「最爱荆公诗句好，不图先得我同然。于今寄语蟠龙道，莫向山腰水底眠。」张时泰「水流地中随地出，出得其地始有名。譬如人亦有所托，托非其所空劳形。绿香泉也在地。地之灵，人之瑞。我歌绿香泉，无任感慨为君。钱福吴瑞卿临王叔明太白山图卷，前有王理之篆书「太白山图」。长丈余，秀润明媚，与古人夺真。瑞卿，名天麒，沈石田高足，石田集中?瑞卿画诗最多。叔明太白山图，石田所藏，吴借临之。石田为作五言长篇，题于后。细书端正遒劲，亦未多见也。诗曰：「我家太白图，太白于焉备。山亦莫加高，林亦莫加邃。天童古佛宫，盘盘奠坤位。佛为山庄严，山作佛布施。择胜启道场，佛子亦多智。千楼络万阁，讶出毘卢伎。飞甍揭烟霞，觚棱日星比。金碧足辉映，时复交苍翠。重峰与复岭，附缀认肝肺。云去若撑天，云来若无地。自天设此观，天下若无二。松行二十里，一一幢对植。方池落天影，何年万工治。神泉及乐石，琐细各具类。两溪贯其麓，梁圯锁三四。远近群小山，趋拱左右至。如家有严尊，为从皆幼稚。路入岐而一，宛转仍。包锡走缁流，驺骑或官吏。?荛亦络绎，明灭见隔树。于时及高秋，众叶霜所被。青红错颜色，岩谷更增贲。案图指历历，如读钴鉧记。引纸仅及寻，顾有千里势。作者王子蒙，品高见超诣。出入右丞笔，缘踪究其自。想居此山中，不以岁月计。游观稔心目，思到方位置。乞我日卧游，不用袜紧系。我藏三十年，吝客未轻示。吴生学丹青，不但许能事。久巳知此卷，未敢言借视。我既察其色，一出厌所嗜。初见目不收，张口叹且悸。缔观废寝食，十日得恣意。然后敢举毫，舒素敬一试。搰搰迨三月，极儗加精致。便欲无我卷，后辈岂可易。但恐有豪●，亦有造物忌。我自袭我卷，子当亦自秘。案：四部稿有题沈石田临王叔明太白山图，亦系此诗，略加删改。其为膺本无疑，弇州赏鉴之?如此，且后辈岂可易一语。乃作自赞，岂复成语。而弇州反加赞叹，更可笑也。
唐六如对竹图。自题云：「箪瓢不厌久沉沦，投着虚怀好主人。榻上氍毹黄叶满，清风日日坐阳春。此君少与契忘形，何独相延厌客星。苔满西4.人迹断，百年相对眼青青。」题者五人。「我筑小庄名有竹，君家多竹敬如宾。一般清味医今俗，千丈高标迈古人。肃肃衣冠临俨雅，年年雪月仰风（丛书集成初编本缺「仰风」二字。）神。寻常岂是轻桃李，不解经冬祗历春。」沈周晋代王猷成竹癖，不可一日无此君。此君林林总玉立，风节俨若临苍旻。颜君绝俗乃尚友，一瓢千古鼻祖贫。置像长哦伯夷颂，整冠日理与可神。翻云覆雨严谢绝，历雪经霜晚更亲。桃李场中不涉?，虚堂安得容杂宾。」黄云「君子本无党，畸人必有邻。夷齐是贤主，徐?固嘉宾。白雪声相应，清风座不尘。我来当径造，亦可作三仁。」祝允明「挺苍摇翠一丛丛，到处相看作主翁。未愧七贤来座上，定容千亩在胸中。卷帘暮对萧萧雨，欹枕秋迎簌簌风。不是王猷偏致意，平生气味偶相同。」文璧「修竹当门立，对之心自清。雅持君子操，深结岁寒盟。白日惟端拱，长年免送迎。好风时拂洒，环佩一齐鸣。」都穆
又钓鱼图。上题云：「只将溪畔一竿竹，钓却人闲万古名。」此二句乃昔人?严子陵诗也。
又山水一轴。写松壑憩亭阴，诗意细润圆秀。全法李晞古，而无画苑习气，精谨之至。无款。凡其初年仿宋人者，皆无款也。
又桂香亭图。小轴。山水屋木，极工细，画就，罩以墨渖，作烟雾，景甚奇。上题云：「?岑丹桂飘香，古岸夕阳秋色。烟波江上归帆，鹦鹉凭林暮迫。幽篁风送蛩鸣，野草闲花沈陌，苍茫云水悠然，中有高人游逸。乙卯深秋，登鹦鹉?岑，玩桂香亭畔，俯翠壁葑岩，苍茫百里，皆云气烟光，对景摹于舟次。」唐寅
好古堂书画记卷上
  </div>
  <div class="pagination">
   <a href="好古堂书目_page26.html">
    上一页
   </a>
   <span>
    ...
   </span>
   <a href="好古堂书目_page22.html">
    22
   </a>
   <a href="好古堂书目_page23.html">
    23
   </a>
   <a href="好古堂书目_page24.html">
    24
   </a>
   <a href="好古堂书目_page25.html">
    25
   </a>
   <a href="好古堂书目_page26.html">
    26
   </a>
   <span class="current-page">
    27
   </span>
   <a href="好古堂书目_page28.html">
    28
   </a>
   <a href="好古堂书目_page28.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
