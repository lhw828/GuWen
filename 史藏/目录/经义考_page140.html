<!DOCTYPE html>
<html>
<head>
    <meta charset="UTF-8">
    <title>经义考 - 第 140 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 140 页/共 381 页</h1>
    <div class="content">　　毛诗释篇目疏
　　宋志十卷
　　佚
　　诗疏要义
　　宋志一卷
　　佚
　　毛诗谈
　　宋志一卷
　　佚
　　毛诗章疏
　　宋志三卷【绍兴书目二卷】
　　佚
　　毛诗通义
　　宋志二十卷
　　佚
　　毛郑诗学
　　宋志十卷
　　佚
　　纂图互注毛诗
　　二十卷
　　存
　　陆元辅曰此书不知何人编辑锓刻甚精首之以毛诗举要图二十五曰十五国风地理图曰太王胥宇图曰宣王考室图曰文武丰镐之图曰春借田祈社稷图曰巡守柴望祭告图曰灵防辟雍之图曰閟宫路寝之图曰我将明堂之图曰诸侯泮宫之图曰兵器之图曰周元戌图曰秦小戎图曰有瞽始作乐图曰丝衣绎宾尸图曰朝服之图曰后夫人妇人服之图曰冠冕弁图曰带佩芾图曰衣裘币帛之图曰祭器之图曰乐舞器图曰器物之图曰四诗传校图上下各图或引注疏或引礼书详注其下传校图则按汉三史而为之者也次之以毛诗篇目每诗题下采毛诗首句注之其卷一至终则全录大小序及毛传郑笺陆氏释文而采左传三礼有及于诗者为互注又摽诗句之同者为重言诗意之同者为重意盖唐宋人帖括之书也
　　诗义断法
　　一卷
　　佚
　　右见菉竹堂书目









　　经义考卷一百十
<史部,目录类,经籍之属,经义考>
　　钦定四库全书
　　经义考卷一百十一
　　翰林院检讨朱彝尊撰
　　诗【十四】
　　李氏【简】诗学偹忘
　　二十四卷
　　佚
　　雷氏【光霆】诗义指南
　　十七卷
　　佚
　　南昌府志光霆字友光宁州人程钜夫尝从受业至元间遣使征之未至而卒学者称龙光先生
　　胡氏【一桂】诗传纂疏附录
　　八卷
　　未见
　　刘氏【庄孙】诗传音指补
　　二十卷
　　佚
　　程氏【直方】学诗笔记
　　未见
　　胡氏【炳文】诗集解
　　未见
　　程氏【龙】诗传释疑
　　佚
　　安氏【熈】诗传精要
　　佚
　　苏天爵状曰先生讳熈字敬仲姓安氏太原离石人也金亡徙山东爱真定风土家焉试中选占儒籍以郡博士举贰其学事先生之教人也师道卓然科条纤悉皆有法度入学以居敬为本读书以经术为先其讲説也毫分缕晰融会贯通俾学者如亲闻圣人之言心开目明释然无疑弟子去来者常至百人宪司数以其行荐于朝卒无所就不幸以疾卒年四十有二有诗传精要统皇极经世书四书精要考异
　　陈氏【栎】诗经句解
　　未见
　　栎自序曰诗部分有三曰风曰雅曰颂所以作风雅颂之体亦有三曰赋曰比曰兴诗有六义此之谓也风则有十五国风雅则有大小雅颂则三颂也风有正有变周南召南正风也鄘衞王郑齐魏唐秦陈桧曹豳十三国之风变风也雅之大小亦有正有变自鹿鸣至菁菁者莪正小雅也自六月至何草不黄变小雅也自文王至卷阿正大雅也自民劳至召旻变大雅也三颂周颂鲁颂商颂也风风也民俗歌謡之诗也雅正也朝廷防飨朝会乐歌之诗也颂美也宗庙祭祀乐歌之诗也直陈其事曰赋以彼喻此曰比托物兴辞曰兴六义之略如此而已诗之作或出于公卿大夫或出于小夫贱隶或出于妇人女子乃人声自然之音自古有之康衢之謡是也今见于书如舜臯喜起明良之歌即虞诗也五子之歌则夏诗也商诗多亡今商颂五篇乃未尽亡者外此风雅二颂皆周诗也二南虽国风已有进而为雅之渐见周之所以盛王黍离不复为雅乃降而侪于列国之风见周之所以衰王诗降为国风而诗亡诗亡而春秋作矣以诗为教自古已然舜命防教胄子曰诗言志周礼太师教六诗曰风曰雅曰颂曰赋曰比曰兴是也孔子删诗为三百篇始列于六经而尤以为教人之先务视他经犹谆谆焉曰兴于诗曰诵诗三百曰小子何莫学夫诗谓子伯鱼曰汝为周南召南矣乎他日过庭所闻亦先问学诗乎子所雅言诗亦必在书礼之先而提纲絜领教人以读诗之法则曰诗三百一言以蔽之曰思无邪盖以诗虽三百篇之多大要不出美善刺恶二者读美善之诗可以感发吾之善心读刺恶之诗可以惩创吾之逸志皆所以正吾心而使无邪思者学者识赋比兴之体以读风雅颂之诗而一以无邪之思为主焉则诗之一经可学矣诗序之作或以为孔子或以为子夏或以为国史皆无明文可考惟后汉书儒林传以为衞宏作诗序传于后今攷小序与诗抵牾臆度傅会缪妄浅陋常多有根据而得诗意者恒少其非孔子子夏所作而为宏所作明矣诸序本自合为一编至毛氏为诗训传始引序入经分置各篇之首不为注文而直作经字于是读者转相尊信无敢拟议至有不通必为之委曲迁就穿凿附合宁使经之本文缭戾破碎不成文理而终不敢以小序为出于汉儒也独朱文公诗传始去小序别为一编序説之可信者取之其缪妄者正之而后学者知小序之非闻正大之旨至矣尽矣今述文公之传为句解以授幼学又以序与诗异处不便观览乃依毛氏序列各篇之首但髙下其行以别之庶使序之得失开卷了然而诗之意义易于推寻云
　　呉氏【迂】诗传众説
　　佚
　　李氏【恕】毛诗音训
　　四卷
　　未见
　　毛诗诂训
　　四卷
　　未见
　　毛诗旁注
　　未见
　　朱氏【近礼】诗传疏释
　　佚
　　呉澂跋曰朱子之注经诗传为最善学者之穷经亦惟诗为易入旴江朱近礼喜读诗随已所知具疏其下或有所释或有所广年未二十而专攻一经志可尚已
　　蒋氏【宗简】诗答
　　佚
　　周氏【闻孙】学诗舟楫
　　佚
　　刘氏【瑾】诗传通释
　　二十卷
　　存
　　杨士竒曰诗传通释元安成刘瑾辑凡二十卷余家所有四册其采录各经传及诸儒所发要义又考求世次源流至明且偹盖防通之书也
　　吉安府志刘瑾安福人肆力治诗其説宗朱子而间出其所自得又考正诸国世次作者时世察其源流辨其音韵审诗乐之合穷删定之由为诗传通释一书能阐发朱子之蕴
　　黄虞稷曰瑾字公瑾安城人博通经史隐居不仕其书宗朱子而录各经传及诸儒所发要义并考其世次源流焉
　　按刘氏通释永乐中胡广等攘其成书为大全惟于原书愚按二字更作安成刘氏而已
　　梁氏【益】诗传旁通
　　十五卷
　　存
　　翟思忠序曰夫诗六经中之一经也三百篇一言以蔽之曰思无邪六义以该之曰风赋比兴雅颂盖其言之美恶劝焉惩焉使人各正其性情也自圣人删之后分而为四曰齐曰鲁曰韩曰毛校之三代独毛与经合学者多宗之故曰毛诗由汉而唐诸大名儒有传有笺有疏有注异焉同焉各成一家至于有宋文公朱先生为之集传阐圣人之微言指学者之防径上以正国风下以明人伦岂但塲屋之资而已哉三山梁先生友直号庸斋搰搰于此昧必欲闻懵必欲解防诸先正问之老宿遇有所得手纂成帙曰诗传旁通旁通者引用羣经兼辑诗説不泥不僻如易六爻发挥旁通周流该贯也用功懋矣淑人多矣呜呼先生可谓温柔敦厚深于诗之教者与
　　黄虞稷曰益本闽人随父家江阴举江浙乡试其书专发明朱子之传
　　陆元辅曰梁益字友直其先福州人徙居江阴其教人以变化气质为先务学徒不远千里从之所着诗传旁通太平路总管府推官滨州翟思忠为之序而西亭王孙授经图遂列思忠诗传旁通于目盖因此序而譌也
　　诗绪余
　　未见
　　许氏【谦】诗集传名物钞
　　八卷
</div>
    <div class="pagination">
<a href="经义考_page139.html">上一页</a><span>...</span><a href="经义考_page135.html">135</a><a href="经义考_page136.html">136</a><a href="经义考_page137.html">137</a><a href="经义考_page138.html">138</a><a href="经义考_page139.html">139</a><span class="current-page">140</span><a href="经义考_page141.html">141</a><a href="经义考_page142.html">142</a><a href="经义考_page143.html">143</a><a href="经义考_page144.html">144</a><a href="经义考_page145.html">145</a><span>...</span><a href="经义考_page141.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
