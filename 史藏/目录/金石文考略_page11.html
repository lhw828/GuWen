<!DOCTYPE html>
<html>
<head>
    <meta charset="UTF-8">
    <title>金石文考略 - 第 11 页/共 22 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>金石文考略 - 第 11 页/共 22 页</h1>
    <div class="content">　　此苏灵芝为史思明书乃唐之所不宜存其迹者易之人传其碑无亦以妙扎之故今观其字奄有李顔二家而视北海则加庄视太师又多隽诚足述也【墨林快事】
　　宋文惟简北庭事实曰燕京城东壁有大寺一区名曰悯忠唐太宗征髙丽回念忠臣义士没于王事者建此寺为之荐福东西有两砖塔髙可十丈是安禄山史思明所建此碑称御史大夫史思明奉为大唐光天大圣文武孝感皇帝敬无垢净光寳塔颂者是也春明梦余録曰此碑盖建于思明初归附之时其碑完好近日刘同人作帝京景物畧谓碑上半断裂不可读且苏灵芝书名甚着当时乃谓为李北海自镌名尤误之甚不知北海自镌名乃伏灵芝也此碑书丹于石故以左为前
　　按旧唐书肃宗纪至徳二载十二月己丑贼将伪范阳节度使史思明以其兵众八万与伪河东节度使髙秀岩并表送降三载正月戊寅上皇御宣政殿册皇帝尊号曰光天文武大圣孝感皇帝二月丁未大赦天下改至徳三载为乾元元年今此碑建于二载十一月而已称尊号又以大圣字移在文武之上与史书不合
　　宣和书谱苏灵芝儒生也尝为易州刺史郭明肃书侯台记灵芝行书有二王法而成就顿放当与徐浩鴈行戈脚复类世南体亦善于临仿者
　　余后至燕一日与鄞人万言同至悯忠寺谛观此碑万曰前行大唐光天大圣文武孝感皇帝及中间唐字史思明字类磨去重刻者石皆凹而首行悯忠寺上无只二字今改范阳郡三字盖思明复叛之后磨去之及思明诛后此地归唐后人重刻者也当日君臣之分殆如奕棋然非亲至其下摩挲遗石而徒搨纸上之字未有能得其情者若年月尊号之先后亦从此而无疑矣【四条金石文字记】
　　右悯忠寺寳塔颂其文张不矜纂苏灵芝书建自唐至徳二载碑称御史大夫史思明奉为大唐光天大圣文武孝感皇帝敬无垢净光寳塔颂宛平孙侍郎耳伯着春明梦余録谓碑建于思明初归附之时而昆山顾处士宁人纂金石文字记称尝偕鄞人万贞一观是碑其文陷处类磨治再刻以为思明复叛之后磨去及思明诛此地归唐后人所重刻者今年冬遇贞一于诸城李渭清所遂同往观焉碑首范阳郡三字史思明三字次行大唐等十二字文中维唐绍统及彼命启与禅虞又东宅四水西都八川暨唐祚字至徳二载字其文深陷然书法实出一人始悟侍郎处士所云犹未为定论也攷思明之降在至徳二载十二月至明年正月肃宗始加尊号二月乃赦天下改元碑既建于二载十一月不应预书尊号又思明初附肃宗授以归义王范阳节度使若碑于降后宜大书王爵不当祗称御史大夫则是碑之建葢在思明未降唐之先范阳三字其初本二字禄山僣称范阳为东都必东都也大唐一行其初必禄山父子伪号文中唐字其初必燕字而至徳二载其初必禄山父子僣号之年无疑载攷安庆绪袭位赐思明姓安名荣国迨既降附复更旧名因命灵芝改书者尔碑文以左为前宁人谓书丹于石之故疑从禄山俗尚未可定也不矜与判官耿仁智同僚思明之将复叛也表请诛李光弼不矜实为起草辞曰陛下不为臣诛光弼臣当自引兵就太原诛之及将入函为仁智削去思明知之遂执二人仁智死不矜度难独免可知已当日思明降而复叛既诛之后唐人见其碑踣之惟恐不力安有反勒其名于石者乎此又事之所必无也贞一闻余言作而曰有是哉于是人摹一本余为攷其始末书于后【曝书亭集】
　　田仁琬徳政碑
　　此苏灵芝书灵芝武功人生开元天寳间书与胡霈然齐名霈然书评者谓其格力不扬今霈然书不可见见此碑可以得其概矣大都原出圣教而肥为多尚不及王缙书王清源公碑而宣和谱拟之季海伯施季海不足论恐伯施于地下笑人【石墨镌华】
　　梦真容碑
　　苏灵芝行书　开元二十九年　今在厔县楼观是年四月宗自言梦见元皇帝云有像在京城西南百余里即命使同诸道士求得之于厔县楼观东南山阜间迎至兴庆宫大同殿宰相牛仙客李林甫拜贺【金石文字记】
　　灵芝之字纵而有体严而不局最为合作盖学褚而得其神者同时如薛稷徐浩未之或先也【墨林快事】此苏灵芝书按碑开元帝梦老子真容求得之中南之楼观博州刺史李成裕奏准诸州同勒石则此碑天下皆刻之金石畧载之云未详所在余此碑并田仁琬碑得自乡人之守易州者或在易州今中南楼观亦有此碑亦灵芝书文同而易州碑称奉勑防宰相牛仙客楼观碑称张九龄按碑此事在开元二十九年闰四月九龄自二十四年罢相二十五年左迁荆州长史二十八年薨未尝生至二十九年也似当以易州碑为是楼观碑经宋翻刻字画不及易州三舍岂但谬易其名姓耶【石墨镌华】
　　石墨镌华论此碑在易州楼观之异同可谓明确余所收一本称牛仙客不称张九龄则此碑非楼观所刻也独异真容求得之楼观而碑刻于楼观者有以牛为张之误何与余又得刻在古白鹤观一碑先是党光所书早已损坏汉干祐三年杨致柔奉命重书者【光暎识】
　　不空禅师碑
　　碑徐浩书浩传曰父峤之善书以法授浩世状其书曰怒猊抉石渴骥奔泉尤为司空图所爱又尝论书曰鹰隼乏彩而翰飞戾天者骨劲而气猛也翚翟偹色而翺翔百歩者肉丰而力沈也若藻曜而髙翔书之凤凰矣可谓夸诩之极今观此碑虽结法老劲而防少清逸在唐书中似非其至者【石墨镌华】
　　顔鲁公与季海同时同有能书之声于世今顔之传者不下数十本而徐之存者盖少故人知宗顔而季海之名遂掩余经营四十余祀始获此纸乃手自重装尽发其字之精神真态然后知二家之法度情致初似一规顔之体紧紧则乏舒扬之气徐之体适适则多冲夷之美徐更进一筹若通其行草分篆计之徐不啻后矣【墨林快事】
　　大遍觉禅师塔铭
　　奘乆居西域广释佛言唐太宗极尊崇之据史卒于显庆六年即龙朔元年铭则云卒于麟徳元年之二月史云年五十六铭云年六十九先葬浐东后移徙樊川北原即少陵原文宗开成四年刘轲纂文僧建初书行草秀劲有法而文亦粗能言师事俱可存也【石墨镌华】
　　慈恩寺基公墖铭
　　李度纂　沙门建初行书　开成四年　今在西安府城南兴教寺
　　基公者尉迟敬徳之从子也度为僧译经于慈恩寺卒于永淳中太和间始建墖李度铭之书者亦建初然其笔法不无少逊奘墖铭【石墨镌华】
　　窥基法师尉迟敬徳之子年十八有絶力每出以三车自随一载醇酒精馔一载女乐十余人一载兵器而自与壮士锦袍花防以骑从遇所欲留处纵饮至醉拥女乐遍幸之而后与壮士运矛挺槊持刺自快率以为常奘法师自西域取经回欲立慈恩宗防而难其堪授者一日请于唐文皇曰大唐国中能承我法嗣者尉迟子耳帝命敬徳令依奘剃落奘为开示数语即尽弃其习而精硏宗乗今相宗诸秘奥皆其所披析也然性廓落不知有戒律饥则恣飡饱则睡而已一日行脚买牛肉啖之而挂其余于锡端至一刹乃宣律师所住也留三宿别去宣律平日受天供不御人间食至是天供三日不至窥师行复来宣师曰日来为粗行者腥秽所触耶天人曰不然我軰岳渎小圣耳两日闻本刹有大乗菩萨四洲大力神王色欲界主咸在拥防故不敢唐突今幸其行始得展敬也宣律为之三叹乆之曰我不能也而奉律益严【此段话记海上老僧号休如者与予夜谈于龙井不知所摭出藏何函何典尔时但觉雄迈歴落之气可以壮人胆骨故特追而着之　紫桃轩杂缀】
　　尊胜陁罗尼经咒石幢
　　张少悌行书　天寳七载
　　今在西安府尊胜陀罗尼石幢天下多有不具载此以少悌之名而存之【金石文字记】
　　余所收石幢文凡十纸一张少悌书此金石文字记谓以其名而存之者也石墨镌华谓其书清圆秀逸苏灵芝軰不及曝书亭集亦称其笔法娟秀一刘镛书曝书亭集有跋一僧无可书石墨镌华称其佳无可俗贾姓岛之从弟也寂照和尚碑是其所书为鉴赏家所贵一赵信书一司马简书一髙岑书一沙门义净译其三无姓名书法要皆可观【光暎识】
　　帝庙碑
　　李经书　大厯二年
　　赠太师孔宣公碑
　　此崔行功纂孙庭范书行功常书开元寺千佛记者庭范无书名而此碑分隶是唐初法亦有汉魏遗意可与唐诏表碑同观【石墨镌华】
　　碑文内升斗二字升音陞斗音防释汉苦县老子铭有斗星字司隶校尉杨孟文石门颂上顺斗极白石神君碑米什五钱注并云斗字【汉分韵升斗二字上升下斗】唐比丘尼法琬碑天分斗极竟作升字则谬矣昔人以其文易混故改斗为斗俗作斗而二字多有误者故汉书食货志治田勤谨则畆益三升不勤则损亦如之臣瓉曰当三斗尚书帝命验黄曰神斗博雅误作神升又世语姜维胆大如升误作斗
　　字之从斗者汉樊毅复华下民租田口算碑斛作斛苦县老子铭凉州刺史魏元平碑科作科魏受禅碑料敌用兵料作料王知敬李卫公碑运竒料敌作科欧阳通道因禅师碑斜作斜韦虚心郑子春北岳庙碑史惟则庆唐观金箓斋颂魁作魁晋书孝武帝纪论谢之善料军事何超音义曰料力吊反一作料后人不知古人书法妄改为断而淳化阁帖晋简文帝书斟字作斟又于斗旁加一防以别升字后周华岳颂斟字亦同张公礼龙藏寺碑揖让而升大寳升字作升以斗加一防为升则不经之甚矣【二条金石文字记】
　　少林寺灵运禅师碑
　　灵运禅师碑试大理评事崔琪譔防善寺沙门行书而缺其名余向游少林爱其中碑刻时值大雪命人搨之此其一也或诮余好竒之过不知余之所得抑亦多矣【金薤琳琅】
　　此碑天寳九载立世言开元天寳之际文人唾地皆成珠玉今以此碑观之如云穷歳黙坐猿对茶椀鸟栖禅庵彼岭云无心即我心矣彼涧水无性即我性矣此数语虽今之善知识不能拈出况经生哉书法自圣教序中出是善学逸少者【苍润轩帖跋】
　　今在寺中碑顶有字云寺西石墖灵运师坟即梁帝皇嗣也以其为梁武帝之裔而称皇嗣亦为不顺其隂刻陁罗尼经咒【金石文字记】
　　灵运碑者唐崔琪纂末云圣善寺沙门勤下残缺二字当时僧书耳文浅陋不足道书法絶类圣教序无一笔不似后世倾侧偃卧以取姿态者其人材虽足称要之有愧于此髠也【弇州山人稿】
　　朔方节度李光进碑
　　令狐楚譔　嗣子季元行书　今在榆次县
　　光进与弟光顔并为唐名将宪宗平淮西光顔功最髙唐书二人并有传光进碑令狐楚所纂光顔碑李程所譔皆名臣也然欧赵二録皆无此二碑欧録所载李光进碑杨炎譔韩秀实书者乃李光弼之弟非光顔兄也赵録有赠太保李良臣碑则光进之父官止鸡田州刺史初无功绩以光顔故赠太保与二子同葬一地乃赵氏録其一而遗其二殊不可解余友朱锡鬯过榆次赵村搨得此碑以副本遗余故得而録之【金石文字补遗】
　　太保李良臣碑
　　正书　李宗闵纂　杨正书　长庆二年　杨正书今在榆次县
　　李良臣即李光顔之父也碑为李宗闵纂文词尔雅可喜宗闵牛僧孺皆一代竒才而自陷朋党惜哉【金石録】
　　良臣本河曲部落稽阿跌之族袭鸡田州刺史朔方军其称太保者以子贵赠官【曝书亭集】
　　义阳郡王苻璘碑
　　右唐苻璘碑按唐书列传璘姓符而碑作苻以姓氏书攷之琅琊符氏出于鲁顷公之孙公雅为秦符节令因以为氏而武都苻氏出于有扈之后为启所灭奔西戎代为氏酋本姓蒲至苻坚以背有文改焉今此碑以璘为苻氏乂云其先琅琊人皆不可知然按璘与弟瑶皆封邑于琅琊岂书碑者误以符为苻其家出于武吏不知是正乎【金石録】
　　苻尚书碑字法深厚与崔太师碑同王文含自秦中搨寄此本把玩竟日唐初诸公无不学晋即禇河南刚正不挠千古伟人而其书亦带有婵娟不胜罗绮之致盖屈而就晋法也至诚悬始大辟境界自出手眼虽学鲁公常有出蓝之誉故唐人称其一字千金又谓墓碣之书不出诚悬则为不孝至四夷咸知寳重岂幸致哉近人评书者乃以晋法绳之真井蛙之见也【销夏记】
　　嵩阳观碑
　　圣徳感应颂尚书右仆射兼右相吏部尚书晋国公李林甫纂盖宗命方士炼大还于嵩阳观六转而移炼缑氏山太子庙九转而林甫纪其瑞者也当是时女蛊边衅交作于中外而林甫以金石之毒发之天下之縁督防絶而唐事去矣而君臣方日熈熈然交谀其美而张大之良可叹也颂成之明载太真册其又七载林甫殁又四载帝走蜀不知大内辟谷自托元始孔升真人时亦得此丹力否耶书为徐浩古与帝隶法絶相类虽以肉胜亦自有态可寳也【弇州山人稿】
　　嵩阳观圣徳感应颂乃道士孙太冲为明皇炼丹六转而移缑氏山九转而李林甫纪其瑞徐浩书其碑者也碑作于天寳三载是时开元之政已弊而林甫以奸佞为辞本不足采但浩分与史惟则軰防欲伯仲矣【石墨镌华】
　　临淮武穆王李光弼碑
　　此碑顔清臣纂张少悌书少悌书在当时不大知名而此碑殊劲防清圆深得右军行草遗意惜残缺不完且于李公中兴伟畧不得一一证之唐史耳【石墨镌华】
　　此碑在张谊书姜嫄碑之上盛时泰借观姚氏法书内有此帙敬为书评归之【苍润轩帖跋】
　　姜遐断碑
　　姜晞正书　碑在醴泉县
　　遐者谟之孙行本之子史但附兄简传纂书遐碑乃简之子晞代简袭行本爵为郕国公者也书法全师登善而结体小弱碑上段已亡止有下段弃墓侧余摩而録之【石墨镌华】
　　髙邑县残碑
　　本愿寺铜钟铭
　　开元十九年　东京大福寺【原缺】纂集书
　　龙门山大卢舍像龛记
　　水经伊水出南阳县西东北过陆浑县南又东北过伊阙郦道元注昔大禹疏以通水两山相对望之若阙春秋之阙塞是也韦应物诗凿山导伊流中断若天阙而司马君实之言曰龙门伊阙天所为非山横其前水壅其流禹始凿之然后通也斯言其信矣夫山有八寺其一曰奉先像建自咸淳三年而以调露二年赐额盖阙去洛阳二十五里而近两岸洞龛佛像累千合夹侍坐立者防盈万此杜少陵诗所云气色皇居近金银佛寺开也碑阙书者姓名或云袁元哲竢攷正续书之康熈戊子竹垞八十翁彞尊识【曝书亭集】







　　金石文攷畧卷十
　　钦定四库全书
　　金石文考畧卷十一
　　嘉兴李光暎撰
　　中兴颂
　　右大唐中兴颂元结纂顔真卿书书字尤竒伟而文辞古雅世多摹以黄绢为图障碑在永州磨崖石而刻之模打既多石亦残阙今世人所传字画完好者多是传摹补足非其真者此本得自故西京留台御史李建中家盖十年前崖石真本也尤为难得尔【集古録】
　　中兴颂刻永州浯溪上斵其崖石书之刺史元结纂结自以老于文学故颂国之中兴颂成乞书颜太师太师以书名时而此尤瑰玮故世贵之今数百年藓封莓固逺望云外至者仰而玩之其亦天下之伟观耶尝谓唐之文极矣结以古学为天下倡首芟柞蓬艾奋然拔出数百年外故其言危苦险絶畧无时习态气质竒古踔厉自将尝曰山苍然一形水冷然一色大抵以简洁为主韩退之评其文谓以所能鸣者余谓唐古文自结始至愈而后大成也【广川书防】
　　颂者美盛徳之形容以其成功告于神明者也商周之遗萹可以概见今次山乃以鲁史笔法婉辞含讥盖之而章后来词人复发明呈露则磨崖之碑乃一罪案何颂之有窃以为未安题五十六字刻之石傍与来者共商畧之　三颂遗音和者稀半容寜有刺讥词絶怜元子春秋法却寓唐家清庙诗歌咏当谐琴抟拊策书自管璧瑕疵纷纷健笔刚题破从此磨崖不是碑【范成大】
　　磨崖碑中兴颂元结纂顔真卿书字画方正平稳不露筋骨当为鲁公法书第一唐文靡极矣至结与萧頴士辈方振之颂亦典雅仿峄山诸碑第有可议者颂其君而斥其君之父曰噫嘻前朝孽臣奸骄且冠之篇首岂颂体尔耶吉甫于宣王诗穆如清风者未闻以厉王斥也序辞所谓非老于文学其谁宜为亦夸矣晓人不当如是【弇州山人稿】
　　磨崖中兴颂碑自欧阳公集古録已谓其嵗久剥裂字多残阙好事者以墨增补之王元美最博雅乃云字画方正平稳不露筋骨当为鲁公法书第一岂元美所见乃崖石真本耶予获一纸恐是枣刻虽筋骨不露而神气全亡惜不得至永州崖一证之【石墨镌华】
　　此鲁公书之翘然者在八关斋记之上【苍润轩帖防】书至于顔鲁公鲁公之书又至于中兴颂故为书家规矩凖绳之大匠河朔尝见三数本皆完好而森森如劒防有不可犯之色今得此本颇有残缺既装禙则反得古中韵胜乃知崖角刓弊本真全露有李白所谓秋水出芙渠天然去雕饰者尤可赏激也【陵川集】
　　元次山有文名唐人所推重中兴颂又其得意之作乃其韵俱用平声弥见弱夫宫商经纬依永乃和尽用仄必噍杀矣尽用平必滞伏矣陆平原所谓偏独长清奏靡应此颂不无此疵焉此颂大厯六年镌于永州浯溪石崖已八百几十年不遽冺徒以顔鲁公正书能使山灵诃防若此耳李阳氷琅邪庻子泉铭亦磨崖字已不可辨余亲见之或谓此颂是再模则不可知矣宋庐陵罗大经诧叹肃宗即位灵武事遂谓节判前叙数语止言大业而不及盛徳以为节判亦不满之罗君读此不及竟耶颂中固已有盛徳字以补叙文之阙作文固有称停庻免复累此文庐陵之所不识也【隅园集】
　　宋州官吏八关斋防报徳记
　　右顔鲁公书字径可二寸许方整遒劲中别具恣态真蚕头鼠尾得意时笔也此书不甚名世而其格不在东方家庙下故非余子所及也记文宋州将吏为节度使田神功疾愈请祷此猾裨媚骄帅之常亡足怪者第其时有可慨也盖载缙鸿渐辈方以因果之説耸人主至引阿罗帝释为证每虏至礼佛祈祷退则修八关斋饭僧报谢将帅体解而世风靡矣呜呼唐之所以终不复振也有由哉【弇州山人稿】此宋州将吏为节度使田神功颂疾愈作斋防也神功故非良臣徐白等媚其主帅非佳事而鲁公为纂为书何也乃其字法大径三寸许方整遒劲不减曼倩賛家庙碑【石墨镌蕐】
　　八关斋碑在归徳府字法大径三寸许方整而有风致视他书更胜【销夏记】
　　此碑乃因田公之病而为之当时所费不下千万然当时犹有烜耀于此者今皆澌灭而田公事独以鲁公之书而传余常评此书在顔碑最为奇伟盖以气像森严而又不窘束故耳【苍润轩帖防】
　　刺史崔倬叙顔鲁公石幢事曰防昌中有诏大除佛寺凡堂阁室宇关于佛祠者掊灭无遗分遣御史覆视之州县祗畏至于碑幢铭镂賛述之类亦皆毁瘗此州【缺】元寺先有太师鲁国顔公以郡守僚吏州人等为连帅田氏八关斋防镌纪大幢亦凿缺仆埋因访其遗文于前刺史唐氏之家得其摹本命工补刻大中五年正月一日【金石文字记】
　　右唐宋州官吏八关斋防报徳记顔鲁公纂并书笔力严整不减曼倩画赞惜乎文字灭没阙一百九字因以鲁公文集校补以便快读朝散大夫使下阙持节宋州字徐向等下阙奉字左右仆射知省下缺事兼御字之所建也下缺公名起下缺孝字安人务在于抚下缺柔况字缉熈下缺故能殿天字佐今下缺右仆射李公忠臣字思明惧忠下缺臣图已令公字斩下缺徳信走从谏遂并其字副元帅李下缺光弼请公字又讨敬缸下缺缸归顺焉史字封信下缺都郡字每食宿下缺皆躬自省视字二年拜下缺汴宋节度迁兵部大厯二字妻信安下缺郡王祎女为凉国夫人字居常不离下缺左右阅读史书或时疾字二寺下缺以祈福佑五年字功下缺既高字忽婴热下缺疾沉顿字是即下缺我公字入于烈下缺熬矣字徐君悦下缺而从之来字开元伽蓝将下缺佐争承惟字一千五百人为下缺一字耆寿百姓张下缺烈等设字又按碑本沦骨髓文集作瀹字臮文武将吏集作众字羯胡搆逆集失胡字又讨敬缸集作诗字都六军集作六年清河张氏集作清州则又集本之讹也元年拜户部尚书集作授户部睦于姻党集作亲党不茹薫集作茹荤礼防不絶集作礼懴则当从碑为正也首题颜真下当缺卿譔字篆尾唐下当缺行宋字则又推而可知也
　　按碑曰収沧徳攻相州拒杏园守陈留陷思明斩徳信走从諌袭敬缸让侯希逸破法子营封信都郡王等事旧史皆无之而新史悉合必欧公得此碑而更定之也新史又谓八年自力入朝卒代宗为饭于桑门追福然七年壬子得疾宋州官吏为之祈禳至八年卒而朝廷又为饭僧追福可见当时从信释氏之深也【二条金石评攷】
　　东方曼倩画像赞碑
　　东方画像赞碑隂记顔鲁公书石刻在陵县陵即古平原郡也故城址犹存今仅三之一耳碑已再刻余所得乃旧夲虽小糢泐然其峭骨遒气滃鬱奋张亦足辟易余子余谓东方生迹固竒诡然以逍遥流易之度处虚实有无间夏侯文亦时时有壶公蓟子意独公书太严整未称所以发之不若留右军冩其情性可也语固渉狂公复生不能不頫首耳【弇州山人稿】
　　东方曼倩画赞昔鲁公守平原时为书今其石刻刓剥后世复为摹搨以传然鲁公于书其神明焕发正在笔画外若弮朱墨而印于石者此待诏书尔果有道耶公之书幸今犹有存者更数十百年后石破字缺人间所得皆其传摹见者必唾而笑之其书不足传也【广川书防】
　　此碑在山东陵县王元美曾得旧本余所收乃长安故家者小小磨泐当与元美家搨本同书法峭防奋张固是鲁公得意笔也元美谓东方生迹固竒诡夏侯文亦有壶公蓟子意独公书严整未称不若留右军冩其情性可也余则谓鲁公忠义而好神仙小説载公殁后指甲金色透出手背又寄家人手书事虽渉怪诞而亦可证公深于神仙之术固东方生千载至契也然其笔却无物外姿态不如书汾阳家庙大是本色【石墨镌华】
　　右唐人所摹东方朔画像赞圭角混融而光精然非深知晋人笔法者不能予在中秘获观褚登善钩黄庭经与此正同虽纸墨亦不殊信可寳也【宋鸾坡】
　　此赞在山东陵县书法较他刻更严整余以曼倩生平极诙谲后世乃有以极正之笔书其赞者使曼倩见之当为骨竦【销夏记】
　　此碑久毁东明穆先生得古重刻之石其期立等字多伪想其元搨漫灭者时有之矣予前过平原留意踪迹之迄不可得后乃购得此本字更明悉何尝有伪字且其篆题兼存尤古雅峻峭全无钝质俗态此时阳氷称高手乃其文采风流不及此十二字也其赞字视顔他书独瘦劲恬适与家庙碑相上下盖公中年制作最为得意想此搨在穆先生所収数百年之前可见世之罕物时在人家但不易遇耳因此复鋭志搜罗媿不出里巷不得使之无胫而来其保持之殷当何如【墨林快事】
　　碑隂记
　　余既得先生画赞自记希有之遇矣其后又得此记字比画赞更大而笔尤丰伟锋芒转换一二如新盖更在前者遂成完璧其题乃八分鲁公书更少见尤可寳也记称庙象揑素为之二细君旁侍风流可想而书之年为天寳十三载乱在目前而平阎李宋四公又以北平王判官廵按狎至然鲁公兄弟又伺其旁则乱萌即兆又相叅错可为有国之永鉴则公所为拓韩君开元八年之新碑而大书之者非急也关系治乱当传之百代耳【墨林快事】
　　工部尚书臧怀恪碑
　　臧尚书墓碑顔鲁公纂并书尚书墓在陜西三原县顔公此刻人间少传余向以使事道陜得之尚书七子希崇希旭希忱希愔希景希晏希让皆为显官而希让至鲁国公顔公文集复有臧氏纠宗碑书七子官爵与此不同【金薤琳琅】
　　臧怀恪碑顔鲁公纂并书怀恪再为王晙萧嵩兵马使积官右武卫将军封上蔡县侯三赠而至工部尚书则以子希让贵故也兄怀亮至左羽林大将军怀恪有子七人咸显而希让至尚书节度使鲁国公碑称兄弟子姓勋贤间出自天寳距于开元乗朱轮而拖珪组者数百人而唐史不为立传故聊载之书法伟劲不减家庙茅山而石完不泐尤可喜也金石録又载韩择木书第三子太子賔客希忱碑及希晏碑以韩秀弼书之希让胄子也而能为不朽计乃尔诚有过人者矣【弇州山人稿】
　　臧将军碑视鲁公他书差劲峭且石又完好锋頴都具墨寳也【销夏记】
　　今在三原县九陂城臧氏墓上文有广徳元年十月字碑歴叙臧氏自鲁公子彄及僖哀二伯文武二仲而其下又列丈人子原义和荣绪按荘子文王寓而政于臧丈人下距鲁隐公殆四百年不得以为公子彄之后且荘子中名氏多是寓言不可为据子原乃汉臧洪原字以厂从泉后人复添三防今后汉书作子源【金石文字记】
</div>
    <div class="pagination">
<a href="金石文考略_page10.html">上一页</a><span>...</span><a href="金石文考略_page6.html">6</a><a href="金石文考略_page7.html">7</a><a href="金石文考略_page8.html">8</a><a href="金石文考略_page9.html">9</a><a href="金石文考略_page10.html">10</a><span class="current-page">11</span><a href="金石文考略_page12.html">12</a><a href="金石文考略_page13.html">13</a><a href="金石文考略_page14.html">14</a><a href="金石文考略_page15.html">15</a><a href="金石文考略_page16.html">16</a><span>...</span><a href="金石文考略_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
