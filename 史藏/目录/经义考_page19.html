<!DOCTYPE html>
<html>
<head>
    <meta charset="UTF-8">
    <title>经义考 - 第 19 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 19 页/共 381 页</h1>
    <div class="content">　　晁说之曰虞翻梦吞三爻而通易陆希声梦三圣人而舍彖象作传意夫二子者可语伏羲之易也翻乃蔽于互体旁通希声不出王辅嗣之藩篱惜哉朱震曰陆氏易传削去爻象自谓弥缝其阙谐音以发其辞体正如子云作太俾学者为进易之梯阶至于言义则自有中否
　　晁公武曰希声大顺中弃官居阳羡自号君阳遁叟着传十卷别撰易图一指说一释变一微防通十卷葛立方曰希声隐居宐兴君阳山今金沙寺其故宅也尝着易传十卷自序谓梦在大河之阳有三人偃卧东首上伏羲中文王下孔子以易道畀予遂悟八卦小成之位质之象数有符契且云今年四十有七已及圣人之年于是作易传以授门人崔澈王赞之徒复自为注今观其书无可取者而怪诞如此后避难死于道路葢不能终君阳之居也
　　陈振孙曰按唐志有易传二卷中兴书目作六卷别出微防三卷今所谓解说者上下经共一册不分卷有序言着易传十卷七篇以上解易义之精微八篇以下广易道之旁行第为六卷又撰易图指说释变微防各一卷通为十卷其上下经葢第一第二篇经文一句传亦一句门人以为难晓故复为之解然则其全书十卷不尽传矣家旧惟有微防续得解说一编始知其详
　　冯椅曰希声本苏州吴县人
　　周易微防
　　通志三卷
　　佚
　　晁公武曰微防皆设问答
　　按绍兴书目有之
　　高氏【定】周易外传
　　唐志二十二卷
　　佚
　　旧唐书高定郢子仕至京兆府叅军
　　王谠曰高贞公之子定通王氏易为图合入出以画八卦上圆下方合则为重转则为演七转为六十四卦六甲八节偹焉又着外传二十二篇定小字董董时人多以小字称
　　卢氏【行超】易义
　　唐志五卷
　　佚
　　新唐书注字孟起大中年六合丞
　　邢氏【璹】周易正义补阙
　　宋志七卷【崇文目同】
　　佚
　　周易略例疏【绍兴书目作正义】
　　宋志三卷【绍兴书目二卷】
　　存【止一卷】
　　璹自序曰王辅嗣略例大则总一部之指归小则明六爻之得失承乘逆顺之理应变情伪之端用有行藏辞有险易观之者可以经纬天地探测鬼神匡济邦家推辟咎悔虽人非上圣亦近代一贤臣谨依其文輙为注解虽不足敷易道庻几有裨于教义亦犹萤燐增辉于太阳涓流助深于巨壑臣之志也陈振孙曰唐四门助教邢璹撰按蜀本略例有璹所注止有篇首释略例二字文与此同余皆不然此本亦浅近无义理姑存之
　　张氏【辕】周易启
　　宋志一卷
　　佚
　　程曰唐人张辕作周易启曰老阳变成少隂老隂变成少阳
　　赵汝禖曰张氏筮法初揲挂一次两揲不挂左手不揲右手但以右手之蓍足满左手之余初揲余一余二足满五余三余四足满九次两揲余一余二足满四余三余四足满八为九为六者各八为七为八者各二十四按次两揲不挂则不合四营不挂右手则不合再扐且初变左余一右必余三左余二右必余二与挂而为五者乃左右揲四之所余葢理之自然势有不容易者今既不揲右但视左所余而益之则多寡直可任情何必满五满九耶
　　按绍兴书目有之
　　任氏【奉古】周易发题
　　通志一卷
　　佚
　　杨绘曰荘遵以易传扬雄雄传侯芭至沛周郯郯传乐安任奉古
　　按绍兴书目有之
　　苏氏【鹗】周易开关
　　通考一卷
　　佚
　　晁公武曰唐苏鹗撰鹗自序云五代祖晋官至吏部侍郎学兼天人尝制八卦论为世所传遭乱遗坠而简编尚有存者鹗乃畧演其防于此
　　陈振孙曰武功苏鹗徳祥唐光启进士
　　梁氏【运】周易杂占筮诀文
　　唐志二卷
　　佚
　　史氏【证】周易口诀义【宋志作史文徽】
　　宋志六卷
　　佚
　　崇文总目河南史证撰不详何代人其书直钞孔氏疏以便讲习故曰口诀
　　晁公武曰史证抄注疏以便讲习田氏乃以为魏郑公撰误也
　　陈振孙曰三朝史志有其书非唐则五代人也避讳作证字
　　李氏【含光】周易义略
　　三篇
　　未见
　　刘大彬曰唐正议大夫静先生姓李名含光江都人本姓避则天讳易焉神龙初为道士居龙兴观寻居嵩阳二十年宗召诣阙诏居阳台观岁余称疾乞还勾曲勑居紫阳观赐号着周易义略三篇
　　王氏【逺知】易总
　　十五卷
　　佚
　　龙城录上元中台州道士王逺知善易于观感间曲尽微妙善知人死生祸福作易总十五卷
　　成氏【英】周易穷寂图
　　宋志五卷
　　佚
　　晁公武曰唐成英撰错综六十四卦演九宫以直年月日推国家之吉凶英道士也故道藏录之或云释仁英撰未知孰是
　　易流演
　　宋志五卷
　　佚
　　按绍兴书目有之
　　释【一行】易传
　　十二卷
　　佚【今惟大演易义本义一卷存】
　　旧唐书僧一行姓张氏先名遂魏州昌乐人襄州都督郯国公公谨之孙也精象隂阳五行之学时道士尹崇愽学先逹一行出所撰大衍图及义决一卷示崇崇大惊因与一行谈其奥赜甚嗟伏之谓人曰此后生顔子也寻出家为僧隐于嵩山睿宗即位以礼徴固辞以疾开元五年宗令其族叔礼部郎中洽赍勑书强起之一行尤明著述撰大衍论三卷卒赐諡大慧禅师
　　中兴书目一行易传十二卷元阙四卷
　　朱震曰孟喜京房之学其书槩见于一行所集大约皆自子夏传而出
　　按绍兴阙书目有唐易论一卷疑卽一行书
　　杜氏【失名】新易林古
　　唐志三卷
　　佚
　　任氏【正一】周易甘棠正义
　　宋志三十卷
　　佚
　　崇文总目任正一撰以孔頴逹为本甘棠者正一为陜州司马故名其书
　　蒲氏【干贯】易轨【刘恕十国纪年干贯作防观】
　　一卷
　　佚
　　晁公武曰伪蜀蒲干贯撰専言流演其序云可以知否防之源察延促之数葢数学也
　　陆游曰易学自汉以后寖微自晋以后与老子并行其说愈高愈非易之旧宋兴有酸枣先生以易名家同时仲豹林亦开门传授传至邵康节遂大行于时然康节欲以授伊川程先生乃拒勿受而伊川每称胡安定王荆公易传以为今学者所宐读惟此二家王公乃自毁其说以为不足传著论悔之易之难知如此夜读蜀蒲公易传老子解葢各自立说迹若与晋诸人同而实异也
　　周易指迷【绍兴书目作周易轨革指迷诀】
　　宋志三卷【绍兴书目二卷】
　　佚
　　释【希觉】周易会释记
　　通志二十卷
　　佚
　　郑樵曰伪吴僧陆希觉撰
　　按绍兴书目有之
　　麻衣道者正易心法
　　宋志一卷
　　存
　　程凖序曰姑谿太守李公出麻衣说关子明传曰吾得二书不敢私诸己今用广于人凖窃幸管闚信神物也公得其传行其道又以传于世葢将救易学之病而还易之本防岂诵说云乎哉　正易者正谓卦画若今经书正文也每章四句者心法也训于其下消息也
　　李濳曰麻衣道者羲皇氏正易心法顷得之庐山一异人或云许坚
　　戴师愈曰五代李守正陷河中周太祖亲征麻衣语赵韩王曰李侍中安得久其城中有三天子气未几城防时周世宗与宋朝太祖侍行钱文僖公若水陈希夷每见以其神观清粹谓可学僊有升举之分见之未精使麻衣决之麻衣云无僊骨但可作贵公卿耳夫以神僊与帝王之相岂易识哉麻衣一见决之则其识为何如也即其识神僊识帝王眼目以论易则其出于寻常万万也固不容于其言矣
　　朱子曰麻衣心易顷嵗尝见之固已疑其辞意凡近不类一二百年前文字所谓雷自天下而发山自天上而坠之类皆无理之罔谈所谓一阳生于子月而应在卯月之类乃术家之小数所谓由破体炼之乃成全体则炉火之末技所谓人间万事悉是假合又佛者之幻语耳其他比比非一不容悉举要必近年术数末流道听途说掇拾老佛医卜诸说之陋者以成此书而其所以托名于此人者则以近世言象数者必宗邵氏而邵氏之学出于希夷于是又求希夷之所敬得所谓麻衣者而托之以为若是则凡出于邵氏之流者莫敢议已而不自知其说之陋不足以自附于陈邵之间也夫麻衣方外之士其学固不纯于圣贤之意然其为希夷所敬如此则其为说亦必有竒絶过人者岂其若是之庸琐哉后二年假守南康始至有前湘隂主簿戴师愈者来谒老且躄使其壻自掖而前坐语未乆即及麻衣易说其言暗涩殊无伦次问其师传所自则曰得之隐者问隐者谁氏则曰彼不欲世人知其姓名不敢言也既复问之邦人则皆曰书独出戴氏莫有知其所自来者予省前语虽益疑之然亦不记前已见其姓名也后至其家因复扣之则曰学易而不知此则不明卦画之妙而其用差矣予问所差谓何则曰坎兑皆水而卦画不同苟煑药者不察而误用之则失其性矣予了其妄因不复询而见其几间有所着杂书一编取而读之则其词语气象宛然麻衣易也其间杂论细事亦多有不得其说而公为附托以欺人者予以是始疑前时所料三五十年以来人者即是此老既归急取观之则最后防语固其所为而一书四人之文体制规模乃出一手然后始益深信所疑之不妄　又曰麻衣道者本无言语秪因小说有陈希夷问钱若水骨法一事遂为南康军戴师愈者伪造正易心法之书以托之也
</div>
    <div class="pagination">
<a href="经义考_page18.html">上一页</a><span>...</span><a href="经义考_page14.html">14</a><a href="经义考_page15.html">15</a><a href="经义考_page16.html">16</a><a href="经义考_page17.html">17</a><a href="经义考_page18.html">18</a><span class="current-page">19</span><a href="经义考_page20.html">20</a><a href="经义考_page21.html">21</a><a href="经义考_page22.html">22</a><a href="经义考_page23.html">23</a><a href="经义考_page24.html">24</a><span>...</span><a href="经义考_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
