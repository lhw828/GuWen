<!DOCTYPE html>
<html>
<head>
    <meta charset="UTF-8">
    <title>宝刻丛编 - 第 42 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宝刻丛编 - 第 42 页/共 63 页</h1>
    <div class="content">　　唐松阳令李邕撰国子监太学生韩择木八分书慧明字道昭南阳人隐居学道宗时子法善以道术显为鸿胪卿追赠慧明歙州刺史碑以开元五年七月立【集古録目】
　　唐吏隐山记
　　唐李阳冰篆在缙云【复斋碑録】
　　唐李阳冰残碑凡数百字虽首尾不完文字缺灭而厯厯可读其间多述山水景物其最后曰名之曰吏隐山又曰时唐百二十九载以岁次推之则天宝五载也【集古録目】
　　唐淳和观钟铭
　　唐郭阶撰郭阳正书乾元二年正月十五日建【复斋碑録】
　　唐城隍庙记
　　唐缙云令李阳冰撰并篆书阳冰祷庙而雨因移建于山上碑以乾元二年八月立在缙云县【集古録目】阳冰为缙云令遭旱祷雨约以七日不雨将焚其祠旣而雨遂徙庙于西山阳冰所记云城隍神祀典无之呉越有尔然今非止呉越天下皆有而县则少也【集古録】
　　唐重修文宣王庙记
　　唐缙云令李阳冰撰并篆阳冰为缙云令重修孔子庙像碑以上元二年七月刻在缙云县【集古録目】
　　唐忘归台铭
　　无刻石年月在缙云县【集古録目】
　　唐李阳冰撰并书此铭及孔子庙城隍神记三碑并在缙云其篆刻比阳冰平生所篆最细瘦世言此三石皆活岁久渐生刻处几合故细尔然时有数字笔画特伟劲者乃眞迹也【集古録】
　　集古録云此铭乃孔子庙城隍神记三碑并在缙云其篆刻比阳冰平生所篆最细瘦世言此石皆活岁久稍生刻处几合故细尔恐无是理若果尔更加以岁月则遂无复有字矣此数碑皆阳冰在肃宗朝所书是时年尚少故字画差疎瘦至大厯以后诸碑皆暮年所篆笔法愈淳劲理应如此也【金石録】
　　唐李氏洼樽铭
　　唐李阳冰撰并篆无刻石年月在缙云【复斋碑録】
　　唐阮客旧居诗
　　唐缙云令李阳冰撰并篆书阮客隐者也碑无刻石年月缙云【集古録目】
　　诗云阮客身何在仙云洞口横人间不到处今日此中行阮客者不见其名氏盖缙云之隐者也彼以遁俗为高而终以无名于后世可谓获其志矣然圣人有所不取也阳冰欲称其人而不显其名字何哉岂阮客见称于当时而阳氷不虑于后世耶夫士固有显闻于一时而泯没于后世者矣顾其道如何也阳冰篆字世传多矣此磨灭而仅存尤可惜也【集古録】集古録以为阳冰作今验其姓名乃缙云令李防非阳冰也其字画亦不工盖阳冰肃宗上元中尝令缙云其篆字石刻尚多有存者故欧阳公亦误以此诗为阳冰作尔【金石録】
　　唐石门洞记
　　唐李阳冰篆在青田【诸道石刻録】
　　唐石门山瀑布记并诗
　　唐窦公衡记并裴士淹诗并八分书后有谢灵运丘希范诗并希范六代侄丹和诗大厯中陈恒赞书【诸道石刻録】
　　唐石门山记
　　唐刺史李季贞纂篆书建中四年十一月立【复斋碑録】
　　唐仙都山铭
　　唐李敬仲撰王光行书篆额贞元三年冬十月甲申树【复斋碑録】
　　唐仙都山铭
　　唐张莺撰正书无姓名篆额贞元三年冬十月十日题【复斋碑録】
　　唐孔子庙碑
　　唐韩愈撰任廸行书太和三年建【金石録】
　　唐丽阳庙记
　　唐张磻撰张道衡正书任汉藩篆额大中九年五月戊申朔二十日丁夘建【复斋碑録】
　　唐仙都山黄帝祠堂碑
　　唐袁隲撰云游子正书篆额咸通八年立【复斋碑録】
　　衢州
　　【自隋以前地里与婺州同唐武德四年平李子通析婺州之信安置衢州以州西三衢山为名天宝元年曰信安郡皇朝因之今县五西安　江山　龙游　常山　开化】
　　唐西楚霸王祠堂记
　　唐贺兰进明撰贺兰诚行书姚韩卿篆额天宝十三年十月八日建
　　唐徐偃王庙碑
　　唐徐安贞撰张宙正书大厯八年十月立【金石録】
　　唐徐偃王庙碑隂记
　　唐张宙撰并八分书大厯八年十月立【金石録】
　　唐韦公镌信安郡王登石桥诗记
　　诗嗣江王伟撰记严绶撰韦荐书并篆额贞元三年正月九日刺史韦光辅建
　　唐徐偃王庙记
　　唐于臯谟撰正书无姓名贞元十年秋八月立【复斋碑録】
　　唐徐偃王新庙碑铭
　　唐邵令【阙】撰姚赞分书顺宗永贞元年十一月建【复斋碑録】
　　唐游石桥记并诗
　　唐刺史陆庶撰次男综正书元和元年三月十日刻【复斋碑録】
　　唐游石桥序并诗
　　序谢良弼撰诗刘迥李防卿李深谢剧羊滔撰元和七年十二月十二日
　　唐徐偃王庙碑
　　唐韩愈撰元锡正书元和十年十二月立【复斋碑録】
　　唐东武楼碑
　　唐崔耿撰正书无姓名会昌二年立【诸道石刻録】
　　唐东武楼碑隂诗
　　东武楼新成崔耿作会昌二年九月镌【复斋碑録】







　　宝刻丛编巻十三
　　钦定四库全书
　　宝刻丛编巻十四
　　宋　陈思　撰
　　两浙西路
　　临安府
　　【大都督府春秋属越战国属楚秦属会稽郡汉因之东汉顺帝以后属吴郡晋属呉兴呉二郡宋齐梁因之陈置钱塘郡隋开皇中郡废置杭州大业初州废置余杭郡唐武德四年置杭州天宝元年曰余杭郡皇朝陞镇海军节度淳化五年改曰宁海军今县九钱塘　仁和　余杭　临安　富阳于潜　新城　盐官　昌化】
　　汉候钲铭
　　四十二字惟下两字缺有云新始建国元年盖王莽以始建国冠所改年号绍兴初金州耕者耕得之太
　　守郭浩致于宣抚司后以进【缺】　　　　御府【资古绍志録】
　　候钲四十二字缺二字王莽地皇二年所作绍兴中出于金州今在毗陵胡承公家汉器如馆陶釡甘泉内者镫之类虽非彛鼎间古文盖犹是篆体独此器所书有波画字尤清劲与汉末笔法无异孰谓西都字皆古拙乎【续】
　　晋关内侯广昌长暨逊碣
　　咸和中湖州刺史孔彭立在余杭【访碑録】
　　晋郭文碑
　　咸和中湖州刺史孔彭立在临安【访碑録】
　　晋孝妇严氏碣
　　咸康六年立在余杭【访碑録】
　　梁关内侯盛绍远碑
　　天监中聚徒教授没后门人立碑在余杭【访碑録】
　　唐于潜县令丁明府德政颂
　　唐殷亮撰并书公名君表字元章麟德二年三月九日立【诸道石刻録】
　　唐韦同游富春题
　　分书长安二年十二月【诸道石刻録】
　　唐龙兴寺碑
　　唐卢李珣撰李涉八分书景龙四年四月【金石録】
　　唐华严览律师碑
　　唐工部侍郎徐安贞撰谏议大夫褚庭诲书法师庭诲之诸父也为杭州华严寺僧碑以开元二十五年八月立【集古録目】
　　唐临安县主簿宅记
　　唐陆曾分书并篆额天宝五年七月建【复斋碑録】
　　唐前余杭令陈允升德政碑
　　唐李纾撰上元二年立在本县内【访碑録】
　　唐天柱山天柱宫记
　　唐呉筠撰并书苗昭题额大厯五年立【访碑録】
　　唐径山大觉禅师国一影堂记
</div>
    <div class="pagination">
<a href="宝刻丛编_page41.html">上一页</a><span>...</span><a href="宝刻丛编_page37.html">37</a><a href="宝刻丛编_page38.html">38</a><a href="宝刻丛编_page39.html">39</a><a href="宝刻丛编_page40.html">40</a><a href="宝刻丛编_page41.html">41</a><span class="current-page">42</span><a href="宝刻丛编_page43.html">43</a><a href="宝刻丛编_page44.html">44</a><a href="宝刻丛编_page45.html">45</a><a href="宝刻丛编_page46.html">46</a><a href="宝刻丛编_page47.html">47</a><span>...</span><a href="宝刻丛编_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
