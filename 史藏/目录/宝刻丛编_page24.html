<!DOCTYPE html>
<html>
<head>
    <meta charset="UTF-8">
    <title>宝刻丛编 - 第 24 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宝刻丛编 - 第 24 页/共 63 页</h1>
    <div class="content">　　唐浙东观察判官裴□妻萧焕墓志
　　唐裴撰咸通十二年【京兆金石录】
　　唐右神防军碑
　　唐卢説撰韩遂安书董懐篆额咸通中立【京兆金石录】
　　唐左仆射康承训碑
　　唐狄渠撰任表正书广明元年庚子五月十九日壬申建【复斋碑录】
　　唐左监门卫将军宋匡业碑
　　唐吴融撰阎湘书光化元年【京兆金石录】
　　慈恩雁塔唐贤题名十卷
　　慈恩寺本隋无漏寺故地髙宗在春宫为文徳皇后复置故以名之永徽三年沙门奘自西域归始扵寺西建雁塔其后頽圯至长安中乃复更造南对玉案雾檐诸峯东枕曲江北与大明宫丹凤门端若引绳气象雄伟甲于天下杜诗所谓泰山忽碎破泾渭不可求盖言其髙逺如此自神龙以来进士登科皆锡燕江上题名塔下由是遂为故事五季寺废惟雁塔岿然独存有僧连芳始葺新之塔之内外皆以涂塈唐人题字不复可见元丰间塔再火乡人王正叔始见画壁断裂自刬刮甃甓得题名数十乃录以归屡白好事者使刻石建今逾四十年卒不果宣和戊戌察雠书东观偶与同年栁伯和谈及此击节怅然明年伯和出使咸秦暇日率同僚登絶顶始命尽刬断壁而所得尤富皆前此未之见者又俾刋者李知常知本摹搨随其断缺不复敢増益一字时正叔隠居里中素工书法廼属以法第标目分十卷刻于塔之西南隅于是一代竒迹烂然在目先是防昌中宰相李徳裕自以不由科第深贬进士始罢宴集向之题名削除殆尽故今所序独诗人逸士与公卿贵游子弟为多夫晋贤真迹流传至唐官禇私胜几数千卷自欧虞禇薛而下皆宗之当时士人咸以不能书为耻以今题名攷视其间纵复敧斜至锋藏笔劲气格髙皆有江左遗风国朝士大夫必题识其侧欲俾来者防持而皂庸人輙以俗书汚漫其上于是汲水涤之新墨尽去旧画宛然乃知唐人于字学非特曳尽工至于笔墨亦复精妙如此伯和好古博学迈往不羣闻其成也为之喜而不寐见诿序引輙以所闻见者列之碑首云宣和庚子九月望日少陵樊察仲恕序一字廉卿【本碑序】
　　唐人登科燕集曲江题名雁塔一代之荣观当时士风以不得与为深恨国朝锡燕琼林立碑太平兴国寺乃用唐之遗典故凡歌诗启叙纪述同年契者引雁塔为故事雁塔在长安南曲江西慈恩寺乐天所谓曲江院里题名处是也塔成于显庆间距今几五百年坚完如新壁间磗上字墨犹存四方士大夫自非身尝登览盖莫之见世亦未有摹刻以传者宣和庚子城以漕事使关中公余与同僚访古周览防上层层见之字画遒丽俱有楷法全榜无几而名卿韪人留记姓字嵗月者倍多乃得善工李知常等俾尽摹刻于石托隠士王正叔校编次同年樊仲恕冠以叙引正叔好古博学通六书法仲恕髙才钜笔有闻于时是书当借重以传其详见于叙云宣和庚子十月朔大名栁城伯和题【本碑跋】













　　宝刻丛编巻七
　　钦定四库全书
　　寳刻丛编卷八
　　宋　陈思　撰
　　陕西永兴军路二
　　京兆府中
　　万年县
　　西魏雍州刺史长孙穉碑
　　大统二年【京兆金石録】
　　后周韦孝寛碑
　　不著书撰人名氏孝寛字孝寛京兆杜陵人仕周至相州总管封郧国公赠雍州牧諡曰襄碑以大象二年立【集古录目】
　　隋张光墓志
　　细书不著书撰人名氏周保定二年薨夫人姚氏隋开皇十三年薨仁夀元年八月十一日合于雍州天兴县【复斋碑录】
　　隋持节大将军正义愍公豆卢毓碑
　　正书大业三年【京兆金石录】
　　隋皇甫诞墓志
　　不著书撰人名氏大业三年十月十日迁扵天兴县【复斋碑录】
　　隋检校黄门侍郎旦墓志
　　正书大业四年【京兆金石录】
　　隋姚辨墓志
　　隋内史舍人虞世基撰太常博士欧阳询书恭公名辨字思辨武威人官至左屯卫大将军諡曰恭碑以大业七年十月立【集古录目】
　　隋左仆射元夀碑
　　隋虞世基撰欧阳询正书大业八年正月【金石录】
　　隋齐郡太守元整墓志
　　大业九年【京兆金石录】
　　隋光禄卿徐寔墓志
　　大业九年【京兆金石录】
　　隋内史令郑译碑
　　大业十年【京兆金石录】
　　唐楚哀王稚诠碑
　　唐欧阳询撰并分书王名稚诠字集髙祖之子也隋大业末髙祖兵起于太原王在京师见杀髙祖辅政追封楚公諡曰哀武徳初进爵为王碑不着所立之年欧阳公时为给事中【集古录目】
　　唐中书令延安靖公窦威碑
　　于志宁撰武徳九年【京兆金石录】
　　唐郑孝王亮墓志
　　正书细字无书撰人姓名开皇元年薨唐赠郑王子淮安王神道以贞观二年七月改于万年县【复斋碑录】
　　隋义明公皇甫诞碑
　　隋太子左庶子于志宁撰欧阳询书诞字宪安定朝那人隋文帝末年为并州总管府长史汉王谅诞不从见杀追赠柱国封义公諡曰明【集古録目】诞以仁夀四年卒贞观中其子无逸追建【金石録】
　　周大宗伯唐瑾碑
　　唐于志宁撰欧阳询正书瑾以后周天和四年薨贞观中其孙皎所立
　　唐少府监梁璡墓志
　　贞观十一年八月二十一日合葬夫人元氏于万年少陵景原【复斋碑录】
　　唐益州长史郭福善碑
　　碑首残缺不见书撰人名氏福善字福善太原晋阳人唐初官至益州都督府长史谥曰慎碑以贞观十二年立【集古录目】
　　唐荆州长史杜隆碑
　　贞观十四年立【京兆金石录】
　　唐相州刺史侯莫陈肃碑
　　正书无书撰人姓名贞观二十一年【金石录】
　　唐工部尚书晋昌郡王碑
　　唐于志宁撰欧阳询书贞观中立【京兆金石录】
　　唐赠司空长孙晟碑
　　李伯药撰贞观中立【京兆金石录】
　　唐永兴公虞世南先庙碑
　　贞观中立【京兆金石录】
　　唐司空王仁佑碑
　　唐于志宁撰于立政正书永徽二年立【京兆金石录】
　　唐太常少卿郑元璹碑
　　永徽二年立【京兆金石录】
　　唐赠荆州刺史尹惠碑
　　唐苏诜撰郭谦光分马永徽三年立【京兆金石录】
　　唐三藏圣教序记
　　唐太宗御制序髙宗御制记中书令禇遂良书永徽四年十月刻又有一本在同州者序记同为一石字画并同而刻石在此本后十年疑摹本也【集古录目】
　　唐戸部尚书杨纂碑
　　唐令狐徳棻撰郭广敬正书永徽六年【京兆金石录】
　　唐赠蒲州刺史栁则碑
　　唐来济撰永徽中立【京兆金石录】
　　唐乞伏士斡墓志
　　正书无书撰人姓名显庆三年三月【金石录】
　　唐监门卫将军段叶碑
　　唐刘延佑撰孙师范书龙朔元年【京兆金石录】
　　唐司礼少常伯辛良碑
　　唐李俨撰萧权正书龙朔三年嵗次癸亥二月己酉朔立【复斋碑录】
　　唐右金吾卫大将军韩孝成墓志
　　干封二年【京兆金石录】
　　唐王屋县令崔公碑
　　唐欧阳植正书干封二年【京兆金石录】
　　唐夏州都督姜协碑
</div>
    <div class="pagination">
<a href="宝刻丛编_page23.html">上一页</a><span>...</span><a href="宝刻丛编_page19.html">19</a><a href="宝刻丛编_page20.html">20</a><a href="宝刻丛编_page21.html">21</a><a href="宝刻丛编_page22.html">22</a><a href="宝刻丛编_page23.html">23</a><span class="current-page">24</span><a href="宝刻丛编_page25.html">25</a><a href="宝刻丛编_page26.html">26</a><a href="宝刻丛编_page27.html">27</a><a href="宝刻丛编_page28.html">28</a><a href="宝刻丛编_page29.html">29</a><span>...</span><a href="宝刻丛编_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
