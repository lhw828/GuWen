<!DOCTYPE html>
<html>
<head>
    <meta charset="UTF-8">
    <title>郘亭知见传本书目 - 第 49 页/共 77 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>郘亭知见传本书目 - 第 49 页/共 77 页</h1>
    <div class="content">明曹昭撰。 格致本五卷。 王佐增订重刊本十三卷。 惜阴轩刊本同。 
《竹屿山房杂部》 三十二卷 
明宋诩撰。 明刊本。 
《遵生八笺》十九卷 
明高濂撰。 明刊本。 通行本。 
《清秘藏》二卷 
明张应文撰。 知不足斋本附其《子丑真集日录》后。 
《长物志》十二卷 
明文震亨撰。 砚云乙编本。 
《韵石斋笔谈》二卷 
国朝姜绍书撰。 顺治己丑刊。 乾隆丁卯汪道谦重刊。 知不足斋本。 
《七颂堂识小录》一卷 
国朝刘体仁撰。 康熙庚子体仁子凡刊本，又漱六编本。 
右杂家类杂品之属 

《意林》五卷 
唐马总编。 嘉靖己丑廖自显刊。 又道藏本。 聚珍本。 闵覆本。 张氏照旷阁本。 朱修伯曰：“许周生有元刊本。” 周耕崖有注本。严铁桥有重订本。 汪选楼有《意林翼》，最精，惜毁于火。 
《群书治要》五十卷 
唐魏征等奉敕撰。 征字元成，魏州曲城人，官至太子太师，谥文贞，事详本传 。《唐会要》云：“贞观五年九月二十七日，秘书监魏征撰《群书治要》，上之。” 又《唐书。萧得言传》：“太宗诏魏征、虞世南、禇亮及德言裒次经史百氏、帝王所以兴衰者上之，帝爱其书博而要，曰：‘使我临事不惑者，卿等力也。’德言赉赐优渥。”然则书实成德言手，故诸传不及也。此书自《宋志》即不著录，其佚已久。此本乃日本人摆印，缺第四、第十三、第二十，凡三卷，所采各书并初唐善策与近刻多有不同，《晋书》尚有未修以前十八家之中旧本，又桓谭《新论》，崔实《政要论》，仲长统《昌言》，袁准《正书》，蒋济《万机论》，桓范《正要论》多近世无传，亦藉此以存其梗概。 
《绀珠集》十三卷 
不著编辑人名氏，或题宋朱胜非者，误也。天顺刊本有宋绍兴丁巳全州灌阳令王宗泽序。 拜经楼藏抄本， 后有天顺间贺荣二序，为龚蘅圃手校本。 
《类说》六十卷 
宋曾慥编。 明刊本。 昭文张氏有秦酉岩旧抄本五十卷，又有残宋本不分卷。 明有删刊本，题宋温陵曾慥编，新野马之奇参阅，山阳岳钟秀订正。《类说》宋刊小字本，绍兴庚申麻沙书市刊，不分卷，页二十六行，行十六字。 张金吾云：“自序无‘分五十卷’四字，”则原本不分卷，旧藏汲古阁， 保庆丙戌叶时为建安守重锓，秦抄所据。 
《谈助》五卷 
宋晁伯宇编。凡《十洲记》、《洞冥记》、《琵琶录》、《北道刊误志》、《乘轺录》、《文武两朝献替记》、《牛羊日历》、《圣宋掇遗》、《沂公笔录》、《竹谱》、《笋谱》、《砚录》、《山水小牍》、《汉武故事》、《汉武内传》、《殷芸小说》、《大业杂记》、《营造法式》、《绿珠传》、《膳夫经手录》合二十种，每种后具有跋。是书无编撰名氏，唯于《乘轺录》、《牛羊日历》、《汉武后传》、《营造法式》跋中知为伯宇所编耳；又于《十洲记》跋中知伯宇为宋崇宁时人，曾权陈留县尉，若伯宇之为名、为字及姓氏爵里则均无可考，所采如《北道刊误志》、《琵琶录》、《乘轺录》今皆失传，其存者亦多与今本不同，足资考订。《文渊阁书目》列之《古今志》中殆以开卷引《十洲记》而误姓氏。据晁《志.封丘集》，世父讳某，字伯宇。张氏《志》钱遵王藏，茶梦主人手抄本。 
《事实类苑》三十六卷 
宋江少虞编。 路小洲有抄本。 胡心耘有校本。 张金吾藏旧抄，题云：“《皇朝类苑》绍兴戊寅九月自序。” 
《仕学规范》四十卷 
宋张镃编。 明初印本犹依宋本，题曰：“皇朝任学归范。” 宋小字本。 张叔未有宋刊宋印本，白纸，极精。 
《自警编》九卷 
宋赵善璙编刊本。 明林珽？刊本。 元刊本。 
《言行龟鉴》八卷 
元张光祖编。 路氏有抄本。 
《为政善报》十卷 
宋叶留撰。留字景良括苍人，采取经史各说及当时宦迹，录其功在生民庆留后裔者，以成一编，取于官师相规，为有位劝，用意忠厚，考证精详，同时陈相为注其出处。此其前编，惜后编已逸。 阮氏从元刻本录以进呈。 
《松窗百说》一卷 
宋李季可撰。季可永嘉人，摭拾古今事实而各为论说，凡百条，王十朋极称赏之，谓其有益风教。阮氏以进呈。 
《说郛》一百二十卷 
明陶宗仪编。 顺治丁亥陶氏刊本。 又陶？编《续说郛》四十六卷存目。 路小洲云：“坊中所售《五朝小说纪事》一书，即用《说郛》原版移易次第改标行目为之者。” 又明人有书帕本，往往刷印此书十种，即称某丛书，余尝见《唐宋丛书》既是也。 朱修伯曰：“浙东有两抄残本，尚是南村原本，刊本不足凭，最多谬误。” 明人刊本有一百卷，校刊本不同，藏嘉定吴氏，又一部藏常熟陈子正家，惜二书皆缺二十卷。 
《养正图解》全卷 
明焦竑撰。竑有《易筌》已著录。万历间，竑以修撰为皇子讲官，编此进之，备采前言往行可为则效者，绘图而详为之说，卷首竑序并一时知名之士也。 阮氏以进呈。 
《玉芝堂谈荟》三十卷 
明徐应秋编。 蒨园刊本。 
《元明事类抄》四十卷 
国朝姚之駰撰。 路氏有抄本。 
右杂家类杂纂之属 

《俨山外集》三十四卷 
明陆楫撰。 四库汰去四卷。 
《古今说海》一百四十二卷 
明陆楫撰。 嘉靖甲辰云间陆氏刊本。 道光辛巳吴门西山堂翻刊本。 
《少室山房笔丛正集》三十二卷、《续集》十六卷 
明胡应麟编。 明万历丙午刊本。 
《钝吟杂录》十卷 
国朝冯班撰。 康熙中刊本。 《借月山房汇抄》本。 
右杂家类杂编之属 

子部十一 
类书类 
类书如名之《永乐大典》二万二千九百卷，本朝之《图书集成》一万卷，囊括群书卷帙太大，未见此目。 
《古今同姓名录》二卷 
梁孝元皇帝撰。 《函海》本。 
《世本辑补》十卷 
嘉庆戊寅秦谟纂辑本。 
《编珠》二卷、《续编珠》二卷 
隋杜公瞻撰， 高氏刊。 嘉靖甲戌刊巾箱本。 
《艺文类聚》一百卷 
唐欧阳询等奉敕撰。 嘉靖丁亥胡缵宗刊小字本。 万历丁亥王元贞刊中字本。 明闻人诠刊本。 明兰雪堂活字本。 张月霄小字本，每页二十八行，行二十三字。 闻人本有冯己苍据宋刻校。 
《北堂书钞》一百六十卷 
唐虞世南撰。 明陈禹谟增改刊本最劣。 陶九成改此书为《古唐类苑》，季目有抄本一百六十卷，又名《大唐类要》，孙渊如、严铁桥、张金吾并有旧抄本，为经增改。 胡心耘有明抄本，又有影宋本，闻有善本为福建陈征之购去。 朱修伯曰：“国初所有原本，竹诧所储名《大唐类要》抄本，后归汪小米家，颇劣。遵王所储名《古唐类苑》，最为精，抄后归季苍苇，又归黄荛圃家，又曹栋亭藏本后归张月霄，然诸本皆错讹难读。严铁桥合校诸本以付刊，三十八卷而止，闻往岁有苏人开雕，未知果否。” 丁禹生有艺海楼抄本《大唐类要》当据小米本。 郘亭有明抄本。 
《龙筋凤髓判》四卷 
唐张鷟撰。 万历乙酉张氏重刊本。 湖海楼丛书本。 学津讨源本二卷。 无注元刊本二卷。 
《初学记》三十卷 
唐徐坚等奉敕撰。 嘉靖十年锡山安国桂坡馆刊。 嘉靖十三年晋府刊本佳。 万历丁酉陈大科刊。 万历丁亥徐守铭宁寿堂重刊安国本。 明晋陵杨氏九州书屋重刊安国本。 古香斋刊巾箱本。 又嘉靖二十三年沈王刊本。 
《元和姓纂》十八卷 
唐林宝撰。 嘉庆七年洪莹增校刊本十卷。 
《白孔六帖》一百六卷 
唐白居易宋孔传撰。 明嘉靖刊本。 《天禄后目》有宋刊《孔氏六帖》三十卷，乾道丙戌刊于衢州，乃书成初刊之本。 王兰泉有宋刊白帖三十卷。 汪氏有宋本。 
《小名录》二卷 
唐陆龟蒙撰。 《稗海》本。 
《蒙求集注》二卷 
晋李瀚撰。 万历初吴门顾氏刊本。 学津讨源本。 金三俊补注。 乾隆癸卯金雨堂刊。 日本佚存丛书李氏原注本。 姚若有永乐间张权刊本三卷。 吴兴周氏谓元遗山《十七史蒙求。序》引唐李华作此书序云云，则为唐李瀚无疑，四库误也。 李华序佚存本有。 又有天宝五年八月饶州刺史李良上表。 
《事类赋》三十卷 
宋吴淑撰。 嘉靖壬辰内江赵鹭洲守苏刊与郡斋，据华家宋本校。 嘉靖中俞安期仿宋刊本。 乾隆甲申华氏剑光阁并《广事类赋》刊本。 宋刊大字表在目后，不甚佳。 元刊黑口本每页二十二行，行二十字。 
《太平御览》一千卷 
宋李瀚等奉敕撰。 万历元年黄正色活字本。 浙人倪炳文续订刊本。 嘉庆九年常熟张氏仿宋本佳。 嘉庆丙寅扬州汪氏活字本。 嘉庆十三年鲍氏刊，今通行。 宋刊小字本每页二十二行，行二十二字，藏吴门黄氏，不全。 孙渊如曰：“吴门周明经锡瓒藏有明文渊阁残本三百六十卷，黄孝廉丕烈有明本，余属何上舍元锡合抄成书，尚缺六十五卷，以明刊抄补，视黄正色本稍为完善。 昭文张氏宋刊残本六卷，每页二十六行，行二十字，谓与周氏文渊阁本同。” 
《册府元龟》一千卷 
宋王钦若撰等奉敕撰。 康熙壬子五绣堂刊本。 杨湖孙氏旧抄本。 昭文张氏有旧抄北宋本，缺三十卷；又有北宋刊残本九卷，每页二十六行，行二十四字，汲古阁藏。 抱经楼目有《册府元龟独注》十二册，未详何人。 明崇祯壬午刊本。 此书有明刊半页八行本。 
《事物纪原》十卷 
宋高承撰。 正统戊辰南昌阎敬刊本。 正统中赵弼增删本二十卷。 格致本。 惜阴轩丛书本。 张志《事物纪原集类》二十卷，致爽阁校宋本。 高承书明刊本十卷校者据宋闵中刻本，分二十卷，与《直斋书录》合，卷十四明刊七州郡方域门，明本作部驿，下校补“敕书楼”、“鼓角楼”、“酒务”、“递补”四事计二百有余字，每卷有毛褒印记，或即褒手校。 
《实宾录》十四卷 
宋马永易撰。 《说郛》本不全。 
《书叙指南》二十卷 
宋任广撰。 嘉靖六年山西刊本。 雍正三年金汇刊本。 惜阴轩本。 《墨海金壶》本。 《珠丛别录》本。 
《海录碎事》二十二卷 
宋叶廷珪撰。 万历戊戌沛刘应广刊本。 
《班左诲蒙》三卷 
宋左通奉大夫徽猷阁待制除提举万寿观实录院修撰程俱撰。《直斋》著录后有绍兴三十一年五月日南剑州雕匠叶昌等镂版一条，取左班二书常言细事与夫古言异字、名物制度之微猎取殆尽，以《公》、《谷》附焉。政和三年癸巳六月自序，张氏《志》旧抄本。 
《古今姓氏书辨证》四十卷 
宋邓名世撰。 嘉庆七年洪氏刊本。 守山阁以宋残本校，附校勘二卷。 
</div>
    <div class="pagination">
<a href="郘亭知见传本书目_page48.html">上一页</a><span>...</span><a href="郘亭知见传本书目_page44.html">44</a><a href="郘亭知见传本书目_page45.html">45</a><a href="郘亭知见传本书目_page46.html">46</a><a href="郘亭知见传本书目_page47.html">47</a><a href="郘亭知见传本书目_page48.html">48</a><span class="current-page">49</span><a href="郘亭知见传本书目_page50.html">50</a><a href="郘亭知见传本书目_page51.html">51</a><a href="郘亭知见传本书目_page52.html">52</a><a href="郘亭知见传本书目_page53.html">53</a><a href="郘亭知见传本书目_page54.html">54</a><span>...</span><a href="郘亭知见传本书目_page50.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
