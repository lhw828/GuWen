<!DOCTYPE html>
<html>
<head>
    <meta charset="UTF-8">
    <title>经义考 - 第 228 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 228 页/共 381 页</h1>
    <div class="content">　　王应麟曰统微据三传啖赵意所不及者断以己见并采陆淳可取之义
　　李氏【清臣】春秋论
　　二篇
　　存
　　杜氏【谔】春秋防义
　　宋志二十六卷
　　佚
　　谔自序略曰汉胡母生董仲舒之徒出而公羊兴申公蔡千秋之学盛而谷梁起业左氏者又有贾防刘歆之属故得并立学官三家异论接迹而出是非互有所私注释之意多缘其流杜元凯则拘以赴告何休则渉以谶纬范虽务探经而博采诸説然未尽详唐世啖赵陆淳亦精焉【下阙】
　　晁公武曰皇祐间进士杜谔集释例繁露规过膏肓先儒同异篇指掌碎玊折衷指掌议纂例辨疑微防摘微通例胡氏论笺义緫论尊王发微本防辨要集议索隐新义经社三千余家成一书其后仍断以己意虽其説不皆得圣人之防然使后人博观古今异同之説则于圣人之防或有得焉
　　陈振孙曰自三传及啖赵诸儒讫于孙氏经社凡三十余家集而系之经下时述以己意有任贯者为之序
　　张萱曰宋皇祐闲眉州杜谔注以三传及诸儒三十余家议论分系于经之下而附以説凡二十六卷
　　赵氏【瞻】春秋经解义例
　　宋志二十卷
　　佚
　　春秋论
　　宋志三十卷
　　佚
　　宰辅编年录赵瞻字大观鳯翔盩厔人元祐三年签书枢密院事卒谥懿简
　　晁説之序曰夫子自谓三十而立之后十年乃不惑实自志学之后二十年也嗟乎学而不惑之难如此同知枢密院懿简赵公没身于春秋着春秋经解十卷约而喻简而达顾杜氏啖赵诸儒之例而病之作春秋例义二十卷问者曰孰病曰病前人有例而无义也曰孰谓义曰义正者为正例犹岳镇之不可移也义变者为变例则沧海之涵泳而靡常也俟其比偶其类右志而左物又如九野之博而实其理众星之繁而丽乎文则约且简者得以窥圣人之志也自啖赵谓公谷守经左氏通史之后学者待左氏如古史记美文章纷华而玩之不复语经于斯矣公独于经先之左氏而不合则求之公谷乂不合则求之啖赵陆氏而逺独及于董仲舒近在本朝诸儒则独与孙明复辨其好而无党恶而无欲毅然不惑于名髙者也黯然不惑于众而自信者也公未尝著书之前有名世大儒为矫枉之论曰隐非譲盾止实弑国中勇闻而乡风莫敢少异公独叹曰予岂溺于三传者其如春秋重志而察微何信简编而疑师授专耳目而忽志意冣学者之灾也隐虽非贤君而譲国之志不可诬也盾非州吁止非般则非实弑君加弑以笃为人臣为人子者万世之忠孝众人之疑可也孰谓君子而疑诸如彼之言则春秋开卷平读而小子得之矣何为乎子贡闵子骞公肩子曾子子石之徒惑焉学者徒知防夏不能措一字也已呜呼公之于春秋笃好而勤力矣公早以濮议名重于天下其后论新法闲居终南之下者十余年晚由温公之言起废不三年遂与枢务皆以春秋之学着之行事而未甞以所学一出于口又何难耶世之人徒知公之立朝而莫知公之所以然者积学于躬有在于此也公不究所蕴而薨于位大夫学士悲之而幸此书之存焉尔也説之元祐中以婚姻之故辱公赐之话言谬已窃为春秋学矣而不能公之问虽尝略覩公之书而未之好也逮今三十余年始知好公之书而叹息涕泗有不可赎之悔则姑从其诸孙而序之以补墓铭隧碑之所遗云宣和五年癸夘五月
　　陆氏【绾】春秋新解
　　三十卷
　　佚
　　卢熊曰陆绾字权叔常熟人举进士官至朝奉郎尚书职方郎中充淮南等路制置发运司运盐公事赠中散大夫
　　朱氏【临】春秋私记
　　宋志一卷
　　佚
　　春秋统例
　　通志二十卷
　　佚
　　金华志临先家呉兴五季避乱迁浦阳从安定胡瑗受春秋瑗着春秋辨要谓惟临所得为精临晚年好唐陆淳学谓孔子没千有余年説春秋者无出淳书之右以吕公着荐入官歴宣德郎守光禄寺丞以著作佐郎致仕
　　王氏【棐】春秋义解【棐程氏本义作斐】
　　宋志十二卷
　　佚
　　唐氏【旣】春秋邦典
　　宋志二卷
　　佚
　　邹浩序曰眞淡翁隐者也少举进士有能赋声已而用其伯父质肃公之荐仕州县一日不合意莞然笑曰道其在是乎拂衣以归遂闭关于汉水之上殆二十年元祐八年冬予以教官至襄阳求见翁翁弗予拒也而登其堂造其室亲炙其言行而知其心盖尝论辨至于经史百氏之书从横稽据如出乎其时而目覩其事如即乎其人而躬受其防未尝不覤然惊喟然叹以翁为邈不可即也其后集论语春秋者分为二卷合四十四篇且以六典治邦国之义名之曰邦典顾自三传以来相踵而私其见者多矣独于众言殽乱之中取周官而折衷焉以畅孔子不説之意如执规矩以验方圆如引绳墨以分曲直虽三尺童子亦举知其可信不疑呜呼春秋日月传注者食之不有人焉祛隂阳之慝而还其光明则伥伥于世者孰待而成功乎翁之有功于经可谓至矣览者以天默而成之之心观其默而成之之説则邦典之奥当自得之姑掇其大槩并翁之所以出防者发其端云翁唐氏名旣字濳亨号真淡翁绍圣四年
　　陈振孙曰唐旣字濳亨撰质肃之侄自号真淡翁与其子愗问荅而为此书邹道乡为之序
　　孙氏【子平】练氏【明道】春秋人谱
　　宋志一卷
　　佚
　　宋史孙子平练明道同撰
　　王应麟曰元祐中孙子平练明道编春秋人谱凡三十八国千七百六十五人分三卷今合为一
　　张氏【砥】春秋传
　　佚
　　按砥治春秋三十年成书三十万言当日以贻司马温公托其白上废三传之学而行其书以伸千载圣人未明之意温公封还之报书存集中
　　冯氏【玉符】春秋得法忘例论
　　通考三十卷
　　佚
　　晁公武曰皇朝冯正符所撰熙寜八年何郯取其书奏之久而不报意王安石不喜春秋故也其书例最详悉务通经防不事浮辞正符颇与邓绾陈亨甫交私后坐口语被斥
　　陈振孙曰蜀州晋原主簿遂寜冯正符信道撰其父尧民希元为乡先生正符三上礼部不第教授梓遂学十年着此书及诗易论语解蜀守何郯首以其春秋论上之熙寜末中丞邓绾荐之得召试赐同进士出身王安石亦待之厚其书首辨王鲁素王之説及杜预三体五例何休三科九防之怪妄穿凿皆正论也
　　李焘曰信道当熙寜九年用御史邓文约荐召试舎人院赐出身文约寻责守虢略信道亦坐附防夺官归故郡后又得冯允南所为墓铭信道实事安逸防士何羣其学盖得之羣羣学最髙国史有传其师友渊源果如此则谓信道附防进取或以好恶言之耳王荆公当国废春秋不立学官而信道学经顾于春秋特详邓御史严事王荆公不敢异乃先以得法忘例论言于朝初不曰宰相不喜此也此亦可见当时风俗犹淳厚士各行其志不专以利禄故辍作御史殆加于人一等然信道要当与何羣牵聨书国史邓御史偶相知适相累耳余旧评如此今无子孙其书则为鬻书者擅易其姓名属诸李陶陶字唐夫尝学于温公号通经李氏诸子唐夫贤而得法忘例则实非唐夫所论也不知者妄托之
　　杨氏【彦龄】左氏春秋年表
　　宋志二卷
　　佚
　　王彦麟曰元丰中杨彦龄撰据经传嵗月为表首叙周鲁继以齐晋秦宋卫陈蔡曹郑呉楚越之国
　　左氏防求
　　宋志二卷
　　未见
　　家氏【安国】春秋通义
　　宋志二十四卷
　　佚
　　姓谱安国字复礼睂山人初任教授晚监郡
　　家氏【勤国】春秋新义
　　佚
　　宋史勤国庆厯嘉祐闲与从兄安国定国同从刘巨防与苏轼兄弟为同门友王安石废春秋学勤国愤之着春秋新义
　　陈氏【洙】春秋索隐论
　　通志五卷
　　佚
　　文氏【济道】春秋纲领
　　四卷
　　佚
　　晁公武曰皇朝文济道撰排比事实为俪句求之类也













　　经义考卷一百八十
<史部,目录类,经籍之属,经义考>
　　钦定四库全书
　　经义考卷一百八十一
　　翰林院检讨朱彝尊撰
　　春秋【十四】
　　朱氏【长文】春秋通志
　　二十卷
　　佚
　　宋史朱长文字伯原苏州呉人举进士乙科以病足不肯试吏筑室乐圃坊著书阅古元祐中起教授于乡召为太学博士迁秘书省正字有文三百卷六经皆有辨説
　　长文自序曰夫孔子何为而作春秋也所以存王道而见己志也孔子之志尧舜禹汤文武之志也尧舜禹汤文武之志见于孔子孔子之志见于春秋其揆一也昔周室东迁王纲絶纽朝觐防盟之仪不修于京室礼乐征伐之柄皆出于诸侯三纲五常荡然坠地号令无禀典法大坏周之所存位号而已更厯数世乱日以甚荆楚呉越交乱天下夫隐桓之后诸侯无王矣成襄之后大夫无诸侯矣君臣之道父子之恩至于泯灭孔子知时之不用道之不行既无以有为于当世又惧王者之法于是乎絶尝叹曰文王既没文不在兹乎于是因鲁史而作春秋所以尊王室防暴乱举王纲修天常是非二百四十二年之事以为天下仪表贬诸侯讨大夫以达贤者之事公羊子云拨乱而反诸正是也明常典立大法褒善黜恶贤贤贱不肖不失纤介其道以尧舜为祖以文武为宪上律天时下袭水土所以治天下之术无不具在可谓圣人之极致万世之成法也孔子既没师説各传而能言其要者莫如孟子孟子之言曰春秋天子之事也孔子作春秋而乱臣贼子惧推是以见抗王法以防暴乱也又曰五霸三王之罪人也今之诸侯五霸之罪人也今之大夫今之诸侯之罪人也推是以见隐桓而下讥诸侯之无王成襄而下讥大夫之无诸侯也又曰春秋无义战推是以见诸侯不得专兵也又曰子哙不得与人燕子之不得受燕于子哙推是以见春秋非王命不得擅废置也盖孟子深于春秋惜哉其不著书也其后作传者五而三家存焉左氏尽得诸国之史故长于叙事公谷各守师传之説故长于解经要之互有得失汉兴以来瓌望硕儒各信所习董仲舒平津侯治公羊而公羊之学施于朝廷孝宣帝刘向好谷梁谷梁之义显于石渠刘歆贾逵之徒好左氏而左氏之传列于学官是非纷错准裁靡定诚君子之所叹息也其秉毫牍焦思虑以为论著疏説者百千人矣攻讦毁訾党同斥异恬不知怪范解谷梁畧言三家之得失故文中子谓使范不尽美于春秋歆向之罪也唐儒啖助始作三传集解赵伯循又为之损益陆淳防萃其説作纂例辨疑微指之类取其长而弃其短撮其是而删其非又颇益之已説由是春秋之学初得防通学者赖焉本朝孙明复隐泰山三十年作尊王发微据经推法洞究终始不取三传独折诸圣人之言明诸侯大夫功罪得于经之本指为多庆厯中仁宗皇帝鋭意图治以庠序为教化之本于是兴崇太学首善天下乃起石守道于徂徕召孙明复于泰山之阳皆主讲席明复以春秋守道以易学士大夫翕然向风先经术而后华藻既而守道捐舘明复坐事去国至和中复与胡翼之并为国子监直讲翼之讲易更直一日长文年在志学好治三传畧究得失日造二先生讲下授两经大义于春秋尤勤未就明复以病居家虽不得卒业而绪余精义不敢防废颇欲著书以辅翼其説而婴疾未遑也熙宁中王荆公秉政以诗书易礼取天下士置春秋不用盖病三家之説纷纠而难辨也由是学者皆不复治此经独余于忧患颠沛之间犹志于是会元祐初诏复立于学官而余被命掌教呉门于是首讲大经以授学者兼取三家而折衷其是旁考啖赵陆淳诸家之义而推演明复之言颇系之以自得之説不二岁讲终获麟绍圣初被召为太学博士复讲此经乃裒其所录次为二十卷名之曰通志使学者由之可以见圣人之道如破荆榛而瞻门庭披云雾而观日月也异日居朝端断国论立宪章施政教可推其本旨而达于行事岂曰小补古之为师者以讲解为职故能传道而解惑而从学者以听授为业故能立身而扬名若夫务规矩之末而倦于讲解守简编之义而忽于听授其何以继前哲之用意哉余所以蚤夜孜孜探讨大经之意亦求称其职而已绍圣元年正月
　　从子佺知筠州进表曰元圣素王之道盖纬地以经天六艺载籍之传实同条而共贯夫缺一则不可岂道二而当然臣某【中谢】窃以周自平王东迁雒邑而周室衰微诗于黍离降为国风而小雅尽废征伐肆出名号仅存圣人伤周道之不行春秋因鲁史而有作笔则笔而削则削是其是而非其非厯载一十二公行事之当愆以代二百余年时君之赏罚非独贵中国而贱夷狄又将尊天子而抑诸侯于以明礼乐而立政刑莫不禁战伐而防暴乱片言示贬戮宵人既死之奸一字或襃发潜德幽光之美知我者罪我者当时有感而终麟在则人亡则书后世遂资于古鉴故乱臣贼子以之知惧虽言偃卜商不能措辞卓哉大经孰明奥义嗟去圣之既远悼为説之纷更稽之左氏则有叙事之长考之公谷则有解经之善啖助之集解复为之损益陆淳之纂例自较其短长要之探其渊源未免互有得失发明圣师之微旨允归极治之熙朝在仁宗时尝命以师儒迨元祐初复诏以科举力赞盛时之治颇号得人之多伏念先臣幸生斯世夙绍青毡之学每躭黄卷之书未冠而掇巍科既壮而事髙蹈栖迟乐圃闭门著书者垂三十年特起泮宫鼔箧授学者逾数百辈晚被钜公之荐旋膺璧水之招翺翔芸阁之儁游防绎枢庭之密议平生之作述于羣经固无不该通而终身之讨论在此书尤深于凡例其去取三家之当否旁稽考诸儒之异同远殊董仲舒刘歆向所治之偏近取孙明复程颐颢立言之要酌以自得之学着为通志之编属时论一起于要涂使斯文遂束于髙阁天祐吾道运丁昌辰恭惟皇帝陛下大一统以朝元张四维而御极下袭水土之治上律天时之和且欲因文武而宪章又将绍尧舜而祖述首念恢隆于此道聿先复用于是经立之学官取以士类所以抚四海而奄九有是将举三纲而明五常而臣以一介之微生际千龄之嘉防早窃功名于俊域屡叨讲席于王宫寻常不坠于箕裘鉴寐敢忘于堂塾因赞郡条之暇自遗传癖之讥况此难逢实为幸遇追念前人之志觊扬后世之名与其独善以传家孰若迪教而辅世谨蠲笔札恭缀简编所有先臣某着春秋通志并序凡二十卷计一十策谨赍诣登闻检院随表投进以闻恭愿天度包荒圣心稽古辅以缉熙光明之学资于施为注措之时或备乙夜之观庶少裨于德政傥示诸生之好亦有补于方来遂忘鈇钺之诛仰渎神明之听玉海淳熙十四年九月朱佺进伯父长文春秋通志十册付秘省
　　中兴书目春秋通志二十卷折衷三传旁考啖赵陆淳之説及推演孙复之言
　　王氏【乘】春秋统解
</div>
    <div class="pagination">
<a href="经义考_page227.html">上一页</a><span>...</span><a href="经义考_page223.html">223</a><a href="经义考_page224.html">224</a><a href="经义考_page225.html">225</a><a href="经义考_page226.html">226</a><a href="经义考_page227.html">227</a><span class="current-page">228</span><a href="经义考_page229.html">229</a><a href="经义考_page230.html">230</a><a href="经义考_page231.html">231</a><a href="经义考_page232.html">232</a><a href="经义考_page233.html">233</a><span>...</span><a href="经义考_page229.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
