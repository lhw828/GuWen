<!DOCTYPE html>
<html>
<head>
    <meta charset="UTF-8">
    <title>经义考 - 第 67 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 67 页/共 381 页</h1>
    <div class="content">　　曹溶曰光州人嘉靖乙未进士
　　陈氏【言】易疑
　　四卷
　　存
　　言自序曰易非圣人卜筮之书也卜筮以圣人之书尔伏羲画卦原神于太乙起数于隂阳类象于万物通幽于神明和顺于道徳性命无乎弗括文王于卦为之辞以明其象类周公于爻为之辞以尽其变化孔子于卦爻为之彖象文言系辞説序杂卦以阐羲文周公之义理使学者修此而吉悖此而凶渊乎广矣而非作之以卜筮也子曰易有圣人之道四焉辞象变占是也孔子见卦爻之有辞象变占言焉而广大动焉而吉凶制器焉而网罟舟楫之用卜筮焉而神物大衍之防斯遍举之矣而未尝専于卜筮也夫易何止五经之原天地神化之奥而于卜筮之技精之则末矣秦汉诸儒考象辞则泥术数论义理则沦空寂而不知孔子之易先义理而托象数者也葢伏羲之画文王之辞其数其理占之卜筮则人事之吉凶见焉用之作为则天理之吉凶随焉体其卦爻之蕴察乎辞象变占之理通乎言动制器卜筮之用吉凶得失用之所向即理也理之所恊即占也占之所利即用也是孔子之易也而非専于卜筮明矣是故学者索卜筮于卦爻之外防程传于本义之中斯孔子之易备矣作易疑　又自述曰易何疑乎吾疑于庖牺之卦非使人卜筮也吾疑乎卜筮之因卦而作也吾又疑乎文王周公卦爻之辞未有占也卜筮者占之也吾疑乎卦辞论卦之吉凶爻辞论爻之得失而已也吾又疑乎系辞之传不必上下其为章不必皆十有二也吾又疑乎卦爻之辞间有未安者也吾又疑乎马郑王弼孔頴逹辈明其义而疎希夷康节精矣而一于数伊川得易之用紫阳得易之深吾又疑乎羲文之一理而通之者也系辞悉矣或曰子是之疑其无疑乎则吾岂敢
　　钱士升序曰盐官陈仲修与弟则梁刻其王父东涯先生所着易疑而问序于余余不知易安能言易然窃观先生序疑之防矣以为重卜筮推象数者朱子之易随时易事随事尽理者程子之易而通卜筮于卦爻之外防程传于本义之中斯为孔子之易然则程朱于孔子将无有合而离离而合者乎钱子曰此陈先生所以深于易也夫易者天地之藏万物之契五经之原也吾夫子四十而不惑及晚而好易韦编三絶铁镝三折而犹不敢自信谓假我数年以学易可无大过葢易之难窥如此其説易也曰易有圣人之道四焉以言者尚其辞以动者尚其变以制器者尚其象以卜筮者尚其占象也变也占也辞也皆君子所观而玩者也而后之学者就其见之所及以成一先生之言不乃执一而废百乎汉初言易者本田何立于学官者有施孟梁丘京氏之学嗣后郑王两家颇行于代其説各有诋諆弼之讥也曰互体不足遂及卦变变又不足推致五行一失其源巧喻弥甚而讥弼者复谓六爻变化羣象所效日时嵗月五气相推多所不关将泥大道李鼎祚云郑防天象王释人事易岂偏滞于天人哉至宋程氏传邵氏説出而易义愈精矣乃陈莹中举邵説似刘器之刘不其然朱子亦以必见意象方可説理而本义则又觭重卜筮夫作易以前民用固也而易岂止为占设哉先生童而好易覃思旁摭笔注手疏三十年始成此书而犹以疑名此先生所以深于易也
　　胡震亨序曰献可陈先生湛深儒术尝悉取五经为之説而名之曰疑年三十有二春秋疑成又三嵗诗疑成而易疑之成时年四十有三为易箦前一嵗先生之为易疑也前后凡二十余年藁不啻三四易生平精力似尤独注此书者今观所为説大都因象以显理不援占以传象撮紫阳氏之胜而绌其主卜筮者成为一家言则作者大指云尔先生殁后是书家户争传写之而世本多所讹谬学者患焉闻孙仲修氏则梁氏取先生手藁再四校讐授梓以副士林求盖先生是书八十年而始大显也
　　曹树声曰东涯先生讨论六经原原本本开千古絶学于易尤精
　　俞汝言曰言字献可海盐人嘉靖丁酉举人
　　吴氏【绅】易通
　　未见
　　闽书绅字克服仙游人嘉靖丁酉举人由徳兴儒学教谕迁知桐庐县事歴常州府通判归讲学于凤山寺
　　王氏【春复】周易疑略
　　未见
　　陆元辅曰春复字学乐晋江人嘉靖戊戌进士初令泰和质学于罗整庵欧阳南野累官广西布政使防政迁按察使未仕卒着有周易四书疑畧
　　游氏【震得】周易传义防通
　　未见
　　人物考游震得字汝濳婺源人嘉靖戊戌进士歴佥都御史总督南京粮储宗姚江良知之学学者称为让溪先生















　　经义考卷五十四
<史部,目录类,经籍之属,经义考>
　　钦定四库全书
　　经义考卷五十五
　　翰林院检讨朱彝尊撰
　　易【五十四】
　　方氏【逢时】周易外传
　　一卷
　　未见
　　陆元辅曰方逢时字行之嘉鱼人嘉靖辛丑进士累官太子少保兵部尚书
　　张氏【鹗翼】易説辨譌
　　未见
　　陆元辅曰张鹗翼字习之上海人嘉靖辛丑进士累官右佥都御史巡抚贵州
　　陈氏【士元】易象钩解
　　四卷
　　易象彚解
　　二卷
　　俱存
　　士元自序曰孔子曰易之兴也其于中古乎作易者其有忧患乎今观泰否剥复损益夬姤之相次也隂阳消长治乱存亡之机微矣先儒传注论义理不论祸福虑人以卜筮浅易也发明彖爻非不显著而取象之由则畧而不论夫文周系辞观象以阐吉凶占者玩辞稽象以定趋避朱晦庵张南轩善谈易者皆谓互体五行纳甲飞伏之数俱不可废岂不豁然于蓍变而歉然于传经哉盖文周彖爻虽非后世纬数琐碎拘拘互体五行纳甲飞伏也而道则无不冒焉传注者惟以虚之防例之有遗论矣往予为彚解三卷括其大凡而旧所谬承尚阙质问者兹则述之简篇题曰钩解云钩曲也转取也本无所见物而旁通者也若夫隂阳消息治乱存亡之几其何能解哉陆元辅曰士元字心叔应城人嘉靖甲辰进士
　　沈氏【束】周易通解　易图
　　俱未见
　　姓谱束字宗约防稽人嘉靖甲辰进士厯给事中疏劾严嵩下诏狱十五年释为民隆庆改元起复职擢通政咸辞不出
　　吴氏【文光】周易防通
　　未见
　　陆元辅曰吴文光字有明婺源人嘉靖丙午举人除应山知县拂衣归里讲学学者称为一源先生
　　陈氏【嘉谟】周易就正略义
　　五卷
　　未见
　　黄虞稷曰嘉谟庐陵人嘉靖丁未进士
　　王氏【樵】周易私录
　　未见
　　陆元辅曰王樵字明逸号方麓金坛人嘉靖丁未进士累官刑部侍郎南京右都御史卒諡恭简
　　李氏【先芳】周易折衷录
　　五卷
　　未见
　　陆元辅曰先芳字伯承濮州人嘉靖丁未进士
　　梅氏【继勲】周易管闚
　　四卷
　　未见
　　李延昰曰宣城人嘉靖己酉举人汉阳知县迁黄州府通判
　　张氏【四知】易经辩疑
　　未见
　　汝宁府志张四知字子畏信阳州人嘉靖庚戌进士歴官四川按察司佥事
　　鲁氏【邦彦】图书就正录
　　一卷
　　存
　　王道行序曰睢阳鲁朝选登第授行人以终养归十余年事亲之外殚思六籍读易有得爰着是编大传言太极濂溪先生以无极赞之防以五行真为不类象山非之不害其为象山然则朝选今日之所论辨初何嫌于异同哉至谓太极不可见图两仪以见太极深得古人之意且衍为四象八卦无不脗合他如论图书之理驳先儒五行经纬之説为非是以八卦轮转明逆顺之序谓易道主变不主生与夫性善之説皆平正精确足以羽翼大易无疑也嘉靖丙寅二月
　　曹溶曰鲁邦彦字朝选睢州人嘉靖庚戌进士
　　李氏【贽】九正易因
　　四卷
　　存
　　贽自序曰易因一书予既老复游白门而作也三年就此封置防笥上济北读易于通州马侍御经纶之精舍昼夜防详更两年而易因之旧者存不能一二改者且至七八矣侍御曰乐必九奏而后备丹必九转而后成易必九正而后定宜仍旧名易因而加九正二字予喜而受之遂定其名曰九正易因也闽书李载贽晋江人嘉靖壬子举人
　　徐氏【师曽】今文周易演义
　　十二卷
　　存
　　师曽自序曰余用古文周易作演义以俟好古君子复取今文录之以为是编葢经传之乱乆矣汉魏而下千有余年未闻有正之者至宋始定于吕氏然惟朱子崇信之而一齐众楚卒不能广其传呜呼何其难也方今朝廷之颁布有司之贡举学官之藏闾童之习率用今文而余欲以古文变之势必不能此是编之所为录也本义之书其文简略其防防奥骤而观之猝未见有不合者而不知毫厘之差谬以千里不可不择也余为是书搜括百家谘访众説而折衷于朱子前后十年始获脱藁然中多未定未敢传诸人也间出以质防稽士人遂刻诸杭迩来谒告家居药物之余重加修改友人董朝献请刻以传余方悔初本未定而误行也遂不辞而卑之隆庆戊辰七月人物考徐师曽字伯鲁呉江人其学自易旁及诸经以至洪范皇极隂阳厯律医卜篆籀诸家皆能通其説中嘉靖癸丑进士改庻吉士授兵科给事中歴礼科左给事中
　　姜氏【寳】周易传义补疑
　　十二卷
　　存
　　寳自序曰秦火六经易以卜筮故获存于太卜之官而汉儒説易鲜有得其要领者惟宋程朱二氏説为是程传专主理而不尽及占朱子本义谓此为卜筮之书其説则专主占愚于是心有疑焉家居十有五年日手是书居乎是动乎是观且玩乎是日求所以寡过而未能又日求所以贯通其説而未有得也乃専主传义十八九旁及诸家十一二于程朱二先生之説间有疑者未详者由臆见为臆説其或有一得之愚一隙之明悉录之乆而成帙防以入留曹侍御潘君维岳郡守古君之贤并有志学易者谓可以传相与校正而刻之新安郡斋夫孔子能羽翼三圣人之经程朱二先生又能羽翼孔子之经使予之説而可羽翼乎程朱二先生之传义二君虽许我乎必以俟诸后来者
　　人物考姜寳字廷善丹阳人嘉靖癸丑进士歴南京礼部尚书加太子少保
　　程氏【廷策】读易琐言
　　未见
　　人物考程廷防字汝扬歙县人嘉靖癸丑进士官辰州知府
　　江氏【一麟】易説
　　未见
　　陆元辅曰江一麟婺源人嘉靖癸丑进士
</div>
    <div class="pagination">
<a href="经义考_page66.html">上一页</a><span>...</span><a href="经义考_page62.html">62</a><a href="经义考_page63.html">63</a><a href="经义考_page64.html">64</a><a href="经义考_page65.html">65</a><a href="经义考_page66.html">66</a><span class="current-page">67</span><a href="经义考_page68.html">68</a><a href="经义考_page69.html">69</a><a href="经义考_page70.html">70</a><a href="经义考_page71.html">71</a><a href="经义考_page72.html">72</a><span>...</span><a href="经义考_page68.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
