<!DOCTYPE html>
<html>
<head>
    <meta charset="UTF-8">
    <title>经义考 - 第 54 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 54 页/共 381 页</h1>
    <div class="content">　　俱佚
　　程钜夫曰大易之学自伊川翁七分传作而理始明自康节翁经世书出而数始备先生翼啓防以探理之赜续以索数之隐是先生于理数之学重有功也
　　董时乂曰先生讳直方字道大号前村新安婺源人通诸经尤深于易辟书室曰观易堂与初庵先生立爲莫逆交尽得邵氏不传之秘平生著述易则有程氏啓防翼传四圣一心观易堂随笔书则有蔡传辨疑诗则有学诗笔记春秋则有诸传考正春秋旁通
　　何氏【中】易类象
　　二卷
　　佚
　　中自序知非堂藁曰临川何中能言知读书咸淳壬申甫髫随父任广东曲江乙亥出岭至元丙子侨居寜都者三年己卯始从师问学师宋进士张叔方朱光甫罗士鼎至大戊申如析津皇庆癸丑适东瓯所着易类象二卷书传补遗十卷通鉴纲目测海三卷通书问一卷叶韵补疑一卷六书纲领一卷补六书故三十一卷蓟丘述游录一卷搘頥录一卷知非堂藁十七卷知非外藁十六卷
　　掲傒斯作志曰至顺二年夏诏以集贤大学士全公岳柱平章江西行省事秋具书币遣使帅抚州太守即隐所聘孙先生辙何先生中而孙不起何先生既至以爲龙兴郡学东湖宗濂二书院宾师明年夏卒先生讳中字太虚一字飬正世爲抚州乐安宦族程钜夫后序曰圣人俯仰逺近取象以画易葢不可竆也象爻之辞说卦之赞因其所有言之耳而后之注易者曾莫之问及者徃徃穿凿傅防不出乎自然此朱子所病也故曰爻辞象数或肆或拘何君太虚以彖爻所取象类而析之得之者固多矣昔余在集贤见台州一老儒日以钱布卦观其象得之者多亲切吾友呉幼清亦言曾于古祠香炉中取炭烬画卦于案观之此卦通又灭之昼他卦豁然有悟呜呼安得三君日相聚共竟斯事哉
　　江西通志何中字飬正一字太虚宋末举进士至顺初聘爲龙兴郡学师
　　胡氏【震】周易衍义
　　存
　　震自序曰易大传曰易之爲书也广大悉备有天道焉有人道焉有地道焉又曰夫易开物成务冒天下之道圣人以通天下之志以定天下之业以断天下之疑又曰昔者圣人之作易也将以顺性命之理如是则易之爲易圣人经世之书也亦圣人忧世之书也自其画于伏羲辞于文王周公翼于孔子经四圣人手而易始备羲文周公之易虽依乎象数而实根乎义理之正孔子之易虽明乎义理而象数之妙亦在其中矣昔呉之季札聘鲁见易象而喜曰周礼尽在鲁矣当是时岂易书惟鲁有之欤抑诸国皆有而呉未有欤宜其见之而喜也自火于秦六经之书唯易以卜筮存独得爲全书天之未丧斯文也岂非所以扬万古人心之日月而开万古人心之盲晦欤由汉以来以髙逺探易者不察乎身心性情之徳人伦日用之常徃徃求易于天地造化之外以浅近探易者不明乎隂阳五行之道消息盈虚之理徃徃论易于谶纬术数之学是皆未明体用一原显微无间之妙道也以言者尚其辞以动者尚其变以制噐者尚其象以卜筮者尚其占易有四象所以示也然易之一经实备乎六经之体存象辞则该乎诗之比赋正心术则贯乎书之精一防情僞则着乎礼乐之中和辨吉凶则着乎春秋之褒贬人君用之则君道尽人臣用之则臣道尽圣人用之则道教彰贤人用之则徳业新庶人用之则悔尤亡象辞云乎哉文辞云乎哉虽然易者崇阳抑隂之书尊干而卑坤尊君而卑臣尊父而卑子尊夫而卑妇尊中国而贱外夷尊君子而贱小人三百八十四爻之义无非所以存天理正人心扶纲常而垂教于万世也是则作易者其有忧患乎不然何以曰圣人以此洗心退藏于密愚生赋性愚鲁识见庸陋少读易于国正何先生子举编修刘先生均堂长饶先生鲁之门得于耳提面命之际悟于心领意防之表始知易之爲易大之爲天地幽之爲鬼神明之爲人物吉凶消息之理进退存亡之道修齐平治之本皆不外乎此易也谨以平日父师之训笔而辑之爲成书附以程朱张杨先贤之确语有益于世教者名之曰周易衍义极知僭逾愿就有道而正焉
　　唐氏【元】易传义大意
　　十卷
　　佚
　　杜本志墓曰公讳元字长孺新安歙县人筮仕平江路儒学录调分水县儒学教谕改南轩书院山长以徽州路儒学教授致仕
　　刘氏【渊】易学须知
　　佚
　　读易记
　　佚
　　欧阳原功曰渊字学海三领乡解尝以春秋冠全蜀内附初避地岭南之桂寻之象还寓衡阳署号象环用荐爲永州路学正既没门人私諡曰永政先生
　　李氏【恕】周易旁注
　　四卷
　　未见
　　易音训
　　二卷
　　未见
　　恕自序曰易说至程子乃粹而明至朱子乃曲而尽葢惟程子能眞体四圣人之心惟朱子能反覆推明以偹程子之说若系辞本义则又卓乎发千古之昏蒙而足以释程子之遗憾者也恕伏读三十年常疑学者谓程传专主义理本义专主卜筮乃取二先生之书熟玩而叅考之毎程传有未安本义必推原经防期于允当而后已至于程传之巍然炳然者本义初未尝别出新意乃知本义所以补程传之遗而于占筮犹拳拳者亦因程传所畧而着之而后圣人吉凶与民同患之意始尽学者徒见其异不知合异乃所以爲同也余不谅浅陋輙合程朱二家之说及本义附录何氏发挥大易粹言南轩解义诸书节而一之以爲旁训通异同之说集一书之成非敢有去取于其间约而归之傥便初学云尔
　　黄虞稷曰恕字省中庐陵人
　　范氏【大性】大易辑畧
　　佚
　　陆元辅曰元蜀中范大性撰博雅王安云公彦弼尝锓之以传见呉草庐墓志
　　倪氏【渊】周易集说
　　二十卷
　　佚
　　易图说
　　一卷
　　佚
　　易卦说
　　一篇
　　存
　　序例
　　一卷
　　佚
　　黄溍作墓志曰渊字仲深乌程人承务郎富阳县尹三山敖继翁深于三礼而尤喜易公从之游于节文度数之详辞变象占之妙靡不愽考洞防髙克恭爲南台治中侍御史首以敖先生及邓公文原陈公康佐姚公式与公五人并荐于朝五人各补郡文学
　　熊氏【栋】易说
　　佚
　　熊良辅曰溪边熊氏栋字季隆
　　万姓谱溪边先生子栋造诣尤髙从游者益众
　　陈氏【栎】东阜老人百一易畧
　　一卷
　　存
　　栎自序曰六经莫先于易亦莫难于易而遽欲通易之防尤戛戛乎其难哉孔子教人之常言惟诗也书也礼也于易未始一言及之其自言则曰加我数年五十以学易可以无大过易之难学可见矣今欲使初学略知蹊径姑述百分之一焉
　　掲傒斯曰圣人之学至新安朱子广大悉偹朱子既没天下学士羣起著书一得一失各立门户争竒取异附防缴绕使朱子之说翳然以昏然朱子没五十有三年而陈先生栎生于新安其学大抵以朱子爲归惧诸家之说乱朱子本眞乃着四书发明书传纂疏礼记集义等书余数十万言其畔朱子者刋而去之其微辞隐义引而伸之其所未偹补而益之于是朱子之学焕然以明方是时惟江西呉先生澂以经学自任善著书独称陈先生有功朱子然呉先生多居通都大邑又数登用于朝天下学者四面而归之故其学逺而彰尊而明陈先生居万山间与木石爲伍不出门户动数十年故其学必待其书之行天下乃能知之及其行也亦莫之御可谓豪杰之士矣先生字夀翁其所居堂曰芝宇之堂其自称曰东阜老人延祐宾兴既与贡当赴春官称病固辞年八十三卒
　　呉氏【鄹】周易注【菉竹堂聚乐堂目俱注张应珍名】
　　十卷
　　未见
　　吉安府志呉鄹永新人宋末兵乱避仇转徙山西改姓名张应珍自号义山先生示不忘其故土注周易宗程朱而不爲苟同如参天两地而倚数鄹以爲本义天圆地方圆者一而围三三各一竒方者二而围四四合二耦似费拟议葢五生数之中天数一三五凡参地数二四凡两故圣人参两之以倚数八卦之象乾坤天地以太虚言之也震防天地之长男女爲雷风有气无形坎离天地之中男女爲水火有形无质艮兑天地之少男女爲山泽有质确定矣其说颇有据元驸马都尉髙唐郡王濶里吉思尝从之质疑焉爲刻其书于平阳路且序其里居爲详今藏于秘阁
　　按吉安府志谓鄹不忘故土自号义山附之宋遗民之列攷元秘书志题名张应珍以至元三十年十二月由从事郎歴秘书监丞大徳八年六月迁秘书少监九年十月乃更姓名呉鄹则尝仕于元矣论世者所当知也
　　彭氏【丝】庖易
　　佚
　　江西通志彭丝字鲁叔安福人宋江陵教授应龙之子
　　王氏【申子】大易缉说
　　十卷
　　存
　　王履序曰尝观魏鹤山答蒋得之书及史学斋临汝讲义皆袓张观物语以九其图者见后天八卦之象十其书者具洪范五行之数谓晦庵不及见是书故谓十图而九书余虽不敢以其说爲然然亦无以正其说之不然葢二图无一相合而纵横十五乃髣髴八卦之位然卦位虽见而除四正外至补四隅空处老师宿儒复不敢伸一喙此诚宇宙间一大疑事及分教澧阳时丁石潭递至沅阳书院防题以易图书数偕春秋王正月爲问所疑正与前合余谓十图九书本体也九图十书经纬也拟书答之未果而石潭已矣至今抱此一恨忽南阳学士李君章袖编易见示读之则吾防卿所着缉说补说也防卿生诸老后乃能力探其原而正之取十其图者分纬之以画先天取九其书者错综之以位后天自我作古无一毫之穿凿有理致之自然直可以断千百年未了底公案昔蒋得之指先天爲河图鹤山犹喜之今防卿正二图且纬河洛以爲文王全易意见卓然胜得之逺矣防卿鹤山桑梓使鹤山见此其喜又将何如耶数年来经生学晨星落落吞三爻于天上留七分于人间孰谓天门十六峰下尚有斯人爲斯学乎葢二图于易犹河之昆仑源委正则下流正矣故特拈出以与世之知易者道
　　程文海序曰易晦于九师防于卜筮言易者何纷纷也深者遂爲古奥难测之书浅者又爲墙壁劝诫之语象数义理几于不相爲用学者徒能习知其辞罕究其蕴而易遂虚矣予所识知毋虑十数家言人人殊独吾友呉幼清最爲精诣徃徃出人意表今见王君防卿缉说确然粲然者也夫干以易知坤以简能乾坤毁则无以见易欲知易固自乾坤始欲知乾坤必先知易简之用王氏渊源之学其几是乎惜幼清方留燕山不得相与探赜其说且印吾言之是否也姑着之篇间以爲异日张本
　　呉澂曰王防卿易虽与鄙说多不同然皆袓本程传程传有与易之本文不甚恊者乃更易之其书最爲平正稳当不敢以其不与已说合而轻议之也李琳曰防卿手辑一家之言髓探三圣之防天机独露日用互明乃知象数之源毕具性命之理
　　田泽曰易最精微难得明白自子夏以来说之见于世者何啻数百家不爲不多然河图洛书之象数易所本也而未免错乱先天后天之卦象易所袓也而未免阙疑学者迷惑终未释然蜀儒王申子所解大易缉说分纬河图以遡伏羲画卦之始错综河洛以定文王位卦之次又参上系下系以覆圣人设卦系辞之防又主成卦之爻以发圣人立象取义之因贯通爻义章分彖传订晦庵十图九书之防辨濂溪无极太极之说无一毫之穿凿有理致之自然泽于大徳十年任澧州路推官询之学校诸儒皆曰申子前卭州两请进士寓居慈利州天门山隐居幽深无心求仕垂三十年始成此书观其覃思之精用力之勤诚可嘉尚
　　邓从仕曰申子所着易十图九书推本先儒之说防绎错综附以已见言词条逹防意详明皇庆二年四月湖广行省劄付王申子充武昌路南阳书院山长
　　张氏【清子】周易本义附录集注
　　十一卷
　　佚
　　董眞卿曰清子字希献号中溪建安人周易本义附录集注十一卷其书以文公本义髙下字行反置之王弼今易经文之下大徳癸未自序
　　徐氏【之祥】读易蠡测【或作玩易详説】
　　佚
　　董眞卿曰之祥字麒父号方塘饶州徳兴人宾州上林簿
　　戴表元序曰古圣人之经至难言者莫如易余攷王制见先王时之居学校者其法春诵夏秋学礼冬读书而仲尼之门人记其师雅言之详不过诗书执礼而皆不及易惟其自爲也则不得已有文以明之以见易非圣人不能言而虽圣人之教人亦不使人之得以易其言也汉以后始有易师今诸家法度髣髴具存徃徃用之占歩测算若后世之言易者以爲必能通圣人之言而续爲之説也余之少时不免斯累近乃稍自悔艾欲慎其出窃尝间与爲杂学者徃还若丹经之铅汞厯书之纪朔医家之运气兵家之机势大略反与易合而支离泛滥不切者莫如书生举子之说此无他彼数氏者犹托于象数爲可凖而书生举子专以空言谈理故也儒者徐君之祥自番易槖所着易经蠡测若干言见余于余杭其言象数取皇极于康节取太极于濂溪厥既知所先务而诸卦之中多详其变曰非变无以明易自正体伏体互体变体反对体上下体而通之一卦有六十四以至于四千九十六愈变愈通而卦愈不穷有辩卦中有四画五画而成卦者皆见于易反覆恳欵实皆不叛于新安汉上二朱氏之学余甚慕而竒之而徐君机神敏给于天人性命事物精粗之理他人经年历纪而未喻者一日即了其得于天葢厚不但人力之勤也然君于易书之变本由象数以通理而象数者起于无而寄于有理者妙于有而归于无寄于有者其变可知可言归于无者不可知不可言也人之可知而言易之变固不止于四千九十六人之不可知不可言画之一不必三卦之八不必六十四可也古人老而学易易又爲忧患作徐君渉世益深刋落轻锐而复谂之蠡乎蠡乎其游于圣人之海有不爲夜光乎
　　严氏【飬晦】先天图义
　　一卷
　　佚
　　牟巘序曰邵子发先天之秘不过四图然自一分而二推之至于无穷邵子以爲犹根之有干干之有枝愈大则愈小愈细则愈繁而朱子亦云本是小底变成大底到那大处而变成小似非假图以明之则四图之义未易悉究是以朱子谓东北以之西南便是自否以之泰是两角尖射上与乾坤相对又谓邵子天地定位否泰反类诗八句是说方图中两交股处意欲分作四层看又谓文王八卦应地之方是邵子见得四正卦生出四角是方底意思皆若有取于图者严君飬晦心通于易尝取方圆定位二图演之爲四十九图毫分缕析如织机之错综经纬布置粲然可覩而未始有所穿合大抵一本于邵子朱子之説如八卦相错一卦分八卦上下顺逆对待愽易数从中起天根月窟乾坤六子纵横之类皆有以发其义遽数之不能终也自非濳玩黙察先具此图于胸中安能与之脗合乎亦可谓精且详矣最后一图乃易之所谓太极邵子所谓道即太极心即太极而朱子所谓象数未形之全体也两仪四象之所由生今顾列于诸图之后严君之意自流泝源葢欲复其性初于寂然不动之时尤见先天图心法是当求之于象数之外
　　戴元表序曰自汉儒易林之传絶而士大夫一切以理谈易几二千年如扬子云太虞仲翔纳甲关子明洞极魏伯阳叅同契之类徃徃皆古人象数之余説而学者疑其近于厯家方士弃不肯习迨至近世乃有太极先天二图于是最爲深宻然非濂溪康节开张于前考亭朱先生尊奬于后则二图者安知不以疑废今二图既皆显行于时而今谈先天者犹不如太极之盛何也太极以理先天以象数理易喻而象数难精前贤所以有狗马鬼神之论也予之少也固习于科举长也阨于忧患又生穷乡僻邑无所师授亦莫能听受其説山隂严飬晦以四十九图相示方圆之象纵横之数不劳执比一一脗合而隂阳徃来动静消息之理开卷可一目而尽是其于濂溪康节考亭之学可谓叩其疆藩而窥其堂室矣世念渐空幸有余力可以偿平生饥渇之愿当从飬晦卒业焉
　　呉氏【迂】易学啓防
　　佚
　　黄虞稷曰迂字仲迂浮梁人从饶双峰学皇庆间浮梁知州郭郁延之爲师以训学者人称可堂先生汪克寛其门人也
　　倪氏【公晦】周易管闚
　　佚
　　金华县志倪公晦字孟师事何北山仕爲运干






　　经义考卷四十四
<史部,目录类,经籍之属,经义考>
　　钦定四库全书
　　经义考卷四十五
　　翰林院检讨朱彝尊撰
</div>
    <div class="pagination">
<a href="经义考_page53.html">上一页</a><span>...</span><a href="经义考_page49.html">49</a><a href="经义考_page50.html">50</a><a href="经义考_page51.html">51</a><a href="经义考_page52.html">52</a><a href="经义考_page53.html">53</a><span class="current-page">54</span><a href="经义考_page55.html">55</a><a href="经义考_page56.html">56</a><a href="经义考_page57.html">57</a><a href="经义考_page58.html">58</a><a href="经义考_page59.html">59</a><span>...</span><a href="经义考_page55.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
