<!DOCTYPE html>
<html>
<head>
    <meta charset="UTF-8">
    <title>经义考 - 第 119 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 119 页/共 381 页</h1>
    <div class="content">　　戴氏【防】禹贡辨
　　一卷
　　佚
　　邹氏【近仁】禹贡集説
　　未见
　　陆元辅曰近仁字鲁卿鄱阳人官龙阳丞尝问学于杨简着归轩集
　　王氏【柏】禹贡图
　　一卷
　　未见
　　按西亭王孙万卷堂藏书目载之
　　陈氏【刚】禹贡手抄
　　一卷
　　佚
　　温州府志刚字公濳平阳县人从胡石塘学隐居教授学者称为濳斋先生
　　林氏【洪】禹贡节要
　　一卷
　　佚
　　张氏【性善】禹贡沿革图
　　佚
　　王氏【祎】禹贡山川名急就章
　　一篇
　　存
　　朱氏【右】禹贡凡例
　　一卷
　　存
　　右自序曰愚读禹贡而知圣人之书法谨而有辨也其载九州山川地理曲折及贡赋封域之事言简义密词严意周一字之间含蓄无尽如书山川广平曰原下湿曰隰山南曰阳水北曰汭地髙曰丘再成曰陶髙平曰陆潴水曰泽其土色无块曰壤土黏曰埴脉起曰坟青黒曰黎而防曰垆其草木少长曰夭上竦曰乔繇言其茂条言其长丛生而积曰苞其水道因水入水曰达循行水涯曰沿舟行水上曰浮絶水而渡曰逾曰乱大水合小水曰过小水合大水谓之入二水势均相入谓之防防而合之一谓之同其治功除木曰刋祭山曰旅致功曰绩可种曰艺可治曰乂顺其道曰从得其正曰殷经始治之谓之载已尽平治谓之既其赋法最薄曰贞杂出曰错其贡赋常献曰贡器盛曰篚包褁曰包待命曰锡非一物曰错凡例不过四十而千万世之丰功盛徳尽在是矣因诠次以便览者
　　郭氏【余】禹贡传注详节
　　一卷
　　佚
　　杨士竒曰禹贡传注详节先友湖州府经歴郭庆宜先生删节传注为之以便记诵者也先生治书尝从前元进士迈养高讲习其授受有自云
　　江西通志郭余字庆宜泰和人洪武中徴授广东按察司佥事
　　葛氏【大纪】禹贡要略
　　一卷
　　未见
　　郑氏【瑶】禹治水谱
　　一卷
　　未见
　　夏氏【寅】禹贡详节
　　一卷
　　未见
　　姓谱夏寅字正夫华亭人正统十三年进士歴南京吏部郎中陞江西提学副使终山东右布政使
　　张氏【吉】禹贡疑误辨
　　一篇
　　存
　　杨廉撰碑曰公讳吉字克修余干人成化辛丑进士仕至贵州左布政使
　　刘氏【龙】徐氏【缙】等禹贡注解
　　未见
　　陆元辅曰明世宗命刘龙徐缙撰进龙字舜卿治己未进士第三人歴礼部尚书諡文安缙字子容吴县人治乙丑进士歴礼部侍郎諡文愍
　　韩氏【邦竒】禹贡详略
　　二卷
　　存
　　邦竒自序曰略者为吾家初学子弟也复讲説者举业也详释之者俟其进而有所考也治丁巳欧思诚后序曰禹贡详节廼苑洛韩公心得之学传之家塾者往嵗愚承乏朝邑知而求传之公辞曰此特以教我子弟者非敢传之人人也嘉靖乙巳春适公奉命总理河道于济寕愚复备属东昌获伸前请公诺愚归郡夀诸梓俾读是经者本其説以研经义攷其图以穷源委庶知公用心之勤析理之精有裨后学不为小补云
　　桂氏【蕚】禹迹九州图
　　四幅
　　未见
　　陆元辅曰嘉靖四年十二月吏部桂蕚绘禹迹九州图以进言古人之学右图左书未尝偏废后世书籍繁而图学不传顷者陛下命礼部侍郎刘龙徐缙撰成禹贡注解以供览观用意勤矣臣谓禹贡大防分叙九州以经之总叙山川以纬之毎州之下奠山川猪薮泽而后继之以物土宜定田制经赋法通职贡其总序于后则列山川叙原委总成功定封建别限制同教化是大禹先后经理之本末也皇上葢将因禹贡以考地理之逺近见贡赋之难易为施教之次第而求所以祗台徳先非若经生学士徒为考索记问而已臣輙于龙缙取前代方舆形制合今日一统地图重为四幅其一别禹九州之限而禹贡水之略书焉其一列山川原委而禹贡田制贡赋之略书焉其一载禹贡九州之域其一列禹贡五服之制经理分明本末具备皇上诚于清闲之燕一展玩之则不烦训诂而所以法象禹贡之意者举在目前矣上曰观所绘图具知忠爱以是开发朕学深有禆益因命左右揭之御屏以便省览
　　郑公【晓】禹贡图説
　　一卷
　　存
　　子履淳曰家翁禹贡图并着之説分疆界于各州之中而贡道以别列山川于诸条之下而州境益明至若河表东西荆分南北或地虽小而纪之必备或彼州治而此功亦成本诸经文质诸传义更附以昭代之地制使观者开卷披玩恍如身歴九有
　　刘氏【天民】禹贡溯洄
　　一卷
　　未见
　　曽氏【于干】禹贡简传
　　一卷
　　佚
　　吉安府志曽于干字思健泰和人邑诸生从罗洪先学
　　张氏【朝瑞】禹贡本末
　　一卷
　　未见
　　陆元辅曰朝瑞字鳯梧海州人隆庆戊辰进士歴官鸿胪寺卿
　　徐氏【常吉】禹贡注
　　三卷
　　未见
　　禹贡辨
　　一卷【一云禹贡解一卷】
　　未见
　　全氏【天叙】禹贡略
　　一卷
　　未见
　　陆元辅曰天叙号州鄞县人万厯丙戌进士歴官少詹事
　　何氏【櫆】禹贡解
　　一卷
　　存
　　焦氏【竑】禹贡解
　　一卷
　　存
　　戚氏【里贵】禹贡瑶琨
　　一卷
　　未见
　　蒋方馨曰戚里贵字良父
　　褚氏【效善】禹贡详节
　　一卷
　　未见
　　陆氏【大礽】禹贡华末
　　一卷
　　未见
　　按二书载山隂祁氏澹生堂书目
　　姜氏【逢元】禹贡详节
　　一卷
</div>
    <div class="pagination">
<a href="经义考_page118.html">上一页</a><span>...</span><a href="经义考_page114.html">114</a><a href="经义考_page115.html">115</a><a href="经义考_page116.html">116</a><a href="经义考_page117.html">117</a><a href="经义考_page118.html">118</a><span class="current-page">119</span><a href="经义考_page120.html">120</a><a href="经义考_page121.html">121</a><a href="经义考_page122.html">122</a><a href="经义考_page123.html">123</a><a href="经义考_page124.html">124</a><span>...</span><a href="经义考_page120.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
