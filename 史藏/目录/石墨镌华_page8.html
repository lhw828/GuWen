<!DOCTYPE html>
<html>
<head>
    <meta charset="UTF-8">
    <title>石墨镌华 - 第 8 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>石墨镌华 - 第 8 页/共 9 页</h1>
    <div class="content">　　宋米芾芜湖县学记
　　米颠大言于书家少所许可而自作此札侧笔纵笔虽极雄杰不免粗踈王元羙乃称其有千金蹀躞过都厯块之气恐未敢信也
　　宋米芾第一山大字
　　此刻在盱眙县中南楼观石乃摹刻耳纵逸飞动殊有一夫当闗之势
　　宋黄鲁直狄梁公碑
　　自古正书法无作倾侧笔者晋人法在态中故圆而多逸唐人态在法中故方而多遒宋初诸人犹遵唐矩四大家出而唐法尽变竞为倾侧矣鲁直其尤甚者而昔人乃谓狄公事范公文黄公书为三絶即文正文篇法靡弱与黄公何絶之有试以视裴公文李西平而诚悬书为何如毋言蔡中郎之于郭有道也
　　宋黄鲁直夷齐墓碑
　　余始谓黄书倾侧尽变唐法又得此碑而不觉失席也碑乃黄书而无一笔类梁公碑者法全出禇登善圣教序瘦劲絶人防拂钩磔防无遗恨但结体踈少逊登善耳疑一人手腕岂其悬殊若是且黄他书俱与此不类何也今世字学出苏黄者强半遂令唐法不传不知黄故自能传唐法者也至如碑称夷齐之不立必其宗与国人有不説者又云二子之事孔孟之所不言不足信则宋人迂谬之谈徃徃如此
　　宋黄鲁直了元歌
　　唐故腾襌师作语俚甚似于禅家宗乘未见一班书亦劣无姓名世谓为鲁直疑非是
　　宋黄鲁直草庵歌
　　此书作行笔稍胜狄梁公碑倔强倾侧緫不及夷齐碑石头和尚口语亦殊鄙僿不足再观
　　宋薛绍彭诗刻
　　虞学士集评书谓坡谷出而魏晋之法尽米元章薛绍彭黄长睿方知古法又云长睿书不逮言惟绍彭最佳而世遂不传米氏父子世学其竒怪据此似于坡谷之后独取绍彭也今中南楼观有绍彭书诗刻余凡得五纸其一书唐人玉真公主庄玉真观诸诗小楷法出入黄庭洛神无一毫渗漏其一书苏子瞻诗其一书其薛周诗其一书王工部诗其一书一絶句字稍大或作真行其法皆自晋唐絶不作侧笔恶态真可寳也绍彭号翠防居士其父师正重模定武兰亭其子嗣昌刻智永千文盖世有书学者伯生之鉴精矣哉
　　宋李騊逰中南诗刻
　　李騊通判秦中留题中南而鄠令崔珙书刻石騊诗珙书皆不离宋人本色留之以见时代之下人自不能使超也崔珙是又一人非唐废相起判鳯翔者
　　宋草堂寺舍利亭记
　　记作分书腕自逊古而时有一二笔効唐以前人者不堪抵掌
　　宋慈云寺集右军书诗
　　此晋之玉兎寺志应请之张仲尹诗之静万集右军书之集书起自文皇圣教后之兴者蔑以加矣此书尚不及绛州碑仅存形似耳诗则余不敢知也
　　金普照寺兴造记碑
　　唐文皇旷世雄才削平海内以其余力恣意临池其臣又有率更永兴軰共成之故能集成圣教师法千秋自此而后集书未有及之者普照碑建自金时当兵戈草昧之后有仲汝尚文颇尽致而集公权书方整遒劲宻处殊胜公权自书不啻与圣教代兴碑署仲汝羲刻疑集书即出其手不有君子其何能国金之谓矣碑云寺是王右军故宅未辨真伪而王元美直以为淮南公舍是又增一妄也
　　金赵秉文草书刻
　　赵秉文金礼部尚书号闲闲居士尝为张天锡序草书韵防云徘徊闲雅之容飞走流注之势惊竦峭防之气卓荦跌宕之志矫若防龙疾若惊蛇似邪而复直欲防而还连千态万状不可端倪亦闲中之一乐也观此则其自负可知而此诸诗草法颇似郑驸马心经王元美谓不中素师作奴者然则闲闲其不免元章重儓之诮乎
　　金博州重修庙学记
　　王庭筠在金与赵秉文党懐英軰同负书名而庭筠酷似南宫此书是也攷是时庭筠父遵古寔成庙学事王去非记之而令庭筠书之故尤为得意篆额者即懐英也
　　金博州庙学碑隂
　　此亦王庭筠书其父记字差大结构风骨似不及前碑
　　金中岳庙碑
　　此碑正书方整遒劲盖习清臣诚悬而兼运以永兴者于金碑中最为妙品书者名郝史不立传亦无书名观其结构王庭筠軰似不及也党懐英号为能书乃任篆额不任书知郝书在当时亦自知名碑立于大定中兴博州碑同时世宗励精政事颇称太平故以其暇得修祀事耳
　　金都綂经略郎君行记
　　郎君称皇弟无姓名天防十二年记当为太宗之弟按金史世祖子十一人自康宗太祖太宗而外尚八人未知谁是碑一字不能辨葢女真字如是王元美所録明王慎徳四夷咸賔八字正与此同法而此凡一百五字后有译书汉字具録左方亦一异也字刻干陵无字碑上





　　大金皇弟都綂经略郎君向防疆场无事猎于梁山之阳至唐干陵殿庑頺然一无所睹爰命有司鸠工修餙今复谒陵下绘像一新回廊四起不胜欣怿与醴阳太守酣饮而归时天防十二年嵗次甲寅仲冬十有四日
　　尚书职方郎中黄应期　宥州刺史王圭从行奉命题
　　右译前言
　　元集顔书黙庵记
　　黙庵者道士邢道安所筑而赵良弼为之记庵当樊川之上景色殊佳记亦简尽可读集书亦是懐仁之流亚也但苻秦释道安居川之东南今洞存而邢亦名道安岂其后身耶良弼两副防希宪商挺为陕西宣抚叅议后陞行省叅议未尝为宣抚使而蒲知常防曰宣抚使盖尊称之词
　　元赵孟頫孙公道行碑
　　此赵孟頫书虽出李北海而加以婉媚所可取者生宋四家后能一变其倾欹笔耳以方北海北海瘦而劲拙于藏锋承防肥而缓巧于取态而元美谓姿韵溢出于波拂间葢能用大令指于北海腕者其然乎他日又曰承防可出宋人上比之唐人尚隔一舍此则定论也
　　元赵孟頫勅藏御服碑
　　此碑亦婉媚大都如前碑而稍逊其圆逸御服者元成宗感异梦而以赐孙徳彧于万夀宫者也今尚在道士所时出观之讹为王喆衣者非
　　元赵孟頫番君庙碑
　　此承防暮年笔亦觉老劲而不及孙公碑番君者长沙王吴芮也无大功徳而二千年后尚祀不絶何也
　　元赵孟頫裕公和尚碑
　　福裕无他异行至赠仪同三司爵滥乃尔承防书不甚如意圆熟有之而姿态不足亦不及孙徳彧御服二碑
　　元赵孟頫元十子賛
　　中南楼观有此碑石理恶泐已甚字之存者形似耳南中闻有此碑未知谁是真本
　　元赵孟頫佑圣观记
　　王元美谓此书规摹北海余得一纸一字不损而肥缓殊乏筋骨摹本耶聊存之以俟知者
　　元重阳仙迹碑
　　姚牧庵璲追书金刘祖谦文文颇蕴借而书全法顔平原但波拂钩磔稍不及因以知胜国时不乏能书者也
　　元重阳教祖碑
　　王重阳在金遇异人度为全真其徒丘处机軰为张大其説而行之其道以全真而兼禅者此碑为宻国公璹撰李道谦书书亦模仿平原然尚不及姚璲仙迹碑
　　元马丹阳碑
　　丹阳王嚞髙足弟子也与其妻俱得道王利用为碑孙徳彧书文颇详腴书亦有平原遗意但用笔过肥不免墨猪耳
　　元防古字碑
　　重阳万寿宫元碑无数皆以蒙古字书而以汉字译之防古字法皆梵天伽卢之变也故皆与佛氏真言相类其书亦有佳者有不佳者其署年月处用防钩书如今世传飞白字王元羙所载蒙古八字又若符篆草书与此不同不晓何故但厯年既久敝邑有力者多以此为元碑取作他用今存者尚五六碑不能悉録仅録一碑文一年月字并译文具左方与君行记同作异观









<史部,目录类,金石之属,石墨镌华,卷六>

　　长生天气力里大福廕防助里皇帝圣防军官每根底军人每根底管城子逹噜噶齐官人每根底徃来使臣每根底宣谕的圣防青吉思皇帝伊克岱皇帝色辰皇帝旺扎勒图皇帝库鲁克皇帝圣防里和尚也里可温先生每不防甚麽差发休当告天祝夀者宣谕的有来如今也只依在先圣防体例里不防甚麽差发休当告天祝夀者麽道奉元路大重阳万夀宫里并下院宫观里住的先生每根底执把行的圣防与了也这的每宫观庵庙里房舎里使臣休安下者铺马祗应休著者税粮休与者但属宫观里的水土人口头疋园林碾磨店舍铺席典库浴堂船栰车辆不防甚麽他的更渼陂甘涝等三处水例甘谷山林不防是谁休倚气力者休夺要者这的每却倚着有圣防麽道没体例的勾当休做者做呵他每不怕那甚麽圣防虎儿年七月二十八日察罕仓有时分写来

　　至正十八年八月日

　　至元十四年五月日
　　右别二碑署年月字如此
　　元重修说经防碑
　　李道谦文记修説经防事幷及老聃之道纚纚数千言格虽卑冗意亦详尽如谓孔子师承老子孟子不非庄又以武帝信方士淮南好黄白隋唐行符箓至丹药竒技悉附道家为乱老子皆殊有防趣碑书出李志宗真行不大佳道谦正书教祖碑虽近墨猪而亦颇遒伟何不自书乃使志宗操笔耶
　　元希声堂碑
　　希声堂元建在説经防北下一级今废而建阁独朱象先所为碑存碑词卑不足观而杜道坚书非非分去古益逺于法益盭如吾子行所谓挑防平硬若折刀头者不复可得殊令人有韩蔡诸人之想
　　元文始碑
　　此杜道坚撰书文始先生者尹喜也今殿与碑尚存词本芜冗而书与希声堂碑正同亦弱不足存也
　　元篆书道徳经碑
　　余所蓄篆书神禹碑坛山石有疑非真者石鼓文出史籕手披之恍游三代下此则李阳氷缙云城隍庙记为最盖其字细而遒飞动如神欧阳公乃以细疑之不知篆正以细为佳如李斯峄山翻刻子羙有肥失真之诮夫肥为失真则其真正当瘦劲如缙云碑也不然先茔三坟亦阳氷手笔何一经翻刻亦肥失真耶其余如英太师郭忠恕虽甚夸诩终逊古人髙翿者李道谦称其善于古篆此书杂出颉籕欵识古文大小二篆沾沾自喜尚不堪郭忠恕一嗤者暇日与诸篆碑同观而题此于后不知于法当否
　　元正书道徳经碑
　　此似出杜道坚李志宗軰而无名氏如枯树枝无复生意聊与篆碑俱存以备一种
　　赵崡曰余集古碑自唐以前虽断残必録至宋以后便择其佳者至国朝诸名书不敢概及以待后之博雅君子亦犹欧阳修赵明诚之不及于宋也且以余所见录古碑者自欧赵而外多慿耳食致使后之人无所徴信如郑夹漈之金石略朱长文之古碑考曹明仲之格古要论纰缪十五何以称焉求其考据精审者于宋莫若黄长睿于有明莫若王元羙余么防虽不能望二公然寜逊博之名不敢不求精之寔其撰书姓名所在州郡苟非目见不敢妄书而碑多残泐不能如赵明诚之以年月叙也遂用欧阳公例随所得先后略分世代而已至于妄加讥评以贻诮让使余不佞借是以不朽抑亦有厚幸焉

　　石墨镌华卷六
<史部,目录类,金石之属,石墨镌华>
　　钦定四库全书
　　石墨镌蕐卷七　　　　　　眀　赵崡　撰访古逰记【三首】
　　一【逰终南】
　　余自髫年躭古法书沈右丞箕仲又谓余集帖数经临摹其丰神无复存者独汉唐古碑为可重耳余心是其言而罥足一隅以不能博收为恨今五十矣中夀余将就木焉其于腐肉朽骨何有且余最喜山水探竒揽胜又以不得同志为恨戊午夏四月作石墨镌蕐示王防允濂允濂曰丈人于近道古碑恐有遗者寜可令欧阳脩赵眀诚诸君见乎因歴数所见数种余谢不敏要允濂欲与偕出从九而东逰城南遵太乙寻草堂道鄠杜允濂喜甚觧衣起舞曰是所愿也遂治糇粮从长安呼一善搨者李守才至将发允濂又请曰丈人居近南山如重阳宫宗圣观仙逰寺据胜地宜多古碑盍先一观乎余颔之翌日乗二小马搨工与二仆负楮墨从由南时村成道宫成道谓王重阳重阳名嚞成道于此有仙遗海棠花记记所防海棠活死人墓字出赵秉文书又道行诸碑皆不足观南出得小迳望重阳宫楼阁出树杪旭日初升谿水与林光相射不觉洒然至观诸碑森立唯赵承防所书勑藏御服孙徳彧道行二碑可录李道谦书教祖碑王元羙所称精劲有法者暨姚燧书重阳仙迹碑次之蒙古字碑甚多多不能识元羙宛委余编所载数字视此如石家瑚矣余为一诗已呼道士出所藏御服制以宫段正秋香色针工精宻可左右衽元服也此服赐孙徳彧者碑载甚眀者以为王重阳重阳金人成道后乆而元为之建宫安得服元服徳彧死南山墓曰孙真人神道碑存传者又以为孙思皆殊可咲也余为一诗已至宫前龙虎殿犹元构木石妆塑皆非今所有丹垩销沉左壁上方字数行余目不能逺视王防借一梯读之云妆銮功徳主本宫提举孙道和曹汉臣塑胡君贵妆后题至顺三年十二月三日字且漫灭遇余而显亦三人者之幸也向使更数歳不复可寻矣因与王防叹慨者乆之翌日逰楼观其上太史伯阳父与尹喜说五千言处为説经防其下唐开元帝梦老子得真容处为宗圣观宜多唐以前碑今止灵应颂一碑颂真容事天寳间戴伋分书刻北面南面刻宗圣观记唐人分书甚佳但经元人翻本减弱矣碑侧苏轼书诗并弟辙诗歳乆剥蚀元人别摹一碑法视碑侧字亦减又贠半千撰碑分书亦翻本皆不大佳其余如繋牛柏记文始殿碑殿壁间宋人诸诗又其下者余止令榻灵应颂碑而与防上紫云楼楼壁间元人画山水极竒伟二十年前尚亡恙今为亡頼子拭去题恶诗殊増懊恨独七真殿壁金碧犹存竒伟不减楼壁间画似出一手者既而摩石犀窥玉井登经台由吕公洞攀显灵岩防上米芾第一山大字赵孟頫元十子像賛疑皆摹刻又元人正篆二体道徳经皆不大佳而显灵山新作武庙碑则余所撰余谓此山称显灵即老子真容出处不知何以貎帝谬甚语具碑中已从闻仙谷将还东至防灵观观侧塔皆宋道士塔铭剥落不可读观中开元帝梦真容碑苏灵芝书经翻刻余别收易州一碑亦灵芝书中载姓名与此小异而刻胜之碑阴苏轼与章惇共逰题字亦遒逸时日薄暮隂云四起亟鞭马驰中途雨至衣尽沾濡王防衣单衣以一襆抱持所搨碑唯恐雨入殊有赵子固寳兰亭之致余大咲为一诗翌日又逰仙逰寺寺传是隋文帝避暑宫唐韩均平诗仙台初见五城楼者即其地也今为寺入黒水谷五里万山廻合仄径依黒水而行大胜楼观但剙造殿阁不及耳寺下潭曰黒龙停渊碧洞駴人心闻宋时每歳遣中使投金龙于中居人言昔深不可测今亦渐浅矣沧海为田当不诬也潭上架一木而过则马季常之读书洞史称季常从京兆挚恂隠于南山之隂博通经籍岂即其地耶而殊偪侧不可居不晓所出洞前玉女泉玉女谓秦弄玉与箫史吹箫于此仙去语近诞泉即蘓轼剖符所调水亦无他竒但经轼品题遂贵耳寺前小塔俗云逼水塔塔上唐人画天王鬼神轼以为非呉道不能今画与轼题书世称双絶越泉洞而上高山障之有径西出廻视殿阁参差山林掩映龙潭激流鴈塔高跱宛然董北苑笔盖山之胜至此殊絶矣余观已与王防小坐寺中为一诗其他不及诗而归是役也为日三得唐碑一元碑佳者三塔画一苏轼书字二翻刻唐碑二爲诗五言古二五言律一五言排律一
　　二【逰九】
　　既而将逰九求文皇附蛰诸臣碑忆马嵬北五里有隋李使君碑余昔自奉天过防低回乆之恨无搨工遂渡渭先之马嵬舟中指北芒阪上汉帝诸陵徃徃在目废邱古城尤近短棹长波相为皷荡余兴发以一诗写之至马嵬不及授餐诣碑碑书稍逊汉法而不甚阙独阙使君名据碑云季父琰之琰之见魏书使君封安喜县公官亦不卑而隋史无传不可攷余爲一诗居人有以茗进者先置石蜜数匙于瓯而注之甘苦相战不晓何物余戯谓王防倪迂以糖防茶怒人不知其味倘饮此不称善乎相视大咲翌日马嵬人竞携食过余索余书置墨如灶突烟笔如髠发老而酒肉伧父杂坐于傍间以防语余爲连书数十纸頋视似闫立本内苑池上作画时但对此曹差少羞涩耳是日欲爲马嵬懐古诗意兴殊恶翌日乃于马上成之过延长寺抵仪门村访苟子好善去昭陵渐近亭亭一峯已当吾马首恨不即携谢眺惊人句朗吟其颠矣苟子者二十八举于乡余以白头老子对之不觉靣惭爲一诗以赠是日即拉苟子至昭陵十里高生家高生名俨暨侄尔舟余故人先是余数语以昭陵冝有残碑生已为问得数种以语余翌日携王防允濂苟子好善高生俨尔舟聮镳而行北一里许得许洛仁碑碑书不大佳又北半里许得薛收碑似昭仁寺碑骎骎有伯施法折而西一里许为赵村村有广济寺寺后石鼓唐人书尊胜经呪精健絶伦止存十三攷长安志图有石皷兴宫而不言所以从赵村北行八里许为庄河村村中闻有一碑未至先于道傍冢得姜遐断碑及至村观碑则段志碑行间一牧羊儿云碑甚多余犒以金使导东行数十步田闲又横一碑则监门将军王君碑又东行数十步一碑无字亦无冢盖土人平之而并磨其碑耳以图攷疑是长孙无忌碑又东行半里许为刘洞村流水界之渡而东一碑则房梁公龄碑褚河南正书虽存者无几而明珠宝玊片屑已足袭藏矣世但重褚河南圣教序而此碑则沈埋断莽间悲哉又东数十步髙士廉碑在焉又东数百步李靖碑在焉撰书姓氏残缺与诸碑同而上半完好靖冢作三山形文皇以象其功土人谓上三冢李勣冢亦如靖土人谓下三冢二冢南北相去不二里勣碑髙宗御书髙二丈余崭然屹立与温彦博碑搨者甚多土人捶其字殆尽彦博碑在靖碑北数十步欧阳询书法视皇甫九成化度最为得中而不复可搨余为咨嗟者久之是日亭午馁甚就西峪村李氏市食李氏食余而返其值已小坐一庙东南望古冡相连碑甚多就之则禇亮碑阿史郍忠碑张后碑孔頴逹碑豆卢寛碑张阿难碑鳞次都不百歩书与段姜等碑皆有法而孔頴逹碑极类虞伯施但结构小踈昔人谓为伯施书非也頴逹卒在世南后不应世南作书当是习世南者书之然已优孟矣既而又得兰陵公主碑于老军营之西北得马周碑于狗村之东得唐俭碑于小阳村之北碑既多佳余且观且行搨工遂不相及余语诸君期以三日毕搨乃登昭陵皆曰诺方余之过荘河村观段志碑也有赵生文奎村人也闻余至遣要余余谢不徃赵生则自追余西峪村余翌日至其家主食其鼎烹仆食其蔬粟马食其蒭茭乆无倦色余遂安之为一诗而令王防擕搨工尽搨诸碑孔頴逹碑螭首嵌空处有至正四年三月顾游特防此碑墨书十二字积泥土中拭视如新是一竒也方搨而王生马忽逸追之马止处一碑仆地王防语余余募人起之乃崔相公敦礼碑大半完好是又一竒也余既不即行则为访求残碑仆者起之埋者出之存额者搨额尉迟敬徳碑自额以下埋土中闻十五年前令尹芮质田掘而搨数十纸余出之了无一字盖土人于芮君搨后棰而瘗之耳又山半数冡土人谓宰相坟仆一碑传是魏郑公碑山东半数冡土人谓乱冡坪仆二碑余皆起之则与尉迟碑同不知何年棰而仆之也余不胜嗟悼为一诗吊之又有告我以陵北四十五里叱干村有乙速孤公碑者余兴欲飞赵生语余勿行是天将雨余恠之赵生指门前溪水谓余水缩雨徴也盖水从巴谷出村人凿山引之灌田田皆亩一钟而以其盈缩占雨甚騐余犹弗信已而阴云忽起大风防木骤雨如注山谷应响水泉皆溢如秦王破王世充归浴銕万骑二十五将后从皷吹声震长安中余亟爲短歌歌之以敌其势翌日稍霁余与诸君乃上其道有二东曰御道稍平盖唐帝谒陵所由西道仄近庄河乃从西道土人谓有马鞍险恐余不能过余至则履若平地然九中一为太宗处是曰昭陵高不敌终南一小而土人遂以为险絶真井鼃见也余既至峯下观歴朝祭碑与翁仲或侧或仆独六马皆以片石刻其半左右列各三攷欧阳询书賛刻石殷仲容又书刻马座今马身半刻而无座字制亦不类唐人且太宗以天下全力岂难作一石马而半刻之耶姑存以待博物者自此益斗絶余独衣短衣而上王防先登余老力衰为之徐行苟子先至马鞍山已悸不能置足余掖之至此益悸余又掖之相视而咲旣逹其巅则分东西二峯见地胍从崆峒来至此界以泾仲山嵯峩障其东泾出山后渭绕其前南则中南太乙亘若列屏平川一带俯视无际长安万户城若弹丸矣巗半石洞藤萝翳之所谓凿石架阁以入棺者雨骤注不得至为一诗而下循山北行三十里为东庄村村人朴野而能食客但其地夏寒四月麦才一尺供具不偹客至便刲一羊不然则割鸡相氏者高生俨妇翁也竞以酒食来意甚殷余颔之是日午之叱干村村东二冡一为乙速孤昭祐碑苖神客撰释行满正书一爲乙速孤行俨碑刘宪撰白义晊分书地僻搨者少故得稍完亦幸已叱干村之西南又二十余里豆卢村陈生庭譔慕余好古闻余至鞭马觞余于叱干相见甚驩余即碑下爲满引数觞郑重而别是夜宿东庄寒甚余虽被酒犹覆二被视山南别一天地矣爲一诗翌日南行縁谿上下雨气初开日光磨荡泉声在耳山色映人兴致殊佳为一诗遂由东道下谷口为烟霞洞传爲郑子真隠居处泾阳亦有谷口此去泾尤近而汉中又有谷口不知谁是余与王子苟子高子小坐树下谈子真事居人輙荅曰村无姓郑者口占一絶句嗤之是日别高子抵仪门苟子宴余苟子三世同居白叟黄童一家满坐殊令人媿羡翌日南过阿史村村亦有数大家因忆叱干豆卢阿史郍皆代北大姓而阿史郍豆卢诸人又有功于唐陪葬昭陵此必三族所居而无所考过此东望茂陵岿然壁上而卫霍诸将附焉想见武帝之盛登临瀚海勒功燕然似不减李靖斥阴山擒颉利时而俗儒徃徃訾之殊爲可恨略而南阪尽得兴平城城上于茂陵九则又皆在指顾中矣余不胜感慨为一诗而兴平于子飬贤又为言其頖宫一碑亟徃观乃隋贺若谊碑宋人磨其阴刻作夫子庙碑元文尚存十五闻昔防完好一县令不耐严贵人之索耴棰其字过半云已又于崇寜寺壁间得隋常丑奴墓志书虽不大佳唐以前物可存也是日徐眀府闻而邀余饮眀府巴县人先大夫曾贰巴郡今墓木拱矣见眀府殊有风木之感眀府亦俊朗欢然道故余为一诗谢之而属之贺若谊常丑奴二石乞置守焉翌日归是役也爲日十四得隋碑二隋墓志一唐碑二十石皷一尉迟恭杜淹李思摩顺义公先妃陆氏清河公主碑额六爲诗五言古二七言古二七言律四五言律三七言絶二
　　三【逰城南】
</div>
    <div class="pagination">
<a href="石墨镌华_page7.html">上一页</a><a href="石墨镌华.html">1</a><a href="石墨镌华_page2.html">2</a><a href="石墨镌华_page3.html">3</a><a href="石墨镌华_page4.html">4</a><a href="石墨镌华_page5.html">5</a><a href="石墨镌华_page6.html">6</a><a href="石墨镌华_page7.html">7</a><span class="current-page">8</span><a href="石墨镌华_page9.html">9</a><a href="石墨镌华_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
