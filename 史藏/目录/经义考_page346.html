<!DOCTYPE html>
<html>
<head>
    <meta charset="UTF-8">
    <title>经义考 - 第 346 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 346 页/共 381 页</h1>
    <div class="content">　　又跋阵篇曰或曰儒者论兵有诸曰有之程朱两大儒百世之金铎也程之论曰兵阵须先立定家计然后以游骑旋旋量力分外面与敌人合朱之论曰阵者定也八阵图中有奇正前面虽未整猝然遇敌次列便已成正军矣尝博观羣书若素书太乙金镜虎钤之流斐然不知所裁及读语録其于阵也如视诸掌兵家五事道处一焉有知兵而不知道者矣未有知道而不知兵者也庖丁有言臣之所好者道也进乎技矣过此以徃则有黄石公之秘术在
　　李氏【干徳】易易
　　二卷
　　存
　　按昔贤拟易皆稍为变化如扬子用三邵子用四司马公用五九峯蔡氏以纵易横是也至崇祯闲蜀人李干徳雨然撰为易易一编易否为则易益为翕易未济为侯易坤为易泰为厉易姤为易遯为易屯为防易需为易小过为恩易防为浃易履为价易剥为宗易复为匚易颐为合易艮为英易坎为泉易干为浑易离为阐易兑为诼易恒为易井为必易解为易同人为恽易震为傄易旣济为易比为繇易师为誋易涣为泝易为戜易小畜为穴易革为服易鼎为助易蹇为资易旅为可易大壮为尅易萃为遂易大畜为偩易无妄为世易豫为规易困为防易暌为□易谦为防易咸为屖易随为歫易大过为易丰为嬴易大有为省易晋为屑易归妹为际易节为澬易讼为防易渐为几易观为防易临为微易噬嗑为敢易蛊为易贲为易升为衍易夬为易明夷为易中孚为易家人为息易损为阜此亦何所取义而又顚倒次序此中庸所云索隐行怪而鲁经所云盖有不知而作之者也
　　鹿亭翁天根易【一名兰易】
　　一卷
　　存
　　鹿亭翁自序曰夏易连山始于艮也殷易归藏始于坤也周易太极始于乾坤也兰易始于复故曰天根万物本于根根本于天天根本于复天且有根而况于万物乎况于兰乎
　　冯京第曰兰易一卷受之四明山中田父书称宋鹿亭翁着按郡县志山有鹿亭今迷不知处无问作者姓氏矣要是宋代隐士易道盛于宋授受明而家学众不意更有兰易如此兰于万物一艸也而书可为易岂即万物各一太极之旨耶但其书都不言象数直説事理此固宋人之为易也与其文拟易辞似善易者用韵亦然俗学鲜能通之所论种漑之法简而尽近而不秽君子随时育物爱养之道于兰必尽心焉故有取乎此书
　　冯氏【京第】兰易十二翼
　　一卷
　　存
　　京第自序曰养易之道备于天根明易者述之以时措之宜也然兰之性情徳业有书言所不尽者窃尝折衷百家之説以衍其义凡为传十有二章是为易翼
　　邵氏【桂子】忍黙恕退四卦辞
　　四篇
　　存
　　姓谱邵桂子字徳芳淳安人咸淳七年进士第任处州教授弃官归隐凿池搆轩其上名曰雪舟作忍黙恕退四卦以自警
　　宇文氏【材】笔卦
　　一篇
　　存
　　材自序曰笔之行事昌黎伯毛颖传可考已予复何言哉然予尝谓孔子易至十三卦之制器尚象若罔罟耒耜弧矢杵臼舟楫之利与夫宫室衣裳棺椁书契之制皆古圣人取诸卦而作也何独于笔而遗之耶况笔之为器上而帝王之典谟训诰下而官府之簿书期防四方之同文殊译莫不赖以纂録其功不下于罔罟耒耜弧矢杵臼舟楫宫室衣裳棺椁书契也何独于笔而遗之也耶或曰笔之名始于秦氏其不见称于孔子易也固宜予曰不然笔不始于古乎则庖牺氏之八卦夏后氏之九畴凡科斗鸟迹钟鼎籀篆之文亦将何以施其巧哉若然则笔之名虽始于秦氏其所由来则远矣呉兴笔者陆生索予文以衍其技窃谓包牺氏画卦之物即笔之所由兆也因着是説并作笔卦以贻之
　　刘氏【定之】呆卦
　　一篇
　　存
　　何氏【乔新】忠勤亷愼四卦辞
　　一卷
　　存
　　彭氏【泽】邃卦
　　一篇
　　存
　　高佑釲曰彭泽字济物兰州衞人治庚戌进士累官太子太保兵部尚书赠少保谥襄毅邃卦一篇以赠杨文襄一清文襄为中书舍人时扁读书处曰邃庵自李文正呉文定以下赠以诗文诸体皆备襄毅乃拟邃卦一篇赠焉谓易卦非可拟者然近世如忍退诸卦亦屡有作剿经传而侮圣言罪固不免若姑备一体少寓杨公歴履操存建立之大畧云
　　邹氏【鲁】信卦
　　一篇
　　存
　　陈子升曰邹孝亷鲁字至道南海人自号曙斋尝为吉水医士龚隆作信卦载安溪讲余集
　　邵氏【经邦】福卦寿卦
　　二篇
　　存
　　经邦自序曰余观洪范五福寿为之先周诗万年福为之主是知从古以来人所愿欲同此覆载则同此庆幸也矧当圣人在上为之臣子者曷胜仰祝哉作福寿二卦
　　止卦
　　一篇
　　存
　　旷氏【宗舜】芝卦
　　一篇
　　存
　　宗舜自序曰芝瑞草也产必应祯卦占决也道以配福潘公治潭未逾年政通民和而薗桑产芝凡三焉夫桑民所衣也君子能为民之依故其瑞丽焉三阳数也君子舒阳以法天故其数应焉小子宗舜乃作芝卦
　　文氏【徳翼】隐卦
　　一篇
　　存
　　徳翼自述曰予作隐卦或曰干以下皆隐也曰吾隐乎六十四卦之中也曰严君平以卦隐子隐卦乎曰犹鹿门子之隐书也
　　按邵徳芳忍黙恕退四卦何廷秀忠勤亷愼四卦皆拟周易体制以教人正无不可若宇文材之笔卦犹不失毛颖传之遗至于淮南潘纯子素作辊卦平江蔡衞宗鲁作吝卦扶风马琬文璧作谝卦以及屠本畯田叔作抢谑馋謟四卦难乎免于侮圣人之言矣故置不録















　　经义考卷二百七十二
　　钦定四库全书
　　经义考卷二百七十三
　　翰林院检讨朱彞尊撰
　　拟经【六】
　　汉今文太誓
　　一卷
　　佚
　　刘向曰武帝末民有得太誓书于壁内者献之与博士使读説之数月皆起传以教人
　　王充曰掘地所得者
　　赵岐曰今之太誓后得以充学
　　马融曰太誓后得案其文似若浅露其云八百诸侯不召自来不期同时不谋同辞及火复于上至于王屋流为雕五至以谷俱来举火神怪得无在子所不语中乎又春秋引太誓曰民之所欲天必从之国语引太誓曰朕梦协朕卜袭于休祥戎商必克孟子引太誓曰我武维扬侵于之疆取彼凶残我伐用张于汤有光孙卿引太誓曰独夫受礼记引太誓曰予克受非予武惟朕文考无罪受克予非朕文考有罪惟予小子无良今文太誓皆无此语吾见书传多矣所引太誓而不在太誓者甚多弗复悉记畧举五事以明之亦可知矣
　　房宏曰宣帝本始元年河内女子有坏老子屋得古文太誓三篇
　　王肃曰太誓近得非其本经
　　孔颖达曰刘歆作三綂厯论武王伐纣引今文太誓云丙午逮师
　　陆徳明曰汉宣帝本始中河内女子得太誓一篇献之与伏生所诵合三十篇汉世行之
　　董斯张曰河内女子所献太誓一篇与古文不同按史记武王渡河中流白鱼跃入王舟中武王俯取以祭既渡有火自上复于下至于王屋流为乌其色赤其声魄索隐曰此以下至流为乌见今文太誓马融曰王屋王所居屋流行也魄然安定意也郑曰书説云乌有孝名武卒父大业故乌瑞臻赤者周之正色也索隐曰按今文太誓流为雕雕鸷鸟也然则今文太誓唐初犹有存者即河内女子本也惜无从见之又诗疏引太誓曰师乃鼓噪前歌后舞格于上天下地咸曰孜孜无怠又引太誓曰司马在前汉书引太誓云立功立事刘向三綂厯论引今文太誓云丙午逮师説苑引太誓曰附下而防上者死附上而防下者刑与闻国政而无益于民者退在上位而不能进贤者逐墨子引太誓曰小人见奸巧乃闻不言也发罪均又引太誓去发篇曰恶乎君子天有显徳其行甚章惟我有周受之上帝毛诗注疏鸿雁小序注引书曰天将有立父母民之有政有居疏云今太誓文言天将有立圣徳者为天下父母民之得有善政有安居为重也汉郊祀志引太誓曰正稽古立功立事可以永年丕天之大律注今文太誓也此皆古文不载者
　　张氏【霸】伪尚书
　　二十四篇
　　佚
　　汉书世所传百两篇者出东莱张霸分析合二十九篇以为数十又采左氏传书叙为作首尾凡百二篇篇或数简文意浅陋成帝时求其古文者霸以能为百两征以中书挍之非是霸辞受父父有子弟尉氏樊并时太中大夫平当侍御史周敞劝上存之后樊并谋反乃黜其书
　　王充曰孝成皇帝时读百篇尚书博士郎吏莫能晓知征天下能为尚书者东海张霸案百篇序造作百二篇具成奏上成帝帝出秘尚书以考挍之无一字相应者于是下霸于吏吏白霸罪当至死成帝竒霸之才赦其辜亦不灭其经故百二尚书传在民闲黄鎭成曰张霸伪书舜典汨作九共九篇大禹谟益稷五子之歌征汤诰咸有一徳典寳伊训肆命原命武成旅獒冏命凡二十四篇前汉诸儒以之附伏生二十八篇并伪太誓并行
　　王应麟曰张霸伪造尚书百两篇而为纬者附之
　　孔氏【衍】汉尚书
　　唐志十卷
　　后汉尚书
　　唐志六卷
　　后魏尚书
　　隋志八卷【唐志十四卷】
　　俱佚
　　刘知几曰晋广陵相孔衍以为国史所以表言行昭法式至于人理常事不足备列乃删汉魏诸史取其美词典言足为镜者定以篇第纂成一家由是有汉尚书后汉尚书后魏尚书凡为二十六卷夫尚书所记若君臣相对词旨可称则一时之言累篇咸载如言无足纪语无可述事虽脱畧观者不以为非爰逮中叶文籍大备必剪截今文模拟古法故舒元所撰不行于代也
　　王氏【通】续书
　　二十五卷
</div>
    <div class="pagination">
<a href="经义考_page345.html">上一页</a><span>...</span><a href="经义考_page341.html">341</a><a href="经义考_page342.html">342</a><a href="经义考_page343.html">343</a><a href="经义考_page344.html">344</a><a href="经义考_page345.html">345</a><span class="current-page">346</span><a href="经义考_page347.html">347</a><a href="经义考_page348.html">348</a><a href="经义考_page349.html">349</a><a href="经义考_page350.html">350</a><a href="经义考_page351.html">351</a><span>...</span><a href="经义考_page347.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
