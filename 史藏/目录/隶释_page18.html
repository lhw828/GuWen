<!DOCTYPE html>
<html>
<head>
    <meta charset="UTF-8">
    <title>隶释 - 第 18 页/共 24 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>隶释 - 第 18 页/共 24 页</h1>
    <div class="content">　　右汉不著书撰人名氏式字巨卿山阳金乡人后汉时官至庐江太守独行之士也此碑文字防缺其字及乡里皆不可见魏青龙三年县长薛【名缺】为之立庙建碑在金乡
　　祝睦后碑
　　右汉不著书撰人名氏睦故吏王堂等所立其所叙述与前碑同在南京虞城县
　　残碑
　　右书今残缺之余所存者数十字而有其名字曰高字幼徳其他皆不可知也
　　修孔子庙器表
　　右书不著书撰人名氏据碑孔子舅顔氏居鲁亲里妃亓官氏居安乐里鲁相河南京人韩勑字叔节复其里中繇役以尊孔子孔子庙所藏旧车见毁于秦项之际京修立宅庙造柤梪瑟鼓之属更作二舆时桓帝永夀二年也碑在兖州
　　泰山都尉孔君碑
　　右书不著书撰人名氏孔君名宙字季将孔子十九世孙后汉桓帝时为泰山都尉以疾致仕碑以延熹七年立在兖州
　　呉雄修孔子庙碑
　　右书不著书人名氏其奏曰司徒雄司空戒言鲁前相瑛言孔子庙褒成侯四时祀己即去有礼器无常人掌领乞置百石卒史出王家钱给飨礼元嘉三年奏制曰可司徒司空下鲁相承书从事选年四十通经艺者永兴元年相平等言司徒司空府除文学掾鲁孔龢如牒并为賛刻于后呉雄河南人字季直赵戒成都人字意伯瑛姓乙字少卿平原高唐人碑在兖州
　　张表碑
　　右汉不著书撰人名氏表字元异尝为兾州从事后去官不仕而终碑以建宁中立在兾州
　　郭中候碑
　　右书不著书撰人名氏中候名已磨灭不可见而字有其下一字曰竒河内汲人仕至北军中候碑以建宁五年立在河阳
　　司从事郭究碑
　　右汉不著书撰人名氏究字长【碑缺】汲人也官至司从事碑以中平元年立在河阳
　　田君碑
　　右汉无书撰人名氏田君名字皆缺亡不可见东平阳人也延熹中太山琅邪盗起以选为费令碑以永康中立在沂州
　　尧母碑
　　右书不著书撰人名氏尧母庆都于成阳立黄屋其上谓之灵台厯代常奉祠之至王莽而絶后汉故廷尉【碑缺姓名】请于朝复立其庙及济隂太守审晃修营之以建宁五年立此碑在曹州济隂
　　鲁相晨孔子庙碑
　　右建宁二年鲁相晨长史谦表言臣到官谒孔子宅而无公出酒脯之祠輙依社稷出王家谷春秋行礼以事上尚书并有铭辞皆书在兖州
　　杨君碑隂题名
　　右书凡故吏故民处士等百有余人在阌乡杨氏墓侧碑隂
　　无极山神庙碑
　　右书光和四年太常耽丞敏表上尚书言中山男子高迁等为无极山索法食乞少府给珪璧制曰可后有铭辞在定州
　　刘曜碑并隂
　　右书不著书撰人名氏曜字季尼东平无盐人仕至光禄勲碑缺不见其卒葬年月碑隂有门生故吏题名及所出钱数在郓州
　　石经遗字
　　右古文篆三体凡八百二十九字后汉熹平中校定五经使蔡邕以三体书今其石亡失皆尽皇祐中有苏望者得摸本左传于故相王文康家取其完者而刻之莫辩其真伪也在洛阳苏氏家
　　小黄门谯君碑
　　右书不著书撰人名氏君名敏字汉达碑以中平四年立
　　太尉刘公碑隂
　　右书故相国别部司马王曜等数百人皆有所出钱数刘寛故吏共为寛立碑因记于碑隂唐咸亨元年寛十五世孙湖城公爽重立此碑又为记刻于后不著书人名氏又有寛子松碑隂题名漫灭不见者今过半矣皆在洛阳
　　武荣碑
　　右汉不著书撰人名氏荣字含和桓帝末官至执金吾丞碑不书其乡里及卒年月
　　郎中郑固碑
　　右汉无书撰人名氏固字伯坚延熹中仕至郎中
　　武班碑
　　右不着撰人名氏严祺字伯鲁书君名班字宣【下一字缺】敦煌人碑以建和元年立今其文字磨灭姓名乡里粗得其髣髴而官爵事迹皆不可复知矣
　　鲁峻碑
　　右书不著书撰人名氏峻字仲严高平昌邑人官至屯骑校尉以病去位门生于商等追谥曰忠惠父碑以熹平中立在今济州
　　公昉碑
　　右不著书撰人名氏公昉成固人碑不书其姓名公昉乃字也耆旧相传云公昉以王莽居摄中及其妻子室屋牛马皆升天后汉汉中太守郭芝修其庙立此记不知所立年月在兴元
　　槀长蔡君颂
　　右不著书撰人名氏字为书君名堪字子德河内脩武人碑以光和中立在镇府
　　郎中王君碑
　　右书不著书撰人名氏碑石剥缺其间可见者曰季辅汉中太守之孙余不复可读而其额曰汉郎中王君铭故知其姓氏官阀耳
　　太尉陈球碑
　　右书不著书撰人名氏球字伯真后汉光和中位至太尉不知所立年月
　　北海相景君碑
　　右书不著书撰人名氏景君任城人尝为北海相终于益州太守碑文厯厯可见而不着君之名字盖北海故吏诸生之所立也汉安二年立在任城
　　金乡守长侯君碑
　　右书不著书撰人名氏君名成字伯盛山阳防东人碑以建宁二年立
　　王元赏碑
　　右书不著书撰人名氏碑以延熹四年立王君尝为封丘令辟司空府元赏其字也碑已漫灭元赏之名及其乡里皆不可见故以其字称之
　　元节碑
　　右书不著书撰人名氏君名立字元节出于伊尹之后其姓氏爵里卒葬之年月皆不可辩然其字甚古所以知为汉碑也
　　张夀碑
　　右汉不著书撰人名氏夀字仲吾官至竹邑侯相碑以建宁元年立
　　无名碑
　　右书不著书撰人名氏汉司从事之碑以光和四年立文字缺灭亡其姓名乡里故谓之无名碑
　　司校尉杨君碑
　　右书不著书撰人名氏文为韵语然其事迹粗可考见其所颂者杨君复余谷之路也永平中始诏开余谷中间西乱道絶不通复由子午谷险阻为患司校尉犍为武阳杨厥孟文请废子午道复由余谷建和二年汉中太守王升稚纪为之刻石颂德其所谓余谷者盖斜谷也汉人用字多从省文如此耳碑在兴元
　　孔君碑
　　右书不著书撰人名氏孔君名缺不可识其字曰元上孔子十九世孙官至河东太守碑以建宁四年故吏王沛等立在兖州
　　费府君碑
　　右书不著书撰人名氏君名况字仲虑官至梁相碑不载其乡里及刻石年月在今南京
　　樊毅碑
　　右书不著书撰人名氏汉先和二年华隂太守樊毅修岳祠记也并唐贞元三年检校太子庶子董叔经等十五人题名附在华州
　　北岳庙碑
　　右书不著书撰人名氏文字磨灭者多不可悉考其中间有称光和四年元氏左尉上郡玮其意若玮被选举而立此铭以报神贶在定州
　　碑隂题名
　　右书残缺不完其可见者数十人在陜府阌乡杨氏墓侧
　　慎令刘君墓碑
　　右书不著书撰人名氏刘君名氏缺有其字曰伯麟仕至慎令弃官终于家其卒之年月缺灭不明而隐隐可见疑为建宁四年也碑在南京下邑县
　　周伯着碑
　　右其字画如书而甚古怪又多磨灭伯著者莫知为何人其时世亦不可考但其文有曰伯著者渤海君孙季景长子而其额曰周末嗣某氏【某字不可识】袭兴兴上又缺一字渤海君孙伯着之碑而已然则周亦非伯着之姓也碑在宿州
　　袁良碑
　　右书不著书撰人名氏良字卿卿上一字缺陈国扶乐人厯议郎符节令尝为三老其额曰国三老袁君碑碑以永建中立在今开封扶沟
　　王君阙
　　右汉人阙铭二其一篆书曰汉故永乐少府作贾君之阙而将作下二字缺不可识其一书曰汉故兖州刺史雒阳令王君之阙而王君下亦缺二字
　　尧祠碑
　　右书不著书撰人名氏文字漫灭者多其大略曰汉纂尧之绪祠以上牺王莽僭汉坛场夷替又曰后旧典造立灵庙以一太牢春秋秩祠陈国郑【下一字缺】故太守仲【又缺一字】广宗长仲选共立坛墠刋碑纪德李木连理生于尧祠太守河南张宠继拟前绪以钱二千敬致礼祠临立坛碑时熹平四年也碑在济隂
　　碑隂题名
　　右书不知其为何碑之隂无书人名氏刻石年月
　　张公庙碑
　　右书不著书撰人名氏字多讹缺虽事迹粗可见而不复成文其间有铭辞凡二首汉朝歌长郑郴以和平元年为张公立碑于庙又为监黎阳营谒者李君作歌九章同刻其后有李君等题名亦讹缺不可辩矣在黎阳
　　碑隂题名
　　右凡二本皆书前本皆称旧吏门生后本皆诸曹史骑吏及万年莲勺等乡有秩各有所出钱数
　　西岳庙碑
　　右不着撰人名氏书佐郭香察书延熹四年农太守袁逢以岳庙故碑磨灭改立碑作铭防迁为京兆尹后太守孙璆成之碑以延熹八年立在华岳其后有唐人题名
　　孔德让碣
　　右汉不著书撰人名氏孔君名缺德让其字也孔子二十世孙仕至郡诸曹史碑以永兴中立在兖州孔氏墓林中
　　孔宙碑隂
　　右泰山都尉孔宙碑隂题名凡六十二人其四十三人称门生八人称故吏一人称故民十人称弟子皆书不著书人名氏宙碑在别巻
　　杨震碑隂题名
　　右书不著书人名氏题名者百九十余人皆着乡里姓字而不名在汉太尉杨震碑隂
　　唐君碑
</div>
    <div class="pagination">
<a href="隶释_page17.html">上一页</a><span>...</span><a href="隶释_page13.html">13</a><a href="隶释_page14.html">14</a><a href="隶释_page15.html">15</a><a href="隶释_page16.html">16</a><a href="隶释_page17.html">17</a><span class="current-page">18</span><a href="隶释_page19.html">19</a><a href="隶释_page20.html">20</a><a href="隶释_page21.html">21</a><a href="隶释_page22.html">22</a><a href="隶释_page23.html">23</a><span>...</span><a href="隶释_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
