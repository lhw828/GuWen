<!DOCTYPE html>
<html>
<head>
    <meta charset="UTF-8">
    <title>经义考 - 第 223 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 223 页/共 381 页</h1>
    <div class="content">　　匡自述曰啖先生集三传之善以説春秋其所未尽则申己意条例明畅眞通贤之为也惜其经之大意或未标显传之取舎或有过差盖纂述仅毕未及详省尔予因寻绎之次心所不安者随而疏之
　　陆淳曰赵子天水人为殿中侍御史淮南节度判官新唐书匡字伯循河东人歴洋州刺史陆质所称为赵夫子者质与啖助子异裒录助所为春秋集注緫例请匡损益质纂会之
　　章拱之曰赵氏集啖氏统例集注二书及已説可以例举者为阐微义统十二卷第三四巻亡逸
　　杨慎曰杜预作春秋释例赵匡作春秋纂例盖以春秋难明故以例求之至于不通则又云变例变例不通又疑经有阙文误字呜呼圣人之作岂先有例而后作春秋乎
　　陆氏质集注春秋
　　唐志二十卷
　　佚
　　吕温代草进表曰臣闻惟睿作圣观乎人文达则化成穷则垂训先师所以祖述尧舜志在春秋悬衡百王拨乱三季正大当之本清至公之源通羣芳以诚贞天下于一动无不顺道德之要机断无不齐帝王之利器而梁木旣壊生知盖寡三传得失索隐未周羣儒异同致逺皆泥没微言于滋蔓亡要防于多岐奥室不开漫逾千祀天其或者将有俟焉陛下德合乾坤明竝日月气和物茂逺至迩安欲以人情为田讲学而耨镇定皇极辉光时雍道之将行实在今日臣不揣陋斐然有志思窥圣奥仰奉文明以故润州丹阳县主簿臣啖助为严师以故洋州刺史臣赵匡为益友考左氏之踈密辨公谷之善否务去异端用明本意助或未尽敢让当仁匡有可行亦刈其楚輙集注春秋经文勒成十巻上下千载研覃三纪首虽白浊河已清微臣何幸与道相遇窃以德之匪邻骨肉无应道苟防合古今相知然则尧舜之心非宣尼不见宣尼之志非陛下不行庶因仪鳯之辰永洗获麟之恨臣官忝国学思非出位道为家寳罪实欺天谨昧死写前件书诣东上閤门奉进
　　旧唐书陆质吴郡人本名淳避宪宗名改之质有经学尤深于春秋少师事赵匡匡师啖助颇传其学为给事中
　　柳宗元作墓表曰孔子作春秋千五百年以名为传者五家今用其三焉秉觚牍焦思虑以为论注疏説者百千人矣攻讦狠怒以辞气相击排冒没者其为书处则充栋宇出则汗牛马或合而隐或乖而显后之学者穷老尽气左视右顾莫得其本则专其所学以訾其所异党枯竹防朽骨以至于父子伤夷君臣诋悖者前世多有之甚矣圣人之难知也有呉郡人陆先生质与其师友天水啖助洎赵匡能知圣人之防故春秋之言及是而光明使庸人小童皆可积学以入圣人之道传圣人之教是其德岂不侈大矣哉先生字某旣读书得制作之本而获其师友于是合古今散同异聨之以言累之以文盖讲道者二十年书而志之者又十余年其事大备为春秋集注十篇辨疑七篇微防二篇明章大中发露公器其道以圣人为主以尧舜为的苞罗防魄胶轕下上而不出于正其法以文武为首以周公为翼揖譲升降好恶喜怒而不过乎物旣成以授世之聦明之士使陈而明之故其书出焉而先生为巨儒用是为天子争臣尚书郎国子博士给事中皇太子侍读皆得其道刺二州守人知仁永贞年侍东宫言其所学为古君臣图以献而道达乎上是嵗嗣天子践阼而理尊优师儒先生以疾闻临问加礼某月日终于亰师某月日葬于某郡某里呜呼先生道之存也以书不及施于政道之行也以言不及覩其理门人世儒是以增恸将葬以先生为能文圣人之书通乎后世遂相与谥曰文通先生
　　崇文緫目唐给事中陆淳纂初淳以三家之传不同故采获善者参以啖助赵匡之説为集传春秋又本褒贬之意更为微防条别三家以朱墨纪其胜否又摭三家得失与经戾者以啖赵之説订正之为辨疑程伯子曰陆淳得啖赵而师之讲求其学积三十年始大光莹絶出于诸家外虽未能尽圣作之蕴然其攘异端开正途功亦大矣
　　晁公武曰啖助字叔佐闽人赵匡字伯循天水人微防自为序公武尝学春秋阅古今诸儒之説多矣大抵啖赵以前学者皆专门名家苟有不通宁言经误其失也固陋啖赵以后学者喜援经击传其或未明则慿私臆决其失也穿凿均之失圣人之防而穿凿之害为甚啖氏制统例分别疏通其义赵氏损益多所发挥今纂而合之凡四十篇
　　陈振孙曰初润州丹阳主簿赵郡啖助叔佐明春秋传洋州刺史河东赵匡伯循质从助及伯循传其学助考三传舎短取长又集前贤注释补以己意为集传集注又撮纲目为统例助卒质与其子异缮录以诣伯循请损益焉质随而纂会之大厯乙卯嵗书成质本名淳避宪宗讳改焉故其书但题陆淳助之学以为左氏叙事虽多解意殊少公谷传经密于左氏至赵陆则直谓左氏浅于公谷诬谬实繁皆孔门后之门人但公谷守经左氏通史其体异尔丘明夫子以前贤人如史佚迟任之流焚书之后学者见传及国语俱题左氏遂引以为丘明且左传国语文体不伦序事多乖定非一人所为也盖左氏广集诸国之史以解春秋子弟门人见事迹多不入传或复不同故各随国编之以广异闻自古岂止一丘明姓左乎按汉儒以来言春秋者惟宗三传三传之外能卓然有见于千载之后者自啖氏始不可没也唐志有质集注二十巻今不存然纂例辨疑中大畧具矣又有微防二卷未见质梁陆澄七世孙仕通显党王叔文侍宪宗东宫会卒不及贬然则其与不通春秋之义者相去无几耳
　　集传春秋纂例
　　唐志十卷
　　存
　　淳自述曰啖子所撰统例三巻皆分别条疏通会其义赵子损益多所发挥今故纂而合之有辞义难解者亦随加注释兼备载经文于本条之内使学者以类求义昭然易知其三传义例可取可舎啖赵具已分析亦随条编附以祛疑滞名春秋集传纂例凡四十篇分为十巻云
　　朱临序曰柳子厚与元次山论春秋书言自得集传常愿扫于陆先生之门及先生为给事中始得执弟子礼未及卒业而先生云亡复有先生墓表谓説春秋者百千其书处则充栋宇出则汗牛马而无有及其根源者独先生得啖赵而师承之讲述三十年其经始大光莹乃为先生能文圣人之书通于后世遂与门人世儒相与谥曰文通先生其见尊于当世如此子厚文章宗匠也以韩退之之贤犹不肯髙以为师独肯执弟子礼于陆氏前则陆氏之学从可喻也以陆氏之贤复肯执弟子礼于啖赵前则啖赵之蕴又可量也自孔子没前先生几千余年矣后先生又数百年矣卒未有出其书之右者岂非胶于偏见而至然耶两汉通经者以董仲舒为第一然犹胶于谷梁不克别白余可知也临尝从师学识其大畧复得先生所为书乃益晓发若瞰渊际危而获梯航力不勉则已勉焉则无髙深不济也惜乎不得人人传之以速其逺到子厚谓使庸人小童皆可积学以入圣人之道况有明敏勤笃之资者乎近嵗取人以通经为尚学者无小大以不通经为耻则此书之传为时羽翼岂可忽哉
　　袁桷后序曰近世春秋家立褒贬于字义茫不知尽性之理按其形模以中有司程式为精巧天理人欲三尺童子矜矜然犹能言之春秋之学废矣习三传者惟文词是师左氏盛而公谷废矣武夷胡氏作传止于七家唐世传春秋者皆废矣噫士何事春秋哉吾里楼宣献公晚嵗欲明义例之説时永嘉陈君举舎人为春秋传遂序其意而焚其槀每语后进当以唐陆淳集注纂例清江刘氏传为下手予家所藏纂例乃寳章桂公所挍号为精善按纂例他无善本审此书废已久闻蜀有小字本惜未之见唐志纂例十卷集注三十卷微防二卷辨疑七巻予来杭复得微防二卷乃皇祐闲汴本闻苕溪直斋陈氏书目咸有之当搜访以足此书以假友人得脱灰烬刘氏传乃先越公居宥府时岳肃之侍郎所遗家讳咸以綘罗覆其上书当永为子孙寳俾勿坠
　　呉莱后序曰自唐世言文者一变而王杨卢骆再变而燕许三变而韩柳虽其文振八代之及见当世经生攻训诂治义疏则深敬之太常殷侑新注公羊退之欲为之序幸得挂名经端以蕲不朽及寄诗卢仝又言其抱遗经束三传然仝所着春秋摘微一巻闲见一二未甚为学者轻重惟子厚答元饶州书恒愿扫于陆先生之门执弟子礼会先生病子厚出邵州竟不克卒业先生盖河东陆淳元冲也与子厚同郡且云先生师天水啖助及赵匡知圣人之防兼用二帝三王法至先生大备春秋集注纂例辨疑微防等书苞罗旁魄轇轕上下一出于正于是乎春秋有啖赵陆氏之学往予北游京师始从国子学见陆氏纂例十卷是金泰和闲礼部尚书赵秉文手本太原板行后又得陆氏辨疑七巻微防二巻而集注久阙自唐世学者説经一本孔氏正义及宋之盛説者或不用正义六经各有新注争为一已自见之论而欲求胜于先儒已成之説宋子京传唐事犹不满于啖助者岂啖助实有以开之故欤虽然啖赵陆氏未可毁也后之学者自肆于藩篱阃域之外口传耳剽而不难于议经者必引啖赵陆氏以自解是或未之思也夫
　　柳贯后序曰陆文通先生春秋纂例十巻平阳府所刊本末有识云泰和三年五月十三日秉文置其装标犹用宋绍圣闲故门状纸盖金仕宦家物也延祐三年贯客京师而得之挍其中阙亡三十一纸从朋友假善本手书完装缀成袠先生之学其于春秋粹矣春秋言本三家公谷主释经左主载事由汉立学官师资殊指故时时弹刺以相髙言之哤而道之裂也唐啖赵氏作始析同辨异有义有例明三家之要归示一王之矩则其道粲然矣先生尝承赵学着其所闻为书曰纂例微防辨疑此其一也贯将读而释之益求二书不踵为余有耶盖私窃喜之按金章宗之十一年改元泰和其三年则癸亥嵗也于时北学称赵闲闲公秉文卽公名知为赵氏所藏无疑后癸亥七年章宗复土中原瘅于兵又二十五年而金亡矣是书免于灰残灭以万毁一存于壁藏瓿覆之余传阅几姓几室而至于余逆而计之亦一百一十六年物也况今无板本岂不尤可珍也哉得书后二年八月廿五日记
　　春秋辨疑
　　唐志七卷
　　存
　　淳自述曰集传取舎三传之义可入条例者于纂例诸篇言之备矣其有随文解释非例可举者恐有疑难故纂啖赵之説着辨疑
　　朱临序曰春秋一其经而三家异其传学者如目多岐茫洋不知适从圣人之境虽劳无到日矣近古固多议其非然出于臆断学者愈惑以圣人之蕴如彼其深而专断于一中材之臆其可惑也宜矣唐有陆氏緫啖赵之説为纂例为辨疑所得独多于近古以啖赵之贤而陆氏兼之其得多也亦宜矣考其觝排诬妄剔抉潜隐如翦榛莾见坦夷圣贤之境可直趋而逺到矣纂例虽传而世不全独辨疑无遗辞而学春秋者当自辨疑始故予广其传庆厯戊子何乔新曰春秋因三传而经防益明者有焉因三传而经防反晦者有焉至啖赵陆淳之辨明而后人之学有所防矣
　　华察后序曰自汉以来言春秋者大抵守三传而已其能卓然有见于千载之后者自唐啖赵二子始至陆文通乃集合二家之説作纂例及辨疑数十篇其有功于经甚大顾其书今世罕传余同年陆给事浚明得旧本以示呉邑令汪君君刻之逾年告成而君以考绩去矣浚明深于春秋方盛有所论著以续文通之业异时当别有传之者汪君名旦晋江人嘉靖乙未进士
　　春秋微防
　　唐志二巻【今本三巻】
　　存
　　淳自序曰传曰唯天为大唯尧则之韶尽羙矣又尽善也武尽美矣未尽善也又曰禹吾无闲然矣推此而言宣尼之心尧舜之心也宣尼之道三王之道也故春秋之文通于礼经者斯皆宪章周典可得而知矣其有事或反经而志协乎道迹虽近义而意实蕴奸或本正而末邪或始非而终是贤智莫能辨彛训莫能及则表之圣心酌乎皇极是生人以来未有臻斯理也岂但拨乱反正使乱臣贼子知惧而已乎故今掇其微防緫为三卷三传旧説亦备存之其义当否则以朱墨为别其有与我同志思见唐虞之风者宜乎斋心极虑于此得端本清源之意而后周流乎二百四十二年褒贬之义使其道贯于灵府其理浃于事物则比屋可封重译而至其犹指诸掌尔宣尼曰如有用我者期月而已可矣岂虚言哉岂虚言哉柳宗元曰微防中明郑人来渝平量力而退告而后絶固先同后异者也今检此前无与郑同之文后无与郑异之据独疑此一义理甚精而事有不合















　　经义考巻一百七十六
　　钦定四库全书
　　经义考巻一百七十七
　　翰林院检讨朱彛尊撰
　　春秋【十】
　　韩氏【滉】春秋通例【唐志无例字】
　　唐志一卷
　　佚
　　旧唐书滉工书兼善丹青以绘事非急务自晦其能未尝传之好易象及春秋着春秋通例及天文事序议各一巻
　　王谠曰韩晋公治左氏为浙江东西道节制属淮寜叛乱发戎遣馈案籍骈杂而未尝废巻在军中撰左氏通例一巻刻石金陵府学
　　陶宗仪曰滉字太冲京兆人贞元中官至左仆射同平章事封晋国公谥忠肃
　　按顾著作况撰韩公行状云赋春秋七篇着通例六巻与唐志不同
　　殷氏【侑】公羊春秋注
　　佚
　　韩子答书曰防示新注公羊春秋又闻口授指略私心喜幸愿尽传其学职事羁纒未得继请此宜在摈而不教者今令序所著书惠出非望近世公羊学几絶何氏注外不见他书圣经贤传屏而不省要妙之义无自而寻非先生好之乐之味于众人之所不味务张而明之其孰能克勤绻绻若此之至如遂防开释章分句断其心晓然使序所注挂名经端自托不诬其又奚辞　又荐状曰前天德军都防御判官承奉郎试大理评事兼监察御史殷侑兼通三传旁及诸经注疏之外自有所得
　　冯氏【伉】三传异同
　　唐志三巻
　　佚
　　旧唐书冯伉本魏州元城人后家京兆大厯初登五经秀才科建中四年又登博学三史科为给事中充皇太子及诸王侍读着三传异同三卷顺宗即位拜尚书兵部侍郎改国子祭酒
　　唐防要元和四年四月给事中冯伉着三传异同三卷
　　施氏【士丐】春秋传
　　佚
　　新唐书士丐呉人大厯时助匡质以春秋士丐以诗仲子陵袁彞韦彤韦以礼蔡广成以易强防以论语皆自名其学而士丐兼善左氏春秋以二经教授由四门助教为博士撰春秋传未甚传后文宗喜经术宰相李石因言士丐春秋可读帝曰朕见之矣穿凿之学徒为异同学者如浚井得美水而已何必劳苦旁求然后为得邪
　　按柳子厚道州文宣王庙记有春秋师晋陵蒋坚虽未有传书而唐人之説经者寡附识于此
　　樊氏【宗师】春秋集传
　　唐志十五卷
　　佚
　　韩愈作墓志曰绍述以金部郎中出为绵州刺史徴拜左司郎中又出刺绛州为谏议大夫
　　计敏夫曰宗师字絽述襄阳节度使泽之子
　　卢氏【仝】春秋摘微
　　通考四卷【中兴书目一卷】
　　佚
　　中兴书目卢仝春秋摘微一巻十二公凡七十六事许顗曰玉川子春秋传仆家旧有之辞简而逺得圣人之意为多
　　晁公武曰卢仝春秋摘微四巻其解经不用传然防意甚疎韩愈谓春秋三传束髙阁独抱遗经防终始盖实录也祖无择得之于金陵崇文緫目所不载李焘曰仝治春秋不以传害经最为韩愈所称今观其书亦未能度越诸子不知愈所称果何等义也旧闻仝解惠公仲子曰圣辞也而此乃无之疑亦多所亡逸云
　　刘氏【轲】三传指要
　　唐志十五巻
　　佚
　　轲自序曰先儒以春秋之有三传若天之有三光然然则春秋盖圣人之文乎圣人之文天也天其少变乎故诗有变风易有变体春秋有变例变之为义也非介然温习之所至赜乎其粹者也轲尝病先儒各固所习互相矛盾学者准裁无所岂先圣后经以辟后生者邪抑守文持论败溃失据者之过邪次又病今之学者渉流而迷源舍经以习传摭其言而不知其所以言此所谓去经纬而从组缋者矣旣传生于经亦所以纬于经也三家者盖同门而异户庸得不要其终以会其归乎愚诚颛防敢防三家必当之言列于经下撰成十五巻目之曰三传指要冀始渉者开卷有以见圣贤之心焉俾左氏富而不诬公羊裁而不俗谷梁清而不短幸是非殆乎息矣庻儒道君子有以相期于孔氏之门　又自述曰贞元中轲仅能执经从师元和初方结庐于庐山之阳农圃余隙积书牎下日与古人磨砻湔心嵗月悠久寖成书癖故有三传指要十五卷十三代名臣议十巻翼孟子三巻虽不能传于时其于两曜无私之烛不为隳弃矣　又曰予抵罗浮始得师于夀春杨生生以传书为道者也三代圣王死其道尽留于春秋春秋之道生以不下牀而求之不失其指每问一巻讲一经説一传疑周公孔子左丘明公羊髙谷梁赤若廻环在坐似假生之口以达其心也元和初下罗浮抵匡庐匡庐有隐士茅君语经之文歴歴如指掌予又从而明之忘其愚瞽有三传指要
　　王定保曰轲慕孟轲为人故以名焉少为僧止于豫章髙安之南果园复求黄老之术隠于庐山既而进士登第文章与韩柳齐名
　　计敏夫曰轲字希仁元和末登进士第卒于洛州刺史与呉武陵并以史才入史馆
　　徐氏【彦】春秋公羊传疏
　　通考三十卷
　　存
　　崇文緫目不着撰人名氏援证浅局出于近世或云徐彦撰皇朝邢昺等奉诏是正始令太学传授以补春秋三家之防
　　晁公武曰其书以何氏三科九旨为宗本其説曰何氏之意三科九旨正是一事尔緫而言之谓之三科析而言之谓之九旨新周故宋以春秋当新王此一科三防也所见异辞所闻异辞所传闻异辞此二科六旨也内其国而外诸夏内诸夏而外夷狄此三科九防也
　　陈振孙曰广州藏书志云世传徐彦不知何代意其在贞元长庆后也
　　韦氏【表微】春秋三传緫例
　　唐志二十巻
　　佚
　　计敏夫曰表微字子明中书舎人敬宗尝语左右欲相之
　　新唐书表微敬宗时为翰林学士迁中书舍人尤好春秋病诸儒执一槩是非纷然着三传緫例全会经趣
　　许氏【康佐】等集左氏
　　唐志三十卷【国史补作六十卷】
　　佚
</div>
    <div class="pagination">
<a href="经义考_page222.html">上一页</a><span>...</span><a href="经义考_page218.html">218</a><a href="经义考_page219.html">219</a><a href="经义考_page220.html">220</a><a href="经义考_page221.html">221</a><a href="经义考_page222.html">222</a><span class="current-page">223</span><a href="经义考_page224.html">224</a><a href="经义考_page225.html">225</a><a href="经义考_page226.html">226</a><a href="经义考_page227.html">227</a><a href="经义考_page228.html">228</a><span>...</span><a href="经义考_page224.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
