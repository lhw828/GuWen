<!DOCTYPE html>
<html>
<head>
    <meta charset="UTF-8">
    <title>千顷堂书目 - 第 335 页/共 382 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千顷堂书目 - 第 335 页/共 382 页</h1>
    <div class="content">　　光禄卿葛征奇妾李因竹笑轩吟草，又续草【字是庵，会稽人。】

　　贵阳守朱茂皖妾黄媛贞卧云斋诗集【字皆德，秀水人。】

　　休宁吴璵妾徐简简佩兰阁草，又梦居集【字文漪，嘉兴人。】

　　都御史方孔炤妻吴令仪黻佩居遗稿【字棣倩，桐城人，谕德吴应宾女，方以智母。】

　　礼部□□林启昌妻黄幼藻柳絮编一卷【字汉光，莆田人，苏州府通判议之女。】

　　方舆妾周玉箫诗一卷【莆田人，舆建议抚岙番，件大帅指，系狱七年，遣玉箫，玉箫矢死不去。】

　　虎关马氏秋闺梦戍诗一卷【一名香魂集，氏将家妇，莆田宋珏得其集于荒村破屋中，见芳草无言路不明句，为之击节，录而传之。】

　　吴江叶氏午梦堂集十卷【工部郎中叶绍袁妻沈宜修，字宛君，吴江人，山东副使琉之女，有鹂吹集三卷，长女纨纨，字昭齐，归袁氏，有愁言一卷，又有芳雪轩遗稿，幼女小鸾，字琼章，一字瑶期，未嫁而夭，有返生香一卷，又有疏香阁遗集。】

　　刘云琼水云居诗【山西举人临县赵褐妻，自署曰离石槛花居士。】

　　沈云洁阳云楼诗一卷【字瑜卿，龙溪人，副使沈维昆女。】

　　陆圣姬诗一卷【字文岳，嘉兴人。】

　　女士朱桂英集【仁和人。】

　　钱兆元妻孙孟芝琴瑟居诗稿【仁和人。】

　　钟天钧妻钱庄嘉鹤牖轩集【仁和人。】

　　赛涛曲江莺啭集【古杭清平山巷赵家女。】

　　黄茂梧妻顾若璞卧月轩稿一卷【字知和，钱塘人，副使黄汝亨子妇。】

　　沈希珍妻黄脩娟娱墨轩诗集【字媚清，仁和人，汝亨女。】

　　左掖小娥言氏乙丑宫掖杂诗一卷

　　道士

　　张宇初岘泉文集二十卷【字子璿，广信人，嗣汉四十二代天师，洪武十年嗣掌道教，赐号无为真人，颖悟有文学，王绅为集序。】

　　邓羽观物吟一卷【南海人，明初知青阳县事，后为道士，隐居武当之南岩，自号松石道人，不知所终。】

　　卢大雅石矼樵唱【贵溪人，龙虎山道士。】

　　周得思弘道集【字养真，别字素庵，钱塘人，扈从成祖北征，恩宠甚厚，历事五朝，晋秩二品，享年九十，谕葬赐茔。】

　　林复真止庵集【字刚伯，常熟人，龙虎山道士，预修永乐大典，归居致道观之来云堂。】

　　章志宗逍游集【字清源，号逍遥子，松溪文昌观道士。】

　　钱月龄丹丘漫稿【字鹤山，无锡人，居洞虚宫。】

　　邵元节赐号太和先生集四卷

　　余和叔同亭诗帨一卷

　　汪丽阳野怀散稿一卷【铅山人，号痴颐子，嘉靖初武夷接筍峰道士，遗蜕葬于石壁。】

　　张蚩蚩适适吟一卷【武夷山道士。】

　　颜复膺潜庵咏物诗六卷【字安仁，冲虚山道士。】

　　吴孺子破瓢道人诗二卷，又吴少君诗二卷【字少君，兰溪人，嘉隆间以黄冠游吴楚间。】

　　徐渊水月轩稿【字湛虚，一字月汀，又字秋沙，海宁人，万历中栖贞观道士。】

　　吴道隆虫吟【字易水，桐城太霞宫道士。】

　　徐斗支蜀道吟，又荆南杂咏【字梁父，嘉兴万寿宫道士。】

　　李延昱放鹇亭集【初名彦贞，字我生，一字期叔，后更今名，改字辰山，上海人，隐于医，晚居平湖佑圣宫，自称道士。】

　　陈泓榔梅居诗稿【字白浮，嘉兴万寿宫道士。】

　　徐颖元洲集【字渭友，海盐学生，以注误逃于僧，自楚归，入茅山为道士。】

　　沈元寿效颦集【字云潜，归安静庵观道士。】

　　张友霖铁矿集二卷【字修文，贵溪人，洪武初辟教门高士，提点万寿宫。】

　　释子

　　梵琦北游集，又凤山集，又西斋集【字楚石，小字昙曜，象山人，居海盐天宁寺，明初征至京，建法会，赐座第一。】

　　宗泐全室外集十卷，又全室西游集一卷【字季潭，临海人，洪武初举行沙门居首，命住天界寺，十一年命往西域求遗经，还授左善世，坐胡党免死，谪凤阳槎峰。】

　　来复蒲庵集十卷，又澹游集□卷【字见心，自号竺昙叟，丰城人，元季航海至鄞，止定水寺，洪武初召至京，大祖览其诗褒美，赐金栏袈裟，授僧录司左觉义，诏住凤阳圆通院，坐胡党凌迟死。】

　　法住幻住诗一卷【来复弟子。】

　　守仁梦觉集六卷【字一初，号梦觉，富阳人，四明延庆寺僧，住持灵隐，洪武中征授僧录司左讲经，升右善世。】

　　万金澹泊斋稿【字西白，吴人，宗衍弟子，元末住持瑞光寺，洪武初召入禁庭，奏对称旨，总持钟山法会，住天界寺，一云名力金。】

　　廷俊泊川文集五卷【字用章，号嫩庵，饶州乐平人，正末主西湖净慈寺，洪武元年示寂于钟山，葬南屏，危素著塔铭，黄溍，杜本，李孝光，张翥，周伯琦皆为序其集。】

　　怀渭竹庵外集【字清远，南昌人，洪武初奉诏至钟山，退居钱塘，】

　　克新雪庐南询稿一卷【字仲铭，自号江左外史，鄱阳人，尝为元文宗书记，住嘉兴水西寺，洪武初召至南京，奉诏往西域，诏谕吐番。】

</div>
    <div class="pagination">
<a href="千顷堂书目_page334.html">上一页</a><span>...</span><a href="千顷堂书目_page330.html">330</a><a href="千顷堂书目_page331.html">331</a><a href="千顷堂书目_page332.html">332</a><a href="千顷堂书目_page333.html">333</a><a href="千顷堂书目_page334.html">334</a><span class="current-page">335</span><a href="千顷堂书目_page336.html">336</a><a href="千顷堂书目_page337.html">337</a><a href="千顷堂书目_page338.html">338</a><a href="千顷堂书目_page339.html">339</a><a href="千顷堂书目_page340.html">340</a><span>...</span><a href="千顷堂书目_page336.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
