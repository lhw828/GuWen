<!DOCTYPE html>
<html>
<head>
    <meta charset="UTF-8">
    <title>钦定天禄琳琅书目 - 第 24 页/共 30 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定天禄琳琅书目 - 第 24 页/共 30 页</h1>
    <div class="content">　　宋魏了翁着元方回续三十八卷前了翁序序后有回识语
　　按此书虽名为了翁所撰而经其手定者止二十则余皆回所续成每条之首俱标某某曰以为别引史传语则称某纪某传故于了翁所自著者灿若列眉矣毎卷首第二行悉标上海后学王圻校刋其三十八卷之末附刋元人周文英诗一章并其子南序序题至正二十年称此书未能版行姑与同志者抄写数十本云云是此书在宋元间并无刋本至王圻始为付梓也文英父子爵里俱无考了翁回并见前
　　阙补卷一【二十】
　　老子道徳经【一函二册】
　　周李耳撰二卷河上公章句前三国葛元序此亦従世徳堂刋本中分出单行者其橅印与前荀诸子并出一时
　　南华真经副墨【一函六册】
　　周庄周着明陆西星注八卷前明程涓序次西星自序次篇目次读南华真经杂説次批法次论音叶次论字画后明孙大绶序
　　按西星自序称南华为道徳经之注疏妙窍同元并通大乗之秘故为是注以匡昔贤之不逮云云葢合二家之説而参订一书也其以副墨为名者即取庄子副墨之子闻诸洛颂之孙句考郭象注副墨即文字之谓西星序作于万厯戊寅涓与大绶二序俱作于万厯乙酉涓字巨源新安人大绶字伯符各见本序西星爵里无考是书纸墨雅洁可称明版佳本
　　冲虚至徳真经【一函四册】
　　周列御宼着晋张湛注唐殷敬顺释文八卷前湛序目録后载汉刘向原序
　　考马端临文献通考载张湛注列子八巻又载列子释文二卷是知宋时传本注与释文分刻此则合刋亦世徳堂梓行六子之一也其以冲虚至徳真经为名者唐天寳初奉册列御宼为冲虚真人改题其书为冲虚真经逮宋景徳四年勅加至徳之号又称冲虚至徳真经晁公武读书志所载已同此名矣
　　桑氏收蔵印记见前




　　冲虚至徳真经【一函六册】
　　篇目同前
　　亦世徳堂刋本纸墨与前部同
　　战国防【一函八册】
　　宋鲍彪注十卷前彪序次载汉刘向宋曽巩上目録序二篇卷十后有彪识语
　　前宋版战国防有王信序自记其梓刻之由此本无之惟卷末有嘉定五年夏月世防堂刋本记其左右邉防墨线俱就版中分行线痕凑成本记之式其为伪造固已显然况字画亦逺不相及乎徐摭收蔵印记无考次一印青字下一字糢糊不可辨识


　　吕氏春秋【一函四册】
　　秦吕不韦着汉髙诱训解二十六卷前诱序目录后有镜湖遗老识语明张登云跋
　　考是书卷目各家著录互异唐宋艺文志及晁氏读书志并作二十六卷惟马氏文献通考作二十卷陈氏书录解题又作三十六卷与此本亦异按镜湖遗老识语称余杭镂本亾三十篇又有脱字漏句凡本得于东牟王氏四明使君于元丰初奉诏修书于资善堂取太清楼藏本为之校定元祐壬申余喜得此书校讐始就为一客挟去后三年见归因募笔工录之云云据此则镜湖遗老为宋人其时所校定者原未尝刋刻此本有陈世寳订正朱东光补防张登云繙校诸名目刊列于标题之下是其书为登云所手刻而遵用镜湖遗老校定旧本概可见也陈世寳朱东光爵里俱无考张登云山东兖州府宁阳县人登隆庆辛未进士见太学题名碑
　　明郑晓蔵本有淡泉大司宼章二印晓字窒甫号淡泉海盐人嘉靖元年举乡试第一明年成进士由职方主事歴官刑部尚书以忤严嵩之故坐事落职隆庆初赠太子少保諡端简明史有传


　　论衡【二函十二册】
　　汉王充着三十卷后有宋杨文昌后序
　　文昌爵里无考其序作于庆厯五年称先得俗本七率二十七卷其一程氏西斋所贮又得史馆本各三十卷于是互质疑谬沿造本源又为改正涂注凡一万一千二百五十九字募工刋印云云今考公武陈振孙马端临诸家着録卷目悉符则文昌校刋之本为可据矣此本版心下方有通津草堂四字纸质墨光系为明制葢取文昌定本而重加校刻者
　　农书【一函五册】
　　元王祯着农桑通诀五卷农桑图谱二十卷谷谱十卷共三十五卷前祯自序后山东巡抚准刋文移
　　此书巻末有大明万厯二载甲戌济南府章邱县刋行木记而卷首则载嘉靖九年山东巡抚邵准布政司顾应祥申请文移一通内称元丰城县尹王祯所着农书三部久无刻本应再加校正命工翻刻分发所属附州县掌印治农等官云云是此书初刻于嘉靖九年而章邱县署又翻刻于万厯二年故橅印字画俱不能工整然实为重农务本之书固自可寳考泰安府志称王祯字伯善东平人官旌徳令再调永丰不言其为丰城尹按永丰丰城二邑皆江西名复相近其中所载或各有讹误也祯为山左人其书自盛传于故土官山左者因为刻梓以表章之苐惜木记中未载章邱县尹之名遂不可考其人固勤于民事者矣顾应祥字惟贤长兴人治乙丑进士累官南京刑部尚书赠太子少保着有崇雅堂集见浙江通志
　　六子全书【一函八册】
　　老子二卷河上公章句前三国葛元序次老氏圣纪图荘子十卷晋郭象注唐陆徳明音义前象序次太极图説列子八卷晋张湛注唐殷敬顺释文前湛序荀子二十卷唐杨倞注前倞序次图子十卷晋李轨唐柳宗元宋宋咸呉秘司马光注前咸序并进书表次光序次图文中子十卷宋阮逸注前逸序书首载宋龚士卨总序
　　前宋版中有荀子一部南华真经一部其版皆与此书之荀子荘子相同观子序后木记云将监本四子精加校正誊作大字刋行是宋时初刻止有四子也龚士卨序于老庄荀之外兼论文中而不及列子则士卨増刋亦止五子今书有六子者葢明人翻刻时始増列子无疑也且书中通体字画俱不圆整而序文之字用笔牵连处并多纰谬尤为翻刻之明证苐所载子亦止十卷据木记所云岂宋时监本已改并十三卷为十卷耶明毛晋王时敏俱经收蔵按朱彛尊明诗综小传时敏字逊之号烟客太仓州人太傅锡爵孙承祖防官尚寳司丞载家蔵印无考


　　阙补庄子卷五【二十八】卷七【三十　三十一】子卷十【一】
　　六子全书【二函十四册】
　　篇目同前不载图
　　此书版心上方俱标世徳堂刋乃为六子合印全本也版式刻工逺胜前部然书首仍载龚士卨序则于序中之止言五子并未加考且标为老子道徳经序益见其疎畧实甚矣
　　收蔵印记无考


　　六子全书【二函十四册】
　　篇目同前
　　此即世徳堂刋本而镵去版心之字惟于老子上卷第五叶标桐隂书屋校葢其版为书贾所得遂镵去世徳堂伪充宋椠又故作校正之名补刋上方以掩人耳目也
　　阙补荀子卷十【二十三】
　　六子全书【二函十四册】
　　篇目同前
　　此亦镵去世徳堂后印本然墨色精莹印工之良也
　　明张宏志蔵本宏志河南开封府项城县人登崇祯丁丑进士第见太学题名碑其仍称曲江者葢九龄之裔耳








　　六子全书【八函四十册】
　　篇目同前
　　此本亦标桐隂书屋校而橅印在前二部之后纸墨俱逊
　　六子全书【六函四十册】
　　此本并将桐隂书屋校五字俱为割去而补痕显然又作伪之拙者矣
　　萧蓼亭收蔵印未知谁氏


　　阙补老子卷上【十六】列子巻八【十】荀子巻十九【十八】文中子巻三【八】卷五【十四】
　　五子全书【一函三册】
　　鬻子一卷唐逢行珪注前行珪序并进书表子华子二巻前汉刘向序鹖冠子三卷前宋陆佃序唐韩愈读鹖冠子文尹文子一卷前魏仲长氏序公孙龙子一卷无序书首有明欧阳清总序
　　按此书巻数与宋时诸家所着録者互有盈缩氏读书志陈氏书録解题马氏文献通考所载子华子皆作十卷而此本止二卷氏陈氏所载尹文子并作三卷马氏作二卷宋史艺文志又作一卷而此本则亦作一卷与宋史同陈氏马氏所载公孙龙子皆三卷而此本又止一卷惟鬻子鹖冠子与诸书所载皆合此篇目异同之概也鬻子为行珪所注考凌迪知万姓统谱称行珪为隋时人而陈诸家皆谓行珪官华州郑县尉其书进于永徽四年则已在唐髙宗时矣至诸家所载尹文子皆称为仲长氏所定马氏述李献臣之言谓仲长氏统也又言传称统卒于献帝避位之年而此云黄初末到京师岂史之误乎云云葢以序中称黄初疑为非统而陈振孙又云仲长即统未知孰是书首欧阳清序作于嘉靖五年清上饶人官浙江按察司副使其序称五子向有刻本久未及校始为改误补正云云则是宋元以降虽有旧刋之版而此本乃清所别刻者矣
　　荆川稗编【六函六十册】
　　明唐顺之着一百二十卷前明茅坤序次顺之自序次茅一相序并例义
　　按顺之此书博采经史诸子百家之説凡农圃医卜方技一切小道无不备载其书为顺之门人毘陵左烝所刋后茅坤侄一相以其不载原书批防为之镵入其实仍为左氏原版观书中每卷标题之下仍各载考校门人姓氏而左烝之名列于卷首是可证也考明史顺之字应徳武进人嘉靖己丑进士累官佥都御史巡抚淮天启中追諡襄文茅坤字顺甫归安人嘉靖戊戌进士累官广西按察司副使
　　补斋印记无考


　　梁谿漫志【一函五册】
　　宋费衮着十卷前衮自序次国史院抄録梁谿漫志牒文次宋楼钥序施济跋语
　　考宋史艺文志载是书入小説家止称一巻以此本证之则史臣之误也费衮始末无考按常州志梁谿源出恵山南流入太湖古溪狭小梁大同中重浚故名梁谿则衮为常州人可知矣其自序作于绍熙三年施济识语作于嘉泰元年称衮以书属济济于为邑之暇命工刻梓云云是此书初刻系出施济之手然书前所载楼钥序文乃作于嘉定元年则距施济刻梓之时已逾七载施之刋本不应有之或钥所作序者又别为一本此则明代所刻因合前人所有序与识语而并载之耳
　　何氏语林【一函六册】
　　明何良俊着三十卷
　　是书刋刻精良橅印清朗为明版最佳之本前后不载序跋惟第一巻后有清森阁雕梓木记考朱彛尊明诗综小传良俊字元朗松江华亭人由嵗贡生授南京翰林院孔目有清森阁集则此书乃其所自刋也书分三十六门取歴代史鉴中事实依类引据止于元代自为之注
　　野客丛书【一函十册】
　　宋王楙着三十卷前楙自序并识语后宋郭绍彭撰楙圹铭陈造跋
　　按绍彭所作楙圹铭述此书考证经史百氏下至骚人墨客佚事细大不捐士大夫争先誊写欲锓木以传先生辞之据此则是书在宋时本未刋行故文献通考诸书及宋史艺文志均未着録直逮明时始有刋本而王圻续通考仍未采入则固收蔵希有之书也王楙郭绍彭宋史俱无传陈造字唐卿髙邮人淳熙进士累官朝散郎淮南安抚司参议见髙邮州志
　　书中有赵氏子昻印记篆法不工又三呉世家一印字体并多譌谬书贾伪造不足存也
　　重广补注黄帝内经素问【一函十册】
　　二十四卷唐王冰注宋林亿孙奇高保衡校正孙兆改误前亿等进书序次冰原序
　　按公武读书志陈振孙书録解题俱称王冰自号啓元子陈氏又称其为宝应中人官太仆令而王冰之名载于读书志及文献通考者并作砯惟宋史艺文志仍作冰字与此书同按集韵韵防诸书砯并音砰为水击出岩声与冰字音义迥别据此书作冰则知马二家之误也又按宋史艺文志及陈诸家着録皆第称黄帝内经素问二十四卷而无重广补注之名则此本定为明人翻刻时所加名目且书録解题但称林亿高保衡承诏校定并无孙奇之名亦不言有孙兆改误之事今本増入孙奇孙兆二人则重广补注之名当即为此二人所加矣书中凡遇宋诸庙讳皆従缺笔葢伪充宋椠之所为然橅刻特精固翻版之絶佳者林亿于宋嘉祐中官光禄卿见至元嘉禾志孙奇诸人无考
　　啸月眠云及丈夫意气相许二印未详




</div>
    <div class="pagination">
<a href="钦定天禄琳琅书目_page23.html">上一页</a><span>...</span><a href="钦定天禄琳琅书目_page19.html">19</a><a href="钦定天禄琳琅书目_page20.html">20</a><a href="钦定天禄琳琅书目_page21.html">21</a><a href="钦定天禄琳琅书目_page22.html">22</a><a href="钦定天禄琳琅书目_page23.html">23</a><span class="current-page">24</span><a href="钦定天禄琳琅书目_page25.html">25</a><a href="钦定天禄琳琅书目_page26.html">26</a><a href="钦定天禄琳琅书目_page27.html">27</a><a href="钦定天禄琳琅书目_page28.html">28</a><a href="钦定天禄琳琅书目_page29.html">29</a><span>...</span><a href="钦定天禄琳琅书目_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
