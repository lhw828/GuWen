<!DOCTYPE html>
<html>
<head>
    <meta charset="UTF-8">
    <title>钦定天禄琳琅书目 - 第 23 页/共 30 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定天禄琳琅书目 - 第 23 页/共 30 页</h1>
    <div class="content">

　　班马字类【一函五册】
　　宋娄机撰上下二卷前宋洪迈楼钥二序后机自序二篇
　　考陈振孙书録解题及马端临文献通考宋史艺文志俱载是书篇目并同惟艺文志称为字韵则史臣之误也娄机字彦发嘉兴人乾道间进士累官参知政事赠金紫光禄大夫加赠特进见宋史本传洪迈楼钥俱见前此本明仿宋刋颇得其似选纸选墨皆不苟焉

　　钦定天禄琳琅书目卷八
<史部,目录类,经籍之属,钦定天禄琳琅书目>
　　钦定四库全书
　　钦定天禄琳琅书目卷九
　　明版子部
　　标题句解孔子家语【一函三册】
　　明何孟春补注三巻前汉孔衍魏王肃二序孟春自序林俊序
　　前影宋钞中载王肃所注孔子家语系为十巻较此三卷详备逺甚葢孟春未见肃注序中已自言之矣考明史孟春字子元彬州人登治六年进士由兵部主事歴官吏部左侍郎世宗时以议大礼屡疏力争出为南京工部左侍郎引疾归及明伦大典成削其籍卒于家隆庆初赠礼部尚书諡文简林俊明史无传按朱彛尊明诗综小传俊字待用莆田人成化戊戌进士由刑部主事累官至刑部尚书加太子太保諡贞肃
　　荀子【一函十册】
　　周荀况撰唐杨倞注二十卷前倞序
　　是书版心上方标世徳堂刋四字按世徳堂原版系以老子庄子列子荀子杨子文中子合刻行世者而此本则其分部单行之本版式印手俱工明桑氏収蔵诸印一称黎阳郡丛桂堂考黎阳即桑氏族望一称栢台世泽考明代桑氏官御史称忠直者惟嘉靖间江都桑乔为最着此或其后人耳其文峯主人子纯氏本朴氏诸印当即一人之私印也


　　荀子【二函十四册】
　　篇目同前
　　此亦前版分部单行之书
　　五臣音注子法言【一函四册】
　　汉扬雄着晋李轨唐栁宗元宋宋咸吴秘司马光五家注十卷前咸序次咸进书表次光序次篇目次浑天仪图説二篇
　　考马端临文献通考载子法言十三卷引晁公武读书志云晋祠部郎中李轨注宋史艺文志载柳宗元注子法言十三卷宋咸补注又载司马光集注四家子法言十三卷文献通考亦载温公集注法言十三卷引读书志云温公集晋李轨唐柳宗元国朝宋咸呉秘注温公自言李祠部注本及音义最为精详宋呉亦皆据李本而文多异同今参以汉书取其通者以为定本先审其音乃解其义云云据诸书所称轨及宗元秘所注者俱止名为注咸注者谓之补注光集者谓之集注明以前未尝称音注亦无五臣之目且着于録者皆十三巻不止十卷是本亦世徳堂所刋六子中之一葢仿文选注名而称为五臣因其兼及审音而称为音注又改并卷防省为十卷则皆非宋刻之旧乃书中所载咸进表亦称十卷岂改窜其原文耶咸字贯之建阳人天圣二年进士官至都官郎中秘瓯宁人官提防京东路刑狱并见凌迪知万姓统谱
　　桑氏收蔵印记见前


　　五臣音注子法言【一函四册】
　　篇目同前
　　五臣音注子法言【一函八册】
　　篇目同前
　　以上二书皆与前部同版而纸墨则以第二部为胜也
　　刘向新序【一函四册】
　　汉刘向着十卷目録后有宋曽巩序
　　此葢明翻宋椠之本而纸质则嫌麄厚橅印亦未能工
　　刘向説苑【一函八册】
　　汉刘向着二十卷首宋曽巩序目録后载向原序此与新序同时并刋之本
　　徐干中论【一函二册】
　　汉徐干着上下二卷前无名氏序次宋曽巩序后宋石邦哲元陆友识语二篇
　　考中论一书陈振孙书録解题谓唐志六巻今本二十篇有序而无名氏葢同时人所作晁氏读书志马氏通考所载俱称二十篇分上下二卷与今本篇目无异按石邦哲识语称绍兴二十八年假朱丞本校于博古堂陆友识语称邦哲字照明再世蔵书至治二年得之钱塘仇逺氏是此书乃初校于宋再刻于元而今本则又为明时翻刻者版小而字画精洁不减宋梓邦哲绍兴时官大理评事友字友仁博雅好古工汉八分尝着砚史墨史印记并见凌迪知万姓统谱仇逺字仁近自号近村又号山村见两浙名贤录
　　文中子【一函四册】
　　隋王通着宋阮逸注十卷前逸序
　　是书亦世徳堂刋本橅印并工
　　桑氏收蔵诸印记并见前惟中増瀛洲仙客一印


　　皇极经世书【四函三十册】
　　宋邵雍着十卷
　　此书前后俱无序跋考晁氏读书志陈氏书録解题马氏文献通考俱作十二卷雍子伯温为之序系其畧云其一之二则总元防运世之数三之四以防经运五之六以运经世七之十则以隂阳刚柔之数穷律吕声音之数以律吕声音之数穷动植飞潜之数十一之十二则论皇极经世之所以为书葢原书十二卷前十巻为书谓之皇极经世书末二卷为篇谓之观物篇又别见观物内篇二卷单行之本陈振孙谓即经世书之第十一第十二卷也内篇之外又有观物外篇六卷晁公武谓雍门人所记张载谓外篇亦雍所作门人第编集之引雍诗若无子天人学安有庄周内外篇之句为证近世刋行之本仅止观物内外篇而前十卷之书不可多觏此书虽阙二卷而前十卷独全洵收蔵家希有之珍也
　　心经附注【一函四册】
　　宋真徳秀心经明程敏政附注前敏政序次徳秀心经总目并賛次宋顔若愚跋次宋程复心心学图并説后敏政后序明汪祚识语末李滉心经论按敏政是书以真西山心经为纲采摭程朱以下大儒之言互有发明者附之于后故名附注第考明史艺文志仅载敏政道一编五卷而附注一书不见着録今按敏政自序汪祚识语同作于治五年而李滉论乃作于嘉靖四十五年相距又七十五载其论极言敏政道一编以朱子晚年悔悟与陆氏合之説为牵合附防而独取此书遵朱子之意賛西山之经为有益学者故为此论以发明之据此则为敏政未刋之书而滉所梓行者因明末儒林宗尚良知故道一编多所流传此书虽刻而仍未盛行史家遂独见遗也考凌迪知万姓统谱程复心婺源人仕元为徽州路教授尝着四书章图总要明史文苑程敏政字克勤休宁人成化进士累官礼部侍郎赠礼部尚书歙县志汪祚字承之着有寳经堂稿崇孝编顔若愚李滉爵里俱未详
　　天原发微【二函十册】
　　元鲍云龙着明鲍宁辨正五卷前云龙自序次元方回二序次总目次辨正凡例次图一卷次篇目名义一卷次问答节要一卷后元曹泾跋戴表元后序
　　考鲍宁辨正一书见明史艺文志此本载方回二序一述鲍云龙著书之意一叙郑昭祖刻梓之由云龙著书时尝与回辨析其义所云问答葢往来手札中语也宁之辨正以小字分注本文之下又删问答之繁复者名为节要是此书初刻出于昭祖今本则宁作辨正后所刋也篇目名义亦宁所作后一部有宁序此本阙之回之二序一作于至元辛卯一作于元贞丙申曹泾跋亦作于丙申戴表元序作于大徳己亥皆昭祖原刻中所有而宁仍其旧者考歙县人物志鲍云龙字景翔鲍宁字廷谧方回字万里一字囦甫号虚谷宋时知建徳府入元累迁通议大夫曹泾字清甫号宏斋至元中授紫阳书院山长着服膺録读书记诸书郑昭祖字孔昭元初以荐除广南西道儒学提举不赴元史戴表元字帅初奉化人咸淳中进士乙科大徳八年拜信州教授调婺州以疾辞
　　天原发微【一函四册】
　　篇目同前前有明鲍宁序其鲍云龙自序方回后序辨正凡例曹泾跋戴表元序俱阙
　　此与前书同版而橅印在后故纸墨不及
　　阙补图【十二】卷一【二十八】卷二下【十一十二】卷三下【七】卷四【三十五】卷五上【二】卷五下【五十二】
　　圣学心法【一函四册】
　　明成祖御撰四卷前成祖序
　　成祖序称尝见唐文皇帝作帝范十二篇以训其子虽未底于精一执中之蕴要皆切实着明可以为治故于防务之暇采古圣贤嘉言编辑为书云云其书四卷皆言君道而以父道子道臣道附于第四卷之后此本橅印不佳似是坊间售本非内府印蔵之书也
　　五伦书【四函三十二册】
　　明宣宗御撰六十二卷前明英宗序
　　考明史艺文志载五伦书六十二卷宣宗采经传子史嘉言善行有闗于五伦之道者编辑成帙正统中英宗制序刋行此书橅刻极精并是当时初印之本明内府蔵本有广运之寳


　　五伦书【六函六十册】
　　篇目同前
　　此与前书同时橅印而纸质之致腻过之
　　明内府蔵本钤寳同前


　　五伦书【四函六十二册】
　　篇目同前
　　此本印工较前二部更为精洁



　　阙补卷五十四【全】
　　五伦书【六函六十二册】
　　篇目同前
　　此本橅印在前三部之后书中虽钤内府之寳而亦有收蔵家私印者未必非因纸墨稍差散入民间也韩氏仲氏印记未详其人




　　五伦书【四函六十册】
　　篇目同前
　　此书墨香纸色与第一部同亦橅印之佳本也明内府钤寳并同


　　格物通【二函二十册】
　　明湛若水着一百卷前若水自序次进书表次谢恩进书疏疏后载明世宗谕防次若水纂要録一巻后明周相吕柟二序髙简跋
　　按若水此书以大学明徳之事莫先于格物格之为功在于诚意正心修身遂可以齐家治国平天下故自诚意以下类其物之繁简列以目之多寡或缀经史格言或阐祖宗大训明史称其仿大学衍义补而作者是也书成百卷进于嘉靖七年世宗极为嘉赏周相吕柟髙简各序跋皆作于嘉靖十二年三人皆出若水门同刻是书者也若水字元明増城人治十八年进士歴官南京国子监祭酒南京吏礼兵三部尚书吕柟字仲木髙陵人正徳戊辰进士第一累官南京礼部侍郎赠尚书諡文简见明史儒林周相呉江人髙简绵州人俱嘉靖己丑进士见太学题名碑相作序时官四川道监察御史
　　明内府蔵本有广运之寳浔阳陶氏印记未详其人


　　阙补卷六【五六】卷七【九】
　　古今攷【一函二十四册】
</div>
    <div class="pagination">
<a href="钦定天禄琳琅书目_page22.html">上一页</a><span>...</span><a href="钦定天禄琳琅书目_page18.html">18</a><a href="钦定天禄琳琅书目_page19.html">19</a><a href="钦定天禄琳琅书目_page20.html">20</a><a href="钦定天禄琳琅书目_page21.html">21</a><a href="钦定天禄琳琅书目_page22.html">22</a><span class="current-page">23</span><a href="钦定天禄琳琅书目_page24.html">24</a><a href="钦定天禄琳琅书目_page25.html">25</a><a href="钦定天禄琳琅书目_page26.html">26</a><a href="钦定天禄琳琅书目_page27.html">27</a><a href="钦定天禄琳琅书目_page28.html">28</a><span>...</span><a href="钦定天禄琳琅书目_page24.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
