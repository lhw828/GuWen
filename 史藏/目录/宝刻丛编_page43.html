<!DOCTYPE html>
<html>
<head>
    <meta charset="UTF-8">
    <title>宝刻丛编 - 第 43 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宝刻丛编 - 第 43 页/共 63 页</h1>
    <div class="content">　　唐崔元翰撰羊士谔正书贞元九年二月八日立【复斋碑録】
　　唐径山大觉禅师碑
　　唐王颖撰王偁正书贞元十年十一月【金石録】
　　唐内供奉道士呉筠碑
　　贞元十年立在余杭西十九里天柱观内【访碑録】
　　唐大觉禅师国一碑
　　唐崔元翰撰归登行书并题额元和十年四月十五日建在径山【复斋碑録】
　　唐胥山铭
　　唐杭州刺史卢元辅撰钱塘县令王遹书山有子胥庙故以为名以元和十年十一月立【集古録目】
　　唐大觉禅师碑
　　唐崔元翰撰胡季良八分书并篆额宝厯二年十一月立【诸道石刻録】
　　唐神仙观碑
　　唐盛君立撰郁文则行书篆额太和九年正月建【复斋碑録】
　　唐处士钟离府君墓志
　　唐呉郡沈鄯正书会昌三年十二月立在余杭【复斋碑録】
　　唐大觉禅师碑
　　唐李吉甫撰萧起正书大中八年十二月【金石録】
　　唐处士呉兴姚澣墓志
　　大中八年九月二十四日葬钱塘【复斋碑録】
　　唐大觉禅师塔铭
　　唐丘丹撰萧起行书大中九年五月立【金石録】
　　唐郭宁墓志
　　唐孙因余撰能遂书大中中立【复斋碑録】
　　唐余杭令刘允恭德政碑
　　在县内【访碑録】
　　唐天目山铭
　　在于潜县天目山上【访碑録】
　　唐新建钱塘湖广润龙王庙碑
　　钱镠记行书篆额贞明二年丙子正月十五日庚午建【复斋碑録】
　　梁新建功臣禅院记
　　钱镠记贞明二年立在临安县【诸道石刻録】
　　呉越国王钱镠题名
　　梁龙德元年十一月一日天下都元帅呉越国王镠建置正书在南郊登圣寺磨崖【复斋碑録】
　　后唐开慈云岭路记
　　篆书梁单阏之岁兴建龙山至涒滩之岁开慈云岭盖兴建于梁贞五年开岭于唐同光二年碑在慈云岭【复斋碑録】
　　后唐尚父呉越国王諡武肃神道碑
　　杨凝式撰翰林待诏张恭行书郭在防篆额长兴五年正月立在临安县【复斋碑録】
　　呉越胡进思造传大士像塔记
　　晋天福十年二月十一日惠记在郊坛侧浄明寺【复斋碑録】
　　呉越王题钱明观桥记
　　呉越宝正六年岁次辛夘四月八日因建钱明观造此石桥呉越国王记【复斋碑録】
　　呉越加句尊胜咒幢
　　婺州浦江县女弟子胡氏二娘宝大二年岁次乙酉十一月八日建在九重松观音寺【复斋碑録】
　　臯亭神祠碑
　　于僧翰书【诸道石刻録】
　　骊峰寺记
　　悟空师碑
　　呉越国王成宗安陵题
　　江南李主书杜牧九日登高诗
　　四碑并诸道石刻録
　　苏州
　　【平江府周初封太伯为呉国春秋末为越所并战国属楚秦置会稽郡汉因之东汉顺帝置呉郡晋宋齐梁陈皆因之陈兼置呉州隋平陈郡废改州曰苏州因姑苏山为名大业初州废复置呉郡唐武德四年曰苏州天宝元年曰呉郡南唐陞为中呉军节度皇朝太平兴国三年改曰平江军政和三年陞为平江府今县四　长洲　呉县　昆山　常熟】
　　汉外黄令高彪碑
　　故外黄高君碑额凡两行石已损疑其上当有汉令二字绍兴中呉郡取土于郭外而得之今碑在郡斋高君举孝廉步三署令外黄受经于汝南许公受知于光禄勲杨公其举将颍川太守文君诣廷尉遂捐官以赴之道病而卒碣之所载颇详独其名字皆剥缺不可考碑云光和七年龙在困敦月次鹑火六日丙申卒盖灵帝甲子年六月也是岁十二月改元中平又云中平二年龙游奋若月次星纪龙舒范君来典鄙邦即乙丑十一月也乃是述立碑之事文苑传有高彪字义方呉郡无锡人传云彪为诸生游太学有雅才而讷于言郡举孝廉试经第一除郎中校书东观数奏赋颂奇文因事讽谏灵帝异之第五永使督幽州百官祖饯于长乐观皆赋诗彪独作箴蔡邕等美其文以为莫尚也后迁内黄令帝勅同僚临送祖于上东门诏东观画像以劝学者彪到官有德政病卒详史之所书甚与碑合家无锡而葬姑苏盖不远也则知此乃高彪之碑无疑但传以外黄作内黄一字之误尔【释】
　　魏钟繇贺揵表
　　汉建安二十四年闰月九日上【诸道石刻録】
　　晋乐毅论
　　永和四年书赐官奴首尾存中缺后有章书二行【诸道石刻録】
　　杜子恭墓碑
　　在西郭门外【寰宇记】
　　呉偏将军凌綂碑
　　在呉县东北二十五里臯亭山东碑云綂字公续呉兴余杭人也志毅果敢常为前锋【寰宇记】
　　宋湘东太守张济女雅儿墓志
　　宋故临渭县侯湘东太守张府君讳济第三女雅儿春秋三十有一亡于偏忧永徽元年十月十七日权假窀窆于西乡【复斋碑録】
　　梁张先师碑
　　梁昭明太子奉勅撰天监五年立【诸道石刻録】
　　梁太常卿陆倕墓志
　　从子襄序湘东王萧绎铭前一半磨灭仅有姓氏名字官爵皆不复存后有普通七年除太常卿字以其年七月卒葬呉县陵山乡碑末列祖父二兄四男名及官爵以南史考之乃陆慧晓之子陆倕也按史倕字佐公累迁至太常卿卒【复斋碑録】
　　隋横山顶舍利灵塔铭
　　严德盛制文魏瑗正书大业四年九月八日立【复斋碑録】
　　唐枯树赋
　　唐褚遂良撰并书贞观四年十月八日为燕国公书凡四百六十七字【诸道石刻録】
　　唐宏文馆学士顾君墓志
　　正书无书撰人姓名干封二年三月立碑已残缺亡其前一段以事考之盖顾也高宗朝为宏文馆学士司文郎中卒姓名附见唐书令狐德棻传【金石録】
　　唐陆景倩妻徐夫人墓志
　　分书无书撰人名氏景云元年九月六日立【复斋碑録】
　　唐老子道德经幢
　　唐明皇八分书【诸道石刻録】
　　唐春申君庙碑
　　唐呉郡太守江东采访等使赵居贞撰前广陵大都督府户曹参军集贤院待制史惟则八分书并篆额呉郡有春申宫故宫后人因以为庙俗讹谓之城隍神居贞广其制度更易塑像以朱英配飨改名曰黄相庙碑以天宝十年立【集古録】
　　唐清远道士诗
　　唐顔眞卿李德裕追和【诸道石刻録】
　　唐画龙记
　　唐李绅撰在长洲【诸道石刻録】
　　唐重建龙兴寺碑
　　唐房琯撰序綦母潜铭徐挺古分书贞元十四年十月十五日韦夏卿重刋立沈宁篆额【复斋碑録】
　　唐龙兴寺碑记
　　琯侄孙房损述分书无姓名贞元单阏岁建夘之初日在营室以记碑隂乃贞元十五年二月也【复斋碑録】
　　唐五龙堂记
　　贞元中立【诸道石刻録】
　　唐新开常熟塘记
　　唐刘允文撰刘苑正书元和四年二月立【金石録】
　　唐大德元浩和尚灵塔碑
　　唐崔恭撰并正书元和十四年十一月五日立在虎丘【复斋碑録】
　　唐包山神景观林屋洞院记
　　开成三年立【诸道石刻録】
　　唐周先生住山碑
　　唐令狐楚撰【诸道石刻録】
　　唐武丘东山碑
　　唐陆柬之撰【诸道石刻録】
</div>
    <div class="pagination">
<a href="宝刻丛编_page42.html">上一页</a><span>...</span><a href="宝刻丛编_page38.html">38</a><a href="宝刻丛编_page39.html">39</a><a href="宝刻丛编_page40.html">40</a><a href="宝刻丛编_page41.html">41</a><a href="宝刻丛编_page42.html">42</a><span class="current-page">43</span><a href="宝刻丛编_page44.html">44</a><a href="宝刻丛编_page45.html">45</a><a href="宝刻丛编_page46.html">46</a><a href="宝刻丛编_page47.html">47</a><a href="宝刻丛编_page48.html">48</a><span>...</span><a href="宝刻丛编_page44.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
