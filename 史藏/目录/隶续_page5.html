<!DOCTYPE html>
<html>
<head>
    <meta charset="UTF-8">
    <title>隶续 - 第 5 页/共 14 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>隶续 - 第 5 页/共 14 页</h1>
    <div class="content">　　魏大飨碑额二行有穿穿旁有刻螭之纹磨灭不全文十九行行二十字
　　魏公卿上尊号奏篆额二行文二十二行四十九字先王及髙陵两武王三陛下皆平阙有奕局之纹自陛下即位后十行刻于碑阴二陛下亦平阙【篆额黑字】
　　魏受禅表篆额一行文二十二行行四十八字先皇及陛下五皇帝皆平阙亦有奕局纹篆额黑字
　　右碑式一卷汉人书碑有画方井井若杨太尉者有行间疎密不等若逢童子者有重文赘其旁若景北海者有首行尚左若孔梁相者有尊敬君上而文出其列若华岳碑者辞或隔行事或空字大率与名西强来式法不同予畴昔藏碑随得随剪既成醳思欲存古人之制乃倾囷倒廪参之以假借得其全者则笔之虽然自我作古者滔滔皆是吾恐人用覆酱瓿也













　　续卷七
　　钦定四库全书
　　续卷八【碑图】
　　宋　洪适　撰













　　右功曹史残画像为旁行者四第一行凡五车中车而坐者一人御者亦一人自第二车复有一人踵其后右执杖左执一物如扇之状最后别有一人石缺不能尽见第二行导者二人左执管而吹之其右则石缺凡三车车后不复有人最后人一车才见其马之半第三行导者四人右持铙左执管凡两车最后又一车则见其人之半面第四行一人乗马在前次二车其前车亦有一介随其后最后又一车亦见其马之半车各一马有盖左方通下三行为一可见者二大车后有二马奴凡六人其前则缺矣






　　泰山爲□防令


　　画像未録




　　右雍丘令画像所存者八车十三马宋有一车不全见车上之人十有六马上之人四奔走于车马之前者四人





　　右成王周公画像君臣侍御凡九在其后者一马右图中卷其碑三皆东州汉人丘垄间所刻赵氏跋北齐陇东王感孝颂云济州平阴山顶有古冢隧道尚存塞其后而空其前类杜预所见邢山郑大夫冢上有石室制作工巧其内镌刻人物车马似是后汉时人所为水经谓之孝子堂陇东访之耆旧以为郭巨墓又跋唐赵冬曦祭仲山父文云水经谓成阳有仲山父墓尝得其石室画像上有八分书题云君为从事时以字画及衣冠人物验之乃东汉时所为汉末仲氏为成阳大族后人因仲氏所葬遂误指为山父墓歴阳徐藏子礼谓子曰其季父兢政和年自济阳代还所得汉世人物画颇多则知兖豫间冢中画像殆不一姓此卷前一碑得之张安国参考米氏画史疑是朱浮墓壁者后二碑得之朱希真家虽有车马人物不可得而强名也图于此俟多识者证之续卷八
　　钦定四库全书
　　续卷九
　　宋　洪适　撰
　　【阙】











　　续卷十
　　钦定四库全书
　　续卷十
　　宋　洪适　撰
　　【阙】











　　续卷十
　　钦定四库全书
　　续卷十一
　　宋　洪适　撰
　　司空孔扶碑
　　【上阙】子十九世之孙公始即位辟故襄【上阙】威卿为□曹属东阁祭酒以尚【上阙】公拜【阙】上疾病卒官有子男二人【上阙】各【阙】致身晨以与君【上阙】建宁元年三月十八日丙申晨从□【上阙】四月十一日戊子到官谒孔子冢【下阙】
　　【上阙】念殁亲五内惨恻霰然陨涕【阙】故【上阙】令【阙】晨追感亡父见遇立【阙】石【上阙】以示后昆魂而有神炤其【下阙】
　　右汉故司空孔公之碑额阙里祖庭记孔林有司空孔扶碑碑録云司农孔峡碑在仙源县墓前建宁元年立农峡二字乃传写之讹其文上一半皆已沦缺仅存其下九行多者十有四字碑云孔子十九世孙则泰山都尉宙河东太守彪临晋令僖之从昆弟也顺帝纪阳嘉二年六月太常鲁国孔扶为司空注云字仲渊次年十一月免详此碑之辞乃司空当国时辟史晨之父为士曹属东閤祭酒后三十有三年当灵帝建宁之元年晨自越骑校尉拜鲁相以三月丙申受命四月戊子到官既谒先圣冢遂为司空公刻此碑其文云五内惨恻霰然陨涕追感亡父见遇立石以示后昆盖是懐恩醻徳之碑非表阡纳圹之文也赵氏以为鲁相谒孔子冢文当是不见其额之故汉志公府官属自西曹已下凡十二曹不云有士曹有黄閤主簿而无东閤祭酒亦阙文也
　　武都太守耿勲碑
　　汉武太守右扶风茂陵耿君讳勳字伯玮其先本自钜鹿□有令名为汉建功俾侯三国卿守将帅爵位相承防迄亐君君敦诗説礼家仍典军压难和戎武虑慷慨防得奉贡上计廷陈惠康安遏防谋上纳其谟拜郎上党府丞掌令考绩有成符英【阙】胙熹平二年三月癸酉到官奉宣诏书哀闵垂恩猛残义寛宥奸喜纵慝威戮仁赏防罚否畀奥【阙】流其统【阙】宠存赠亡笃防至也嵗在癸丑厥运淫雨伤害稼穑率土暜议开仓振澹身冒炎赫火星防热至属县巡行穷匮陟降山谷经营拔渉草止露宿扶□【阙】餐千有余人出奉钱两【阙二字】振衣赐给贫乏发荒田耕种赋【阙】寡独王佳小男杨孝等三百余户减省贪吏二百八十人劝勉趍时百姓乐业老者得终其夀幼者得防全育甘棠防□是过矣又开故道铜官铸作钱器兴利无极外羌且【阙】等怖威悔□重译乞降□治狭道分子効力【阙二字】如农得众防欢心可谓卬防若明神者已夫美政不纪人无述焉国人命叹刊勒斯石表示无穷其辞曰
　　泰华惟岳神曜吐精育兹令徳既喆且明寔谓耿君天胙显荣司牧莅政布化惟成□嘉惟则穆如风清勤防民隐拯阸扶倾【阙】皇【阙二字】东抚西征赤子遗慈防□防生山灵挺宝匃【阙】字平恺悌父母民赖防宁熹平三秊四月廿日壬戌西部道槗掾下辨李□造
　　右武都太守扶风茂陵耿勳碑灵帝熹平三年造在成州同谷县载熹平癸丑淫雨害稼耿君开仓振澹冒热行县经营扶活千有余人出奉钱以给衣赐发荒田以赋寡独凡百有余言又称其铸钱器脩狭道之绩盖徳政碑也造碑之人即李翕天井碑中西部道桥掾李□也壬子之夏李翕尚在武都次年暮春耿君到郡似是继翕者碑云其先本自钜鹿世有令名为汉建功俾侯三国卿守将帅爵位相承按汉史云台功臣牟平侯耿纯者钜鹿人其三弟亦同时封侯好畤侯耿弇者茂陵人传云其先武帝时以吏二千石自钜鹿徙中兴初其父况封隃麋侯弟舒封牟平侯所谓俾侯三国者谓隃糜父子也耿氏自中兴后迄建安之末大将军二人将军九人卿十三人列侯十九人中郎将护羌校尉及刺史二千石数十百人所谓爵位相承者也好畤鸿烈与宼邓齿其后有列传者四人皆抱将帅之略着邉徼之勳碑谓武都敦诗阅礼家仍典军压难和戎武虑慷慨陈惠康安遏之谋天子纳而用之可谓能世其家者既贯茂陵则是隃糜之后裔也【碑以説为阅以拔为跋】
　　都乡孝子严举碑
</div>
    <div class="pagination">
<a href="隶续_page4.html">上一页</a><a href="隶续.html">1</a><a href="隶续_page2.html">2</a><a href="隶续_page3.html">3</a><a href="隶续_page4.html">4</a><span class="current-page">5</span><a href="隶续_page6.html">6</a><a href="隶续_page7.html">7</a><a href="隶续_page8.html">8</a><a href="隶续_page9.html">9</a><a href="隶续_page10.html">10</a><span>...</span><a href="隶续_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
