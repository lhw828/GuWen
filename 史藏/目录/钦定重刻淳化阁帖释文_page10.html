<!DOCTYPE html>
<html>
<head>
    <meta charset="UTF-8">
    <title>钦定重刻淳化阁帖释文 - 第 10 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定重刻淳化阁帖释文 - 第 10 页/共 16 页</h1>
    <div class="content">　　王恬书不具从刘次庄释施宿作不一一或作少合非
　　王洽承问帖还白从姜防释顾从义作还日非　仁爱帖豫从施宿释刘次庄作纷非按豫字于上下文义无当草法亦不合施注疑是后人署名侧注误摹入行钩勒复失似为近理姜防绛帖平无此字益可为本非帖文之证
　　王垣之书已与从姜防释顾从义作兴非又良不了者亦从姜释良一作断非了王防疑作可
　　郗愔至庆帖今从姜防释顾从义作令非又进姜顾释并同一作逢非　比书帖达从姜防释一作连或作违俱非　远近帖何他从姜防释他顾从义作也一作地草法俱不合又干与干通此帖顾及刘次庄俱与上二行误合为一按上帖末已署愔报且两帖字体不类大观分列为是姜释亦同　敬豫帖亲亲姜防顾从义释并同下亲字刘次庄作今或作乙乙王防作一一以羲之帖证之姜顾释为长又未善亦从姜释或作未曽非
　　王凝之书勉与免同姜防引汉书免身为证又渐冷从姜释顾从义同施宿作防非
　　王徽之书可言从顾从义释刘次庄作可耳或作可可俱非
　　王操之书帖末等白从施宿释玩字体等字草法甚明带笔注正白字耳且与帖首相合顾从义作顿首非
　　王涣之书上下从姜防释施宿合二字作叔非王献之相过帖拨从施宿释陈与义同顾从义作掇又冥从顾释施作寘又浐从施释按字书浐出涕貌顾作灌非又矣从张溥释文义是而草法不合应是钩摹之误顾云当作员非　鵞还帖已当殊当俱从施宿释陈与义同顾从义并作尝非按王防以鵞还五行与前承永嘉四行合为一帖而辨刘次庄合诸舍永嘉二帖为一之非玩诸舍二行字体与永嘉以下不相类帖本与顾释文可耳二字适当行尽原不必强合为一若鵞还则王氏尺牍用标帖名张溥详辨之文义亦不甚相属防説似未足据也　授衣帖及耳从王防释顾从义作可非帖内患字钩摹小失安和帖复何如之如从刘次庄施宿释顾从义作
　　必非又行有佳酒从顾释张溥同行黄谏作何酒刘作治俱非　承姑帖承承从顾从义释张溥无下承字存考又以服从刘次庄释以与已同顾作比非余杭帖见从张溥释顾从义作兄非　节过帖复先从刘次庄释犹言复旧也施宿陈与义作充顾从义疑作克草法俱不合　愿余帖上从顾从义释一作近非刘次庄以适奉以下四行另为一帖顾合为一玩笔法相似张溥亦合载顾説为优　珍重帖慰从顾从义释王防云当作至存考　岁尽帖恶愦从刘次庄施宿释顾从义作忘或作忌俱非又谨白诸不具从王防释白顾作拜诸顾作防　卫军帖告从刘次庄释张溥同顾从义疑作首非　礜石帖当从施宿释刘次庄作常又献之二字虽署名减笔不宜如此省便当是钩摹小失　姊性帖殊当从陈与义释刘次庄作常顾从义以此两行合上为一张溥分列二帖王防以前帖末有献之字文义已完笔法亦与前不类当别是一帖其説为当　阮新妇帖勉与免同又殊当从施宿释顾从义作常　奉对帖触类从张溥释顾从义作颇非王防云当作额又与姊之姊阙中一笔当由钩摹之失又乖别从顾释黄伯思作乖反又俯仰亦从顾释施宿作纒绵按此二字草法俱不甚合亦钩摹小失苐俯仰义较长张溥释同因从之又唯当亦从顾释刘次庄作常非　夏日帖奈何中一拂王防云当是重奈何字张溥同　思恋帖奉见从顾从义释或作具非又信还从张溥释顾以信为作误又帖末白字从施宿释　天宝帖乏从顾从义释一作令非又政当亦从顾释刘次庄作常非又恶亦从顾释王防云上画钩摹失　呉兴帖经感从顾从义释经王防云当作纒玩字体经字甚明似无可疑又五宜亦从顾释五张溥作吾防説亦同当是钩摹脱误又呉与从顾释防云与草书兴字存考又未复亦从顾释一作未后非又故足亦从顾释张溥同防疑作云　肾气丸帖齐与剂通　汤酒帖汤酒从顾从义释王防以二字相混顾释亦臆决然不能定为何字而张溥以此标帖名似为可据又怅恨亦从顾释张作怏　益部帖取耳从张溥释王防同顾从义作了又信下叠字从顾释刘次庄但作求信次非又饧大佳以下防云当别是一帖顾张皆合为一存考




　　乾隆三十四年岁在己
　　丑春二月奉
　　敕校正宋淳化阁帖初
　　搨模勒上石
　　【谨案第六卷共四十八帖二百五十五行二千一百六十
　　八字】







　　钦定重刻淳化阁帖释文卷六
<史部,目录类,金石之属,钦定重刻淳化阁帖释文>
　　钦定四库全书
　　钦定重刻淳化阁帖释文卷七
　　晋人法帖
　　晋中书令琅琊王献之书【旧列卷十但标名今移改　旧三十二帖今从前卷归入八帖删一帖移三帖入无名氏书】
　　前告先以陈事意必是更有家信未知期説见徳逺书所致人耶何可足念耶
　　谨案右一帖草书五行三十字
　　一月廿九日告仲宗奉世诸儿祸变无常
　　谨案右一帖行书二行十六字
　　黄门陨背哀痛摧剥不自胜任奈何奈何及书感塞父姑告
　　谨案右一帖行草三行二十三字
　　令外甥知问郗新妇更笃忧虑深
　　谨案右一帖草书二行十三字
　　承冠军故尔不觉转胜灸无所觉忧驰深汝燋悚可言
　　谨案右一帖草书三行二十一字
　　可必不耳企迟此大都如常秀顺至慰意顺心痛委顿燋劳
　　谨案右一帖行草三行二十三字
　　诸舍不能集防深哽塞仰料静婢自常不和知从事甚简致此佳也
　　谨案右一帖行草四行二十六字
　　吾当托桓江州助汝吾此不辨得遣人船迎汝当具东改枋三四吾小可者当自力无湖迎汝故可得五六十人小枋诸谢当有二便是见今当语之大理尽此信还具白胛痛可堪而以作书殆欲不可识
　　谨案右一帖草书十行七十八字
　　疾不退潜处当日深岂可以常理待之此岂常急急不审食复何如肌色可可所堪转胜复以此慰驰竦耳
　　谨案右一帖草书五行四十一字
　　消息亦不可不恒精比经心向秋冷疾下亦应防也献之下断来恒患湿头痛复小尔耳
　　谨案右一帖草书五行三十四字
　　省前书故有集聚意当能果不足下小大佳不闻官前逼遣足下甚急想以相体恕耳足下兄子以至广州耶当有得集理不念悬心也耳
　　谨案右一帖草书八行五十三字
　　近与鐡石共书令致之想久达不得君问以复经月悬情岂可言顷更寒不适颇有时气君顷各可耳迟防问仆大都小佳然疾根聚在右髀脚重痛不得转动左脚又肿疾候极是不佳幸食眠意事为复可可冀非藏病耳
　　谨案右一帖草书十一行八十五字
　　知铁石前往快作乐诸君善处世达于当年不复过此仆端坐将百日为尸居解日耳不知那得一防懐何其相思之深临书意塞
　　谨案右一帖草书六行五十字
　　忽动小行多昼夜十三四起所去多又风不差脚更肿转欲书疏自不可已唯絶叹于人理耳二妹复平平昨来山下差静岐当还委曲前书具想胜常也诸人悉何如承冠军定入计今向达都汝奉见欣庆但恐停日不多耳
　　谨案右一帖草书十三行八十六字
　　庆等已至也鹅差不甚悬心直道寻去奴定西诸分张可言
　　谨案右一帖草书四行二十三字
　　新妇服地黄汤来似减眠食尚未佳忧悬不去心君等前所论事想必及谢生未还闻尓进退不可解吾当书问也
　　谨案右一帖行草六行四十四字
　　鸭头丸故不佳明当必集当与君相见
　　谨案右一帖行草二行十五字
　　不审阿姨所患得差否极令悬恻想东阳诸妹当复平安不审顷者情事渐差耶彼郡今载甚不能佳不知早晚至当遂至郡深想望
　　谨案右一帖行草七行五十一字
　　豹奴此月唯省一书亦不足慰懐深悉足下情素耳
　　谨案右一帖草书三行二十字
　　鄱阳书停诸舍便有月未具防骑书知情至草草未发遣奉去月问承妇等复不能差深忧虑耳
　　谨案右一帖行草五行三十七字
　　献之白不审疾得损未极忧及更能出入未前书云至于防情防疾苦疗得所深喜慰想必为问敬和晚际似差耶诸舍也能向诸弟各也
　　谨案右一帖草书五行五十三字
　　献之白极热敬惟府君此月内得书来时几得问希此消息极闷闷军中复何如患脓不能溃意甚无頼君有好药必时复与府中多少极济事耶
　　谨案右一帖行草八行五十六字
　　服油得力更能停噉麪只五六日停也不至絶艰辛也足下明当必果想即日如何深想忆
　　谨案右一帖草书四行三十五字
　　近奉阿姑告知平安极慰人意献之遂不堪暑气力恒惙恐是恶风大都将息近似小却
　　谨案右一帖行草五行三十四字
　　白承舍内分违近豫遂就难以喻痛济理献之白
　　谨案右一帖行书三行十九字
　　复面悲积蕃首以不佳耿耿仆近动防委顿虽转折犹惙然发止尚以未定日冀以言居力还不复具
　　谨案右一帖草书五行三十九字
　　还此今有书何以至不知诸舍故多患念劳以今差也得领军书故苦风丹杨书常疾动耿耿亦云得鄱阳近书为慰丹杨疾苦不果来甚怅恨
　　谨案右一帖草书六行五十五字
　　得西问不寇复云何令人邑邑具示
　　谨案右一帖草书二行十四字
　　献之言月终伏惟哀伤不可任不审尊体诸患复何如悚息谨言疏不备献之言
　　谨案右一帖行书四行三十一字
　　东家尚未欲下李参军无政日有此议能自来此方寸无使闻上极不妙之事献之顿首
　　谨案右一帖行草五行三十四字
　　八月十九日具防操之献之再拜昨日诸愿悉达奉奉告慰驰心极冷不审尊体复何如操之创故不差常恶乏故尔愦愦献之昨来复下如欲作防殊乏极服石脂丸冀得力谨白不具操之等再拜
　　谨案右一帖草书十行七十六字
　　献之白不审尊体复何如昨夜眠多少愿尽寛喻理忧驰可复言若得消息者献之
　　谨案右一帖行草四行三十二字
　　防等承更恶不审顷痊复不必湏防时终得力耶此药甚佳想姊举体不能行履服遂差安西且无恙府君属有和稀久滞行路同人絶得此心故当擕其长防诣汝上下知彼骆驿有书示不足以慰吾意耶冬间必欲至足下所居承使君明练不谓渐有胜也君数集聚然其大都可耳吾止于月半间耶
　　谨案右一帖行草十五行一百十六字
　　鄱阳归乡承修东转有理吾贤毕欲事必俟胜欢慰于懐耶吾终权宜至承今年饥馑仰惟年支都乏絶不谓乖又至于此耶吾脚尚未差极忧也
　　谨案右一帖行草八行五十六字
</div>
    <div class="pagination">
<a href="钦定重刻淳化阁帖释文_page9.html">上一页</a><span>...</span><a href="钦定重刻淳化阁帖释文_page5.html">5</a><a href="钦定重刻淳化阁帖释文_page6.html">6</a><a href="钦定重刻淳化阁帖释文_page7.html">7</a><a href="钦定重刻淳化阁帖释文_page8.html">8</a><a href="钦定重刻淳化阁帖释文_page9.html">9</a><span class="current-page">10</span><a href="钦定重刻淳化阁帖释文_page11.html">11</a><a href="钦定重刻淳化阁帖释文_page12.html">12</a><a href="钦定重刻淳化阁帖释文_page13.html">13</a><a href="钦定重刻淳化阁帖释文_page14.html">14</a><a href="钦定重刻淳化阁帖释文_page15.html">15</a><span>...</span><a href="钦定重刻淳化阁帖释文_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
