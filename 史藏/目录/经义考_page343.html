<!DOCTYPE html>
<html>
<head>
    <meta charset="UTF-8">
    <title>经义考 - 第 343 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 343 页/共 381 页</h1>
    <div class="content">　　一卷
　　存
　　亡名氏太释文
　　一卷
　　未见
　　测
　　一卷
　　佚
　　太事类
　　一卷
　　佚











　　经义考卷二百六十九
　　钦定四库全书
　　经义考卷二百七十
　　翰林院检讨朱彞尊撰
　　拟经【三】
　　杨氏【泉】太经
　　七録十四卷
　　佚
　　梁元帝曰桓谭有新论华谭又有新论扬雄有太经杨泉又有太经或曰桓谭有新论何处复有华谭扬子但有太经何处复有太经也皆由不学使之然矣
　　胡应麟曰太经十四卷晋杨泉撰郑氏通志略作太无经字今马氏意林所抄第存百余言马氏注云望国杨泉字德渊而不言何时人郑艺文略隋经籍志俱云晋人惟旧唐书作唐人然唐人讳渊泉乃字德渊其为晋人无疑旧唐书字误也
　　按有金楼子之言泉非唐人可不置辨
　　王氏【长文】通经
　　四卷
　　佚
　　晋书王长文字德叡广汉郪人也少以才学知名而放荡不覊州郡辟命皆不就州辟别驾乃微服窃出举州莫知所之后于成都市中蹲踞齧胡饼刺史知其不屈礼遣之闭门自守不交人事著书四卷名曰通经有文言卦象可用卜筮时人比之扬雄太同郡马秀曰扬雄作太惟桓谭以为必传后世晚遭陆绩道遂明长文通经未遭陆绩君山耳成都王颖引为江源令梁王彤为丞相引为从事中郎
　　关氏【朗】洞极经
　　宋志五卷
　　未见
　　朗序曰业儒蓄书积数世矣自六代祖渊防鼎国之乱徙家于汾河所藏之书散逸几尽其秘而存者惟洞极眞经而已六世祖尝谓家人曰洞极眞经圣人之书也吾后数世当有贤者生如得其用功不下于稷契傥不时偶其顔渊之流乎是经之蕴当可明也朗幸生其族得闻遗言于祖父敢不勉勉以发扬先祖之意乎因伏读累年思以传次然而性防识泥不能洞达闻崆峒山有秫先生者世之异人也故徃师焉至之几岁孜孜焉未尝敢废弟子之礼一日斋戒盥沐发卷以请蕴先生乃掩卷而叹曰此天地之枢机圣贤之壸奥也濳而不传也久矣子孰从而得之朗具以先祖之言告先生因为朗着翼以明其大端作则以指诸人事于是洞极之义焕然可详朗既得而归有顷闻先生已飞升矣呜呼圣人之言将假先生而视诸人邪将不可使下民知之耶不然何先生之传而不防矣朗以谓天以先生而啓之而不可以先生尽之使尽之者其非朗乎因以先生之翼则附于经又编其遗言为洞极论凡十一篇复作传以释其蕴为图以序其篇庻乎来者知洞极之道焉太和末年正月
　　郑寅曰关朗洞极取扬氏之而杀其一画焉胡一桂曰洞极经莫知作者而元魏关朗子明之所传次也虽无预于易然序本论述圣人本河图以画卦朱子啓防之所援证其为极也又起于洛书之数以北方一为生之一西南二为育之一东方三为资之一而极有一画矣又以东南四为生之二中央五为育之二西北六为资之二而极有二画矣又以西方七为生之三东北八为育之三南方九为资之三而极有三画矣毎一极演而为九三九二十七而极终亦犹近世蔡氏皇极内篇演洛书之数至于九九八十一也
　　雷思齐曰杨次公自着洞极经托名于关子明按洞极之书隋唐志不载宋艺文志有之度亦伪撰凡二十七象曰生曰萌曰息曰曰茂曰止曰安曰燠曰实言乎天也曰资曰用曰达曰兴曰紊曰悖曰静曰平曰序言乎人也曰育曰和曰塞曰作曰焕曰几曰抑曰防曰通言乎地也
　　卫氏【元嵩】元包
　　唐志十卷
　　存
　　李江序曰包之为书也广大含三才悉备言乎天道有日月焉有雷雨焉言乎地道有山泽焉有水火焉言乎人道有君臣焉有父子焉理国理家为政之尤者昔文质更变篇题各异夏曰连山殷曰归藏周曰周易而唐谓之元包其实一也包者藏也言善恶是非吉凶得失皆藏乎其书也观乎囊括万有笼罩八纮执陶铸之键啓乾坤之扄孕覆育载通幽洞防穷天人之秘研造化之精推兴亡之理察祸福之萌与鬼神齐奥将日月并明谓六五经而四三易虽太莫与之京然文字奇诡音义谲怪纷而不释隐而不明者得非遭于离乱与易曰作易者其有忧患乎盖所谓忧乱世而患小人也故其辞危卫先生近之矣秘书少监武功苏源明洗心澄思为之修传解纷以释之索隐以明之帝王之道昭然着见有以见理乱之兆有以见成败之端江考于训诂耽于讲习辄演义庻传于学者焉
　　释道宣曰卫元嵩本河东人远祖从宦遂家于蜀梁末为僧佯狂浪荡周氏平蜀因尔入关天和二年尝上书
　　杨楫序曰大观庚寅夏六月予被命来宰兹邑官之三日防谒卫先生祠顾瞻庙貎览古石刻先生实髙士也既而邑之前进士张升景初携元包见遗曰是经先生所作也自后周歴隋唐迄今五百余载世莫得闻顷因杨公元素内翰传秘阁本俾镂版以贻诸同志然妙用所寄奇字居多大率类扬雄准易非深于道者有不能知予观斯文窃谓易之兴也伏羲画卦文王重爻孔子作翼更三圣人而后备故曰加我数年五十以学易可以无大过矣包之为书其学易之至者与辞简义奥殆未可以象数尽也唐苏源明李江为之传注作经之意思过半矣非先生之独知不能造易之妙非苏李之絶学不能探元包之旨茍非其人道不虚行岂谓是耶先生名元嵩益州成都人少不事家产濳心至道明隂阳厯算时人鲜知之献策后周赐爵持节蜀郡公武帝尊礼不敢臣之茔域在县廨东偏邑人崇奉至今不絶先生有传在北史恐读是经者未知其出处之大致故为之序张洸跋曰右元包经旧有序云尔景初即洸之先君子也家藏此书常以贻好事者然字古理奥而难通好之者鲜洸来宰临卭得同年张公文饶所为疏义及邑士韦汉卿挍正旧本随卦附释音于下因并镂板合为一编庻几观者得其门而入焉则好之矣崇文总目元嵩唐人撰武功苏源明传赵郡李江注包以坤为首因八纯之宫以生变极于六十四自系其辞言外卦体不列爻位以谓易首干尚文包首坤尚质夏连山商归藏周易唐包其实一也虽欲驰骋而放言趋理近止易家之区鄙云
　　晁公武曰元包以坤为首因八卦世变为六十四卦之次又着运蓍説源二篇綂言卦体不列爻位自云周易元包一也
　　张行成曰卫先生元包其法合于火珠林火珠林之用祖于京房
　　陈振孙曰其书以八卦为八篇首而一世至归魂各附其下先坤次干兑艮离坎巽震坤曰太隂干曰太阳余六子有孟仲少之目毎卦之下各为数语意僻怪文险涩不可深晓也
　　胡一桂曰元包祖京房易传八宫卦以坤宫八卦为元包太隂卷一干宫八卦为元包太阳卷二次兑宫八卦为少隂次艮宫八卦为少阳次离宫八卦为中隂次坎宫八卦为中阳次巽宫八卦为孟隂次震宫八卦为孟阳运蓍第九説源第十凡十卷唐苏源明传李江注
　　王世贞曰元包一书杨元素由秘阁传本镂行而张升以授杨楫者也予疑此即元素撰或张升撰而托者也经与传注若出一人手
　　詹景鳯曰元包虽本火珠林实商易之意元即归之反下者包即藏也游魂归魂盖即夫子游魂之言稍变以代消息两字耳
　　张氏【行成】元包数总义
　　二卷
　　存
　　行成自序曰扬子云太其法本于易纬卦气图卫先生元包其法合于火珠林皆革其诬俗而归诸雅正者也伏羲始作八卦因而重之为六十四是名先天陈希夷所传先天图是也其数有二圆图者天也自一隂一阳各六变为三十二隂三十二阳者运行数也方图者地也八卦纵横上下一卦为主各变七卦者生物数也卦气图以六十卦为主一爻当一防所谓乾坤之防三百六十当期之日其于系辞则序卦之义也主于运行之用者天而地之数故为天地之大数也火珠林以八卦为主四隂对四阳所谓天地定位山泽通气雷风相薄水火不相射其于系辞则説卦之义也主于生物之用者地而物之数故为人物之小数也卦气图之用出于孟喜章句火珠林之用祖于京房易末流之杂乱于星官厯翁其事失之诬其辞失之俗故二君以其法为书而归之雅正也太日始于寅义祖连山元包卦首于坤义祖归藏由是三易世皆有书矣唐苏源明作元包传李江为之注徒言其理未达其数夫天下之象生于数而数生于理未形之初因理而有数因数而有象既形之后因象以推数因数以推理论理而遗数譬如作乐而弃音律造器而舍规矩虽师旷之聪工倕之巧安能无失哉仆本为康节之学患其难明乃徧求古之言易者而防通之因识元包之旨不敢自私辄具述之以示同好
　　王应麟曰乾道中张行成以苏源明李江于元包徒言其理未达其数着元包数总义二卷
　　张氏【志和】太易
　　唐志十五卷
　　佚
　　唐书张志和着太易十五篇其卦三百六十五
　　司马氏【光】濳虚
　　通考一卷
　　佚
　　光自题曰以准易虚以拟且覆瓿而况虚乎其弃必矣然子云曰后世复有扬子云必知吾于子云虽未能知固好之矣安知后世复有司马君实乎
　　晁公武曰皇朝司马光君实撰光拟太撰此书以五行为本五行相乘为二十五两之得五十首有气体性名行变解七图然其辞有阙者盖未成也其手写艸稾一通今在子建侄房
　　朱子曰范仲彪炳文家多藏司马文正公遗墨尝示予濳虚别本则其所阙之文甚多问之云温公晚着此书未竟而薨故所传止此尝以手稾属晁景迂补之而晁谢不敢也近见泉州所刻乃无一字之阙始复惊疑然读至数行乃释然曰此赝本也
　　陆游曰学者必通易乃能以其余绪通既通矣又以其余及虚非可以一旦骤得也
　　陈淳曰濳虚本为拟而作也之数九而虚之数十九者取三才相乘之数而十者取五行生成之数也温公之自序曰万物皆祖于虚生于气气以成体体以受性性以辨名名以立行行以俟命故其为书也有气体性名行命之别其意盖曰万物之始未有萌兆之谓虚此即一元之未形所以表是而出之以为物之祖以拟之所以为而命其书曰虚自天一生水于北而地六成之地二生火于南而天七成之天三生木于东而地八成之地四生金于西而天九成之天五生土于中而地十成之于是乎五行之气流行乎天地之闲故虚于水之一则命之曰原而六则命之曰委火之二则命之曰荧而七则命之曰焱木之三则命之曰本而八则命之曰末金之四则命之曰卝而九则命之曰刄土之五则命之曰基而十则命之曰冢自有是五行之气也而后生万物而为之体故虚以是一原二荧三本四卝五基与夫六委七焱八末九刃十冢者随其序迭分左右而偶之自上一次二而下至于十等为五十五体以应王公岳牧率侯卿大夫士庶人之象而周五行生成五十有五之数自夫物之有是体也而后性具于中随其体而有纯駮之不齐故虚于五生数偶五生数曰水火木金土而为生纯之性五于五成数偶五成数亦曰水火木金土而为成纯之性五十纯之外其次降一则自二至六偶五生数自七至一偶五成数皆曰火木金土水又其次降二则自三至七偶五生数自八至二偶五成数皆曰木金土水火又其次降三则自四至八偶五生数自九至三偶五成数皆曰金土水火木又其次降四则自五至九偶五生数自十至四偶五成数皆曰土水火木金合四降有四十是为生成之错最后于五生数偶五生数复得水火木金土之序是为五配之性以合五十有五体而性备矣自夫物之有是性也而后为之名以别之故虚于一与一偶则名之曰元以为物之始而中于齐终于余元裒齐散余五者形之运也自是而次柔刚雍昧昭则性之分也容言虑聆觌则动之官也繇懠得罹耽则情之訹也歬却庸妥蠢则事之变也讱宜忱喆戞则徳之涂也特偶昵续考则家之纲也范徒丑林则国之纪也禋准资宾则政之务也斆乂绩育声则功之具也兴痡泯造隆则业之着也凡五十五名秩然有序于是乎又为之行以文之凡五十五行行下有辞以述行之意自初至上凡七变变下有解以释变之义于是乎又为蓍法以占之以五行相乘五其五为二十五又以三才乘之三其二十五为七十五筞虚其五而用七十揲之以十而观其余以断吉凶元齐余三行无变皆不占其他五十二行初上亦不占而惟占其中之五变然后以俟命焉气体性名行命备而书以全虽若别为一家而大槩与相准虚之二数之相偶则以拟之四位之迭画虚之五十五行则以拟之八十一首虚之七变则以拟之九赞虚之七解则以拟之九测虚之虚五则以拟之虚三虚之揲十则以拟之揲三以冬至之气始于中而虚则以冬至之气始于元有七百二十九赞以当期三百六十四日有半而又有踦赢之赞二虚则有三百六十四变以当期三百六十四日而又有元齐余不变之行三以后世有子云者必好虚亦以后世有君实者必好虚一一模仿要之俱不足以有补于易是亦工于其数而道则未也夫性者人所禀于天以生之理盖生生之所以为主而非气形而下者今其言曰体以受性又曰形然后性则性在于气形之后矣性之本体纯粹至善万物一原而非有不齐之品也今其言以柔刚雍昧昭为性之分则是止论气之禀而非性之谓矣其学已不识大本而其他又多为艰奥之辞以文浅近之理而所谓虚者即不能免乎老氏之归于圣贤之心传大义要旨亦将何所发明哉胡不移是心以讲明羲文周孔之易上以发前蕴中以洗吾心而下以开后学胡为亦区区空自苦而复效雄之赘也
　　陈振孙曰言万物者皆祖于虚以准易虚以准林希逸曰濳虚未必出于温公其辞亦可观视太则迥异矣太犹有古意濳虚只是后世文字熊朋来曰濳虚之言曰万物皆祖于虚虚生于气气以成体体以受性性以辨名名以立行行以俟命故濳虚有气图其次体图又其次性图又其次名图又其次行图又其次命图其目凡六而张氏或言八图者行图中有变图解图也濳虚主河图所谓原委即天一地六之水所谓荧焱即地二天七之火所谓本末即天三地八之木所谓卝刃即地四天九之金所谓基冢即天五地十之土一与六合一得五成六二与七合二得五成七三与八合三得五成八四与九合四得五成九五与十合五得五成十皆禀中宫戊巳之功此濳虚五十五行所以齐行独居中也濳虚之画即如今人布算之筹濳虚之行即如周易之卦行有七变即如卦有六爻变有解辞即如爻有小象然周易以八乘八则为六十四卦濳虚以十乘十宜为百行而止五十五行兹所以为濳虚也五十五者天地自然之数以气图观之原一荧二本三卝四基五委六焱七末八刃九冢十凑合成五十五数以体图观之一元之下从左体逆推二等止于二三等止于三四等止于四五等止于五六等止于六七等止于七八等止于八九等止于九十等止于十亦自然为五十五数是性图先列十纯十纯既浃其次降一其次降二其次降三其次降四至五配而性备始于纯终于配尤足以见五十五数自然之妙至于名图所以具五十五行之名行图所以见五十五者之行命图所以着夫吉凶臧否平之五变五十五行之中毎行七变元余齐三行不占则五十二行该三百六十四变元当一变余则奇分是为三百六十五变有奇上应周天三百六十五度四分度之一可以歩天轨可以协岁纪此则濳虚之大槩也然而图不尽意学者但观图上之言而未尝布蓍执防以试其周流变动之处则不过曰濳虚者虚其半而已是岂足以知濳虚哉　又曰周易之蓍五十虚一而用四十九濳虚之蓍七十五虚五而用七十周易以四揲之濳虚以十揲其名而以七揲其变周易揲蓍平分之后先取右一蓍卦于左手之左右皆揲十有八变而成卦濳虚揲蓍平分之后取左一蓍挂于右初揲左则虚右次揲右则虚左此亦虚半之意至于定名之余敛蓍复揲取隂取阳此又于虚半之中两开其端故其法曰五行相乘得二十五又以三才乘之得七十五言蓍数所由定也
　　呉师道后序曰某少好占筮等书尝购得司马公濳虚附以张敦实发微诸论者不知何人所刻其书完具无缺意为善本也又得里中孙氏写本盖提刑公宪文故物纸背有梁克家为福建安抚使韩彦直知泉州时手书名当时徃来书札也于是百五六十年矣特爱之甚见其文阙因以前本令学子补书之后数年读朱子跋张氏濳虚图记所得范炳文别本首末乃知完本为赝书赧然流汗愧前日之轻率而增加猥杂不可削除以为大恨因与许君益之言之君遂出藏本亦阙文者归以参挍用朱子法非其旧者悉以朱圈别之仍前録跋语于卷后以识愚之愧恨又以示儿辈俾之广见闻愼取予而毋蹈予之失也按朱子所记行变解之数此本亦不合未有所考特命图之后跋语之前一条凡例二十六字记占四十三字注六字所谓命图之关纽占法之变者此独有之而许君本亦阙则此岂范君所传之旧与因抄二条示许君而并记其説于此
　　季本曰濳虚揲法亦犹太之强排太之揲既违大衍之义而虚又蹈之
　　胡应麟曰濳虚司马公属草未成后人赝补行世见朱紫阳语録黄东发日抄世以数学无辨其是非者詹景鳯曰洞极旨似传易濳虚则法太
　　按濳虚五十五行曰元曰裒曰柔曰刚曰雍曰昧曰昭曰容曰言曰虑曰聆曰觌曰繇曰懠曰得曰罹曰耽曰歬曰却曰庸曰妥曰蠢曰讱曰宜曰忱曰喆曰戞曰特曰偶曰昵曰续曰考曰范曰徒曰丑曰曰林曰禋曰准曰资曰宾曰曰斆曰乂曰绩曰育曰声曰兴曰痡曰泯曰造曰隆曰散曰余曰齐
　　张氏【敦实】濳虚发微论
　　十篇
　　存
　　呉师道曰张敦实徽婺源人其乡有刋本濳虚完书又闻昭武有艮斋谢氏所注释未见
　　范钦曰敦实官左朝奉郎监察御史
　　谢氏【谔】濳虚注释
　　佚
　　张氏【汉】辨虚
　　一卷
　　佚
　　楼钥曰张德深汉邃于易着辨虚一编兼综易二书易曰卦曰首虚曰名卦有爻首有赞名有变二体四位十等之象八物五行生成之数干中元之所以始一三五之所以虚与夫揲法占法皆若异而实同又辨气体性名行命与蓍虚之法无余蕴辨名之末谓齐处大中之内斟酌造化其斗之任乎发微论乃曰处大中之内在天其北极之任乎轻改一言失其旨矣土分王于四季齐亦土也居中而斟酌造化故喻以北斗之任非谓若极之居其所也德深读书躬耕躭嗜古学天文地理无不该贯此特其一耳
　　张氏【行成】濳虚衍义
　　十六卷
　　未见
　　林氏【希逸】濳虗精语
　　一卷
　　存
　　希逸序曰太起九数濳虚起五数自是天地间不可泯者先师尝云易则正穴此支龙也辞之有古今又不可不精别之张炳文以为果温公所作前后本有阙有全续添者为伪文公言之详矣初本已有肤浅无味者况续增者乎今以其语之工者摘而録之
　　呉氏【霞举】濳虚图説
　　一卷
　　佚
　　朱氏【徳润】濳虚易説
　　一篇
</div>
    <div class="pagination">
<a href="经义考_page342.html">上一页</a><span>...</span><a href="经义考_page338.html">338</a><a href="经义考_page339.html">339</a><a href="经义考_page340.html">340</a><a href="经义考_page341.html">341</a><a href="经义考_page342.html">342</a><span class="current-page">343</span><a href="经义考_page344.html">344</a><a href="经义考_page345.html">345</a><a href="经义考_page346.html">346</a><a href="经义考_page347.html">347</a><a href="经义考_page348.html">348</a><span>...</span><a href="经义考_page344.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
