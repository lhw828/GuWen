<!DOCTYPE html>
<html>
<head>
    <meta charset="UTF-8">
    <title>经义考 - 第 168 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 168 页/共 381 页</h1>
    <div class="content">　　未见
　　杨氏【道宾】射礼仪节
　　一卷
　　未见
　　缪泳曰晋江杨侍郎官国子司业着有射礼仪节而江夏郭文毅加以考证成书
　　刘贤序曰国学故有高皇帝钦定射仪出于草创之世百战之余士无不争先命中者礼取其足以销雄心抑劲气而止以故节目疎濶其后泾野吕氏更定之承平之时道在润色意在会通其典故绸缪其文章是故制详而教备盖钦定之仪有射而后有仪义主忠质考定之仪有仪而又增饰之虽曰适中然以文胜矣此温陵杨荆岩先生射礼仪节之所由纂也夫礼苟繁而使人病于难行非所以为礼先生其穆然有从先进之思乎江夏郭君博物君子也既以此书教习多士而又为之考射法射器射职以至位次声诗绘图附说一凖诸古以广先王造士之意用寿诸梓两先生之思挽世道于古初者实倪于此孔子曰吾观于乡而知王道之易易也读仪礼一编两先生之所以佐王道者岂其难哉
　　朱氏【缙】射礼集解
　　【阙】卷
　　存
　　缙序曰乡射礼文具在周公仪礼郑有注以释其义矣今复何为而有是集解耶盖仪礼古文昌黎尝苦其难读郑注简切后学罔晰其精微况元圣之言至理攸寓穷之而愈无穷味之而益有味乎世儒着有射礼纂要直指节要等书撰次虽为详明而今之演习古射者多虑漫无依据艰于效慕此集解所以不容不作也是故祖述仪礼叅考羣籍要殊于同会万于一先之以序事使各有所执也次之以考物使各有所知也然后设位以立周旋之准陈器以备礼乐之文仪节终始次第具述无非咀味古人糟粕而演绎之耳讵敢妄作聪明以乱典章之旧哉复乃召集诸生讲解明悉分以执事未几按礼画图举而行之则见其雍雍然肃肃然容止有仪进退有度甚矣礼能变化人之气质何如是之速也不足以徴德行之立乎兼之礼器古朴音乐鉴雅时来观者络绎依稀矍相堵墙何者殆原古礼废坠日久骇见修举于学宜其人皆争先而快覩之亦不足为异也已矣事竣举人李生良能贡士张生师防暨李生九叙刘生玉光偕通学诸生力请备记以风来学辞终弗获窃惟宣父言夏商之礼尚慨宋之无徴晦庵撰楚辞之注尤多阙疑之未订顾愚管窥蠡测之见曷敢售以贻名家宗工之笑与虽然敦行古礼以正士习实典文教者之责任也义亦不得逊避乃敢忘其芜陋庸书以为序云时嘉靖戊戌秋八月
　　李延昰曰缙零陵举人署郏县儒学教谕
　　林氏【文奎】射礼图注易览
　　一卷
　　未见
　　呉氏【霞】射礼辑说
　　未见
　　闽书呉霞字汝华海澄人
　　姚氏【坤】射礼直指
　　一卷
　　未见
　　刘氏【敞】公食大夫义
　　一卷
　　存
　　方氏【回】觐礼辨
　　一篇
　　存
　　经义考卷一百三十五
　　钦定四库全书
　　经义考卷一百三十六
　　翰林院检讨朱彞尊撰
　　仪礼【七】
　　戴氏【德】丧服变除
　　旧唐志一卷【通志略同】
　　佚
　　马氏【融】丧服经传注
　　隋志一卷
　　佚
　　郑氏【】丧服谱注
　　隋志一卷
　　佚
　　丧服经传注
　　隋志一卷
　　佚
　　刘氏【表】后定丧服【隋志作丧礼】
　　隋志一卷
　　佚
　　按杜佑通典引刘表后定丧服文云父亡在祖后则不得为祖母三年以为妇人之服不可逾夫孙为祖服周父亡之后为祖母不得逾祖也又云既除丧有来吊者以缟冠深衣于墓受之毕事反吉又云君来吊臣主人待君到脱头绖贯左臂去杖出门迎门外再拜乃厌还先入门东壁向君让君于前听进即堂先哭乃止于庐外伏哭当先君止君起致辞子对而不言稽颡以答之
　　蒋氏【琬】丧服要记
　　隋志一卷
　　佚
　　蜀志蒋琬字公琰零陵湘鄊人为尚书令迁大将军录尚书事封安阳亭侯延熙元年命开府明年就加为大司马卒谥曰恭
　　王氏【肃】丧服要记
　　隋志一卷
　　佚
　　按王氏丧服要记孔氏正义杜氏通典多引之其鲁哀公葬父一篇散见羣书今会粹为一可以补永嘉薛氏孔子集语所未及文曰鲁哀公祖葬其父孔子问曰寜设桂树乎哀公曰不也桂树者起于介子推子推晋之人也文公有内难出国之狄子推随其行割肉以续军粮后文公复国忽忘子推子推奉唱而歌文公始悟当受爵子推奔介山抱木而烧死国人葬之恐其神魂贾于地故作桂树焉吾父生于宫殿死于枕席何用桂树为孔子问曰寜设三桃汤乎哀公曰不也桃者起于卫灵公有女乳母送新妇就夫家道闻夫死乳母欲将新妇返新妇曰女有三从今属于人死当卒哀因驾素车白马进到夫家治三桃汤以沭死者出东门北隅礼三终使死者不恨吾父无所恨何用三桃汤为孔子问曰寜设五谷囊乎哀公曰不也五谷囊者起伯夷叔齐让国不食周粟而饿于首阳之山恐魂之饥故作五谷囊吾父食味含哺而死何用此为孔子问曰寜设菰庐乎哀公曰不也菰庐起太伯太伯出奔闻古公崩还赴丧故作菰庐以障其尸吾父无太伯之罪何用此为孔子问曰寜设桐人乎哀公曰不也桐人起于齐人虞卿遇恶继母不得养父死不能葬知有过故作桐人吾父生得供养何用桐人为孔子问曰寜设魂衣乎哀公曰不也魂衣起苑荆于山之下道逢寒死友哀往迎其尸悯神之寒故作魂衣吾父生服锦绣死于衣被何用魂衣为郦善长谓孔子非璠璵送葬安用桂树为礼乎王肃此证近于诬矣
　　丧服经传注
　　隋志一卷
　　佚
　　射氏【慈】丧服变除图
　　七录五卷
　　佚
　　陆德明曰慈字孝宗彭城人呉中书侍郎
　　隋书慈呉齐王传
　　丧服天子诸侯图
　　旧唐志二卷
　　佚
　　杜氏【预】丧服要集
　　隋志二卷
　　佚
　　袁氏【凖】丧服经传注
　　隋志一卷
　　佚
　　卫氏【瓘】丧服仪
　　隋志一卷
　　佚
　　刘氏【逵】丧服要记
　　七录二卷
　　佚
　　隋书逵晋侍中
　　崔氏【游】丧服图
　　旧唐志一卷
　　佚
　　晋书崔游字子相上党人魏末察孝廉泰始初拜郎中年七十余犹敦学不倦撰丧服图行于世
　　贺氏【循】丧服要纪
　　七录六卷【隋志旧唐志十卷】
　　佚
　　丧服谱
　　隋志一卷
　　佚
　　孔氏【伦】集注丧服经传
　　隋志一卷
　　佚
　　陆德明曰集众家注
　　蔡氏【谟】丧服谱
　　隋志一卷【旧唐志同】
　　佚
　　环氏【济】丧服要略
　　隋志一卷
　　佚
　　孔氏【衍】凶礼
</div>
    <div class="pagination">
<a href="经义考_page167.html">上一页</a><span>...</span><a href="经义考_page163.html">163</a><a href="经义考_page164.html">164</a><a href="经义考_page165.html">165</a><a href="经义考_page166.html">166</a><a href="经义考_page167.html">167</a><span class="current-page">168</span><a href="经义考_page169.html">169</a><a href="经义考_page170.html">170</a><a href="经义考_page171.html">171</a><a href="经义考_page172.html">172</a><a href="经义考_page173.html">173</a><span>...</span><a href="经义考_page169.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
