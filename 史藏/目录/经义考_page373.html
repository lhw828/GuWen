<!DOCTYPE html>
<html>
 <head>
  <meta charset="utf-8"/>
  <title>
   经义考 - 第 373 页/共 381 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   经义考 - 第 373 页/共 381 页
  </h1>
  <div class="content">
   赵防书史曰欲学者当以石经为祖
　　黄溍曰汉石经自北齐徙邺隋复徙长安至唐初已不啻亡其什九而拓本犹存开元御府由开元迄今六百年石之仅存者不可知拓本之可见者如是而已未知后六百年其存几何好古博雅之士所当珍防以谨其传也
　　陶宗仪书史防要曰堂谿典官五官中郎将马日防赵防官谏议大夫刘张驯韩说官议郎张文苏陵傅桢杨赐孙表官郎中单飏官太史令左立官博士并熹平中奉诏正定诸经者
　　杨愼曰蔡邕石经赵殿撰家有遗字三卷
　　于愼行笔麈曰洛阳石经晋末未尝损失至元魏冯熙常伯夫相继为洛州刺史取之以建浮屠精舍大致頽落间有存者委于榛莽其后侍中崔光请遣官守视补其残阙竟不能行而古迹泯矣视焚书之惨轻重不同其为吾道之厄一也
　　赵崡石墨镌华曰汉灵帝光和六年刻石五经文于太学讲堂此石经初刻也蔡邕以熹平四年与五官中郎将堂谿典议郎张驯韩说太史令单飏求正定六经文字帝许之邕乃书丹刻石立于太学门外此石经再刻也
　　按汉熹平刻石光和立石先后总属中郎所书非再刻也
　　顾炎武金石文字记曰予两见此本一于邹平张氏一于京师孙氏尚书盘庚篇三十余字论语为政篇七十余字尧曰篇三十余字以视洪氏释所存不过什之一而已按石经汉魏皆尝立之熹平之立石见于后汉书灵帝纪蔡邕传张驯传儒林传宦者传正始之立石见于晋书卫恒传而水经注则曰汉碑五经立于太学讲堂前悉在东侧碑上悉刻蔡邕等名魏正始中又立古篆三字石经魏初传古文出邯郸淳石经古文转失淳法树之于堂西石四十八枚广三十丈雒阳伽蓝记则曰堂前有三种字石经二十五碑表里刻之写春秋尚书二部作篆科斗三种字汉右中郎将蔡邕笔之遗迹也犹有十八碑余皆残毁复有石碑四十八枚亦表里书写周易尚书公羊礼记四部又赞学碑一所并在堂前章懐太子引洛阳记则云讲堂长十丈广二丈堂前石经四部本碑凡四十六枚【少二枚】西行尚书周易公羊传十六碑存十二碑毁南行礼记十五碑悉崩坏东行论语三碑二碑毁礼记碑上有谏议大夫马日防议郎蔡邕名此皆当时亲见其石而记之者也合而考之其不同有四焉一曰汉五六七经之不同二曰魏石经三体一体之不同三曰堂西所立石为汉为魏之不同四曰后魏所存石诸经之不同后汉书本纪儒林宦者传皆云五经蔡邕张驯传则以为六经隋书经籍志又以为七经此言汉五六七经之不同也卫恒传言魏初传古文者出于邯郸淳至正始中立三字石经转失淳法因科斗之名更效其形水经注亦云三字石经在堂西而伽蓝记以为表里书隋书经籍志则谓之一字石经矣然则所谓效科斗之形而失淳法者安在耶此言魏石经三体一体之不同也伽蓝记二十五碑为三种字四十八碑表里书水经注谓汉经在堂东侧而四十八碑为魏经在堂西乃雒阳记不言东侧有碑而云堂前有四十六枚上有马日防蔡邕名又不言字之为三体一体无乃并水经之所谓魏者而指之为汉与此言堂西所立石为汉为魏之不同也伽蓝记云周易尚书公羊礼记四部雒阳记则多一论语而赵明诚金石録言其家所收又有诗仪礼苟非其传拓之本出于神以前则不应以宋人之所收而魏时犹未见也此言后魏所存石诸经之不同也凡此皆不可得而详矣若夫魏书江式传谓魏三字石经立于汉碑之西为邯郸淳书则不攷卫恒之言而失之者也孝静帝纪武定四年八月迁雒阳汉魏石经于邺北齐书文宣帝纪言有五十二枚视伽蓝记所列东二十五西四十八之数仅失二十一枚耳而隋书经籍志言河阳岸崩遂没于水得至邺者不盈大半则不考北齐之纪而失之者也周书宣帝纪大象元年二月辛卯诏徙邺城石经于雒阳隋书于刘焯传言开皇六年运洛阳石经至京师而经籍志则云自邺载入长安则自不考其列传而失之者也此皆其乖误之易见者也又晋书裴頠传曰转国子祭酒奏修国学刻石写经而水经注诸书无言晋石经者岂頠尝为之而未成耶今此之本据宋黄长睿东观余论云本在雒宫前御史台中年久摧散雒人好事者时时得之今张焘龙图家有十版张氏壻家有五六版王晋玉家有小块予皆得其拓本邵伯温闻见后録言近年雒阳张氏发地得石十数而董逌广川书跋记尚书存二百三十六字论语存三百五十七字今此石已不知其何所归而拓本之存于世者固往往而有也黄虞稷曰汉石经残碑见于洪氏释者尚书仅五百四十七字视孔安国本多十字少二十一字不同者五十五字论语载盍毛包周有无不同之说公羊亦有严顔异同而诗则鲁故所传非毛郑训故此足贵也
　　按汉立石经蔡邕所书本一字惟因范史儒林传云为古文篆三体书法以相参检树之学门而杨之洛阳伽蓝记北史刘芳传因之唐窦蒙宋郭忠恕苏望方匋欧阳棐董逌姚寛等均仍其误独张縯谓邕以三体参检其文而书丹于碑则定为其义为允载考卫恒及江式传郦道元水经注皆以一字为汉石经迨赵明诚金石録洪适释续辨之甚详足以徴信其载一字石经遗文后列堂谿典马日防等姓名使一字石经出于魏当更列正始中正字诸臣姓名亦何取仍列典日防等诸人于经文之后哉又史家体例以时代为前后隋经籍志列一字石经于前次魏文帝典论然后叙三字石经于后是一字为汉而三字属魏不待辞说始明其曰魏正始中又立一字石经相承以为七经正字葢雕本相沿偶譌三字为一尔今汉石经遗字犹有搨本存者余尝见宛平孙氏所藏虽经文无多而八分古雅定为汉无疑也又按元吴莱立夫汉一字石经歌云先圣去已久世传惟六籍后儒各专门穿凿多变易蔡邕在季汉章句攻指擿八分自为书刋定乃勒石古碑四十六兵火空余迹熹平歴正始洛土重求索卫侯师邯郸三体精笔画煌然立其西学者常啧啧史书竟差舛一字几不觌立夫之见亦以一字为汉三字属魏故节録之














　　经义考卷二百八十七
　　钦定四库全书
　　经义考卷二百八十八
　　翰林院检讨朱尊撰
　　刋石【二】
　　魏三字石经
　　隋志三字石经尚书九卷【七録十三卷】又三字石经尚书五卷　唐志三字石经尚书古篆三卷　隋志三字石经春秋三卷【七録十二卷】唐志三字石经左传古篆十二卷
　　佚
　　郭颁魏晋世语曰黄初之后埽除太学之灰炭补旧石碑之缺坏
　　晋书卫恒传汉武时鲁恭王坏孔子宅得尚书春秋论语孝经时人以不复知有古文谓之科斗书汉世秘藏希得见之魏初传古文者出于邯郸淳恒祖敬侯【觊】写淳尚书后以示淳而淳不别至正始中立三字石经转失淳法因科斗之名遂效其形
　　戴延之西征记曰国子堂前有刻碑南北行三十五版表里书春秋经尚书二部大篆科斗三种字碑长八尺今有十八版存余皆崩太学前石碑四十版亦表里书尚书周易公羊传礼记四部石质觕多崩败魏文典论六碑四存二败
　　隋志魏正始中立一字石经相承以为七经正字
　　按一字当属三字之譌
　　江式曰魏陈留邯郸淳特善仓雅许氏字指八体六书精究闲理以书教诸皇子又建三字石经于汉碑之西其文蔚炳三体复宣较之说文篆大同而古字少异
　　欧阳修集古録曰古文篆三体遗字凡八百二十有九
　　欧阳棐曰高绅为湖北转运使道中闻砧声清逺因得此本于其覆而已断裂矣遂载以归完理缀辑椟藏之碑以大厯十四年七月立
　　赵明诚曰石本旧藏高绅学士家集古録云绅死其子弟以石质钱于富人而富人家失火遂焚其石非也元祐间余侍亲官徐州时故郎中赵竦被防开吕梁洪挈此石随行已断裂用木为匣贮之竦尤珍惜亲友有求墨本者必手摹以遗之竦殁今遂不知所归
　　洪适续曰魏三体石经左传遗字古文三百七篆文二百十七书二百九十五有一字而三体不具者皇祐癸巳年洛阳苏望氏所刻苏君有言曰后汉熹平四年灵帝以经籍文字穿凿疑误后学诏诸儒讐定五经命蔡邕书古文篆三体镌石立于太学今石不存本亦罕见收者近于故相王文康家得左氏传榻本数纸其石断剥字多亡缺取其存者摹刻之凡八百一十九题曰石经遗字即小欧阳集古目中所有者庆厯中夏文庄公集古文四声韵所载石经数十字盖有此碑所无者而碑中古文亦有韵所不收者则沦落之余两家所得自不同耳石经见于范史帝纪及儒林宦者传皆曰五经蔡邕张驯传则曰六经惟儒林传云为古文篆三体书法郦氏水经注云汉立石经魏正始中又刻古文篆三字石经唐志有三字石经古篆两种曰尚书曰左传独隋志所书异同其目有一字石经七种三字石经三种既以七经为蔡邕书矣又云魏立一字石经乃其误也范蔚宗时三体石经与熹平所镌并列于学官故史笔误书其事后人袭其譌错或不见石刻无以考正赵氏虽以一字为中郎所书而未尝见三体者欧阳氏以三体为汉碑而未尝见一字者近世方勺作泊宅编载其弟匋所跋石经亦为范史隋志所惑指三体为汉字至公羊碑有马日防等名乃云魏世用其所正定之本因存其名可谓谬论夏氏所注古文旣以此碑为石经又有蔡邕石经亦非也释鉴汉魏之字法详公羊之题名据水经之事实辨二史之抵牾已定一字遗经为汉刻矣续得苏氏此碑益喜前说犹墨守也歴古所疑于今始判防稽所镌纂亦存三体数十字使来者有以取信焉
　　娄机曰魏三体石经左传遗字皇祐癸巳苏望所刻王世贞曰魏志洛阳虽经破乱而旧三字石经宛然犹存至冯熙与常伯存相继为州废毁分用大至頽落按魏武定四年碑移邺都河阳岸崩遂没于水其得至邺者殆不得半然则冯熙常伯存所损十之二三而堕水者又三四也
　　赵崡曰魏正始中立古篆三体石经古文用科斗鸟迹体篆用史籀李斯胡母敬体用程邈体此石经第三刻也
　　按魏石经本属三字惟典论一卷乃一字尔世传经为邯郸淳所书而晋书卫恒传谓正始中立三字石经转失淳法其非淳书明矣赵至传云年十四诣洛阳游太学遇嵇康于学写石经徘徊视之不能去嵇绍亦曰至入太学覩先君在学写石经古文然则正始石经实康等所书也
　　晋石经
　　卷亡
　　佚
　　晋书裴頠传转国子祭酒奏修国学刻石写经傅畅曰裴頠为国子祭酒奏立国子太学起讲堂筑门阙刻石写五经
　　北魏石经
　　卷亡
　　后魏书孝文帝纪太和十七年九月幸太学观石经崔光传神元年夏光表曰诗称蔽芾甘棠勿翦勿伐召伯所茇传曰思其人犹爱其树况用其道不恤其人是以书始稽古易本山火观于天文以察时变观于人文以化成天下前哲宝重坟籍珍爱分篆矧廼圣典鸿经炳勒金石理为国楷义成家范迹实世模事则人轨千载之格言百王之盛烈而今焚荒汚毁积榛棘而弗埽为鼯鼬之所栖宿童防之所登踞者哉诚可痛心疾首拊膺扼腕寻石经之作起自炎刘继以曹氏典论初乃三百余载计末向二十纪矣昔来虽屡经戎乱犹未大崩侵如闻往者刺史临州多搆图寺道俗诸用稍有发掘基蹗泥灰或出于此皇都始迁尚可补复军国务殷遂不存检官私显隠渐加剥撤播麦纳菽秋春相因【阙】生蒿杞时致火燎由是经石弥减文字增阙职忝胄教参掌经训不能缮修頽坠兴复生业倍深慙耻今求遣国子博士一人堪任干事者专主周视驱禁田牧制其践秽料阅碑牒所失次第量厥补缀诏曰此乃学者之根源不朽之永格垂范将来宪章之本便可一依公表光乃令国子博士李郁与助教韩神固刘爕等勘挍石经其残缺者计料石功并字多少欲补之后灵太后废遂寝
　　赵崡曰魏世宗神元年以王弥刘曜入洛石经残毁因崔光之请补之此石经第四刻也
　　按北魏石经欲补治而中寝未有刻石流传且神乃明帝年号而谓为世宗赵氏之说均误故备録魏书之文以证之
　　唐国子学石经
　　易九卷　书十三卷　诗二十卷　周礼十卷仪礼十七卷　礼记二十卷　春秋左氏传三十卷　公羊传十卷　谷梁传十卷　论语十卷孝经一卷　尔雅二卷
　　存
　　唐防要太和七年二月勅唐度覆定石经字体十二月勅于国子监讲论堂两廊创立石九经并孝经论语尔雅共一百五十九卷字様四十卷
　　旧唐书郑覃传覃长于经学稽古守正帝尤重之覃从容奏曰经籍譌谬博士相沿难为改正请召宿儒奥学挍定六籍准后汉故事勒石于太学永代作则以正其阙从之覃奏起居郎周墀水部员外郎崔球监察御史张次宗礼部员外郎孔温业等校定九经文字旋令上石
　　通鉴开成二年冬十月国子监石经成
　　旧唐书开成二年宰臣判国子祭酒郑覃进石壁九经一百六十卷时上好文覃以经义啓导遂奏置五经博士依汉蔡邕刊碑列于太学创立石壁九经诸儒挍正譌谬上又令翰林勒字官唐度复挍字体又乖师法故石经立后数十年名儒皆不窥之以为芜累
　　新唐书文宗以覃名儒以宰相领祭酒请太学五经置博士始覃以经籍刓谬博士陋浅不能正建言愿与钜学鸿生共力讐刋准汉旧事镂石太学示万世法诏可覃乃表周墀崔球张次宗孔温业等是正其文刻于石　又曰高重为祭酒共郑覃刋定九经于石
　　册府元文宗诏国子监九经石本所司挍勘尚有舛误传于永久必在精详宜令率更令韩泉充详定石经官就集贤审勘仍送国子监
　　王履贞太学创置石经赋曰我国家学校崇创石经于其中用啓千年之圣将遗万古之风化式敷厥德旣彰于有截声诗再阐斯文庶表于无穷既而诏学宛之徒命他山之役陈满笥之文雅结峻天之逺碧且曰道自人教由时易若不考深防勒贞石布落落于广廷陈岩岩于千尺则何以表吾道之不骞见伊唐之有赫者哉由是雕锼之功备矣文质之义昭然凿寒光而崭崭迭映骈古色而字字相宣俨彼贞规韫玉之姿益壮穷诸墨妙崩云之势弥坚事旣叶于造微理乃符于摭实削成岂劳于执简壁立更逾于散帙旁分鸟迹且非精卫之衔来逺映天光有若娲皇之补出可谓洙泗之风不坠而教化之道益敦钻仰苟同于深奥咫尺可见于微言五色参差夫子之文章尽在丹楹俯矙圣人之阃阈斯存岂非吾君秉兹一徳修文立极坚贞为庶士之规考礼作百王之式既而辨舛错而定鲁鱼然后二三子是效是则黎持记曰汲郡吕公龙图领漕陜右之日持适承乏雍学一日谒公公喟然谓持曰京兆阛阓间有唐国子监存焉其间石经乃开成中镌刻唐史载文宗时太学勒石经而郑覃与周墀等挍定九经文字上石及覃以宰相兼祭酒于是进石壁九经一百六十卷即今之石经是已旧在务本坊自天祐中韩建筑新城而六经石本委弃于野至朱梁时刘鄩守长安有幕吏尹玉羽者白鄩请辇入城鄩方备岐军之侵轶谓此非急务玉羽绐之曰一旦敌兵临城碎为矢石亦足以助贼为虐鄩然之乃迁置于此即唐尚书省之西隅也地杂民居其处洼下霖潦冲注随立辄仆埋没腐坏嵗久折缺殆非所以尊经而重道予欲徙置于府学之北牖子且伻图来视厥既视图则命徒役具器用平其沟堑而基之筑其浮虚而实之凡石刻之偃者仆者悉辇置于其地洗剔尘土补锢残缺分为东西次比而陈列焉明皇注孝经及建学碑则立之于中央顔褚欧阳徐栁之书下迨偏旁字源之类则分布于庭之左右俄而如登道山如入东序河图洛书大璧琬琰烂然在目而应接或不暇矣先是有兴平僧诞妄惑众取索无厌大尹刘公希道没入其赀有欲请于朝以备慈恩浮屠者公即建言崇餙墖庙非古而兴建学校为急朝廷乃以五百千畀之不费于公不役于民经始于元祐二年初秋尽孟冬而落成门序旁啓双亭中峙廊庑回环不崇不庳诚故都之壮观翰墨之渊薮也学者暇日于此游息得之于目而防之以心固已有超然逺诣之意岂曰小补之哉窃惟六经天人之道备圣人所以遗天下来世之意尽在于是自周末至隋千余载之间已遭五戹汗简以载或焚或脱缣楮鱼蠧易腐易裂道虽无穷而器则有敝惟镵之金石庶可以久有唐之君相知物之终始而忧后世之虑深故石经之立殆以此也然以洛阳蔡邕石经四十六碑观之其始立也观视摹写者车乘日千余两塡塞街陌可谓盛矣及范蔚宗所见其存者才十有二枚余皆毁坏磨灭然后知不得其人以防持虽金石之固亦难必其可久此吕公所以为有功于圣人之经而不可不书也然持书此者岂特纪其嵗月而已哉将使后之君子知古人之用心而不废前功庶斯文之有寄云尔元祐五年九月
　　按是记在石经之侧碑为宋安民所镌不肯刻党人姓氏者也汲郡吕公者大忠也尹玉羽京兆长安人以孝行闻刘鄩辟为保大军节度推官仕后唐至光禄少卿
　　周必大曰唐文宗在御储精经籍有意复古而缃素谬盭时惟郑覃体上之意悯道之衰慨然有请于朝愿与钜学鸿儒协力讐挍准汉旧事镂石太学帝欣然可之于是周墀崔球张次宗孔温业等咸预其选羣经是正视汉熹平葢无愧焉
　　李应祥曰雍石经唐文宗诏刻国子监郑覃以经籍刓缪建言愿与钜学鸿生共力讐勘准汉旧事镂石太学乃表周墀崔球张次宗孔温业等正其文太和七年勅唐度覆定石经字体于国子监讲论堂两廊创立石九经并孝经论语尔雅共一百五十九卷字様四十卷开成二年告成今在文庙碑洞中即其刻也
　　赵崡曰唐天宝中刻九经于长安礼记以月令为首从李林甫之请此石经第五刻也文宗时郑覃以经籍刓缪建言讐刋准汉故事太和七年勅唐度覆定石经字体于国子监立石九经并论语孝经尔雅共一百五十九卷字様四十卷开成二年告成此石经第六刻也　又曰今西安府学石经乃唐文宗时所勒旧在务本坊韩建筑新城弃之于野朱梁时刘鄩用尹玉羽之请迁故唐尚书省之西隅宋元祐中汲郡吕公始迁今学嘉靖乙夘地震石经倒损西安府学生员王尧惠等按旧文集其阙字别刻小字立于碑旁以便摹补按唐书谓文宗朝石经违弃师法不足观然其用笔虽出众人不离欧虞褚薛法要非今人所及惟王尧惠等补字大为纰谬今华州东生文豸家有乙夘以前搨本庶防称善焉
　　顾炎武曰九经并孝经论语尔雅字様等都计六十五万二百五十二字【易二万四千四百三十七字书二万七千一百三十四字诗四万八百四十八字周礼四万九千五百一十六字仪礼五万七千一百一十一字礼记九万八千九百九十四字春秋左氏传一十九万八千九百四十五字公羊传四万四千七百四十八字谷梁传四万二千八十九字孝经二千阙百阙十三字论语一万六千五百九字尔雅一万七百九十一字】今在西安府学其末有年月一行题名十行曰开成二年丁巳嵗月次于日维丁亥书石学生前四门馆明经臣艾居晦书石学生前四门馆明经臣陈玠书石学生前文学馆明经臣【阙】　　　书石官将仕郎守润州句容县尉【臣】绛挍勘兼看书上石官将仕郎守秘书省正字【臣】柏暠挍勘兼看书上石官将仕郎守四门助教臣陈庄士覆定字体官翰林待诏朝议郎权知沔王友上柱国赐绯鱼袋臣唐度挍勘官兼专知都勘定经书检挍刋勒上石朝议郎守国子毛诗博士上柱国臣章师道朝散大夫守国子司业骑都尉赐绯鱼袋臣杨敬之都检挍官银青光禄大夫右仆射兼门下侍郎国子祭酒同中书门下平章事太清宫使监修国史上柱国荥阳郡开国公食邑二千户臣覃按旧唐书开成元年正月中书门下奏起居舎人集贤殿学士周墀监察御史张次宗礼部员外郎孔温业兵部员外郎集贤殿直学士崔球等同勘挍经典释文又云令率更令韩泉充详定石经官新唐书亦列墀等四人而碑并不载　又曰旧唐书谓石壁九经字乖师法名儒皆不窥之愚初读而疑焉又见新书无贬辞以为石壁九经虽不逮古文亦何遽不贤于寺碑冡碣及得其本而详挍之乃知经中之缪戾非一而刘昫之言不诬也如周易君子以裒多益寡裒误襃悔吝者言乎其小疵也言误存其孰能与于此哉脱于字周易系辞下第八脱下字易穷则变变则通通则久是以自天祐之吉无不利下多也字力小而任重小误少伤于外者必反其家其误于决必有所遇脱所字蛊则饬也饬误丰多故亲寡旅也故下多也字姤遇也姤误遘其与今文不同而两通者终来有他吉他作它刚健笃实辉光辉作煇君子以治厯明时厯作歴可与佑神矣佑作祐其受命也如向向作响兼三才而两之三才之道也才皆作材其一字而前后不同者包包荒包承包羞系于包桑【系辞下同】包皆作苞包有鱼包无鱼以杞包瓜包皆作包问以辨之由辨之不早辨也其辨明也明辨晳也辨吉凶者存乎辞困德之辨也井以辨义辨是与非辨皆作辩君子以类族辨物剥床以辨君子以慎辨物居方复小而辨于物辨皆作辨其旁注者至静而德方德下添也字贲亨小利有攸往利下添贞字其先误而后改者略例筌误荃愈误喻二无误无皆即其误改之其标题周易系辞上第七周易系辞第八周易说卦第九皆八分书而周易序卦第十周易杂卦第十一皆正书虽依古注本附于第九之内以正书为别终似未安尚书乃祖乃父丕乃告我高后曰作丕刑于朕孙乃父误先父孙上多子字臣下罔攸禀令令误命若药弗瞑药误乐王乃狥师而誓狥误循乃汝世讐世误誓太保乃以庶殷攻位于洛汭攻误公用端命于上帝于误予其与今文不同而两通者敢对扬天子之休命无之字其旁注者予有乱臣十人臣字旁注惟妇言是用是字旁注释箕子囚封比干墓式商容闾干下容下各添之字诗昔育恐育鞠鞠误鞫小戎序国人则矜其车甲甲误田舒懮受兮懮误忧予尾翛翛翛误修戎车既饬饬误餙鞠为茂草鞠误鞫以祈黄耉祈误祁凉曰不可凉误谅鞠哉庶正鞠人忮忒鞠皆误作鞫无此疆尔界界误介侯疆侯以疆误彊其与今文不同而两通者雝雝鸣雁雝作雍之死矢靡他他作它不知我者谓我士也骄作不我知【二章同】和鸾雝雝雝作雍何人斯序故苏公作是诗以絶之也以作而维尘雝兮雝作雍既匡既勅勅作勑其政不获政从郑笺作正尚不愧于屋漏愧作媿于彼西雝肃雝和鸣有来雝雝雝皆作雍屡丰年屡作娄其旁注者女虽湛乐从乐下添克字自今以始嵗其有下添年字曰商是常商下添王字其先误而后改者抱衾与裯裯误稠不瑕有害瑕误遐鳣鲔发发发误拨噂沓背憎噂误蹲如彼遡风遡误愬駉駉牡马牡误牧皆即其误改之云何其盱脱其字添周礼女史八人史误使大宰三曰郊甸之赋郊误邦内饔豕盲视而交睫豕误施典枲掌布缌缕纻之麻草之物缌误丝牛人军事共其犒误槁司市市司帅贾师而从贾误胥肆长掌其戒令令误禁鞮鞻氏府一人一误八鬯人禜门用瓢赍用误明司几筵设莞筵纷纯筵设席大司乐大防防误磬王大食三侑侑误宥大师令奏鼓鼓误瞽大祝四曰禜禜误荣司常家各象其号象误相凡以神仕者仕误士小子史二人二误一大司马旗居卒闲居误车考工记妢胡之笴笴误笱矢人前弱则俛俛误勉其与今文不同而两通者医师疕疡者疕上多有字野庐氏有相翔者诛之诛上多则字邦之大师大上多有字庭氏以救日之弓与救月之矢射之射上多夜字仪礼士冠礼防柶兴防误建乡射礼司射适堂西袒决袒误祖楅髤横而奉之奉误拳大夫与士射袒纁襦纁误薰燕礼右祭脯醢脯误酺大射仪宾升成拜拜误败坐授瑟乃降授误受聘礼宾既将公事复见讶以其摰讶误之公食大夫礼陈鼎于碑南南面西上脱一南字觐礼天子赐舎曰伯父脱曰字上丧礼祭服不倒倒误到少牢馈食礼如筮日之仪仪误礼主妇被锡衣侈袂侈误移【下同】祝延尸延误筵有司彻二手执挑匕枋挑误桃主妇洗爵于房中脱爵字主妇北面答拜受爵尸降筵受主妇爵以降误作受尸爵主人降洗爵爵误觯【下主人实爵并同】主人拜受爵尸拜送脱爵字其与今文不同而两通者乡射礼适左个中亦如之亦作皆燕礼小臣又请媵爵者二大夫媵爵如初大夫下更有大夫二字礼记御删定月令在曲礼之前月令人乃迁徙徙误徒其器宏以奄奄误掩檀弓上周公盖祔祔误附王制示弗故生也示误亦礼器响帝于郊而风雨节寒暑时脱节字学记燕辟废其学辟误譬丧大记男子出寝门外脱外字子大夫公子众士食粥脱众士二字祭义父母爱之喜而勿忘喜误嘉哀公问如此则国家顺矣脱则字坊记民犹薄于孝而厚于慈犹下多有字中庸待其人而后行而误然君子之所不可及者脱之字缁衣有国家者章义瘅恶脱家字儒行慎静而尚寛脱而字大学人之其所亲爱而辟焉五辟字皆误作譬若有一个臣个误介其与今文不同而两通者檀弓上有亡恶乎齐亡作无嵗壹漆之壹作一乐记非听其铿锵而已也锵作鎗杂记上客立于门西于作于杂记下泄栁之母死泄作世丧大记命妇汜拜众宾于堂上于作于主人先俟于门外于作于中庸可一言而尽也一作壹问丧祭之宗庙以鬼享之享作飨大学尧舜帅天下以仁二帅字皆作率昏义祖庙旣毁教于宗室于作于射义是以诸侯君臣以作故其先误而后改者学记教人不尽其材材误才故人不耐无乐耐误能皆即其误改之春秋左传隠元年且告之悔且误具五年僖伯称疾不从疾误侯十年伐戴戴误载桓二年故封桓叔于曲沃故误政六年楚之羸羸误嬴以类命为象类误德闵二年从曰抚军军误国僖三年公子友如齐涖盟涖误泣四年归胙于公脱胙字姬寘诸宫六日宫误公公杀其傅杜原欵傅误传七年弗可改也已改误故十四年公怒止之止误上十五年辂秦伯辂误辖使郤乞告瑕吕饴甥且召之且误国二十五年昬而傅焉傅误传二十七年责无礼也责误青郤縠可縠误谷三十一年晋新得诸侯新误亲东傅于济傅误传三十三年入险而脱入误人为从者之淹淹误流文元年王使毛伯卫来锡公命锡误赐亨江芉芉误芊二年废六关关误阙七年寘文公子焉焉误曰十二年大子以夫钟与郕邽来奔邽误封宣二年晋赵盾杀其君夷臯弑误杀三年晋侯伐郑及郔郔误延商纣虐纣误讨四年秋公如齐秋误利六年离卦误画作同人八年杀诸绛市绛误终十二年晋师在敖鄗之闲师误帅十五年吾获狄土土误士十七年盟于卷楚卷误巷郤子其或者欲已乱于齐乎乎误平十八年凡自虐其君曰弑虐上多内字成二年及齐师战于新筑师误侯且辟左右且误旦七年寻虫牢之盟虫误虫十七年楚公子櫜师袭舒庸櫜误槖襄十年子蟜曰蟜误矫今伐其师今误令十四年士鞅反反误及十七年苟过华臣之门必骋骋误聘十九年而视不可含含误舎所不嗣事于齐者事误是天子令德天误夫二十一年栾盈过于周过上多奔楚二字二十三年邾畀我来奔畀误卑二十五年先夫当之矣夫误夭井堙木刋堙误烟赋车兵徒卒甲楯之数卒误兵二十七年父子死余矣余误余免余复功寗氏余误余二十八年重邱之盟未可忘也忘误志使析归父告晏平仲晏误宴文子使召之召误君庆氏之马善惊马误焉武王有乱臣十人脱臣字三十年蔡景侯为太子般娶于楚娶误聚单公子愆期期误旗驷带追之驷误四昭元年今武犹是心也今误令二年齐使上大夫送之送误逆三年少姜有宠而死姜误齐知而复从复误弗四年恃险与马马误焉五年娶于子尾氏娶误聚君若驩焉好逆使臣若误苦九年无囿犹可囿误宥十三年隐太子之子庐归于蔡庐误卢十四年楚子使然丹简上国之兵于宗邱宗误宋二十年余不忍其訽訽误询取人于萑苻之泽苻误符二十一年心是以感感实生疾感误咸二十二年士平出奔楚士误氏边卬为大司徒卬误印二十五年季公鸟生申申误甲二十七年入于室堀误定元年荣鴐鵞鴐误驾三年及邾子盟于拔抜误技八年子姑使溷代子代误伐十年驷赤谓侯犯曰赤误亦哀四年盗杀蔡侯申杀误弑蔡昭侯将如吴蔡误葬十六年与晋人谋袭郑晋误为二十三年有不腆先人之产马马误焉二十六年四方其训之训误顺其与今文不同而两通者宣二年以视诸朝视作示哀十六年此事克则为卿事下有也字其续添者昭二十二年辛丑伐京毁其西南下添子朝奔郊四字春秋公羊传隐元年何以名字也名上多不字二年妇人谓嫁曰归嫁误稼三年曷为或言崩或言薨脱上或字生母相见死母相哭毋字并误作母死毋误作母死六年吾与郑人末有成也末误未【下同】十年宋人蔡人卫人伐载载误戴桓二年曰有有则此何以书脱一有字隠贤而桓贼也贼误贱庄十九年此其言遂何脱其字二十五年求乎隂之道也阴误隐三十二年狄伐邢邢误刑僖四年南夷与北狄交误作北夷六年此其言围何围下多一者字二十六年乞师者何脱师字三十年归恶乎元咺也乎误于三十三年百里子与蹇叔子百误伯文四年其谓之逆妇姜于齐何何误河宣十五年然后归尔尔误耳成十五年成公幼幼误忧臧宣叔者相也叔误公襄十四年邾娄人于戚脱人字十七年春王二月二误三十九年为其骄蹇为误或二十九年许人子者必使子也人下脱子字昭九年其言陈火何脱陈字定元年立炀宫宫误公四年夷狄也而忧中国而误其哀四年盗杀蔡侯申杀误弑六年齐国夏及高张来奔高上多齐字十四年顔渊死子曰子上多孔字其与今文不同而两通者隐四年隐公曰否作隐曰吾否桓六年简车徒也徒作马淫乎蔡乎作于十一年祭仲者何郑相也相上有之字文六年何以谓之天无是月非常月也是月下更有是月二字宣六年此非弑君而何而作如十年未絶于我也于作于十二年是以君子笃于礼而薄于利下于作于成二年得一贬焉尔一作壹襄十二年春王正月正作三二十九年尔杀吾君杀作弑三十一年于是负孝公之周愬天子愬作诉十四年有麏而角者麏作麕其先误而后改者桓二年此其目言之何目误作月闵元年盍弑之矣使弑子般弑并误杀僖十三年葬陈宣公宣误桓成二年及齐侯战于鞌侯误师昭二十五年庆子免君于大难矣脱矣字皆即其误改之春秋谷梁传隐元年父者何傅也傅误传四年弑而代之也代误伐九年所侠也侠误挟庄七年则是雨说也雨误两【下同】僖五年天子世子世天下也误作士子二十二年春秋三十有四战脱有字二十八年晋侯齐师宋师秦师误作齐侯文二年内大夫可以防外诸侯脱外字三年王子虎卒误作壬子宣八年以讥乎宣也讥误饥襄元年晋侯使荀防来聘防误婴【二年三年同】三年诸侯始失正矣正误王六年立异姓以涖祭祀立上多非字哀元年此该之变而道之也该误郊六年入者内弗受也弗误不【下同】其与今文不同而两通者僖十七年桓公常有存亡继絶之功脱公字文六年处父主境上事事上多之字成五年帅群臣而哭之前作率后作帅其先误而后改者甚多不具载论语赐也尔爱其羊尔误女不知其仁仁误人子使漆雕开仕雕误雕再斯可矣斯误思三人行三上多我字必有我师焉有误得冉有子贡侃侃如也有误子告夫三子三上多一二字可与言而不与之言脱之字无求生以害仁仁误人吾犹及史之阙文也脱之字称诸异邦曰寡小君诸误谓何徳之衰衰下多也字其与今文不同而两通者女得人焉尔乎尔作耳人洁已以进洁作絜其先脱而后添注者阳货篇子曰巧言令色鲜矣仁尔雅替戾底废误作底底翿纛也翿误翢皇华也误华皇赫兮咺兮咺误烜是刈是濩濩误获木谓之虡木误本何鼓谓之牵牛何误河泽乌蘾蘾误薞莩麻母莩误茡檴橐含檴误攫柷州木柷误祝鱼尾谓之丙尾上添之字燕白脰鸟鸟误乌杨鸟白鷢杨鸟误鸉鸢鸟丑鸟误乌鸟鹊丑鸟误乌大误作大麕凡经中二十字皆作卄三十字皆作卅经中凡虎字皆缺末笔作虎虓号饕滮篪裭字皆同避太祖讳也渊字皆缺笔作□婣亦作□避髙祖讳也世字皆缺笔作丗泄作绁作絏弃作弃勚作□叶作□防□□□□□□皆改从云民字皆缺笔作□氓作甿岷作岻汦昏緍痻碈□□皆改从氏避太宗讳也亨皆从亨避肃宗讳也豫字皆缺笔作□避代宗讳也适字皆缺笔作适避徳宗讳也诵字皆缺笔作□避顺宗讳也纯字皆缺笔作□避宪宗讳也恒字皆缺笔作避穆宗讳也湛字皆缺笔作□葚作□椹作□避敬宗讳也乃若高宗讳治中宗讳显睿宗讳旦宗讳隆基文宗讳涵皆不缺笔者礼天子事七庙自肃至敬七宗而高祖太庙创业之君不祧者也宗以上则祧庙也故不讳文宗则今上也古者卒哭乃讳故生不讳经中左传文公宣公卷字更滥恶而成城字皆缺末笔谷梁襄昭定哀四公卷仪礼士昬礼皆然此为朱梁所补刻考之宋刘从乂黎持二记但言韩建刘鄩移石而不言补刻然成字缺笔其为梁讳无疑昔人固未尝遍读而博考也













　　经义考卷二百八十八
　　钦定四库全书
　　经义考卷二百八十九
　　翰林院检讨朱尊撰
　　刋石【三】
　　后蜀石经
　　易十卷【畧例一卷】　书十三卷　诗二十卷　周礼十二卷　仪礼十七卷　礼记二十卷　春秋左氏传三十卷　公羊传十二卷　谷梁传十二卷论语十卷　孝经一卷　尔雅三卷
　　俱佚
　　吕陶曰五代之乱疆宇割裂孟氏有剑南百度草创犹能取易书诗春秋礼记周礼刻于石以资学者国朝皇祐中枢密直学士京兆田公加意文治附以仪礼公羊谷梁传所谓九经者备焉
　　张俞曰唐之衰侯王怙乱崩裂区宇荡削典法惟孟氏踵有蜀汉以文为事凡草创制度多袭唐轨绍汉学遂勒石书九经
　　席益记畧曰蜀儒文章冠天下其学校之盛汉称石室礼殿近世则石壁九经今皆存焉自孝景帝时太守文翁始作石室至东汉兴平元年太守高防作周公礼殿于石室东图画邃古以来君臣圣贤然亦有魏晋名流以故世传西晋太康中刺史张收始画非也殿有画自高防始收殆尝增易之今壁间又有东晋人士葢收之后继有画者不知谁氏也齐永明十年刺史刘悛益以礼家器服制度伪蜀广政七年其相毋昭裔按雍都旧本九经命平泉令张徳钊书而刻诸石本朝因礼殿以祀孔子为宫其旁置学官弟子讲习传授故蜀帅尚书右丞胡公宗愈作堂于殿之东南隅以贮石经葢自东汉兴平元年嵗在甲戌始作礼殿逮我宋绍兴六年丙辰歴年六百七十有三其间伪蜀刻石经之嵗是为晋开运甲辰至是一百九十有三年矣
　　洪迈曰孟昶时所刻石本九经其书渊世民字皆缺画犹避唐讳
　　雷叔闻曰僞蜀广政七年其相母丘裔按雍都旧本九经命平泉令张徳钊书而刻诸石是嵗实晋开运甲辰也蜀守胡宗愈作堂以贮石经席益増葺为记晁公武曰石经周易并畧例十一卷【曾宏父石刻铺叙作十二卷又畧例一卷】伪蜀广政辛亥孙逢吉书广政孟昶年号也说卦干健也以下有韩康伯注畧例有邢璹注此与国子监本不同者也以蜀中印本挍邢璹注畧例不同者又百余字详其意义似石经误而无他本订正姑两存焉尚书十三卷伪蜀周徳贞书经文有祥字皆缺其画亦缺民字之类葢孟氏未叛唐时所刋也以监本挍之禹贡云土梦作乂倒土梦字盘庚若网在纲皆作网字按沈括笔谈云云土梦作乂太宗时得古本因改正以纲为网未知孰是毛诗二十卷伪蜀张绍文书与礼记同时刋石周礼十二卷伪蜀孙朋吉书以监本是正其注或羡或脱或不同至千数礼记二十卷伪蜀张绍文书不载年月经文不缺唐讳当是孟知祥僭位之后也首之以月令题云御删定葢明皇也林甫等注葢李林甫也其余篇第仍旧议者谓经礼三百曲礼三千毋不敬一言足以蔽之故先儒以为首孝明肆情变乱甚无谓也左氏传三十卷不题所书人姓名亦无年月按文不缺唐讳及国朝讳而缺祥字当是孟知祥僭位后刋石也公羊传十二卷皇朝田况皇祐初知成都日刋石国史艺文志云伪蜀刻五经备注传为世所称以此言观之不应无公谷岂初有之后散毁耶谷梁传十二卷其后不载年月及所书人姓氏按文不缺唐及僞蜀讳而缺恒字以故知刋石当在眞宗以后意者是田况乎论语十卷伪蜀张徳钊书缺唐讳立石当在孟知祥未叛之前其文脱两字误一字又述而第七举一隅下有而示之三字三人行必有我师焉上又有我字卫灵公第十五敬其事而后其食作后食其禄与李鹗本不同者此也　又曰鸿都石经自迁徙邺雍遂茫昧于人间唐太和中复刻十二经立石国学后唐长兴中诏国子博士田敏与其僚挍诸经镂之板故今世太学之传独此二本尔按赵清献公成都记伪蜀相毋昭裔捐俸取九经琢石于学宫而或又云毌丘裔依太和旧本令张徳钊书皇祐中田元均补刻公羊谷梁二传然后十二经始全至宣和间席升献又刻孟子参焉今考之伪相实毋昭裔也孝经论语尔雅广政甲辰嵗张徳钊书周易辛亥嵗杨钧孙逢吉书尚书周徳贞书周礼孙朋吉书毛诗礼记仪礼张绍文书左氏传不志何人书而祥字缺其画亦必爲蜀人所书然则蜀人立石葢十经其书者不独徳钊而能尽用太和本固已可嘉凡歴八年其石千数昭裔独辨之尤伟然也公武异时守三营尝对国子监所摸长兴板本读之其差误葢多矣昔议者谓太和石本授写非精时人弗之许而世以长兴板本为便国初遂颁布天下收向日民间写本不用然有舛误无由参挍判知其谬犹以为官既刋定难以独改由是而观石经固脱错而监本亦难尽从公武至少城寒暑一再易节暇日因命学官讐挍之石本周易说卦干健也以下有韩康伯注畧例有邢璹注礼记月令从唐李林甫改定者监本皆不取外周易经文不同者五科尚书十科毛诗四十七科周礼四十二科仪礼三十一科礼记三十二科春秋左氏传四十六科公羊传三十一科【石刻铺叙作二十二】谷梁传一十三科【石刻铺叙作二十三】孝经四科论语八科尔雅五科孟子二十七科其传注不同者尤多不可胜纪独计经文犹三百二科迹其文理虽石本多误然如尚书禹贡篇梦土作乂毛诗日月篇以至困穷而作是诗也左氏传昭公十七年六物之占在宋卫陈郑乎论语述而篇举一隅而示之卫灵公篇敬其事而后食其禄之类未知孰是先儒有改尚书无颇为无陂改春秋郭公为郭亡者世皆讥之此不敢决之以臆姑两存焉亦镌诸乐石附于经后将必有考而正之者
　　赵希弁曰石经周易十卷经注六万六千八百四十四字【石刻铺叙经二万四千五十二字注四万二千七百九十二字】将仕郎守国子助教【臣】杨钧朝议郎守国子毛诗博士柱国臣孙逢吉书尚书十三卷经注并序八万一千九百四十四字【石刻铺叙经二万六千二百八十六字注四万八千九百八十二字共七万五千二百六十八字】将仕郎试袐书郎臣周徳贞书镌玉册官陈徳超镌毛诗二十卷经注一十四万六千七百四十字【石刻铺叙经四万一千二十一字注十万五千七百一十九字共十四万六千八百十二字】将仕郎试秘书省挍书郎张绍文书周礼十二卷经注一十六万三千一百三字【石刻铺叙经五万五百八字注十一万二千五百九十五字】将仕郎试秘书省挍书郎孙朋吉书仪礼十七卷经注一十六万五百七十三字【石刻铺叙经五万二千八百二字注七万七千八百九十一字共十三万六百九十三字】将仕郎试秘书省挍书郎张绍文书礼记二十卷经注一十九万六千七百五十一字【石刻铺叙经九万八千五百四十五字注十万六千四十九字共二十万四千五百九十四字】卷首题曰御删定礼记月令第一集贤院学士尚书左仆射兼右相吏部尚书修国史上柱国晋国公臣林甫奉勅注曲礼为第二葢唐明皇删定之本也将仕郎试秘书省挍书郎张绍文书春秋经传集解三十卷经注并序三十四万五千八百四十四字【石刻铺叙序一千六百一十七字经传十九万七千二百六十五字注四万六千九百六十二字共二十四万五千八百四十四字】不题所书人姓氏公羊传十二卷经注一十三万一千五百一十四字【石刻铺叙传四万四千七百三十八字注七万七千三十七字共十二万一千七百七十五字】不题所书人姓氏谷梁传十二卷经注八万一千六百二十字【石刻铺叙传四万一千八百九十字注三万九千七百三十字】不题所书人姓氏论语十卷经注并序三万五千三百六十八字【石刻铺叙序三百七十二字经一万五千九百十三字注一万九千四百五十四字共三万五千七百三十九字】将仕郎前守简州平泉县令兼殿中侍御史赐绯鱼袋张徳钊书颍川郡陈徳谦镌字孝经一卷【石刻铺叙作二卷】经注并序四千九百八十五字【石刻铺叙序四百三十九字经一千七百九十八字注二千七百四十八字】不题所书人姓氏【石刻铺叙简州平泉令张徳钊书】但题颍川郡陈徳谦镌字尔雅三卷【石刻铺叙作二卷】将仕郎前守简州平泉县令赐绯鱼袋张徳钊书武令升镌不题经注字数若干以上石室十三经葢孟昶时所镌故周易后书广政十四年嵗次辛亥五月二十日惟三传至皇祐初方毕故公羊传后书大宋皇祐元年嵗次己丑九月辛卯朔十五日乙巳工毕又书将仕郎试国子四门助教州学讲说何维翰将仕郎试秘书省挍书郎州学説书黄柬儒林郎试秘书省挍书郎守华阳县尉州学勾当王尚喆朝奉郎秘书省著作佐郎签署节度判官防公事武骑尉管勾州学华参奉直郎尚书屯田员外郎通判军州兼管内桥道劝农事及提举渠堰骑都尉借绯提举州学解程朝奉郎尚书屯田员外郎通判军州兼管内劝农事及提举渠堰轻车都尉借绯提举州学聂世卿提防益州路诸州军刑狱兼本路劝农提举渠堰公事朝奉郎尚书比部员外郎防军借紫孙长卿益州路诸州水陆计度转运使兼本路劝农使朝奉郎尚书刑部员外郎直史馆上骑都尉赐绯鱼袋借紫曹颍叔枢密直学士朝防大夫右谏议大夫知益州军州事兼管内桥道劝农使充益利路屯驻驻泊本城兵马钤辖提举益利路诸州军兵甲巡检贼盗公事上骑都尉京兆郡开国侯食邑一千户赐紫金鱼袋田况
　　曾宏父曰古文尚书三册三卷葢唐天宝未废古书前传本中汲郡吕大防得之宋次道王仲至家乃元丰五年壬戌镂板乾道六年庚寅帅晁公武取以入石教官张大固等监刋　又曰益郡石经肇于孟蜀广政悉选士大夫善书者模丹入石七年甲辰孝经论语尔雅先成时晋出帝改元开运至十四年辛亥周易继之实周太祖广顺元年诗书三礼不书嵗月逮春秋三传则皇祐元年九月讫工时我宋有天下已九十九年矣通蜀广政元年肇始之日凡一百一十二禩成之若是其艰又七十五年宣和五年癸卯益帅席贡始凑镌孟子运判彭慥继其成【凡十二卷】乾道六年庚寅晁公武又镌古文尚书暨诸经考略洪文敏公迈谓孟蜀所镌字体清谨有贞观遗风续补经传殊不逮前且引魏征虞世南相继为秘书监日请选五品以上子孙工书者为书手盖欲字画清婉可以传久是以自经传以后非士夫所书皆不着姓氏若汉石经今不易得好古者所藏仅十数页蜀中又以翻刻入石黄长睿谓开元中藏拓本于御府以开元二字小印印之是宗时已罕得况今又六百年后耶
　　王应麟曰伪蜀相毋昭裔取唐太和本琢石于成都学官与后唐板本不无小异乾道中晁公武参挍二本取经文不同者三百二科着石经考异亦刻于石张又挍注文同异为石经注文考异四十卷　又曰成都石经孟蜀所刻于唐高祖太宗之讳皆缺画唐之泽深矣
　　陶宗仪曰张德钊孙逢吉张绍文周德贞孙朋吉五人皆善书后蜀广政七年被选以右仆射毋昭裔所挍勘定孝经论语尔雅毛诗尚书仪礼礼记周礼模丹入石镌置益部德钊简州平泉令逢吉国子毛诗博士绍文德贞朋吉俱秘书省秘书郎
　　杨愼曰五代僭伪诸君惟吴蜀二主有文学然李昪不过作小词工画竹而已孟昶乃能表章六经立石成都洵有功于经学矣　又云蜀刻九经最为精确是时僭据之主惟防有文学而蜀不受兵又饶文士故其所制尤善朱子论语注引石经者谓孟蜀石经也
　　吴任臣曰蜀广政十四年诏勒诸经于石秘书郎张绍文写毛诗仪礼礼记秘书省校书郎孙朋吉写周礼国子博士孙逢吉写周易校书郎周徳贞写尚书简州平泉令张德钊写尔雅字皆精谨
  </div>
  <div class="pagination">
   <a href="经义考_page372.html">
    上一页
   </a>
   <span>
    ...
   </span>
   <a href="经义考_page368.html">
    368
   </a>
   <a href="经义考_page369.html">
    369
   </a>
   <a href="经义考_page370.html">
    370
   </a>
   <a href="经义考_page371.html">
    371
   </a>
   <a href="经义考_page372.html">
    372
   </a>
   <span class="current-page">
    373
   </span>
   <a href="经义考_page374.html">
    374
   </a>
   <a href="经义考_page375.html">
    375
   </a>
   <a href="经义考_page376.html">
    376
   </a>
   <a href="经义考_page377.html">
    377
   </a>
   <a href="经义考_page378.html">
    378
   </a>
   <span>
    ...
   </span>
   <a href="经义考_page374.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
