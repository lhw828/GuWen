<!DOCTYPE html>
<html>
<head>
    <meta charset="UTF-8">
    <title>经义考 - 第 303 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 303 页/共 381 页</h1>
    <div class="content">　　一百五十卷
　　未见【一斋书目有】
　　九经发题
　　一卷
　　佚
　　先民录唐仲友字与政金蕐人号説斋登绍兴辛未进士复中宏词科判建康府转知台州抑奸拊弱发粟赈饥创中津浮桥以济渉政声卓然俄爲同官高文虎所忌谮诸仓使屡疏劾之防仲友迁提点江西刑狱而劾者益力遂主管冲祐观以归席授徒学者数百人益肆力于经史百家以究其业着帝王经世图谱十卷六经解诸史精义羣书新录各若干卷文集四十巻
　　周必大曰与政于书无不观于理无不究凡天文地理礼乐刑政隂阳度数兵农王覇皆本之经典兼采传注类聚羣分旁通午贯使事时相参形声相配或推消长之象或列休咎之徴而于郊庙学校畿疆井野尤致详焉昔汉儒专通一经局守师説居家用以修身涖官取以决事况乎六经防趣百世轨范广记备言精思博考使见诸行事岂不要而有功也与苏伯衡曰乾道淳熙间紫阳朱子广汉张子东莱吕子鼎立于一时而东南学者翕然宗之説斋唐公出乎其时又与吕子同居于婺而独尚经制之学眞可谓特起者矣而岂立异哉公不惟精史学尤防于诸经自谓不专主一説不务爲茍同隐之于心稽诸圣人合者取之疑者阙之所着六经解百五十卷九经发题经史难答孝经解愚书各一卷诸史精义百卷帝王经世图谱十卷乾道秘府羣书新录八十三卷天文地理详辨各三卷故事备要词科杂录各四卷陆宣公奏议详解十卷説斋文集四十卷今去公垂二百年传者盖无几矣雄有言存则人亡则书欲求公于公之书而其书又如此不愈大可惜哉
　　王氏【炎】诸经考疑
　　佚
　　李氏【舜臣】羣经义
　　宋志七卷【本传八巻】
　　佚
　　徐氏【存】六经讲义
　　佚
　　喻氏【良能】诸经讲义
　　佚
　　浙江通志喻良能义乌人官至太常寺丞
　　刘氏【光祖】山堂疑问
　　通考一卷
　　佚
　　陈振孙曰起居郎简池刘光祖徳修撰凡一巻庆元中谪居房陵与其子讲説诸经因笔记之以其所问于诗爲多遂取吕氏读诗记尽观之而释以已意附疑问之后
　　俞氏【亨宗】羣经感发
　　十卷
　　佚
　　绍兴府志俞亨宗字兼善山隂人隆兴二年进士嘉定中爲秘书少监
　　游氏【桂】畏斋经学
　　宋志十二巻
　　佚
　　陈振孙曰宣教郎广安游桂元发撰桂除兴癸未进士厯官至制司机宜
　　彭氏【年】训经解
　　佚
　　楼钥撰碑曰嘉定改元诏赠故吏部侍郎彭年爲寳谟阁直学士旣又加赠龙图阁学士赐諡忠肃公登乾道五年进士第甞着训蒙经解若干卷藏于家
　　张氏【布】六经讲解
　　佚
　　陈耆卿曰临海人字伯旉乾道八年进士厯太学录博士枢宻院编修官宗正丞权金部右侍郎迁秘书丞知徽州不赴奉祠终朝散大夫有六经讲解藏于家
　　毛氏【璞】六经解
　　佚
　　叶氏【适】习学记言序目
　　五十卷
　　存
　　孙之宏序曰习学记言序目者龙泉叶先生所述也初先生辑录经史百氏条目名习学记言未有论述自金陵归研玩羣书更十六寒暑乃成序目五十卷子寀既以先志编次谂今越帅新安江公锓木郡斋又嘱之宏掲其大指于书首窃闻学必待习而成因所习而记焉稽合乎孔氏之本綂者也夫去圣緜邈百家竞起学失其綂久矣汉唐诸儒皆推宗孟轲氏谓其能嗣孔子至本朝闽洛骤兴始称子思得之曾子孟轲本之子思是爲孔门之要传近世张吕朱二三钜公益加探讨名人秀士鲜不从风而靡先生后出异识超旷不假梯级谓洙泗所讲前世帝王之典籍頼以存开物成务之伦纪頼以着易彖象仲尼亲笔也十翼则讹矣诗书义理所聚也中庸大学则后矣曾子不在四科之目曰参也鲁以孟轲能嗣孔子未为过也舍孔子而宗孟轲则于本綂离矣故根柢六经折衷诸子剖析秦汉迄于五季以吕氏文鉴终焉其致道成徳之要如渇饮饥食之切于日用也指治摘乱之几如刺腧中肓之速于起疾也推迹世道之升降品目人材之短长皆若绳准而铢称之前圣之绪业可续后儒之浮论尽废其切理防心氷消日朗无异新造孔室之闳深继有宗庙百官之美富可谓稽合乎孔子之本綂者也
　　黄百家曰习学记言存于今者序目而已内説经共十四卷易四巻书一卷诗一卷周礼仪礼合一卷礼记一卷春秋一巻左氏传二巻国语一卷论语一巻孟子一卷若记言原本不知若干巻惜乎不得见矣是书前有山隂孙之宏序叶氏门人
　　任氏【希夷】经解
　　十卷
　　佚
　　邵武府志任希夷字伯起邵武人淳熙三年进士官至端明殿学士佥书枢密院事兼权参知政事赠少师諡宣献
　　傅氏【芷】羣经讲义
　　佚
　　应廷育曰芷字升可义乌人淳熙五年进士仙居尉
　　戴氏【厚】经解
　　三十巻
　　佚
　　楼钥志墓曰东嘉戴君浚仲甞荐于乡五上礼部至淳熙八年始以特奏名试补贺州之学寻授廸功郎金蕐县尉改修职郎监漳州南岳庙着经解三十卷藏于家君讳厚又字长文
　　李氏【焘】五经传授图
　　宋志一巻
　　佚
　　危氏【稹】诸经讲义集解
　　佚
　　江西通志危稹字逢吉临川人淳熙十四年乙科除南康军教授厯屯田司郎官出潮州又知漳州
　　徐氏【大受】经解
　　佚
　　陈耆卿曰天台人字季可淳熙十一年特科监行在草料塲号竹谿先生有经解藏于家
　　项氏【安世】家説
　　宋志十巻【附録四巻】
　　未见
　　陈振孙曰九经皆有论注其第八巻以后杂説文史正学附录孝经中庸诗篇
　　蕐氏【镗】六经解
　　佚
　　按华氏书无传杨诚斋荆溪集有赠诗云华镗晨趋孔子堂今日覃思雕肺肠毛颖爲君秃尽髪问君何时放渠歇题曰华镗秀才着六经解以长句书其后则其书业成编矣








　　经义考卷二百四十三
　　钦定四库全书
　　经义考卷二百四十四
　　翰林院检讨朱彝尊撰
　　羣经【六】
　　黄氏【干】六经讲义
　　宋志一巻
　　未见
　　辅氏【广】五经注释
　　佚
　　李氏【大同】羣经讲义
　　十五卷
　　佚
　　金华府志李大同字从仲东阳人学于吕成公朱文公登嘉定十六年进士官至工部尚书以寳谟阁直学士知平江府
　　陈氏【埴】木钟集
　　十一巻
　　存
　　埴自序曰善问者如攻坚木善待问者如撞钟朋友讲习不可以无问也问则不可以无复今之不善问者徒先其所难后其所易取其节目之坚乃欲一斧而薪之不少徐徐以待其自解则匠石从旁而窃之矣至其待人之问者或小叩之而大鸣或大叩之而小鸣不待其再至而亟尽其余声或余之未尽而恣其人之更端焉然则是钟也其必州鸠氏之所弃者乎余非待问者顾诸友方持班氏之斧以运成风之巧乃欲以空中之物随酢焉其不哆然肆黯然哑者几希矣或曰空故能声虚故能应壊木之窍穴而万出焉物固有然者矣余有感于斯言也取二物因命之曰木钟焉
　　按濳室陈氏木钟集一论语二孟子三六经总论四易五书六诗七周礼八礼记九春秋附以近思杂问汉唐史各一卷
　　呉氏【梅卿】经説
　　佚
　　浙江通志呉梅卿字清叔仙居人嘉定十七年特举仕至忠州文学从朱子游
　　许氏【奕】九经直音
</div>
    <div class="pagination">
<a href="经义考_page302.html">上一页</a><span>...</span><a href="经义考_page298.html">298</a><a href="经义考_page299.html">299</a><a href="经义考_page300.html">300</a><a href="经义考_page301.html">301</a><a href="经义考_page302.html">302</a><span class="current-page">303</span><a href="经义考_page304.html">304</a><a href="经义考_page305.html">305</a><a href="经义考_page306.html">306</a><a href="经义考_page307.html">307</a><a href="经义考_page308.html">308</a><span>...</span><a href="经义考_page304.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
