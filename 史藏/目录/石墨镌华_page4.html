<!DOCTYPE html>
<html>
<head>
    <meta charset="UTF-8">
    <title>石墨镌华 - 第 4 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>石墨镌华 - 第 4 页/共 9 页</h1>
    <div class="content">　　唐昭仁寺碑
　　碑在长武县朱子奢撰无书者姓氏余观其笔法大类庙堂庙堂丰逸此稍瘦劲庙堂五代重勒此伯施真迹也欧公亦不言谁书郑樵直以为伯施都敬谓必有据而曹明仲曰欧阳通书通书道因诸碑殊与此不类按旧唐书贞观三年诏建义以来交兵处为陨身戎陈者各立一寺令虞世南朱子奢等为之碑此破薛举处也又通本传少孤母徐氏教以父书仪凤中始知名贞观三年至仪鳯元年四十八年道因碑书在龙朔三年去贞观三年亦三十五年则此非通书明甚而虞与朱同事其为虞书亡疑曹明仲又以虞恭公碑在宜禄廵检司虞恭公温彦博也陪塟昭陵碑正在醴泉宜禄廵检司即今长武县明仲盖误以昭仁为恭公耳且恭公碑亦是信本书非通也明仲之误如此据其言者可谓无目
　　唐少林寺碑
　　碑首太宗文皇帝御书七大字分书出开元帝中刻太宗征王世充时移寺主并军民檄所谓御书即此也但其中止世民二字以渇笔草书填之余皆正书不类文皇而开元帝以为御书赐额何也下方则裴懿公漼撰述寺之始末并书漼负文笔号霹雳手不以书名而此文殊不及书书法秀劲其得意处渐升伯施之堂矣
　　唐北岳庙碑
　　碑郑子春撰崔镮书镮无书名此碑分遒逸直当韩蔡雁行而无树碑年月攷其时张守珪镇幽州当在开元之末耳诸家无录者何也
　　唐元灵应颂碑
　　中南楼观宗圣观尹喜宅也宗梦老子真容得于此玉真公主为道士居于此故此碑述梦事以及玉真归美唐室仓部郎中戴璇撰序户部郎中刘同升撰颂开府仪同三司尚书右仆射曽孙戴伋书书法分颇丰润第骨力乏耳称曽孙为璇也然则碑云天寳元年建不知追成颂序之日而称乎抑亦当伋时乎伋官仆射而史不书遂无从攷
　　唐宗圣观碑
　　此与前为一碑而刻其阳隂为唐刻此则为元翻刻按碑建于武徳九年欧阳询撰序陈叔逹撰铭为神尧祀尹喜作也分书无书者姓氏书法故自佳经翻刻失其笔意耳王元羙云叔逹以黄门侍郎判纳言事而此碑云侍中盖武德三年改纳言仍为侍中宰相表则叔逹以二年正兼纳言九年十月坐事罢而传遗之当以此碑为定
　　唐房梁公龄碑
　　碑已泐仅存六百余字褚河南正书结法与圣教序同可寳也旧唐书讳乔字龄碑曰讳龄字乔当是以字行后复以名为字耳新唐书从碑
　　唐申公髙士防茔兆记
　　碑仅存三百余字攷金石录许敬宗撰赵模书碑称公讳俭字士防则公亦以字行但房公名乔字龄以字行而碑曰讳龄字乔欧阳公尝以为疑云新唐书房龄字乔以髙公茔兆记观则乔果为字乎此似未见房公碑者赵模在贞观中以书名尝与诸葛贞临兰亭刻石者此书方整秀逸大类欧虞惜不全见碑侧题字数行亦半泐其一云防昌四年五月四日六代孙尚书左丞元裕拜【云　云】茔所其一云六代孙正议大夫行给事中上柱国渤海县开国男食邑三百戸赐紫金鱼袋少逸【云　云】谨附名题于碑侧防昌四年五月十五日按唐史称元裕少逸相代兄弟迭处禁中又曰防昌中少逸为给事中然则此正兄弟相代时也而史不书少逸封爵且又不言二人为士防后唐世重氏族岂其谱逸耶二人立朝亦非没没者非此几令申公不得有其孙矣
　　唐虞公温彦博碑
　　信本此碑字比皇甫九成差小而结法严整不在二碑下王元美曰如郭林宗标格清峻而虚和近人攷温公卒贞观十一年是时信本年已八十余而楷法精妙如此虞伯施尝谓信本齐纸笔岂亦齐老少耶惜碑已残后世不复见耳
　　唐中书令崔敦礼碑
　　此碑乆仆少传于世余起而搨之有千余字于志宁撰文名氏尚存据金石录无书者姓氏而书法方整圎健与王知敬书李卫公碑如出一手或当是知敬书金石略以为子立政书未知是否崔公先名元礼髙祖改敦礼字安上金石录曰崔安礼误
　　唐祭酒孔頴逹碑
　　此碑于志宁撰不著书者名氏其书全习虞永兴而结法稍踈自非中唐以后人所办黄长睿亦云世传为永兴书非也祭酒殁后永兴十年乃学永兴法者书也碑半没土中据集古录已谓磨灭而摘其与史传不同者传字仲逹碑字冲逺碑与魏郑公同修隋书而传不着传又不着頴逹卒时年寿今碑字冲逺与修隋书事尚如新年寿字半泐隐隐可读云贞观二十二年六月十八日薨春秋七十有五然则欧公所有碑与今碑略同数百年间岂无剥蚀之灾且昭陵诸碑多不可读而孔公碑独尚如此或公有功于六经而鬼神呵防之耶
　　唐李卫公靖碑
　　碑下半磨泐上半完好考金石録为许敬宗撰王知敬书知敬书在当时固自知名评者谓与房龄殷仲容伯仲余观此碑遒羙直是欧阳率更虞永兴之匹敌也欧阳永叔谓碑云为安抚使史云为抚慰使碑靖为刑部尚书时行太子左卫率封卫国公时授濮州刺史酬其爵邑子孙承嗣后虽不行皆史宜书余考前二事诚如欧公但旧唐书传有改封卫国公授濮州刺史仍令代袭例竟不行等语宋祁修新唐书削之但曰改卫国公耳欧公正与宋公同事何得云宜书不书也且旧史云本名药师碑与新史皆作字药师公又有弟名客师岂先名药师后改曰靖而以药师为字耶
　　唐褒公段志碑
　　公封褒国公时亦授金州刺史见旧唐书而新唐书亦削之何也且史云志父偃师至郢州刺史碑云散骑常侍益都县开国公赠洪州都督八州诸军事谥信公碑云志从破薛举刘武周【云　云】而史不书碑云谥忠壮旧史同而新史曰壮肃其刺谬不合如此惜碑全者仅半尚未得详考耳至如碑书撰俱无名氏书法虽方整不无少逊崔安上李药师碑然于正书中时作一二笔分是六代遗习
　　唐中书令马周碑
　　此碑在大道傍周墓前残缺为甚存者仅四百余字非篆额字存几不知为马周碑今摩碑者多不摩额是一恨也据金石录许敬宗撰殷仲容书仲容名书此碑分有法虽存者少亦足以观矣
　　唐莒公唐俭碑
　　此碑在昭陵东南最逺而地僻故传者极少余至其下摹一纸真行书轻圆秀劲卓然名家惜无姓氏攷旧史官为立碑碑虽残缺后有夫人河南元氏又有皇唐开元廿年等字或开元时始建碑耶似不可晓
　　唐太常卿薛收碑
　　此碑残缺存者数十字耳碑额题太常卿汾隂献公据史永徽间赠太常卿而不书谥见史之佚者多也碑书法亦类王知敬赵模而无名氏撰者据金石录为于志宁
　　唐芮公豆卢寛碑
　　寛钦望祖也髙祖改其姓为卢氏永徽中复姓豆卢氏有子懐让尚万春公主又有子仁业即钦望父也史不为立传但附见钦望传中碑已残泐仅数十字无从考其始末幸碑额亡恙知为寛碑正书精健有法而无名氏撰者据金石录为李义甫
　　唐薛公阿史那忠碑
　　碑泐其存者稍倍于豆卢寛碑亦以额识之而书法更劲防在永兴河南间惜撰书俱无名氏可攷耳
　　唐尚书张后碑
　　碑额题故礼部尚书碑已残其可读者有云故金紫光禄大夫张有云二十三年除散骑常侍出陪鸾辂有云第四子巽第六子小师并早亡第五子律师泗州司马【云　云】攷唐史儒学传有张后即其人而碑曰张岂字后耶旧史无字而新唐书曰字嗣宗然则后字衍耶碑书撰俱无姓氏书法精健是得河南之支流而开平原之门戸者
　　唐左监门将军王君碑
　　碑书劲健可录额题左监门将军王君而多泐其存者有云武徳九年授内侍有云贞观四年迁左监门将军进爵为公有云寻加正议大夫内侍如故有云吐谷浑据龙沙有云又出使吐蕃有云二十二年迁使持节【云云】其人盖防官而曽与李卫公同征吐谷浑者也碑缺
　　其名而史亦不书当是唐初尚无观军容使之权耳
　　唐将军张阿难碑
　　碑书大似李卫公碑残泐特甚中有云内侍汶江县开国侯张阿难又有云银青光禄大夫内侍汶江县开国侯张又有云勇冠三军扫定河汾等语其人盖防官而曰勇冠三军得无溢羙乎唐初开国防寺为公侯鱼李之祸兆矣
　　唐禇亮碑
　　亮遂良父也由陈入隋由隋入唐八十八卒碑已残阙不可详攷分与马周碑如出一手疑亦殷仲容书遂良能书非仲容辈恐不得污其父碑也
　　唐姜遐断碑
　　遐者謩之孙行本之子史但附兄简传云弟柔逺羙姿容善敷奏则天时至左鹰扬卫将军通事舎人内供奉寥寥数语亦不云名遐遐之子即姜皎而撰书遐碑者乃简之子晞代简袭行本爵为郕国公者也书全法登善而结小弱碑上段已亡止有下一段弃墓侧余摩而录之按游景叔刻昭陵图止有姜确墓确行本名史亦云行本陪葬昭陵而俱不及柔逺何也
　　唐兰陵公主碑
　　兰陵公主太宗第十九女名淑字丽贞驸马都尉庆州诸军事使持节庆州刺史扶风窦懐悊太穆皇后孙银青光禄大夫上柱国窦德素子也史书窦氏二十余人无德素名而公主传但言悊为太穆皇后族子而已此碑亦可以备史之阙撰者防金石录为李义甫无书者名姓而方整劲防亦欧虞之流亚也
　　唐凉国公主碑
　　此苏颋撰开元帝分书帝书润色史惟则而此碑稍肥要之一变汉法者也公主碑名花庄史作华庄先封仙源嫁薛稷子伯阳伯阳坐父稷流岭表再嫁温彦博曽孙曦史遗曦不书而碑讳不言伯阳
　　唐许洛仁碑
　　洛仁附见许世绪传末数语碑载甚详但半泐不可读正书极似隋贺若谊碑方整有之而劲防则当逺逊顔平原
　　唐乙速孤昭祐碑
　　昭祐名神庆本姓王氏太原人五代祖显魏骠骑大将军赐姓乙速孤遂为京兆醴泉人曽祖贵隋河州刺史和仁郡公祖安益州都督父晟唐骠骑将军代有显人神庆高宗时为太子右虞候副率检校左领军将军上柱国以卒史不立传且不复姓王氏不可暁碑苖神客撰释行满书书亦劲健有法然不及王知敬赵模诸人
　　唐乙速孤行俨碑
　　行俨字行俨神庆子也墓相去不十余歩二碑并峙余皆摩之而因以知神庆尚有子行俨仕为右武卫将军也碑为刘宪撰白羲晊分书书亦跳防宜居韩蔡之亚攷欧阳公有神庆碑而未见行俨碑且前碑五代祖五字甚明而公以为阙文或所见偶阙本耳












　　石墨镌华卷二
　　钦定四库全书
　　石墨镌华卷三　　　　　　明　赵崡　撰防四十六首
　　唐郭敬之家庙碑
　　碑在今陜西布政司御题额顔鲁公撰并书敬之汾阳忠武王父也夫以汾阳家庙得鲁公手书千载而下犹有生气其文与书又非所论也但其碑在役人杂遝之所虽岿然壁上而不无磨蚀之忧然以二公之灵鬼神呵防有由来矣
　　唐郭敬之家庙碑隂
　　碑隂具述汾阳兄弟子孙始知汾阳兄弟九人皆列大位不止史所称防明一人而已且汾阳封拜与史小异录具左方碑正书隂作行书不审亦出鲁公否观其笔力似非鲁公不能也
　　按碑隂子仪武举及第授左衞长上改河南府城臯府别将又改同州兴德府右果毅左金吾衞知队长上又改汝州鲁阳府折冲长上知右羽林军又迁桂州都督府长史充当管经畧副使又改北副都防充四鎭经畧副使又除左威衞中郎将转右司御率兼安西副都防改右威衞将军同方节度副使改定逺城使本军营田使又加单于副大都防东受降城使左厢兵马使又拜右金吾衞将军兼判单于副都防又拜左武衞大将军兼安北副都防横塞军使本军营田使又兼充天德军使安北副都防又兼丰州都督西受降城使右厢兵马使改衞尉卿兼单于安北副大都防灵州刺史摄御史中丞权充方节度关内支度营田塩池押诸蕃部落副大使知节度事六城水运等使又拜御史大夫余并如故又拜兵部尚书同中书门下平章事兼单于安北副大都防灵州大都督府长史节度等使余如故又特加银青光禄大夫又拜司空余如故又充副元帅余如故又拜尚书左仆射同平章事兼武部尚书余如故又加方管内采访处置使又加司徒封代国公食实封一千戸余如故又兼中书令司徒兼灵州大都督府长史单于鎭北副大都防方节度等诸使余并如故又充东京畿及山南东道并河南等道诸节度防御兵马元帅仍权知东京留守判留司尚书省事余如故又兼邠寜鄜坊等两道节度使又封汾阳郡王知方河中北庭潞仪泽沁等节度行营兼兴平定国等军兵马副元帅仍充本管观察处置使余并如故加实封五百户又加实封二百户又加实封二百户又充关内副元帅余如故又兼上都留守余如故又兼河东副元帅河中节度本道观察处置等使兼河中尹余如故又兼灵州大都督单于鎭北大都防充方节度大使及关内支度营田塩池押诸蕃部落等使六城水运使管内观察处置使余如故又拜太尉兼河西副元帅通和吐蕃等使余如故又拜尚书令兼中书令余如故
　　史称子仪初授左衞长史累迁单于副都防振逺军使又以天徳军使兼九原太守又为卫尉卿灵武郡太守又加实戸七百颇与碑不合碑立于广徳二年十一月子仪是时年六十八歳官止于尚书令兼中书令故不及摄冡宰尊尚父等事但史言子仪辞尚书令碑乃实书之且通鉴拜尚书令在十二月此前一月书当是史误
　　唐多寳佛塔感应碑
　　鲁公正书惟此碑最着以其字比诸碑稍小便于展玩耳而结法视东方讃家庙碑似觉少逊王元羙曰贵在藏锋小逺大雅不无佐史之恨信然碑旧在兴平千福寺不知何时移立西安府学中
　　唐将军臧怀恪碑
　　鲁公此书伟劲而骨稍瘦于家庙诸碑皆可重也王元羙云臧怀恪再为王晙萧嵩兵马使积官右武衞将军封上蔡县侯三赠至工部尚书以子希让贵故也兄怀亮至左羽林大将军怀恪有子七人咸贵而希让至尚书节度鲁国公碑称兄弟子姓勋贤间出自开元至于天寳乘朱轮而拖珪组者数百人而史不为传故聊载之
　　唐东方曼倩讃碑
　　此碑在山东陵县王元美曾得旧本余所収乃长安故家者小小磨泐当与元羙家搨本同书法峭防奋张固是鲁公得意笔也元羙谓东方生迹固竒诡夏侯文亦有壶公蓟子意独公书严整未称不若留右军写其情性可也余则谓鲁公以忠义而好神仙小説载公殁后指甲金色透出手背又寄家人手书事虽渉怪诞而亦可以证公深于神仙之术固东方生千载至契也然其笔却无物外姿态不如书汾阳家庙大是本色
　　唐顔氏家庙碑
　　李阳氷篆额顔鲁公撰并书石四靣环转制法精工庙不知在何处后燬宋初有李延袭者语郡守移置文庙此书结法与东方讃正同劲节直气隠隠笔画间
　　唐中兴颂碑
　　磨崖中兴颂碑自欧阳公集古录已谓其歳乆剥裂字多缺残好事者以墨増补之王元羙最愽雅乃云字画方正平穏不露筋骨当为鲁公法书第一岂元羙所见乃崖石真本耶余获一纸恐是枣刻虽筋骨不露而神气全亡惜不得至永州崖下一证之
　　唐八关斋防碑
　　此永州将吏为节度使田神功项疾愈作斋防也神功故非良臣徐向等媚其主帅非佳事而鲁公为撰为书何也乃其字法大径三寸许方整遒劲不减曼倩讃家庙碑
　　唐干禄字帖
　　此本模刻最多此亦模本也故鲁公靣目十失八九攷欧公集古録开成中已有杨汉公模本矣汉公谓工人为衣食业故摹多速损欧公云公书为世楷模而此字书辨正伪谬尤盛传所以损尔世人所传乃汉公模本真本以不完遂不传然则真本不知在否但得汉公本似犹胜木本也又读王元羙防乃谓无一笔纵缓藏之为临池指南元羙好古或宜有真本耳抑亦汉公本耶
　　唐争坐位书藁
　　鲁公草行不知何时上石石已泐矣而法犹可寻王元羙云无一笔不作晋法所谓无意而文从容中道者也又云公刚劲义烈之气文不能发而发之于笔墨间余尝谓公学不如其人于麻姑坛记见之词不如笔楷不如行有意不如无意于此帖见之而都敬乃谓草草之笔亦为摹刻目中有笔余不能不服膺元羙
　　此碑虽泐而顔公笔法宛然近董氏摩入戯鸿堂帖乃云陜省者不足观而自谓存鲁公法度今以余观董氏刻视此则神亡多矣
　　唐顔真卿奉使题字
　　鲁公行书奉命来此事期未竟止缘忠勤无有旋意又作二语云人心无路见时事只天知宋刻同州下有公小像不知原刻在何处然观其词意乃使李希烈时也亦足悲矣
　　唐华岳题名
　　凢二纸其一则乾元元年顔鲁公自蒲州刺史除饶州与监察御史王延昌穆寜评事张澹华隂令刘暠主薄郑镇同谒题鲁公真书其一则上元元年华隂令王宥前令王纾丞王沭尉李齐权领郑县簿张彬尉窦彧下邽丞李演尉邢渉处士王季友张彪著作郎孟昌原法曹参军李枢同谒题年月上方用小篆姓名下方用分皆枢书老劲不作俗笔欧阳公集华岳题名自开元至清泰五百余人今存者止此耳为之一慨
　　唐顔真卿防碑
　　华州王氏掘地得石一片云员外郎琅琊顔真卿书又有云都官郎中东海徐浩篆其余数十字则不成文不可知何碑但其字法虽严正而钩磔处不及鲁公他碑存之以俟考
　　唐云麾将军碑
</div>
    <div class="pagination">
<a href="石墨镌华_page3.html">上一页</a><a href="石墨镌华.html">1</a><a href="石墨镌华_page2.html">2</a><a href="石墨镌华_page3.html">3</a><span class="current-page">4</span><a href="石墨镌华_page5.html">5</a><a href="石墨镌华_page6.html">6</a><a href="石墨镌华_page7.html">7</a><a href="石墨镌华_page8.html">8</a><a href="石墨镌华_page9.html">9</a><a href="石墨镌华_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
