<!DOCTYPE html>
<html>
<head>
    <meta charset="UTF-8">
    <title>经义考 - 第 336 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 336 页/共 381 页</h1>
    <div class="content">　　按沈约宋书符瑞志引之
　　洛书稽命曜
　　佚
　　洛书摘六辟【六或作亡】
　　佚
　　按洛书摘六辟干凿度亦引之
　　老子河洛谶
　　佚
　　按老子河洛谶萧子显南齐书符瑞志引之有云年歴七七水灭绪风云俱起龙鳞举又云墥堨河梁塞龙渊消除水灾泄山川又云上参南斗第一星下立草屋为紫庭神龙之冈梧桐生凤鸟舒翼翔且鸣类皆韵语


　　经义考卷二百六十四
<史部,目录类,经籍之属,经义考>
　　钦定四库全书
　　经义考巻二百六十五
　　翰林院检讨朱彞尊撰
　　毖纬【三】
　　尚书纬
　　隋志三巻【七録六卷】
　　佚
　　尚书璇玑钤
　　郑注
　　佚
　　孙防曰璇玑钤当是载厯象之秘奥而术已无传矣
　　尚书考灵曜
　　郑注
　　佚
　　李善曰书纬有考灵曜灵曜谓天也
　　孙防曰谈天莫详于纬书考灵曜所由名也汉儒穷纬故谈天为至精
　　按考灵曜文大都推歩之説其言曰天从上临下八万里天以圆覆地以方载天如弹丸围圜三百六十五度四分度之一度二千九百三十二里千四百六十一分里之三百四十八天有九野九千九百九十九隅去地五亿万里何谓九野中央钧天其星角亢东方皥天其星房心东北变天其星斗箕北方天其星须女西北幽天其星奎娄西方成天其星胃昴西南朱天其星参狼南方赤天其星舆鬼柳东南阳天其星张翼轸二十八宿之外各有万五千里是为四游之极谓之四表春则星辰西游夏则星辰北游秋则星辰东游冬则星辰南游地有四游冬至地游北而西三万里夏至地游南而东三万里春秋二分其中矣地恒动不止譬如人在巨舟中闭牖而坐舟行而人不觉也七戎六蛮九夷八狄据形而言之谓之四海言皆近海海之言昏晦无所睹也日道出于列宿之外万有余里正月假上八万里假下一十万四千里日有九光光照四极临四十万六千里日万世不失九道谋仲春仲秋日出于卯入于酉仲夏日出于寅入于戌仲冬日出于辰入于申日旁白者为虹日旁青赤者为霓在璿玑玉衡以齐七攻玉仪之制昏明主时璿玑未中而星中是急急则日过其度不及其宿璿玑中而星未中是舒舒则日不及其度夜月过其宿璿玑中而星中是周周则风雨时草木蕃盛而百谷熟万事康也主春者鸟星昏中可以种稷主夏者心星昏中可以种黍主秋者虗星昏中可以种麦主冬者昴星昏中则入山可以具器械王者南面而坐视四星之中而知民之缓急急则不赋力役敬授民时鸟星为春候火星为夏期阳气相助虗星为秋候昴星为冬期隂气相佐德乃弗邪子助母収母合子符心火星天王也其前星太子后星庻子也岁星木精荧惑火精鎭星土精太白金精辰星水精也岁星得度五谷孳荧惑顺行甘雨时鎭星得度地无灾太白出入当五谷成熟人民昌春政不失五谷孳初夏不失甘雨时季夏不失地无灾秋政不失人民昌冬政不失少疾丧五政不失百谷稚熟【注晚熟曰稚诗曰稙稚菽麦】春夏民欲早作故令民先日出而作是谓寅宾出日秋冬民欲早息故令民候日入而息是谓寅饯纳日春迎其来秋送其去无不顺矣攷其言无悖于理隋燔纬书若此与括地象虽置不燔可也
　　又孔氏礼记疏邢氏尔雅疏俱引郑注考灵曜云天者纯阳清明无形圣人则之制璿玑玉衡以度其象又云地葢厚三万里春分之时地正当中自此地渐渐而下至夏至之时地下游万五千里地之上畔与天中平夏至之后地渐渐而上至秋分地正当天之中央自此地渐渐而上至冬至上游万五千里地之下畔与天中平自冬至后地渐渐而下又云天旁行四表之中冬南夏北春西秋东皆薄四表而止地亦升降于天之中冬至而下夏至而上地与星辰俱有四游升降四游者自立春地与星辰西游春分西游之极地虽西极升降正中从此渐渐而东至春季复正自立夏之后北游夏至北游之极地则升降极下至夏季复正立秋之后东游秋分东游之极地则升降正中至秋季复正立冬之后南游冬至南游之极地则升降极上至冬季复正又云夏日道上与四表平下去东井十二度为三万里又云日春东从青道夏南从赤道秋西从白道冬北从黒道立春星辰西游日则东游立夏星辰北游日则南游春分星辰西游之极日东游之极日与星辰相去三万里夏至则星辰北游之极日南游之极日与星辰相去三万里又云夏至日与表平冬至时日下至于地八万里上至于天十一万三千五百里其言天体特详
　　尚书帝命验【或作命令验】
　　郑宋均注
　　佚
　　按天有五号尊而君之则曰皇天元气广大则称昊天仁覆闵下则称旻天自上监下则称上天据远视之苍苍然则称苍天天宗日月北辰地宗岱河海也日月为隂阳宗北辰为星宗河为水宗海为泽宗岱为山宗秦失金镜鱼目入珠桀失玉镜用其噬虎此皆帝命验之文也
　　尚书帝验期【验或作命】
　　佚
　　尚书刑德仿
　　佚
　　按书名刑德仿者其辞有云涿鹿者竿人头也黔者马黔竿人面也膑者脱去人之膑也宫者女子淫乱执置宫中不得出也割者丈夫淫割其势也劓象七攻膑象七精墨象斗华葢法家为之
　　尚书钩命决
　　佚
　　尚书运期授
　　佚
　　詹景凤曰运期授谓文王以受命之年为元年注云周文王以戊午蔀二十九年季秋为受命之月至明年乃改元如此则何可以为文王彼葢因书序惟十有三年武王伐殷之语而附防之也
　　尚书洛罪级
　　佚
　　尚书中候
　　宋均注又隋志郑注五卷【七録八卷】
　　佚
　　书纬曰孔子求书得黄帝孙帝魁之书迄于秦穆公凡三千二百四十篇断远取近定可以为世法者百二十篇以百二篇为尚书十八篇为中候
　　春秋命厯序曰尧坛于河受龙图作握河纪
　　皇甫谧曰尧与羣臣沈璧于河为握河纪今尚书中候是也
　　萧子显曰候书章句无铨序
　　孔頴达曰郑注中候依运斗枢以伏羲女娲神农为三皇又云五帝帝鸿金天高阳高辛唐虞氏【六人为五帝】　又曰中候握河纪説尧考河命説舜
　　陈振孙曰按后汉书纬候之学注纬七纬也候尚书中候也
　　孙瑴曰中候书佚而诸书所引篇目猥多有握河纪考河命摘洛戒洛予命运衡篇义明篇勅省图准纤哲稷起篇
　　按中候专言符命当是新莽时所出之书
　　中候考河命　题期　立象
　　佚
　　宋均曰尧得图书舜禅后演以为考河命题期立象三篇
　　按御览引其文云若稽古帝舜曰重华钦翼皇象舜曰朕惟不艾蓂荚孚着
　　中候摘洛戒
　　佚
　　按摘洛戒文见于载纪者有云若稽古周公旦钦惟皇天顺践阼即摄七年鸾凤见蓂荚生龙衔甲又云周公践阼理政与天合志万序咸得疑是王莽居摄时所献书
　　中候握河纪
　　佚
　　王应麟曰礼记正义引中候握河纪
　　中候契握
　　佚
　　按孔氏礼疏引中候契握文云鸟翔水遗卵娀简狄吞之生契
　　中候勅省图
　　佚
　　按孔氏礼疏引郑康成注中候勅省图文以伏羲女娲神农为三皇
　　中候运衡篇
　　佚
　　按熊安生引中候运衡文云年耆既艾注云七十曰艾亦见孔氏礼记疏
　　中候准纤哲
　　佚
　　按孔氏礼疏引其文云仲父年艾谁将逮政
　　中候洛予命
　　佚
　　按洛予命文汤东观于洛沈璧而黒与之书黄鱼双跃云寡人愼机孔氏礼疏引之
　　中候稷起
　　佚
　　按稷起文云苍耀稷生感迹当亦美新之书
　　中候我应篇
　　佚
　　按诗檀公疏引之
　　中候仪明篇
　　佚
　　按萧氏南齐书符瑞志引之
　　诗纬
　　隋志十八卷【七録十卷】
　　佚
　　张衡曰凡谶皆云黄帝伐蚩尤而诗谶独以为蚩尤败然后尧受命
　　隋书魏博士宋均注
　　诗纬图
　　一卷
　　佚
</div>
    <div class="pagination">
<a href="经义考_page335.html">上一页</a><span>...</span><a href="经义考_page331.html">331</a><a href="经义考_page332.html">332</a><a href="经义考_page333.html">333</a><a href="经义考_page334.html">334</a><a href="经义考_page335.html">335</a><span class="current-page">336</span><a href="经义考_page337.html">337</a><a href="经义考_page338.html">338</a><a href="经义考_page339.html">339</a><a href="经义考_page340.html">340</a><a href="经义考_page341.html">341</a><span>...</span><a href="经义考_page337.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
