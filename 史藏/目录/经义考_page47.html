<!DOCTYPE html>
<html>
<head>
    <meta charset="UTF-8">
    <title>经义考 - 第 47 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 47 页/共 381 页</h1>
    <div class="content">　　黎氏【立武】周易说约
　　一卷
　　佚
　　吴澂撰碑曰元中子黎氏讳立武字以常临江新喻人擢进士第三人授承事郎佥书镇南军节度判官召试舘职除秘省校书转著作郎国子司业
　　江西通志立武淳熈四年进士累官国子司业文蕐阁待制考试临川得吴澂时称其知人其学宗白云郭氏自号寄翁学者称爲所寄先生与文山疉山相友善建金鳯书院以淑后学
　　髙氏【斯得】易肤说
　　佚
　　中兴舘阁续录髙斯得字不妄贯卭州登己丑榜咸淳五年除著作佐郎
　　周密曰髙耻堂自世变后极意经史著述甚多手抄日以万字　又曰姚子敬处有耻堂易肤说　又曰子昻云髙耻堂有易说诗书解
　　姑苏志髙斯得举进士官至签书枢密叅知政事学者称爲耻堂先生
　　徐氏【直方】易解
　　六卷
　　未见
　　胡一桂曰直方字立大号古爲先生初补廸功郎咸淳三年进易解六卷只上下经前有进表及图象后除正言官至江东宪
　　胡氏【次焱】余学斋易说
　　未见
　　董真卿曰次焱字济鼎徽州婺源人有余学斋易说姓谱次焱咸淳四年登第授湖口主簿改贵池尉徳祐乙亥归家以易教授乡里
　　何氏【梦桂】易衍
　　二卷
　　未见
　　姓谱梦桂字巗叟淳安人咸淳乙丑进士第三爲太常愽士歴监察御史宋亡不仕所着有易衍中庸致用等书于易尤精有先儒所未发者
　　方氏【公权】古易口义
　　佚
　　闽大纪方公权字立道莆田人咸淳元年进士歴广东教授太常丞景炎后不仕人称石岩先生
　　孟氏【文龙】易解大全
　　三十卷
　　佚
　　姑蘓志孟文龙字震翁浙东提举常平干办公事元平章史弼等荐起之致书以死辞不出戸庭者三十年着易解大全三十卷
　　曾氏【子良】周易辑说
　　佚
　　吴澂序曰易之道其大如天其广如地其悉偹也如天地间之万物无所不有世之说易者各随所见苟不悖于理其爲言也必有可观无他易广大悉偹无不包罗无不该徧故也金谿曾先生讳子良在宋两贡于乡擢进士科仕至县令晚节隐居教授以通经学古能诗能文爲后进师临川饶宗鲁游其门每日授易所闻皆能记忆师既卒乃祖述其意撰著新辞文口谈之质俚如传注之纯雅名曰周易辑说意或未安不敢輙改葢有汉儒治经守家法之遗意焉先生之年吾父党也素所敬慕者今因所辑得窥前辈之所学又嘉宗鲁之能守其师说也是以爲之序江西通志曾子良金谿人登咸淳戊辰进士第调兴安尉迁淳安令入元程钜夫荐爲宪佥不赴扁其室曰节居学者称平山先生
　　严氏【肃】□山易説
　　十四卷
　　佚
　　吴澂曰太和严肃辞逹官以秘书省校勘而亦不仕所着易解进于朝
　　揭傒斯曰朴山易说十四卷宋末吉之太和严先生肃所着也咸淳中江丞相万里马丞相廷鸾皆好其书爲献之天子征爲秘书省校勘宋亡之嵗三月亦以疾亡原夫易之道深逺矣世之言易者至众矣严氏之书最晚出致使名宰相献之天子藏之秘府固有以得圣人之心乎先生以四圣人之心竭四十年之力其书不与国俱尽宐哉
　　吴氏【霞举】易管见
　　六十卷
　　佚
　　筮易
　　七卷
　　佚
　　新安文献志霞举字孟阳号默室休宁人所着有易管见六十卷筮易七卷太濳虚图说十卷
　　史氏【防卿】易究
　　十卷
　　佚
　　宋史防卿咸淳元年进士调江隂军教授早受业于巴川阳恪爲学淹博著书立言一以朱熹爲法袁桷曰防卿字景正鄞人仕宋爲廸功郎景陵县主簿喜奇说礼部尙书王公应麟多传授之卒以奇不合于王公
　　邓文原曰先生易究十卷虽未及见然闻所论河图洛书足以抉先儒未发之蕴
　　黄溍曰四明之学祖陆氏而宗杨袁其言朱子之学者自黄氏震史氏防卿始继朱子之学者自防氏渊大阳先生枋小阳先生岊以至于史氏黄氏主于躬行而史氏务明体以逹用
　　丘氏【富国】周易辑解
　　十卷
　　佚
　　学易说约
　　五篇
　　佚
　　闽书丘富国字行可建安人受业朱氏之门人爲端阳签判宋亡不仕着周易辑解十卷易学说约五篇经世遗书三卷
　　包氏【天麟】易注
　　佚
　　姓谱天麟字仁甫江隂人咸淳间举愽学宏词科尝注易诗书春秋
　　郑氏【仪孙】易图说
　　佚
　　闽书郑仪孙号翠屏建安人从丘富国学易咸淳癸酉应贤良举明年少帝北行仪孙退而著书作易图说解大学中庸章句
　　魏氏【新之】易学蠡测
　　佚
　　宋濳室曰故宋廸功郎庆元府学教授魏新之着易学蠡测又见先儒列卦爲方圆图乃以己意成三隅图曲尽妙理门人王徳先演而传之
　　张时彻曰魏新之字徳夫桐庐人咸淳辛未进士爲庆元府教授在官以濂洛关闽正学爲己任徳祐丙子元兵入临安游军至鄞时学设两教授号东西防教授王榉惧曰吾侪死生决于今日矣新之从容曰非止今日有生之初已定不若听之顔色不少变
　　汪氏【深】周易占例
　　佚
　　深自序曰昔者圣人作易以明民托之卜筮然所得之辞或有悬隔者如问婚而得田猎问祭祀而得渉川问此答彼阔然不相对岂有迁就迂诞而用之者哉若是则卦爻之辞皆赘言矣传曰其言曲而中其事肆而隐因贰以济民行以明失得之报又曰明于天之道而察于民之故是兴神物以前民用又曰探赜索隐钩深致逺以定天下之吉凶成天下之亹亹者莫大乎蓍龟故系辞焉所以告也定之以吉凶所以断也今占筮所得之辞乃不应合而在于迁就用之则奈何哉葢尝思之易以卜筮设教古人之卜筮葢少也非有大疑不筮不卜也其见于书者虞有传禅之筮周有征伐之卜而已故洪范曰汝则有大疑谋及乃心谋及卿士谋及庻人谋及卜筮而从逆之间人谋先之卜筮次焉葢诚以事有两可之疑而后托之卜筮也而其占又必诚敬专一积其求决之真情至诚以逹于神明故神明感应之诚亦正告之以利害趋向而不浪漫也且易之初其以六十四卦示人以占之例亦已广矣求君父之道于干求臣子之道于坤婚姻于咸恒渐归妺待于需进于晋行师于师争讼于讼聚于萃散于涣以至退于遯守于困安于泰鼎厄于夷蹇盈于丰大有坏于损蛊家人之在室旅之在涂既未济损益大小过大小畜得失进退之义虽卦名之爲七十九字文义明白条例具足亦可决矣此未有文王卦辞之前已可占而断者况又三百八十四爻而示之以变乎夫人诚有大疑谋及卜筮必积其诚意偹其礼物斋戒专一以占之大传曰是以将有爲也将有行也问焉而以言其受命也如响无有逺近幽深遂知来物此占筮必得应合之辞受命者神明受祷占者之命辞也如响者应之端的而不漫浪以告也傥有一毫不敬不诚不一之心则问此而答彼阔焉而不与事相酬实神明之所不主而不告者也又何受命如响之云曷不即卦辞考之文王于防尝起其占筮之教矣其言曰匪我求童防童防求我初筮告再三渎渎则不告利贞周子曰筮者扣神也再三渎渎则不告矣此文王之所以起其例也夫占而揲蓍积十有八变必成一卦卦必有卦辞爻必有爻辞何以言其告不告也葢诚意专一而筮则神之告之卦辞爻辞应合所问如占婚姻与之咸恒曰纳妇吉曰勿用取女曰归妺征凶无攸利占征伐曰利用侵伐曰在师中吉曰不利行师曰勿用师占田猎曰田获三曰田获三品曰即鹿无虞曰田无禽若此者皆所谓告也若夫卦辞爻辞不应所占之事此则诚意不至二三之渎而所谓不告者也此即文王之所谓不告也不然则得卦爻必有辞以告之又何以有不告之云夫诚敬不至则吾心之神明不存而神明之神亦爽得不合之辞而犹曰神明之告我也必有他意揣摩臆度迁就曲推彊取以定吉凶以至狂妄侥幸悖乱之念皆自此生者古有之矣是惑之甚也况世之占者忽略灭裂防渎细不敬尤甚乃欲以此求神明之指其所之至于不验又妄以爲卜筮之理不可信彼岂知夫告不告之道哉余之有见于此也乃取卦爻辞以人事分门别例编爲一书俾世之占者以类求之必本乎诚敬专一之道而知占之不妄以告人也岂不有以解千古之惑而发圣人之蕴乎羲文周孔在天之灵不易吾言矣
　　胡一桂曰鄱阳汪深所性先人私淑之友也尝作占例自爲之序足以发朱子之所未发
　　练氏【耒】大易发微
　　佚
　　闽书练耒【或作来】字彦本建安人宋遗民闭门著书有大易发微二礼疑释
　　丘氏【葵】易解义
　　佚
　　闽书丘葵字吉甫同安人早有志考亭之学初从辛介甫继从信州吴平甫授春秋亲炙吕大圭洪天锡之门宋末科举废杜门励学居海屿中因自号钓矶翁所着有易解义书解诗口义春秋通义四书日讲周礼补亡
　　石氏【一鳌】周易互言总论
　　十卷
　　佚
　　黄溍表墓曰一鳌字晋卿义乌人宋乡贡进士初徐文清公倡道丹溪上及门者或仕或不仕皆时闻人文清之学葢亲得于考亭而秘书丞王君世杰则有得于文清者也先生少受业于王君若讷既又从秘丞游晚而覃思于易其爲说皆本于徐氏
　　吴澂序曰上古圣人作卦象以先天而其体偹于八八作蓍数以前民而其用衍于七七八八之象本于一而一无体七七之数始于一而一不用合卦与蓍是谓之易中古圣人体卦用蓍系之彖系之爻其辞虽爲占设然拟议所言理无不贯推而行之占云乎哉秦汉而下泥术数者漏演辞义者泛而易道晦矣至邵子极探卦象蓍数之原而易之道大明夫子以来一人而已而于文王周公之辞有未暇及也若程子之传则因文王周公之辞以发其真知实践之理推之爲修齐治平之用宐与三古圣人之易而爲四非可以传注论昔夫子年将七十有假我数年卒以学易之语是经岂易学哉主簿傅君以其师石君晋卿所着易说示余余读之喜其说理之当说象之工葢于象数理学俱尝究心世之剽掠掇拾以爲说者何能几其十一闻石君两目无见古之瞽者爲乐师取其用志不分也乐一艺耳易之道讵一艺所可比瞽而爲易师亦其外物不接内境常虚故能专致若是欤或曰子之于易与石君不同何也曰予补朱义者也石广程传者也君释象予亦释象则皆程朱之所未言者虽有不同而言固各有当也予又安敢以予之未必是而废石君之是哉
　　饶氏【宗鲁】易传庸言
　　佚
　　江西通志饶宗鲁字心道临川人
　　黄虞稷曰宗鲁尝辑所闻于平山曾子良者爲周易辑说别自撰易传庸言
　　熊氏【采】周易讲义
　　佚
　　万姓谱采建阳人宁武州叅军入元不仕着易讲义书说
　　卫氏【富益】易经集说
　　佚
　　浙江通志卫富益崇徳人从金履祥学深探易防宋亡富益日夜悲泣设坛爲文祭故相文天祥陆秀夫张世杰闻者无不堕泪晚歳隐居湖之金葢山年九十六卒门人諡曰正节先生
　　陈氏【普】易经解注
　　二册
　　未见
　　闽书陈普字尙徳别号惧斋福宁人居石堂山学者称石堂先生宋鼎既移三辟本省教授不起作四书句解钤键学庸防要孟子纂图周易解尙书补微四书六经讲义凡数百卷
　　闵文振作传曰石堂先生闻恂斋韩氏倡道浙东负笈之防稽从之游韩之学出庆源辅氏辅氏朱门髙弟也渊源所自屹爲嫡派故其学甚正尝曰聆韩先生夜旦诵四书如奏九韶令人不知肉味故其用功本诸四书四书通然后求之六经不贵文辞不急禄仕惟真知实践无媿古之圣贤宋鼎既移决意卷藏朝廷三使辟爲本省教授不赴开门授徒岿然以师道自任四方及门数百人
　　易讲义
　　一卷
　　存
　　陈氏【焕】易传宗
</div>
    <div class="pagination">
<a href="经义考_page46.html">上一页</a><span>...</span><a href="经义考_page42.html">42</a><a href="经义考_page43.html">43</a><a href="经义考_page44.html">44</a><a href="经义考_page45.html">45</a><a href="经义考_page46.html">46</a><span class="current-page">47</span><a href="经义考_page48.html">48</a><a href="经义考_page49.html">49</a><a href="经义考_page50.html">50</a><a href="经义考_page51.html">51</a><a href="经义考_page52.html">52</a><span>...</span><a href="经义考_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
