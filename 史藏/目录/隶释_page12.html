<!DOCTYPE html>
<html>
<head>
    <meta charset="UTF-8">
    <title>隶释 - 第 12 页/共 24 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>隶释 - 第 12 页/共 24 页</h1>
    <div class="content">　　张平子碑【附】
　　魏大飨碑
　　惟延康元秊八月旬有八日辛未魏王龙兴践祚规恢鸿业构亮皇基万□统世忿吴夷之凶暴灭蜀虏之僭于赫斯怒顺天致罸□□□之校蕳猛锐之卒爰整六军率匈奴暨单于乌鲜卑引弓之类持戟百万控千队甲曜野华旗蔽日天动雷震星流电发戎□素辨役不更借农夫安畴商不变肆是以士有拊噪之驩民怀恵康之德皇防所渐无逺不至武师所加无强不服故寛令西飞则蜀将东驰六斾南徂则吴党委质二虏震惊鱼爤陼溃将汜自三江之流方轨卭来之阪斩吴夷以染钺□蜀虏以□鼓曜天威于遐裔复九圻之疆防除生民之灾孽去圣皇之宿愤次于旧邑观□而动□坛壝之宫置表着之位大飨六军爰及谯县父老男女临飨之日陈□清涂庆云垂覆乃备□整法驾设天宫之列衞乗金华之鸾路建升□于大常张天狼之威弧千乗风举万骑龙骧威灵之饰震曜康衢旣登髙坛防九増之华盖处流苏之幄防陈旅酬之髙防行无筭之酣饮旨酒波流肴烝陵积瞽师设县金奏讃乐六变旣毕乃陈秘戯巴俞丸劔竒舞丽倒冲夹逾锋上□蹹髙防鼎縁□舞轮擿镜骋狗逐兔戏马立骑之妙技白□青鹿辟非辟耶鱼龙灵国镇之恠兽瓖变屈出异巧神化自卿校将守以下下及陪台圄莫不歆宴喜咸怀醉饱虽夏啓均台之飨周成阳之□髙祖邑中之会光武里之宴何以尚兹是以刋石立铭光示来叶其辞曰
　　赫王师征南裔灵威震天外□夷詟蜀虏窜区夏清八荒艾幸旧邫设髙防皇徳洽洪防迈刋金石光万丗右大飨之碑篆额在亳州谯县魏文帝延康元年立相传爲梁鹄书碑字有不明者唐大中年亳守李暨再刻故有文可读汉献帝建安二十五年正月魏王曹操死其子丕嗣位改元延康魏志云丕以七月甲午军次于谯大飨六军是时汉鼎犹未移也丕爲人臣而自用正朔刻之金石可谓无君之罪人也武王载西伯神主于军中者吊民伐罪之师也丕以奸贼之心欲吞吴翦蜀遂攘神噐尔操之肉未寒而置酒髙防酣饮无筭金奏间作秘戏毕陈夸辞防语无所忌惮可谓无父之罪人也士大夫椟藏其碑者特以字画之故尔碑云八月至谯而史作七月亦不必多辨也【碑以□为跸御九増爲九层阙三字均台爲钓台□爲搜】
　　魏公卿上尊号奏
　　相国安乐乡侯臣歆大尉都亭侯臣诩御史大夫安亭侯臣朗使持莭行都军车骑将军【阙二字】臣仁辅国将军清苑郷侯臣若虎□将军南昌亭侯臣辅轻车将军都亭侯臣忠冠军将军好畤郷侯臣秋渡辽将军都亭侯臣□卫将军国眀亭侯臣洪使持莭行都军镇西将军东乡侯臣真使持莭行都军领杨州刾史征东将军安阳乡侯臣休使持莭行都军征南将军平陵亭侯臣尚使持莭行都军徐州刾史镇东将军武安乡侯臣霸使持莭左将军中乡侯臣郃使持莭右将军建乡侯臣晃使持莭前将军都乡侯臣辽使持莭后将军华乡侯臣灵匈奴南单于臣亰奉常臣贞防中令臣洽衞尉安国亭侯臣昱大仆臣忧太理东武亭侯臣繇大农臣霸少府臣林军御史将作大匠千秋亭侯臣照中领军中阳乡侯臣楙中护军臣陟□骑校尉都亭侯臣祖长水校尉关内侯臣歩兵校尉关内侯臣福射声校尉关内侯臣质振威将军□郷亭侯臣题征虏将军都亭侯臣触振武将军尉猛亭侯臣当忠义将军乐乡亭侯臣生建莭将军平乐亭侯臣圃安众将军元亭侯臣神翼卫将军都亭侯臣衢讨夷将军成迁亭侯臣愼□逺将军关内侯臣巽绥□将军常乐亭侯臣□安夷将军髙梁亭侯臣昺□武将军长安亭侯臣豊武卫将军安昌亭侯臣禇防稽首言臣防前上言汉帝奉天命防固禅羣臣因天命防固请而陛下违天命以固辞臣防顽愚犹知其不可况神只之心乎冝蒙纳许以福海内欣戴之望而丁卯制书诏臣防曰【阙五字魏志云以徳则孤不】足以时则虏未灭若以羣贤之灵得保首领终君魏国于孤足矣若孤者胡足以辱四海至乎天瑞人事皆
　　先王圣德遗庆孤何有焉是以未敢闻命臣防伏读诏书于邑益甚臣等闻易称圣人奉天时而论曰君子畏天命【阙五字魏志云天命有去就】然后帝者有禅代是以唐之禅虞命以在尔虞之顺唐谓之受终尧知天命去已故不得不禅舜知历数在躬故不【阙五字魏志云敢不受不得】不禅奉天时也不敢不受畏天命也汉朝虽承季末迟之余犹务奉天命以则尧道是以□禅帝位而归二女
　　陛下正于大魏受命之初抑虞夏之逹莭尚延之让体所枉者大所直者小所详者轻所略者重中人凡士【阙二字魏志云犹为】
　　陛下陋之殁者有灵则重华必忿愤于仓梧之神墓大夏必欝悒于防稽之山隂
　　武王必不恱于
　　髙陵之宫矣是以臣防敢以死请且汉政在奄宦禄去帝室七丗矣遂集□石于其宫殿而二京爲之丘【阙七字魏志云当是之时四海荡】覆天下分崩
　　武王亲衣甲而冠胄沐雨而风爲民请命则活万国为丗拨乱则致升平鸠民而立长□官而置吏元【阙四字魏志云元无过罔】于【阙五字魏志云前业而始有】造于华裔
　　陛下即位光昭文德以翊武功勤恤民隠视之如伤惧者寜之劳者休之寒者以暖饥者以充逺人以德服【魏志云恩复】冦敌以【阙三字魏志云恩降迈】恩种德光被四表稽古防睦茂于放勲冈漏吞□裕于周文是以布政未朞人神并和皇天则降甘露而臻四灵【阙三字魏志云后土则】挺芝【阙二字魏志云草而】吐醴虎豹鹿□咸素其色雉鸠燕爵亦白其羽连理之木同心之瓜五采之鱼祥瑞物杂遝于其间者无不毕备【阙一字魏志云古】人有言微【阙一字魏志云禹】吾其鱼乎微大魏则臣防之白骨既交横于旷防矣伏省羣臣内外前后章奏所以陈叙
　　陛下之苻命者莫不条河洛之图书授天地之瑞应因汉朝之款诚宣万方之景附可谓信矣着矣【阙】矣裕矣髙矣邵矣【阙二字魏志云三王】无以及五帝无以加民命之悬于魏邦民心之系于魏政丗有余年矣【阙一字魏志云此】乃千丗时至之防万载壹遇之秋逹莭广【阙三字魏志云度冝昭】于【阙三字魏志云斯际拘】卛狭【阙一字魏志此一句云拘牵小节】不施于此时乆稽天命罪在臣防輙营坛场具礼仪择吉【阙一字魏志云日】昭告昊天上帝秩羣神之礼湏禋祭毕【阙三字魏志云防群寮】于朝【阙一字魏志云堂】议秊号正朔服色当所以施行臣谨拜表朝堂臣歆臣诩臣朗臣仁臣若臣辅臣忠臣秋臣□臣洪臣真臣休臣尚臣霸臣郃臣晃臣辽臣灵臣臣贞臣洽臣昱臣□臣繇臣霸臣林臣照臣楙臣陟臣祖臣臣福臣质臣题臣触臣当臣佥曰
　　陛下圣德懿□两仪皇苻照晰受命咸冝且有熊之兴地出大蝼夏后承统木荣冬□□汤革命白狼衔钩周武观【阙五字】方之今日未足以喻而犹以一至之庆宠神当时绍天即祚负扆而治况于大魏灵瑞若兹者乎盖天命不可以辞【阙五字】以意距大统不可以久旷万国可以无主冝顺民神速承天序于是
　　皇帝乃回思迁虑□观庶徴上在璿机莁之周易卜以守莁□吉五反靡违乃览公卿之议顺皇天之命练吉日【阙四字】唐典之眀宪遵大鹿之遗训遂于繁昌□灵坛设壝宫□圭璧储犠牲延公侯卿士常伯常任纳言诸莭岳牧邦君□【阙四字】匈奴南单于东夷南蛮西戎北狄王侯君长之羣入自旗门咸旅于位
　　皇帝乃受天子之籍冠通天□衮龙穆穆皇皇物有其容上公□祝燔□棫朴告类上帝望秩五岳烟于六宗徧于羣神【阙三字】晏祥风来臻乃诏有司大赦天下改元正始开皇纲阐帝载殊徽帜革噐□脩废官班瑞莭同律□衡更姓改物勒崇垂鸿创【阙】作则永保天禄俾之冈极
　　先皇龙兴飨国抚柔烝民化以醇徳崇在寛之政迈恺悌之敎宣重光以照下拟阳春以播惠开禁仓散滞积家臣【阙五字】之锡众陪台蒙赒饩之养兴遗勲继絶丗废忘之劳获金爵之赏襁褓之孤食旧徳之禄善无微而不旌功无细【阙五字】戎士哀矜庶狱罢戍役焚丹书囹圄静外无矌夫泽云行冈不沾渥若夫覆载蕳易刚□允冝干□之德隂阳【阙六字】类育物奋庸造化之道四时之功也寛容渊嚜恩洽羣□皇戏之质尧舜之姿也孜孜业业迈德济民伯禹之劳【阙五字】叡智神武料敌用兵□汤之略周发之眀也广大配天地茂德苞众圣鸿恩洽于区夏仁声播于八荒虽象□所【阙六字】和而来王是以休徴屡集和气烟煴上降干祉下发□天关啓闱四灵具臻涌醴横流山见黄人所以显受命之【阙五字】之期运也其余甘露零于豊草防蚕茧于茂树嘉禾神芝奇禽灵兽穷祥极瑞者朞月之间盖七百余见自金天以【阙五字】嘉祥之降未有若今之盛者也是以汉氏覩历数之去已知神噐之有归稽唐禅虞绍天眀命厘嫔二女钦授天位
　　皇帝谦退让德不嗣至于再至于三于是羣公卿士生臣圃臣神臣衢臣慎臣巽臣防臣昺臣豊臣楮诚惶诚惧顿首顿首死罪死罪
　　右公卿将军上尊号奏篆额在頴昌相传爲钟繇书其中有大理东武亭侯臣繇者乃其人也曹氏父子睥睨汉祚非一朝夕势极事就乃欲追大麓之踪窃箕山之节后丗果可欺乎又自比嬀汭纳汉二女豊碑至今不磨所以播其恶于无穷也当时内外前后劝进之辞不一此盖刻其最后一章魏志注中亦载此文有数字不同非史臣笔削之辞也皆当以碑爲正碑自造于华裔之后石理□剥字迹晻昧今世所传者多是前一叚尔
　　魏受禅表
　　维黄初元年冬十月辛未
　　皇帝受禅于汉氏上稽仪极下前训书挈所録帝王遗事义莫显于禅德美莫盛于受终故书陈纳于大鹿传称数【阙二字】是以降丗且二百年几三千尧□之事复存于今允皇代之上仪帝者之髙致也故立斯表以昭德【阙】义焉
　　皇帝体干刚之懿姿绍有虞之黄裔九德旣该钦眀文塞齐光日月材兼三极及嗣位
　　右魏受禅表篆额在頴昌亦曰钟繇书所谓表者盖表掲其事非表奏之表也碑云黄初元年十月辛未受禅于汉汉纪作乙卯魏志作十一月庚午裴松之注所载甚详盖是月十三日乙卯汉帝使张愔奉玺绶诏册禅位于魏魏王辞者三及汉册四至乃以二十九日辛未升坛受命碑之所载是也水经云繁昌城内有三台人谓之繁昌台坛前有二碑其后六字生金论者以爲司马金行故曹氏六丗迁魏而事晋此盖附防符命之谈也【碑以□爲契以烟煴爲絪緼以烟于六宗爲禋于六宗】
　　魏脩孔子庙碑
　　维黄初元年大魏受命轩辕之髙纵绍虞氏之遐统应历数以改物杨仁风以作敎于是□五瑞斑宗彞钧衡石同度□秩羣祀于无文顺天时以布化既乃□熈圣绪防显上丗追存二代三愘之礼兼绍宣尼裦成之后以鲁县百户命孔子廿一丗孙议郎孔羡爲宗圣侯以奉孔子之祀
　　制詺三公曰昔仲尼姿大圣之□懐帝王之噐当衰周【阙二字魏志作之末】而无受命之运【阙】生乎鲁衞之朝敎化乎汶泗之上栖栖焉皇皇焉欲屈已以存道贬身以救丗当【阙三字魏志作时三公】终莫用乃追考五代之礼脩素王之事因鲁史而制春秋就大师而正雅颂俾千载之后莫不采其文以述作卭其圣以成谋咨可谓命丗大圣亿载之师表者已遭天下大乱百祀□坏旧居之庙毁而不脩裦成之后絶而莫继阙里不闻讲诵之声四时不睹烝甞之位斯岂所谓崇化报功盛徳百丗必祀者防嗟乎朕甚闵爲其以议郎孔羡爲宗圣侯邑百户奉孔子之祀令鲁郡脩起旧庙置百石吏卒以守衞之又于其外广为屋宇以居学者于是鲁之父老诸生游士睹庙堂之始复观俎豆之初设嘉圣灵于髣髴想祯祥之来集乃慨然而叹曰大道衰废礼学灭絶丗余年
　　皇上怀仁圣之防徳兼二仪之化育广大苞于无方【阙】恩沦于不测故自受命以来天人咸和神气烟温嘉瑞踵武休□屡臻殊俗解编髪而慕义遐夷越险阻而来賔虽大晧逰□以君世虞氏仪凤以临民伯禹命宫而爲夏后西伯由岐社而爲周文尚何足称于大魏防若乃绍继微兴脩废官畴咨稽古崇配□□允神眀之所福祚宇内之所欢欣也岂徒鲁邦而已防尔乃感□人路□之义嘉先民泮宫之事以爲髙宗僖公盖嗣丗之王诸侯之国耳犹着徳于名颂腾声乎千载况今圣皇肇造区夏创业垂统受命之日曽未下舆而裦崇大圣隆化如此无颂乎乃作颂曰
　　煌煌大魏受命溥将并体黄虞□夏苞商降厘下土上清三光羣祀咸秩靡事不纲嘉彼圣有其灵遭丗雾乱莫显其荣襃成旣寝庙斯倾阙里萧条靡歆靡馨我皇悼之寻其卌武乃建宗圣以绍厥后脩复旧堂豊其□宇莘莘学徒爰居爰处王敎既备羣小遄沮鲁道以兴永作宪矩洪声登假神只来和休□维遝瑞我邦家内光区域外被荒遐殊方重译抟拊扬歌于赫四圣运丗应期仲尼既没文亦在兹彬彬我后越而五之并于亿载如山之基
　　右鲁孔子庙之碑篆额嘉祐中郡守张稚圭按图经题曰魏陈思王曹植词梁鹄书魏志黄初二年正月诏以议郎孔羡爲宗圣侯奉孔子祀令鲁郡脩起旧庙置吏卒守卫碑云元年而史作二年误也后汉孔僖传注以羡爲崇圣侯亦误也文帝履位之初首能尊崇先圣刋写琬琰知所本矣使其味素王之言行六经之道则岂止鼎峙之业而已哉魏隷可者四碑此爲之冠甚有石经论语笔法大飨碑盖不相逺若繁昌两碑则自是一家亦有以爲鹄书者非也【碑以煴为□缊终军传辫髪作编髪】
　　魏横海将军吕君碑
　　君讳【阙六字】望人也其先四出自炎帝【阙八字】内辅机衡外司方职是防【阙】族繁毓申吕竝兴君其胄也君天姿杲毅仍【阙】于武武而不害当值季末汉失其御羣雄争逸海内【阙】隔王涂秽塞君防中勇显名州司试守雉长执戈秉戎慎守畺易□不顿于敌国□不侵于四□拜武猛都尉厉莭中郎将禆将军封闗内侯王师南征与充军从奄有江汉舍爵□勲封隂徳亭侯领鸠集荒爲民统纪三考有成转拜平狄将军改封卢亭侯莅国赋政十有三秊正□帅下俭防足用食不□膳□不重席廏无食粟之马出无副车之従生不利家死不托孤可谓良大夫也虽叔敖相楚晏婴在齐不尚也行师御众暑□不盖寒□不裘其于战也□履矢石之所及锋刃之所先虽古良将不逾也防水贼【阙】　猖獗爲□荡揺边□防刘民人而洪水播溢汜没樊城平源十刃外渎濳通猛将骁骑载沉载浮于是不逞作慝羣鼎沸或保城而叛或率众负旌自□敌门中人防下竝生异心君威怀之信临难益着故桀然攘除奸独存社稯连城十三民无□蜴帝加其庸转拜横海将军徙封西□郷侯□邑井七百戸将遂声亐方表扫丑虏于南域建元功亐大魏书洪【阙】于宗彝不吊旻天降兹灾咎寑疾一旬大命陨隧秊六十有一黄初二秊正月【阙】子薨亐【阙】帝主闵【阙二字】寮伤悼使谒者吊祠赠有加臣吏士庶莫不哀【阙】于是故郡吏【阙二字】杨向【阙二字】追惟惠君攀慕□极廼共刋石勒铭昭示来裔其辞曰
　　炎灵降精祚后昆膺期诞授寔生我君【阙】毅抑之防文【阙】整军容入在惠民□敌用威附下防仁义刑既着允济【阙】勲鑚功金石【下阙】
　　右魏故横海将军章太守都乡侯吕君之碑篆额吕君名字皆刓剥以黄初二年卒关羽传云建安二十四年羽攻曹仁于樊秋霖水溢于禁七军皆没群盗遥受印号爲之支党羽威震华夏曹公议迁许以避之碑云水贼关羽猖獗爲宼洪水播溢猛将沉没群凶鼎沸皆实録也魏隷之佳者惟钟梁之碑四若范式碑则又次之此刻差胜贾逵刘熹尔姑存之【碑以中勇爲忠勇畺易爲疆埸平源十刃爲平原十仞陨隧爲陨坠即地字稯即稷字□即贰字□即播字】
　　范式碑
　　君讳式字【阙八字】功存有夏寔曰御□【阙】□商周丗防其隆晋主夏盟有士防者光演□谟翼崇霸业锡邑命族【阙】爲范氏则其后也君□灵醇之茂度体亮之殊髙徽柔懿恭明允防恕九徳靡爽百行渊备□道耽艺恢韬坟借探啧研机深不入若乃立徳隆礼树节宝真志谅足以弼国防友足以辅仁用昭其洪懿声充宇甸接华于汝坟润枯毙于荆汉超菅鲍之遐踪信灵谇乎炳焕是以【阙】化泉流芳【阙】鸿□燿仁阐于权舆济俗侔乎皇训羣公伟为弓旌盈路再让【阙二字】三府举髙苐侍御史拜兾州刾史纠剔瑕慝六□允施翰飞肃于鹰扬兴【阙二字】轨【阙】帝【阙】其勲迁庐江太守拟泰和以陶化防八则以隆治弥【阙】□略惠训亡倦【阙二字】恊【阙三字】齐【阙二字】清源之深闳宝防氏之至顺以疾告辞韬光潜燿咏□诗以宁【阙九字】其犹充洽外内寔绍徳之奥薮而仪民之渊表也未亮三事【阙三字】终【阙六字】常山相暨子汜孙而嗣继粤青龙三年正月丙戌县长汝南薛【阙七字】感灵墠之不飨思隆懿模以绍奕丗乃与县之硕儒咨典谟之中【阙】同宗【阙三字】之胄防告祖俾守厥祀本支着宣融之祚人神恊休茂之庆为礼也于是乡【阙二字】上计掾翟循州部泰山从事史翟邵防佥以爲君虽煇名载借光飏前列而灵坟亡【阙】仪问靡述遂相与略依旧传防撰景行刋铭树墓以声百丗其辞曰
　　于防上徳实唐之诞表灵和蹈履信穷神周览□道之训迈徳徽犹鸿渐【阙】秽彼□毗寳此醇防以文防友以仁翼【阙】敷化济殖羣生以遂永言孝思民之攸墍如何昊天不信其轨眀徳不报□亡纪爰□训典询尔髦士育兹□【阙】以永遐祉诒厥孙谋燿于万祀右故庐江太守范府君之碑篆额在济州任城魏眀帝靑龙三年县长薛君乡人翟循防所立范君名式字巨卿山阳金乡人仕汉至庐江太守传书张劭陈平子孔嵩三事甚详至治郡则云有威名而已此碑辞胜而事寡虽曰略依旧传昭撰景行但云笃友足以辅仁超菅鲍之遐踪尔未足以光飏盛徳也传云爲荆州刾史而碑作兾州以新野之事证之则碑误也此碑虽不及延康黄初四刻在魏隷它碑中可取尔唐李嗣真作书后品乃云蔡公诸体惟范巨卿碑风华艶丽古今冠絶甚矣藻鉴之谬也【啧即字□即赫字】
　　张平子碑【附】
　　河问讳衡字平子南阳此县人也軆徳纯和秉行孝友加以俊才命卋英□秀建崔子壬爲之【下阙】造化髙才玮艺与神合契君子以爲裦然闻之风声至于仕乎史官筭二仪之数研隂阳之理【阙二字】日月致巧浑仪有极深探之思数□知来之验此崔生所以发德音也若夫好学古贯综谟借坟典丘索之流经礼训诂之载百家九流之辩诗赋雅颂之辞金匮壬板之□防契图纬之文音乐书画之艺方技弈之巧自防范彞伦以遝于若郯子之所习介卢之所识者网不该罗□情原始要终故学爲人英文爲辞宗绍羲和之显迹系相如之遐风向若生于春秋之间游乎阙里之堂将同贯宰贡齐衡游夏岂值取足于身中□名于一涂防是以先生屈于不知已仕居下位再爲史官而发应间之论时不容道遂兴思之赋爰登侍中则党言允谐出相河间则黎民时雝庸渠限其所至哉若夫巡狩诰颂所以□陈主徳二亰南都所以賛羙畿辇者与雅颂争流英英乎其有味与若又造事属辞因物兴【阙】下笔流□潜思发义文无择辞言必丽自属文之士未有如先生之善选言者也南阳相夏侯湛自渉境以经亐诸邑毎县咨其故老访其先贤有者表其墓经坟者揖其魂涂出鲁阳行次西鄂防狐山而颂【阙】英□邑而□夫子暨路过茔域止驾衢覩封树之萧蓧观髙碑之称羙于是慨然永思怆尒长怀若死者可起吾其与归乃延邑宰而问之曰防武王入封比干之陇髙祖经巍酧信之墓此圣贤之所以礼忠旌□表眀徳也有可以优其嗣者礼其在是而□胄絶绍支庻无闻于是乃翦其落宠其宗人使奉其四时献其粢盛遂纠集旧迹摄载新□而书之碑侧以阐羙抒思为其颂曰
　　奕弈张生秉徳淑淸研深综理思俊才英实掌天地幽賛神明冠囊兴羙倾汉流声匪唯天象亦□人文有炳其犹有铄其新仰鍳遗借驰心□人殊卋投好百载交神奉命南邦行出尔涂【阙】及隧首辍驾前衢俳佪崇碑逍遥故企仰网瞻长怀为如防在先贤唯徳□友古而无死□言擕手卋则兹泯道乃【阙二字】在珠咏隋于壁称和戢宝无雕人寿防何望兼亰壹思逾□河
　　右张平子碑晋南阳相夏侯湛作水经云西鄂县有平子墓墓东有碑文字悉是篆崔瑗之辞也盛□之郭仲产并云夏侯孝若爲郡薄其文复刋碑隂爲铭然碑隂二铭乃崔子玉及陈翕字耳墓次又有二碑唯见其一以夏景驿途疲而莫究郦氏之说如此今丗所传凡百君子者即平子篆碑其石已中防合向城后碑始能成文此刻有夏侯湛姓名而云书之碑侧盖郦氏考之不详也魏隷自范式之后隷释悉弃不取呉之谷明陆祎碑晋之斿述邓乂碑皆体弱格卑已去黄初逺甚视熹平光和年所刻殆天冠地屦之不侔也此碑在同时字画中仅有可观因赘之篇尾亦以见一代佐书其工者止此尔【碑以值为直以党言为谠言以萧蓧为萧条】








　　隷释卷十九
　　钦定四库全书
　　释卷二十
　　宋　洪适　撰
　　水经
　　司马迁碑
　　在夏阳文云髙门华池在兹夏阳夏阳虢邑也华池方三百六十歩永嘉四年汉阳太守殷济瞻仰遗文及其功徳遂建石室立碑树垣太史公自叙曰迁生于龙门是其坟墟所在
　　洛阳北界碑
　　洛县河水之南岸有一碑北面题云洛阳北界上旧有河平侯祠祠前有碑今不知所在
　　夷齐庙碑
　　首阳山上有夷齐庙前有二碑并是后汉河南尹广陵陈导雒阳令徐循与处士平原苏腾南阳何进等立
　　郭林宗宋子浚碑
　　介休县有徴士郭林宗宋子浚二碑宋冲以有道司徒徴林宗县人也辟司徒举大尉以疾辞其碑文云将蹈洪崖之遐迹绍巢由之逸轨翔区外以舒翼超天衢以髙峙禀命不融享年四十有三建宁四年正月丁亥卒凡我四方同好之人永怀哀痛乃树碑表墓昭铭景行云陈留蔡伯喈范阳卢子干扶风马日防等逺来奔防持朋友服心防朞年者如韩子助宋子浚等二十四人其余门人着锡衰者千数其碑文故蔡伯喈谓卢子干马日防曰吾为天下碑文多矣皆有慙容唯郭有道无愧于色矣
　　尧庙碑
　　平阳县汾水东原上有小台台上有尧神屋石碑
　　石门铭
　　荥阳有浚仪渠建宁四年于敖城西北垒石为门以遏渠口谓之石门西去河三里石铭云建宁四年十一月黄场石也而主吏姓名磨灭不可复识
　　王诲碑
　　荥口石门南际河有碑云惟阳嘉三年二月丁丑使河堤谒者王诲防达河川述荒庶土云大河衡塞侵齧金堤以竹笼石葺土而为遏坏隤无已功消亿万请以濵河郡徒防山采石垒以为鄣功业旣就徭役用息未详诏书许诲立功府乡防基经始诏筞加命迁在沇州乃简朱轩授使司马登令缵茂前绪称遂休功登以伊洛合注大河南则縁山东过大伾回流北岸其势欝蒙涛怒湍急激疾一有决溢弥原淹野蚁孔之变害起不测葢自姬氏之所常蹙昔崇鲧所不能治我二宗之所劬劳于是乃跋渉躬亲经之营之比率百姓议之于臣伐石三谷水匠致治立激岸侧以捍鸿波随时庆赐説以劝之川无滞越水土通演役未逾年而功程有毕斯乃元勲之嘉课上德之表也昔禹修九道书録其功后稷躬稼诗列于雅夫不惮劳谦之勤夙兴厥职充国惠民安得湮没而不章焉故遂刋石记功垂示于后其辞云云使河堤谒者山阳东昏司马登字伯志伐东菜典城王诲字孟坚河内太守宋城向豹字伯尹丞汝南邓方字德山怀令刘丞字季意河堤掾匠等造陈留浚仪邉韶字孝先颂石铭嵗逺字多沦缺其所灭葢阙如也
　　刘孟阳碑
　　酸枣县城内有汉酸枣令刘孟阳碑
　　王纷碑
　　须胊城安民山有兾州刺史王纷碑汉中平四年立
　　薛季像碑
　　昌邑县有沇州刺史河东薛季像碑以郎中拜郯令甘露降园熹平四年迁州明年甘露复降殿前树从事冯巡主簿华操等相与襃树表勒棠政
　　杨叔防碑
　　又有沇州刺史茂阳杨叔恭碑从事孙光等以建宁四年立
　　班孟坚碑
　　又有东太山成人班孟坚碑建和十年尚书右丞拜沇州刺史从事秦闰等刋石颂德政
　　李刚碑
　　钜野黄水南有荆州刺史李刚墓刚字叔毅山阳髙平人熹平元年卒见其碑有石阙祠堂石室三间椽架髙丈余镂石作椽瓦屋施平天造方井侧荷梁柱四壁隐起雕刻为君臣官属龙麟鳯之文飞禽走兽之像作制工丽不甚伤毁
　　鲁恭碑
　　戴延之西征记曰焦氏山北数山有汉司校尉鲁恭穿山得白虵白不葬更山南凿而得金故曰金乡山山形峻峭冡前有石祠石庙四壁皆青石隐起自书契以来忠臣孝子贞妇孔子及弟子七十二人形像像边皆刻石记之文字分明
　　范巨卿碑
　　金乡有范巨卿冡名件犹存【范巨卿碑至今尚在恐名件二字水经误也】巨卿名式山阳之金乡人汉荆州刺史与汝南张劭长沙陈平子石交号为死友
　　赵越碑
　　获嘉县西有汉桂阳太守赵越墓冡北有碑越字彦善县人也累迁桂阳郡五官将尚书仆射遭忧服阕守河南尹建宁中卒碑东又有一碑碑北有石柱石牛羊虎皆碎沦毁莫记
　　比干碑
　　朝歌县牧野有殷大夫比干冡前有石铭题云殷大夫比干之墓所记唯此今己中折不知谁所志也
　　李云碑
　　广宗县清河之右有李云墓云字行祖甘陵人好学善隂阳举孝亷迁白马令中常侍单超等立掖庭民女亳氏为后家封者四人赏赐巨万云上书移列三府曰孔子云帝者谛也今尺一拜用不迳御者是帝欲不谛乎帝怒下狱杀之后冀州刺史贾瑶使行部过祠云墓刻石表之今石柱尚存俗犹谓之李氏石柱
　　漳河神坛碑
　　钜鹿县铜马祠侧有碑述河内修武县张导字景明以建和三年为钜鹿太守漳津泛滥土不稼穑导披按地图与丞彭防掾马道嵩等原其逆顺揆其表里修防排通正水路功绩有成民用嘉頼题云漳河神坛碑而俗老耆儒犹掲斯庙为铜马刘神寺是碑顷因震裂余半不可复识矣
　　太公庙碑
　　汲县有太公庙庙前有碑云太公望者河内汲人也县民故防稽太守杜宣白令崔瑗曰太公本生于汲旧居犹存君与髙国同宗太公载在经传今临此国宜正其位以明尊祖之义于是国老王喜廷掾郑笃功曹邠勤等咸曰宜之遂立坛祀为之位主
　　冀州北界碑
　　代郡灵邱县髙氏山上有石铭题云冀州北界世谓之石铭陉
　　张平仲碑
　　卢奴县有汉上谷太守议郎张平仲碑光和中立
　　王立碑
</div>
    <div class="pagination">
<a href="隶释_page11.html">上一页</a><span>...</span><a href="隶释_page7.html">7</a><a href="隶释_page8.html">8</a><a href="隶释_page9.html">9</a><a href="隶释_page10.html">10</a><a href="隶释_page11.html">11</a><span class="current-page">12</span><a href="隶释_page13.html">13</a><a href="隶释_page14.html">14</a><a href="隶释_page15.html">15</a><a href="隶释_page16.html">16</a><a href="隶释_page17.html">17</a><span>...</span><a href="隶释_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
