<!DOCTYPE html>
<html>
<head>
    <meta charset="UTF-8">
    <title>千顷堂书目 - 第 245 页/共 382 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千顷堂书目 - 第 245 页/共 382 页</h1>
    <div class="content">　　陈叔刚絅斋集十卷【名桭，以字行，闽县人，以监察御史预修永乐，洪熙实录，改翰林修撰，复纂修宣宗实录，升侍读，遭父丧卒。】

　　陈耸陈光言集【字光言，永嘉人。】

　　陈琏琴轩稿三十卷【字□□，景州人。】

　　于谦于肃愍公集八卷附录一卷【字廷益，钱塘人，兵部尚书，加少保，成化中赠大傅，谥肃愍，后改谥忠肃。】

　　严敬严如弦集【字如弦，归安人。】

　　曾真保樵溪渔叟集一卷【字文鼎，邵武人，浮梁知县，奏最加秩六品复任。】

　　李卓效颦集【字□□，永丰人，长沙府学教授。】

　　万节雪坡集【字资中，安福人，广西按察副使。】

　　△永乐癸卯科【二十一年。】

　　俞山梅庄集【字积之，秀水人，太子少傅，吏部左侍郎。】

　　杨述兰谷集二卷【字宗道，桐乡人。】

　　汪翁善含翠文集【字复初，乌程人。】

　　蔡锡鄮山稿【字廷予，鄞人，巡抚湖广，大理寺卿。】

　　蔡智画峰集【黄岩人。】

　　张粹鸣缶集【字存粹，黄岩人。】

　　俞春讷斋集【遂安人。】

　　陈泰拙庵集二十五卷【光泽人，总督漕运，右副都御史。】

　　△永乐甲辰科【二十二年。】

　　方瑛鸡肋集【字□□，开化人。】

　　郑厚虚车集三卷【字良载，仁和人，于环编次。】

　　叶恩耻斋集【字□□，临海人，会元。】

　　邵宏誉馀庵稿五卷【字德昭，余姚人。】

　　张楷陕西纪行集，又轻侯集，又介庵集，又归田录，又南台稿，又百琴操，又效颦稿，又和选诗，又和李谪仙乐府古诗杜少陵七言律十二卷，又和唐诗正音二十卷，又和许浑丁卯集，又和高季迪缶鸣集，又和中峰和尚梅花百咏【字式之，慈溪人，都察院右佥都御史。】

　　耿九畴西秦汇稿【字□□，平定州人，南京刑部尚书，谥清惠。】

　　永乐

　　杨士奇东里集二十五卷，又东里诗集三卷，又东里续集六十六卷，又玉堂遗稿四册【名寓，以字行，泰和人，建文时以辟召入翰林，永乐初改编修，入直文渊阁，累官少师，华盖殿大学士，赠太师，谥文贞。】

　　姚广孝逃虚子集十卷【长洲人，幼名天僖，既为僧，名道衍，字斯道，洪武中以高僧应选，侍燕邸，永乐初论靖难功，为僧录左善世，加太子少师，复姓，赐今名，卒赠荣国公，谥恭靖。】

　　夏原吉夏忠靖公集六卷【字维喆，湘阴人，以乡荐游太学，选授户部主事，建文初擢户部右侍郎，靖鸡后进尚书，遗视江南水利，归掌行在吏，礼，兵部都察院事，仁宗即位，复户部尚书，加少保，兼太子少傅，宣德五年卒，赠太师，谥忠靖，一作三卷。】附遗稿二卷

　　陈琏琴轩集三十卷【字廷器，东莞人，洪武中以明经荐为桂林教授，选国子助教，永乐初知许州，改滁州，寻以扬州知府摄州事，向四川按察使，入为南京通政使，掌国子监事，终南礼部待郎。】

　　胡俨颐庵集三十卷【字若思，南昌人，洪武末会试乙未科，授华亭教论，永乐初擢翰林检讨，同解缙等直内阁，寻迁国子监祭酒，洪熙元年加太子宾客，致仕。】，又颐庵文集十二卷【吴国伦选。】

　　王达天游集十卷，又天游别集二卷，又天游杂稿十卷【字达善，无锡人，洪武中举明经，为大同训导，荐入官园子助教，永乐初擢翰林编修，迁侍读学士。】

　　王璲青城山人诗集八卷【字汝玉，后以字行，长洲人，洪武中举浙江乡试，以荐摄府学教授，改应天训导，擢翰林五经博士，永乐初进检讨，再进春坊赞善，下诏狱死，洪熙初赠太子宾客，谥文靖。】

　　王绂友石山房稿五卷【字孟端，无锡人，洪武中就徵，坐累戍朔州，永乐初以善书荐，供事文渊阁，拜中书舍人，一作六卷，孟端生元至正壬寅五月，卒於永乐十二年二月，年五十有五。】

　　苏伯厚履素斋集十卷【名垶，以字行，建安人，洪武中以荐授建宁府学训导，迁晋府伴读，永乐初擢翰林侍书，迁检讨，预修太祖实录，以子镒仕，赠吏部员外郎。】

　　张洪归田集二卷，又揽辔集□卷【字宗海，常熟人，洪武中谪戍云南，永乐初授行人，仁宗召入翰林，改修撰。】

　　黄守静斋集四卷【字仲约，以字行，莆田人，永乐中以楷书选为汀州府学教授，大臣荐其能诗，授翰林检讨。】

　　虞谦玉雪斋诗集二卷【字伯益，金坛人，洪武中由太学生擢刑部郎，出知杭州府，永乐中召为大理寺少卿，仁宗监国，奏除都察院左副都御史，转大理卿。】

　　熊直西磵集十六卷【字敬方，其初冒姓胡，吉水人，永乐中举人，以子槩贵，赠右都御史。】

　　陈继怡庵集二十卷【字嗣初，吴县人，经历汝言子，用荐授五经博士，领弘文馆事，进检讨。】

　　袁珙柳庄集一卷【字廷玉，鄞人，以相术拜太常寺丞。】

　　袁珪清白先生诗集一卷【字廷珪，珙弟，永乐初官礼科给事中。（卢补）】

　　袁忠彻符台外集五卷，又凤池吟稿，又拙休稿【字静思，珙子，以父荫由鸿胪序班历官尚宝少卿。】

　　徐晞暨阳遗稿【字孟晞，江阴人，永乐中由县功曹累官至兵部尚书。】

　　刘廌盘谷集十卷【字士瑞，青田人，基之孙，洪武庚午袭封，辛未贬秩，丁丑戍甘肃，寻赦还，永乐中卒于家。】

　　瞿佑宗吉集四卷，又存斋乐全集三卷，又香台集三卷，又香台百咏一卷，又存斋咏物诗一卷【字宗吉，钱塘人，洪武中以荐历仁和，临安，宜阳训导，升周府右长史，永乐间谪戍保安，洪熙乙巳赦还。】

　　偶桓江雨轩集二十卷，又醉吟录三集【字武孟，太仓卫人，洪武中应秀才举，为崇安从事，授桂林河泊大使，终荆门州吏目。】

　　谢缙兰应集一卷【字孔昭，吴县人，号葵丘，善画山水。】

　　赵迪鸣秋集六卷【字景哲，怀安人，自号白湖小隐。】

　　郭廑镜湖清唱四卷【字敬夫，闽县人，永乐中布衣。】

　　平显松雨集【字仲微，钱塘人，以荐授广西藤县知县，谪戍云南，沐黔国延为西席。】

</div>
    <div class="pagination">
<a href="千顷堂书目_page244.html">上一页</a><span>...</span><a href="千顷堂书目_page240.html">240</a><a href="千顷堂书目_page241.html">241</a><a href="千顷堂书目_page242.html">242</a><a href="千顷堂书目_page243.html">243</a><a href="千顷堂书目_page244.html">244</a><span class="current-page">245</span><a href="千顷堂书目_page246.html">246</a><a href="千顷堂书目_page247.html">247</a><a href="千顷堂书目_page248.html">248</a><a href="千顷堂书目_page249.html">249</a><a href="千顷堂书目_page250.html">250</a><span>...</span><a href="千顷堂书目_page246.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
