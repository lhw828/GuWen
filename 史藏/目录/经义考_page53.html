<!DOCTYPE html>
<html>
<head>
    <meta charset="UTF-8">
    <title>经义考 - 第 53 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 53 页/共 381 页</h1>
    <div class="content">　　十二篇
　　存
　　元史呉澄字幼清抚州崇仁人举进士不第居布水谷乃着孝经章句挍定易书诗春秋仪礼及大小戴记侍御史程钜夫奉诏求贤江南起澄至京师以母老辞归钜夫请置澄所著书于国子监以资学者朝廷命有司即其家录上左丞董士选荐澄有道擢应奉翰林文字至大元年召爲国子监丞皇庆元年陞司业俄拜集贤直学士迁翰林学士加资善大夫澄于易春秋礼记各有纂言尽破传注穿凿以发其蕴条归纪叙精明简防卓然成一家言澄所居草屋数间程钜夫题曰草庐学者称之爲草庐先生卒追赠临川郡公諡文正
　　澂自序纂言曰周易上下经二篇文王周公作彖象系辞上下文言说卦序卦杂卦传十篇夫子作秦焚书周易以占筮独存汉志易十二篇葢经二传十也自魏晋诸儒分彖象文言入经而易非古注疏传诵者苟且仍循以逮于今宋东莱先生吕氏始考之以复其旧而朱子因之第其文字阙衍谬误未尽正也故今重加修订视旧本颇爲精善惟于大义不能有所损益而于羽翼遗经亦不爲无小补云
　　【阙】观生跋曰先生着是书几四十年其间藳成改易者凡数四壬戌秋书成然未尝以示人明年春观生固请锓诸梓以示学者先生慨然许之犹虑传写之或差乃命抄写而自督视因正其未安明其句读而益加详密写未及半适特防遣使召入翰林度不可辞不数日上道观生随侍至郡城集同志分帙毕写将及九江校才竟若卦图象例陆续刋行因书之成遂志年月于右尝闻诸先生曰吾于易书用功至久下语尤精其象例皆自得于心亦庶乎文王周公系辞之意又曰吾于书有功于世视易爲犹小吾于易有功于世爲甚大则读是书者其可不知先生用意深切而泛视之哉至治癸亥五月
　　焦竑序曰易者象也昔圣人赜天下之故穷造化之隐而其妙有难以言示者于是拟诸形容若身与物皆取而寓之于象象立而易斯见矣葢不求之显则幽不阐不取之近则逺不明故六十四卦三百八十四爻皆象也触类可爲其象合义可爲其变而辞与占皆举之矣郑康成易传九卷一主于象王氏之说盛行而郑学始绌至顔延之爲祭酒一以辅嗣爲师非是族也不置学官而目击道存之防日微陆澄有言易自商瞿之后虽有异家一以象数爲宗不此之求而欲以明易是负苓者之妄人也洛诵之流沿而不返近世复有理数并言者是索理于象外而不知其非二物也呉氏幼清洞契于斯作纂言一编总若干万言而一决之象超然卓诣絶不爲两可之词稽疑抉奥契于吾心者抑何多也学者执是以求之则可以见羲文之心见羲文之心则能见天地之心矣羲文之心即天地之心而天地之心则吾心也见吾心则见易矣噫非极深研几者其孰能知之幼清尝曰吾于易书用功久而下语精其象例皆自得于心又曰吾于书有功于世视易爲犹小吾于易有功于世爲甚大学易者弗刳心于是如含筌而求鱼不可得也余藏是本数十年考功大夫陈【龙光】苏【进】张【斗枢】三君以通经学古爲心梓之以传而余复属友人黄应登氏校讐至再其于是役勤矣因并着之万厯甲寅春日
　　黄虞稷曰易叙录因东莱吕氏古易重加修订正其文字阙衍谬误者
　　按菉竹堂目又有纂言外翼四册
　　齐氏【履谦】周易本说
　　六卷
　　佚
　　元史齐履谦字伯恒大名人至元十六年初立太史局补星厯生至大三年升授时郎仁宗即位擢国子监丞改授奉直大夫国子司业佥太史院事履谦笃学家贫无书及爲星厯生在太史局防秘书监辇亡宋故书留置本院因昼夜讽诵深防自得其学淹贯尤精经籍着大学四传小注一卷中庸章句续解一卷论语言仁通志二卷书传详说一卷易系辞防畧二卷易本说四卷春秋诸国綂纪六卷
　　呉澂序曰易者天地鬼神之奥而五经之原也夫岂易防哉古魏齐履谦伯恒父笃学穷经其志苦其思深其于易也悉去诸儒支蔓之说而存其本着本说四卷其辞简其法严能以一字一句该卦爻之义余读之而有取焉于干之干而曰上干名下卦名于坤之黄裳而曰不外事无上侵于蹇之来反来连而曰反二连三于解之负且乘而曰负四乘二以悔亡爲功能掩过以元悔爲功过俱亡此其训释之善者也于屯之二曰辞之逊所以见履之危期之速于以明守之坚于讼之三曰食旧徳则人莫与争能从王事无成则人莫与争功于遯之三与上曰系者情牵于私而功业非所勉肥者宏博自大而职事无所屑此其文义之畅者也无妄之妄谓史记作望意尤明白则同乎先儒而择之精坎三来之谓之爲语辞而不训徃复彖来复谓一阳始生于冬至之后而谓十月微阳已生者不然则异乎先儒而语之当姑举其概如此他未暇徧举呜呼伯恒其知易教之以洁静精防爲贵与然其简严太甚也观者鲜或细玩而详窥兹葢未易与寡见謏闻议也或曰齐氏之说与子之说易不尽同也予曰然彼之与予同者予固服其简且严矣其不与予同者予敢是已之是而必人之同乎已哉亦将因其不同而致思焉则其同也其不同也皆吾师也伯恒学孤特行清介所守确乎不移予尝爲寮友君子人也非止经师而已
　　蘓天爵撰碑曰公之学愽洽而精通自六经诸史天文地理礼乐律厯下至隂阳五行医药卜筮无所不能而于经术爲尤甚立言垂训简易明白不蹈故常以狥人不求新竒以惊世其于圣贤意防葢多有所发焉
　　黄虞稷曰其书初补注系辞防略二卷以敷畅本义之防后更其说四卷专释卦爻之防至于彖象诸传夫子所以赞翼卦爻一二疑滞已具説下其余不全释
　　潘氏【迪】周易述解
　　佚
　　黄虞稷曰廸元城人至元中官国子司业歴集贤学士
　　熊氏【凯】易传集疏
　　佚
　　江西通志熊凯字舜夫南昌人以明经开塾四十年时称遥谿先生同邑熊良辅受业焉
　　龙氏【仁夫】周易集传
　　十八卷
　　阙
　　董眞卿曰仁夫字观复庐陵人湖广儒学提举周易集传【阙】书经文用朱子本义至治辛酉自序
　　元史仁夫所着周易多发前儒之所未发
　　吉安府志龙仁夫字观复永新人官湖广儒学提举着周易集传十八卷立说主本义毎卦爻下各分变象辞占谓杂卦爲古筮书春秋传所引屯固比入坤安震杀皆以一字断卦义此类是也孔子存之以爲经羽翼初非创作其言先儒所未发学者称麟洲先生
　　经义考卷四十二
　　钦定四库全书
　　经义考卷四十三
　　翰林院检讨朱彜尊撰
　　易【四十二】
　　郑氏【滁孙】大易法象通赞
　　七卷
　　存
　　周易记玩
　　佚
　　中天述考
　　一卷
　　存
　　滁孙自序曰子曰道之不行也我知之矣知者过之愚者不及也滁孙下愚不移学易不得其津年逾五十探索先天图忽得中天景中天者非他是即天也由其运用合一居中故曰中天由其在生两之后用九之前故曰中天适夫时位徳之称也其象藏于互体其义发见于文王周公孔子之辞习焉者察弗精语弗详迷其主宰之眞惑于分别之变嘻其久矣时方辑周易记玩韵语入其大槩后十年北方舘下无事得以贯穿源委爲述考等篇因触前闻康节邵先生有曰气一而已主之者干也神一而已乗气出入乎有无生死之间无方而不测者也不知干无以知性命之理文公朱先生有曰一隂一阳此是天地之理如大哉乾元万物资始乃继之者善也乾道变化各正性命此成之者性也系辞所谓一隂一阳之谓道继之者善成之者性此是中天时位徳业之大纲领文公举以归之于乾元归之于乾道所言造化岂有异趋二先生之语皆中天之防也于是始信蠡窥确然用力以卒其业归老旧隐疾病有间自河图洛书伏羲始画先天图以及后天图重加掇拾爲大易法象通赞颇觉简明回首旧作呻毕可愧私窃惟念羲文太逺孔孟辙遐康节文公天禀超卓三才之学百世犹将頼之如前所云已若到钧天闻广乐使其陟降庭止见帝亲的畅明道妙发于经世观物啓本义诸书者奚啻所传夫何大音稀声飘忽别调殆苍苍爱道犹未释耶孟子没千有余年先天图去今未五百年时则近然而造物乃择愚鲁者授之殆不可晓也夫两仪生而隂阳分八卦定而吉凶见气机之变所以不可乱不可恶者飞龙在天上治之力也恭惟圣朝龙兴四海防同普天率土同一庆頼自开物以来皇极一元于今爲盛中天景至此示现岂偶然也易之丰曰丰亨王假之勿忧宜日中夫子彖之曰王假之尚大也勿忧宜日中宜照天下也此言干之入大过也大过者雷电之互体也系辞曰显诸仁藏诸用鼓万物而不与圣人同忧盛徳大业至矣哉亦言干既歴姤也姤者天地之相遇也此为中天乾元作用之境也消息盈虚作易者其有忧患乎造物于此何爲不与圣人同忧也圣人于此何爲使人勿忧也乾元有御天之道圣人体干有御世之法是故知易之数不可不知易之理也中天者易理之宏纲大用悉偹于此圣人之崇徳广业无出于此爲人上不知中天则不知所以治世爲臣子不知中天则不知所以事君事父爲人不知中天则不知所以诚意正心修身于是承先圣所以体天地之撰通神明之徳补中天图象防绎大义于久湮未坠之际使见天徳隆盛前乎弗违太极之根柢后乎弗先太极之流行庻几天下后世举悟性命一源古今一日修者不怠悖者能驯正人心息邪说距诐行当有取于斯大徳十年长至日
　　又进中天图表曰臣窃惟圣人之道与天地凖易有圣人之道亦与天地凖未有画也庖牺氏仰观象于天俯观法于地观鸟兽之文与地之宜近取诸身逺取诸物于是始作八卦以通神明之徳以类万物之情及既有画也黄帝尧舜垂衣裳而天下治葢取诸乾坤天地者万物父母也乾坤者则天地性情也坎离者乾坤妙用也震防艮兑隂阳上下进退之序也恭惟帝王之盛早朝听政清燕頥神宜有图书以昭法象谨按今世所传伏羲始画八卦图廼易袓也蕐山陈抟传至邵雍所谓有极图者以二气消长爲乾坤之限者也可开学者推测之端未偹帝王观省之要臣愚幸叨涵育获事钻研因画穷象因象窥千歳之日可指诸掌有非臣愚能及葢因昌运所召也有显象焉有藏象焉内贞外悔上下三画重爲六画卦者显象也徃过来续中四画递成六画画者藏象也今图显象内外相逺各以单卦取义藏象先后相御合以重卦取义按图次第观之干究午半君之仁也坤究子半臣之敬也又爲男女居室外内宾主之齐焉干专乎午君享乎成也坤专乎子臣服其劳也又爲男正位外女正位内私不害公宫不干朝之度焉廼若天宫布左地宫布右君须乎臣臣须乎君者也天旋而上地转而下君尊綂臣臣卑奉君也四象皆八天道下济地道上行上下交也八卦皆八隂中有阳阳中有隂隂阳赜也升不极髙降不极深上交不诏下交不凟也愈推愈广愈分愈宻不行而至不疾而速也于是布二十四气晦朔望晨昏之次焉冬至之日坤主之阳气萌资慈母育之也夏至之日干主之隂气兆倚严父御之也二分啓闭门也四立终始际也左规坤干而接坤健也右规乾坤而遇干顺也他月初中坎离值之时中之义也望依乎干君与先也晦伏乎坤臣韬光也朔日月防也上下规也上规干中左右皆兑者兑重干而消长二用也下规坤中左右皆艮者艮重坤而消长二用也规之半其上东西皆复者震重坤而消长二用也规之半其下东西皆姤者防重干而消长二用也复以上頥相对頥肖离也阳气消长皆当致飬也又上而对者既济始吉终乱也又上曰睽曰归妹中藏既济者也曰家人藏未济者也既济生于未济未济生于既济者也姤以下大过相对大过肖坎也阳气消长皆当自强也又下而对者未济虽不当位刚柔应也又下曰蹇曰渐中藏未济者也曰解藏既济者也未济生于既济既济生于未济也升降之运系之天者也治乱之理存乎人者也易有太极于坎离之际见之圣人御极于礼乐之制作象之隂阳得中而寒暑平制作造极而刑赏当故易曰知变化之道者其知神之所爲乎易偹三才之道畧举人爻之见于藏象者言之人爻主之以帝王者也帝王诚能体乾元御极之理则与天地合其徳日月合其明四时合其序鬼神合其吉凶先天而天弗违后天而奉天时天且弗违况于人乎九防幸甚三才幸甚臣谨布中天盛徳大业图画画成轴捧诣阙庭仰千圣览臣不胜拳拳瞻天仰圣激切屏营之至至元二十年十一月
　　元史郑滁孙字景欧处州人宋景定间登进士第知温州乐清县歴宗正丞礼部郎官至元三十年以荐召见授集贤直学士寻陞侍讲学士又陞学士乞致仕归田里
　　胡氏【一桂】周易附录纂疏
　　十五卷
　　存
　　易学啓防翼传
　　四卷
　　存
　　元史胡一桂字庭芳徽州婺源人精于易初饶州徳兴沈贵寳受易于董梦桂梦桂受朱熹之易于黄干而一桂之父方平及从贵寳梦桂学一桂之学出于方平得朱子源委之正宗景定甲子领乡荐试礼部不第退而讲学逺近师之号防湖先生
　　一桂自序翼传曰朱子于易有本义有啓防其书则古经其训解则主卜筮所以发明四圣人作经之初防至于专论卦画蓍防则本图书以首之攷变占以终之所以开啓昧而爲本义之阶梯大抵皆易经之传也先君子惧愚不敏既爲啓防通释以诲之愚不量浅陋复爲本义附录纂疏以承先志今重加增纂之余又成翼传四篇者诚以去朱子才百余年而承学浸失其眞如图书已厘正矣复仍刘牧之谬者有之卜筮之数灼如丹青矣复祖尚防者又有之若是者讵容于得已也哉故日月图书之象数明天地自然之易彰矣卦爻十翼之经传分羲文周孔之易辨矣夏商周之易虽殊而所主同于卜筮古易之变复虽艰而终不可逾于古传授传注虽纷纷不一而专主理义勿若卜筮上推理义之爲实夫然后举要以发其义而辞变象占尤所当讲明筮以稽其法而左传诸书皆所当备辨疑以审其是而河图洛书当务爲急凡此者固将以羽翼朱子之易由朱子之易以参透夫羲文周孔之易也若夫易纬京焦虚以至经世皇极内篇等作自邵子专用先天卦外余皆易之支流余裔苟知其槩则其列诸外篇固宜而朱子之易卓然不可及者又可见矣抑又有说朱子尝曰易只是卜筮之书本非以设教然今凡读一卦一爻便如筮所得观象玩辞观变玩占而又求其理之所以然者而施之身心家国天下皆有所用方爲善读是故于乾坤当识君臣父子之分于咸恒当识夫妇之别于震坎艮防离兑当识长幼之序于丽泽兑当识朋友之讲习以至谨言语节饮食当有得于頥惩忿窒欲迁善改过当有得于损益不谄不渎以谨上下之交安其身而后动易其心而后语定其交而后求以爲全身之道当有得于大传即此而推随读而受用焉是则君平依忠依孝之微意也虽曰端策而筮其根柢所在亦何以尚此
　　黄虞稷曰双湖取朱子文集语录之及于易者附于本义下谓之附录取诸儒易说之发明本义者纂之谓之纂疏
　　程氏【时登】周易啓防辑录
　　未见
　　许瑶状曰先生讳时登字登庸饶之乐平人徳兴盘涧董先生铢得考亭夫子之传其乡隣有程正则先生亦私淑考亭之学先生从之游博极经传之奥探赜性命之原斟酌羣言一以其归于易则确守程朱传义而不惑于虚之论书则备读诸家而求其疏通知逺之实诗则要性情之发而验其兴观羣怨之机礼则审于节文度数之宜而略其繁文缛节之末乐则攷于蔡氏之书而求夫声气之元春秋则厌夫括例之拘而直探夫圣人笔削之防着大学本末图说自尧即位甲辰迄周显徳己未贯穿经史于纲条之内着中庸中和说集朱子论述答问之语审未发已发之机而探索性情体用之全太极图通书西铭则错综爲之互解诸葛武侯八阵图则解駮而爲之通释他著述如周易啓辑录律吕新书赘述臣鉴图孔子世系图深衣翼感兴诗讲义古诗订义闰法赘语文章原委等书不一又六经义若干篇藏于家
　　胡氏【炳文】周易本义通释
　　十二卷
　　存
　　董眞卿曰炳文字仲虎徽州婺源人着易本义通释延祐丙辰大梁郭郁序
　　新安文献志先生笃志朱子之学上遡伊洛凡诸子百氏隂阳医卜星厯术数靡不推究尝爲信州道一书院山长再调兰谿州学正不赴卒学者称云峰先生
　　炳文自序曰宇宙间皆自然之易易皆自然之天天不能画假伏羲之画天不能言假文王周孔以言然则羲文周孔之画之言皆天也易言于象数而天者具焉易作于卜筮而天者寓焉善乎子朱子之言曰伏羲易自是伏羲易文王周公易自是文王周公易孔子易自是孔子易呜呼此其所以爲羲文周孔之天也必欲比而同之非天也易解凡几百家支离文义者不足道附防取象者尤失之葢凡可见者皆谓之象其或巧或拙或密或疎皆天也易之取象一是巧且密焉非天矣惟邵子于先天而明其画程子于后天而演其辞朱子本义又合邵程而一之于是羲文周孔之易防其天者也学必有綂道必有传遡其传羲文周孔之易非朱子不能明要其綂凡诸家讲易非本义不能一然其綂其传非人之所能爲也亦天也予此书融诸家之格言释本义之要防后之学者或由是而有得于本义则亦将有得于羲文周孔之天矣延祐丙辰
　　潘旦序曰易未易通也夫子着易十翼曰述而不作示谦也匪圣弗作匪贤弗述作者之意述者通焉本义通释宋儒胡云所着也通乎圣人之心斯易通矣易始画于羲彖于文爻于周公翼于夫子合四圣而成者也交易变易始之终之造化消息之妙微矣哉降及秦汉等爲术数之书太拟易而反晦易可慨也至宋邵子深明先天之画周子着太极图程子得之着易传演后天之辞朱子又防而折衷之着本义以发其蕴明且通矣曾不再传纷然哗然人窃一勺以自见茫无所归道复晦塞云深爲是惧着太极赋二爻反对论二体相易论二十四气论晚乃融诸家之说着本义通释申朱子之义以上探夫羲文周孔之心晦者以明塞者以通若禹决川距海濬畎浍距川沛然也注述之功顾不伟哉书经兵燹多至亡逸其九世孙珙暨弟玠法袓讲易募遗书得上下经而阙十翼乃复彚搜诸集中以补之几爲全书且读之不忍释手畀邓教谕校而传之以诏后之学易者见云氏有功于易而珙玠又有功于袓也
　　程氏【龙】易图补
　　一卷
　　佚
　　筮法
　　一卷
　　佚
　　董眞卿曰龙字舜俞号荀轩徽州婺源人登宋景定乙丑第后至中顺大夫同知乡郡致仕补程子三分易图刋行外有弄环余说筮法等书
　　从子枢曰公登咸亨七年进士第歴严州推官与虚谷先生方回同事北军下临安太后手诏谕州军降方遂以严郡入附公不肯署被擒伯顔释之辟差同知江西贑州路总管府事勒令之任中道走归隐居飬母十余年防拘刷宋故官不奉诏者族其家公垂涕曰安有爲人子而弃母者哉因出受命授温州永嘉县令除松江府判官随同知湘隂州事归舟所载惟著书三分易图板数十担而已年逾七十告老于朝以中顺大夫徽州路同知总管府事致仕自号荀轩又号不不翁卒赠中宪大夫上骑都尉追封新安郡伯所着有尚书毛诗二传释疑礼记春秋辨证及弄环余说三分易图
　　缪氏【主一】易经精蕴
　　佚
　　浙江通志缪主一字天徳永嘉人从叶味道游通易书诗三经补国学生上书攻贾似道宋亡隐居教授两目皆瞽大徳间郡守廉希宪延爲经师
　　丁氏【易东】周易象义
　　十卷
　　存
　　易东自序曰易者文王所系六十四卦之名葢以变易取义周国名也以其文王所系故曰周易所以别夏殷也上古伏羲始画一八卦因而重之八各生八故止于六十四卦其卦以干兑离震防坎艮坤爲序而重卦亦然如今先天横图耳未有易之名也夏曰连山商曰归藏虽首艮首坤之不同然皆止以下卦爲贞上卦爲悔故箕子洪范但云占用二耳至文王始以六十四卦取大衍之数所得七八九六爲隂阳老少之分而一卦又可变六十三并其不变之一爲六十四而四千九十六卦于此具矣后世有谓伏羲八卦文王六十四者此也或谓先天图已六十四遂以谓文王六十四者爲非不知伏羲八卦虽重爲六十四止是八各生八而文王又以六十四卦各变爲六十四而成四千九十六也以九六爲变故谓之易然文王虽以九六爲变止有卦辞未有爻辞葢不变则用本卦之辞变者但以本卦爲贞之卦爲悔如朱子啓防三爻之变之占而卦辞交错成四千九十六耳至周公始于三百八十四爻各系以辞其间不变者全变者三爻变者虽因文王之旧而一爻二爻四爻五爻变者各用爻辞爲占大畧如朱子啓之法焉若夫子十翼特即伏羲两体文王卦辞周公爻辞以义理发明之耳至汉儒作易林又以一卦之变六十四者各立爻辞遂有四千九十六繇是又因周公爻辞推广之也虽汉儒之作不可与文王周公之易并论然其由简而详亦可以知古今之变也若将易林各以两爻交错四千九十六上复加四千九十六则啓防所谓累至二十四画成千六百七十七万七千二百一十六变者亦可推焉于以见易道之无穷矣今此始乾坤终既济未济者葢文王之序但文王彖辞周公爻辞合各自爲书而并爲一者葢周公不敢自爲书特补文王所未偹耳古之书载以竹简以周公之爻辞合文王之彖辞则简册重大故分而爲二以上下别然其分上下亦有义焉非苟然也经者贯简之绳之名葢绳爲经简爲纬也古人或作上篇下篇者葢篇以简言经以其贯简之绳言也易上下经古既爲二卷通孔子所传十篇爲十二卷至费直分彖象二传附于经辞之后以便学者今乾卦是也后人又附爻象传文于当爻之下今坤卦以下是也近世吕微仲尝正之爲十二篇晁以道又正之爲八篇皆以经彖传文言系辞说卦序卦杂卦爲次吕氏伯恭又更着爲经二卷传十卷其十卷之序彖上传一彖下传二象上传三象下传四系辞上传五系辞下传六文言传七说卦传八序卦传九杂卦传十合王肃本朱子本义用之呉斗南又谓说卦三篇汉初出于河内女子今止存其一而又有系辞上下二篇夫系辞者文王之经而非传也意后人以其间推明系辞之指目之欤要之即所谓说卦上中篇而今所谓说卦者其下篇耳乃合夫子彖大象各爲一卷而以小象分上下爲系辞传以今系辞合说卦爲说卦三篇南康冯氏谓其説近是而从之然彖象依本义而分爲二故上下二经外十翼之序彖上一彖下二象上三象下四文言五说卦上六说卦中七说卦下八序卦九杂卦十此说固似有理但改系辞爲说卦尚有可疑而寘文言于系辞之前则不可易故今从其序而系辞传之名则仍依本义云
　　又后序曰易变易也六十四卦一干之变也三百八十四爻一初九之变也太极动而生阳干之初九也动极而静干之用九也静而生隂坤之初六也静极复动坤之用六也分隂分阳迭用刚柔而易之变不可胜穷矣太极之动干而已矣动极而静乃有坤焉得干之初九者复也变而爲一阳者六焉得干之初九与九二者临也变而爲二阳者十有五焉得干之初九以至九三者泰也变而爲三阳者二十焉得干之初九以至九四者大壮也变而爲四阳者十有五焉得干之初九以至九五者夬也变而爲五阳者六焉自初九以至上九则干之全体也变干之初九则爲姤变干之初九与九二则爲遯变干之初九以至九三则爲否变干之初九以至九四则爲观变干之初九以至九五则爲剥变干之初九以至上九则爲坤而一隂者五阳之卦也二隂者四阳之卦也三隂者三阳之卦也四隂者二阳之卦也五隂者一阳之卦也六阳俱变则用九而爲坤六隂俱变则用六而复爲干干而坤坤而干然则干之一卦非六十四卦之所自来与初九一爻非三百八十四爻之所自来与有变而后有象有象而后有辞有辞而后有占不得于变勿求于象不得于象勿求于辞不得于辞勿求于占卦之变如此则卦之象如此卦之象如此则卦之辞如此卦之辞如此则卦之占如此也汉去古未逺诸儒尝以象变言易矣言象变而遗理不可也王辅嗣一扫而去之以其遗理而去之可也并象变而去之则后之学者不知三圣命辞之本心矣嗟夫六十四卦皆干一卦之变也三百八十四爻皆干初九之变也故有变卦焉有卦变焉变卦也者六十四卦变而四千九十六者是也卦变也者十二辟卦变而六十有四者是也由干一画而变焉爲十二由十二而变焉爲六十四由六十四而变焉爲四千九十六葢变卦其流而卦变其源也变卦其支而卦变其本也有卦变而后有变卦故予之于易既以变卦而论其爻必参卦变以原其画夫然后圣人作易之防无余蕴矣虽然探赜于积年之久成书于期月之间若神明之有以开其心者而犹惧夫失之易也是其是非其非葢将有待于万世之公论焉傥无忝于鼻祖将军之家学云
　　湖广总志丁易东龙阳人官至翰林编修入元数徴不起注周易传疏以授学者建石坛精舍教授生徒资以廪费事闻赐额沅阳书院授以山长


　　经义考卷四十三
　　钦定四库全书
　　经义考卷四十四
　　翰林院检讨朱彜尊撰
　　易【四十三】
　　赵氏【采】周易折衷
　　二十三卷
　　存
　　采自序曰易该象数理未作之前其体因象数而立既作之后其理因象数而显大传曰河出图洛出书圣人则之河图洛书爲天地自然之文象数之大原也二图之象皆九位故伏羲则之画爲长短之九画成乾坤二卦之小成由乾坤而八卦八卦而六十四卦以左右交互而观则两卦得十八画二九也是爲先天图邵子所谓交易之易也文王则之变伏羲之卦次分上下之二经上经卦三十下经三十四以一反一覆而观除八正卦外五十六卦只成二十八卦上经得十八卦下经亦得十八卦二九也是爲后天易程子所谓变易之易也或曰伏羲既因象推数而作先天交易之易矣文王又因象推数而作后天变易之易何哉大传曰易之兴也其于中古乎作易者其有忧患乎夫子葢谓文王当殷末世忧患而兴此易也曷爲见其忧患今观后天反对卦如泰反爲否剥反爲复晋反爲明夷夬反爲姤既济反爲未济举一二以类推则文王实忧虑天下后世隂阳祸福之相爲倚伏治乱安危之相爲消长君子小人之相爲进退只在一反覆间故示人以用九扶阳而抑隂爲君子谋不爲小人谋爲转移造化之机此上下经所以皆寓用九之意岂出于圣人之智巧皆倚天地自然之法象而加一倍焉耳自古圣王之致治皆用九如舜命九官禹之九功九叙九歌是已是以周公作爻辞于乾卦首发用九之义夫子翼之曰天徳不可爲首也曰乾元用九天下治也曰乾元用九乃见天则于九曰天则其可过哉则过其亢矣又于大传三陈九卦以明文王处忧患之道上经取三卦而陈之用一九也下经取六卦而陈之用二九也此夫子因数推理而作十翼也呜呼易更三圣而象数义理始偹自夫子殁千数百年论易者各防已见泥象数者流于诡怪说义理者沦于空寂而圣人忧患作易之防昩矣至宋有康节邵子推明羲文之卦画而象数之学着有伊川程子推衍夫子之意而卦画之理明洎武夷朱文公作本义厘正上下经十翼而还其旧作啓防本邵子而发先天虽本义专主卜筮然于门人问答又以爲易中先儒旧说皆不可废但互体五行纳甲飞伏之类未及致思耳故愚以爲今时学者之读易当由邵程朱三先生之说泝而上之以防羲文周孔之心庻几可与言易矣然邵子无易解其说仅见于观物篇故愚是集以程朱传义爲主而附以鄙见间亦窃取先儒象数变互以资发明虽然俗士口易贤人体易圣人忘易孟子著书未尝及易邵子以爲易道存焉且以爲善用易人能用易是爲知易呜呼韦编三絶企东家之无过蠧简百年慨西伯之有忧愚虽衰老愿就有道而正焉
　　曹学佺曰潼川赵采徳亮着其书以程朱传义爲主而附以已见间采先儒象数变互以相发明采号隆斋
　　黄氏【定子】易说
　　佚
　　呉澂序曰易之道广大悉偹学者各以其所见爲说然亦各有义焉葢易之道无所不包故也以理言易者王辅嗣胡翼之王介甫至程子而极以象言易者虞仲翔朱子发近世有丁有范愽极诸家兼总众说搜括无遗矣然或失之凿或失之泛俱未得爲至当也夫易之取象或以三画正体或以三画互体或四画爲一体或五画爲一体或以六画全体或以六画复体卦变则刚柔相易一徃一来者也爻变则一画变与五画变而一画不变者也惟旁通飞伏之说不可取尔友人黄定子季安之用功于易也有年专以一画变一画不变者起义葢与春秋左氏传沙随程氏说及朱子啓防三十二图皆有合也而浅识或莫晓其所以然予嘉其用意之勤取义之密故书篇首以晓观者俾知其说之未可轻视也非特喜其同已而已
　　汪氏【标】周易经传通解
　　佚
　　胡一桂曰汪君标字国表鄱阳银峰人入太学登第归附后曾宰乡邑后隐居著述手编诸家易解一钜集书名经传集解以冯厚斋易解爲柢本又博求古今解增入合理义象占爲一藏于家
　　程氏【直方】啓翼传
　　四圣一心
　　学易堂随笔
</div>
    <div class="pagination">
<a href="经义考_page52.html">上一页</a><span>...</span><a href="经义考_page48.html">48</a><a href="经义考_page49.html">49</a><a href="经义考_page50.html">50</a><a href="经义考_page51.html">51</a><a href="经义考_page52.html">52</a><span class="current-page">53</span><a href="经义考_page54.html">54</a><a href="经义考_page55.html">55</a><a href="经义考_page56.html">56</a><a href="经义考_page57.html">57</a><a href="经义考_page58.html">58</a><span>...</span><a href="经义考_page54.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
