<!DOCTYPE html>
<html>
<head>
    <meta charset="UTF-8">
    <title>经义考 - 第 46 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 46 页/共 381 页</h1>
    <div class="content">　　宋志六卷
　　佚
　　安氏【泳】周易解义
　　宋志二卷
　　佚
　　陆氏【太易】周易口诀
　　宋志七卷
　　佚
　　赵氏【仲锐】易义
　　宋志五卷
　　佚
　　刘氏【赞】易綂
　　佚
　　括苍彚记刘赞遂昌人特奏名
　　林氏【起鳌】易述古言
　　宋志二卷
　　佚
　　刘氏【半千】羲易正元
　　宋志一卷
　　佚
　　江氏【泳】易解
　　佚
　　楼钥志墓曰君讳泳字元适世居衢之开化再应乡举不利遂不仕所居西庄堂室轩舘下至噐用悉有铭榜家塾曰时善易中庸皆有解
　　田氏【君右】周易管见
　　佚
　　括苍彚记缙云人
　　潘氏【植】易说
　　佚
　　丁易东曰安正潘氏植字子醇
　　按闽书韦布传侯官有潘植字立之与弟柄从朱文公游当别是一人
　　刘氏【泽】易说
　　佚
　　丁易东曰易斋刘氏泽字志行
　　冯氏【大受】易说
　　佚
　　丁易东曰东越冯大受
　　储氏【泳】易说
　　佚
　　丁易东曰云间储氏名泳
　　按泳号谷尝注老子又有祛疑说
　　吴氏【绮】易说
　　佚
　　熊良辅曰绮字忠畆
　　陈氏【义宏】易解
　　佚
　　方氏【泳之】易口义
　　一卷
　　佚
　　谭氏【大经】易说
　　佚
　　翁氏【泳】周易思斋口义
　　佚
　　董真卿曰泳字永叔
　　闽书翁泳建阳人从蔡节斋游注释河洛讲义学者称思斋先生
　　汤氏【焕】周易讲义
　　【阙】　三卷
　　佚
　　徐氏【君平】易说
　　佚
　　按徐氏易说李氏学易记引之
　　郑氏【廷芬】易索隐
　　佚
　　闽书郑廷芬字国兴化故县人官太学愽士提举漳州路常平迁成都路转运使
　　郭氏【长孺】易解
　　十卷
　　佚
　　曹学佺曰长孺不知何许人侨居成都见隐逸志




　　经义考卷三十七
　　钦定四库全书
　　经义考卷三十八
　　翰林院检讨朱彞尊撰
　　易【三十七】
　　吕氏【大圭】易经集解
　　佚
　　学易管见
　　七卷
　　佚
　　胡一桂曰吕氏学易管见上下经五卷及系辞上下二卷专取隂阳对卦并论如乾坤作一论夬剥作一论之类发明多好
　　中兴舘阁续录大圭丁未进士咸淳五年除著作郎闽书大圭字圭叔泉州南安人师事杨昭复昭复之学得之陈淳淳之学得之朱文公世号温陵截派登进士授潮州教授改赣州提举司干官秩满连调袁州福州通判升朝散大夫行尙书吏部员外郎兼国史编修实录检讨官兼崇政殿说书出知兴化军徳祐初元转知漳州军节制左翼屯戍军马未行属蒲寿庚率知州田子真降元捕大圭至令署降表大圭不署变服逃入海寿庚追杀之所传易经集解春秋或问学易管见行于世
　　孙氏【嵘叟】读易管见
　　佚
　　胡一桂曰读易管见首列图书先后天等图及说仍逐卦爻解说不着经文末有系辞举易嵘叟防稽人咸淳丙寅倅新安刋于郡斋
　　绍兴府志孙嵘叟字仁则余姚人第进士复中愽学宏词科官至礼部侍郎兼太子宾客卒諡忠敏
　　王氏【幼孙】易通
　　一卷
　　佚
　　程钜夫碣曰幼孙字季稚庐陵人寳祐丙辰赴阙上书言国事余万言不报归教授于乡宋之亡其友文丞相兵败执以归过庐陵谒于驿舎爲文祭之期以必死辞气慷慨左右呜咽莫能仰视自是与宾客过从守经执礼浩然以终也
　　方氏【回】读易析【一作释】疑
　　佚
　　易中正考
　　佚
　　易吟
　　一百首
　　存【载桐江续稿】
　　囬自序曰囬年三十六别院省试第一历官随州教授江东提举司干办公事国子正太学愽士通判平江府改常州再改安吉州除太常寺簿监察御史知建徳府除秘书郎加直秘阁于是年四十有九矣丙子春二月六日奉太皇太后嗣君诏书以郡归附始行在所宰执大臣以嗣君名具表纳土送玺于臯亭山在正月十八日军马入临安府易守在二十日囬犹坚守孤城二月余王郎中世英萧郎中郁提兵五千赍诏至郡爲小郡者力不能全矣
　　洪焱祖曰方总管囬字万里歙县人
</div>
    <div class="pagination">
<a href="经义考_page45.html">上一页</a><span>...</span><a href="经义考_page41.html">41</a><a href="经义考_page42.html">42</a><a href="经义考_page43.html">43</a><a href="经义考_page44.html">44</a><a href="经义考_page45.html">45</a><span class="current-page">46</span><a href="经义考_page47.html">47</a><a href="经义考_page48.html">48</a><a href="经义考_page49.html">49</a><a href="经义考_page50.html">50</a><a href="经义考_page51.html">51</a><span>...</span><a href="经义考_page47.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
