<!DOCTYPE html>
<html>
<head>
    <meta charset="UTF-8">
    <title>崇文总目 - 第 47 页/共 106 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>崇文总目 - 第 47 页/共 106 页</h1>
    <div class="content">　　〔侗按：旧本群讹作郡，今校改。〕
　
　　门类解题十卷 宋志、不著撰人。
　
　　仙凫羽冀三十卷 曾致尧撰。
　
　　〔侗按：玉海引崇文目同，通志略作僧智晓撰，考致尧淳化中为光禄丞，卒赠谏议大夫，即巩祖也，此书见于巩撰文集后叙，郑渔仲未究本末，凭臆窜改，误曾为僧，因易致尧为智晓，反似方外之作，其谬诞至此。〕
　
　　青宫懿典十五卷 王纯臣撰，原释阙。（见天一阁钞本。）
　
　　翰苑七卷 张楚金撰。
　
　　〔侗按：旧本苑讹作院，今校改，唐志重出，一部作三十卷。〕
　
　　搢绅集三卷
　
　　〔侗按：以上原卷三十一。〕
　
　　算术类
　
　　共三十一部，计七十九卷。
　
　　〔侗按：玉海引崇文目同，云始于周髀算经，至术数记遗又秝律类引崇文目，亦与此同，今核计，实七十三卷。〕
　
　　周髀算经二卷 赵君卿注，甄鸾重述，李淳风注释。
　
　　〔侗按：书录解题云，唐志有赵婴、甄鸾注各一卷，李淳风释二卷，今曰君卿者，岂婴之字耶，中兴书目又云，君卿名爽，盖本崇文总目，然皆莫详时代。〕
　
　　九章算术九卷 原释阙。（见天一阁钞本。）
　
　　〔侗按：诸家书目、术并作经，遂初堂书目作法，读书后志云，未详撰者姓名，或曰周公，宋志、刘徽撰，李淳风注，考徽非撰者，亦注之耳。〕
　
　　九章算草九卷 贾宪撰。
　
　　〔侗按：通志略、算草作细草。〕
　
　　九章算经要略一卷 李淳风注释，原释阙。（见天一阁钞本。）
　
　　〔侗按：宋志无算字，通志略、要略作要诀。〕
　
　　五经算术二卷 李淳风注。
　
　　〔侗按：通志略、一卷，甄鸾撰，宋志亦一卷，王孝通撰，今本五卷。〕
　
　　缉古算经一卷 王孝通撰，原释，李淳风注。（见玉海艺文类。）
　
　　〔侗按：玉海引崇文目同，诸家书目、经并作术，四卷。〕
　
　　张邱建算经三卷
　
　　〔侗按：宋志、邱建作立建，误，隋志、通志略、并二卷，旧唐志、一卷，书录解题云，今本称甄鸾注，李淳风等注释，刘孝孙撰细草。〕
　
　　夏侯阳算经三卷
　
　　〔侗按：隋志、二卷，唐志、通志略、通考并一卷，旧唐志作甄鸾注。〕
　
　　海鸟算经一卷 原释，刘微撰云，海鸟者，取其首篇所算言之，（见玉海艺文类。）
　
　　陈诗庭云，旧唐志、刘徽作刘征，误。
　
　　五曹算经一卷 甄鸾注。
　
　　〔侗按：宋志、经作术，二卷，旧唐志、三卷，唐志、通志略并五卷，今本亦五卷，不著撰人。〕
　
　　孙子算经一卷 李淳风注。
　
　　〔侗按：诸家书目及今本并三卷，宋志、孙子不知名。〕
　
　　三问田算术一卷 宋志、不著撰人。
　
　　谢察微算经三卷 原释阙。（见天一阁钞本。）
　
　　〔侗按：通志略作谢察，无微子，误，宋志又有发蒙算经，亦三卷。〕
　
　　新集五曹时要术三卷 鲁靖撰，原释阙。（见天一阁钞本。）
　
　　〔侗按：旧本，新集讹作新术，今据唐志校改。〕
　
　　心机算术括一卷 原释阙。（见天一阁钞本。）
　
　　〔侗按：宋志注云，括一作格，僧一行撰，僧栖岩注，唐志作王栖岩注，通志略，不著撰注人，明微算经三卷 杨锴撰，原释阙。（见天一阁钞本。）〕
　
　　〔侗按：宋志一卷。〕
　
　　法算机要赋一卷 宋志、不著撰人，原释阙。（见天一阁钞本。）
　
　　增成元一算经三卷 徐仁美撰，原释阙。（见天一阁钞本。）
　
　　一位算法二卷 江本撰，原释阙。（见天一阁钞本。）
　
　　一位算法问答一卷 任宏济撰，原释阙。（见天一阁钞本。）
　
　　五曹乘除见一切例算法一卷 原释阙。（见天一阁钞本。）
　
　　〔侗按：宋志、切作捷，不著撰人。〕
　
　　龙受算法二卷 原释阙。（见天一阁钞本。）
　
　　〔侗按：旧本受讹作爱，今据唐志校改，通志略、宋志、并作龙受益。〕
　
</div>
    <div class="pagination">
<a href="崇文总目_page46.html">上一页</a><span>...</span><a href="崇文总目_page42.html">42</a><a href="崇文总目_page43.html">43</a><a href="崇文总目_page44.html">44</a><a href="崇文总目_page45.html">45</a><a href="崇文总目_page46.html">46</a><span class="current-page">47</span><a href="崇文总目_page48.html">48</a><a href="崇文总目_page49.html">49</a><a href="崇文总目_page50.html">50</a><a href="崇文总目_page51.html">51</a><a href="崇文总目_page52.html">52</a><span>...</span><a href="崇文总目_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
