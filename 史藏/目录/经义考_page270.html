<!DOCTYPE html>
<html>
<head>
    <meta charset="UTF-8">
    <title>经义考 - 第 270 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 270 页/共 381 页</h1>
    <div class="content">　　闽书黄锾字用和浦城人从杨时学政和五年登第髙宗朝拜监察御史提江西刑狱
　　朱氏【申】论语辨
　　佚
　　江西通志朱申字继宣贑州人太学生
　　江氏【奇】论语说
　　五卷
　　佚
　　闽书江竒【一作锜】字全叔建阳人宣和三年登第仕永州学教授终徽猷阁学士
　　倪氏【登】论语解
　　佚
　　姓谱倪登字彦及福清人
　　程氏【瑀】论语解
　　佚
　　徐自明曰知饶州洪兴祖以经学得名龙图阁直学士程瑀尝注论语兴祖为之序摘取瑀发明圣人忠厚之言所谓不使大臣怨乎不以者表而称之兴祖尝忤秦桧桧疑兴祖托经以议已遂责昭州安置
　　林氏【之奇】论语讲义
　　未见【一斋书目有之】
　　陈氏【禾】论语传
　　宋志十卷
　　佚
　　李氏【纲】论语详说
　　十卷
　　未见【一斋书目有之】
　　张氏【浚】论语解
　　四卷
　　佚
　　魏了翁序曰魏国忠献张公之卒距今六十有三年精忠笃谅凛凛犹有生意予少尝谱其言行裒其论奏今又得论语解于公之从曾孙希亮此天厚我嗜者也希亮将锓梓以传而使某识其篇端粤惟论语一书此孔门弟子之嗜学者于圣人容貌辞气动容周旋之顷身体而心防气感而机应故其所书亲切有味凡一时师传友授阅万世如见然自七十子终然后大义乖讫孟子死尽失其传然而生乎千载之后亦圣人所与共学之人也岂终于乖失而不可复传与本朝全盛时河洛之间诸儒軰出扫除末师之陋随事体习切已研求以上寻千载之绪然后人知圣人之所以言与羣弟子之所以书皆日用饮食间事在立则见无行不与而非托诸空言也至近世张氏朱氏父子传家源流湜湜益大以肆忠献公资禀醇实既从北方学者讲诵遗言又与南渡诸贤更厯事变自事亲而事君治已而治人反覆防验无一不合故其为是书也非茍知之凡能精察力践之余先儒所谓笃其实而艺者书之也学者诚能推寻究玩而知前軰读书异乎今之读者即是以约诸经即经以验诸已不亦求端用力之要乎
　　王氏【居正】竹西论语感发
　　宋志十卷
　　佚
　　向氏【子防】鲁论集义
　　佚
　　王庭珪状曰公讳子防字宣卿开封人官右奉直大夫江南东路转运副使居衡阳之伊山结茅以处手抄诸书尤喜观鲁论取诸家之善为集义以已见系于后今行于世
　　刘氏【安世】论语解
　　二十卷
　　佚
　　许氏【翰】论语解
　　佚
　　王氏【庭珪】论语讲义
　　五卷
　　佚
　　王氏【绹】论语解
　　二十卷
　　佚
　　曾氏【几】论语义
　　宋志二卷
　　佚
　　朱子曰曾文清论语解其中极有好处亦有先儒道不到处
　　郑可学曰文清每日必正衣冠读论语一篇
　　陈振孙曰礼部侍郎曾几吉甫撰胡文定公门人也
　　许氏【文瑞】论语解
　　佚
　　闽书福清许文瑞家贫不娶与弟人瑞以道自乐解论语莆泉之士称二许先生
　　郑氏【刚中】论语解
　　三卷
　　佚







　　经义考卷二百十五
　　钦定四库全书
　　经义考卷二百十六
　　翰林院检讨朱尊撰
　　论语【六】
　　朱氏【震】论语直解
　　十卷
　　佚
　　赵希弁曰右汉上先生朱文定公震所着也绍兴五年夏肇建资善堂时孝宗富于春秋文定以起居郎与宗正卿范公冲同为翊善朝论皆以为极天下之选此解资善堂録本也其孙继先刻于浏阳学舍而识其后
　　吴氏【棫】论语续解　考异　说例
　　宋志共十二卷
　　佚
　　中兴艺文志吴棫撰自谓考研甚众独于何晏集解邢昺疏所得为多又谓孔门弟子之言多未尽善而注信经疏信注太过尝作指掌十卷亡于兵火仅追记大略以解何晏集解之未尽未安者故曰续解又考他书之文之说异于论语者为考异又有说例有集语明原微言略例答问正统权道弟子杂说凡十篇多发明
　　朱子曰建安吴才老作论语十说世以为游定夫作者非也其功浅其害亦浅人为论语考异其功渐深而有深害矣徐蒧为刊其书越州以行
　　陈振孙曰其所援引百家诸史传出入详洽所称栾肇駮王郑之说间取一二肇晋人隋唐志载论语释二卷駮二卷按董逌藏书志释已亡駮幸存而崇文总目及诸藏书家皆无有棫盖尝见其书也馆阁书目亦不载
　　胡氏【寅】论语详说
　　未见
　　闽书寅字明仲安国弟淳之子也宣和中进士从侯师圣游复从杨时受学仕为礼部侍郎兼侍讲兼直学士院以徽猷阁直学士提举江州太平观秦桧当国安置新州
　　寅自序曰道一而已而有中偏大小正邪粹駮之不同何也中故大大故正正故粹粹故一彼狭小偏私僻邪駮杂为道者失也其所以失或由师或由凿智或由气禀故自殊轨交骛而不返道无是也先圣先师为此所以有教救学者于多岐欲归之于至当故曰吾道一以贯之一者仁也圣门之徒皆学为仁夫子言行莫非仁也其在论语者着矣某年十六七见先君书案上有河南语録上蔡谢公山杨公论语解间窃观之乃异乎塾之业一日请诸塾师曰河南杨谢所说与王氏父子谁贤塾师曰彼不利于应科举尔将趋舍选则当遵王氏于时某未能树立而辄萌好恶矣既游庠序方崇忌讳肆謟谀歌功颂徳陵跨唐虞或道史书及李杜诗章乱离之句则众以讪谤操切之才二十年川壅大决睦盗猝兴势揺嵩岱然后信王氏学术不本于仁穿穴碎破以召不仁之祸也当兹时天子临轩防士收采谠言党禁向弛于是邵康节皇极书张横渠正防篇河南先生诸经说元祐忠贤言论风防稍出好之者往往传写袭藏若获希世之寳而谢公语解则已锓板盛行噫此岂人力也哉后四载嵗在乙巳金人南牧慢书腾闻诏音夜颁引慝孙位靖康元禩遂撤王安石配食坐像废字说勿得用俾学者兼用先儒收召遗老佚贤欲改更化虽狂澜既倒捧土莫遏而遗书幸存出于良知者如济贯河终不泯灭然后益信仁者人之本心大中至正是是昭昭未尝亡也人自不求耳今皇帝智勇中兴灼知祸败之衅本由王氏以其所学迷误天下变乱宪章得罪宗庙于是诏三省政事并遵至和嘉祐发自圣性笃好孔子所作王安石所废之春秋又于讲筵进读神祖所序司马光所纂之通鉴下杨时家取三经义辨置之馆阁选从程氏学士大夫渐次登用甄叙元祐故家子孙之有闻者仍追复其父祖爵秩将以刬削虫蠧作成人物朝冀贤才之赖国培安固之基此绍兴五六年间大哉王言一哉王心凡百臣子所宜和衷将顺不忍违矣而独习旧者染见王氏言行不类有同俗趋利之便而于程氏则如嫫母之恶轩鉴也蓄忿伺间伸其诡罔反以专门归咎堂奥夫学士大夫意向殊乎王氏则摈斥随之必如是说始堪仕进蔽离穷陥百唱千和既率天下出一私口矣又相与攘袂扼腕柴栅阙里禁人趋之不亦甚乎自古詧言之法必观其事王氏宗効于绍圣元符崇观政宣已来夫何可掩试举其大者则缵瞿聃虚空之绪乱邹鲁礼义之实谈二帝三皇之治济申商韩非之政托人子继述之孝毁祖宗艰难之业指丰亨盛大之象肆穷奢极侈之欲慕开疆辟土之绩速佳兵好还之祸乘国破君亡之衅扶背主僭命之贼玩燕巢危幕之势致荆扬蹀血之苦积刑赏不平之愤起周庐干纪之变假偃武息民之说成外交固位之计殄蒸民三纲之道甘臣服讐敌之辱称太平无事之美导般乐怠傲之失结忠贤谏说之舌生隆家卑国之渐皆背违先圣操心不仁而精于经义字说立乎本朝据权断论之大騐也若君子私淑所被曾微一人造其列焉特用此观之明善喻利之判岂不昭灼乃复营营翩翩变移黑白上欺君父下蔑清议不念率兽食人近有覆辙亦何意哉愚不肖幸闻伊洛至教承过庭之训而冥顽怠废不早用力盖尝妄意论语一书为仁道枢管欲记所见闻指趣附于章句之下内揆浅疏久而未果髪秃齿豁恐负初志矣适有天幸投卑炎壤结庐地偏尘事辽絶门挹山秀牕涵水姿檐竹庭梧时动凉吹朝夕饭一盂蔬一盘澹然太虚不知浮云之莽眇也观过宅心自是始笃乃得就槀遗诸童丱博学而详说之将以反说约焉若夫推已及人指南洙泗之路放淫拒诐分北荆舒之旅非愚所能也困而学之期成功于不二而已矣绍兴甲戌三月
　　胡氏【宏】论语指南
　　通考一卷
　　未见
　　楼钥防曰论语一书自昔大儒不知几人未有能发明仁之一字子夏问仁夫子固尝答以爱人矣韩昌黎原道首曰博爱之谓仁他何望焉自伊洛二先生始发千古之秘洙泗言仁深见本原兹读指南一卷枢宻黄公【阙】院沈公皆深于此者五峰断以一言方见二公犹有差处一曰有心于为仁则曰如此立言恐不识心不识仁也一曰能恶人则或者疑焉于是复明仁者之心曰本无所恶也曰则是当始恶之时胸中原未了了也乌得为仁又顔渊问仁之下有曰人有仁不仁心无不仁此要约处不可毫厘差呜呼斯言防哉此论语之本体也然而非二公相与讲贯亦无以发五峰之言故亦以朋友讲习为说盖天下之说未有过于此者夫子以学之不讲为忧盖君子之忧未有甚于此者学者可不勉哉
　　陈振孙曰胡宏仁仲评论黄祖舜沈大廉之说
　　胡氏【宪】论语防义
　　佚
　　闽书宪字原仲从从父安国学既而学易于涪陵谯定力田卖药以养其亲从游者日众号籍溪先生被召赐进士出身终秘书正字卒諡简肃
　　郑氏【耕老】论语训释
　　佚
　　王氏【宾】论语口义
　　佚
　　王应麟曰绍兴十三年正月王普进父宾讲论语口义送史馆
　　黄氏【祖舜】论语解义
　　宋志十卷
　　佚
　　王应麟曰绍兴三十二年三月权刑部侍郎兼侍讲黄祖舜进论语解义诏给事中金安节等防详安节等言辞义明粹令国子监板行赐诏奬谕
　　洪氏【兴祖】论语说
　　宋志十卷
</div>
    <div class="pagination">
<a href="经义考_page269.html">上一页</a><span>...</span><a href="经义考_page265.html">265</a><a href="经义考_page266.html">266</a><a href="经义考_page267.html">267</a><a href="经义考_page268.html">268</a><a href="经义考_page269.html">269</a><span class="current-page">270</span><a href="经义考_page271.html">271</a><a href="经义考_page272.html">272</a><a href="经义考_page273.html">273</a><a href="经义考_page274.html">274</a><a href="经义考_page275.html">275</a><span>...</span><a href="经义考_page271.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
