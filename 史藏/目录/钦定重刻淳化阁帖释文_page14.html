<!DOCTYPE html>
<html>
<head>
    <meta charset="UTF-8">
    <title>钦定重刻淳化阁帖释文 - 第 14 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定重刻淳化阁帖释文 - 第 14 页/共 16 页</h1>
    <div class="content">　　李阳冰敭州帖敭从王澍释顾从义云碧落碑有唐之唐正与此同但顾竟释作唐亦自未可刘次庄作杨施宿作剔俱非
　　宋儋书且絶之絶从刘次庄释顾从义云当作纪非又不得具从顾释王澍云当是不复一一笔驶直下故有似得存考







　　乾隆三十四年岁在己
　　丑春二月奉
　　敕校正宋淳化阁帖初
　　搨模勒上石
　　【谨案第九巻共二十八帖二百一十五行二千零二十四
　　字】







　　钦定重刻淳化阁帖释文巻九
　　钦定四库全书
　　钦定重刻淳化阁帖释文卷十
　　唐人及无名氏法帖
　　唐左率府长史呉郡张旭书【旧列巻五第十六但标名今移増　旧二帖今归入张芝四帖】
　　足下晚复不知疾痛如何深极忧难比也上下安之必得发耶
　　谨案右一帖草书四行二十四字
　　得足下十五日问为慰仆前患差张旭书
　　谨案右一帖草书三行十六字
　　知汝殊愁且得还为佳也冠军蹔畅释当不得极踪可恨吾病来不办行动潜不可耳
　　谨案右一帖草书六行三十三字
　　终年纒此当复何理耶且方有诸分张不知比去复得一会不讲竟不竟可恨汝还当思更就理一昨游悉谁同故数往虎丘不此甚萧索祖希时面因行药欲数处看过还复共集散耳不见奴粗悉书云见左军弥数论聴故也
　　谨案右一帖草书十六行八十七字
　　今欲归复何适报之遣不知总散佳并侍郎耶言别事有及过谢忧勤
　　谨案右一帖草书五行二十七字
　　二月八日复得鄱阳等多时不耳为慰如何平安等人当与行不足不过彼与消息
　　谨案右一帖草书五行三十二字
　　唐太子少师京兆柳公权书【旧列巻四第十一标諌议大夫今移改】
　　圣慈允许守官稍减罪责犹深忧惧续冀面言不一一诚悬呈卅弟处十四日敬空
　　谨案右一帖草书五行三十二字
　　伏审姊姊八月定发弟与廿八弟同从行逺闻不胜抃跃今日元七来望弟速到极也愿在路谘闻不停滞幸甚未即展豁尚増悢悢不一一公权呈廿三弟廿六弟廿八弟卅弟处卅一弟意不殊前要小楷后使送往空
　　谨案右一帖行草十行八十四字
　　奉荣示承己上讫惟増庆恱下情但多欣惬垂情问以所要悚荷难任傥有赤箭时寄及三五两以扶衰病便是厚惠不具公权状白
　　谨案右一帖行书六行五十一字
　　至十六日専到崇贤惟昭察谨状十五日公权状谨案右一帖楷书二行十九字今附録
　　辱问却送及碑本兼虚奬逾涯但深反侧因见赵张如虚奬之说为縁饰也幸甚不具公权呈
　　谨案右一帖行书六行三十六字
　　唐释懐素书【旧列巻五第十五今移】
　　右军云吾真书过钟而草故不减张仆以为真不如钟草不及张所为世之所重以其能懐素书之不足以为道其言当不虚也
　　谨案右一帖草书七行四十九字
　　无名氏书【第一第二两帖旧列巻五标何氏书第三第四第五第六第七第八六帖旧俱列卷五标古法帖第九帖旧列卷十第十帖旧列巻九第十一帖旧列巻十俱误标王献之书今并移改　又古法帖内有两帖与献之书复今存其一删彼卷重出者其一则删此而存彼】
　　投老残年西崦已逼恒虑儵忽归骸元壤溘尔冥灭竟不一言以此在懐预为其备于兹路惟有凭心他余不能有益年将八十可以意求欲望长存何可得也道大难俗情见善从善如登见恶行恶如崩必须筞怠惰勤精进爱日惜力乃可获耳吞声饮气不劳顿尓他便生异议速自详答取竟勿滞留也十六日
　　谨案右一帖行草十三行一百二十字
　　去留深情故当取尓余散辈停歳积故切思归三月下旬还非賖冀叙不遥南路行乃寂絶伤心
　　谨案右一帖草书五行三十七字
　　知贤弟至舍晚寒想顾之伤叹遂尓永惟痛寿春富阳范道长体气以小胜前日得此暑大都防常新妇书寄物示诸人散骑二君何时还兄子皆佳能数为也
　　谨案右一帖行草八行六十一字
　　既移屋近西微援里地成大寛援里起小三架如步廊政可一丈梁得使二家通出入作门閤也此屋之东故应作墙直步廊一壁太单空园中弥宜移三间屋故当不甚难重复粗画图如别耳
　　谨案右一帖行草十一行七十五字
　　足下既有意适闲旷亦当忘暑耶游瞩疎数慰对者卿少吾今年病垂了始小差大小今床疾惛忽移日耳每每深望逺言慰尚賖慨然元昌寄与音介勿勿书复既与直人理畧絶何缘复有周旋理长史断阔亦不减卿唯公事时相瞻望耳吾面信遂至今不着不可解计至故应必有香但不知好恶云何耳须得
　　谨案右一帖草书十七行一百二十字
　　敬祖日夕还山隂与严使知闻颇多歳月今属天寒拟适逺为当奈何奈何尓岂不令念姊逺路不能追求耳
　　谨案右一帖行草五行四十二字
　　孤不度徳量力欲俟义于天下而措术浅短遂至昌蹶然至于今日志犹不息君谓计将安出
　　谨案右一帖章草五行三十六字
　　亮曰董卓己来豪杰并起跨州连郡不可胜数曹操比于袁绍则名微而众寡故能尅绍以弱为强今日拥百万之众协挟天子而令诸侯诚能不可与争锋也
　　谨案右一帖章草八行六十一字
　　孙权据有江东以歴三世国险而民附贤能为用斯可与为援而不可图也益州天府之地髙祖因之以成帝业荆州北据汉河利尽南海西连巴蜀东通呉会此用武之国而其不能治天所以资将军将军既是帝室之胄信义着于四海来之大国诚难至也
　　谨案右一帖章草十行九十九字
　　元度时往来以此为慰兴公使适还数日具都下问人情所忧良可叹息诸呉数问龄前来经日极为差云仁祖欲请为军司不知行不
　　谨案右一帖草书八行五十二字
　　元度何来迟深令人忧悬耶常复有理因祠监多感足下事甚善然所造极难想足下每思先后卿岂须言亲亲不己意耳安石停此过半日犹得一宿何物喻之一十当浦送近道所以致叹阳诸懐儿不可言且不复得卿送有诸叹今此奕上道
　　谨案右一帖草书十三行九十四字









　　淳化四年四月二十八日当直中使就院赐御札八分千字文一巻法帖一十巻受恩如是激节可知乙卯闰六月十四日太一宫齐晚临南轩看
　　谨案右跋行楷四行五十六字行间押公髙之裔印
　　苏氏家藏子容题
　　谨案右题行书一行七字
　　右法帖十卷得于呉兴苏氏乃元祐丞相魏公家第八巻后用公髙之裔印盖言毕公髙之后也余假守濡须郡斋刋魏公谭训内载公于相国寺得毕文简赐本阁帖甚奇且云文简以啚书斥逺祖名未中礼因考实録淳化二年文简自考功郎拜学士四年五月出知升州然则乃文简在翰苑时所赐也李洪徳秀谨题
　　谨案右题楷书七行一百二十三字前押晚翠堂印末押李氏叔固李氏家藏二印
　　宋搨第一真迹【丙戌王铎薛所蕴】同观北海孙奉常家藏谨案右题二行二十二字首六字书余行书上有晋府书画之印下有北海孙氏珍藏书画印
　　苏公名颂丹阳人祖居泉州南安父绅葬丹阳因家焉元祐中拜相史称其器局闳逺虽贵奉养如寒士尝于相国寺得毕文简公赐本阁帖载所着谭训中后题苏氏家藏子容题笔法大似眉山丁酉正月十四日记
　　谨案右跋行楷六行八十三字末押北平孙泽退翁二印





　　张旭前二帖姜夔谓其非赝亦非合作论最平允大观合为一帖标作隋僧智永岂未审帖尾旭自书名耶后二帖旧误作张芝其笔势纵逸是长史而非伯英因从米芾说更定公权圣慈帖人以其末署诚悬而不名多疑其伪伯思据右军敬谢帖自称逸少以证之况此乃与其弟书固不妨以字行耳阁帖第五卷一标何氏书两标古法帖何氏犹言何人长睿之说极当古法帖则本逸其名因改标无名氏书以殿全编黄以投老二帖类欧阳询姜以贤弟帖类王献之米以移屋二帖类羊欣皆出臆说未可泥从也敬祖鄱阳二帖复见子敬书鄱阳帖当属之大令因删此以就彼敬祖乃王导子武冈侯协非子敬同时与元度两帖正相似曷若阙疑之为愈乎孤不度徳量力以下三帖皆诸葛亮传中语章草并同顾或作古帖或标献之尤为失考今悉订正归一其毕士安识语为兹帖权舆苏颂李洪王铎孙承泽诸题跋亦源流可溯并命摹勒帖后用示传信御识初搨曽经赐文简流传七百七旬年无双善本教重泐有数吉光幸独全并弆书轩兹数典非关治道彼称贤由今视昔徒佳话义具兰亭序一篇
　　重摹淳化阁帖成因并弆毕士安原本于淳化轩诗以志事壬辰夏御笔
</div>
    <div class="pagination">
<a href="钦定重刻淳化阁帖释文_page13.html">上一页</a><span>...</span><a href="钦定重刻淳化阁帖释文_page9.html">9</a><a href="钦定重刻淳化阁帖释文_page10.html">10</a><a href="钦定重刻淳化阁帖释文_page11.html">11</a><a href="钦定重刻淳化阁帖释文_page12.html">12</a><a href="钦定重刻淳化阁帖释文_page13.html">13</a><span class="current-page">14</span><a href="钦定重刻淳化阁帖释文_page15.html">15</a><a href="钦定重刻淳化阁帖释文_page16.html">16</a><a href="钦定重刻淳化阁帖释文_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
