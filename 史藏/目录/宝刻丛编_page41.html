<!DOCTYPE html>
<html>
<head>
    <meta charset="UTF-8">
    <title>宝刻丛编 - 第 41 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宝刻丛编 - 第 41 页/共 63 页</h1>
    <div class="content">　　【秦属会稽郡汉已降因之唐开元二十六年采访使者齐澣秦以越之鄮县置以境有四明山为名天宝元年曰余姚郡朱梁陞为望海军节度皇朝建隆二年改秦国军今县六鄞县　奉化　慈溪定海　象山　昌国】
　　唐小字道德经
　　唐明皇注八分书不著名氏开元二十七年立【集古録目】小字八分书不著书人名氏或云石在明州今亡矣字画精妙见者多疑为明皇书而知非者以其首但题御注而不云御书也碑以开元二十七年立【集古録】
　　唐圣主兴明故鲁先圣文宣王颂
　　唐李处祐撰并书王延璬镌并篆额天宝九年九月七日立【复斋碑録】
　　唐刺史裴儆纪德碣
　　唐越州刺史浙江东西节度副使王密撰集贤院士李阳冰篆裴公名儆代宗时为明州刺史岁满罢去州人为之立碑不着刻石年月【集古録目】
　　唐王密撰李阳冰篆并古文额大厯八年立建炎中焚毁今有重刋本【复斋碑録】
　　唐刺史裴儆纪德碣
　　唐王密撰分书姓名残缺【复斋碑録】
　　唐董黯孝子碣
　　唐明州刺史左殷撰前吏部侍郎集贤院学士徐浩书孝子后汉人名黯字叔达句章人也和帝时杀其乡人以报亲讐召拜郎中不受大厯中殷为刺史葺其祠宇以大厯十二年二月立此碑【集古録目】
　　唐刺史王密德政碑
　　唐浙东观察判官李舟撰太子少师顔眞卿书国子监丞李阳冰篆额王公名密德宗初自明州移为湖州刺史州人潘澜阮津等谨立遗爱碑以建中二年十月立并勅书同刻勅徐浩所书也【集古録目】
　　唐文宣王庙碑
　　唐前侍御史裴【阙】八分书篆额贞元四年正月旬有一日建【复斋碑録】
　　唐南楼诗
　　唐陈右撰胡师模八分书元和二年十二月立【金石録】
　　唐天童岩寺太白禅师塔铭
　　唐范的撰并书元和乙未建【复斋碑録】
　　唐移州城记
　　唐韩抒材撰韩泉正书并篆额长庆二年岁次壬寅立【复斋碑録】
　　唐天童岩寺碣
　　唐范的撰并书篆额长庆三年仲春【复斋碑録】
　　唐清泉寺大藏经记
　　唐韩抒材撰并行书刘蔚篆额太和二年九月立【金石録】
　　唐新修文宣王庙记
　　唐郑楚南撰令狐骧正书篆额大和六年二月十五日立【复斋碑録】
　　唐封孔子为文宣王册
　　唐宗御制行书无名大和七年七月十九日明州刺史于李友建【复斋碑録】
　　唐阿育王寺常住田记
　　唐万齐融撰范的行书太和七年十二月刺史于季友重立元碑乃徐峤之书【复斋碑録】
　　唐大梅山常祖师还源碑
　　唐江积撰并正书开成五年七月【诸道石刻録】
　　唐蓬莱观碑
　　唐孙谦卿撰贝灵该分书正方外篆额大中二年六月十九日建在象山【诸道石刻録】
　　唐重置开元寺碑
　　唐陶祥撰剧厯之分书并篆额大中八年七月立【复斋碑録】
　　鲍君庙记
　　杨伦书【诸道石刻録】
　　温州
　　【春秋属越秦二汉属会稽郡呉属临海郡晋明帝置永嘉郡宋齐梁陈因之隋平陈郡废属处州大业初属永嘉郡唐武德五年置东嘉州贞观元年州废属括州上元二年置温州天宝元年曰永嘉郡石晋陞静海军节度皇朝太平兴国二年降军事今县四　永嘉平阳　瑞安　乐清】
　　唐海涛志
　　唐窦叔防撰其书六篇一曰海涛志二曰涛厯三曰涛日时四曰涛期五曰朔望体象六月春秋仲月涨涛解余向在阳州得此志甚爱之张于座右之璧兾于朝夕见也已而衣为风雨所坏其后求之凡十五年而复得期本以示京师好事者皆云未尝见也【集古録】
　　海涛志涛厯涛期朔望体象春秋仲月涨涛解凡六篇唐窦叔撰其说以月朓肭候涛汐之进退并窦氏涛日时疏一篇越州刺史孟简撰皆陶怂书朱巨题额不着刻石年月【集古録目】
　　唐仙岩瀑布诗
　　路应等唱和行书贞元七年三月【金石録】
　　唐置玉清观制
　　干宁四年【诸道石刻録】
　　台州
　　【春秋战国属越秦属会稽郡二汉因之呉置临海郡晋宋齐梁陈因之隋平陈郡废属处州后属永嘉郡唐武德四年置海州五年改为台州天宝元年曰临海郡皇朝因之今县五　临海　黄岩　宁海　天台　仙居】
　　唐普济寺碑
　　唐许敬宗撰【访碑録】
　　唐台州司马韩公素眞赞
　　天台峰白云撰并书先天元年刻【诸道刻録】
　　唐宗眞容应见制
　　开元二十九年六月一日下诏临海太守贾长源刻辅崇仪八分书【复斋碑録】
　　唐桐栢观碑
　　唐桐部郎中崔尚撰翰林院学士庆王府属韩择木八分书天台山有废道宫相传以为晋葛所居唐景云初诏建为桐栢宫道士司马子防营而成之碑以天宝元年三月立【集古録目】
　　唐宋德遇墓志
　　唐金济时撰正书无名元和三年【诸道石刻録】
　　唐天台佛陇禅林寺记
　　唐陈让撰徐放书元和六年五月立在天台【复斋碑録】
　　唐智者大师修禅道塲碑
　　唐梁肃撰徐放书陈修古篆额元和六年立在天台【复斋碑録】
　　唐栁泌王清行
　　隐居台州刺史栁泌述并书元和十四年岁在己亥九月十五日建在天台【复斋碑録】
　　唐栁泌题琼台诗
　　总仙刺史栁泌无年月正书磨崖天台【复斋碑録】
　　唐白郎岩记
　　唐王【阙】撰何归儒分书篆额宝厯元年闰七月八日建【复斋碑録】
　　唐修桐栢宫碑
　　唐浙东团练观察使越州刺史元稹撰并书台州刺史顔颙篆额桐栢宫以景云中建道士徐灵府等重葺碑以太和四年四月立【集古録目】
　　唐天台禅林寺智者大师画像赞
　　唐顔眞卿撰侄顔颙正书男汝玉篆额太和四年冬季月建【复斋碑録】
　　唐智者大师画像赞
　　唐顔眞卿撰沙门行昉八分书【诸道石刻録】
　　唐佛窟大师碑
　　唐韩【阙】撰张抱元正书大和六年【诸道石刻録】
　　唐长生田记
　　唐顔颙撰何归儒书并篆额【诸道石刻録】
　　唐赤城山中岩寺碑
　　沙门神邕撰牛僧孺书开成元年【复斋碑録】
　　唐苍山庙记
　　唐宋诚撰分书无姓名篆额会昌六年十月记【复斋碑録】
　　唐国清寺额
　　唐栁公权书大中七年八月八日僧澄观乞额状及栁公权批荅【诸道石刻録】
　　唐天台导元院记
　　唐张仁颖撰道士叶琼秀书道士叶孤云分书额文德元年十一月立【复斋碑録】
　　汉重修法空大师塔亭碑
　　臣彚征奉制撰臣程延翰奉制书干祐三年九月六日庚午建【复斋碑録】
　　处州
　　【春秋战国属越秦属会稽郡二汉因之呉置临海郡晋属永嘉郡宋以后因之隋开皇九年平陈置处州十二年改为括州大业初州废置永嘉郡唐武德四年避德宗名改为处州皇朝因之今县六　龙泉　松阳丽水　遂昌　缙云　青由】
　　宋石门颂
　　大宗元嘉十有九年岁在壬午刋而记之在青田县界【复斋碑録】
　　唐有道先生华国重碑
　　唐松阳令李邕撰并书国重道术之士字雅鎭南阳叶县人碑以开元五年三月立【集古録目】
　　余集古所録李邕书颇多最后得此碑于蔡君谟君谟善论书为余言邕之所书此最为佳也【集古録】李邕旣为撰碑而难于书法善追其魂而书之世号追魂碑其间用字多差误是时夜艾钟鸣李公书未毕而觉碑因存而不易续以碑示邕邕笑曰初以为梦今果然耶【叶法善传】
　　追魂碑绍兴十四年大雷碎其石【诸道石刻録】
　　唐赠歙州刺史叶慧明碑
</div>
    <div class="pagination">
<a href="宝刻丛编_page40.html">上一页</a><span>...</span><a href="宝刻丛编_page36.html">36</a><a href="宝刻丛编_page37.html">37</a><a href="宝刻丛编_page38.html">38</a><a href="宝刻丛编_page39.html">39</a><a href="宝刻丛编_page40.html">40</a><span class="current-page">41</span><a href="宝刻丛编_page42.html">42</a><a href="宝刻丛编_page43.html">43</a><a href="宝刻丛编_page44.html">44</a><a href="宝刻丛编_page45.html">45</a><a href="宝刻丛编_page46.html">46</a><span>...</span><a href="宝刻丛编_page42.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
