<!DOCTYPE html>
<html>
<head>
    <meta charset="UTF-8">
    <title>千顷堂书目 - 第 232 页/共 382 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千顷堂书目 - 第 232 页/共 382 页</h1>
    <div class="content">　　韩奕韩山人蒙斋集【字公望，吴人，与王宾，王履偕隐於医，称吴中三高士。】

　　王宾光庵集二卷，又姑苏杂咏【字仲光，长洲人，有高行。】

　　鎦炳春雨轩集十卷【字彦昺，以字行，鄱阳人，明初献书，任中书典签，出为大都督府掌记，集为危素，宋濂序。】

　　郭奎望云集五卷【字子章，以字行，巢县人，师事青阳余阙，明初朱文正开大都府，节镇洪都，太祖命奎辅佐参谋，及文正得罪，坐不谏诛。】

　　刘驷爱礼先生集十卷【字宗道，龙谿人，洪武初徵秀才入试者八千人，驷居第一，拜左都御史，后坐事谪滇，徵还投水死。】

　　许伯旅介石稿【字廷顺，天台人，洪武中为刑科给事中，以诗名，号许少杜。】

　　张適甘白先生集六卷【乐圃集二卷，江馆，南湖，江行，滇池集各一卷，孙柷合为此集，适字子宜，长洲人，洪武初以秀才举，擢工部都水郎中，以病兔，后复举明经，授广西理问，历滇池鱼课，宣课二司大使，卒於官。】

　　戈镐凤台集【字仲京，镇江人，洪武初徵士，官礼部主事。】

　　范准齑瓮稿，又西游率稿，又缪稿，又塞白稿，又何陋轩稿【字平仲，休宁人，洪武中举明经，官至工部主事，师事朱升，赵汸，汪叡，尝订汸春秋集传行世。】

　　杨彝凤台贵竹东屯南游诸稿【字宗彝，余姚人，洪武中以人才举，为沔阳仓副使，迁都察院司狱，调长泰主簿，以献诗擢吏部考功主事，谪居滇南。】

　　李晔草阁集六卷拾遗一卷【字东表，钱瑭人，明初官国于助教，集为门人唐仲暹所编，南雍志作临安人。】

　　管讷蚓窍集十卷【丁鹤年定。】，又管长史纪行诗一卷，又秋香百咏一卷【字时敏，华亭人，洪武中徵拜楚府纪善，升左长史，乞致仕，王请命於朝，留居本国，禄之终身。】

　　林静愚斋集二十卷【字子山，吴兴人，宋濂弟子。】

　　林温栗斋集【字伯恭，永嘉人，初仕元，为福建行省左司郎中，入明，官泰府长史，与弟常俱以诗名，宋濂极称之。】

　　贝翱平澹集【字季翔，琼第三子，楚府纪善，一作舒庵集十卷。】

　　浦源浦舍人集十卷【字长源，无锡人，晋王府引礼舍人。】

　　桂衡桂孟平文一卷，又紫薇稿【字孟平，仁和人，洪武中钱塘儒学训导，迁山东，建文庚辰授谷府纪善。】

　　陆闓友兰集十卷，又续古乐章【字伯阳，扬州兴化人，洪武中楚府伴读。】

　　张绅诗集【字仲绅，一字士行，济南人，博学工诗，少从事兵间，仕明为浙江布政使。】

　　陈约一默居士集【字博文，嘉兴人，大理寺卿，出为山西布政使，与弟絅，绎，缉并有诗名。】

　　董纪西郊笑端集一卷【字良史，以字行，更字并夫，上海人，江西按察司佥事。】

　　程国儒雪崖集【字邦民，歙人，徙居德兴，元至正进士，授余姚州判官，摄绍兴录事，明获之不屈，授内省都事，为洪都知府，坐事自经。】

　　卢熊鹿城隐居书，又蓬蜗集，又幽夏集，又清溪集【字公武，昆山人，元季吴县教授，洪武初授中书舍人，出知兖州府，坐累死。】

　　马文璧灌园集【名琬，以字行，扶风人，家於秦淮，洪武初仕抚州知府。】

　　马治海渔集六卷【字孝常，宜兴人，初为沙门，洪武初知内丘县，终建昌知府。】

　　白范虚室集【字以中，绍兴山阴人，黄州府同知。】

　　陈汝言秋水轩诗稿【字惟允，吴县人，与兄汝秩，惟寅皆有才名，为张士诚参谋，亲信用事，入明，官济南府经历，坐事死。】

　　刘秩听雪篷诗集六卷【字伯序，丰城人，洪武初崇明知州，奏免租课，民立祠祀之，未几被诬，子孙，二年十二，上书讼冤得白，一作秋南集。】

　　张率张嘉定集八卷【字孟循，广信人，吴元年，徵知嘉定州。】

　　吴文泰愚庵集【字文度，吴县人，涿州同知。】

　　郑潜白沙稿，又樗庵类稿二卷【字彦昭，歙人，元泉州路总管，洪武初以故官起除授宝应县主簿，迁潞州同知。】

　　朱模白沙行稿二卷【字子范，休宁人，元六安州判官，从学陈栎，为文有史汉风，洪武初以捕逃丁被害。】

　　乌斯道秋吟稿，又春草斋集十卷【字继善，慈谿人，明初以荐起知石龙县，调永新，以疾去官，斯道学文於僧噩梦棠。】

　　陈伯康南雅集【字仲进，长乐人，江山知县。】

　　莘野环洲集【字叔畊，归安人，洪武初由本县儒学训导迁枣强知县，致仕，后改丽波巡检，卒于官。】

　　俞贞木立庵集【初名桢，以字行，更字有立，吴县人，洪武初以荐知乐昌县，改都昌，建文时以劝太守姚善起兵，坐累死。】

　　王泽青霞集【字叔润，天台人，侨居山阴，洪武中官华亭县丞。】

　　陈絅竹林集【字简文，嘉兴人，约弟。】

　　梅颐苏庵集【字昌年，永嘉人，以明经荐除都昌主簿，迁夔州判官。】

　　叶子奇静斋诗集十六卷静斋文稿二十卷【字世杰，龙泉人，用荐主巴陵簿。】

　　吴斌蕴玉山房集【字蕴中，休宁人，洪武中用荐授平阳县主簿。】

　　黎贞秫坡集八卷【字彦晦，新会人，从孙蕡学，洪武初举本邑训导，不就，坐事戍辽东，寻放还。】

　　朱升九峰樵唱集【字彦升，无锡人，诗工选体，洪武初举明经，任本县训导，升上虞教谕。】

　　郑涔直正斋集【字起深，黄岩人，洪武末为乐清县训导。】

　　吴舜举石溪吟稿【字士源，歙人，洪武初以耆儒举，除本府教授。】

　　朱应辰漱芳集三卷【字文奎，吴人，明初为本府儒学训导，改江阴。】

　　吴彤弱龄稿，又壮游稿，又南游稿，又山居稿，又金兰稿【字文明，临川人，元至正十三年进士，官赣州府录事，入明被荐召用，历官北平按察司副使。】

　　陶振钓鳌集【字子昌，吴江人，徙居华亭，洪武中举明经，授吴江县学训导，改安化教谕。】

　　张时自怡集【字敏中，钱塘人，洪武中训导。】

　　邵谊鉏云集【字思宜，休宁人，洪武中由荐辟授本县儒学训导，转黟县学教谕。】

</div>
    <div class="pagination">
<a href="千顷堂书目_page231.html">上一页</a><span>...</span><a href="千顷堂书目_page227.html">227</a><a href="千顷堂书目_page228.html">228</a><a href="千顷堂书目_page229.html">229</a><a href="千顷堂书目_page230.html">230</a><a href="千顷堂书目_page231.html">231</a><span class="current-page">232</span><a href="千顷堂书目_page233.html">233</a><a href="千顷堂书目_page234.html">234</a><a href="千顷堂书目_page235.html">235</a><a href="千顷堂书目_page236.html">236</a><a href="千顷堂书目_page237.html">237</a><span>...</span><a href="千顷堂书目_page233.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
