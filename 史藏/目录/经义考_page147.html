<!DOCTYPE html>
<html>
<head>
    <meta charset="UTF-8">
    <title>经义考 - 第 147 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 147 页/共 381 页</h1>
    <div class="content">　　存
　　沈氏【万钶】诗经类考
　　三十卷
　　存
　　沈思孝曰武塘沈仲容仿王伯厚诗攷旁引博稽别门相附凡攷之类三十二卷亦同焉诚诗家巨观也沈蕙纕曰万珂字仲容嘉善人万厯丁酉举人官知县
　　顾氏【起元】尔雅堂诗説
　　四卷
　　存
　　超元自序曰先大夫以诗起家隆庆初读书永庆山房尝手录诸家诗説藏诸笥中余少过庭爱而习之独惜大雅以下诸篇阙弗载比长而诸家之説觕所渉览乃窃取其义续之已又与诸弟叅订别为一编存之家塾用课儿辈而门人辈遂板而行之余不能止也昔赵作诗细蔡中郎过防稽读之而叹以为长于论衡是编也吾敢遂谓足当帐中秘哉要以挟防而哦者得是説而存之或亦可以备鱼之筌蹄云尔万厯丙午夏日
　　倪灿曰起元字隣初江宁人万厯戊戌赐进士第三歴官吏部右侍郎
　　蔡氏【毅中】诗经补传
　　四卷
　　未见
　　钱金甫曰中山蔡氏毅中光山人万厯辛丑进士官至礼部右侍郎兼翰林院侍读学士
　　瞿氏【汝説】诗经世业
　　未见
　　钱金甫曰汝説常熟人侍郎景淳之子中万厯辛丑进士官至江西布政司防议
　　沈氏【守正】诗经説通
　　十四卷
　　存
　　诸九鼎曰吾杭沈无囘先生诗义妙絶时人先生中万厯癸夘举人诗説通自为之序其説存小序首句与苏子由同
　　樊氏【良枢】诗商
　　五卷
　　存
　　徐氏【光启】毛诗六帖
　　存
　　俞汝言曰光启字子先上海人万厯甲辰进士累官太子太保文渊阁大学士
　　按六帖者一曰翼传二曰存古三曰广义四曰藻五曰博物六曰正叶
　　赵氏【琮】葩经约説
　　十卷
　　未见
　　平湖县志琮字伯裕中万厯己酉举人署高阳教谕
　　庄氏【廷臣】诗经逢源
　　八卷
　　存
　　陆元辅曰庄廷臣字宁宇武进人万厯庚戌进士官至太仆少卿
　　卓氏【尔康】诗学全书
　　四十卷
　　未见
　　邹氏【忠】诗传阐
　　三十四卷
　　存
　　按邹氏误信石经子贡传而反斥毛传之非此无异痴儿説夣矣
　　陆氏【化熈】诗通
　　四卷
　　存
　　郑玥曰陆化熈字濬源常熟人万厯癸丑进士官至湖广叅政其书自为之序举业本也
　　胡氏【嘉】读诗录
　　二卷
　　存
　　钱金甫曰胡嘉字休复仁和人万厯癸丑进士改庶吉士
　　朱氏【道行】诗经集思通
　　十二卷
　　存











　　经义考卷一百十五
　　钦定四库全书
　　经义考卷一百十六
　　翰林院检讨朱彞尊撰
　　诗【十九】
　　黄氏【道周】诗晷正
　　未见
　　钱氏【天锡】诗牖
　　五卷
　　未见
　　天锡自序曰春秋名卿大夫盟防聘飨称诗言志各有怀来使人感动而诗之用不废奈何字栉句比偏逐所见则宫商之乖调亦已乆矣栁栁州不云乎本之诗以求其情情至之语颦有为颦笑有为笑故他经可以诂解而诗当以声论夫以义求者离性远以声感者于性近牖民孔易亦求之于性情之间而已余少受诗先民部泛滥诸家之説变风非淫变正非美既奉先子之训不敢尽是已见嗣遭先子之变简帙漫漶不复伦次越数年所璜儿颇能言诗因取其大指不谬于圣人者而授之并与同好者商焉吴周瑾曰天锡字公泳沔阳人天啓壬戌进士歴官广西按察副使
　　何氏【楷】毛诗世本古义
　　二十八卷
　　存
　　范景文序曰昔子舆氏言诵诗读书必论其世又曰诗亡而后春秋作然则不明春秋之义安识诗之所以亡不论作诗之世又安识诗之所由作也故夫四始六义虽为吟咏性情而一王褒讥大法于此寓焉用是播之声歌被之管弦神人以和上下以格天子之事孰有大于诗者哉东迁以后岂遂无诗尼父删定别存商鲁虽复及门西河端木之徒尚未易测其用意所在况乎汉儒之诂释宋人之议论哉然则未删之诗亡于王迹之既熄已删之诗并亡于论説之多岐盖不稽时代以攷汚隆于论世之防何当焉吾友何子家世受诗独观深防见夫诗中所载周事为多后稷而后文王而上其诸非庙祀追远之作断之夏商使从其世至风雅篇次因人及事义如贯珠登之音韵以和其声证之名物以资其博抽绎既精引义綦广遂令分体之什灿然编年之书千五百年而后何意复有斯人学者诚能通卷读之其治乱所错直可上接乎书而比于春秋之史嗟乎吾人生六艺散失之后能使代有言人有咏不至如他时简濶寥廓之难寻则何氏翼经之功于古之人何如耶曹学佺序曰夫説诗者莫善于孟子孟子之言曰诵其诗读其书不知其人可乎是以论其世也故説诗非论其世不可孔门説诗有序有传即后世之为説为笺为疏为故皆不越乎世亦惟据其篇什而诠注之未闻有纯以世为主而风雅颂随之者譬若观其谱牒而其祖宗功德之近远与其为子若孙之贤不肖具在尺幅中矣何氏研穷于此七年之乆而始成名曰古义义即志也何氏曰非我作古乃古人之志也何氏子楷也序之者曹氏学佺也
　　楷自序曰昔者孔子之教不外乎六经而礼乐为王者之事当世必皆各有成书如周礼仪礼之类不容以意为之损益其所手定惟易书诗春秋四者易衍十翼春秋修旧史皆述也而有作焉若书诗第以弃取见义而已易春秋之为书一明理一纪事各自孤行而书诗则兼礼乐而有之夫以书为兼乎礼乐类乎春秋人犹信之若诗则第以道性情一语蔽之足矣嗟乎诗教失传莫大于是今夫诗上播诸声律下形诸讽咏无地而不有诗无人而不可以作诗由其所从来者异故于一体中以风雅颂为之标别然亦必皆因一事而作则其世固可知也夏商之文献皆不足矣宋犹存商颂五篇杞无一焉惟周室先祖之诗藏在故府幸不放失圣人以为二代文献之犹存者也故取公刘王季文王诸咏以广商颂之遗其于二代盖彬彬矣书断于秦穆春秋始于平中间若厉宣幽三王之际皆周室改革之大者而其事迹杳如也舍诗将安所徴之故诗者聨属书与春秋者也孟子曰王者之迹熄而诗亡诗亡然后春秋作诸儒推测未有得其解者今以世考之诗亡于下泉正当敬王之时盖至是而周不复兴矣平迁王城敬迁下都愈趋愈下圣人所以投笔而自废也若夫典章文物声容噐数之盛散见于诗中者犂然明备至纤而不可遗至繁而不可乱按之三礼无一不合有王者起特举而措之耳是又圣人之借诗以存礼乐也盖昔孔子雅言诗书执礼而不及乐他日又言兴于诗立于礼成于乐而不及书明乎举诗足以兼书犹之举礼足以兼乐也其言诗书恒在礼乐之先者以礼乐取诸诗书中而足也后儒视诗太浅索诗太易盖亦思圣人所以广収约取着之为经与易书春秋并垂者其立教宜何如精而可轻以里巷讴吟例之乎凡余説诗是不一术先循之行墨以研其义既证之他经以求其验既又考之山川谱系以摭其实既又寻之鸟兽草木以通其意既又订之点画形声以正其误既又杂引赋诗断章以尽其变诸説兼详而诗中之为世为人若礼若乐俱一一跃出于是喜斯文之在兹叹絶学之未坠也当其沉思莫解寝食都忘阅七载手不停披斯已勤矣书成悉依时代为次名曰世本古义伸子舆氏诵诗论世之指也卷凡二十八每篇仿古序体更定小引以冠其前其诸义未安者则附见之章句之后欲使观者有所考镜焉崇祯十有四年
　　钱澂之曰晋江何氏诗经世本以诗编年混风雅颂为一其牵合杜撰颇多至于考据精详有恰与诗防合者要之自成一家言不必以经学相绳也
　　吴应箕曰何子黄门作诗经世本其中疏论有卓然不朽发前人未发者但更易四始为一时有识人所非
　　按何氏世本其序次首夏少康之世诗八篇公刘也七月也甫田也大田也丰年也良耜也载芟也行苇也次殷盘庚之世诗一篇长发也高宗之世诗三篇那也烈祖也鸟也祖庚之世诗一篇殷武也武乙之世诗五篇关雎也鹊巢也桃夭也螽斯也葛覃也太丁之世诗五篇采薇也卷耳也鹿鸣也南山有台也伐木也帝乙之世诗五篇草虫也出车也四牡也枤杜也皇皇者华也帝辛之世诗二十篇采蘩也罝也樛木也南山嘉鱼也羔羊也小星也江有汜也标有梅也汉广也芣苡也野有死麕也麟之趾也殷其雷也驺虞也行露也菁菁者莪也汝坟也鱼丽也采苹也凫鹥也周武王之世诗十三篇鱼藻也緜也旱麓也皇矣也天作也既醉也雝也思齐也棫朴也灵防也臣工也白驹也小宛也成王之世诗五十篇闵予小子也匏有苦叶也鸱鸮也狼跋也伐柯也九罭也假乐也载见也烈文也访落也小毖也敬之也东山也破斧也泮水也常棣也大明也文王有声也思文也生民也我将也丝衣也楚茨也信南山也濳也桑扈也蓼萧也湛露也彤弓也緜蛮也吉日也振鹭也有瞽也武也酌也赉也般也时迈也桓也有客也文王也蟋蟀也天保也清庙也维天之命也维清也斯干泂酌也卷阿也凯风也康王之世诗五篇采菽也昊天有成命也下武也噫嘻也甘棠也昭王之世诗二篇执竞也鼓钟也共王之世诗一篇绸缪也懿王之世诗一篇还也夷王之世诗三篇柏舟也北门也北风也厉王之世诗十篇渐渐之石也桑柔也四月也采緑也民劳也板也荡也宛丘也东门之枌也衡门也宣王之世诗二十篇都人士也鸿雁也韩奕也六月也采芑也常武也江汉也无衣也崧高也黍苗也烝民也无羊也车攻也泛彼柏舟也庭燎也云汉也祈父也沔水也黄鸟也鹤鸣也幽王之世诗三十二篇无将大车也隰桑也大东也巷伯也鸳鸯也白华也车牵也角弓也頍弁也匏叶也小戎也正月也瞻卬也召旻也小旻也青蝇也我行其野也小弁蓼莪也十月之交也雨无正也北山也何草不黄也小明也匪风也素冠也逍遥也丘中有麻也隰有苌楚也菀栁也巧言也苕之华也平王之世诗三十四篇瞻彼洛矣也缁衣也车粼也裳裳者华也溱洧也东门之墠也女曰鸡鸣也出其东门也驷铁也宾之初筵也抑也淇澳终南也蒹葭也黍离也中谷有蓷也硕人也緑衣也终风也日月也简兮也考槃也采葛也遵大路也白石也山有枢也椒聊也戌申也君子于役也葛藟也叔于田也大叔于田也将仲子也野有蔓草也桓王之世诗三十二篇燕燕也撃鼓也节南山也雄雉也新台也蝃蝀也君子偕老也静女也相鼠也谷风也氓也何人斯也着也敝笱也葛屦也墓门也习习谷风也伯兮也兎爰也有女同车也鸨羽也山有扶苏也狡童也萚兮也褰裳也二子乘舟也芄兰也墙有茨也鹑之奔奔也桑中也东方未明也卢令也庄王之世诗九篇扬之水也风雨也南山也东方之日也猗嗟也甫田也载驱也何彼秾矣也鸡鸣也僖王之世诗二篇大车也无衣七兮也惠王之世诗十六篇君子阳阳也防有鹊巢也伐檀也园有桃也河广也干旄也竹竿也载驰也泉水也有狐也清人也木也定之方中也采苓也陟岵也葛生也襄王之世诗十五篇有枤也权舆也十亩之间也蜉蝣也候人也渭阳也羔裘豹袪也有枤之杜也鸤鸠也羔裘如濡也閟宫也有駜也駉也晨风也黄鸟也顷王之世诗一篇硕防也定王之世诗八篇彼汾沮洳也株林也东门之杨也东门之池也月出也泽陂也旄丘也式微也景王之世诗二篇子衿也丰也敬王之世诗一篇下泉也虽风雅颂混而不分其义专主孟子所云诵其诗论其世故其书亦有足取非丰氏鲁诗徒变乱经文者比也至若以草虫为南陔菁菁者莪为由仪緜蛮为崇丘皆出于臆见不足信矣
　　张氏【次仲】待轩诗记
　　六卷
　　存
　　次仲自序曰诗自商周溯稷契迄陈灵上下千五百年治乱兴亡风俗疆域形势方言物类情变无所不载而吾处数千年后蠡测管窥安必其皆有合于古人陶主敬曰古韵自诗不用协序文有本未可非説诗者固不可诎经从序亦何可去序昧经故以序为本而不能尽信者酌以众论弋以已志苟有当经学庶可质之将来未知后人以为何如也
　　孙治序曰诗记者盐官张元岵先生之所为作也先生以天啓辛酉举于乡屡上春官不第遭时变革遂闭户却扫絶迹人事顾其生平经史淹贯著述斐然其笺着四诗大抵以序为据谓其书近古异于后之耳食者囊括注疏以来及于有明一代不敢防一先生之语即紫阳义有未合亦必确有证据不敢苟为雷同古今得失之林歴代治乱之故忠臣孝子良友贞妇与夫山川原隰禽鱼草木莫不原原本本暁畅意防不夸多识不矜异闻有一言之裨于道者未之或遗也嗟乎先生之行洁先生之心苦以谢臯羽郑所南之蕴义而发挥于经术岂其有司马名山之念桓谭必传之语哉而书之不可废者自在也予获先生忘年交十有五年尝至斋中见其披吟不絶于口朱墨不絶于手吾未见有好学如先生者先生殁后予阅其遗编注释经传而外史汉晋唐以迄有明无不删述成一家言流览玩读未尝不为流涕其孙讱受业于余者防刻先生诗记成因作数言于简端于乎即先生此书可以不朽矣
　　朱嘉徴曰待轩先生砥行著书髦年不倦笺诗以小序为归凡托物引喻必究其情鸟兽草木必疏其义于字句中察兴亡治乱之机又于无言处深知作者之意必根据经传三礼正其典文复叅观羣史旁及子集定其指趋语质而意该足以垂之天壤
　　陆元辅曰初名弋志笺记取诗弋获之义前有总论通谱后有拾遗不分卷帙但循风雅颂之次以为先后同邑陆氷修称其议论英发第亦有过当处陆嘉淑曰待轩先生善言诗多前人所未发其诠风雨也既见君子则应喜矣然君子虽处山泽感时悼俗偏觅同心之交喑哑相对有不知其忧从中来者故曰云何不喜自先生阐发其微至今读风雨之诗觉古人声泪俱下也诗弋已刋行惜多改窜非其旧本
　　张氏【睿卿】诗疏
　　一卷
　　存
　　唐氏【达】毛诗古音考辨
　　一卷
　　存
　　金氏【镜】诗传演
　　未见

</div>
    <div class="pagination">
<a href="经义考_page146.html">上一页</a><span>...</span><a href="经义考_page142.html">142</a><a href="经义考_page143.html">143</a><a href="经义考_page144.html">144</a><a href="经义考_page145.html">145</a><a href="经义考_page146.html">146</a><span class="current-page">147</span><a href="经义考_page148.html">148</a><a href="经义考_page149.html">149</a><a href="经义考_page150.html">150</a><a href="经义考_page151.html">151</a><a href="经义考_page152.html">152</a><span>...</span><a href="经义考_page148.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
