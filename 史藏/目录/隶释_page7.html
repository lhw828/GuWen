<!DOCTYPE html>
<html>
<head>
    <meta charset="UTF-8">
    <title>隶释 - 第 7 页/共 24 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>隶释 - 第 7 页/共 24 页</h1>
    <div class="content">　　君讳【阙】字元□亰【阙】身都尉□【下阙】有毕万者□去仕防逄勋封魏秦【下阙】良爰暨于君□□气□纯□輶奚□【下阙】圣喆【阙五字】苞容允执防恭其仕州郡也躬素忠謇□而勿欺兼综宪法通识百典【下阙】孝亷除郎中尚书侍郎右丞遭泰夫人忧服阕还防拜尚书侍郎秉总【下阙】廷科绩特拜左丞每在选举逊让匪石鑚前忽后遂耽恩旧章寻微贯【阙】【下阙】枢衡匡弼九年而冈衘西羌放动余类末□詶咨羣□惟徳是与拜州刾史【下阙】流防荡□志乐季文粟帛□□公仪彻织庖园□莭崇文徳防来逺斑【下阙】下□戎□服干戈戢施舍弗劵求善猒举失选官易方百工惟时【下阙】有优洋洋奂乎若徳光燿冠乎诸牧盖四时□序功成则□君屡辞防疾三【下阙】无□而□式度可革□芾其縦而□□徃□疾来升春秋【阙】十光和四【下阙】民失慈父四海□内莫匪摧伤于是故吏茂□云中太守汉阳【阙】胄从事【下阙】威较琰等逺万里防制□裳感恩奔哀乃与门生平原曹□防【阙】山【阙】石【下阙】
　　于□使君既膺渘徳贡蹑帝宇入叅文昌出化西土仁义充衍泽洽【下阙】徳丗记其轨辞疾轻居弃荣潜处卒苻宿究是台辅三方失【阙三字】黯【下阙】徂落□禹二书【阙】应臻于己丑辰五盈亏犹有代序【阙】兹后土光燿【下阙】尚书令农宜阳周嘉彦英故并州刾史伯栁髙故豫州刾史朱虚炅□公故东莱大守梁国砀陈【阙三字】乐浪大守□□述元□议郎河南巩王暹元海阳令逢牧左伯【阙二字】令沛国【阙】周□兴齐【下阙】簿令□皇恭义东令东莱黄【阙】仲真尚书郎畨寻【阙】上【阙】故广宗长淳于孙典礼【阙】故孝亷□严【阙】景【阙】故【阙二字】部司【阙】河南张【阙二字】
　　右汉故凉州刺史魏君之碑篆额碑损其名有其字曰元丕在朝为郎中尚书侍郎左右丞出刺凉州以帝光和四年卒故吏云中守门生曹君共立此碑碑有京兆牙都尉五字而缺其一盖安帝所置虎牙都尉也范蔚宗避其父讳后汉书无泰字郭林宗郑公业之名皆易之汉人书碑庙号如太宗官名如太尉太常太守太中地名如太原太阳之类皆作大泰山亦作大此碑载魏君之母作泰夫人其用字故相反如此其间弗倦作弗劵夷戎作彞戎它碑所未尝用者【又以詶咨羣□为畴咨羣寮□芾其縦为蔽芾其踪□即彛字】
　　司隷从事郭究碑
　　君讳究字长全波人也其先出自郭应运挺度寔有懿徳文武谘为条枝云防班【阙】华夏丗载令问昭前之光咸摅谟理物佐时君则元城君之孙雒阳君之适南和尚书济北军中临沂徐州中山君之从子也河□降祚而有跲孝弟恭肃与性俱成温慈和覩义轻财懐刑拜谠舍已人蹈中庸之路处正直之莭内省疚兼姿【阙】问物格【阙】临□弗惑弱冠践郡主薄邮五官掾功曹守令长舍章吐忠防王事严□【荘字】可恐□顺可爱进□替□所举见则虽赵武之佐晋宋甫之厉色掺防撰功君其□诸辟司事部郡都官耽耽鹰扬所莅□齐翕然之论风飞川流本朝察孝贡器帝庭恬荣忽浮委爵礼让羣公侧□书垂置邮羍祚命登六辰春秋廿八而卒中平元秊嵗在甲子三月而葬悲夫破镆□之刃而元摧晨风之翼而厉天耆侄士女呜悒惟□【□字】孤嗣叫号涕零如雨咸曰【阙】晨有殁犹终自古迄兹孰能保生荣死哀弈贵遗称敢慕卫悝讃先之义乃伐石兴碑防旌厥魂俾后永有鉴焉其辞曰
　　□我君皇精蕰良防徳塞违克纪克纲握柜综【阙】步方麟跱清朝委虵自公栋隆千里庶绩艾康佐命牧伯扶义遏私【阙】防弹枉属以改【阙】荣名亰邑□知几当享爵夀作汉辅毗灵只贪哀逝叶翼微喆人其徂万夫慛铭勲金石以慰孔□
　　右汉故司隷从事郭君碑篆额在河阳郭君名究仕郡诸曹史辟司从事年二十八而卒灵帝中平元年葬碑歴叙其诸父与郭仲奇碑同惟竹邑侯相此云南和盖互举之也竹邑者侯国属沛南和者钜鹿之邑汉列侯大者食县置相一人其秩各如本县主治民如令长尔号叔见于周书左皆然独公羊以虞虢为虞郭后之言姓者稽焉此碑遂以虢叔为郭叔也郭君盛年短祚作碑者哀伤之谓镆□破刃晨风吹翼可也何至防辰象没歴终为比乎【碑以邢为刑侄为耋□为铄慛为摧】
　　幽州刺史朱碑
　　君讳字伯广陵太守之孙昆阳令之元子也君系祖考之鸿轨履大和之【阙三字】卋载徳陨【阙二字】仁义成于束孝弟根其本性然而虗已下士劳谦克【阙五字】厚载多容察孝亷除郎中尚书侍郎防事去官三府更辟以大尉髙苐【阙五字】堂之论建逺之议磥落焕炳临疑独逝故光明□闻显于区夏英声【阙五字】公族亐时益州蛮夷侵防边鄙陆梁山野为害日甚朝廷以君文【阙二字】武【阙三字】御史中丞讨彼乱略君统整羣□方谋并设威神庭电烛亐上下至【阙二字】郡【阙四字】授手□降永昌大守曹鸾上【阙】觧党防纠擿获戾□靡潜亏【阙】巷羣【阙六字】辟輙以疾辞鲜卑犯鄣塞佥复举君拜幽州刾史尔乃迈种【阙九字】禁防纠奸宄□□□时雨之澍品物除恶如农夫之务去草□【阙九字】其畺土门卫防□而无百姓复屯其城邬出塞追冦【阙十字】咨叹荣【策字】詺并防君爲式命少延年六十四防光和六年【阙十字】故吏牟化等佥防爲夫有嘉功杞而不辍或铭钟鼎书【阙】是述【阙九字】已乃立碑而伅颂□星精壹緼冯仪□人我君受之膺其淑真研综防艺实好斯文【阙九字】□徽馨名防允升蠢尔夷貉荡我□氓衔命使武气飊腾蕫防【阙八字】幽方□天常抚防仁徳涣若风翔分命部队出竟观兵【阙】禽逺驱【阙七字】甲绥我土畺降年永匮民之望烈烈遗勋防炎弥光
　　右汉故幽州刺史朱君之碑篆额有隂在亳州朱君名石有碎落不能详其官阀其可考者尝以御史中丞督捕益州蛮又为幽州刺史御鲜卑尔帝光和六年卒水经云故吏别驾从事史右北平无终年化中平二年造碑碑隂故吏姓名悉蓟及上谷北平人后汉帝纪熹平五年四月益州夷叛太守李颙讨平之五月永昌太守曹鸾坐讼党人弃市门生故吏在位者皆免官禁锢西南夷云蜀郡诸夷反执太守雍陟遣御史中丞朱讨之不能尅李颙板楯蛮平之碑所载与纪合赵氏谓碑云授手乞降非实録也子谓碑中初无斩首献俘策勲受赏之语但云乞降未尝受降何害于理乎【碑以磥落为磊落庭电为霆电壹緼为絪緼□即播字】
　　外黄令髙彪碑
　　【上阙十四字】师求仁无逺【阙六字】师事【阙二字】尉汝南许公【阙】在精横昼【阙十字】敏□义理恢廓天地之□【阙二字】王公之事令问【阙】章为斆者宗裒积萹借万【阙四字】朙于左氏栢帝时上立□章彣襜袘□乎斑贾亰□硕儒海内防靡不拟【阙】于是郡请州【阙二字】桓不□亏四□利之权庶防乎仁义之道【阙二字】孝亷【阙二字】徴行【阙】病【阙】【阙四字】被朱衣【阙】歩三署恬守约五十以斆农杨公爲光禄勲乃【阙】表君【阙二字】取【阙四字】观踔【阙二字】所着斐然兮难迨超防出群外黄令圣朝宗特加礼馈【阙】以【阙】刀祖钱三万【阙七字】咏到官【阙】古讥今奢烦不妄滥恩如晧春狱□生邦无怨声百工【阙二字】咸列厥所中和之化洞亐□亚三单密莫与比纵州郡表政□称纪功埀当监典爲牧爲守人鬼之谋□期朝莫君举頴川大守南阳文府君徴□廷尉君感纲纪捐官□义吏民攀车觧衔脱轨遂志确然终不反顾星行载驱不日系路饥不及湌□以生疢光和七秊龙在困敦月次□火六日丙申卒邦丧桢干家失□梁辽党感恸凡百切伤榇柩旋归故吏门生奔送相随盈道充涂如云如【阙二字】旐翩翩靡不哀慛痛陨殁不待耇耊昭徳亐铭其辞曰
　　光光髙君命卋作蕃流化外黄□□雚檀当【阙】州尹【阙】理隂阳【阙二字】申甫稽功猗衡防礼崇义忽于官荣【阙二字】逝莭行然何天助顺而不祐为遘疴不永□失鲠臣孤嗣【阙】絶□【阙】无声百辽叹伤圣朝愍怆【阙二字】令徳亡有神魂身殁名纪阐于万祀
　　惟中平二秊龙斿□若月次星纪郡守庐江□舒范府君假公侯之尊来典鄙□终追逺惟旧思【下阙】
　　右故外黄髙君碑隷额凡两行石已损疑其上当有汉令二字绍兴中吴郡取土于郭外而得之今碑在郡斋髙君举孝亷步三署令外黄受经于汝南许公受知于光禄勲杨公其举颍川太守文君诣廷尉遂官以赴之道病而卒碑之所载颇详独其名字皆剥缺不可考碑云光和七年龙在困敦月次鹑火六日丙申卒盖帝甲子年六月也是十二月改元中平又云中平二年龙斿奋若月次星纪龙舒范君来典鄙邦即乙丑十一月也乃是述立碑之事文苑有髙彪字义方吴郡无锡人云彪为诸生逰太学有雅才而讷于言郡举孝亷试经第一除郎中校书东观数奏赋颂奇文因事讽諌帝异之第五永使督幽州百官祖饯于长乐观皆赋诗彪独作箴蔡邕等美其文以为莫尚也后迁内黄令帝勅同僚临送祖于上东门诏东观画像以劝学者彪到官有徳政病卒详史之所书甚与碑合家无锡而葬姑苏盖不逺也则知此乃髙彪之碑无疑但传以外黄作内黄一字之误尔东都五经博士春秋惟有严顔皆公羊者建武中因韩歆陈元之请尝以李封为左氏博士羣儒数廷争遂废其官髙君复上章于威宗时盖亦不行其言説书者以阿衡为倚平正义曰古人读阿倚同音故以阿为倚此铭以猗衡对申甫若取音同则是借猗作伊若以偏傍假借则倚阿皆与猗相近也【碑以襜为赡□为刑纵为踪辽为寮潜为潜进即达字忧即夏字□即犴字□即俟字□即鹑字防即随字】











　　隷释卷十
<史部,目录类,金石之属,隶释>
　　钦定四库全书
　　释卷十一
　　宋　洪适　撰
　　太尉刘寛碑　　　　　刘寛后碑
　　小黄门谯敏碑　　　　圉令赵君碑
　　巴郡太守樊敏碑　　　益州太守髙頥碑绥民校尉熊君碑　　　梁相费泛碑
　　髙阳令杨着碑【并阴】　　光禄勲刘曜碑
　　太尉刘寛碑
　　公讳寛字文饶农华阴人也其先【阙二字】
　　圣汉王侯继次有国有号列家序公之考乃作司徒辅毗安顺勲载二叶公托受纯和之气【阙】有乐道宁俭之性疾雕饰尚檏素轻荣利重谦让与同好镌坟典于茅庐是□根经纬综精微诲童冠而倦□浮云之志三公莫致之大将军防礼胁命举髙苐拜侍御史迁梁令□【阙】康逾产豹丧旧君防弃官遵洙泗之业有悔仕思初之计三府竝□博士徴皆辞疾司【阙】茂□大尉举有道公车徴拜议郎司徒长史入登侍中宣□顾问延熹八年地震有诏询异公防演□沉渐对当帝心转拜尚书齐宻机喉□命惟允迁东海相防徳兴化□臻民物□迁南阳大守壹行质省蕳易之教推贞谅防示下显众善防厉□恻隠之诚通乎神人故能去鞕拊如获其情弗用防如弭其奸帝初即位开学稽古詶咨儒林佥曰公优徴拜大中大夫纳用劝□□拜侍中□校尉宗正光禄勲遂授大尉悉谟百□四门之职怀夫三事和防鼎实功成则□固疾逊位拜光禄大夫迁卫尉□□大尉毎执□桓成则三让防交会【阙】精□咎折躬朝克忠谠思其良犹即名里巷拜永乐少府光禄勲先是时也狂寇张角【阙二字】妭公卬观见像上遏其源未遝诛讨乱佗旋帝乃追宝先谋之土田封逯乡□食邑六百户年六十有六中平二年二月丁薨
　　天子闵悼恻恒内发手笔为□【阙】涕咨□使右中郎将张良持节临吊赠车骑将军印绶位特进赐□襚有加典礼□使五官中郎将何□持节谥曰昭烈侯夏四月庚戌葬公卿百寮缙绅之徒其防如云可谓其也荣其亡也哀者为于是故吏李谦防有感□鲁述徳之颂防为洪□休□宜着□□故杂论攸行纪其大略镌石立碑其辞曰
　　于穆显融惟予公侯纉我前烈克眀厥繇□精恬默潜庸□防徳防莅政俾民是【阙】其乐伊何匪诱匪威允□礼让实化为入【阙】诲保训导万机作镇上司御劝迷温温其□【阙】尹寔□秩秩其苞羣儒寔师弈弈其容隅□【阙二字】刋□万祀孰嗣徽
　　右汉故太尉车将军特进逯郷昭烈侯刘公之碑篆额有隂刘公名寛其父﨑为顺帝司徒寛事帝两为太尉通四载以中平二年卒故吏李谦等立此碑又有门生一碑皆在洛阳上东门外两碑遣文颇相犯字画又不相逺所叙官行事多与本传合其不同者碑云延熹八年地震有诏询异自侍中转拜尚书迁东海相南阳太守后碑亦同传则云为司徒长史京师地震特见询问再出为东海相延熹八年召拜尚书令南阳守碑以对地震拜尚书在八年传则以问地震相东海在前而八年所拜乃尚书令按帝纪延熹八年九月丁未京师地震传之误也寛之初罢相传云以日食防免此云固疾逊位后碑云寝疾逊位盖东都虽以灾异去三公亦示体貌使之称疾也及再罢相传云以日变免两碑至此俱有阙文此云引咎折躬后碑云独引其咎文婉而事章是皆不复饰词以诬天下后世也
　　刘寛后碑
　　【上阙四字】文饶农华隂人也祖出自
　　【阙三字】臣王侯相继遭汉中防失其爵土
　　世祖□□仍有显位光辅王室公之考作司徒亏安【阙三字】勲绩昭乎前朝公防嵩髙之门好谦俭之操衣粝食履寒苦周览五经汜防尚书【阙三字】微潜隐讲诲世之荣利滑其守州郡礼招王公竝辟皆诎志大将军辟举【阙】苐拜【阙三字】梁令丧旧君去官士征三府辟皆又到司校尉察茂□大尉【阙三字】有道徴【阙五字】长史侍中延熹八年地震为异圣朝咨问公防对□嘉党克猒帝心引拜尚书出【阙五字】谧静虽龙左纳言山甫喉□□防尚为迁东海相南阳大守公之【阙】性也□而能【阙五字】裕凯弟□竞伊人及其涖官綂政推是心也防御万事故【阙】民见徳义而兴行【阙五字】让而争政肃而威宣敎舒而徳洽帝将入学选定讲【阙三字】举公宜叅诲【阙五字】拜大中大夫劝讲亐光之内迁侍中□骑校尉宗正光禄勲大尉股肱元首宣【阙字】　臣工允帝载粤熹寝疾逊位□拜光禄大夫卫尉大尉【阙二字】交防独引其咎【阙五字】拜永乐少府光禄勲先是时妭民张角造为耶孽莭有萌公【阙四字】闻罪诛未【阙五字】用首谋先覩封逯乡侯食邑六百户春秋六十有六防中平【阙】年【阙】月丁薨【阙六字】张良钖□叹悼赠防车将军印绶位特进赗襚□敛【阙】备【阙】礼有加□遣五【阙七字】曰昭烈侯诏□休命宜宣□□庸器铭勒若古有训门生郭异等【阙】公永慕【阙七字】绋□防慰怀洵涕述髙廼共□石建碑式序鸿烈其辞曰
　　【上阙八字】□慕祖武允廸□道□如何耽此谟用【阙】圣主纳诸軓度綂【阙】三事【阙九字】行雨海隅缉熈羣生赖祚降命□融民【阙】悠慕生荣亡哀声载路
　　门生颍川段苞亰【阙二字】河内李照等共所兴立右刘寛后碑亦有隂门生商苞等所立比前碑字颇沦碎寛之考在安帝时为九卿本纪云永建四年十二月宗正刘﨑为司徒阳嘉三年十一月免传云顺帝时为司徒是也前碑云公之考乃作司徒辅毗安顺勲载二□以其为卿相于两朝故云辅毗安顺勲载二叶可也此碑虽文有剥缺然其文云公之考作司徒于安则司徒不可作絶句谓作司徒于安不可也但碑无全文难以深擿其失
　　小黄门谯敏碑
　　君讳敏字汉逹邺君之中子章君之弟郎中君之昆也其先故国师谯赣深朙隩防録圗纬能精微天意道与亰君朙君承后□其羙而好学□略聪□诗书是综言合□谟虑中圣权既□在公忠允笃诚防直佐主□下惟约肃将王命振之亐外羣寮有司各敬尔仪君商时度世引已倍权守静微宂韬光韫玉防逺悔咎耻与邻人□竝拾驱识□之□谓君为喆在□武当亨南□难老之祷昊天惠降兹□□年五十有七□中平二年三月九日戊寅卒呜嘑哀防国丧良佐家陨栋梁遐迩咨悼□女哀怀寮朋亲慼莫失声泣涕双流于是立表冩愤斯铭传亐网极其辞曰
　　于穆使君盛徳炤朙爰惟防业□由□章文武彬□柔而能刚屈道从政令名显扬臣多丑直是用逊让且防毓姿优逰【阙一字】亰□□遘罹防命长屋栋廎覆君【阙一字】丧亾如何如何□□昊苍身□名存永世遗芳中平四年七月廿八日癸造
　　右汉故小黄门谯君之碑篆额在冀州谯君名敏帝中平二年卒又二年立此碑欧阳公云其文不甚磨灭而予之所得惟三字不能辨碑中并无爵秩所谓邺君章君郎中君又不类宦者官称非题额则不知敏之为黄门也其文盛称敏倍权守静韬光韫玉虽铭墓之言不可尽信方中官用事之际敏不附丽同类年垂耳顺而官簿不进恐是特然不羣者又云耻与邻人羼竝拾驱説文羼音刬羊相厠也一云傍入曰羼拾音洽劔押也此句盖是不与羣阉冠剑并驱之意汉人书姓虽亦借用如桥乔伍五之类甚多此碑以焦赣为谯所谓京君明即京房也左传楚师伐陈取焦夷注谓焦今谯县若是则焦谯可以通用汉碑多借意作亿此云曷亿遇罹却是借亿作意也【亨读曰享】
　　圉令赵君碑
　　君讳【阙】字【阙】建【阙四字】繤其绪温良□俭敦诗【阙六字】积而能菲薄其身愽施【阙八字】芬芳畼于诸夏郡仍优署五官掾功曹州辟从事司徒杨公辟以兄忧至其后司徒袁公仍辟【阙二字】除新【阙】长迁圉令播徳二城风曜穆清当【阙八字】防被疾去官年六十有八以中平五年冬十一月壬寅卒【阙十八字】斯咏【阙十七字】纪伐以毖后□其辞曰天寔髙唯圣同□我君羡其纵体仁蹈中庸所临有休功追防行亦难双刋金石示万
　　初平元年十二月廿八日立
　　右汉故圉令赵君之碑额名字俱缺赵君所歴二邑其一惟存新字而灭其下文其卒以灵帝中平五年又二年献帝初平元年立此碑赵君先为司徒杨公所辟后为司徒袁公所辟洪农杨氏汝阳袁氏为司徒者皆三人陈国袁氏一人此盖帝时事熹平五年十月司徒袁隗罢十一月杨赐为司徒六年十二月杨赐免光和元年二月滂为司徒此碑先杨而后袁则杨赐袁滂也两相或挽之或推之不过一县令吹嘘而上九天良不易云【碑亦以纵为踪】
　　巴郡太守樊敏碑
　　君讳敏字升逹肈祖□戯遗苖后稷为尧种树舍潜于岐天□亶甫乃萌昌发周□衰微霸伯匡弼□为韩魏鲁分为杨充曜封邑土河东□汉之际防居于□防集于梁君缵其绪华南西畺滨近圣□饮汝茹汸总角好学治春秋严氏经贯穸【究字】道度无文暏于是国君备礼招请濯冕□□杰立忠謇有夷史之直卓密之风乡党见归察孝除郎永昌长史迁宕渠令布化三载遭离母忧五五断仁大将军辟光和之中亰师□穰雄狐绥绥冠履同囊投□长驱毕志枕丘国复重察辞病就再奉朝娉十辟外防常为治中诸部从事举直错枉谭思旧制弹饕纠贪务鉏民患苦政俗喜怒作律案罪□【杀字】人□倡□告子□孙□若此者入墓门州里佥然号曰吏师季卋□米巫疟续蠢青羌奸狡并起□附者众君执一心赖无□耻复辟司徒道隔往牧伯刘公二卋钦重表授巴郡后汉中秋老□【乞字】身防助义都尉养疾闾里又行裦义校尉君仕为人禄为已大度軆蹈萁首常穷台绲松□恊八十有四嵗在汁洽纪验期臻奄□臧形凡百咸痛士女涕泠臣子裦术刋石勒铭其辞曰
　　于戯与考经徳炳朙劳谦损益耽古俭清立朝正色能无挠廎威恩御下持满亿盈所见慕遗歌防形书载□义股肱□桢有物有则模楷后生宜叅鼎铉□建皇□王路阪险鬼方庭恒戢节足轻宠贱荣故【阙】大选而捐陪臣晏婴殿防侯距齐非辞福也乃辟祸兮【阙】曰演元垂【阙】岳渎【阙一字】兮金精大佐寔生贤【阙】欲救民徳弥大兮遭偶阳九百六防当【阙】遐秊今遂逝兮歍□哉魂神【阙】兮
　　建安十秊三月上旬造石土刘盛息懆书
　　右汉故领校巴郡太守樊府君碑篆额今在黎州樊君名敏屡为公府所辟有武之智肥遯不出尝表巴郡以裦义校尉养疾闾里碑云八十有四嵗在汁洽盖献帝建安八年癸未嵗也卒后二年立此碑碑云牧伯刘公二世钦重表授巴郡后汉中其额以领校巴郡太守称之者朝无成命也后汉中者亦甞再表此郡也二刘谓焉与璋也强藩擅命智者见防而作所谓捐陪臣者不食二刘之粟也帝纪中平元年春钜鹿人张角反其秋巴郡妖巫张脩反注云脩疗病愈者出米五斗号为五斗米师刘焉传张陵作符书以惑百姓受道者出米五斗谓之米贼陵传子衡衡传子鲁鲁与张脩掩杀汉中守雄于巴汉注引典畧云张脩为太平道张角为五斗米道数説虽小异同盖诸张皆有妖术总是米巫惟张角不曽犯蜀此云米巫虐奸狡并起谓脩鲁也中平五年益州黄巾马相攻破州郡自称天子是时蜀人必有沦于伪命者此云君执一心赖无洿耻谓此也碑云遭离母忧五五断仁与费鳯碑菲五五同义谓二十五月也投核长驱者以核为劾也京师扰攘雄狐绥绥谓中官用事也助义都尉裦义校尉史防未之见刘焉到蜀以张鲁为督义司马可见助义裦义皆刘焉率尔创置者尔雅西汉淮南子嵗在未皆作协洽史记天官书作叶洽歴书亦作协洽又作汁洽史晨碑云汁光之精即黑帝叶光纪也此作汁洽其音与协同【碑以□穰为扰攘朝娉为朝聘谭思为燂思倡□为猖獗裦术为裦述题刚为题纲领即顾字禹即禹字□即杀字歍嘑即乌呼字】
　　益州太守髙頥碑
　　君讳頙字贯方其先出自帝颛顼之苖胄裔乎逢伯陵者□汤受命陵有功食采齐【阙】乐邑世为正卿氏采建姓至髙【阙】为桓公将南阳之师而成鲁【阙】美于春秋讫汉【阙】有四城【阙八字】□外家【阙三字】道至君立【阙五字】亲仁乐善防心无借无【阙三字】翔【阙十字】仕郡辟州清寋之【阙】沦时【阙】举孝亷【阙九字】州表蜀郡北部府丞武【阙】令【阙】阿郑之【阙二字】赋晏【阙】之【阙】性试守广汉属国都尉犹宓子之密□【配字】李牧之镇代试守益州太守【阙三字】之【阙】罸膺求由之政事斑芳声于国畿理髙满之危溢当登绲职绥【阙】时□运【阙】未济天降【阙】殃【殃字】【阙】贞良建安十四年八月于官卒臣吏播举而悲叫梨庻踊泣而忉怛追恩念义缞绖□侧因作颂曰穆穆我君帝颛之胄匡辅齐桓【阙】无其偶苖裔流衍【阙】彼梁州惟君立莭卓尔絶殊学【阙】从政【阙】无茹□宰城子牧惠泽沾优剖苻典郡威徳【阙二字】示民敬让阏断苞组宜享□辅【阙】徳将舒干流【阙】戻【阙】见陨徂凡百凄怆痛乎何祚尔后嗣子孙之模
　　右汉故益州太守髙君之碑额今在雅州髙君名頥又有两阙徧举其官一云益州太守隂平都尉武阳令北府丞一云益州太守武隂令上计史举孝亷诸部从事此碑磨灭不见察亷宰邑之文惟北部府丞之下若有一武字当是武隂或武阳也碑云广汉都尉而阙作隂平者广汉有隂平道也碑云蜀郡北部府丞而阙作北府丞者省文也铭有阏断苞组之句下文以舒徂□模协韵知其以组为苴明矣辅齐侯者谓髙徯也【碑亦以绲为衮梨为黎】
　　绥民校尉熊君碑
　　君讳【阙】字子【阙】其先盖帝颛顼髙阳氏之苖裔周有天下成王建国熊绎封楚庆祚【阙三字】于【阙二字】亦世载徳丗余代君髙祖父筹自汝南吴【阙五字】子灵王孙大汉龙兴【阙】举乡【阙】拜议郎南巡郡国封龙平【阙三字】祖父旻举【阙三字】大司马郊隧【阙】曾祖父范□□守长州辟元【阙六字】君【阙四字】应上计【阙】祖父师【阙二字】上计掾君【阙】□字汉举更□□主薄五官【阙二字】三奏辟頙志晧首衣□应君立□唯仁与【阙十字】祖父【阙二字】治欧羊尚书六日七分少仕州郡临朝謇鄂孔甫之掺以忠孝称更诸曹【阙二字】贼曹主记史□主薄五官功曹州【阙八字】举孝亷上计掾兴平元年八月二十八日王寅詺书除补桂阳曲红长既敦文武为政果逹临化宣惠所去遗绩视事六载荆【阙八字】奔【阙】掩迫之周罹灾致□【阙】郡渍乱镇南将军荆州牧侯山阳刘君讳表字防升以君禀纯履正出自帝宇缅荣轻举厉志疾□【邪字】牧侯【阙】□【阙】为民所安命还拜绥民校尉领曲红长□莅五年政隆上古□移归□繦负而至吏民作诵曰彼防父解我患周安我【阙】移遭母忧【阙二字】去官阳九应防王室威【阙】君功显宿着海内谘美拜骑都尉受命立灌阳县长六载无为而治稽则先民【阙二字】附□无怨矌声君春秋七十有一以廿一年三月廿七日丙寅卒官吏民怀慕官属五从黄郭【阙二字】奚汤【阙】扶送灵【阙】哀如雕伤□见农夫泣泪路堣皆□凄怆哀我惠君君同产弟望季公貭忼慨史鱼之直吏功曹列掾□都梁长早终君长子□孝存姿掺敦良耽志好学览□艺【阙二字】曹列【阙】三奏檗召于州终昔周文公作颂宋成考父公子□斯追羡遗绩纪述前勲于是刋碑以示后绲其词曰赫赫防君迁基【阙】宇汉兴伐项巡行南土显封受爵遂□延祖絫叶休隆君其绪充明盛徳字牧城社所□有绩银之祚河雒挺録爲国毗辅懿懿其撡穆穆其姿光光其行桓桓其威清□泊后嗣式序秩之应实赖后昊天忽然枕荣终祐□□良则失良辅其也荣其亡也哀铭勒金石没而朽灵也有知祐福子孙支干相生吉而无咎【咎字】诗云嘉乐君子显显令徳延于无极追叙君兮□纯精名称于州里兮枢机动执忠贞溷而惑□□事污君土爵而进退崇礼约行兮举动而跌遭浊而自靖兮泥而滓呜呼君匪石是为州郡礼遇兮名贯于四表徳称并宣先贤比于前列却□之叹岐兮束□由文武兴后叶子孙殖兮丗享防龙□軆于枯木兮生是以刋石为君立碑揽瑛防之□兮以【阙】来喆嗣长基而广宇兮后丗无癈违
　　故长沙荼长文春字季秋貭撡贞良慈仁汜爱治天官日度凮角列宿明知圣术□官徳民歌遗凮春秋七十以道殒迁宗纪故为宣昭
　　故桂阳隂山豫章【阙】长重安侯相杜晖字慈眀軆貭亮敦仁好道治易梁邱春秋公羊氏综览百家无所甄典三城居官清惠遗爱□民春秋六十终□后【阙】术故囙徳以示来
　　建安廿一年十【阙】月丙寅一日丙寅大嵗丙申碑师舂陵程福造
　　右汉故绥民校尉骑都尉桂阳曲红灌阳长熊君之碑篆额今在道州献帝建安二十一年造汉人书墓阙及神道则有尽列其平生所历官者及铭志则举其所终或所歴之清髙者题之其叙先世但云某君之孙某君之子既不名其祖父亦不着其徳美此碑独异于它刻髙曾之间又有祖父旻其上阙文盖伯叔祖也祖之下云君字汉举乔上亦阙一字必父也碑首熊君名字皆残缺欧阳公防乔为绥民非也后汉志荆部无灌阳晋志零陵始有观阳水经云湘水北迳观阳与观水合唐上元中吕諲奏用萧铣旧名复置灌阳今隷全州碑云受命立灌阳县则是刘表初命熊君置此邑也绥民校尉亦表所创者与髙頥襃义校尉相类汉末王政不纲始建牧伯诸刘在荆益擅权专恣无尊奬王室之心名官置县皆不以告故史氏逸而不书碑后载荼陵长文春重安侯相杜晖二人官寿行事各数十言似是同郡盛徳之士作文者惜其无所记録故附之左方也【碑以欧羊为欧阳以謇鄂为謇谔后绲为后昆瑛雄为英雄堣即隅字□即爵字貭即质字凮即风字】
　　梁相费泛碑
　　梁相讳泛字仲虑此之人也其先季文为鲁大夫有功封费囙为姓秦项兵起避坠亐此遂家焉□卋稼穑好学礼乐大汉之【阙】官司相继絶而复续□梁府君防孝友□行闻郷□仕更郡右寋□貭□公履法察孝亷除郎中□司马迁萧令□民如子先□后罸流默之化奉防忠信守防敦笃位九年百姓移风苛慝作奸寇发变争路销推让道生三年断狱祯祥感应时沛有蝗独入□由此显名国防状闻朝廷嘉诸拜梁相宣慈惠【阙】帅自正当□台阶延究冒耇被病逊位春秋八十卒二子繤【阙】凤由宰府□堂□令政九江大守适孙□感奚斯之义刋铭石□勒美俾【阙】览为其辞曰□□显祖徳□铄播勋前□硕基业遗爱民福流后胙庻【阙】昌【阙】堂【阙】□功烈休矣末昆□力
　　右汉故梁相费府君之碑篆额今在湖州费君名泛堂邑令鳯九江太守政之父也鳯以威宗熹平中卒碑载费君二子所终之官此盖其孙□所立故其铭有穆穆显祖之句鳯碑云孝孙字元生不识考妣追惟厥祖恩蓬首斩衰杖则鳯之子已蚤卒此所谓□乃九江之子得鳯亩一金之产者左传鲁僖公赐季友汶阳之田及费碑作季文误也赵氏曰费有两姓音读不同源流亦异其一音蜚嬴姓出于伯翳史记所载费昌费中楚费无极汉费长房其后也其一音秘姫姓出于季友琅邪费氏及梁相者其后也【碑以寋鄂为謇谔即氏字坠即地字】
　　髙阳令杨着碑
　　【上阙十字】之情穷七道之□【阙】综书借【阙三字】贤仕郡歴五官掾功曹司从事仍辟大尉迁定頴侯相特防儒学诏书勑定经东观顺丘之指蠲卋之疑天子□为擢□议郎髙阳令徳防柔民刑防威奸是防□庶爱若冬日□如□旻防洽化未□有成颀甫□□方授银苻闻母氏疾病孝烝内发醳荣投□步出城寺衣暇□车俟驾载驰【阙二字】躬亲尝□追防曾参继迹乐正百行之主斯为盛复辟司徒举治□□思善侯相遭从兄沛相忧防义忘宠飘然轻举位淹名显□闻于下冝□帝室作国辅臣上天惠我悐【□字】遗年五十有三【阙三字】年十月廿八日壬寅凡百陨涕缙绅慛伤门徒小子丧兹师范悲将焉告卬叫穹仓感三成之义惟铭勒之制皆所已纪盛徳传无穷者也若兹刋后哲曷闻故树斯石防防勲其辞曰
　　□钟徳于我杨君其徳伊何如玉如莹烝烝其孝恂恂其仁躬尚莭俭【阙十一字】文纲纪典謩【阙四字】
　　右汉故髙阳令杨君之碑篆额杨君名著太尉震之孙常山相让之子碑缺其名得之于震碑仕历司从事议郎髙阳令思善侯相年五十三而卒石损亡其年汉之王相则秩二千石侯国相才与令长等耳思善者汝南之小国碑首题以髙阳者蕞尔国不若壮哉县也杨震碑亦称着为髙阳尔晋宣温荐谯秀表云敦在三之节李善引国语栾共子之言曰人生于三事之如一谓父生之师教之君食之也汉代铭志类皆门人所立故用此语者颇多逢盛碑云感激三成一列同义杨震碑云縁在三义一杨统碑云追在三之分此碑云感三成之义三杨碑皆用之同出晋语也诗以圻父作祈父此云颀甫盖又借用【碑以未基为未朞醳荣投黻为释荣投绂师范为师范穹仓为穹苍□即拜字□即秋字防即踪字】
　　杨着碑隂
　　【上阙二字】孙甫【阙】钜时稚眀巍郡公孙卋阳巍郡□卋眀魏郡申【阙二字】巍郡吴【阙二字】中山张季兴彭城丁季珍五东郡杨卓成【阙四字】秋河东【阙】子河河东李顺英中山李景持信都晏和南阳李长龙南阳吕武康【上阙】千河东杜仲□河东李子严五博王仲台五博段公义河内马仲师巍郡李孟贤【阙二字】许元□平原孙伯仁右后公门生
　　汝南陈万昌汝南伊仲恭勃海髙文镹勃海孙叔直河东孙定彭城闾丘卋成彭城刘徳祖涿郡张子岐冯翊上官孝兰冯翊于元鲁国朱登髙北海齐安祖东郡刘季义河闲【阙三字】河间刘子显
　　右四人五百
　　右沛君门生
　　河东常仲尝河东任镹河河东相里文调河东枝光河东侯子宣
　　右人五百
　　河东杨公博河东赏威立河东卢文式河东卢叔河东卢子辩河东【阙】文和河东常文则河东杨景鸿河东常徳寅防稽李子义广汉古世巍郡扈子明右三人沛君生
　　右杨着碑隂其间有沛君门生者沛相统也后公门生者太尉秉也杨震拜于前故以秉为后沛君者着之从兄后公者着之季父后公之薨其犹子繁阳君委荣而投绂髙阳君以沛相之丧亦弃官而归一门孝义如此冝其门人事之如一伐石立表无彼此之分非皆着之门生也故不名
　　光禄勲刘曜碑
　　君讳曜字季尼盖孝文枝胄梁孝河东之裔孙也祖考山阳令显考柏人令【阙】防孝【阙】公府歴三县令【阙二字】孝【阙】开阳长【阙二字】从事守长早终君天姿孝友【阙】拜乐【阙】长乞宿卫除郎中谒者大官令丧母服阕复为郎中朱爵司马昆阳【阙三字】视事九年□拘夹自【阙】无游谈之助迁居延都尉【阙】克嘉绩特授议郎书【阙六字】用康机【阙四字】河内大守【阙二字】震怖【阙二字】改心旬月之【阙】【引字】领【阙五字】然髙【阙四字】齿母【阙二字】丗防【阙三字】大【阙六字】敎【阙四字】逊位旋复【阙四字】水校尉【阙二字】宗正卫尉光禄勲【阙六字】未【阙】基月【阙八字】正忠【阙】卫上曒然守节功书王府【阙四字】皇极年七十三寑疾【阙九字】七日庚□【阙】丗【阙二字】【阙四字】【阙】礼赠毕□【阙二字】荣亡哀【阙三字】贵是故吏安【阙】令郭【阙】门生防【房　字阙】防【阙】其徒【阙】乃共立碑刋石【阙四字】其辞曰
　　天临大汉眀喆寔【阙二字】君【阙五字】城统【阙十一字】澄九列三履宗伯防【阙八字】命倾殁勒勲金【阙七字】歍呼哀哉君讳【阙六字】
　　右汉故光禄勲东平无盐刘府君碑篆额在郓州有隂刘君名曜汉之公族也歴郎中谒者大官令朱爵司马居延都尉议郎河内太守长水校尉宗正卫尉光禄勲七十三而卒故吏门生立此碑其石碎裂失其所终之年汉人铭墓以郡邑题其首者所见惟此一碑【碑以厯为歴基为朞】








　　释卷十一
　　钦定四库全书
　　释卷十二
</div>
    <div class="pagination">
<a href="隶释_page6.html">上一页</a><span>...</span><a href="隶释_page2.html">2</a><a href="隶释_page3.html">3</a><a href="隶释_page4.html">4</a><a href="隶释_page5.html">5</a><a href="隶释_page6.html">6</a><span class="current-page">7</span><a href="隶释_page8.html">8</a><a href="隶释_page9.html">9</a><a href="隶释_page10.html">10</a><a href="隶释_page11.html">11</a><a href="隶释_page12.html">12</a><span>...</span><a href="隶释_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
