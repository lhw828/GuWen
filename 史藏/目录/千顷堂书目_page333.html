<!DOCTYPE html>
<html>
<head>
    <meta charset="UTF-8">
    <title>千顷堂书目 - 第 333 页/共 382 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千顷堂书目 - 第 333 页/共 382 页</h1>
    <div class="content">　　赵宏渔庵集一卷

　　吴希周东汇集十卷【一作吕希周。】

　　裴骞蓟门集二卷

　　刘世论崖东稿八卷

　　郑相栗城稿二卷

　　刘成穆元倩集二卷

　　陈朝纪冷香集二卷

　　索儁春坊集二卷

　　张天民云航集一卷

　　李杰石城集二十七卷

　　朱瑛西崖集八卷

　　徐诗汝思集一卷

　　外国

　　偰逊近思斋逸稿【回鹘人，初名百辽，世居偰辇河，因以为氏，家世仕元，顺帝时中进士，历翰林应奉文字，宣政院断事官，选为端本堂正字，恭愍王七年，避兵东来，赐第封高昌伯，改封富原侯。】

　　郑梦周圃隐集【字达可，高丽迎日县人，初名梦兰，又名梦龙，既长改今名，恭愍王九年，应举擢第一人，累官政堂文学，进三司左使，改进贤馆大提举，知经筵春秋馆事，兼成均大司成，领书云馆事，初封永原君，加封益阳郡忠义君，为李成桂所毅，枭其首于市，籍其家，后赠大匡辅国崇禄大夫，领议政府事，修文殿大提举，兼艺文春秋馆事，益阳府院君，谥文忠。】

　　李穑牧隐集【字颖叔，中征东省乡试第一，明年赴元廷试，擢二甲进士，授应奉翰林文字，累官政堂文学，封韩山府院君，进位门下侍中，与郑梦周同谋去李成桂，放于韩州，再放衿州，徙骊兴，寻封韩山伯，卒谥文靖。】

　　李崇仁陶隐集【字子安，京山府人，恭愍王时登第，官至签书密直司事，同知春秋馆事，李成桂篡立，以郑梦周党削职远流。】

　　权近应制集【初名晋，字可远，一字思叔，号扬邨，高丽秀才，建文四年，朝鲜恭定王李芳远令知申事朴锡下议政府镂板以行，嘉靖大夫艺文馆提举，国人李詹暨奉使翰林史官兵部主事金陵端木孝思作序。】

　　金九容惕若斋集【初名齐闵，字敬之，安东人，中进士，拜三司左尹，与李崇仁权近等上书都堂，阻迎北元，使窜竹州，召为左司议大夫，终成均大司成，寻流大理卫。】

　　申叔舟汎翁集二十卷【字汎翁，自右弼善历礼曹判书，积官至议政府领议政，以功封高灵君，集孙从濩编，宁都董尚书越使其国为作序。】

　　徐居正北征稿【字刚中，议政府左参赞，天顺庚辰奉王命入观所作之诗。】

　　许琮尚友堂诗集【字宗卿，安兴人，由进士为吏曹判书，积官至参政府议政、祖愭，字原德，官奉常，有梅轩集，曾组锦，字在中，官判书，有野堂集。】

　　李希辅安分堂诗【字和中，由礼宾寺副正，历官同知中枢府事。】

　　苏世让清心堂诗【字彦谦，初官成均馆司成，迁户曹判书，历议政府左赞成。】

　　郑士龙湖阴草堂诗集【字云卿，鼎津人，由内资寺正迁刑曹判书，历汉城府判尹，改户曹判书，再改吏曹判书，阶资宪大夫。】

　　金安老明虚轩集【字颐叔，历官议政府左议政，领书筵监春秋馆事，兼弘文馆艺文馆大提举，知成均馆事，阶崇禄大夫。】

　　金安国慕斋集【字国卿，号慕斋，官刑曹判书，至领议政。】

　　申光汉企斋集【字汉之，由吏曹判书，官至正宪大夫，议政府左参赞，兼知成均馆事，弘文馆艺文馆大提举，同知书筵春秋馆事。】

　　徐敬德花潭集【朝鲜生员。】

　　洪暹忍斋诗集二卷文集三卷【字退之，南阳人，由进士补弘文馆正字，历官领中枢府事兼领经筵事，阶大匡辅国崇禄大夫。】

　　柳根西坰集【字晦夫，状元，自号隐屏居士。】

　　李好闵五峰书巢集【字孝彦，探花，枢相。】

　　金尚宪朝天录【字叔度。】

　　崔淀杨浦集【字彦沈，海州人，十八中进士，二十二而殁。】

　　【杭补】

　　荪谷集六卷【万历间人，不详其名。】

　　许景樊集【字兰雪，状元篈筠之妹，适进士金成立，后成立殉国难，遂为女道士，金陵朱状元之蕃使东国，得其集。】

　　土司

　　宋昂宋昱联芳类稿【昂字从頫，号有斋，袭贵州宣慰使，弟昱，字如晦，号宜庵。】

　　木公雪江诗选，又万松吟卷【字公恕，笮人，先本麦氏，洪武中归附赐姓，世袭丽江土知府，恕髫年让爵，中年将兵却敌，功在边隅，永陵有御书辑宁边境之褒，张禺光，杨用修皆称其诗。】

　　木青玉水清音【号松鹤，又号长春，公恕曾孙，卒赠中宪大夫。】

　　中官

　　龚辇冲虚集【字中道，南昌人，弘治中内官监左丞。】

　　王翱禁砌蛩吟【字鹏起，通州人，嘉靖中选入司礼监读书，历御马监右监丞，退间后慈宁官教书，内卿李荫，于美为集序。】

　　张维苍雪斋稿三卷【字四维，霸州人，性廉静，隆庆初选入伴读东宫，历乾清官管事，御马监太监，万历中提督内忠勇营，工诗能画，多与士大夫交，尝于禁中退食地植竹数竿，定陵题之曰苍雪，因以名其诗。】

　　陈矩皇华纪实一卷

　　妇人

　　安福郡主桂华诗集一卷【宁靖王奠培长女，嫁宣圣五十八世孙孔景文，天顺元年封主，工草书。】

　　周宪王宫人夏云英端清阁诗一卷【莒州人，诗六十九首，年二十四死，宪王铭其墓。】

　　都御史李昂妻陈氏遗稿四卷【字懿德，长兴人，徙仁和，南康知府敏政女。】

</div>
    <div class="pagination">
<a href="千顷堂书目_page332.html">上一页</a><span>...</span><a href="千顷堂书目_page328.html">328</a><a href="千顷堂书目_page329.html">329</a><a href="千顷堂书目_page330.html">330</a><a href="千顷堂书目_page331.html">331</a><a href="千顷堂书目_page332.html">332</a><span class="current-page">333</span><a href="千顷堂书目_page334.html">334</a><a href="千顷堂书目_page335.html">335</a><a href="千顷堂书目_page336.html">336</a><a href="千顷堂书目_page337.html">337</a><a href="千顷堂书目_page338.html">338</a><span>...</span><a href="千顷堂书目_page334.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
