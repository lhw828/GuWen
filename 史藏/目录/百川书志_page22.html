<!DOCTYPE html>
<html>
<head>
    <meta charset="UTF-8">
    <title>百川书志 - 第 22 页/共 24 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>百川书志 - 第 22 页/共 24 页</h1>
    <div class="content">　　六一诗话一巻　宋欧阳永叔退居汝阴戏作以资谈笑 
　　温公续诗话一巻　宋司马光续欧公之遗者 
　　后山诗话一巻　宋陈师道无已撰 
　　东莱诗话一巻　宋紫微舍人吕居仁本中撰 
　　石林诗话一巻　叶梦得着 
　　许彦周诗话一巻　宋襄邑许顗彦周撰 
　　珊瑚钩诗话一巻　宋张表臣撰 
　　竹坡诗话一巻　宋定成郡公周少隐撰 
　　庚溪诗话一巻　宋西郊野叟述 
　　王公四六话二巻　宋汝阴王铚性之撰 
　　四六谈尘一巻　宋□阳谢伋景思撰 
　　疎寮选诗句图一巻　宋高似孙续古选集 
　　韵语阳秋二十巻　宋吏部侍郞丹阳葛立方常之撰 
　　文录一巻　宋眉山唐庚撰 
　　严沧浪诗谈一巻　宋苕溪严羽仪卿着列诗辨诗体诗注诗评诗考证定诗宗旨正变得失议论痛快识高格当 
　　李性学古今文章精义一巻　元益都子钦录元国子助敎临川李涂老卿论古今文章之语凡百条 
　　文则十巻　宋少傅文简公天台陈骙着评引经书定文宗旨凡六十二条非利场屋一时之计者 
　　文断三巻　此集经书子史诸家作文法度该括殆尽惜乎编述者之不得分十五类援引一百六家 
　　文筌八巻 
　　（此处原空撰人各钞本同） 
　　诗谱二巻　汝阳右客陈绎曾撰 
　　臞仙文谱八巻　国朝涵虚子臞仙着共九十九体 
　　臞仙诗谱一巻　诗格一巻　国朝臞仙制十三格古今一百二十八体 
　　太和正音谱一巻　臞仙制又称丹邱先生 
　　江西诗法一巻　臞仙编为目二十有二 
　　诗学体要类编三巻　国朝汉中训导莱阳宋孟淸廉夫编为目五十有二杂取诗家诗话 
　　诗人玉屑十巻　宋菊庄魏庆之醇甫集自有诗话以来及近世评论博观约取科别其条凡升高自下之方由粗入精之要靡不登载诗人句法品藻详陈诗话大成莫高此玉屑也 
　　南溪笔录羣贤诗话前集　后集　续集　述者不传序曰会羣思以归于正执众言以求乎中由是形诸歌咏有警而不敢苟也匪徒资洽闻助剧谈而已 
　　修辞鉴衡二巻　元人集所以为文与诗之术次叙诸说诗为首文后之四六附之凡百九十余条俾学者知其难焉 
　　全唐诗话三巻　宋尤文简公尽唐甲子帝王名士方外闺秀三百二十人各钩其警语摭其事实唐人精力殆尽于此一代诗史也今时罕传 
　　乌台诗案一巻　宋词部员外郞直史馆知湖州苏轼时遭羣小构成诗祸拘忌乌台之巻案也 
　　存斋归田诗话三巻　国朝钱唐存斋公瞿佑宗吉告归田时着也凡百二十条 
　　都玄敬诗话二巻　国朝太仆少卿南濠都穆玄敬着 
　　麓堂诗话一巻　国朝大学士长沙李东阳宾之撰卽西涯先生 
　　谈艺录一巻　国朝迪功郞呉郡徐昌谷祯卿撰其论情文辞气甚分明区别也 
　　沙中金一巻　元无著者以全诗摘句定为格式 
　　诗学禁脔一巻　元淸江范德机集唐人诗十五首具为格式 
　　杜陵诗律一巻　元杨仲宏作律止四十三首此不知出于何人首着一格凡五十一格 
　　诗林要语一巻　元淸江子范椁述 
　　诗法源流一巻　元人着有正论家数诗解诗格 
　　诗家一指一巻　皇明嘉禾怀悦用和编集 
　　诗家指要一巻 
　　木天禁语一巻　以上六种俱相出入当削其重复定成一集以便观览不然则纷无定格矣 
　　台中文议一巻　皇明御史顾?撰发斋其号也凡四十八条 
　　白沙诗敎十巻　诗敎外传五巻　皇明翰林检讨白沙陈献章诗百六十六篇南京国子祭酒甘泉湛若水辑解之外传十篇凡若干条皆诗谈 
　　吟堂博笑集五巻　皇明葵亭居士中呉高铉编集诸书所载隋陈唐宋妇人女子之事会萃一篇分死节劝戒奇遇题咏寄情五类著书立格度越常情仍系本事以资考据 
　　汝南诗话一巻　皇明秦藩长史汝南强晟着纪其应接遭际之事以代客谈 
　　月泉吟社一巻　故宋浦阳盟诗濳斋呉渭淸翁着集立社开科誓盟拔萃往复编章共成胜集也 
　　黼藻文章百段锦二巻　宋太学生三山方颐孙编十三格八十八篇或选录前文或裁取奇妙究意定格提纲示奥直指颇为详明虽间出古文而专尚宋制也 
　　文章缘起一巻　梁太常卿任昉彦升集秦汉以来圣君贤士沿革文章立名之始凡八十五题自为序 

　　●百川书志巻之十九 
　　集 
　　总集 
　　李善注文选六十巻　梁太子萧统选唐李善注自秦汉六朝十代人物精力尽在此书 
　　文选增定二十二巻　不着姓氏葢国朝书坊仿太子文选去其事类削其注释巻以诗赋为首人以秦汉居先载作者之几何　粹定如贯珠使初学易观人才易辨也 
　　唐文粹一百巻　宋太宗诏羣儒辑文苑英华千巻呉兴姚铉观其浩瀚恐人难得纂采有唐之作十拔其一谓之文粹一代之气运沨沨乎在人耳目矣 
　　唐文正宗六巻　宋姚铉旣成文粹又采可和场屋者一百四十篇谓之正宗 
　　宋文鉴一百五十篇　宋吕祖谦奉勅诠次吕以文海一时书坊刊行去取未精名贤大夫尚多遗落故奉勅次之 
　　国朝文类七十巻　元赵郡都事苏伯修撰次本朝之作积二十年而成有元百年文物之英尽在是矣 
　　文章正宗二十四巻　宋眞德秀编分辞命议论叙事诗歌四类正宗云者以后世文辞之多变欲学者识其源流之正也 
　　续文章正宗四十巻　明浦阳郑柏编西山之撰止于五代柏复以后世之作续成此书凡例一准眞氏 
　　秦汉文四巻　自先秦至蜀汉帝王名臣五十人诏书表论诸文凡百十有八篇不知何人所集 
　　西汉文鉴二十一巻　宋建安石壁野人陈鉴编集七十六人百五十六篇 
　　东汉文鉴十九巻　陈鉴编集九十三人二百四十八首 
　　西汉书疏八巻　皇明缙云周瓘编 
　　东汉书疏八巻　皇明周瓘编 
　　唐文鉴二十一巻　皇明御史贺泰东呉人也仿汉宋文鉴遍阅唐书及诸典籍所载李唐三百年奏议表策记赋有关治道裨风敎者梓之 
　　唐文类稿六巻十五巻　梅溪王十朋选凡一百四十七篇 
　　古文集四巻　皇明提学副使信阳何景明仲默选次周秦而下文之精华八十八篇 
　　古文关键二巻　宋吕祖谦编选七大家之文凡六十九篇前有看文作文之法 
　　古文精粹十巻　不知成于何人乃精选历代名贤所作也二十六体诗词歌赋百二十三首诸文八十四篇 
　　古文大全二十二巻　不知着人与精粹少异自战国至我朝所载八十四人之作每篇俱有注释 
　　古文会编十二巻　明御史蒲田王希武编以诸家选本不一难于检阅希武稍加增损士林便之 
　　古文苑二十二巻　唐人所编史传所不载文选所不录之文也为体二十有一为编二百六十四附七上下千三百年诸人文集今亦罕传 
　　古文精选一册　皇明人精选八家四十八篇 
　　文章轨范八巻　宋谢枋得批点选次有大胆小心之别入门达道之功凡十五家六十九篇 
　　虞邵庵批点文选心诀一巻　元雍虞集伯生批选韩柳欧曾苏公父子之作不具别体止序记三十篇以启后学著作之初也 
　　文髓九巻　宋进士磻州周应龙标注韩柳欧苏五家文七十四篇 
　　皇明文衡一百巻　新安程敏政编选我朝名公著作其间载有圣道治度诏诰表章书诗礼乐词赋碑铭序文形物议论诸事可以备史氏收录淸庙咏歌著述考证也成一代之言 
　　学约古文三巻　皇明上谷岳伦二檀杨抚增损信阳何景明选集 
　　风雅逸篇六巻　皇明成都杨愼编录中古先秦歌诗也斯三百篇之逸诸书之散载也愼恐久而泯没编成一书以图不朽以慰学古以正时习凡一百九十七篇 
　　选诗补注八巻　元上虞刘履增损梁昭明之选加以注释诗旨凡二百四十六首 
　　选诗续编四巻　坦之复选唐宋古风近于选羽翼之更为补注凡十三人诗一百三十一首 
　　选诗补遗一巻　坦之选注古歌谣词散见传记诸书及乐府集者凡四十二首三书通号风雅翼 
　　楚词集注八巻　宋紫阳朱元晦校定集注离骚五巻七题二十五篇皆屈原之作也续离骚三巻八题十六篇宋玉景差贾谊庄忌淮南小山之作也 
　　楚词后语集注六巻　朱子以晁氏所集录续变二书刊补定著者也凡五十二篇 
　　楚词辨证二巻　朱子集其训诂文义之外当考者为辨证所以袪前注蔽陋明屈子微义千载之下也 
　　古诗一巻　或云枚乘葢十九首尔锺嵘称四十五首非一人作明矣前此无集予恐湮没搜摭诸诗犹阙数首傥流落人闲尚存俟博求益之 
　　汉诗七巻　河中刘成德编选凡二百一十四首 
　　魏诗六巻　皇明刘成德编选凡二百八十三首二诗各注人之事实诗之作旨 
　　汉魏古辞一巻　词旨高古絶非晋宋可及但各诗注下亦无姓氏可考凡二十一首 
　　玉台新咏十巻　陈尚书左仆射太子少傅东海徐陵孝穆纂取汉魏晋宋齐梁陈艳歌勒成此集自为之序 
　　（德辉按以下缺十一行疑尚有书目一抄本接下冩非是） 
　　选诗外编九巻　皇明翰林成都杨愼用修集梁太子所遗诗及所未及者是编起汉迄梁选之弃余北朝陈随选所未及者凡二百余首 
　　古乐府十巻　元?章左克明编次唐虞三代以来逸诗至六朝之言备矣其为类也八为编也八百八十有奇 
　　古乐府三巻　皇明中书舍人信阳何景明编择左氏所集辞古雅者九十一首列为六等又择可录者一百五首续焉 
　　古体辨体十巻　宋上饶左溪祝尧君择采取古今名家词藻文歌有合赋体亦登载焉 
　　诗准四巻　宋何无适倪希程选取古歌谣辞逸诗韵语及汉魏晋宋诸作有合三百篇者为诗准则 
　　诗翼四巻　何倪旣成前书又闲取唐宋名公之作合于古者为羽翼而又放黜唐律法度益严 
</div>
    <div class="pagination">
<a href="百川书志_page21.html">上一页</a><span>...</span><a href="百川书志_page17.html">17</a><a href="百川书志_page18.html">18</a><a href="百川书志_page19.html">19</a><a href="百川书志_page20.html">20</a><a href="百川书志_page21.html">21</a><span class="current-page">22</span><a href="百川书志_page23.html">23</a><a href="百川书志_page24.html">24</a><a href="百川书志_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
