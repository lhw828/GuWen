<!DOCTYPE html>
<html>
<head>
    <meta charset="UTF-8">
    <title>郘亭知见传本书目 - 第 64 页/共 77 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>郘亭知见传本书目 - 第 64 页/共 77 页</h1>
    <div class="content">《放翁诗选前集》十卷《后集》八卷附《别集》一卷 
宋罗椅撰。 元大德辛丑其孙憼刊本。 明弘治中冉孝隆刊本。 明刊《须溪丛书》九种，此不在内。 收明刊《前集》十卷。 
《金陵百咏》一卷 
　宋曾极撰。 《四库》依抄本。 
《颐菴居士集》二卷 
　宋刘应时撰。字良佐，四明人。 明刊本。 知不足斋本。 朱述之有红豆主人点校本。 张金吾有旧抄本，谓卷下《西郊三首》，鲍刊本缺一首。 
《水心集》二十九卷 
　宋叶适撰。 明正德中黎谅刊本，方婺如选《水心文抄》十卷。 乾隆乙亥温州刊本。 
《水心先生别集》十六卷 
　宋叶适撰《水心文集》二十八卷，《别集》十六卷，并见《直斋书录》。云《别集》前九卷为《制科进卷》，后六卷号《外稿》，皆论时事。末卷号《后总》，专论买田、赡兵，均与此本合。 《四库》未收《别集》。昭文张金吾有依旧抄影写本。 辛卯在吴收一旧抄本，乃张芙川家藏。 近孙依言刊。 
《贤良进卷》四卷 
　宋宝文阁学士、龙泉叶适撰。 《万历温州志》载《水心文集》外有《制科进卷》九卷。 张金吾所藏《别集》中有之。阮氏以四卷进呈，盖未见张本也。 
《南湖集》十卷 
　宋张镃撰。 知不足斋本。 
《南涧甲乙稿》二十二卷 
　宋韩元吉撰。 聚珍本。 闽覆本。 
《客亭类稿》十五卷 
　宋杨冠卿撰。 《四库》依知不足斋藏宋刊本。 
《石屏集》十卷 
　宋戴复古撰。 明潘氏刊《宋元名家诗集》本六卷。 台州宋氏新刊本。 抄本《群贤小集》内有《石屏续集》四卷。 
《蓬峰集》十卷 
　宋史尧弼撰。 宋有其孙师道重刊本。 抄本。 
《江湖长翁集》四十卷 
　宋陈造撰。 明万历戊午刊本。崇祯中李之藻与《秦少游集》合刊本。 
《烛湖集》二十卷《附编》二卷 
　宋孙应时撰。 近刊本。 
《昌谷集》二十二卷 
　宋曹彦约撰。 抄本。 
《南轩集》四十四卷 
　宋张栻撰。 宋淳熙甲辰刊本。 路小洲有元刊本。 康熙中锡山华氏刊本，甚精。 道光中蜀中刊本。 明缪补之刊。 
《勉斋集》四十卷 
　宋黄干撰。 汲古阁旧藏其裔孙若金手抄本。 康熙四十三年福建刊本。 抄本。 
《北溪大全集》五十卷《外集》一卷 
　宋陈淳撰。 明弘治庚戌刊本。 万历十三年刊本。 宋淳祐戊辰薛季良刊本。 元至元乙亥刊本。 
《橘山四六》二十卷 
　宋李廷忠撰。 明万历中，丹阳孙云翼刊本。 
《毅斋别录》一卷 
　宋徐侨撰。侨字崇甫，婺州义乌人。早从学于吕祖谦门人叶邽，淳熙十四年举进士，调上饶簿，始登朱子之门。称其明白刚直，名以毅名斋。端平中官至工部侍郎，以宝谟阁待制奉祠。卒谥文清。侨真践实履，奏对剖析，理欲宏益为多，乃理宗时名臣。诗颇近江湖派。阮氏以进呈。惜《文集》十卷无传。 
《后乐集》二十卷 
　宋卫泾撰。 抄本。 别本十卷，入《存目》。 宋刊本七十卷，其子樵所编，绍定壬辰守永州刊之。 
《竹斋诗集》三卷《附录》一卷 
　宋裘万顷撰。 《宋元名家集》本六卷。 康熙己丑，其裔孙奏刊本。 乾隆中裘曰修重刊本。 
《华亭百咏》一卷 
　宋许尚撰。 《四库》依抄本。 
《梅山续稿》十七卷 
　宋江特立撰。 《四库》依休宁汪森家抄本。 
《信天巢遗稿》一卷附《林湖遗稿》一卷《江村遗稿》一卷《疎寮小集》一卷 
　《信天巢遗稿》，宋高翥撰。《林湖遗稿》，为翥侄鹏飞之诗。《江村遗稿》，为翥父选叔迈之诗，又载高氏先世质斋遁翁之诗而佚其名。《疎寮小集》乃《高似孙集》也。康熙中高士奇刊本。《群贤小集》本有二卷。 
《性善堂稿》十五卷 
　宋度正撰。 抄本。 
《漫堂文集》三十六卷 
　宋刘宰撰。 宋嘉熙四年，衡山赵葵刊本《漫堂刘先生文集》二十二卷。 《天禄书目》有宋刊本二十二卷。 《天禄后书目》明本中载《漫堂刘先生文集》二十二卷，前有宋嘉熙四年赵葵《序》：“刘公自号漫堂病叟，著述不可胜记，散佚不存，姑就所见闻者传之于世。”是葵实始刊是书之人。而此本纸出渲染，盖以新本冒旧本。 明正德间王臬刊本。 
《克斋集》十七卷 
　宋陈文蔚撰。 乾隆中刊本。 
《方兰轩集》一卷 
　宋徐照撰。 《群贤小集》本合此下三种作《四灵集》。 
《西岩集》一卷 
　宋翁卷撰。 
《清苑斋集》一卷 
　宋赵师秀撰。 
《瓜庐诗》一卷 
　宋薛师时撰。 《群贤小集》本。 
《洺水集》三十卷 
　宋程珌撰。 明嘉靖刊本二十七卷，足。半页十一行，行廿一字。 崇祯戊辰，程氏重刊本三十七卷。 崇祯己巳裔孙至远刊本。 
《龙川文集》三十卷 
　宋陈亮撰。 明闽江晋江史朝富刊本。近年粤东活字本。 同治八年永康应氏刊本。 
《龙川集》十四卷《附录》二卷 
　宋刘过撰。 乾隆中刊本，函海本十卷。 《群贤小集》本诗一卷。 张金吾有旧抄本，《附录》仅一卷。 宋端平元年，过弟澥刊本。 
《鹤山全集》一百九卷 
　宋魏了翁撰。 明嘉靖辛亥吴凤王葵刊本。 明锡山安国活字板本。 黄丕烈有宋刊《鹤山全集》一百十卷，中缺二卷。半页十一行，行廿字。 《鹤山集》，二子近思、克愚编百卷本，淳祐中刊之 。 有姑苏本，有建阳本 。开庆改元五月，又增益重刊于成都。 宋本今在诸暨孙廷翰家，丙申在沪见之。 
《西山文集》五十五卷 
　宋真德秀撰。 《四库》依明万历中金学曾刊本。 又万历刊本。 康熙四年刊本。 《浦城遗书》本。 嘉靖元年，常熟张氏文林刊于建宁，五十一卷。正德庚辰，莆阳黄巩先为之《序》。 宋刊本《西山文集》五十五卷，半页十行，行十八字。卷八至十一，又二十五至二十八，又五十二至五十五皆抄补，而第五十一全缺。黄荛圃藏。 
《方泉集》四卷 
　宋周文璞撰。 《群贤小集》本二卷。 
《白石诗集》一卷附《诗说》一卷 
　宋姜夔撰。 康熙中刊本。 《群贤小集》本。 乾隆二十四年，擪乌山房刊本。 知不足斋单刻本。 道光中姜氏祠堂本。 
《野谷诗稿》六卷 
　宋赵汝鐩撰。 《群贤小集》本。 
《平斋文集》三十二卷 
　宋洪咨夔撰。 抄本。 
《蒙斋集》十八卷 
　宋袁甫撰。 聚珍本二十卷。 闽覆本。 
《康范诗集》一卷《附录》三卷。 
　宋汪晫撰。 旧本合汪梦斗《北游集》题曰《西园遗稿》。 
《清献集》二十卷 
　宋杜范撰。 嘉靖二十六年刊本。 抄本。 同治庚午吴县孙氏刊本。 
《鹤林集》四十卷 
　宋吴泳撰。 抄本。 
《东涧集》十四卷 
　宋许应龙撰。 抄本。 
《方是间居士小稿》二卷 
　宋刘学基撰。 《四库》依影元至正辛丑刊抄本。 张金吾有旧抄本。 宋嘉定中刊本。 元至正辛丑从元孙张重刊。 
《翠微先生北征录》十二卷 
　宋华岳撰。 昭文张金吾藏旧抄本，有嘉庆庚申顾广圻手《跋》，云翠微先生字子西，在《宋史?忠义十》。其《南征》、《北征录》皆不著录于《艺文志》。《南征录》诗居十九，即其别集。此《北征录》皆兵家言。近卢召弓《志补》亦著于别集，从类列也。唯云十一卷者，依此是十二，盖俗本误，非。其一世鲜传者，得观于读未见书斋。楮墨间古香喷溢，三数百年物也。 
《翠微南征录》十一卷 
　宋华岳撰。 抄本。 有一刊本十卷。 张金吾有汲古阁抄本。 
《浣川集》十卷 
　宋戴栩撰。 抄本。 
《沧州尘缶编》十四卷 
　宋程公许撰。 抄本。 
</div>
    <div class="pagination">
<a href="郘亭知见传本书目_page63.html">上一页</a><span>...</span><a href="郘亭知见传本书目_page59.html">59</a><a href="郘亭知见传本书目_page60.html">60</a><a href="郘亭知见传本书目_page61.html">61</a><a href="郘亭知见传本书目_page62.html">62</a><a href="郘亭知见传本书目_page63.html">63</a><span class="current-page">64</span><a href="郘亭知见传本书目_page65.html">65</a><a href="郘亭知见传本书目_page66.html">66</a><a href="郘亭知见传本书目_page67.html">67</a><a href="郘亭知见传本书目_page68.html">68</a><a href="郘亭知见传本书目_page69.html">69</a><span>...</span><a href="郘亭知见传本书目_page65.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
