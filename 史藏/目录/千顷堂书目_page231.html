<!DOCTYPE html>
<html>
<head>
    <meta charset="UTF-8">
    <title>千顷堂书目 - 第 231 页/共 382 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千顷堂书目 - 第 231 页/共 382 页</h1>
    <div class="content">　　揭轨新河集【字孟同，临川人，洪武初以明经举，除清河主簿，升知县，谢归，教授生徒，召定书传会选。】

　　童冀和陶诗【字中州，金华人，洪武丙辰被徵修书，后为湖洲府学教授，调北平，坐罪卒。】

　　赵撝谦考古馀事，又南游纪咏集五卷【名谦，一名古则，余姚人，洪武初徵修正韵，出为中都国子监典簿，罢归，寻以荐召为琼山教谕，卒於官。】

　　高启缶鸣集十二卷【自选。】，又凫藻集五卷【文。】又《扣舷集》一卷【词。】，又姑苏杂咏一卷【字季迪，长洲人，洪武初召修元史，授翰林院国史编修官，擢户部侍郎，放还，寻坐法死。】，又槎轩集十卷【启诗有凤台，吹台，江馆，青丘，南楼，槎轩诸集，成化中吴人张习企翱得其遗稿，缉为是编，总名曰槎轩。】，又高季迪大全集十八卷【景泰中吴人徐庸编，刘昌钦谟序。】

　　杨基眉庵集十二卷【诗余附，张企翱编，字孟载，其先蜀人，居於吴，为饶介客，迨吴平，安置临濠，复徙河南，既而放归，起知荥阳县，谪钟离，用荐为江西行省幕官，坐罪落职，居句曲山中，久之，起奉使湖南广右，召还授兵部员外郎，出为山西按察副使，进按察使，寻被谗夺职，供役卒於工所。】

　　张羽静居集六卷【字来仪，以字行，更字附凤，寻阳人，居吴兴，元末授安定书院山长，明初徵起擢太常司丞，兼翰林院同掌文渊阁事，以事窜岭外，自投龙江死。】

　　徐贲北郭集六卷【一作十卷，张企翱编，字幼文，其先蜀人，徙居吴，淮张开阃，辟为属，去之吴兴，隐蜀山中，洪武初用荐授给事中，改监察御史，出按广东，改刑部主事，升广西参政，迁河南左布政使，寻下狱死。】

　　余尧臣菜薖集【字唐卿，永嘉人，元末自会稽入吴，明初谪濠，放远，授新郑丞。】

　　王行半轩集十二卷补遗一卷，又楮园集十五卷，又学言稿十二卷，又四六劄子二卷【字止仲，长洲人，洪武初为郡庠经师，蓝玉延教其子，连坐诛。】

　　吕敏无碍居士诗集【字志学，无锡人，元末为道士，洪武初官无锡县学教谕。右北郭十子，杨基，张羽，徐贲，王行，王蠡，余尧臣，宋克，吕敏，陈则，释道衍，旨与高启友善，惟宋克，吕敏无集，道衍即姚广孝。】

　　孙蕡西庵集九卷，又孙典籍集句一卷，又和陶集【字仲衍，南海人，洪武中授工部织染局使，出为虹县主簿，选入为翰林典籍，复外补平原主簿，罢归，寻除苏州府经历，谪辽东，坐党祸死。】

　　王佐听雨轩集二卷，又瀛洲集【字彦举，家本河东，元末侍父宦南雄，遂占籍南海，洪武初徵至京师，授给事中。】

　　黄哲雪篷集六卷【字庸之，番禺人，明初用荐拜翰林待制，侍太子读书，寻兼翰林典签，出知东阿县，升东平府通判，寻坐法死。】

　　李德易庵集【字仲修，番禺人，洪武中用荐授雒阳长史，迁济南府经历，调西安，改汉阳教谕，升义宁知县。】

　　赵介临清集二卷【字伯贞，番禺人，屡荐辞免，坐累逮至京，道南昌率於舟中，后以子纯贵，赠监察御史。】

　　【右称广州五先生，或去赵介，加汪广洋。】

　　林鸿鸣盛集四卷【字子羽，福清人，洪武初以荐授将乐训导，拜礼部员外，世称林膳部。】

　　陈亮沧洲集三卷，又储玉斋集【字景明，长乐人，明初累诏不出，作读陈抟诗见志。】

　　唐泰善鸣集十卷【字亨仲，侯官人，洪武甲戌进士，授行人，终陕西副使。】

　　郑定澹斋集一卷【字孟宣，闽县人，陈友定辟为记室，友定败，浮海亡交广间，久之还居长乐，洪武中徵授延平训导，历齐府纪善，终国子助教，晋安风雅作浮丘集。】

　　王褒养静斋集十卷【字仲美，闽县人，洪武癸酉举人，翰林院编林，为永乐大典总裁，官至王府纪善。】

　　高棅啸台集二十卷【一作八卷。】，又木天清气集十四卷【字彦恢，仕籍名廷礼，别号漫士，长乐人，永乐初以布衣召入为翰林待诏，升典籍。】

　　王偁虚舟集五卷【字孟扬，永福人，洪武庚午举人，永乐初用荐授国史院简讨，为永乐大典总裁官，参英国公张辅军事，坐党下狱死。】

　　王恭白云樵唱二卷，又凤台清啸【在金陵作。】，又草泽狂歌五卷【归田作，字安中，闽县人，自称皆山樵者，永乐初以儒士荐，起待诏翰林，与修大典，授翰林典籍。】

　　黄玄诗【字延之，侯官人，岁贡，泉州训导，与周玄皆林鸿弟子，称二玄。】

　　周玄宜秋集八卷【字微之，闽县人，永乐中以文学徵拜祠部尚书郎。】

　　【右自林鸿以下，称闽中十才子。】

　　李质樵云集【字文彬，德庆州人，洪武五年任刑部尚书，出为浙江参政，终靖江王府右相。】

　　陶宗仪南村诗集四卷，又沧浪櫂歌一卷【字九成，黄岩人，居松江，至正间累辞辟举，洪武六年举人才，至京以疾辞，建文中卒。】

　　舒頔华阳贞素斋集七卷【字道原，绩溪人，至元丁丑辟贵池校官，转台州学正，入明，礼聘以疾辞，学者称为贞素先生。】

　　谢应芳龟巢集二十卷，又龟巢摘稿四卷【字子兰，武进人，自号龟巢老人。】

　　沈贞茶山集五十四卷【字元吉，长兴人，元末隐居横玉山之士林，自号茶山老人，明初不仕。】

　　吴志淳环碧轩集，又柳南渔隐集【字主一，以字行，无为州人，仕元为翰林待制，濠泗兵起，徙家豫章，复徙鄞。】

　　高明柔克斋集二十卷【字则诚，永嘉人，元至正乙酉举人，累官福建行省都事，为处州录事，太祖闻其名召之，以老疾辞还。】

　　徐■〈田臣〉巢松集【字仲由，淳安人，洪武初徵秀才，至藩省辞归。】

　　姚琏凤池山房集【字廷用，一字汝器，歙人，元太平路儒学教谕，明初与唐仲实同迎跸於街口，被顾问。】

　　唐仲实白云集略四十卷，又武夷小稿【名桂芳，以字行，歙人，唐元子，元季南雄路学正，明初摄紫阳书院山长，太祖至歙，与朱升同被召见。】

　　徐几涂子类稿十卷，又东游集【字守约，又字孟规，宜黄人，洪武初进时政十九事，又上皇帝书。】

　　李胜原盘谷遗稿三卷【字源泽，宁国，大平人，明初从太祖取江州，有绣袍银碗之赐，后乞归卒，太祖遣祭。】

　　黄枢后圃存稿【字子运，休宁人，供武初被徵，以躄免，乡人称为后圃先生，子则惠辑。】

　　沈梦麟花谿集三卷【字原昭，归安人，元时以明经领乡荐，累除武康令，入明，三校文闽浙，雨同考会试，太祖以老试官呼之，屡以贤良荐不起。】

　　滕克恭谦斋稿【字安卿，祥符人，元进士，集贤学士，遇乱避地钱塘，洪武初两聘充本省考试官。】

　　叶颙樵云独唱六卷【字景南，金华人，长孙雍编次，曾孙户部尚书淇重刊，成化间广东布政使安丘袁凯序。】

　　张庸全归集【字惟中，慈谿人，明初聘不仕。】

　　王沂徵士集八卷，又竹亭遗稿一卷【字子与，泰和人，洪武初徵为诸王说书，授福建盐运司副使，以老辞归，学者称竹亭先生，后以孙直贵赠光禄大夫，少傅兼太子太师吏部尚书，门人萧翚收其兄弟诗为二妙集。】

　　王佑长江万里稿五卷【字子启，沂弟，洪武三年举教官，擢监察御史，出为广西按察佥事，改知崇庆州。】

　　蓝仁蓝山集六卷【字静之，崇安人，明初内附，随例徙濠，寻放还，集有蒋易，张榘二序。】

　　蓝智蓝涧集六卷【字明之，仁弟，明初应荐授广西按察佥事。】

　　易恒陶情集【字久成，庐陵人，徙家昆山，洪武中应荐至京，以老罢归。】

　　逯昶逯光古诗五卷，又清华轩集，又方外集【字光古，修武人，博通经史，隐居不仕。】

</div>
    <div class="pagination">
<a href="千顷堂书目_page230.html">上一页</a><span>...</span><a href="千顷堂书目_page226.html">226</a><a href="千顷堂书目_page227.html">227</a><a href="千顷堂书目_page228.html">228</a><a href="千顷堂书目_page229.html">229</a><a href="千顷堂书目_page230.html">230</a><span class="current-page">231</span><a href="千顷堂书目_page232.html">232</a><a href="千顷堂书目_page233.html">233</a><a href="千顷堂书目_page234.html">234</a><a href="千顷堂书目_page235.html">235</a><a href="千顷堂书目_page236.html">236</a><span>...</span><a href="千顷堂书目_page232.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
