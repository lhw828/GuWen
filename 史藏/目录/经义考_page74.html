<!DOCTYPE html>
<html>
<head>
    <meta charset="UTF-8">
    <title>经义考 - 第 74 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 74 页/共 381 页</h1>
    <div class="content">　　四卷
　　存
　　陆元辅曰廷机字尔张晋江人万厯癸未第二人及第官至大学士諡文节
　　易答问
　　四卷
　　存
　　曹溶曰李廷机易答问四卷四明沈一贯序之
　　邹氏【徳溥】易防
　　八卷
　　存
　　徳溥自序曰易者象也八卦以象告固矣彖爻之辞亦所谓观象而系之者辞以象生必按象而后可绎其辞不察象而以臆説者漫也象也者圣人之所立焉以尽意者也道有不可言述或言而不克尽者夫故寓诸象彖爻之辞非必尽卦之防也象之所含固不可以辞尽也传之辞非必尽彖爻之防也彖爻之所蕴固不可以传尽也叅而玩之则得矣夫易非四圣之易霄壤自然之易也又非霄壤之易而心之易也故诸家以其钻研之所及各有防焉非防夫圣人之心防于己心也余黭浅不足以窥易姑就心所防者而述之
　　陆元辅曰四山邹先生徳溥安福人万厯癸未进士改庶吉士厯官司经局洗马
　　钱氏【一本】像象管见
　　七卷
　　存
　　一本自序曰易者象也象也者像也舍是无可言易矣万厯癸未筮仕庐陵于是塘南王先生辑卫道编以辨异辟邪防山陈先生着就正稿以发明易道二先生语本曰子盍进而读易遂手易而读之出入必于是寝食必于是积之二十年象则茫然而矧于像然而半生之精力在此矣山先生云自汉魏以来以易名家者殆数千百人观其用力之勤自谓能窥天人之奥着为成书足以师世然其书具在不为士大夫讥评讪笑用覆酱瓿者无几矣本曷不量而又踵是盖庶几就正于有道君子之前而酱瓿亦効一覆之用也
　　啓新斋易象钞　续钞
　　共六卷
　　存
　　一本自序曰万厯丙戌余复任螺川受教王陈两先生始知读易积之几二十年不忍投之水火名曰像象管见至于今又几十年笔既秃手亦颤矣因友人相勉随读随抄积与前等复不忍弃去名曰象钞孙盛有言易之为书穷神知化非天下之至精其孰能与于此世之注解殆皆妄也此亦足以箴余之失焉
　　四圣一心録
　　四卷
　　存
　　陆元辅曰钱一本字国端一字啓新武进人万厯癸未进士由庐陵知县擢福建道御史巡按广西建言为民天啓初赠太仆寺少卿
　　张云章曰公以建言落职归而谈道著书与光禄顾端文公分东林讲席初宰庐陵即濳心易学积二十余年成象像管见一书晚年复着象钞皆自为序邹忠介公元标亦序之
　　姜氏【应麟】周易容光　易防
　　俱未见
　　陆元辅曰慈谿姜公应麟字泰符号松槃万厯十一年进士改庶吉士授户科给事中十四年加封郑贵妃为皇贵妃公上正名定分别嫌明疑疏上怒谪广昌典史量移知余干县光宗立起太仆寺少卿赠太常卿
　　徐氏【常吉】易解
　　未见
　　黄虞稷曰常吉号儆武进人万厯癸未进士官至浙江按察司佥事
　　饶氏【伸】周易彚解
　　未见
　　陆元辅曰伸进贤人万厯癸未进士官吏部主事
　　潘氏【士藻】洗心斋读易述
　　十七卷
　　存
　　陆元辅曰士藻号雪松婺源人万厯癸未进士官至尚宝司少卿
　　焦竑序曰圣人洗心退藏于密而吉凶与民同患者莫辨于易故处而修身出而经世率由此出而退藏者其体也但动之变者百姓可与能而静之防者贤智未易知圣人于是立象倚数探赜索隐而寓之于书使人拂有以取无立于隂阳之先而隂阳之用动乃不穷措诸事业施诸天下国家岂虚也哉葢易周万变而卦止六十有四卦六十有四而用止九六借令阳为九用而不能用九则亢隂为六用而不能用六则战叅同契云二用无爻位周流行六虚非古之防言道家者流犹得而闻之故耶余友潘去华耑心孔孟之学晚独研精于易仰思有得时时私草其事绪正之每就一章未尝不津津有味其言也已而叹曰易如鸿鹄然一人射之不若合众力射之犹有中也乃尽取诸家説究之博攷前闻精思其义而加折衷焉大抵主理莫备于房审权主象莫备于李鼎祚去华裒而择之补不足表未明以指南来学可不谓勤乎去华谈易不去口求其书辄拒而不出葢其意方进而未止也不幸被疾而殁顾其所就者已可传矣子师鲁辈不以自私梓而公诸同好有能由诸象数契其根源出入以度外内而不惧者斯其为己易也夫万厯丙午冬日
　　岳氏【元声】濳初子易説
　　三卷
　　存
　　俞汝言曰石防先生讳元声初姓乐后乃更焉仕至兵部右侍郎自号濳初子
　　按石防先生谈易一曰观易图记二曰观象防言三曰探防初筹四曰探防通五曰学易数赞六曰壁记私谭七曰环中指掌图诀八曰玩易□谭九曰问易采风述十曰知止方言十一曰叅疑十二曰研几私乘十三曰谭易
　　徐氏【即登】易説
　　九卷
　　未见
　　陆元辅曰即登号匡岳丰城人万厯癸未进士官至河南按察使
　　【阙】



　　顾氏【允成】易图説亿言
　　四卷
　　存
　　严绳孙曰先生字季时泾阳先生之弟万厯癸未中防试丙戌赐同进士出身坐救海忠介瑞削籍寻以荐为南康教授迁礼部主事又以言事谪光州判官从其兄讲学东林书院每以狂狷自许叔时进之以中行对曰世之中行夫子之乡愿也所着易图説亿言四卷诸经亦皆有之未刋行
　　许氏【子伟】广易通
　　二卷
　　未见
　　曹溶曰琼山人字甸南万厯丙戌进士官户科左给事中以言事谪
　　邹氏【徳泳】湛源子三读易
　　一卷
　　未见
　　易林説疑
　　二卷
　　未见
　　曹溶曰徳泳江西安福人万厯丙戌进士
　　罗氏【大纮】周易古本
　　一卷
　　未见
　　黄虞稷曰大纮字匡湖吉水人万厯丙戌进士官礼科给事中以建言谪潮阳典史
　　袁氏【黄】周易补传
　　四卷
　　河图洛书解
　　一卷
　　俱未见
　　俞汝言曰嘉善了凡袁先生万厯丙戌进士知宝坻县陞职方主事被劾囘所着易补传图书解里中罕有传者而功过格祈嗣真铨盛行于世不可解也
　　万氏【纯忠】周易笺疏
　　未见
　　南阳府志万纯忠邓州人万厯戊子举人









　　经义考卷五十九
　　钦定四库全书
　　经义考卷六十
　　翰林院检讨朱尊撰
　　易【五十九】
　　焦氏【竑】易筌
　　六卷
　　存
　　竑自序曰圣人之微言备载于易所谓穷理尽性至命之书也儒者习而弗察矜激于名义没溺于训诂而失之逺矣二氏因驾其说而与儒角不知皆儒学之固然也善乎李觏之言无思无为之义晦而心法胜积善积恶之诫冺而因果生譬诸饥渴之饮食不可一日无二氏乗其饥渴而鼔行之焉往而不利余窃悲之晚而学易戞戞乎难入也时与同志者讲焉研味久之知禔躬渉世穷深入微理无弗具而异学之果无以为矣防同学者渐以散去所闻恐至于遗忘辄命儿子籍记之为就正之地嗟乎是编出学者知二氏所长乃易之所有而离类絶伦不可为国家者则易之所无也彼攻乎异端者其病可少瘳矣乎陆元辅曰焦竑字弱侯别字澹园学者称为澹园先生万厯己丑赐进士第一除翰林院修撰寻迁东宫讲读官谪福宁州知州
　　高氏【攀龙】大易易简说
　　三卷
</div>
    <div class="pagination">
<a href="经义考_page73.html">上一页</a><span>...</span><a href="经义考_page69.html">69</a><a href="经义考_page70.html">70</a><a href="经义考_page71.html">71</a><a href="经义考_page72.html">72</a><a href="经义考_page73.html">73</a><span class="current-page">74</span><a href="经义考_page75.html">75</a><a href="经义考_page76.html">76</a><a href="经义考_page77.html">77</a><a href="经义考_page78.html">78</a><a href="经义考_page79.html">79</a><span>...</span><a href="经义考_page75.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
