<!DOCTYPE html>
<html>
<head>
    <meta charset="UTF-8">
    <title>经义考 - 第 73 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 73 页/共 381 页</h1>
    <div class="content">　　八卷
　　未见
　　黄虞稷曰士显字用晦奉先人万厯二十八年自序
　　王氏【铸】易解
　　佚
　　闽书铸万厯中晋江诸生也所解有论语易诗三书皆六七易稿乃定
　　程氏【嗣光】易经发防
　　六卷
　　未见
　　章氏【潢】周易象义
　　十卷
　　存
　　潢自序曰孔子生生之语易奚自而生哉隂阳是也一隂一阳之谓道隂阳不测之谓神象若不足以尽之矣然易也道也神也一也不可得而见也惟神明于衷者真见形上形下道气浑融则知象即隂阳不测生生不穷之易矣何为象一竒与一耦也一者竒也阳之象也一者耦也隂之象也天垂象见吉凶圣人象之象此者也是故盈天地间莫非隂阳之翕辟莫非隂阳之变化伏羲俯仰逺近通神明类物情见隂阳有竒耦之数故画一以象阳画一以象隂竒耦各三画名之曰乾坤干阳物坤隂物象其物宜此其槩也乾坤各三索而成六子名之曰坎艮震防离兑所谓八卦成列象在其中是也又于八卦错综而重之为六十四卦焉然周易则有反对次第其对者八如干与坤颐与大过坎与离中孚与小过其余屯防既未济则皆相反而成也合之为三十六析之上下经各取十八卦易之书备是矣孰非天地隂阳自然之象乎故因象异名名以象而定因名异义义以象而显也葢易虽无文辞而六十四卦卦象各殊三百八十四爻爻象各别郁郁乎天下之至文矣文王总一卦而系之彖周公分六爻而系之辞孔子彖传所以释彖辞也象传所以释爻辞也系辞文言説卦诸篇所以统论卦爻之防也可见伏羲六十四卦之画画以象也文周孔子之辞辞以象也象虽至隐至赜至杂至动其变化不齐而元亨利贞吉凶悔吝厉无咎占亦不一要亦因其象之变而异其占耳故曰易者象也象也者像也又曰圣人设卦观象系辞焉而明吉凶信乎三百八十四爻莫非一竒一耦之变化而耦又竒之变也圣人惧其义有难明间又取诸物以象之其所为类物情象物宜亦皆卦画原有此象非圣人故为此以发其义也是故文王于各卦举牝马牝牛豚鱼飞鸟之类以见其例周公于各爻举六龙飞跃履霜坚氷之类以极其赜孔子又于文周辞外设天行健地势坤之类以广其义且曰吉凶者失得之象也悔吝者忧虞之象也变化者进退之象也刚柔者昼夜之象也虽辞之吉凶悔吝亦孰非象乎其设象系辞或不同孰非发明伏羲所画之卦辞乎然则由孔子之彖传象传以求文周由文周之卦辞爻辞以求伏羲而易象其庶几矣噫非求之羲文周孔也吾心固有未画之象无言之辞即所谓易与道与神之谓也以此洗心密藏得其所谓生生不测焉则居观动变无一非变无往非占而天地之法象无一非教吾亦无往非法天之学矣
　　张云章曰潢字本清南昌人尝主白鹿书院学者称斗津先生以荐授顺天府儒学训导其书亦主言象视熊南沙来瞿唐立説较近理
　　刘氏【子立】易经新义
　　未见
　　李延昰曰子立字以中髙安人与邹东谷邓濳谷论学里人称曰刘夫子以嵗贡廷试卒于京
　　张氏【从征】易粃补注
　　未见
　　钱徳震曰华亭诸生



　　经义考卷五十八
　　钦定四库全书
　　经义考卷五十九
　　翰林院检讨朱彞尊撰
　　易【五十八】
　　姚氏【舜牧】易经疑问
　　十二卷
　　存
　　舜牧自序曰孔子学易韦编尝三絶矣以是终日言而不置后人因别为彖为象系各卦爻下又分其余为上下系传伏羲文周之防斯真阐无余蕴哉后世学易者具有发明注疏然惟程传本义盛传至今顾二子之书间有异同而后来训解者或多拘泥于其辞曰易不可为典要也嗟乎独不曰初率其辞而揆其方既有典常乎且孔子论易尝曰六爻之动惟其时物又曰智者观其彖辞则思过半是知卦与爻之辞其大防必相符合无疑者何后来者之纷纷哉且孔子于卦爻辞发出一时字系传又拈出一几字意在前民之用也故于诸卦下曰时义曰时用不一而足而用九用六特发于乾坤二卦其用昭如矣后人误解变柔变刚大戾二圣之防且几者动之防吉之先见者也后人妄于吉字下填入一凶字乃若其情则可以为善矣变化云为吉事有祥曾闻凶之先见乎几善恶之説葢发之宋儒尔周公所谓君子几孔子所谓可与几其防似不如是书曰惟时惟几又曰惟几惟康吉之先见兹可证矣误解一几又误解二用易道不几于晦蚀哉余小子无知蓄疑思问二十年今复裁订求正于海内君子倘谓牧今所问或言之几于易俾藏诸名山窃附诸儒训诂之末则皓首穷经之幸也而非所敢望也万厯庚戌闰月
　　髙佑釲曰姚舜牧字虞佐号承庵乌程人万厯癸酉举人新兴知县以子祚端贵封四川道御史
　　顔氏【素】易研
　　六卷
　　存
　　曹溶曰顔素字质卿懐寜人万厯甲戌进士易研六卷朱之蕃序之
　　范氏【守己】周易会通
　　十三卷
　　未见
　　黄虞稷曰守己字岫云洧川人万厯甲戌进士厯官陜西布政司叅议
　　唐氏【伯元】易注
　　未见
　　范路曰伯元字仁卿广东澄海人万厯甲戌进士官吏部文选郎有易注礼编
　　曾氏【朝节】易测
　　十卷
　　存
　　朝节自序曰孔子聪明睿知圣人也好古敏求四十而不惑晚年学易説者以为韦编三絶其难如此以节之愚学之迟暮其不能解何怪乎于是取汉魏注疏伊川之传文公之本义既又得慈湖先生之传相叅伍有当于心已而疑虑融释明夫圣学不外乎一中之传以此玩易遂相契合就蠡测之所及反覆防绎以笔于纸用备朝夕之观览就有道以是正焉张云章曰植斋曾公衡州临武人万厯丁丑第三人及第仕至礼部尚书其为学出入于薛胡陈王之间葢主调停之説者其治易亦然观自序略可见矣冯祭酒梦祯冯尚书琦皆有序公同年进士也
　　邹氏【元标】易彀通
　　一卷
　　存
　　陆元辅曰吉水邹南皋先生讳元标字尔瞻万厯丁丑进士官至都察院左都御史
　　沈氏【瑞临】易义
　　十卷
　　未见
　　浙江新志沈瑞临字梦锡仁和人万厯丁丑进士厯官四川按察司佥事备兵川东归田讲学乡党称曰约庵先生
　　徐氏【三重】庸斋易义
　　一卷
　　存
　　高层云曰公讳三重字伯同青浦人万厯丁丑进士官刑部主事研精理学以晦庵为的自称崇晦老人
　　苏氏【濬】周易冥冥篇
　　四卷
　　存
　　濬自序曰余少而学易今皤然白首矣时而搜罗综及百家时而钻研穆焉以思九天九渊莫知其倪然后知易之冥冥也入粤西以来案牍甚稀每诘朝焚香一炷读韦编数帙偶有所触援笔而书未几辄复削去又复书又复削去又复书如是者再三焉亡何而槖中之牍满矣一日读生生之谓易不觉废书叹曰嗟夫孰知防防者之为生生哉然余知其生生而不知其所以生生则终于防防而已
　　陆元辅曰晋江苏紫溪先生讳濬万厯丁丑进士官广西布政司叅政
　　易经儿説
　　四卷
　　存
　　韦编防言
　　一卷
　　未见
　　王氏【豫】周易翼
　　未见
　　乌程县志王豫字介夫万厯丁丑进士官至福建按察司佥事免归讲学桐川方演艮卦而逝
　　沈氏【孚闻】周易日抄
　　十一卷
　　存
　　缪泳曰沈孚闻字贞孺号翼亭呉江人万厯丁丑进士
　　屠氏【隆】读易便解
　　四卷
　　存
　　陆元辅曰隆字长卿鄞县人万厯丁丑进士除颍上知县调青浦陞礼部主客主事厯仪制郎中
　　隆自序曰予自束发受易苦其难解至以易博一第而犹愦愦不得其解然则易终不可解乎考亭氏解其可解不尽解其不可解予按本义条解之可解者仍本义之旧不可解者畅以己见而大义了然俾来学读之便解云
　　杨氏【啓新】易林疑説
　　二卷
　　存
　　黄鳯翔曰同里杨穉实着易林疑説采摭详而考订覈如谓九畴子目脗合河图则取诸胡方平谓洛书可以叙畴亦可以画卦则取诸陈器之皆非创己见为臆説者至于横图圆图逆数顺数与夫五行之推迁生尅纵横错综左右逢源尤超然言铨象数之表查慎行曰杨啓新字穉实晋江人万厯己夘举人官左州知州
　　李氏【登】易知斋易説
　　一卷
　　未见
　　陆元辅曰登景陵人万厯庚辰进士
　　钟氏【化民】读易钞
　　十四卷
　　存
　　徐刚振曰化民仁和人万厯庚辰进士累官都察院右佥都御史巡抚河南
　　袁年曰侍御钟公读易钞壹宗程朱传义而于诸家之説摘而録之简约精核洵学者之指南也
　　孟氏【化鲤】读易寤言
　　未见
　　陆元辅曰化鲤字叔龙河南新安人万厯庚辰进士厯文选司郎中其易説大都以心体立説未免与程朱训异学者称云浦先生
　　李氏【廷机】易经纂注
</div>
    <div class="pagination">
<a href="经义考_page72.html">上一页</a><span>...</span><a href="经义考_page68.html">68</a><a href="经义考_page69.html">69</a><a href="经义考_page70.html">70</a><a href="经义考_page71.html">71</a><a href="经义考_page72.html">72</a><span class="current-page">73</span><a href="经义考_page74.html">74</a><a href="经义考_page75.html">75</a><a href="经义考_page76.html">76</a><a href="经义考_page77.html">77</a><a href="经义考_page78.html">78</a><span>...</span><a href="经义考_page74.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
