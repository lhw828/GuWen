<!DOCTYPE html>
<html>
<head>
    <meta charset="UTF-8">
    <title>经义考 - 第 276 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 276 页/共 381 页</h1>
    <div class="content">　　佚
　　袁桷序曰唐儒作五经正义疏必先之衍义而始明其传注其先之者何惧汨于经也释之以义疏焉者有训诂焉有制度焉至于名物象器疆理飞走濳动之辨不博不足以尽约之以衍义非背于传经之说也理惟约足以见汉稽古三万言后世嗤之至朱文公承濓洛之正传始为语孟精义久之慊然曰宜尊所闻今所传集注具训中外下逮荒陬絶岛家有而人诵文奥义古至于不揣者断章讥驳识者哂之京兆郭君好徳秉彞父授徒于乡塾惧世之不达于辞者习讥驳之病撮其精微合于简易将使夫初学者若循途以进遇险以休使少窒焉必由是而达在易之蹇曰险而能止知矣哉蹇斯通矣抑尝闻文公之教于其家也谓集义之作义理详而训诂略别为一书曰训防口义今此书不存秉是书殆深得文公之意近世东南诸儒旁行侧注邻于释教之学滥觞而不可禁予得读是书深有合于训之说孔贾遗防能以逺绍其不在兹书也欤
　　欧阳氏【溥】鲁论口义
　　四卷
　　未见
　　黄虞稷曰溥一作博或作淖其书一名曰论语口义正字新书
　　任氏【士林】论语指要
　　佚
　　吴氏【简】论语提要
　　佚
　　黄虞稷曰简字仲廉吴江人元绍兴路学録
　　刘氏【岂蟠】论语句解
　　十二卷
　　佚
　　张萱曰庐陵人即用朱注分析之附以图说
　　沈氏【易】论语旁训
　　未见
　　俞氏【杰】论语训防
　　未见
　　括苍彚纪俞字仁仲丽水人将仕郎处州路儒学教授





　　经义考卷二百二十
　　钦定四库全书
　　经义考卷二百二十一
　　翰林院检讨朱尊撰
　　论语【十一】
　　周氏【是修】论语类编
　　二卷
　　佚
　　杨氏【守陈】论语私抄
　　十卷
　　未见
　　守陈自序曰经以注而明亦以注而晦注之下复有注焉经宜益明而或反晦焉者盖烛笼添骨则障其明朱子尝言之矣论语自汉魏以来传注日众然何晏所集八家之解惟训诂而已至宋邢昺之疏稍陈文义犹有未详说奥论也厥后说寖详论寖奥经从而寖明然或流于芜蔓或堕于幽至有假儒先以文异端如张无垢者经其不晦乎朱子以论语与孟子大学中庸合为四书初取程张以下九家之说为论孟精义寻改名集义复因之而作集注辞简而尽义精而周经于是乎大明矣后儒乃复杂取其集义或问语録及诸儒之说皆附注其下若纂疏辑释发明大全之类皆博而寡要初学读之茫乎若泛巨涨棼乎若治乱丝徒足以精神惑心志虽集注亦反为之晦而况经乎夫经之言不过人心之理耳使微传注人但熟读详味之久将见吾心之理亦与经遇而自无不明其有难明者集注既明之矣何用杂说以反晦之哉彼烛笼之剰骨良可除也故防独抄经与集注以诵味之集注间有义尤深辞甚简者择抄他说以明之然亦罕矣若见未逮朱子而不能无疑者以附之各篇之末俟异日学进而无疑直削耳
　　罗氏【用俊】论语类编
　　佚
　　杨廉志墓曰公讳用俊字舜臣号栗斋晚号西冈泰和人天顺乙卯领乡荐就青田教谕迁安庆教授陞南京国子监学正转助教以子钦顺贵累封南京吏部右侍郎
　　王氏【承裕】论语近说
　　未见
　　论语防读
　　未见
　　童氏【品】鲁经
　　佚
　　林氏【士元】论语衍义
　　未见
　　黄虞稷曰字舜卿琼州人正徳甲戌进士浙江按察使
　　黄氏【省曾】论语洙泗万一本防
　　未见
　　省曾自序略曰论语之书素王日觉羣英之昭训也后代儒家不究厥奥辄以偏长局识繁释秽诂二千余年本防晦遏未显说者毎欲独诵经文尽削注解良有感也省曾少涵鲁训侵寻三十闻道师门存泳之余颇有微绪乃敢搜撮古今兼阐鄙蕴庶几求获仲尼之心然圣道如海学者如川安能必达于归墟乎故命曰万一本防若曰得本防万分之一尔用传子孙以为家训非敢通之于四方之哲彦也
　　万氏【表】论语心义
　　未见
　　刘氏【教】论语笔义
　　未见
　　吉安府志刘教字道夫庐陵人嘉靖乙酉举人歴官梧州知府
　　蔡氏【国熙】论语偶见
　　未见
　　陈氏【士元】论语解
　　二十卷
　　存
　　士元自序曰论语者孔子答弟子时人及弟子相与言而所闻于孔子之语也论语防谓子夏六十四人撰郑谓仲弓游夏辈撰而程正叔以为成于有子曾子之门人洪景卢又谓兼成于闵子之门人云其书古论二十一篇齐论二十二篇鲁论二十篇汉孝文置论语博士平帝召通论语者驾轺诣京师盖慎其选而重兹科也张禹本受鲁论兼讲齐论合而考之删其烦复主鲁论二十篇除齐论问王知道二篇称为张侯论今所传论语是已齐古二学遂不传明兴设科举士初试七义论语居先而世之学子幼时即承斯业及从政为邦则目为筌蹄不复省览予于是盖病焉昔人有言论语始于不愠终于知命为君子儒洙泗为仁之方一贯之道具于此可终身违乎予素梼昧有一得辄出入口耳之间见子弟即与谈字义越旬季复讯之忘矣乃着此编贮之右塾凡二十卷为类十有八目四百九十有四云于乎论语八寸防较六经之防三分居一聘礼疏可稽也传録者误为八十宗徐遵明曲为之解为王应麟所诋诮予兹曲解不但八十宗三言耳其不免览者诋诮哉嘉靖三十九年
　　许氏【孚逺】论语述
　　三卷
　　未见
　　章氏【潢】论语衍言
　　未见
　　李氏【栻】论语外编
　　十卷
　　未见
　　沈氏【懋孝】论语类求
　　未见
　　懋孝自序曰孔子自称述而不作第与来学者讲说尧舜以来人生日用之常道以定千古学法盖具在鲁论之书其言平易明白中正确当可由可知可传可久下学循此可以上达而自宋以来学道之士各从其资之近溺其师之说据其见之独以诸子之膺胸而欲入仲尼数仞之墙亦何由得入哉某昔在馆下甞言学六籍者宜以鲁论为衡必类求其故然后六籍可论百家之统纪可得而一此顔氏之子所以濳心守约竭才不厌而如有卓然参前者其真体见也其他门人高第弟子之言与其所记自宜列之后简使各成家不相淆乱其因问以对因事以发者又可自为一类以观圣人接物应机之槩惟其旷然独发一言半诠折衷千古若易晓若不能尽晓者此中多极致之言以俟黙成上士从容玩思以有得焉吁亦甚微矣盖宇内书籍不可胜原惟此书宜终身诵习而黙会之有终古不能尽其妙者仍令儿子代为类钞予手加损益乃始成编嗟乎微言犹在规矩可循果能如孔子之信而好古发愤敏求乎庶几得门而可入矣
　　余氏【懋学】读论勿药
　　四卷
　　存
　　管氏【志道】论语订释
　　十卷
　　存
　　李氏【材】论语大意
　　十二卷
　　未见
　　袁氏【黄】论语笺疏
　　十卷
　　存
　　郝氏【敬】论语详解
　　二十卷
　　存
　　王氏【肯堂】论语义府
　　二十卷
　　存
　　王纲振曰损庵先生见世所行讲说类多芜陋不足发明圣贤本防乃裒集儒先语録下及近儒诸说经者凡数百家选而辑之时折衷以数语名曰义府论语最先脱稾计四十余万言因先刻之
　　杨氏【惟相】论语肤义
　　未见
　　王氏【衡】论语驳异
　　二十卷
　　存
　　陆元辅曰缑山王氏驳异方具草而疾作既殁其子太常时敏刊行之嘉定娄坚为之序
　　钟氏【韶】论语逸编
</div>
    <div class="pagination">
<a href="经义考_page275.html">上一页</a><span>...</span><a href="经义考_page271.html">271</a><a href="经义考_page272.html">272</a><a href="经义考_page273.html">273</a><a href="经义考_page274.html">274</a><a href="经义考_page275.html">275</a><span class="current-page">276</span><a href="经义考_page277.html">277</a><a href="经义考_page278.html">278</a><a href="经义考_page279.html">279</a><a href="经义考_page280.html">280</a><a href="经义考_page281.html">281</a><span>...</span><a href="经义考_page277.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
