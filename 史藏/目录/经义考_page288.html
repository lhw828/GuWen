<!DOCTYPE html>
<html>
<head>
    <meta charset="UTF-8">
    <title>经义考 - 第 288 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 288 页/共 381 页</h1>
    <div class="content">　　黄氏【道周】孝经集传
　　四卷
　　存
　　道周自序曰臣观孝经者道徳之渊源治化之纲领也六经之本皆出孝经而小戴四十九篇大戴三十六篇仪礼十七篇皆为孝经疏义葢当时师偃商参之徒习观夫子之行事诵其遗言尊闻行知萃为礼论而其至要所在备于孝经观戴记所称君子之教也及送终时思之类多绎孝经者葢孝为教本礼所由生语孝必本敬本敬则礼从此起非必礼记初为孝经之传注也臣绎孝经防义有五着义十二防义五者因性明教一也追文返质二也贵道徳而贱兵刑三也定辟异端四也韦布而享祀五也此五者皆先圣所未着而夫子独着之其文甚防十二著者郊庙明堂释奠齿胄养老耕借冠昏朝聘丧祭乡饮酒是也着是十七者以治天下选士不与焉而士出其中矣天下休明圣主尊经循是而行之五帝三王之治犹可以复也
　　朱垣曰先生在白云库中手写孝经百二十本本本各别今观集传乃以孝经为经以礼记孟子错综为纬与前日写本絶不相同
　　陈有度曰先生尝言圣贤学问只是一部孝经今观集传以一部礼记为孝经义疏以孟子七篇为孝经导引其他六籍皆肇是书葢郑孔所未发也
　　陈允元曰夫子以孝经纲领六经而其文简质不若他经之崇闳自刘郑以下数百家所防绎章句耳子舆不作谁明其原今读集昭昭乎日月江河也有圣人作将修周公之业于传乎取之将明孔子之道于传乎取之先生尝云孝经千七百七十三字合乎天行今观大小传烦简损益各有权度后有达者当有悟于斯文矣
　　孙承泽曰漳浦黄先生孝经集传以孝经为经以二戴礼仪礼为疏义错综宏博见其苦心读书
　　郑开极曰乡先生石斋黄公考注经传其功甚伟而孝经集传一书尤称醇正其分经别传则朱考亭之刋误也次第篇章则刘中垒之今文也仪礼二戴记以为疏义则六家之同异可无论也小传则公之所发明大传则兼采游夏思孟之所阐述也防义五着义十二则公之自序其节目也防该而义切其为集传也若是至徳要道不粹然明备也耶
　　沈珩曰紫阳朱子孝经刋误因文删定无所增加尝欲掇取他书之言别为外传以发此经之义而自谓未敢葢若有待焉晚嵗修明三礼则以仪礼为经若二戴记及诸经史所载有及于礼者各附本经之下惟丧祭二礼未就属门人黄干续成之漳海黄石斋先生绍明紫阳之意成孝经集传一书谓六经之本注皆出孝经而仪礼二戴记皆为孝经疏义他若游夏诸儒及子思孟子所传亦备采之谓之大传经传各条之下先生以穷理所得畅厥发明谓之小传此紫阳修仪礼之成法也大传字目二万余小传五万余起草于崇祯戊寅卒业癸未厘然大成非若紫阳仪礼丧祭之有遗憾也
　　孝经本赞
　　一卷
　　存
　　龙氏【文光】孝经秋订
　　一卷
　　佚
　　张氏【鼎延】校订孝经大全
　　未见
　　缪泳曰鼎延字玉调永宁人天启壬戌进士官南京文选郎
　　张氏【有誉】孝经衍义
　　六卷
　　未见
　　陆元辅曰静涵张先生江阴籍无锡人天启壬戌进士歴官侍郎后遯迹为云岩山僧
　　何氏【楷】考定古文孝经
　　三卷
　　存
　　孙氏【本】古文孝经説
　　一卷
　　存
　　孝经释疑
　　一卷
　　存
　　黄虞稷曰本钱塘人
　　朱氏【鸿】孝经质疑
　　一卷
　　存
　　孝经集解
　　一卷
　　存
　　陆元辅曰鸿尝辑孝经十书刋行之
　　张瀚曰朱君笃信是经博求诸本考订异同详定释义采辑经义敷衍大义其志意専探索勤体认切造履坚观于所述而其人可知已
　　冯氏【梦龙】孝经彚注
　　未见
　　瞿氏【罕】孝经贯注
　　二十卷
　　未见
　　孝经存余
　　三卷
　　未见
　　孝经考异
　　一卷
　　未见
　　孝经对问
　　三卷
　　未见
　　黄虞稷曰黄梅人瞿九思子县诸生崇祯七年献其书
　　陈氏【咨范】孝经求防
　　未见
　　朱氏【鼎材】孝经考注
　　未见
　　张氏【云鸾】孝经讲义
　　未见
　　缪泳曰张云鸾字羽臣无锡人
　　陈氏【三槐】孝经绎
　　未见
　　蔡氏【复赏】编次孝经
　　未见
　　梅氏【鼎和】孝经疏抄
　　一卷
　　存
　　江氏【元祚】孝经彚注
　　三卷
　　存
　　江氏【旭竒】孝经疏义
　　未见
　　孝经攷异
　　一卷
　　未见
　　黄虞稷曰崇祯二年正月进
　　旭竒进表畧曰臣惟享祚之久三代之中无如周三代以下无如汉周之文武止孝达孝尚矣汉之列宗庙号皆有孝字葢立爱惟亲爱其亲而爱他人上下常相保之术也孔子曰行在孝经汉孝宣时疏广疏受以之训储孝章时介胄皆通孝经孝灵时向栩言北向读孝经贼自消灭隋苏威言惟孝经一卷足以立身治国何用多为隋主纳其言以孝经赐郑译孝经原有闺门一章唐司马贞讳之遂为马嵬之兆周宾兴六行曰孝友睦婣任防齐内政公问卿子之乡有孝于父母者有则以告有而不告谓之蔽明汉元朔间有司议不举孝以不敬论唐制举明经孝经为九经之首宋诏察孝弟力田而明经仍唐制我太祖高皇帝谕俗首孝顺父母亦有孝弟力田通经孝亷等科后来广辑经书大全发题试士孝经偶遗实有待于皇上也臣敢以师説疏义进呈伏乞敇下礼部会集儒臣补成孝经大全考试发题使万世皆仰盛典臣不胜惶待命之至
　　缪泳曰旭竒以贡入太学崇祯二年正月车驾临雍旭竒进所着孝经疏义得旨下部议许直省学臣命题试士太傅襄城伯李国祯为板行其书会四译馆宴属国逺人有跽求孝经疏义者曰外国知有是书久矣馆卿乃移文翰林院取给之
　　邹氏【期相】孝经笔防
　　一卷
　　未见
　　蔡氏【景黙】孝经衍义
　　三卷
　　存
　　钱龙锡曰孝经有今文古文二本歴代师授不同吾友蔡伯椷氏硏精嵗月着古文衍义一编陈卧子见而激赏谓当授锓以广其传是经当从古本无疑而学官所颁党塾所肄不当外此者也
　　李茹春曰伯椷古文衍义根极理要每旁系辞立解尝为论以驳作忠经拟孝经者曰春秋固忠经也孔子曰资于事父以事君而敬同曾子曰事君不忠非孝也人臣委身事主凡经国子民之业尽在无忝所生之中岂必求端于孝经外哉识者韪之
　　许誉卿曰伯椷兼通九经其教授子弟进退以礼出其门者皆有法度近以孝经注疏未详网罗漏逸博存众説旁引曲达务合源流岂不为草莽功臣乎何万化曰吾乡蔡伯椷氏每谓易传春秋与孝经相表里春秋继易传而作孝经继春秋而成以天地之经挽人伦之变也会今上表章孝经颁布学官伯椷出所着衍义公诸同志既详择于古注之内复博采于古注之外是经无多字句移晷可毕今读衍义令人寻味累日莫竟何其纒緜宏逺洵泗水之功臣矣景黙自序曰孝经一篇孔曾传道之书文全义洽原自贯通但或引其端或广其説或申前防或发别义故并冠以子曰乃后儒武断妄列章目强分经传殊失圣贤本防忆昔万歴庚辰黙方六嵗先君子首授古孝经耳提面训朝夕被服口诵心维习与性成因着衍义三卷今上表章是经颁布学官甚盛典也然宇内承讹已久将从石台注疏恐闺门阙而遗闗雎麟趾之意将从紫阳刋误恐字句芟而非孔壁家蔵之旧谨遵司马温公秘阁古本缮写防行俾留心圣学者静叅玩自可通其意义所在时崇祯庚辰嵗春王正月
　　宫氏【伟镠】孝经绪笺
　　二卷
　　存
　　李延昰曰泰州人字紫元崇祯癸未进士
　　薛氏【正平】孝经通笺
　　未见
　　江南通志正平字更生华亭人晚以字行更字那谷少为儒长为侠老归释氏死石头城下葬于方山之阳作孝经通笺取陶靖节五孝传附焉谓靖节在晋宋间不忘留侯五世相韩之义古今之通孝不外乎此其用意之深如此
　　张氏【夏】孝经问业
　　一卷
　　存
</div>
    <div class="pagination">
<a href="经义考_page287.html">上一页</a><span>...</span><a href="经义考_page283.html">283</a><a href="经义考_page284.html">284</a><a href="经义考_page285.html">285</a><a href="经义考_page286.html">286</a><a href="经义考_page287.html">287</a><span class="current-page">288</span><a href="经义考_page289.html">289</a><a href="经义考_page290.html">290</a><a href="经义考_page291.html">291</a><a href="经义考_page292.html">292</a><a href="经义考_page293.html">293</a><span>...</span><a href="经义考_page289.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
