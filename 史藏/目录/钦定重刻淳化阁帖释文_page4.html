<!DOCTYPE html>
<html>
<head>
    <meta charset="UTF-8">
    <title>钦定重刻淳化阁帖释文 - 第 4 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定重刻淳化阁帖释文 - 第 4 页/共 16 页</h1>
    <div class="content">　　已向季春感慕兼伤情不自任奈何奈何温和足下何如吾哀劳何赖爱防时不足下顷气力熟若别时
　　谨案右一帖行草五行四十字
　　晋太傅陈郡谢安书【旧列卷二第十八今移】
　　安顿首顿首每念君一旦知穷烦寃号慕触事崩踊寻绎茶毒岂可为心奈何奈何临书凄闷安顿首顿首
　　谨案右一帖行草四行四十一字
　　六月廿日具记道民安惶恐言此月向终惟祥变在近号慕崩恸烦寃深酷不可居处比奉十七十八日二告承故不和甚驰灼大热尊体复何如谨白记不具谢安惶恐再拜
　　谨案右一帖行草六行六十七字
　　晋散骑常侍陈郡谢万书【旧列卷二第十九今移】
　　七月十日万告朗等便流火感伤兼切不自胜奈何奈何转凉汝等各可可知近闻邑邑吾涉道动下疹乏劣力及不具告父疏
　　谨案右一帖行草六行四十九字






　　王着编次自二卷以下以名臣古帖分类比附旣不伦且昧于论世知人前后率多蹖误如张芝崔瑗开帖便已倒置蔡琰同是后汉而独标古帖晋氏二王道子则上跻诸帝桃符则下杂羣僚衞瓘杜预为泰始佐命张华索靖陆云皆渡江前人而编厠晋中叶诸家至庾亮纪瞻卞壸名字并舛且或仅标名或兼称地亦无一定体例大观虽加更正仍有未尽今悉按时世移定于卷前总标某朝至某朝人帖并于诸人详系爵里附注考订首列苍颉用志六法权舆侪司马懿于钟繇以严臣分先诸王而殿列女则从史例焉至各帖中传仿傅会固所不免而米芾黄伯思指为伪帖者亦过事吹求兹就确有可据者悉为移改余概仍厥旧葢古手钩摹下真迹一等亦足禆益临池无事龂龂聚讼耳又别本钟繇书内有戎路表一帖笔意輭钝与董其昌所称唐搨单行者殊不类其为伪托无疑且词义亦不足取更何必因李日华之言从而附益之耶御识
　　释文订异
　　苍颉书释旧阙今从宋杨信文钟鼎篆韵补释孔子书陵封邑三字释旧阙今从摭古遗文补释此帖疑有错简
　　张芝书不为从顾从义释刘次庄作所为陈与义作不日又捐弃亦从顾释黄庭坚捐作指刘弃作业俱非
　　蔡琰书汉祚从姜防释刘次庄作祀非
　　司马懿书列曹从王澍释顾从义作外曹非又之白亦从澍释顾作云得刘次庄作之得俱非
　　皇象文武帖忘身从后汉书髙彪传释忘顾从义作是刘次庄施宿作从俱非　骑乘帖并从顾从义释容薄黄庭坚作空荡中宜黄作闻宜躯黄作俭荣黄作里过首施宿作过省俱非
　　杜预道远帖来况从顾从义释刘次庄作来説　移转帖孤女从顾从义释刘次庄作絶汝非
　　衞瓘书顿下顾从义云当有首字存考又想怀从顾释刘次庄作夜怀一作报怀俱非又且至亦从顾释一作旦望非又须亦从顾释一作领非又自白从王澍释顾云当作得非按帖内跃字疑有阙损
　　张华书已甚已字不合草法疑有阙损施宿并二字作欲亦未确姑从顾从义释又反从顾释施作及非又呈从施释顾云一作顿首
　　索靖臯陶帖遏从王澍释顾从义作过非又端诸家释作号按草法与智永千文端字同因改又于予从顾释一作争非又翔荣亦从顾释或作集作巢俱非又起舞从刘次庄释施宿作歌顾作鼔俱非又防从澍释顾作处非又弃从顾释或作业非　廿六日帖信至从姜防释施宿作信具非
　　陆云书春节从姜防释或作丧非又及乡可与钦之并从王澍释顾从义作及卿作可之作叹之俱非王导省示帖示从顾从义释一作不非又至亦从顾释黄庭坚作言一作意俱非又吾守刘次庄施宿作甚与草法不合姑从王澍释顾作虑非又忘从顾释黄作忌非又殿中从黄释刘作彀大观摹作宼俱非导白帖烝从姜防释顾从义云一作恶非又自从顾释一作日非又不悬不字与草法亦不甚合诸家释并同姑从之
　　王廙廿四日帖同云从施宿释顾从义作因云非七月帖等从姜防释王澍作寺草法虽合义难通又不具从顾从义释姜作言一作乙乙俱非又月行从刘次庄释顾作侧一作何俱非又独思从姜释顾云一作非又审从施宿释姜作差顾作佳俱非大观合下防何如作一帖刘姜分疟如复断别作一帖大观为优今分行仍从旧　防何如帖宜从姜防释一作闻一作宣俱非又泻诸家释并阙顾从义云疑作泻与草法不甚合然无可考姑从之又疟从姜释顾作疾又北反何焯合二字作发与他发字不类今从姜释大观摹作北及非又不具自防从王澍释顾作不足白复非又会从顾释一作言非按帖内消字有阙损
　　纪瞻书永携诸家释并阙顾从义云疑作永携与草法不甚合义亦难解姑从之存以俟考又今逞从顾释姜防作今葢一作送并存参又所谓亦从顾释陈与义作须非
　　卞壸书将中从王澍释姜防作北中顾从义作比中又不发从姜释顾云案笔法作友非又房姜作防云房防古通用从之刘次庄作传非
　　庾亮书四作字俱从姜防释施宿以第三为注第四为治俱非
　　庾翼书顷从姜防释顾从义作须非
　　谢安毎念帖知穷从姜防释王澍云当作哀穷谢万书可可从顾从义释大观摹作可之非



　　乾隆三十四年嵗在己
　　丑春二月奉
　　勅校正宋淳化阁帖初
　　榻模勒上石
　　【谨案第二卷共四十三帖二百十八行二千一百七十九
　　字】







　　钦定重刻淳化阁帖释文卷二
<史部,目录类,金石之属,钦定重刻淳化阁帖释文>
　　钦定四库全书
　　钦定重刻淳化阁帖释文卷三
　　晋人法帖
　　晋右军将军琅琊王羲之书【旧列卷六但标名今移改　旧五十九帖今移一帖入卷五】
　　适得书知足下问吾欲中治甚愦愦向宅上静佳眠都不知足下来门甚无意恨不蹔面王羲之
　　谨案右一帖草书五行三十七字
　　知欲东先期共至谢奕处云何欲行想忘耳过此如命
　　谨案右一帖草书三行二十一字
　　差凉君可不今日寔顾不迟面力知问王羲之
　　谨案右一帖草书三行十八字
　　比奉对对兄以释岂一
　　谨案右一帖草书二行九字
　　汝不可言未知集聚日但有慨叹各慎防前与防试求屏风遂不得兹为也
　　谨案右一帖草书六行二十九字
　　奄至此祸情愿不遂缅然永絶痛之深至情不能已况汝岂可胜任奈何奈何无由叙哀悲酸
　　谨案右一帖草书五行三十六字
　　日月如驰防弃背再周去月穆松大祥奉瞻廓然永惟悲摧情如切割汝亦増慕省疏酸感
　　谨案右一帖草书五行三十五字
　　兄灵柩垂至永惟崩慕痛贯心膂痛当奈何计
　　谨案右一帖草书三行十八字
　　慈顔幽翳垂卅年而吾勿勿不知堪临始终不发言哽絶当复奈何吾顷至勿勿比加下
　　谨案右一帖草书五行三十四字
　　省别具足下小大问为慰多分张念足下悬情武昌诸子亦多远宦足下兼怀并数问不老妇顷疾笃救命恒忧虑余粗平安知足下情至
　　谨案右一帖草书六行五十三字
　　旦夕都邑动静清和想足下使还具时州将桓公告慰情企足下数使命也谢无奕外任数书问无他仁祖日往言寻悲酸如何可言
　　谨案右一帖草书五行五十一字
　　伏想防安和自下悉佳松上下至乖隔十八年复得一集且悲且慰何物喻防疾至笃忧怀甚深穆松难为情地自至犹小差然故勿勿冀得凉渐利耳
　　谨案右一帖草书九行五十八字
　　诸从并数有问粗平安惟修载在远音问不数悬情司州疾笃不果西公私可恨足下所云皆尽事势吾无间然诸问想足下别具不复一
　　谨案右一帖草书五行五十四字
　　此诸贤粗可时见省甚为简阔远顷异多小患而吾疾笃不得数为叹耳
　　谨案右一帖草书三行二十八字
　　宰相安和殷生无恙时面兄当宣兄怀
　　谨案右一帖草书三行十五字
　　噉豆鼠伤如佳今送能噉不
　　谨案右一帖草书二行十一字
　　得足下旃胡桃药二种知足下至戎盐乃要也是服食所须知足下谓须服食方回近之未许吾此志知我者希此有成言无縁见卿以当一笑
　　谨案右一帖草书六行五十六字
　　秋中感怀异雨冷足下各可可耳胛风遂欲成患甚忧之力知问王羲之顿首
　　谨案右一帖草书三行三十字
　　又不能不痛熙存亡政尔复何于求之度政当求之内事余理不絶求之一条当有冀不信罔然前涂愿具诲之以悟其心
　　谨案右一帖草书六行四十七字
　　疾不退潜损亦当日深岂可以常理待之此岂常忧不审食复何如云肌色可可所堪转胜复以此慰驰竦耳
　　谨案右一帖草书五行四十二字
　　吾有七儿一女皆同生婚娶以毕惟一小者尚未婚耳过此一婚便得至彼今内外孙有十六人足慰目前足下情至委曲故具示
　　谨案右一帖草书五行五十字
　　省足下别疏具彼土山川诸竒扬雄蜀都左太冲三都殊为不备悉彼故为多竒益令其游目意足也可得果当告卿求迎少人足耳至时示意迟此期真以日为嵗想足下镇彼土未有动理耳要欲及卿在彼登汶领峨睂而旋实不朽之盛事但言此心以驰于彼矣
　　谨案右一帖草书十一行一百二字
</div>
    <div class="pagination">
<a href="钦定重刻淳化阁帖释文_page3.html">上一页</a><a href="钦定重刻淳化阁帖释文.html">1</a><a href="钦定重刻淳化阁帖释文_page2.html">2</a><a href="钦定重刻淳化阁帖释文_page3.html">3</a><span class="current-page">4</span><a href="钦定重刻淳化阁帖释文_page5.html">5</a><a href="钦定重刻淳化阁帖释文_page6.html">6</a><a href="钦定重刻淳化阁帖释文_page7.html">7</a><a href="钦定重刻淳化阁帖释文_page8.html">8</a><a href="钦定重刻淳化阁帖释文_page9.html">9</a><span>...</span><a href="钦定重刻淳化阁帖释文_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
