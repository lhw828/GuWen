<!DOCTYPE html>
<html>
<head>
    <meta charset="UTF-8">
    <title>经义考 - 第 210 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 210 页/共 381 页</h1>
    <div class="content">　　李氏【敬】礼论
　　唐志六十巻
　　佚
　　陆氏【质】类礼
　　唐志二十卷
　　佚
　　丁氏【公着】礼志
　　唐志十卷
　　佚
　　杜氏【肃】礼略
　　唐志十卷
　　佚
　　崇文总目唐京兆府栎阳尉杜肃撰采古经义下逮当世概举沿革附礼见文以其言约防详故自题礼略云
　　张氏【频】礼粹
　　唐志二十巻
　　佚
　　崇文总目唐宁州参军张频纂凡一百三十五条直抄崔氏义宗之说无他异闻
　　郑樵曰张频礼粹出于崔灵恩三礼义宗有三礼义宗则礼粹为不亡矣
　　李氏【公绪】礼质疑
　　五卷
　　佚
　　何氏【洵直】礼论
　　宋志一巻
　　佚
　　陈氏【祥道】礼书
　　宋志一百五十卷
　　存
　　郑氏【鼎新】礼乐举要
　　佚
　　礼乐从宜集
　　佚
　　闽书郑鼎新字中实仙逰人嘉定十六年进士知晋江县寻通判处州鼎新少受业黄干之门而与杨复游尝考究礼书成编名曰礼乐举要又撰礼乐从宜集
　　陈氏【普】礼编
　　佚
　　普自序曰自五霸以来至今天下岂无小康之时至于人伦尽废丧纪扫地若七国争王之日秦人坑焚之余东西两汉知力把持之末魏晋齐梁老佛之余唐人室弟之妻父之妾子之妇强藩孽防恣睢凭陵之极宋王安石废罢仪礼毁短春秋之后生人之祸皆尤以来所未有者葢自轩辕迄于东迁其间虽有有扈有穷桀受之恶甘野鸣条孟津之战而未尝有千里流血空谷无人百年荒草若夫七雄刘项之兵赤眉黄巾黄巢武氏禄山刘聪石勒之毒则以亿兆为草菅连数千里朱殷数百年为狐兎之墟葢民不见礼乐不明于君臣父子兄弟之义无事则苟以相与有乱则起而相食而复加以农田不井国土无制有生之类无安土之心而衣冠搢绅之士无椅桐梓漆爰伐琴瑟之谋其末势之所趋固宜然也桓桓晦翁崛起南夏首发明四书以开人心次取周公残经诸儒传记脉寻彚别亩濬川疏志欲开来世之太平决千载之积否天不憗遗未就而殁勉斋黄氏信斋杨氏久在师门熟闻讲贯继志丧祭二篇天叙天秩经曲略备而王安石之烈未熄科举之士至今百年无有以其书为意者曲台已隔古今鹿洞复就芜殁可为天地人伦之叹夫秉彛之文歴刼不灭而品裁万物扶植纲常之具无一日不在我知书识字朱方防石湘山藓文不倦购访而周公遗典尚存有绪又赖先觉开端发明忍复委之榛莽不问普深山狂简不学寡闻年十五六读曲礼少仪知爱之而沦于时俗科举之习三十四十始脱时文而患难屡贫东西奔走颇闻熊去非自少用心礼乐而贫踪贱武合并良难丁酉嵗受平山刘纯父之招始见去非于山中书册填坐屡空晏如览记浩博会欲求辅于朋友备书册辟室堂广谈论取晦翁黄杨之书修补以示方来而未就也顾予虽志求古而未尝涉晦翁黄杨之藩輙用去非成规更为求要质鬼神告白知友共取十七篇注疏及晦翁所厘三十五巻勉斋信斋丧祭二礼及图循去非熟路详加考订重为比类仍合三君子凡所经歴采摘经传史籍开元开寳政和通典会要令律诸书上自天子下至庶人家乡邦国朝廷当行之礼当用之器具列大经小纪溯源循流斟今酌古要之不咈于性命之理不失于先王周公之意不背夫子春秋之防不孤晦翁拳拳经世之心使其行之足以位天地育万物跻盛治致四灵愈千载之痿痞定为天地一常经古今一通义得为者用之于身行之于家不得为者藏之以待用而复以其余力凡有名数备度分事物若天文地理建国设官井田兵刑等事各加研覈务尽见其本末亦各草为一书以待賔兴岂不愈于掇浮词吟空诗作燕语敝其赋予之厚于有损无益之薄物絶学之继庶其在此当仁则为无所辞避致思以起之不倦以终之如其有成当获隂相亦不虚生世间矣
　　许氏【判】礼图
　　未见
　　吕氏【柟】礼问内外篇
　　二卷
　　未见
　　吴氏【岳】礼考
　　一卷
　　存
　　洪朝选序曰少宰望湖吴公示余以手编吉凶礼凡五曰士相见礼曰士冠昏丧祭礼引仪礼礼记经文于前附已意训释于后合而名之曰礼考葢礼之文多至于三千三百公特取其切于士庶人家日用之近者以为维世导俗之助耳余谓礼者縁人情而为之者也宜人之情所由在礼则所好在礼顾今之人情不喜礼又姗笑行古礼者何欤此无他古礼淡俗礼华古礼繁俗礼简以其厌淡喜华之心而便于苟简自恣之习又焉得不以古礼为桎梏以行古礼之人为怪异也虽然使人反求于其心之所不安者即而思之吾知必将以其不喜古礼者而不喜俗礼以其姗笑行古礼之人者而姗笑俗人也天下之事患无有倡而兴之者耳有人焉排流俗以倡明古道而无人和者余不信也今少宰公既首倡之矣诸君子有不同然和之者乎爰命刻于藩司用观古礼之行自齐鲁始
　　唐氏【伯元】礼编
　　二十八巻
　　存
　　伯元自序曰礼者何仪礼与大小戴记也编者何上编中编下编也礼一也而上中下者何君臣父子夫妇昆弟朋友古称五典五典者礼之所自出也故上编冠昬丧祭俗谓四礼四礼者人道之终始也故中编礼者性之徳也道问学所以尊徳性传不云乎待其人而后行夫礼论者学礼之方而行礼之人也故下编编一也多至十巻少或八卷者何言容服食称谓餽遗卜筮莫不有动作威仪之则所以身范物先而纲维五典也故以系之上是谓上编十卷乡饮酒乡射投壶觐礼燕礼聘礼犹乎四礼之非时莫行也非力莫举也故以系之中是谓中编十卷礼得则乐生故次乐论礼乐备而天下治故次治论治本学学本道也故次学论次道论其烦简一因乎旧文要之学礼焉耳矣故以系之下是谓下编八卷夫三编者三才之义也二十八卷者列宿之义也其意则出于偶合而非有意于其间也然此三礼也不有周礼乎何遗之也曰周礼周官也非为礼也且全而无容编焉其采及家语荀子诸书何也大小戴旧所采有醇有疵有详有略而吾折衷之者也其仪礼或采或否何也所备者士礼所不备者诸侯大夫之礼也备小戴而漏大戴何也子曰吾从周小戴时王之制而今之同文也故不敢以不备也夫儒者于三礼代有订正其最著者莫如紫阳夫子与近代湛元明氏今所传仪礼二礼分经分传亦既详乎其言矣而子异之何也小戴零星错落大戴挂一漏百倘非比类而分则次第不可得而考也是故可以经则经可以传则传是编与二书同也分节而比其类就类而分其次重复者有删残断者无遗错乱者就绪则是编也窃取焉而不敢辞其僭妄之罪也编始于壬辰讫于丙申凡五载半属司封司铨之暇时或破冗为之急在成编而不暇尽详其归趣若曰倘其体裁便于览观不至开巻而茫然使初学之士可读好古之君子可考也虽有未尽之编犹可以俟后贤于异时庶几礼教借以不坠则是编之大指也
　　亡名氏礼论钞
　　隋志六十九巻
　　佚
　　礼论要钞
　　隋志十卷
　　佚
　　礼杂问
　　隋志十巻
　　佚
　　礼杂答问
　　隋志八巻
　　佚
　　礼杂答问
　　隋志六巻
　　佚
　　礼乐议
　　隋志十卷
　　佚
　　礼秘义
　　隋志三巻
　　佚
　　礼类聚
　　唐志十卷
　　佚
　　礼论区分
　　唐志十卷
　　佚
　　礼论钞略
　　唐志十三卷
　　佚
　　通礼义纂
　　佚
　　按通礼义纂不见于隋唐志未详谁氏所作太平御览每引之









　　经义考巻一百六十六
　　钦定四库全书
　　经义考巻一百六十七
　　翰林院检讨朱彝尊撰
　　乐
　　乐经
　　隋志四巻
　　佚
　　汉书王莽元始三年立乐经
　　艺文志汉兴制氏以雅乐声律世在乐官颇能纪其铿锵鼓舞而不能言其义六国之君魏文侯最为好古孝文时得其乐人窦公献其书乃周官大宗伯之大司乐章也
</div>
    <div class="pagination">
<a href="经义考_page209.html">上一页</a><span>...</span><a href="经义考_page205.html">205</a><a href="经义考_page206.html">206</a><a href="经义考_page207.html">207</a><a href="经义考_page208.html">208</a><a href="经义考_page209.html">209</a><span class="current-page">210</span><a href="经义考_page211.html">211</a><a href="经义考_page212.html">212</a><a href="经义考_page213.html">213</a><a href="经义考_page214.html">214</a><a href="经义考_page215.html">215</a><span>...</span><a href="经义考_page211.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
