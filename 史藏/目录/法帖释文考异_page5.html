<!DOCTYPE html>
<html>
<head>
    <meta charset="UTF-8">
    <title>法帖释文考异 - 第 5 页/共 7 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>法帖释文考异 - 第 5 页/共 7 页</h1>
    <div class="content">　　也野数言疏平安定太宰中郎
　　近因得【一作乡】里人书想至知故面肿耿耿今差不吾比日食意如差而骭【刘陈作髀步米切股也施张作骭遐諌切胫也】中故不差以此爲至患至不可劳力数字令弟知问耳【米云已上六帖皆真】疾患差也念忧劳王羲之顿首【米云僞】
　　想弟必有遇理得蹔写怀若此不果役【刘作复施陈作役一作后此后第四段一役字体正同】期欲难冀临书多叹吾不复堪事比【当作似】成此书便大顿【米云真】
　　二十日羲之顿首节日感叹深念君増伤灾雨【一作两】君可也【伯思云廿日羲之下二帖结体虽疎词笔皆有王氏风气殆是唐人纵笔临仿非摹榻也】仆【米作余一作深皆非】可耳力数字王羲之顿首
　　定听【米作登非】他母子哀此遂不还可令未也【米云已上三帖僞】适【阙】　书如此果尔乃甚可忧张平不立势向河南【阙】诸侯何以当之熙表故未出不说说荀侯【阙】当转
　　佳耳若熙自【一作得亦通陈作目非】勉此一役【阙】　言浅见实不见今时兵任可处理【案重熙郗鉴子昙字也羲之妻鉴女重熙之姉也郗昙传时北中郎荀羡有疾朝廷以昙爲羡军司羡征还除昙北中郎将都督徐兖青幽扬州之晋陵诸军事镇下邳此云荀侯盖指羡也】
　　二谢在此近【有飞白】终日不同同【施作同同刘误作同之】此叹恨不得方回【郗愔字】知春【施作幸幸】后问令人怛怛【米云已上二帖真重熙帖内今当作令字】













　　法帖释文考异卷六
　　钦定四库全书
　　法帖释文考异卷七　　　明　顾从义　撰晋王羲之书
　　七月一日羲之白忽然秋月但有感叹信反得去月七日书知足下故羸疾问【庭坚辨作而字谓上失一防】触暑逺涉忧卿不可言吾故羸乏力不具【施作乙乙】王羲之白
　　得【阙】　九日书见桓公【温也】当阳去月九日书久当至【阙】迟可忧耳蔡公【大观摹正公字案谢安子琰字瑗度苻坚之役以阙　　蔡公】遂
　　委笃又加防下日数十行深可忧虑【大观摹失写法】得仁祖廿六日问疾更委笃深可忧当今人物然而艰疾若此令人短气【伯思云得都下九日帖中云蔡公者蔡谟也仁祖者谢尚也晋穆帝永和十二年秋桓公破姚襄至洛故此云久当至洛是时将以谢尚镇司州以病止故此云得仁祖廿六日问病更委笃与陶谷家所畜逸少破羌帖中所书事正同其帖云知虞师云桓公以至洛即摧破羌贼贼重命想必禽之王畧始及旧都使人悲慨深此公威畧实着自当求之于古真可以战使人叹息知仁祖小差此慰可言适范生书如其语无异故须后问爲定今以书示君仆尝防之云晋穆帝永和十二年秋桓温破姚襄于伊水遂至洛时将以谢尚镇之属病不行所云桓公摧破贼及仁祖小差正当时事也是时逸少去防稽内史已歳余方遯迹山水间宜不复以世务经怀而此书乃叹宣武之威畧悲旧都之始平忧国嗟时志犹未息惜其一愤逺引使才猷约结弗光于世独区区遗翰见宝后人览之深爲兴叹此帖草法极工惜不载法帖间故附见案史琰封望蔡公不可只曰蔡公且仁祖是伯岂有伯称字而姓称爵之理乎蔡谟正与仁祖同时时人称爲蔡公故时人曰蔡公过浮航脱带腰舟长大观接下帖作一帖】
　　谢光禄亦垂【潘本垂左有锭纹有补防右贯短字顾本有补防无锭防】命可忧念念一【已上三字刘施合念二二字按书法二字上一画笔势不相连属又一朝之义爲长故二画当是重念字阙　　一字】　朝奄忽伤人怀今年雕落可【阙】
　　深得书知足下故顿乏食差不耿耿吾故【阙】爲结力不具【施作乙乙】王羲之【阙】
　　月半念足下穷思深至不可居忍雨湿体气各何如参军得针炙力不甚悬情当深寛割晴通省苦【施作告】遣不具王羲之白
　　长素差不悬耿不大佳也得敬豫九日问故进退忧之深
　　知念许君与足下意政【政作正语见六卷】同但今非致言地甚勅勅亦不知范生以居职未以卿示辄便及之吾尚不能惜小节目但一开无觧已又亦终无能爲益【陈辨作盖非】适足爲烦渎足下呼尔不
　　每念长风不可居忍昨得其书既毁顿又复壮温深可忧
　　谢生多在山不复见且得书疾恶冷耿耿想数知问虽得还不能数可叹【重第八卷后有不审比出云云二十字】
　　初月二日羲之顿首忽然今年感兼伤痛切心柰何奈何念君哀穷不已羲之皇恐【皇恐施作呈耳一作皇皇伯思云自初月三日至前
　　从洛帖皆僞如初月有云羲之阙　　　　知心素致使如然也愿足下莫见责乃俗阙　　　　是著书观其所补阙字格韵与此正同】
　　足下时事少可数来主【刘施作至】人相寻下官吏【大观作更施释云是淳化误摹作吏】不东西未委若爲言叙【一作欲】乖足下不返重遣信往问愿知心素
　　吾恠足下参朝少晚不审有何事情致使如然也王羲之再拜
　　前从洛至此未及就彼叅承愿夫子勿悒悒矣当日缘明府【此字疑】共饮遂阙问愿足下莫见责羲之顿首【米云己上四帖僞】
　　十一月廿七日羲之报得十四十八日二书知问爲慰寒忉比各佳不念忧劳久悬情吾食至少劣劣力因谢司马书不具【施作乙乙】羲之报
　　十月七日羲之报前遇足下所得其书想殊有劳弊然叔【一作七非】兄【一作见】子孙有数人足慰目前情至取荅委曲故具示可令必达以副此志且山川甚有形势逺想慨然又出药精要有騐信次【施作比一作须皆非】何敢当大惠也从弟分别吾深忧虑卿女轗轲【阙】　　　充喜言不多耳羲之【伯思云十月七日帖米以爲集成阙　　君帖亦然盖二帖字意皆不相属而十七帖中足慰目前可令必达以副此阙　慨然等帖语厠其间如云足下尚停数日得告承长平未佳足下小大佳也知比得丹阳书热日更甚期已至旦反想至七帖皆后人依放中有云不易可得过夏知有患者早乗凉行皆非当时人语承足下还来一帖不论可见其僞】
　　皇象草章防信送之勿三当付良信
　　逺妇疾犹尔其余可耳今取【潘本顾本此字损未有补】书付想具【施作乙乙】
　　阮生何如此粗平安数絶问爲慰
　　羲之白君晚可不想比果力不具王羲之白
　　得逺嘉兴书计今日必度喜迟可言足下至慰今有书想足下有防信别告具之
　　云【大观失上一防】足下尚停数日半百余里【一误作生当是武字半百余武犹言五十余步也】瞻望不得一见卿此何可言足下疾苦晴便大热　【淳化摹误刘阙大观改正作甚】恒【上二字庭坚辨作小舡非一作所恨】中至不易可得过夏不甚忧卿还具示问
　　得告承长平未佳善得适适君如常也知有患者耿耿念劳心食少劳甚顿还白不具王羲之再拜
　　足下小【阙】　也诸疾苦忧劳非一如何复得都下近问不【阙】　敬和【王洽字】廿三日书无他重熙住定爲善谢二侯【潘本顾本有补防张帖录有谢二侯三字帖按此巻内有两谢二侯详见下文】
　　省【潘本顾本省字下阙目字大观与泉本省字全】飞白乃致佳造次寻之乃欲穷本无论小进也称此将青于蓝【顾本此帖内多模糊】知比得丹杨【县名以其地多赤栁故曰丹杨】书甚慰乖离之叹当复可言寻答其书足下反【刘施同当作友】事复行便爲索然良不可言此亦分耳迟面具【施作乙乙】
　　太常故患胛【有飞白】灸俞体中可可耳【有飞白】仆射事已行以表让未知恕不未复司州防告悬竦【刘作諌非】鄱阳歳使应有【一合二字作膺】书而未得
　　向亦得万书委曲备半【大观摹作悉】使人慨然见足下乃悉知叔虎尅昨发月半畧必至未见劳叅军
　　热日更甚得书知足下不堪之同此无赖早旦【刘作且】乗凉行欲往迟散也王羲之
　　知贤室委顿何以使尔甚助耿耿念劳心知得廿四问亦得叔虎廿二日书云【大观失末一笔】新年乃得发安石昨必复【潘本有小补防】尅潘家欲克廿五日也足下以【一作比】语张令未前所经由足下近如似欲见今送【大观并后一帖连作一帖】七月六日羲之白多日不知问邑邑得二日书知足下比问【刘陈施释昨问案书法当作比门】耿耿今已佳也
　　期已至迟还具足下问耳当力东论【一作诣】道家无缘省苦【施作告】但有悲慨不得东此月问【米云当力以下僞】信云舍【一误作欲】子别送乃是北方物也何以欲此欲几许【施释云淳化误连二帖作一帖　按许字下空半字宛然二帖何得误也】
　　致此四纸飞白以爲何似能学不【大观误连上帖作一帖】
　　月末必往迟见君无以爲喻
　　乡里人择药有发　【刘施俱作简字案革头下多一防宛是梦字】而得此药者足下岂识之不乃云服之令人仙不知谁能试者形色故小异莫与【施作有一作即一作可】尝见者谢二侯【谢二侯别作一行与前后笔法不同故彦逺爲别系一帖是也】
　　昨【刘施作昨案笔法当作所】见君欢复【刘作后】无喻然未善悉想宿昔可耳胁中云何一善消息值【一作德】周转胜也耿耿疾患小差与宏逺俱谒【庭坚作临一作治案书法与前期已至帖中东诣道诣字同】迟共写怀王羲之
　　承足下还来以久早【一作子】欲叅慰爲染患不能得往问眷仰情深岂此委具一两日少可寻【潘本岂寻中有锭纹有补痕】冀言展若因行李愿存故旧今遇【潘本李遇字中有锭纹有补痕】贤弟还得数张纸劳动幸不恠耳谨此代申不具释智永【米云子敬书刘云此帖世多论爲差误盖太宗皇帝取其书类右军遂参列其间所以贵之耳太宗于草圣最爲深妙何乃特不晓此释智永耶愚以爲帖中错乱甚多不特此耳要是王着失误故秦少游有云当时奉诏集帖之人苟于书成不复更加研考斯言得之矣大观帖置第五巻次智果帖下】
　　雪候既不已寒甚盛冬平可吾【刘施俱作苦非】患足下亦当不堪之转复知问王羲之
　　知【庭坚作宏】逺比当造次【陈作须一作江非】迟见此子真以日爲歳足下得审问防令吾【宏逺王粹也出稽绍传子含传】
　　荀侯佳不未果就卿　【刘施作深案书法当作谆或淳字】企怀耳安好音信那可遇【施云疑作云里】得归洛也计令【疑作介】解有悬休寻【米云僞帖伯思云荀侯帖云安好音信明公还得归洛也词笔皆如初月帖刘释云安好音信那可遇得归洛也　案笔法当作安西音信那公里得归洛也】
　　知君当有分住者念处穷毒而复分乖尚可居情想反【一作友与前丹杨帖内友字同法】理断当
　　旦反想至所苦晚差不耿耿【脩内司阙此行】仆脚中不堪沈阴重痛不可言不知何以治之忧深力不具【施作乙乙】王羲之顿首
　　深以自慰理有火【刘施作大案书法当作火】断其思豁之令尽足下勿乃忧之足下殊当忧吾故具【施作乙乙】示问【伯思云深以自慰晚复毒热二帖唐文皇所临者羲之白耳帖不论可见其僞】
　　晚复毒热想足下所苦并以佳犹耿耿吾至顿劣冀凉意散力知问王羲之顿首
　　足下家极知无可将接爲雨遂乃不复更【潘本复更中有断纹锭纹顾本有裂纹未下锭】诸弟兄问疾深防之不具【大观具下有玉字】羲之白耳【米云僞】
　　仆近修小园子殊佳致果杂药深可致怀也傥因行往希见比二处动静故故【施作之黄谏作具】常患驰情散骑防转利庆慰【施及黄諌作至非】姊故诸恶及比【一作侧非】永嘉至【黄谏作慰谓二字颠倒非】奉集欣憙无喻余可耳得华直【一作冝非】疏故尔诸恶不差悬忧顺何似【一作以非】未复庆等近消息悬心君并何爲耶此犹未得【黄諌作行非】
　　尽集理行大尅迟此无喻【米云僞帖伯思云仆近修小园子殊佳帖米以爲子敬书仆谓处动静以下方是子敬笔前两行乃唐人书字势帖语与后逈殊大观释注云淳化本作慰大观本作至未知孰是下有永嘉至字与庆至字写法一同后又有庆等近消息此帖元章长睿皆谓非右军帖乃子敬所作元章藏子敬十二月帖勒石宝晋斋亦有庆等字笔法正相类当是人名尔】
　　龙保等平安也谢之甚迟见之【案十七帖无之字多卿舅可耳至爲简隔也九字当是王着失摹】
　　离不可居叔当西耶迟知问【案十七帖及大观帖上有知足下行至呉会违八字今错置在后第五帖】
　　知彼清晏歳丰【施作无非】又所使【十七帖作出】有无无乡【一作一谓一作无以】故是名处且山川形势乃尔何可以不逰目
　　朱处仁今所在往得其书信遂不取荅今因足下荅其书可令必达【伯思云朱处仁在十七帖间其中有云往得其书信遂不取荅谓昔尝得其书而信人竟不取报书耳而世俗遂误读爲往得其书信殊不知信者乃使人也自连下语非若今之谓书信也第一篇晋武帖中已详辨之按伯思此语见刋误第六巻不得临川问帖语相连属想当时所见之帖此帖误在六巻中故耳】
　　爱爲上【一作退】临书但有惆怅【十七帖上有吾服食云云廿一字】知足下行至呉念违【案书法当作连】
　　彼防井火井皆【潘本井皆左有补痕有锭纹顾本有裂纹未下锭】有不足下目见不爲欲广异闻具示
　　足下今年政【正同见前知念帖】七十耶知体气常佳此大庆也想复懃加頥养吾年垂耳顺推之人理得尔以爲厚幸但恐前路转欲逼耳以尔要欲一逰目汶领【岭通案兰亭崇山峻领亦作领字】非复常言足下但当保防以俟此期勿谓虚言得果此缘一段奇事也






　　法帖释文考异巻七
　　钦定四库全书
　　法帖释文考异巻八　　　明　顾从义　撰王羲之书
　　羲之死罪小大悉以来未惶【施作惟疑】不可怀未复谘【一作咨黄諌作临】诲问悬情计賔命行应至迟卞公【陈云是卞壸】还具承【一作年非】问妹极得散力以爲至慰期等故尔耳因縁不多白羲【上二字飞白】之死罪【黄谏作书非伯思云羲之死罪小大悉帖书殊恶末云因縁不多亦近代所爲耳案罪字草法不可辨岂钩摹之误耶】
　　不审定何日当北遇信复白迟承后问
　　伏想清和士人皆佳适桓公十月末书爲慰云所在荒【大观帖荒下甚上多一笔如横波淳化有空】甚可忧殷生数问北事势复云何想安西【庾翼也又谢奕】以至能数面不或云顿厯阳尔耶无縁同爲叹迟知问【此帖前四行多飞白大观此帖接运民作一帖】
　　运民【一作代非】不可得而要当得甚虑叛【淳化摹误大观改正】散顷【施亦作顷一作须】爲此足劳人意【顷至意七字大观接上帖淳化另起作一行未知孰是】八日羲之顿首多日不知君问得一昨书知君安善爲慰仆似【施疑作比】小差而疲剧昨若耶观望【淳化作宦字大观摹作望字】乃苦【一作者】舆上隐痛前后未有此也然一日一昔【当作发】劳复不极以此爲慰耳力不【有飞白】乡【一作得非】里人乐着县户今送其名【一作不】可爲领受君顷就转佳不仆自秋便不佳今故不善差顷还少噉脯又时噉麫亦不以爲佳亦自劳弊散系转久此亦难以求泰不去人间而欲求分外此或【一作咸非】速弊皆如君言
　　便大热足下晚可耳甚患此热力不具【大观作乙乙】王羲之上【帖是一防当作白字凡帖中一防非叠字即白字也】
　　此书因周常【有飞白】侍想必至
　　吾惟辨辨【一作办】便【有飞白】知无复日也诸怀不可言知彼人已还吾此犹有小小往来不欲来者其野近当往就【有飞白】之耳不大思其方不见可久理而任之者悠然此可叹息
　　得西问无他想彼人甚平安此粗佳元度【许询字】来数日爲慰【潘本右有锭纹有补痕左贯女字顾本有裂纹未补未锭】
　　中郎女颇有所向不今时防对自不可复得仆德【当作往】意君颇冷【一作论按书法当作临】不大都此亦当在君耶
　　发【有飞白】疟比日疾患欲无赖末面邑邑反不【有飞白】具【当作有】王羲之【当有言字或作白字之类】
　　得书知问肿不差乏气勿勿面近羲之报
　　足下各如常昨还殊顿匈【胷通】中淡闷干呕转剧【刘施俱误作乱】食不可强疾高难下治乃甚忧之力不具【施作乙乙】王羲之【伯思云足下各如常亦唐人作比初月帖差胜中云淡闷干呕淡古淡液之淡干古干湿之干今人以淡作痰以千作干非也据此当亦非今人所作】
　　得书知足下问吾既不佳贤内妹未差延期
　　须狼毒市求不可得足下或有者分三两【按字画类两字】停须故示
　　得书知问吾夜来【潘本夜来右有锭纹补防顾本有补防尚未下锭】腹痛不堪见卿甚恨想行复来修龄【王胡之也】来经日今在上虞月末当去重熙旦便西与别不可言【刘少此字】不知安所在未审时意云何甚令人耿耿
</div>
    <div class="pagination">
<a href="法帖释文考异_page4.html">上一页</a><a href="法帖释文考异.html">1</a><a href="法帖释文考异_page2.html">2</a><a href="法帖释文考异_page3.html">3</a><a href="法帖释文考异_page4.html">4</a><span class="current-page">5</span><a href="法帖释文考异_page6.html">6</a><a href="法帖释文考异_page7.html">7</a><a href="法帖释文考异_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
