<!DOCTYPE html>
<html>
<head>
    <meta charset="UTF-8">
    <title>郘亭知见传本书目 - 第 62 页/共 77 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>郘亭知见传本书目 - 第 62 页/共 77 页</h1>
    <div class="content">《华阳集》四十卷 
　宋张纲撰。 昭文张氏有旧抄本。 宋绍熙元年，纲之孙釜权知池州刊置郡学本。洪迈《序》题二年。 
《忠穆集》八卷 
　宋吕颐浩撰。 抄本。 
《紫微集》三十六卷。 
　宋张嵲撰。 抄本。 
《苕溪集》五十五卷 
　宋刘一止撰。 《四库》依曝书亭抄本。 旧抄本。 又《目录》三卷，见张氏《志》。 
《东牟集》十四卷 
　宋王洋撰。 抄本。 
《相山集》三十卷 
　宋王之道撰。 抄本。 
《三馀集》四卷 
　宋黄彦平撰。 依阁抄本。 
《玉堂类编》二十卷《西垣类稿》二卷 
　宋崔敦诗撰。字大雅，本河北人，南渡后遂居溧阳。登绍兴进士，官中书舍人。李心传《朝野杂记》、吕祖谦《文鉴》即成，近臣密取其失，命直院崔大雅更定增损，去留凡数十篇。《朱子语类》敦诗删定《文鉴》之语。钝诗淳熙九年致仕，是编皆宋孝宗时制诰n宣 。 《宋志》误以为周必大撰，而其文皆必大集所无。阮氏依旧本活字板录以进呈。 
《龟溪集》十二卷 
　宋沈与求撰。 宋绍兴中，其孙说刊本。 又有淳熙四年泉州刊本。 明刊本。 昭文张氏有旧抄本。 
《栟榈集》十六卷 
　宋邓肃撰。 明正德己卯刊本二十五卷。 路小洲抄本廿五卷。 嘉庆十九年邓廷桢重刊，较库本完善。附邓旭《林屋诗集》四卷。 
《默成文集》八卷 
　宋潘良贵撰。 康熙中潘氏刊。 虞山陈氏有旧抄本。 
《鄱阳集》四卷 
　宋洪皓撰。 精抄本。 
《澹斋集》十八卷 
　宋李流谦撰。 抄本。《钱顷堂书目》载《澹斋集》八十一卷。 
《韦斋集》十二卷附《玉澜集》一卷 
　　《韦斋集》宋朱松撰。《玉澜集》松弟槔撰。宋淳熙中刊本。 元至元中刊。 明弘治刊本。 康熙庚辰裔孙朱昌辰刊本，后附朱升《蜀中草》。 
《陵阳集》四卷 
　宋韩驹撰。 抄本。 
《灊山集》三卷 
　宋朱翌撰。 知不足斋本。 
《云溪集》十二卷 
　宋郭印撰。 抄本。 
《卢溪集》五十卷 
　宋王廷珪撰。 明刊本。 
《屏山集》二十卷 
　宋刘子翚撰。 明刊黑口本。 近福建李氏新刊本。 《天禄目》有元刊本。 
《北海集》四十六卷《附录》三卷 
　宋綦崇礼撰。 抄本。 
《鸿庆居士集》四十二卷 
　宋孙睹撰。 路小洲有抄本《孙尚书大全集》七十二卷。 明刊十四卷本。 张金吾有七十卷本，题《南兰孙尚书大全文集》，王文恪抄藏之本。叶石君以《鸿庆集》校，随类补遗篇于当卷末。识语署顺治九年五月抄。 明刊十四卷，乃仿宋本，周益公《序》，亦只为十四卷本。或谓《序》原作四十二卷，明人《跋》为十四卷，未知然否。俟考。 
《内简尺牍编注》十卷 
　宋孙睹撰。其门人李尧祖编并注。成化辛丑，裔孙仁广西刊本。嘉靖丁巳，云间顾名儒重刊于建阳。 万历庚辰，姚江叶逢春督学淮阳刊本。 黄丕烈有宋刊本十六卷，半页十二行，行大字二十，小字二十五。 今乾隆中锡山蔡淖等增订本。 
《菘菴集》六卷 
　宋李处权撰。 抄本。 
《豫章文集》十七卷 
　宋罗从彦撰。 元至正三年许源堂刊本。 元刊小字本。 明成化七年冯氏刊本。 嘉靖甲寅刊本。 乾隆五年罗文明刊本。 康熙刊本并为十卷，与《许鲁斋集》合刊。 
《和靖集》八卷 
　宋尹燉撰。 嘉靖庚寅刊本十卷。 隆庆己巳苏州刊《文集》三卷，《附集》一卷。 
《王著作集》八卷 
　宋王蘋撰。 宋宝祐中曾孙思文刊本。明弘治中，十一世孙观编刊本。 
《郴江百咏》一卷 
　宋阮阅撰。 《四库》依抄本。 韩氏有旧抄本。 
《双溪集》十五卷 
　宋苏籀撰。 明刊。 粤雅堂本。 
《少阳集》十卷 
　宋陈东撰。 元大德中刊本。 明刊本。 康熙中刊本。 　　《乾坤正气集》本。 
《欧阳修撰集》七卷 
　宋欧阳澈撰。 明永乐丙申，十世孙斋重刊本。 万历甲寅，二十世孙钺刊本。 宋嘉定甲申，会稽胡衍刊本。 《乾坤正气集》本。 
《东溪集》二卷《附录》一卷 
　宋高登撰。 《四库》依抄本。 明林希元编。 《乾坤正气集》本。 张金吾有旧抄。 
《岳武穆遗文》一卷 
　宋岳飞撰。 嘉靖中刊本五卷。 乾隆中黄邦宁校刊《岳忠武王集》八卷，《附》二卷。 《艺海珠尘》本。 《乾坤正气集》本《岳忠武王集》十卷，其孙珂编刊入《金陀粹编》中，完整无缺。后人欲刊《岳集》，直据抄付梓可也。直斋所录，盖即其当时抄出别刊者耳。眲叟记。 卷十至二十卷，题《鄂王家集》。 
《雪溪集》五卷 
　宋王钜撰。 聚珍本。 闽覆本。 张金吾有旧抄本，有“徐氏家藏”及“沈莱园晦药轩”诸印。 
《芦川归来集》十卷《附录》一卷 
　宋张元干撰。 路小洲有抄本十一卷，《附录》一卷。 近时刊本。 宋嘉定己卯，其孙钦臣刊本。 
《东莱诗集》二十卷 
　宋吕本中撰 。 《四库》依抄本。 明刊本。 张金吾有精刊本。 乾道元年，沈公雅编《东莱诗集》二十卷，锓板于吴郡斋。二年四月，曾茶山为之《序》。谓几与公皆生于元丰甲子，有连相好。绍兴辛亥，皆未五十，公诗已独步海内。几作诗请问句律，教我甚至，几受而书诸绅。 
《澹菴文集》六卷 
　宋胡铨撰。 乾隆廿二年，裔孙沄等刊《胡忠简公集》二十二卷，《补遗》三卷，《附录》三卷。 道光己酉，裔孙文恩刊三十二卷。 张氏《志》有《胡忠简文选》精抄本九卷。 庆元五年己未八月，门人杨万里《序》云：“先生既殁，后二十年，其子澥与其族子涣、族孙秘辈，裒集先生之诗文七十卷，目曰《澹菴文集》。欲刊之，贫未能。之官中都，舟过池阳，太守蔡侯必胜相见，问家集慨然，请其书刻之。命郡文学周南、董振之学，录何巨源校雠之本就，而蔡侯依官山阳。雷侯孝友、彦侯棫踵成之。”据此，则《澹菴集》七十卷，始刊于池州。 胡氏裔孙裒集《澹菴春秋解》十六卷，《周礼解》六卷，《礼记解》十四卷，乾隆五十三年合刊以行。 《别下斋丛书》刊《澹菴长短句》。 
《五峰集》五卷 
　宋胡宏撰。 抄本。 
《斐然集》三十卷 
宋胡寅撰。 宋端平元年冯邦佐刊本。 宋嘉定三年郑赵之刊本。 《四库》依宋椠本。 抄本。 
《北山集》三十卷 
　宋郑刚中撰。 康熙乙亥曹定远刊本。 张氏《志》有抄本。 郑忠愍公自编《北山初集》，曰《笈腹编》。又有《编中集》，见绍兴中子《自序》。其《后集》乃公殁后其子良嗣所编，有三十卷，乾道癸巳刊。外有《周易窥余》十五卷，又有《经史专音》，又《左氏九六编》及他杂著。见良嗣《序》。《窥馀》在经部，余未见。 
《浮山集》十卷 
　宋仲并撰。 抄本。 
《横浦集》二十卷 
　宋张九成撰。 明万历中刊本。 附《新传》、《日新》二编本。 
《文定集》二十四卷 
　宋汪应辰撰。 聚珍本。 闽覆本。 明嘉靖间夏俊刊本，即别本《汪文定集》，十三卷，陈敏政本。入《存目》。 
《缙云文集》四卷 
　宋冯时行撰。 明嘉靖癸巳李玺刊本。 
《嵩山居士集》五十四卷 
　宋晁公遡撰。 宋乾道四年刊。 抄本。 
《默堂集》二十二卷 
　宋陈渊撰。 旧抄本。 
《知稼翁集》十二卷 
　宋黄公度撰。 明天启乙丑，裔孙重翰刊本。 韩氏有旧影宋抄旧抄本十二卷，足。《四库》著录者二卷，谓是残缺之本。 
《汉滨集》十六卷 
　宋王之望撰。 抄本。 
《归愚集》十卷 
　宋葛立方撰。 《四库》依知不足斋抄本。 张氏《志》有旧抄本。 宋刻残本，页十二行，行廿字。存五至十二凡九卷。黄荛圃识。 
《香溪集》二十二卷 
　宋范浚撰。字茂明，婺之兰江人。 刊本。 近时刊本。 元刊本，其族裔孙元璹刊，吴师道《序》在至顺辛未后。为张金吾藏。 又有兰溪令唐尚虞己亥刊，有章学懋《序》，盖至正十九年或永乐七年并翻宋本。 绍兴三十一年，犹子元卿先刊其诗、赋、论、议、杂著为二十二卷，见同郡郑岩肖《序》，盖即今本。《序》有述元卿语，谓叔父平昔有文至多，欲悉出与世而其力有莫办。则此集其要略也。 
《郑忠肃奏议遗集》二卷 
　宋郑兴裔撰。 明刊本。 
</div>
    <div class="pagination">
<a href="郘亭知见传本书目_page61.html">上一页</a><span>...</span><a href="郘亭知见传本书目_page57.html">57</a><a href="郘亭知见传本书目_page58.html">58</a><a href="郘亭知见传本书目_page59.html">59</a><a href="郘亭知见传本书目_page60.html">60</a><a href="郘亭知见传本书目_page61.html">61</a><span class="current-page">62</span><a href="郘亭知见传本书目_page63.html">63</a><a href="郘亭知见传本书目_page64.html">64</a><a href="郘亭知见传本书目_page65.html">65</a><a href="郘亭知见传本书目_page66.html">66</a><a href="郘亭知见传本书目_page67.html">67</a><span>...</span><a href="郘亭知见传本书目_page63.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
