<!DOCTYPE html>
<html>
<head>
    <meta charset="UTF-8">
    <title>经义考 - 第 44 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 44 页/共 381 页</h1>
    <div class="content">　　佚
　　四川总志阳枋铜梁人淳祐中进士
　　阳氏【岊】字溪易説
　　佚
　　按二阳易说其学本于朱子门人防氏黄晋卿所谓大阳先生枋小阳先生岊也其后裔又有玉井易説而杨用修志全蜀艺文曹能始记蜀中著作均未之及何与
　　时氏【少章】周易大义
　　佚
　　周易卦赞
　　佚
　　吴师道曰少章字天彞澜之季子着撰最多其所性丛稿起嘉定甲戌止淳祐壬子惟用编年不复铨序凡三十六卷至若易诗书论孟大义六十余卷春秋四志日记二十余册皆无所考则今之所得又特其细者而已时子年余五十始登一第用荐者擢史舘检阅未上而罢
　　金华志少章博极羣书谈经多出新意登宝祐癸丑进士调丽水县主簿改婺州教授兼丽泽书院山长又改南康军教授兼白鹿书院山长用荐擢史舘检阅改授保宁军节度掌书记
　　季氏【可】大易体卦
　　五十卷
　　佚
　　宋登科録可字与可小名斯可贯龙泉县寄居飞溪括苍彚记季可字处仁龙泉人宝祐丙辰进士累官兵部尚书行枢密院都承防
　　周氏【方】学易説
　　一卷
　　未见
　　宋登科録方字义翁小名介小字方俶
　　曹溶曰周方建昌南城人宝祐四年文信公榜登第其书昆山叶氏菉竹堂目有之
　　黄氏【震】读易日抄
　　一卷
　　存
　　震自序曰易圣人之书也所以明斯道之变易无往不在也王弼间以老庄虚无之説参之误矣我朝理学大明伊川程先生始作易传以明圣人之道谓易有圣人之道四焉以言者尚其辞以动者尚其变以制器者尚其象以卜筮者尚其占吉凶消长之理进退存亡之道备于辞推辞考卦可以知变而象与占在其中故其为传専主于辞发理精明如揭日月矣时则有若康节邵先生才竒学博探赜造化又别求易于辞之外谓今之易后天之易也而有先天之易焉用以推占事物无不可以前知自是二説并兴言理学者宗伊川言数学者宗康节同名为易而莫能相一至晦庵朱先生作易本义作易啓防乃兼二説穷极古始谓易本为卜筮而作谓康节先天图得作易之原谓伊川言理甚备于象数犹有阙学之未至于此者遂亦翕然向往之揣摩图象日演日髙以先天为先以后天为次而易经之上晚添祖父矣愚按易诚为卜筮而作也考之经传无有不合者也爻者诚为卦之占吉凶悔吝者诚为占之辞考之本文亦无有不合者也且其义精辞覈多足以发伊川之所未及易至晦庵信乎其复旧而明且备也然吉者必其合乎理凶悔吝者必其违乎理因理为训使各知所趋避自文王孔子已然不特伊川也伊川奋自千余载之后易之以卜者今无其法以制器者今无其事以动者尚变今具存乎卦之爻遂于四者之中専主于辞以明理亦岂非时之宜而易之要也哉若康节所谓先天之説则易之书本无有也虽据其援易为证者凡二章亦未见其确然有合者也其一章援易有太极是生两仪两仪生四象四象生八卦曰此先天之卦画于是尽改易中伏羲始作八卦之説与文王演易重为六十四卦之説而以六十四卦皆爲伏羲先天之卦画其法自一画而二二而四四而八八而十六十六而三十二三十二而六十四然生两生四生八易有之矣生十六生三十二易此章有之否耶其一章援易言天地定位山泽通气风雷相薄水火不相射曰此先天之卦位也于是尽变易中离南坎北之説与凡震东方卦兑西方卦之説而以干南坤北为伏羲先天之卦位其説以离为东以坎为西以兑巽为东南西南以震艮为东北西北然天地定位安知非指天位乎上地位乎下而言南方炎为火北方寒为水亦未见离与坎之果属东与西而可移离坎之位以位乾坤也易之此章果有此位置之意否耶且易之此二章果谁为之也谓出于孔子孔子无先天之説也谓出于伏羲伏羲未有易之书也何从而知此二章为先天者耶图方画于康节何以明其为伏羲者耶然闻先天为演数设也夫易于理与数固无所不包伊川康节皆本朝大儒晦庵集诸儒之大成其同其异岂后学所能知顾伊川与康节生同时居同洛相与二十年天下事无不言伊川独不与言易之数康节每欲以数学传伊川而伊川终不欲康节既没数学无传今所存之空图殆不能调弦者之琴谱晦庵虽为之训释他日晦庵答王子合书亦自有康节説伏羲八卦近于附防穿凿之疑则学者亦当两酌其説而审所当务矣伊川言理而理者人心之所同今读其传犂然即与妙合康节言数而数者康节之所独今得其图若何而可推验此宜审所当务者也明理者虽不知数自能避凶而从吉学数者傥不明理必至舍人而言天此宜审所当务者也伊川之言理本之文王孔子康节之言数得之李挺之穆伯长陈希夷此宜审所当务者也穷理而精则可修己治人有补当世言数而精不过寻流逐末流为技术此宜审所当务者也故学必如康节而后可创言先天之易学必如晦庵而后可兼释先天之图易虽古以卜筮而未尝闻以推步汉世纳甲飞伏卦气凡推歩之术无一不倚易为説而易皆实无之康节大儒以易言数虽超出汉人之上然学者亦未易躐等若以易言理则日用常行无往非易此宜审所当务者也
　　浙江通志黄震字东发慈谿人宝祐四年进士歴官史舘检阅门人私諡曰文防先生
　　杨氏【文焕】五十家易解
　　宋志四十二卷
　　佚
　　董真卿曰文焕字彬夫泰州人释褐状元
　　郑氏【起】易注
　　佚
　　子思肖家传曰先君字叔起号菊山名与字之下字同以道自鸣白首六经不言私事自庚辰出闽游京师庚子主于潜学早年塲屋不利即潜心穷理尽性之学至老造诣益深有太极无极説并注易六十四卦
　　吕氏【中】易图
　　一卷
　　佚
　　闽书中字时可晋江人为国子监丞兼崇政殿説书丁大全忌其直徙知汀州演易为十图景定中复官秘书郎
　　舒氏【浒】易释
　　二十卷
　　佚
　　宁波府志舒浒字平叟奉化人景定元年入太学讲明正学寒暑勿懈
　　按奉化二舒兄津字通叟弟浒字平叟着易释系辞释共二十有三卷王氏续通考指为通叟所作误也
　　齐氏【梦龙】周易附説卦变图
　　佚
　　董真卿曰梦龙字觉翁号节初饶州徳兴人与兄兴龙先后登宋宝祐景定年第


　　经义考卷三十五
　　钦定四库全书
　　经义考卷三十六
　　翰林院检讨朱彞尊撰
　　易【三十五】
　　赵氏【汝楳】周易辑闻
　　六卷
　　存
　　汝楳自序曰易道函三极而神万化易书立三极而万化神道主于有书主于用也体易君子处而用身出而用世皆于此焉出以用爲动则静者其体也动之变无穷近而显者百姓与能逺而微者贤智未易知夫道妙于无形而着于有象确乎不易而变动不居以虚而言则至于无畔以固而言则或有所不通圣人于是立象倚数探索隐载之于书莫非日用常行之实使人因有象而悟无形之妙即变易以求不易之方玩而体之服而行之言有据而动有则措诸事业自诚意正心以至于齐家治国平天下随用輙效此体用兼该之学伏羲画卦之防文周忧世之情夫子传易之志也汝楳齿耄学荒何敢言易独念先君子自始至末于易凡六藁日进日益末藁题曰补过汝楳得于口授者居多外除以来逾二十载因辑所闻于篇庻不忘先君子之教且以观吾过云
　　易雅
　　一卷
　　存
　　汝楳自序曰尔雅训诂之书也目张而彚聚读之事义物理秩然在前富哉书也经之翼乎厥后广雅博雅埤雅虽依放爲书大槩于道无所益易雅之作则异于是易变易也卦殊其义爻异其防万变毕陈众理丛载学者如乍入清庙目于尊币玉体烦于升降盥奠耳乱于钟鼓磬箫凡礼之文乐之节且不暇品名况能因之以知其实乎又若泛沧海而罔识乡往之方游建章而不知出入之防汝楳尝病焉乃复熟画辞而爲此书庶几缘是指入易之迷津求体易之实用或曰子何沈锢辞画不能融浑希微若是哉余曰程子论爲学之害曰昔之害乗其迷暗今之害则因其髙明自谓之穷神知化实则不足以开物成务言爲无不周徧实则外于伦理嗟乎浅深非二水体用非二物精粗无二理也易之爲书言近而指逺不知言何以知其指通乎近则逺固在是傥慕逺而失诸近吾知两失之而已尔世或外辞画以求易则此书爲赘否则不易吾言矣程子之论真爲学之大闲欤
　　筮宗
　　三卷
　　存
　　汝楳自序曰神哉蓍乎圣人所以决疑定志明吉凶以成大业斯兴治辅化之务君子所当尽心非卜史事也圣人无惑众人未能免惑圣人不欲以己意解人之惑天生神物以前民用圣人托之虽曰神道设教非无是理而矫诬斯世也太极既判气化而凝寒暑之往来三光之运烛动者植者之荣瘁消长夫孰使然必有妙于其间者故祸福之至有开必先斯实然之理若而吉若而凶曷去曷就众人惑焉圣人洞其几而发其緼而神蓍告焉是以事举而民信业钜而名巍若夫进徳修业之君子趋吉避凶之众人莫不以之嗟夫有蓍道道生于庖牺有蓍用用着于嬀帝而详于箕畴筮有职大宗伯率之揲有法大传明之占有验左氏传国语可考也孔圣没销歇至唐始有裔孙推明其法幸经程子朱子之订正后学得讲求之汝楳承先君子之训且俾博考先传麤得其说作筮宗宗聚也筮之学聚此编也抑尝谓太极未判则爲隂爲阳不可测判则隂阳着矣蓍未分则爲九六爲七八未可辨分则九六七八定矣人心未动则爲吉爲凶未可必动则吉凶断矣方无思无爲寂然不动之时吾心犹太极也犹未分之蓍也一有感焉图存而亡兆计安而危伏固不待驷舌之追措诸事业而吉凶祸福已对立于胸中是知吉凶界限判于心动之初君子必恐惧于不闻不睹而致谨于喜怒哀乐之未发使此心凝然湛焉昭乎絜如常若太极之未判蓍策之未分则天理全人欲尽念兹释兹语默出处皆纯乎道夫如是有不动动斯吉有不筮筮斯神此圣人心筮之妙是爲蓍筮之本
　　袁桷曰汝楳善湘子爲宰相壻卑退自修精易象有易叙丛书【即上三书也】可传官至戸部侍郎晚岁以理财进用失士誉
　　税氏【与权】校正周易古经
　　十二卷
　　阙
　　与权自序其后曰按吕汲公元丰壬戌昉刻周易古经十二篇于成都学宫景迂晁生建中靖国辛巳并爲八篇号古周易缮写而藏于家防岩李文简公绍兴辛未谓北学各有师授经名从吕篇第从晁而重刻之逮淳熈壬寅新安朱文公表出东莱吕成公古文周易经传音训廼谓编古易自晁生始岂二公或不见汲公蜀本欤然成公则议晁生并上下经爲非而文公易本义则篇第与汲公脗合与权乡侍先师鹤山魏文靖公讨论此经将以邵子观物所言爲断着文王周公正者八卦变者二十八卦之繇辞于册题曰周易古经上下篇冠于十翼以还孔子韦编之旧使百世之下学者复见全经而附数公序辨于末天不憗遗先师梦奠倐逾一纪慨师友之凋谢惧异学之支离不量固陋推本邵子所述刋定周易古经上下篇如前以卒先师之志而羲文经卦重卦大义则于易学啓防小传详之若夫训诂之真僞讲解之得失则有汉魏以来诸儒之说在学者其审于决择哉
　　俞琰曰税氏周易古经分爲二篇彖上传一彖下传二象上传三象下传四系辞上传五系辞下传六文言传七说卦传八序卦传九杂卦传十其经卦如乾坤不可反则画两卦如屯防可反止画一卦从邵氏本刻石而反复互观此古竹书体也是书借陈笑闲写本抄录其正经二篇并十翼与晦庵无异其注十翼即晦庵本
　　易学啓防小传
　　一卷
　　存
　　与权自序曰易函万象者也三易经卦皆八其别皆六十有四至孔子时周易独存汉魏诸儒颇纷错之朱文公采二吕氏晁氏所传着易本义厘正文王周孔上下经与十翼共十二篇而各还其旧又以伏羲先天理数之原特于易学啓防而抉其秘图象咸本诸邵氏间与袁机仲谈后天易则谓尝以卦画纵横反覆求之竟不得文王所以安排之意是以畏惧未敢妄爲之说与权曩从先师鹤山魏文靖公讲究邵氏诸书廼于观物篇得后天易上下经序卦图反覆观之皆成十有八卦然后知乾坤坎离頥中孚大小过不易之八卦爲上下两篇之干其互易之五十六卦爲上下二篇之用自汉扬子云谓文王重易六爻互用两卦十二爻而唐孔頴逹亦谓验六十四卦二二相偶非覆即变孔子取上下经名而序其相次之义非邵氏此图则后天易之防千载不明矣窃尝因此图而推之上下经皆爲十八卦者始终不出九数而已九者究也万物盈牣于天地间者究之象也是故易以十八变而起卦以十八策而生日大抵易六十四卦不越乾坤奇偶之九画而乾坤奇偶之画又重爲二九而穷穷则变故革在先天当十八二九之究也在后天当四十九蓍数之极也四十九而革去故五十而鼎取新开物于寅帝出乎震而循环无穷矣葢天地五十有五之数河图洛书实互用之先天则河图之九而分左右皆疉二九而周乎六十四后天衍洛书之九而分上下亦合二九而总乎三十六邵氏此图岂非明羲文之易同中异异中同也欤呜呼孔子杂卦一传专以反对而发后天易互用两卦十二爻之深防也学者濳玩杂卦而参以子云頴逹之说则于邵氏此图信其爲写出天地自然之法象矣朱文公殆亦斯义以俟后人耶輙不自揆敬述而中之曰易学啓防小传
　　史子翚跋曰予质颛防固尝读易实未始有得也友人税防甫别十二年而防于京一日出所着易学啓防小传序及图举示予曰非吾臆说此邵子奥学精义前人偶未之思吾故发明之尔予手其书不能释者累日葢犁然有防于心也防甫谓先天图皆两卦相对合爲二九之数而后天上下经皆爲十八卦者始终不出九数而已予玩而乐之因悟乾坤纳甲之义干自甲而壬坤自乙而癸其数皆九也防甫以后天以震兑爲用故孔子谓归妺天地之大义予因谓艮防者震兑之反也震东兑西乃天地生成之方日月出没之位实偹乾坤坎离而爲下经之用也故泰之六五亦曰帝乙归妺亦以互体有震兑焉尔然则防甫有得于邵子者固深予因防甫之书而有发焉虽然防甫谓干九能兼坤六坤隂不能包干阳予谓六之中有一三五焉则九数固藏于六也乾坤二卦隂中包阳阳中包隂防甫以爲如何
　　方氏【实孙】淙山读周易记
　　宋志八卷
　　存
　　实孙自序曰易者道也象数也言道则象数在其中矣道果有耶系辞曰易无体道果无耶系辞曰易有太极是道自无而有也有太极则有隂阳阳奇属干隂耦属坤易则有奇耦画矣有隂阳则有天地天位于上地位于下易则有上下画矣有天地则有人人位于中曰三才易则有三画矣有人则有男女有三画则有三索说卦曰干天也故称乎父坤地也故称乎母震一索而得男故谓长男防一索而得女故谓长女坎再索而得男故谓中男离再索而得女故谓中女艮三索而得男故谓少男兑三索而得女故谓少女譬诸天地有六子如风雷日月山泽之类易则有八卦矣伏羲之易止于如是岂其王天下也始画八卦以示教自父子兄弟【阙】　之外亦未暇尽传耶系辞曰八卦成列象在其中因而重之爻在其中又曰兼三才而两之故六是易有三画则有六画有八卦则有六十四卦也使道果不离于象数又何待文王而后得其传哉囚于羑里而演易果何心也周易六十四卦先干后坤易则有定序矣初二三爻是下卦也唯二爲中爻二臣位也属于隂耦故贱孰敢以贱爲嫌乎四五上爻是上卦也唯五爲中爻五君位也属于阳奇故贵孰敢以贵爲嫌乎易则有贵贱矣系辞曰天尊地卑乾坤定矣卑高以陈贵贱位矣是孔子知文王之心也然考之于易随上六爻云王用享于西山升六四爻云王用享于岐山明夷彖云内文明而外柔顺以防大难文王以之不知文王演易之后亦自称王乎否乎革彖云天地革而四时成汤武革命顺乎天而应乎人又不知文王演易之后能预知有武王之事乎否乎序卦曰有父子然后有君臣有君臣然后有上下有上下然后礼义有所错呜呼君臣父子之间人所难言作易者其有忧患乎若谓彖象等辞非【阙】　作于文王既追称王之后则不可也或问干用九坤用六何也曰由天地数而论天一地二天三地四天五是天地之生数也一三五爲九二四爲六是三天两地而倚数也阳有余隂不足也地六天七地八天九地十是天地之成数也阳数极于九隂数极于十隂不可极而逾乎阳故反而用六也一三五七九是天数也而五爲中二四六八十是地数也而六爲中五六者天地之中合也干不用五而用九是易有四象不用五也不用五者尊之也坤不用十而用六是隂不可终逾乎阳惟用六则得中也又由卦画而论干画三连与坤之六爲九是干得有坤也坤画六断但得用六是坤不得有干也又由爻位而论二三四五是卦之中位也九二九三九四九五爻则用九以居于爻位之上是尙刚也初九上九爻则变而用九以居于爻位之下是阳爻终始亦不欲专尙刚也六二六三六四六五爻则用六以居于爻位之上是尙柔也初六上六爻则变而用六以居于爻位之下是隂爻终始亦不欲专尙柔也易三百八十四爻或九或六迭相爲用是刚柔各随时所尙也又由蓍法而论九爲老阳是干数用九以进爲老也六爲老隂是坤数用六以退爲老也七爲少阳是震坎艮数也爻则例言九而不言七是少阳可进而言九也八爲少隂是防离兑数也爻则例言六而不言八是少隂可退而言六也崇阳抑隂是易进退之道蓍法遇老阳老隂所以又变也变者以不变爲体不变者又变爲用刚中有柔柔中有刚阳中有隂隂中有阳是道亦无定位也吾愿从有道者而取正焉寳祐戊午三月朔日　又后序曰孔頴达云重卦之人诸儒不同凡有四说王辅嗣等以爲伏羲重卦郑以爲神农重卦孙盛以爲大禹重卦史迁等以爲文王重卦愚按系辞曰易之兴也其当之末世周之盛徳邪当文王与纣之事邪皇甫谧曰文王在羑里演六十四卦着七八九六之爻谓之周易自此而论则知伏羲始画八卦但有其画耳神农取诸益噬嗑卦但取其象耳夏曰连山殷曰归藏皆未必有言语文字之可传今所谓易经者先干后坤名以周易乃文王所演之易也坎卦独加名以习坎者文王在羑里时防于坎窞习爲出坎之道终欲事殷而知有尊卑贵贱之定分是文王之本心也孔頴逹又云左传韩宣子适鲁见易象曰吾乃知周公之徳周公被流言之谤亦得爲忧患也验此诸说以爲卦辞文王爻辞周公也然考之大有六三爻云公用享于天子解上六爻云公用射隼于髙墉之上小过六五爻云公弋取彼在穴所谓公者岂周公果自言之乎又按孔頴逹云彖象等十翼之辞以爲孔子所作先儒更无异论又云上彖一下彖二上象三下象四上系五下系六文言七说卦八序卦九杂卦十然考之随卦云元亨利贞即卦辞也左氏襄九年传穆姜曰随元亨利贞无咎元体之长也亨嘉之防也利义之和也贞事之干也穆姜已有是言矣是时孔子犹未生也岂文言皆孔子爲之乎或谓文王作卦辞周公作爻辞孔子作十翼彖一卦象二爻象三干文言四坤文言五上系六下系七说卦八序卦九杂卦十是亦一说也或问卦名何如曰干健也坤顺也震动也防入也坎陷也离丽也艮止也兑说也说卦已言之矣说卦又曰震卦其究爲健岂震卦与干果同体耶离卦其于人也爲乾卦岂离卦亦可以谓之干耶防其究爲躁卦岂防卦亦名爲躁卦耶坎正北方之卦也劳卦也又谓坎于人爲血卦岂坎卦亦名爲劳卦又名爲血卦耶序卦曰涣者离也岂涣卦亦可谓之离耶然则言卦名者不可以一例拘矣或问卦辞何如曰卦有大小辞有险易辞者各指其所之系辞已言之矣然有以卦名而两言之者复卦曰复亨又曰反复其道頥卦曰頥贞吉又曰观頥自求口实节卦曰节亨又曰苦节不可贞未济卦曰未济亨又曰小汔济是也有以卦名而三言之者防卦曰防亨匪我求童防童防求我是也有以卦名而五言之者井卦曰井改邑不改井又曰往来井井汔至亦未繘井是也有两言贞者坤卦曰利牝马之贞又曰安贞吉是也有两言亨者萃卦曰萃亨又曰利见大人亨是也有两言吉者解卦曰其来复吉又曰夙吉是也有两言利者坤卦曰利牝马之贞又曰后得主利屯卦曰利贞又曰利建侯同人卦曰利渉大川又曰利君子贞大畜卦曰利贞又曰利渉大川恒卦曰利贞又曰利有攸往益卦曰利有攸往又曰利渉大川防卦曰利有攸徃又曰利见大人涣卦曰利渉大川又曰利贞中孚卦曰利渉大川又曰利贞是也有三言利者萃卦曰利见大人又曰利贞又曰利有攸徃是也有言利不利者讼卦曰利见大人又曰不利渉大川无妄卦曰元亨利贞又曰不利有攸徃蹇卦曰利西南不利东北又曰利见大人夬卦曰不利即戎又曰利有攸徃是也又如乾卦曰元亨利贞屯随临无妄卦亦曰元亨利贞坤卦则曰元亨利牝马之贞旅卦曰小亨防卦亦曰小亨贲卦则曰贲亨小利有攸徃遯卦则曰遯亨小利贞既济则曰亨小利贞他如坤卦曰利牝马之贞说卦则曰坤爲子母牛而不言马离卦曰畜牝牛吉说卦则曰离爲雉而不言牛中孚卦言豚鱼小过卦言飞鸟未济卦言小狐説卦皆不言其爲何象然则言卦辞者亦不可以一例拘矣或问彖与象何如曰易者象也象者像也彖者材也系辞言之矣然鼎卦彖曰鼎象也小过卦彖曰有飞鸟之象焉岂大象小象之外彖亦言象耶他卦大象无不言卦名者唯乾卦但言天行健而不言干他卦无覆言上下卦象者唯泰卦坤上干下而言天地交泰噬嗑卦离上震下而言雷电噬嗑他卦多言君子以当其象惟言大人者一离是也言后者二泰姤卦是也言先王者六比豫观噬嗑无妄涣是也言先王而又言后者一复卦是也言上下而不言其人者一剥卦是也然则言彖与象者亦不可以一例拘矣或问爻象何如曰道有变动故曰爻爻有等故曰物系辞已言之矣然卦有六爻而全取象者如井卦初六言井泥九二言井谷九三言井渫不食六四言井甃无咎九五言井冽寒泉食上六言井收勿幕鼎卦初六言鼎颠趾九二言鼎有实九三言鼎耳革九四言鼎折足六五言鼎黄耳金上九言鼎玉渐卦初六言鸿渐于干六二言鸿渐于磐九三言鸿渐于陆六四言鸿渐于木九五言鸿渐于陵上九言鸿渐于陆是也有六爻而五取象者如乾卦初九言濳龙勿用九二言见龙在田九四言或跃在渊九五言飞龙在天上九言亢龙有悔唯九三言君子干干而不言龙咸卦初六言咸其拇六二言咸其腓九三言咸其股九五言咸其脢上六言咸其辅颊舌唯九四言朋从尔思而不言心艮卦初六言艮其趾六二言艮其腓九三言艮其限列其夤厉熏心六四言艮其身六五言艮其辅唯上九言敦艮吉而不言背是也有六爻而皆言卦名者比履临观贲复蹇困震卦是也有六爻而五言卦名者防卦六三不言防需卦上六不言需讼卦六三不言讼师卦上六不言师谦卦六五不言谦蛊卦上六不言蛊剥卦六五不言剥頥卦六五不言頥遯卦六二不言遯明夷卦上六不言夷损卦六五不言损旅卦六五不言旅兑卦九五不言兑涣卦初六不言涣是也有六爻而四言卦名者同人卦唯九三九四不言同人豫卦唯六二六五不言豫噬嗑卦唯初九上九不言噬无妄卦唯六二九四不言无妄坎卦唯六四上六不言坎晋卦唯六三六五不言晋家人卦唯六二上九不言家益卦唯初九九五不言益升卦唯九二六四不言升革卦唯九四九五不言革归妺卦唯九二上六不言归妺丰卦唯初九六二不言丰节卦唯初九九二不言节小过卦唯初六六五不言过是也有一爻而两取象者如否卦六二曰小人吉大人否亨恒卦六五曰妇人吉夫子凶随卦六二曰系小子失丈夫六三曰系丈夫失小子之类是也有一爻而三取象者如大有卦九三曰公用亨于天子小人弗克剥上九曰硕果不食君子得舆小人剥庐之类是也有一爻而四取象者如坎卦六四曰樽酒簋贰用缶纳约自牖小过卦六二曰过其祖遇其妣不及其君遇其臣之类是也有一爻而五取象者如离卦九四曰突如其来如焚如死如弃如又如中孚卦六三曰得敌或鼔或罢或泣或歌之类是也有一爻而六取象者如小畜上九曰既雨既处尙徳载妇贞厉月几望君子征凶是也有一爻而七取象者睽卦上九曰睽孤见豕负涂载鬼一车先张之弧后说之匪宼婚媾徃遇雨则吉是也有爻不以象而言者讼卦九五曰讼元吉恒卦九二曰悔亡大壮九二曰贞吉解卦初六曰无咎无妄卦初九曰无妄徃吉是也有爻反其卦名而言者损卦九二上九皆言弗损小过卦九三九四皆言弗过是也有爻取卦名而复言者如干九三曰终日干干坎六三曰来之坎坎谦初六曰谦谦君子夬九三曰君子夬夬之类是也有爻取他卦名而互言者如小畜初九曰复自道九二曰牵复吉是小畜亦言复也临初九曰咸临贞吉九二曰咸临吉无不利是临卦亦言咸也夬卦初九曰壮于前趾九三曰壮于頄是夬亦言壮也他如乾卦九四而有乾道乃革之象兑卦九五而有孚于剥之象离卦初九而有履错然之象然则言爻象者亦不可以一例拘矣或问爻用九六何如曰二与四同功而异位其善不同二多誉四多惧近也柔之爲道不利逺者其要无咎其用柔中也三与五同功而异位三多凶五多功贵贱之等也其柔危其刚胜邪系辞已言之矣以见九二爻不如六二之爲柔中六五爻不若九五之爲刚胜也伊川曰凡六居五九居二者则由多助而有功防泰之类是也九居五六居二则其功多不足者屯否之类是也是亦一说故并录之以爲后序
　　曹溶曰实孙字【阙】仲其书宋志八卷澹生堂目作十卷聚乐堂目作十六卷今本不分卷不知孰合之














　　经义考卷三十六
<史部,目录类,经籍之属,经义考>
　　钦定四库全书
　　经义考卷三十七
　　翰林院检讨朱彞尊撰
　　易【三十六】
　　陈氏【友文】大易集传精义
</div>
    <div class="pagination">
<a href="经义考_page43.html">上一页</a><span>...</span><a href="经义考_page39.html">39</a><a href="经义考_page40.html">40</a><a href="经义考_page41.html">41</a><a href="经义考_page42.html">42</a><a href="经义考_page43.html">43</a><span class="current-page">44</span><a href="经义考_page45.html">45</a><a href="经义考_page46.html">46</a><a href="经义考_page47.html">47</a><a href="经义考_page48.html">48</a><a href="经义考_page49.html">49</a><span>...</span><a href="经义考_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
