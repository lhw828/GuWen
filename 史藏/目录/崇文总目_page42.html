<!DOCTYPE html>
<html>
<head>
    <meta charset="UTF-8">
    <title>崇文总目 - 第 42 页/共 106 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>崇文总目 - 第 42 页/共 106 页</h1>
    <div class="content">　　〔侗按：玉海引崇文目同，宋志、皇甫松撰。〕
　
　　原叙，书曰，狂夫之言，圣人择马，又曰，询于刍荛，是小说之不可废也，古者惧下情之壅于上闻，故每岁孟春以木铎徇于路，采其风谣而观之，至于俚言巷语，亦足取也，今特列而存之。（见欧阳文忠公集。）
　
　　〔侗按：以上原卷二十八。〕
　
　　兵家类

　　共六十部，计一百十六卷。
　
　　〔侗按：今核计实五十九部，二百四十二卷。〕
　
　　司马兵法三卷 司马穰苴撰。
　
　　〔侗按：诸家书目并无兵字，今本一卷，唐志作田穰苴撰。〕
　
　　尉缭子五卷 尉缭撰。
　
　　〔侗按：随志、一卷，旧唐志、唐志并六卷，通志校雠略云，尉缭子、兵书也，班固以为诸子类，寘于杂家，此之谓见名不见书，隋唐因之，崇文目始入兵书类，侗考汉志兵形势家，自有尉缭子三十一篇，与杂家内二十九篇各别，郑渔仲讥之，非是。〕
　
　　孙子一卷 孙武撰，原释，魏武帝注。（见天一阁钞本。）
　
　　〔侗按：汉志十六篇，旧唐志十三卷，唐志、宋志并三卷。〕
　
　　孙子一卷 原释，萧吉注。（见天一阁钞本。）
　
　　〔侗按：宋志注云，或题曹萧注，旧本萧吉作萧古，误，今校改。〕
　
　　孙子一卷 原释，陈皞注，阙。（见天一阁钞本。）
　
　　〔侗按：读书后志、通考并三卷。〕
　
　　孙子一卷 原释，贾林注，阙。（见天一阁钞本。）
　
　　孙子二卷 原释，何延锡注。（见天一阁钞本。）
　
　　〔侗按：读书后志、孙子三卷，云何氏注，不题姓氏，近代人也。〕
　
　　吴子一卷 吴起撰。
　
　　〔侗按：通志略作兵法，书录解题、读书后志、宋志并三卷。〕
　
　　六韬六卷 齐太公撰。
　
　　〔侗按：隋志、通志略并五卷，宋志注、不知作者。〕
　
　　黄石公三略三卷 原释阙。（见天一阁钞本。）
　
　　〔侗按：此书相传即圮上老人以授张良者，汉光武诏常引之，然按其文义，不类秦汉，疑原书已佚，后人依托尔。〕
　
　　真人水鉴十二卷 陶宏景撰。
　
　　〔侗按：隋志、唐志并作真人水镜十卷，玉海车服类作真人水镜经，宋志作真人水照十三卷，此亦改镜为鉴，并避嫌讳，说见前，陈诗庭云，遂初堂书目作水镜人镜，传写之讹。〕
　
　　军谋前鉴十卷 李峤撰，原释阙。（见天一阁钞本。）
　
　　〔侗按：宋志、不著撰人。〕
　
　　兵家正史九卷 吴克撰 原释阙。（见天一阁钞本。）
　
　　〔侗按：宋志、正史作正书，不著撰人。〕
　
　　统军临辖秘策一卷 李光弼撰，原释阙。（见天一阁钞本。）
　
　　〔侗按：唐志注云，一作武记。〕
　
　　裴子新令二卷 裴绪撰。
　
　　新集兵书要诀三卷 杜希全撰，原释阙。（见天一阁钞本。）
　
　　〔侗按：宋志、不著撰人，又一部无新集二字，亦不著。〕
　
　　长庆人事军律三卷 释利正撰。
　
　　〔侗按：宋志、长庆作长度，误。〕
　
　　行师类要七卷 王公亮撰，原释阙。（见天一阁钞本。）
　
　　神机武略兵要望江南词一卷 原释，武安军左押衙易静撰。（见郡斋读书后志。）
　
　　〔侗按：读书后志、无神机武略四字云，题云黄石公以授张良者，旧本江南讹作南江，今校改，□见管十卷余。〕
　
　　〔侗按：此条疑有脱误，无本可证。〕
　
　　李筌青囊括一卷
　
　　太白阴经二卷 李筌撰，原释阙。（见天一阁钞本。）
　
　　〔侗按：唐志、通志略、宋志并十卷，今本八卷。〕
　
　　清边前要五十卷
　
　　〔侗按：通志略、前要作备要，五十二卷，不著撰人，宋志、十卷，曾致尧撰。〕
　
　　韬珠秘诀十卷 卢元撰。
　
　　〔侗按：宋志、一卷。〕
　
　　韬钤秘录一部五卷 庄廷范撰，原释阙。（见天一阁钞本。）
　
</div>
    <div class="pagination">
<a href="崇文总目_page41.html">上一页</a><span>...</span><a href="崇文总目_page37.html">37</a><a href="崇文总目_page38.html">38</a><a href="崇文总目_page39.html">39</a><a href="崇文总目_page40.html">40</a><a href="崇文总目_page41.html">41</a><span class="current-page">42</span><a href="崇文总目_page43.html">43</a><a href="崇文总目_page44.html">44</a><a href="崇文总目_page45.html">45</a><a href="崇文总目_page46.html">46</a><a href="崇文总目_page47.html">47</a><span>...</span><a href="崇文总目_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
