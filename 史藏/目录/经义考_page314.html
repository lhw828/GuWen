<!DOCTYPE html>
<html>
<head>
    <meta charset="UTF-8">
    <title>经义考 - 第 314 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 314 页/共 381 页</h1>
    <div class="content">　　未见
　　张萱曰九经诸本互异此书总其互异者详辨之曰书本曰字画曰注文曰音释曰句读曰脱简曰考异凡七则依旴郡廖氏元本梓之莫详姓氏
　　权氏【近】五经浅见录
　　佚
　　高丽史近初名晋字可逺一字思叔辛禑时左司议大夫禑曰此人为諌官使予不得游幸何可近侍合令防倭耳着入学图説五经浅见录
　　经义考巻二百五十一
　　钦定四库全书
　　经义考卷二百五十二
　　翰林院检讨朱尊撰
　　四书【一】
　　朱子【熹】四书语类
　　八十卷
　　存
　　四书集注章句
　　二十六卷
　　存
　　四书或问
　　三十六卷
　　存
　　李方子曰语孟二书世所诵习为之说者亦多而析理未精释言未备大学中庸自程子始表章之然大学次序不伦阙遗未补中庸虽为完篇而章句浑沦读者亦莫知其条理之粲然也先生搜辑先儒之说而断以已意彚别区分文従字顺妙得圣人之本防昭示斯道之标的又使学者先读大学以立其规模次及语孟以尽其蕴奥而后防其归于中庸尺度权衡之既当由是以穷诸经订羣史以及百氏之书则将无理之不可精无事之不可处矣
　　陈宓曰先生所著书数十种而尤切于世教者曰大学中庸章句或问语孟集注
　　陈普曰文公四书大意精义发眀抉剔似无余蕴今细详之则其引而不发留待后人者尚多
　　王祎曰论语先汉时已行诸儒多为之注大学中庸二篇在小戴记中注之者郑康成也孟子初列于诸子及赵岐注后遂显矣爰自河南程子实尊信大学中庸而表章之论语孟子亦各有论说至朱子始合四书谓之四子论语孟子则为之注大学中庸则为之章句或问自朱子之说行而旧说尽废矣于是四子者与六经并行而教学之序莫先焉
　　薛瑄曰四书集注章句或问皆朱子萃羣贤之言议而折衷以义理之权衡至广至大至精至宻发挥先圣贤之心殆无余蕴
　　喻氏【樗】四书性理窟
　　佚
　　张氏【九成】四书解
　　宋志六十五卷
　　佚
　　陈氏【舜中】四书集解
　　佚
　　黄氏【干】四书纪闻
　　未见
　　叶氏【味道】四书说
　　未见
　　姓谱字知道温州人师事朱子嘉定中进士授太学博士兼崇政殿说书
　　刘氏【爚】四书集成
　　佚
　　刘氏【炳】四书问目
　　佚
　　闽书炳字韬仲建阳人与兄爚従文公防举进士累官兵部侍郎朝请大夫
　　潘氏【柄】四书讲义
　　未见
　　童氏【伯羽】四书训解
　　未见
　　闽书童伯羽字蜚卿瓯宁人师事朱文公文公尝造访之名其堂曰敬义伯羽以道自任化行乡里时人以敬义先生称之
　　江氏【黙】四书训诂
　　六卷
　　未见
　　姓谱字徳功崇安人従朱文公防乾道中进士歴安溪光泽尉
　　黄氏【士毅】四书讲义
　　未见
　　姓谱字子洪莆田人号壶山师事朱文公
　　程氏【永竒】四书疑义
　　佚
　　戴诜曰永竒字次卿号格斋休宁程先之子朱子门人
　　胡氏【泳】四书术说
　　佚
　　戴诜曰泳字伯量南康建昌人朱子弟子
　　王氏【遇】四书解义
　　佚
　　陆元辅曰朱子门人
　　王氏【时敏】四书说
　　十卷
　　佚
　　江西通志王时敏字徳修上饶人尝从东莱吕氏防
　　刘氏【伯谌】四书说
　　佚
　　徽州府志刘伯谌字谌甫歙人慈湖杨氏弟子
　　葛氏【绍体】四书述
　　佚
　　赤城志葛绍体字元城黄岩人师事叶水心
　　戴氏【侗】四书家说
　　佚
　　田氏【畴】四书说约
　　佚
　　真氏【徳秀】四书集编
　　二十六卷
　　存
　　真志道学庸集编后序曰大学中庸集编先公手所定也公每晨起坐堂上炷香开卷必校一章从而演说其义子侄皆立侍焉既终篇呼志道而前告之曰大学中庸之书至于朱子而理尽明至予所编而说始备虽従或问辑畧语録中出然铨择刋润之功亦多间或附以已见学者傥能潜心焉则有余师矣然又须先熟乎诸书然后知予用功深采取精此亦自博而约之义也志道拜受此书铭记于懐于今三纪不敢失坠挈之郛居闲以语同志而郡博士谢君闻之来请甚勤且曰刋之泮宫俾家有其书人传其学岂不公溥志道有感其言遂出授之且着其说于下方使得此书者必深思而力践之斯为善读庶亦不负谢君私淑之意谢君莆之名士于斯道有闻故于学政知所先务云如论语孟子集注虽已校而集编则未成
　　刘才之序曰朱子四书郡庠旧所刋也自壬子水荡之后遂为阙里一大欠事近得西山所编中庸大学本之朱子集注附以诸儒问辨间又断之以已意防萃详采择精诚后学所愿见者已锓之梓为衍其传惟论孟二书阙焉扣之庭闻则云已经校但未编集是论孟固未尝无成书也一旦论诸堂上学正刘朴谿承谓读书记中所载论孟处与今所刋中庸大学凡例同其他如文集衍义等书亦有可采摭者因勉其彚集成书凡五阅月而帙就又五阅月而刋毕至是西山所编之四书为大全不惟有以成西山校之初志抑使天下学者得是书而读之皆曰自是建学始庶知沿流而遡源夫岂小补云乎哉咸宁九年至日
　　谢侯善后序曰朱子四书布发天下而阙里之旧锓无存岂荆人不贵玉鲛人不贵珠邪意其得之于家传面命之余视此为筌蹄仆赘真璜【阙】宇闻之而讶且惧敬寻旧籍而求再刋之乃得真西山先生挍手泽于夏献之遗喜其熊鱼得兼可为今世一部韶乐亟命工刋之于郡庠以为未得鱼兔者设亦俾来者知其象脉之所自出欤时咸淳壬申正月人日
　　张氏【津】四书疑义
　　佚
　　括苍彚纪张津字子问龙泉人
　　诸葛氏【泰】四书解
　　佚
　　台州府志诸葛泰字安之黄岩人端平二年进士知平阳州
　　谢氏【升贤】恕斋四书解
　　佚
　　吴氏【观】四书疑义
　　佚
　　黄震曰临川人应抑之天文圗有匏星其下注云论语吾岂匏也哉焉能系而不食正指此星而言盖星有匏之名徒系于天而不可食正与维南有箕不可簸维壮有斗不可挹酒浆同义建昌吴观附此于四书疑义
　　沈氏【贵瑶】四书要义
　　宋志七篇
　　未见
　　陈氏【应隆】四书辑语【隆或作龙】
　　宋志四十卷
　　未见
　　张萱曰集中多采宋儒语録凡四十卷内阁本阙三十五三十六二卷
</div>
    <div class="pagination">
<a href="经义考_page313.html">上一页</a><span>...</span><a href="经义考_page309.html">309</a><a href="经义考_page310.html">310</a><a href="经义考_page311.html">311</a><a href="经义考_page312.html">312</a><a href="经义考_page313.html">313</a><span class="current-page">314</span><a href="经义考_page315.html">315</a><a href="经义考_page316.html">316</a><a href="经义考_page317.html">317</a><a href="经义考_page318.html">318</a><a href="经义考_page319.html">319</a><span>...</span><a href="经义考_page315.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
