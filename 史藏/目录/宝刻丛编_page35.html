<!DOCTYPE html>
<html>
<head>
    <meta charset="UTF-8">
    <title>宝刻丛编 - 第 35 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宝刻丛编 - 第 35 页/共 63 页</h1>
    <div class="content">　　唐张柬之撰八分书姓名残缺神龙二年歳次敦牂三月建在蒲城县【复斋碑録】
　　唐右武卫大将军李思训碑
　　思训从子福州刺史李邕撰并书思训字建景皇帝之后官至右武卫大将军諡曰昭碑以开元八年立在蒲城【集古録目】
　　唐凉国长公主碑
　　唐苏颋撰明皇八分书开元十二年八月立公主睿宗女也【金石录】
　　唐西岳大洞张尊师碑
　　唐王延龄撰李慈书尊师名敬宗字城华阴盟东里人为西岳灵台官主碑以开元十四年四月立【集古录目】慈之书体兼虞禇而遒丽可喜然不知为何人以其书当时未必不见称于世盖唐人善书者多遂不得独擅既又无他可称遂至冺然于后世以余集録之博慈所书碑祗得此尔【集古録】
　　唐高祖驻马佛堂碑
　　唐渭南县兴法寺僧贞庆撰并八分书高祖武徳二年尝幸渭南至大韩村其父老以为荣立佛像于其地谓之驻马佛堂歳久碑记缺落开元十七年村人韩祚等重建【集古録目】
　　唐华岳真君碑
　　唐华隂丞陶翰撰韦腾书宗开元十九年加五岳神号曰真君初建祠宇立此碑【集古録目】
　　唐代国长公主碑
　　唐郑万钧撰并行书开元二十二年十二月【金石录】公主婿郑万钧撰并书公主睿宗第四女也碑以开元二十二年十二月立【金石録】
　　唐刺史杨玚遗爱颂并阴
　　唐王暐撰史惟则八分书开元二十二年立碑隂记史惟则八分书【金石録】
　　唐郑防祷华岳文
　　开元二十三年四月二十三日【复斋碑録】
　　唐华山石阙名
　　自唐开元二十三年郑防题名为首后二百一年至后唐清泰二年户部侍郎杨凝式而止其间无年月时世者悉列于后总五百一人在华岳庙中【集古録目】自唐开元二十三年讫后唐清泰二年实二百一年题名者五百十一年人者题者又三十一人往往当时知名士也或兄弟同游或子侄并侍或僚属将佐之咸在或山人处士相携或奉使奔命有行役之劳或穷高望逺极登临之适其富贵贫贱欢乐忧悲非惟人事百端而亦世变多故开元二十三年歳在丙子是歳天子躬耕田肆大赦羣臣方颂太平请封禅盖有唐极盛之时也清泰二年歳在乙未废帝簒立之眀年也是岁石敬瑭以太原及召契丹入自雁门废帝焚于洛阳而晋高祖入自太原五代极乱之时也始终二百年间或乱或盛或衰而往者来者先者后者虽穷达夀夭参差不齐而斯五百人者卒归于共尽也其姓名岁月风霜驳裂亦或在或亡其存者独有千仭之山石尔故特録其题刻毎抚卷慨然何异临长川而叹逝者也【集古録】
　　唐左辅顿僚四岳庙中刻石记
　　唐权仅撰李琚八分书开元二十四年十月【复斋碑録】
　　唐华岳庙碑
　　唐宗御制御书【诸道石刻録】
　　唐御制华岳碑述圣颂
　　唐京兆府富城县尉达奚珣撰序右补阙集贤殿学士吕向撰颂并书宗御制御书华岳庙碑建于庙中珣等遂作此颂以开元中立【集古录目】
　　唐金仙长公主碑
　　唐徐峤之撰明皇行书开元中立【金石録】
　　唐鄎国长公主碑
　　唐张説撰明皇八分书开元中立【访碑録】
　　唐韩赏祭华岳文
　　唐右补阙韩赏撰诸王侍书荣王府司马韩择木八分书自陈其志以忘身忧国为己任以盟于神天寳元年四月刻在华岳【集古録目】
　　唐灵台观主张敬忠碑
　　唐何思逺撰郭怀渐书天寳六年正月立【金石録】
　　唐岳庙古松诗
　　唐韦元志撰右补阙贤院学士卫包古文篆天寳九年立【集古录目】
　　唐御书华岳碑堂修饰记
　　唐卫包撰并正书天寳九年正月立【金石录】
　　唐灵台观三方功徳颂
　　唐右补阙内供奉集贤院修书卫包撰并书字为古文据碑天寳中诏颂功徳于华山云台宫并安御容重防金天王庙前御制碑而作此颂以天寳九年四月立【集古録目】
　　唐云台观金箓斋颂
　　唐卫包撰并书字为古文宗自开元中毎嵗之千秋节设金箓斋于华岳云台宫碑以天寳九年四月立【集古录目】
　　虽不著书人姓氏而字为古文实为包书也唐世华山碑刻为古文者皆包所书包以古文见称当时甚盛盖古文世俗罕通徒见其字书多奇而不知其笔法非工也余以集録所见三代以来古字尤多遂识之尔【集古録】
　　唐修金天王庙灵毕述
　　唐卫包撰并正书天寳九年四月立【金石録】
　　唐顔鲁公华岳题名
　　唐顔鲁公书以乾元元年为饶州刺史题于华岳庙【集古録目】
　　唐渭南令路嗣恭遗爱表
　　唐考功郎中知制诰苏源明撰不著书人名氏嗣恭字嗣恭平阳人初名劔客开元中歴数县令皆有能名明皇以为可嗣汉鲁恭故赐此名复歴渭南令至朔方留后上元二年渭南为立此表在渭南【集古録目】
　　唐赠扬州都督段寛神道碑
　　唐杨炎撰萧正正书大歴四年十月【金石録】
　　唐赠工部尚书王忠嗣碑
　　唐元载撰王缙行书大歴十年四月【金石录】
　　唐华岳精享昭应之碑
　　兴元元年十二月立【诸道石刻録】
　　唐节度李元谅懋功昭徳颂
　　唐张蒙撰韩秀弼八分李彛篆额贞元五年十月【金石录】
　　唐冠军将军乌承玭碑
　　唐左散骑常侍河南尹许孟容撰魏博节度副使胡证八分并篆额承玭字德润张掖人官至右领军使冠军将军此碑不完才有其半不见所立年月【集古录目】唐乌承玭碑元和七年正月立【金石录】
　　唐刺史防堂记
　　唐呉丹撰并正书元和八年二月【金石录】
　　唐刺史后阁记
　　唐李正辞撰正书元和八年二月【金石录】
　　唐少府监胡珦碑
　　唐潮州刺史韩愈撰左金吾卫大将军胡证八分书并篆额珦字润溥贝州宗城人官至少府监碑以长庆三年四月立在蒲城县【集古录目】
　　唐司徒乌重碑
　　唐司徒平章事裴度撰山南东道节度使窦易直书重字保君京兆人官至天平横海等军节度使司平章事碑以太和二年四月立【集古录目】
　　唐沈传师金天王庙题名
　　太和二年十月卢侁沈谕同谒【诸道石刻録】
　　唐贾竦谒华岳庙诗
　　唐贾竦撰并书太和六年竦从子琡刻在华岳【集古録目】
　　唐赠太尉白敏中碑
　　唐中书侍郎平章事毕諴撰中书舎人王铎书敏中字用晦太原人歴相宣宗懿宗以太傅致仕卒赠太尉碑以咸通三年立在下邽【集古録目】
　　唐济安侯庙记
　　唐李巨川撰栁怀素正书光化二年四月一日记【复斋碑录】
　　唐李徳让碑
　　唐史惟则篆书【诸道石刻录】
　　唐令狐彰华山诗
　　唐史惟则八分书【访碑録】
　　唐平淮将佐题名
　　唐马总等题名【诸道石刻録】
　　唐使院石柱记
　　唐李商隠撰【诸道石刻录】
　　李靖上华岳书
　　寳觉寺碑
　　兴法寺碑
　　金台观碑
　　龙游宫碑
　　五碑并诸道石刻录
　　耀州
　　【春秋战国属秦秦属内史项氏分属塞国汉初属河上郡后属左冯翊东汉及晋皆因之元魏置北雍州西魏改为宣州及置北地郡寻改为通州郡隋开皇初郡废大业初州废属京兆郡义宁二年置宜君郡唐武德四年改曰宣州贞观十七年州废大授二年复置宣州大足元年又废天祐三年岐王李茂贞墨制置耀州仍陞义胜军节度梁末帝时茂贞养子温韬以州降梁梁改为崇州静胜军后唐同光元年为耀州以为顺义军皇朝开寳五年为感义军太平兴国元年改感德军今县六　革原　富平　三原　同官美原淳化】
　　唐太子少师寳良碑
　　唐于志宁撰王行满书贞观十二年立在三原【京兆金石録】
　　唐赠司徒河间元王孝恭碑
　　唐岑文本撰于立政正书页观十四年立在三原【金石録】
　　唐潭州都督巢国勇公钱九陇碑
　　唐州都督宻贞王元晓碑
　　二碑贞观中立【京兆金石録】
　　唐刑部尚书彭城襄王德诚碑
　　唐许敬宗撰李模书永徽二年立在三原【京兆金石録】
　　唐左仆射张长逊碑
</div>
    <div class="pagination">
<a href="宝刻丛编_page34.html">上一页</a><span>...</span><a href="宝刻丛编_page30.html">30</a><a href="宝刻丛编_page31.html">31</a><a href="宝刻丛编_page32.html">32</a><a href="宝刻丛编_page33.html">33</a><a href="宝刻丛编_page34.html">34</a><span class="current-page">35</span><a href="宝刻丛编_page36.html">36</a><a href="宝刻丛编_page37.html">37</a><a href="宝刻丛编_page38.html">38</a><a href="宝刻丛编_page39.html">39</a><a href="宝刻丛编_page40.html">40</a><span>...</span><a href="宝刻丛编_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
