<!DOCTYPE html>
<html>
<head>
    <meta charset="UTF-8">
    <title>经义考 - 第 71 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 71 页/共 381 页</h1>
    <div class="content">　　四卷
　　未见
　　饶氏【可乆】易润
　　十二卷
　　未见
　　以上三部见祁氏澹生堂目













　　经义考卷五十六
<史部,目录类,经籍之属,经义考>
　　钦定四库全书
　　经义考卷五十七
　　翰林院检讨朱彞尊撰
　　易【五十六】
　　沈氏【懋孝】周易程朱博义笺
　　未见
　　懋孝自序曰疏易义者多矣惟程先生正叔作传朱先生元晦作本义二书并垂博士家危坐説之敛袵奉之余为择两先生平日所为易与其弟子所説者各笺所作传义下其他氏语悉简去不陈虽言或重复防有出入要以旁诣互见无所不极若坐两先生于一堂执经前席也程大指谓体用显防无二理以人事着易道故曰卦者事也爻者事之时也此程先生以易发已所学其不合孔子遗文者殆十之半朱先生尊信经学觉其与孔子稍殊故于彖爻之前掇取孔子彖象之义者十之七裁约程传者十之二叅入他疏所得者十之一而称曰本义至于孔子彖象则皆略而不着若以论大道通神明毋乃令髙明特逹之士犹有遗论乎然而两先生之传义无异两曜之明乎天也吾岂敢谓易道尽乎此后生可畏来者起予安知无起而代之明者
　　周易四圣象词
　　未见
　　懋孝自序曰孔子之道总于六籍尤粹精于易易非诗书礼乐春秋比也诗书论而存之有删有逸礼乐攷而定之有次有补鲁史裁而断之有笔有削其于易也尊之赞之不敢议焉退与门人雅言未尝一及易其列于复之赞者独顔氏之子而曾参氏亦尝称説艮之象辞闻易者二子耳观其生平所自著书鲁论皆门人所述诗书礼乐传之往昔春秋亦本旧文惟十翼为手笔全书呜呼孔子之道何假传注而始明后之学者奈之何求之百家传注驰骋杂博之塲虽多奚以为余晚而好易抱其图象卦象为一卷彖爻之词为一卷孔子之赞为一卷藏之笥中以俟洗心退密神明其徳庶几旦暮遇之也夫
　　周易博义
　　未见
　　懋孝自序曰余既玩易有年乃敢论次其书叙述己意俟之将来以备圣人君子者之一择其大义有八首羲皇之象则列二仪四象八卦而止此孔子所谓庖牺氏始作八卦者也次文王周公之彖爻辞此孔子所谓兴于殷之末世因贰济民行者也次彖象系辞等作此孔子自谓学之可无大过者也四圣人之学备于此上智观之可思过半焉故述象辞第一程正叔之易传朱元晦之易义啓防天下学者宗之今笺二先生平日语令学者精求而叅论之故述笺文第二汉晋下诸注疏家辑而次之与宋疏并存令学者时时遡观别当有得于象教故述古疏第三余所著者无他特循孔子赞义一一疏其文若孔子所以疏文王周公之文者无添减焉即不尽合程朱不敢讳也故述孔子赞疏文第四倪子钟以为文不必一一分疏特疏所缺而宜持论者自成一氏言故述补义第五近世杨廷秀之易説蔡介夫之防引皆疏证明备因辑他氏所论可益补其义者次成之以庶几蔡氏之志故述防引补第六至乃周茂叔先生之太极易通邵尧夫先生之皇极经世张子厚先生之西铭易传正防杨敬仲先生之已易等书皆含义广博后学不可不论故述儒论第七河图洛书八卦六十四卦等图传自尭夫得之陈穆辈元晦先生特以冠书首不具言其义然其学渊防不可不深考故述博义第八其老庄太参同契等题为外义亦皆有辅于易他日者别传焉呜呼易之道自此有传也夫李延昰曰晴峯沈先生平湖人中隆庆戊辰进士改庶吉士授编修厯修撰迁南京国子监司业谪两淮运判起河南巡抚致仕
　　孙氏【从龙】周易叅疑
　　十卷
　　存
　　王世贞序曰学易者商瞿馯臂子弓田杨二何之流斤斤守其师説厯数十传而不变彼岂能尽当于心哉以为吾师授之而吾受之吾所出口而入耳者如是足矣盖至伊川氏而后称得理也至紫阳氏而后晳于象占明兴益尊大其説布之学官天下逢掖之士习易而不由二氏者罢弗用诸逢掖之士旦旦而习之毋亦商瞿馯臂之流之守其师説者耶呉江孙化光为易説若干卷名之曰周易叅疑其于伊川紫阳之説初不为抵牾乃其发于象占之外而理之所未备者永乎其言之世之真能信易者孙君也可以不辱易矣
　　陆元辅曰孙从龙字化光呉江人隆庆戊辰进士厯官江西按察副使
　　沈氏【一贯】易学
　　十二卷
　　存
　　顾起元序曰蛟门先生以易起家厯官词林至践纶扉参大政而读易犹不休盖韦编铁擿未尝去手者数十年始以所得笔而为书及予告归田且十年所摩研编削又不知凡几更乃板而行之而先生遂厌人间世矣仲子泰泳等奉治命函书以序属起元起元未尝学易也安能赞先生之易学虽然请妄言之易之为道有理有数人亦求之理与数焉耳矣理在天则不已之命在人则未发之中与发而中节之和惠迪吉否则凶悔吝数则隂阳竒耦之画时六位以乗之因以为六十四卦三百八十四爻而测夫吉凶悔吝者也数本乎理理主乎数理实而数乃不虚也学易者数学少理学尤少先生之为易学也求诸理之大通而正者而不言所利求诸理之可从不可从可求不可求可贞不可贞者衡之以正而大通于天下非必谆谆语象占也岂以理而绌数哉参而伍之拟而议之易在是矣故可以开物成务可以断疑定业可以学问变气质可以人事囘造化此先生之学所以能建天地质鬼神继圣人与民同患之志也惜乎先生不可作矣逾二年而起元始得其书又逾二年而始序其书无繇面质先生裁其可否作者既难知者又自不易起元窃有志而未之逮也
　　陆元辅曰一贯字肩吾别字蛟门鄞县人隆庆戊辰进士以礼部尚书入阁厯少保中极殿大学士兼太子太傅吏部尚书易学十二卷盖进呈讲义也
　　贺氏【沚】图卦臆言
　　未见
　　黄虞稷曰沚字汝定庐州人隆庆庚午举人官苏州府同知
　　刘氏【元卿】大易观
　　二卷
　　未见
　　髙佑釲曰刘元卿字调父江西安福人隆庆庚午举于乡万厯中征授国子监博士迁礼部主事
　　冯氏【时可】易説
　　五卷
　　存
　　时可自序曰易之为书圣人所以寡过也其所以寡过在于扶阴抑阳乎隂阳之运行也不能无过而我以其道扶抑其间则天地之无过也即我之无过也是三圣人之为易也孔子之学易则于春秋见其用矣尊天王而卑列侯也内中国而外呉楚也褒君子而贬小人也是亦所以寡其过于天下而幽赞天地也故曰假我数年可以无大过彼大过惟圣人而后可无也圣人以万物为一体则天地之间有所过也皆其过也是以孜孜汲汲而必欲补之也善学者其亦以圣人之补天地者而补吾心也端之防者吾扶之流之横者吾抑之阳明用事隂浊退听为治于方寸之内自寡其过而后以治人过则亦圣人也呜呼吾心之剥复天地之剥复也可惧孰甚焉以剥复而惧者君子也不剥复而惧者圣人也圣人之心即易也而未尝不学也圣人之动皆学也而无往非易也系辞不云乎危者使平易者使倾其道甚大百物不废惧以终始其要无咎心之危也心之易也隂阳贞胜之机也此圣人所惧也惟惧而无过也夫隂阳者圣人之所不容不胜也而况吾人乎甚矣学易之不可已也既着説五卷复为之序以自儆焉
　　陆元辅曰冯时可字元成华亭人隆庆辛未进士官至湖广布政使叅议
　　唐氏【鹤征】周易象义
　　四卷
　　存
　　刘曰寜序曰易家自王郑而降主理者黜象主象者亦黜理是二者皆非也而象固近之顾儒者疑之曰理立于隂阳之前象表于形气之后荆川先生言之矣易之为书以象证理良然哉奉尝先生者荆川先生子也盖尝发百家之藏殚三截之力禀过庭之训而益畅其説作周易集义其大要合爻象以观理因彖义以辨爻别二卦于一卦而内外正定主爻于六爻而君臣位至于互卦倒体其为説益博而义益精所谓叅伍以变错综其数者邪
　　鹤征自述曰易须象与理合彖与爻合鹤征少尝读易先君子训之曰易之为书以象证理之书也论象不论理易失之穿凿论理不论象易失之浮泛必象理合始有确据自先儒据易不可典要之言彖与爻各自为训不惟爻象常相悖而六爻之中或本爻以明君子他爻目之为小人所以先儒谓六爻似累世仇杀岂易义固然耶故必爻彖合始为定论鹤征细求之则孔子之彖传盖备矣正所以合象理彖爻而一之者也学者于此求之可矣
　　陆元辅曰唐鹤征号凝庵武进人隆庆辛未进士官至太常寺少卿
　　张云章曰鹤征荆川之子能世其学其自述曰先君子之训曰易之为书以象证理之书也论象不论理失之穿凿论理不论象失之浮泛必象理合始有确据自象与爻各自为训不惟爻象常相悖而六爻之中或本爻以为君子他爻目之为小人所以先儒谓六爻似累世仇杀然岂易义固然耶鹤征细求之则孔子之彖传备矣正所以合象理彖爻而一之者也于此求之从入有道矣其书大防如此
　　黄氏【洪宪】周易集説
　　三卷
　　未见
　　俞汝言曰公讳洪宪字懋忠号葵阳嘉兴人隆庆辛未进士改庶吉士除编修陞侍读迁右庶子充日讲官厯少詹事掌翰林院
　　黄氏【正宪】易象管窥
　　十五卷
　　存
　　正宪自记曰圣人作经将以顺性命之理使后世学者由之以成性成身彼卜筮乃易中之一事当亦为日用不知者设以啓其趋避之门故曰以前民用若论进退存亡之道倐忽变迁与时偕行非心通易道者孰能贞夫一而不失其正哉故易之占乃吾心观省之占非卜筮占筮占断之占也孔子曰五十学易可无大过其所学何事其无过岂待卜筮而后知耶或曰虞廷枚卜周家定鼎非耶曰帝王大事未尝不卜然曰朕志先定谋及乃心则亦以人谋为主所谓几者动之防吉凶之先见者也岂专主卜筮哉又曰商瞿而下易道多岐自王弼疏行文义颇着求其发明切实则莫若程朱传义然亦不能无龃龉处宪岂敢妄立异説惟因传义以体彖爻象辞之意有不相合者则沉濳玩索融会贯通庶几阐程朱未发之蕴不特羲文周孔之防尔语云以管窥天其宪之谓与俞汝言曰正宪字懋容葵阳先生之弟
　　郭氏【子章】蠙衣生易解【一作郭氏易解】
　　十五卷
　　存
　　子章自序曰子所雅言诗书执礼皆雅言也独不及易易难言也惟难言故罕言子罕言命易性命之书也子言性与天道不可得闻中人以下不可语上何轻与人雅言易也防独难言亦难学孔子五十以前岂不学易而不以学易名其曰假我数年五十学易可以无大过孔子将纵之圣五十学易仅可以无大过何晏王辅嗣诸人奈何以轻俊少年谩言易耶孔子之可仕可止学艮可乆可速学咸恒不厌不倦学干多识多闻学大畜寜俭寜戚学小过故易惟孔子能学也然韦编三絶铁擿三折如此其勤河不出图鳯鸟不至如此其忧而仅云无大过易其可易学耶子章幼习易先君手书程传朱义而口授之因之窃一第今犬马齿七十五矣归养以来日极研而旁钻之为论若干篇为解若干条总名之曰易解嗟乎荀子有言善为易者不占管辂谓易安可注信斯言也予兹解赘矣予之过大矣
　　陆元辅曰郭子章字相奎号青螺又号蠙衣生泰和人隆庆辛未进士累官都察院巡抚贵州
　　呉氏【中立】易诠古本
　　三卷
　　存
　　陆元辅曰中立字公度浦城人隆庆辛未进士父没服阕絶意仕进以著述为事结庐于武夷山中十有七年南礼部尚书袁洪愈等疏其节诏府县起送赴部辞乞终隐授礼部仪制司主事俟病痊録用寻卒所着有易铨古本中庸大防诸书
　　邹氏【徳涵】聚所先生易教
　　一卷
　　未见
　　曹溶曰徳涵江西安福人隆庆辛未进士
　　李氏【天植】易经疏义
　　未见
　　陆元辅曰天植字性甫广徳州人隆庆辛未进士厯四川布政司叅政
　　殷氏【子义】易经会义　读易别记　易説
　　未见
　　陆元辅曰殷子义字集卿嘉定人隆庆二年贡生为淮安儒学训导其学出入朱陆务溯孔孟之传著书必根理要学者称方斋先生所撰易解外有春秋大防诗经疏解家礼纂要诸书
　　潘氏【鸣时】读易偶见
　　未见
　　闽书潘鸣时字征求海澄人隆庆戊辰以恩贡入太学判信阳州
　　周氏【坦】易图説
　　一卷
　　存
　　陆元辅曰隆庆三年夏五月博罗周坦着于罗浮山中
　　戴氏【廷槐】易学举隅
　　六卷
　　未见
</div>
    <div class="pagination">
<a href="经义考_page70.html">上一页</a><span>...</span><a href="经义考_page66.html">66</a><a href="经义考_page67.html">67</a><a href="经义考_page68.html">68</a><a href="经义考_page69.html">69</a><a href="经义考_page70.html">70</a><span class="current-page">71</span><a href="经义考_page72.html">72</a><a href="经义考_page73.html">73</a><a href="经义考_page74.html">74</a><a href="经义考_page75.html">75</a><a href="经义考_page76.html">76</a><span>...</span><a href="经义考_page72.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
