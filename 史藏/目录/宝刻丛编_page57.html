<!DOCTYPE html>
<html>
<head>
    <meta charset="UTF-8">
    <title>宝刻丛编 - 第 57 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宝刻丛编 - 第 57 页/共 63 页</h1>
    <div class="content">　　汉蜀郡太守任君神道九字字画壮伟然不著名字乡里岁月莫详其为何人也【金石録】
　　雍丘令残画碑
　　雍丘令残画像其标题皆已磨灭独存泰山为雍丘令一榜六字所谓泰山者疑是称其所终之官其书法亦犹朱浮碑云府君作令时之比此画形制甚有如朱君者但作一旁行则与之不类又人马之形貌亦不类驾车各以一马凡车之上有盖乗车者之后有一人焉其御也惟第七车无盖而御者执斧其次则导者二人各执其物有如箭者次二人乗马次导者又二人然后至所谓雍丘令之车次二人乗马从之复有一车惟见其马与车之半轮余则缺矣此刻及朱浮画乃是写其平生车骑之容纳之幽穸者亦涂车刍灵之意后世神祠佛刹中图画于廊庑间有此类者【续】
　　成王周公画像
　　成王周公画像有标题者六皆偏而不正惟成王周公二榜不漫灭其间张幕设案有总角垂褏而中立者成王也冕而跪于东者曰周公则西者当是召公汉碑有龙虎者随其文而观之则先龙而后虎盖以碑之所向为左右也立于二公之后者六人其西三人则无标题皆有所执如弓矢之属一马在其后此碑所列诸臣翼如也与武梁朱浮画像法式皆异雍丘令及此图皆洛阳朱敦孺希真所藏者末云齐鲁间
　　汉公卿墓中物亦不详其主名武帝尝画周公负成王朝诸侯以赐霍光此画之意良未谕也【续】
　　孔子见老子画像
　　孔子见老子画像人物七车二马三标榜四惟老子后一榜漫灭孔子面右贽鴈老子面左曳曲竹杖中间复有一鴈一人俛首在鴈下一物柱地若扇之状石有裂文不能详辨侍孔子者一人其后双马驾车车上一人马首外向老子之后一马驾车车上亦一人车后一人回首向外史记鲁昭公予孔子一乗车两马一竖子同南宫敬叔适周问礼于老子此画与圣舆两骖似是据此【续】
　　阳都长徐君冢阙
　　钟君碑
　　二碑无年月其字画皆东汉人书【金石録】
　　魏石刻
　　太保任公神道
　　魏太保任公神道七字【金石録】
　　蜀石刻
　　邓芝阙
　　蜀户部尚书邓芝阙铭九字又有小字题识漫灭不可读莫知其为何代所立资古所録魏晋三国遗文独无蜀刻姑以附卷中【寳古绍志録】
　　西晋石刻
　　防羌校尉彭祈碑并隂
　　元康二年三月立碑云君讳祈字子陇西襄武人也又云有诏以军州始分河右未清豺狼肆虐授君节盖除防羌校尉统摄凉土前后军功应封七侯劳谦退让隂德不伐年未知命以太康十年三月癸酉薨西晋石刻见于今者絶少又多残缺此碑文字完好可喜【金石録】
　　碑隂题名者凡三百十二人有故孝廉计掾计史良吏亷吏计佐主簿领校録事中部督邮西部督邮军议从事和戎从事记室督军谋从事録事史户曹史贼曹史金曹史田曹史仓曹史铠曹史兵曹史客曹史记室史节史车曹史水部都督中部都督功曹典事武猛从事舎人蜀渠都水行事中部劝农西部劝农东都水蜀渠平水门下贼曹门下议生録事金曹掾兵曹掾作部史法曹史防战骑督步督散督门下书佐弓马从事监牧史防史金曹典事武猛史门下通事门下小吏凡一官多者十人少者不减数人其余称故吏无官号者百六十余人当时州郡官属其滥如此盖自汉以来太守皆得自署置僚佐彭君为边郡守故其所辟尤众今尽録其名号以见一时之制焉【金石録】
　　鸿胪成公重墓刻
　　碑云永宁二年四月辛巳朔十五日乙未守鸿胪闗中侯成公重魏夫人之灵柩【金石録】
　　青山君神颂
　　永安元年九月【金石録】
　　东晋石刻
　　夜郎太守毋稚碑
　　隆安三年六月【金石録】
　　伪赵石刻
　　横山李君神碑
　　碑题建武六年岁在庚子三月己亥二十一日癸丑立【金石録】
　　后魏石刻
　　造三级浮图碑
　　太和十二年七月【金石録】
　　太尉于烈碑
　　景明四年四月【金石録】
　　淮阳太守梁鉴碑
　　延昌四年十月【金石録】
　　齐兖二州刺史傅公碑
　　孝明熈平元年十二月【金石録】
　　兖州刺史羊使君碑
　　不著书撰人名氏君名缺不可见而有其字曰灵引太山平阳人也为京兆王愉长史愉将反君不从见杀诏赠兖州刺史諡曰威碑以熈平二年立【集古録目】
　　瀛州刺史孙恵蔚墓志
　　神元年五月立其名字乡里年夀皆不载独其末载赠官制书云故安东将军银青光禄大夫枣强县开国男孙蔚知其名蔚又云归于世邑武遂知其为邑人也按后魏书儒林传有孙恵蔚其所书事迹与志皆合传云先单名蔚正始中侍讲禁内夜论佛经有惬帝防诏使加恵号恵蔚法师焉【金石録】
　　叱闾神寳修闗城铭
　　铭题右将军西中郎将叱闾神寳铭又云维天魏神元年岁次戊午十一月壬午朔十日壬辰起工三十万修治闗城并作馆第敬造三级浮图【金石録】
　　赠司空元晖碑
　　正光三年四月【金石録】
　　望都令侯宗碑
　　正光三年六月【金石録】
　　杨麯仁造老子释迦文佛记
　　正光三年【集古録目】
　　僧防碑
　　不著书撰人名氏僧防名集安定朝那人碑缺亡其姓名仕后魏至卫大将军赠侍中司空碑以正光四年立【集古録目】
　　邑义一千人造像记
　　正光五年四月【金石録】
　　孟思文等造像碑
　　正光六年四月【金石録】
　　房昙渊等造像记
　　庄帝永安三年十月【金石録】
　　斛斯疋碑
　　不著书撰人名氏疋字贷敦河南洛阳人仕后魏至骠骑大将军赠侍中司徒諡武昭以永熈二年立【集古録目】
　　御史台双塔颂
　　永熈二年【金石録】
　　大鸿胪卿郑伯碑
　　无立石年月【金石録】
　　东魏石刻
　　造石碑像记
　　天平元年十月【金石録】
　　造寺碑
　　书不著书撰人名氏寺后魏太武帝所立东魏天平中中军将军元景康重修不知其为何寺也【集古録目】
　　石像记
　　不著书撰人名氏石像邑人所共造庐江太守逢荣等刻铭以兴和二年立【集古录目】
　　三冢寺碑
　　不著书撰人名氏后魏【缺】人董兴夀等造石佛像于三冢寺以兴和二年立此碑【集古録目】
　　张卑墓志
　　兴和二年十月【金石録】
　　张奢碑
　　不著书撰人名氏残缺尤甚奢之字及乡里皆亡其可见者以兴和三年尔其额曰魏故渤海太守张君碑以此又知其官爵姓氏也【集古録目】
　　魏兰根碑
　　兴和四年【金石録】
　　造石观音像记
　　武定元年平南将军焦永安造【集古録目】
　　瀛州刺史李公碑
　　武定三年二月【金石録】
　　乐陵太守刘公碑
　　武定二年二月【金石録】
　　刘起贵造像碑
　　武定二年五月【金石録】
　　比丘昙妙等造像记并题名
　　武定三年【集古録目】
　　造石防记
　　无书撰人名氏鲁郡白源寺沙门志绍村人刘志义等造石防记东魏武定四年刻其后题名百余人【集古録目】
　　安州刺史赫连栩碑
　　武定五年四月【金石録】
　　镇东将军刘干碑
　　碑无立石年月【金石録】
　　西魏石刻
　　化政寺石刻铭
　　文帝大统七年十二月【金石録】
</div>
    <div class="pagination">
<a href="宝刻丛编_page56.html">上一页</a><span>...</span><a href="宝刻丛编_page52.html">52</a><a href="宝刻丛编_page53.html">53</a><a href="宝刻丛编_page54.html">54</a><a href="宝刻丛编_page55.html">55</a><a href="宝刻丛编_page56.html">56</a><span class="current-page">57</span><a href="宝刻丛编_page58.html">58</a><a href="宝刻丛编_page59.html">59</a><a href="宝刻丛编_page60.html">60</a><a href="宝刻丛编_page61.html">61</a><a href="宝刻丛编_page62.html">62</a><span>...</span><a href="宝刻丛编_page58.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
