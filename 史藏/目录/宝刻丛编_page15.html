<!DOCTYPE html>
<html>
<head>
    <meta charset="UTF-8">
    <title>宝刻丛编 - 第 15 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宝刻丛编 - 第 15 页/共 63 页</h1>
    <div class="content">　　在华阴县西三十里【访碑録】
　　唐前南乐县令郑信臣碑
　　【访碑録】
　　唐愿力寺碑
　　在洹水镇南四十里【访碑録】
　　唐防法寺碑
　　在馆陶县北四里【访碑録】
　　唐文宣王庙碑
　　在馆陶【访碑録】
　　唐韩王碑
　　在华阴西南二十里【访碑録】
　　澶州
　　【开徳府春秋时属卫国秦置东郡二汉属东魏二郡晋属濮阳国顿丘郡隋属东武阳二郡唐属澶濮魏三州晋天福中移濮阳于澶州南郭为治所九年陞镇寕军节度皇朝大观元年陞开徳府崇宁四年建为北辅今县七　濮阳　观城　临河　清丰　衞南朝城南乐】
　　汉冀州从事张表碑
　　汉不著书撰人名氏君讳表字人异尝为冀州从事后去官不仕而终建宁元年立【集古録目】
　　碑云君讳表字元异而文为韵语叙其官阀不甚详但云春秋六十四以建宁元年三月癸巳寝疾而终【集古録】
　　汉故冀州从事张君碑篆额张君名表灵帝建宁元年卒此碑皆作四言韵语【释】
　　碑云君讳表字元异系帝高辛爰暨后稷又云春秋六十四以建宁元年三月终其年十有一月丙寅葬【复斋碑録】
　　汉刘班碑
　　在衞南县西墓下【访碑録】
　　东魏东平太守刘霸碑
　　孝静天光元年四月立在卫南【金石録】
　　北齐楚阳太守张乐碑
　　在卫南县西北二十五里徳昌中塟【访碑録】
　　大周濮阳县丈八像碑
　　行书无书撰人名氏圣厯三年七月立【金石録】
　　唐卫南县令房公徳政碑
　　在本县周升撰唐澄书【访碑録】
　　瀛州
　　【河间府春秋时属晋战国时属赵秦属上谷郡汉属涿郡后汉为河间国晋因之后魏为河间郡孝文帝置瀛州隋废郡而州如故大业初州废置河间郡唐为瀛州皇朝大观二年陞河间府瀛海军节度今县二　河间　乐寿】
　　后魏车骑大将军邢峦碑
　　峦字山賔碑以延昌三年甲子十月建【复斋碑録】
　　隋文儒先生刘碑
　　大业元年立【金石録】
　　唐赠左仆射李绍立碑
　　唐石庭规撰康保允正书并篆额大顺三年四月立【复斋碑録】
　　冀州
　　【春秋时属晋战国时属赵秦属钜鹿郡汉置信都国景帝改为广川宣帝复故汉明帝更名乐安安帝改曰安平复兼置兾州晋因之后魏为长乐郡兼置冀州北齐后周皆因之隋初郡废而冀州如故大业初州废复置信都郡唐为兾州皇朝庆厯八年陞武安军节度今领县四　聊城高唐　堂邑　博平】
　　唐崔慎碑
　　唐紫微侍郎苏颋撰慎孙太常博士瑨八分书慎字行谨博陵安平人官至沧州蘓湖令其子晔字元暐神龙中为中书令封博令郡王追赠慎幽州刺史碑以开元三年立【集古録目】
　　棣州
　　【春秋战国皆属齐秦属齐郡汉属渤海平原千乗郡后汉属北海平原郡乐安国晋属乐安乐陵二郡隋初属棣州后属渤海郡唐武徳三年置棣州天寳元年曰乐安郡今县三厌次　滴河　阳信】
　　北齐宋僧奴为父造像碑
　　在滴河县界【访碑録】
　　北齐武平仲造像碑
　　不著书撰人姓名【诸道石刻録】
　　乐安郡孙敬僧造弥陀像铭
　　细字无书人姓名【诸道石刻録】
　　莫州
　　【汉为鄚县属涿郡后汉属河间国晋因之隋属河间郡唐武徳四年属蒲州贞观元年属瀛州景云二年置鄚州开元十年以篆体郑鄚文相类更名莫州今县一　任丘】
　　西魏岐州刺史王毅碑
　　大统九年十月立【金石録】
　　唐瀛州任丘令王君徳政碑
　　唐崔融撰八分书无姓名仪鳯元年【金石録】
　　大周上柱国平州司马冯道墓志
　　在任丘县界如意元年立【访碑録】
　　唐长丰县兴城碑
　　沙门邈文八分书无姓名开元二十二年十二月【金石録】
　　唐御注孝经双石幢记
　　唐杨谏撰刘景亷八分书开元二十七年九月【金石録】
　　唐文安郡任丘令王君清徳颂
　　唐傅衡之撰崔琦正书天寳八年正月【金石録】
　　唐刺史刘君徳政碑
　　不著书撰人名氏【诸道石刻録】
　　霸州
　　【汉属渤海郡后汉属广阳国河间郡晋属燕国章武后属河间燕郡隋属河间涿郡唐属幽州莫州晋时入于契丹周克复之置霸州皇朝政和三年为永清军今县二　文安大城】
　　唐张仁宪神道碑
　　唐幽州节度掌书记李俭撰幽州节度叅军蔡陵八分书并篆额仁宪字【缺】　官至太子中允其孙仲武为卢龙节度使追赠仁宪为工部尚书碑以大中二年立在文安县【集古録目】
　　徳州
　　【春秋战国皆属齐秦属齐郡汉置平原郡后汉因之晋为平原国宋属平原郡后魏后周皆因之隋初置徳州后复为平原郡唐为徳州天寳元年曰平原郡今县二徳安　平原】
　　唐长寿寺舍利碑
　　书不著书撰人名氏隋文帝仁寿中内出舍利寘于三河郡之长寿道塲藏以金棺石函唐初诏选名僧三十人居之齐王元吉造丈八大像于寺中碑以武徳六年五月立【集古録目】
　　碑武徳中建而所述乃隋事也其事迹文辞皆所不取録其书耳
　　唐东方朔庙碑
　　唐栁令誉撰行书无姓名开元十九年三月立【金石录】
　　唐东方先生画赞
　　晋散骑常侍夏侯湛撰唐平原太守顔真卿书初开元八年徳州刺史韩思复以赞刻于朔庙后真卿为太守文已残缺遂以天寳十三年十二月重立此碑【集古録目】
　　唐东方先生画赞碑阴记
　　唐顔真卿撰并书及题额真卿既易旧碑因记其事迹年月刻在画赞之隂【集古録目】
　　河北西路
　　真定府
　　【春秋时属鲜虞为晋所灭战国属赵秦属钜鹿郡汉高帝置恒山郡后避文帝名改曰常山亦属真定国东汉属常山国魏晋复为郡元魏因之后周兼立州隋开皇初郡废大业初州废复立常山郡唐武徳初复曰州后陞为成徳军节度元和十五年避穆宗讳曰镇州五代时曰真定府梁以讳改曰武顺唐复曰成徳晋曰顺徳汉复曰成徳周及皇朝因之今县九　真定　槀城　栾城　元氏　井陉　获鹿　平山　行唐　灵寿】
　　汉江三公山碑【集古録作北岳碑】
　　书不著书撰人名氏文字磨灭者多不可悉考其中间有称光和四年元氏左尉上郡暐者其意若暐祖父因选举而立此铭以报神贶【集古録目】
　　文字残缺尤甚其隠隠可见者光和四年以此知为汉碑尔其文断续不可次序盖多言珪币牲酒黍稷丰穰等事似是祷赛之文【集古録】
　　欧公集古録有此岳碑文字残缺尤甚其可见者曰光和四年以此知为汉碑尔余尝托人于北岳访求前代刻石几尽独无汉碑今此碑所书事与集古所载皆同又光和四年立惟其额题曰三公之碑而集古以为北岳碑岂欧阳公未尝见其额乎三公者山名其事亦载于白石神君与无极山碑三山皆在真定元氏【金石録】
　　三公之碑頴额两旁又有封龙君灵山君六字颇大盖封龙与灵山是两山之名掲其神于额之旁者即是配食三公之祠此碑光和四年左尉樊子义立颂顷者先公大师以使事为北方所留绍兴癸亥年政地王次翁使至燕先公隔垣墙与驿中人语为觇者所得赖副留守高吉祥之力脱缧绁而归予之出疆也高之子嗣先相廷劳以先世之故并辔殊从容尝诿其访寻中原古刻云北人所不好市无粥碑者及道过真定顾瞻名山三叹而已【释】
　　汉无极山碑
　　无极山碑篆额此山与三公山封龙山灵山白石山皆在元氏男子盖高范迁援三公龙灵有请于太常乞官给珪璧四时祀具诏从之吏更造庙宇而立此碑灵帝光和四年也【隶释】
　　汉白石神君碑
　　白石神君碑篆额灵帝光和六年立前二年葢高等援三公封龙灵山请于朝为无极山得法食至是恒山相冯廵元氏今王翊复具无石本末求依无极为比朝廷聼许遂开拓殿宇琢石勒碑汉人分固有不工者或拙或怪皆有古意此碑虽布置整齐略无汉字纎毫气骨全与魏晋间碑相若虽有光和纪年或后人用旧文再刻者尔【释】
　　汉八都神坛庙碑
　　在元氏县西北二十里庙坛上光和中立【访碑録】
　　晋北岳祠堂颂
　　泰始六年二月【金石录】
　　北齐造珉题名
　　在府城内奉思寺二门上天保七年立【访碑録】
　　北齐恒山义七级碑
　　不著书撰人名氏七级者浮图也义者盖邑人为众所造若义井也碑首题云慕容仪同麴常山义七级之碑据碑文常山太守綦连公以天保九年造浮图其后慕容乐麴显贵相继为大守而增葺之也綦连公不知其名【集古録目】
　　不著书撰人名氏文辞声偶而甚怪书字颇合古法其碑首题云慕容仪同麴常山义七级之
</div>
    <div class="pagination">
<a href="宝刻丛编_page14.html">上一页</a><span>...</span><a href="宝刻丛编_page10.html">10</a><a href="宝刻丛编_page11.html">11</a><a href="宝刻丛编_page12.html">12</a><a href="宝刻丛编_page13.html">13</a><a href="宝刻丛编_page14.html">14</a><span class="current-page">15</span><a href="宝刻丛编_page16.html">16</a><a href="宝刻丛编_page17.html">17</a><a href="宝刻丛编_page18.html">18</a><a href="宝刻丛编_page19.html">19</a><a href="宝刻丛编_page20.html">20</a><span>...</span><a href="宝刻丛编_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
