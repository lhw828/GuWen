<!DOCTYPE html>
<html>
<head>
    <meta charset="UTF-8">
    <title>经义考 - 第 344 页/共 381 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经义考 - 第 344 页/共 381 页</h1>
    <div class="content">　　存【载存复斋集】
　　周伯琦志墓曰君讳徳润字泽民朱姓其先睢阳人子孙着籍于呉延祐末以荐召见命为应奉翰林文字同知制诰兼国史院编修官英宗嗣位授鎭东行中书省儒学提举












　　经义考卷二百七十
　　钦定四库全书
　　经义考卷二百七十一
　　翰林院检讨朱尊撰
　　拟经【四】
　　邵子【雍】皇极经世书
　　通考十二卷
　　存
　　晁公武曰皇朝邵雍尧夫撰雍隐居博学尤精于易世谓其能穷作易之本原前知来物其始学之时睡不施枕者三十年此书以元经防以防运经以运经世起于尧即位之元年甲辰终于周显徳六年己未编年纪兴亡治乱之事以符其学后又有系述叙篇其子伯温解
　　张行成曰以元经防者以十二万九千六百年为元则以十二防毎防一万八百为月三百六十运为日四千三百二十世为时十二万九千六百年为分此天之数也起于一而终于十六变同人二万八千兆之数则于挂一图中用四爻直一运凡二百五十六卦中有闰存焉若三百六十运则实用二百四十卦尚有十六卦则管二十四运之闰散于二十四气之首故挂一图合管三百八十四运而二十四运为闰也其直日之实文则为用数即奇耦卦分进退以直四千三百二十世矣
　　陈振孙曰其学出于李之才挺之之才受之穆修伯长修受之种放明逸放受之陈抟盖数学也曰元防运世以元经防以防经运以运经世自帝尧至于五代天下离合治乱兴废得失邪正之迹以天时而验人事以人事而騐天时以隂阳刚柔穷声音律吕以穷万物之数末二卷论所以为书之意穷日月星辰飞走动植之数以尽天地万物之理述皇帝王霸之事以明大中至正之道书谓之皇极经世篇谓之观物凡六十二篇其子伯温为之叙系具载先天后天变卦反对诸图又为易学辨惑一篇叙传授本末眞伪然世之能明其学者盖鲜焉
　　朱子曰易是卜筮之书皇极经世是推歩之书经世以十二辟卦管十二防棚定时节却就中推吉凶消长其书与易自不相干只是加一倍推将去
　　蔡沈曰以数为象则奇零而无用太是也以象为数则多耦而难通经世是也
　　王应麟曰皇极经世十卷以元经防以防经运以运经世天者日月星辰隂阳也地者水火土石刚柔也变者暑寒昼夜化者雨风露雷感者性情形体应者走飞草木人目鼻耳口物声色气味事皇帝王覇体用也业易诗书春秋心迹也天开于子地辟于丑人生于寅孔子赞易自羲轩而下祖三皇也序书自尧舜而下宗五帝也删诗自文武而下子三王也修春秋自桓文而下孙五霸也一元之运始于日甲月子星甲辰子自开辟以来推其年数雍得之于李挺之挺之得于穆伯长自天地运化隂阳消长皆以数推之以穷万物之变程伯淳谓加一倍法其书以日月星辰水火土石尽天地之体用以暑寒昼夜雨风露雷尽天地之变化以性情形体走飞草木尽万物之感应以元防运世岁月日辰尽天地之终始以皇帝王霸易诗书春秋尽圣贤之事业易用九六经世用十十二一元綂十二防十二防綂三十运三十运綂十二世一世綂三十年一年綂十二月一月綂三十日是十二与三十迭为用也
　　祝泌曰经世书六卷曰元经防防经运运经世其下四卷以律吕声音之变观万物不名经防经运而曰经世忧世变也其书有总一书之卷目有分篇旨之卷目元经防十二篇防经运十二篇运经世十篇凡三十四篇律吕声音之变化十六篇内篇十二篇此康节分篇之卷数各分次第也康节虑其书之未有綂也复以观物篇通一部之数而系之以总其书六十二篇又有外篇二不以观物系之书实六十四篇也　又曰康节先生以皇极圆图观天观地观歴世之泰否以皇极方图观动物观植物观运用之物又曰易以占为神极以算为智占者听圆变之蓍以求将见之象算者布一定之卦以御无穷之数占则取验于天神之研几也算则断在人智之极深也神以知来而未尝不藏徃智以藏徃而未始不知来惟易之与极其旨若相似而致用实不同易与极之八卦名同而位殊爻同而旨异位之殊今先天后天之图可识矣旨之异则易之干为天为金而极则为日为暑之类也易之坤为地为土而极则为水为雨之类也易之震为雷为木而极则为辰为夜也易之巽为风为木而极则为石为雷也坎为水为月者易也极则为土为露矣离为火为日者易也极则为星为昼矣艮为山而今为火为风兑为泽而今为月为寒矣自是之非惟八卦取象之异于易而吉凶悔吝亦大不同愚谓极只取伏羲卦画不用文王周孔之辞故其作用之不同固无怪其然矣
　　俞邦翰曰邵子经世凡古今治迹只慿一定之卦以推歩动植事物则随时取声音数以求卦而占测也查伯复曰康节经世书本先天方圆图
　　王申子曰邵康节经世书程明道以为加倍法是也谓一生二二生四四生八八生十六十六生三十二三十二生六十四由是推而为万物之数皆纯乎用耦而无奇其为元防运世也则以日经日为元之元其数一谓日甲之数一也以日经月为元之防其数十二谓月之数十二也以日经星为元之运其数三百六十谓日之数三百六十也以日经辰为元之世其数四千三百二十谓时之数四千三百二十也是日为元月为防星为运辰为世也一元象一年十二防象十二月三百六十运象三百六十日四千三百二十世象四千三百二十时此一元之经即一年之数也一世三十年是为一十二万九千六百年自元之元更相变而至于辰之元自元之辰更相变而至于辰之辰故名经世着一元之数使人引而伸之终而复始起帝尧甲辰终显徳己未纪世之治乱以符其説故自显徳后人皆可以续之易之道不止于是故不免谓之数学此愚所以于古今説易七百余家之中独取周子太极图以附天地及四圣人之易为六易者此也
　　何瑭曰邵子元防运世之分无所依据先儒已有议其失者其论天以日月星辰变而为寒暑昼夜地以水火土石化而为雨露风雷此其书之大指也自今观之寒暑昼夜皆天于日月星辰何有焉风为天所变雷为火所变雨露皆水所变其理甚明少思则得之矣火为风石为雷土为露岂不牵强之甚哉且其取象干不为天而为日离不为日而为星坤反为水坎反为土与伏羲之易象大异乃自谓其学出于伏羲之先天图吾不知其説也
　　詹景鳯曰皇极经世以拟易也其元防运世六卷凡三十四篇如易有上经声音律吕四卷凡十六篇如易有下经观物十二篇则畅二数之义如易有系辞王撰曰邵子经世之书本于易尝欲传程子程子不学而当时之欲学者邵子又不许盖未易言也黄宗炎曰邵尧夫撰皇极经世十二卷以谓天地之气化隂阳之消息皆可以数推之其理其数咸本于易噫此何説也其所称元防运世实效扬雄之方州部家也扬以地言邵以时言也其所称元数一防数十二运数三百六十世数四千三百二十亦准太之三方九州二十七部八十一家也至于一元十二防三百六十运四千三百二十世一世三十年是为一十二万九千六百年以至无穷无尽则又近于释氏之刼数夫易之变化不可测者以其无方无体也随在随时随象随占稗经之値年値日已属愚夫愚妇之见而况于欲取一十二万九千六百年之天下排而按之筹而计之以为定数则天地隂阳眞磈然蠢动絶无灵异之物矣其起帝尧甲辰至后周显徳六年己未编年以纪治乱兴亡之事以验其説无论其傅防诬妄即使若合符节独不思帝尧甲辰至显徳己未仅仅四千年耳视一元之数不啻杯水之在江河恶得以杯水之在鼎烹而指江河之可吸尽也此亦不攻而自破者矣大传曰其称名也小其取类也大其言曲而中其事肆而隐皇极经世则一一与之相反盖称名也大取类也小言直而诞事俭而显使洁静精微之学化为麤鄙狂妄之窟矣学者其毋耳食焉
　　王庭曰程子言尧夫于儒术未见所得上蔡亦言尧夫所学与圣门不同如皇极一书以天之日月星辰配寒暑昼夜性情形体以地之风雨露雷配水火土石飞走草木大是牵强不合然人不敢议者以其占验神也
　　按皇极经世一书明初编性理大全与通书正并列崇祯闲帝幸太学议礼者欲跻周程张朱于七十子之上康节亦与焉然五行为洪范九畴之首传称天生五材废一不可康节乃去木金而益之以石是威侮五行也庻征为洪范九畴之八书称五者来备各以其叙康节乃去旸燠寒而易之以露雷是一极无凶也五官去心则不成大人矣五经去礼则无以别于禽兽矣不知诸儒何故而神明其説争推演之此防之所不识也
　　又按康节之水火土石仿诸佛氏之地水火风也色声气味取诸佛氏之色声香味也遇数之五率去其一若夫天有五星地有五服五沟五涂人有五藏教有五典五礼祭有五祀目有五色耳有五音口有五味鼻有五臭手有五指绘有五章律有五度五量五权五则康节亦安能悉为减损其説亦窒而不可通矣
　　王氏【豫】皇极书体要
　　佚
　　张铉金陵新志曰建昌南城人廖应淮好异端之学游侠江湖客临安疏丁大全误国状大全中以法配汉阳军荷校出都説祸福多中抵汉阳遇蜀道士杜可大于汉江滨谓曰子非廖应淮邪予待子久矣因言邵尧夫以先天学授王天悦天悦死葬未百年而呉曦叛盗掘其冢得皇极书体要一篇内外观物数十篇予贿盗得之数当授子为之请于郡将脱军籍馆诸道院尽教以冢中书其算由声音起年余乃别应淮复之临安市大衍数夜沽酒痛饮大叫曰天非宋天地非宋地矣歌曰禽声兮啾啾草色兮幽幽风兮火怒泉殷殷兮血流屋将焚兮燕呢喃而未已鼎渐沸兮虱婆娑其不休归去来兮不归兮焉求宋亡后四年病死处州学
　　张氏【行成】皇极经世索隐
　　一卷
　　未见
　　邵氏【伯温】皇极经世内外篇解
　　未见
　　杨时乔曰伯温学宗家传篇解得父精意出处皆当
　　张氏【栻】经世纪年
　　通考二卷
　　未见
　　栻自序曰太史迁作十二国世表始纪甲子起于成周共和庚申之岁庚申而上则莫纪焉歴代浸远其事杂见于诸书靡适折衷则亦传疑而已本朝嘉祐中康节邵先生雍出于河南穷徃知来精极于数作皇极经世书上稽唐尧受命甲辰之元为编年谱如去外丙仲壬之纪康节以数知之乃合于尚书成汤既殁太甲元年之説成汤之后盖实传孙孟子所説特以太丁未立而卒方是时外丙生二年仲壬生四年耳又正武王代商之年盖武王嗣位十一年矣故书序称十有一年而复称十有三年者字之误也是类皆自史迁以来传习之谬一旦使学者晓然得其眞万世不可改者也某不自揆辄因先生之歴考自尧甲辰至皇上乾道改元之岁凡三千五百二十有二年列为六图命之曰经世纪年以便观览闲有鄙见则因而明之其大节目有六如孟子谓尧舜三年之丧毕舜禹避尧舜之子而天下归之然后践天子位此乃见帝王奉天命之大旨其可闇而弗彰故于甲申书服尧之丧乙酉书践位之实丙戌书元载格于文祖自乙酉至丁巳是践位三十有三载也则书荐禹于天与尚书命禹之辞合自丁巳至癸酉是荐禹十有七年也与孟子之説合于禹受命之际书法亦然然而书称舜在位五十载陟方乃死则是史官自尧崩之明年通数之耳夏后相二十有八载寒浞弑相明年少康始生于有仍氏凡四十年而后祀夏配天不失旧物寒浞岂可使闲有夏之綂故缺此四十载不书独书少康出处而纪元载于复国之岁以见少康四十年经营宗祀絶而复续足以为万代中兴之冠冕于新莽之簒缺其年亦足以表光武之中兴也汉吕太后称制既不得系年而所立他人子名为少帝者又安得承綂故复缺此数年独书曰吕太后临朝称制亦范太史祖禹系嗣圣纪年之意也汉献之末曹丕虽称帝而昭烈以正义立于蜀不改汉号则汉綂乌得为絶故献帝之后即系昭烈年号书曰蜀汉迨后主亡国而始系魏凡此皆节目之大者妄意明微扶正不自知其愚也其他如夏以上称载商称祀周始称年皆考之书可见而周书洪范独称祀者是武王不欲臣箕子尚存商立箕子之志也由魏以降南北分裂如元魏北齐后周皆夷狄也故綂独系于江南五代迭揉则都中原者不得不系之陈振孙曰侍讲广汉张栻敬夫撰用皇极经世谱编有所发明则着之其言邵氏以数推知去外丙仲壬之年乃合于尚书成汤既没太甲元年之説今按孔氏正义正谓刘歆班固不见古文谬从史记而张衡通载乃云以纪年推之外丙仲壬合于岁次尚书残阙而正义之説误盖三代而上帝王歴年远而难考类如此刘道原所谓疑年者也
　　马廷鸾曰愚按张氏本皇极经世书作经世纪年图愚之所述盖亦本此然尝疑尧之前标甲子者六而不载世代与事迹意者黄帝命大挠作甲子则甲子纪年自黄帝始以前无甲子则亦不可得而书也王应麟曰栻因经世之歴攷自尧甲辰至乾道改元之岁凡三千五百二十二年列为六图曰经世纪年
　　蔡氏【元定】皇极经世指要
　　三卷
　　存
　　元定自序曰龙马负图伏羲因之以画八卦重之为六十四卦初未有文字但阳奇隂偶卦画次序而已今世所传伏羲八卦图以圆函方者是也康节曰上古圣人皆有易但作用不同今之易文王之易也故谓之周易若然则所谓三易者皆本于伏羲之图而取象系辞以定吉凶者名不同耳连山首艮归藏首坤周易首干连山归藏虽不传意其作用必与周易大异然作用虽异其为道则同一太极也皇极经世之书命数定象自为一家古所未有学者所未见然亦皆出于伏羲卦画奇偶之序其为道则亦同一太极也今以伏羲卦图列之于前而以皇极经世疏之于后则大畧可见矣
　　朱子曰康节书固好季通推得来又甚缜密
　　王撰曰邵子之学当时惟传王天悦而后之得其传者无过蔡氏
　　周氏【奭】经世节要
　　未见
　　朱氏【中】经世补遗
　　佚
　　丘氏【富国】经世补遗
　　三卷
　　未见
　　祝氏【泌】皇极经世书钤
　　十二卷
　　存
　　泌自序曰易系曰天生神物圣人则之天地变化圣人效之天埀象见吉凶圣人象之河出图洛出书圣人则之制法埀教祖道钩是极也先高厚而肇始运万有而不遗推其动静得两仪之本沿其始交得四象之元循其变化识卦位之分得河图洛书而证其拟议形容之实传十四图而悟布卦用卦之旨今探赜索隐傥不明其所由肇是康节之学且入于术矣不揣其本而齐其末可乎粤疏造物之图达于取卦之妙而后备列先天之所由运行动植之所以感应而要之以折衷之法庻几览者由门及序升堂入室识其条贯是编也尚少禆好古博雅之君子若郑夬所谓泄天之蕴岂无祸福不可谓之知言今但虞絶学之无传亦何暇防跋乎祸福之闲哉世有觉者幸相与发明之端平乙未
　　杨时乔曰泌以邵子意注经世盖多折衷于伯温曲详其辞
　　呉任臣曰泌字泾甫鄱阳人自称观物老人
　　马氏【廷鸾】皇极观物外篇解
　　佚
　　方氏【回】皇极经世攷
　　佚
　　郑氏【松】皇极经世书续
　　未见
　　江西通志郑松字特立亦名复乐安人三预进士贡不第以邵子经世书止于周显徳乃自庚申宋兴至甲午金亡续二百七十五年于邵子所纪三千三百一十六年闲颇有更定书法视昔尤谨论国綂絶续离合谓兴国无所承亡国无所授者各为系汉魏晋宋齐梁陈为一系魏齐周隋唐梁唐晋汉周为一系辽金元为一系松入元隐居布水谷
　　耶律氏【楚材】皇极经世义
　　未见
　　杜氏【瑛】皇极引用
　　八卷
　　佚
　　皇极疑事
　　四卷
　　佚
　　极学
　　十卷
　　佚
　　蔡氏【仁】皇极经世衍数
　　一百五十四卷
　　未见
　　张萱曰元至元中饶州布衣蔡仁和仲撰前集五十五卷因张行成祝泾甫之书复考订以成帙编卦各有图图各有説后集五十三卷因蔡季通续正邵氏厯数衍其数防发其义条陈其类例凡古今证应皆备载焉内阙十五卷至十八卷别集十五卷续集十六卷皆卦变爻象及揲蓍之説支集十五卷又因麻衣道人心法而衍之皆占卜书也
　　齐氏【履谦】经世书义式
　　佚
　　经世外篇微旨
　　一卷
　　佚
　　安氏【熙】续皇极经世书
　　佚
　　徐氏【骧】皇极经世发微
　　佚
</div>
    <div class="pagination">
<a href="经义考_page343.html">上一页</a><span>...</span><a href="经义考_page339.html">339</a><a href="经义考_page340.html">340</a><a href="经义考_page341.html">341</a><a href="经义考_page342.html">342</a><a href="经义考_page343.html">343</a><span class="current-page">344</span><a href="经义考_page345.html">345</a><a href="经义考_page346.html">346</a><a href="经义考_page347.html">347</a><a href="经义考_page348.html">348</a><a href="经义考_page349.html">349</a><span>...</span><a href="经义考_page345.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
