<!DOCTYPE html>
<html>
<head>
    <meta charset="UTF-8">
    <title>皇朝经世文新编续集 - 第 7 页/共 52 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝经世文新编续集 - 第 7 页/共 52 页</h1>
    <div class="content">　　鄂抚端[方]劝汉人妇女勿再缠足说
　　论上海巡捕包探之利弊
　　论报馆最有益于学子
　　论中国宜设洋文报馆
　　论中国语言变易之究竟
　　劝戒上海国会(学)及出洋学生文
　　释彝
　　秦西新报源流表
　　中日版权同盟问题
　　种类说
　　黄种无害于白种论
　　黑奴吁天录序
　　黑奴吁天录书后
　　论女寿长男子说
　　照相之法可以施于政事论
　　黑龙江将军寿山遗摺
　右文约五百六十余篇类目仍分二十有一体例悉遵新编也今昔时势各殊行文命意自异麦公乃识时俊杰故类目一变其旧然续经世文而不守前例又为通儒所鄙故加新编二字以别之示与贺盛诸编不同也敝书既名新编续集何敢与麦氏宗旨稍违教宗儗改教务而卒不敢改民政会党儗付阙如而卒勉强选文亦足见命意所在矣计所选者起辛丑六月讫壬寅五月凡名臣奏议伟儒论说亮无遗漏之憾即偶有辛丑五月以前之文亦为各编所未见详查辛丑所出统编固未尝雷同也日报论说多识时务者所作不才方心折之奚敢薄视特命意立论不久视之每成明日黄花选刻是编殊不合例故各类所选于日报十无一二不敢姑循俗见所谓数万选者明言广搜各报论说也诸维亮之　　　壬寅六月上旬眠羊志
新编续集勘误表

甘韩《皇朝经世文新编续集》序

皇朝经世文新编续集序
自邵阳魏氏市华亭陈氏吴江陆氏之意撰集
皇朝经世文编采取精有裨实用近禾千江西饶氏上海葛氏武进盛氏迭有赓续美矣备矣厥后麦氏有经世文新编之刻今甘君眠羊又复为之续编分类仍二十有一得文五百余首呜呼何其多也昔东莱先生被旨增损江钿文海张南轩时在江陵移书晦翁以为无补治道何益后学晦翁晚年乃函称文监编次最为有意所载奏议多系一时政治大节水心叶氏亦谓自古类书未有善于此者方今风会日辟时事兴丙士大夫建白烂然类能根柢理要●见原本而其闲浅知狭好支离破碎恣其胸臆荡而不返义理无当而治道愈远者亦往往而有吾尝欲刊落浩穰拔尤取颖表而出之彰我国家文明之盛沈迷篰领女彔【娽】女彔【娽】甚少【尠】●甘君之书其去取未知于吾意何若要之甄综时贤意主适用固非华实巧伤正好弊精神于闲文字者所可同日语也后村刘氏之言曰文之多者可以言治言之富者可以观德此书出必将风行海内人置一编以视临安书坊一时刊行之作迥不侔矣吾故乐为之序
光绪二十有八年首夏端方午桥甫序于湖北抚署

皇朝经世文新编续集卷一上


　通论上
　　江督刘鄂督张会奏条陈变法第一摺            
奏为变通政治人才为先遵　旨筹议奏陈仰祈　圣鉴事窃臣等钦奉光绪二十六年十二月初十日　上谕法令不更锢习不破欲求振作当议更张着军机大臣大学士六部九卿出使各国大臣各省督抚各就现在情形参酌中西政要举凡朝章国故吏治民生学校科举军政财政当因当革当省当并或取诸人或求诸己如何而国势始兴如何而人才始出如何而度支始裕如何而武备始修各举所知各抒所见通限两个月详悉条议以闻等因钦此仰见我　皇上惩毖多难必欲扫积习以济时艰感泣之余且愧且奋臣等尝闻之周易干道变化者行健自强之大用也又闻之孟子过然后改困然后作动心忍性增益所不能者生于忧患之枢机也上下京畿之变大局几危其为我中国之忧患者可谓钜矣其动忍我　君臣士民之心者可谓深矣穷而不变何以为国然则修中华之内政采列国之专长　圣道执中洵为至当惟是中国贫弱废弛之弊或相沿百余年或相沿二千余年一旦欲大加兴革必须规画周详确有下手之虍匆然后血气生而宿可自去疣痈决而元气可支窃谓中国不贫于财而贫于人才不弱于兵而弱于志气人才之贫由于见闻不广学业不实志气之弱由于苟安者无履危救亡之远谋自足者无发愤好学之果力保邦致治非人无由谨先就育才兴学之大端参考古今会通文武筹拟四条一曰设文武学堂二曰酌改文科三曰停罢武科四曰奖劝游学敬为　圣主陈之　一设文武学堂　取士之法自汉至隋为一类自唐至明为一类无论或用选举或凭考试立法虽有短长而大意实不相远汉魏至隋选举为主而亦间用考试如董晁郗杜之对策是也唐宋至明考试为主而亦参用选举如温造种放之征召是也要之皆就已有之人才而甄拔之未尝就未成之人才而教成故家塾则有课程官学但凭考校此皆与三代学校之制不合现行科举章程本是沿袭前明旧制承平之世其人才尚足以佐治安民今日国蹙患深才乏文敝若非改弦易辙何以拯此艰危然而中国见闻素狭讲求无素即有考求时务者不过粗知大略于西国政治未能详举其章西国学术未能身习其事现虽举行经济特科不过招贤自隗始之意只可谓开辟风气之资而未必遽有因应不穷之具考周官司徒之职小戴礼学记之文大率皆以德行道艺兼教并学学成而后用之此外见于经传者乡国之学皆兼六艺大夫之职必备九能书礼干戈司成并教寄象鞮译王制分官海外图经伯益所传润色专对论语所重又按三代之制庠序之称曰士卒伍之称亦曰士实为文武合一文武并重之明征若孔子兼通文武学于四裔尤圣人躬行垂教之彰彰者此后汉举使才唐采回秝隋志经籍多收方言明初文科亦兼骑射钦惟我　朝康熙年间测天造石駮皆用西人　内府地图创用西法之经纬戋此图所刻铜板即用东洋铜板之阴阳文尼布楚界碑兼用三体文字乾隆年间西域同文志兼列清汉蒙古西番托忒回部之书至于　内廷功课八旗授官皆系文武兼习　　祖宗旧制洵足为万代法程今泰西各国学校之法犹有三代遗意礼失求野或尚非诬其立学教士之要义有三一曰道艺兼通二曰文武兼通三曰内外兼通其教法之善有四一曰求讲解不责记诵一曰有定程亦有余暇一曰循序不躐等一曰教科之书官定颁发通国一律大小各学功有浅深意无歧异其考校进退章程皆用北宋国学积分升舍之法才能优绌切实有据既不虞试官偏私亦不致摸索偶误故其人才日多国势日盛德之势最强而学校之制惟德最详日本兴最骤而学校之数在东方之国为最多兴学之功此其明征
其学校教法大率少年者先入小学堂先教以浅近文理算法史事格致之属小学堂又分初等高等两种小学成后选入中学堂所学门类甚多名曰普通学如国教格致算学地理史事绘图体操兵队操本国行文法外国言语文字行文法等事皆须全习惟外国文字只兼习一国无论大小学堂皆有讲国教一门皆有学兵队之操场日本之教科名曰伦理科所讲皆人伦道德之事其大义皆本五经四书普通学毕业后发给凭照升入高等学堂习专门之学自此以后然后文武分途或文或武听其便惟文武皆必先习普通至专门之学习文事者名高等学校英分经教法医化工六科又另设专门之学习学法与英略同德又另设专门工学日本高等学校亦分六门一法科二文科三工科四理科五农科六医科每科所习学业各有子目其余专门各有高等学校查日本门目与中国情形较近欧美无学不兼讲西教日本无学不兼讲伦理习武备者名士官学校略分地理战史战法军械测绘工程经理军医八门兼习外国文字兵式体操兵队操行军操射的击刺乘骑游水等事射的即枪石駮打靶击刺即短刀刺枪互击习文字者高等学校毕业后发给凭照略如中国举人分类量能而授以官其愿再学者升入大学校大学校毕业领照者略如中国进士习武备者普通毕业后先入营练习半年方入士官学校士官学校毕业后仍须入营练习三年方为毕业第一年学为兵第二年学为弁第三年即在其营内充弁其弁亦名下士官其分际略如中国把总外委额外此堂毕业后发给凭照其国家即用为各军少尉自少尉以上皆名士官大尉中尉少尉略如都司守备千总自官少尉以后可在本营叙劳升转若仅由充兵出身者官至特务曹长为止曹长略如把总仅由士官学校出身者官至大佐为止大佐略如副将中佐少佐如参游若欲为大将中将少将者仍须升少佐中佐后再入陆军大学校三年习水师者名海军大学校其海陆大学校体制与文事大学校同大将如统兵大臣中将少将如提镇以上所举皆日本官名取其易晓各国学制教法节目虽有小异用意事事相同其大中小学之年限无论文武大率三四五年不等等级渐深者子目亦渐加多其东西各国今昔章程微有不同者大约西繁而东简西迟而东速昔专壹而今变通如西国马上不放火枪日本近三年始于马上操枪之类其学校监督皆用武官为之以武官于礼节规矩最为谨严详密文职偶有脱略武官断不通融此外国学校教士官人之大略也臣等谨参酌中外情形酌拟今日设学堂办法拟令州县设小学堂及高等小学校童子八岁以上入蒙学习识字正语音读蒙学歌诀诸书除四书必读外五经可择读一二部家塾义塾悉听其便由绅董自办官劝导而稽其数每年报闻上司可也十二岁以上入小学校习普通学兼习五经先讲解后记诵但解经书浅显义理兼看中外简略地图学粗浅算法至开立方止学粗浅绘图法至画出地面平形止习中国历代史事大略　本朝制度大略习柔车耎体操三年而毕业绅董司之官考察之十五岁以上入高等小学校解经书较深之义理学行文法学为策论词章看中外详细地图学校深算法至代数几何止学校深绘图法至画出地上平剖面立剖面水底平剖面止习中国历史大事外国政治学术大略习器具体操兼习外国一国语言文字之较浅者此学必设兵队操场三年而毕业官司之绅董佐之毕业后本管府考之分数及格者给予凭照作为附生送入府学校分数欠者留学府设中学校十八岁高等小学校毕业取为附生者入中学校习普通学其有监生世职职衔愿入普通学者亦听但须酌捐学费与附生一律教课其有营弁营兵文理通畅能解算法绘图考验有据者亦准收入此学温习经书地理仍兼习策论词章并习公牍书记文字学精深算法至弧三角航海驶船法止学精深绘图法至测算经纬度行军图目揣远近斜度止习中国历史兵事习外国历史律法格致等学外国政治条约即附于律法之内并讲明农工商等学之大略习兵式体操兼习外国一国语言文字之较深者词章一门亦设教习学生愿习与否均听其便弁兵入学者专学策论免习词章此学亦必设兵队操场三年而毕业学政考之给予凭照作为廪生送入省城高等学校省城应设高等学校一区大省容二三百人中小省容百余人屋舍不便者分设两三处亦可但教法必须一律非由中学校普通学毕业者不能收入拟参酌东西学制分为七专门一经学中国经学文学皆属焉二史学中外史学中外地理学皆属焉三格致学中外天文学外国物理学化学电学力学光学皆属焉四政治学中外政治学外国法律学财政学交涉学皆属焉
五兵学外国战法学军械学经理学军医学皆属焉六农学七工学凡测算学绘图学道路河渠营垒制造军械火药等事皆属焉共七门各认习一门惟人人皆须兼习一国语言文字此学亦必设兵队操场至医学一门以卫生为义本为养民强国之一大端然西医不习风土中医又鲜真传止可从缓惟军医必不可缓故附于兵学之内并另设农工商金广四专门学校各一区专以考验实事为主机器药料试验场皆备亦三年而毕业其普通学成愿入此四学者听入此四学者中国经学文学皆令温习无论何学皆有兵队操场其习武者专设一武备学校择普通毕业之廪生愿习武者送入四书中国历史策论人人兼习其余悉依外国教课之法并专习一国语言文字或仿日本并设一石駮工学校专学制造枪石駮之法均三年而毕业文学生高等学校毕业后除农工商金广专门四学另为章程外此七门学生学律法者派入交涉局学习实事名曰练习学生学兵法者派入各营学习实事亦名曰练习学生其余五门学生均随其所愿派入农工商金广等局兼习实事名曰兼习学生均以实在局在营一年为度农工商金广四专门学三年毕业后农学派赴本省外县山乡水乡考验农业工学派赴本省外省华洋工厂考验制造商学派赴南北繁盛口岸考验商务金广学派赴本省外省开金广之山炼金广之厂考验采炼均名曰练习学生亦均以实在出外游历练习一年为度其武学生武备学校毕业后令入营学习操练一年半年充兵半年充弁以实在营一年为度合计在学肄业及出外练习文武各门均四年学成先由督抚学政考之再由主考考之取中者除送入京师大学校外或即授以官职令其效用大学校学业又益加精门目与省城所设高等专门学校同三年学成会试总裁考之取中者授以官此大中小学教法门目等级年限之大略也其考用之法高等小学学成者本管知府考之普通中学学成者学政考之均不弥封县送府考府送学院考均须详注分数知府学政考取榜示亦须注明分数不准浑沦取进高等专门学成者督抚学政分文武两途考之应分几场临时酌定取者作为优贡武者作为武优贡其文事由他途径入普通中学毕业农工商金广四专门学非由生员者及由普通中学毕业径入四门专学非由高等学毕业者其武事由弁兵径送入普通学非由生员者一并准其与考其优贡所取人数视本省中额加倍　钦派考官会同督抚学政亦分文武两途考之应分几场临时酌定考其专门之学及各国语言文字非优贡不得与考大率督抚学政所取优贡即系录送乡试之意应试人少且诸学有须面试者勿庸糊名易书考中者作为举人其非由生员出身及非由高等出身者作为副榜择其中式前半若干名分别送入京城文武大学校所以止送一半入大学校者一为京师大学若欲全容天下举人费用过多故减半送京以节经费一为分半就职俾得及时效用以应目前急需其有未获送入大学校者及已经送京而不愿入大学校愿就职者听其未送大学校而不愿就职自愿留学以待下科者亦听就职者文授以七品小京官及六七品佐贰首领分部分省候补或充各局委员武授以守备千总等官发营差委考官照学政例准带幕友二三人同考官由外省酌量访求聘委不拘官阶亦不必本省人员京城设文事大学校水军陆军大学校各一学业又益[加](力)精门目略与省城专门学校同学成者　钦派总裁大臣考之作为进士　廷试后文授以部属知县等官武授以都司守备等官均令分部分省分标候补优其序补班次勿庸归选如　朝廷需用编书修史应奉文字之词臣宿卫　禁廷之侍卫应随时听候　谕旨考选不在科举常例之内统计自八岁入小学起至大学校毕业止共十七年计十八岁为附生二十一岁为廪生二十五岁为优贡举人二十八岁为进士除去出学入学程途考选日期外亦不过三十岁内外较之向来得科第者并不为迟此大中小学层递考取录用之大略也其取中之额即分旧日岁科考取进学额以为学堂所取生员之额分乡会试中额以为学堂所中举人进士之额优贡应请新定学堂之额大率比本省中额加倍而略多初开办数年学堂未广取中尚少前两科每科分减旧日中额学额三成第三科每科分减旧额四成十年三科之后旧额减尽生员举人进士皆出于学堂矣至日久才多以后应仿各国章程视其学业分数以为中额之多少并可不拘定额以昭核实而资策励总须较旧额之数有增无减此学堂取中额数移拨旧额日后并不限以定额之大略也或谓废八股则人不读经书不尊圣贤不宗理学不知八股始自前明自汉至宋皆无八股何以传经卫道代有名儒忠孝节义史不绝书即如周程张朱乃理学之宗主其时未尝有八股也
或谓废八股则人不能为文不知文章之美者莫如春秋之左国战国之诸子两汉之马班唐宋之八家其时未尝有八股也或谓废八股则旧日专攻帖括者无进身之路不知历来擅长八股诸名家亦必系学赡才敏文笔优长之士其最著者前明如唐顺之归有光　国朝如韩菼方苞辈即不由场屋岂患无自见之学登进之阶故能为好时文者考试策论固属优为兼习诸学亦非难事无论少年易于改业即二十五岁以上至五十岁者除外国语言精微算法外何事不能通晓若从此三科十年以后不能中式而又不能改习诸学则断非有才有志之人　国家取之无益于用然此辈仍可为小学中学经书词章之师其衰老不第而学行尚有可取者可由督抚学政访察考选　朝廷优予体恤六十岁以上者酌给职衔五十岁以下者广设其途分别举贡生员用为知县佐贰杂职详见酌改文科专条似亦足以安宿儒而慰寒畯矣捐纳既停即中等儒生岂患无出路哉此裁减旧日学额中额仍将从前举贡生员分别录用之大略也论外国设学之定法自宜先由小学校办起层累而上以至中学高等学大学方为切实有序惟经费大绌师范难求只可剀切劝谕竭力陆续筹办若必待天下[彳扁](偏)设数万小学数百中学然后升之高等学大学而教之用之至速亦须十年时事日棘人不我待刻舟胶柱必致空言误事今日为救时计惟有权宜变通先自多设中学及高等学始选年力少壮通敏有志之生员迅速教之先学普通缓习专门应各就省城及大府酌量情形迅速筹办以资目前之用取才由粗入精立法由疏入密凡事何莫不然将来小学林立中学亦多则循序渐进取才既裕而教法亦不劳矣查三十岁而入官科名不得为晚自初学以至学成十七年而成文武兼备之人才造就不得为迟惟事急需才恐难久待查日本文武各种学校皆有速成教法于各项功课择要加功于稍缓者量加省减刻期毕业应请　旨饬出使大臣李盛铎切托日本文部参谋部陆军省代我筹计酌拟大中小学各种速成教法以应急需此权宜救急先设普通中学暨采访速成教法之大略也惟成事必先正名三代皆名学校宋人始有书院之名宋大儒胡瑗在湖州设学分经义治事两斋人称为湖学并未尝名为书院今日书院积习过深假借姓名希图膏奖不守规矩动滋事端必须正其名曰学乃可鼓动人心涤除习气如谓学堂之名不古似可即名曰各种学校既合古制且亦名实相符总之中华所以立教我　朝所以立国者不过二帝三王之心法周公孔子之学术今宗旨则不悖经书学业则兼通文武特以世变日多故多设门类以教士取其周知四国博学无方正与经传所载三代教士取人之法相合看似无事非新实则无法非旧且经史词章仍设专门学人文人皆有自见之路何得以唐人专考词章之下等前明八股之俳体视为儒者正宗哉臣等所拟以上办法不过明宗旨标门类分等级计年限筹出路除防碍而其大略如此至于详细章程究应如何斟酌[损](揖)益之处应候　饬议裁定此一事为救时首务振作大端伏望我　皇上思危虑患饬取日本学校章程迅速详议　干断施行收人心以固国基四海瞻仰首在此举[矣](土不)
一酌改文科　科举一事为自强求才之首务时局艰危至此断不能不酌量变通半年来谘访官绅人士众论佥同两广督臣陶模山东抚臣袁世凯咨来奏稿言之甚为恳切改章大旨总以讲求有用之学永远不废经书为宗旨拟即照光绪二十四年臣之洞所奏变通科举奉　旨允准之案酌办原奏乃系酌参古今求实崇正力駮侈谈新学者之谬论不过原本旧章力求核实而已大略系三场先后互易分场发榜各自去取以期场场核实头场取博学二场取通才三场归纯正以期由粗入精头场试中国政治史事二场试各国政治地理武备农工算法之类三场试四书义五经义经义即论说考辨之类也头场十倍中额二场三倍中额原奏经礼部通行陕西有案可查惟声光化电等学场内不能试验拟请删去此系原本朱子救弊须兼他科目取人之意欧阳修随场去留鄙恶乖诞以次先去之法而又略仿现行府县覆试童生学政会考优贡之章且可免寒士之候榜艰难考官之疲劳草率似乎有益无弊简要易行窃惟今日育才要指自宜多设学堂分门讲求实学考取有据体用兼赅方为有裨世用惟数年之内各省学堂不能多设而人才不能一日不用即使学堂大兴而旧日生员年岁已长资性较钝不能入学堂者亦必须为之筹一出路是故渐改科举之章程以待学堂之成就似此办法策论乃诸生所能史学政治时务乃三场策题所有考生断不致因改章而阁笔科场更可因改章而省费而去取渐精学业渐实所得人才固已较胜于前矣兹拟将科举略改旧章令与学堂并行不悖以期两无偏废俟学堂人才渐多即按科递减科举人士之额为学堂取士之额其颖敏有志者必以渐次改业归入学堂其学优而年长者文平而品端者尽可宽格收罗量材录用或取作副榜多取数名或令充岁贡倍增其额或推广大挑每科一次或挑作誊录令其议叙有资或举人比照孝廉方正生员比照已满吏准其考职令其入官效用宜汇总核计以上各途推广录用之数足以抵每科减额之数则旧日专习时文者亦尚有进身之阶十数年以后奋勉改业者日多株守沉沦者日少且仍可为小学堂中学堂经书词章之师其衰老者可从优赏给职衔总之但宜多设其途以恤中才之寒畯而必当使举人进士作为学堂出身以励济世之人才只可稍宽停罢场屋试士之期而不可使空束无具者永占科目之名果使捐纳一停则举贡生员夬不患其终无出路此则兼顾统筹潜移默化而不患其窒碍难行者也
一停罢武科　文武两科并称而两科之轻重利弊向然不同国[家](官)任官求才无论章程如何总之必用读书明理之士因近年帖括之士有文无实故改章以求实学先略改科举章程以取已有之人才次广设学堂以教未成之人才他日专门学成体用兼备仍是此等读书明理之人其法小变其意仍同若武科则不然硬弓刀石之拙固无益于战征弧矢之利亦远逊于火器至于默写武经大率皆系代倩文字且不知无论韬略以故军兴以来以武科立功者概乎其未有闻凡武生武举武进士之流不过恃符豪霸健讼佐斗斲抗官扰民既于国家无益实于治理有害此海内人人能言之无待臣等之烦言者也或谓武生等可使改习枪石駮不知利器散布民间流弊太大实无防察之法万不可行或谓武生等可使入武备学堂肄业不知学堂定法无论水师陆师皆必须曾读书通文理若不识文字者虽有西师善教精者不能解粗者不能记断无受教之地或谓武科所以收强梁不驯之人才不知凡应武试者大率小康之家子弟椎鲁游荡不肯读书乃使之习武以博科目之荣其弓马衣装之费较之文生为多故世俗有穷文富武之谚夫取士求将本欲得良善守法之士教以礼义授以技能以备干城腹心之用岂有搜罗不逞加虎以冠且天下盗贼会匪亦多矣岂武科所能网罗者哉今日勇营甚多其材武有力之辈皆可容纳何藉武科或谓古今名将未必尽能知书不知古之孙吴韩岳戚继光今之罗泽南王鑫彭玉麟等何一非学古能文之士间有不学问而为名将者多由历阅而来故兵勇起家为良将者有之然在今日已不能与强敌角胜若应武科者平日所习皆与兵事无涉既不晓枪石駮之精复不谙营阵之法及取中武科年齿已长习气已深循资数年即可为参游都守何所谓阅历哉查　国家官制武职以营伍为正途八旗世家无非兵籍此时讲求兵事必须武学西操相资为用其学堂毕业入营操练精熟者自必予以出身洊擢官职将来内而禁卫外而将校皆可于此取之考拔擢用之法另详专条若仍以循旧之武科滥厂则右职殊于讲武励才之出路有妨近年自故督臣沈葆桢以后中外大臣言武科改章者甚多盖久已共知其弊臣等揆之今日时势武科无益有损拟请　宸断奋然径将武科小考乡会试等场一切停罢其旧日之武进士武举兵部差官一律发标学习考察人材酌量委用补署不必按资挨次选补实缺武生年壮有志者令其讲求武学以备应募入伍之用疲老者听其改业如此则学堂讲武学者营弁精操练者在标有战功劳绩者登进之途较宽必皆鼓舞奋兴而将校皆有实用此诚自强讲武之一大关键也
一奖劝游学　学堂固宜速设矣然而非多设不足以济用欲多设则有二难经费钜一也教习少二也求师之难尤甚于筹费天下州县皆立学堂数必逾万无论大学小学断无许多之师是则惟有赴外国游学一法查外国学堂法整肃而不苦教知要而有序为教师者类皆实有专长其教人亦有专书定法凡立一学必先限定教至何等地位算定几年毕业总计此项学业共须几年若干时刻方能教毕按日排定每日必作几刻工夫定为课程一刻不旷如期而毕故成效最确学生亦颇受教而教法尤以日本为最善文字较近课程较速其盼望学堂成就之心至为恳切传习易经费省回华速较之学于欧州各国者其经费可省三分之二其学成及往返日期可速一倍江鄂等省学生在日本学堂者多故臣等知之甚确此时宜令各省分遣学生出洋游学文武两途及农工商等专门之学切须分门认习但须择其志定文通者乃可派往学成后得有凭照回华加以覆试如学业与凭照相符即按其等第作为进士举贡以辅各省学堂之不足最为善策此时日本人才已多然现在欧洲学堂附学者尚数百人此举之有益可知并宜专派若干人入其师范学堂专学师范以备回华充各小学中学普通教习尤为要着再官筹学费究属有限拟请　明谕各省士人如有自备资斧出洋游学得有优等凭照者回华后覆试相符亦按其等第作为进士举贡如此则游学者众而经费不必尽由官筹太皿游学外国者但筹给经费而可省无数之心力得无数之人才已可谓善策矣若自备资斧游学者准按凭照优奖录用则经费并不多筹尤善之善者矣　此四条为求才图治之首务其间事理皆互相贯通互相补益故先以此四事上陈太皿非育才不能图存非兴学不能育才非变通文武两科不能兴学非游学不能助兴学之所不足揆之今日时势幸无可幸缓无可缓仰恳　宸衷独断决意施行其间条目章程自须详议而大纲要旨无可游移其有为因循迁就之说者惟赖　朝廷坚持勿为其所摇夺其余各条另摺奏上臣等往复商酌意见一切相同未便各自具摺转嫌雷同重复谨合词恭摺覆陈伏祈　皇太后　皇上圣鉴谨　奏
　　江督刘鄂督张[会](覆)奏条陈变法第二摺                              
奏为遵　旨筹议变法谨拟整顿中法十二条恭摺续陈仰祈　圣鉴事窃臣等筹议兴学育才四条业经会同奏陈在案窃惟治国如治疾然阴阳之能为患者内有所不足也七情不节然后六气感之此因内政不修而致外患之说也疗创伤者必先调其服食安其藏府行其气血去其腐败然后施以药物鍼石而有功此欲行新法必先除旧弊之说也太皿立国之道大要有三一曰治二曰富三曰强国既治则贫弱者可以力求富强国不治则富强者亦必转为贫弱整顿中法者所以为治之具也采用西法者所以为富强之谋也谨将中法之必应整顿变通者酌拟十二条一曰崇节俭二曰破常格三曰停捐纳四曰课官重禄五曰去书吏六曰去差役七曰恤刑狱八曰改选法九曰筹八旗生计十曰裁屯卫十一曰裁绿营十二曰简文法敬备　朝廷采择胪陈于左　一崇节俭　昔春秋传记卫文公之兴国也农工商学诸善政无一不举而首先书之曰大布之衣大帛之冠是知国家当多难之际创痛之余欲求振兴未有不以节俭为先务者后世若汉晋隋唐宋之令主皆以俭约着称遂兴其国伏读我　圣祖仁皇帝庭训格言服茧紬之衣无兼味之馔省宫女之数内殿一毡用至四十年宫闱一年之费只抵前明一月俭德昭垂遂以戡乱致治今京畿雕残秦晋饥馑赔款浩大民生困穷以后更不知如何景象此时若欲挽回天意激励人心非贬损寅畏力行节俭不可窃见自　两宫西幸以来备尝艰难力戒糜费今年又奉　明旨裁省例贡并戒跸路虚糜仰见　圣心干惕震恐此诚自强之基诚虑回京以后所司以相沿成例一切供奉仍照成规不能仰喻宸衷赞成盛德拟请　明降谕旨力行节俭始自　宫廷所有不急之务一切停罢无益之费一切裁减即不能不兴之工务从俭省核实内务府诸臣再有营私糜费者必重惩之并请　谕饬内外大小臣工务从节俭力禁奢华所有宫室舆服力求朴素应酬讌会勿得浮糜上官岁时之供亿一概禁绝督抚阅学政按试以及一切驰驿过境之贵官要差所有舟车馆舍厨传供张严禁华侈不准需索骚扰宽于商民严于职官有违　旨者上司立予纠参此不惟爱惜物力之心乃所以昭不忘忧患之意且不尚玩好则工无淫巧而并力于制造不崇侈靡则商轻成本而增多其赢余官以俭而廉民以俭而足农多本富则有用之货物易销工执正业则出口之利源日扩是不惟务本之常经抑亦驭外之要策也恭读　圣谕屡以卧薪尝胆为言夫欲使天下四海见　朝廷实有卧薪尝胆之志者必自三事始一曰俭二曰勤三曰破格三事之中惟俭最为显着而易行化臣民而阜财用其效最速必　朝廷时时有不忘在莒之心则国势有转否为泰之望矣
一破常格　从来国家开创之初束节阔目上下情通既能周悉民隐亦能鼓舞贤才故成功易中叶以后拘文牵义上下否隔民情多壅于上闻人才亦难于自见故致治难今外患日迫政权渐侵迥非光绪初年之旧时局已非常局则政事岂可仍拘常格伏读　圣谕有云积习相仍因循粉饰以致成此大血半洵为深中时弊之至论积习莫甚于骄惰恶劳因循莫甚于藉口旧章粉饰莫甚于实情不　上闻若因仍旧习文貌相承则下欺而上不悟民怨而官不知敏捷者以粉饰为能庸懦者以无事为福以当君羊强必不支矣昔汉高帝以褐衣挽辂拔娄敬光武以披襟岸帻见马援唐太宗闻孔颖达上下情隔之谏赐物二百段又以尚书郎不解乘马为戒金太祖开国之初地坐而谋上马而战以故其兵满万无敌遂成大业今日谋国之急交之难不惟五十年前所无且亦非历代所有尝读周易屯初九之象曰以贵下贱大得民也盖国家当屯险多难之时帝王君羊臣皆必力求得民之道乃能动乎险中而得享贞之吉窃谓此时　朝廷一切举动宜视为草昧缔造之时视为与民同患之时将一切承平安乐之繁文缛节量为简省变通中外大小臣工尤以除官气达下情为主应行破除常格之事甚多兹先约举最要者三事一曰敷奏奏对之际　天威咫尺往往战栗矜持不能尽言至于上疏陈言每以不能称　旨为虑导之使言犹多顾忌若以折槛批鳞为戒则虽至于颠覆而无人为　朝廷言之矣拟请　明谕中外凡臣工奏疏　召对务以直言正谏指陈利害为主不必稍存忌讳言事过于赣直者体式稍有未合者亦望　朝廷曲予优容以收从善纳规之益一曰仪文今日文武官员官气最重实为失人心害政事之根故大学士曾国藩故巡抚胡林翼常切切言之文官贱视其民罕与民接炫之以仪从威之以鞭扑故罕通民隐武将贱视其兵罕与兵亲驱为贱役视为利薮故罕识兵情夫不得民心而能治不得兵心而能胜[未]之有也应请　切戒文武各官务须屏除官气不尚虚文必其诚意感孚然后兵民皆可用矣至于　上天下泽　堂高廉远其分不可不肃而其情不可不通若尊崇严畏之意过多则诚恳忠爱之意渐少必　朝廷有体恤君羊臣之心有圣不自圣之意斯臣下得进忠言庶民皆同休戚矣至于　谕旨中所举　朝章国故其间有无应行变通酌定之处非臣等所敢擅拟应请[饬下廷臣详议奏请]　圣裁　一曰用人承平用人多计资格所以抑躁进时危用人必取英俊所以济艰难今之仕途不必其皆下劣也同一才具而依流平进者多骑墙精力渐衰者惮改作资序已深者耻下问平日论吏才者患更事之不多今当变更政治之际则惟患更事之太多太皿其所谓更事者不过痼习空文于中外时局素未讲求安有阅历而迂谈谬论成见塞胸不惟西法之长不能采取学步即中法之弊亦必不肯锐意扫除古人有言老者谋之壮者行之施之今日似为有当或谓进用太骤易开钻营徼幸之风莫如略仿宋人外吏转官须有十人荐举之例如其人有四五人保荐者即破格用之如此则旬私援引之弊除矣如[止](此)一人保荐则必试之以事果有实效然后破格用之如此则虚声误采之弊免矣若驭下但责之以文貌用人仍困之以例章则所得者皆寻常之俗吏而已岂能济非常之艰难乎
一停捐纳　捐纳有害吏治有妨正途人人能言之户部徒以每年可收捐三百万遂致不肯停罢查常捐若衔封翎枝贡监等项本不可停若将常捐量为推广但系虚与荣名无关实政者皆可扩充假如清班之衔章服之贵因公处分准其捐免游幕省分捐准服官寄籍捐准应试生员捐免岁考节孝旌表捐准年限从宽以及　赐匾建坊之类似皆可酌加推广拟请　束力下户部博采众议量为推广必可抵补捐数大半即或不敷百余万然今日须筹赔欠数千万断不宜[惜此](昔比)区区以致牵絓有妨自强要政拟请　宸衷独断明降　谕旨俟此次秦晋赈捐完竣后即行永远停罢以作士气而清治源　一课官重禄　方今事变日多京外各衙门断非仅通时文繙查成例者所能胜任欲济世用非学无由拟请京城设仕学院外省均设教吏馆多储中外各种政治之书凡中外舆图公法条约学制武备天算地理农工商金广各学之书咸萃其中选派端正博通之员为教习[令](今)候补各员均入其中分门讲习严定课程切实考核进功者给予凭照量材任用昏惰者惩儆留学不可教者勒令回籍其实缺各官愿入馆讨论求益者亦听其便惟善教以培其材尤须重禄以养其廉查京职俸银俸米为数无多加以银贱物贵实不足以自给而科道为风宪之官翰詹为储才之地俸廉尤宜从优光绪八年户部奏定令各省关筹解京官津贴银二十六万两乃行之一年旋将此项拨充饷需且原定数目较少大小各官不能彳扁及其分给者为数亦不敷用度今日亟宜另筹办理至三品以上大员用度较繁关系甚重必应一并筹及其名目即称为养廉勿庸再称津贴方为名正言顺谨拟仰恳　天恩即以原议京官津贴银二十六万两仍行发给各官至此项饷需应令各省照数另筹奏明抵补此外拟请即以此次奏陈裁汰屯卫各官所省之款并卫[田](由)新拟酌捐之款发给抑或另筹他款应请　旨饬议施行大约必须筹款百万乃足敷各衙门办公之需杜乞贷苞苴之术至外省若府县等官甘苦亦不一致州县有民社之寄知府有表率之责断不可令其苦累州县瘠区则科派鬻狱而病民冲繁则亏挪库款而病国不得已而为调剂调署之策则传舍无常而国与民交病其号称优缺者不过隐匿契税杂税减削驿站经费甚至捏报例灾太皿州县官卑事繁科场考棚之摊捐招解缉捕之繁费驿路大差之供亿委员例差之应酬其养廉万不足以给用不得不迫而出此故州县多一分之繁费则国帑暗伤一分之进款知府公费无非取给州县然公费多少不一往往藉端挑剔格外诛求故府州县皆须令其办公有资然后能尽心于国事民事应请　敕下各省体察本省情形省州县之繁费禁上司之需索其办公不敷者拟为拨给职田一法考晋唐宋明以来郡县等官皆有职田明又有边城养廉田此制仍可仿行查各州县大率皆有充公之田私垦官荒并未升科之地及原主久亡契据久失地棍冒认争讼不休之业此类各项田地若认真清查一州县至少亦有数十顷应将[此](比)业即拨充州县职田之用收其租课以资办公州县既无累可言则可令其久任责以实政设遇地方有重要难办之事只可因择人而量移不准因恤累而更调一切公款责令切实报解不得藉口侵欺知府办公竭蹶者亦为筹增公费至增加养廉公费以后京外各官如再有贪墨败检者除参革外仍行追罚充公方今度支困绌之际岂愿更增用款然果使贤才无北门贫窭之忧当官有公尔忘私之志则为　国家所省者多矣
一去书吏　蠹吏害政相沿已二千年今仰蒙　干断一旦戋除天下臣民无不钦颂臣等历年所见部文不过查叙旧案核算数目从未论及事理下等司官皆优为之其准者不过曰与某案尚属相符尚属实在情形其駮者不过曰与旧案不合窒碍难行间有援据古今发为议论指陈事理语有断制者则必系司官秉笔或经堂官改定一望而知决非经承稿书所能为然则此辈一无所为但工作弊索贿至外省各衙门书吏弊窦亦多若督抚衙门之兵房藩司之吏房户房州县之粮户房税契房皆所不免而州县为尤甚缘兵燹以后鱼鳞册多已无存催征底册皆在书吏之手缓欠飞洒弊混极多把持州县盘剥乡民税契一项包揽隐匿官无如何其实无论大小衙门书吏技俩皆极庸劣凡紧要奏牍咨札详禀或本官亲自属稿或委员幕友拟稿从无书吏能动笔者所能为者不过例行公事依样壶卢而已若各局文件多非循例之事则皆系委员办稿至清书则满纸俗别谬误脱落尤为恶劣实于公事有妨正拟推阐　谕旨之意将外省书吏积弊大加整饬昨读电传邸钞已奉　明谕将各省书吏概行裁汰自应钦遵办理兹拟将各省书吏一律汰除改用委员其额设办稿经承督抚司道知府直隶州衙门用本省候补佐贰杂职为之称为稿委缮写清书用本省生员为之称为写生惟各衙门清书人数甚多如生员可选充写生者一时不能足数则于生员之外就该衙门清书中挑选谨慎守法者充作书手称为贴写生同通州县首领佐贰教职衙门则稿书用生员如生员不敷则监生童生亦可称为稿生清书另雇读书安分之书手为之亦称为写生所以必改名为生者以示改用士人之意缘书吏一项久已为世诟病人既视为不足重吏亦遂不自重而轻于犯法今一律改用士人优其名目则稿生写生皆有顾惜廉耻之心化去骫法营私之习督抚司道知府衙门书吏向有饭食津贴各项银两即以拨充稿委写生薪水之用州县等衙门应就地筹款以臣等所到各省论之其候补佐杂文理通畅心地明白而无差困苦者甚多足敷稿委之用查委员办稿乃古人州郡有六曹掾属之意生员缮写乃乡会试誊录用生员之意似此办法中等省分可用佐杂百余人生员千余人大省加多既可令候补人员练习公事又可为本省寒士开一生计实属一举数善惟此项裁除书吏皆系世业拟请按已满吏加等给与官职并将其每年应得饭食津贴之数发给两年令其自谋生理以示体恤州县书吏令其自行酌赏如虑新换稿生写生等一时未能熟习或由各省自行酌量情形分为两年裁汰惟各州县户房粮房藏匿收捐底册以为居奇最为藐法可恶今闻将裁汰必多抗匿不交甚且别造伪册州县按照串票原不难于清查但恐繁细需时于催科稍有阻碍拟请将各省州县户粮房应分为数年裁汰由督抚体察情形一年先办六七县或十余县择其易于清理者办起如该吏有敢抗匿销毁粮册者即行奏请正法俟办有规模即可一律推行永除要官朘民之弊矣至各部则例亦拟请　敕各部臣删繁就简因时制宜以省虚文而收实效尘牍既省则以吏为师者自无所藉口矣
一去差役　差役之为民害各省皆同必乡里无赖始充此业传案之株连过堂之勒索看管之凌虐相验之科派缉捕之淫掳白役之助虐其害不可殚述民见差役无不疾首蹙额视如虎狼蛇蝎者差役扰民之事其报官者不过什之一其报官而惩办者不过什之五师徒相承专习为恶之事良由换官不换差役故根株蟠结党羽繁滋旋革旋复虽有良吏只能遇事惩儆稍戢其暴而已而终不能令种种扰民害民之弊一概杜绝太皿官署事事需差州县不皆久于其任势不能锄而去之别筹良法今钦奉　明谕令将差役白役分别裁汰此诚恤民图治之要端也此事自当转饬有司钦遵实办惟州县之听讼理刑催科缉捕等事不能不需人以供驱使若繁剧州县人少亦不敷用例定役食无多不足以资雇募拟令州县自行募勇以供驱遣大县百余名小县数十名以供上项各种驱使此勇既由官选募必自择妥实可信之人去留在官自然不能把持习气未深作弊不能甚巧但使本官约束严明即可不为民害用勇之与用差利害相去悬绝如虑人地生束其查案传人自有乡保可以指引如虑缉捕不知贼踪尽可临时购觅眼戋此项养勇之费应令各州县体察情形就地筹办如州县以无款可筹藉口推诿亦尚有一办法大率民间词讼必有讼费少者钱四千多者数十百千不待审断一经过堂即须先纳此钱讼者久已视为成例各处相沿皆有陋规需索稍轻者即已欣幸应令州县照其旧规量为裁减定一数目以示限制此外不准多索分文示民周知即以此钱为养勇之费民间乐于去差役之害未有不踊跃交纳者大县讼多简县讼少如不敷养勇之费再行就地劝筹民必乐从惟繁缺州县差役多至数百人骤行革除虑其流而为盗应请限以五年次第裁革并给以三年役食令其各谋生计去此巨害则民气渐纾教养有所施矣再者各国清查保甲巡街查夜禁暴诘奸皆系巡捕兵之责其人并非下流猥贱之人其头目即系武弁日本名为警察其头目名为警察长而统之以警察部其章程用意大要以安民防患为主与保甲局及营兵堆卡略同然警察系出于学堂故章程甚严而用意甚厚凡一切查户口清道路防火患别良莠诘盗贼皆此警察局为之闻京城现拟设立巡捕将来外省自可仿办兹拟令州县用勇即与用捕兵之意相近当于繁盛城镇采取外国成法并参酌本地情形先行试办以次推行警察若设则差役之害可以永远革除此尤为吏治之根基除莠安良之长策矣
一恤刑狱　鲁曹刿之论战也谓小大之狱必以情为可战之具遂一战而胜强齐诚以狱为生民之大命结民心御强敌其端皆基于此非迂谈也我　朝　列圣皆以哀矜庶狱为心　大清律例较之汉隋唐明之律其仁恕宽平相去霄壤徒以州县有司政事过繁文法过密经费过绌而实心爱民者不多于是滥刑株累之酷囹圄凌虐之弊往往而有虽有良吏不过随时消息终不能尽挽颓风外国人来华者往往亲入州县之监狱旁观州县之问案疾首蹙额讥为贱视人类驱民入教职此之由太皿外国百年以来其听讼之详慎刑罚之轻简监狱之宽舒从无苛酷之事以故民气发舒人知有耻国势以强夫中外情形不同外国案以证定中国案以供定若照众证确凿即同狱成之例罕有不翻控者故外国听讼从不用刑求(求)重罪罕至大辟两端中国遽难仿照然而明慎用刑不留狱大易之文圜土教职事周礼之典疑狱与众共王制之法此皆中国古典旧章与西法无涉今酌拟九条一曰禁讼累每月诉讼差役家丁必索讼费视其家道以为多少至少者制钱四千薄有田产者任意诛求不满其欲者则诡曰案未传齐致官不能过堂即恤民之官为之酌减定数不准多索然一官所禁后任复然差役不革此弊不除至传案株累最为民害其中有原告诬攀者亦有吏役怂恿本官者亦必须裁去吏役方能杜绝二曰省文法承审之例限处分太严而命盗案之报少必俟犯已供认而后详报盗案之例限开参太严且必获犯过半兼获盗首方予免议而讳盗之事多讳有为无讳去为窃讳多为少各省从无一实报人数者命案罕报罕结则多私和人命及拖毙证人之事民兔所以不伸也盗案不早报不实报则萑苻已起而上官不知寇乱所以潜伏也二事关系甚大非宽减例处断无禁绝拖延命案讳[饰](饬)盗案之法至于上控之案其官吏偏私实有兔抑者自应澈究严惩乃近来上控者往往有讼棍主持意图攀累讹索图告而不图审以致被告羁延时日久而原告终不到案虽有原告两月不到将案注销之例而两月之久拖累已多即由省押发或已经逃匿或中途潜逃诬累害人情尤可恶应请　明定例章如上控案已经批发而两月后并不到案者除照例注销外并将上控之人通缉治罪以后再将此案上控者亦即駮斥治罪究出架讼之人一律严办并请将土控承审迟延之处分分别情节办理此亦省拖累之一端也三曰省刑责敲扑呼謈血肉横飞最为伤和害理有悖民牧之义地方官相沿已久漠不动心夫民虽犯法当存哀矜供情未定有罪与否尚不可知理宜详慎兄轻罪一眚当时如法惩儆日后仍望其勉为良民更宜存其廉耻拟请以后除盗案命案证据已确而不肯认供者准其刑吓外凡初次讯供时及牵连人证断不准轻加刑责其笞杖等罪应由地方官体察情形酌量改为羁禁或数日或数旬不得凌虐久系
四曰重众证外国问案专凭证人众证既确即无须本犯之供然外国问案有专官刑律少死罪时刻闲暇故可以从容研求监禁不苦故有确证者即不肯狡供且警察之法最密平日之良莠生业街巷踪迹一一周知故证据多问案皆系列坐证人从不管押故证人易中国州县事繁素无警察而刑罚较严出入甚钜旁人多不肯作证本犯自必图幸免此刑求拖累之所由来也今惟有申明定[例](律)一法可以稍救此弊查例载众证明白即同狱成不须对问然照此断拟者往往翻控非诬问官受贿即诋证人得赃以故非有确供不敢详办于是反覆刑求则有拷掠之惨多人拖累则有瘐毙之兔拟请以后断案除死罪必须有输服供词外其军流以下罪名若本犯狡供拖延至半年以外者果[系](以)众证确凿其证人皆系公正可信上司层递亲提覆讯皆无疑义者即按律定拟奏咨立案如再京控上控均不准理夫既非死罪又有众证兼有覆勘即使本犯不肯输服不过意有不足断不能全然颠倒据此定案则全案应讯人等可以省释谋生夫为一人之军流而致妨废多家之生业拖弊无数之人命孰得孰失仁人良吏必有能辨之者矣此则省酷刑恤拖累之大端也五曰修监羁州县监狱之外又有羁所又有交差押带等名目狭隘污秽凌虐多端暑疫传染多致瘐毙仁人不忍者见闻等之于地狱外人尤为痛诋比之以番蛮夫监狱不能无而酷虐不可有宜令各省设法筹款将臬司府厅州县各衙门内监外监大加改修地面务须宽厂屋宇务须整洁优给口食及冬夏调理各费禁卒凌虐随时严惩至羁所一项所以管押窃贼地痞及案情干涉甚重而供情未确罪名未定保人未到者定律虽无明文而各省州县无处无之太皿此等案犯若取保则什九潜逃断不能行若令还往客店交差看守则勒虐更甚无从稽考故羁所一项其势不能不设查雍正三年刑部尚书励廷仪奏监禁宜分内外内监以居重要人犯外监以居见羁轻犯并案内听审人犯部议从之是今之羁所即本励廷仪所奏外监之意拟请　明定章程各处羁所务须整洁宽厂不准虐待亦不准多押至传质者归入候审所各省多已设立其余差带官店等事务须禁绝此事之实办与否有房屋可马念不能掩饰六曰教工艺近年各省多有设立迁善所改过所者亦简教以工艺等事然行之不广且教之亦不认真应令天下各州县有狱地方均于内监外监中必留一宽大空院修工艺房一区令其学习将来释放者可以谋生改行禁系者亦可自给衣履七曰恤相马念凡有命案应相验者验尸棚厂官吏夫马之费甚多均取之被告家不足则派之族小村单户则派之一半里外之远间有血民之吏自备夫马帐棚严禁差役科派然亦不过百之一二终无禁绝之法查四川有三费局由绅民粮户捐出一为招解费一为相验费一为夫马费民甚便之行之已三十年此事自宜令各州县就地筹款务以办成为度仍责令州县轻骑简从不准纵扰违者严参八曰改罚锾赎罚之刑古经今律皆同有之惟其途尚隘查命盗案应按律治罪窃贼地痞恶棍伤人骗诈讼棍应量予扑责监禁藉以儆其悍暴昭示良民此数项应不准罚赎此外如户婚田土家务钱债等类之案其中多系绅衿且两造必系亲族乡不宜苦辱过甚致本人有碍上进并使两造子孙永为雔言隙除按其曲直审断外其曲者按其罪名轻重酌量罚缴赎罪银若干以为修理监狱经费举贡生监职员封职犯事罪不至军遣者除褫革外并罚缴修理监狱经费看管数月免其刑责似于化民善俗之义有合罚缴之数令其详报上司私罚及入己者罪之至近年流徒各犯率皆中途逃回否则在配不久即逃由于沿途押解差役无多到配管束地保难信逃回以后肆恶更甚似此有名无实岂足以昭儆戒查近年盗匪各案外省多奏明改为监禁数年拟请以后除军罪皆系重情照旧发遣外其流徒两项由地方官酌量情节详报咨部令缴赎罪银若干以为监狱经费改为羁禁数年较本例所定年限少减则该犯有羁管之实沿途省解送之烦似亦两有裨益九曰派专官监羁一事固须屋宇广洁尤须随时体恤禁绝凌虐必有专管司之方有实济吏目典史卑于州县不能考察查各府皆有同知通判所司清军盐捕水利等事久成具文一无事事按今之通判宋亦名曰通判或名签判明名曰推官皆兼管狱囚诉讼故文人称为司李俗人称为刑厅拟请着为定章每府即派实缺同知专司稽察各属监狱之事同知不同城者派同城通判每两个月内[彳扁](偏)赴所属外县稽察一次同城兼有同通者两[员](县)分往一月稽察一次同城县监十日稽察一次监狱不善凌虐未禁者准其据实禀明督抚臬司比照滥刑例参处稽察府监责成本道司监由督抚随时委员稽察要之去差役则讼累可除免宽文法则命盗少讳延省刑罚则廉耻可培养重众证则无辜少拖毙修监革马则民命可多全教工艺则盗贼可稀少筹马念费则乡民免科派改罚锾则民俗可渐敦设专官则狱囚受实惠以上各弊例禁无一不周备而州县无一能奉行若不酌改章例量筹经费虽警以文檄绳以处分断无实效必事事皆有确实办法庶可以仰裨　圣朝尚德缓刑之治而驱民入教之患可渐除矣
一改选法　古来吏部用人名曰铨选铨者铨衡也选者选择也自明季以来部选之官皆系按班依次选用查册之外辅以掣签并无考核贤否之法候选人员多系倩人投供必托部吏查探选期已近始行亲自入都选缺到省必令赴任间有留省学习不过一年数月其中多有纨夸子弟乡僻寒儒罕能通晓吏事至本省情形则更茫然每出一缺或应外补或应内选或一咨一留或两咨一留班次纠纷章程繁细各官但算计得缺之迟早班次之通塞心思识解日趋鄙俗窃拟略为变通以后州县同通统归外补无论正途保举捐纳皆令分发到省补用试用令其学习政治上官亦得以考核其才识之短长遇有缺出按照部章应补何班即于本班内统加酌量拟补不必拘定名次惟到省未满一年者除本班无人外不得请补查部定委署章程只分三班一正途一委用一试用委用即劳绩也就应用各班之中酌量遴委不必挨次如有重要难办之事并班次亦可不拘此章最为简易通达既有范围可守亦可因地择人今即略仿其意或谓有外补无内选则吏部之权渐轻窃谓不然分发到省之初部臣查其合例核准者始行验看奏请引　见发往不核准者即駮斥不行外省请补之时部臣视其合例者准不合例者駮其权仍在吏部夫使今日吏部选缺章程果能裁量君羊伦分别进退因时求才因地择人与铨选之义名实相符岂敢轻议更张无如选人云集与部臣从未谋面月官之卷但写履历无事可试无才可见无文可考无劳可奖虽有山涛之明徐勉之正卢承庆之恕王翱之公无所用之则何如内外互相考核历试然后授官之为愈乎太皿同一按照部章外补则于遵章之外又多一考核酌量督抚藩司所拟酌补之人纵不能一一精当亦必可十得其五公论具在断不能概系偏私况繁要之缺自道府以至州县皆由督抚酌补酌调部选者皆系中简之缺岂有酌补繁要缺则督抚皆秉公酌补中简缺则督抚皆徇私乎必不然矣照此办法则所用皆系熟习地方情形之员又有鼓励人才之具于吏治实有裨益至道府两项应查照向章如有补选相间者其咨部归选之缺应用候选人员者则改归外补应选实缺人员者则改为请　旨简放所有实缺京官向章应选道府者亦请改为　记名简放如此则内外皆有择人之实效矣抑臣等更有进者古人称吏部之善曰简要清通拟请　束力下部臣将各项班次量加删减归并总以宏纲束目为主俾候缺各官但思濯磨自效而不以计缺趋避分其心思庶几吏治或有起色乎
一筹八旗生计　京外八旗生齿日繁饷额有定且银价渐低物价日贵　国家虽岁费钜款而旗兵旗丁等不免拮据之忧殊鲜饱腾之乐自咸丰军兴以来江甯杭州镇江乍浦沧州等处驻防受祸甚巨去年联军之变则京旗受害亦深此不可不急思变计者也伏思中国涵濡　圣化二百余年九州四海同为食毛践土之人满蒙汉民久已互通婚媾情同一家考荡平发逆以来南北各省文武军民团练其竭忠戮力效命行间者旗民皆同并无区别况方今中外大通乃　天子守在四裔之时无论旗民皆有同患难共安乐之谊然则两京二十一省凡有血气者皆是拱卫　国家之人干城腹心原不必专恃禁旅况八旗近来文才日盛而武勇渐逊于前迥非　国初之旧若犹令丰镐子弟沿袭旧制坐困都城外省驻防株守一隅局于兵额非所以昭　同仁而规久远也溯查乾隆以至光绪年间满汉大臣言官屡有上疏筹及旗人生计者大率皆以出外屯垦为言特是荒地惟关东口北为多内地罕有且宦家兵籍亦未必皆习于农故屯垦一说迄未能大加推行窃谓　朝廷养人不必指定何项生计但宜使之有自谋生计之才拟请将京外八旗饷项仍照旧额开支惟将旧法略为变通宽其拘束凡京城及驻防旗人有愿至各省随宦游幕投亲访友以及农工商贾各业悉听其便侨寓地方愿寄籍应小考乡试者亦听其便准附入所寄居地方之籍一律取中但注明寄居某旗人而已有驻防省分或即附入驻防之额其自愿归入民卷者必其自揣文艺可与众人争衡即不必为之区别寄籍者即归地方官与民人一体约束看待惟出京寄籍自谋生理之人其钱粮即应开除不必另补但将马步甲兵豫定一至少减至若干之额省出饷银饷米即以专充八旗广设学堂之费士农工商兵五门随所愿习惟习武备须择年在二十岁以下者如本系当兵者既入学堂则寻常旧例操演勿庸再到以免分其学堂之日力其习武备者留以供禁旅之用习他项者[令](今)为谋生之资所学未成不能营生之时饷项照旧给发五年以后省饷日钜学堂日增十年以后充兵者可以御侮则不患弱改业者各有所长则亦不患贫矣　一裁屯卫　查全漕改折计省出耗折兑运局栈员绅修河闸坝駮船仓车各费可岁赢二百余万数十年来言者多已议及户部屡经咨询查江浙漕粮皆系临起运时购买海运则于上海[购](漕)米交商轮河运则于汜水镇购米交船户在民久已折征在官并不折解剥船有搀水霉变之弊花户有盗卖回漕之弊暗亏尤多旗兵得米尽以易钱京官食米皆买北稻然则漕运一事种种有名无实亟应设法变通查有漕各省屯田本为赡运军而设各卫所守备千总本为征屯饷押漕运而设今日无论折漕与否运漕皆系轮船民船运军久无其人卫官一无其事而屯田屯饷弊窦尤多一卫所属屯田有隔在别府者有跨在别省者卫官并不知其田在何处数有若干其册皆在该卫数书吏之手至于荒熟丰歉更无影向可寻卫官但向书吏索取年例陋规而已此等积弊各省皆同臣等查之甚悉计十年之中江南湖北各卫官以争利谋缺讦讼滋闹之案甚多谬妄离奇直不知官常为何事不文不武形同赘疣若屯田屯饷改归所隶州县征收则每年丰歉完欠皆有可考查前明屯田立法之始本系官田发给运丁承种纳租故定例准典而不准买然相沿数百年来展转典当久已屡易其主视同民业屯户既系用价所置此时自不使绳以旧法但令其报官税契将屯饷改为地丁将屯丁运军之名编审之例永行删除卫守备卫千总等官一概裁罢改为营守备营千总分别补用漕督遇事可与各粮道州县行文往来亦不必有此卫官民间买屯田者既享世业之利又除运军编审之累受益已多若令其于旧章屯饷之外每亩酌加报交力银二分总计各省屯田二十五万余顷可岁增银五十万两即有灾缓所减无多再益以裁省卫官之费实为钜款此项系裁屯裁卫所得拟请即以拨充加增大小京官俸廉之用若[于](干)清理卫田一事尚可多筹应请一并解充京官俸廉省枝官以赡实职名义尤属相宜
一裁绿营　绿营之无用自嘉庆初年川楚教匪之乱而已着自发逆之乱而大着故大学士曾国藩在直隶创为练军之[议](义)意在加饷并营以冀整队勤操诚亦苦心救弊之术各省仿而行之然而饷项虽加习气未改亲族相承视同世业每营人数较多更易挟制滋事身既懒弱多操数刻则有怨言性又不驯稍施鞭笞则必譁噪将弁不能约束遑论教练至于调派出征则闻风推诿其不能当大敌御外侮固不待言即土匪盐枭亦且不能剿捕惟直隶练军皆系勇营规模其中多有外省勇丁故尚可用此外各省积弊大率相同至于原营零星之兵饥困无聊大率皆兼工艺小贩以资糊口尤为无用岁糜巨饷则可惜干城无具则可忧三十年来以裁汰绿营为言者不止数十百人自光绪十一年奉　懿旨令裁汰绿营光绪二十二年又奉　上谕裁汰绿营各省虽已分别裁汰然现存者尚复不少合计各省原营额饷挑练加饷岁费饷银饷米马干照光绪十一年八月二十二日　懿旨绿营兵饷一千五百万两之数核算此时尚需银一千万两以外物力艰难年年巨耗真不知何所底止也或谓兵勇同是一人何以绿营不能教练不知勇营统带营哨各官可以随时撤换量能委用不拘资格勇丁可以随时革补重者施以军法旧勇疲劣可全裁此营另募新营若绿营官由选补兵皆土着兵非弁之所自招弁非将之所亲信既无恩义自难钤束以传舍之官驭世业之兵亦如州县之于吏役欲其整饬变化服教从风此必无之事也况绿营将弁皆染官场习气官弁且不易教况于兵乎或谓绿营虽无用而难遽裁可改为巡捕兵以资弹压防缉不知绿营官弁[兵](官)丁层层积弊已入膏[肓](盲)既甚骄顽又极疲弱欲望其练成可战之兵固断无其术即[改](攻)为警察不惰旷废误则索扰生事亦如差役地保而已然则既不能整顿变化而用之自非裁汰不可特是裁汰之要义有二一则宜筹从容消散之方一则宜筹抵补弹压地方之具夫裁兵之议已经多年然至今未能多裁者则以欲求近效而多裁遂致牵制而不能裁窃思惟有多分年限渐次裁汰一策则无弊而必有成拟请将各省绿营不论挑练之兵原营之兵不分马步战守限定每年裁二十分之一计百人裁五统限二十年裁竣应裁者每名发给恩饷一年责成各省督抚藩司每年饷银粮米就现在应发之数于二十成中扣发一成其何营应开除几名令各该营自行按数开除太皿无论绿营勇营每百人中一年之内断无不出缺数名之理或病故或革退只有多于五名者断无更少于五名者或谓即明定一章以后缺额不补自然日久减尽不知若听各营自行报出空额则永远推延捏名接充永无开革病故者惟有计成扣饷不发最为简易而分为二十年之限尤属从宽销除有渐改业有资断不至更有他虞惟各省间有不便裁汰者如湖南镇筸镇乃改土归流之地并无土着农民其地除苗产外土地皆系屯田民人皆系兵籍而入伍食粮为业其兵亦健朴可用从前屡立战功靖绥镇亦然是以光绪二十三年裁兵案内声明镇筸镇毋庸议减绥靖镇只裁一成拟请将此两镇兵额不再裁汰但将绿营改为勇营一切营制汛地名目章程统饬辰永沅靖道会同该两镇酌定将绿营旧日故套空文摊扣积弊永远革除统照营勇办理此外他省如实有与该两镇相似者应由该省督抚酌办直隶练军应由直隶督臣酌办或谓为期过缓所省无多不知绿营规制始于前明以五百余年养成之痼疾若能以二十年扫除之即已非易假如自光绪十一年即定为二十年裁汰之议今已历十七年行将告竣矣计十一年以后即可岁省五百万二十一年以后即可岁省一千万矣惟是此项省出之饷只能改为养缉勇设警察之费不能指为充裕库储之计盖精练备战之营只可屯劄省城及要隘重镇两三处断不宜各处分劄又蹈营汛之失省外府县亦未便听其空虚可即以此项省出之饷酌设缉捕勇营派赴外府择要分防并设警察之勇归州县调度不过改募勇丁则整饬去留其权在地方官勇可随时裁募弁可随时更换于弭乱安民既有实际而经费可免另筹此即与新增巨款无异矣
至于武职大小各员缺则拟请概勿裁汰太皿以后无论营勇如何整饬操法如何改练要必有管带之统领营哨各官又武备学堂教练已成之学生必有奖拔官阶以为出路而资效用又营弁剿匪捕盗着有劳绩者及操防出力者亦必有武职升阶以为奖励然则绿营可裁而武职之缺不能裁若至二十年以后则从前各路军营立功者无论大小将弁久已凋谢无存其实缺提镇大员既蒙　特简且品秩已崇资序已深除才能统军带勇者自宜任用外其余即不能带勇者但开其缺拟恳　赏加荣衔优其体貌照旧支领俸廉如日本元老院之例至该员身故而止至实缺副将参游都守等官才能带勇者改隶勇营不能带勇者即开其缺如有识字晓事者准其呈词降等改就文职用以知府同通佐贰等官如副将改用知府以下递推千把改用杂职臣等深知外省情形绿营将弁若得改为知府同通佐贰无不欣幸乐为其开缺而不能改文者如系稳练勤奋之员可令供他项差委如缉捕转运提防等事其平庸无能者亦可加以升衔量给薪水盖为旧日营弁别开自效之仕途即可腾出武缺以授有用之将士其候补武职能改文者或与实缺武职同或再降实缺武职一等不能改文而才具又无足差委者从优资遣回籍若照此次所奏设文武学堂罢武科两条办理二十年以后凡为武职者断无不读书识字之人亦无不晓兵事不能带勇之人其仅存[旧日]候补(旧日)绿营之将弁太皿亦寥寥每岁需费无多不过十年即已渐次减尽矣似此分别位置变通有体恤绿营将弁之方即可无碍整军经武之政太皿绿营兵之不能裁皆由于武官之把持鼓动必将武职官弁设法体恤使其得所自无窒碍矣总之一省必有实缺武职若干员俟绿营兵渐少以后则通省为兵者止有勇营之一途其驻扎糸地方责成所在皆非绿营营汛之旧应如何更定营名以符名实即以现带勇营之员充补抑或酌留数缺以位置他项武职之处统俟随后从容筹议
一简文法　恭读此次　谕旨其要义有二一曰简二曰宽实与圣经居敬行简宽则得众之旨相合钦服莫名窃惟立法所以防弊而任法适以生弊诚以文法过繁则目力精力皆有不给必致疲劳于虚文而束略于实事吏议过密则贤者苦于束缚不能设施不肖者工于趋避仍难指摘以致居官者但有奉法救过之心思并无忧国爱民之诚意况方今事变离奇动关大局即昼夜精思破格振作犹恐无济若再困之于簿书期会之间则　国家利害安危无暇筹及矣夫衡石程书专用督责秦之所以亡也斲雕为朴吏治蒸蒸汉之所以兴也隋以察而乱唐以宽而治宋以繁而败金以简而胜此治国治军得失之定论也简文法约有三端一曰省虚文凡部院文移外省公牍多有陈陈相因无益实政者有册籍浩繁无关利弊者有末节细故往返駮查稽延时日者有循旧具报出结并无实事者此类不可殚述拟请　饬下京外各衙门通行澈查酌量省罢至于无谓仪节徒致废务妨要者亦请查核酌改从简一曰省题本查题本乃前明旧制既有副本又有贴黄兼须缮写宋字繁复迟缓我　朝雍正年间　谕令臣工将要事改为摺奏简速易览远胜题本五十年来各省已多改题为奏之案上年冬间曾经　行在部臣奏请将题本暂缓办理此后拟请查核详议永远省除分别改为奏咨一曰宽例处范仲淹之言曰士大夫公罪不能无私罪不可有洵为名论方今吏议繁密京外各官殆无一人无一日不干吏议者而州县为尤甚治民之本全在州县救过不暇何暇论及教养乎牵絓既多于是遇事诿卸多方弥缝上官亦知其情多为难不肯苛求姑从掩覆既明知为无益劝惩之事何必存此虚文应请　敕下吏兵两部都察院查核处分旧例分别公私轻重量加宽减删除如此则臣下之于　朝廷僚属之于上官可以进实言办实事矣 
以上十二条皆中国积弱不振之故而尤为外国指摘诟病之端臣等所拟办法或养民力或澄官方或作士气前人论及此者多矣特以误于弊去泰甚之言怵于诸事更张之谤律令文告都成具文小有设施不规久远今日外患日深其乐因循务欺饰者动以民心固结为言不知近日民情已非三十年前之旧羡外国之富而鄙中土之贫见外兵之强而疾官军之懦乐海关之平允而怨厘局之刁难夸租界之整肃而苦吏胥之骚扰于是民从洋教商挂洋旗士入洋籍始由否隔寖成涣散乱民渐起邪说乘之邦基所关不胜忧惧必先将以上诸弊一律戋除方可冀民心永远固结然后亲上死长御侮扞患可得而言矣仰恳　圣明裁察施行以为自强之根本其采用西法各条另摺奏陈所有第二次筹议各条臣等谨合词具奏伏祈　皇太后　皇上圣鉴谨　奏 
　　江督刘鄂督张会奏条陈变法第三摺并附片                                    
奏为遵　旨筹议变法谨拟采用西法十一条恭摺续陈仰祈　圣鉴事窃臣等筹议兴学育才四条及整顿中法十二条业经两次会同奏陈在案窃惟取诸人以为善舜之圣也多闻择其善者而从之多见而识之孔子之圣也是故舜称大知孔集大成方今环球各国日新月盛大者兼擅富强次者亦不至贫弱究其政体学术大率皆累数百年之研究经数千百人之修改成效既彰转相仿效美洲则采之欧洲东洋复采之西洋此如药有经验之方剂路有熟游之图经正可相我病证以为服药之重轻度我筋力以为行程之迟速太皿无有便于此者今蒙特颁　明诏鉴前事之失破迂谬之谈将采西法以补中法之不足　虚己之衷恢宏之度薄海内外无不钦仰翘首拭目以观自强之政顾西法纲要更仆难终情形固自有异同行之亦必有次第臣等谨就切要易行者胪举十一条一曰广派游历二曰练外国操三曰广军实四曰修农政五曰劝工艺六曰定金广律路律商律交涉刑律七曰用银元八曰行印花税九曰推行邮政十曰官收洋药十一曰多译东西各国书大要皆以变而不失其正为主谨为我　皇上胪陈之　一广派游历　欧美强盛窥伺中国已百年矣中外通商交涉日繁已五十年矣然而自强无具因应无方驯致妄开巨血半几危大局者则皆坐见闻不广之一病于各国疆域政治文学武备茫然不知同治季年虽已派游历设驻使遣学生而迂陋谬妄之人闻出洋者之言则诋其妄见总署之官属则恶其污于是相戒以讲洋务为讳甚至上年夏间京外大僚犹有谓洋人不能陆行者有谓使馆教堂既毁洋人即从此绝迹者锢蔽至此致召阽危诚可痛矣论今日育才强国之道自以多派士人出洋游学为第一义惟游学费繁年久其数不能过多且有年齿较长不能入学堂者有已经出仕不愿入学堂者欲求急救之方惟有广派游历之一法观其国势考其政事学术察其与我国关涉之大端与各国离合之情事回华后将其身经目者见者告语亲知展转传说自然君羊迷顿觉急思变计惟游历之员浅学不如通才之有益庶僚又不如亲贵之更有益太皿浅学徒眩其新可通才乃得其深意亲贵归国所任皆重要之职事所识皆在朝之达官故其传述启发尤为得力考之经传则公族世卿时通盟聘征之近事则俄储德藩接踵东来可见此举为觇国问政之要务拟请　敕派王公大臣以及宗室后进大员子弟翰詹科道部尸禹各项京官分赴各国游历询其愿往者请　旨遴选酌派不愿者听归国时察其实有进益之员游历一年者酌奖游历三年者优奖惟西洋路远费多东洋路近费省游历西洋者其奖擢名次在游历东洋之先其未经选派自备资斧游历者听归国时一体考察给奖蒙奖者量材任用以后新派总署堂官章京海关道员出使大臣及随员必选诸曾经出洋之员惟游历人员才识高下不同未必人人皆有实济故必须多选数十员或百员陆续派往以备将来选择拔擢经费虽多万不可省至此后各省督抚司道府殆无一衙门无交涉事件者若仍前拘墟固执全无考究必致因应失宜即京城各部院虽各有职司然不通外情则处事建言动多隔膜此非多储通才无从供用并拟请明定章程自今日起三年以后凡官阶资序才品可以开坊缺送御史升京卿放道员者必须曾经出洋游历一次或三年或一年均可若未经出洋者不得开坊缺送御史升京卿放道员如此则自备资斧游历者必多通才日众而经费不劳官筹矣至外省府厅州县谙悉交涉者尤罕以后内河行轮联单办货入山开金广传教游历势将各县皆有尤恐动滋事端并请　敕下各省督抚选派官员出洋游历实缺官愿往者免开其缺游历一年者外奖三年者　奏请内奖经费准其开支自备资斧者从优请奖其奖擢名次亦以西洋东洋为先后惟游历实效以彳扁游欧美日本为全功而以先游日本为急务太皿游历者若无繙译相随瞠目泛览仍无所得东瀛风土文字皆与中国相近华人侨寓者亦多譒译易得便于游览询问受益较速回华较早且日本诸事虽仿西法然多有参酌本国情形斟酌改易者亦有熟察近日利病删减变通者与中国采用尤为相宜尝考西国兴盛之初皆由游历而起求新地涉冰洋探南极穷幽极[远](达)备历艰辛于是见闻日广智慧日开遂成富强之[业](策)
今日欧美各洲无一水不通轮船无一国不通铁路商旅如织学校如林有繙译为之传达[有](者)驻使为之照料较之西人之游历甘苦迥殊取益尤易观其实政者见其实效见其新器求其新书凡吏治财政学制兵备一一考询记录携之回华以供我之采择而仿行焉开聪明而长志气无过于此无速于此今　朝廷锐意求治采取西法夫西法非数言所能尽其要领亦非耳食所能究其异同出洋之员既多则互相发明利弊自见故今日欲起积弱而抗君羊强其开此第一扃钥必自游历始　一练外国操　伏读　谕旨有云　懿训以为取外国之长仍可补中国之短夫外国之所最长者太皿莫过于兵矣古圣人师蚁为阵师蠡为舟取益无方正见宏大兵事一端尤须知己知彼相机因应故吴欲伐楚则学车战晋欲败狄则改步卒汉伐匈奴则用越骑晋平孙吴则造楼船皆系仿彼之长补我之短　圣祖仁皇帝征三藩则用西洋人南怀仁铸红彝大石駮至今石駮上尚铸有南怀仁之名　高宗纯皇帝征金川则于香山仿造石碉令禁军习攻碉之技要皆用外国之利器效敌人之专长此则　神谟武烈兼采众长不囿成见之明效也[今日最重善邻尤须固圉若我兵力不振则友邦亦无从扶持]西国自百年以来日与君羊强相角故兵事讲求最精一一着有成书愈推愈密迥非[前代外国](野战)之比纪律既肃火器尤精至于测量绘图人人通晓工程辎重医药事事周详查二十年来各省练习洋操屡奉　谕旨乃近年忽有人创为西操不如中操之空言枪石駮不如刀矛之谬论不知中国向无快枪快石駮地雷电戋行军铁路等事若只用绿营勇营老阵并不知此各项器具名目形色用法平日何从操练临战之时敌枪敌石駮发于二三里六七里之外刀矛只及五步之内不待敌军迫近而已全军尽没矣与之交战且不能而况于取胜乎查营制操法欧美各洲各国大率相同其略有参差者不过微末小节良由各国相尚以兵故推求极精不能改易试思环球各强国其练兵皆同此一法而谓中华兵力最弱之国反能别创一器一法以取胜此事理之所必无者也此皆由旧日将领于新式快枪快石駮既未深谙于西法营阵濠垒测绘诸事尤未讲习且年力已衰习气已深养骄畏难不愿降心考究其甚不肖者更以西法营制严明不能作弊故平日则以[空](罕)言欺人临阵则仓卒奔溃前鉴具在可谓创钜痛深相应请　旨通谕中外统兵大臣督抚提镇严饬各营将士必宜洗心涤虑赶紧讲求练习外国操之法断不可故见自封再误国事滑惰搪塞者黜之但学皮毛不解实用者撤之惟是欲求实用必须将东西洋武备诸书详切讲明一一照办断无卤莽捷获之方查各国武备学堂其教将练兵要指约有十二一曰教士以礼使知有耻自重之法一曰调护士卒居处饮食之法一曰讲明枪石駮弹药质性源流之法一曰枪石駮戋路取准之法一曰掘濠筑垒避枪石駮之法一曰马步石駮各队择地借势之法一曰测量绘图之法一曰队伍分合转变之法一曰守卫侦探之法一曰行军工程制造之法一曰筹备行军衣[粮](军)辎重之法一曰行军医药之法上自统领下至哨弁人人皆须通晓惟西人兵制营中从无用教习之说营哨官皆系读书通文理之人既由学堂教成而又入营练习一两年者始能派充若统领则必须由营官又入大学校学习数年始能擢任故学堂有教习而营中无教习其临敌调队择地进[退](营)皆听命于营官施放枪石駮之迟速指示表尺之远近皆听命于哨官而营哨官又豫先禀承大略于统领其平日操场之演习讲堂之教授皆系统领营官哨官兵勇节节指授亲口自传口令故统领所知所能必胜于营官营官必胜于哨官哨官必胜于兵勇方能胜任若统领营官懵然不解专恃教习教操则虽有教法而无权力平日操练断无进益临敌仍是营哨妄行调度所学全归无用查日本设有户山学校因日本早年将士素以长刀击刺为长不以火器西操为善故特设此学使旧日将领常至其中看新法将兵之操练讨论如何变通改练之法讨论既久遂渐知捐弃故技中国欲开启宿将偏执空谈之弊此举亦可仿行能领悟讲求者用之不能改悟者只可任以绿营缉捕弹压之事不宜使带精练备战之军此时改章之初统领营官但须粗通文义哨官但须略能识字数年后武备学堂人才渐多则非学堂出身者不得派充统领营哨各官方能一气贯注至西人平日操练时体恤指授之实功临战应敌时鼓勇夬胜之关键注重全在哨官此项人才尤宜精选总之今日练兵最急练将尤急欲得精兵必取年在二十岁以下者教之欲求良将大率必取年在三十岁以下者教之取年在四十岁以下者选择而酌用之若震于宿将之虚名则武备永无起色
臣等渥荷　厚恩当此创钜痛深之日灼见练兵一端必须改弦易辙乃可图存不敢不力破迂妄之说免其欺诳　朝廷而终误国家也抑练兵尤有要者外国于其都城皆设有专管筹画兵事之大臣英法德等国名曰总营务处日本名曰参谋本部略如宋人枢密院之意专掌全国水陆兵制饷章地理图籍操练法式储备粮饷转运车船外交侦探等事平日之豫筹临时之调度皆以此官掌之与今日之兵部但司册籍者不同与军机处之内外文武大政无不统管者亦不同太皿诸事豫筹则军储备专管经理则考核精全国之军归一衙门综理则饷械操法事事画一大臣督察则外省废弛不办者不能隐饰中国欲练精兵非设此衙门不可其章程请　敕出使大臣李盛铎向日本索取译寄采择用之惟其参谋部之总长须深于兵事起自行间者方使任之并非仅用亲贵资格中国欲设此官自宜先择深于外国兵制操法者方为有益若仍以旧日军营诸将之议论为衡恐反多掣肘而害事矣中外文武大员能语此者恐不易得拟请在京先设一参谋馆访求各国兵书选四五品以下各官令其考订采择随时[函](亟)询日本参谋部务须尽解其精意并随时询商外省督抚众议允协编纂成书再由政务处奏请　通饬遵办方免窒碍此则慎重而求实之策也　一广军实　和局虽定战备不可不修我无战具则各国将内逼矣经费虽艰军械不可不制不制军械则将士永不知今日战阵为何事矣大厂自难多开小办必须努力现在外洋军火既禁两年无从购办江鄂两局岂能供海内之取求此后江鄂两局除加功精究筹款扩充并于厂内设立学堂以教员弁外并拟设法筹款自造枪机石駮机弹机以待各省购用学制庶免专恃外购仰他人之鼻息增中土之漏至直隶各局自必设法修复拟请将广东山东四川三省制造局极力扩充其余南北各省皆令设法筹款量力各设一制造局款多则兼炼钢造枪造弹三事款少则兼造两种再少则只造弹一种若虑机鑪大工费钜则炼钢鑪每日出钢一吨半吨者亦可枪机每年出数百枝者亦可枪弹机则每年出一二十万者亦可太皿枪石駮一事其用甚急其理甚精深通甚难近年各将领谙晓新式枪石駮者实不甚多百人中不能一二文员则千人中不能一二此臣等所考校而深知者若不令切实讲求则械弹潮锈零件损失全然不觉药力弹路相时取准全然不知至于修理机簧开花引信更所不解平日不能操临战不能用故沿边省分必须每省量力各设一局瘠远省分或两省共设一局但令小具规模即可并由各省派遣武员来江鄂两省制造局学习如能派人赴日本各国学习尤善庶几督抚及将领文员皆可切实考究俾知新械之精价值之贵制造之难练习之不易平日则不致损伤有事则熟谙施放将弁之明昧可以考核战事之难易可以晓悟且一年数百枝十年则数千枝求艾虽迟终胜不蓄至于自造制械之机尤为防患塞漏之要着臣等当设法筹款奏明办理此不特储械之长策兼亦练兵之实际也　一修农政　中国以农立国太皿以中国土地广大气候温和远胜欧洲于农最宜故汉人有天下大利必归农之说夫富民足国之道以多出土货为要义无农以为之本则工无所施商无可运近年工商皆闲有进益惟农事最疲有退无进大凡农家率皆谨愿愚拙不读书识字之人其所种之物种植之法止系本乡所见故老所传断不能考究物产别悟新理新法惰陋自甘积成贫困今日欲图本富首在修农政欲修农政必先兴农学查外国讲求农学者以法美为优然译本尚少近年译出日本农务诸书数十种明白易晓且其土宜风俗与中国相近可仿行者最多其间即有转译西国农书一切物性土宜之利弊推广肥料之新法劝导奖励之功效皆备其中查光绪二十四年九月曾奉　旨令各省设农务局拟请再降　明谕切饬各省认真举办查汉唐以来皆有司农专[官](管)并请在京专设一农政大臣掌考求督课农务之事宜立衙门颁印信作额缺不宜令他官兼之以昭示　国家敦本重农之意责成既专方有成效即如我　朝官制于礼部外另设乐部其意可师京师农务大学校即附设农政衙门之内其衙门宜建于空旷处所令其旁有隙地以资考验农务实事之用劝导之法有四一曰劝农学学生有愿赴日本农务学堂学习学成领有凭照者视其学业等差分别奖给官职赴欧洲美洲农务学堂者路远日久给奖较优自备资斧者又加优焉令其充各省农务局办事人员一曰劝官绅各省先将农学诸书广为译刻分发通省州县由省城农务总局将农务书所载各法本省所宜何物择要指出令州县体察本地情形劝谕绅董依法试种年终按照饬办门目填注一册土俗何种相宜何法已能仿行何项收成最旺通禀上司刊布周知有效者奖捏报者黜每县设一劝农局邀集各乡绅董来局讲求凡谷果桑棉林木畜牧等事择其与本地相宜者种之养之向来不得法者改易之贫民无力者助之资本种养得法者官赏以酒肉花红数年之后行之有效绅董给奖中者奖以督抚匾额上者奖以衔封出力兼捐资者奖以　御书匾额地方官有效得奖者加级准其随带公罪可从宽免其最优者奖实在升阶地方官不举办农政者照溺职例参革
一曰[导]乡(导)愚各项嘉种新器乡民固无从闻知僻县亦难于购致宜由各省总局多方访求筹款购办仿制昔齐桓公献戎菽宋仁宗求占城早稻汉武帝令大司农从赵过造便巧田器皆农务宜求嘉种新器之明证应先于省城设农务学校选中学校普通学毕业者肄业其中并择地为试验场先行考验实事以备分发各县为教习并将各种各器发给通省令民间试办先则概不取价有效则略取价值务令极廉其试办之法先其通用者后其专门者如讲求各种肥料仿造各种风车水车去害稼各虫每年换种各物以助地力之类先其易者后其难者如山乡劝种番薯羊芋水泽种苇斥卤种稗之类先其本轻者后其费钜者如种树先榆柳果实后松杉畜牧先鸡鸭牛羊后骡马之类先其保已有之利者后其开未见之利者如察病蚕讲制茶求棉种之类先其获利速者后其见效迟者如种蒲桃取酒[种]桐[柏](木臼)取油种樟取脑[为]先求蜂种求鱼种为后之类一曰垦荒缓赋税今日筹度支者多以垦荒为言夫垦荒而责以升科此荒之所以不垦也计发捻平定以后已四十年晋豫大祲以后已二十年生齿之蕃已复其故平原沃壤江岸沙洲大率皆[已](以)垦种无遗其因亏本争讼而荒废者仅千百中之一二所谓荒者不过官吏捏饰豪民匿报实系未垦者深山之岩谷沿海之斥卤而已垦山地者人劳利薄又以村孤人少时有不虞故开辟有限垦海滩者扞潮变卤兼费多效迟人烟稀少守望不易故听其荒废然而材木之利必资于山统计中国全局仍是山岭多于平地至沿海北起榆关南迄通海延袤二千余里若山岭听其为榛莽海滨听其为斥卤实为可惜今日欲兴农务惟有将垦荒升科之期格外从缓而又设法以鼓舞之能开山地者报官给照宽期升科多开者种杂粮至十石种以上种树至一千株以上酌予奖赏查各省高山无论多土多石皆能种树真系不毛者甚少故欧美各国从无无树之童山而考课林木之实在有效与否尤为显易此事宜责成州县由总局委员依限往查其山上有无树木一览而知不能掩饰如此则山地之利开矣垦海滩者亦报官给照资本较钜升科之期尤须从宽种杂粮种草木俱听其便断不必强令开作稻田并拟采用徐贞明之说一人能开若干顷者奖以职衔封典如此则海滩地之利开矣至于沿河沿江沙洲皆系沃壤私垦者尺寸无遗随年增长贫民畏坍涨之无常而不敢报势豪贪无粮之腴壤而不尽报往往争讼胶葛械斗斲繁滋今宜查明实数除已报垦纳粮者不计外亦造册给照宽期升科即以此田作为试马念农学新法之地即责成原垦之人自愿照新法试行者呈明愿种何物或种美国肥大之棉或种代蔗造糖之西国萝卜美国芦粟等类或仿照美洲牧牛牧豕机器耕田之法以及各种相宜之种植畜牧因洲田皆系水滨大地故于西法农务相宜数年以后官督绅董查明有成效者即给予管业且予奖赏苟且欺饰并不遵行者其地本系官地罚令入官如此则洲地之利开矣所有种种畜牧各物无论山地海滩地洲地凡系新增名目运往各处十年之内概免厘税地利既辟农学之效既见风气一开仿行必众其为益于　国家者宏且远矣岂在目前征粮纳税之微末乎此外则沿海有种蚝种蚬之法内海有捕海鱼采海味之利本多而利厚外国最为讲求注意近年反仰给东洋坐[失]己利应责成该处州县劝集公司举办绅富助资借本与该公司者分别旌奖至东三省地方广门土脉最厚荒地尤多然必须力强资饶才能率众者方能前往开垦非零星农民所能济事拟请特定章程一人能开田若干顷者从优奖以实官绅富助资借本者分别旌奖以期鼓舞此亦实根本息盗贼之计也再蒙古生计以游牧为主近数十年来蒙部日贫藩篱束薄亦请　敕下蒙古各部落王公暨该处将军大臣酌拟有益牧政事宜奏明办理至向章每年内地各省出口买马者须在兵部请领马票进口后仍须赴部烙验章程甚密道途亦多周折购马之费既多则马价必求减省故口马之销路不旺查北省耕地兼用马运载多用骡若内地马多于农事亦有裨益方今蒙古之与腹省情同一家似不必多设限制拟请　敕部酌议将领马票之例量加改定贩马入口贸易商民出口购马者均听其便但令贩马商民于本[省](商)报明咨部并由各口具报一数以备稽核则口马之销路既旺而蒙古生计亦可稍纾矣
一劝工艺世人多谓西国之富以商而不知西国之富实以工太皿商者运已成之货工者造未成之货粗者使精贱者使贵朽废者使有用有工艺然后有货物有货物然后商贾有贩运考工记曰百工之事皆圣人之所作中庸曰来百工则财用足夫以足财归之于工此古圣人富国之要策重工之微旨也不惟此也商之盛由于财力必资本充而后盈余厚故计银钱以为本息工之盛由于人力有一人之技艺则有一人之成器故计人以为本息外国财多中国人多今日中国讲富国之术若欲以商务敌欧美各国此我所不能者也若欲以工艺敌各国此我所必能者也劝工之道有三一曰设工艺学堂堂中设机器厂择读书通文理之文士教以物理学化学算学机器学绘图学学成使为工师择聪敏少年之艺徒教以运用机器之方辨别物料之法各种紧要制造之程式熔铜打铁炼钢解木柔革烧火专瓦造水泥炼焦炭各门之实事学成使之为匠目盖外国工师皆是学人与匠目不同一深通其理而亦目验其事一身习其事而亦渐悟其理学问实者工师亦可动手作工阅历深者匠目亦能自出新意至学堂大小工艺门类多少则视其经费酌办渐次扩充万不可缓一曰设劝工场西国常有赛会之举聚本国他国之货物萃于其中人见己国货精工巧则来购者多我见他国货精工巧价贵销多则力求进步此欧洲赛会之本意也日本效之故设劝工场亦名货物陈列所今宜于沿江沿海及内地各省大城巨镇各设劝工场一区备列本省出产货物工作器具纵人入观外国人尤要一以察各国之好恶一以考工艺之优绌使工人自相勉励此事并不甚难惟在　朝廷严饬各省切实举行并将出产若干种工人制造若干种每年奏报若经过海关出口之土产名目增多工匠制造新器增多工厂增多者藩司关道有奖不办者予以处分则无形之中收效多矣一曰良工奖以官职按考工记曰国有六职百工与居一焉故考工记之官皆专门工匠也拟恳　朝廷明定章程各学堂学成之工师及各局制造有效之匠目准由各省考验确实分别保奖工师授以文职匠目授以武弁如有文士艺徒自[备](资)资斧至外国学堂工厂学习有成者验其凭照按其等差分别保奖官职尤较在中国学习者更予从优三事并行中国工艺自然日进假如愚民小工一月得工钱三四千者学成后一月可得工资银数十元土货一年出口值二百兆者以后若能每年加增十分之一十年以后出口之货即可加倍关税之多自不待言至于自创新法造成各种货物者给予牌照准其专利若干年凡人工所成之货厘税尤须从轻新出式样并免厘税三年亦为鼓舞工艺之要务总之欲养穷民查荒地不如劝百工欲塞漏拒外人不如造土货富民富国确实可凭如此则但患生齿之不繁耳岂患生齿之日繁乎　一定金广律路律商律交涉刑律　中国金广产富饶蕴蓄而未开铁路权利兼擅迟疑而未办二事久为外人垂涎近数年来各国纷纷集股来华知我于此等事务尚无定章外国情形未能尽悉乘机愚我攘利侵权或藉开金广而揽及铁路或因铁路而涉及开金广此国于此省幸得利益彼国即于他省援照均沾动辄号称某国某公司漫指数省地方为其界限祗知豫先宽指地段不知何年方能兴办近年法于云贵德于山东英意于晋豫早有合同章程分歧恐未必尽能妥善此次和议成后各国公司更必接踵而来各省利权将为尽夺中国无从自振矣且此后内地各处金广务铁路洋人无处不有不受地方官约束任意欺压平民地方官只有保护弹压之劳养兵缉捕之费无利益可沾无抵制之术一旦百姓不堪欺陵或滋事端又将株连多人[赔](倍)偿巨款为害何可胜言此必须访聘著名律师采取各国办法秉公妥订金广路画一章程无论已经允开允修之金广路未经议开议修之金广路统行核定务使界址有限资本有据兴办有期国家应享权利有着地方弹压保护有资华洋商人一律均沾洋人有范围则稍知敛戢平民免欺侮则渐泯嫌猜至滋生事端公司受累亦须分别有因无因办犯赔偿亦须豫定限制庶中国自然之大利不至为中国无穷之大害尤今日之急务也再互市以来大宗生意全系洋商华商不过坐贾零贩推原其故太皿由中外贸迁机器制造均非一二人之财力所能所有洋行皆势力雄厚集千百家而为公司者欧美商律最为详明其国家又多方护持是以商务日兴中国素轻商贾不讲商律于是市井之徒苟图私利彼此相欺巧者亏逃拙者受累以故视集股为畏途遂不能与洋商争衡况凡遇商务讼案华欠洋商则领事任意要索洋欠华商则领事每多偏袒于是华商或附洋行股分略分余利或雇无赖流氓为护符假冒洋行若再不急加维持势必至华商尽为洋商之役而后已必中国定有商律则华商有恃无恐贩运之大公司可成制造之大工厂可设假冒之洋行可杜
华商情形较熟工价较轻费用较省十年以后华商即可自立駸駸乎并可与洋商相角矣且征收印花税其公司工厂行栈挂号等费皆系与商律相辅而行之事必有商律方能兴办故又不可不急行编定也至刑律中外迥异猝难改定然交涉之案华民西人所办之事轻重不同审讯之法亦多偏重除重大教案新约已有专条无从更定外此外尚有交涉杂案及教案尚未酿大事者亦宜酌定一交涉刑律令民心稍平后患稍减则亦不无小补拟请由总署电致各国驻使访求各国著名律师每大国一名来华充当该衙门编纂律法教习博采各国金广务律铁路律商务律刑律诸书为中国编纂简明金广律路律商律交涉刑律若干条分别纲目限一年内纂成由该衙门大臣斟酌妥善请　旨核定照会各国颁行天下一体遵守惟所有各国律师必须确律学著名曾办大事之人不妨优给薪水庶各国闻名敬服知中国金广路商各律及交涉刑律系其订定不致争执妄駮方为有益此项教习其合同内须议定归金广路商务大臣节制并随时与该衙门提调商办一面于该衙门内设立金广律路律商律交涉刑律等学堂选职官及进士举贡充当学生纂律时帮同繙译缮写纂成后随同各该教习再行讲习律法学习审判一两年四律既定各省凡有关涉开金广山修铁路以及公司工厂华洋钱债之事及其他交涉杂案悉按所定新律审断两造如有不服止可上控京城金广路商务衙门或在京审断或即派编纂律法教习前往该省会同关道审断一经京署及律法教习复审即为定谳再无翻异京城学生毕业并须随同洋员学习审判此等案件学成后即派往各口充审判官随时添选学生接续学习以期多储人才取用不竭各洋教习既为我编纂四项新律兼能教授学生即可长留在京以备谘访而资教授果能及早定此四[律](条)非特兴利之先资实为防害之要着矣　一用银元　银元之利有三平色画一出纳分明吏胥不能舞弊勒索官民不致贴补受累一也商贾交易简捷无欺驵侩无权既益于行旅亦便于汇兑二也官款收发全用银元以大元为母小元为子相辅而行工火局用外尚有盈余三也惟官发之款若系采办官物制造工料等事商民物价工价必然暗加其中且出纳皆以大元为主小元不能过多然铸数发数既多盈余亦尚不少此为整齐银弊之善政尚不在有无盈余也惟有最要两义或谓中国用银皆以两计各国洋银皆系七钱二分宜每元改为一两方为整齐适用此论未尝无见特是钱币之制权量之法必先有雄厚之力乃能操转移之权中国财窘商弱不能自为风气以后尤甚若银元轻重恰与洋银相同尚可依傍洋银而行设改为一两与洋银数目参差恐沿江沿海洋行不肯行用商埠不行内地必阻故仍须铸七钱二分者方有畅行之益或又谓官收则按库平库色补足官发则以银元当纹银计算不必补水部库可岁得钜款此则万万不可出纳必须一律商民方能流通盖交官之款自必指定专收中国龙纹银元然则收款所进之龙元仍是官局发出之原物必官先发一万然后民间有交官之一万是官款发出时已先将此一万之盈余扣收在库矣果能收发一律则商民信用不疑散布天下或办货或积存周转不已大率皆在民间岂能将每年发出之数全以缴纳官款还之于库乎若出纳不一则民间亦以九成视之其势断断不能通行且为英国麦西哥日本诸国银元所轧必致从而压价每元尚不及九成之实数华商自行压价何论洋商商埠既须折算民间安肯收用壅滞亏折其损多矣尚何盈余之有乎昔咸丰年间尝行钞票矣徒以计臣不知理财之大道不考宋人交子会子之用法不筹票本其意但欲出空纸以换实银于是出纳两歧发款搭成多收款搭成少或收款全不准搭或发款全用钞票户部既不视为实银民间亦遂视为虚器数年之后壅废不行钞票一百值银二两此乃前车之鉴万不宜以此自阻银元之销路也　一行印花税　查外国征商之政除烟酒洋药外大率皆无关税其巨款全在印花税凡有关银钱物业之契约单据领用官局印花黏贴其上其大意在抽银不抽货抽已卖之货不抽未卖之货抽四民百业凡有进项之人不仅抽商贾贸易之人故西人解印花税之义曰此乃银钱税也今日筹款此事似可仿行且洋关现议加税外人必欲免内地厘金若行印花税尚可藉资抵补查各国印花税章程光绪二十二年曾经总署饬各驻使向各国查取译送惟英国印税章程最为详密且系参赞马格里所译解说亦较明晰日本于前三年新经改定于东方情形为较近但中外情形略有不同外国商富民饶产业价值贵银钱往来多故所抽钜中国商贫民苦本业既微转移亦少如契约合同股票汇票期票提单之类皆属有限其遗产一项英国最为钜款其重税全在旁支承受亲友分得每年总数收十四兆余镑而遗产一项多至八兆余镑中国产业本廉又系子孙相继故此税势不能多然中国若能办成即较英国得二十分之一亦可征银五六百万但其查考领用之法分别差等之数甚为繁细查英法征收印花税初办时亦多梗阻皆系第二次改章始克畅行中国初办之时隐匿必多推敲过细不免纷扰只可稍为从宽不求算无遗策必须十年八年以后稽核之法渐周自然日臻畅旺矣应请　敕查各国章程斟酌妥议举办
一推行邮政　查外洋各国邮政为筹款一大端大率岁入皆银数千万两而递信最速中国驿站为耗财一大端岁费约三百万两而文报最迟盈亏相反迟速亦相反然则此事必宜变通可知其故由于有驿州县马必缺额又复疲瘦州县以此为津贴管驿家丁以此为利薮故文报必致迟延官绅书信间有外加马封附文递送者有驿官以其非例准之条又系不费之惠故既不駮回亦不收费浮沈听之州县不当驿路者设铺司武官文报交塘汛其延搁更甚于驿站中国既无邮局于是英德美日本诸国在中国自设信局侵我利权实非万国通例自光绪二十一年奉　旨饬催总税务司赫德办理光绪二十二年沿江沿海渐设邮局附于海关税务司兼办于是沿江沿海公文私信迅速胜前而信资极省因税务司禁信局由轮船寄信而又虑信局滋闹故内地信函仍由信局转递转交其章程每代信局寄信一包重一镑者收费一角而信局一镑重之包封其包内之信少者二三十封多者五六十封其收民间之费每信一封[至](者)少须制钱一百故税司所设之邮局用费不敷尚多此太皿因垄断而生调停因调停而致赔累今拟于各省州县彳扁设邮政局即令州县管理由省城总局妥定章程刊发印花领用黏贴用过照数报销即以原有驿站铺司各经费拨充局用内河内地分别设立快划快马健夫驰递明定章程准带官民私信所有京外文武衙门文报书信统归此局递送其文报责成仍照驿站向章其信资务宜从省以广招徕如有欲汇寄银钱及[汇](陆)票[者](督)亦准附带但须照海关邮局章程每信一封至多准寄或洋银十元或银七两其原有信局听其自然民间带信或托官局或托商局均听其便官局若费省而迅速自然来者日多查核该县官局每年用去印花之数即知所收信资之数计该县一年收费若干即于次年发驿铺经费时扣除若干行之既久信资日增驿费日减十年之后专取信资即敷局费驿铺各费可以全行省出惟外国识字人多故书信多中国识字人少故书信少此等创办之事不能遽计赢余但使驿铺经费专取之于信资则每年可省用款三百万矣至该县地势不同或马或船或夫或水陆互用统由该县酌量不为遥制但以妥速为主其局费统于驿铺经费内自行酌剂支用其局即设衙署内并无另需费用并须于境内大镇酌设分局此局不须多人亦无多事但派一人驻于客栈即可或附于店铺代办亦可但经管发印花收信函收信资而已并无多费未收信资之先绝不裁减驿费亦不再发一钱此事于国有益于民亦便于商局无伤于州县亦毫无所损以后该州县所收信资如已敷向来请领驿铺经费之数其盈余者解归省局充公仍提三成作为该州县奖励以为创办奋勉者劝统计各省繁盛城镇约有二百余处驿费既敷以后每年亦可得进款二三十万此时沿江沿海地方其由轮船者暂归税司内河无论轮船民船及岸上陆行者统归州县畅行以后再行体察情形如能并江海轮船邮局亦归之州县勿庸税务司兼管尤为善策至与各国商明中国亦入邮政公会一节此时华洋人寄信不多尚可从缓惟各省邮局应名曰驿政局以免与税司之邮政局相混应由各省督抚督饬臬司责成州县设局办理省出之费汇解藩司并不需用洋员以杜干预内政之渐且免与有驿州县递送文报胶葛窒碍海关邮局未归州县之先邮政局与驿政局彼此互相代寄信件内地寄内地者只贴驿局印花内地寄通商各口者加贴邮局印花一分通商各口寄内地者加贴驿局印花一分其驿局与邮局彼此往来交易一切细章随后详酌至铁路通行之处所有铁路常年受　国家保护维持应为　国家递送书信微申报效之忱沿路各州县应得专差附搭火车往来经管信件不取车费惟万不可将公文信件交与铁路公司经管致启授权外国之弊总之此事若归州县兼办则费不另筹局由州县酌设进退裕如即无大益亦无所损即或无赢亦必无绌若另行委员设局则　廷寄奏报要件设有迟误必多推诿故惟有责成州县之无弊也
一官收洋药　方今筹饷最急然而零星罗掘难得钜款厘金将撤碍难再加盐价屡加亦难过重惟有加价于洋药则不病民而增钜饷查法国及西班牙运售火柴吕宋烟日本在台湾收售洋药土药皆由公家收买分销今拟仿照其法检海关贸易册光绪二十五年洋药进口销售者五万九千一百六十一担溯查以前五年大率五万担上下最多者六万三千一百余担最少者四万八千九百余担每担一百筋以六万余担计合九千六百万两现在时价每两价银五钱姑以大率作一万万两计算共计价银五千万两税厘在内拟以后由官设局在各关进口时全行收买然后转发散商分销各省照时价加二成发商转运专售除税厘照数拨还海关外计每年可得盈余一千万两官局先向洋商总收继听华商领运发商以后运赴何路价值低昂销数盈绌全不过问尤为简易但每两五钱系华商转售之价其中必有余利然则买价尚可在五千万两之内惟香港及沿海一带须设巡缉小兵轮数艘光绪十三年赫德开办洋药税厘并征时创设轮其船式船数地段经费及巡缉之法总署均有奏案可考上海宜设总局各海关进口处所宜设分局计巡船及总分局委员司事人役经费约计需银二百万两以内开办之初须筹银一千万两以为资本即向外国银行息借应用分为十年归还此乃有着之还款利息必轻先与议定总数随时陆续提用起息除去船局费岁还借款本息实可得银七百万十年后借款还清即可岁赢八百万洵为钜款先行试办一年办有成效一年后再加价一成则盈余更钜若华商运销畅顺以后售价仍可相时酌加即加价五六成以至加倍亦于良民无损设或因加价滞销候至半年尚无起色则酌量减价极之仍照向来售价自可销出亦必无赔折之理向来洋药到口未必立时全行销去今由官全数收买亦于洋商有益可与该洋商议明每年共分几批每批货到立时付定银二三成其余付给三个月期票三月以后自然华商分来领运即以商资转付洋商惟初行加价转售之章华商必然观望希图减价不及半年存货已尽断不能始终把持故必须宽筹半年资本方能坚持定价然洋商既可收期票故只须筹三个月之费即已足敷周转自去年土药加税三成以后土药运销之数并未减少然则洋药加价二三成亦必无碍药商未必始终抗阻至内地土药业经加收税厘三成则英商当亦无所藉口若各官局有未经照加者应查明切饬一律实加三成其巡船未造成之先可暂以南北洋兵轮充用经费亦可稍省此举应先与英国商明订立专约每年包销六万担不准多运来华包收二年后体察情形再订续约近十年销数不旺至光绪二十五年而始多今每年有切实销数英人当亦乐从惟华商出洋私运进口不可不防若非英国实力助我防察断难尽行杜绝除巡船稽查外应与英国切实议定只有各口官收英商不准丝毫私售华商以杜影射如查出有华商私买私运重立罚约印度若不滥售则偷运之弊立穷在我防之则甚难在英人禁之则甚易此为第一关键若英肯订约实办则此举之有益巨饷确有把握矣拟请　钦派大臣一员驻沪办理此事名为总理药务大臣此事任重款钜而其事甚简只须操守廉正确实可信于外国情形不隔阂者即可胜任其各口分局委员统听该大臣选派考核随时偶一分往巡察此举在中法则无害于民生在西法则无碍于商务应请　朝廷饬议迅速施行
一多译东西各国书　今日欲采取各国之法自宜多译外国政术学术之书译书约有三法一令各省访求译刻译多者准请奖然经费有限书不能多也一请　明谕各省举贡生员如有能译出外国有用之书者呈由京外大臣奏闻从优奖以实官或奖以从优虚衔发交各省刊行如此则费省矣然外国要书流播入中国者无几不能精也一请　敕令出使大臣访求该国新出最精最要之书聘募该国通人为正繙译官即责令所带随员学生助之通洋文而文理深者充副繙译官文理优而洋文浅者充帮办繙译官其全不通洋文而文理平常者不准充出洋随员学生以杜滥竽糜费之弊限三年之内每人译书若干种每种各乾字回华缴呈不得短缺短缺及过少者不准保举如此则去时洋文虽浅归时洋文必深于随员学生之学业暗中多所成就而所译皆切用之书矣然犹不能速也并拟请　敕令出使日本大臣多带随员学生准增其经费倍其员额广[蒐](菟)要籍分门繙译译成随时寄回刊布缘日本言政言学各书有自创自纂者有转译西国书者有就西国书重加删订酌改者与中国时令土宜国势民风大率相近且东文东语通晓较易文理优长者欲学繙译东书半年即成凿凿有据如此则既精而且速矣　以上各条皆举其切要而又不可不急行者布告天下则不至于骇俗施之实政则不至于病民至若康有为之邪说谬论但以传康教为宗旨乱纪纲为诡谋其实于西政西学之精要全未通晓兹所拟各条皆与之判然不同且大率皆三十年来已经奉　旨陆续举办者此不过推广力行冀纾急难而大指尤在考西人富强之本源绎西人立法之深意伏望　圣明深察远览早赐施行使各国见中华有发愤为雄之志则鄙我侮我之念渐消使天下士民知　朝廷有改弦更张之心则顽固者化其谬望治者效其忠而犯上作乱之邪说可以不作天下幸甚所有第三次筹议各条臣等谨合词恭摺具　奏伏祈　皇太后　皇上圣鉴谨　奏 
　　江督刘鄂督张附片 
再臣等此次所奏变通政治诸条或养人才或厚民生或整军实或肃官方所需经费必皆不少此次赔款极钜筹措艰难论者必以度支困绌为词谓诸事方求节省岂宜更增用费遂不免顾惜迟疑臣等之愚窃以为不可今若竭海内之力百计搜括但供每年赔款以冀无事则外国必将视我中国皆苟安无志之人士无奋心民无固志各国之轻我侮我更将得步进步不待赔款还清而中国已不能立国矣窃谓节用之与自强两义自当并行不宜偏废此时应省之事必须省应办之事必须办应用之财必须用尝闻数十年来论理财者大率皆以省啬为先谓以备有事时用之此省事息民之常经闭关自守之善策而非所论于强环伺之时势也大率富强之道无论民事兵事皆须平日未雨绸缪多年积累近者四五年远者一二十年即如讲求农工商本为富国起见然当其创新法开新埠之初必先官设学堂以为教官创机厂以为式官助资本以为扶持然后农工商之利可开本欲阜财必先费财西洋各国皆然而日本为尤着若立学教士练兵制械训农劝工等事皆以款绌不办一旦有急安得人才兵械而用之纵使存款饶多取办仓卒止能募乌合之勇购废杂之枪虚糜而兼误事即为度支计亦甚可惜矣譬如备荒必须积谷于累年防水必须筑堤于平日如待灾成而后买谷则饥民已转于沟壑待水至而后修堤则田庐已沦于巨漫虽有多金重赏亦无所施至于军国大计尤贵远谋难规近利豫筹于平日则一钱得万钱之益赶办于临时则万金无一金之效试以远事证之道光辛丑广东议和藩运两库现银六百万搬运塞途尽付赔款以近事证之上年天津不守司道局各库存银六百余万招商局存米四十万石尽资外人然则务省啬而不务修备前车具在可为寒心或又谓此时民力已困欲筹办事之款岂不重为民累此又不然譬如备荒必于本乡捐社谷防水必于近村捐堤费社仓多一石则全活不止一命堤土高一尺则护田不止一顷虽甚竭蹶犹必为之其初虽难其后必感推类言之寒士力学不可惜膏火中人之产不可无墙垣行江海者不可乘敝舟负债多者不可废酬酢夫岂不知筹措之艰难哉诚有所不得已也窃谓既须筹赔偿之款尤宜筹办事自强之款赔偿之款所以纾目前之祸难自强之款所以救他日之沦胥应请　敕下政务处大臣户部及各省督抚于赔款外务必专筹巨款以备举行诸要政庶几各国刮目相待而中国之生机不至于遽绝矣臣等谨合词附片具奏伏祈　圣鉴谨　奏
　　粤督陶覆奏条陈变法摺                                               
奏为变通政治宜务本原遵　旨筹议仰祈　圣鉴事钦奉光绪二十六年十二月初十日　上谕着军机大臣大学士六部九卿出使各国大臣各省督抚就现在情形参酌中西政要各抒所见详悉条议以闻等因钦此仰见我　皇上惩前毖后力图自强之意跪诵之下愧奋涕零伏念臣智识庸愚忝膺疆寄职分所在负咎已多更何足妄参大计前以兴学校为养人才之先务汰内监乃正君德之大端[经]臣两次专摺具陈惟是不废科举不能广开学堂不改制度不能尽裁内监明知敷陈梗概不足规画全模然而去故取新造端宏大踌躇审顾实亦未易轻言近奉电　谕着各疆臣迅速议奏益见我　皇上宵旰焦劳求言言切岂敢默缄以蹈迟疑观望之愆恭译　谕旨意在戒天下以自私自利而归要于强国利民窃维强国利民之政不止一端自私自利之弊已非一日当兴当革悉数难终惟能握乎本原则末流因之俱治本原何在窃谓在于　朝廷也必　朝廷实能爱国爱民乃能以爱国爱民责百官必　朝廷先无自私自利乃能以不自私不自利望天下在　皇上本有爱国爱民之意然而德不下究者法未立故也　皇上初无自私自利之心然而迹有近似者政未善故也然则转移之道固有在矣谨为我　皇太后　皇上条晰陈之　一曰除壅蔽合上下而为一国情本通也中有壅蔽之者而情暌矣善通民情者在立法以[去]其壅蔽而已堂廉过远隔阂太多上下所以日束也大臣之情不能尽通于　皇上何况小臣僚属之情不能尽通于长官何况百姓拟请定平易之法一切礼制务从简便　皇上日亲大臣而渐及小臣且由小臣而渐亲百姓则闾阎疾苦无不上达此所谓除壅蔽者一也　国朝设官多沿明制积渐既久寖失本意于是防弊之官多于治事之官察吏之官多于亲民之官一官兼数职者有之一职设数官者有之升选既无一定兵刑钱谷罕能兼长废弛阻滞弊端百出拟请定分职任事之法京外闲署悉行裁省学商农金广等部皆专门要政即一时未能增设亦应责成六部分司其事各衙门曹司升转不出本部其外省及各州县亦当变通旧制斟酌损益务使内外大小各官皆专官久任文牍不烦事无牵制则人人知责任所在一无旁贷不能不讲求练习而颟顸画诺扞格不行之弊悉除此所谓除壅蔽者亦一也有阻官与民而使不通者胥吏是也胥吏之害人人知之究其根株实在六部成案山积轻重准駮曾无定比吏得上下其手以为奸而外省书吏亦得依附朋比以便牟利之计今若变通官制堂司各官皆用其所习已不致为所蒙蔽更请饬令部臣编定则例凡烦苛细碎之法悉行删汰务使简要易行一切旧案不准援引任是官者既人人知职分所当为即非任是官者亦了然于重轻准駮之自有一定则书吏无从舞文弄法但供钞写之役足矣则例既定部吏无权而外省大小衙署之书吏亦因之而无权吏治常肃民生愈安此所谓除壅蔽者又一也至于议院之制中国诚未易举行然议院议政而行之权仍在政府交相为用两不相侵而政府得由议员以周知民间之好恶最为除壅蔽良法或中国民智未开骤难创立窃考泰西选举议员本有限制民智未开限可从严民智渐开限亦渐宽自无众论纷淆之弊　谕旨所谓取外官之长补中国之短者议院亦其一端也此数者立法除弊上下之间壅蔽悉去四万万人情联力合富强诸政可次第行矣　二曰去畛域界限之与畛域似同而实异界限不可无无则相混畛域不可有有则相妨同为中国之民轩轾相形则必争同任中国之事彼此不顾则致败中国积习几于无事无畛域言其大者部臣疆臣为　皇上办事通力合作始能有成乃臣观近数十年来部臣疆臣以私事相干者固不得知而于公事转以不通音问为高疆臣之贤者苦心擘画极意经营既无人为之维持调护其不贤者营私又或固执己见不能通达世情政府诸臣虽明知之而不一言绝无古名臣交相儆戒之风且事之当否先时既未豫商则其后之推诿搁置在所必至拟请　皇上严申诰诫令内外诸臣有善相劝有过相戒成败是非毋得膜视一切政事互商妥筹斟酌情理务使可行部臣与疆臣不分畛域而后此省与他省乃不分畛域统筹全局以利　国家此内外之畛域宜去也满汉分职之制八旗驻防之兵在士圣清定鼎之初为此权宜钤制之法良非得已今已二百余年汉人世受　国恩与满人已无二致而犹沿此制不改无论其病国也示天下以不广亦甚矣旗兵窳弱情形早在　圣明洞鉴
今库帑支绌如何若再因仍旧制虚耗巨款实属难乎为继既为世仆亦当体念时艰自图生计拟请将京营八旗暨各省驻防挑选精壮使习东西洋兵法者统带教习之俾成劲旅内则巩行口　京师外则分防边要均不使久驻一处别选其少年勤敏者使入各种学堂分习士农工商各业以为谋生之路其余酌量分年裁汰使得从容他谋不致以骤裁失业有负　朝廷轸恤之意至于满汉各缺形亦未化亦恐害事应请　饬下王公大臣筹议酌量变通非微臣所敢擅拟要使天下知　朝廷之大公无我则感戴悦服者益深八旗子弟既不坐食自无废材而　国家岁省饷项且数百万为益尤大此满汉之畛域宜去也中国之俗贵士而贱农工商夫农工商之与士执业不同所以利国家者则一臣以为士无定名农能善种植工能精制造者商能广贸易者皆可名为士其专为士者于三者当通知大意而又讲求政治之学名物之理以导助农工商而使之益善是以四民当并重而不当偏重拟请明降　谕旨以此意风示天下令广设社会以精其业其中杰出者锡以民爵使与官齿则农工商亟相奋励而为士者亦不敢以空束无具虚冒儒名此贵贱之畛域宜去也古之时兵农合一文武不分今既迥判两途于是口不言兵者懦弱日甚目不知书者粗鄙亦日甚且合办一事各存意见窒碍尤多外国之制文武虽各有学堂而武员必先学文法文士亦皆讲求武备拟请参仿其法更定制度务令文武两途互相为用文能略知武事临时无畏葸张皇而武员能识书史通晓道理自无卤莽灭裂之患此文武之畛域宜去也此数者之畛域去则事事之畛域无不用之而俱化天下如一家中国如一人治平之效可操券致也　三曰务远大孔子曰人无远虑必有近忧又曰见小利则大事不成臣尝反覆斯言窃以为为政之要尽于此矣今如捐输开例已数十年官场嗜利之风成为习尚各弃本业以为官更各弃本业以为官之亲友仆务本者日少逐末者日多其害太皿至今而大着且岁入不过一二百万计其侵渔剥削何止此数得不偿失未有甚于此者官俸之薄万万不给而又扣其廉俸贤者已难自爱不肖者日肆其贪害仍自　国家受之他若铁路船金广诸务皆富国要政然而创行之始亏折必多西人恒多方保护甚至国家担补其息今中国于此等商务未闻有保息之法乃招商获利则责以报交力漠金广畅旺则提其余利在计臣筹款不得已而为此然而阻碍商务其损多矣拟请永停捐纳即衔封贡监亦皆停止创设民爵以为鼓励农工商之具厚加官禄务令足用其一切兴利之事广劝商人集股开办官不干预其事但任保护之责即有厚利无庸报交力凡从前为小失大之弊一概捐除但使官吏清廉即是藏富于民之道而工商踊跃百利皆兴物产日多则　国家之课税自旺此行政之当务远大也取民之财治民之事此古今中外立国之通义用民财以为之兴利除害虽多取不为虐兄于少取不为之兴利除害而但取其财纵少取不为恩况于多取今中国之民穷困甚矣而国用日繁　皇上纵以爱民为心计臣不能不以筹款为亟虽　国家款项无一非用之民事然积弊未去善政未行实惠之及民者鲜而进出款目平时既未宣布民但见其取财而不知其所用不免因疑而生怨日以筹款之事责之穷困疑怨之民臣窃危之今既欲变更法制则兴利除害之政自必实力举行更请　皇上诰诫君羊臣俾人人知取民财治民事之义仿照各国将每年进出款项列为详表颁示天下其外省所解内务府经费应改归户部统收而岁拨款若干万为　皇宫费用一律列入表内宣示使盛知　朝廷之无私臣闻法之败于德也赔兵费至二百兆镑未五年而偿毕惟其民素丰上下相信是以争贷于国我中国诚能力求自强十年之后民力渐裕民信益孚则商借民债自易为力至于裁去厘金变通课税诸事皆目前要务然必取民之大义既明始可议取民之制之善不善此理财之宜务远大也武备不修无以立国外国之经营水陆军为时或百年数十年用款皆以亿万万计甫能有此规模中国习于故常不知远略即如北洋海军经费仅千数百万而举国震骇咎其糜帑不知外国极大铁舰一艘有值价百万镑者区区之数曾何足云今中国既贫且弱而欲大举练兵与之角胜不特无此人材亦万万无此物力窃谓举行新政兵事祗可缓言惟水陆将材亟应储备拟请王公大臣子弟及民间聪壮少年分年赴各国学堂学习兵法停止武科令各省广设水师武备学堂使人肄业至地方除盗诘奸之事应由专司查东西各国之制缉捕侦察巡警任之战守防御兵将任之截然不紊各善其事考警察即保甲团练之意但其章程细密法立令行视保甲团练远胜拟请详译其法于都会城镇仿照设立俟有端绪不特绿营固可全裁即营勇亦当大减各省祗须酌留数营以资震摄宿将习气甚重狃故忌新可用者少宜悉罢归厚予俸赐酬其前劳其各营将弁悉用学已卒业之武备学生及曾在外国学习者使此后学堂生徒皆知学成之有用十年之后物力渐充将材亦次第成就然后整军讲武事可不劳而集若不惩前事竭蹶经营徒糜有用之财适贻外人之笑甚无谓也此治兵之宜务远大也凡若此者务持大计不贪近功究其所成必有出寻常万万者如其沾沾目前欲图小效愈求富强愈成贫弱一利未见百害俱生矣　以上三大端弊因于自私自利害至于病国病民溯其弊之所自或在近今或在往昔甚有在千百年前者当中国全盛之时元气尚足外患不侵病伏于隐微而不觉今者环球各国角智竞能彼有而我无人同而吾异因循苟且将无以自立于五洲然而积习既深来源甚远一旦改革夫岂易言非　朝廷以身作则克己胜私则虽日言变通无由获变通之效伏愿我　皇太后　皇上念　祖宗创业之艰难悯亿兆民之昏垫以日本为前事之师以印度波兰越南缅甸作覆车之鉴速定　国是以奠危基天下幸甚万世幸甚臣受恩深重衰疾侵寻愿于未尽之年得者见太平之日敢附责难于君之义冀效愚者千虑之忱敬献刍荛以备　采择至于条款节目头绪繁多非兼通中西源流毕贯者不能条分缕析微臣愚陋不敢轻议所有遵　旨筹议变通政治缘由是否有当伏乞　皇太后　皇上圣鉴谨　奏
　　粤督陶覆奏培养人材摺                                          
奏为培养人材勉图补救敬陈管见恭摺仰祈　圣鉴事窃维海防事起议和议战众论纷然臣愚以为国之强弱视人才为转移人才不足不但和与战均无可恃即幸而战胜亦无益于根本自古用人文武并重文有科目武有营伍立法之初未尝不善积久弊生仕途日益杂民生日益困人才日益不可恃臣窃伤之夫所用非所养所养非所用古今同[慨](概)人才不养于平日而欲招致于临时虽伊吕复生无能为力今日者创钜矣痛深矣善于谋国者不以胜而志满不以败而气沮艰难困苦之时正　圣主激励奋兴之日易曰穷则变变则通天下事所当变通者不止一端而人才其尤亟非惩前毖后破除一切拘牵之习无以作天下之士气而收实效于将来臣不揣愚昧敬就管见所及田各举其概为我　皇上陈之　一国子监宜先整饬也京师为首善之地太学为育才之所教法未修何由得士臣以为宜敕督抚学政选择举人贡生之敦行力学者及大臣子弟蒙　恩廕者入监肄业略仿周官师氏保氏之法宋儒程朱学校之制胡瑗经义治事之规治经务通大义治事必达时务祭酒司业当择学行兼优众所推服者久于其任教以致君泽民之道修己治人之方择学业有成者上其名于　朝凡部院需人督抚请拣皆于是选取之成效既着复取堪为人师者令分教于天下庶学宫不为虚设士子皆有实行治化之基实在于此至纳粟入监系明景泰间禾此政沿至今日流弊实多所有捐纳贡监生旧例拟请一律停止　一汰考生减中额以慎科名也学术不明士鲜实行徇俗滥取安望得人迩来应考人多作弊愈巧条例虽密仍属具文天下事惟简可以御繁学臣岁科试轮流较艺抉择易精乃乡试之前又录遗才复将岁科试不取者概行送考试卷过多考官校阅难遍或潜使子弟幕友随人襄理余如弥封誊录弊端又多拟请敕礼部定议各省学政于岁科两试悉心衡校考列三等及新生未经岁试者均勿录送乡试如此则考官得从容评阅文理平常之士不至徒劳跋涉吏役可减经费可省宿弊可除真材可得一举而数善备焉从来为治之道贵乎核实臣窃思所贵乎读书者欲人人为忠臣孝子也若徒尚虚文虽人尽登科有何裨益今日士习益陋宜援照乾隆年间裁减中额旧案将乡会试中额各减数成俾知科名非可幸邀学必益加奋至考试之法亦宜变通时文必不能废而浮华之诗赋宜裁策问贵乎通今而禁言时事之条例宜改庶几明体达用人才自蒸蒸日上矣　一定小试年限以端蒙养也夫进德修业本与词科科第无涉宋儒程颢谓子弟轻俊只教以经学念书勿令作文程颐以少年登科为不幸朱子谓俗儒记诵词章之习其功倍于小学而无用盖童子血气未定养其良知良能导以孝弟忠信尚虑不及若令作文干禄纵获科名懵未见道处则无益乡里仕则贻误民生拟请敕部明定限制凡年未及冠者概不准应府县试庶培养深厚远大可期　一停捐例以清仕途也天下大弊在官多官有限而候补之官无限于是有筮仕一二十年而不得一事者及其有事则久困之余难言志节文官则剥民蚀帑武官则侵饷缺额几乎相习成风矣且入官既易则谋为官者日多士不安于学校农不安于犬亩工商不安于廛肆或谋捐纳或求保举或幸获科名纷纷扰扰皆有不可终日之势其托足宦途者莫不仰给于有事之官官之应酬愈繁其操守愈难信民俗之敝士习之偷官箴之败军实之隳皆由于此科目劳绩捐纳三途弊实相等而捐班其较着也人以为报捐者皆殷实而不知贫人反居大半在四民中一无所能谋生无计称贷入官本已行同商贾乃竟有为商贾所不忍为者虽捐班不尽无才然源既未澄流何由清安得以一二人有才概诸人人耶督抚虽有甄别之权犹之纵狼入羊君羊责牧人以调驯狼性势必不能既悬其格以招之安得尽人而劾之此弊不除小民因此藐视官长强邻因此非笑中华一旦发祸再掷千万金亦难平定饮酖止渴利害昭然明知理财为第一难事遽议停捐鲜不谓妄然近年捐例所入岁不过一百数十万两此后恐日见其少留此区区无补于贫徒贻后患非计得也拟请　皇上断自宸衷将捐例概敕停止一面将内外冗员及宦官等大加裁汰凡用度之无关　国计民生及内务府织造衙门各项费用可裁则裁可减则减所省当不止一百数十万而官常以饬民志以定国亦当钦服不战制胜之策莫先于此至劳绩保举之滥弊尤百出新定部章较严臣不再赘陈
一各部院堂司官宜练习政事也自部务权归书吏司官绝少真才臣所闻惟刑部司官尚有明白例案者此外但能润色文稿便称有才堂官随时更调成案山积虽有过人之资势难彳扁览书吏名为年满更易实则无异世业故部务莫昧于官莫熟于吏舞文弄法贿赂公行一事也欲准欲駮皆有案可引堂司官即再三斟酌仍不免堕其彀中夫弃为后稷契为司徒终身不迁用能庶绩咸熙后世人才逊古政事愈每系责任不专成效奚彰臣愚以为尚书侍郎升迁宜不出本部一部堂官六员本近于冗苟有悬缺不妨兼摄司员应令娴习例案分类经管各员有履历可稽非若奸胥之诡托姓名莫可究诘各部本有则例足资援引一切旧案概可弗用倘遇疑难堂官不能夬者奏明请　旨不必定凭故纸仍入胥吏把握臣见户部陕西司每奏一案必以活字板印行积久成帙名曰陕曹奏牍始自光绪九年各部倘皆仿行则准駮之故人人可以检查不但舞弊者有所顾忌堂司官练达事理所益尤多　一旗兵宜破除积习以固根本也各省驻防旗兵向称忠勇承平日久习于骄惰无异闲民值海氛不靖　朝廷选择将才广招新勇内地旗兵罕闻征调废弛情形已在　圣明洞鉴夫运用枪石駮各法必学习二三年方能心手相应以精械付粗人旬日间便成废物新勇皆市井无赖而宿将愿招募者为其能耐苦耳驱不教之卒御精嫺技艺之敌徒恃耐苦二字作万一或胜之想臣实不知其可而慨然于旗兵之急宜精练也练技艺练攻守须自练筋骨始旗兵不执他役原属格外优待然同治以来湘楚诸军土木各工皆责成勇丁无石战事太皿精力愈劳愈出筑垒挖濠系行军本分请敕各将军都统除实力训练外遇有台垒城濠渠堤等事应一体帮作又各省防军练勇分扎糸要隘均有护送饷差缉捕盗贼之责较旗兵苦乐悬殊兵法首重地理断无株守城垣可称有用之师者宜将各省驻防旗兵酌抽数成出屯要道归督抚兼辖绳以汉人军法于护饷缉捕等事分任办理以资练习旗兵无忽招忽散入会传教诸弊果能悉成劲旅则绿营可减饷项亦可稍节值此时势日棘愈蹉跎愈难致力满蒙官员为　国家世仆为汉人表率使人人知宴安酖毒之非克自振作一二十年后满汉人才不亚于乾隆以前天下幸甚　一文武大员宜勤以率属也属员之贤否视上官之好尚为转移彼溺于声色货利者无论矣即或怡情金石寄兴诗词多一嗜好必多一懈弛而属员之勤政者怠矣又如将军提镇舍马坐轿水师将领离船住屋身身冘安逸何以督率弁兵并有武员学为诗画自鸣高雅其于戎务废弛必多应请　旨通行禁止仍令于应事之余纵观经史激发忠诚涉猎近今地理政书讲究新译水陆兵法期于实用有裨夫人才不择地而生各省大员果能破除情面屏斥浮文于吏治营务切实讲求需以岁月当有可观此亦造就人才之一端也　一禁食洋烟宜自士大夫始也天下人才半[坏](壤)于烟士为四民之首不先立戒何以责民官为民之表率倘有嗜好何以服众请　敕各督抚学政彳扁谕教官廪生嗣后童生吸烟者不准保送府县试诸生吸烟者不准乡试并不准补廪报优举人吸烟者不准会试如有蒙混从严惩办并请　饬在京各部院堂官在外将军督抚查察有瘾官弁悉令回籍戒火因查各国洋人均不吸烟中华士大夫高谈学问侈言攘夷于戒烟小事尚不及岛族耻孰甚　一分设算学艺学科目以裨时务也周官有九数之教曲礼制六工之名力必专精诣乃深造近年定算学取士之例先由总理衙门考试算学后送入顺天乡闱同试诗文华实兼收非唐代明算科所得比然习算之士罕来应试其故有二缘九章难于八股算学中足资问难而非切用者反覆穷究皓首难尽究之制器者祗须略知几何重学而算家一切考据辩难可弗彳扁习今定例以算学及格物测量机器制造水陆军法船石駮水雷公法条约各国吏事一律考试安有如此奇才一人而兼众长乎徒令知难者逡巡不前轻于尝试者仍蹈空言无补之病未尽善者一也合众人而衡文或百无一取或千取四五今考算学者乡试卷面另编字号每二十人取中一名定额不得过三名倘诸生[文](问)理均优反因考算而限于定额未尽善者二也拟请分算学艺学为二门试算学者兼天文及地理测绘试艺学者以金广学及制造船石駮之学为主总理衙门于秋闱之前严密三试之择优录送顺天乡试分编算学艺学字号增加中额以广招徕臣更有请者算艺与时文试帖兼习之必未兼精定章今习算者并考诗文不过借此以塞文士之口徒徇俗情乃归敷衍近时保举捐纳庸人皆可得官何独于稍有实用者必多方以靳之可否专设算艺二科　钦派大臣特试仿照繙译举人进士之例不必兼诗文庶专门名家各得自见
一水军陆军急需文武兼通之才宜破格鼓励也天津闽粤设立水陆师学堂本系因时制宜而臣工犹或泥海国[图](防)志旧说谓守外洋不如守海口守海口不如守内河以学习船石駮为多事如果船石駮不必习敌人果何恃而横行海上乎夫沿海万里防不胜防必有海军数大枝海口方能联络各岸防军亦可酌减惟驾驶兵轮法至精密海道沙戋固应熟悉尤须知算学力学乃可司机能测七政恒星乃可司舵非独武夫不足任即才智之士亦罕臻此诣拟请　敕各督抚督令水师学堂学生勤习天文海道御风布阵修造汽机演放水雷诸法每若干年奏派海军提镇率领学生驾驶练船游历外洋途中亲试各生所学专门之技是否纯熟分记等第到外洋时由驻洋大臣按名试以水军兵法各论果能清通奏明作为水军秀才送办理海军南北大臣再加考试择其优者为水军举人并请　敕各督抚督令武备学堂学生勤习西国整散阵法测算遥击挖沟交轰马步起伏及明暗台堑测绘地图管理军械各事每若干年奏派司道分内外场校阅技艺条对兵法果能精熟作为陆军秀才送南北洋大臣再加考试择其优者为陆军举人仍　钦派王大臣覆校水军陆军各举人择最优者作为进士如文理较长明白治体量授文职与文进士一体优待上下毋欺真才自出臣又查武备水师学堂章程本尚周密近闻有将少年不能读书者滥行送入何能确收实效应由该管大臣严行遴选无论旗汉文武官员及士民子弟须明白谨慎文理清通方准留学凡文字算学等择关武备者设课其余概勿教学免致分心沿海沿边各省择要增设水师武备学堂一律办理以时宣讲浅近切要各书启发忠爱之忱至旧有武科得人本少若辈恃有顶戴往往武断乡曲转难约束倘谓弓矢无益而改习火器则家家可置枪石駮流弊尤甚拟应将旧例武科一律停止　一各省操法宜变通也水师武备学堂非三四年所能见效宜令各营先将新式后门枪[石駮](炝)及西人水陆操法择要学习今各督抚亦知西人治军之善者以经费不尽合例未能一意讲求且大阅时仍须合操旧法武弁既惮其勤劳文员尤多所訾议譬如乡村富人延师课子其子既畏读书之难旁观亦谓不必效寒士攻苦且谓其子聪明足傲文士一旦入文场始悔学之未至今之讲求洋务者何以异是拟请　敕明白中外情形大臣参考德英诸国兵法舍短取长酌定简明章程认真教练近来石駮火猛烈城垣难御外洋各国将旧有城郭撤毁专事沟堑暗垒及升降不定之石駮太皿攻法变则守法不能不变也各处紧要地方不可专恃高城大台亦宜令知兵大臣筹画设险之法预为演习　一工艺为富强之基宜加意考求也古之教者合道与艺为一唐虞之世殳斨与皋夔同列朝班诚以有裨国家之事虽至微细必授以专官俾求精造惟枢机之运链冶之纯悉本于算学童学化学汽学历世传授方能以器制器断非一知半解所能窥见奥窍各省机器军械船政电报各局委员多未学习间或卤莽涉猎究难洞达精微今各国往往遣王子赴他国学习工艺兵法用意深远可以想见　国家创办幼童出洋之举行之已二十余年而成效尚未大著者一则官场视为鄙事办理仍等具文一则专门之学本非一蹴可几兄所遣子弟多未读书文义不明难资重用拟请　敕总理衙门查核历次奏定章程切实推广选择满汉勳旧子弟已读孝经四书略知大义者送同文馆教以浅近九数视其性之所近咨明驻洋大臣分送各国书院机厂金广局于制器驾船兵法商务金广务农政水法殚精肄习其水陆学堂船政机器各局优等学生亦酌遣出洋再加历练务期各擅一艺回华后派充诸局所委员庶几驾轻就熟成效益彰今日致富之要当与地争利勿与民争利当栽培工商以敌洋货而杜漏勿搜括税厘以病民而自病此金广务商务工艺所当竭力研求以冀渐收利权者也至添购兵舰似可暂缓以此财用培植工艺俟学业有成后或购或造较有把握　一大小臣工宜力戒自欺也世变之奇有先圣所不及料者而士大夫犹以不谈洋务为高夫不谈洋务可也不知彼并不知己不可也今我政事因循上下粉饰吏治营务久为邻国所窃笑明明不如人而论事者动发大言自谓出于义愤不知适以长庸臣之怠傲蔽志士之聪明一二有识者畏受訾謷或曲为附和或甘于缄默绝无古名臣交相警戒之风平日视危为安视弱为强文武骄惰莫由觉悟一日有事不肯平心体察谬托正论务虚名而贾实祸诚可为痛哭流涕者也事前既莫知不如人事后众论仍莫肯直认不如人甘心自画又安望有自强之一日拟请　敕总理衙门选择同治以来办理洋务奏摺文牍繙译各国政务读书呈备　御览并刊发各衙门各处书院俾天下士大夫洞悉中外情形晓然于　朝廷为天下万姓多方干旋不得已之苦衷庶人人知耻知难愈恐惧愈发愤人才以策厉而愈出易危为安转弱为强机实在此
以上十三条略知时务者类能言之特未尝为　皇上切实敷陈耳当此危疑震憾之秋舆论孔多泥古者谨守旧章忧时者竞谈新法然积习实不能改而变法亦未敢轻言臣祗就事所可行者为救弊补偏之计非激扬士类则虚文相市可与共安乐而不可与济艰危非精究洋务则成法虽高可以制土寇而不可以备强敌环海各国以中华为鱼肉皆由我之痼疾久中于腹心而肢体之痿痹随之彼日本于三十年前为英美所败纳币行成因惧而奋遂成强国我诚能发愤自强合君羊策君羊力急起直追何事不可勉为若仍缚于成例淆于浮议不以全力赴之虽勉行十之八九亦无济于事伏祈　皇上俯纳刍荛迅饬内外各大臣悉心核议实力施行以振人心而扶危局臣伏愿　皇上鉴天灾之屡警念民困之莫苏檩内政之宜修知外患之难弭励精图治日新又新默究理乱之根原旷览宇宙之大势　敕军机处总理衙门王大臣等各矢公忠绸谬未雨集思广益共济艰难各部院堂司官精白一心综核名实使胥吏毋上下其手以坏法度将军督抚提镇各率其属檩然于　朝政之严明寡欲清心杜绝请托用人理财一秉至公自　朝廷以至百执事毋始勤而终惰毋狃目前而忘远虑上有卧薪尝胆之大臣下有断荠画粥之志士贤才争奋庶政修明四境绥安远人宾服实天下臣民所旦夕仰望者也微臣远处西陲于海防近事未得其详念时局之日艰愧献言之已晚冒昧上陈敬效愚者千虑之一伏乞　皇上圣鉴训示谨　奏
    甘韩《皇朝经世文新编续集》 卷1 中
皇朝经世文新编续集卷一中
　　晋安甘韩眠羊甫辑　　　　　　　　　　　　　　　 

　通论中
　　新疆巡抚陶覆陈自强大计摺                                        
奏为遵　旨覆奏恭摺驰陈仰祈　圣鉴事窃臣于光绪二十一年七月十五日承准军机大臣字寄光绪二十一年闰五月二七日钦奉　上谕自来求治之道必当因时制宜况当国事艰难尤要上下一心图自强而弭隐患朕宵[旰](肝)忧勤惩前毖后惟以蠲除痼习力行实政为先叠据中外臣工条陈时务详加披览采择施行如修铁路铸钞币造机器开矿产折南漕减兵额创邮政练陆军整海军立学堂大抵以筹饷练兵为急务以恤商惠工为本源皆应及时举办至整顿厘金严核关税稽察荒田汰除冗员各节但能破除情面实力讲求必于国计民生两有裨益着各直省将军督抚将以上诸条各就本省情形与藩臬两司暨各地方官悉心筹画酌度办法限文到一月内分晰复奉当此创钜痛深之日正我君臣卧薪尝胆之时各将军督抚受恩深重具有天良谅不至畏难苟安空言塞责原摺片均着钞[给](铃)阅看将此由四百里各谕令知之钦此等因伏念臣以菲材受　恩最渥值此时势艰虞何敢不殚竭愚忱以冀涓埃裨补惟是新疆情形与内地不同戈壁荒寒无多物产俄商既未榷税如仅榷华商则影射生端徒滋轇轕是以臣于光绪十八年奏准将[土](士)货厘金概行裁免是新疆并无厘金可征营制虽改防为标而一切章程仍照营勇办法新疆孤悬塞外幅员万里平日已不敷分布近因甘回叛[乱](辞)调兵分防哈密西安肃州等处不得不暂时添[募](暮)应俟回匪平定后酌量裁减是新疆目前尚无可裁之兵夫议裁绿营亦以其狃于积习耳自光绪十九年调派洋操教习西来臣督饬各营依次习练虽未能悉改旧章而运用枪石駮诸法弁勇间有领悟惟火器不能一律亦势使之然向来绿营参用鸟枪不多近来湘楚各军火器不过三四成耗费已增于旧若概用后膛新械固将弁所甚愿惟操演枪石駮所需药弹及修理各费又将倍蓰平日限于财力临时安得不拉杂购用艰难情形不独新疆为然也和阗金矿暨迪化温宿铜铁诸矿前抚臣及臣先后勘采只因矿学乏人沙漠长途转运薪粮所费尤钜历年亏累无从报销光绪十九年十二月奉　上谕商办和阗金矿遵即会同陕甘督臣杨昌浚札委嘉峪关洋弁比利时国人游[击](系)衔林辅臣候选巡检施再萌裹粮往勘从罗布淖尔以南纵横二千余里旷无人火因山谷幽邃察看稽迟叠据禀报尚无端绪容俟该委员等回省详询情形再行复奏新疆屯垦自安插遣犯招徕流氓厚给牛工籽种为[款](疑)颇钜乃旋[垦](乃)旋逃迄无成效良由农事最苦非退卒游民所乐为嗣[后惟](复为)有责成地方官加意抚循招徕土户逐渐垦辟宽定升科年限务期岁有加增惟地旷人稀非克期所能奏效臣复详阅大学士徐桐广西按察使胡燏棻等各条奏或意在剔除时弊或意在步武泰西言之极为恳切世变日棘非更法无以自强臣于本年五月十一日具奏培养人才勉图补救一摺意亦同此第更法非难更法而无弊为难今日帑藏空竭岂容以罗掘之余轻率从事夫不知我之所以失者不足与语彼之所以得也不惩既往之弊者不足与语将来之利也臣谨就诸臣所奏各条推广之意约举四端一曰核实用财伏读　上谕卧薪尝胆等语凡在臣下敢不激发天良于[艰](难)难困苦中屏绝浮华力行实政以仰副我　皇上宵[旰](旴)忧勤至意臣闻西人丰于实事俭于浮文虽宫府仪卫亦甚简田各华人办理洋务他无所得而侈靡先之各局总办提调委员或要津属托或亲故攀授虚领薪资徒滋弊窦目前如诸臣所奏将铁路开矿诸政一一举行恐闲员游士滥厕其间更不知伊于胡底自后各项人员应请先后考核事非素习毋许滥竽等浮冒开[支](文)概行删汰庶费不虚掷效可渐收矣一曰破格储才算艺取士应加额分科水陆学生必兼通文武出洋人员宜如何端品而矢忠爱之忱奉使大臣宜如何稽察而任考试之责不拘文武惟视所能臣前摺亦经详细陈明曩时出洋学生可用者亦多只以拘于资格令素未谙习之员驾乎其上全局因之不振嗣后水陆将弁不谙[各国]兵法(各国)者各局所监督委员不谙制造各学者皆当逐渐更易即以优等学生充之旧例武科无裨军事徒害乡闾急当罢行断不可改习火器致滋流弊西人弁兵之长在明于制器用器之理及兵法舆地各书必须入学堂肄业师友观摩并非但知施放枪石駮已也草野武夫既乏新书奇器又不便聚徒讲贯性情椎鲁难习韬钤
今[议](义)者欲改试枪石駮势必家置火器后患更难设想应于沿江沿海设立武备水师学堂即以此为武学秀才举人于此拔之都守千把于此取之果能实力栽[培](倍)分布各处足敷干城之用西北诸省无庸彳扁设武学至于各项武备工艺考试优劣苦无深通此事之大臣以为试官阅进士康有为所陈近支王公妙年英迈者宜令入学堂学习洵为储才要计臣以为既学洋务在华不若出洋地远谊疏则[瞻](胆)徇少见多识广则学业精此[即](积)各国致[强](虽)之本应即请　旨办理以为士民表率一曰推行宜渐论时事者急求富强然理财当静不当扰农商二业疲困已极取民之数无可再增臣生长江浙之间厘金最旺之地目击商民由富而贫以至于赤贫皆由厘金累之委员司巡稍不如意即指为偷漏勒罚十倍至二三十倍不等若辈囊橐得自侵匿者多得自勒罚者亦不少今议者欲尽括此数为公家应得之[款](疑)并以收数最钜之年为定额抑知正项既增委员司巡之私入能禁乎立法从宽尚流于刻如此不留余地名为惠商实则病商议者又欲以比较数[目](日)按月报部不知胥吏以报部为良法外官视报部为弊政往年户部所定钱粮征信册之类汗牛充栋孰能检阅外官虑受驳斥或贿吏胥以求省事前大学士阎敬铭致仕还家深知其非厘金繁琐若亦如此办理徒为吏胥增一利薮为小民加一番剥削耳天下合例之案卷日多天下守法之廉吏日少其弊可以想见夫良民孰不畏官但愿无留难需索本自乐输商人每业皆有首领市廛每岁出纳货物成本若干应税若干人所共知或令公举一二正人在会馆包缴厘金一切局卡委员浮费丛弊似可悉除惟各处情形不同应由地方官斟酌办理至于开垦荒地亦难急切民果见利无劳督促废地不垦自有苦衷[如江苏之吴江震泽往往富人视田为累甘心送人他处更可类推经理垦荒有司之责若考成太严猾者必借此邀功以荒报熟曩年陕西延安绥德鄜州各属曾有此弊累民殊甚要之事不通筹动多窒碍司农岁入较之于古未尝不富然民气渐凋度支日绌嘉庆道光年间已有银荒之患各国通商后每岁漏卮数千万中国银根已竭无论如何整顿扩充断未能一时复原纷纷立法谋利愈急累民愈甚欲无累民舍开矿无他术然自办则亏折立见延洋员则驾驭殊难急宜于京师及滨临江海之区设立矿务学堂加意讲求矿学既明派赴各国矿厂阅历考证然后还勘各省五金诸矿一一开采庶有实效人人知宝藏自在不藉搜括民心亦可稍安人才得地利兴方有成本以行钞铸币方可自设制造各厂能自制造方可将兵器归于一律方可令铁轨钢舰左宜右有若不按次序杂然并兴果有富人承办固善否则专恃借贷势必利归人而害仍在己不可不深长思也一曰根本宜急臣按大学先论本末后言生财终斥务财用之非孟子先仁义而后利使孔孟再生必议变法必不专言富强夫有弊当革有利当兴不求富强而富强自致是谓王道急欲富强而竞谋功利是谓杂霸朝野上下堂堂言利北宋之覆辙宜惩忧贫而勤茧丝同舟]且成敌国遑论海外臣非阻挠洋务者也窃意更张不可少缓而根本急宜先治根本莫要于取士用人人才之所以不振皆由考试太滥捐纳太广保举太多名成年长境穷志污教无从教劾不胜劾日日言破除情面而终无由破除日日言实事求是而终不得实效此病根之所在也不治病根但学西法聚闒茸嗜利之辈以期富强只于旧法外增一法不得谓之变法且于积习外增一积习不得谓之袪积习夫东西洋各国之所以自立者在法亦在人试令各国亦学我之取士用人则彼所谓富强不过四五年而衰弱矣又试令岛族纳土归诚取其已富之财已强之兵令我闒茸嗜利之辈往治之不过一二年而弊端百出矣今日之败酿之已久痈疡已发杂治更危当静察其病所由来求对病之药庶可疗根解毒而徐收其效我　皇上惩前毖后以蠲除痼习力行实政为先诚大有为之机也臣窃谓天下有汉以来之痼习纳资得官是也有唐以来之痼习诗赋取士是也昔程子以馆阁清选为名实未正以增设解额为利诱之法朱子论科举之弊其说尤多甚至谓若要恢复[须](复)罢三十年科举盖庠序之教宜广而选举之制贵严今滥取滥保名为得士实[则](此)害政捐班则况而愈下捐至于武职更无论矣今年不能停止则明年明年不能则后年捐班之弊实较洋债为重各省匪类日滋甚或猖狂叛逆岂尽民之无良大半由官吏激成之官吏岂乐为不肖大都由学术未正仕途拥挤酿成之多取一游士即多伤一分元气每年收百余万之捐赀将来即偿以千百倍之脂膏兴言及此能弗寒心急宜抑其浮嚣归之农亩停止分发一二十年官少政清得良有司以抚民则黎庶悉敦本业得良有司以弭盗则营勇亦可议裁至于农桑诸务西人皆设学讲求而华人概从卤莽此[亦](一)根本所当急者臣反复筹思窃以为欲求富强必以崇节俭广教化恤农商为先欲新政治必以变士习减中额汰内外冗官为先伏乞　皇上宸衷独断于根本之病先行清理然后安内攘外之策纲举目张矣微臣迂谬之识非敢故为高论诚恐急切近利效未见而害更大因与布政使臣饶应祺镇迪道兼按察使衔臣丁振铎再三商榷意见相同谨恭摺覆奏是否有当伏乞　皇上圣鉴训示谨　奏
　　闽督[许](谨)覆奏条陈变法摺                                    
奏为遵　旨依限覆陈恭摺仰祈　圣鉴事窃臣于二月初八日准行在吏部来咨内开光绪二十六年十二月初十日内阁奉　上谕世有万异不易之常经无一成不变之治法云云将此通谕知之钦此仰见　　朝廷励精图治集思广益之至意臣钦佩莫名伏念因时者当制其宜救弊者贵先所急方今大患在贫在弱非开拓利源无以济度支之匮非修明武备无以筹疆圉之安是理财治兵尤为急务臣谨就二者悉心参酌建议八条另缮清单恭呈　御览其余泰西政要足补中国所未逮者厥目甚繁特虑转移太骤或未洽君羊情奉行不善或反滋流弊须俟随时损益择可以布之循序以推之一时未敢遽议臣尝采西人论说谓欲求西法之利当先去中法之弊洵属知言夫中国弊不一端而两言可蔽曰隔阂而不通也曰涣散而不合也今欲力除障翳亟拔症瘕则必权上下之情而使通然后可言富必联远近之势而使合然后可言强至一切员费冗滥文法烦苛积习相沿并当裁汰俾归简易抑臣更有请者古今制治存乎政而行政存乎人昔张居正变法于明则几致富强王安石变法于宋则徒滋纷扰一得一失皆人为之宜引为监也伏望我　皇上搜罗务博甄别从严察心术之既判正邪较财力之互相优绌庶几加以明试则空谈者无由幸进期以器使则效用者不至违材将君羊力克宣百端就理中兴之治可跂足而待矣臣管见所及是否有当谨缮摺具陈伏乞　　皇太后　皇上圣鉴谨奏一曰兴矿务以收地利铜山四百六十七铁山三千六百九中华矿产春秋时已笔诸书今更阅数千百年宣发愈迟蕴藏愈厚宜环球无比也乃历来试办成效渺然则由于风气初开而经理未尽合宜资本不继而作辍终难持久是当合洋股以辅之矣盖洋人于开矿一节体马念最真凡所以延聘矿师推测矿戋断不留然从事而又魄力雄厚则指挥自能如意出入分明则侵蚀无所容奸似较专倚华商尤属事半功倍查前奏定开矿章程内已列准集洋股一条然究因顾忌者多遂致提倡者少宜　谕饬各督抚广行出示剀切申明庶几经始有资观成可冀第公司准纠洋商之股而首事须出华商之名俾一切轇轕与官无涉且订明所出矿产先尽中国购买再运外国行销斯层层钤束自有利无害比来君羊雄环伺其欲耽耽非藉彼此相制之形无以善委曲求全之策惟举矿利公诸各国则与股者固谊同休戚而不与股者亦心泯觊觎洵牵掣一良法也一曰保商富以阜民财外国之商与闻大计而度支常藉众擎中国之商甘处末流而居积秖图私利无他保不保之判也夫华商之怀忠欠急公义何尝或后洋商特司官抑勒则多存避地之思豪暴侵凌则愈蓄厚亡之惧遂相率而讳言富自宜谕各省督抚力加调护查商本较钜者列其数以闻区为等差示以优异一千万以上为一等与三四品京堂同五百万以上为二等与翰詹科道同一百以上为三等与各部司员同五十万以上为四等与小京官同盖仪制隆然后弱肉不致食于强体恤至然后下情始获通于上则商务可期丕变矣迨夫　国家有事或由　朝廷赐对或方官传　旨壅塞既除悃忱自献由是而助非时之兴作挽外溢之利权其裨益实非鲜浅也一曰铸铜洋以救圜法比年各直省多患钱荒泉货既罕流通市廛顿形闭塞推原其故固由铜斤短绌而旧钱多付私销时价参差而新钱动搀私铸遂觉积重难返矣欲纾其弊宜置机器多铸当五当十之铜洋盖其制用紫铜印成重一钱可当五文重二钱可当十文私销必形亏折而轮廓分明花纹工致又非私钱所能混淆则二者不禁自绝矣今闽粤皆开机试制所出无多然一[入](人)闤闠争先取用可知其效若能大加充拓各省皆踵而行之圜政既肃商务斯振
又沿江沿海洋元充斥为中国一大漏尤须及时仿造以资抵制特不通商口岸平时罕见洋元则价之低昂既虑市侩把持质之真膺复难强小民辨别不若专行铜洋为便若夫用银钱可济度支之急铸金钱可防[折磅之亏并当由]　国家设一[总](种)银行次第兴办特非归洋人经理将百弊丛生尤不可不善为区画也一曰颁印花以广税源考印花税之行创于罗马其后各国争相效法如英俄德法皆以此为岁入大宗据近人所译印花税章程知厥制有二一实黏于上者一活粘于纸上者就中国而论则宜专用粘贴之活印花其法令民间各项买卖凭单及合同契据等类皆须其钱数随欠项之多少粘以印花英自四十先零起粘以一本士之印花法自十佛郎起粘以十生丁之印花由此递推欠愈钜则值愈重倘各项单契未将印花粘贴则售主可重索价而买主不得讼诸官至其余票据合同苟无印花都同废纸说者谓所取至约所入至丰行之有十便焉盖印花常寄售于城镇铺户中或电报邮政等局需用者随家可买无留难需索之费其便一印花具刻钱数一目了然绝无朦混之弊其便二此项印花统由户部颁发各省或设分局或由税厘盐场等局兼司其事则应收税额户部即按颁出之数核取毫无侵蚀之患其便三各省分局按时稽查各铺家帐簿之外别无检核骚扰之端其便四章程既定以后听人自行买贴无督责催促之事其便五用印花者常预购以备用其税课皆先入官无征求勒索之病其便六一切契据未贴印花者遇有涉讼官不为理谁肯惜小费以贻后患其便七货财交易之事必有与闻居间之人若伪造印花及所贴印花不足税额者一经告发则有受者同罚之例告者给赏之条又谁肯惜为微以取重罚其便八常税及厘金皆完在未售货物之先而此税则出在买卖既成之后人尤乐从其便九华商与洋人交易者亦贴印花是华商自行完课而洋人已暗纳税其便十以上十便皆就成效言之然中西情形究属不同即利害亦虞互见须经工于心计者详加厘定密以慎思之力而征诸时惜之宜则推行尽善矣一曰设端署以重筹防太平之时饷隶司农从容分理可也若夫世方多故事变纷乘使理饷者不察兵之利钝何以严杜虚縻掌兵者不知饷之盈虚何以预防饥溃则合之为宜应请于户兵两部外别建一署名曰总理边防特简大臣中之夙抱公忠博通时务者一二员畀以端任除正饷仍归户部其余一切财政悉以隶之除额兵仍归兵部其余一切戎政悉以逮之俾得曲体时艰通筹全局较臻周密至于僚属并宜慎选分治其事列为四曹曰制用司典出入勾稽曰诘戎司典战守征调曰开源司典矿路商务曰修备司典器械工程内而部院司员外而道府州县均准其择能保荐三年课最则举财籍戎籍总而校之果能使饷项递增兵力加厚始准从优奖叙似此综核名实力戒因循将事无漫漶之虞而人具振兴之志机务庶几整饬矣窃维海军残缺为中国召侮之由非谋规复末从自拔虽此时艰于物力不得不姑置缓图而总当力意讲求以俟诸来日未可遂忘远田各也一曰练偏师以资游击各省分防营勇数本无多设遇因警赴缓则抽调既费时日而空虚尤召窥伺甚非计也宜　谕饬各省督抚详求形势就幅员之广狭酌设守兵若干而另置一军专备征调其饷章与防营一律惟出境则加给行米良大省练一万人中省练八千人小省练五千人平时训阅统照行军队操演所有资粮器械一一预储务使周备无少欠缺凡经奉令限以三日成行似此号召既灵庶于缓急可恃惟是兵归各练饷赖通筹盖各省丰啬不同非节有余以补不足断难经久也臣详考各国兵制推德为上日本次之然日国因地为团德国籍民入伍实本古乡兵遗意今宜取亭候旧法量予变通令各州县稽户口之数以出丁即计田亩之数以出饷绅任其事官督其成所需军火核给凭照随时自购部勒既定然后择优于胆田各者为统带通于枪炮者为教习月数操之迨乎训练自精则一方之民自足守一方之土省饷无算而且分巡井里则诘奸倍资得力自卫田庐则敌忾必具同心尤胜招募万万虽然良法美意待贤有司而后行必牧令中有廉静慈惠如陆陇其者方能经理曲当否则权势纷杂惊扰闾阎民不胜其害矣一曰勤考艺以选将材泰西将佐由学堂层累而升胆识练于童年指授承乎师法宜乎拔十得五矣若中国则囿于风气学堂之制近年始间议仿行然究之大加缔造则费繁粗具规模则功甚少且虑乎缓不济急也为今之计宜就各营将弁使咸习西操即多译外洋战阵新书俾资究凡枪炮之表舆图之学与乎守台结垒之宜务必逐一讲求斯窥全豹不得以稍谙号令田各娴步伐遂谓已得真传倘有克造精微深明窥要者准其自行呈报由督抚亲加考验简拔其尤能汇众长者任以营官能专一艺者委以哨弁并令专司教演训练成军然后传集校场观其步法阵法而又分操打靶准多寡之数以示劝惩合操作军行攻守之形以辨得失如此实事求是赏罚严明庶积习尽除真才自出大抵华人骁捷本胜西人因施放火器全未讲习遂往往遇敌即溃今悬此为格则凡属弁勇于枪炮皆习见习闻将操之熟者巧自生诣之精者胆自壮以之折冲御侮似无难矣一曰广设厂以充军实各国所申军火之禁凡枪炮子药非自为制造无所取资设不未雨绸缪恐孙吴之谋颇牧之勇势将坐困也第查西国每建机厂动縻千百万金钱呈功虽速须费实钜非中国所能趋步宜　谕饬各督抚认真策画量其财力盈绌次第成之但筹得数万金即置一机筹得十数万金即开一局冀可同时并举至或制枪炮或制子药悉从其便祗求愈推愈广将见递积递多应急之策无逾于此近中国民智大启机轮秘法传习已不乏人而外洋流寓华民中有心灵手敏驾西人而上者倘由　朝廷优诏以鼓励督抚重赏而招致度必奔走偕来从此工艺大兴相观而善彼洲之成法运独得之心思别出新裁庶操胜算矣若夫京师为根本重地尤须于附近置一钜厂以资战守而助声威惟仍议复于京沽不若酌移于晋界盖该处据山川之阻拥煤铁之饶为建厂善地也如虑转输不易则令芦保铁路连接而西数百里程途瞬息可达取携自便其余上海江甯湖北福建广东等处所开之厂虽广狭不一而均有基可用统宜令日省月试精益求精为各省之先导矣
　　皖抚王覆奏条陈变法第一摺                                        
菲范ゴ鹘#62796;抚臣李兴锐跪　奏为遵旨酌中西情形筹议政务恭缮清单仰祈　圣鉴事窃臣准吏部咨光绪二十六年十二月初十日奉　上谕目军机大臣大学士六部九卿出使大臣各省督抚各就现在情形酌中西政法各抒所见通限两个月详悉条议以闻等因钦此臣恭绎　诏旨于古今治乱之本原中西政教之得失与夫臣工之积习时局之迁流罔不洞鉴隐微至为深切天下臣民仰深宫之忧勤惕励而不为之感激涕零发奋兴起者无是理也以今日列强环伺变故多端饷绌兵疲民穷财尽论者几为无可措手然臣以为从来运会之兴衰不在乎战事之成败而视人心为转移自昔太王避狄勾践破吴皆以多难而兴邦并着美谈于[载](战)籍稽之欧洲各国德法之迭为攻伐咸将一蹶不振未几皆雄视环球以中国地大物博之区重以　皇太后　皇上励精图治之切何难变兹贫弱光显丕基臣受恩至深救时无术每念乘舆播越弥觉寝馈难安谨就平日所见闻参合中西之政要条陈十事另缮清单恭呈　圣明采择其条目曰举行特科整顿学校考课官吏广设银行行使银纸维持圜法仿立保险修举农政讲求武备彳扁设捕以上各事综其大纲要不过求贤任官理财[经武]之常经而及其成功未始不可为兴利除弊安内攘外之一助盖当兹积重难返之际夬无一蹴可几之功故臣之所言惟取简而易知实乃卑无高论欲求美备尤待扩而如改科举设学堂亦求贤之要务而风气未开锢习难去尚宜缓缓图成增廉俸裁冗员实任官之微权而经费未充宪纲欠定当为徐徐振起理财则铁路矿政前此已具[有]规模经武则团练保甲自来皆着为令典此但宜随时以因应而无待尔见缕以上陈至于稽核钱漕整顿厘税剔除中饱裁节糜费皆地方应办之事臣现经督饬司道次第筹议举行[容](客)当随时具奏抑臣更有请者则尤在用人一事大抵天地之生才恒足以周一世之用特患用之无其道则成效不可期迩者官场积习日以徇私舞弊为能事多用一奔竞之徒则[塞]无限贤豪之路惟在我　皇太后　皇上虚怀宏奖赏讨严明得一善必予以不次之超除见一恶必加以不测之斧钺行政务求实际尽罢虚文则人才皆乐为之鼓舞奔走百官庶务不难日起有功矣所[有](以)微臣筹议政务缘由理合恭摺具陈伏乞　皇太后　皇上圣鉴谨　奏谨将微臣酌拟政务十条缮录清单恭呈　御览　一曰举行特科国家设科取士原欲以网罗英俊宏济艰难当天下无事之时四海晏然虽有拨乱反政之才几若无以自试故但得一二辈章句之儒拱手而谈性命埋头而治文词未尝不可以黼黻隆平今则非其时矣外侮凭陵儳然不可终日而士大夫犹持闭关自守之旧学于中外形势瞢无所知岂足以临敌制变匪惟不能临敌制变也即目前兴举庶政百度维新环顾君羊僚亦正恐不敷给事此臣所以亟亟以开特科为请也伏见康熙乾隆年间再举词科一举经学一时朝野向风用以成二百余年文明之治征之前代则汉武帝有举茂才异等可为将相及使绝国之治唐宋之世自贤良方正以至直言极谏等科皆视其所需令大臣荐而试之名儒硕辅多出其中求贤之妙用似无逾于此者窃愿我　圣主上法　圣祖高宗之成规旁采汉唐宋之遗意饬下在京三品以上大臣暨各省将军都统督抚藩臬各举平日所知精通中西政学之士俟回銮之日定期考试京官自五品京堂以及翰詹科道外官自道府以下逮于布衣均听给咨赴部试后分别按阶迁除并各就其所长派以军机处总理衙门章京及出使参赞外官则以特用补班用此后遇应开恩科之期均一律改行特科以汉儒经学之盛班固犹谓利禄之路使然臣固知特科行而人才不可胜用矣或谓今日士流之患在于所学非所用即有号为能通时务者类皆拾西人之皮毛而昧经世之大法就令大臣荐举岂能尽得真才无非徒开捷迳不知天下大势恒视上之所向为转移上未尝以是求则下无从应耳以中国四万万神灵之胄而谓无一二奇才异能臣不信也考唐宋以前取士皆尚荐举唐宋后乃有科目考试之法今之特科则合荐举考试而一之固视暗中摸索于文艺之[末](木)者为有据矣纵或大臣所举徒采虚声而一经考试亦断难滥竽充数又何必因噎而废食哉　一曰整顿学校定制各行省郡县均立学官聚诸生于黉舍而命之教之有日课季课之程有报优报劣之责不能举其职者黜退到官之[始](使)必令督抚考验其年力就衰文理荒束者亦黜退 
又雍正年间议准学宫之内广置斋舍多设廪膳令士子讲习律[例](吏)定为考核之法所以教育人才俾成有用之学未尝不深切着明也无如日久尽成具文教官恒[终岁]不与诸生相见人皆目之曰冷官其注选之员惟进士改教举人大挑优拔贡[生]尚有壮年得缺者他皆候之数十年到班多在身后[否](者)亦年逾髦髟至矣以师儒之官而等于无足重轻如此而欲师道之立其可得乎学官而外各行省自会垣以至一州一邑莫不有书院多者或五六所最少亦有一所各延山长岁时教习田各具规模然自一二大书院教课经史古学余皆从事时文仍归于无用论者谓此非别开学堂不可以造士成愚以为舍固有而别开生面则事难而费繁就旧制而加以裁成则事顺而易集似宜令各省书院皆改课经济之学凡中国大经大政以及西人电光汽化算术诸门体操武备之事均立为等级仿宋明三舍积分法以分数之多寡定其廪给而奖励之所需经费有不敷者酌加拨款其教官均令督抚学臣就本省日绅选其知古今堪胜师儒之任者上之朝廷重其俸禄隆以礼貌令考课黉舍诸生如书院山长之体不入吏部铨选不循堂属常仪一转移间均可化无用为有用矣宋臣朱焘尝论学校谓须是罢堂除及注授教官以本乡州先生为之臣之此议实切取其义至于一切教课章程奖赏款目诸生进身之阶均请由部核定通行遵照至书院山长教导有方例得六年保荐今或更定以三年为期与学官一体优奖愿出仕者立与迁除不仕者分别给以卿衔留任增俸如此则所以教者既得其人得其法而又有举试特科之条以鼓舞[之]天下安有不喟然兴学者也　一曰考课官吏今天下仕进之途不外正途劳绩捐纳三班军兴以来保举之滥捐纳之杂颇为世所诟病而正途多以八比五言得官或不能甚通吏治论者亦讥其所学非所用其分发各省除截取即用外仍不能不假劳绩捐纳以进近日一省中自道府以至杂职之班人员需次者多则一千人少亦二三百人差缺不能彳扁及于是争相钻营争竞君羊居无事则酒食征逐甚至赌薄游荡无所不为间有敦学殖品之人而杂于俦类中未试一事亦复无所自见所以人愈多而才愈少也方今时局日危民生日敝非讲富强无以自立非饬吏治无以致富强需次各员现不能弃之而不用即当教之使有成臣伏读吏部则例内开府厅州县及佐杂各员无论现任候补委用试用均一体考试列为一等二等三等者现任照旧供职候补委用照常补缺署事列为四等开缺停补停委留者学习一二年后再行报考不列等者勒令回籍学习三五年再行赴省投考倘文理荒谬即以原品休致正途人员亦一体秉公举劾佐杂各员毋得仅令缮写履历等语是考试之法部张本及周密诚能认真奉行何难使君羊才奋起臣现经督同司道筹议即于臣署设立课吏馆一所广置书籍考取二三十员入馆肄业授之日记使识别所习之书及其论说按日呈臣查核批答并专派馆长日与讨论臣暨司道亦间日造馆察其言论观其品诣有经猷宏远者据实保荐其次则立予差缺仍统未经肄业各员入额按季考试一次遵照部章分别等第酌给奖赏用示劝惩其馆内课程略分三类一中国吏治如织布缫丝种植[垦](恳)矿诸事近人推为挽回利权之要者无一非中国旧政所尚至于保甲团练可以坚壁清野行之得其道即西人捕包探之法无以[过](治)之其他劝农听讼尤为亲民之官不可不讲者此为一类二武备军械凡筑地营设炮台装卸药弹运用轮机测量道里图绘山川均令分门考习此为二类三[泰](东)西政学西学如声光汽化算术诸事非专门名家不能深造有得各员能精习之固佳否亦不复勉强惟西政如各国政教兴废之由民情好尚向背之故何事为何国所专精何物为何国所蕃殖通商之事如何而可收回利益闹教之案如何而可预杜衅端皆不容不留心研求此为三类臣到任甫经三月因查办教案头绪纷繁故觕定章程而未遑开课现在教案已将就绪拟即一面督饬司道刻日兴办俟有成效再随时上陈合无仰恳饬行各省督抚臣一体设馆考课纵不能使之尽成干济之才而多一讲求政学之人即可少一钻营奔竞之人流獘亦可稍除矣　一曰广设银行银行[昉](仿)于泰西大旨在流通一国之财货以应上下之求给借国债筹兵[费](废)通商务莫不于银行张本欧洲国债之多者莫如法当鲁意王十五之时欠国债二百二十四兆磅视中国此时实多倍蓰自一千七百八十三年嘉龙筦户政笼络银行不数年国债即清并能增设船厂此银行之明交力也中国西商多于各省设立汇兑庄无虑千百巨款片纸书函数言电报即可立为兑付每一字号岁赢不下数十万而未尝费一金之本
若公家角羊运则有委员薪水之费有水陆舟车之费有护送兵差之费而且内地动虞盗去航海更须保险周折多端又迟久而始能达是官权反不[如]商力也近年通商口岸洋商亦多设银行西商之利稍为所夺中国资财又多一外溢之所尤不可不有以抵制之上年京师上海亦有设官银行之议但各省皆未举行虽有一二处孤立无援仍难流通如意是宜急召绅富约会西号联合各行巨贾仿汇兑庄成法于各省通都大镇广行开办酌举关税库储与为转输而以布政司关道提其纲久之上下通为一气远近信从一切商务公司无不可由银行集股承办即铸金磅行钱币诸事亦多藉银行为流通往岁户部尝请息借民债立股票以招信而承办者或不免扰骚偿还本息又多不能一循初议后欲再举恐不易得银行既设则一以商民交易之例行之民之乐从是又可救招信股票之穷也近年各省惟藩库出纳尚有实在存款其他公项大率寄存商家为多其间未尝无取息归公者而经手吏役假行息以自肥比比皆是与其听之私相授受何如使之明为挹注乎　一曰行用银纸近日泰西银纸彳扁布沿海各省口岸凡自此口隽之他口无不可于洋行支取者商民乐其易于挟持而又可省汇兑之费咸乐用之有时以真银易其纸反须增给银水者其见信于人如此以是洋行与华商交易皆可不持一钱而获无穷之利此亦无形之漏也臣既拟设银行拟请即由银行仿照西式制纸币通行各省无论完纳丁漕厘税发放俸薪兵饷及一切解款悉能以银纸往来而不为之限制此省之银纸隹乃之他省亦照常支用而不准阻难其各省纸式均须一律惟自立暗号互为照会以便察验真伪则有一金可抵二金之用每省可骤赢百万巨款未始非济变救急之一法或谓银纸与钱票无异前古行钞流弊最多即咸丰间亦行之而未收其益今各省通用银纸万一鹿囷至支取无现银应付岂不立穷不知前古钱票以贯折银可以高下其价天下事惟无定乃乱今之银纸有一定之分两无折扣之烦苛又随处皆得流通商民行用与真银无异而隹乃带更便于真银何事疑虑而鹿囷至支取但令各省银行视所存[资](支)本以制[纸]币有本十万则制十万之纸有本百万则制百万之纸不使纸浮于本自不至穷于应付矣各省富商钱店近亦往往自制银票钱票盛行一时安见商可行而官不能行矣　一曰维持圜法泰西各国钱[币](獘)皆不能行于他国他国钱[币](弊)亦不能羼入本国[惟](维)与中国交易则一以其主币金磅扣折中国之银而磅价又不以其本国钱法为衡而一视中国金值低昂其间光绪乙亥丙子以前英金一磅但易银三两有奇辛卯壬辰之间乃增至四五两近则一磅易银七八两视前二十年加倍蓰矣将来中国金日贵则磅价日增即以洋债而论此时借金万磅彼但交银七八十万不及十年恐非一百五六十万两不足以偿之即此一端已可知中国坐困更无论关税之出入商货之交易重重剥扣矣今欲收回外溢之利非广铸金磅不可而中国金矿虽甲于地球采获实少西人方尽括中国市面之金以取磅价之利一[旦](日)官为收买则金更少而价更昂是[目前](曰)铸磅仍无大利益[惟](维)有先[抬](招)银价之一法欲[抬](招)银价宜令各省皆广铸铜钱咸轻钱质以[一]钱重五[六](文)分[为](而)定并铸当十钱略重五六钱使恰如十钱之质则民间皆便于行用铜钱日[多](久)则钱价渐贱而银价自[增](僧)一面设法广开金矿官自为理令民采[皆]纳于官乃彳扁令[各]行(各)省皆开铸更定钱法金一磅易[银](钱)若干枚[银一枚]易钱若干枚略仿西人之制立为一定不易之规如此则三品相权轻重有准不至尽授人[以](之)柄矣　一曰仿行保险泰西以商兴国其所以[维](为)持商务无所不至而尤在保险一法凡富商巨贾远适异国计其所运之货纳百分之一二于保险公司倘遇水火盗贼之险皆得向公司按成本取偿永无一蹶不振之虑而公司所收保险费盈千累万其偿者不过偶遇无不坐收大利近年沿海各省商民挟资稍巨者咸向洋行公司纳保险金每年所失何止百数十万是不啻于税厘之外而多纳[一](于)外国厘金也宜令各行省会垣及通衢码头商务人民繁盛之[市](世)镇均设立保险官局先由官给成本一面招集商股通力合作选举公正绅商董其事而由藩司关道督其成商货而外人寿房屋货物无不可保险或一时不能遍举则仿邮政之法先由各海关兴办其利国利民视乡政尤大即或初办利息微薄而使内地人民生者履险如夷死者存恤有恃亦仁政所宜先及也
一曰修举农政农居四民之一虽与工商并称然[必地面]生财饶裕方能讲求工作推广贸易则农实为工商之本中国壤土之沃甲于大地乃唐汉之后民趋末富不究根源致士大夫不辨粟麦农民贱于舆台土地不关水土不修此耕畜之技所以日掘也收获之效所以日危也当乾隆五十八年会计天下人口逾三万万高宗纯皇帝已有生之者众食之者寡必致日形拮据圣谕迨道光年间又增一万有奇虽中经发逆之乱不无逃绝而同治中兴以来休养生息又三十余年人丁日繁不可纪极迨以一人耕而供二三十人之食矣近年民间日用所需无不奇贵视乾隆时物产之丰盈固如在天[上](下)即比较十余年前米薪之值亦昂贵加倍安得不日见贫困也考泰西各国所用农具皆精巧灵捷有火力马力人力之分而又精治化学凡养土膏辨谷种储肥料留水泽引阳光无微不至无利不收今纵不能使乡曲农民尽知化学而设官督课诚有不可缓者臣愚以为各省同知通判佐杂皆闲曹无事似可一概改为劝农专官令与各乡士人各考其地之物产土宜耕田而外兼讲求各项植物如茶桑松竹桐梓[木桼]柏樟木杉柳等类次及麻绵蔗靛暨一切果实瓜豆药草凡童山旷野隙地高冈屋角塍间堤边岸侧随地所宜听民自择所在官荒及无主之区一体任人领[种](众)给以印照薄取租息凡泰西农器之便而易行者均劝民购置先着富户提倡或由官绅酌筹公款有能自制农器便民利用许由该劝农官验明详奏予以专利优其奖赏并酌定劝农官功过能使地无旷土林木蕃殖[者]保荐擢用劝导无方者黜之如此行之十年民生皆裕自无逋粮土物日饶可敌洋产诚致富之要务也泰西化学之士谓树之木能培土脉烂沙石硗确可变膏腴树之阴能润泽吸水气旱潦咸资补救且长林蔚秀放养气收炭气有益人身是种植一事利于民生更不可胜说矣　一曰讲求武备泰西之强[论](盛)者[皆]推(皆)其船坚炮利谓非效法泰西兴治戎器不可以自雄然自发逆平定之后金陵即创制造局既而福建船厂继之既而北洋海军继之费二三十年之经营耗数千百万之钜款铁甲水雷快枪巨石駮不为不多而甲申马尾之战则船政败于法甲午高丽之役则海军[覆](复)于倭虽有利器不能用之而适以资敌斯则将领不得其人兵卒未尝教战不尽关戎器之得失也泰西带兵提督无不深通天文地理算术者下至偏裨士卒皆起自学堂凡战阵之步伐行军之营垒枪炮之准星表尺弹子之飞路落角与夫海道之沙线炮台之形式鱼雷水雷之妙用无不晓畅明白所过山川道路必有图绘也所植林木屋垒必有记识也此不特[中国]偏裨(中国)士卒不能尽羊即总兵统领且亦茫然如是而欲以制敌取胜何可得乎今欲讲求武备宜以教训将卒为首务臣窃见近日江南湖南湖北建立[陆师]武备(陆师)学堂教练洋操[队自](聚)强军延聘教习相与考求法度井井具有成规似可令各省皆彷设学堂就江鄂学成之士资调数人归而教之先就[省会](选省)挑[选]年力精壮性情灵敏者千人立为一军日日操练将各路防营酌量裁汰誊出口粮以养此军俟其练成又以分教他营次第推[行](寻)其枪炮子弹则就江鄂闽粤[旧](就)有厂局令各省合力筹款广行制造分运应用五年之后各省皆有精兵二三千人统领将佐将略知兵法皆即不能纵横海上而防剿土匪振立声威固受益不浅矣至武科之弓石以今日战事论之似皆无用之物刀石可衡武力留之尚无不可若弓箭则断断不及枪炮似宜一律改试洋枪尚可略收实用统俟风气稍开再别定武科制度及一切兵制上下一心力图自强正不患无雪耻之日也　一曰遍设捕泰西凡都会口岸村邑无不设立捕兵每处多者数千人或数百人各以营制部勒之有统领有监有包探其捕兵则令各按其地户出丁充当每街派定数名分班轮值立于道口人隹乃一角一棍民有争竞盗窃之事皆得拘送之官或遇巨盗力不能制即吹以召邻捕齐至合力故民无敢争盗亦无从匿用能夜不闭户路不拾遗捕下班无事则统领监率之以习舞事充捕三年察其人实得力则改派为包采又名暗捕不穿号衣日行街市侦察逃亡地方有重要事件往往假之以发其覆中国各口岸凡归租界之地皆设捕上海一埠多至四千余人其资粮皆取之车捐房捐商民无不乐于[输](轮)将而未闻以捐捕费为苦者日本初改西制乃诧为富强第一要策实则此即古者虞人游徼之遗制其按户派丁与中国办理团练保甲亦相彷佛特团练保甲相沿既久不免视同[具](其)文此则实能保卫闾阎又有法以钤束之故能大着明效耳今者各省会匪土匪所在滋事都邑巨镇尤多溷亦非彳扁设捕无以逻察之惟所须经费为数不资公欠既有难给民捐亦未易骤举
欲求事可立行而民不病扰莫如先就各省所有利兵防勇改为捕令分街道日夜梭一如西法择省会及一二繁盛之区倡办之既乃推行于各府州县俟办有成效然后酌量收取房捐车捐及招牌捐则民无不乐从而公家之兵饷勇粮均可节省久之凡捕盗提人皆可责诸捕乃举州县各衙门捕役弓兵概行汰去则旧日差役之獘悉革而古者虞人游徼之制可复是一举而数便也或谓制兵防勇原所以备征调御外寇今改为捕[使](之)之[伺](词)候道衢一旦寇至何以御之不知绿营之无用久矣往年臣工奏议多请裁汰徒以百年旧制一时未能尽去今为之改头换面化无用为有用不愈于向者坐食乎至若防营率皆乌合流弊滋多亦断不能拒大敌臣前条已请于各省专练精兵一支遇有内地草寇窃发堪备征调[况巡捕分班当差下班者仍应以时操练未尝无可征调之人]果使办理得力则各省郡邑俨有精兵数营可弭祸变于无形而何草寇之足虑矣 
　　粤督陶　奏图存四策摺                                                
两广总督臣陶模跪　奏为存亡之机夬于旦夕谨上图存四策恭摺仰祈圣鉴事臣闻普之困于法也宗社累卵举国涂炭威廉俾思麦上下一心增修国政遂摧法[奥](粤)霸中原日本之创于俄德美也内外交讧国几不国睦仁信用大久保诸人幡然改计遂蒸蒸日上方驾欧美是故敌国外患割地偿欠不足以亡国内政不修积弊不去民智不启利权不保乃足以亡国而有余甲午以来列国环视蚀我边境剪我藩服夺我权利虐我种类上年因直东一带拳匪窃发致肇巨衅　乘舆播迁九庙震惊此诚　朝廷卧薪尝月旦之时臣子忧心碎首之日恭读光绪二十六年十二月二十日　谕旨以变法自强为至计仰见　皇太后　皇上惩前毖后忧远思深感激涕零冀效万一窃谓变法之道变其末而不变其本变其名而不变其实变其一而不变其二匪直无效抑弊且甚焉不得不就管窥蠡测之所及为我　皇太后　皇上陈之一曰废科目以兴学[校](效)也三代以上大学小学之制与今泰西若合符节秦汉而降选举与学校分始有科目沿及前明乃以制艺取士谬种流传久而益敝夫聚此千百辈章句帖括之士于历代政治　本朝掌故郡国利病环球形势瞠乎未有所见试以一官一邑且凿[枘](柄)不相入而欲与之讲时务行新政为　国家扶危御侮是剖心以求火南行而北其辕也顾自甲午以后　诏设学堂者屡矣而人才不出何也则以利禄之途仍在科目欲其舍诗赋八股小楷之惯技弃举人进士之荣途而孜孜致力于此此必不可得之数也是故变法必自设学堂始设学堂必自废科目始今宜明降　谕旨立罢制艺大卷白摺等考试饬下直省督抚通行所属各州县限一年内建立小学堂一区筹欠之法以向有之书院为之基础此外如宾兴局各种善堂以及各庙产业皆准移拨动用再有不足则由各绅士就地筹捐科目既废进身之阶舍此末由自无不踊跃从事其逾限而未能建立者革职永不余又用府治为中学堂省会为大学堂次第举行更请先饬南北洋大臣刻期设立寻常高等师范学堂各一区以备教习之选兼采英美日学制厘定课程融贯中外斟酌尽善颁行天下明示以一定之标准小学中学大学以次递升卒业之日考其等次给予执照　朝廷用人一取之于学堂视其所专精之学业而授以相称之职事士无无用之学官无不习之事万众一心争自濯磨风会所趋云集响应十年以后民间私设之学堂且数倍于官设之学堂人才辈出不可胜用也[二](一)曰改官制以一事权也　国朝设官多沿明制大小相维上下相制意在防弊不主任事或一事而有数官互相[钤](铃)制互相推诿或一官而兼数事[敷](数)衍者愉快认真者竭蹶闲曹杂职无所事事坐糜廪禄者不知凡几官途壅塞非钻营不能得差缺俸禄微薄非贪婪无以赡身家流失败坏因循废弛遂酿成此不痛不痒之天下夫官者国之耳目喉舌手足也今不使之各尽其职而牵制之束缚之不使之各司其事而混淆之更置之其去聋哑废疾几何矣古者长官有任无贰汉制以郡领县郡守达于天子牧令称职久于其任或累秩至九卿而不迁其位近世美利坚号称极治而官制最简各州知事与次官参谋长互相出入日本自明治维新以来县官直肄于政府皿深有见于任事之不易非此不足以尽其权而竟其用也今宜参酌中外变法旧制内官设十部曰内部外部户部学部兵部海部刑部农商部工部藩部部设大臣一人次官二人司员十数人或数十人不等外官每县设刑官一人主讼狱农商务一人主户口财赋训农通商惠工每省设抚一人略如明代按之体制但有稽察举劾之责而无升调黜陟之权此外惟有出使大臣参赞随员领事盐场监督各关监督税务司除兵官不计外通国之官只有此数更宜仿欧美之制酌增廉俸俾足以赡其室家而有余裕人人无内顾之忧得以专心致志行其职分所当为之事其官之等级则各部大臣为一等各部次官各省抚出使大臣为一等各部司员各县刑官农商务官监督税务司参赞随员为一等此一等即以大学堂卒业领得头等执照者为之验其学堂之凭[据](队)而知其所习者何事所任者何职一事必有一官一官必有一事无旷官无废事矣三曰行印税以抵厘金也西国政治家言觇国之强弱存亡以其出入货价之嬴缩为准通商以来漏日甚岁亏至五六十万两内地厘金收数渐减皿由洋商止完子税华商贿买报单之故　国家岁入不过一千余万取诸民者何啻倍蓰是阻商业发达之门阈而吮百姓膏血之利吻也
往者御史陈璧京卿盛宣怀屡有撤厘金之议利国利民惟不利于中饱胥吏暗中阻挠疆臣复以空言塞责剜肉养痈深可痛恨臣惟厘金不撤土货之绌华商之困日甚一日洋货仅完半税转得畅行无阻复有机器改造之权利生计内蹙太阿倒持不待瓜分亦将自毙应请饬下直省督抚限一年内将所属厘卡裁撤净尽即时宣示各国自某年某月为始无论洋货土货概免内地厘金一面酌增进口税名正言顺彼必无辞臣更保三四年后出口正税必能骤增一倍七八年后必能骤增数倍区区一千余万之欠岂患无目若欲筹的欠以相抵则莫如行印税之法欧洲列国为岁入大宗比利时疆域不及我百分之一而此项所入已过我全国厘金之数其法简便易行上无抑勒之情下无偷漏之弊视厘金之蠹国病民不啻霄壤应请饬下出使大臣详考各国章程择其最善者而行之有利无弊可操左券矣四曰用民兵以代营勇也欧西兵力之强为前古所未有俄国太平兵额将及百万战时可得四百万德法等国称是日本区区三岛陆军且二十万日人尝设一无何有之想谓不幸海军覆没而有此可恃之陆军亦断不至失国诚探本之论也我国幅员之广二十倍于日本东起黑吉西极回疆与俄为邻者二万里卫藏滇粤密[迩](通)英法铁路未通征调匪易以至少之数言之常备兵非四五十万不可英美之兵月俸多者四磅日本视诸国为最俭月俸亦十元我仍以[一]两数钱之饷干招疲软之卒以充数是驱君羊羊以斗罴虎也若仿照日本每兵月俸十元计每年应费六千万元已过我岁入之半为今之计非撤营勇用民兵不可绿营宜立撤酌给数月饷干即时遣散防欧西成法男子二十一岁以上四十五岁以下咸入兵籍每人岁缴兵费洋一元以一万万人计之岁可得兵费一万万元每二百人中选其身体结实手足灵便心地明白者一人实补兵额充常备兵八年退为豫备兵八年又退为后备兵八年始出兵籍常备兵月俸十元豫备兵月俸五元后备兵则自谋生理更不给俸各兵月俸当时止给一半以其半置之国家银行代为生息候出兵籍时如数与之其有战绩者以次擢为兵官至都守而至既得养老之资复有上进之望人人皆以得补兵额为荣　朝廷不费一钱而得一百五十万兵之用计孰有善于此者凡此四策考之于今实五洲之通义稽之于古亦三代之良规理之所固然势之所必至　皇太后　皇上毅然宸断发愤为天下雄部臣阻挠者罪之疆臣敷衍者罪之三年以后纲举目张一年以后国势丕振矣抑臣更有进者美利坚除黑人之禁限而文明大启英吉利视阿尔兰为一体而商业浡兴俄罗斯平大俄小俄之界而雄长欧亚元世祖严北人汉人南人之别而国祚不永征之前代则如彼验之列邦则如此当今之世白种横行天下常以剪灭他种为政策蚕食非澳行将及我我全国之民实皆同种同族并力自保尚不及万不可再分畛域重臣民隔膜之习启外人蔑视之心应请　皇太后　皇上豁除满[汉]界限其入学堂授职官补兵额办理不宜歧视万目一视万耳一听同族之谊沦浃肤肌于全局实有关系臣窃见咸丰之季赭寇之乱江甯杭州驻防靡有口焦类汉人受毒无[比](此)惨酷言之可为寒心犬马之忱不揣愚昧瞻望　阙廷[泪尽]以血不胜战栗陨越之至伏乞　皇太后　皇上圣鉴谨　奏
　　出使俄奥国大臣杨议覆新政事宜摺                                  
奏为变通成法补救时艰遵　旨条议恭摺仰祈　圣鉴事窃奴才伏读光绪二十六年十二月初十日　上谕秉承　懿旨实力振兴谕令内外臣工就现在情形参酌中西详悉条议仰见　皇太后　皇上博采谠言之至意奴才受　恩深重目击时艰值此　主忧臣辱之秋敢不勉竭愚忱沥陈管见伏念奴才奉使欧美于今八年于彼国用人行政诸大端亦尝推究其本原田各窥其要领抚念时局早夜焦思处今之世虽伊吕复生舍富强难图立国舍变法莫致富强窃效一得之愚谨议六策曰固封圉求贤才裕财用整内治重使务集众长敬为我　皇太后　皇上缕晰陈之 
一曰强敌环伺舟车风炎驰海疆边陲险要尽失非首固封圉何以图存思患预防厥端有六一曰建陪都威旅海口让人已无门户满洲铁路南向已失籓篱方且大沽撤防京津设卡从此京师在人掌握迁都之计不容再迟然骤尔议迁恐都城所在驻使随之设卡撤防行将易其谋京者以谋新都矣惟先择陪都暂置行宫避暑避冬此焉　驻跸一旦缓急有备无患万世基业次第经营惟洛阳太原长安宜于用客关谢客而不宜于奋发有为且益长雄强环食之谋恐逼成局蹐偏安之局建业近海仅亚燕京子孙帝王之基宜在荆襄上游有长江以便转输有川蜀以为退步芦汉粤汉路成而南北贯注精华荟萃呼吸灵通有事则江险千里铁舰不入浅水沿江可置重防其地利有足恃焉二曰设江防上游建都下游必须设守江流狭处两岸置炮节节严防辅以快船鱼雷彼巨舰既不克来即用炮艇兵船我有连垒舟师三面抵御可无虑其冲突至炮台不坚与无台同舟师不练与无师同此则武备不精非关形势西国有一军守台百舰不能飞渡者是在办理之得人耳三曰练陆军中国兵力一时决难与他国抗衡然域中不可以无备海军暂可不设陆军亟宜讲求各省分练精兵凡军法营规枪炮器械必统归一律练兵先须教将凡武备学堂各营教习应取法一邦德国最精日本最廉所宜预为择定也学堂诸生学有成效遣赴外洋即入各教习出身之学堂中肄业以竟其学庶几心传一派迁地为良十年成材陆续辞客二十年后华兵尽是洋操不需洋将学堂自有教习无取外求矣四曰满蒙　特简重臣悉卑利铁路刻日告成陆路通商强邻通处满蒙情形从此一变今兵权虽被限制而额兵可先精练徐谋扩充利权预防把持则商货尤贵畅行藉图补救拟请　简派夙有重望熟习交涉之明干大员为满蒙陆路通商大臣凡外交商务治税治军统归筹画事权专壹措置咸宜治法一新积弊胥革行见志士能员富商巨贾争出其途异日邻交吏治商利边防必有明效可者见五曰陇桂添练劲旅甘肃回匪孔多广西寇盗充斥仓猝变起往往本省兵力不足征调他军牵动全局如添练劲旅既可搜罗亡命散其爪牙又可扑灭匪氛无使滋蔓然其用尚有切于此者俄人里海铁路已逼新疆法人越南铁路已达龙州两国注意原在陇桂内地旦夕路成恐彼伺隙蹈瑕不但商利肆其要求即兵权将遭挟制异日虽欲练兵而不能东三省事可以为鉴劲旅既成甘肃之军尚足备新疆之急广西之军且足辅云南之防再有铁路以连属之诚能练此两军一举而数善备矣六曰卫藏早筹办法俄逼新疆甘肃英踞印度缅甸实均有窥伺卫藏之意藏中达赖喇嘛近颇为俄惑常遣人私聘于俄又二十年来英屡遣人入藏探路绘有细图密藏兵部两用意略可知矣与其吞并已形再与理论何如乘其未发先事预防或改全境为行省或造铁路通滇蜀或与英俄订约准其辟道通商微示以卫藏之地非中国所肯轻弃即隐杜无餍之狡谋免蹈缅甸越南之覆辙是不可及早筹之奴才之所愿固封圉者此也
一国之强弱视贤才之盛衰无事则庸夫高枕而有余有事则贤哲驰骛而不足若非破除成格宽予进身恐世变无穷而贤才有限是在养之有道取之有方而已何谓养之有道根固者枝荣上行者下效提倡风气培植本原则亲藩宗室所宜讲求时务通习政事亟应兼聘西国名宿为之教习中学但求田各通经史大义西学于语言文字外旁及西史舆图公法吏治财政军谋专精一门惟性所近学有进益由　皇上亲加考试送洋游学他日必能上佐　宵旰匡弼庶政领袖百寮此养之之道一也方今之世植人材培元气莫有急于学堂者矣官家学堂所宜加额扩充然或限于经费限于学额限于道路势不能不借助私塾以济官学之穷果其激劝得宜必有志士富绅踊跃从事不费一文公帑造就无限人才凡民间自办学堂如中西教习果系通才学规课程果其条理学生在百名外者应准地方大吏上　闻其总理学堂之人或　赏授虚衔或传　旨嘉奖各生学期届满准该学堂呈送学政衙门扃试中西学业择优录取作为生员但取成材不拘额数诸生知进身不赖帖括自肯专力有用之学而不致学非所用激劝行于上人材兴于下此养之之道二也曩者游美学生未着大效患在中文太浅因噎废食是又不宜今内地官私学堂盛行优等高材皆宜分遣外洋以期卒业惟为数既属有限学成亦尚需时一再筹思得一权宜之策拟请明降　谕旨凡中华子弟曾在外洋大书院学成领有凭照者准其就近投各出使大臣呈验凭照面试所学分别等级随时奏请　钦赐贡生举人进士名目作为正途出身查西国国家大书院考试凡分三阶一曰勃乞腊视中国公私学堂学成诸生讲求较博学业较深似宜定为贡生二曰玛斯德奥夫阿德一如中国举人三曰道克脱奥夫劳一如中国进士考取中式给予凭照其进士一阶例无定额非但学问渊博且须众望攸归其来中国充当学官教习者类多贡生即举人已不多进士更少惟京师同文馆总教习丁韪良系美国进士夫彼国人得此出身我且资为师范我国人考列同等何妨权锡嘉名兄捐例既开尽人可登仕版则贤才为宝何惜此　特恩破格举行其便有四不须官项骤得多材便一此辈类多久旅外洋之富商子弟身虽远在海邦心不忘夫　君国往年内地义赈慷慨乐输喁喁内向之心于斯可见殊荣忽被非仅拔草莽数十辈才士且鼓舞域外数十万人心爱戴之忱自兹愈笃便二此辈久寓重洋受制苛例切齿外邦之肆逼痛心中国之不强有知彼知己之长无非类异心之患量材器使优给薪资必可得其死力胜于聘用西人便三风气既开侨民益知奋学功名所在志士不惮远游即内地闻风兴起必多自备资斧航海从师讲求经世富强之学异日人材不可胜用便四此养之之道三也自明初八股取士意在发明经义近世文风日下摹拟为工专重头场刻苦首艺虽八股中固常得真才而真才亦消磨于八股究之世变之亟庶政之繁岂真一通八股即便无不通乎然决然废去既恐俗学向隅通才亦难敷额但能斟酌变通将乡会试三场移在头场试以时政外交策问五道次场论办经史大义五篇三场试以四书题论三首但取明通不尚词藻藉以敦崇朴实转移风气另设实学之科凡通晓各国语言文字史学舆地公法武备算学格致天文地理制造驾驭等学准其分门投考仿乡会试例取中并法　圣祖　高宗举博学鸿词科之意特举　制科或称奇材异能或称直言极谏闻风兴起得才必多至于慎选学政激励士林力袪浮华务收实效改学舍书院为官学严儒官掌教之责成亦当同时并举此养之之道四也何谓取之有方未成之材养之于平日已成之材取之于临时则选举尚已选举之法一政绩有学无才者跋前而疐后有才无行者重私而轻公若政绩可观则更事既多必堪任事如考课者实心求之干练之员自必脱颖而出二幕府督抚幕僚不乏晓畅事机洞悉中外且朝夕晤对其品行学识知之最真果有闳骏之才应准其专疏　上闻量职授事以视草野新进之臣相去远矣三上书十室之邑必有忠信世岂无有本之学屡踬名场不西革马之才穷于汲引而终身沦废者乎诚许士民上书由督抚代奏或慨陈时政或各献专长果其言属可行学有实用即由该督抚察看询事考言量才录用必有宏毅多材之士出乎其间如有着作等身名满天下亦准督抚访求荐举庶几野无遗贤此取之之方一也自古用人不惜借材异国秦用由余晋用巫臣吴用伍员汉用金日磾流传史册功绩昭然近者戈登赫德之流迭效驰驱弥多广益诚以非用彼隽才不足测敌情之幻非广收臂助无以济世变之穷不但开矿造路制器练兵税务学堂必宜聘用外人即内治外务国用民生均可用彼所长益我所短此后除聘用洋员洋匠洋教习外拟请明颁　谕旨内自军机处总理衙门暨各部大臣外自督抚将军以及监司大员均准其访聘外国通才延为幕客有事可备询谋收集思广益之效无事相与谈论为周咨博访之资不但赞益公事且可藉习外情化其成见昔华盛顿兴美则有法人参预军谋大彼得兴俄亦聘德人为之辅治日本变法任用洋员尤多皿凡有国者每因材不如人而后外患日亟外患日亟而后发愤为雄现中国纵速派游学速兴学堂而收效尚在十年以后则此十年内其借材以自辅乎抑因循以坐困乎培才渐多逐客未晚今之日本是也或谓多用外人则事机不密窥刺宜防不知用人之权取舍在我故不授魁柄仅列参谋且兼取各国之才自无虞其盘踞如美和比奥瑞士瑞典等国均不乏贤豪任我驱策异日各国若窥我政治日弛方将派洋员为佐理预我政权如英之于[埃](俟)及是已见我措置失宜方将禁洋将为我师杜其上进如俄之于东三省是已预为补救之图出此权宜之策此取之之方二也昔者齐用夷吾秦用孟明自古人君用才固有田各亦而原心录长而遗短者矣方今休废之日亦岂无瑕不掩瑜才堪大用或经此磨折增益其所不能或愿赎前愆感激而图报称使功使过一出　圣裁取用老成胜于拔登新进此取之之方三也奴才之所愿求贤才者此也
一自古为政未有不富而可以言强不富强而可以言治者国之有财用如人之有元气故大学言治平而于生财之道惟兢兢焉夫国家自有之利开之三通闭之立塞塞则养一国而不足通则洪天下而有余裕之之道又有六端一曰出产地中则有金石宝藏其产在矿地面则有树艺种植其产在农至于山林蕃竹木江海富鱼盐畜牧宜于平原裘马饶于边塞育蚕作茧种蚌生珠羊毛织呢驼绒制毯推之牛革象齿蜂蜜乳酥以此类求不可殚述中国物产不第甲于环球即萃万国之精华亦不足以相埒然天与弗取人将取之各国觊觎矿利已有明证诚能将各项物产博采西法逐事讲求聘专门之家成专门之业行见地无余利人无余力孳乳而寖多愈用而愈出矣二曰造货物之大者轮船枪炮所宜逐渐精求弗恃外购固也即民间日用所需洋货车取居其半小民何知物美价廉则争购恐后遑问其货之来与财之去耶我自仿造则工值既轻运资又省非但抵制洋货而养工养商利莫大焉民间之用既无取外求海外之销复多方设法摹彼之物制出我之心裁外人贪其值廉喜其新异销流必畅一转移间将见进口货日少出口货日多是在力之果工之精而已三曰学艺工何以精惟学斯精先创工艺学堂聘西匠以传其术再遣工艺游学分专门以尽其长工欲善其事必先利其器若彼以机器我以手工则工之迟速悬殊而机器之学又不可不讲或谓西国人少机器便于制造中国人多机器有害民生不知每一机器厂雇人常多至数千惟用机器而后出货可速而后售价可廉而后洋货之利可夺而后中国之货可满天下其养工正同其获利向异矣夫天下事未有不学而能亦未有拘小节而成大业者昔大彼得微服远游学为船匠卒兴俄国彼人君不耻为匠则士人何耻为工是在　皇上有以激励而兴起之倘许以虚衔或允以专利天下之大必有起而应者矣四曰劝商有工无商行而不远有洋商无华商则彼货内售而我货不外流鹿茸洋参海参鱼翅于彼为弃物知我贵重即有洋商贩之以来丝茶绸磁器草辫为我之所出赖彼购取绝少华商运之以去诸如此类不可枚举何则彼有商学而我不讲彼有商会而我不兴彼且有公司以集资国家为保护故中国商货出口不敌进口互市以来彼愈富而我愈贫失今不图利源立涸亟应订商务之律设商务之局彳扁询商家之疾苦不便而善谋补救博访商务之盈虚利弊而力为主持陈内地之产纵洋人之观览而谋所以畅销购外洋之物资华人揣摩而谋所以学制海外富商派之为领事可免病商招商轮船推广至外洋以资运货庶商利渐为我夺商务不让人先西人常谓华人善于经商惜中国轻之致落人后诚整理得宜则聚中国之财散中国之货胥在是矣五曰保权域中[利](和)权我自有之即外人合股客自客而主自主今则反客为主矣通商利权与人共之即一国沾利我有施而彼有报今则有施无报矣领事祗理商务今彼领事自治洋商兼治租界之华人矣洋商原辖于地方官今彼洋商虽在中国地方不由中国管辖矣税则本由我增改今彼多方挟制而我失税权商政本由我扩充今彼任意把持而我失商权莫保本有之权遑论已失之权履霜坚后患何堪设想阴雨桑土绸缪尚待奚时然目前骤难理争争亦无益若非审酌时宜更定律法则外人断不肯就我范围而约章终不可改约章不改则利权久为人限制而商利终不可兴昔之日本今之中国也自改订律法重定约章内治之权专商利之权保矣东邻之成例可援时局之挽回可望速图变计收效已迟若复因循补救无日六曰折漕中国之縻费多而收益少者非止一端而以漕运为尤甚嘉庆年间协办大学士刘权疏称南漕每石需费十八金此皿括上下一切浮费言之则一岁漕运四百万石之米需费七千余万金之多而京师官俸兵粮领米非杂泥沙即多霉烂竟不堪食不得已领米易钱每米一石易银一两夫以七千余万之费仅得四百万金之用其耗折为何如矣加以州县之暴歛官役之支销病国病民莫此为甚诚令各省将折漕之银与应发水月去一并解部官俸兵粮折银发给复招商运东南之米以实京师免其纳税利之所在商人争趋夫暹罗之米每岁贩至海外岂有他省之米不可运至京师乎江浙牛庄之米轮船可通山东河南之米运河可达每岁节省帑金定在千万以上七曰禁烟自洋货内流军火外购中国财力漏入外洋不可胜计然害之尤甚毒之尤深者莫如鸦片烟香烟之入口岁约十万箱以为常每箱约值五百余金除捐税各项约百金外洋人约得四百余金统计每岁出口银四千余万自内地仿种各省所出又多至十二万箱以每箱重百二十斤每人岁食六斤计之食之者皿四千四百万人而自种自食者不与焉如此而言禁徒禁食烟不禁入口无益也禁入口不禁自种外人又不肯也斯事体大非专大员明订条约严立章程宽限时日中外合力上下一心决难举办英国向有禁烟入华之会其中不乏好义官绅推演其说祗以事关英属地度支中国既未议禁英政府本可不问应请　饬令出使英国大臣先将　朝廷之意婉达外部并敦请其协力赞成英如见中国诚心举办当无不允然后　钦派专使先赴印度与英总督妥筹办法再赴英商订禁烟条约即以一年进口箱数平分为五十分以后进口逐年渐少一分限五十年减尽俾印度岁进以渐而短亦可预图弥补一面详立禁种禁食章程与约章相为表里宣告中外此项章程亦当分年课功务期五十年内既无人种亦无人食应请　特简大员会同总税务司设局办理详商办法大约先编烟田册亦用禁烟入口法将烟田平分为五十分每年减种一分限五十年减尽又编烟丁册册成后若干年一律戒食逾期不戒年四十岁以内者官削职士褫衿兵吏除名工商罚锾押送戒烟局官为督戒四十岁以外者视其所业分别收纳烟丁税以终其身所收之税即充戒烟局经费务须妥定细章切实办理以期有济漏之杜其在此矣至于邮政行而驿传可废练军成而绿营可裁武学兴而武科可省庶政举而无用之局挂名之差素餐之冗员虚设之衙署举可删除而后有用之财源不致虚縻于无益奴才之所愿裕财用者此也
一今英法德俄美等国人第惊其富强而不知其所以富者有故印度埃及土耳其等国人第鄙其贫弱而不知其所以贫弱者有由孟子有言人必自侮然后入侮之兄近者各国藉口文化干预人国内治者往往而有则内治者实为　国之本原当今之急务已整之之策田各有五端一曰专职司夫后稷教稼自陶明刑三代任才类皆终身一官故职无不举西国外户兵刑农教内政既未闻一部数官亦从无一官兼摄者今举一切六曹之大政或以一人而兼署数缺或取一职而历试多人非有兼人之聪明岂可强其所不习兄以衙署为传舍谁肯尽心于厥司各部大臣应一例擢自司员则部务夙嫺心思以专而愈壹各曹政事应一体责成长吏则责无旁贷功效以专而愈宏部臣如是疆臣亦如是由州县而监司由监司而督抚升迁不出本省督抚不轻调离既免人地不习之虞更收久道化成之效值此痛深创钜方期振作有为京外大员拟请　饬令久于其任部臣开去一切兼署兼管差使本部之事责成部臣本省之事责成疆臣假以事权去其牵掣凡各部各省一切改弦更张之政兴利除弊之图期以三年粗具规模七年大着成效严泄沓苟且之罚收君羊策君羊力之功挈领提纲政无不理矣二曰删则例昔者汉高入关约法三章各部则例宗[旨]本(旨)以杜弊而适便吏胥之弊本以防欺而转导仕宦之欺刑律亦然罪名太繁则比拟难而规避易条目愈琐则遵行少而空文多拟请　饬下部臣分别删改一归简明限以字数每部则例不得过若干卷以后非新例不准援无例可援则随时请　旨酌夺办理庶内外无不习例之官不致假手胥吏而后胥吏可裁弊端可绝办事可速有益吏治不可胜言三曰除积弊今使兴一利而一弊随之虽百俱举何补于治凡事壹则弊少纷则弊多而中国之度量权衡银之成色秤之大小至纷而不一故胥吏因以舞其奸凡事明则弊难暗则弊易而中国之清销出纳收管之数开除之数常暗而不明故官吏得遂其巧由前之说是在通国度量权衡统由部颁惟期画一部中设铸钱局各省钱币解银至京由部代造统归一制庶几交算征纳永绝出入耗折之患由后之说应令地方衙门将进出细目每月榜示大堂每半年汇刻清册分送上司绅士每岁各部又将各处报销汇刻总册准人购阅如某户完粮而月榜不到某欠出入与清册不符榜册所登与总册不合一经控揭立予重赏原官严议庶几官邪以警民困以苏惟行此法必先优加廉俸俾事畜日用之资有出礼义廉耻之心以生而后可董之以严刑劝之以重赏否则扬汤止沸其害更烈四曰筹荒政天灾流行国家代有然鸿嗷彳扁野与其办赈于临时孰若预筹于平日济荒之要莫善于移粟移民秦晋齐豫等省饥馑荐臻均应预造铁路俾与他省肥饶之地四通八达气月永一贯丰年商货往来歉岁转输便捷乞籴则朝发夕至饥民可适彼乐郊移民之法更宜于丰稔之区略兴工筑如开河造路之类以工代赈似亦一举而两得者也五曰驭教民此次民教相仇致成大衅前事可鉴后患宜防查俄向不强人入教法亦限制教权欲求永久相安彼此两益拟请　特简大员至各国专商教务明订条约以示慎重应商之事田各有数端一教士祗准在教堂讲经不准出外宣讲送书劝人入教二凡教堂教会教士及中国教民补造清册送官备案由官按册补给准照三以后华民入教须有洋教士暨华教民作证由官询明委安分良民自愿入教始给准照如入教不领准照教士本人查出议罚每年地方官将入教人民造册汇送总理衙门查核四凡教士教民遇自己讼事无论为原告被告准其赴官申理至一切地方公事不准干预五天主教育婴善举广收婴孩长即在教应改归自办或与彼合办务期杜绝流弊此数者或从未议及或议而未行宜订细章以垂久远奴才之所愿整内治者此也
一中国谈洋务已七十载而西学仅得皮毛设总署垂四十年而外交终多隔膜兵谋不敌端赖使才智力兼穷惟恃联络自经此番挫折至少须有五十年无外患以纾财力而苏民困庶冀从容图治勉力富强以保兆民以守疆土则使务诚不可忽矣使务克修邦交以固其要有四一曰储才总署同文馆仅造就繙译而堂官章京非自此出身虽肄习西文而公法约章尚未能深究至随使人员有到洋而方习交涉亦有到洋而并未留心交涉者有到洋而方学西文亦有到洋而并未有识一西文者迨至差满回华则或去作吏或任他差亦或大吏以其熟悉洋情以为凡属学堂武备格致制造等事均可胜任愉快试问诸事与外交何涉如谓曾办外交而举凡所谓西法者遂无所不晓不亦左乎诚能招聪颖子弟于中西文字均已通晓年二十内外者仿总署章京例严加甄别作为学办交涉人员即在总署中专习各国公法条约洋文原书及各国交涉成案聘西国公法名家为之教习若干年后或补章京或充随使内则由章京而总办由总办而堂官外则由随员而参赞由参赞而公使节次推升又总署出使人员均作实缺只准内外升调而终身不出此一途历练愈深办事愈熟庶几章京参随无不习西文而通外务堂官公使均能联与国而辑邦交二曰修订出使章程出使一途本系参用西例然田各具规模未探原本彼立为专门之学经考试而授官我视为进身之阶或夤缘而与选即有深通公法精究西文汲引无人则怀才莫用亦有未见约章不通时务而声援既广则衔使遄行无怪外人轻我视昔更甚此亦中国士大夫之耻矣诚取英法德俄日本诸国出使章程繙译全部去其重复并将历年内外诸臣所上出使条陈一并　饬下总理衙门核议博采兼收删繁就简化除积习修订新章行见中国之才有过之无不及出使之学以相胜而益精彼见我竭力讲求则轻藐之心立化见我事有把握则恫喝之技亦穷外务愈明友邦加睦敦盘永好尊俎折冲从此使务必当大有起色三曰汇刻中西文成案中国与外国定约互换中西文约稿各一分遇有辩论每以西文为准是西文亦不可田各矣兄总署使臣与外人谈论公事既用繙译传达尤宜参酌西文俾无误会今总署亦尝刻颁约稿等件往往仅有中文不列西文以后各使馆及他衙门与外人办事往来文件咨呈总署均应酌送洋文拟请　饬令总理衙门每年岁终将本衙门暨各使馆所办紧要公牍中西文并列汇编档案并将旧案一律补刊发给本衙门办事人员暨各使馆各督抚关道衙门以备参考此事皿有数便有时中国办一交涉之案各国已采入外部官书刊入新报而使臣疆臣尚未接洽既有此册足备稽查便一办理洋文公牍如涉前案可检原文便二洋文公牍既须一并咨总署校核译员繙译文件必更加细心便三学习洋文公牍之人如得此册足资揣摩细究中西文义之异同语气之轻重裨益译务成就译才便四此亦使务中所不可少者也四曰遣武随员使馆向有武弁然只供执役未尝学问中国武备学堂暨游学各肄业生中如有品学兼优才具开展之人应亟派赴各使馆充武随员于外洋水陆兵备既可参考讲求与彼中武员暨他国武随员亦资观摩联络且各国国主每岁举行大阅使臣不得寓目而武随员必跃马从国主后巡阅各军因治兵本是专门非使臣事然其优待武随员已可概见矣诚于每国酌派一二员实于联邦交养将才两有益焉若一时无相宜之员不准滥派充数不通西文未入学堂之武职亦不准委任此差贻笑外人无裨实事奴才之所愿重使务者此也
伏读　谕旨有云　懿训以为取外国之长乃可补国中之短　圣谟洋洋岂非泰山不让土壤以成其高河海不择细流以成其大哉世之论者车取谓外国之长不过经商用兵此不探本原之论也试一观其内治一考其史书乃知其一切行政设官教民养民之方亦系萃数十国之观摩积千余年之阅历经几世之患难更变集众才之智力精神而始有今日也欲取其法莫若读其书中国之大势不能驱通国之人皆习西文更不能强中年以上尽弃其学则惟有多译书一法一曰官译各部衙门均宜设译书所繙译本部有用之书如理财入户部制造入工部律法入刑部武备入兵部公法条约入总署之类各部大臣随译随阅纂辑成书择其可法者奏请施行各省督抚亦置译书局如水师陆师船炮机器算学农学医学化学西史舆地等类每省认定一门略仿从前分刻廿四史办法分别繙译译务须委专家方得奥窔缘习医者不通机器学农者不解行军又如陆师医学宜译德文水师制造宜译英文丝蚕宜译义文之类是也每局每日须限定出书若干万言否则译成一书旷日持久缓不济急二曰私译士民译书不论何种准其将稿与洋文原书呈地方大吏核定如果具体要有益治平或收作官书或准其专售或另给奖赏俾各踊跃从事众●成功民间译书局亦应奖励以成之专利以劝之如是则不及十年而海外有用之书皆为我有矣三曰译日本书中西文理截然不同非精通西文难言译述非多假岁月不易成书日本同文之邦其俗字虽不易骤识然数月之功便通其义改去俗字已成华文以视西文难易之分相去远甚取而择之厥有数便速于蒇事便一西书浩如渊海日本所译已加选择便二西书一类之学有专门名目译成华文臆造杂奏言人人殊往往同一西文华名歧出读者未见原文不知是一是二东文学问名目均用汉字且有定名便三日本同洲之国向崇汉学外侮日逼改效西法转弱为强近年维新之治田各具西国规模因地制宜兼合亚洲政教其三十年来官私辑译之书更为切用均足取益便四事半功倍莫过于此矣四曰译报近年风气渐开报馆林立言乎其利则多闻可开民智言乎其弊则横议徒惑人心虽防口甚于防川而莠言亦足乱政惟披阅西报颇足习外事而备观摩或论及中国尤足藉公议以资参考各国要事顷刻电传中外各洋报馆一律购阅电报采登报纸拟请　饬令总理衙门购备时事电报全分随到随译择其有关政要者按日进呈　御览藉以察洋情而识时务比之借鉴古事似更切近有用奴才之所愿集众长者此也 
</div>
    <div class="pagination">
<a href="皇朝经世文新编续集_page6.html">上一页</a><span>...</span><a href="皇朝经世文新编续集_page2.html">2</a><a href="皇朝经世文新编续集_page3.html">3</a><a href="皇朝经世文新编续集_page4.html">4</a><a href="皇朝经世文新编续集_page5.html">5</a><a href="皇朝经世文新编续集_page6.html">6</a><span class="current-page">7</span><a href="皇朝经世文新编续集_page8.html">8</a><a href="皇朝经世文新编续集_page9.html">9</a><a href="皇朝经世文新编续集_page10.html">10</a><a href="皇朝经世文新编续集_page11.html">11</a><a href="皇朝经世文新编续集_page12.html">12</a><span>...</span><a href="皇朝经世文新编续集_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
