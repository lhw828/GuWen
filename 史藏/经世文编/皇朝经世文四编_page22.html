<!DOCTYPE html>
<html>
 <head>
  <meta charset="utf-8"/>
  <title>
   皇朝经世文四编 - 第 22 页/共 29 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇朝经世文四编 - 第 22 页/共 29 页
  </h1>
  <div class="content">
   汤成烈
然则将废兵而任勇乎曰于传有言天生五材谁能去兵虞夏商周征伐命夫六卿春秋列国卿大夫帅师侵伐未尝有武臣也秦始变法将相分命汉高除秦诛楚惟将士之力其制太守郡丞令长丞尉皆主郡县之兵未尝专设武职也将军之属有征讨则置事毕则罢未尝专命武臣也后汉蛮夷盗贼窃发命刺史太守讨之汉世惟匈奴西乌桓鲜卑势力强大方简将帅以统诸军不尽取诸材官羽林之列也由是观之以文臣掌兵事而世治而功易就后世武员冗繁几与文职相埒而品秩之尊复过之一兵犯法府县不得辄治必请于营员而后得系之狱不然一营必譁夫兵亦民也朝廷设府县以治民岂有一充卒伍而遂出民之外乎凡提镇大营兵众而悍往往扰害闾阎细民饮泣不敢告官是不卫民而害民自恃提镇之尊而蔑视法度斯岂可以为训乎斯岂治世之法乎故欲更之必尽汰武职而后可宋知婺州杨应有言诸路屯戍当归守臣兵民之任一然后号令不二今府县驻防武职之位秩多尊于文吏安得颠倒而驾驭之乎平日分庭抗颜有不平之意气守令安得号令其下乎州县有盗劫例须会营踏勘有解犯例弁兵护送而迁延而短缺习为故常转多误事不如专责守土者之为愈矣然而曰例在不可废也一遇失事其弁在家安坐必装伤痕欺罔其上以挫折县官而其上挟品秩之尊回护营弁归咎地方几见营弁有捕获凶盗各犯者乎承平之世虚縻廪禄无所事安望其折冲御侮乎故欲除养兵之弊必尽汰武职而后可夫使武职尽去使府县阅实隶籍之兵汰其老弱甄其技艺合于式者留大府五百人中府三百人大县百五十人中县一百二十人小县八十人去其营之名而名曰府兵曰县兵于府则同知通判经历司狱分任蒐练之事而知府将之县则县丞主簿巡检典史分掌教习之事而知县将之同通丞簿间曹无事按日分操械弓刀务期精熟而府县每月一阅视分别优劣而赏罚必行训之以尊君亲上忠爱之义戒以淫暴酗赌很之条月一申令规模初定然后教以行阵之法攻战之势责以守望缉捕之职勉以同仇敌忾之心亲之如子弟威之以斧钺推之以心腹任之以股肱人虽不多太平之福固已足用饷廪易给至于多事之日即令其人招来亲戚子弟各自为伍而召衿耆以告之使之分率训练夫使百人平日习熟战阵及火器技勇之类其邻里亲属人不下十余人临时聚而教之千人不可立致乎于是分之四要隘之地联以邻封各县得千人则大府可万人矣万人一心以战何为而不可
皇朝经世文四编卷三十四兵政
兵法
论用兵谋国当先审几料敌
戴楫
呜呼今日之事夫岂战之罪哉徒以漫然不知兵之人以猝然不能战之卒而猝然与方张之敌遇其能操胜券乎从来用兵之法不一有正兵有兵皆必以名将统之而后克以成事不得名将亦必以战将当之今将帅无人而兵非夙习无异于驱市人而战兵士所用之器亦皆钝敝窳损多不足以临阵取胜以仓卒招募之众而统之以退缩不前之将重之以所用非利器欲以制敌死命难矣人第见我之屡败敌之屡胜而不追求其致败之故翻然一改其所为终无以为取胜之地取胜非难其道有三曰择将曰练兵曰简器而终之以善料敌情今倭人用兵率行诡道动以虚声恫喝或声东以击西或避实以击虚间谍侦探改装易服遍布于各处辇毂之下潜踪匿迹我国一有举动声息皆知甚至我国之富户殷商微员末秩多甘心向外与敌相通率以情形虚实告彼自始事以迄今日倭人始则以和好要我继则以卑词媚我使我信其所言堕彼术中毫不为备彼则潜行济师节节前进着着争先而我宴然若无事也逮我运兵调舰猝被其所要击乃一发而不可收拾矣故论事者因倭人之猖獗至是而追咎于偾事之由知其所失有三一失于因循不能自占先着再失于粉饰讳败而为胜三失于将帅无人兵士解体而事遂不可为矣今倭犯北方警信迭闻捷书不至坚城名君邑相继失守叠垒连营望风而遁致倭人长驱直入几无险阻之可守是岂敌之能兵哉即如今日者倭人云欲南窜播流言致令沿海居民皆惴惴焉各思转徙羽檄交驰纷纷然严为设备其实倭方专心注意于北方未遑他顾奚暇别图彼盖特恐我南洋兵轮聚而至北乘间伺隙攻其不备或则僭师轻袭乘虚径捣其国中行围魏救赵之法亦彼之所惧也故为此先声恫喝欲使南洋留以自防不敢出雷池一步耳彼舟舰既少兵卒又寡合之则尚可支持分之则力弱势孤立见倾危必于北方大受惩创计无复之乃始肯舍北而图南耳此时则犹未也夫用兵之道贵在能料敌情故知彼知己百战百胜事未至而我先为之备事已至而我猝为之应身虽在局中而常在处于局外烛照于先几而洞明于当局倭人之谋我中国筹之已豫而发之已迟备之已周而出之已晚蹈瑕伺衅者已非一日二十余年来其所延请之外人皆为之耳目为之谋主其所设驻劄中国之领事前来中国之游士以及旅于中国之行商坐贾皆侦探也皆间谍也其于东三省早已测量浅深图绘险要借游历之名遍履各境积虑处心匪伊朝夕而我率以诚心待之其侵台湾戮生番即灭琉球之渐也其灭琉球县绳即踞鲜扰中国之所自也而我率以大度包容之其媚西人轻中国由来已渐相形之下设身以处地者殊为愤懑其攻获[旅](履)顺之时见英国统兵大员前来恪恭迓接献媚弗遑谓之曰我国今日之得以至此盖由则效西法而致非大国训教之力不能及是所言抑何哉抑知小国之胜大国非福也殃也
徐偃王之前军可监也普之胜法足以雄视欧洲出与诸大国抗衡高执牛耳诸国皆莫敢谁何者以普于此时本已与法势钧力敌甲兵相若也土壤相若也人民财货亦相若也兼以南北二十五邦合而为一固已志愤风云气吞山海矣国势之雄如日方中似未可与今日之倭相提并论也倭国小民贫版舆狭隘物产鲜少人民寡弱仅比中国二三者设使中国人民发奋为雄普天率土誓切同仇敌王之忾一旦忿然并起举袂成云挥汗成雨以一抵百尚自有余安见操锄制梃不虞于弹雨枪林所谓牛虽瘠偾于豚上莫畏不死今者不过一时幸胜已耳蕞尔岛国竟尔跋扈飞扬至此不独出于吾人意计之外即彼之初愿亦所不及料呜呼天实为之谓之何哉我国家以民命为重不忍其性命殒于锋镝血肉捐于郊原不惮持简重臣屈己议和爱民恤士薄海同钦仰见圣主如天之惠若彼犹横加需索是谓逆天夫天功不可幸贪也天宠不可屡邀也天意不可妄测也倭今者心骄志满自以为无与之敌自此可成雄图侪于上邦孰知天下之事岂能预料黄雀志在螳螂不意有操弓挟弹之随其后也鹬之与蚌相持河畔而不虞渔人之坐伺其侧也今者泰西诸国环而相伺各拥重兵驻于海上艨艟络绎旌旆飞扬往来游弋其间或曰观战或曰卫商者其名也彼岂皆真心为我中国哉亦岂喜倭人之坐成强大哉实将冀收渔人之获盖有益均沾泰西之通例则然也彼调舰运兵岂无所费将来借端取偿有所要约势所必至而俄人于此尤耽耽焉泰西公法主于不灭人之国朝鲜将来当为自主之邦归诸国之所保护辽渖近与俄邻土壤毗连倭于今日虽邀幸胜事尚未足泰西诸国既出为调人恐必不使倭人踞为已有倭之厚俄之薄也俄人于此尤非心之所甘然则倭于今日亦懵然在梦中耳泰西诸国必静待倭事之作何究竟而后始发其端惟是我国家当此强孔时局多艰苟不自强将为众矢之端故不可不早思变计也呜呼洒长沙之泪不尽欷嘘呈同甫之书曷胜慷慨惟愿用兵谋国捷于审几慎于料敌庶有以善其后也夫
操纵离合论
乙未之秋有尺素书自秦淮来今南皮制军分向英德两国制造厂订购大铁舰二艘各用英权八千墩头等巡海钢带舰二艘各容五千墩二等四艘各三千墩需其工竣驶回华海南洋海军之中衡于是乎在又言制军将遴选水师学堂肄业生百五十名特属容纯甫观察闳挈往德国精习海战储异时干城腹心之寄斯二者诚得备豫不虞之要矣然而中国之孱弱在于纵而不操中国之缺陷在于离而不合储才购械似犹落第二乘义不揣固陋愿为枢桓元老岩疆大帅剀切道之曷言乎其纵而不操也中国三面距海海军断宜精练当夫创议之始参仿西国制度京师特设衙门以亲王贵臣操全权实已得其要领顾核其名目乃以北洋南洋为二支或曰闽粤不逮于南洋故有三支或又曰闽粤两洋各自为军宜号四支分支愈多偾事愈甚识者已窃窃然忧之而制舰制选将练兵调防筹饷诸要政悉纵其权于疆吏疆吏遂若各私其军聊固吾圉彼秦越人之视瘠漠然不加喜戚于其心而不知狡焉思启封疆者已酾酒椎牛相庆贺也日难之甫作也战守之海权诚操诸海军衙[门]王大臣谓宜急檄南舰闽舰暨适在北洋会操之粤舰与北舰团成一大军或亦效日本两军迭为前后也者譬如捕鹿犄之角之期共仆之日舰虽疾于飞隼当必有全军尽墨之一候夫至日军尽墨区区岛国海权全失无论不能进窥华境且亦何以飞渡朝鲜是桐圭几危而复安金瓯有完而无缺也乃海军衙门讫未尝操其权也南洋之言曰吴淞为江海要冲兵舰断难抽调闽洋之言曰马江之疮痍未复台防复戒严于是大同鸭绿诸江浒杀声四起警报纷来江浙以南翛然事外甚至北舰熸于刘公岛广丙舰管带某以粤洋舰队无豫北洋为藉口殷殷向日将乞怜万国譁传引为笑柄夫某管带固可笑矣而纵权之流弊竟至于此呜呼此谁之咎欤鸭绿江之战日舰出于不意故与华舰遇者仅一军耳然诸舰一气万众一心进退周旋悉中军之号令中国则南舰逍遥于河上北舰支绌于海滨既遇日舰广东甲乙丙三舰与北舰不相习北舰与北舰亦几各自为战提督之旗鼓又阒然而寂然此其所以分胜败也非战之罪也且日本运兵船曾屡过吴淞口外矣海军衙门诚操战舰之权亦尚可檄饬南洋截而取之以收桑榆之效又岂料堂堂中国纵海权于督抚之不已更移而纵诸敌人遂令海天空横行无忌哉泰西观战诸舰将素皆奉其海部之威令赴汤蹈火所不敢辞及见南舰优游置北难于不顾未免动色相告诧谓异事然日本则思之烂熟矣水舰有南北闽广之殊陆军有湘淮旗绿之别明知两军相见彼此必不相救应争城掠地易于拉朽摧枯是以心气愈肆胆气愈豪皆谓水陆奔驰我以全力相贯注如入无人之境耳今战氛渐息积弊毕呈西人将勒成书用垂炯戒中国不乏明智之士未应安于不知张公达人尤宜洞谙其理今乃储材备械依然画界分疆此愚之所大不解者也中国高视阔步恒愿人奉以大国之名夫论其地诚孔大矣察其事反愿自侪于小国即以南洋言之新购战舰八艘合三万八千墩新选学生合一百五十人识时务之俊杰微张公其谁与归哉然而局外人仍深惋惜者则以南洋成军后权即操之南洋与北洋及福广舰队仍声气不相连指臂不相使也是则北洋如西班牙南洋如丹麦闽洋如和兰粤洋如比利时也之四国者各有舰队也一国有事三国了不相关也夫使西丹和比诸舰联为一军尚未足与英法俄德诸邦絜长比短矧复分而为四其为孱弱可胜道哉
曷言乎其离而不合也试以我美言之美国联邦四十有五邦君皆有自治之权非如中国督抚之受爵王朝者也然而诸邦之东枕大西洋南沿墨西哥湾西滨太平洋者初未闻其制一小舰练一水师则以海军之权合于民主寄于海部属于水师提督而全不隶于邦君以杜其离心之渐也及考其内地各邦近者距海数百里违者或更数千里乃与沿海诸邦无一不有海军则以海军之费合于民主寄于议院属于户部尚书而全行征于邦君以成合众之局也至于平日泊船汛地亦无此疆彼界株守一隅之弊中国诚欲重整海军似宜即以美国为法美国幅员辽郭视中国十八省实增一倍若今中国蒙古西藏东三省而并衡之则美境差不逮也征发期会之权悉以合诸皇上而寄其任于海军衙门王大臣专其责于海军提督各省本有之水师自提督以次悉遵部勒毋许以专阃自居海疆有事之秋海军提督三四员恭秉庙谟互相策应力以合而愈厚谋亦合而愈精即如此次救朝拒日之役南军截其后北军拦其前闽粤诸军挠其傍此以离为合之法也或并力以遏凶锋或分队以攻岩邑俟其来犯悉锐破之洎其败北分道追之此以合为离之法也至于海军经费则核各省之材力而合筹之荒徼如滇黔名都如晋豫岩疆如川陕无藉海军之作用而莫不有海军之名分此又以合驭离以离助合之法也总之海军之权无论分为若干悉应掌诸朝廷统诸皇帝战事忽起为胜为败翳皇帝之责为功为罪翳提督之责行省大小官吏供其煤水偫乃糗粮已毕乃事欧美各大国及仿照西法之日本例皆如此今中国之海军离而未能合谓省分各殊已足异矣乃一省之中各县又各不相合骤聆之而骇然徐味之而不觉喟然也日本衅起东三省失守城池各官部议照海贼登岸不能堵御之旧例予以革职处分又予兼辖官以降给留任处分夫日军岂海贼比哉强责地方官以不能城守之咎是犹汉世之遇天变而策免三公也地方官固莫伸而不肖劣员遂有图规避而思牵制者积县成省积省成国糜烂大局皆所不计是反不如封建之世尚有合纵连横之成约矣愚以为中国离而不合之病先已中于膏肓遂致百体四肢不相连属欲求元首之无丛脞万不可得今苟幡然变计尽革督抚典兵故事陆军总帅亦驻京师略如英君主之堂兄久握陆路兵权如此君臣佐使合成良药以疗沈则京与外之势合矣然君之与民尤不可离同心同德之朝不徒主忧臣辱已也忧民之忧者民亦忧其忧岂有京师方岌岌可危井里仍洋洋自得者泰西各国遇有意外之需称贷于民咄嗟立办岂有部库已一空如洗富室仍一毛不者譬诸大奂焉轮焉而楹桷已烂其故钉瓴甓仅涂乎败垩狂风猝起栋折榱崩之祸将在目前而燕雀处堂仍复冥然罔觉也此愚之所尤不解者也泰西合民之法莫如议院中国尚难仿照办理姑不具论惟念御史一官有言责者也祗以例许风闻言事未免有不谙事理妄行攻讦者更有故乱黑白藉报睚者甚至有婪索贿赂以图挟制者欺君之罪已属匪轻误国之忧伊于胡底愚谓今宜遵向分各道之制而改用其本道之人其人既以名下士而戴柱后冠即以京畿道而言上自宫闱下逮井里事有不便于民者悉奏罢之贵自兼尹贱逮里胥政有为害于民者悉劾逐之清华如学校辛苦如陇亩湫隘嚣尘如闤闠省试既廪如厂肆法有益于民损于民悉分别推广而裁革之士气大伸民情遂固至于他省之事自有其本省之人各自条陈毋许越俎其余杜弊之道不一其端参酌台纲是在总宪从此国与省合君与民合中国之缺陷可冀弥缝矣以上两条语颇伤于切直然中国致败之祸实肇于孱弱孱弱之故则操纵之未得其宜也中国就衰之势实基缺陷缺陷之故则离合之未明其理也呜呼往者不可谏来者犹可追彻彼桑土绸缪牖户鸱鴞之诗言之矣矧其在既阴既雨之后哉若夫南皮制军则中国伟人也吾爱之重之因购械储才购械虽可缓图储才实为先务而以操纵离合之说进为中国全局计正自不得不尔若谓讥切时政则吾岂敢
出制胜策
日人无端开衅于中国欲夺中国数百年以来之藩属为中国人之所共愤并为万国所不容此其罪固不待言矣而其所以敢于如此一若毫无顾忌也者则以狃于琉球之役故也琉球之为中国藩属则亦无异于朝鲜而日人乃公然夷以为县此其祸固由琉人之自取然而日人之用诈力以灭人国则自此始琉球国王尚泰因地方去日本最近见维新之初日王革除镇将政治一新声威颇着因而献媚日本特为贡献而日人遂由此生心适有琉球沿海遭风之难民为台湾生番所杀生番不服王化向称难治而日人藉口于为琉人鸣复借端于边帅失言竟以兵轮直攻台峤维时中国发捻初平诸军劳苦不息海军尚未练习乃隐忍姑容不与深较与之订约偿以抚恤琉人之银日人遂大言不惭以为中国其惧我矣抚恤银两本以给琉人之死于生番者而日人又尽吞蚀之而以铁皮船一艘赠琉球并甘言以诱之令日弁为之训练士卒又要琉王亲赴日京鸣谢而预筑客馆留琉王即夷琉球为绳县幽其王于东京月给俸银三百元然琉王在日眷口既多其臣下随扈而来者亦不少琉球既不国则官皆降而为民其小者尚可以改图为农为商大臣等实无可改业则惟有仰给于琉王琉王亦义不容辞不得不分俸以养之而每月三百元能养几人以故琉王在日惟日逐鬻售器物以餬口琉人闻之愤愤不平者盖已积之久矣而日人乃亦欲以其取琉球者而图朝鲜又岂料朝鲜非琉球比中国所必争且为万国所不容日人之独占者也此时中朝已明降谕旨计与日本以兵戎相见日人每多诡计而中国则一出于正道兵法云兵不厌诈此日人之所以欲图侥幸以一胜也余前为先发制人之说原以中国兵多将广不难分兵以捣之顾日本海口亦正不少不能处处分兵以击之也昨有友人为余述琉球近日情形闻中国计与日构兵琉人时时向山顶巅遥望海中惟冀有中国兵船驶入日本盖其遍国义愤之气蓄之已久苦不得一发而深愿王师之至所谓东面而征西夷怨南面而征北狄怨曰奚为后我其情形正与今日之琉人相似其望中国兵船之征日本若大旱之望云霓焉夫日人以诈力取琉球而又不能善其后固无怪琉人怨毒之丛且日人渺视琉球其所留以防卫之兵殊亦不多我中国本未尝弃琉球而不顾前此因国中多故无暇兼及后则又以日人无隙可乘遂亦不暇轻举妄动而中国人之意中无一不有一琉球被日本所灭之恨在此时日人又役志于朝鲜则正我两仇并复之时故为中国计当以重兵遥集台湾严为防守而潜与粤中联络出其不意以偏帅直抵琉球复其王位反其国政留兵驻守日兵还救则要之于途若以兵攻围琉球则其地去台湾止隔一水调援救济均尚易便而又得闽粤两军相为犄角日人其何能为既得琉球为驻兵之所即不难由首山那霸节节进取步步为营进有可取退有所归此不特足以出制胜而亦殊见老成持重窃以为目前中国用兵之策无逾此者此时日人注意在朝鲜且屡为中国之兵所败必将添兵增饷以全力与中国相持未必即虑及于此及此时而行之正如迅雷不及掩耳日人且将疑亚夫将军从天而降若再迟延则恐日人先有以防之而吾谋不可用矣或者曰子言固善然台湾与琉球究有一水之隔设日船于中途阻截则我孤军深入不将大受亏苦乎则应之曰所以谓台湾须厚集兵力正为此也日兵中途隔截我可以两面夹攻若轰毁其阻截之船彼又安能肆志也乎且不敢深入者胆怯故也若胆怯则勿与构兵今日日人之入韩京前此法船之入中国何尝非孤军深入若令畏首畏尾言之则亦一步不能行而已见可而进知难而退进退之间固有灼然之的也已
十可胜说
天下之事介于两可而胜负之数未分则老成持重者往往持息事安人之说以托于君子之不争若我已立于不败之地而犹踌躇观望不能一必至坐失事机而后将不可以复振如今中日战事势不可中止而英俄二国有出为调和之说斯可异矣夫俄虎狼之国也其觊觎高丽已非一日今若令俄干预其间是假以权也英虽无私意然未知调和之仪何辞若欲令日人俯首听从则彼狂悖性成未必遽肯服罪若欲求中国让人一则皇帝英武必不允遽赦其辜和议不成再行议战而已迁延时日虚糜军饷矣故今日万全之策莫妙于持必战不和之议使他国不能致辞以愚所见中国之与日本有必胜之道十焉日本壤地褊小今岁水旱迭灾饥馑之象已见又其从征军士多患疫痢不能持戈狂噬之为不容于覆载天授以时必不可失此天时胜也以中国之大进而可战退而可守日本蕞尔一邑孤悬海中若以劲军四面攻之则彼应接不遑东西扰攘一败涂地无以为家此地利胜也日本户口零落军兴之日下三丁抽二两丁抽一之令妇人孺子亦举以充数愁叹怨詈之声不绝于路我朝深仁厚泽结于人心一闻有事莫不义愤填胸驰驱愿效悦以使民民忘其劳此人和胜也日本之与高丽与国耳彼此有事不相干预乃以鼠窃狗盗之行而施其鲸吞蚕食之谋若高丽之与中国则属国也彼之土地即我之土地彼之人民即我之人民出师保护名正言顺此名分胜也中国不预朝鲜事鲜人必以为怨日本强预朝鲜事鲜人不以为功彼曲我直彼逆我顺此事理胜也中国兵力日倍于日而皆经战耐苦日本多以农商充数不习战阵必非节制之师此兵卒胜也日本战船数十艘中国除守口外尚有数十艘枪炮亦尽购诸外洋名厂有过之无不及也及锋而试当者必靡此器械胜也中国文臣武将虽未必无畏事之人然如叶聂两军门袁钦使均驻高征日不肯让敌毫厘又如刘渊亭军门之上书乞征甘作前驱桓桓虎将谁谓中国无之此将士胜也中国二十三省岁出粮食足供军饷虽用兵数年亦不至十分匮乏日本则兵乍出境固已空虚铁路已抵借矣按户已勒捐矣民穷财尽亡在旦夕此军饷胜也皇太后圣谕有大国不受小国之欺一语皇上亦有必战之谕于以知朝野同心君臣一德大将军有全权之命阃外之专得以便宜行事而无掣肘之患日本则政府议事人各一心败北以来交相尤怨统兵诸将人人自危此专一胜也我中国有此十可胜之机而任事者或犹因循畏蹜以俟和议之成果何所惧而不战何所待而不战哉抑恐生灵涂炭体上天好生之德乎抑不忍今日兵士受忍之惨而使后来兵民受之乎老成持重果如是乎吾不得而知之矣嗟乎机有可乘时不可失日本料我无必战之心故敢于猖狂跋扈我示之以必战则日人之计穷议和各国窥我有欲和之心故出而解纷排难我示之以必不和则他国之说息和议息而战事成战事成而国威立使六洲万国皆知我有奋发自强之心而不敢借端以生事雷池一步不以让人卧榻之侧岂容[鼾](劓)睡则不特防一时之边患而已也
论练兵为立国之本
自古有天下者揆文必继以奋武未有戎备不修军容不盛而能措天下于磐石者也使黄帝无涿鹿之师何以成垂裳之治使汤武无巢牧之战何以成戡乱之勳易曰王公设险以守其国孔子曰临事而惧好谋而成为千古言兵之所祖然则兵之关系顾不重哉大抵混一之世养兵以遏乱略非以耀武功割据之秋则土地相埒声势相抗兵事之得失国势之盛衰倚焉自春秋降及战国七雄并峙厥后六国次第覆灭而秦独东向称帝岂非恃兵力之强哉沿及汉晋唐宋元明数千年来盛衰之故可考而知土壤愈辟而愈广风气愈变而愈新时至今日五洲万国各恃轮船铁路彼此往来视重瀛为庭户向之闭关自守者至此亦不得不与之往来彼之来也虽以通商为事然岂无壤地相接眈眈虎视图撤我之藩篱者我苟不于兵事寔力整顿则失地赔终不能偿欲壑虽有智者亦不能为后之策故欲裕立国之本必以练兵为要西国水陆军官皆由水师武备学堂出身屡登上考始给以文凭加以赏水师则派至船中习练而增见识俟其积劳已久然后次第升迁故为将弁者无不熟谙韬额兵之外复有民兵操练数年放帚田里间一抽调以技之纯熟与否有事则一呼即至人尽为兵即古着寓兵于农之法也如非由学堂出身者不得为将领虽久于战事亦不过令其管理琐事如中国什百把总之类其将才之慎选也如彼兵士之精练也如此而各国尚以盛衰有倚伏之端强弱有循环之理虽戎备已修军容已盛而尚不敢自以为可恃孜孜焉惶惶焉昕宵从事不遗余力一若不如此不足以立国者岂过虑哉亦时势使然也泰西各国数百年来争战难以更仆数然前此枪炮未甚出故每一争战两军死亡之数尚不甚多今则枪炮愈造而愈利战法愈变而愈奇如德法一役法虽师熸国破而德兵之死亡亦不少矣事定之后法固无日以不报仇雪耻之心为心德亦不敢侈然自肆置武备于不讲比年以来增修武备日进不已殆更胜于前矣此外各国亦莫不以兵为切要之图运以精心持以全力所以然者岂不以战胜于有形不若战胜于无形不待两军已合而始分胜负判强弱也西国之重治兵事如此所以能相维相系而杜吞并侵凌之患也中国自古迄今皆蹈重文轻武之习设官分职文可以辖武武不能兼文相沿既久在上之设施与在下之观听遂牢不可破致有好汉不当兵之语夫使天下人人不肯当兵谁与执干戈蒙锋镝以卫社稷哉故必破除重文轻武之习使人皆重视兵事而后草泽英雄咸赋同袍之计矣其次则练兵须用西法绿营半系老弱且多空额徒费饷糈无裨寔用各省招募之兵日成军故无暇认真挑选亦岂能仓卒训练一旦有事则招之使来无事则麾之使去处置不善又恐其流为匪徒縻国家无数饷糈而终不得一兵之用此则不善处置之故也以中国财赋之丰人民之众即设额兵百十万亦不为多平日精勤训练教以西国兵法如枪之准的阵法之变化号令之疾徐皆能有会于心自可备折冲御侮之用管带官必由武备学堂出身宜在各省增设武备学堂选年富而质慧者肄业其中此日之学生即他日之将领造就既多自无将不知兵之患又须时加考核每月一小操每年一大操特简夙娴韬早有威望之大员凭试纵观奖有功罚有过破除情面力求实际兵事庶日有进境至于水师将弁亦必由水师学堂出身熟谙风涛沙天文地理与夫一切攻战之法西国之视水师尤重于陆兵以故水师饷糈较陆兵为优然水陆正自分途陆军之将不能入水师水师之将亦不能改陆军人各有能有不能既已各专一艺既当分任守职俾得尽其长非若中国之忽水忽陆漫无界限也约束又极严明将弁既已身为倡率则兵亦奉令惟谨无事时不准出营游荡自无赌嬉游之獘中国苟仿其长而用之数年之后兵事自必改观虽有强邻窥伺于侧亦将有所忌惮而不敢逞国威于以壮国体于以尊从此取威定且不难何有于癣疥之足为后患哉
兵贵训练说
有国家者将欲揆文奋武雄长宇宙岂徒侈幅之辽阔山川之形胜云尔哉其必赖生齿之繁庶士气之奋扬合众志以成城赋同仇而偕作然后能踔厉风发一往而莫之能御昔者子舆氏尝言天时不如地利地利不如人和噫此岂无所见而云然哉查五大洲中疆域之广当以俄罗斯首屈一指英国次之中国又次之俄罗斯计有七千五百八十九万二千八百五十一方里英国计有六千九百九十一万零九百二十方里中国计有三千五百三十二万一千六百四十三方里然俄罗斯壤地虽广硗瘠多而肥沃少物产未能繁盛而其国人经营商务亦未能与英美诸国并驾齐驱英国属地虽多然其势涣而不聚控制抚绥在在均关紧要不若中国雄视亚洲土壤毗连枝干联络菁华荟萃民物繁昌列省之神京犹众星之拱北极古所称天府雄图非中国孰能当之若论生齿之众版籍之繁则尤为五洲之冠非俄法英美诸国所得而比拟也近年以来制造船械整顿武备未尝不再三致意于富强而尚未能遽收富强之效者何哉病在但知效他人之长而不能自用其长也争战之事寡不敌众弱不敌强小不敌大西国人数不多其所赖以制胜者全在纪律之严明意气之奋发枪炮之命中及远中国人数既多本有可以制胜之道而从前与敌国接[仗](杖)未能大张挞伐者诚以不善用众之故也今试有人徒手相搏以一人敌一人则胜负之数未可知以两人敌一人则未有不胜者也今以中国之人数与西国相较或过之或倍之或数倍之苟能于无事之时招募有方训练有法则犁雨锄云之耦悉是披坚执锐之人对垒之时如墙而进投鞭足以断流天堑何难立塞戈登英之名将也赭寇之乱航海而来华继华尔统带常胜军以少击众屡建勳后归英国于濒行时上书合肥相国谓中国人民繁庶非他国可比且人性耐苦习劳教练得法可成劲旅中国之兵勇其长处在额数多运兵速行李简饷糈廉不专恃枪械或我兵用矛敌兵有上等后膛枪我苟操练精熟扼险要以攻之以十御一可制胜倘尽易矛以平等后膛枪不更能操胜算乎又谓中国兵制沿习日久军令营规亦皆遵法不必多事更张戈登久在中国其于兵事胜败了如指掌故能确有所见发为伟论独中肯綮大抵兵事之坏坏在军心不固承平之时饮博酣嬉未尝勤加操练一旦寇氛告警便自张皇失措兵仗未交心胆已落饷糈兵械弃之如遗国家养兵千日曾未能收一日之用此盱衡时局者所为扼腕而叹也疲卒数千不敌劲兵数百岳家背嵬军人数不过五百然已横行一时莫之敢抗至有撼山易撼岳家军难之语武肃王以少年精壮数十人设伏用计败黄巢余党于临安此皆合众心为一心故能出制胜少许胜人多许若徒恃人马之众漫无纪律轻举妄动未有不败者汉昭烈连营八百里卒为东吴所败曹操之窥江南也舳舻蔽江首尾相接周郎一炬江水为赤操贼为之丧气此皆自恃众多而不谙纪律之故也兵犹火也弗戢将自焚若能联络心志操练手技则一兵可得一兵之用虽使赴汤蹈火亦非难事心志既已联络手技既已操练而又给以新式枪炮则一兵且可得数兵之用总之练兵当以练胆为第一义胆气壮则临阵不致退缩守城不致延敌其在诗曰岂曰无衣与子同泽王于兴师修我矛与子偕作秦俗强悍好猛厉之气不可遏抑发为诗歌千载而下犹令人流连慨慕呜呼民气如此虽欲求不可得也民气之勇怯本无一定在上之人有以转移之苟能变懦弱为精强驱农夫使执梃则以中国人数之多自足以作士气而御外侮若徒以张皇粉饰为务强饰外观无补实际人数虽多岂可深恃乎哉
练兵须用新法说
华夏行军策运筹之事相传有兵书数种如孙子兵书司马兵书今日我人应试时必有默写武经一场即其书也然妙奥古非予人以可学若故设此疑阵待领自人恐非牖启后人善阵善战之法也即太[公](兵)六韬元为兵书一则托明周初吕尚所着一则假称黄帝时所传皆寓于六丁六甲衰旺廉贪等事以占休小咎诳惑世人究其寔是求是足为战阵中指挥胜者十不得一语至于筹海篇防洋策海防要及戚继光新书诸葛兵书皆非事事指名陆地之行军未能讲明步步为营出入进退之步安营立寨之规模至于水师亦仅循古时成例未有专书虽自尧舜禹汤文武及汉晋隋唐宋元明至今于兵机一事未有明白晓畅之书俾在我行同深领即有建大将旗鼓者出一若李广将兵无须束缚祗令兵自为战似此散漫无纪安得谓节制之师撼之不易耶西国用兵之法有兵学战学各书种类甚多虽一兵一卒亦皆娴习故将知兵心兵知将意两相会意无须传语自能如法转战而前即或遇险有改变必时号令一出旗旛掉已皆附从将令无所违牾是以战必胜攻必取无有退缩无有败日本维新以来首译此等兵书使行伍中尽皆熟习烂熟于胸机谋贯澈然后练以步伐击刺及燃枪轰炮测量远近之术加以谙识地舆不致蹈险遇覆进退自如斯打仗时如入无人之境此其制胜之要道近日吾华始知译其军营书籍犹未训及持之士似兵书祗宜将帅自知者然且仅有陆军书一二种其水师海军之着作未暇重译仍付阙如以此而言兵兵何可用以此而言战战奚以胜乃者更改兵制将旧兵汰七留三更练新兵以期得其死力夫汰之诚是也练之非不当也第既汰而练之则必使一兵一卒尽如将帅之才不可使不识不知目不识丁之人充入军队技艺精而筹策巧大帅一指挥彼兵之随将令如身使臂臂便指相喻于不言之表非同目盲心耗不知何去何从斯士卒皆熊罴不使三军之命悬于一将之手而灵机应变之妙呼应通灵之气直足合万人为一军分一军为万阵夫何战而不胜何兵而不勇若曰运筹帏幄之中胜千里之外祗宜将帅一心默喻之耳恐非所语于今日之枪林雨弹顷刻百变者也愿列行阵者深虑而熟思之或者此后练兵不复仍尚虚憍相为客气是则吾侪所拭目以俟之者
论今日练兵宜有变通之法
儒以治天下农以养天下工商以给天下而无兵以卫天下不能一朝居也古先哲王知其然也是故农隙以讲武事春而蒐夏而苗秋而猕冬而狩三年而治兵入而整旅归而饮至以数军实三代以来莫之或废也我朝以神武定天下绿营兵制佚宋明而驾唐汉每届五年查阅一次先期由兵部开列二品以上满大臣衔名恭候钦派一人前往或即派本省督抚认真校阅如有训练不精军实不齐者据实奏不得视为具文典至重也光绪十六年轮应查阅江浙等省营伍之期奉旨江苏着即派曾国荃未及举行而忠襄公薨于位奉旨改派刘岘庄制军岘帅莅任适以沿江一带会匪滋事教案叠出奏请缓至本年举行现在各营将弁闻大帅旗旌行将戾至深恐临时献技或有生之患莫不朝夕训练以冀精益求精将邀大帅之青睐当操练时余亦尝从二三好朋窥其阵法之变化步伐之正齐枪炮技艺之娴熟未尝不叹其训练之精而足备干城之选也虽然窃有说也从来礼乐政教邦有常典前贤犹因时变通不相沿袭至于用兵之道更当随时势以变易昔曾文正公创长江水师以收平贼之功而其于金陵昭忠祠记文则谓今之水师立一时之法非可谓平粤贼者即可概平天下无穷之变其他器械财用选卒校练凡可得而变革者正赖后贤相时制宜因应无方弥缝前世之失俾日新而月盛公固善用兵者而其言如此是亦可见练兵之贵乎因时制宜矣今所练之洋枪阵法虽亦按时势以立言然今日之防军当以防外患为先其练兵之法似宜专注外患以为之练即如洋枪一项我有枪彼亦有枪徒练排枪既不足以制胜且彼之炮火甚烈何以御之是宜习卧枪专演卧放后膛枪滚地前进以备冒炮攻敌此洋枪之宜变通者也一如阵式昔之方圆旧阵本不合用即如近日各处练习洋操阵式亦不过徒壮观瞻是宜练临敌散队聚方行务期进战之时可于顷刻间令一营变为无数小队不嫌畸零人自为战又须互相救应可分可合此阵式之宜变通者也至于欲避弹子则练掘造地营之法欲图轰击则练安放地雷之法欲踰濠越岭则练健步疾行之法欲焚毁敌营则练洋式火[箭](前)之法比闻近十年来营伍中渐染暮气将弁则专讲应酬世故士卒则大半吸食鸦片其于逐月粮饷层层扣兵有怼言在近省之统领或尚稍知歛迹其离省稍远之处营规之废弛或不能免以废弛之营规而加以不合用之操练其关系细故哉值此国事闲暇之时以为整顿操防之计所以使壁垒旌旗焕然而改色者必有道以处此矣
练兵刍言
中国武备之弛于今为极近年以来每有战事无不挫败丧国威失利权割地赔不一而足夫中国常备之兵满汉旗绿各营计之不下百万养百万之兵而不能收乎兵之用为国家扞患御侮亦可慨矣方今朝廷兴议变法而武备尤当务之急前既谕令各省督抚将旧营认真裁减另练有用之兵而昨传七月三十上谕复注意于选将而仍饬各将省军督抚将原有各营严行裁汰精选训练以成劲旅朝廷重视武备之意于兹可见此诚自强之要政而靖乱之良图也谨不揣檮昧聊伸愚虑以效刍荛之一得焉窃维用兵之道在用其锋而用锋之道在用其新法曰避其朝奋击其惰归朝奋者新气也惰归者暮气也一时一事之间尚有新暮之分而夫其在十年百年长久之计者哉譬之于器新者工整旧者朽败譬之于木新者茂盛旧者枯槁兵亦犹是也以锋言之又如刀剑其始也淬之砺之及锋而试可以陆断犀虎水剚蛟鼍殆阅岁经年尘沙湮溃锈涩缺蚀钝等铅刀不可用矣新旧之分如此其殊可不念哉今就中国之兵计之八旗满兵入关之初本称精劲四方多难无不赖以削平迨干嘉间渐已[不]甚得力至于绿营分布设防初非无效而咸同之间发匪扰乱所至之处绿营望风逃溃不能一战其强于前而弱于后者无他新旧为之也至湘淮各军或者以其尝立大功可以倚恃不知曾左诸公当时实知绿营无用乃计另练新兵而湘军以出曾文正尝语人云吾练兵必赤地新立一军兵不用曾入营籍之人营官哨弁不用千把以上之员用能卒平大难再建中兴迨发匪既平再事剿捻曾公已尝谓湘军之不足恃而倚办于后起之淮军新旧之间见几甚微惟善用兵者能默察而取舍之湘淮各军至于今兹更历多载暮风尤甚积习尤深考其所至实与绿营无异即使曾左诸公复出吾知其亦必不能不裁汰而另练矣因斯以言裁汰旧军另练新军固今日之急务至有以旧军众多一旦裁汰过骤或恐生变者则莫如仍用前人旧兵死亡缺额不补之法以渐销而暗磨之旧出一缺新招一兵不数年间旧者自尽新者渐成亦何变生之足虑乎考之各国之兵常备祗有三年三年既满更退预备故其兵即多年不用而其锋常新中国新军既立欲求常新即不能遽效各国之法亦宜之后随时考校裁汰老弱挑补精壮如上谕末之所云云有练兵之责者其图之
海军
重振中国海军议
泰西各国以水师为命源以船政为根本读海防新论备载南北花旗战事甚详中国之于海军亦尝经营缔造庸臣怯将一误再误浸成不可收拾之势遂如广陵散之音沈响寂湮没以至于今也溯当日左文襄沈文肃之议福建之船政也实海防第一要宏规钜制先后十年治法越议以后令合肥相国大张旗鼓设立海军光绪十二年春醇贤亲王总理海军事务偕会办李傅相办善厚斋将军巡阅北洋各海口调集南北洋铁甲兵轮演操嗣经奏定章程每四年校阅一次屈指计之已三校阅矣然自戊辰至甲申闽江之制造多矣而法酋一扰船毁几半自丙戌暨甲午渤海之规模大矣而倭奴一役舟覆无存忧时变者遂贸贸然谓国帑之虚縻海军之无用不禁叹息痛恨于不置也而不知环海七省海道一万数千里洋面愈广控驭愈难举地球各国往来于汪洋浩瀚之中莫不各治兵轮各争雄长兵法有云勿恃彼之不来恃我有以待之无铁舰则人可游行我难飞渡无海师则人战甚便我御无方而且西贡新加坡隐附我闽粤之背大同鸭绿江近扼我畿辅之吭强邻四逼一苇可渡苟不治庆元之海艇浮杨仆之楼船一有海警则转输不继漕粮有阻截之虞保险不行军火有难来之势罅隙百出丛棘万端夫靖港之舟师覆没而平吴一捷终奏于彭杨二公说者谓当日戡乱之功必归美于湘楚也明甚故同一神策军也李晟用之则强令孜用之则弱同一御前军也允文用之则捷王权用之则摧是知马江之挫威海之熸其为丧师辱国如出一辙于是乎中国之海军全功尽弃矣不亦重可惜哉盖天下事不患其无治法其患在无治人而于军事为尤甚今欲自强非重振海军不可或有难予者曰制固善矣其如经费之大何则正告之曰是无难也查海军旧额岁支四百万此为指拨的加以京旗新增三百万之饷项似可仍旧裁减以及闽厂制艇岁费不资北洋购材请无算合四者而并计之当十兆而有嬴无绌也而且澳门门之二提督琼州南澳碣石潮州之四总镇各有官署各有师艇惟船非铁甲钢板鱼雷蚊子之属兵属绿营复老弱而不可用以之靖内匪尚嫌不足而谓可以御外侮乎徒耗库帑于兵防无裨也若能挹彼注兹集微成巨以此数者归并海军五年以内七成购船三成养兵船以年而增兵即随之五年以外三成购船七成养兵兵以年而增船即减之迨至十年以还当有一军可恃且人谓海军之难难于制船购愚意以为海军之难难在置将简兵观于早年军务兵将之难堪殷鉴不远而知此后海军所当引为前车之覆也已从前西员之宣力于中国海军颇不乏人虽楚材晋用岂无一二血性过人忠勇足恃者自习见夫此中将领骄奢贪纵挥霍性成剥削船费扣饷需竭禄入之丰盈悉以供其淫赌弁勇相习成风流于惰媮而不知戒致蔑视中国之军制竟有因禀揭不遂为人排挤而去者假使今后成军依然积习相沿流而不返则整军不如其已有船不若其无也中国分省而治弊在门户之见畛域之分谓予不信即一二往事证之先则台峤请援久矣而北洋两船中途即返继则燕齐告警频矣而南洋诸舰观望不前唇亡齿寒之谓何不几昧于普天皆王土率土皆王臣之经义也哉拟请合南北洋设海军提督一缺譬若长江之制岁以周阅为常一防警则各防合力援一船危则各船同心赴救指挥如意因应一心是何异于常山蛇之击首则尾应击尾则首应乎此又重振海军所当略予变制痛除旧习者也
海军需材论
善医者必察人受病之原而后投以刀圭病可霍然而愈此其理不独治病为然也其于治国也亦如是今中国之天下病甚矣日人割我台湾德人租我胶州湾俄人据我旅顺大连湾英人占我威海卫是犹人于肢体之间遍处生疽也洋债赔如此之钜不得已以海关所收之税为抵授其权于外人而国家帑藏日渐空虚是犹人脏腑之为患饮食之不能入也贫民以米贵之故掠频仍而各处匪徒又以民教不能相安造言生事煽动愚民以致案教案层见叠出书不胜书上宵旰之忧下贻闾阎之患是犹人失于调摄而病或寒或热也谋国是者以为中国之病如是其甚一言蔽之曰不能自强苟能自强则海外各国断不能侵削我关税所入断不致牵制我办理教案断不敢要挟我区区内讧更何足患即使今者既侵削我矣牵掣我矣要挟我矣而亦不难挽回使之不敢凌不敢蔑视环海宾服天下清平于是国用以足而民生亦以富百姓喁喁饮和食德变乱之事何由而生太古庥风岂不于斯未坠哉虽然欲谋自强其策安在曰昔之治天下也以文今之治天下也以武昔之治天下也在海以内今之治天下也在海以外是故修军实讲武事当今之急务也而尤莫要于海军海军之强在有坚船有巨舰有快艇非是则不足与各国争雄当国者知其然也乃在英国安士顿船厂定造一等快舰二艘一名海琛一名海济其速也每点钟能行二十三英里又在德国士得珍船厂定造二等快船三艘其一名海容一名海镇一名海胜其速也每点钟能行十九英里半复在德国斯机哥船厂定造水雷艇四艘一名海龙一名海虎一名海鸟一名海鲸其速也每点钟能行三十二英里此数船或已造成或尚在造其余定而未造之舰尚有多艘中国之于整顿之军可谓不遗余力矣然我闻泰西各强国若英若法若德若俄若莫不以海军为目下制胜之具铁甲钢甲鱼艇雷艇多或数百艘少亦数十艘中国仅有此数舰何足与之颉颃争雄长于海疆之上器者末也犹病之有药也病不能离药而治而要先有治病之人察病之或为温或为凉或宜攻或宜补然后用药而药始有功否则虽有参苓亦不见效欲国之强而徒知以整顿海军为事造极大之舰购至快之船以为能如是始足令国之强矣是不啻治病者不求良医但求良药虽感风寒微疾亦乌足以令厥疾之瘳盖愈病者药而所以能使药之愈病者人敌人者器而所以使器之制敌者人中国讲求海军前三十年已致力于此乃甲申之役用文弱庸劣之佩纶为督师而海军半摧于法兰西甲午之役以贪佞奸贰之丁汝昌为督师而海军尽毁于日本是非战[舰](车)之逊于彼国能督率战舰者无人也前舰之覆后车之鉴故论中国此时不难在水师战船难在水师将领秉国者苟知此意先于水师武备学堂中培植人材选择将帅然后振兴海军则海军方始有用今试问中国水师武备学堂中能知风涛险恶有几人乎能统测量沙线者有几人乎能统领水师不愧为将才者有几人乎不致意乎此而徒以整顿海军为名是舍本而逐其末也是犹病者之不知求医而但于肆中求病愈之药也徒见其掷黄金于虚牝而已质之医国者想不以余言为河汉
海道用师议
古之海道用师详于顾亭林日知录然其时初无巨炮也明之海道用师详于郑若曾筹海图编然其时尚无轮船也时势既殊用兵各异故其陈言今皆不赘即国朝之平台湾平蔡牵皆为海道用师然皆制内寇而非防外夷其势亦异若道光中防英人尚无水雷咸丰中防英法尚无铁舰电报则虽为防海防英与今之防俄尚有不同也今论防俄请规时势筹变通出独见以立议夫议防俄防海而用师宜仿长江水师提督而设防海水师提督以今各省之海口既分各省各守各口各守不相顾也此口设或有警彼口祗自严防如左右手之不相助也如左右邻之不相救也祗图自全岂暇远袭一旦敌至敌则并力聚攻我则一口孤守即能坚守力战久恐势必不支非计也惟设防海水师提督以统辖各口北自奉天之牛庄旅顺山海关直隶之天津山东之莱州登州台南则江苏之海州狼山上海浙江之乍浦波温州福建之福州门台湾广东之广州潮州琼州沿海万余里各海口皆归统辖则呼应既灵连络一气战守相援奇正交击如敌至一口即邻口飞援敌攻一口即邻口交袭则胜势成矣盖海口与邻口相距虽远或数百里或千余里而用电线传军报则瞬息可通用轮舟载水师则计日可至敌舟如忽逼援师即飞来自可犄角围攻也譬如敌至上海则传电报而狼山乍浦左右两邻口水师可飞驶轮舟夹攻如敌至天津则传电报而牛庄山海关旅顺台前后左右数海口水师可飞驶轮舟围袭如此则敌势孤而我势盛矣盖譬之一人有提督一主帅犹人之有一心也左右两口水师犹人之有左右两手也无心则两手不相顾致两邻不相援有心为主则两手自相助而两邻自相援矣我既心手相关敌自腹背受敌此要策也考我朝兵制陆兵之战守以正兵应敌而以两翼兵为奇兵交出围击以此制胜今议设防海提督统辖沿海水师以本口战守为正兵以邻口交袭为奇兵实本陆师两翼之意而变通推广也至于海道用师尤在平时预教盖行海道扼海口驾轮舟用铁舰发洋炮伏水雷传电音测海水不但陆兵所未谙即长江水师亦未尽谙也必预教而习熟之乃克有济也其预教之法大端凡二曰战曰守守之目凡五曰坚筑炮台曰习练火器曰造备铁舰曰暗伏水雷曰学传电报战之目亦有五曰善驾轮舟曰精发巨炮曰熟悉海道曰巧运雷船曰团练岛勇十者备而战守皆宜矣请分条而详论之如守海五要一为炮台须坚筑者今各海口炮台已多坚筑矣而用中法似宜参西法近布国希哩哈着防海新论一书言国炮台于发巨炮处之前起沙堆开炮路以防敌炮之还击也又于藏火药屋之上造铁盖覆屋顶以防炸炮之燃焚也此防海之要务一也二为火器须练习者近时火器多用后膛来福洋枪而各国之不同所发之法各异固宜预教预习
又洋炮如田鸡炮开花炮转轮炮发各不同尤宜练习以言巨炮更为守海利器而如布国之克虏伯炮博乐威炮英国之奄斯荡郎炮瓦瓦斯炮法国之庇僧桑立化炮及国新法所造之百立寿炮复发各不同皆宜预教而练习也此防海要务二也三为铁舰须造备者铁舰即铁甲轮船极大极坚屹若坚城较炮台尤为足恃近西国铁舰愈造愈大愈坚铁甲厚至尺余巨炮不能洞穿足御敌炮此[尤](光)守海者不可无也宜预为备也此防海之要务三也四为水雷须暗伏者水雷伏则敌舟毁触即虀粉而其类甚多巧机各异有性尔水雷电气水雷火箭水雷强水发火之水雷磨而发火之水雷其暗伏发机皆宜预教也此防海之要务四也五为电报须学传者电报传军报瞬息千里或置电线于空中架于木上或置电线于海中于水底近布国又改置于地中护以铁管防敌毁也其传电报法今上海天津已试行之造电线架用电气盘依电报书或用廿六字头合成西语或变编号暗记巧传华言合字成言合言报事其法未易猝嫺慎防微错即误军机尤宜预教也此防海之要务五也至于战海五要一为轮船须善驾者驾驶轮舟全在掌机器灵警窥远镜之详明察针路之精细辨风色之转变善驾则于海中使轮船如使马足以制敌不善驾则或撞伤或迷雾或搁浅或触礁平时且多危何临阵或触水雷或撞铁舰舟即毁矣且战海轮舟尤宜仿西国新制船傍施铁网以防水雷船首安铁锥以坏敌舰于驾轮舟而战海也更宜参以西法考西国兵书如轮船布阵水师操练诸书不可不预究而预教也此战海之急务一也二为巨炮须精发者炮不中敌与无炮同在守于海口时敌以炮击平地易以平地则的大而不动有定向也我以炮击敌舟难以敌舟则的小又行动无定向也若战于海中时则我舟既行动无定向敌舟又行动无定向中的更难矣惟精于发巨炮辨针向精算法参风势测敌情而又于轮舟之上参以西人新法巧造铁炮台妙运活机关而始定的乃百发百中焉故西人兵书之论发巨炮者如炮准心法兵船炮法克虏伯炮操法药法诸书又不可[不](又)预究而预教也此战海之要务二也三为海道须熟悉者如出海口击敌及邻口赴援其要尤在明海道惟审针路则行不误试水托则行不危论针路如自上海出口往狼山口则针路须向正北微偏东如东南风须偏东一字如西南风须用子午针此针路之因风而改也又如自云梯关往山东海山关之东有大沙暗伏海中则须偏东一字以避之避过则用子午针此针路之因沙而变也又如自山东成山往天津口西折针路须向北微偏西至台其西北有大沙须偏东以避之过庙岛往天津口又须改针路为正西偏北此行海道之针路须熟习也
论试水托以绳系铅探水五尺为一托计托知处如自上海至十效则十托至二十托过佘山则三十托上下水色黑入黑水洋矣至五十托上下水色绿入绿水洋矣至六十托上下水色黄水泥软即知近天津口矣此行海道之水托宜预知也知之而海道可行师不迷道不犯沙可冀有安无危而战时之海道更无定也又须随机应变勤测远镜时变倒轮不触水雷不撞铁舰庶可冀有胜无败矣此战海之要务三也四为巧发水雷者水雷有两类系定者利于守流行者利于战如国之新造火箭水雷船之类此可用之于战而毁敌舟者也善用火雷立毁敌舰用数水雷胜十万师矣学习而巧运焉则胜算可操此战海之急务四也五为团联岛勇者大兵多则饷匮兵则势孤惟团联近岛之民勇则饷不糜而气自盛岛民习于行海团联而预练之许袭敌而获金帛即以予之擒渠而夺炮舟即奏官之则皆奋勇杀敌起围攻无异劲兵矣皆助胜师矣此战海之急务五也有此十者可以行海可以行师矣而尤有更要者则留意将才是也此十者非将才不能总其成所谓将才必有谋有勇有学有识斯或为儒将或为名将不贪利不幸功不轻敌不畏死能持重能神速慎战好谋可成大功焉彼哆口谈兵侈然自负难事易言者乃妄人不足与成事也论防海于防江有同有异防江制内寇防海御外夷一异也江流千里贯通海口各省分隔二异也江流横而如带两岸皆辖矣海口纵而如襟万里皆骇浪三异也乃有异而同者长江固当设水师提督以统辖之而事权始归一防海亦当设水师提督以统辖之而指臂乃可使也此异而同也
训练沿海水师议http://wave.bbs.xilu.com/宋元及明澉浦乍浦设水师统制千户等官迨入我朝乍浦遂屹为重地雍正间特设满洲蒙古八旗水师兵以副都统镇辖其地而于绿营始置游击旋更参将近又更设副将水师之盛几亚于省会矣然非训练有方虽多而无以收其实用也海氛久靖兵士目不烽烟戎务渐以废弛而水师尤甚曩者海上之警可鉴矣善为治者不恃彼之不至而恃我之有以待之则训练不可不急讲也训练之要奈何一曰端倡率海疆重大一切徒委之弁目必有受其欺诳而不知者非亲历实在情形一旦有事何以临行阵而指挥自如夫所谓身先士卒者非独临战身先诸难事皆当身先所谓同甘苦者非独患难时同甘苦安常时皆当同甘苦精气所凝万人感发夫如是而百务可举矣二曰肃号令程不识之异于李广李光弼之代郭子仪史策可稽已嘉庆间李壮烈以定海总兵统帅温州黄严两镇申明军命十二条截然不乱从来未有号令不明而能徼幸集事者也三曰善任使为将而不知弁目与无弁目同弁目而不知兵与无兵同夫将非必不知兵也由弁目以得其兵之优劣则兵举可识矣某人可任彼事某人可任此事识之于平素而用之于临时其得人也必百倍今就舵工论之云象之不明礁脉之不辨其贻害何可胜言而于弁目之大乎四曰重赏罚却大敌而仅予以不及等之赏则人莫知劝矣临阵退而犹幸逃必杀之刑则人莫知惩矣曩者海疆之失守大率由此今宜矫其弊凡有功者必奏闻以加懋赏有罪者必核实而毋姑容惩劝既昭军威自振五曰汰疲庸方今营伍精壮者自不乏人而游手失业恒多窜入其中甚者吸食鸦片烟阴难支以若人而用之水战安望其击楫向前以若人而用之汛守何有于寸步不失是当立加澄汰毋听滥竽充数不惟兵气渐扬亦足断其根株无至沦胥以溺而不可救六曰求敢死前者之变集远近劲兵于上海其数尝数倍于敌矣而卒以溃败者士无敢死之将将无敢死之士也昔苏子瞻之论倡勇敢也其略谓战以勇为主以气为决为上者必于无事之时视其勇者而加厚之凡缓急而肯为倡者必其上之所异也此可以观矣七曰精器械昔错引兵法曰器械不利以其卒予敌也今营中刀枪等件多窳不可用将何以杀贼是当厚其值而严其罚于制器时具镌监与铸者姓名有舞弊以至日后误事者必以军法从事杀一人以谢千万人岂为过苛哉八曰习火攻昭代以火鸟枪定天下方今鸟枪人所惯便娴熟者多惟大虽行伍皆不善用然火攻独力远及数里之地又彼族最工用非内地能及故攻盗而善用易以取胜攻夷而善用仅以救败且善用非真无其人也闻闽商人多擅此技是宜以重赏招募使传授其法耳他若过山龙曩陕兵以击夷为夷人所惮亦不可不知重也九曰齐心力孙子有言曰吴人与越人相恶也当其同舟济而遇风其相救也如左右手以海洋之险又有盗众在其前后相与争生死于呼吸之间自非为将者平时谕以同心一力其曷以济十曰均巡哨明胡宗宪之言曰防海之制谓之海防则必宜防之以海犹防江者必防之于江此定论也嘉庆四年定制四哨羊山一哨浒山一哨盖大羊山以南之洋属浙海盐图经云浙西极冲要害羊山至浒山一潮浒山至乍浦一潮羊浒尤浙江门户惟分番哨于其地则风涛之趋避日熟兵士之能否周知土盗息而外夷可徐图矣凡右所陈考诸遗编参之闻见虽非专为水师之事而训练水师之要亦无过于此是赖居其官者力任其责而地方大吏以至牧令复为左右而维持之出之以深沈行之以久远满汉同其劳逸将士共此艰难本公忠体国之心为恺恻忧民之举奸宄除而商旅集根本固而挞伐张用以仰赞万年巩固之休养成亿兆褆安之福胥于是乎谨议
水师宜慎选统带说
今中国之于水师可谓究心者矣兵轮之增日新月盛特设学堂以资启迪其有聪俊者不过一二年即可备用即资钝者亦多至五六年可以挑补不数年后将见人才辈出又何患统带之无人管领之不胜厥任也乎然中国虽有水师学堂之设屈指已历年所而其中学之已成可备驱策者卒不过寥寥数人而统带轮船诸弁往往皆非由学堂出身尝晤瀛洲客问以近来人才若何则云现在统带水师者尚不能详知兵轮行驶等事必须俟将求水师学堂中有调遣以来者庶几足以尽知何则混言之则一兵轮晰言之则其中奥窔实有更仆难数者即如南北两洋诸统带有熟于南而不熟于北者有熟于北而不熟于南者闽粤诸船统带各弁亦复如是夫以本国之人带本国之船行本国之地而尚有不尽详悉者则其他可知矣若夫督率行驶施放枪炮大都从乎其同各船一律别无所异而其中亦有难焉者督率之人一处有一处之品类一船有一船之号令一方有一方之调度人地稍有未宜指麾即不能如意问有如李司空之入郭营壁垒为之一新者乎无有也且近来兵轮之枪炮其实仅成虚设打靶则有期也而究竟打中者几人能命中者几次今日偶然一中明日即不可必一二人或能中靶未必人人入彀合各洋兵船而计之大约命中及远之技历历可数然则兵船水师又何足恃哉水师之练习第一在于冲突波涛善识水性而欲其冲突波涛善识水性则必使之游历外洋周巡大海而后识见可以长进本领可以增高乃兵船之所巡行者不过自南至北自闽至粤绝不知外洋之情形若何大海之风波奚若是则其识见本领又从何处增进尤可笑者各兵船不但不曾历过外海即内地沿海之地亦未甚详悉试召统带水师诸弁而询以某处有暗礁几何某处进某口有何捷径某处入某门有何拦阻某处台其向背何如何处可与兵船响应何处可以设伏何处可以藏船何处可以了敌何处可以进攻如何而可争上游如何而可占上风何地可以运饷何地可以求援何地可以接应凡若此者皆系行船所必当知者而目下诸统带其果能一一周知也乎夫在本国者尚不能知又何论乎外洋故近来各兵轮除照例操演以应名而外其所最勤奋者惟在迎送各大宪而已其为某洋之兵轮亦从不进管驾之弁而询访之一若视同耆舵也者其有管带中之善于奔竞者则乘此迎送之际竭意殷勤朝夕进见以为逢迎之计为将来梯进之门竟有因此而得福者遂以此为终南之捷径而于本船上应知之务应为之事反漠然置之脑后此等兵船设或海疆有事奉檄出洋其果可以制胜也乎窃窥目前大势俄国浸强而其蓄意以图亚洲东境已属显而易见倘高丽一有变动则东省即有岌岌可危之势即曰合英以拒俄而英人不能越国以鄙远其来也迟俄人近在咫尺朝发可以夕至现又时时讲求铁路业既直接珲春中国苟无事变则已倘有不虞高丽为必争之地以陆兵防御东三省而以水师争高丽此胜算也顾欲与强大之俄争胜于波浩渺之乡而谓即用此等统领之弁以资调遣恐胜负之数有不忍言者矣夫天下之事有备则无患先之不知备者因不知其中之弊病耳苟其知之则当立时考核认补挑选试之以议论询之以语言质之以地理历之以人谋有胜任者留之不克胜任者毋使滥竽者得充其数毋得徇情面以致贻事几及今而先事绸缪或且尚有足以自恃之道否则因循足以偾事姑息仅以苟安吾不忍言子亦不忍听也吾子为天下有心人当不以吾言为过激耳
皇朝经世文四编卷三十五兵政
将士
选将论
古之建树宏大者皆有命世之才才之生本应运而用足匡时诸葛武乡侯有言才须学学须识学与识裕义理出其中韬略亦出其中然则求人才而至于将固可忽乎哉考有熊氏修德治兵以征不享论者以为即兵端所自始然无所谓将也禹格有苗始誓后启剿有扈用召六卿成汤之兴昆吾鸣条诸役伊尹费昌实左右之盖直以相而兼为将矣迄于周择元戎简军实卒乘辑睦四方以和而将才于是乎大备秦汉以还时移势异求将之术愈密为将之道亦愈周而要皆以才为断伊古来整军经武先后同原实以奠邦家靖朝野限中外戢豪强长治久安屏藩保障俾天下共晓然于拨乱反正之义与持盈保泰之诚不至以兵凶战危轻于一试也昔人谓才足以将物而胜之之为将将也者有平时训练之才有当机攻守之才有事后息养之才而运用之妙实皆归宿于一心心者才之所自出也以一心成天下之务者谓之才以一心取天下之善者谓之学以一心断天下之是非者谓之识无识量学术以裕其才则偏裨之任耳孔子许子路之治赋必戒以暴虎冯河而进之以临事而惧好谋而成若不与其行军者岂不以子路兼人之才而所谓存乎一心者或有未至哉方今强邻虎视机局万难着威望者半就雕零演阵图者率成棘灞欲为救急之图莫如求山泽之猛士收沿海之豪民选文武知兵大员专练数枝分屯要害变通练法务操胜权辅以团防杜绝奸宄但使缓急可恃固已隐若长城然非在上者整顿风气激励人心苟且因仍终鲜实际承平无敦义仗节之士临难安有忘躯寄命之臣居心无急公亲上之真当时安有勘乱扶危之实咸丰初元发逆煽乱首令赛尚阿视师粤西军以不竞旋任曾胡彭左诸名臣而湘湖江淮之彦遂崛起而后先之卒成中兴大业是前事之师矣大抵将不可用厥有数种虚额冒饷贪不可用临阵溃退怯不可用坐拥富贵习于安乐惰不可用不谙形势不悉敌情不得士心劣不可用汉高祖曰运筹帷幄之中决胜千里之外岳忠武曰不要钱不怕死论将之道数言尽之矣今悬此格以物色而慎选之知必有俞戚其人起而应之者将才而兵精兵精而防固譬犹文必己出不蹈他人窠臼鑪锤在手规矩从心撤去蓝本可矣若夫募西弁聘洋师一呼一呐众手为左右动足踏地有声是殆学其所谓学识其所谓识以才其所谓才耶成败利钝之机通人已所共见固非一得之愚之所得而拟议也
储将才论
古之所谓将才者曰儒将曰大将曰才将曰战将乐毅羊祜诸葛亮谢安韦叡岳飞等儒将也韩信冯异王猛贺若弼李靖郭子仪曹彬徐达等大将也孙膑吴起白起耿弇杨素慕容绍宗李光弼马遂等才将也英布王霸张辽刘牢之曹景宗高敖曹周德威扩郭帖木儿等战将也史册所载代止数人若夫裨偏曲部之才难殚述矣且夫儒将大将才将战将皆将也韩信之对汉高祖曰臣善将兵惟陛下善将将故将才着于戎伍而储才则先备于朝廷君子听钟声则思武臣听磬声而思封疆之臣听鼓鼙则思将帅之臣故天下安注意相天下危注意将天生五材谁能去兵禁廷颇牧之思岂虚语哉小乱则小才生大乱则大才生前代之将才勿论已国初海寇内犯而姚圣喻施琅蓝理李之方之将才出三藩同叛而岳乐穆占赵良栋梁化凤王进宝之将才出准噶内闯而超勇亲王策凌之将才出回部庭而兆惠明瑞之将才出金川捣穴而阿娃海兰察之将才出川楚征剿而额勒登保德楞泰杨遇春阳芳之将才出发捻等逆纵横扰乱而向张江塔罗李诸帅之将才出天地之生才不易爪牙心膂得一二人足矣然而一夫善射百夫决拾一人学战教成百人百人学战教成千人将将者道先储才安在不户穰吴而家起剪也乎且夫兵无强弱而时则异古今众无多寡而势分中外今之战事非二十一史中战事所有也今之战术非孙吴兵书中战术可尽也大抵陆军之将才固难水师之将才尤难昔则曰斗智曰斗力今则曰斗器械斗船炮一管驾而全船之生死系焉一大炮而全营之安危赖焉一顷刻而两国之胜负焉是真中国四千余年未有之战局也或曰习陆战则宜讲地营长堤之法习海战则宜据风乘潮之利噫是末务耳为将之道智信仁勇严五字尽之知己知彼四字尽之运用之妙存乎一心不必泥古法更何必拘西法哉或又曰师西人之长以制其短夫中国之有所长也非一日矣往者诸大帅战胜而取克奏肤功所行者何尝非中国素习之军律所用者何尝非中国寻常之军械也哉然则西法之可参用而非可专用也明矣至于出奇用间避坚攻瑕胜算独操我中国将才固优为之然则储将才如何曰在内求才将于兵部在外取才于疆臣京师兵部主之各直省督抚主之特设一储才馆于武员中遴选入馆专授中国古名将兵书兵法所谓练艺练阵练地练时者精究古法得失详神其变化购置我朝开拓各边及平定各匪纪暨练胆诸名臣奏议文集并近人所着舆图器械等书与近年繙译欧洲各国撰述诸书示以皇朝之武功谕以名臣之伟绩晓以良功之妙技作其忠义之导以尊亲之实兵法攻心为上吾谓储才者先攻其心而已矣至操演炮枪挖沟教筑墙及打靶泅水用刀运力炮队马队步队等事则已有武备水师学堂任然而储才之道犹有进也将才之难武夫力战而间或未明大文人读书而未易兼明兵法二者相訾其失维均科目正途聪明秀士留心时务者试其器识明通经史淹贯则令入储才馆试以骑射课以韬铃可以登船执桴可以乘风破浪陆兵则屯兵伏卒抄袭交攻安置炮位施放枪炮临敌身先无难踊跃直前也对垒布置无难从容坐镇也海军则习海道识沙线风潮驾驶轮船无难亲自指点也施放枪炮无难亲自手挥也合文于武可以得智勇觇器识则诚堪为阃外重寄矣前明王守仁唐顺之韩雍谭纶熊廷弼卢相升诸文臣考其集本传皆言其精于骑射前者剿平发捻诸帅多出帖括章句儒庠序有通才即国家有将才矣然则储将才者将何如曰武臣习文文臣肄武战将才将儒将大将吾将拭目俟之
粮饷
覆陈筹虑兵饷大端疏
李鸿章
臣自钦遵谕旨函商曾国藩原拟俟兵饷大端筹有把握再行缕晰覆陈旋准曾国藩咨钞九月十九日覆陈摺片内称河洛现无可剿之贼淮勇亦无可调之师李鸿章若果入洛岂肯撤东路布置已定之兵挟以西行坐视山东江苏之糜烂而不顾等语似属切中事情曾国藩因业经覆奏未另与臣覆信臣再四筹思彼覆疏中已陈之言皆臣所欲言而不敢遽言之隐大局所关臣未便稍有立异但不知批旨如何定见五中旁皇瞻前顾后仍有不能已于言者综其大要约有三端一兵势难遽分也我朝从前武功专恃兵力此次军务全资勇力臣初至军营习闻周天爵福济琦善向荣和春诸臣之议论皆谓旗绿弁兵驯谨而易调遣各省勇丁桀骜而少纪律其不得已而用勇就地召募随时遣汰尚无甚流獘若远调数千里外终必譁溃误事咸丰初年广西所募潮勇最多向荣张国梁等带赴江南沿途骚扰卒至十年三月金陵之变一溃而遂不可收拾矣自曾国藩江忠源胡林翼李续宾等创练楚勇不用一兵深知绿营废弛已久习气太深万不足以杀敌致果而以楚将练楚勇恩信素孚法制严密又由湖南北转战江皖一水可通人地相宜是以历久而能成功然李续宾唐训方以楚勇剿淮北之捻刘长佑以楚勇剿直隶之骑马贼均未大着功效则以离乡太远南北异宜勇性未能驯服何能得其死力曾国藩有鉴于斯故于金陵克复东南军事将竣即将所部湘勇全行遣撤但臣暂留淮勇以备中原剿捻自系因地制宜夫捻匪系皖豫东三省无赖纠合而成其隶皖籍者大都蒙亳颍宿人皆在淮北臣籍隶卢州实在淮南所部淮勇则庐州六安安庆扬州人居多皆滨江之处于长江上下防剿最宜军士战于其乡亦较得力其性情风气与淮北迥殊同治元年臣初由安庆赴沪湘勇以去地太远均不欲从乃商之曾国藩就臣乡里团练久战之士选将束伍逐渐添募如程学启刘铭传潘鼎新周盛波等始仅为营官带数百人耳嗣因打仗可靠各增募至数千人今遂为淮勇最劲之兵究之用于江淮南北必可指挥如意若逐渐调移山东河南边境尚可勉强相从若赴河洛山陕并预备剿除京东马贼甘肃回匪之用水土不习诚恐迁地勿良勇心涣散朝廷期望于臣欲以西北军事相属不过以臣在吴粗立战功而臣亦惟赖所部将士踊跃用命若今臣去而平素惯用之健将劲兵不得随行臣复何能为役曾国藩筹设徐州济周家口等处防军皆臣部最出力者臣若不调西行则声势不能大振若全调他往则东皖无以自立若另图添募马步而随身先无亲信可恃之兵勇必致败军偾事而无裨于全局此兵势不能遽分之实情也
一饷源难专恃也凡欲灭贼必先治兵欲强兵必先足饷欲筹饷必先得人与地臣自咸丰三年至八年皆在皖北军中窃见和春郑魁士之军战阵颇勇旋因饷缺而溃袁甲三翁同书继之更因饷绝而败即十年江南大营之溃十一年浙江之陷皆由于粮饷断绝官文胡林翼筹鄂饷以供东征曾国藩进图江皖以江西湖南广东厘金为饷源左宗棠以浙饷办闽浙之贼臣以苏沪入办江浙之贼皆能自我为政转输不匮幸而蒇事从古至今言兵事未有不先筹饷糈者也谕旨虑及皖豫发捻一日不除盛京甘肃势难兼顾诚以捻灭而后腾出饷需非徒捻灭而后腾出兵力有饷则到处兵力皆可用无饷则已成劲旅亦无用也陶茂林雷正绾皆多隆阿部下百战骁将昔何勇而今何怯其一溃再溃之故可想而知曾国藩夏间奉命剿捻臣忝署江督即以后路筹饷引为己任以安其心数月以来分屯豫东苏皖千余里湘淮兵勇四万余粮运供支源源协济又兼筹苏松扬州留防各陆营长江外海各水师皖南北江西防剿遣撤各湘军之饷虽以入抵出不敷尚多竭力匀拨幸无贻误臣若奉命西征现在进图剿捻后路分防各军之饷尚无专责之人即臣带兵远出饷源当居于何处筹饷当责成何人亦未蒙圣明指示若无确然可指之率众前行必为雷正绾陶茂林之续若非切寔可靠之人维持后路亦无以安曾国藩与臣军各将士之心臣尝默筹熟计目今大患在捻与回自须先图灭捻若以现饷养现兵约计河南可养战士一万五千山东可养战士二万安徽可养战士一万江苏可养战士六七万湖北可养战士四五万各省督抚果皆熟谙韬略认真筹饷练兵使一兵得一兵之用通力合作勿存推诿争忌之心则兵与饷可渐足一二年间可奏效若皇上专派大员而各督抚谓事有专属或拥兵观望或玩视军需或胜则争功败则诿咎遂使客兵出境种种牵掣亦难必其收功之迟速矣臣若赴豫欲图兜灭北捻必须多练马队以备冲突广置车骡以资转运饷需甚钜豫中蹂躏已久力难供应若专指苏饷目下苏沪税厘分供前敌淮军已虞饥溃再添练马步人数益多道路益远势必不支臣一经离任恐不能遥制此饷源不能专恃之寔情也臣军久在江南剿贼习见洋人火器之精利由是弃中国尽习用之抬枪鸟枪而变为洋枪队现计出省及留防陆营五万余人约有洋枪三四万杆铜帽月需千余万颗粗细洋火药月需十余万筋均按月在上海香港各洋行先期采买陆续供支臣每亲自料理又有开花队四营一为潘鼎新带往济一交刘秉璋镇守苏州其副将罗荣光刘玉龙两营为臣亲兵现在分守金陵城外之下关江东桥两处江口缘洋人最重开花目下长江通商番舶来往奸人觊觎侦知有此利器可稍夺魄洋重者千余筋轻亦数百筋其具之坚精药弹之繁冗臣讲求数年稍窥秘要他人多未及见更未与知臣既辛苦练成若出省督师必须酌量调往藉壮声势惟队所用器械子弹尽仿洋式所需铜铁木煤各项工料均来自外国故须就近设局制造苏州先设有三局嗣因丁日昌在沪购得机器铁厂一座将丁日昌韩殿甲两局移并上海铁局曾经奏明欲再移设金陵为久远之计臣若远赴他省则局与铁厂久必废弛不但技艺不能渐精且虑工费多有缺乏而臣军接济亦有断绝之时此军火恐不能常常接济之寔情也臣所虑者祗此三端倘蒙皇上天恩俯悯愚忱熟思审处俾微臣带兵远出日后无掣肘之患臣得效命疆场努力设谋帮同曾国藩等为国家歼此残孽虽万死有所不辞
边饷艰难请变通办理疏
鲍源深
窃维自古立国之经必先足用足用之道必先充寔内地而后以余力控制边陲未有竭内地之藏供边陲之用而能善其后者也汉之盛时屡击匈奴无功其后用赵[充](屯)国屯田之策省息大费乃以平定西羌国家充裕糜饷劳师力犹难继矧其在财用匮乏时乎今之内地空虚极矣自咸丰初年军兴以来殚竭财赋以佐饷需者为数已不可胜计迨发捻既平滇黔胥靖而各省犹协拨频仍不遗余力以内地甘陇未清不得不竭力图维勉资军[须](硕)其实百计搜括已极艰难乃自肃州告捷因出关师行紧要征饷益繁其见诸奏咨者如左宗棠拟借洋商三百万两袁保恒请拨部二百万两各直省于协济月饷外加拨之项或十万两五万两不等而景廉金顺等军及西征粮台月饷尚不在内兵事伊始需饷已如此浩繁关外用兵骡驼之费转运之资较之关内且增数倍然其事果有把握计期可以告蒇各省即设法筹措尚冀有日息肩无如边地荒遐回情狡谲恐非日成功之举设迁延岁月边外之征输未已内地之罗掘先穷万一贻误戎机悔将何及现在部库无充余之蓄其各直省情形东南若江浙等省地方凋敝民气未复艰窘固不待言西北若山东河南广东四川等省虽较东南稍称完善而纷纷协拨力亦万难久搘即以山西而言岁入之项仅三百万有奇应解京饷固本饷一百零六万应拨各路军饷一百九十余万本省必不可少之用一百六七十万以出衡入窘竭情形岂堪言喻山西如此他省可知在司农因边需紧迫加增指拨原有不获已之情在疆臣念军饷孔殷竭蹶输将敢有稍辞难之意第出者日见繁多入者祗有此数其尚可强支者无非剜肉补疮之计其无能勉应者早成捉襟露肘之形各省库储为京师外府而令空虚一至于此瞻维大局岌岌可忧夫天时人事之变常出于意外所贵思患而预防于未然今内地空虚若此设猝有水旱刀兵之事何以应之即如上年台湾有事海防所用已多黄河南迁工赈又需钜现闻河洲抚回复叛即立可扑灭军费须筹此皆猝然而来出于意外者不得谓近日之患仅在边陲而内地封圻遂可晏然无虞不必稍留余力以自备也臣亦知新疆为高宗开拓之地正当乘此兵威力图收复第事有宜审时量力参酌于万全者譬如人之一身尺寸之肤皆父母遗体但四肢心腹轻重悬殊四肢疮痏之患固应攻治其如大病之后元气亏虚亟须培补若不顾心腹元气之伤锐攻四肢疮痏之疾窃虑肢体之疾未疗而心腹元气愈亏论者以此为保惜先人遗体然乎否乎内地心腹也边陲四肢也耗费于边陲竭财于内地何以异是天下事有先本计而后未图舍空名而求实益者亦惟于轻重缓急间一权衡之耳或谓收复新疆乃文忠显皇帝未行之志我大行皇帝未竟之功岂容缓图
夫古之圣人曰善继善述于前人未竟之志事乘时而亟图之固为继述之善于前人难竟之志事审时而徐图之亦未尝非继述之善善者因时变通之谓也我皇上缵承统绪何一不祗绍前徽第敬念皇上龄践祚国事方殷于边陲小丑暂示縻于内地封疆先培元气似亦因时制宜之道无惭继述尽善之称可否请饬下西征各军未出关者暂缓出关已出关者暂缓前进挑选精锐数千驻安西炖煌玉门一带防守关塞北则于河套要隘相地布厄贼东趋其业经西进之师可退者退不可退者会合其地防兵固守城池勿轻远击并仿赵充国屯田之议令各处驻之兵且耕且守如是者有数利焉兵多则饷钜挑选精锐计口授粮饷少易给一利也道远则运艰近关而守转输较便省费寔多二利也全军远出后路空虚易战兵为防兵外联巴哈内顾甘凉安边即以保境三利也内地之兵长征绝域水土不习病溃堪虞息其劳以养其锐士气奋兴兵皆可用四利也屯政既修贼来则击贼退则耕以逸待劳俾无窜掠足以制贼之命五利也初兴屯田不无钜费然裁兵减运以其费办屯亦无不足当前节饷以兴屯异日即收粮以充饷所费者暂所省者常六利也擅此数利内足以固守关塞外足以慑伏戎蠢尔么魔或者不歼自灭如必重烦兵力数年之后俟边外屯粮既足内地财用稍充再请皇上饬师西进殄此余氛边外各城传檄可定复祖宗旧拓之疆土式廓鸿规成先朝未竟之事功克光前烈天下莫不仰我皇神武内安外服震迩威遐运谋果出于万全成功何争乎迟速是则酌量变通一时省兵节饷之权宜实百姓靖寇绥边之长策也如或不然必于目前锐意进攻竭内地窘绌之度支供边外浩繁之军费无论劳师鄙远未易成功即迅就荡平而底定之余善后经营需用更不知凡几试思今日时势国家有此大力否乎总而言之近时第一大患首在忧贫近时第一要图必先足用京师为天下根本部藏无余各省为京师屏藩库储告匮斯即日夜求开之方尚恐不逮傥更不求变计壹意西征坐令部藏藩储日窘一日近忧孔迫远患方深此臣所以念国计而旁徨顾大局而萦虑窃不能已于言者也臣祷昧无似迫于愚诚敢竭管蠡之见是否有当谨恭摺具陈伏乞圣鉴训示
户部遵议筹饷摺
户部谨奏为遵旨妥议具奏筹饷事光绪二十年七月初九日军机大臣李鸿章奉旨翰林院编修张百熙片奏筹饷六条着户部妥议具奏钦此钦遵将原奏抄交前来查原奏筹饷六条内除扣发职官俸廉一条臣部已另行具奏内务府支皆按九成一条应由内务府自行议奏臣部均毋庸核议外其余四条谨分别酌核恭呈御览
一原奏拟请饬中外一二三品着名殷实大员捐助征倭协饷钜万者准分别给予该员子孙一二三品廕生稍次者亦准予实在优奖等语查倭氛不靖中外同仇凡在臣工均有急公之谊矧大员受恩深重捐赀助饷尤属义不容辞应请旨饬中外一二三品大员竭力捐输如有报钜万者准由部专摺奏明给予寔在奖以示优异至廕生系出特恩未便以捐赀较多即准给予应请毋庸置议一原奏拟请饬各督抚劝谕所属富绅钜贾有能如光绪十年福建台湾林维源捐饷钜万者准照加恩林维源之例破格录用或系商民不欲服官并准移奖子弟一人等语查现任太仆寺卿林维源于光绪五年间由花翎道员捐缴洋银五十万元经该督抚奏明请旨赏给三品卿衔一品封典并给予伊弟官阶翎枝等项又光绪十年台防案内列收台绅林维源捐饷二十万元是年十二月间奉上谕刘铭传奏台湾绅士捐输钜等语台湾绅士林维源着以四五品京堂候补等因钦此今筹饷紧要应令顺天府尹暨各省督抚劝谕中外富绅有能照林维源捐输钜者如系正途出身及已得有职衔人员即由臣部暨各省督抚查照林维源捐输成案请加恩破格奖励其富商大贾捐至钜万者如系身家清白亦请破格录用并准移奖子弟以示鼓励仍严饬地方官不得向所属绅民分派勒捐致滋纷扰一原奏拟请酌提固本银两等语查固本银两即系直隶练饷各省按月解部直隶亦按月请领如各省解不足数尚须由部库垫放此项固本饷银历系归入正项开放并非另行存储部库寔无专可以酌提至直隶练饷局约计尚有余存应由直隶总督酌量缓急通融提用一原奏拟请加收川广盐厘每斤制钱八文淮盐每斤五文长芦河东等处四文许照厘加价令各商等先行垫缴一年之无总商者官为筹办等语查盐务以两淮为大宗川广次之长芦河东又次之光绪十年间湖广将川淮盐价每斤加两文两江将川盐每斤加三文湖南将粤盐每斤加两文现在均未停止长芦河东从前或因荣工加价或因海防加引至今亦照旧征收若再将盐价每斤加制钱四文至八文不等则官价愈昂私贩愈多额引愈滞势不至于病商病民而因以病课不止夫言利固无善策立法必取易行拟通行有盐务各省每斤加制钱两文以佐军需军务一平即行停止仍令严禁商人藉端价及重包夹带之弊至按斤加价或令各商先行垫缴抑或陆续带缴统由该省督抚体察情形报部核办以上酌核各条如蒙俞允即由臣部行知在京各衙门及各督抚等遵照办理所有臣等遵旨议奏缘由理合恭摺具陈伏乞皇上圣鉴谨奏
筹饷十策
一曰减漕运三代以上有贡道而无漕运禹贡纳秷纳粟米不出五百里周礼九贡九赋未闻转侯国之粟以赡王畿也秦政匈奴飞刍挽粟率三十钟而致一石汉高转关东粟以给中都岁不过数十万石武帝灭朝鲜击匈奴转运甚远率十余钟致一石是漕务因军务而起未闻官俸民食皆仰给于遐方也唐初漕运岁不过二十万石其后兵日多漕米亦日多裴耀卿刘晏所讲求半为养兵计也宋都汴京去江淮不远劳费尚轻元行海运初止四万石后至二百余万亦无甚劳费自明始永乐九年会通河成遂废海而用河时建都南京已四十年南人不喜麦食也乃漕南米以赡北都开通河运千里引黄河以济运劳民伤财几竭天下之全力圣朝龙兴东土定鼎北京本系食麦之地仍沿明制岁漕南米四百万石二百四十余年帑项之耗耗于漕与河者不可数计列圣宵旰勤劳亦于此二端尤甚其设官也有漕督有中军副将以下各弁有漕标兵有各省督粮道有仓场总督有坐粮厅有巡粮御史又卫守备兵四十人千总六十人运丁数十万又运河设闸官四十一人闸夫数千其给漕费也运丁各授屯田使耕每船给田千亩少亦数百亩其船三年一小修五年一大修十年折造皆给例价头舵水手有工食家口有月粮运丁有行粮又轻齎有月增有席亶银凡运米百石例给耗米五石银十两犹不敷用于是州县给以兑费雍正初每船给银二十两嘉庆五年增至二百两道光初则七八百两矣然运丁之疲苦如故也各衙有千总领运矣而漕督又岁委帮押官又分为一人押重一人押空每省有粮道督押矣又别委丞倅为总管沿途有地方官催趱矣又有漕委河委督抚委自瓜州抵淀津不下数百员官愈多费愈广一总运费二三万金一重运费二三千金一空运一催趱费皆逾千金至淮安盘粮则有漕督之弁兵通州上仓则有仓督之经纪两处费皆不赀加以黄河口额设官剥船七百五十艘山东官剥船三百艘直隶官剥船七百五十艘通州武清六州县剥船六百余艘及挑浚运河建闸筑坝诸费通盘合算非四十金不能运米一石入京仓视秦之三十钟汉之十钟古今一辙而米在京城每石不过值千余文其余皆成虚掷矣此漕运之所以为无底之壑也道光初创行海运论者深以为便军兴以来河运不行弊不革除海运成效益着乃自海防不靖法人藉端挟制声言欲拦截海运米船于是他国洋行领运之冬漕不免藉词观望洋报中屡及之现虽已定约然此说既明恐海运终久不无阻滞或藉此为要挟之端诸国中倘有一国为梗势即不行不能不思患预防也臣闻穷则变变则通通则久古无五十年不变之法汉之代田不行于唐唐之府兵不行于宋安在漕运必沿明制而习焉不察哉漕之利病在河河不治则漕不能治国家经费以黄运两河为漏卮而又无十年不决之河故漕与河尝交其弊令黄河北徙天意既折河与漕为二犹不思解弦而更张之非计之得也应请饬部核议改章除直隶之通州天津二所山东之济东昌临清任城德州五卫濮州东平二所皆密迩京畿无虞阻隔照章运米径解通仓计共六十五万三千二百二十九石外其余江南十九卫江西三卫七所浙江四卫一所湖广十一卫岁额三百三十余万石并随漕耗米概行折色照现定折价每石一两四钱或酌加数钱共折银五六百万责成各粮道征收解部由仓场总督酌设招商局奏定价时陆续采买麦石仍储京仓凡官俸民食愿领银者按照折价给银京东产米海船多往注南中一闻都城需米自必源源而来自购亦易其愿领麦者每米一石给麦一石二三斗以价值相准为度其万不能不需米者尚有六十余万石以给之俟十年后官民交便则直东漕运可一律改折届时酌议施行如此一转移间于仓库民食俱无所裁而裁员弁汰标兵罢运船免丁夫省接济所省者岁约数百万以之拨充海防经费造人筹炮炼兵可以实力讲求矣或谓民食为国之根本成法未容轻变不知此正为根本起见也以养民之源仰给于数千里外使外人得持其短长设一旦骤被阻隔人心必至惶然曷若就地筹仓不假外求之为踏实地乎夫南人食米北人食麦定于天亦定于地也南人既居北地则易米以麦自亦无难米不难购乎查湖广江南漕米久经折色现惟各采数万石搭运赴津此外惟浙江及江四府之米百三十余万石江安粮道止十万石而已然则因势而利导之概行折色是亦非创举也如蒙择采议行则因而及者可进筹矣
一曰办屯田漕法既改则两江两湖浙江共三十七卫八所请照湖南三厅屯田章程改卫守备为屯守备卫千总为屯千总其运丁改为屯田郎认耕所受之屯田屯租照入官地亩勘报义租例责成该管知府各按原册清查顷亩寔数报部毋许胥吏上下其手瞒匿者罪之盗卖私与者严追复旧大约每亩收租一石折银五钱较完纳钱粮为重较民间租课则轻此项折价解各粮道经收听候部拨以供海防经费计两江两湖浙江两卫所共船五十余艘以每船千亩计之应有田五千万亩收租一石折银五钱岁可得银二百五十万其通州武清宝坻香河东安永清六州县旧设剥船六百余艘每船给地十顷共六千余艘均请免其剥运改为屯田每顷收麦租一百石岁可收麦六万石径解通仓以助支放又每船假给水银十两岁需六千余两今亦可省此外黄河口之官剥船山东闸河内外官民剥船直隶官剥船凡曾给地亩者均照麦租章程办理是改漕法即以兴屯田岁入不无小补也
一曰裁员弁漕运既停则漕督自可不设其直隶之二所山东之二所五卫有顺天府尹山东巡抚可以兼理漕标自中军副将以下计参将一人游击一人都司二人守备三人千总十二人把总十三人除盐城海外东台三营均兼城守应酌留改归镇标外余皆可裁岁省廉俸兵饷及各衙门胥役工食银约数十万又运河免挑浚设河闸官闸夫纵不全撤亦可裁改大半此因改漕法而议节之冗费也此外则凡与总督同城之巡抚亦皆可省查总督巡抚均昉自前明因事设官事定则罢中叶始为定额我国朝因之然督抚多不并设如甘陕川湖总督所辖亦时有分合直隶初设巡抚后改总督浙江曾设总督后改巡抚甘肃旧有巡抚后以总督兼之皆因时制宜之道也第督抚权位相埒和衷固不乏人而同城者议论意见每多不协同一事也或此是而彼非同一人也或此好而彼恶两姑之将难为妇道属吏既无所适从应请旨饬议将同城之湖北广东云南三巡抚裁并而各以总督兼之以一事权其福建巡抚则应专驻台湾计楚粤滇三抚标官弁丁岁可节省廉俸兵饷役食银数十万听候指拨而所裁之员弁改仍隶他标以原官候补亦不至偏枯或谓督抚相资成法未可轻议则请问直隶四川何独有督而无抚山东山西河南何以有抚而无督河南近裁总督新疆近增巡抚奉天亦增设督抚沿革因时未[容](客)拘泥倘许增而不许减恐后亦难为继矣
一曰重农政言京东水利者多矣雍正中发帑百万遣重臣大治营田踵而行之非一次着书言农田水利者不一家然皆无大成效非法不可行也南人宜稻北方宜麦而请兴水利欲藉以宽东南之输挽则必强种麦之地以种稻无论非土之宜亦非人之所习且种稻之难较种麦数倍必强人以所难何怪劝之而不动有麦可食即与谷米无殊何必定需输挽今漕运既成就地采麦自当广用其原以重根本应请简派劝农大臣巡察畿辅会同各疆理督劝种麦毋或失时州县以是为考成仓储以是为来路麦以冬雪为命不甚资雨泽故不必图兴水利而但除水害足矣何谓水害田间之沟洫不深通水无去路一遇霖潦地汪洋安有秋成之望是必正其经界深其沟道毋怠耘锄之力无失栽种之时斯粟麦不可胜食矣至木棉之利干隆中直隶督臣方观承曾寔力讲求今亦宜出示劝种以兴织之利织宜用机器巧捷异常事半而功倍由此推之[各省宜设](各设宜省)机房如织绒则设直隶以就其地之棉花皆参用机器获利较丰此亦开源之一端也纵由惩惰农则耕者宜奋禁游女则织者自勤寔为根本之计耳
一曰整淮纲天下产盐之地九而课额以淮盐为最多淮南岁额一百三十九万五千余引课银五千八十余万内皖西鄂湘四岸认运之引已敷原额鄂岸现悬十五万引咸道初贼踞江南楚督奏明备运川盐以济民食仍声明事定归还引地以符定制江既复曾国藩沈葆桢迭请查照原议禁川复淮节奉谕旨停止川盐行楚部议森严而川楚督臣先后奏请展缓楚省以川厘济饷为辞川省以黔滇未靖盐无销路为辞遂成久假不归之势曾国藩不得已疏请暂将湖北之荆州襄安安陆宜昌施南荆州五府一州湖南沣州一州借行川盐日后仍遵定制收回引地又议于五府二州境地设局配销淮盐以为收复张本然川盐价贱淮盐价昂运商卒无肯往配销者其川私既广占引地而所完之厘又岁止一百四五十万串合银不及九十万两较淮课不及一半于是沈葆桢奏明运商自愿自完鄂厘刘坤一奏称鄂省果以引地归淮愿自光绪八年起鄂省每年应解部请去九十万两改拨两淮其时丁宝桢奏明川盐可以停止济楚鄂饷又已有而鄂省仍格未行于是川盐不特占销湖北之五府一州湖南之沣州并武汉黄德及岳常各属川私亦充斥矣溯查道光十九年林则徐督楚时曾奏称果使川课与淮课相等则均之有益于帑项臣亦何敢畛域过分今以课则较之川盐每包一百三十五斤在大云阳等厂仅纳银六分八厘一毫即最重之犍为厂每包亦止一钱三分四厘若淮盐一百三十五斤即该纳银一两三四钱比川课加重十数倍是淮盐销得一分几足抵川盐二十分之课川盐侵越一分即淮盐绌销一分等语然则禁川复淮之议早行一年即多得十数倍之课司计者不能坐受其弊矣近年川省奏定章程每引一张配盐五十包连皮重一万一千二百斤以淮盐每引连皮六百八十八斤计之川盐每月酌定七百引冀川减一分使淮得进一分以期渐复旧制不知轻重悬殊即七百引已抵淮盐一万一千四百九十余引合计一年已占销十三万七千余引矣尚云减乎偷漏飞洒之数更莫可究诘乎已往者不可谏矣当此军饷紧急之秋坐令淮纲有着之秋盈千累万尽归中饱岂不惜哉应请仍遵禁川复淮谕旨如上届之停止上年之决战不咨议特旨饬行责成两江督臣派员派兵坚厄宜昌府之平善坝以杜川私来路责成楚省官吏寔力查禁如有阳奉阴违以私废公者罪之凡楚岸五府二州引地一概收回如果缉私认真岁可增淮课及盐场钱粮银二百万且鄂岸尚悬十五万引计三百票将来照章募商认运可得报效银三百万即酌减亦不下二百万为益多矣至宜昌所之鹤长乐向食川盐请仍照林则徐奏定章程专配大一场之盐不准远配犍为场盐以杜影射浸灌或虑川贩失业滋事是为遁词夫两淮丁数十万引地被占销路日蹙穷苦无聊尚不虑其滋事川贩获厚利已三十年尚何滋事哉再查鄂省近年除川私外又被浙私侵占名曰岱私由波夹底船运来借外国旗号闯关而进莫敢过问此种无税私盐每斤价不过四十文较川私尤贱应请饬总理衙门缕前由照会各国勿以旗号借给民船仍责成沿江关道监卡认真查缉如夹带岱私纵有旗号仍照例惩办谅外国亦无异言而岱私庶可杜矣
一曰改钞法咸丰初年尝行钞矣而卒无成效者非钞不可行所以行之者未善也凡钞皆用以准银而不执以发银前次行钞各省立官局以备按钞发银此必穷之道也何怪其不行哉今请饬部造钞计银二千万两分两年造完着为定额以后不得再添则滥其银数则每百两编一字号仍照旧章五十两一张十两二张五两四张一两十张余照此而推自奉文之日起凡出进概令搭钞三成凡地丁漕折关税盐课厘金捐等项均按成搭解行至三年后遇有解银而不搭钞者以违例论部库关库司道库均驳回不收务使钞与寔银并重且将过之不准有折水等事惟有外洋交涉之搭否听其自愿并不相强其外洋应交中国之仍令搭交三成如此则钞法行矣满十二年后钞纸渐敝即照原字号另造新钞兑换亦不必另起炉但于收钞到库日如数看原钞注销备案外省则由司道关库换后将原钞解部备查请即令钱法堂兼管钞法堂事务不以钞为权宜之计而以钞为制用之经虽日后帑项至足钱乃与银相辅而行搭用如故钞有定额则无冗滥之虞出进搭成则畸重畸轻之弊钞时可以换新换敝复无烦费则用者毫无疑虑得此二千万钜流通于官民上下无无增自足资周转而为力亦舒此目前之急务也或者既无银发则空券耳虑难取信于人不知银钱饥不可食寒不可衣不过应用而已钞既可以通用而又出进一律有轻齎之便无耗折之虞亦何惮而不受钞哉查湖北粮台自咸丰中搭用台票至今承用常有巨在外藉以腾挪倘妥议钞章尽杜流弊而又坚如金石信如四时其可行也决矣
一曰招鼓铸近年市面萧条钱商歇业良由军兴以来久停鼓铸而私销者复多遂至钱日艰贵闻官中铸钱一串须工本一串三百余文无怪其绌于财力也今请用招商鼓铸之法查铜出滇中铅出黔省设局鼓铸必铜铅两便而后可以开炉必水路通行而后可以转运惟四川泸州为滇铜黔铅铸于此诚以铜铅便则资本少而余利自丰也自各省停铸而铜铅均无销路同治初黔抚张亮基以军饷无出奏请开局仁怀厅招商鼓铸试办在案以寇匪充斥委员不得其人致无成效今请查照原案饬下四川督臣滇黔督抚臣开局于泸州招商鼓铸多集股分官为照料或迳由官办遴委廉干大员总理凡云南昭通东川之铜贵州威之铅皆可由水路抵泸而宣威楚雄等处之厂及遵义仁怀旧有各厂均可一律开办即蜀有洪雅荣经铜源亦旺所谓严道铜山者也推之陕西之各处均可复旧厂均由水路至泸州是一举而川滇黔皆分其利矣(铸)铸钱既远广四流通商办则核计所谓赢余官抽厘税官办则以钱解充川黔各省之协饷较之铸钱于京内成本轻便多矣但使钱文日多自见充给并不在抽厘之多少也
一曰开矿厂周礼人之职主开采金玉外国有矿师能知五金之矿按法开采有机器以省人二近闻各国之矿开采将尽见中国矿产富有莫不垂涎因而潜生觊觎中国地气最厚尚未发泄五金煤矿各省皆有且炼铅可以得银炼银可以得金一则无所不有所谓地不爱也特以山多封禁不敢议开譬如家有窖金囷粟不知取用而徒仰屋忧贫岂不固哉今宜专请矿师分途勘采试确有把握有把握即行开办试办之初当用人力既获利益则购机器仍分官办商办两种商办由巡抚给与印帖令该商邀集股分联络公正绅士如法开采地方官就近照料或酌拨兵勇弹压俟一年之后出产既旺照章抽厘如有奸人藉开矿为名骗吞股分即行重究官办则在委员得力不辞劳苦不贪小利毋任用私人毋虐视矿夫办有成效满三年即行破格升擢营私误公者罪之如此则地出矣无论金银也但使煤铁皆渐出土其利已不可胜言矿中有煤则必有铁中国既设船炮局机器造铁甚多则购之于英是以利外人也今自开铁矿则造炮造机器造铁船造轮车铁路皆取诸宫中且可售之西人以夺其利西人尝言中国一省所产之煤可抵欧罗巴一洲而有余西人轮舶东来所用之煤皆自远运至一旦不给船即不行若中国有煤则取资甚便西人所以每请中国开煤矿而不请开铁矿也今我有煤铁则出口之价稍昂彼亦无如我何而我得收其利矣至五金之利则云南产铜山东山西产金而燕台一带尤旺四川产银广东水银西人解周历其地绘图贴说以告其国必我能自行开办庶彼不至生心也或谓矿税为前明弊政安可效尤然彼以聚敛为心任用阉宦此兴自然之利期厚民生讵可因噎而废食哉
一曰筹开垦查干隆中尝因八旗人众分拨拉林地方给田垦种甚享其利嘉庆季年吉林将军富俊准奏于双城堡设立中左右三屯议移驻京旗三千户每岁以二百户为率愿移者十月报部咨年正月治装户给装银三十两本旗津贴银五十两车马皆官给到屯后每户给屋四间皆官建自道光二年至五年共移驻二百户时垦熟之地已有三十余万亩会富俊卒官往者遂少其后尚书英和犹屡以为言先是富俊屡请推其法于伯都讷围场谓可垦地二十万亩较双城堡事半而功倍议以经费不足而止道光三年松筠继为将军亦请以开养什牧及大淩河马厂皆嘉庆十七年故所勘地然亦未施行其实费小而益大近年俄人逼近珲春则吉林黑龙江伯都讷等处正宜大兴屯政为募民实边之计兼固藩篱又新疆库车阿克苏乌什阗喀什噶尔伊拉里克塔尔纳沁等处旧处旧办屯垦道光末曾命林则徐亲历各城纵横二万里水利大兴近更回乱屯务久废应请查照原章饬令新疆巡抚逐渐施行即以裁撤之勇裁汰之兵改而为农官购外国机器藉水火二气之力更为事半功倍至浙江秦晋青豫滇黔自经寇乱田土多荒芜未垦请饬各督抚责成各守巡道详查勘报出示劝谕附近殷实之户分地承厘三年后升科即作为垦主承业此殷实户所乐从也一家得利则一邑劝一邑得利则邻邑劝有人此有土有土此有财似不可以其近而忽之因其难而畏之也
一曰节糜费查光绪十年上海闽粤机器局三所支银八十四万有奇而各营所需枪械仍须别购未知各局所造究有若干是否可用应请责成经手各员每岁开明通核实报销以归实用经云日省月试既称事以劝百工也又查是年出使经费共用过一百万六千有夫英俄共一使德法共一使美国一使日本一使而需费至百万以外虽云外洋日用昂贵任大事者不惜小费然总督养廉银多者不过万八千两使费未免过优应令节省以定经久之制节流与开源并宜加意也又查关税厘金例收制钱而关之解库又必以钱易银是所收者钱所解者非钱钱虽大而公家固未收其益也近闻洋人句通关吏及沿江厘局司事之人收买大钱每一串可易行钱一串四百文运以出洋销作铜器仍运入中国以售厚值制钱所以日少此之一端也然其授受甚秘禁遏颇难持之过迫虑生隙于外人惟有仰恳饬部酌改章程嗣后海关及各处厘局完课概行钱每串补水及补底加收六十文正好一同报解惟不受私铸小钱抑或改收银两如此则公项无损而私卖之弊可免矣
劝各省绅商踊跃输将说
天下一家也中国一人也一家之事休戚必相共一人之身痒必相关今夫同室或遭胠箧而扞御惟恐不力者为其将累夫一家也手足或被癣疥而求治惟恐不速者为其将累夫一身也惜乎中国商民明于小而昧于大详于近而略于远有未能尽喻君民一体之义为深可慨耳日本称兵犯顺海陆设防军务孔急会计之臣深悉需殷繁饷源支绌因创息借商之奏奉旨俞允遵章办理并推行各省及海外各埠以便源源相继多多益善各省自开办数月以来其深明大义者固已乐输恐后而此外绅富豪商坐拥钜资观望徘徊者亦颇不乏其人彼方怀自私自利之见以独享赢余为得计而不知适足以自失其利盖户部之创息以借民乃仿外洋国债之例固已详哉言之外洋无国不有国债亦无人不愿以财贷诸国家诚以在民则子母相权而可坐收余利在国则既借民财以济国用之不足而利复归民未尝外散君民上下两有裨益故其法通行已久今观中国所定借章程曰戒抑勒去壅塞立限期定平色准扣抵皆于民有益而无损此章定自户部为各省所通遵非仅一乡一邑独蒙其利而已也试以上海一隅而论凡事经官府胥吏仆役勒索多端欲壑未满皆能上下其手狼狈为奸尽有明目张胆需索陋规以为衣食于官非此则无以为生财之道今银两出入统由官银号一手经理并无丝毫规费则勒索之弊尽除便于民者一凡民间纳官项补平补色贴水除耗层层朘削不一而足商民暗受其亏实浅鲜今筹饷局以上海通行规元向章每库平足银一百两合规元一百零九两六钱即照此申算以归划一则折扣之弊胥捐便于民者二银行钱庄之利太抵以二三厘为率至多亦不过四五厘今商之息按月七厘遇闰照加其息视民间自行存放者独厚便于民者三钜庄大号倒闭时闻亏耗难免借之于国则根深蒂固万年不可以有恃而无恐便于民者四定章分两年半本利归清以六阅月为一期第一期但偿其利而不其本第二期起本利并还归本四分之一既已归本若干利即遽共分五期本利皆清为时甚近初无缓不及待之虑便于民者五民间有图利生息愿借期展限而历久者准照粤省定章分为六年还清另给印票以期两便既得归还原本复可坐收数年之厚息斟酌至善变通尽利便于民者六
中国富商有与洋商往来交易者准将所执印票转相抵兑不问华商洋商但使到期应付之票均准清领本息示人以信并便流通则商人所执印票即与银行银票无殊并与现银无殊凡未经满期而有需用实银者皆可互相抵兑毫无窒碍难行便于民者七商人携带印票有水火毁没者准于五日内开明原票银数号数及给票日期取具殷实行号的保赴局呈明立案倘有在外遗失即赴该管有司衙门呈明转报局中亦准立案照办则商民或有遗尚多挽回补救之方便于民者八集至百万以上者善堂会馆可请给匾额并将绅董首事酌奖以示鼓励则借者即有急公奉上之名劝者亦有鸾章宠锡之荣更复何惮而不为哉凡此八者皆举其利之灼然可见者言之上海一隅如此各省无不可知若以大义而论则我朝二百余年深仁厚泽浃髓沦肌谁非食毛谁非践土当此日人大肆猖獗占据我藩服侵扰我边陲窥伺我王畿普天率土宜莫不义愤共伸欲灭此而朝食即毁家纾难固忠臣义士之所优为而出之于借本息无亏体恤周至尤宜踊跃输将更复何所迟疑而迁延不能自决哉以理而论君民家国同为一体国危而家亦危君安而民亦安忧患相共安乐与同兵端一日不得息即天下一日不得保国即所以保家卫君即所以卫民自古以来未见有国家多故而人民能独享太平者安可歧而视之而漠不关心乎夫天下之大向风慕义读书明理者所在皆是何能偻指以数然蚩蚩者氓或未能一律见及乎此至于利则智愚贤不肖之所共知也今借之利如斯其厚必为天下所共晓吾知中国土地之广人民之众物力之富殷商巨贾实繁有徒诚能先公室而后私图急君国而后身家则数千万之赀何难期毕集苟得巨以资接济则军火不患其不能精苟有厚赉以犒军士则士卒不患其不用命夫而后日人虽强不难埽除而殄灭之矣且吾尚恨商之不早借也军兴以来诸军以缺饷告匮纷纷不一而九连凤凰旅顺等处其中岂无殷实之家由尔时无借之法故一经兵燹之余有求为贫户而不可得者向法借之法早行则集腋成裘众擎易举饷不至于缺乏即兵不至于溃败即不幸而城邑失守而票在则财存何至立为赤贫一失而不可复乎且吾更愿借一法有其举之而莫或废也异日者军事敉平苟能民之财藏诸君家之实通诸国而国之富即以归诸公则上下维系通力合作下足而上无不足国利而民无不利何患不驯致富强也哉此吾于息借商一事不禁深望各省绅商闻风兴起争先恐后相与共济时艰力致中国于全盛不为地球列国所轻视则国家之幸抑亦中国商民之深幸也夫
皇朝经世文四编卷三十六兵政
火器
论中国宜择用利枪
古无所谓火枪也弓而已矣古无所谓药弹也矢而见矣弓矢之为用今日虽视为末技昔日实视为长技今日虽视为微能昔日实视为良能苟精于其艺则挽百钧穿七札或中肩而夹脰或贯毂而汰輈亦足耀武扬威杀敌致果是古之弓矢原为军中利器固与戈矛剑相辅而行者矣不谓人心愈趋而愈巧武具愈用而愈精降及后世竟易弓而为枪易矢而为弹力足以轰数十人势足以及数千尺噫杀人之器久而弥精此亦运会之所趋而造物不能自主也溯枪之源流当北宋时中国已有其制咸平三年唐福尝献火球火枪明永乐中大师南征交址又得神机枪厥后有铁枪佛郎机枪并称精妙是中国之有火枪由来久矣今中国枪制层出不穷由前膛变为后膛由一响变为数响其体既异其式各殊即其及远之功亦皆有判我中国除自造快枪外而于各国之枪亦尝择而用之集众人之长以为长似可敌而敌无不摧攻城而城无不破然而倭奴肇衅图并朝鲜平壤一役我军大溃论者谓倭人枪炮有及远命中之功而我军不逮逮至一败涂地东三省因此戒严是中国所用之枪犹不足恃也予今岁应京兆试路遇神机营兵见其鸟枪皆系旧式并有敝坏不堪者以之捕盗尚虞不足何平倭为今之计允宜破除积习力图振作无论内外防兵一律择用利枪斯蕞尔倭奴不足虑矣予留心军火有年其中利便得失亦颇窥其崖略爰述所知以备行军者采择焉查各国之枪莫精于德之毛瑟法之哈乞开司英之马梯尼亨利美之黎意及林明敦而其及远之数毛瑟计六千英尺一秒始速率一千四百三十四英尺哈乞开司及三千英尺一秒始速率一千四百零八英尺马梯尼亨利及四千八百英尺一秒始速率一千二百七十四英尺黎意及三千九百英尺一秒始速率一千四百零八英尺林明敦及三千三百英尺一秒始速率一千四百零八英尺此数者皆可参用虽马梯尼亨利林明敦不及毛瑟击力之远而土耳其向用马梯尼亨利瑞典埃及丹麦西班牙向均用林明敦则其枪制之善可知此外如俄之秘珍丹可及三千六百英尺一秒始速率一千二百四十八英尺比之克白来可及三千六百英尺一秒始速率一千三百六十六英尺奥之温德珍可及三千英尺一秒始速率一千二百四十八英尺法之沙赛可及三千九百英尺一秒始速率一千三百零三英尺又葛喇士可及六千英尺一秒始速率一千四百二十八英尺德之卫珍德可及四千六百英尺一秒始速率一千四百十五英尺英之司乃达可及三千英尺一秒始速率九百五十英尺瑞士之秘波地及屈得利均可及三千三百英尺一秒始速率一千四百二十五英尺凡此亦着名之枪今中国军营宜用毛瑟黎意为主以夺其所巧然尤须悉彼所长所长安在曰命中之法而已大抵洋枪皆有准头有表尺表尺之度数一目了然固可按图索骥然抛物线法尤为取准之方是更不可不晓盖枪子出口之路其初本直因地心吸力以致渐远渐曲不能循直线径行成为弧线是名抛物线其度低则弧少弹落度不能展远度高则弧多弹落度始能及远然其高度当以四十五度为准如过于四十五度则弧线变为椭圆而弹落角度又反近此乃一定之理即如毛瑟枪平放不过及一千二百英尺有零必昂至四十五度乃可及六千英尺过此又缩近矣至于远近差早晚差阴晴差风力差以及药之精粗轻重器之新旧美恶又有差是必训练兵士使之细心体察极力研究然后可悉其精微明其利害一旦与倭奴接仗庶几锤鑪在手规矩从心不难如善射者之百发百中矣管窥之见愿为当轴者借箸一筹
战备宜精择枪炮说
国家可百年不用兵而不可一日无备经所以言有备无患也然今之所谓有备无患者要不外慎海防严边兵练士卒办军资此皆人所共知者几于老生常谈海防边防姑勿具论练士卒云者亦不外选少壮汰老弱束队伍操行阵勤训练同甘苦抚伤病恤死亡恩宜宽令宜严赏必行罚必信功则举犯则惩结其心作其气如兵法所谓先练形次练心次练胆者近是然亦人所共知非知之艰行之维艰故有治法不可无治人也而善其事尤当利其器则军资之办宜讲求矣我闻在昔峙乃刍茭备乃弓矢鍜乃戈矛砺乃锋刃惟事事乃其有备足以为后世法矣然时异势殊理同物换自车战废而弓矢易为干戈自马战废而干戈易为枪炮近世专藉火攻而枪炮之用乃益宏频年择仿西法而枪炮之制乃精益则且专言办军资则更专言办枪炮查西国军资以火器为重火器以钢炮为最良钢炮以德国克鹿卜炮为最良驰名五大洲中各国争向采办而炮式亦日精日多钢质以德国为最美练钢以克鹿卜厂为独精而其新制十二磅弹小钢炮为尤便炮体轻故陆行易于运动子路准故施放易于命中炮质坚故长用易于经久炮身长而膛有来复纹力能逼子故放弹易于及远所用开花弹子系双层铁体外裸四钢者较寻常弹子之包铅者尤洁便而不损炮他弹仅炸四十余片此弹能炸百数十片以有双层铁体也炸片多则伤人亦多用火药一磅而力已及数十里之远较用洋枪敌用人少伤敌众而及远又数倍之此陆路山行利器也又有新制气球小炮其式与抬枪同而长大过之其同与搭提同而灵便过之亦照后膛式而实开花弹者放平则能击敌人侧上则能击气球故有是名体轻质坚命中及远与十二磅弹炮不相上下此水陆近攻利器也他如旧制四十磅弹八十磅弹二百磅弹以及二百四百六百一千磅弹大小诸钢炮极其大至于七十一吨大率体质极坚表庶极准装放便易迅猛殊常久推为炮械中极品但以炮身长炮体灵运载不易祗足以供防守而不宜于攻战虽及远倍于小炮不若小炮之轻利然比之他国前膛炮则利钝之判大相迳庭此又水陆防守利器也西国炮厂固多炮式亦伙未便缕指名目显为轩轾然于斯三者首屈一指则见诸各国军报及中外之精于辨别者所论非一人之私见且有征可数也至洋枪之用十余年前各国多出前膛枪如英之燕飞尔美之士迫冷非尔皆前膛制也自美国林明敦后膛来复枪出每分钟可放十三子远及一千二百步而各国之用前膛枪者皆以为便利咸贱售所用前膛枪尽改后膛之制乃未几而德之马体呢枪英之马体呢亨利枪相继而起其名则异其制寔同每分钟可放十六子远及一千二百迈当后膛来复式也而德国近又新出后膛茆塞枪装放更便利每分钟可放二十子远及一千九百迈当出争胜精益求精自当推为利器之冠他如法之沙赛瑞士意大利之屈得利拜晏之威而的而澳之委伦特尔俄之秘而丹比利时之阿耳彼呢巴伦地连荷兰秘鲁之保孟等后膛枪复有士乃德及奄士荡郎秘簿的等厂所制者非不夸多斗靡而坚致犀利命中及远要以茆塞为最马体呢次之林明敦又次之此亦信而有征者也且也施放小炮宜用小粒火药施放水雷宜用棉花火药固有各称其宜者而德之六角七星药尤为力猛而耐久弹子则有开花钢弹开花生铁弹生铁子弹洋铁管散子弹之别而要以双层铁体外裸四铜者尤猛鸷枪弹则皆用子药联而外加铜托旁置引火者便于装放携带而施放不于迟久也近有换用纸札以期省工料者设遇潮湿即易霉坏携带装放均不如铜托之便且捷徒欲节省工料无益也炮架及枪炮随带零件无论制造采买均宜多备一份设遇损失即可用而后膛炮之后门及火门管能多备一具尤佳攻敌时或遇失利即拔出后门及火门管携去以免资敌纵得炮无所用之将来收复只将后门及火门管配合便可立即装放非如前膛炮之易为资敌即或毁塞火门则收复又时须大修断难及时应用也讲求军制者幸垂听焉如以为中国本有旧规胶执成例而不思因时制宜为善后从长之计则又迂妄之甚不足与言矣
储买枪说
中国自遭粤匪以来向外国购买枪炮几无虚日然购买之法皆由各省各营委员向上海各洋行购买故上海洋行有专为中国买枪炮者姑无论所委不一人所买不一家枪炮之式难以一律论将来遇有缓急若此省调兵若干至彼听用一时药弹缺乏而彼省所造之药弹不能合此省兵丁之用是有兵与无兵同事诚非浅鲜即使购买者皆一律式样而此等洋商与经手买办惟利是图前后所委员弁既无眼力又不能洁己奉公所买枪炮或为各国不欲买之货或为各国改用新式将旧日枪炮一概沽出之货或为不合用之货如南北花旗交战已毕其枪炮无所用处德与法战所获枪炮德国不合用亦概行卖出凡此价值甚贱洋商之专售于中国以为获利之计此等洋商屋宇之服色器皿无不华美饮食狗马之好无不充陈司事仆隶庖丁无不毕具遇有善于官话酬应便给之人不惜重聘请至以使在外钻干笼给生意其气象之大有十倍于华商者一日之费颇觉不资苟不如此获利是必亏巨本而后止然则购买枪炮非中国之储武备寔洋商之利薮耳中国独不可以变计乎试观去岁新派总税务司代购数艘兵船不独中国人视为坚固即外国人亦夸其极为灵捷是亲向制造厂购买价既廉而器又美中国人当亦知之而何以购买枪炮者从未闻有托新关代买之事虑新关之例凡有报销必由总税务司直达总署各衙门华官虽亦有报销而其数目不能不与洋商同则浮冒之獘自杜苟托买枪炮其价值亦概从真实报至总理户部各衙门王公大臣无不知买枪炮之价此后购买皆须涓滴归公耳今后中国购买枪炮务宜在北京设一军装公所伦敦设一军装公所缘北京为根本重地政所由出伦敦又为各国往来适中之地设之最宜中国苟需何项枪炮由北京公所知照伦敦公所储买凡两公所中各派中员三四人洋员一人伦敦公所则出洋公使随员及驻英税务司人曰当与闻其事所有价值两公所报户兵两部公使随员则报总理衙门驻英税务司则报总税务司使三处存帐互相核阅则中西委员虽欲作獘乌乎敢每届岁底汇集成数刊行晓谕则天下皆知枪炮之价而浮冒之獘无从生矣至枪炮运到中国宜设两处栈房以为屯积之所上海天津本最相宜然离海口太近恐一有兵端易为敌人所夺转资敌人之用考中国地势北路宜在山东德州南路宜在江西赣州离海口既远而又皆有运道可通各海口转移自不致滞缓斯枪炮免参差之别而金钱无縻费之嗟并使外国人知中国之买枪炮隐合西法而非昔日之有名无实岂不善哉无如各大宪明知此法之善徒以事难创行资不易集因循隐忍以致流獘不可胜言余尝闻某司马云伊向某洋行购炮行主即私诘以欲买真炮乎抑买假炮乎炮同一律而价有多少之分又尝至某洋行见一买办与二委员争论据买办云某委员曾向行中定买洋枪一千五百枝每枝银九两近日某委员因别行有一枝八两者欲悔前议惟闻委员某领价每枝给银十两倘竟悔议定行告知统带官以发其私余闻言揆度某委员情形实有不欲买之心而又有不敢不买之势呜呼獘至于此可胜叹哉
枪炮说上
薛福成
自枪炮兴而弓矢戈矛之术废战陈胜负之数与前迥殊即所以论将才者亦异古之将才杰出者如项羽之拔山扛鼎其气固盖一世矣至若汉之黥彭蜀之关张唐之鄂明之常遇春傅友德等皆以武勇显名于时奋建奇绩即岳武穆将才天建百战百胜而其武艺绝伦亦实非一时诸将所及夫战勇气也故自古恃勇而胜者十常七八今之战则不然设以虓猛绝纶之将而遇快枪精炮不能不殒于飞铅之下虽拔山扛鼎之雄亦奚益哉往者粤寇之乱将才辈出塔罗杨彭多鲍诸公出百死入一生撤去扞蔽立群子最密之处而不避用能累战累捷语人曰炮固有眼不吾伤也此亦倡勇敢之一法然究当听命于天不尽以人事为胜负且当时粤寇之用不过中国旧式枪炮耳否则西人所废弃之枪炮耳若有今日至精之枪炮恐应之之法又稍不同居今日而论将才不外筹之裕鸠工之良取法之精操练之勤四者备矣善用之则胜不善用之则败智勇固不可阙所以用厥勇者不同矣若夫恩威兼济赏罚必信法令赏肃实用兵机要所最先此又古今不变中外不变者也
枪炮说下
泰西诸国枪炮之精不越四端曰力之猛也发之速也击之准也至之远也诸国竭其才力物力苦心经营者数十年遂于猛速准远四大端各有极至之处今其隽士巧工覃精研思者尚未已也或谓果若此则西国四端之精进将终无已时恐复阅数十年今日所谓精枪利炮又成废物矣余谓不然凡物生长各有止境人之长七八尺而止象犀马驼之巨逾丈而止千年古木高数百寻而止西国枪炮殆已止于极至之境末由再精之时也何以言之今日至精至利之枪炮如欲再加其猛必有转移重滞之病有不能多开之病如欲再加其速必有子药骤竭之病有不暇命中之病如欲再加其准必有运掉不灵之病有应机迟钝之病如欲再加其远必有目力不及之病有子力堕下之病是故欲加一端之胜或反为三端之累且过求一端之胜亦必势有所穷利不胜害此余所以今日之猛速准远为不能不止之境也若夫随宜而变通之相机而损益之盖造者用者无时可已之事乃其范围固莫能轶矣或问百世以下事久而术迁机熟而而智生倘能别创新法以制枪炮则枪炮可终废乎答之曰理固有之然此究在百世下非余所能悬揣也
边防
谨拟绥边十二策http://wave.bbs.xilu.com/臣闻涓涓不壅将为江河两叶不除将寻斧柯盖患生于所忽事当弭乎未然今者西蜀越巂马边雷波边四厅猓夷负固为患连岁扰边屠戮人民掳掠牲畜不可胜计十余年来征调频仍军书旁午驿骚内地以全蜀之力制之屡出无功徒劳师旅縻国帑而寇氛益炽近者空巢而出狼奔豕突无复畏惮者何哉非国家小弱天庾不供也又非鍪甲不坚戈剑不利也乃往者徒事姑息军今不行赏罚失当众不用命而将弁复乏制胜之术狃于积习坚持怀柔之议谓赏赉可以已患因循将事使贼寇得以窥我虚实也且夷性贪残以掳掠为生计以焚杀为能事小出则小获大出则大获而官军以其地险性顽艰于进剿每从而抚绥厚赉之是一出而二利备焉彼胡为而不出哉且出则得赏不出则不得赏是我适招其出也故今日赏明日跳踉矣今岁明岁背叛矣夫怀柔者治安之梁肉也经也征诛者治安之药石也权也梁肉可用于平时药石则施于有疾苦疾病方作不延卢扁而药饵之反啖以梁肉未有不加剧者也兹之怀柔曷以异此曩者马林之叛尸横数十里守备某全军覆没雷波之围屡濒于危士卒战殁者数千轰轰山之役阵亡者数百辎械多为所夺马日冈之警焚杀以千计其积年残杀者无虑二万边民肝脑涂地道路梗塞若不于此时大彰天讨数十年后丑类生齿日蕃岁比不登饥民从而蚁附之则有明奢安之祸恐复见于今日臣实虑之然而议者必谓四厅地处边隅癞癣之疾耳不治便议者又必谓边患之生振古已然蠢兹小丑何足劳师动众徒縻供亿寘之便臣窃以为不然诗云如彼雨雪先集维霰今之丑夷敢于攻城围邑抗拒我师其亦诗之谓霰矣夫四厅之势疮也不及其毒未盛肿未甚而治之必将至于溃烂血肉淋离而后已纵不至于戕生而四肢百骸悉关痛痒日夕呻吟元气为之潜丧若或变而为痈疽或他疾缘闲而起则性命系之其为祸岂小哉臣愿皇上赫然震怒选将治师宽以岁月轻爵禄以励将士严赏以立恩威又命威重大臣视师督战有不用命者杀无赦恩威既行将士必奋然后分兵深入据其险要毁其积聚夺其农时离其羽翼不过岁余边地可平腥羶可涤既平之后诛其巨憝贷其老弱投丁壮于四裔郡县其地此一劳永逸之策也臣谨案西南夷自汉武帝朝始通中国自是恒为蜀患蜀汉时雍闓以越巂牂牁益州永昌四郡叛酋长孟获助之武乡侯诸葛亮以为非痛加惩创必患及腹心故不惜转输之费士卒之劳帅师十万凿山开道跋涉险阻深入不毛七擒七纵然后蛮夷讋服震慑天威边境乂安者百有余年至晋稍稍出扰王逊讨之歛迹者亦百余年唐德宗朝又肆侵掠韦皋抚牟寻通牂牁猓夷惧边地复安有明又肆猖獗崇祯间命刘綎统重兵平之勒石纪功自是边民得安枕而卧者将二百年此历代征讨之成效也至若治得其人亦可不烦师旅之劳昔魏尚守云中匈奴不敢犯边余靖抚桂林交趾不敢入寇范仲淹镇延州则西夏破胆朱燮元在贵阳则洞苗革面边徼之理乱在得人与否耳陛下诚能诏封疆大臣搜罗轶才破除资格遴贤能为丞倅如其才可充是选者虽卑末之员岩穴之士即起而任之重其威权厚其糈禄使无掣肘顾忌之虞室家冻馁之忧然后限以三年责成其功如其效则举者与治者同迁如其不效则举者与滥者同斥诚如是而边徼不治夷氛不息未之有也伏念臣草茅下贱性复至愚朝无许史之援过惧邱山之积岂敢高谈世事自贻斧钺之诛但念切同仇且待罪边鄙十有余年凡夷番之情伪山川之险隘得而洞悉之谨拟绥边十二策干犯天威冒死上陈不胜惶恐战栗之至
一联声气孤则易折众则难摧势使然也越雷马戎夷所以屡为边患者盖四厅势孤故也所谓孤者非汉弱而夷强也亦非夷众而汉寡也乃边民人心涣散势分而不合戎夷得以肆其毒螫若使四厅之民聚族而居比屋而处鸡犬相闻斥堠相属虽猛如豺虎犹且避之况蠢类乎今使沿边要隘处所五里一小堡十里一大堡大堡三百户至四百户小堡一百户至二百户徙境内穷僻居民实之命各置火器矛盾以自守兵民相资军威自振夫五里一堡声息相通缓急足恃一堡有警以连珠五炮为号邻堡闻炮留其众十之三以自守出其堡众十之七以相援或断其归路或首尾夹攻如常山之蛇击首则尾应击尾则首应击中则首尾俱应寇将安逃乎寇见我声气联属如手足之相救数败之后必当革面洗心埋首巢穴不敢复出为患矣
一练团勇声气既联矣若不教以技艺击刺之术譬驱市人而搏虎非胜之道也孔子曰不教民战是谓弃之昔李悝为魏文侯守上郡下令曰有狐疑之讼者决以射中者胜否则负于是民皆习射及与秦战大败之宋种世衡在青涧亦教吏民射虽僧道妇女咸使习之每亲阅以银为的中者与之已而中者多其银轻重如故而的渐厚而小矣或徭役轻重亦使射中者得优处有过者亦然中者释之由是人皆能射夏戎不敢犯范仲淹韩琦经略西夏夏人畏之有军中有一韩西贼闻之心胆寒军中有一范西贼闻之惊破胆之谣今考宋史不过立箭社耳宜变通其法城中建社四乡镇社各一村落小者则三五村共一社择空闲地为射圃聘善射者一人为社长武艺超群者二人为社副能书者一人为社录社长社副于三六日课之社录纪其优劣一人技成教之十人十人技成教之百人百人技成教之千人千人技成教之三军长者持矛短者操弓弩强者持旌旗勇者执金鼓弱者给役智者为谋主每季农隙有司亲诣各社较阅一次有发必命中武艺精熟者受上赏次者减之以艺之高下为赏之等差其不能者以水如贫不能置弓矢者有司筹给凡遇鼠牙之讼一仿李种之法即民间宴会赌酒摴蒲卢雉之戏亦令以射代又采武备全书州县团练法训以金鼓号令坐作进退之节行之一年则民皆知战民既知战则民皆兵也无事则通力合作植戈而耕有警则披坚执锐守望相助利一免征调之烦利二节国帑之费利三省挽运之劳利四无迟误之虞利五有此五利则团练实备边之上策也
一明赏赏者人主之大柄将帅之微权也若使无功而邀赏则小人怀幸进之心徒事奔竞以为夤缘可以致高位谁复肯舍躯命突銛锋为国家死者有罪不则军令不行鼓之不进金之不退必坐失事机偾事莫大于此昔越伐吴凡三徙而斩十二人故将士用命一战而灭强吴杨素亦以此术佐隋高祖定天下汉来歙冯异每战胜不自私辄奏赏有功上有所赐皆散之士卒故人乐为之死宋岳飞自束发从军大小数百战未尝挫虽曰智勇绝伦亦由赏明也六韬曰赏明则士贪功素书曰善恶同则功臣倦又曰赏功不踰时则下力并赏贵小贵大赏小则恩下通罚大则威上行武经曰赏一人而三军悦者功虽小人虽贱赏之罚一人而三军震者爵虽尊位虽贵罚之若是则威立而令行无敌于天下矧么么蠢类乎
一募勇敢兵以勇敢胜以怯缩败故一夫奋戈则百人辟易十人弃甲则万众崩奔凡用兵之道须选勇力绝伦敢死乐伤者聚为一军曰陷阵之士有轻高晏远趫捷善走者聚为一军曰电掣之士有因穷发愤欲快其志者聚为一军曰虎贲之士结以恩信厚其廪禄以备冲锋劫袭之用故勾践之君子杨庆之突将闻鼓声则喜闻金声则怒以此而战何患无功
一轻爵禄爵禄者朝廷之所轻出诸其口而无穷性命者将士之所重一死不可复生苟上重其所轻而欲下轻其所重不亦难乎然而香饵之下必有死鱼重赏之下必有勇夫若能轻五等之爵悬千金之赏则又何功不成何战不克哉故汉高祖捐金行间而范增死裂土分封而项籍灭凡四厅将吏皆当厚其糈禄使无内顾之忧如察其抚驭有方三岁无警则超迁不次即贱隶仆夫有能斩将搴旗或出奇制胜者皆待以异数如是则顽廉懦立边鄙不安夷氛不靖未之有也
一清边界疆界不分汉夷交接奸宄因之为利此边患所以不息也欲塞其流孰若先绝其源当令画界分疆植柱为表下雷霆之令严交结之禁如汉夷有越境互市者杀无赦或吏不及察能以越境告者赏诬则反坐
一豁耳目夷性阴狡甚于鬼蜮其蜂屯蚁聚既有以备之矣至若数十为潜出剽掠恒沦形于丰林丛薄之间如之伺鼠然觑行旅至近辄突起而邀之或暗施弧弩每出入之不及防故莫不惊惶失措为其所掳若焚燔草木使一望无际则寇潜踪无所众寡虚实得以预悉而为之防可御御之不敌则避之鼠辈将无所施其技矣
一清肘腋君不密则失臣臣不密则失身机事不密则害成军旅之事以秘为宝苟先机一泄我兵未发而寇守御已备矣我谋未行而寇险阻已据矣使其中更有能者必且反受其殃虽有精兵健马利剑快奚益于用故事越巂将弁向派熟夷以供樵牧洒扫之役此辈阳为恭顺而阴与野夷狼狈为奸亟宜裁革以清肘腋之患即不肖胥吏兵役亦多与寇结凡我有谋贼莫不预知故师出无功皆若辈为之也胥吏兵役虽难裁汰而去故易新行之以渐严为之防亦清肘腋之一道也
一勤徼民所以养兵兵所以卫民今越巂弁卒狃于积习惟耽逸豫夫蓄猫所以捕鼠断不以无鼠而蓄不捕之猫养卒所以捕寇断不以无寇而蓄不捕之卒兹卒骄弁惰有警既不能刀相援平时又不能先事预防徒縻天储殊非国家设兵卫民之意宜令沿边将校分番梭织徼既可习其勤劳而贼寇知我戒备严密必不敢萌窥伺之心即或窃发亦可随时扑灭如有不任事者落两职以观后效能振刷者复之否则削籍
一任贤能从来驭边固赖有治术尤赖有治人术不自行得人而后行使有治术而无治人犹絷骅骝于空室而责其千里埋干将于丰城而欲其剸犀也苟得治人而行治术如使郢匠运斤无损伤之虑造父执辔无颠蹶之忧兹四厅夷寇出没无常数十年来殆无安岁不得治人与治术故也若能破格任人岂患乏才能之士乎惟在封疆大臣能任与否耳
一专事权汉朝州郡兵统于太守刺史故易于有功唐宋亦然自明建国始分而二之郡县专理民事兵权专属武弁故遇事多所龃龉士卒亦桀骜难制宜令四厅防兵归丞倅管辖假便宜以专事权守备以下咸使听命焉使无掣肘然后责其成功
一足经费夫长袖者善舞多财者善贾势使然也四厅召募土兵团练乡壮修筑城堡添置器械以及赏赉之费军需之备均非徒手可能昔李牧镇雁门五日一椎牛飨士寒者衣之饥者食之主计吏不问其出入故士为之死得成不世之功今四厅每岁宜给边费银数千两以备军装器械赏恤硝磺之费俾得尽其长如虚縻国帑地方不治者罪之至经始之际城堡营房所需不赀命估计酌给
边防论
古之时天下有道守在四夷及其衰也守在四方又衰也守在四境至于守在四境则境之外皆敌国矣然而古之时其为国也壤地褊小大者不过千里小者不及百里至今日而论中国则其为国也大矣昔人所谓东渐于海西被于流沙朔南暨声教讫于四海本朝有过之无不及然则所谓边防者皆距京师数千里远者竟至于万余里昔之所谓守在四夷以今观之则所守直越乎四夷之外而其为防也乃更难矣且所谓守者非仅画界自固社关绝客而已也有以战为守者有以为守者此其事贵乎因时以制宜随机以应变而究不可不先事以预防昔时所谓守不过扼要也守隘也筑土垒也为犄角也如是而已目前之所守则固不外乎此数端而此数端中即有大异乎从前者要处既多扼之不胜其扼隘不足恃守之殊难为功土垒则易而为炮台而其守法即大不相同犄角易于隔绝呼应正自不易而且战于陆者尚可把握战于水者更不易支持昔之所谓水战无非占上风乘潮之涨落以逸待劳以主待客皆有可以为恃者也今日不有战事则已倘有战事皆在海口火轮铁甲彼此轰击即使风水皆逆而外洋诸国习于风涛明欺中国之不惯于水战竟可出我之所不备以相攻又岂前此之成见如赵括之徒读父书者所可与言耶今者中国之所以防边者可谓无微不至矣特立海军衙门以讲求海战之道多设水师武备等学堂以教育人才预储他日之用多购军火以防患于未萌各处沿海沿江添筑炮台置巨炮于其上兵船铁舰岁有所增制造一切军火皆与西人无异然则所谓世变者随其世而为之变虽变犹不变矣吾窃于此而不能不以刍荛献也各处炮台有旧式有新式大都旧者不如新式此夫人而知之而有识者或以为不然谓炮台之攻敌也呆不如船之灵活我虽用极坚之炮台置极巨之炮火了见敌船将近开炮击之彼敌船亦测以远镜早已按其方向先为之备舵尾相偏刺斜而走一击不中彼乃回炮相击以活船之炮击死炮台之兵如箭之有的无不中者然则沿江沿海之地又何为而先示之的乎与其明筑炮台以为守不如暗中埋伏以为守使敌人不能测乃为可贵矣至于诸学堂之设预储人才以为他日之用意至美法至良也然闻教习之人诸有不便或因洋教习无权而动多[掣](制)肘或因西师与华官之综理者意见不合以至彼此赌气以致旷工如是者往往而有此则非所以教育之道若教之者此时不能认真或致旷功则将来安得有人材可用此所宜亟为变通者也至于军火之购固为至计然闻所购军火药弹有不相符者盖外洋枪炮悉与药弹相配不比中国之鸟枪今讲求军火之人今年注意于英国则所购皆英国之器明年又注意于德国则所购皆德国之器或法或美大约皆兼容而并色此一端最易误事盖习之者本不可使有歧异用之者尤不可使有参差而彼各处军火局中管理之人又初不知何项药弹配何项枪炮故有时竟有军中领到枪炮药弹而枘凿不能相入是不亦可笑之甚哉且其所以异者又不仅大小而已也如欲为变通计则军士之习练者当令专习一国之器勿以他国之器杂投或分为数等各习一国之法各自为习异日即可各自为战而既为所习则药弹之对与不对皆能知之即使管理者或有未辨彼军士之往领者自能辨之庶几前项獘病可以尽免而一枪即得一枪之用一炮可收一炮之效总而言之总在乎认真而已吾尝谓中国之坏坏在不能认真因循粉饰最为误事今日者悉心筹画竭力整顿因循之獘稍除而粉饰之风则仍不免夫边防诸事死生存亡皆系乎此而谓可以粉饰也乎四境之外皆敌国则四境之内皆同舟同舟者不能共济而乃以不善变之故卒至久而生变讵不大可慨哉可不早为计哉
论边防近势
中国办理边防自李伯相莅沪与法人德公司商议不合返节之后大有整军经武之意如张振帅之回粤东也所调各路防军带往者不下数万即云经岑制军督率调遣而朝廷又特命向办军务之唐君炯洊升抚使以佐岑公则日来镇边戍务正在昕夕不遗力其余东南沿海省分亦各添募营头整顿操防外间拟议皆谓国家于安南不肯不认为国听法人之所为矣目下虽顾法国和好之局未能轻启兵端然法人既不肯稍让则我遣军以救安南亦非我之自启其倘得滇粤边境大集师徒遥为声援以壮黑旗之威即不必深入越地与法交绥而法人久驻于越屡战屡挫或者知越之不可遽有与中国之不可强争以劳师縻饷为忧翻然悔悟旋师以待后图亦未可知此固中朝当事诸公所深思熟计者也不意我方运筹边之策彼已遂夺地之谋越之新王嗣立未几国事纷更人心惶恐其势已大非昔比故炮台一时遽为城下之盟数日之间法人与定和约自此越国之事悉归法人管辖仅存守土之名尽削自主之权矣噫中国方为越南整顿军务此时此际闻此消息何以为计耶窃为中国处此始值万难若数月之前李伯相在沪之日犹未为极其难也法之图越所以制我不得与闻者徒以中西国之体本自不同中国则但有封贡之名而泰西则必尽统之职故藉嗣于越南之事中国从未与闻不得遽认藩因此中国与之商议彼可掉头不顾攻城夺地惟所欲为中国平日既未将中西国不同之情形先与法人言明而又历年越法交涉之事因循坐视则至今日而欲以口舌相争固非法人所乐闻矣然调兵戍边以自卫者卫越尚可得行其志也今法人与越战已经取越和约既成法人不使我认越为藩者我固不得禁法人取为也越为中则凡事从中例今为法则凡事又从西例和约诸条无非法人治越之事守越之地收越之税而已此后越南全土不啻法国一行省耳中国与之接壤地虽仍存越南之名实已与法人为邻法之取越意谓无与中国之事中法和约无问也若中国必遂援越之谋则将整兵出关与法人战使其退后而已越人受法迫胁征特不许自认为中国之抑且守泰西国之义上国既为保护国必相听从倘法与我战越兵必随其后是我为越而越反与我为敌又何救援国之有哉故中国今日不战则无以伸认为国之说战则又无取乎弃好之寻仇名且也越既受盟城下而黑旗刘义未必随越而服法之丧师义实为之今既得越亦必不舍义可知义本助越抗法今越于法越兵将与法人合攻而义踞三省为巢穴势难出而图法法越合谋从容布置久困必毙则义亦惟突围而出窜入中国在泰西之例凡此国乱人遁入他国之境法人或循此例至黑旗窜入中国亦即罢兵但滇粤边界既无撤戍之理法人亦可藉词以招纳亡叛责我中国而必欲得刘义而甘心也黑旗本为粤寇余孽以其窃踞三省无扰于越而恕之更以其为越抗法助我藩而听之今越为法法越交攻穷而投我我将纳之抑拒之乎闻法人尚在添兵意存随剿随散目下黑旗岌岌可危势将力竭舍我谁依正不知办理边防者有何策以处之也
  </div>
  <div class="pagination">
   <a href="皇朝经世文四编_page21.html">
    上一页
   </a>
   <span>
    ...
   </span>
   <a href="皇朝经世文四编_page17.html">
    17
   </a>
   <a href="皇朝经世文四编_page18.html">
    18
   </a>
   <a href="皇朝经世文四编_page19.html">
    19
   </a>
   <a href="皇朝经世文四编_page20.html">
    20
   </a>
   <a href="皇朝经世文四编_page21.html">
    21
   </a>
   <span class="current-page">
    22
   </span>
   <a href="皇朝经世文四编_page23.html">
    23
   </a>
   <a href="皇朝经世文四编_page24.html">
    24
   </a>
   <a href="皇朝经世文四编_page25.html">
    25
   </a>
   <a href="皇朝经世文四编_page26.html">
    26
   </a>
   <a href="皇朝经世文四编_page27.html">
    27
   </a>
   <span>
    ...
   </span>
   <a href="皇朝经世文四编_page23.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
