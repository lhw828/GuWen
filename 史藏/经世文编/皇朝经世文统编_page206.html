<!DOCTYPE html>
<html>
<head>
    <meta charset="UTF-8">
    <title>皇朝经世文统编 - 第 206 页/共 287 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝经世文统编 - 第 206 页/共 287 页</h1>
    <div class="content">
　

　
 
 
卷七十四　经武部五　练兵 
 
 
卷七十四　经武部五　练兵

　　练兵阵法疏道光元年　　　　　
直隶提督杨芳

钦奉　　圣训教练兵丁欲期一日有一日之功一兵有一兵之用钦此窃惟人之气力日用则强日惰则脆按日除常操之外其提镇将备千把外委各衙门即责成各本官其堆卡拨汛各处所即责成各队目随时随处频频训练旦暮为之凡练射其力在拳归正于腕运用在推责其正身齐足左手平推百次右手如之两手合推百次以三百次为度回手掌心对面出手截掌对靶务要膀平指取通身之力练归左右截掌自然拳定腕正弓力自增射的有准凡练鎗其力在肘归稳于腰运用在托责其踏步播腰左手执砖一块如举鎗式数二十字之久能以肘定腰稳可期鎗出无虚凡练骑其力在腿归重于足运用在躐随处设立马鞍木架较常马高五寸牢扎鞍镫责其以足登镫不许攀援左右上下又以手据鞍不许登镫左右超距各二三十次能得腿足力强自然身轻月当稳分抹秋骑射自如至于长矛乃弓箭兵丁兼习之艺临敌众矛齐刺只要封闭得力不须跳舞花势其藤牌现操阵式极其活便毋庸另立练法以上各项技艺固不必使其劳顿太过亦切勿任其安闲自疲行之日久工夫无间断自能一日有一之功效也夫胆有大小气有勇怯均难凭识似应于精壮之中再酌以众擎易举之法臣思胆气生于武艺而武艺非阵法归宿譬如虎离山谷犹畏犬欺束之以阵庶几出而有节入而有制勇者不得独冲而蹶怯者不得畏葸而北我　国家常操大阵进步连环鎗最为行军利用超越千古臣愚昧之见于常操之外另加以车骑合步兵连环鎗三者互相融结参会大阵翼前顾后折冲御侮最为得力窃拟每敞车一辆倒缚大二枚口向后用兵倒推而出平举车辕即为架别用拒马桩以藤牌刀矛鎗箭护之夹峙车左右敌至二百步内外大击之百步内外鸟鎗并击之五七十步弓箭合击之骑兵五名在后以备左右冲突合之押运军帐火器箭枝共兵六十四名为一队闲时责成各千把于本管哨内如数挑定轮流日操一队更番演习计五队共兵三百二十名归将备一员督练至六日合操一次为一阵临敌仿积卒星体五队站成梅花式用前三队击贼得犄角之式为正兵后二队接应为奇兵递而增之五阵为旅镇将统之五旅为军大将统之一兵有失责在千把一队有失责在将备一阵有失责在镇将如遇更代击鼓为节以后左队抢出中队之前成锐进之势再以后右队抢出前右队之前成斜飞之势再以中队抢出左前队之前后成犄角之势层层正奇变幻左右前后顾持俾整暇有序若限于地势去车用两兵抬打一容队则队容阵则阵疏密有法南北均能适用设遇密箐山谷如鼠穴中队队间隔分直入层层接应亦最相宜此练兵克敌均能一兵有一兵之实用也

直隶额兵三万八千三百二十五名按四成挑派可得兵一万五千三百三十名能成二百四十队臣到任后曾与督臣往返札商先按二成挑备整顿车刀矛战弓马鞍雨具意见相同接准覆信督标已挑备一千二百五十名现在操演臣提标中左右前城守五营曾经挑备一千名已经演有成式此次巡阅山永三屯两协天津镇所属各营逐处讲究已经挑备一千六百名再拟饬知河屯协八沟昌平两营挑备六百名并知会宣化镇挑备一千二百五十名正定镇挑备七百名大名镇挑备八百名共兵七千二百名以六千四百名成一百队以八百名作为冲锋策应取限来春将器械一切一律整顿齐全以备不时之需随后再赶办二成器械再臣谨按宋吴璘郯家弯之战用迭阵法败敌数十万之众其法以拒马为限用长鎗居前坐不得起次最强弓次强弩跪膝以俟次神臂弓约贼相抟百步内则神臂先发七十步弓弩并发次阵如之俟其疲则更代之遇更代则以鼓为节骑两翼以蔽于前阵成而骑退谓之迭阵战士心定庶能持满敌虽锐不能当也我　　　圣祖仁皇帝亲督大军平噶尔丹于昭莫多大将军费扬古及将军统领博济孙思克硕岱等秉承　　方分兵三队设拒马桩步列以待诱贼万众来犯我兵鸟鎗弓矢齐发藤牌兵继之自未至酉战数十合贼势披靡兵皆上马冲击乘夜追杀三十余里斩擒殆尽噶尔丹自变量骑远窜亦即此法至于大更为行军利器用以夹峙藤牌拒马于古法较为得力惟大过重须用四轮托车艰于载运臣思古有车战之法霆击风驰何往弗胜山水形势今古如一古以箭弩车今益以鎗火器其功更十倍于古凡市上农间大小轻重车辆均能随时随处购之今之城守库贮皆有五十觔以上百觔以内威远劈山子母等缚置车辕极其便利兵多则操三百二十人之阵兵少则操六十四人之队间时操演精熟使官兵咸知运用以备战阵较之古法尤为精密也除常操额存军器外谨列阵法车械图式于左

　　德国陆军枪队操法序　　　　　
冯国士

欧洲德意志者其今日地球最雄之国哉东邻俄罗斯西接荷兰法兰西比利时南通奥地利瑞士意大利土耳其北连丹马瑞典瑙威诸国四邻环视约纵连横而德则屹然称雄于其间设非君臣励精图治孜孜焉以求自强之道几何不为邻国之所并吞耶备豫不虞古之善教惟德人心焉知之观其举国定章自王子以至庶人无论士农工商贫富贵贱一体当兵讲求武备阳托践更之期阴寓练兵之术要使人人能战而俾国中无瑕衅之可乘用心亦良苦矣嗣为强敌凭陵不得已至于用武朝野上下举秣马厉兵为王敌忾一战而胜丹马再战而围奥土京三战而俘法王拿破仑三国皆割地请成推执牛耳遂霸欧洲夫乃知其平日之武备修明而功成一旦之非幸致也今者中外一家德意志与我　国交谊益亲彼此推诚布公无虞无诈虽以该国最精之军械听我购采其晓畅戎机之员弁复任我聘用仆仆于南北两洋相助为理或筑台或教操法洵合中外一家之谊矣随有世爵武员毕第兰氏者当德法之战曾带兵亲历行间近以承平辞职来应上海制造局教习枪之聘爰将该国纂定之枪队操法原书为诸生口讲指授其如何演练如何布阵剖析详明不啻若教其本国之子弟焉惟是书虽图说详明而与中土营制究不无稍异毕君乃为之斟酌变通期于适用爰成操法一书谆嘱翻译华文留为学者之助国士虽尝学习德国语言文字而才庸识浅一知半解恐未能窥及精微第念此书译成于我陆军之操演枪法裨益非浅不得不就所知悉心从事并即毕君之书选绘阵图二十二幅附译操枪口令一则汇成是编虽鄙陋无文亦窃冀学者神而明之能遵其法而不为法拘耳

　　操练洋枪浅言附表　　　　　
冯国士　葛道殷

泰西各国火器之精不留余力备其器者不经讲习亦难命中特将洋枪一种麤浅言之以俾学者有所把握枪之能及远者莫如德国之毛瑟昂其度至四十五拋物线之远界乃尽若平打去不过四百余码而已西国名枪皆有表尺尺上码数井然一经道破立刻通晓本无难也然其理最深微兹先即其深而要者浅言之庶可由此悟其至理凡枪子出膛口不能如轴线之径直而去必成弧线名拋物线度低弧线直落角度不能展远度高弧线曲落角度乃能展远若过于高即过四十五度弧线极曲落角度反近矣此抛物一定之理也不可不知用枪有三要　要眼力要手力尤要身力练法详后枪有四差　表尺数太高子盖靶而差远太低不及靶而差近名曰远近差又曰直差准偏侧子或向右斜走或向左斜走名曰左右差又曰横差　四差之外又有三差曰早晚差曰阴晴差曰风力差

观日光之左右眼光与日光相射则有偏左偏右之不同如向东之靶午前光正向西之靶午后光正日初出光在南枪必走北日将入光在北枪必走南向南向北之干早晚光多不正惟日中时可打中月若一律认定中月打去枪亦多出入矣是谓早晚差

晴天打靶指中月者阴天必指上边晴天起码五六百步者阴天必再起一方与平日路相合轻阴重阴亦微有不同忽阴忽晴则高下在心是谓阴晴差此二差非心静细者不知也

又有风力差哈吃开斯枪子力大而劲足风小尚不走风大亦可吹动若五六百步远靶即风小亦有出入如此天气可不打靶至空气之阻拦差甚小故不论及

若夫器之新旧美恶火药之配合轻重器差又在所必计诚能明乎以上诸弊提起一身气力如操弓箭者之心细手和自然百发百中

练身有三法提气上升枪则对正身则偏向右足斜退半步两膝平直着力稳立为立法或有屈一足而跪者上身仍须挺直左手托枪置于左腿之上为跪法又有卧而施放者卧放有两法有作俯卧势放者有作仰卧势放者变动不拘是谓练身

练气好胜则气愤卤莽则气粗惧脱靶则气浮心怯则气馁不患四弊是谓练气

练眼一线心光细审轴线之去路子未出膛口时即历历如见其弹子速率至落角处是谓练眼

练手左手托枪近表尺处右手握枪壳扳机每天操演习成前手稳后手灵举重若轻亳不走偏是谓练手

练心心粗则手眼皆茫心躁则手眼无定必心细心沈乃谓练心

练神年少之人溺于色则神衰沈于酒则神昏过劳则神短过逸则神散养神之道莫如静能此六者乃可以称好身手

　　　各国枪表
 
国名

枪名

致远码数

一秒始速率尺数


德

毛瑟

二０００
一八００

一四三四
一四０八


　

卫尒德

一八００

一四一五


　

钱脱那德儿

　

　


　

普地惠利士

　

　


英

马梯呢亨利
</div>
    <div class="pagination">
<a href="皇朝经世文统编_page205.html">上一页</a><span>...</span><a href="皇朝经世文统编_page201.html">201</a><a href="皇朝经世文统编_page202.html">202</a><a href="皇朝经世文统编_page203.html">203</a><a href="皇朝经世文统编_page204.html">204</a><a href="皇朝经世文统编_page205.html">205</a><span class="current-page">206</span><a href="皇朝经世文统编_page207.html">207</a><a href="皇朝经世文统编_page208.html">208</a><a href="皇朝经世文统编_page209.html">209</a><a href="皇朝经世文统编_page210.html">210</a><a href="皇朝经世文统编_page211.html">211</a><span>...</span><a href="皇朝经世文统编_page207.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
