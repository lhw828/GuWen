<!DOCTYPE html>
<html>
<head>
    <meta charset="UTF-8">
    <title>皇朝经世文统编 - 第 140 页/共 287 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝经世文统编 - 第 140 页/共 287 页</h1>
    <div class="content">
有允准接其来使而从中立定章程如按现在常例某国之人充他邦之使其本国之君不以全权钦使接之但视为办事大臣按日耳曼国会定例旧都福兰阜之人除在本都充当国会大臣之外不得在他邦选膺此任　按某国人民既入外国籍贯若彼国授以公使之职驻扎故土亦无不可如近时俄巴两国所遣驻札公使法国均系法国人民而改入彼国籍者　按今日耳曼小邦往往有选派奥国人民在奥都充当办事大臣之事于一千八百五十五年昂浦各处有委派英人在伦敦作为办事大臣者此等使臣除供职外仍属本国管辖而仍归本国管辖更有因来使之职衔为他国辞而弗接之者至教皇之使不必以教皇所授之权接之断无他国干预内政之理耳日耳曼奉新教各邦以及丹国概不愿接待教皇之使因教皇夜郎自大时以吾子呼君主焉　英国与教皇通使昔为例所严禁惟于一千八百四十三年方弛此禁虽然仍不愿接方外之人充教皇之使　法国虽接教皇之使仍有条约限其权利故凡有使臣前来必先查其全权字据与约相符方准其供职

有素敦和好之国而不接来使者其故非因其国寔因其所使之人耳使臣之职必人品端方方可令他国推诚相信如他国不接某使而必欲令其接者非智者之所为也或处于势不得已勉强接待者必致使臣见憎他邦断难称其职守尚有迫于时势隐忍不敢言者至隐忍接待憎恶之使于公务既无裨益则于遣使之国有伤国体

邦国应差遣何人断无听他国指择之理但各国往往将拟派何人预为知照以免生不协之处该国即可示复或愿接来使或请改派本国亦可于他国未派之先声明愿遣何人前往充使但声明请拣素无成式可循昔者教皇欲遣使奥日法葡等国是时议定教皇务须先行定拟使臣三名开单寄送各国听该国君主从中选择一员前来充使至欲派使臣知照前往之国国君亲理者甚少常由满任公使或由暂行署理之官或由本国总理大臣衙门皆可凡遇此等事件应彼此面商而不动公文虽有不协于国体并无妨邦国有拒绝来使而不接者各国概不究其情由即改派惟英国则不然凡遇此事不但究其情由并彼国指出寔W非平空怀疑方可不接虽然仍不遽行改派亦惟令副使暂署是缺而已如一千八百三十二年英遣公十使宁者驻札俄都俄主不接英乃委副使暂署迟至三年方改派正使

既经面议若彼国仍欲遣不协之人本国即可声明不能接待非有重大情节不可拒绝如是之甚恐当此升平无事之时忽绝使命而易于启衅一千七百五十八年瑞典曾拒英国公使葛德利者一千七百九十二年萨君曾拒法国公使塞蒙费者一千八百二十年又拒布国使马尔顿者以该使臣之妻系法国弒君者之女一千八百四十七年汉诺福国主曾拒布国公使威司发者以其崇奉旧教故耳

　　　论使臣等级
凡使臣之等级皆由本国派定虽由本国派定仍有限制之处因西洋各国往来之礼稍分畛域而所派使臣等级亦当因之而定其所遣使臣何等仍听接使之国自主

至遣头等公使之权惟皇帝君主及民政大国有之凡君主之国较之民政稍尊至教皇亦系君主之国故能遣头等公使○昔冉瓦威尼司均系民政之国所遣皆头等使臣按现在民政之国为最大从无遣派头等公使之事若附庸及民政小邦与半主之国无此权者虽遣头等公使大国概不接焉法国君主路易费里在位时凡诸侯各国惟准遣三四等使臣驻札巴黎若遣全权大臣必不接待彼之头等公使我既却之不受我之头等公使亦不遣之前往因礼尚往来务使职衔相埒耳其在外公使或另有重大事件商办或因庆吊大典暂加头等职衔者有之署任及驻札公使遇有此等事亦可加以特简职衔

　　　论遣使之多寡
此国同遣数使前往彼国原无不可其使或各有专责或同办一事但同遣数使之故必有另外情节如前往大会议立和约以及会商重大事件该使臣或同等或分尊卑皆可凡使臣同等则同礼异等则礼分尊卑　昔日耳曼大诸侯遣使国会公举皇帝常有各遣使臣二三四员至该诸侯遣使奥国亦复如是一千八百十五年维也纳大会英法各遣全权大臣四员俄葡各遣三员奥布各遣二员一千八百五十六年巴黎大会以上各国皆遣全权大臣二员

遇有诸国会议事件各大国皆特简本国总理各国事务大臣为头等公使其驻札该国公使作为二等全权大臣二人当推总理各国事务大臣为首以其熟悉外国事务无有逾于彼者矣据越克佛尔云昔荷兰众省合一之国并遣头等公使八人前往孟思德之会内有二人曾经出使数次即欲挟制其余六人由此观之使臣虽多未必于事即为有益云昔时遇他国有登极大婚诸大典礼亦有特遣数使遇他国帝王登极威尼司民主之国以并遣二使致贺为常至遣使见教皇往往有遣三四员者而荷兰亦曾并遣使臣三员为英国新君致贺前往庆贺者但现在特遣一人率以为常其特遣数人同膺头等公使一节有拒之不接者有愿其多遣者一千七百四十一年日耳曼皇帝登位诸侯各邦皆遣使致贺其并遣数员者法国初不认其使终遂允之仍言此次如是以后不得援以为例　昔者每遇教皇登位凡奉天主教之国皆遣使以致顺服之意至遣使谢罪向来常有之事而其尤著者一千六百八十五年冉瓦遣使法国谢罪又一千七百九年英国遣使俄国因俄国公使在伦敦被人凌辱除此旷典外至常川驻札公使一国遣数使者甚尟有遣将军专办军戎事件而另有使臣照常办事交涉事件者现在惟俄布两国如是因人多则各执己见互相嫉妒于应办公事无益而有损矣是以各国欲专为探访事件于公使之外另遣员参该员等虽得与本国往来行文亦皆归公使管辖奥法遣使驻札布国于正使外复遣武弁一员为参布国亦遣参从使奥法至俄国遣参从使布国系专理通商事务每有公使一人兼办数国之事亦有数国合遣一使者各国遣使日耳曼诸邦尝有一员兼使数邦者美国于一千八百五十六年定例凡本国使臣遣往某国后又简为兼任他国之使者则于正俸之外复增其半一千八百二十五年南亚利加之拉布拉他遣使巴黎兼理英国交涉事英国始而尚不允准谓该国应专使前来驻札后亦未曾坚执此议乃准其兼任至南亚利加诸小国每特遣一使兼任英法现亦视为常例　日耳曼诸小邦遣使布奥常有数邦共遣一使者

　　　论遴选充使之人
查公使之职较各等职官尤才能干练足以胜任为首务然拣择充使往往更察其人系绅蓍子弟家道殷寔与否以及所奉何教凡此虽无关紧要而于事之成败时有所系

有时君奉天主教其臣同教者方遣出使今教皇遣使仍不异是其威尼司民政国则不然向无遣教士出使之事越氏曰威国此举因教士无子嗣自不虑国事于将来且既专心教务几成异域之子民焉史载昔有妇人身膺公使出使他邦之事但事涉罕异按现在之各国政治风俗难以复施于今日矣于一千五百二十九年德法两国讲和法君请太后德君遣公主议立和约相传谓之夫人约又法路易十四曾遣欧莲夫人前往英国说槎耳第二使其弃绝荷兰联合法国以上所载妇女虽有公使之贵办事亦顾着功效但当时并未明授以公使之职至妇人而明授以公使之职者惟孀妇氏而已伊夫系德国将军没后法君乃于一千七百六十四年赐以符节授以国书令其出使波兰此系妇人充当使臣尚有假冒妇人而暂膺公使者昔法君路易十五在位有名柏蒙者始而使英国充当参后复擢为正使因其泄漏机密被劾调回本国路易十六命终身着巾帼以辱之因其从前着巾帼为使

　　论使臣名目及解任之故
遣使之名有三曰常使曰特简曰密使令一人兼办者有之同遣数使者亦有之但自立驻札公使以来率归一人为常使臣解任或暂停差务其故有七文凭限满一也撤销全权字据二也本国调回三也彼国回四也自行告退五也本国君薨六也驻札之国君薨七也遇驻札之国君薨使臣遂暂行停任俟接到国书呈递新君方照常供职

　　　论密使
邦国有时密遣亲信一人办理紧要事件而不加以公使之职者如遇应办事件必有公使之职方可有成者亦准其临时呈明彼国

此国遣使本无公使之职而彼国原谅接待者有之现有事故而不欲彰明以接来使也法国自路易十四路易十五以来常遣无名之使以便办理机密事件并有特遣妇人膺此任者亦复不少

以上两项使臣若本国既知其情仍当妥为保护遇有各项典礼该使不得与焉

　　论使臣等级　　　　　
丁韪良译

　　　论使臣分等缘由
中古以上其代君代国办事使臣并无差等其常川驻札公使与特简公使亦本无区别昔之罗马国有席卷天下之心以为无庸遣使常川在外至日耳曼国皇帝亦有是心而不遣使臣驻札各国焉

自威司发里和约二百余年来以后而遣使驻京之例乃通行其内设常兵以自固外遣公使以结好二事并行而各国自强之道自此始其使臣之分等亦自此兴矣

查头等公使乃代君办事者也全权大臣及驻札等使乃代国办事者也既定使臣等级则彼国接待之礼不得不相称焉

按旧例头等公使位居二等公使之先如威国遣头等日耳曼皇帝遣二等其位之先后自易分晓但二使若系同等则按两国君位之尊卑定伊等之先后其争执难定无逾于是矣史载一千七八百年间互争礼节之事不可胜数多有因此失和者如昔时日国日斯巴尼亚之使无论何事丝豪不让于法国之使又日耳曼诸侯之使不甘居民政大国使臣之后此往事可征也

自奥大京会议定章程而入大国又在法京立约互相遵照之后此等争执方尽销除无论何国使臣皆不得作争先之想照新章不惟定以等级且于同等使臣之内按其呈递文凭之期判其位之先后惟教皇使臣不归此例而仍以首位尊之也

查入国使臣于一千八百十五年三月十九日在法京会议定立使臣次序章程以杜防公务之獘并免生彼此争执之端均各画押允准遵守复请他国照章办理其条开列于左

　　　第一

使臣分为三等安巴萨多尔与教皇使臣一也特简公使与全权大臣以及凡能将文凭呈递国君等使三也将文凭呈递总理各国事务大臣之办事大臣三也

　　　第二

惟安巴萨多尔与教皇所遣使臣均系代君身行事因而特尊

　　　第三

特简公使不得因有特简之职遂位居在先

　　　第四

凡同等使臣按报名到任之日起算以定其位次先后至教皇使臣不归此例

　　　第五

各国应自定接待各等使臣之礼以期画一

　　　第六

凡国君或同宗或姻娅或同盟其使臣皆不得故作轩昂也

　　　第七

遇有数国议立和约以及各项文据若平等之国皆掣签以定使臣画押先后此下有奥日法英葡布俄瑞八国使臣之印押至一千八百十八年十月二十一日五大国复在艾克司会议定立专以补前约所未议及之处其续开列于左

前在奥京议定使臣次序章程内有尚未详尽之处兹复议立一以免日后复有争执先后之弊今吾五国议定嗣后彼此驻札大臣位居二等公使之后署理公使及办事大臣之先此下有奥法英布俄五国使臣之印押

此次所定章程各国一律遵照故现在使臣分为四等安巴萨多尔与教皇使臣一也特简公使与全权大臣二也驻京大臣三也署理公使与办事大臣四也则使臣分为四等各国或明许或默许皆作为通行之例一千八百四十六年奥使在荷兰京都曾与那搜诸侯之使争位次前后论者谓奥使违例诸侯之使抵任在先例应位列在前也　土耳其则分公使为三等即安巴萨多尔密尼司德以及办事大臣是也

使臣到任无论何国之使祗以该使与他国之使呈递文凭日期互相比较而定其前后次序遇有某使呈递文凭在先而他国在后其在后各国虽未有认其国者亦当居伊之后南利亚加诸邦叛日国自立日国久不认其为自主虽然彼此使臣在他国相遇往往仍让该邦之使位列在前近来萨君兼并意大利诸邦成为一统虽有数国不肯认之而彼此使臣在他国相遇亦无与之争位次者

或问遇驻札之国君薨或国有大变其旧使另行呈递新凭似此使臣次序何以处置系仍按前次呈递之日起算抑接此次呈递新凭之日定欤

曰此节向毋成例当由众公使自行计议查一千八百三十年法国民变逐旧君而立新君是时驻京公使会议时各国仍按前朝所居次序又布国君主费德里第四薨逝之后驻京公使会议时亦皆照此办理至一千八百四十八年二月法国大变而立民政旋于一千八百五十二年又变而立皇帝驻京公使皆按其呈递新凭之日以定次序

其特简公使例无推尊之处其所异于常使者祗所办之事不同耳其次序常有同僚公使让之在先者是礼也非分也

　　　论头等公使
按例安巴萨多尔与教皇使臣皆系头等公使凡头等公使皆有摄行君事之权然各国未尝以待国君之礼之在驻京之各国公使署内聚会头等公使亦当让总理大臣位列在前该使于前往之国有径行面君商办事件之权因为彼君亲信之臣故宜宠膺异数然亦有名无寔因头等公使遇有事件亦皆与总理各国事务大臣商办与二等无异若有时与国君会晤总理大臣亦须公同商办其君权有限制之国要皆如此若君权独断之国或异是

其头等公使遇要事欲面国君即可概不通知径往宫门求见面为陈述按常例教皇惟准奥法日葡四国特简头等公使前往罗马以其系奉本教之大国故耳而待法国头等公使尤为从优如凡有公举教皇之事其公院按照旧例虽名为门必留一小隙以便该使与议焉至二三等公使当先行文知照总理大臣请示觐见日期头等公使其余之权利祇在礼节而礼节有时关系公务良非浅鲜按奥京所定章程教皇头等公使虽到任最后仍居各国头等公使之先教皇头等公使衔名有二一曰农司一曰雷嘎雷嘎者用以差往崇奉教皇各国农司为常使之名雷嘎为因事恃乱之使

　　　论二等公使
在一千五六百年间各国渐事骄侈特简代君头等公使其位至尊且重于是奢华相尚礼节难周以致经费浩繁遂有遣派公使职位稍逊之举因既不待君身礼节亦可从减乃定其名来西当即驻札也

后复于驻札外立因事特简之使此系奥法创之而各国效之雷雅云驻札之名渐贱而凡膺此职者并以特简公使为名于是接待二等公使之礼渐增始而杂乱无章自一千七八百年间方有条理至维也纳即奥京章程之内以特简公使全权大臣及寄文凭于国君者皆归为二等二等公使恒有授以特简全权便宜行事大臣之衔者由此观之凡公使毋摄行君事之权而寄文凭于国君者即为二等于一千八百十八年复定例改驻札之职为三等英法两国向毋三等之使　教皇二等使臣名安德农司于一千八百四十九年有此等使在荷京与英国使臣争位次前后英使不让按维也纳所定之约惟教皇头等公使之农司方不限到任先后之列位恒列在前

</div>
    <div class="pagination">
<a href="皇朝经世文统编_page139.html">上一页</a><span>...</span><a href="皇朝经世文统编_page135.html">135</a><a href="皇朝经世文统编_page136.html">136</a><a href="皇朝经世文统编_page137.html">137</a><a href="皇朝经世文统编_page138.html">138</a><a href="皇朝经世文统编_page139.html">139</a><span class="current-page">140</span><a href="皇朝经世文统编_page141.html">141</a><a href="皇朝经世文统编_page142.html">142</a><a href="皇朝经世文统编_page143.html">143</a><a href="皇朝经世文统编_page144.html">144</a><a href="皇朝经世文统编_page145.html">145</a><span>...</span><a href="皇朝经世文统编_page141.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
