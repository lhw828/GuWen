<!DOCTYPE html>
<html>
<head>
    <meta charset="UTF-8">
    <title>皇朝经世文统编 - 第 142 页/共 287 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝经世文统编 - 第 142 页/共 287 页</h1>
    <div class="content">使臣无时不当保护虽两国业经失和而兵端已开亦不得锢禁阻挠虽有未认其国者然即允使臣入境即当保护但其利益不得与公使同昔土耳其设有七塔寺收押敌国公使该国托辞保护以免公使受侮实则一恶习耳嗣后此例废弃如俄土两国布加里之役俄使回国毫无阻又希腊叛土俄因与土失和时俄使亦安静回国土国并未阻止又一千八百二十七年法英俄与土起衅各国欲绝交旋国时土国大臣声称七塔寺业经裁撤矣

　　　论使臣诸得自由
当慎谨自守远避嫌疑存国体忠国事寔使臣之要务故非经本国允准无论某国赐何职衔星以及各项宠荣之处使臣皆不得擅自领受使臣驻札某国历年甚久且与该国君主执政大臣往来亲密异常者即难免不生物议故按期更换使臣此弊即除　彼国无论赏给何等职衔不但使臣不得相受凡在外邦侨居人民非经本国允准皆不得收授

遇某国遣来驻札之使若系我国之人恒有两国预为言明除办理交涉事务外该使本身仍归我国管辖但在任之时其分所应享各项权利以及诸得自由之处仍与各国公使无异

　　　论使臣不归地方管辖
不归地方管辖亦在使臣所享利益之内故使臣身居他邦一如故土其一切身家财物事故仍按本国律例办理若生有子女亦为本国之人其驻札之国无审讯使臣勒令追赔查抄财物补还欠债之权此节不独公使为然凡使臣之妻与随使人员亦均享此利益至使臣公署亦不归地方管辖故巡捕等官均不得擅入昔俄国公使驻札法京有该使随员某在署内将协理一名伤害使臣遂将该犯发交法国法院后俄国函致法国声称该犯系在署内行凶请即送还本国审讯因按公法使臣署内一如本国境内耳法国复以公使既将该犯发交我国应由我国审讯等语彼此互相争执俄国终让法国审办然法国虽行审办亦未传该署人员作证祇派员赴署取供惟恐稍有妨公使之权利也

以上各节似此国之权不能施之于彼国之使然必如此使臣方能任便得以称其职守故各国于使臣此等利益皆应格外稽查下吏恐有触犯而误失和好至触犯后再行辩明以免彼国心怀猜疑亦非甚易现在通使之国无不互相默许各管辖本国使臣之例

使臣居址免于地方管辖一节在昔时凡近使臣公署房屋悬挂该使旗牌即免地方管辖毋如日久獘生故现在各国皆除此例惟日法驻札罗马公使与署比皆免地方管辖因藉该署门首所悬旗牌以护之耳一千七百五十九年法国驻札冉瓦公使曾禁止该处巡捕人等不准自公署门首经过此举可谓狂矣若该国竟隐忍受之寔为可耻在一千七百年间日国即将此例废弃矣

夫使臣既不归地方管辖其公署亦因之宽免若任听罪犯不论某国人民逃匿公署使地方官难查拏寔于本国自主之权有损现在遇有公使署内隐匿罪犯若经地方官知照仍不交出不但将公署围守以防脱逃并可立即进署锁拿一千七百二十九年日国有公爵名理伯拉者犯罪藏匿英国公使署内是时法院议此谓派员前往搜捕可也因公使驻札原为固持两国往来友谊于彼此均有裨益今如此则反阻挠此国政令夫寻常罪犯如可视公使情面免其查拿而罪大恶极要犯亦可藉之逃出法网天下于理不合于公法相背之事莫甚于此不但邦国受其害恐致有倾覆之忧矣然此事议者不同或云罪犯藏匿使臣公署地方官派兵围守以防脱逃不得进署锁拏可由总理大臣代为令其交出否则向伊国君索取亦无不可此一说也或云巡捕官可径向公署索取罪犯若仍匿不交出即可进署查拏但于使臣与其随从人员权体之上不得稍有伤此又一说也愚按若确有藏匿罪犯之据并有刻即脱逃之虞似此两项情节该巡捕官不妨进署搜捕但不得扰及使臣公使既负推诚相信之义即不得藉公使之权利以免搜查若有可疑之处而尚无确据祗可行文辨论并可将情节申诉彼国但不得闯入公署即有藏匿确据而不至刻即脱逃者祗可围守公署或请使臣出署或送使臣出境惟总不得闯入公署也即公使往来行台亦归此律

再使臣车辆等项不得载匿罪犯以致远扬亦不得私带一切违例对象昔法国驻札罗马公使容留应遣罪犯以及那不勒斯地方逆匪并用该使所乘之车载伊等逸行扺城外被官拏获将罪犯俱行监禁该使深以违法责之教皇答以似此等匪徒汝欲救之我欲惩之在汝意护庇逆党而我为此国之主既经路遇伊等谅应容我拘拏使臣之权利亦不当似此之漫无限制也昔驻札罗马公使隐匿罪犯按照情节原有免其查拏之例但一千八百十五年此例即已废弃

　　　论使臣有罪案不归地方审断
使臣既不归地方管辖不论所犯何罪其驻札之国均不得拘审昔时此理间有或违今则莫不遵守

查一千七百六十三年荷兰驻札海斯公使犯有不法情事国主乃命拘执旋即释放而承认违背公法之过至使臣有谋害人命重案而被地方官拘审者自古祗有葡萄牙公使之弟在英京杀人旋被英诛一案而已昔葡萄牙公使之弟随使驻札英国因故杀本地人民即逃匿署内英国执政大臣示以应将该犯交出照例惩治葡以不归此地管辖覆之英以该犯无公使之文凭即当归我惩治于是将该犯正法赖氏论之曰由英国惩治有违公法因既系公使署内之人应与使臣同其利益或曰私罪如伤害人民之类与公罪如妄用权位之类有间其公使可归地方拘审昔苏格兰使臣罗斯者有谋害英国君主爱里萨白之举在英国执政论之使臣既于驻札之国谋害君主即不得藉公使利益以免惩治而苏格兰使臣则谓不然以驻札之国无惩治公使之权为词是时英国将伊监禁后乃定议派兵将该使送出境外而已又一千七百十七年瑞国驻札英京公使与他国同谋图复旧朝因机事不密将所约信函被英查得遂将该使立即拘禁其一切案卷全行入官以凭查办并请荷兰君主将瑞国驻彼公使亦代为拘执以为伊系同谋首犯瑞国遂拘执英国公使是时赖法国从中调处各将使臣释放

马洪氏评论此事以为英国拘执驻札英京使臣则可请荷兰代拘驻彼使臣则不可使臣既谋害本国本国之安危攸关即不能泥于公法免其拘执至驻札他国使臣亦请代为拘执似未公允裴里莫与马洪氏所论相同瑞典公使被禁一案据荷兰国以伊未递国书则毋所回护

愚按使臣既违公法恃其权利谋害驻札之国该国即不可亦违法拘执再彼之谋害情节无论如何重大断无不顾其职守居然拘执惩治之理其惩治殊无他法惟逐出境外而已

昔英国查得日国公使有引敌入境谋逐君主爱里萨白之意是时有将此事问诸法师名阿白里古者彼答以凡使臣于驻札之国无论显有如何谋害情事皆不得治以死罪但可遣之回国交伊君主代为惩治等语英国乃从此议于是将该使遣回派人前往日国以诉其罪后雅各布嗣位有某国使臣犯罪与此事相同是时问诸法师名葛顿者彼答以凡使臣有代君身而行之意按公法不得拘审等语使臣一言一动应视为代君身而行起兵而攻其君则可违法而执其臣则不可其公法之重有如此也此理不独英国遵守各国亦无不遵之使臣不但不得拘审即遇使臣涉讼虽欲自行投审亦势所不能此节非为有益于其身寔有益于国政因妨国体莫逾于拘审使臣也至使臣离任卸此权利之后自不能如是宽免矣一千七百三十四年法国驻丹公使闻布城当机被围乃擅离职守前往救援是将使臣一切权利尽行舍之福拉桑曰以袍易甲虽为勇敢然公使行之究属不合人之恂谨在于守分耳　法国驻札波兰公使亦在当机带兵守城登陴探望城破时遂被擒而囚焉　昔法日两国借用撒洼之兵旋即遣撤撒公不悦虐待法使以泄其忿

再使臣遇有词讼亦不可传之作证惟令其投递供呈如伊不愿并无勒令之法一千八百五十六年国京师杀死人口一案荷兰公使目睹其事地方官欲究此案乃祈总理大臣转请该使到案该使不允据云必行文本国如蒙允准方可缮写供词递送地方官查阅该使遂请示本国旋奉准覆而该使又称祇可查阅供词不准盘诘等语地方官以词涉恃符难以凭信遂不取供或问使臣若有抑之事可在其驻札之国控告否发氏曰该使臣既将抑之事禀知本国由本国代为申理云云此答不为无理因使臣非经本国允准不得涉讼既经允准即可知照总理大臣转行该衙门查拏罪犯照例惩办若系财产事故遇本国允准即可径赴该衙门控告但此等案件亦甚罕有

　　　论使臣有争端地方不得拘审
凡因财产事故不得在驻札之国将公使控告此例通行天下均毋异议但必有限制且有势不能从其例者然仍不能管辖其身即其任内应用之物亦不能管辖昔国驻布公使租赁房屋限满交房时房主辄以损毁物件为词欲留物作抵使不允遂起争端在布国以为公使优免之处不至于此而国以公法所许使臣优待之处不可被地方条例限制若干使臣之对象托擅动则其余优免之处亦渐成具文矣

发氏曰使臣署内日用一切对象皆不归地方管辖无论系何负欠断毋变卖署内对象偿还以及[羁](霸)留公使不发护照之例一千七百七十二年海斯驻法使臣拖欠帐目未能偿还即欲请领护照起程回国法国总理大臣不肯给照准债主扣留该使对象以备抵销一面行文各国公使云敬重外国公使一节自为理所当然而遇欠债不还欲行回国者其驻札之国以此法处之则于敬使之例无所损也　后于一千八百十三年法君降谕曰驻札法国公使若拖欠帐目回国之时不准债主扣留对象作抵　一千七百九年英国因俄使妄被拘禁一案乃谕令各衙门遇有控告外国公使以及帐目涉讼等情不准查拏拘禁将向来拘禁公使各条例均着永远革除

遇有使臣欠债不还者债主可呈请本国总理大臣或行文彼国代为讨取或在彼国衙门代行控告其驻札之国断毋查问讨取之权与该使未在此土无异公使优免之处在视公使与在伊本国无异其该使欠债等项可藉伊本国法院追讨于例无所不合

使臣之物不归地方管辖者惟应用以便供职之物方可宽免其余私产无关职守者仍归地方管辖使臣在驻札之国若有产业恐其不能自如不妨改派别官使臣于驻札之国贸易者其一切货物钱财帐目等项皆归地方管辖此事现亦罕睹遇有因贸易争执之处不能赴地方官直行控告该使有司亦不能径行传讯查钞公署物件以备赔补但变通将私产备抵而已公使购买对象以供使用倘对象太多而有可疑之处务须从宽以示厚待之意我国人民有受屈情事不可不理明而仍不得有损于公使之权利如债主将欠单转给他人向使臣讨取而该使不照单发给伊祗能将情呈诉地方官即请单上印以为业经讨取之证一千八百五十四年比国驻英公使之参名都爱者缘案被传先遣讼师代往继以使臣权利借口抗传不到英国法堂云公使员人等原不应到案何以不先声明乃已遣人到案而又托故不到本法堂难以宽免

除以上各节外使臣有归地方官审断者其情节开列于左

一某国遣来之使系我国之人若非彼此言明免于管辖则使臣一切争端应按本国律例惩办者即令地方官审断

一某国之使遇有争讼若愿归驻札之国审断而其本国允准则地方官即可审断

一使臣控告他人若查得该使理曲所控不寔则所有词讼经费可向伊追交

一使臣系属原告若被告旋行上控者该使亦当听审

总之使臣在驻札之国准其控告地方人民但彼既控告不能不听地方官审断

　　　论随使人等归地方官管辖之处
凡随使参协理等员皆赖正使护庇其随使人员之利益正使亦不能不代为争执至随侍人等则不然遇有犯法情事不能按照随使人员不归地方管辖之例若犯法在署内地方官仍不得经管因公署例不归地方管辖使臣之署内即如使臣之在本国境内既在本国犯法仍归本国惩治若在署内则归地方官惩治罪犯无论何国人民在某国犯法若无另邀宽免之例即归某国审讯按例惩办一千七百九十一年布国公使驻札巴费里亚其护兵于途次旅舍自尽布使请巴国将死尸送还巴国未允以公使之随从人员与公使之随侍人等当有区别凡侍人等均应归地方官管辖又一千八百十二年巴国公使驻札布京者其护兵在署外将仆役杀害遂被拏获布国因该犯非本国人民不为审办乃请巴国自行惩治巴国遂差弁解回而布祇为之照例验尸录送证供而已以上两案虽同而办法迥异

使臣属员遇有犯法情事地方官虽不能径行审讯亦可将案内情节行知使臣查办因公使人员毋论享何利益断无令人隐忍受屈不向有司控诉之理一经控诉该地方官即可传集人证录其口供以便向外国申诉若情节于该国政务寔有妨自不可强令其人民具供遇有财产争执等事其办法亦多相同如使臣随侍人等遇有欠债不还地方官即可查拏其人将伊署外寄存财物查抄备抵与本地人民毋异惟不得牵连公使也

凡事有干系公使或奉公使之命而行者是责归公使地方官不得擅拘其人法师多有论公使属员固不可拘执至于财物等项亦当有区别不可滥行查拏于公务不可稍有阻其公署当谨为保护一切无职守之人均不得沾此利益

　　　论正使管辖使人员之权
正使无审讯随使人员以及本国人民之权而驻札回回等国者皆由国君特授以此权焉昔时使臣于随从人员秉生杀之权者间或有之如法国公使罗尼驻札英京其属员因故杀本地人民一案该使即请本国绅蓍会同审讯拟以大辟似此情节为现在各国所断不能容者矣

现在东西两洋奉教各国使臣遇伊随从人员无论在署内署外有犯法情事该正使之分所当尽者如左

一遇有随从人员犯法在署内者即行拘执在署外者被地方查拏行知请还本国

一将案情事体全行立稿遇用本地人证向地方各官索取

一查取本署人员所陈之证供

一将犯法之人解交本国以便审办

一案内遇有未尽情节代本国法院询访证据使臣仅照以上各条办法但不得将本署人员擅交地方官

凡一切财产事宜若正使情甘经管亦无不可如属员内遇有立约契字据等事正使可加以印信遇有病故者正使可执其遗书将伊一切财物查封存以免遗失不但属员即本地人民侨居此地遇有事故正使亦当代为照料惟不得逾地方律法所定限制地方官因讼须取公署某员供词者按现在办法应由总理大臣知照正使转饬该员到案否则无论正使参协理径行录供送交亦无不可

　　　论使臣遵守安民禁令
遇使臣一切争端罪案尚不归驻札之国审讯至地方官约束更不能令其按照外国人民寄居其国即归某国约束之例然使臣于一切安民定章自不可稍有违犯即如稽查署内不得存储火药等物恐有疏虞害及邻近不可任听本地人民在公署违例赌博等事更宜禁止随使员役贩运违例货物以及经营一切事业与本地人民有妨者使臣不但于年节赛会之日当恪遵安民定章即平时亦当遵守如某处禁止车辆往来等事驻札之国遇有庆吊等事公使等原应同其哀乐以顺人心而免彼此膜视之意至两国构兵而此胜彼负当共庆凯旋之时若均系我友邦使臣祗可居于局外因恐和于此必致见罪于彼矣

遇随使人员有违禁犯法情事被地方拘执者各国率皆瞻徇公使不归地方管辖之理送还正使

　　　论使臣免税
使臣公署不得据之屯兵亦不能令其捐银以资屯费如本地人民房屋为公使租赁者自不能无故免税若系彼国置买者视伊君主情面或可免其征收此系格外情谊非其分当如是英俄布三国使臣驻札法京公署均系该国自行置备布国驻札英京公署系该国君自置布京及土京各国多有自置公署　法布两国议定彼此概免征收公署房屋各项租税

各国定例居民皆当出纳丁税并随带货物等税似公使人员难一律征收然自外国送来以供其日用如茶酒等物即不得援免其税非取之于公使乃取之于本物耳

自公使常川驻京之例开各国虽任遣使之国供给费用而于此项税课无不免倘如奉行日久弊窦丛生故各国于免税之中不得不设法以防之查现在诸国多有定例将使臣到任自六个月至九个月之内所有运用一切对象免征税以后每年限有定额若有应运之物合计税银已逾定额者公使宜将逾额应纳之税照数交纳若查中无情弊亦鲜有征收者至使臣驻札英国者其用物免税每年并无定额而行免但所运无论何物每次皆当知照总署讨取准单方许过关不如遵每年定额之例祗需知照凭单而其货交寔为较便至关税惟正使豁免若参协理等员非署理公使之职不得援以为例

凡寄使臣各项物件有彼国印封者无论何人递送税关均不得拆至于查车辆于现在情形可无论因使臣咸由路往来然公使若有车辆而查寔有其权利各国亦皆宽免夫既知为某国公使若欲检行囊更为不可惟城门税与卡税使臣当照数输纳不得援关税豁免之例

经过桥梁河渠等处有筹修补以利往来而取资行旅者使臣亦当一律输纳使臣驻札他国于同等公使所享利益之外不得另求优异若另有成约自当别论

　　　论在使臣公署礼拜
使臣所奉之教异于驻札之国若不能于同教使臣署内同行礼拜者即可在署自行建造教堂以便诵经礼拜等事此事自三百年来西洋各国屡有成约然可否建造一听彼国之君此国断无之之理昔奥皇若瑟福第二允准新教之人在京公行其教是时日耳曼盟邦各使驻札奥京于署内设有私堂奥皇以既准建立公堂今将署中私堂即行裁撤

除头等公使外另建教堂者寔为睹惟西洋奉教各国与土耳其巴巴里等国立约议定使臣领事等官皆得另建教堂毫毋阻昔土京所设之天主堂内有二处赖奥国使臣保护其余尽赖法国使臣保护　

若所奉之教与所居之国不同而私行其礼本属自有之权故外国人民寄居此地亦可稍为原谅不得因教之不同异视其人致妨其业至公行教礼须用教师办理者则不得任便公使署内设立私堂不可照大堂式样其风琴钟磬等物不应用更不应捧经游街

或曰遣使他国礼拜诵经非职守之要务遇使臣所奉之教彼国尚未盛行地方亦毋同教庙堂伊即心存诚敬不已足乎曰以常川驻札之国不得诵经礼拜祗存诚敬之心似未公允所幸者人心公正度量宏足征世风愈趋而愈上矣公奉之教使臣有延请教师之权以及奉行教内一切礼仪然祗行于署内不得行于署外若本国欲禁止本地以及他国人民不得入署随同礼拜亦无不可迩来人情益见宽宏或因约准行或互相容谅有时任听教师在署外行其教礼甚至宫府亦有延请之者
</div>
    <div class="pagination">
<a href="皇朝经世文统编_page141.html">上一页</a><span>...</span><a href="皇朝经世文统编_page137.html">137</a><a href="皇朝经世文统编_page138.html">138</a><a href="皇朝经世文统编_page139.html">139</a><a href="皇朝经世文统编_page140.html">140</a><a href="皇朝经世文统编_page141.html">141</a><span class="current-page">142</span><a href="皇朝经世文统编_page143.html">143</a><a href="皇朝经世文统编_page144.html">144</a><a href="皇朝经世文统编_page145.html">145</a><a href="皇朝经世文统编_page146.html">146</a><a href="皇朝经世文统编_page147.html">147</a><span>...</span><a href="皇朝经世文统编_page143.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
