<!DOCTYPE html>
<html>
 <head>
  <meta charset="utf-8"/>
  <title>
   皇朝经世文新编续集 - 第 28 页/共 52 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇朝经世文新编续集 - 第 28 页/共 52 页
  </h1>
  <div class="content">
   第十二条　提理管理诸学科一般教授方法常考察得失苟有意见直具申之于校长　
第十三条　提理须常时巡视讲堂学习所等检察学科教授法良否或会教官谘议教授法等务令广思集论以使生徒各就其学駸駸有所成就是为至要焉　
第十四条　提理每年二回大试验之后使诸教官报生徒学业进步景兄附记以自己意见以呈校长　
第十五条　学科副提理以少佐一名任之主司补佐提理兼任学科部一切事务　
第十六条　学科部监事以大尉任之主司监查生徒学术如何及分掌该部庶务　但监事每一名轮次常直校内　
第十七条　学科部书记以文官任之分掌该部中文书往复见录等事务　
第十八条　教官以少佐及士官若文官任之主司各学科教授及编纂教程而每各学科置高级教官一名以担保科中一切事　但石駮工兵学教官兼任教授其本科石駮工艺科　
第十九条　步兵生徒队长以步兵中少佐一名任之担保本科学术一般教授方法以使生徒养成沈毅悫实之性质为主要　
第二十条　骑兵生徒队长以骑兵中少佐一名任之担保骑兵科生徒本科学术并诸生徒驭马术教授方法兼以使生徒养成沈实性质为主要且督所属教官助教及蹄铁工等畜饲马匹储藏马具一切　
第二十一条　特科生徒队长以炮工兵少佐大尉一名幼年生徒队长以步兵大尉一名任之担保学术一般教授方法兼以使生徒养成沈实性质为主要　
第二十二条　各队长主司统辖部下士官下士严遵诸法则维持军纪风纪使生徒学术駸駸有进焉　
第二十三条　各队长须具申部下生徒学术进步如何于校长又就教授之事有己意见须时禀申且于经每年二回大试后细审生徒学术及容仪品行如何制为表呈之校长以便检阅　
第二十四条　步兵生徒队中队长以步兵大尉小队长及中队附属以步兵中尉骑兵生徒队中队长以骑兵大尉同小队长以骑兵中尉特科生徒队副长以炮工兵中尉幼年生徒队副长以步兵中少尉任之皆主司该队生徒学术一般教授之事使生徒严遵诸规则为要　
第二十五条　步兵生徒队链体主事掌司教授诸生链体之法　
第二十六条　领队大尉一名及下副官一名须每日直宿　
第二十七条　骑兵生徒队领队诸官之外别置骑兵科教官及助教专掌教授该科学术及诸生徒驭马术之事兼任蓄饲马匹链习马性等务　但教官须一名轮番当直校内　
第二十八条　校中会计部以会计一等副监督[或](若)二等副监督主司会计以会计一等军吏或会计官二三等军吏任副计官及设会计书记及卒以掌会计一切事务且兼掌各队给与及炊爨之事　
第二十九条　医官以一等军医正或二等军医正一名任之主司校中一般行口生摄养事务兼定日讲论行口生学使生徒听讲副医官以一二三等军医任之司补佐医官而设看护长及看护卒以供医官驱使　
第三十条　马医官以一二等马医一名任之主司检察校中马匹健全否及刍秣良否而设马医生以隶属马医官　
第三十一条　计官副计官医官及马医官等会行生徒野外演习行军演习其他紧要之时须属生徒队同行　
第三十二条　军纪会议及教育会议在校长认定必要之时须开会议而校长须任议长校长不在若有事故次长代之可也使议员各竭其虑彻底讨论而议长须决是非
第三十三条　军纪会议及教育会议列议员者如下　次长　学科提理　各队长　但教育会议时须加学科副提理又因时宜不论军纪教育会议使庶务课长学科部监事步兵生徒队中队长骑兵生徒队中队长及诸教官皆列议员之中　
第三十四条　在军纪会议须议事项概如下　其一改正维持校中军纪风纪至要各规律或系创定各项规律等　其二检察生徒品行不正若紊军纪或屡犯法度者或检察生徒将来不能卒业者命之退校等　其三校内官制等紧要之事校长不能自决须由众议者　         
第三十五条　在教育会议须议事项概如下　其一改正教育一切学课方法及每日学课等　其二就诸学术品等优劣而定点数　其三制造或改造系教育要件物具或刷印书籍等　其四检察生徒怠惰学业者或由不得已事故致学业迟滞者或察事宜延生徒学期使之卒业或命之摈斥退黉等须由会议定夺　
第三章　召募定则　
第一条　召募士官生徒幼年生徒时由陆军卿颁令陆军部内及各府县分遣检查官及检查医官于各军管准据格例以检查就募者就其中择若干名以充召募之数而士官学校长至召募生徒之期须豫申之陆军卿以便颁令　但在东京须在士官学校检查就募者格例　
第二条　陆军卿已颁召募生徒之令在陆军部使各官廨须察其志愿者制名簿附以志愿者考试表送致之士官学校在各府县转颁陆军卿令于管下收志愿者禀状遵第三条所载行送致士官学校　
第三条　华士族平民志愿入士官学校者须于颁令之时速呈禀状并履历书呈之府县厅府县厅于示状后署府县地方官名以证该人确实而后转呈示状并履历于士官学校　
第四条　在府县已行检查应合入黉者仍使之抵都在士官黉再考学术如何及检身体健否　
第五条　欲行再考命使上都者待其抵京量远近另给旅费若不第再试行归乡者仍赐旅费而在志愿士官自费者不给上都旅费而给归乡旅费　但在上京途中由自己失摄生道发病而行归乡者不给往复旅费　
第六条　行再考之后就合入黉者择学术优等之士随黉内生徒定员逐渐补用　但幼年生徒志愿者中系战死陆军将校并同等官孤子者已中考试之后不论次第补充生徒　
第七条　士官学校长于前条所揭已中考试合格者直使之入黉详记其所管队号及族籍一面具申之陆军卿一面通报之其所管若管辖厅　但自下士蒙命入学者于士官学校先罢该官而后令之入校又自下副官蒙命入黉者由士官学校长申之陆军部先行罢官而后令之入校　
第八条　入学者须以父兄亲族或户主确正者二名以为保人而呈入黉凭据　但保人二名内一名须用在都人又保人由事辞退保人必索另保且经府县官署名而示呈之士官学校也 
第九条　士官生徒幼年生徒已经入学者须给凭符以为据 
　入学凭符
　　　　　　　　　　　入学番号　　府　县　何族　平民
　　陆军士官学校印　　蒙民士官幼年生徒　　姓名
　　　　　　　　　　　年号月日　　　　陆军士官学校
第十条　士官生徒幼年生徒入学之时须遵第一章第五条及第二十一条所载呈左式誓文使该人署名捺印以明其志操之确实不渝 
　誓文
　某志愿陆军出身今蒙恩入学士官幼年生徒当严遵黉规从事陆军且在学中不论家事一切虽至疾患等
　决不萌退黉意念今呈誓文以明其志
　　　年号月日　　　　　　　　　　　　　　　　　　姓名印
　　　　　　　　　　　　　　　　　　　　　　　　　同 
　　法国陆军考                                      
古者中国藉民为兵唐废府兵用犷骑而兵民异途专用召募法则今用民兵而古用召募当康熙时法王罗衣第十四黩武好战攻伐彳扁欧洲其陆军亦雄冠诸国皆兵政大臣鲁和之力也鲁和募兵之法凡兵初入行伍即给以军器公服严为训练博选统兵员弁教以兵法专任之尽其材而责其功故当时法国陆军所向皆捷其所练额兵共三十万人分屯之处皆立兵房设病房复在巴犁设一大兵院收养伤病之卒废戈矛不用加刃于火枪之端以代戈矛遇有战事料理军营添兵及布阵之法最精敏战时辄与罗衣第十四以军书授意将帅调度行伍洞中机宜当是时法国陆军有御林兵有外国兵法国向来皆有招外国兵之例始亦多马兵后渐减少陆军有损阙即行补募盖迩时法兵之强诸国实罕其匹也至一千七百八十九年乾隆五十四年始创立通国御林兵一千七百九十一年乾隆五十六年招募义勇此为义勇陆军之始此义勇与平常兵相杂又于平常所选充兵之额益增广之至一千七百九十三年时乾隆五十八年又将义勇分数半总营每一半总营内包一小营太平兵两小营轻身步兵每小营轻身步兵内包两小营大炮兵是年西八月二十二号又始创通国男丁当兵之例不许代倩其后法国乱党内讧遂除御林兵与半总营之[名](各)而以总营代之及拿破仑第一时复仍其旧盖拿破仑第一最爱旧时散去之兵及义勇也是时又设立尊贵人之兵会不用入充行伍复每处设立军营操练诸色军械云是时法国军制分陆军马队为二而陆军又有总营大营之分一千八百零五年时嘉庆十年拿破仑第一分调通国御林兵屯守各炮台每省有防守大营兵此兵与德国留后预备兵无异守护后递渐增益为异日招募之地当拿破仑第一进攻俄国时折兵五十余万因召募民兵以补练习兵之缺又募瑞士国人以补御林兵之缺一千八百三十八年道光十八年又议凡充带兵官弁者限以年岁方许充补至拿破仑第三始将凡有开缺武员再招入军营予之重赏增多下等带兵武员之缺每年应募之兵复为增益轮操其半如兵有回家者即以前时满任之兵补之或另行募集通国兵皆在将军及陆军大营与小营麾下各于该管之地自行口其兵政衙门其实通国陆军皆在兵政大臣权下而兵政大臣通国军营公牍皆咨示之其大营陆军设总兵官统辖一千八百六十六年同治五年始创步兵新炮译名沙射波后有聂将军者田各改其制创美得尼吕细此是法国最灵动之大炮今之柴把炮也自一千八百七十年同治九年法国陆军变更最大普法之役法军在西丹城为德所败当时法之御林兵及余外四小营之平常兵尚未操练纯熟经喊啤打设立新法整顿陆军卓有成效然当日法国兵之与普战者约有一兆七十万人凡老于军伍之人皆谓法国陆军必须大为变易自是之后法国政府不惜钜费竭力维新自一千八百七十一年同治十年至九十三年光绪十九年共费二十二京佛郎为水陆军之用凡旧日御林兵及长枪兵皆裁汰之一千八百七十二年同治十一年西七月二十七号复行通国男丁有当兵责任之例一千八百七十三年同治十二年七月二十四号将通国陆军分屯十八处每处置大营一在亚勒支利亚有十九大营每一大营内分小营八每小营有练习陆军局或一处或数处不等此局与德国留后预备兵局无异
一千八百九十五年光绪元年定防守地方兵数一千八百八十一年光绪七年正月廿二号立招募前时散兵之例加增俸银归下等带兵官弁管理并为之娶妻予之房屋一千八百八十二年光绪八年西三月十六号设陆军兵政衙门及洁净局稽查局陆军兵政衙门由带兵武员及候补带兵武员中抡选稽查局人员由将军与总兵武员中抡选一千八百八十七年光绪十三年西七月二十五号除步兵屯聚之营设新大营十八由一百四十五号至一百六十二号又设新马兵大营一千八百八十八年光绪十四年西十二月二十四号创立猎小营十二后改为山上步兵复设山上炮台营十六中有四营在亚勒支利亚通国铁路遇开仗时归兵政大臣管辖一千八百八十九年光绪十五年西七月十五号定当兵限期由二十岁至四十五岁止不得诿卸法国向来有免当兵及当兵一年之例今皆删去议充兵三年未有未经当兵或未当满三年者每年中至小亦罚出佛郎六个贫者不在此例富者酌加照一千八百九十年光绪十六年西三月十五号之新例凡关税及山林之官员遇有战事亦归兵部统属一千八百九十年西六月二十一号设杂总营一百四十五此营由每步兵总营之一小营及防守总营中之二小营内选出如该总营有溢兵方能行此至若护守地方军营为防守之用有时亦用之出战留后防守兵急则招募之一千八百九十一年光绪十七年西七月二十三号创一总营步兵第一百六十三号一千八百九十二年光绪十八年西四月初二号新设去车备军营之用一千八百九十二年西七月十九号立当兵责任章程三年在军营中十年为预备兵又六年为防守兵再六年为留后防守兵设总理兵政衙门照一千八百九十三年光绪十九年西七月二十五号所定之律凡应有当兵责任者必到军营练习无事之时须有兵五十四万九千人步兵大营原有五百四十人今多在总营中每总营加至七百人猎大营加至八百五十一人其总营于无事之时已有四大营或再增多亦可又新设猎小营二十六照新律而论如学习之兵已足额须增多炮台兵炮台总营更设炮台兵两大营其防守地方军营亦与在军营者同料理同操练倘有战务即将防守军营杂于额兵军营中为留后预备兵及防守兵之用留后总营之带兵武员大既木多预备兵防守兵之额带兵官与各行伍之额带兵官不等因预备总营之兵弁及平常预备兵弁在一千八百九十一年与九十二年大操之时尚未足用运粮军营亦归带兵官弁料理除此之外复增总兵将军等人员其年数约以六十四六十二为率云
　　英国陆军考上                                             
英不以陆军名不名而何纪纪能自得师也异日者英尝卖兵官试之艺任之事称而后纳其金然而终无如炮兵若军工兵兵头未尝卖者良革其例更为年资进阶无不职者尝配犯人入军籍为诸国所轻则召募召募必武力丈夫皆予之三年之约有未及约而逃者矣自一千八百四十七年至五十八年凡募兵二十万二千二百九十四人逃者四万三千二百一十有二六十一年至七十年之间凡募兵九万九千八百七十八人逃者三万三千五百七十有八卒也举国太平备兵若效劳兵类皆十余万则所以鼓厉而振激之意者其或将有在也英地狭民少又未尝习用德人之术彼都人士汲汲常以兵不足为忧摄乎大国无敢訾然议其后区区三岛属地彳扁寰宇本末大小以什佰计安冠裳之会盛有示不复用之概夷夷然无敢生恣肆尝试之心水军实然不可以陆驰不可以藩心腹抑未概其凡而者见其制一曲之士而已且夫英陆军之制任之无不专也律之无不严也谘之无不周也计之无不豫也择之无不精也奖之无不至也署之无不明也备之无不溥也试之之约要而笃陈之以为道谀所无辞焉凡兵权陆军衙门主之帅臣一人副二人其外曰提督曰司械曰司粮提督君举之司械司粮相举之一千八百五十六年禁必矢公爵定议兵之分合进退备兵之防守教习之号令以至操练黜陟保举绘图责提督枪炮刍茭糗粮衣服兵甲度地筑垒责司械放饷转运计国用示上下议院定来年兵额责司粮　凡武官之阶十等元帅将军头等提督副将将游击守备千总把总其有被荐若考得把总者年率十七至二十大书院学生及民兵千总年差长以二十二岁为率令入山下土地武备学堂学习期满考试中式则令入营期满给千总又二年期满给守备考技艺战法绘战土图炮台图通习给游击以次可得将营官至参将止矣或有不循营兵起者亦不得过提督提督而上曰头等提督非有元帅重臣特荐兵部大臣信之甚深不可得也　凡增兵必得上下议院画诺明揭之毋田吏札谕中兵额之多少新练兵之数约束兵士之法备载于此定出欠上节目于户部户部会之悉当授兵部兵部授司库别授司粮者凭票即国家银行取如干数散给之户部或有不同虽上下议院不能强也　凡募兵年率十八终二十五岁不得娶妻雄武无内体病者中选步兵高五尺五寸军功兵五尺六寸炮兵五尺七寸重马兵五尺八寸胸围皆三十三寸管炮兵燃炮兵高可田各杀而胸围加门舌　凡应募为兵者以十二年为期期满又九年无乏事给终身之粮战伤者头等军门岁给银四百磅参将三百磅游击二百磅守备一百磅千总七十磅伤轻者杀之伤毙者给其妻若子从公病死者以官高下为差家富者不给妻不守规戒者不给现妻子血银田各咸妻自四十磅至一百二十磅止子自五磅至二十磅止　凡统领[御](谕)军官岁俸一千八百磅统领亲军官岁俸二千二百磅统领步军官岁俸一千磅统领马兵官岁俸一千三百五十磅将来咸为一千磅云统领炮兵官岁俸九百九十四磅统领军工兵官岁俸九百九十磅自御军至军工兵副将岁俸皆四百五十磅由将而下至把总把总岁俸不下九百余元总外委高等田各七百余元额外外委下者亦不下二百元兵以步兵为下岁给粮少者亦一百八十元外此御军马兵炮兵步兵其粮有加骑兵炮兵官其俸加于步兵之数军工兵官之在本国者加于属地或倍视所轻重盈缩之　凡民兵而外有所谓士他富者焉士他富者干练之目之所归也司营中操练移徙侦谍米咸琐碎悉告帅臣分三等曰大将军曰旗头大将军帅臣举之披信拿士他富者大臣荐之外又有总兵参将翼长副翼长委员副委员文武巡捕号曰士他富营在精兵中选中程者充之每岁以二十人为限更入士他富学堂试之入营伍年职事无废以次超擢其拔萃者不在此科士他富营官二百四十一人日俸上者将军五磅有奇下者副翼长亦日四元有奇　论曰英之制以士他富为最善视之如赘疣然而寻常欲得士他富衔不可得既贵异之而其精意又类能与参军幕府同权且专无模棱之患视其良而拔其尤询事考言无乎不尽且夫英大抵以德意志为法西人许之曰伯仲由斯而谭将所谓寒于水者乎若夫训练之勤艺事之精具有专书兹勿详虽然最一千八百七十三年计之英兵千人英伦六百七十四人阿尔兰二百三十七人苏格兰八十五人外国四人不识字者六十人不通文理者五十四人而已亦其所至盖教习自有专官立衙门兵头五人总其成外又有所谓兵教习者并其兵家子若女而教习之子女犹然所为植之本励之功遂与士他富媲美齐驰终始乎其无已观豹一斑然则亦足窥其涯田各云爰举其足以发者着之篇其诸炮兵马兵步兵军工兵御军亲军之数太平备兵效劳兵耶文尼马兵之制别为后考韭悉俱备庶几谭兵之薮也
　　英国陆军考中                                                
英制料检军政陆军衙门是也操练约束全权统领事也陆军管辖衙门十有七全权统领麾下有大中军有总统移营大臣通国陆军分为十四属一千八百七十二年分十四属为六十八小属照德国操练之法每小属之中或召募之额兵或甘心效劳之民兵合为一大营每属或头等提目统之或提目统之而全权统领总其成兵无常数一千七百九十二年有兵五万七千二百五十二人一千八百一十五年有兵二十五万三百一十四人一千八百三十四年有兵一十万八千六百七十二人一千八百六十二年有兵二十二万二千八百三十九人一千八百七十年有兵一十八万零四百四十四人一千八百七十五年有兵一十八万二千二百五十四人至一千八百九十六年全印度兵数共有二十余万人召募者谓之额兵额兵之外有交力劳预备兵食老俸兵及军营预备兵耶文尼马兵大营民兵阿兰绿衣兵凡所以助额兵之意而补其阙至周且悉额兵者[步](部)兵马兵炮兵军工兵之通谓也[步](部)兵八小营合而为一大营每大营在英本国有六百零六人在印度有九百一十八人或二大营或三大营或四大营合而为一总营四总营合而为一大总营护卫步兵总营三分而为大营七此兵常扎伦敦及护卫皇宫惟战事乃调步兵总营一百有九分而为大营一百四十有八炮兵大总营一分而为大营四每大营分十小营战留二营为守营兵御林马兵总营三护守马兵总营一重马兵总营七轻马兵总营三带短枪马兵短枪外复带长枪长剑总营五轻身马兵总营十有三每马兵总营在英国者分为八大营每营五百三十五人在印度者分为七大营每营五百四十四人战时每大营马八十四匹总营兵头马三十七匹骑马大炮兵大总营五坐车兵大总营十二炮台大炮兵总营十三保护海边大炮兵总营一守护营中大炮兵总营一军工兵大营三分而为小营四十又三队载人及物之小营三都一千八百七十五年官若兵若马炮之数如左　总兵头七十一人马二百五十匹　步兵头五千一百二十五人兵一十二万有一百八十人马一千匹　马兵头八百七十三人兵一万六千四百有二人马一万三千九百七十一匹　骑马大炮兵兵头二百二十九人兵五千一百有四人马四千九百五十八匹大炮一百八十六尊　坐车大炮兵兵头五百七十六人兵一万三千三百二十三人大炮四百九十二尊　炮台大炮兵兵头四百九十一人兵一万一千二百七十一人　护守海边大炮兵兵头二十六人兵一千一百六十人　护守营中大炮兵兵头四十九人兵一千一百二十五人自此以上至坐车炮兵共马八千九百二十九匹　骑马书院兵头七人兵二百一十八人马一百五十七匹大炮三十尊　招募兵头四十二人兵二百七十五人　创造炮台兵头八百二十四人兵四千八百七十三人　料理军营兵头一千五百有九人兵四千九百六十九人马二千有九十五匹　属地兵头一百二十六人兵二千三百五十四人马一十二匹此指英人若各尸禹地土兵勇详于下凡兵头九千九百四十八人兵一十八万二千二百五十四人马三万一千七百九十四匹大炮七百有八尊其权步官弁五百一十二人百夫长三千有六人马一千有八十七匹医院医官一千有二十一名百夫长一千三百二十四人教堂教习官七十八人杂职九十三人百夫长五百四十六人不在此数外又有民间交力劳兵十三万三千九百五十二人马八百匹食老俸兵及军营预备兵三万三千人耶文尼马兵一万四千三百三十人马一百六千匹大营民兵一十六万一千一百五十人马三百二十匹阿尔兰绿衣兵一万二千四百人　凡额兵之屯英伦者六万七千一百五十二人屯英伦海岛者二千有四十八人屯苏格兰者四千三百四十八人屯阿尔兰者二万二千七百三十一人屯印度者六万三千一百九十七人其余分屯各属地各属地又各有土兵一千八百七十三年印度土兵十二万七千四百四十九人马一万四千二百一十匹大炮三十六尊北亚美利加兵五万二千四百一十四人马二千有八十一匹大炮四十八尊西印度西美利加东南群岛兵三千九百五十二人马六百一十匹大炮二十四尊亚非利加属地兵四千三百四十三人马一千一百四十三匹亚细亚属地兵二千一百一十六人马一百二十匹大炮六尊澳大利亚州兵一万九千有五十五人马一千七百有三匹大炮四十三尊　论曰英地五千七百一十六方里人三千二百四十一万二千额兵才九万六千三百余人属地彳扁五洲分屯者亦复不能九万可谓至微方之德意志瞠乎后矣然而激发振厉内外义从之兵以五十万计畜三年之艾备国家一日之急属权至专如身臂指之相使一合十十合百百合千得常山率然首尾俱应之势泱泱乎德之劲也英尸禹地相伯仲者三而分屯印度之兵且独厚以为幅员之延袤则北亚美利加不为狭以为瓯脱而故完之则奥大利亚不为迩若知之若不知之的然而靳向闇然而伏隅令天下嘿嘿均势之说无能出之口经营商略本末用之无亦后先轻重犹权然才士也夫
　　英国陆军考下                                                  
步兵之制名目其繁如一百四十八营内分为孻现兵一百三十七营孻夫必甲兵四营步亲兵七营步亲兵内又分为见厘拿地亚三营哥利地士添及士咳士夫施利亚各二营此外尚有曰拉父士曰夫士里牙士曰拉火因芬提口黎各名目而所以操练之则一每县驻正兵帮助兵各一营每营酌分一旗驻属地战时增车十四乘内载军器者三乘载工匠器具者一乘载米良官物用者一乘载营盘行李者九乘兵数亦增枪则用士乃打及麻天呢牵尔各半而以麻天呢牵尔为最良由后膛入药其长四尺一寸重八磅十二安士远可至一千吗入銕五寸一绵厘可打二十五响各配枪尾刀刀重而短背可作锯缠黑熟皮袋二凡弹子七十枚衣服靴袜共重十五磅连枪炮弹子衣物每人共五十二磅左右令相称帽拉父士两营用黑青色余用红护兵用熊皮夫士里牙士用海狗皮其制比护兵田各小服以胸前衣色为别独步护兵色用蓝　马兵之制侍卫兵二营御前侍卫兵一营达官加名号七营达官名号三营干戈兵五营乞洗兵十三营凡三十一营分重中轻三等马兵入重中等者各半干戈兵入中等乞洗兵入轻等重等兵以力能持十九个至二十个士通重为率中等兵以能持十八个半至十九个士通重为率轻等兵以能持十七个半至十八个半士通重为率卫兵之选至严训练亦至勤貌端体壮身高率五尺十寸外着銕甲持枪名卑利地罗定大刀刃长四十寸屯伦敦旁侧卫皇宫战时乃出达官加达官乞洗兵所持枪与卫兵同干戈兵持干戈竹为之长九尺刀及短枪悉备服色达官红乞洗干戈兵蓝盔达官加达官熊皮干戈兵戴嗹洗士隙塔帽乞洗兵戴铺伦及啤帽皆无甲战时分八旗四旗出战兵马之数亦悉增马贩自商人国家给其费拣选之齿率四岁身率十五牵二寸价自四十磅至五十磅　炮兵之制在营则成队在炮台则不成队战时骑马炮兵及大炮兵均可自主每炮台官七人兵一百八十五人骑马炮兵手持短炮十有二不骑马炮兵手持短炮二十四车九乘马二百有六匹大炮六尊每营官四人兵一百三十八人骑马炮兵执马刀不骑马炮兵执枪尾刀皆服短衣炮台兵同大炮四尊载细器车十六乘大炮车二乘杂物车五乘马一百四十二匹金贝之属细微器物共三十万有七千二百件海边之营其兵皆老成者自各营挑选最练达平时派一二人往海边不甚险要之炮台驻守兼司理大炮机器及各小队衣服　军工兵之制别自为营不与他营相统属凡四十营四十营之中丈量者四营分属邮政局电线局者二营其余则用以筑营垒房舍之属每营平时官三人兵九十三人战时官五人兵一百二十人外又有三队曰军需队曰电报队曰西瓜扁船队军需队者备军中之所需开矿之器沙包绳索火药镪水轻火炉木匠銕匠镶马足凿石建造缝纫绘图印字照象无不备官六人兵二百三十三人内有一百人管车车三十三乘马一百八十六匹战时分三段与军工兵相联电报队有印之官六人无印之官及兵二百四十五人车二十四乘马四十二匹电车十二乘做电管车四乘亦分三段日视旗夜视火箭为号西瓜扁船队有印官六人无印官及兵二百九十六人马兵二十人车三十一乘马二百一十匹船二十二艘可筑马桥一百二十度又可供给战土之轻桥凡投军工兵营者皆令入尺含大书院各教以所职困城开矿架桥筑垒皆有学资质必勤敏尤以开地道为重非善读书写字技艺精进者不能任也　预备帮助兵之制分二等头等以三年为期每日施令一便士六枚每年给办需用等物金一镑二等以五年为期所给与头等田各同满每年到营操练十二日日给施令二有事国家出令发之自为一营以备补正兵之缺头等可调出外埠二等则专在本国而已　交力劳民兵之制一千八百五十九年所定今所最重每年入营操练数礼拜所用佩创枪外又有恩非炮国家借之弹子及马国家给之别设中军为统领中军之俸国家所给独阿尔兰则否太皿其[绿](禄)衣兵已皆照兵法操练而军器亦皆国家所给故也　太平备兵者在交力劳备兵中挑选亦以五年为期约每月施令十每年又给需用等物金一磅满每年到营操练四五礼拜照太平额俸按给有事发之　食老俸兵者驻海道之海岛居多必经当兵满三年者始入选又必自愿当兵二十一年至二十四年之久者方许入营岁给俸金四镑七年赏给公家衣服一套每年入营操练十四日练时照额兵给俸至五十五岁给长米良　耶文尼马兵者选民间有产业者充之岁俸三镑马皆自备免税而已每年到营操练十四日若有仓卒则文官可迶地调遣弹压　论曰英陆兵之制无以先人皆召募兵额不广军营品级与平民无以异将以谓无有诸国激劝之善同仇敌忾之风也强不于兵必视乎民之气气昌者国兴气馁者国亡当一千五百八十八年之间西班牙海军雄欧洲比利时附之大举伐英王以利沙伯振臂一呼举国皆起一千八百五十八年法王拿破仑第三势焰薰灼龃龉赫然有难英之心交力劳者甘心当兵者相属于道王域多利因收其心而赖其用一千八百五十九年益制为律六十七年修之七十年再修之駸駸乎无不知兵者矣下交力其力而上明其制如英者犹足以自雄而况不适英者哉
　　德国陆军考                                              
一千八百七十年普战胜法明年日耳曼二十六国联盟推普王践德意志皇帝位统诸军诸军军制皆以普为法初普之法国中凡五人例取一人为兵一千八百有六年法王拿破仑入柏灵国几灭割国半壤人五百万口以与法成于是令于国民年二十自非疲癃残疾皆着军籍就学堂习兵法凡入常备兵者三年入后备兵者二年最后入朗脱威儿队终四十岁缓急发之王布伦士维廉立即大胜法人者更以五年为七年得额兵三十万别朗脱威儿队于常额服役五年以备招募大约由王弗勒得力维廉第三而来颇有改易而以民为兵之法兵无不学之制因仍者远至一千八百六十七年而大备云当是之时德皇威令至行属国相亲相卑士麦之贤附而益之至韭至悉亦其规画有足言者　凡国权诸约国立大总兵官若炮台兵官德皇主之独拜圆威颠撒逊则否派兵募兵德皇主之稽其盈缺察其勇惫试其勤惰拜圆国者又为诸国之长平时自为一军及战德皇谕拜圆拜圆奉令而行兵法器服品级号令无敢不一威颠撒逊亦得自立兵部若巴登若傒先之属统入诸军调则全队不得分　凡民年十七就营马念身手国家因而次第之上者归额兵次者归乡勇二十从军充额兵者三年一千八百九十年时改三年者为二年充备兵者四年此四年中可以归家作业惟每年示期之际仍须到营操练数礼拜也充大营第一等留后备兵者五年自此至四十五岁以前改第二等平时二等备兵及大营勇不归军营稽查当交战之时虽有年当改二等备兵者亦不准改其矮不中程尺弱不任击刺者为候留后备兵充满十二年则改大营第二等留后备兵其更近残疾者举归之大营勇身不必入营惟每年仍须到营操练大营勇分二等第一等自十七岁至三十九岁第二等自四十岁至四十五岁其充满二等备兵之人亦许归一等大营勇一等大营勇者战时主守仓卒正兵备兵不足用大兵总仍可调之使复伍独二等则惟德皇乃可调之耳　凡兵额一千八百七十五年至八十年陆兵定议四十万一千六百五十九人一千八百八十一年至八十六年陆兵定议四十二万七千二百七十四人一千八百八十七年至九十三年陆兵定议四十六万八千四百有六人一千八百九十三年十月至九十九年陆兵定议四十七万九千二百二十九人总兵医官粮台马医无定员以岁入为差　凡步兵一百七十三大营分为小营者五百一十九分为半小营者一百七十三总兵一万一千九百七十三人兵三十五万有九百二十三人　凡猎兵十九小营总兵四百一十人兵一万一千一百七十九人　凡马兵九十三大营分四百六十五队总兵二千三百五十一人兵六万五千三百四十七人　凡出战大炮兵四十三大营分为小营者四百九十四总兵二千七百一十二人兵五万六千一百九十七人　凡大炮步兵十七大营分为小营者三十七总兵八百四十六人兵二万有四百一十九人　凡工程兵二十三小营分为九十五队总兵五百四十二人兵一万一千七百有六人　凡火车兵七小营总兵一百二十六人兵三千五百六十三人　凡护马车及米良草兵二十一小营分六十三队总兵三百有三人兵六千九百七十五人　凡留后备兵分二百七十七段号令总兵五百三十人兵五千二百一十一人外又有不入军营之总兵二千五百九十八人使用兵二千五百八十人　凡医官二千有八十一人米良台官一千一百人马医五百七十九人修炮械者一千有六十人修马鞍者九十三人马九万七千有二匹　论曰异哉普之微也役于日耳曼附庸于波兰困于奥踬于法当弗勒得力第三之时伤痍屠毒几不克自存削而不馁锉而不伤更志易虑敬教劝学通商惠工重农贵粟显岩穴擢智勇之士六十年间布伦士维廉卒昌其世成功名称德皇帝何其盛矣说者侈然而称之谓能亟用民之力民无怨言以国为家得敌忾之义者为多夫使强者必胜众者必取则昆阳无汉官渡无曹赤眉黄巾之属横行恣肆亚力山大成吉思可汗拿破仑第一第三传之万业与日月无穷且而不观之普法之战也普兵五十万法兵四十万志曰主客势殊攻守自倍然而虏法王残法京开法故宫受贺礼割亚撒西罗来内偿福兰格五十亿者何也则法上下虚憍而德国卒伍无不学者也西法重武官意其轻文轻文者匈奴之族遂以为匈奴诚当乃有毛奇毛奇特提督将军耳能悉绘法国地图战之所至按地人人给之如己历将校而下至军士类无不使之通法语者所谓兼才兼之不贵而暇匈奴之为若夫训练之勤技蓺之巧正兵备兵留后若大营勇更番调发之制洹水之盟之善抑其末也不以强自矜兢兢然以弗勒得力维廉第三为法一千八百有六年为戒不以令后世无以加为辞然则读普史者考其大一统之所由乌得无慨与
　　英国水军源流考                                           
兵者水陆而已陆莫不曰德水莫不曰英英宅水以为国属地彳扁地球故其所以讲求乎水师者必甚悉其弱也数被攻灭民不相保恃或操同室之戈其强也横视五洲泱泱然莫敢与之较花打拿利士者英古名士也自英水师未兴之先而发为议曰孰握海权商权归之孰握商权天下之利权举归之天下之利权举归即天下之国权在握也区区三岛犹微尘耳士气之昌识之卓越贯数百千年而不朽者而国家亦且因是以为师虽欲无强乌可得耶英水师之兴也萌芽于大阿勒腓德植根于李察约翰发华于以利沙伯而收实于域多里其田各有可得而言者初英自五十四年以至四百余年之间尝屡削于罗马矣四百四十九年有北日耳曼种人莺撒逊者乘罗马衰退夺英地立新朝撒逊雄武善水战而不以水军为事兴农务商立富之本而水军无闻焉那耳回者海贼也与瑞典之罗曼族人沿海为寇虏当德皇大嘉乐之时足折挫之其焰顿戢大嘉乐皇没罗曼复张岁至英国去掠人民财物又据英北鄙为穴窟英于是乎衰大阿勒腓德兴与战而胜那耳回罗曼皆败八百九十七年下令创战船战船之设自大阿勒腓德始也数传而当以地特之时以地特疲软不振为丹国所灭英又中衰久之撒逊皇继体皆英主光复旧业一千六十六年当撒皇哈罗之时罗曼族人威廉率战船三方并攻哈罗悉集战船于岛尹海腰以待战罗曼别以陆兵攻英约西哈罗身与战约西胜而被重伤岛尹之水军无统帅粮食又乏破散殆尽哈罗战死于是威廉自立为王人号之曰战胜者云威廉战胜者既履任执英柄大治战船即多威海腰滨水之地分为五港曰多威曰林尼曰系提曰下士巅曰山威治设统帅以一其权故英水师之权一于统帅者自威廉战胜者始也虽然无常未几又悉集战船而毁之一千六十九年丹国王士允以大兵至无以御欠而后罢英又中衰一千一百八十九年至九十年之间当王李察之时亚州西方名巴力士亭拉戕教民蠢然思乱于是水军战船复设以备东征一千二百一十二年当王约翰之时更开战船港口于泼士矛而英之水师于是始大自是以来一千二百一十三年一胜法国水军于儋城一千二百一十七年再胜法国水军于多威港口多威港口之战也英方内乱法战船从嘉尼来乘风入太晤士河欲与乱党相应当是之时皇显理第三生三年耳多威港口总督曰湖北卜迅集所有战船而与法遇大胜之而全英国是则水师统帅之功矣故英水军之未立也有败无胜水军立而无总统一胜一负总统立而后可与言胜也然犹未始有名于时英水军之有名于时也自女王以利沙伯始也当是时西班牙之水军雄天下西班牙之君曰非立集粮船百余艘于加地士有图英之心英使伯爵得和罗往尽焚之通年西班牙战船百三十艘兵万有九千人大炮数千尊将以攻英报加地士之怨英举国战船才三之一男年十六至六十尽出以利沙伯骑白马抚循士卒劝勉激励期以必死三军之士应声雷动于是西班牙号战船曰亚拉马打译言必胜列半月阵而下阵之两端田各七咪海里之遥入多威海腰英将得和罗以快船八艘储火具突西班牙阵阵乱天又大风亚拉马打不毁于火则触于礁而沈无得脱者西班牙遂削弱以至于今天命不可自为常也人谋为盛矣当以利沙伯之末年英有战船四十二宽伟勒之末年有战船一百五十一千六百八十八年有战船一百七十三载重一千八百九十二墩炮六千九百三十尊一千七百六十年有战船四百一十二载重三十二万一千一百四墩兵及水手七万人一千八百一十五年有战船七百七十八兵及水手九万人转转递增迄今王域多利而益盛列国岁计政要载之以为天下水军第一兹弗详夫以域多利之贤由六十年而来船炮兵额有加无已制造驾驶操练之法蒸蒸日上环球诸国翘足而望屏气而观其举止以视以利沙伯之前何啻倍蓰读英史者谈英水军率以以利沙伯为称首是何也则以其弱而能自振激昂愤发挫强敌而启后人也无以利沙伯而乌有域多利矣虽然有说英国之法习水军者年十二入水师学堂二年而后升为学习大副四年考试中式而后升为船上千总由是递升而后得为总兵是其取材之审也头等水师提督俸银每年英金二千一百九十磅二等战船队总兵每年英金一千九十五磅水军千总每年英金自一百八十二磅至二百一磅是其廪给之优也自总兵以至于兵任若满二十一年者给终身之粮是其奖劝之厚也水师必立统领提督战止之权悉主之调度之权悉主之是其责任之专也帮理水师提督四人或六人熟习水战之法者必过半是其任人之当也英恃水军为命而战以水军为险其法陆军将弁与水军同品级者以水军为尊是其鼓励之善也最一千八百七十五年英水军而计之[銕](锑)甲战船五十九轮船三百帆船一百七十是其防护之严也而岁任国家之役者銕甲战船二十六轮船一百四十八帆船七十而已是其番休之均也兵额四千九百一十五人外又有学习兵额之学生者七千水上兵一万四千七十三人外又有预备兵若水手者一万八千是其预备之周也预备兵者平时商船之水手也岁入战船当差二十一日而使之习政府计日而给之粮是其处置之精也水师军器局凡五区曰查谭曰司事库曰拨士矛曰地宽泼曰偏卜工作者一万八千人是其讲求之亟也呜呼虽欲无强乌可得耶


皇朝经世文新编续集卷十五
　　晋安甘韩眠羊甫辑　　　　　　　　　　　　　 

　交涉
　　全权大臣奏陈商定各国使臣　觐见礼节摺                      
奏为按自和议总纲第十二欠商定各国使臣　觐见礼节恭摺仰祈　圣鉴事窃据领衔日国使臣葛络干三月初一日照会内开诸国使臣会同　觐[见]　皇帝必在　太和殿其一国使臣单行入　觐见必在　干清宫使臣呈递国书或国书必派　御舆暨应有之侍行口前往使馆并参随各员同迓至　觐见之宫礼成后一体送归使臣齎奉国书必由各中门行走　皇帝必亲手接收国书诸国使臣至　宫殿陛前降舆傥设宴欠待必在　干清宫　皇帝必躬亲入座各礼节必与自主平等大国成规相符等语臣等查　觐见一事因中西体制不同各国使臣动援西例相衡以为相形见绌三十年来为此事彼此辨驳迄未能定今乘[联军](连)大胜之后请将礼节更改固系有挟而求然各国既有成规则所言亦非尽无[理](礼)祗可就其能行者[酌予通融其不能行者]力加驳阻爰指出石难照办者四端一使臣会同　觐见必在　太和殿一使臣呈递国书须派　御舆迎迓一使臣　觐见在　宫殿阶前降舆升舆一设[宴](晏)必在　干清宫　皇帝躬亲入座一面备文照复一面与各使公推承办　觐见礼节之美国使臣柔克义日本国使臣小村寿太郎竭力磋商三月二十三日又接葛络干照会但允将会同　觐见改在　干清宫而轿用黄色在　宫殿阶前降舆仍不肯改至设宴一节据称各使并无必请　赐宴之事臣等复以轿色中国祗有　皇帝用黄诸王公大臣皆用绿各国使臣入　觐时由内务府备派绿呢大轿迎送已足以昭隆重若乘坐黄轿未免骇人听闻石难转奏又降舆升舆一节中国向来体制王公大臣均在　东华门外降舆惟　赏紫禁城内乘坐肩舆者方能乘椅轿至　景运门各使既请均在　干清宫　觐见入宫之路必由　景运门应仿中国王公大臣　特赏紫禁城乘坐肩舆之例于进　东华门后换坐椅轿至　景运门停下较为相宜备文照复旋闻英国使臣萨道义啧有烦言谓照复词气不甚和平意将痛加驳斥臣等佯为不知彼亦竟置不答继思　回銮在迩　觐见礼节必须早日商定户部右侍郎那桐奉出使日本之　命小村寿太郎颇与联络因属其于酬应之便婉曲熟商许以绿轿加用黄攀小村[允](尤)与各使商酌臣等复又办给照会大意以日后或有国王及太子等来京必须预留区别地步余又明轿加黄攀下轿可在　景运门外五月十七日据日使葛络干照复轿加黄攀各使遵允惟降舆请改在　干清门外等语臣等复又备文商酌改为至　景运门外换坐椅轿至　干清门外阶前降舆略示通融以期就范兹据日使复称各使视以为然等语自应就此定议窃思欧美各邦咸以遣使联交为重轺车来往络绎于途将命呈书仪文必洽兴戎出好消息可以微上年启衅之端莫甚于攻围使馆是以此次各使必欲将　觐见礼节乘机更改使积年所不能请者一旦邀准虽核诸西国敬使之仪未必尽为过当而揆诸　天泽堂廉之辨岂能每事曲从臣因设法磋磨历时至数月之久始将乘坐黄轿及在　太和殿　觐见暨　宫殿阶前降舆三节酌议改易其在　干清宫设宴一节　赐宴与否既可不拘自应暂从缓议遇有应行设宴欠待者统由外务部出名不言　赐宴各使当无可挑剔也所有商定使臣　觐见礼节缘由除将来往照会抄送军机处查核外理合由驿具陈伏乞　皇太后　皇上圣鉴训示谨　奏
　　豫筹各国使臣合请　觐见片                               
再查外洋各国风气交际与交涉截然判为两事交际之礼节务为周到交涉之事件不稍通融惟其厚于交际故可严于交涉凡各国使臣初到一国驻扎之时其君主无不接见慰劳数语以示优待使臣鞠躬而退并不言及公事此西国之通例也臣到英后除呈递国书外其君主延以请讌会一次听乐观舞会各二次礼意颇为周浃今闻各国[驻](注)京公使以未蒙昼接不无私议万一合辞来请我若深闭固拒相形之下似觉情谊恝然昔年英使威妥玛借未许　觐见为辞颇于烟台条欠多所要挟夫靳虚礼而受实损非计之得也臣愚以为今日有同治十二年间成案可循不妨援照办理当时议者亦颇多疑虑一则恐其有所卖请一则谓中西之礼不同也然礼成而退海内且传为盛事者何也西例公见不言公事即晤其外部亦然洋使断无不谙之理若论礼节可于召见各使臣之先　敕下总理衙门告以如愿行中礼或行西礼各听其便如是则彼虽自行西礼仍于体制无损又闻雍正年间罗马教王遣使到京　世宗宪皇帝允行西礼乾隆五十八年英国遣使马戛尔尼原作马格理今依出使奏疏据海国图志来华亦奉　高宗纯皇帝特旨准行西礼赐以筵宴未知礼部等衙门是否有案可稽似亦足备考证臣为豫筹应付各使起见理合附片密陈伏乞　圣鉴谨　奏
　　中国使臣会议赔欠事宜略                                   
辛丑三月初一日申刻徐星使寿朋那侍郎桐周方伯馥同至德馆晤法使毕君德使穆君英使萨君日本使小村君由联芳传语　毕曰今日请三位来系为赔欠事究竟中国每年可能摊还若干　徐曰请问各国共索赔欠若干　毕曰赔欠截至西七月初一止计银四万五千万两　徐曰中国财力不足各国既有顾全交情之意应恳将赔欠数目咸少　毕曰各国并不多索但实亏之数必须索偿将来或多几日少几日仍须核算此数不过约计今日系专为要知中国有若干欠项可以作抵　徐曰中国近年库帑入不敷出各位谅已尽知我想海关进口货税原定税则时与现在磅价贵贱悬殊中国受亏甚多前年曾经议办加税若各位再肯商办将进口货税核计磅价增订商人仍可将多出之数加入货价之内于洋商无所亏损而中国办理赔欠大有裨益　毕曰我等亦曾议及似属可行计中国每年约可多得银一千万两以上中国常关税每年共得银若干　徐曰如交税务司征收每年约可得银四五百万两　毕曰果能交给税务司否　徐曰常关多归海关道管与海关相连可交税务司代征　毕曰洋货进口加税及常关税归税司代征作抵我等皆以为然但所差尚多　徐曰请问各国之意可缓至若干年摊还　毕曰摊还年分暂且慢说须考究再有何欠可以作抵闻中国盐课为大宗入欠如能变通办法更可多得然否　徐曰盐法变通甚难　毕曰盐欠每年若干　徐曰盐课盐厘每年收数共约一千三百万两已有宜昌鄂山斥皖岸三处抵还洋债共应除银一百八十万两又长芦每年销盐五十万引自去年乱后洋兵将盐任意运销闻逾二百万引之多以后三年芦盐无从行销国课从何征纳故以现在而论盐课盐厘两项每年只可作一千万两算　毕曰然则此疑可抵一千万矣　徐曰不然我中国有若干应用要欠皆取给于此只可匀出四百万作抵　毕曰闻漕米良改办法每年可余银七百万两　徐曰所谓改办法是折漕之说也然即改收折色断不能余七百万之多　毕曰每年约运漕米若干　徐曰约一百二三十万石　毕曰南省米价若干运脚若干　徐曰米一石约价银四两运脚约二两若[改](政)折只省去运脚不过余银二百万两商人运米至京售卖亦必少沾余利不能照南省原价也　毕曰河运米若干载脚若干　徐曰河运米近年不过十万石运脚较海运为轻　萨曰中国运米不得法政米到京多霉坏每石仅值银一两若交外国轮船包运所费运脚无多而米可不坏并可省出运费奏抵赔欠　徐曰漕运改章只可令民间改交现银若仅止由上海至天津交洋轮包运则上海仍须设局收兑天津仍须设局收兑用驳船运至通州又须在通马念收转运京仓岂能凑抵赔欠耶　萨曰海运漕全改折收究可余几百万　徐曰前已算过不过余二百万且改折甚难缘有漕州县百姓交米使水搀谷搀土颇有取巧仓米之坏固不尽因在船在仓霉变之故若改收折银百姓必至吃亏怨望非善政也　萨曰京城进出货每年收税银若干　徐曰崇文门向来只收进城货税其出城之货例不征税每年约收银七十万两左右为数无多各口常关既拟改归税司征收留此崇文门一处亦为中国略存体面似可不必算入抵欠之内　萨曰唯海关加进口税约每年总可多六百万　徐曰洋货肯允加税深感各位美意　毕曰总理衙门所设之同文馆及出使各国人员所需经费皆取给于海关税项似可改由他处筹付
徐曰同文馆费用无多出使经费实无他欠可筹断无因赔欠不敷将使馆撤销之理　毕曰学堂本系应设若因筹赔欠致裁减出使人员亦非各国所愿此节可不论矣闻裁咸旗饷每年约可省三百万两　徐曰旗饷裁咸甚难即能裁减而每年须付赔欠因而缺用甚多此项节省之银亦只可为自己补亏之用矣　毕曰水陆军饷项每年可省若干　徐曰水陆军不无可省但难豫定确数且裁减之欠究属空名似可不必指明欠目但酌定每年摊还若干除盐课常税及洋货加税外不敷之数由中国设法角羊足可矣　毕曰每年究能摊还若干　徐曰至多一千五百万两　毕持洋笔算之左右顾英德使而言曰如此须六十年为期太远能三十年摊还更好　徐曰一年三千万断不能筹　毕曰洋税增至值百抽十每年约可多收若干　徐曰当可至千万以外　毕曰如此则一年三千万不为难矣　徐曰洋税虽约计可增至千万但货物销数本自无常若预算数多届时不足将如之何莫如每年只按六七百万两计算届时如逾此数亦可将下次应角羊之欠提前早羊较为妥洽也　毕曰人丁税可办否如每人每年征银五分即可得银二千万两　徐曰从前本有丁税后来并入地米良是以田亩赋课名为地丁钱米良若再按丁抽税是重征矣　萨曰地亩亦可加税　徐曰各省土地多有瘠薄之处所获本属不丰若再加征恐贫民更多苦累地方难期安静矣　萨曰然则办房捐如何　徐曰房捐从前亦有省分办过总未办成因一经收捐其店家则歇业罢市其居民则诉屈呼冤地方官无如之何故此事甚不易办也　萨曰闻土药较洋药多至三倍如每旦征银六十两可得一千余万　徐曰土药出产处多散在内地并无扼要稽征之处若税厘太重偷漏更多恐无实济　萨曰印花税似可行　徐曰此事亦曾筹度似只可于通商口岸先行试办因通商口岸风气田各开商民或肯遵行若内地居民习故蹈常视印花为无用如派差随时随地稽察徒为差役开索扰之门于国课恐毫无裨益也　毕曰请问赔欠如何偿法将分年摊还乎抑借债总付乎　徐曰借债甚难能宽定年期摊还最妙若内有一二国愿得现银各位为难则请代为公保借债亦无不可应请各位酌之　毕曰是否托肯行缓期之国代为借债　徐曰不敢指定必须肯行缓期之国代为借债我想其急需现银者必不肯代为借债又想现在应得赔偿巨欠者均系富国亦不至急需现银故莫若宽定年限容中国摊还为妙也　毕曰愿摊还不愿借债固是何意　徐曰愿摊还不愿借债者因各国既重友谊不必为借债再独承一二国之情且银若由一国借出款数既钜必不肯多宽年限故不若分欠各国之为妙也　言至此为时已晚主人出茶点饷客茶毕辞归　按各公使咸推法使开口故法使之言居多那周二君因各使让徐君首座故紧要语虽皆公商均推徐对云
　　江督照会驻沪领袖总领事公文                                       
为照会事窃照黄浦工程一事闻贵领袖总领事与各总领事集议已久本大臣与贵领袖总领事相交最久相信亦最深即与各总领事亦莫不共敦辑睦也前年夏间北省之变为祸甚烈本大臣不辞艰险力任其难主持互保俾长江一带各安生业运用主权所以顾全大局也乃旅沪西商潜思侵攘竟将本大臣与驻沪各总领事力持长江和局之功既木置不顾以黄浦工程明损主权暗侵治[理]是固有欠公道而又违公法者矣倘[令](能)黄浦工程与本大臣熟商果能允为设法修理必能与一千九百年祸变之时同一言行相践也现在工程既不由中国自主办理而需欠浩大中国应认半费每年又须于进项内筹一大欠按约认缴但此项经费究竟能否获益有无得失约章俱不载明然则于未应认缴之先亟应询问明确旅沪西商因办理黄浦工程是否悉愿输将各总领事能否旦承旅沪商民随时接连完纳租税设有抗不遵缴各总领事能否保其各以其国律法勒令完纳黄浦税租此层颇关紧要传闻英国国家律师向议院云驻华公使无勒令寓华商民完纳税租之权且闻各国之有公议院者如贵国及德法奥意比等国无论何项税捐未经公议院准行皆不能勒令商民认缴是则黄浦工程虽经各国钦差议定捐输载诸和约附件十七而旅沪商民业认缴一二年或数年之后设或不愿接付各总领事即不能勒令照付斯时经费虚縻工程半辍中国掷此巨欠未能获益故不得不于未经拨认欠项之先应请各总领事切实声复黄浦工程是否果有权力饬令各该商民按期认缴即请贵领袖总领事转商各总领事详细示复自应照会为此照会贵领袖总领事请烦查照施行须至照会者
　　上海道袁观察与美总领事古商论开浚黄浦事宜公文                            
敬启者黄浦开淤一事既经各大国钦差暨我全权大臣画诺已半载有余其不容以一国私请率有更易明矣我南洋刘宫太保本乐赞成此举一律开通既兴商务益睦邦交一再致辩又何为者第计利防害中外同情有益于人必得无损于我有济于商必求无困于民闻附约三十七欠系商会中数人之见止顾开通黄浦不顾我华民农田船只并不顾各大国在沪地产业主事出仓卒亦何怪焉各大国钦差遽徇其请我全权大臣亦遽徇各大国钦差之请匆心匆心列入附约而本乐赞成者转有所为难矣刘宫太保莅南洋十余年每遇交涉事事和衷从不胶执己见此贵总领事所素悉无待本道赘陈今以黄浦开淤一节甚至因而抱恙因而求退其故何也以附约三十七欠竟似各大国不重开河明明借开河攘此主权刘宫太保初非不愿开因开河反失主权设身以处何以堪此方北方战时拚身家性命始能互保其地迨和议既成转无由自保其权刘宫太保谓不敢咎各大国亦不能咎我全权大臣惟深自咎前者之互保有以利各大国商民而适以害敝国商民是以贵总领事函促派员愈亟刘宫太保抱恙愈亟求退亦愈亟以无词下对商民也贵总领事洞悉沿浦一带情形平日和平中正又为本道夙所纫佩刘宫太保种种为难心事不能自白而本道代白之贵总领事谓无力擅改固已倘荷鉴及实情会议详达驻京贵国钦差并达之贵政府极力主持俾刘宫太保至所为难之数端商为更改不成则贵总领事所以为敝国之盛心可告无憾矣成则中外得其平贵国之力实贵总领事之惠也不独敝国沿浦农民及千万民船同承恺泽长与浦水俱深即刘宫太保与本道之幸拜嘉贶岂有量哉兹将至所为难者[八](七)条分别另摺开列本道不才未克为刘宫太保分忧不得不向贵总领事饶舌谅我罪我末由自必诸祈鉴复施行　计开实在为难各节于左　一第二条经管河道语明攘主权且与第一条修治河道局之宗旨亦自相悖　按原文第二条云该局责任一系举办整理改善河道之工一系经管河道　一第三条自制造局之下龙华港起至扬子江中红浮标处止查洋轮出入北自吴淞口上泝法租界而止其上为中国南市大号洋轮素所不到河之深浅可无过问民船聚泊界限秩然若由公局经修则南市万百千号大小民船往来椗泊从此窒碍南市新成马路经费将从何出且各国商轮远道来华自法租界以下至下海埠绵十余里均为租界码头各有专归岂我土着商民船只不能留此一隅得以自由公法公理商情民情如此偏枯不应亦不忍也拟请自下游开起上至法租界止以上河道本深即再缓数十年不开船只尚可畅行如必须一律开浚当由道与税务司会同公局所延工程师督同理船厅承办民船聚泊有地南市经费有着其开浚所需费由公局分拨既免办法两歧且于原章无碍　按原文第三条云该局管辖之境自江南制造总局之下界龙华港起作一直线至扬子江中红色浮标处为止　一第四条该局应有之员查各国议员公董例以费之多寡为衡中国既须认筹一半之费中国即应坐派一半之员　一第八条所举督办如不能专归中国亦应中外各举一员　按原文第四条云该局应任之员甲上海道乙税务司丙各国领事中公举二员丁上海通商总局中由董事公举二员戊由各行船公司及在上海吴淞及黄浦之各他口岸所有每年进出口船只墩数逾五万之各行商公举二员以保行船行商利益己公共租界工部局一员庚法国租界工部一员辛各国在沪及吴淞并黄浦之各他口岸如每年进出船只墩数逾二十万墩者由该国国家特派一员　又第八条云由该局员中公举督办一员及邦巾办一员期限皆系一年督办之时如投名无较多之数即请各国领事中之领衔者入名以成较多之数　一第十三条过法租界或各租界各港此外入河之各他港自港口往上二英迈勒之远夫约曰修治黄浦河道局自应以黄浦为限断方符约义横侵旁轶直是修治内地河道局矣约载之谓何　按原文第十三条云所有经理行船应置各节由该局立定河内所设停泊船只器具并整理停泊在第三条所述限内以及各水道如吴淞口并过上海法国租界或公共租界或吴淞洋界各港此外入河之各他港自港口往上二英迈勒之远均在应置各节之内　一第十七条所有浮灯浮标标灯等及第二十二条上海引水一切事务历由税务司督同理船厅经办数十年次第改良一切妥协从无遗误太皿理船厅本系著名出色之员且情形久而益熟如公局所延果属能手自必同此办法约既声名[仍](乃)按一千八百五十八年中英天津约第三十二欠办理应请仍归税务司督同理船厅照旧经管自无疑义　按原文第十七条云第十三条所述之河港内所有浮灯浮标标记标灯以及地上设立保护船只按行河道之具除灯楼之外均由该局任便安置灯楼仍按一千八百五十八年中英天津条约三十二欠办理　又第廿二条云上海引水一切事务由该局经管前往上海船只所用引水人之执照只能由该局任便发给
一第二十八条河工应用之地二十九条河岸地段今拟凡租界沿浦及对过东岸涨滩先由理船厅会同会丈局员丈明亩分无论已占未占有照时值缴价者即由道给印契管业否则作为官地以后公局需用亩分价目便易查核如损及岸上农田亦须照给时价　按原文第二十八条第二十九条云凡改善全黄浦各工所应用之地该局有取舍之权如照此议酌有地段宜于采用即按上海洋泾兵北公共租界地产章程第六条　字办理地价即由业主本国之官及该局并领衔领事各举一人断定　河岸地段前[如]因改善河道之工增加淤滩应先由各该地主愿否买用地价按第二十八条所述由举派人断定　一第三十条租界地税两山地税非中国式样船税查租界以外两岸地主半属贫苦小民所管之地多系奇零片中国新法未尽讲明农民终岁作苦勉以仰事俯畜而不足无端饬令加税天下无此人情即使分[沾]水利各国亦无令中国内地加税之权兄黄浦开深于岸上农田并无所利黄浦淤浅沧海可为桑田愚民无识且有利于浅不利于深者强而税之怨咨之声啼号之声亦各国所不忍闻应请除租界各地外将两岸议抽地税会议一律删去　按原文第三十条云该局进欠开列于后甲法租界及公共租界各地产无论有无房间按估价每年值千抽一乙黄浦两岸自江南制造局之下界向港口其名为龙华港作一直线自该戋起至黄浦入扬子江处为止之各地产亦按甲字征抽此地估价亦按第念八条所述由举派人断定丙非中国式样船只数目逾一百五十墩者进出上海吴淞及黄浦之各他口岸均按每墩抽钞银五分非中国式样船只自一百五十墩以下者抽以上所言钞银四分之一每船无论进口若干次每月抽取一次非中国式样之船[在](自)扬子江中行驶专为领取江照行至吴淞者免抽　以上所言之钞课惟来往之时不得在吴淞有商贾之行仅能取水购食而已丁凡在上海吴淞及黄浦之各他口岸报海关之货均按估价值千抽一戊中国　国家每年津贴该局之欠应与外国干涉者每年所付该局各欠总数相同　以上各节均有实在为难之处此外尤有虑者附约开河各条系侵越主权办法并无切实工程办法查租界之例除工部局费外不应有别样税项以开河之故忽增地税各国律法小有异同居留各商意见参差即使勉强输纳一二年以后或外国人或中国人万一有拒阻输纳地税之事势不得不停工待欠而中国岁认一半之巨帑掷付浦江虚糜岂不可惜是以刘宫太保前者函达贵领袖总领事必须各贵总领事能担保各商永远输纳此项地税不致中辍正可表见刘宫太保深愿赞成开河之本意容敢代表并乞察照
　　修治黄浦河道局章程稿本                                         
第一　现于上海设立修治黄浦河道局　
第二　该局责任有二　一系举办整理改善河道之工　一系经管河道　
第三　该局管辖之境自江南制造总局之下界向港口其名为龙华港作一直戋起至扬子江中红色浮标处为止　
第四　该局应任之员开列于后　甲上海道　乙海关税务司　丙各国领事中公举二员　丁上海通商总局中[由](中)董事公举一员　戊由各行船公司及在上海吴淞或黄浦之各他口岸所有每年进出口船只吨数逾五万之各行商公举二员以保行船行商利益　己公共租界工部局一员　庚法国租界工部局一员　辛各国在沪及吴淞并黄浦之各他口岸如每年进出船只吨数逾□□□吨者由该国国家特派一员　
第五　所有因居官职应任之员当按照居此官职之时即供该局之任　
第六　各工部局及通商总局所举之员在局期限一年期满者亦可立即公举续充按第四条辛字各该国所派之员在局亦期限一年其余各员均系三年限满者亦可立即公举续充　
第七　期限之内如有开缺接任者即照其班供职一年或三年　
第八　由该局员中公举督办壹员及帮办壹员期限皆系壹年督办之时如投名无较多之数即请各国领事中之领衔者入名以成较多之数　
第九　凡督办不在座邦巾办即代之若均不在座由在座之员公推壹位作为此次督办　
第十　凡该局会议时如值投名适均则任由督办列名以成其事　
第十壹　至少非有四员该局不能会议事件　
第十二　该局应用之员差均可随意聘请以为修办丁筑及施行一均章程其薪水工资贴费均由该局指定数目由进欠内给发章程及员差一切事务均由该局自行办理员差亦由该局任使辞退　
第十三　所有经理行船应置各节由该局立定河内所设停泊船只器具并整理停泊在第三条所述限内以及各水道如吴淞口并过上海法国租界或公共租界或吴淞洋界各港此外入河之各他港自港口往上二英迈勒之远均在应置各节之内　
第十四　凡入于河内所设停船器具该局皆有取获之权另设公共停船器具之法　
第十五　第十三条所述河内所有挖河修筑马头等工以及各浮马头浮房应由该局允准方能修建该局亦可随意不允　
第十六　凡除去河内及以上所述各港阻隔之事并去阻各费随事向责成之人索取该局皆有全权　
第十七　第十三条所述之河港内所有浮灯浮标标记标灯以及地上设立保护船只按行河道之具除灯楼之外均由该局任便安置灯楼仍按壹千八百五十八年中英天津条约第三十二欠办理　
第十八　所有改善及保全黄浦各工统由该局工程司管理如因其工应在辖界之外兴作亦一律办理应饬行之处当由中国官员允准方可照办　
第十九　兴工所筹之欠全由该局出入追课及施行章程各事亦由该局会同应管之官设法办理　
第二十　海口理船长及其所用之人均由该局拣派理船长事务于十三条内所述之河亦在该局所有权柄之内举办　
第二十一　该局有整顿巡查一切事务之权以期确照章程及饬令而行　
第二十二　上海引水一切事务　即下扬子江引水　由该局经管前往上海船只所用引水人之执照只能由该局任便发给　
第二十三　凡违章者如系外国人民该局即向该国领事或应管之律法官员控告中国人民及无钦差领事驻中国之人在会审衙门控告审讯时必须外国官员在旁观审　
第二十四　凡控该局者即向上海各国领事公堂投告凡涉讼之事均系该局总办代为就审
  </div>
  <div class="pagination">
   <a href="皇朝经世文新编续集_page27.html">
    上一页
   </a>
   <span>
    ...
   </span>
   <a href="皇朝经世文新编续集_page23.html">
    23
   </a>
   <a href="皇朝经世文新编续集_page24.html">
    24
   </a>
   <a href="皇朝经世文新编续集_page25.html">
    25
   </a>
   <a href="皇朝经世文新编续集_page26.html">
    26
   </a>
   <a href="皇朝经世文新编续集_page27.html">
    27
   </a>
   <span class="current-page">
    28
   </span>
   <a href="皇朝经世文新编续集_page29.html">
    29
   </a>
   <a href="皇朝经世文新编续集_page30.html">
    30
   </a>
   <a href="皇朝经世文新编续集_page31.html">
    31
   </a>
   <a href="皇朝经世文新编续集_page32.html">
    32
   </a>
   <a href="皇朝经世文新编续集_page33.html">
    33
   </a>
   <span>
    ...
   </span>
   <a href="皇朝经世文新编续集_page29.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
