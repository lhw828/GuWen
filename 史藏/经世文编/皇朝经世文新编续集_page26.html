<!DOCTYPE html>
<html>
 <head>
  <meta charset="utf-8"/>
  <title>
   皇朝经世文新编续集 - 第 26 页/共 52 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇朝经世文新编续集 - 第 26 页/共 52 页
  </h1>
  <div class="content">
   ○钱胚过此机器即压成钱每一分钟时能压成钱七十枚至八十枚司机者常在机器旁察看如稍有不合法立可停机或因模子裂开或稍磨或别种獘病苟稍不留心则数分时内必压成不合法之钱甚多○刻钢模○造钱事内以模为最要而造模之工最难每造模一对其费颇大因其钢料必为极细极坚并金嶲刻花纹必与所造之钱毫厘无异其做法先用上等钢料一块面上雕刻花纹再以法焠火令其质硬而坚否则有破裂之弊此模可谓之母模用特设之压架将此模造成子模其子模亦以极好钢为之屡打屡次退火视其花纹清楚而止再将此模置于车床车圆而焠火谓之子模再如前法压成孙模即机器上逐日所用之模须造成许多方敷平日铸钱之用每副母模能造子模五副至十五副每副子模亦能成孙模五副至十五副每副孙模能压成钱十万枚○一日内所成之钱必拣出其有獘病者送至熔金房回炉其余用袋盛之每袋装金钱七百零一圆送至较准处○差界限○造钱之机器无论如何灵巧工人无论如何谨慎纵铸条则无差轧板则再准拉成条亦厚薄停匀揰成胚亦分毫不变但终不免所成之钱内尚有数圆不准或轻重不匀或花纹不合等獘其故半因金类质之疏密半因机器之小病但其分两之差有一定之限如不逾此界限则可作为合用之钱故英国定一律法每金重二十磅此磅名脱来秤法凡宝贝之物均用此秤每磅重五千七百六十厘必造成钱九百三十四圆半故可见每金钱一圆应重一百二十三厘二七四倘每磅或多十二厘或少十二厘尚算在界限之内不为差误其管理造钱局员得免参讨倘过此界限则不准行用但英国造钱官局机器既精办事亦慎故其差罕有违国家所准之数○因器具之小误则造成钱内有不免若干圆或过轻或过重此即秤之微差天下各国造钱局无不让若干为所准之差英国造钱官局已定准最小之微差令其过重过轻略为彼此相消以多补少其工最准所以常有金钱百万元准其重为二十五万六千八百二十一两八二五如有多寡则在百万圆内自必显出○银钱与铜钱之重数亦必较准但其秤法稍粗而其理则同○自行秤○再有一级工夫为秤法先将新铸之钱分磅而趸秤之再将各钱逐枚秤之但依常法用天平逐枚细秤必身冘延而误事故[特](持)设自行秤器最为灵巧称为自行天平存在玻璃匣内令飞尘与湿气不能侵入凡金银钱无不过秤其秤有自行添钱之法将钱置于铜槽内逐个落下有机器令钱移置秤盘内在此停顿三秒工夫其秤能细分千分厘之一或有微差而不逾国家所准之界限则秤盘即不动另有机推送其钱落在管内通至所预备之箱如钱过重则天平之盆倾侧另有机推落于过重之受器如钱过轻则天平之盆上升亦有机推落于过轻之受器管理此秤者必极谨慎其工夫此[秤](抨)比用人用平常之天平更准一日力上秤之钱数比从前用人秤者略相等所有受器三件一日内作数次取出分别其过重过轻两种之钱送至揰之房将钱从中心直揰到边撕成火口重新回炉○试响房○其轻重合法之钱再送至听声房此房预雇耳目与手最灵之幼童数名称为试响童每童面前置生铁碪摆成若干斜度两手查钱多枚左右迭更掷钱于生铁碪上听其响声因新钱之金类质不免有蜂窝破裂夹等獘无法能试马念只能听其声而知之如声音合法则任其钱随案上循环行动之法兰绒带落入箱中如声音不合法则趁其钱未落之先速手拣出此种钱名曰哑板另置于一箱送至熔金房回炉
○其钱在循环行动之法兰绒带上渐渐转行行过查马念花纹人面前如见花纹有不合法者亦即拣出此循环带有机关如已行过第一位查马念之人则其钱随带翻转其面令第二位人查马念其彼面如钱面稍有小疵亦须拣出回炉○马念收房○金钱装于袋内每袋计盛七百零一元每车能载一百袋送至总库房有局员马念收其钱此房内有极细之天平等器其官将每袋随手取出金钱一磅秤之查其重轻不过限界又于所秤之一磅内拣出二枚权以极精之天平将第一枚为试马念原质之用将第二枚记其月日及查马念人姓名藏于大箱内以为后日再查之用然后将各车所运之金钱送入极坚固之库房待化分之家用强水试马念其质报明其原质不误然后至官银行报明有若干钱可备发出其送钱之车上有橡木箱若干箱外护以铁条以锁锁之此车即官银行所发其银行官到局将每袋金钱当面过秤权毕即装箱上车官即写明收条带此金钱回银行迨到银行再权其轻重如与前帐相符则银行之总管开帐送与钱局之总办造钱之事已完其钱即可发用○造银钱○造银钱所用之银与金不同因金系国家银行所发出而银则由造钱局总办所办或买旧银钱熔销重铸或由官银行发出如官银行视某种银钱不敷用即应添造故必买银所有银锭比金锭更长而价值自小如银条长十三寸阔五寸重一千两价值金钱二百五十元金条长八寸阔三寸重二百两值金钱八百元造钱局如收银料即试马念而报明其成色送至熔化房此房所用之雚以熟铁为之径略十二寸深略十五寸其口有两耳以便起落每雚盛银四千八百两其雚不可有渗漏小疵每炉四座有起重架在其上可以公用其铸条之模在相近处排列以两片相合而成有车可装模若干每模倾满银汁待冷而放松其模之两片即成银条后来之工夫则与造金钱相同其雚内所添之银块其含铜之多寡不定故必添已成立之铜配准其成色合于国家所准之数即每银料二百四十分内含净银[二](三)百二十[二](四)分铜十八分所成之条浸入冷水而再剪平以备试马念并轧板等工均与金条略同○每熔银一次细查其雚有无疵病又必将雚外黏连之银质刮去○其熔银炉房之地面应铺凹凸纹之生铁板板缝相切最密每板各有横槽每相距若干则埋生铁箱在槽之下其槽作数孔每日将扫地所得之物聚于箱内因此毫无縻费凡铸钱各级工夫之房均备此式之箱○每放工之前必将收发各簿查核其数如出入两数相符则给该工人凭条一张始放出门如无凭条者则不许出门○造铜钱○造铜钱之料为市上所买每百分内含铜九十五分锡三分锌二分此质最硬而耐用其熔炉略与熔金炉同照常法铸成条轧成板拉成皮揰成样等工亦与金钱同○总计盈绌○造金银铜三品之钱总计其盈绌则惟造铜钱能得大利每购铜料一磅价值铜钱九枚至十枚而可造成铜钱四十八枚每银料一磅造成银钱即喜林六十六枚如购银料一磅价值钱六十枚则造银钱一磅可余六枚为利其余各种银钱比例相同凡造金钱分毫无利每用金钱二十圆买金料则造成金钱仍与金料等重可见国家如但造金钱必致亏本倘金银铜三种一齐开造尚可得利
　　论美国币制之盛                                       
美国共和党候补总统麦见尼氏考货币制度直摅己见移书于党员其田各曰我国货币制度自千八百六十八年以后帛系延至今复见其纷纶矣盖货弊一端关财政之隆替道国者亟当留意也彼合众党及主银党等欲以金一银十六比例举行铸造银货之制已不能着实切施其制度之坏固无论矣倘政府坚持此论定使财利社会及产业社会不胜悚惶者见贾之震讋听谣喙之缤纷可以窥其涯田各矣在合众党有识之士恐国家声威自兹失坠民人福祉未由保全故心冉背党论纠合同志以抗自铸银币以银块交国家造币局代铸成[币](獘)局即给还之谓之自铸之意也抑货币者或比较所有物品之价值或计量交换品物之数目或核目大外国交易之差等懋迁之际最审慎焉若从主银党之说自铸银[币](獘)而靳其劳费则委办无人亦不能自收银币也即一二矿家及银主被其利益而此外之人束手旁观焉耳是美国之造币局反为一二矿家及银主而设也呜呼邪说兴而正论微矣夫自铸银币不能纾劳工行路之难也不能咸劳工服勤之苦也不能增劳工贱役之价也不能助农家收获之利也不能创设工[土](伤)而代谋生计也不能经营新业而同亨乐利也噫庄生所谓使人忧使人悲之道也乌可行哉要之自铸银[币](獘)之议虽以银定价值之标准然银之价值于别样务无所补益又不能维[持](恃)一切诸物之价值也则惟有败坏夬裂不可收拾而已况言而不行即行而鲜当其失信于业社会已多矣昔合众党夬议于芝嘉高大会曰现有五十三仙市价不论何人有隽一元银块诣美国造币局可易铸造银币一元以此银币为法币即国家制法立为货币也故于公私一切之用行使无碍也诚如此说则有银块者可坐拥厚资而收其益自余贫民无毫末之利也何则无银块者欲得货财而无由遂不肯出劳力以换之矣据现时市价一元银块值五十三仙故有银块者得以五十三仙银换一元即百钱也无银块者皆以昔值五十三仙银块为当一元则国家铸造银币故有损而无益矣若行银弊使上下失利是国与民均两损也谓自铸银币必有利益吾不信也按我国千八百七十八年以来所铸造银元总计四亿元有余此等银币现为法[币](獘)故公私一切通用也然将来自铸银弊其重量模形国家印记虽与现所行之银弊同然其价值则必大异何也盖迩来行使银弊者皆国家铸造不许有一毫私利于其间乃能保全银币也其定法制按当时市价收买银块以铸银元国家掌握造弊之权相度时宜铸造货币以保持金银弊之平衡而不敢私利私益增咸铸造额数也然银块市价与银币定明价值国家立法定价值者如圆银为一元即是之差则民有利益而国无亏缺也盖银块市价常贱于银货所定之价值故此中所获利益实非浅鲜国家以铸造货币支还国债有无互通便可风行于境内则其所定价值[必]无(必)碍也国中既以此等银币为法[币](獘)使市侩交易流通宜与本位金币价值均同乃不使有银币者兴折阅之叹是从道德中有此义举实由法律上行此义举也盖法制积久有法条者相沿以至于今也足见自铸银币夬不能与上所述之银币同一概视也假令同其形式其价值亦难比今存之银币也何者曰若如自由铸造党之说则国家除铸银块为银元外无关于造[币](獘)之务而铸造利益绝无所得既发币而不任责其奚必金银铸币通行之务乎故惟持银弊当准人民自铸之例而国家代肩其任迨铸[币](獘)已成郑重交付之而已既交付之则造币之责亦毕矣是主银论者之大旨终[使](始)美国为银本位国而已以银为本位货币之国即如日本是果尔则自铸银币者决不能维持银币之价值也
主银论者虽欲以值五十三仙银为百仙法币而谓能保银币与金币同价乎恐不副所望矣不独于理为然即古今万国之实例亦相同也故自铸银币之终极也势必制币通行之制币即如银币是之价值贱落始足当银块市价耳兄市价低昂原无定律一浮一沉不见常形则自由铸币之为害于财政[贻](始)祸于业昭昭明矣如斯政策吾安得不觝排之哉若美国复行金银同一本位制以金银同一本位币也恐不可得矣当金一银十六比例之时美国欲公开造局以金一银十六比例铸造银币奈地球银多纷纷鹿囷集何谅复行本位之制亦不能久也墨西哥及中国以用此策而失计彼墨西哥公开造币局以金一银十六有半比例行自铸币之制意欲任人自铸金银两币也然求铸金币者颇觉寥寥而国内金币流出海外绝无形影究其实情何[异](以)单以银为本位之制乎以银单为本位货之制也故欲强行此制非得列国共行则美国不如仍守金本位之故辙也且夫金币者固地球大所等视以为本位货币也兄贸易中关系我美者多以金币为本位制乎试观千八百九十五年外国贸易以金为本位者十分之八自余亦以金为本互相贸易抑美国一千八百七十八年立法发行银币及代用银币六亿二千四百万元以通行国内其意盖欲使银币与银块价值划一而并用金银货币也美自建国以来八十九年凡所铸银币约九百万元旋于此年设法任使畅行银币亦不碍财政又能与金币保同价值故毅然举行也今国内行银币数致出于金币之上然其所以至此亦屡经试马念耳美人夏望之法实出此时其法因时价购美国所产银块以铸货币也自千八百九十年至九十三年国家收买银块每月四百五十万翁士一翁士当日本八[目](月)二分九厘余以一年合目大实五千四百万翁士也是居地球产银总额三分之一也当时自由铸币论者谓国家多收银块定使银块银币同价值也然未数月银块价落殆出论者意料之外故总统苦尔苦伦得劝告朝野两政党遂禁夏望购银币之法由是观之可知自由铸币必不能增银块价值矣前车可鉴岂宜仍蹈覆辙哉余以一千八百九十一年临公开演说会尝论若行自铸银币必当万国订约以革马束之我共和党未尝诋行使银币也至今亦以为然现美国银币之数比较外国除印度中国外实居他国之上即比英国多五亿元比法国多一亿五千元比德国多四亿元比印度肭三亿二千五百万元比中国肭三亿二千五百万元我共和党佥欲与列国订约若余得撰总统应即切实施行今美行自铸币制列国闻之必传我为复本位制矣恐不利也故当与列国订约为之限制维持现时之货币本位斯为上策意者美国以金一银十六比例行自由铸币之制必不利于用币乎现金币五亿元于贸易市土所失[已](以)多我共和党不欲排除金货者也我党宗旨伏愿国家立金银两[币](獘)同价值之誓约使现在银币永与金[币](獘)均价此实我党千八百七十八年以来之政策前后一揆未尝变易也又欲使美国所行银币及纸币一切与金币同据既往施行之迹将来金银两币可保同价也不然以金一银十六比例行自铸币之制则美势必为银本位之国无待蓍龟矣窃为二三君子不取也


皇朝经世文新编续集卷十二
　　晋安甘韩眠羊甫辑　　　　　　　　 

　税则
　　常税改章公文全录                                               
行在户部咨行各省巡抚文　行在户部咨准全权大臣庆亲王直示总督李咨称各国偿欠本息分年摊[还](远)以各省盐课盐厘及各关常税暨海关进口货税收足值百抽五作抵并常关征税事宜改归新关税务司兼办均经定议前据总税司赫德呈送节田各请示常关归税务司开办日期当经本王大臣酌开六条札饬总税务司分别议覆兹据备文申复等情复查盐课关税两事均示户部究应如何开办如何分别各关界限均应由户部详查酌定并抄录总税务司原送节略暨行总税务司札文咨会前来查此次新定赔欠以盐课关税作抵惟盐课一项不归税务司经理应由本部详议办法务期筹拨足数其关税值百抽五之欠总税务司节田各内既声明于画押后两个月开办约在本年九月二十日左右应即照总税务司所拟定于本年九月二十日作为开办之期向来免税各物亦议定值百抽五均应同日举办常关征税事宜既改归新关兼理应与收足值百抽五之新关税先行试办至各关界限如何分别应照全权大臣所议常关分局在口岸五十里以内者归税务司兼管将来试办如有窒石应由总税务司随时申请酌办除咨行全权大臣转饬总税务司查照办理外并摘录总税务司节略全权大臣行总税务司札文暨此次咨会本部公文一件相应由六百里飞咨某省巡抚转札某某关一体查照可也 
全权大臣咨行在户部文　全权大臣庆亲王直示总督李为照会事照得各国偿欠本息分年摊还以各省盐课盐厘及各关常税暨海关进口货税收足值百抽五作抵并常关征税事宜改归新关税务司兼办均经定议前于本年六月十二日据总税务司赫德呈送节略请示常关归税务司开办日期当经　王大臣以必须于开办以前先将头绪理清酌开六条札饬该总税务司分别议覆去后兹据复称奉到七月十六日钧札奉此查应派现在各口　税务司兼办征收常税事宜札内所指如山东之东海等十四关此外尚有征收等项土税如山东之胶州湖北之沙市江苏之南京福建之三都澳与厦门广东之三　甘竹江门肇庆广西之梧州各处似应一体兼办方符新约至现为洋兵占据之山海津海两关山海之常关已由俄国嘱新关税务司会同兼理俟两关交涉事务议定后仍由该税务司兼办其津海一关虽驻有洋兵若由税务司兼办常税与现已开征之洋税一体办理似无不可惟粤海一关扣出不归新关一节如此定办非总税务司所能主其常关分局距口岸五十里以内归税务司管理一节此议亦应作为试办若无事故亦必不到五十里之限俟详查各口情形倘有五十里外之事与五十里内所应该办者甚有妨碍自当随时申详酌办其同在一口而除常税外货税船料分归别衙门经理仍循旧归别衙门一节所拟是否合新约之意总税务司不敢臆度至须按税则榷应税之货在常关地收应征之税循常关向来旧例为当各语自应试办傥日后量有不可之处再行酌议总之此事无论如何订办其常税收数必须每年办到五百万两方与新约用意相符所有遵饬议覆各缘由理合备文申复等情据此查赫德总税务司申文所称粤海一关扣出不归新关非总税务司所能主其意若曰此须与各国公使商酌也所称除常税外货税船料分归别衙门经理应仍循旧归别衙门一节是否合新约之意总税务司不敢臆度者其意若曰必俟各税务司查明向来情形办法及岁收银数核之每年能否办到五百万两之数以定从违也其余语多活动总以先行试办以备日后改章地步本王大臣复查盐课关税两事均示贵部究竟应于何日开办如何分别各关界限均应由贵部详查酌定须至咨者
总税务司申陈全权大臣节田各　查所有洋欠每年付利还本已约需二千五百万两外新定四百五十兆之赔欠每年又需壹千八百余万两之钜数此数议定每年由盐课拨壹千壹百万由值百抽五之新税则拨二三百万由常关拨四五百万其盐课一项新关固无经理之责成然若能奏请　谕旨饬产盐各省自本年八月底即按照定数由盐课厘中提出拨交上海道备交各国收银局则更较妥慎其值百抽五新增之欠系应于画押后两个月开办约在本年九月二十日左右内有向来免税各物亦议定值百抽五均于同日举办此属新关应办之事应请由外务部早日荅行总税务司遵照其常关征收拨欠一事据新约内载通口岸均应由新关税务司兼办至能否备及所指之四五百万必俟试办后方知只有一定而不移之事即征数若有不敷必须另筹他欠补足惟既属新关应办之事应请奏明其值百抽五之新则何日开办则常税之事亦同于是日举行如此请早开办其故有二一则既系约定改归税务司办理势属不能不办之事其头绪纷繁各口情事互异即不能于一旦开办料理清结其事甚多一日不能结即赔欠之责一日不能尽是以愈早开办与时事愈得利益一则新赔欠半年利息九百万两分三年补还是初办之三年于壹千八百万外尚有应付银三百万筹补此欠实非容易惟盐课新则常税三事若能自九月内开办虽不能足敷九百万之钜数而年底所得之欠与目下不无裨益亦不致另生外患此二则皆系请早开办之故也但仍有一事宜预定明即系何为常税新约汉文虽有常税字样而约内载明以法文为断昨日交关之法其内语意系所有通口岸征收土税各关应归税务司管理此语应作何解耶伏思通口岸之洋税已全为借欠抵押现在新约复将通各口土税一律作抵似可比例何谓洋税即指洋船应纳之船钞洋船所装之货进出应纳各税　洋药厘金在内　并洋船所装之货出入内地应纳之子口税洋船三项之税既在作抵之内新约所指之土税似应一律解为通口岸进出各华船船料各华船货税并一切规费均在其内所指常税字样有无他义未能知悉惟悉各国特择此事作抵以其每年确有四五百万之钜欠也今年春间因知各国有指抵常税之意遂经通荅各口税务司访查华船进出情形现据二十余口税务司田各为呈报其余十数口尚未复呈据[呈](皇)各口情形不同办法互异此口界内有数关各办各事而同系一船彼口界内某关有解银之责而实在征收者则在口外各分关如此则交接甚属不易虽应有通行之章而实则各有专办　需其事本属难办而其责成尤不易担承缘新约限通商口岸之字样若口岸界外各分关尽数征收予以免重征执照经过界内时将有何税可收耶且又有应　定明之一事所谓口岸内或只系口内征收事宜应归新关办理抑或口内大关以及　外大关之各分关均应归新关办理耶此层如何定夺赔欠指拨之数即随之而增减傥竟咸收必有由合国另请加指他项为抵之累是以此事或辩论或定夺展转思维只有妥善之一法系时时事事为国家之公事设想而不为某署某员某人私事布置也傥蒙定有开办之日
总税务司之意列后　一拟派现有之各口税务司兼办土税事宜　一拟请各口监督特派明干委员一人随同税务司襄理其薪水由关开支　一所有各口现在办事之人拟均留用俟试办略有头绪时再定去留一切薪水工资均由关开支　一所有各口现在办事之章程法则拟暂照办俟明悉情形时再定增删一面循各口之专情酌定划一之办法以期顺情兴贸易而裕国家之税课　一应以何为税则及何物应征何物应免均系早晚应行复议之事不得以开办时如何办理即应日后定而不移以期日臻妥善　一至经费一节拟先照提一成应用俟试办后再定　以上各节请先为酌夺俟荅饬开办时均请一一指示明悉惟仍应作为试办之举以便因时制宜免有纠葛为要 
全权大臣札行总税务司文　为札行事照得昨接该总税务司呈交赔欠节略本王大臣详加阅核有仍须将头绪先行理清者兹照开于左　一盐厘课厘自应由户部核明于本年八月底将征收银两汇储备拨惟常关税拟改归新关代征与收足值百抽五之海关税同日开办必须将通口岸各常关名目开明并将关卡界限及如何征税之法预先定明以免纠葛　一通口岸各常关除奉天之山海关直示之津海关现为洋兵占据尚未收回外其余如山东之东海关江苏之江海关镇江关安徽之芜湖关浙江之浙海关瓯海关江西之九江关湖北之江汉关宜昌关四川之重庆关福建之闽海关广东之潮海关琼州关北海关均应派现在各该口之税务司兼办征收常税事宜由监督派员随同经理惟粤海一关系内府差使其监督递年更换与各关监督均不相同且香澳六敞税务已归税务司经征岁收颇钜其粤海关监督现时征税各处应仍由监督自行管理至甘肃之嘉峪关与云南之蒙自关广西之龙州关地虽通却非沿江沿海口岸土货亦少自应不在新关代征之列　一常关分设税局多在内地距口岸数里至数十里数百里不等其距口岸太远者归税司兼管甚多不便应定明内地分局在距口岸五十里以内者归税司兼管其在五十里以外者仍由该关监督专管以清界限　一有同一口岸而货税船料分归数处衙门征收者试以天津一口作一比样向有户工海三关户关归津海关监督管理征收各项货税工关归通永道管理专收木税及船料与户关所收船料各不相妨海关归天津道管理专收航海民船米粮及数种杂货此三关以户关所收之税为最多其数盖十倍于上海故俗呼户关曰大关然工海两关亦自有解部正额与应拔要欠税司所收常税应专指监督向来所征之税其归别衙门所征者应仍循旧归别衙门经理　一各关监督征收常税均照户部所颁税则其征税各有地断无如节略所称口岸界外分关予以免重征执照至界内无税可收者然亦不能由界内之一关尽数征收予以免重征执照将别衙门应征税项免去总之须按常关税则榷应税之货在常关应管地收应征之税循常关向来旧例不侵碍其余各[关](辟)局之税项办法方为允当　一户部原颁税则至于今日货价高下或有不同然目前须循照征收倘日后有非量加减不可者届时再行酌议节略所附各欠大致可行应准作为试办
　　户部议覆奏请设铺税药牙摺                                            
奏为遵　旨议奏恭摺仰祈　圣鉴事黑龙江副都统景祺奏专请设铺税药牙以清偿欠一摺光绪二十三年十二月十八日钦奉　谕旨户部议奏钦此钦遵由军机处抄交到部据原奏内称奴才边疆承乏牧圉是司军国大猷非敢妄议特以时事日棘　宵旰忧勤苟有所知岂容缄默奴才见闻所及天下有可收之利而举办不致驿骚者厥有二端一曰铺税将市厂墨铺户蠲其契买之税而令按间纳税大致以深广一丈为一间每间岁征铺税钱自五百文至三百文为率其铺略分上中下三等如盐典绸布金银皮张药材等铺为上等米麦丐酱料油糖火因酒杂货等铺栈为中等手蓺工作等铺店为下等上等每间岁税制钱五百文中等每间岁税制钱四百文下等每间岁税制钱三百文行令各直省将军督抚府尹酌量情形或责成地方印官或另委妥员照例开收一切薪水公费仿照厘金章程不得过十一成之一正税之外不得复有丝毫规费在商贾所出税项上等极大之铺每年不过数千文下等极小之铺每年仅止数百文于四季二首分征开设及闭歇者仍按开闭月日报明起止似此出诸贾者为数甚微裨于帑藏者已数百万矣一曰药牙税洋号土药一项为害无穷而民间沾染习用几与盐米无殊其初悬为厉禁既刑法之俱穷其继并征税厘又外域之梗阻此外如膏捐灯禁或行之未效或散漫难稽所收甚微无济实用而洋人之寄居我国者则香港收捐膏矣上海收灯捐矣商民出于其途奉法维谨其故何也则以我之章程未得以简驭繁之要也奴才以为　国家盐法其权一操于官其课为天下最今略师其意行令直省州县于城市乡镇概设土药洋药行牙分为引地预发部帖交各州县正官稽征凡售卖洋药土药必须请领部帖方准行销如无票私销货房全数入官仍照十倍科罚平日即令有帖之牙自相查诘示官罚征每帖一纸分繁盛次盛简僻为三等繁盛者征银一千两次盛者征银七百五十两简僻者征银五百两一年例换一次即纳税一次承充之后凡有洋药土药交易悉由该牙经手约取用钱并准该牙自行营运贩卖独专其利如一县而有数行则一行各有一牙无论买卖多寡均匀分利若止一行则归一牙承办惟不准一县境内不设一牙分居他县之人不得购用此县之药违者以十倍征又洋土两药熬膏出售则另设火因膏部帖每帖一纸亦年缴牙税分繁盛次盛简僻三等繁盛者岁征银五十两次盛者四十两简僻者三十两请帖之后始准开灯卖膏私开者立予查封房货入官仍十倍追罚所缴膏税准由地方佐杂或委员经征仍收加一部饭公费加一费内以一成解部其余九成归经征员役各项费用以上繁盛次盛简僻请以二千户以上为繁一千户以上为次五百户以下为简僻若合二十二省并计岁入不下千万奴才伏思理财之要在乎得人得人之方务在给其所求养其廉耻故公费之给必资十一成之一乃可杜意外之需索无意外之需索则民易知易从虽取之而不为虐其有取于什一之外者应请特设专例轻则流遣重则军法并各予查抄如果成效昭然亦立即擢陞序补不托于空言盖朝廷驭众之权端在赏罚必信理财用人治军饬吏无不由之是在部臣坚意持于内疆臣实力奉行于外各等语臣等窃维时局艰难偿欠既未能全清洋债复无从再借而一切应行筹备紧要待支之欠更复纷至沓来所赖中外大小臣工目击阽危具筹利济本年正月臣部因偿欠期[迫](追)数钜是以议准筹借华欠颁发昭信股票由京外官员提倡为商民先臣部忝领度支亦知天下财力有限断不忍过为搜括重困民故凡筹济饷需总期无损于民有益于　国此臣等持筹之苦衷可为天下共谅者也该副都统所陈铺税药牙两端亦谓天下有可收之利而举办不致驿骚并期臣部持之以坚疆臣行之以力臣等详加酌铺户捐纳一事即古人厂墨法遗意光绪二十二年湖广督臣张之洞曾行之于汉镇咸丰同治年间京师及江苏广东各省亦均有行之者大致按铺户租价之多寡按月各酌提租银数成纳之公家夫房主按月凭摺收租住客按月凭摺交租其租价自必确有可据若如该副都统所奏按间架之大小广狭及人所业工艺强分三等不特办公繁难易滋骚扰且恐丛生獘混转开胥吏需索之门应请　旨饬下顺天府府尹及各省将军督抚遴派妥慎之员会同地方印官查明城厢市镇共有铺户行店若干无论赀本之重轻获利之厚薄与夫间架之大小广狭均按所赁房屋租摺每月实缴银数自本年四月初一日为始于十成租价内酌提一成归公此一成内房主与租客各占其半如每月租价银十两提银一两房主与租客各出银五钱按月汇集或由地方印官查收或另派员分收该员等应需薪水准由该管上司于所收租价内酌量提给惟不得于此外复有丝毫规费以杜弊端此外自行太皿造铺屋但系经虽无租摺亦应比照同行所缴银数照收一成一俟洋欠本息还清再行酌量停止至于洋药土药一项迭经臣部会同总理衙门奏请整顿并奏令各省于土药出产之地照每担六十两之数征收先后据各省声覆或已照数开征或请暂从缓办或有原收税厘之外加抽二成或照抽收地税之法加收亩税至商贾营运之后火因土如何行销熟膏如何售卖应否再行收税臣部实未议及现据该副都统声称凡售卖洋药土药必须请领部帖方准行销熟膏出售另设火因膏部帖大致分繁盛次盛简僻三等责令牙行按每年领帖纳税细绎原奏亦以此等药物为害无穷犹是藉征为禁之心多取诚不为虐应请　旨饬下顺天府府尹及各直省将军督抚按照该副都统所陈各节查明各城厢市镇售卖洋药土药及出售火因膏各行店共有若干分别地面繁盛次盛简僻三等迅即酌定章程报部自本年四月起一经分设牙行请领部帖各省地方有司及印委各员自应共体时艰秉公办理如有抑勒苛派浮收侵蚀纵容家丁吏胥藉端讹索或包庇徇隐等弊一经查出应即从严究治该商等食毛践土具有天良际此时艰自必量力乐捐以济公家之急一俟各省办有端倪通计全省能收铺捐若干药牙税银若干均限本年三月概行据实覆奏不得藉词推诿延宕致误要需所有臣部遵　旨议奏各缘由理合恭摺具陈伏乞　皇上圣鉴谨　奏奉　旨依议钦此
　　湖北藩司会同善后局示陈厘定通省税契事宜详文                          
为整顿税契会详呈请附　奏事案奉宪台札开光绪二十七年八月二十八日准　行在户部咨开本部具奏新定赔欠数钜期迫亟宜合力通筹分派摊还一摺光绪二十七年八月十六日具奏本日奉　旨依议定此相应刷印原奏恭录　谕旨由五百里飞咨湖广总督钦遵办理可也等因准此查此次新定赔欠湖北派解为数极钜实难筹措惟既经户部　奏派亟应饬北布按二司粮盐二道江汉关道善后牙厘两局将筹欠事宜各抒所见迅速拟议办法示复以凭会商抚部院酌核定议　奏明举办合亟札饬札到该司即便迅速遵照办理计单一纸等因并奉抚宪札同前由奉此除整顿丁漕酌提余羡另行专案请　奏外伏查此次部文所指筹饷办法内有整顿税契一条溯查湖北省前因宜昌盐厘加价由税司代征抵还续借洋债部文所指拨补之欠本省司局及外省各项大半无目不敷甚钜并须遵　旨练兵固圉筹办江防于光绪二十五年十二月详奉　奏准整顿契税加征火因酒糖税藉以补苴二十六年三月即奉部咨拨补宜昌盐厘并万户沱加价不敷银十五万两饬在本省田房税契土药加税茶糖火因酒加税各欠内如数截留二十七年复饬照案截留核计自开办迄今宜昌关土药加税分毫未解所有收获契税为数无多惟于火因酒糖加税稍有起色适值拳匪票匪南北同时扰乱筹援筹防增营增械悉索供支尚有不敷以致奉拨抵补盐厘关系供支京饷满饷甘饷之要欠仍归无目此外悉心体察实已无可再筹今欲旧案拨补新案赔欠兼营并举更属为难因念民间非家计有余不能置卖田房完纳税银理所宜然亦力所能及且纳税只此一次而子孙世守利赖无穷查旧例每价银一两纳税银三分访查各州县吏胥包揽往往有收至四五分七八分者并非恪遵定章徒归衙蠹中饱拟请嗣后田房税契于正税三分之外加纳三分统以六分征收以助奉　旨要需俟赔欠还清即行裁咸仍照旧例三分完纳以示限制此项税契所收银钱以六分统计除划留一分作为州县办公经费外其余五分统解善后局不准丝毫短欠藉端开支其有地方善举应令该处绅富自行筹捐不得擅自动发此　奏办报部之欠至此欠征解到局以后应以一半凑支旧案拨补洋债不敷之欠以一半专供新案大赔欠各收各支以清欠目至前案通行章程尚有未能周备亟须更定之处自应重加厘定庶足以杜趋避隐漏之弊所有遵饬会议拟加税契缘由理合将覆加厘定章程另缮清摺具文详请宪台俯赐查核分别　奏咨并缮发告示下司以便通饬各属一律举办至原有契税前年所定章程以一分留县办公二分解善后局充饷嗣以各属解钱道远费重准令以钱二十文折解库平足银一分稍示体恤现值帑项艰窘之际应照现在统征六分之例仍以一分留县办公五分悉数缴解以应要需惟民间向以银数置产每价银一两完银六分者应解银五分外其以钱数置产每价钱一千完钱六十者应解钱五十文仍易银批解即以现在市价每千易银八钱为准应饬各属按照征解钱数每钱一千解九八五平它纹八钱以归画一合并申明除详抚宪外为此详乞照详施行 
光绪二十七年十二月初五日　督宪张批据详遵照部文整顿税契一条详加筹议查州县吏胥包揽税契往往有收至五六七八分者徒归中饱兹拟请将田房契税于正税三分之外加纳三分统以六分征收划留州县办公经费一成其余五成统解北善后局以一半查照部文指欠拨补盐厘原案凑支拨补不敷之项以一半专供新案大赔欠各收各支以清欠目等情查民间置买产业无论大户小户均系有余之家断无贫累拮据尚复购买田房之理兹因赔欠繁重暂令于契税正项外加纳三分为数无多在出赀购产之人尚属轻而易举而聚少成多亦足稍资挹注察阅所拟办法并增订前案通行章程均尚周妥应即照办惟现加三分应名为税契捐责成州县统收分解专供奏拨新案大赔欠之需俟赔欠还清此捐即行停止不为常例除由本部堂会同北抚部院　奏咨立案外仰即由该司局等迅速撰就告示饬发　各州县张帖晓谕一面严饬各该牧令查照章程认真整顿并须随时认真严察务将从前书差包揽刁户隐匿推收勒索重费各积弊厘剔净尽以期有裨公欠并须由该司道随时严察责成后任切实出结方有实际该牧令等尤宜激发天良核实征解不得征多报少并蹈炮税咸价恶习任意欺朦耗蚀公欠自干咎戾切切仍录报抚部院暨侯批示缴　抚宪批据详遵照部文整顿税契一条现拟于正税三分之外加收三分查阅所拟办法并摺开覆加厘定税契章程均属妥协可行应即如详办理民间置买产业自系富厚之家加纳三分为数有限向来吏胥包揽尚有收至七八分者但能严饬该牧令剔除中饱涓滴归公断不致艰于征解当此库储支绌赔欠浩繁正赖官民一心力顾大局除由本部院会同督部堂　奏咨立案外仰即由该司局迅撰告示刊发所属各州县张贴晓谕一面督饬各该牧令查照新章认真办理征存之欠统以五分解局以一半拨补盐厘以一半专供赔欠一俟赔欠偿清即行停止不得援为常例开办之后并即随时委员密查倘各该牧令仍复任意侵渔或听令吏胥舞弊漫不加察以致有名无实藉公肥私徒取于民无益于　国一经得实定即照官员得贝藏例计贝藏严惩夬不宽恕饬即一体凛遵切切仍候督部堂批示缴
附闻章程四条　一前次续定章程契价在五十千以下者官备契纸给换免缴费银系专指已税旧契未黏司尾者而言乃综核各州县册报契价在五十千以下者较五十千以上者多至数倍州县又多误会遇有白契请换司纸亦不收费嗣后应照初定章程凡产价百千以上者每张收缴司契银三钱二分五十千以上者每张收缴司契银二钱二十千以上者每张收缴司契银一钱二分二十千以下者每张收缴司契银六分不准再任业户取巧以重正税　一契税一项为　国家正课契纸乃管业确据如有匿契漏税多历年所者夬非纯良百姓免其究罚已属格外宽大所有光绪元年以前未税白契应由地方官出示晓谕定限半年之内照新契一律完税缴费如再抗违一经查出照律罚惩不贷　一典当田房并非绝卖不拨粮亦不税契以其尚须回赎也乃鄂省风气有永当并拨等项名目其实产已卖绝并不再行回赎其所以巧立此等名目系为趋避契税实属有意影射亟应饬令补税以重赋课嗣后凡有永当并并拨各约据照买卖田房一律照章纳税并换领司契方准管业如违照律惩办并罚价钱一半入官　一奏定章程刊发三联契纸太皿用藩司印信传谕业户承领填用业经各州县遵办此后如再查有私用县契收税入已及交卸咸价收税名曰放炮等弊[有](由)司立即严参前经行饬各州交卸时由后任出具并无私税放炮切结随同正杂无亏印结申贝此后续经查出及有人告发应将前后任一并分别严参以警贪劣 
　　茶董事上务大臣盛宫保求咸茶税禀稿                                
为茶叶价低税重销数日绌叩恩核咸以恤艰而维茶务事窃思货价无常涨落视乎销路税征有定损益原贵因时咸同年间申汉两处所售红绿洋茶日销日广售价逐高当时所定值百抽五之例每旦完出口税银二两五钱合之售价尚不甚为相左今则东洋产绿茶印度产红茶均免出口税则又用机器制造成本甚廉行销甚广故中国之茶日形壅滞无不互相贬价年甚一年近来各罢业居多统核出口茶叶较之从前销数十绌其四五矣若不急图补救恐江河日下尽绝生机何堪设想伏查汉口所售红茶价目以祁门为最高者四五十两低者二十两左右甯州次之高者三四十两低者十余两河口两湖则又次之高者三十两低者十两以内然论出茶数目则以两湖为多祁甯两处不及十分中之一分统以汉口售盘均算每旦茶叶不上二十两之谱绿茶则由申地出售以徽州婺源为最高者四五十两低者二三十两屯溪次之高者三四十两低者二十余两歙县又次之高者二十余两低者十余两若温州平水则更次矣高者二十余两低者十余两然论茶之出数则以平水歙县为多婺源屯溪不过十分之二三通核售盘每旦在二十两左右等就地完纳落地税虽多寡不同而出口税则或由九江或由甯波或由汉口或由杭州每旦茶叶统以二两五钱上兑若最高四五十两之茶尚合值百抽五之例而低茶售价十余两者已不免十取其二矣兹值重修税则之时素谂宫保大人体恤商艰无微不至用敢不揣冒昧环求恩鉴作主或援值百抽五之例统扯卖价照章减税抑或由申汉两地俟洋商出口时悉照价目抽取五厘由洋交纳倘有未便之处则责成经售之茶栈按照卖价抽缴所有经过洋关地面似不必先行预征庶于茶务稍留生路而等亦无从取巧是否有当恭候宪台批示遵行实为公便
　　商务大臣盛奏请减轻茶税摺                                               
奏为茶税过重销数日少吁恳减轻以纾商困而维大局据实沥陈恭摺仰祈　圣鉴事窃自中外互市以来中国银钱流出外洋不少惟赖出口土货藉以稍补漏土货之中向推丝茶为大宗而茶叶则分红绿两种红茶在湖北之汉口行销绿茶在江苏之上海出售从前外洋不谙种茶之法各国非向中国购食不可彼时茶值甚昂不论货之高低牵匀计算每旦可售五六十两至七八十两不等是以茶叶税则亦不分别货色定为每旦抽税二两五钱按值百抽五之例原属相符迨印度锡兰出产红茶日本出产绿茶以后悉用机器制造价本既轻印度日本又免征税银锡兰不特免征每磅并津贴银三分五厘约合每旦津贴银四两之多力使畅销推广中国产茶业户则蹈常袭故于种植焙制各法未肯讲求商人因销路日疲或相率作伪或贬价求售茶盘遂至逐年递咸渐成江河日下之势臣宣怀前奉会办务大臣之　命即准原任大学士李鸿章咨据驻沪考察务委员洪冀昌禀报茶业一项年年减数请认真整顿设法挽回并探闻印度茶叶由云南浸入内地者不下一万余旦若缅甸铁路一成来源既易非但中国出口茶叶渐少恐中国销用印度之茶反年畅一年惟有减税轻本免绝生机正在核办间适奉　旨议办商税事宜接准英使马凯开送约大纲二十四欠内第九欠即以减轻茶税为请并据在沪茶董事梁荣翰等联名呈称咸丰同治年间所售红绿茶价甚高每担完出口税银二两五钱力尚可支持近来销滞价跌红茶最高者为祁门甯州绿茶最高者为婺源平水每担售价不过四五十两其次之各种低茶售不及二十两加以内地所完落地税厘金等项几于十取其二际此重修税则恳请体恤商艰当经饬令随办商约之税务司裴式楷贺璧理戴乐尔查明核议去后兹据该税司等先后查得该商董所呈均系实情并以中国运英茶叶同治十年尚有一万三千九百万磅锡兰茶仅一千五百万磅至上年中国茶只有一千八百万磅锡兰茶则增为二万六千四百万磅又中国运俄茶叶光绪二十四年尚有五千万磅锡兰茶仅一百五十万磅至上年中国茶只有三千一百五十万磅锡兰茶则增为一千万磅即以中国近三年出口茶数而论光绪二十五年尚有一百一十四万九千余担二十六年只有一百零六万三千余担二十七年则仅有八十五万四千余担比例参观是洋茶日盛华茶日减恐四五年后无人过问亟应设法补救等情具复前来臣等公同商酌再四筹维国计民生均关重要当兹时局艰难赔欠无出尚无敢轻言咸税只以目击茶销壅滞商力困疲若再不亟图维持微独华茶不能行销于外洋转恐洋茶得以充斥于中土与其将来税厘全失计莫如暂为咸税使成本稍轻销场渐旺数年之内出口茶必加多其税自可抵减征之数尚期收效桑榆诚属两益办法臣等本拟待商约定后再行请减惟洋茶锐意攘夺华茶年少一年逾迟逾难补救现值茶叶将次上市若再不因时量减坐使销数日短税于何有徒令茶业商民俱失生计无可挽回此寔关系商务至大至急臣等职司税何敢默然相应吁恳　圣明饬下部臣转饬总税司即将出口茶税改为按照时价值百抽五于定章并无违石庶几　恩出自上商困得以稍纾商情必形鼓舞目前暂少茶税容臣等与税务司设法于别项出口货税酌量加增藉以抵补并请　饬下湖北湖南江西安徽浙江福建产茶各省于茶叶一项减税之后不可再行加厘俾免滞销而维大局所有沥陈减轻茶税以纾商困缘由是否有当伏乞　皇太后　皇上圣鉴训示谨　奏
　　广东房捐章程                                                
为出示晓谕事照得广东全省开办房捐业奉两院宪出示晓谕并遴派委员设局开办在案所有议定章程自应预为晓示俾众周知合行刊列章程剀切晓谕为此示谕仰阖省官士庶军民人等一体遵照尔等页知我　朝深仁厚泽二百余年从不苛歛烦征累及百姓兹因和议告成　回銮在即薄海人民同深欣慰惟是赔欠甚钜库藏空虚不得不勉力筹维藉资民力尔百姓食毛践土久戴　皇恩尤当激发天良力图报交力本司道遵奉两院宪札谕开办房捐妥议章程悉由有业之家出资缴纳既无伤乎元气复不累及穷民且输之民间二十取一为数无多而归之公家积少成多可集钜欠自示之后务须遵照定章逐户输捐租屋者照租核抽自居者按梁计算省城以八月初一为始外府以九月初一为始逐月收缴给单为凭捐项之外不取丝毫从兹库帑裕如足资赔欠邦交辑睦四民安居非特有裨于　国家抑且保全乎众庶粤东士庶素称好义定能踊跃捐输倘有无知之辈观望迟疑应由该绅耆等善为开导以冀乐从如再仍执迷不悟则是有意阻挠惟有执法从事至派出清查烟户之委员及地保人等如有藉端滋扰许即随时示究夬不故宽惟不得捏词诬指致干重咎其各凛遵毋违特示　计开　章程二十六条　一房捐乃万不得已之举总局开办之先会集大绅并传知各街值理妥议章程抽收事在必行委员清查时页会同本地正绅先为开导以期踊跃输将本局于捐项外不取丝毫如局书人等月旦敢另索使费平余等项定行严办　一清查地由局员随带册簿分清各街数起止编列字号自第一号起至若干号止无论大小民房铺户祠堂庙宇不得遗漏　一房铺系何坐向业主何人租主何人每月租银若干应捐若干如系业主自居计梁若干应捐若干委员督同地保按号登册毋得稍有含混地保由局给工食俟清查完竣停止业主如有更易随时查明登记　一清查后按号册收捐每户于门前钉一小木牌写明某街某第几号至册内则按号详载业主租主姓名每月捐银若干如初次清查或有错误准其立行更正以便按月收捐　一捐项派书差经收不免搔扰需索查省城各街凡铺户皆有公举值理即令该值理经收按月解局较为妥便拟按收数给予十成之一为该值理薪水夫马纸张笔墨及所用人役之用该值理不得向各户另需索丝毫源不得向局中索添用费惟值理责任既重必页殷实稳练之人应令取具妥实铺保一两家太皿用该铺图章再由局查明发给谕单以便经理如有侵蚀情弊责令铺保赔偿其无值理各街省城五方杂处只得派员督率书差经收外县则委绅办理　一值理经收捐项各有地某值理经收某若干户先由局发给户册按月照数收捐由值理先给收条赴局缴银随即填给捐票交值理分发各捐户收执　一捐票三联一存局备查一交值理收执一由值理交给捐户转交业主抵完租银如系业主自居即交业主　一省城捐票由局填发各厅州县由局颁发式样自行用印填发　一房捐格外从宽二十取一如每月租银十元者按月抽收半元房租二十元者按月抽收一元余仿此倘系业主自居则按梁数多少计算每间屋脊正梁一条月捐银一毫　一凡出典房屋系典主得利与已买者相似如系出租由租主代完向典主扣回如系自居照梁计算　一凡各府厅州县城厢内外无论官员公舍官绅士住宅民房铺主暨祠堂试舍官私家书院以及不列祀典之寺观一律抽捐租居者照租抽收自居者按梁计算其著名市镇仿此乡僻免抽　一无论民教皆系朝廷赤子一体照章抽捐
一房捐专抽业主无论租赁自居一律抽收惟业主捐银仍须租主代纳由房租内扣除业主不得执主客各半之说向租主索取如系业主自居即由业主自纳　一既分业主捐银必页体恤业主自抽房捐以后如有不完租者由业主告知值理代用白呈示局立即追究不取分文凡系住名无论官绅士民欠租两月以上者由官勒限十日迁徙出屋交还业主另租如逾限不出屋又不清租则是有意疲延不知自爱再行从严究办至铺屋欠租如有押柜除扣押柜外欠租一月者押追两月者比追三月者由官勒迁将货物器具拍卖归偿无押柜者递展一月欠至四个月以上勒迁拍卖　一房捐定期省城以八月为始各府厅州县以九月为始以后收捐每月自初二日起总不得逾初十日之期违者将租主加倍议罚与业主无干自住者则罚业主　一捐项无论整元毫子碎银但无伪银一律收用仍按街市九九七平扣算不准短折亦不准浮收如有冒称票子钱去步钱诸名目定即严办　一穷家小户无论自屋租屋统计房屋只有两三间者估计每月租银不及二元概免收捐其繁盛街道屋虽小而租昂者不在此例如敢弊混加倍议罚　一官绅倡纳应为百姓先由局按月查明如有抗不缴捐或设计梗阻者务页破除情面详明分别奏大停委以期法立令行　一租主不将价租从实告知以致少完者将业主议罚业主不租主扣除捐项者由值理白呈禀局将业主惩治如业主自居之屋抗捐照抗粮例办理　一业主控告租主欠租应将本年完过房捐票呈阅不呈捐票概不淮理如租主欠租并欠房捐致无捐票或虽有捐票而故意措留应于示内声明照章一例勒退　一空房尚未租出无人居住者免捐俟有人承租即行起捐　一各厅州县办理房捐应须经费即在捐欠内作正开销惟不得逾一成之数捐项责成各街值理经收其用人辛工笔墨纸张酌给亦不准逾一成之数其无值理者由官委绅经收量给薪水杂费下余八成按季解局所有用过细数详造季册报局核算如有滥支即行追赔一经核定后从予宽以支销嗣后按年只造应支若干无庸开造细册以杜局书挑剔需索之弊　一各厅州县如有事务繁多者准其自行示请委员邦办　一各厅州县册籍捐票皆须存案遇有交代由后任查明于五日内接收造具交代册结另案申送藩署及本局查核如有弊混及交代不清照例严参　一各厅州县奉文后延宕不即举行者自系才力不及应请更换　一省外各厅州县如有情形不同难以援照省章者准其就地体察情形酌量禀办
　　江甯省查办膏捐章程                                 
一开办膏捐应请附入房捐案内先行电　奏一面出示晓日俞并由局刊发告示章程俾众周知以免怀疑观望　一膏捐既与房捐一局并办毋庸另设员司字识亦由办房捐者兼理只页另开纸张等项以节糜费　一查办膏捐责成各厅州县总司其事归并查办房捐内由省总局于候补同通州县中札委会办每属一员帮同编查其收捐一切事宜统由各该厅州县妥为经理分收汇解务须选用公正绅耆方免需索贿纵不准信任书差致滋弊窦　一膏铺火因舍官应由省局拟定三联印照骑缝编列字号查清后即将执照填明住址店号分别销膏若干每日应捐钱数发给店主领回令其裱一木牌悬挂门首一目了然易于稽查如无执照以私开论倘有闭歇或觅人接替及续后新开或原店迁移与夫木牌失落圭丸照破坏统限三日内报明地方官衙门查核明确应增应删另给新照张贴一面登注底册其余存根一联归各该厅州县存案备查一联申缴总局核对　一书捐多寡以所卖火因膏为凭卖出火因膏以店中账簿为据应由委员督同董保吊取近三月流水帐簿核计每月销数均匀牵算每日销售火因膏一两酌定捐钱二十文其逐日买土熬膏随熬随售者由委员督同董保查其生意大小以定其每日捐数之多寡一经写定呈报不得藉词请咸　一委员清查后将销数捐数眼同董保铺户详细登注随时发给印照起捐后每按五日收捐一次小建月分月底扣除一日以照平允并由省局发给三联捐票按月以一联填给捐户收执一联存各该厅州县备案一联送总局备查如敢抗违不捐者轻则加[倍](培)议罚重则押令闭歇　一收此项捐欠一律通足制钱各该厅州县按照市价易银批解总局汇解藩库其以龙元角洋缴捐者亦应照收各按本日市价算明补足或易银或原洋解省缴局悉听其便但不准任意低昂洋价多收少解取巧中饱　一此项膏捐限年内查清明年正月初一日起捐不得延误该各厅州县如有简便妥善办法准其示请省局核示遵办　一各属编列三联印照字号须择县名中字与他处不相重复者编写号数易于考核毋庸照千字文排次致滋混乱　一驻防各街与汉街情形略有不同应请　宪台将此次章程咨行　将军都统遴派旗员酌度一律办理
　　江甯省查办房捐章程                                               
一开办之始详请督宪会同抚宪先行电　奏一面出示晓谕并由总局刊发告示章程俾众周知　一凡租屋开设店铺按照每月行租数目抽收一分五厘如每月租洋十元者抽捐一元五余可类推若系自己房屋开设店铺由委员督董公估租价亦照出租店铺一律缴捐其招人租住之房屋按照每月行租数目抽收一分如每月租洋十元者抽收一元余可类推间有正腊闰月行租咸半者亦照咸半抽捐总以收租之数为衡　一开办房捐乃万不得已之举事在必行委员清查时务须会同本地正绅先为开道以期踊跃输将不得丝毫多取倘本局委员及司事人等有需索等弊定行究惩　一房捐专收业户不得执主客各半之说惟业户缴捐仍页租户代纳由房租内扣除如自己房屋开设店铺即由业户自纳　一查捐时须用三联印照一联填注坐落基址业户姓名行租若干应捐若干发租户裱糊木牌悬挂门首易于稽查一联存州县备案一联申送总局备核缴捐时另用三联印票一联给捐户一联存州县一联送总局以上两项印照票均由省局太皿用关防分发俾归一律　一房捐既议按月抽收其中出租之屋接租有无其人每月不难一查而知如空房尚未租出无人居住者免捐俟有人承租即行起捐　一租户不[将](得)租价从实告知以致少抽者一经查明即将租户议罚如业户不允租户扣除捐项者由董禀官将业户惩治如业户自开之铺抗捐照抗粮例办理　一各厅州县印照牌册均须照章存案如有交卸由后任查明接收造具交代册结专案申送本总局查核如有弊混及交卸不清照例严参　一举办房捐必须俟查铺户及出租之住宅造具细册俟此次详册奉批核准即日开办行文各厅州县与省城内外统限年内一律查清于明年正月初一日起捐按月收取如逾期不缴加倍议罚　一各厅州县一经奉文即日先行出示晓谕一面赶即会委督同绅保周历清查依限起捐倘延[宕](岩)不即举行者应即详请查禁　一庙宇庵观寺院及花园别墅会舍官试舍官家祠并教士教民房屋如系出租与人一体查照租数收捐　一清查后按号册收捐每户于门前钉一小木牌写明某街某第几号至册内则按号详载业户租户姓名月捐钱若干如初次清查或有错误准其下次更正以便按月收捐　一业户既已捐钱必页体血业户自抽房捐以后定章不准欠租如有任意掯租不缴者由业户示官代为追究不取分文除扣押租外仍有不敷由官勒迁将货物器具拍卖归偿　一偏僻街巷穷家小户无论店房租房统计房屋只有两三间租钱不及二元者又或穷乡僻壤仅止一二人家不成村落者虽有房屋出租与人所得租钱无几一概免其收捐以示体血其繁盛街道屋虽小而租昂者不在此例如敢弊混加倍议罚　一各厅州县房捐所收银钱洋不等应由各该厅州县按照时价一律易银汇解总局转解藩库以重公欠　一官绅产业自应一律收捐如有抗不缴捐或藉词梗阻者应即破除情面与平民一律办理以昭公允　一凡出典房屋系典主得利与己买者相似如系出租由租户代完向典户扣回如系自己开设店铺亦应照章缴捐　一各处情形不同办理未便拘泥如页设法变通者准印委会示总局核示遵办但不得擅自更张自图己便　一驻防各街与汉街情形略有不同详请　督宪将此次所拟章程咨行　将军　都统遴派旗员酌度办理　附录民间住房章程　一某州县某图某街巷凡有自己住宅应随时查明某姓房若干间共若干户另行造具清册详细载明每册尾页均须注明本册总数以便查核　一凡有住宅页分上中下三等以昭平允瓦房新而且大者为上等瓦房新而或小大而或旧者为中等瓦房旧而且小者为下等册内各按等次详细注明　一草屋另分两等其新大者为上等旧小者为下等庶与瓦房有所区别　一某姓某等房若干间一面查明注册一面发给简明条示上载某州县奉房膏总局查得某姓某等房若干间旁注民字第某号贴于门内不准损坏俟查明核定捐数再行发给印照贴牌悬挂按数收捐　一住宅瓦屋两间以下草房三间以下及草房小而且旧破坏不堪者概免注册
　　问军兴以来创设厘税亦本征商古制乃积久弊生议者至以今日商力疲乏归咎首议之人举欲概行裁撤然泰西以商立国商民额输捐税名目繁多且倍蓰于中国厘金初未闻以病商指为秕政者其故安在
周礼有关市之征孟子则曰关市讥而不征后世言富国者祖周礼谈王道者宗孟子究之孟子乃长久至计周礼犹权宜之策也然而古今异势中外异宜使必生今而反古执西以概中持论虽高而实有扞格难行者矣我　朝定制自京师崇文门设务征税外边疆海口及内地冲要皆设关榷税各省通计不过数十处立法疏门舌二百余年垂为成宪相与安之较前代烦征苛歛实已仁暴悬殊殆犹是管子征于关不征于市之意欤自咸丰军兴以后饷需不继各路统兵大臣自行筹饷抽取商货名曰厘金其章程本由创设他处闻风仿傚又各以己意变通不归画一然当事急之际获此巨欠藉资饱腾复我区宇重者见升平未始非厘金之功以视元明加赋增饷民不聊生者岂不相去天渊乎近以积久弊生兼值中国商业日衰收数日绌议者或归咎始创抽厘之人目为首祸遂欲举厘金之法一埽而空之泰西各国亦动以病商为言冀中国之停罢而或者又谓征商之法实本古制历代所行名异实同彼泰西以立国视商特重乃其捐税名目倍蓰中国未闻指为秕政胡不自反而徒以责人耶是二说者皆持之有故言之成理而如凿柄之不能相合其故何哉窃尝有以折衷之矣夫中国商业之衰其病在于出口货少进口货多不能相抵遂成漏积岁累月元气日亏土货不能畅销而厘金之应完如故则厘金固亦病商之一端而病源要不在是也且行法之弊实非立法之初所能逆者见乃雷吏部初创厘金但求自济何尝欲通行于天下曾文正仿用其法设东征局于湘中原议事平裁撤其后竟违初愿亦事势有以迫之今自中日一役帑藏告匮司农仰屋倍甚于前于此而犹持裁撤厘金之论是徒为美言以悦舆情多见其不知量矣然竟指厘金为征商古制谓其无害于民则又不可何则贱夫垄断从而征之欲其舍逐末而返本耳然农末相资通功易事其势相因不容偏废昔货殖之风开于范蠡计然降及战国白圭猗顿之徒师管商之成法取重天下吕不韦以贾人而致相位故汉兴重租税以困之曰一黾错亦上言惩商人之兼并皆因时制宜之政未可概诸后世今中国财源日匮工艺不兴士农工已交困矣若苛敛商资必取偿于货价则病中于买货之士农货因价贵而滞销又病及制货之工匠四民交困何以国乎且夫中国之商固有难与泰西并论者泰西长于经商实有中国霸政余习每以其国全力维持商务所重征者入口之税其所取者商人获利而归之资其所困者异国工产之货也且凡可以得邻国之财而有益于商务者无不力为之谋大张其威福使专利以夺人国辟其土而代之政国家拱手以受成焉故商民奉其上而无二心取其财而无异议其实以邻国为鱼肉也然通计全国虽出口货多入口货少而价值已由此增昂贫民谋生不易故思米德雅堂为富国策以警之及披利为相卒行其法遂改为民间仰给外来之货概不征税是以近日●开口岸如英之新加坡香港诸国所占阿非利加中部俄之白东皆定为无税口岸以示招徕从可知泰西进士到以商税为大宗亦不尽以重征为善政也惟其能探乎盈虚消息之原又熟于轻重敛散之术操纵由己取舍●时故多取于商而不为虐而岂今日之中国所能学步哉然则为今之计将奈何曰厘金既不能议裁宜令各省互相考求以办法相比较取长廾短择善而从并宜复曾文正初制多用士人期于商民无相隔阂凡一切绕越偷漏中饱诸弊但当去其大甚不必过事苛求局卡之无关紧要者酌量裁减以慰商民之望所谓宽一分则民受一分之福治标之法不过如是毋事过为高论也苟求治本之法则有子所谓百姓不足君孰与足为一切理财之至计无间于古今无间于中外彼泰西民富而国富实由于此是必研求农工商学使树畜制造贸迁各尽其道大学言生众食寡为疾用舒其理确有可信而其效固非旦夕所能期也实心以任之力行以副之犹当在数十年以后斯时也农工既不患贫商务自大有起色乃悉裁各省厘金俾复道光以前旧制倘更日臻富庶则并可裁内地钞关将见孟子所云去关市之征者其言竟获验于后世也岂不盛哉
　　论丁税难行                                                
赔欠四百五十兆分年摊还连利计算约须二十兆上下按自甲午以来中国度支每年常不敷一千余万两今又加以岁偿二千万是每年常不敷三千余万也言利者欲就全国岁入之欠骤然增十分之三四不为开源之谋而筹分利之法是犹移东以补西挖肉以补疮终难有济其间尤难通行者则莫如丁税一层日前本报载京友来函云近闻　行在有人条陈加抽人丁税以维国用李傅相以丁税一项目下西国虽有行之者特恐我国办理此事不及西人妥当与其扰害人民无益国家不如不办之为愈诚哉识远见大之言也夫丁税之不可行久矣故国朝雍正年间将应抽丁税摊派于田赋之内名之曰地丁直欲使后世子孙顾名思义不于地丁之外另抽丁税夫使有益于国无损于民则虽不合于　祖宗之法亦可因时制宜量为变通独于丁税之法但以滋弊未必可行即使行之亦属无益于国有损于民实有不容不辨者不得谓西国所行之政尽可仿行也夫丁税乃中国古法非创自泰西大约地多丁少之国可行丁多地少之国不可行开辟之初政事整齐之国可行积弊之后国事[丛](业)脞之国不可行周官之制以岁时定民之多寡辨物之多少入其数于小司徒以行征令三年则天下大比按为定法夫曰定民之多寡以行征令是即丁税也但后世行之辄滋流弊汉武帝征口钱民产子三岁则出口钱民重困至于生子辄杀唐租庸调法亦皆论丁民多外亡未有如近时地丁并征之简便者夫欲另抽丁税必先清查户口户口不多之处原易清查若户口繁庶即难免隐匿之弊近时保甲之法委之于当地绅士宜较官吏为清楚然且不能确实而兄一抽丁税丁多必多输丁少必少输更以匿报为得计即委清廉明干之员按户抽查未必人人在家亦难杜弊而兄人民日有生死既丁数日有增咸更不能逐日清查其余如行商坐贾游宦流寓之类征之于原籍则寄籍之户口难清征之于寄籍则原籍之户口难清此清查户口之难也即使户口竟能清查然人民贫富不一或有年输数十金而不为病者或有年输数百文而以为病者今若不计贫富统令年输若干是独病贫民也中国贫民多富民少病之必为乱此贫富统征之难也若欲但征富民不征贫民或多征富民少征贫民则其流弊必较清查户口为尤甚或纳贿而以富报贫或不纳贿而以贫报富或先富而后贫或先贫而后富田地荒歉一望可知犹且难免以熟报荒之弊而兄中国富民多讳言富更无从核实者即此分别贫富之难也是故欲行丁税必使通国大经骚扰既增吏胥纳贿之法又启民穷思变之端病国病民终于难行而已西国丁少富民多又政事整齐户口之册秩然井然故可行中国丁多贫民多且当积弊之后故不可行中国欲行丁税必先整齐其政事并为民筹生利之法而后积弊除百姓富多取之而不为害也
　　问金陵近有献抽丁口税之议者果可行否                                 
里有养骄子者保抱提携教读昏配授产分田自孩提至成人不责旨甘之奉其子习焉不察忘其恩之宽大稍有积畜车取供浪费缓急不足恃视父母如途人中国　圣圣相承豁免丁钱蠲余[傜](谣)役久而视为固然几不知尊君亲上为分内事是何异骄子背父母也天下户口之数嘉庆时已逾三万余万生齿日繁至今臻四百兆中国地大矣物博矣殷实不少矣中倭一战洋欠甚钜薄海内外罔不闻知自福建林氏重捐助饷外未闻有卜式其人者接踵而起则良心澌灭殆尽可知夫起良心澌灭之伦与言报交力单寒者推诿无论矣坐拥厚实者又必曰尺布握粟丝毫皆我私物孰发忠义之气肯破悭囊恐唇焦舌敝而应者无人传曰凡有血气莫不尊亲尊亲之义无富无贫当今之时惟有按丁抽税俾食毛践土者皆知以下供上义不容辞久而献曝之忱油然自生而毁家纾难者或亦一遇焉即不然　国家有事或益收指臂之资中国之风气庶可挽乎或者曰洋人通商垂六十载纵横内地盘踞利权譬痼疾之人元气久伤日日敲骨吸髓躯壳仅存救死不赡奚暇顾兹大局而不然也外洋之贫中国弱中国也以商务其振兴商务也以铁路轮船机器中国掩聪塞明闻有建议修铁路造轮船制机器者君羊然訾之百产歕盈之中原让外人坐获大利非洋人病中国实中国自病耳苟以农为本辅以工商诸艺师外洋之长讲求声光电化各学朽腐化神奇土石成金玉殷富必甲于五大洲区区丁口税何损吾闻周礼宅不毛者出里布田不耕者出屋粟民不职事者出夫家之征所以警游惰也有是税而向之闲民或奋然有为愈见　圣朝鼓舞斯民之妙用兄聚万姓朝夕所余纾　一人宵旰之虑取于民有限利于　国无穷孰便于此孰快于此且非创自今也汉高除秦苛法与民更始而算钱不废魏晋以来户口税尤重由是而唐而宋而元而明历代皆然今何为独不然金陵献是议者太皿统观古今赋税太息时事变迁总筹海内盈虚深慨人心浇薄非权宜之策乃持平之言度其原议必有宏纲细目核实防弊诸法因未蒙当轴采纳故无由得见耳兹为约略补议列诸左方夫中国自停止编审以来生齿之无确数迩者大吏分遣杂职为各县保甲委员聊以安置间曹而为委员者亦惟欲干预词讼需索陋规以肥私士石木地方官则视委员为应酬情面之地不欲其侵越事权上既不以实求下自徒以名应独委员许由州县指名示请颇合古者征辟遗意苟能循名责效实事求是则以编察户口为保甲委员之专责即以抽取丁税收编察户口之实功不必别设专官而宏纲已举矣考　国初所定丁银极轻自摊入地粮几如沧海一粟今宜别立抽取章程以每人岁约二百钱为率奴婢归家主输纳客民就侨居之地输纳僧尼道士娼妓十倍税之隐寓维持风教之意品官命妇士人兵勇宜悉如旧制优免出洋学习子弟视士人海口渔团视兵勇寡妇废疾匪直免税且有养焉而其余细[目](日)举可由是以类推矣虽然中国积习上下相蒙有虚名而无实意法甫立则獘旋生是宜仿关税羡余之法如一县丁口向称二十万者今经实力稽察得二十五万则于所溢五万人应纳之税酌提若干归公其余悉以犒赏经理之官吏俾视为应得之利无所用其欺隐而册籍必以实造数目必以实报奉行不力者罪之邻里隐匿者连坐浮收抑勒需索舞弊者杀无赦更宜于一切公牍钩稽考察如捐职应试起文赴选告近终养之类有关籍贯及丁口者悉与所造丁册核对则真伪虚实立判此核实必兼杜弊而杜弊乃能核实尤自然相因之理也呜乎生育之蕃中国胜于外洋我　朝尤盛于前代中东偿欠固前古所未有抑知以四百兆人计之苟皆急公好义每人才出银五钱而已旦夕可毕又何事乞贷英德昭信股票之纷纷也哉
　　厘金改章以防弊不如裁撤以绝弊说                                       
厘金因军兴而设当时奏明军平即撤乃直至今日而不撤者何也曰当日为　国家不得已之举今日为　国家不可少之欠不惟为　国家不可少之欠并亦为官土不可失之利以人人不可失之利积成种种不可革之弊虽近来抉其弊者见于　朝廷之谕旨见于有司之文牍见于宏硕大儒之论箸见于中西各国之报章亦既知无不言言无不尽矣然犹有不及尽知不能尽言者则以章程随时而改其弊窦亦随时而生如近以委员为各卡办事官由湖北仿广东成案办理渐将推行于各省其果为整顿厘务计乎抑为安插闲员计乎识者当能办之然吾揣当道之意则必曰是将除弊也何则司事由下延请每听其盘踞委员由上拣择可随时更换此不能舞弊者一也司事与丁役为伍每串同讹索委员则闻望较崇或稍知自重此不愿舞弊者二也司事与委员互相关照委员与委员互相牵掣此不得舞弊者三也司事有亏累难于追究委员有功名易于箝制此不敢舞弊者四也果如四说则其顾虑不为不周详防范不为不严密宜乎各卡风清弊绝一改旧观乃按以近日所闻则有大谬不然者如私给小票侵吞税项等事本报前已约田各言之近有谓上台签派委员而各局不愿分派至卡者又有谓委员虽至卡而仍由司事把持办事者又有谓委员不另给薪水即以司事原有之修摊匀分给以致交相倾轧交相怨恨者呜呼由前之说则防弊已无微不至由后之说则防弊适以丛弊太皿人愈多则权愈杂非所以恤商并非所以恤官也修愈分则数愈少无以端司事之品并无以端委员之品也故一言以断之曰不论如何改章如何用人但当问其果能去弊否耳无弊则司事何必不可用有弊则委员又何曾可用既用委员则宜撤司事既须并用则薪水束修各宜从优然后司事可顾身家委员可养廉耻身家可顾廉耻可养自不致甘心作弊以犯不韪然此犹去弊之办法而非去弊之本原也其本原何在曰通隔阂绝朦蔽闻鄂省厘务归巡抚主持他省亦皆归抚藩大员督办无论抚藩庶政繁[赜](颐)不暇讲求而徒事抑制之策即使留心稽察而各局与省会相隔各卡又与各局相隔其一切措施无由深悉层层隔阂即事事朦蔽势使然也今欲举数十年厘金之积弊与夫隔阂朦蔽之积习将扫除而廓清之断非旦夕可能收效虽殚精竭虑迄不能得一良策然则与其多方改革而弊仍在不如竟主裁撤而弊乃绝也顾或谓外人请裁厘金无非欲伸其内地通商之权力非为我计也然果加关税则失一钜欠仍得一钜欠于我国财政无损乃近观其会议之言初则谓加税后仍当逐渐减少继则谓必须先行裁撤而后再议加税游移无定意难窥测则我国不愿遽裁亦理所宜然驳之曰非也彼惟深知我不愿遽裁故彼亦不[愿](顾)遽议加税而将另设他法以挠乱我厘务如推广三联票及内河行轮二事果如所请则不特洋商可畅行无忌即我华商亦将假洋商之名完子口税而不完内地税各卡虽设如不设是关税既不得加增厘税又日见短绌二者交失必贻后悔为今之计惟有毅然决然将裁厘一节立定主见先行宣布中外然后或值百抽十五或值百抽二十五再与据理以争外人亦无从食言夫仅以值百抽五及改免税为应税者计之每年已增税二百万再将关税加增数倍除抵厘金所入尚可按年清偿赔欠我会议商约大臣深知其利闻已电告政府惟愿政府统筹大局竭力赞成则失之于此者得之于彼挽回利权及此之时犹未为晚也顾或又谓中国宦途冗滥再撤厘差益难位置是便于商又不便于官也驳之曰又非也各卡员向有之薪水倘悉数提出多设吏治学堂及初级课吏舍官将裁撤之员分等入课是仍有以位置之而复有以造就裁成之则有益于国有益于商且有益于官一举而三善备尚何迟疑之有哉尚何迟疑之有哉
　　急则治标论                                                 
窃维中倭议和以来偿欠割地事事受侮我　皇上不忍其询力图自强俯允部臣之请　特饬中外臣工如有可兴之利可裁之费有益于国无损于民各各抒所见据实奏闻于是广西臬司胡燏棻进士康有为等应　诏陈言条上时政如干事已奉　密谕各强臣筹议复奏以备采择并将各摺片钞给阅看愚尝授而读之荦荦大端亡虑数千言大旨不外乎力矫时弊仿改西法二语但其中所议有有利无弊而断然可行者如折南漕汰冗员裁绿营之类有利一害百而夬不可行者如立银行设民厂之类有事机可行而必先筹钜欠者如兴铁路设矿务创海军之类有外夷可行而中国大不便者如裁驿站设邮政之类纵使事事可行而需费至数千万之多收效在数十年之后设此数十年中国家再有变故司农将如何支持耶譬如病者元气本衰忽生痈疽医者不攻其毒而务培其元吾恐元气未复而化溃夬裂不可救治无他未明乎缓急之道也为今之计惟有急则治标之一法标治而本亦可渐治焉治标之法莫若各省普办烟捐按洋药自入内地以来销路日广吸食日众其贩诸商而批发以趸售者谓之土栈其贩诸土栈而煎熬以求售者谓之烟馆土栈本厚而利薄烟舍官本薄而利厚是以土栈少而烟舍官多大抵省会通衢人火因稠密之所鳞次栉比几于彳扁地皆是即偏僻小地以至数家村落亦复一灯相对呼吸时闻统计县治大者自五六千家至一二千家不等小县亦有数百家今以大小牵计每县约有千家烟馆每榻必设一灯多者有灯数十少亦有三四灯今以多少牵计每家约有六灯每灯吸烟日不下一二十起其售归自吸者尚不在此数以十起计之每起至少吸烟一钱日可售烟一两今诚办收烟捐准其每烟一两于例价外加收捐钱四十文以次递加每灯每日以售烟一两为断官为收捐钱四十文以每家六灯计之日可收钱二百四十文以每县千[家](灯)计之日可收钱二百四十千文以二十五行省直隶州六十八缺知州一百七十[四]缺知县一千二百九十八缺台湾已交割除直隶州一缺知县十一缺不计外共一千五百四十缺计之[日](岁)可收钱三十六万九千六百千文以三百六十日计之岁可收钱一万三千三百[五]万六千千文行之三年赔欠可偿行之五年国用日足然后开铁路练海军设机器立学堂诸政次第施行国胡不强兵胡不精器械胡不利人才胡不出雄长五洲力图报复彼族自不敢正眼相觑而今日偿欠割地之耻亦可以告无罪矣收捐之法有四一州县实力稽查也各州县每年编查保甲凡开设烟馆之家本不难按籍而稽地方官应于奉文后责成地保按户查明报县亲自覆查其家共有几灯日应捐钱若干取具五家互保切结限一月内造册申送以下月为始即行收捐如在租界开设由地方官照会领事责令一律捐缴该管上司不时访查密派委员对册抽查如有隐匿随将地方官撤参以为办事不实者戒一印谕酌收公费也既查之后每家由县给一印谕仿保甲门牌式样实贴门首令其据实书明店主何人是何籍贯按烟灯之多寡定捐钱之参差如有以多报少情弊一经查出或被告发立提店主严罚给谕后设有增咸随时报由地方官查明更正换给印谕印谕每家一纸如一二灯至五灯概收公费钱一千文加一灯则加二百文一年一换公费照收其欠存留本县作为地方办公毋须报部设有盈余或解交司库作为闲欠备用亦无不可一收捐严定限期也城厢内外各烟馆由县派差逐日收缴乡镇下邑责成该管官汛收缴无官汛地方则责成地保收缴如有设立厘卡之所即令厘卡司巡代收由县核明汇总每日应收捐钱若干仿厘卡缴捐办法每旬缴由司库专欠易银存储报部候拨不准外省擅自动用至官汛收捐不无微劳应将所收印谕钱酌量津贴差保等亦应酌给赏项以示体血如有经手侵蚀分别追究如收不足数勒令地方官垫完自行追缴一膏店一体捐输也查土栈烟馆而外另有烟膏店专售膏浆并不开灯吸食名为膏店实与烟馆无异宜一体饬令捐输先吊该店流水簿核其生意多寡酌定一适中之数每日或十灯或六七灯亦给一印谕实贴逐日收缴此项膏店惟城市大镇有之稽查尚易一切章程悉照烟馆之法办理行此四法实有四难愚请即其说而条办之
难者曰开设烟馆本于例禁吸烟之人不准入官考试为上者既不能禁又因以为利是准其私设而驱民使吸烟也如政体何不知洋药运入内地实为中国一大漏捐钱收及烟馆实开中国一大利源害之所在尚且不避况于有利而无害乎兄洋药初入内地仅以药材上税通商以后遂有值百抽五之例今则增至数倍转为海关税项大宗洋药既可抽税岂烟馆独不可收捐乎必欲不捐烟馆则必禁止洋药不许进口而后可此所谓不揣其本而齐其末今既不能禁洋药之不进口又不能禁华人之不吸烟具文空存无谓甚矣何如宽文弛禁之为愈乎难者曰烟馆小本营生闭歇无常一闻加捐之令势必纷纷报歇是税项未必加增地方适多滋扰不知所谓加捐者准其例价之外每两加收捐钱四十文是捐吸烟之人并非捐开烟馆之人且每日每灯定以售烟一两本从至少之数约计设售出二三两则捐钱亦只四十文其余尽入烟馆之私橐不但无损豪末亦且隐受其利彼何苦而歇业哉吴中城内外皆有茶捐每碗捐钱一文按月收缴民多称便烟馆事同一律何难仿照办理难者曰佐杂衙门向有烟馆规费恃为利薮今若官为收捐则佐贰杂职何所取盈不知收受陋规例禁綦严与其私相授受自蹈宪法何如明定章程酌给津贴每员或三百千文或一二百千文酌量所收印谕钱尽数匀给内提二成经费作为差保人等赏项在佐杂私取之赀化为公费即烟馆奉谕缴捐不同私设一切书差之需索流氓之讹诈亦可概为拒绝此一举也有益于国无损于民独不利于吸烟之人耳难者曰吸烟之人率皆窭贫无蓺平时购食已觉竭厥足再令加捐是重之困也设因重困之故相率戒烟烟馆获利无多逐渐咸少则法令亦有时而穷捐项将从何而出不知彼既吸烟必难除瘾当其瘾发思嗜斧钺刀锯全不一顾岂靳此区区而不余田廾乎西人之言曰若欲印度人不栽波毕除非中国人不吸鸦片果因加捐之故立志戒烟以驯至人人不吸则外来洋药不禁自绝在海关少收数百万之税项即民间裕数万万之太皿藏亦即保中国数万人之性命特恐痼癖已深不可复挽耳总之收烟馆捐闻其名似不美计其利合天下地丁关税一切岁入之数何止十倍虽使桑孔复生起而为国家兴利无逾于此今即和议告成目前无恙泰西各国耽耽虎视未必不狡焉生心不急筹饷需无以立自强之基欲求自强舍烟馆捐外别无良法善治国者不贵高远难行而务在浅近切用非不知庙堂之上胜算独操何烦下士鳃鳃过计所虑侈言西法旷日持久舍国家自然之用侥幸于不可必得之数一旦有事从何措手故窃不自料其卑且贱直抒胸臆敢犯不韪诚能力排浮议独断一心俯采刍言上陈黼座请　旨饬下各省一体遵办则所谓标治而本亦治者于是乎在社稷幸甚生民幸甚　此论作于乙未之秋将以上之香帅因闻上海试办烟捐喜与鄙见相合遂不果上既知除上海一隅外别处并不仿办捐数无多办法亦谬香帅旋移节以去此论始终未上今读户部筹还本息摺称各省覆奏率多空言鲜有实济此说得行何至部臣疆臣仰屋束手上烦　宵旰忧廑哉自记
　　前驻沪英总领事哲美森说帖                                         
敬启者蒙寓中国三十余年矣与中国贤士大夫相往来者最多且寓居既久则盼望中国之富强亦与华人无异矣综核全国才政所以不兴之故由于民贫民贫由于厘金太重商务不兴商务不兴则百业皆困欲免厘金必加关税以相抵国家乃不受目前之亏欲加关税必免厘金以相抵洋商乃不受滞销之累事实相因而不能偏举者也谨撰税银比较表一氏巾以证其为有益无损并详作论说以备采择苟有可取之处蒙愿竭交力绵薄之力以助郅治　隆焉　增税裁厘说　凡税目有二一曰直接税一曰间接税直接税如田亩税房屋税田业主自纳于官者也间接税如货物等税纳税固由贩商其实则加价于买主者也今者条陈中国财政其议不一蒙意欲开饷源惟有增改间接税一法夫印花进项诸税名目欧洲行之固久然揆诸中国情形势实有所不能通行至若人口税房屋税固亦有议之者无如民情不洽阻滞多端苟夬行之其不至激生事变者几希蒙所谓增改间接税者大旨以增税[裁](栽)厘为主中国度支匮乏尽人而知之请增税则亦理所当然中国果与各国明定税则使商人知此即为税之定制如凡货物一经照章完纳即可转运自由吾知中国虽议增至值百抽十或十二半而各国商人亦未必不乐从也所虑者天津之约曾有转运货物一经照章完纳半税无论转运何处不得重征他税等语试问遵此约者曾几何时倘各国商人竟以前车为鉴不敢空言见信亦不得过为彼责故中国欲加税则必自裁厘金始无论洋货土货一律改照新章办理庶几中外信从今就现办情形其应如何更改之处详细论之　一加税则以抵厘金夫厘金一法积弊已深一日不裁厘金即一日不免中饱即一日不免病商如凡经过厘卡货物无论是否应完厘金或为免税之物例须验明放行此固卡员应尽之职而商人则受其累矣其有不肖卡员得以借端舞弊甚至倾箱倒箧节节留难必待至商人自知非通贿赂不行而后已故欲除厘金积弊亦惟有尽裁厘金一法查厘金每年入欠数目言人人殊蒙以中数计之约每年一千四百万两厘金果裁则加税之举必行加税之举既行则所增之税每年可得二千二百余万两较厘金诚有过之而无不及也　按现行税则每年入欠三千九百余万增改后每年入欠四千七百八十余万核算　一内地税归海关并收按照现行海关章程凡土货由洋船转运者例应共抽税七厘半其由民船转运者每经常关完税往往彼与此殊似无定制大都以官员之私意是从蒙意无论系由洋船或民船转运者亦无论其是否为通商口岸概照值百抽十或十二半新章统归海关一体办理或定进口征半出口亦征半或进口全数征收出口概行蠲免查欧州各国凡在国内转运货物例不征税但中国行省辽门舌幅员之大几类国然且各省物产悬殊心迁有无自属势所必至故以开通饷源而论即凡土货由此省运往彼省者一概征税亦未始非法也　一划商界以征税内地税既归海关并收其应如何征税亦应明定限制统考中国各省地势恍若有天然自分之商界焉界内转运甚易其由此界运往彼界者则难其故在于此界与彼界相隔中有长山峻岭故来往商务概由海道或扬子江转运其彼此有内河可资转运者甚属寥寥仅如江浙等省耳由扬子江或海道转运者虽照章纳税而运费甚轻其由旱路转运者长途跋涉运费必重反不若纳税为愈此商人必不为也蒙拟即以江苏浙江为一商界江西及鄱阳湖又为一界洞庭湖及湖南北二省又为一界四川及广东各为一界余类推之界内转运概不征税其彼此转运者则概照新章值百抽十二半一体办理其两界间有陆路可资转运者如由鄱阳湖至广东由湖南至广西由江苏至山东是否应于大道扼要之处设立税关则以将来商务之果盛兴否为定再划商界一法不但于目前商务有济且于将来铁路及内地驶行轮船二事尤多裨益凡铁路不出商界者如由上海开行苏州或杭州者所载货物概不征税其由此界转往彼界者如汉口往北京或广东往汉口凡有转运货物概照新章办理税银可由铁路公司与运费并收结算总缴于官轮船亦然
一免出口税以兴商务出口税者即阻滞土货销路之尤欧洲各国无不尽免出口税以冀出口货之继增也出口货增则进口货必增进口货增则进口税必足以抵出口税之亏且出口货增百姓自足譬如出口货每增千万进口货因之加增五百万以税项而论进口税既按值百抽十二半办理则所增进口税必足以补所免出口税以进出货物相抵而论中国百姓则较前富于五百万今者和议告成赔欠甚钜将来筹欠之法亦惟有以出口货为饷源不然则中国财政日匮将不知伊于胡底故应亟免出口税以兴务中国商人之所以不能与他商角胜于商务土者无他出口税之之阻力也查目下茶税合厘金计之约值百抽二十至五十不等即完海关税一项而论每旦二两五钱合值百抽十例已有过焉丝税虽按海关税则不及四厘但所谓落地税者征收甚重即使有运照运往海口者亦须一例完纳故总核之丝税约合八厘犹不止日本印度茶丝亦出口大宗彼无出口税成本自轻此有出口税则成本自重以重敌轻销路自阻此中国丝茶生意之所以江河日下也再出口税果免　独海关可免勾稽之繁而土货道经香港所有疑问之题亦可因之自解譬如广东货物运往上海或天津其道出香港时是否应照洋货章程办理甚有由香港复　起卸装箱者每致多生疑问若使尽免出口税则洋货土货进口税则概从一律其应如何办理之处自不难立辩矣　一宜酌更税则等第洋货土货税则既照值百抽十二半一律办理则无定税则之货亦必改照有定税则办理然于其中等差之处似应分别审定以昭公允如米棉花等物均为人生所必需拟照章减半征税他如火因酒丝茶绸糸等物徒供富素奢华不似米棉为贫富所均需则照章加税以补米棉咸税之不足　一津贴裁厘省分厘金既裁所有应解各省藩库欠项自无着落应即于每年海关税银项内按照各省原有应解数目分别拨还庶几各省藩库不致空虚　以上所拟办法即简且便中国果能仿此办理则中国商务自必日臻富庶而各国商人前之不满意者今必涣然冰释矣兹按新章值百抽十二半预算海关每年应征税银数目而与一千八百九十八年海关税银相较编列一表于左惟此表所列出口税数目仍均按四厘核算蒙恐中国或以目前饷源所在未必尽免出口税也再鸦片烟税亦仍其旧其如何更改之处附议
　附税银比较表 
华洋通商贸易
　 
　 
　 
内地通商贸易
　 
　 
　 
价值
现行税则
增改税则
　 
价值
现行税则
增改税则
进口货
壹百六十七兆三十八万□千两
五兆七十三万两
二十兆零八十三万六千两
进口货
土药
六十八兆两
壹兆十八万四千两
四十七万七千两
八兆五十万两
四十七万七千两
鸦片火因
　 
五兆四十七万七千两
五兆四十七万七千两
出口货
转运半税
二兆九十万零一千两
壹兆七十一万七千两
出口货
壹百四十九兆零三万七千两
五兆四十万零五千两
五兆九十六万壹千两
船钞
厘金
　 
六十壹万二千两
十四兆两
六十一万二千两
总数
　 
十六兆六十一万二千两
三十二兆二十七万四千两
常关总数并华洋贸易项下各款
二兆五十万
三十九兆零三千两
  </div>
  <div class="pagination">
   <a href="皇朝经世文新编续集_page25.html">
    上一页
   </a>
   <span>
    ...
   </span>
   <a href="皇朝经世文新编续集_page21.html">
    21
   </a>
   <a href="皇朝经世文新编续集_page22.html">
    22
   </a>
   <a href="皇朝经世文新编续集_page23.html">
    23
   </a>
   <a href="皇朝经世文新编续集_page24.html">
    24
   </a>
   <a href="皇朝经世文新编续集_page25.html">
    25
   </a>
   <span class="current-page">
    26
   </span>
   <a href="皇朝经世文新编续集_page27.html">
    27
   </a>
   <a href="皇朝经世文新编续集_page28.html">
    28
   </a>
   <a href="皇朝经世文新编续集_page29.html">
    29
   </a>
   <a href="皇朝经世文新编续集_page30.html">
    30
   </a>
   <a href="皇朝经世文新编续集_page31.html">
    31
   </a>
   <span>
    ...
   </span>
   <a href="皇朝经世文新编续集_page27.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
