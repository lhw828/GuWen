<!DOCTYPE html>
<html>
<head>
    <meta charset="UTF-8">
    <title>皇朝经世文续编-清-葛士浚 - 第 75 页/共 103 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝经世文续编-清-葛士浚 - 第 75 页/共 103 页</h1>
    <div class="content">窃惟今昔情形实多不同变通之道因时而宜重典之刑因地而用近年广东械联村聚众杀害无辜焚毁抢掳抗官拒敌伤及兵差形同叛逆罪坐所由主纠者似无宽贷之理而为从之犯各项匪盗毕萃其中专以帮为生不过杀人渔利并非本族本村与彼造夙有不解之仇切肤之患枪轰击之际杀伤之多少亦不能自为限制下手之轻重更无从推究主名揆其凶悍情形实系真正土匪配所逃回必更报复滋害然非当互之时派兵围捕则真犯决不能拏获主谋亦无从追究且使此乡寻残害彼乡未经报复之时若早发官兵将肇之乡认真围捕能将首祸帮凶勒交数名立置重典则彼乡冤情既平自不致寻仇蔓祸保全实多伏查同治六年刑部奏定章程天津锅匪数十人以上持械聚杀伤抢掠就地正法拒捕者格杀勿论等语其所以特从重典者为除暴方可安良况以广东匪数累千百械必枪较之天津锅匪仅聚数十仅持刀械者情节尤为重大相应详请　奏明另立专条从严办理宽免州县处分责令实禀实办以儆凶匪而遏乱萌等情前来臣等查粤省械实为诸匪之首恶俗不革内患堪虞该司所陈系属实在情形惟有据实沥陈仰恳　圣明　俯念广东械日多情形凶悖薮盗养匪实为地方治乱所关　部特立专条准将粤东械匪犯凡纠众数十人以上招雇匪徒施放火器杀伤人命掳虐男妇焚烧房屋抢毁资财之案其主谋者敛钱纠者受雇持械帮审明素行不法凶暴显着者无论杀伤几命是否系该匪所伤均照土匪例不分首从一律就地正法情节重者酌加枭示向来管事之该族首族绅祠长于聚之前数日不行出首既之后十日内不行交犯即以主谋同论至乡祠产雇其赴他乡寻及定地互者除酌留香火资三十亩外尽数入官以为义仓社学之用雇觅无资则乱源可止其因强乡生衅寻弱乡集众应敌因而杀伤焚掳者但科罪祠产免其入官若此乡虽经受害不候官兵拏办自行纠匪前赴他村报复残害者不论致先后一律办理其未伤人放火掳生财及人数较少者暨他村寻仅在本乡自拒致有杀伤并无残暴情形者仍照旧例办理各属再有案准其请兵围捕务将主谋纠敛及各帮真犯拏获究办抗拒者立予格杀并恳　格外天恩将从前凡有案处所之地方官无论已报未报概免其应得处分俾免瞻顾以后州县遇有案据实禀报惩办免其议处如再有讳匿粉饰致主谋匪远扬者一乡肇衅寻地方官不早请兵获匪严办以致酿成互巨祸者均予从重参处庶足以抑强安弱渐变浇风
　　请惩办南山匪徒疏　　　
叶伯英
窃查陕省南山兴汉两府及商州所属界连川陇楚豫山深林密路径纷歧向为匪徒出没之区历年虽整顿团练保甲饬令地方官会营拏办乃此拏彼窜迄未尽绝根株其平原及北山各属又因连年垦荒各省客民纷至沓来且新疆军务肃清各营告假遣勇往来不绝难免匪徒溷迹而南山五方杂处民情浮动尤易诱惑故莠民之多更复甲于通省查红黑签匪名目由来已久其始不过佩带刀械三五成掏摸绺窃昼为红签夜为黑签尚不至大为民害自军兴以来散勇游民随处聚往往私立山堂口号结拜订盟会匪之风甚炽而签匪遂有与会匪勾结者亦有既为签匪复为会匪者彼此效尤无恶不作其宰鸡滴血传授口诀绰号排行竟与会匪无二其公然剽夺报仇杀人倡乱谋逆亦与会匪行径相似现查汉中兴安商州各府州匪徒平日结党连游行无定小则绺窃丢包大则财伤人诈讹财物奸占妇女习以为常差役往拏纷纷兽散并有逞凶拒捕之时如同类相仇则纠众称戈俨同临敌如众匪忤意则割筋断掌毙以乱刀每遇会集场期纠结动以百计乡民恐其党与众多寻仇报复受害太钜即隐忍不言约保人等希图无事不与为难甚至送给钱米令其他去种种凶横毫无忌惮当兹各省安谧陕省年谷屡丰地方无事该匪等窜匿山泽勾诱贫民随处滋扰尚不过意在得财为苟延旦夕之计诚恐勾诱愈久党与日多难保不造谋倡乱枝蔓难图昔年粤省黔省之乱往事可征且近年川省大竹大邑二县攻城焚掠起事皆由签匪闽浙湘粤等省会匪又屡谋逆幸皆先事破获陕省居天下上游南北二山又为关中屏蔽岂容此等丑类贻害地方从前办理匪案拏获讯实不过诛其首要数人其余锁系押限满释放故态复萌迨拏获覆讯供词无不狡展是否着名积匪前在他处曾否犯案往往无从究诘姑从宽贷检查光绪七年刑部奏定章程各省盗案如实系土匪马贼会匪游勇案情重大并情同叛逆之犯暂准就地正法至会匪签匪起意纠伙结拜为害地方陕省历年拏获虽均援照前章惩办第部章语系浑括若非明定专条办理终鲜依据且非悬以厉禁严惩怙恶不足以锄顽梗而儆愚蒙至为从罪不至死情节较轻被诱被胁为从之犯历年亦因无定章或照例拟以军流或酌量锁系铁杆石墩或枷杖递籍管束办理殊不画一其罪拟军流之犯均须解往他处安置不特非就地惩办不能使众目共咸知儆惧且近来该匪等蔓延各省彼此消息暗通多相联络其解审发配长途转解劫夺兔脱在在堪虞即使到配安置地方官防范稍疏仍不免在配诱惑到处滋扰殊无以消其桀骜之气转其玩法之心定例闽粤各省不法匪徒谋纠结复兴天地会名目抢劫拒捕者首犯与曾经纠人及情愿入伙希图抢劫之犯俱拟斩立决又咸丰五年陕省奏定章程嗣后拏获刀匪其罪犯军流均于应得本罪上加一等定拟至罪名拟徒之犯毋庸解配在籍以大练锁系巨石五年罪应拟杖者锁系巨石三年限满果能悔罪自新或有亲族保领地方官查实随时开释倘释放后复犯即锁系巨石不拘限期各等语
今陕省会匪签匪种种凶暴情形核与从前闽粤等省天地会匪纠约勾结为害地方情形正复相类前奉部章会匪等项情同叛逆原许就地正法兹悉心酌议拟请嗣后陕省签匪会匪起意为首纠劫入伙至数十百人之多情同叛逆及抢劫拒捕互相仇杀抢夺奸拐妇女暨令伙党在外丢包讹诈坐地分赃并为从曾经纠约数十百人情愿入伙希图抢劫之犯该州县拏获讯明录供禀报查核案情批饬该管道府提讯或派委道府前往审明果系供证确凿罪恶昭着即行就地正法传首犯事地方悬杆示众仍照章按季汇奏一次其甫经起意纠结人数无多又仅止绺窃并无抢等项重情首从各犯及被拐被胁各犯俱按其所犯情罪分别以大练锁系巨石罪应军流者锁系不拘年限如原犯军罪锁系已过十年以外流罪已过八年以外查其果能悔罪自新并未滋事又有地方公正绅耆亲族人等保领者出具切结准其释放如不能改悔又无绅耆人等保领即永远锁系其罪应拟徒者锁系巨石五年罪应枷杖者锁系巨石三年限满有亲族保领亦准释放以上锁系各犯均于案结时于右面分别深刺签匪会匪字样其实系游荡未久尚可望其自新者于右小臂刺字若释放后复敢结党滋事或于锁系限内逃是真甘心为匪怙恶不悛原犯军流者即行正法原犯徒罪以下罪名较轻亦未便遽置重典拏获递加锁系二年并刺明再犯字样如再不知改悔仍复勾结为害之犯拏获即行正法地方官每办一案仍复报明查核按季汇报如此严定科条庶匪徒知所忌惮消患未萌良善亦获安全等情据臬司黄彭年具详前来臣查陕省南山匪徒充斥红黑签匪及哥老会匪名目不一党与极多勾诱日久诚恐贻为巨患该司现拟于旧例之外稍示变通分别首从酌量重办锁系刺字实为严惩匪类预遏乱萌起见所有酌拟南山匪徒分别从严惩办缘由谨会同陕甘总督臣谭钟麟合词恭摺具陈
　　上莫善征邑侯书　　　
秦荣光
日前光以蚁棍吴某等结党拐卖各情据实禀闻蒙饬提在案现据蚁党某某等供认一切伏查例载伙众开诱取妇女藏匿勒卖本律为首斩立决即于犯事地方正法为从立绞后经嘉庆道光间修改递减然为首犹照光棍例拟斩立决为从发云贵等处烟瘴充军又嘉庆间部行案曰诱拐嫁卖结伙在十人以上或被诱在五人以上者亦照伙众兴贩例按处立法本极森严迩缘吾邑城厢内外及租界地方犯拐者多诛不胜诛历任廉宪遂从轻比然光窃谓事有未可概论者夫城厢租界等处客籍居多其名为夫妇者半由摒识合不以正昨日拐人今日遂被人拐今日被拐明日便又拐人支离胶葛究其实拐者被拐者相去仅一间耳固不足深究至若乡间农妇鲜有不明媒正娶者当其婚时茶礼衣饰有费亲族酒食有费结亲诸色人等各有费在中上户犹必罄其数年储蓄下户人家多有起会典借债累半生者惟由养媳长成诸费较省然以养以教亦必赔以十年心力盖娶妇若是之难也而蚁党拐卖必择极贫民妇一利其哄诱易行一料其力不能寻寻必不获事无端绪虽控官莫我如何耳幸有热心有力之亲族肯代寻觅而不买得真眼则被人局骗反贻蚁党以笑柄幸而买得真眼则费已不赀又必人在隔境窵远势难徒手领归此时将与乡下理论则解劝者调处者皆其党与终归吞赖欲待鸣官请究则胥役多受若辈贿嘱往往故勒索之隐延搁之官长之面目未见乡愚之骨髓先竭故被拐而克寻寻获者特十中一二寻获而敢鸣究者更百中一二鸣究而准按律科罪者则千中无一二也作蚁遂为第一生涯被拐更为第一冤苦嗟此穷民向隅抱泣覆盆负屈者多矣妇一被拐更莫肯字以闺女计惟有续娶再醮妇耳而近来妇价动至二三百金孤单绝贫岂能猝办即勉力成就然仍由蚁党媒合则小而放鸽卷逃大而涉讼波累至有薄产全倾反负重债而妻仍他属者矣惩此祸者遂甘块然独处长作夫即有翁姑而无媳以养即有子女而无母可依是一拐卖而人之夫独人之父孤人之子而且坏人名节也破人家室也绝人宗祀也直杀人不持刃不见血也酌理准情斩绞之罪良不为过今惟城厢租界等处五方糅杂虽用重典未必遽革面耳若乡民究系畏法者多遇有此等案犯即不科以斩绞本律但能发遣监禁其一二则蚁棍之羽翼立散即鴈户之手足俱宽惩一警百效可立已光窃见仁宪举动实有远出俗吏上者故不敢以寻常贡谀之辞渎尘宪听而特代四乡无告穷民大声疾呼一鸣抑塞度仁宪必有恻然哀矜赫然震怒亟思锄莠安良者光请自惩蚁棍始矣

皇朝经世文续编卷八十六
　刑政三律例下
　　香港交解华人逃犯例章通商约章类纂
中英两国既立和约约内有载明凡华人在中国犯罪逃往香港一经省宪知照即当查拏解交省宪讯办故此例之设以便申行和约云按此例系香港议例局所定港中官员自宜遵守本与中国无涉但港中官员必须按照此例方允将逃犯交解故存之以识其例又按此例不过申行道光二十三年中英条约内所载查拏逸犯第九款按咸丰八年五月十六日中英之约已将此款删去另议逃犯于约中之第二十一款则此例定于道光三十年间亦可废矣然与英国查拏逃犯向章大致相同不出此范围姑存之以备参考
一凡有控告或华官照会巡理府请将华人逸犯拏获交领事官审办巡理府当即察明犯罪之人委系华人所犯亦是中国之例应出票拏获研讯如其犯已被获或已在狱可即提讯按领事官向无审办华犯之权似宜交领事官转送华官审办其字面虽云所犯是中国之例然亦是犯英例方可
一所发之票应驻明该犯罪名如查拏别犯焉按此条意谓所发拏票应注明所犯等罪名目与寻常查拏各票一律
一既研讯后视该犯确有令人信其果有作此奸科者可将其犯监押候总督发落或释放或交解均听总督查夺如定夺将该犯交解巡理府即将该犯卷宗呈缴总督以便按和约交解按既研讯后视该犯确有令人信其果有作此奸科者可将其犯监押候总督发落等语其意指逃犯既获之后先由巡理府研讯确有令人堪信之据即犯中国之例亦当与英例合方行监押如证据不确则巡理府即可释放
一港督可有权劄饬巡捕官查拏逸犯或劄饬监狱官押该犯或将该犯交解中国官宪审办
一凡官员按此例奉公查办在该犯不准控其错拏如有错拏亦不准该犯讨控赔偿如该犯控告经官讯得确是奉票拏犯应即断被拏之犯曲拏犯官得直其衙费须该犯输缴按此条之意凡香港官员按照此例查办逃犯即间或有错不能归咎官员因其奉公办事也如该逃犯业经释放后胆敢上控官员于按察司前讨索赔补按察司无须根究错拏等情节祗可讯明有无奉票如果有拏票应即立断销案其衙门各费均由该犯输缴以上香港交解逃犯之例如此迩来虽行此例业已变通办理亦于此例无悖凡省宪请解逃犯多是由省宪劄行领事转移港督出票缉拏其票由巡捕官发给然有时省宪派员至港缴犯每报知巡捕官饬差协拏即交巡理府审讯然后由巡理府详请港督港督若察核该犯例应交解则劄饬监狱官巡捕官亦派差护押交领或华人犯别等罪名非由省宪请解者而巡理府讯得该犯确犯中国例应由中国官宪审讯者巡理府则上详港督港督移知驻广领事照会省宪请祈派员到港交解或省宪亦可缴犯如不缴犯巡理府必将该犯释放
　　　奏定外国交出中国逃犯办理章程同治五年　总署王大臣
窃查浙闽等省洋面向多盗粤省香港等处地方亦不免有逃人溷迹比来洋盗迭商船外国弁兵往往协同捕获是以滨海各省近有买雇外国轮船缉捕洋面之议所有外国协获及逃匿洋境一切罪犯凡系华人按照条约应交中国办理惟各项罪犯或系华人犯案牵涉洋人或系洋人犯案牵涉华人势不能不令外国与闻其事臣等公同商酌应请　旨饬下沿江沿海各省督抚凡系外国交出中国人犯即由该督抚核其情罪轻重咨商臣衙门核覆奏明办理其非外国交出之犯均不在此例
　　奸民诱拐人口卖与洋船变通惩办章程同治十一年　　　　　　　　　　
北洋大臣李鸿章
窃本年六月二十并二十六等日迭据津海关道陈钦代理天津县知县任尔会禀诱拐幼童卖与洋船之民人江桂鲁二请严办等情臣查定例内地奸民诱骗愚民雇与洋人承工其受雇之人并非情甘出口因被拐卖威逼致父兄离散者不论所拐系男妇子女已卖未卖曾否上船出洋但诱拐已成应拟为首斩决由督抚提勘先行正法今该犯江桂诱拐幼童王狗旺李二鲁二诱拐幼童戴二郭城卖与洋船江桂已将王狗旺送上轮船嗣经查出由洋行交回鲁二亦诱拐已成且将戴二强行鸡奸尤属凶恶均饬于讯明后立即正法在案臣复查天津通商要口切近京师华洋杂处自九年五月教案以后民间时有浮言节经严查示禁仍竟有奸民诱拐幼童卖与洋船水手之事若审办稍迟传闻稍讹远近易滋惶惑实于交涉大局关碍匪浅且闽广各口屡有贩卖呫哩出洋迭经总理衙门与各国驻京使臣设法商禁海口到处可通更恐奸民勾串诱拐驶赴闽广转卖渔利该奸民等或以年长者未易诱卖遂及幼孩其年岁太虽未能即时承工而既被拐卖出洋实已不堪设想若不将定例量为变通不足以安中外而儆效尤据该关道会同天津道丁寿昌具详前来臣覆加酌核嗣后遇有诱拐幼童案件无论是否卖与洋人并所拐幼童能否即时承工但卖与外来海洋船只藉口做工果系诱拐已成审实应照前例分别斩绞先行正法如中国之水手人等勾串贩卖亦分别首从严办其情甘出口承工者仍照约毫无禁阻寻常拐卖人口非卖与海洋船只仍照常例科断除饬该关道照会各国领事官严禁洋船水手人等不准在津买人一面示禁沙闽各海船及地方诸色人等一体遵守并咨总理衙门刑部查照外理合恭摺具陈
　　上海洋泾设官会审章程十条同治七年　总署王大臣咨南洋
一遴委同知一员专住洋泾管理各国租地界内钱债殴窃盗词讼各等案件立一公馆置备枷杖以下刑具并设饭歇凡有华民控告华民及洋商控告华民无论钱债与交易各事均准其提讯定断并照中国常例审讯并准其将华民刑讯管押及发落枷杖以下罪名
一凡遇案件牵涉洋人必应到案者必须领事官会同委员审问或派洋官会审若案情只系中国人并无洋人在内即听中国委员自行讯断各国领事官毋庸干预
一凡为外国服役及洋人延请之华民如经涉讼先由该委员将该人所犯案情移知领事官立将应讯之人交案不得庇匿至讯案时或由该领事官或由其所派之员准其来堂听讼如案中并不牵涉洋人者不得干预凡不作商人之领事官及其服役并雇用之人如未得该领事官允准不便拏获
一华人犯案重大或至死罪或至军流徒罪以上中国例由地方正印官详请臬司审转由督抚酌定奏咨应仍由上海县审断详办倘有命案亦归上海县相验委员不得擅专
一中国人犯逃避外国租界者即由该委员选差迳提不用县票亦不必再用洋局巡捕
一华洋互控案件审断必须两得其平按约办理不得各怀意见如系有领事管束之洋人仍须按约办理倘系无领事管束之洋人则由委员自行审断仍邀一外国官员陪审一面详报上海道查核倘两造有不服委员所断者准赴上海道及领事官处控告复审
一有领事之洋人犯罪按约由领事惩办其无领事之洋人犯罪即由委员酌拟罪名详报上海道核定并与一有约之领事公商酌办至华民犯罪即由该委员核明重轻照例办理
一委员应用通事繙译书差人等由该委员自行招募并雇洋人一二名看管一切其无领事管束之洋人犯罪即由该委员派令所雇之洋人随时传提管押所需经费按月赴道具领倘书差人等有讹诈索扰情弊从严究办
一委员审断案件及访拏人犯须设立一印簿将为何拏人如何定断缘由逐日记明以便上司查考倘办理不善或声名平常由道随时参撤另行委员接办
一委员审断案件倘有原告捏砌诉词诬控本人者无论华洋一经讯明即由该委员将诬告之人照章严行罚办其罚办章程即先由该委员会同领事官酌定一面送道核准总期华洋一律不得稍有偏袒以昭公允
　　外国流氓无论抢劫中外民人货物由地方官捕拏送办同治八年　总署王大臣咨三洋
同治八年正月十五日准咨烟台芝罘岛地方有洋人行劫之事当由本衙门照会英法俄美布日各国查办并嗣后如有外国无赖流民或在内地或在海洋无论抢劫中外民人客商银钱货物即由所在地方官派兵役捕拏由关道就近邀各国领事官会同审明语音如系有约之国洋人即送交本国领事官惩办如系无约之国洋人即由中国究办照例治罪等因照会各国公使去后兹于正月二十八日等日据美法英俄各国公使前后照复佥称嗣后遇有此等案件应由地方官缉拏照约送交领事官惩办至拏获无约各国洋人办法各国所议尚不甚相左自应查照只可拘禁不可凌虐条约办理除再照会各国饬知领事官随到随办不可临时推诿并俟布日两国照复到日再行咨照外相应抄录英法俄美国往来照会咨行查照
　　英人枪毙华民拟绞决禀同治八年　　　　　　　　　　　　　　　　　　　　　
署上海县知县朱凤梯
窃英国洋人卓尔哲放枪轰毙匠人王阿然轰落陈唔口乃手指一案前经卑职验明尸伤讯取尸亲人证供词饬医将陈唔口乃伤痕妥为调治获犯卓尔哲交由英领事收禁照会订期会审旋即传验陈唔口乃伤渐平复带同尸亲人等驰往会同英领事并英国刑官将洋人卓尔哲提案讯据尸叔王孝庆见证张学轩萧东来李呵春受伤之陈唔口乃佥供五月十四日早王阿然陈唔口乃与张学轩等均在引翔港外国人耶叔船厂工作守更洋人卓尔哲在厂作饼王阿然偶撒一屁卓尔哲嫌臭指骂理论互扭经人劝散中午时各匠停工出门食饭卓尔哲挟恨在路旁开放洋枪将王阿然轰伤身死复放洋枪轰伤陈唔口乃左腿并将右手中指无名小指轰落等语并据洋人见证勒波挖特思亦供指确凿质之卓尔哲亦将因王阿然撒屁嫌臭斥骂互扭挟恨开枪将王阿然轰死并将陈唔口乃轰伤各情历认不讳英领事初欲将犯解回外国禁办当以人命至重杀人者抵中国杀人之案分别是故是拟以斩绞绑赴市曹处决使众目共以戒人之不可轻犯卓尔哲与王阿然起甚微辄敢顿起杀机放枪立毙王阿然之命而又伤及陈唔口乃折其手指系属故杀与寻常杀不同若不拟抵不足以儆凶顽而伸死者之冤且同治三年有美国人麦加利杀伤船主身死拟绞立决中国官员同往看视有案再三辩论英领事与刑官随将卓尔哲拟以绞决必须详明驻京大臣批示办理先将洋人勒波等供词译出照会录供将会议缘由填格通详嗣英领事照会业已奉准批示照详办理订期于七月二十四日行刑等因经如期传带尸亲前往会同英领事将卓尔哲监提到案验明绑赴围墙即行处绞又经具文通报在案伏查近时办理洋人酿命之案如审系无心致死或误杀及过失杀人均断追埋葬养赡银两视死者归葬路途之远近尸亲之是否孤贫无依以定断银数之多寡即有殴杀人之案往往以外国例之不同徒滋争执此案洋人卓尔哲放枪轰伤王阿然身死查鸟枪杀人照故杀论例应拟斩今将卓尔哲审明会议拟以绞抵即行处决查绞虽轻于斩罪而外域无骈首之文衡情论法足昭平允且陈唔口乃被卓尔哲放枪轰伤折其右手三指成废已会商英领事议明将卓尔哲更夫工食以陈唔口乃抵领更足以示体恤凡有洋人通商各码头遇有此等案件即可援照办理应否仰求俯赐咨行查照之处伏候宪裁
　　洋行买办华人涉讼由华官讯办总署王大臣咨南洋
光绪元年七月初八日准闽浙总督咨据福建通商局司道详称闽省各口自开办通商以来凡华民与洋人交涉事件因而致讼者应由领事官照会地方官秉公审理历办在案近来有华人在洋行充作行伙买办者遇有讼事该行行主亦代为禀请领事官照会地方官追理遂致洋案愈多本司道悉心酌议嗣后凡系真正洋人与华民涉讼者仍由领事官照会地方官秉公审理其有华人在洋行作为买办伙伴与华民华商因案互讼应令自赴地方官呈明听候讯断该洋行主不得干预领事官亦毋庸代为照会等因咨请查照饬遵前来查英国条约第十六款内载有两国交涉事件彼此均须会同公平审断以昭允当等语系指华洋各商民互讼案件应会同领事官讯断而言如华人在洋行充作行伙买办者遇有华人涉讼情事自当归中国官员讯办领事官不得过问应准照议办理除由本衙门咨复闽浙总督外相应咨行
　　滇案拟结缘由疏　　　　　　　　　　　　　　　　　　　　　　　　
北洋大臣李鸿章
窃查同治十三年六月间经英国驻京大臣以印度派来官员由缅入滇并派繙译官马嘉理前往迎接商请总理衙门照案发给盖印护照并咨沿途各省及云南督抚一体知照旋经英国大臣声明繙译官马嘉理已于是年十二月由滇安抵缅甸新街地方迎接印度派来副将柏郎等折回滇境迨光绪元年正月十七日马繙译行至腾越厅属之蛮允地面遽遭戕害十八日柏副将等被人持械击阻等因五月间　钦派湖广总督臣李瀚章前往查办并派前侍郎臣薛焕会同办理一面由英国驻京大臣选派参赞格维讷等往滇观审二年三月李瀚章等查明覆奏据称英国繙译官被戕系因野匪索取过山礼不遂致被杀害其同行各员被阻系由已革南甸都司李珍国主谋案关中外交涉未便遽拟罪名请　下总理衙门会同刑部议覆奉　旨允准由总理衙门恭录照会英国大臣并将李瀚章等原摺及供招信函等件一并抄送知照查该革员李珍国及各犯等各有供证可凭自应酌照中国定例分别科罪惟据英国大臣开送节略内称将参赞格维讷等所报情形逐层核对查湖广督臣李瀚章等原讯供证指出李珍国等为案内要犯虽按中国律例可作为定罪之据若按英国例法评议仍似难称信谳如将前项人犯治罪英国未能视为允协转恐更滋疑虑此案被戕被阻皆系英员因思西国理教所重倘仅责其既往莫若保其将来切请将现在带案候办之人毋致惩办等语臣钦奉　谕旨驰赴烟台与英国大臣会商中西律例既殊办法亦异似应据情权宜拟结除署腾越镇总兵蒋宗汉腾越厅同知吴启亮业经革职毋庸议外其已革都司李珍国及匪犯而通凹腊都等十一名可否仰恳　天恩特施法外之仁俯如英国大臣酌予宽免罪名伏候　圣裁第念繙译官马嘉理系我和好之国所派职员复经发有护照遭此戕害其同行之员并被击阻未免有伤两国睦谊　朝廷笃念邦交自必深加惋惜拟请　旨宣示中外俾释疑况中国与各国早经立有条约彼此均当恪守上年九月间总理衙门具奏申明条约将各国人民请照游历保护之条通行各省务须细核条约本意分别办理应请　旨饬下各省督抚臣檩遵上年九月十一日　谕旨再行严饬所属仰体　国家敦睦友邦之意嗣后遇各国执有护照之人往来内地于条约应得事宜务必照约相待妥为保护若不认真设法致有侵凌伤害重情即惟该省官吏是问并于各府厅州县张贴告示使之家喻户晓洞悉中外交际情形以后端自可不作如蒙　俞允即由总理衙门拟定告示咨行各省照办
　　通商口岸关系英人命盗及审断交涉案件委员观审章程光绪二年十一月　总署王大臣咨南北洋
滇案议结条款曾经本衙门照式刷印于本年八月间咨行查照在案查条款内开凡遇内地各省地方或通商口岸有关系英人命盗案件议由英国大臣派员前往该处观审此事应先声叙明白庶免日后彼此另有一辞威大臣即将前情备文照会请由总理衙门照复以将来照办缘由声明备案至中国各口审断交涉案件两国法律既有不同只能视被告者为何国之人即在何国官员处控告原告为何国之人其本国官员只可赴承审官员处观审倘观审之员以为办理未妥可以逐细辩论庶保各无向隅各按本国法律审断即条约第十六款所载会同两字本意以上各情两国官员均当遵守等语本衙门于八月间接准英国威公使照会以遇有命盗案件派员观审按照条款备文照会请由本衙门照复存案等因除由本衙门照覆以派员观审一节自当通行各省照办外相应咨行查照
　　致陈荔秋星使　
徐赓陛
岁阑辱教示并见寄海外诸什国情遐俗风尚毕陈固可远绍輶轩不仅铺张景物也重次千字文行气骋词如无缝天衣不见缀补痕迹其精思大力直不可思议钦迟无似谨珍重藏之窃揣岛外诸国逐末竞利用度无节外袭富强之内无远大之谋岛客之入我中国者其识见亦浅即如招工一事愚以为与其禁之而防不胜防不如弛之而因以为利吾粤多盗每年省会枭戮无虑二千人而郡县诛耡者尚不在内问拟为从而发籍礅禁保朿尤众实则皆坚不认供之黠盗耳今使立一法令招工之事由官经理即此项人犯赊其一死官为刺字贩与外洋以所得值给该犯为出洋赀本既不失　国家好生之心又可仿屏御魑魅之意于　中朝政体无损也而此等慓悍之徒即为凌虐至毙本属罪有应得倘能本桀骜之性积怨抑之气在彼中攘臂作难亦足耗损其国万一我　朝欲勤远略并可引以为援以作向导内应苟有枭人崛起克自树立得其土地人民则因而封之如秦汉赵佗汉周钱鏐故事彼挟中国以为重亦死生不敢背负从此胜算在吾彼劳我逸因号召之便乘机衅之利不及百年固不难元昊称臣楼烦系颈矣阅邸抄知公新被　恩纶向用方笃他日持苏子之节乘宗之风经国远猷淬厉伊始故敢陈其固陋惟　公明教焉
　　论招工洋务抉要
李东沅
书曰民为邦本本固邦甯故先王行仁政以济贫乏严法令以禁惰游所以保我黎民不致流离异域者意良厚也频年粤东澳门有拐诱华人贩出外洋为人奴仆名其馆曰招工核其实为图利粤人称之为买猪仔夫曰猪则等人于畜类仔者微贱之称豢其身而货之惟利是视予取予复闻猪仔一名载至西洋税银一圆澳门议事亭番官收费银二圆而又恐华官烛发其奸于是上下贿蒙诡计百出且粤省拐匪先与洋人串通散诸四方投人所好或炫以赀财或诱以门败赌一吞其饵即入牢笼遂被拘出外洋不能自主又或于滨海埔头通衢歧路突出不意指为负欠牵扯落船官既置若罔闻绅亦不敢申诉每年被拐累万盈千其中途病亡及自寻短见者不知凡几即使抵埠悉充极劳极苦之工少惰则鞭挞立加偶病亦告假不许置诸死地难望生还或谓猪仔落船皆经番官讯问不愿者立遣回籍其飘然长往绝无顾虑者皆属情甘似非刑驱势迫不知拐匪奸计百出贿通上下即使番官审讯悉属拐党替冒并非本人一一过堂释遣回籍之文敌以欺世心狠手辣踪秘术工且其中不乏富贵之家单传之子误罹陷望断家乡一线宗祧于焉中绝言之酸鼻闻者伤心夫贩人出洋本干例禁亦为西律所不容昔年有贩阿洲黑人为奴者经英国上下议院集商禁止出赀数十万悉赎之还尽行遣释而严申禁约弊绝风清诸国无不称颂其德政美国南北之战其始以禁止贩奴而起后卒设法禁绝一视同仁今汕头等处诡秘难知而澳门一隅彰明较着夫澳门本香山县属即归洋人管辖我　朝宜申明条约遣一介往责西人曰贩人出洋为奴实干例禁各国共知公法具在查历年运往外洋之人皆我赤子不少富家宦族墨客寒儒据生还之华佣述其苦几同地狱然细核所由半皆受骗于匪人非真立有合同甘心远适试为平心而论易地以观倘以此待贵国之人其果能乐受否乎贵国嗣后当饬地方官留心查察并禁船主不得私行运往如敢故违一经访察或被告发船立充公人即定罪如此则理直气壮洋人自当折服矣
　　索逃犯议　
李钟珏
泰西公法最重匿藏他邦逃人之罚而待中国不然中国罪犯逃至他国地界者务为蔽护官府百索不得如去年粤东一犯逃在香港又犯西律监禁狱中委员往索多方阻勒犹曰于彼亦有案件也其他之罪大恶极必不可恕者一至其地若无事之人毫无忌惮如昔年奉　旨严拏之某犯逃在新加坡公然戴已革之顶插身官场干预公事此尤无忌惮之至者矣所以然者当中英前届换约之日未将此条切实更定至今得以藉口夫中西文法不同往往同一语言轻重互异立约之时苟不悉心紬绎一字含浑他日即受牵制即如中英和约第二十一条载中国民人因犯法逃在香港或住英国船中者中国官照会英国官访查严拏查明实系罪犯交出等语细绎和约原文曰逃在香港则出港一步如南洋各埠皆不在此约矣曰往英国船中其洋文亦专指在港之英船而言则出港一步其他英船亦不在此约矣当立约之日以交涉祗有香港一地故如此立言今也租界日辟南洋各岛尤为逋逃渊薮亟宜重定约章务照泰西公法一例办理现届下次换约之期不远窃以为此事实为换约时第一要务盖邦有常刑斯有纲纪使罪犯皆可巧避则纲纪不振而天下从此乱矣余常询诸西士之达时务者曰公法既重逃人之例何以独收中国犯人岂非显悖公法耶抑真外中国于公法耶曰非也泰西重公法尤重教吾教以仁慈为主彼犯人者求生而来若捕而送之是速其死矣为教主所不忍曰然则西国犯人何以互交乎曰中西律例轻重不同刑法各异西国人命重案祗有监禁而牢狱亦洁净中国一入狱中备受苦楚无论绞斩极刑即审案时每至血肉交飞哀惨难状皆为吾教不忍昔年香港曾交一犯至粤后有教士某在法场亲凌迟之惨上告教王教王恻然爰登新闻纸引为深戒不然西国何爱于罪犯而甘受逋逃薮之恶名哉观教士所言未始无故我中国断不能枉法以就彼教然他日换约时亦当揭明此意稍示变通矣
　　禁猪仔议　
李钟珏
南方以物之者曰仔猪仔者犹言小猪也闽广两省生齿繁盛当海禁未开南洋岛如苏门答腊加拉巴小吕宋等处中国人民商贩出洋家于其地者不可胜数海外获利数倍内地愚民艳之日趋日众然皆因其戚友安然无害未尝有拐骗贩卖驱良民而置之死地者也同治初年泰西英荷诸国开辟荒岛乏人垦治以重赀诱往作工遂有贩卖猪仔之事当时闽之厦门越之香港澳门公然设馆被拐者驱入舟中絷其手足如载豕其苦难言及至外洋更遭惨酷十必死五而奸民则坐获重利后经地方绅士据情禀报上达总署通行沿海各省严密查禁又照会英国定以三十余款可谓详备而英国不允其法未行特猪仔之馆不复公然开设比年以来较之同治间风亦少息然厦门香港汕头每一轮船开行凡下舱搭客往往数百人多至千余人其中自愿出洋者固多而被拐之猪仔何船无之中国虽不设馆新加坡仍有客馆专收猪仔前年中国驻坡领事官设法议禁英员不允后经移请潮惠嘉道出示查禁以为清源之策而示悬旬日卒为驻粤英领事齗齗于大府檄令收回于是拐贩之徒知中国禁令不行益复肆行无忌上年粤东火船查出被拐良民至六十人之多则其他之未经破案者可知矣为今之计欲与西官商禁则总署之照会且不允行矣地方之告示且不准悬矣即执公法与论亦必强词夺理徒费口舌惟有责成就地绅士购线查缉其法在闽粤沿海各州府选择公正绅士谕以缉匪之事每一轮船开行于埠头密查下船之客必一一过目如遇形迹可疑详细盘究平日又访查拐匪不使入境绅士不同委员气谊联而耳目近访查较易而确此犹古者守望相助之法彼外人不能阻我者也况闽粤人好仗义凡有益地方之举皆肯为官府将伯之助近年粤东清理匪乡一事亦经绅士帮办以之助禁猪仔焉有不乐从哉此诚简便易行之策也
皇朝经世文续编卷八十七
　刑政四治狱
　　审明丁灿庭等两次京控疏　　　　　　　　　　　　　　　　　　　　　　　　
林则徐
窃臣等上年承准军机大臣字寄道光二十七年七月初二日奉　上谕本日据都察院奏云南回民丁灿庭等控告乡匪串谋灭杀无辜一摺已明降谕旨交林则徐等审办矣此案控关奸匪挟仇寻串谋倡乱被害至一万余命之多如果属实必须彻底根究水落石出庶足以服难民之心而除地方之害林则徐程矞采甫经到任无所用其回护着即平心研鞫毋枉毋纵务将棍徒会匪严行查禁首恶各犯从重惩办以纾积忿而快人心等因钦此当经臣等将到滇以来访查汉回构互相焚杀各实情于七月内先行附片具奏奉　朱批认真秉公办理敉靖边圉为要钦此旋于十月内准到部文奉　旨此案着交林则徐程矞采亲提人证卷宗秉公严讯确情按律定拟具奏原告回民丁灿庭木文科该部照例解往备质钦此十一月内又准部文奉　旨此次复据云南回民杜文秀等控告匪棍刘书等挟嫌藉端诬控从逆致被杀抢掠迨招抚回籍后又被杀害多名等情着仍交林则徐等亲提人证卷宗秉公严讯按律定拟具奏原告杜文秀刘义该部照例解往备质等因钦此并准将各原告连钞录呈词咨解到滇臣等遵即会同核明两呈所控之人除相同者不重计外合共指控二百七名查保山距省十九站人数太多势难尽解当经札饬该道府分别首要次要酌量行提一面檄司委员往解讵该处七哨汉民顽梗成风始则欲将应解人证抗匿不解继则竟将起解之人聚众劫回并入城搜杀招复回民放狱囚焚烧县署且折毁江桥板片截换来往公文种种不法必须大加惩创经臣等　奏调滇黔两省官兵分布进剿臣林则徐于本年正月亲赴迤西驻劄督办嗣该哨民等慑服军威自行缚献匪犯并经委员弁兵分投查拿共计前后获犯四百三十余名均已陆续审明分别凌迟斩绞遣军流徒等罪名两次会摺奏　闻在案查上年滋事抗官之犯本即历届挟仇构之人兹将京控名单与已办人犯姓名互相校对内已凌迟者张时即张时重张汶儒二名斩枭者刘汶华张炳张重五高沧陈发科宋潮溃宋发春李汝玉即李如玉李帼王均即王君程文芝兰得沛黄保即黄疤眼十三名斩决者张界张汶健张汶佑杨小泗李全王遇春冯海厂七蛮周尚志胡三林向春即林抄罗十一名绞决者刘书周曰庠李名杨三名绞监候者赵草果邱美二名其遣犯除已故之张杰万重外现所改发者沈聚成董俊段之有三名拟军者周郁张宽张赞张小满张友义杨能杨成杨归生李沛李连甲范先赵满赵全万益三郭赞田作贡段蒋三宋俊顾玉李晓魏宽王信陈东苏秉甲衎大即衎平安谢凝二十六名拟流者王全董玉淋白上材三名拟徒者杨春富周际岐吴三名统计京控单内已经办罪者六十六名除凌迟斩枭斩决各犯不便稽诛已于未审京控之先业经处决外其绞决之刘书周曰庠二犯前摺内声明俟提同原告质讯后再行处决其余定拟监候及遣军以下人犯经臣林则徐折回大理提到原告丁灿庭亲写遵断甘结四人共印手摹送呈备案惟查核原呈情节有实有虚或架耸其词或掩饰其罪均所不免适迤西军务已竣臣林则徐应返省垣当将原告四名并续获被控之黄溃等仍带回省遵奉　谕旨会同臣程矞采复提人证卷宗督同在省司道逐加研讯缘丁灿庭木文科杜文秀刘义均系永昌府保山县城内回民黄溃等系保山县民人向为前署县事嗣代理府事之候补知州恒文服役道光
二十五年四月闲有已经歼毙之陕省回匪马大等在保山板桥地方唱曲讥笑汉民被逐起衅汉回互相纠众仇杀焚掠经永昌文武带兵往拏回匪率众敌拒戕害大小营员及兵练多人各处汉村回寨彼此互烧其烧毙杀毙之人事隔数年难以追查确数维时该管迤西道罗天池署邓川州知州恒文先后奉札前往查办回众愈聚愈多屡有攻扑营盘之事汉民喧传回匪起意进城要将汉人杀尽密约城内回民作为内应并将送书之人盘获以致九月初二日金鸡板桥各哨练头藉有官给防匪之谕纷纷带练进城声称援救遂将城内回民无分老幼男妇混行杀戮以致同时歼毙约有四千余命之多因事起仓猝在城文武弹压不住而恒文之家丁黄溃与回民本有仇隙乘机执刀至杜文秀未婚妻马小有姑之家砍杀其父毙命将马小有姑带回寓处窝藏旋经恒文押令送交保山县转发官媒看养该犯又与已正法之王均杨茂张炳白占淋樊晋得等各带练丁名为防变实则纵其抢杀有外出之回民白廷赞及其兄白廷扬家被练杀害多命并抢夺衣箱四只旋经前督臣贺长龄饬令保山县追出并作三只转解太和县传主认领同日丁灿庭木文科杜文秀刘义等家均被惨杀多命因人众势乱不能指出凶手何人嗣经各路官兵弹压剿办将拏获汉犯万林柱等分别审拟正法汉回被烧村寨及伤毙丁口一律抚恤经前督臣奏结在案丁灿庭等痛念家口死亡财物焚毁心怀不甘于回匪屡次报复之后复商同木文科杜文秀刘义等先后赴京控诉冀图伸理此该原告等起意京控之缘由也其呈控不实之处如所称城内被杀八千余人核之节次奏案及府县禀报均无如许之多然先前尚不敢定准此次臣林则徐亲到永昌查县署被烧之后案卷已成灰烬惟府卷均属齐全查有道光二十四年前任知府金澂任内据保山县造报编查户口底册当即吊起与镇道暨委员公同查阅内五载城共有回民四百一十七户通计大小男丁一千八百八丁女口一千二百四十三口统共核算其丁口才及三千有零即延至二十五年一岁之间不能骤添一大半又城外各村虽有临时逃入城内居住者亦断不能凑至八千余人之多原呈被杀人数显见不实且呈中既云掩杀八千余人而后尾又云被害一万余命是一词之内亦自相矛盾诘问丁灿庭等又皆诿诸传闻不能指实至于城外汉回各村彼此互烧互杀在回民控词但言汉民烧杀回村而访之滇省绅衿则皆云被杀之汉民实比回民多至数倍现在事过已久原难烛照数计而总之为挟仇互之案除九月初二日城内惨杀之外概不能专罪一边也又原呈将回匪烧抢枯柯河并戕伤兵弁之事移在九月初二以后谓因被汉民惨杀不得已而复仇又谓乡练饰以号衣乡首假以顶戴官私莫分以致误戕兵弁等语查彼时回匪自二十五年七月闲即聚于猛庭寨进攻思母车烧枯柯河及陶家寨大田街又攻丙麻其戕杀营员掳禁都守皆系九月初二以前之事而呈内挪前作后尤见瞒情掩饰又所控聚众烧香一节除指名为首之刘书周曰庠二名均系得实已于质对后即行绞决外余则有实有虚且当堂将所控之人提与各原告质对多不相识并有其人早已亡故及出外多年者亦皆混列在内诘其凭何列控则称系辗转摭拾成单实非有心诬指又控称文武官员视回如仇放匪掩杀纵丁抢掳等情查前数年回匪猖獗抗官不得已调兵剿办其地方文武不能弹压之咎原所难辞若因莠民互相残杀而遂加各官以袒助之名甚且指为串谋灭教则前后数年中永顺缅云等处汉村被回众焚杀掳劫者何可胜计亦皆责官员以助回杀汉之偏袒断狱者又将何所适从至被难之家性命且不能自保何论财物然事后如果可以着追亦未尝不为查起所有白廷赞及伊兄白廷扬家衣物除已向黄溃追回箱三只外即使尚有余赃或焚或抢亦早已化为乌有无从追回并非地方官有纵匪匿赃情事
又据控称招抚难回百余名解往大理半途被杀三十六名一节卷查二十六年五月安插回民行至右甸途遇乡团冲散致被追杀三人其汉团亦被回民杀毙一人嗣饬附近地方官招徕仍送至大理安置所控固有其事尚无杀死三十余人之多又据控称二十六年十二月闲永昌收租回民被发七人兹查案据实止六人内袁潮富木二蛮二名系被王缺嘴挟嫌商同杨椿富等在花桥谋杀犯已全获将王缺嘴杨椿富问拟斩绞招审病故郑三蛮张老七张发沅拟流又杨根大马溃二名系被张汶健纠同樊晋得即樊么大白占淋即白满大等砍死攫取银物已获张汶健樊晋得白占淋均拟斩决白上才拟流张汶申拟徒续获张汶卓现饬审办又木汶举袁湲二名因下乡收租被赵润与不识姓名数人抢夺银物戳伤身死二参犯未弋获业经开参在案又原呈牵控猛庭回民于二十六年十二月被右甸团匪杀害一节虽非该原告等切己之事而大致尚非虚捏查此案上年拏获首犯范小黑及张小沅经臣等会审　奏明斩枭在案近日续获严萃容孙幅沅马中骥辉溃登四犯各供认在猛庭杀死马应瑞等各一命又获李九舟李廷玉二犯供认各杀死练勇回民二命均经汇核办理此又臣等研讯原告情节分别虚实不敢稍有偏抑之实情也总之数年来永昌之案汉回各有曲直汉人之逞忿于回者莫甚于二十五年九月初二日之事而回人之逞忿于汉者前后并计实亦厥罪惟均此次将哨匪办至四百余名回民皆已心服而回匪之流毒各处先前拒敌官兵近时杀商旅掳掠妇女者亦经拏获惩办不但汉民心服即各处回教中之良民亦谓匪类既除伊等免累咸知感激是此番但分良莠不论汉回之办法似有明效大验至保山哨民余匪臣等仍随时饬拏又经续解冯得胜陈登万及京控有名之已革文生石维沂三名内冯得胜供认听纠进城乘机抢夺石维沂陈登万均认烧香为从亦应一并按例拟结查黄溃一犯身充长随胆敢附和哨匪刃毙人命复将妇女掳藏又纵练四出抢杀应比照谋叛斩立决律拟斩立决加重枭示臣等于审明后即恭请　王命会委臬司营将等将该犯绑赴市曹处斩传首犯事地方以示炯戒案系比照问拟家属免其缘坐李九舟李廷玉二犯在猛庭各毙练勇回民二命亦应斩枭严萃容孙幅沅马中骥辉溃登四犯各杀回民一命均应斩决辉溃登解至途次病已沈重适臣林则徐审决另案重犯即将其先行正法以免幸逃显戮马中骥于解省后病故应毋庸议李九舟李廷玉严萃容孙幅沅四犯经迤西道王发越审明定拟具详均因患病尚未起解当即咨明提臣会同该道恭请　王命即将各犯在大理就地正法免致稽诛冯得胜乘机进城抢夺财物应照谋叛为从斩罪上减一等改发新疆给官兵为奴石维沂陈登万二犯听从烧香结盟应照例实发极边烟瘴充军原告丁灿庭木文科杜文秀刘义京控呈词均有失实之处本应照申诉不实律定拟姑念伊家均已被害情殊可悯应请从宽免责释放再黄溃一犯系勒休知州恒文之家人该犯挟仇妄杀并纵令练丁滋事即使恒文并未纵容亦属昏聩不职且该员系与已革道员罗天池同办此案罗天池业经奉　旨革职永不叙用该员事同一律仅予勒令休致尚觉不足蔽辜相应请　旨将勒休知州恒文一并革职永不叙用以示惩儆黄溃所掳之马小有姑讯明未被奸污已据杜文秀具结愿领完娶应毋庸议此案京控单开香匪姓名除查明业已物故及早经外出并不在籍者均毋庸传提以免拖累外其提到被控人犯供认烧香为匪者均已分别定罪即屡讯坚供并无烧香者亦经提同该原告丁灿庭等再三质审据供素不认识并不能指出为匪确据不敢诬执自应分别释回本籍管束至其控呈之外有实曾戕杀回民而该原告转未控者亦先后并获多人俱讯明正法统归入哨匪案内录供报部已咨者毋庸重录外再有现在续办斩绞遣军之黄溃等十二名犯供暨原告丁灿庭等供结一并钞录咨部备核经此番持平惩办之后汉回人等尤当随时化导约束令其尽消仇永作良民以期仰副　圣主敉靖边圉之至意
　　定谳必平恕
宋邦
谨按官司出入人罪及断罪不当刑律綦严所以责成承审官求情法之平也惟无枉无纵而尤必以慈祥恺恻之意乎其间孔子曰其用法一也思仁恕则树德加严暴则树怨至哉言乎
经训
书舜典惟明克允　立政式敬尔由狱以长我王国兹式有慎以列用中罚苏公为司寇能敬其所由之狱培植基本以长我王国今于此取法惟谨则能以轻重条例用其中罚无过差之患矣
礼王制刑者成也一成而不可变故君子尽心焉　大传爱百姓故刑罚中刑罚中故庶民安
周礼以五刑听万民之狱讼附于刑用情讯之至于旬乃弊之读书则用法附谓罪与法相协者罪协犹用其情以讯之既讯又至十日乃断之虽断又读其入罪之书使其晓然于犯罪之不可宥此所以死者与我皆无憾也
　　案宜早结以免拖累　　　　　　　　　　　　　　　　　　　　　　　　　　　
宋邦
谨按内外衙门承审事件例有定限刑部现审事件杖笞等罪限十日完结遣军流徒等罪限二十日命盗等案限一个月其伤杀伤之犯到案后以伤经平复及因伤身死之日为始内外移咨行察及提质并案犯患病以查复及提到并病愈之日为始接审者以接审之日为始见鞠狱停囚待对又承审官于听断时如供证已确纵有一二人不到者非系紧要犯证即据现在人犯成招不得借端稽延违者议处见诬告盖两造讼牒官为断结脱然归去便可各治其生倘宕延时日讼者多食用之费家人增悬望之忧甚至有情罪未判禁系逾时不免瘦死者皆因循怠缓阶之厉也戒之慎之
经训
易君子以明慎用刑而不留狱
周礼乡士掌国中各掌其乡之民数而纠戒之听其狱讼察其辞辨其狱讼异其死刑之罪而要之旬而职听于朝　遂士掌四郊各掌其遂之民数而纠其戒令听其狱讼察其辞辨其狱讼异其死刑之罪而要之二旬而职听于朝遂远于乡故二旬　县士掌野各掌其县之民数纠其戒令而听其狱讼察其辞辨其狱讼异其死刑之罪而要之三旬而职听于朝野去王城尤远故又增一旬之期　方士掌都家听其狱讼之辞辨其死刑之罪而要之三月而上狱讼于国都谓王子弟及公卿之采地家谓大夫之采地去王城愈远故以三月为期
　　至诚开导令愚民悔悟　　　　　　　　　　　　　　　　　　　　　　　　　　
宋邦
小民狃于习俗不知礼让往往激于一时之忿遂成不解之此险彼健讦讼不已一口之气未伸全盛之家几破为官长者过有此等词讼必须多方开导使两造及早和息则所以保全愚民者不少又有迫于饥寒偶罹法网惩处之余尤贵深其训诫人苟悔罪虽恶人许其自新所贵吾至诚恻怛有以感动之耳凡人具有天良鲜有不可以劝化者勿概以若辈为不屑教诲也
经训
书大禹谟刑期于无刑民协于中　康诰民罔迪不适适从也言民无导之而不从者也
诗鲁颂匪怒伊教
　　决狱贵有断制　
宋邦
断制之义甚广而大旨不外准情酌理得审处之权衡而已尝闻治狱有四要公则不偏明则能照慈则不刻断则能窃谓惟公与明与慈然后可以善我断否则吾不知所谓断者何如也
经训
书吕刑非佞折狱惟良折狱罔不在中
礼王制有旨无简不听附从轻赦从重有发露之旨意而无简核之实迹则难于听断矣于是有附焉有赦焉附而入之则施刑从轻赦而出之则宥罪从重　又意论轻重之序慎测浅深之量以别之所犯虽同而有轻重浅深之殊者不可概议也故别之所谓权也
　　受诉不可执成见
宋邦
徇受请托稍存直道者不为惟先入之言最易惑人凶徒挟仇诬攀讼师刀笔渔利往往凭空捏造淆乱黑白偶尔访察则袒原告者说原告之词袒被告者说被告之词又或别衙门业已有供亦难据为信谳一为偏向遂至冤抑莫伸
经训
书君陈殷民在辟予曰辟尔惟勿辟予曰宥尔惟勿宥惟厥中　吕刑罔不中听狱之两辞无或私家于狱之两辞
　　耐烦听察务得确情　　　　　　　　　　　　　　　　　　　　　　　　　　　
宋邦
心躁气浮草率定谳最足误事夫治狱之道百无一枉不足言功万有一冤咎将莫赎故情伪难测务贵虚公研鞫不惮再三勿持两可之说必归五听之平情罪既真自无冤滥
经训
书吕刑惟貌有稽即色听也　又察辞于差　又明清于单辞单辞无证之辞
</div>
    <div class="pagination">
<a href="皇朝经世文续编-清-葛士浚_page74.html">上一页</a><span>...</span><a href="皇朝经世文续编-清-葛士浚_page70.html">70</a><a href="皇朝经世文续编-清-葛士浚_page71.html">71</a><a href="皇朝经世文续编-清-葛士浚_page72.html">72</a><a href="皇朝经世文续编-清-葛士浚_page73.html">73</a><a href="皇朝经世文续编-清-葛士浚_page74.html">74</a><span class="current-page">75</span><a href="皇朝经世文续编-清-葛士浚_page76.html">76</a><a href="皇朝经世文续编-清-葛士浚_page77.html">77</a><a href="皇朝经世文续编-清-葛士浚_page78.html">78</a><a href="皇朝经世文续编-清-葛士浚_page79.html">79</a><a href="皇朝经世文续编-清-葛士浚_page80.html">80</a><span>...</span><a href="皇朝经世文续编-清-葛士浚_page76.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
