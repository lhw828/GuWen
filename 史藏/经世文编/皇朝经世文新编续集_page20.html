<!DOCTYPE html>
<html>
 <head>
  <meta charset="utf-8"/>
  <title>
   皇朝经世文新编续集 - 第 20 页/共 52 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇朝经世文新编续集 - 第 20 页/共 52 页
  </h1>
  <div class="content">
   奴才增祺跪　奏为谨将丈放大凌河牧厂地亩章程缮单具陈恭摺仰祈　圣鉴事窃承准军机大臣字寄光绪二十七年七月二十四日奉　上谕增祺奏奉省需欠孔亟拟将大凌河牧厂招垦收价以裕饷糈一摺据称奉省兵燹之后用项纷繁奏请协拨缓不济急锦州大凌河牧厂一律招垦可得银数十万两于目前急需不无裨益马匹变价及草豆节省银两解供要差亦可无误请将牧君羊官丁改为经制官兵一体交价报领升科将牧地准予弛禁等语所奏尚属实在情形着照所请由该将军遴委妥员详慎开办并将未尽事宜酌定章程奏明办理将此谕令知之钦此钦遵当即恭录分咨查照并遴委花翎候选知府李淦为总办带同各员役前往设局丈放察勘土地肥瘠分别酌定荒价旋据禀称大凌河牧厂地段东西斜长约六七十里南北约二三十里不等其中膏腴沃壤固多而滨海碱滩及硗确之地亦复不少兹既一律丈放自非量地之高下定价之等差不足以昭公允现将该厂平地分为四等山荒另分为三等其附近牧厂私自展垦之地均令从实报出覆加勘丈仍准原户按照土地交价报领至牧君羊官丁前摺业经声明于此次招垦地内准其一体交价报领不愿承领者听其自便通计该牧厂已大地约四十六七万亩之谱其私垦熟地暨山荒尚不在内现经丈放过半收价已逾五十余万两颇济目前之急而报领者仍复接踵而至惟承办之员当此萑苻未靖之时奔走于冰天雪地之中勘办甚为安速不无劳勩足录应俟拨放完竣再为请　旨择尤从优给予保奖以示鼓励除牧丁改为制兵及马匹变价另行妥酌奏明办理并分咨查照外谨将现定章程缮单恭呈　御览恳请　饬部立案谨此恭摺具陈伏乞　皇太后　皇上圣鉴训示谨　奏奉　朱批该部知道单并发钦此　章程列后　一酌定地价查该牧厂地势北高南下其近北者多膏腴近南者多咸卤现定上地每亩收库平银二两一钱中地每亩收库平银一两四钱下地每亩收库平银七钱最下如咸卤之地每亩收库平银二钱六分至于山荒地非平衍且多零畸硗瘠非有力者之所愿承领其报领者半贫民自非分别咸价不足以广招徕而示体恤现将山荒亦分为三等上等每亩收库平银二钱五分中等每亩收库平银一钱七分下等每亩收库平银八分四厘务使地无弃土藉以养育贫民免致私相展占　一设局派员查该处比东西流地段较小自无须多设分局现只在省城设立总局一处派员兼办以节縻费于该处设立行局一处因待欠孔亟不得不多派员弁从速开办所有行局总邦巾办以及各员弁夫役应支薪水车价办公心红纸张一切杂费另行开单咨部立案　一酌留镇基查东西流水丈放围荒均预留城镇基址该牧厂南滨大海西北距锦州府城甚近东北有大凌河北有双阳甸西有杏山皆集镇市易之所闾阎相望自无庸另留城基其集镇只酌留一二处便可与各处联络　一私垦各地非止一年现令从实报出复加勘丈仍准原户报领按照土地每亩交库平银二两一钱均请免追从前花利倘敢隐匿抗违不报或以多报少即行撤地另放以剔宿弊而昭核实　一绘造图册查丈放地亩必须绘造图册方有考查免滋弊窦现饬该局均经按户绘造鱼鳞图册将来以之稽征可无隐漏且可杜影射争讼之弊　一酌收办公经费现当变乱之余诸物昂贵所有设局派员以及役食车马薪饷繁费百端拟援照东流水围荒收价章程于各荒地正价之外统收取一成五厘经费仍须核实开支余悉归公奉　朱批览钦此
　　折漕平议                                                     
漕粮完纳流弊滋多故自校邠庐创议折漕后凡识时之俊无不以此为言今值创距痛深后度支短绌赔欠纷繁不得不幡然改图迫而为折漕之举　明诏既下亮当奉行为今日开源节流计其收效速而为利溥者诚无以逾于此然鄙人独居深念窃恐其不利于国不利于民而独利于中饱侵渔之官吏又不得不及今之时为当道诸公告而急思所以善其后也　苏省向例漕粮定价约在十月十一月之交或本色或折色听民之便漕价而短则民多折钱漕价而昂则民多纳米故定价之时不得不取各州县米价择其中数为之衡今概行折色则民无纳米之权难保各州县不高台漕价则不利民者一　向例完纳漕粮米多粗糙故漕粮之价多视糙米而糙米之价与米肆之出售者其价相悬每石至五六角不等今概行折色难保各州县不以米肆售价朦蔽上台则漕价益昂不利民者二　江苏各州县额征漕粮多者或五六万石少者亦二三万石今概行折色则民之折者不得不粜米以易钱而每一州县平添数万石漕粮于米市则米价必益落是向之以一石完漕者今不啻以一石五或二石完之不利民者三　夫苏浙漕粮较之内地各省已居多数频年本折并行尚有逋欠累累致血肉追比者若概行折色是不啻无形之加赋也而谓苏浙之民能堪之乎　然或有益于国则犹可言也而悬揣今年之折漕于国计亦未必利苏省向例虽本折并行然大约折色三而本色七除七成本色供京官旗丁俸饷外其三成折色尚可解部为度支用今概行折色则州县所解必援向之折色以为例而折漕之价以钱取之民势必以银归之部苏城向例其三成折色解部者虽不知其作银若干然湖北安徽则每石折一两三钱苏省折色当不甚远是　朝廷失米一石仅得银一两三钱之赔补势必购米以实京通仓以为拨给俸饷地而所购之米其购之京津耶则京津之价较之南中必加至一倍许势必举曩昔折色三成之利以为折耗地而复恐其不足其仍购之南中耶则所委之员未必能清廉自好难保米价运费无浮开诸弊而京通各仓又难保不多方挑剔以为需索规费地恐其弊又不堪言是国家亦未必利也　然则向日之运费独无浮开弊向日京通仓独无需索弊何于折漕而虑之乎曰漕粮每石例于额征外另收折耗运费钱一千零五十二文故运费一切及京通仓之规费皆由各州县分任之与国家无与也今则京通仓之规费皆取盈于购米者而购米之员复难保不由钻营而得则种种规费与夫温饱子孙计无一不取之于侵渔即无一不盗之于政府窃恐一二年后其弊将甚于本色　兄乎国家之采办孰有实事求是者哉各省土产名为贡品而委员之押运内员之需索较之寻常购买其价已昂若夫苏浙之缎绣景德之磁器虽有专员司之而较诸民间购价不啻十倍甚至采办军火无一不昂而窳者各省所解京饷亦必有规费而后无留难之事必谓采办米粮之员能弊绝风清毁家纾难恐在今日为情理所必无者矣　而尤所不解者漕既折矣则河运之废更不待言乃漕督粮道署依然也屯卫丁闸纤夫亦依然也坐听其煖衣饱食无所事事以虚糜国帑一若漕之折绝非为撙节计者是何异恐其有万一之利而故为是耗蠹者以待其后也　然则折漕之举所独蒙其利者州县耳近年州县之岁入地丁之枰余优于漕粮以漕粮征米而地丁征银也以地丁征银而州县仍征制钱也以州县征制钱而解部则仍以银也揆之近年银价每银一两值制钱一千二百许即加以火耗枰色亦不过一千三百许而浙省则每银一两征钱至二千二百文苏省则征钱二千文是条银一两州县枰余已三之一若漕粮则所入惟运费而海运及仓土陋规无不需诸此自定折色三成后而此三成之运费遂为州县之余利今概行折色则运费之入更为钜欠较之地丁枰余差可相等　以苏常平田论每亩壹纳地丁银一钱一分作钱二百念文可余钱八十许每亩壹完漕米六升三合其运费可得六十余文相差无几　而今年折漕使其解部库者仍照曩例每石折银一两三钱合之制钱不过二千许而揆诸今年米价必四千左右合之运费将五千许以二千解部每石余利可至三千许以每州县漕粮中数三万石计之余利中数可至钱九万十万千其利之优渥虽系未来事然悬揣及之可骇叹矣
嗟乎当计臣袖手之秋岂为州县者必天良汨没以独蒙其美利岂各省大吏必故作聋瞶漫不加察以听其中饱而待鄙人之缌缌焉过虑耶虽然今之州县半为捐纳揆其筮仕之初本如贾之求利国家休戚非有相关也凡夫谈忠谈孝矢慎矢勤俱不过口头禅皮毛语上曰宜如何激发天良则下曰何敢不激发天良耳上曰宜如何洁己奉公则下曰何敢不洁己奉公耳及考其事实则钻营如故贪黩如故因循疲玩如故固无所用其洁己亦无所用其天良也　州县为亲民之官而今之所谓亲民者惟词讼一事而苏省各州县收受禀呈一纸之规费少者二三元多者四五元而禀呈之准驳胥役之需索犹不与焉其亲民为何如矣而谓折漕之钜利反让而不取乎　更以近事征之苏抚聂中丞因苏省摊偿赔欠至二百五十万计无复之令各州县于冬漕项下将每石公费一千文抽半归公较之往年七成之漕运在州县不但无所失且薄有盈余矣而太仓各州县尚有以并无浮费恳恩免提公同朦禀者则此后高台价漕改解部银皆意计中事耳　纵大吏从而加察而为州县者但以三之壹或二之壹加丰其节寿供应之礼与夫大吏幕丁分润之资即不难曲予优容互相朦蔽而国计民生两受其害矣　然则漕不可折乎曰理财之事为今日计舍折漕无速效特欲求其明验是在疆臣部臣同心合力勿徇情面分任艰钜而后可以收其益　其属于疆臣者一宜以聂中丞为法提漕费之半归公二漕粮折价宜循向例以糙米价为准三宜令各州县禀陈糙米市价而取其廉者为通省漕价四漕粮之价宜定以银元价勿定以制钱价五既定漕粮银元价后宜随时咨部折漕之资概汇银元勿解银两致滋火耗押运枰色之蠹费则疆臣之职尽而州县无从中饱矣　其属于部臣者一宜将漕督粮道仓土各官及屯卫兵丁闸纤夫役京通仓胥役一律裁撤使勿虚縻国帑二给发俸饷时即以南中折漕价每石银元若干者作米壹石而勿委员采办使层层侵耗夫而后利于国无不利于民　然必有从而难之者一则谓京津米价较之南中不啻加倍今以南中漕价折发则京官旗丁向领米壹石者今不啻五斗势必有枵腹之虑二则谓北地每年顿少粮米数百万石则米价必奇昂京官旗丁又必作无米之炊三则谓仓土无储积则一旦海疆有事南米不能运则京官北人更不堪设想此三言者靡然动听最足以荧惑当道阻挠大局漕之至今始折者其故亦多由于此而不知皆讆言也　仓土积弊已同泰岱仓鼠偷耗藉以饱煖俸饷领米一石之中尘土几壹二加以朽腐陈红更十之七八类不堪入口是以京官领俸米概转售诸米肆每米壹石仅易银壹两旗丁北人更不善食米则又多以米易麦丐每米壹石亦不过壹两而由仓至京更须加搬运之费是壹两复不足今折以南中价则所领银元则可合银二两许较向章之领米不惟无损而有益则其一不足虑　商人逐利如蝇之集羶几之趋水京津米昂则商运必多而商运较官运其费复省米价必不致久昂则其二不足虑　去年之役海防尚完善然联军长驱深入通仓漕米适为日本人平籴之资兄今则京津残破铁路车站皆有东西兵分守使海疆有事则通仓所积徒资寇粮欲饱北人仍无善策则其三不足虑　所愿公忠体国之大吏坚持成议勿惑浮言洞瞩先几绸缪未雨则折漕之举有益于度支者少则三百万多则五百万若听其通融朦混则窃恐大利之所在将转而为病国病民之事也
　　论日本财赋                                           
自三年以来日本政府及其农务并所有事情皆焕然一新日本政治向来只关涉日本数海岛现时不独关涉亚洲之东连俄国美国奥大利亚及欧洲各国均有关涉日本工人往外埠者向来往檀香山者极多现时则多往旧金山及美洲之英属地加拉大北奥大利亚墨西哥巴西西印度又亚洲之东北在乌拉地倭士铎以至星架波均有日人宗迹焉日本商船往时只在亚洲之东今日则多到欧洲美洲奥大利亚矣日本工钱约比往时加多五分或八分左右如往一员今加至一员或一员八角不等商务出入之银又益加增自二百三十兆加至二百九十兆元国家费用几至增多一倍论及国家费用增多一倍之事有极大危险在内日本外貌似骤然振兴然其国中是否名实相副深识日本之人则谓日本学欧洲智慧学言语学史学律学植物学生物学金石学及所有欧洲之文学日本俱欲学为自有之学问然日本只得欧洲之皮毛并无实际也论及日本所学金石学山林学天气及风气学人称日本人甚通晓论及日本人工艺工夫日本人便胜于人日本无论所作何事如要巧手之事与目力所见之事日本人均甚易学至于造火车路造船主日本人自谓能胜其任但日本人过于浮躁不甚小心故其充当船主者于船务常有坏事论及机器工技及耕植等事日本人亦能学得来若通商之事及金银钱币之事日本人并非所长吾甚怪一日本极大之官员月俸不过一百或二百马克一读书学生仅月俸廿四马克但我知每一官员或每一读书学生其每年均欠债极多常有官员因欠债过多政府不得已调往他处作官免彼为债主追逼者商务中人理宜善于会计但他如不识计算一般费用入不敷出有许多大商因自己之钱不足浪用将别人付托之钱来浪用至大不得了之时车取思自尽人见日本有此情形人知日本虽骤然兴旺究无根抵日本如山解沙商船公司可称为天下中第一等商船公司昨年总结有十六万三千元债项虽然负债他亦欲分八厘息于股东入股之人免强要分足一分此公司昨年缺了数十万元本了余外日本政府索中国补军饷三百四十五兆元实则日本未有用如此之多他多取一百一十五兆一千八百九十五年台湾军务不在其内人亦可以计出也一千八百九十九年之国债又再多一百五十兆元自一千八百九十三年之时国家有四百九十七兆元国债日本未与中国交战之前五年他国家费用大约每年用九十兆至一千八百九十七年至一千八百九十八年之时是年要用二百六十五兆然则一千八百九十八至一千八百九十九年一定要三百三十兆至三百五十兆元矣但有二事可以称赞日本者当意多大臣告辞之时他言因日本财赋事务太繁力量不足所以我要告辞意多大臣告辞其果因此故与或别有缘故我姑不深论但所讲财赋事务太繁之说乃是实情继其位而为户部大臣者则马苏加打他一千八百九十年之时曾为大臣此人确有户部大臣之才可为日本贺此为第一件事他见得日本用银与泰西用金之国交涉太为吃亏故定自今年以往一律用金此为第二件事因此二事日本用四十兆中国赔欠欠单到伦敦来卖英人买者极多如此可见日本财赋稳妥而能取信于人也日本不特此二事取信于人并有许多油煤矿及各样之矿可以取信于人但我等须知日本大缺乏之处看日本今日户部维新光景将来必受大乱然后方能望其复兴目下日本已议定用金又卖了许多中国赔欠欠单故我等须审真日本户部数目观其每年清单一千八百九十五至九十六年常用银六十七兆额外银二十一兆共用银八十八兆一千八百九十六至九十七年常用银一百零五兆额外银一百零三兆共用银二百零八兆一千八百九十七至九十八年常用银一百廿三兆额外银一百四十二兆共用银二百六十五兆
今将其一千八百九十七至九十八年所用各 欠开列吏部所用三兆元外部所用一兆五十万元内务所用六兆五十万元户部所用四十一兆七十万元陆军二十九兆十万元水师九兆九十万元刑部三兆六十万元学校二兆元农务商务一兆四十万元交涉事务用十一兆七十万元经理藩属用十二兆六十万元总计一百二十三兆元又将其一千八百九十七至九十八年额外所用各欠开列外务三兆一十万元内务八兆五十万元户部十兆九十万元陆军三十一兆五十万元水师六十七兆元刑部二十万元学校六十万元农务商务二兆二十万元交涉事务十五兆元经理藩属六兆六十万元总计一百四十二兆除此二欠之外日本国家另有额外费用此种额外费用有时太多即如旧年日皇所用及其宫中费用并葬日皇太后亦在内七十万元外部三万元内务赈济水地震之贫民七兆二十万元户部一兆四十万元水师二十万元共九兆五十万元一千八百九十七至九十八年再有额外费用此欠总系修整道路建学校建公堂等项居多计用三兆八十万元内有一兆三十万元乃留为兵家所用之欠查此额外费用内有三十八兆九十万元属国用者其余九十八兆五十万元则属军用矣国家费用如此增多欲渐增至一千九百零四年为止他欲用二百一十三兆元为水师之用七十九兆元为陆军之用共用二百九十二兆目下日本预计应用各欠还有一欠额外又额外之欠十一兆五十万元为陆军之用六十万元为军师绘图之用六兆三十万元为水师之用自今年以后计至第七年预计总数目有一百九十兆为国用修桥修路纲线国家银行铺路大书院均在内三百二十五兆为军用国用及军用统计五百一十五兆元建船厂置船士子读书之费以及保护日本商旅及保护各港口商旅均在内我试观日本如何筹费用如何开利源中国赔欠三百四十五兆元他独用了二百三十兆元除用去外可溢一百一十五兆元今将日本进欠核计中国赔欠溢银一百一十五兆元一千八百九十四至九十六年日本乐捐银三兆九十万元卖各处地方与日民得银二兆六十万元一千八百九十四至九十七年清单及预计之项相较溢二十三兆四十万元借外洋之欠为陆军费用银一百六十五兆元因赏军师及军士借外国银六兆元铁路股票十二兆元借外国银为预用之欠其名则为修道路建公堂等用其实则修陆军之用一百三十五兆俸银扣佣银十九兆元另各项零用六兆元以上总计四百四十八兆元除旧时所借银二百七十八兆元日本仅有一百七十兆进欠日本进欠照以上所开大略如此但日本之人往往设法以讳其数目免为外人观出破绽照我等所计日本欠人极多国债额外费用有五百一十五兆前进一百七十兆元新借二百七十八兆元共四百四十八兆元前两年日本立买卖之税所收之欠可以咸轻国债今年常用之欠总计一百二十三兆至一千九百零三年照极熟日本国家之人所计定必加多或八九兆元日本照常之进欠即税银可收一百二十九兆五十万元至一千九百零三年大约可以收一百五十四兆如此可见将来七年之久国家大约可以收得六十至一百二十兆元日本预计一百二十三兆作为开火车电线德律风各项费用十年之内必有出息大约可以收得五兆或六兆元但系凡人预计可以获利之事未必尽如所愿假如日本政府预计台湾在一千八百九十七至一千八百九十八年可收八兆一十万元现时可以知到预计台湾之税多计二兆元讲及台湾费用之事多有不能说者
观日本已计之清单可以知到日本数目有时入户部有时入交涉部有时又入陆军常欠及额外欠又额外欠台湾至今无大出色不能如愿该处政治又未能整齐该处商务不及往时之兴旺幸而多二十兆元陆军粮饷方有起色日本政府通达事体之人明知日本七年之间每年要费五兆或六兆元为整顿台湾之用讲及维新理财赋之事若系时常将往事之故籍来参考甚属有益我在故籍之中可寻出数事系从前奥国领事名思查一千八百七十三年日本初有财赋清单自一千八百七十二至一千八百八十年户部大臣阿古麻斯京阿卜他是独任之大臣一千八百八十九年之时人用炸药炸其右足他现为日本外务大臣论其劳绩他在意多大臣之上照以上所论户部清单阿古麻谓日本财赋极好但户部之笔帖式燕乌夜加鲁勖出名之公使一千八百九十五年高丽公使斯希沙华斯机加苏预计国家进欠仅收四十兆支欠必要五十兆阿古麻即时出示云已经计清数目虽有许多额外费用譬如铁路灯塔电戋各项除用外可溢二兆一十四万二千八百五十七元此示自出之后又有二次出示皆云其财赋有余独一千八百七十五年西七月一号之时日本政府忽然出示说日本国家已经有一百零五兆五十万元国债今将其国债分列于左至多之国债由往时清单所载者在一千八百八十六年所借有一百七十四兆二十五万元因支世爵廉俸故又在一千八百七十六年始借为官员养廉之需此欠至一千九百九十六年始止自斯时以至今日共借有二十六兆三十万元公使费用一百七十四兆二十万元借欠为养廉之费自一千八百七十三至一千九百二十一年止五兆五十万元借欠为水师之用　一千九百二十三年止十六兆六十万元借欠为铁路股票之用十九兆元陆军借欠一百二十五兆元另借欠为公事之用六十七兆七十万元共借四百三十六兆三十万元照日本政府清单加入借欠国债至一千九百零一年国债定加至四百九十九兆三十万元照比水利船主所计之数日本国债但有四百二十七兆六十万元此是计至一千九百零二年之数目故照以上之计法与此相去远也　日本财赋目下情形甚为拮据第二十九年之预筹经费已用多八兆员日本政府欲借欠以补之第三十年预筹经费尚欠六十兆不足日本政府又欲借欠以抵此数第三十一年之预筹经费又必须借四十九兆方能与进支之数相符如此看来日本三次借欠已有一百一十九兆元之多但至今日本尚未有有银偿还不但此也日本尚有治理台湾意外之欠项共有二十四兆元日本在前仅预筹十二兆元以为治理之用而注册衙门又少一兆三十万元日本因除克寸扣作为水军之欠少二兆元工艺行收少二兆元卖火因草领牌银又收少三兆元日本初预筹一兆元为振兴船务孰知今用过六兆元之多如此又见日本国用欠有一百五十兆矣日本在本国焉能挪借以补填此钜欠阿沙加城有两大富户并该处有大银行几问俱已亏空在拖欹阿并若哥下马之商人亦无甚起色所沽货物不能畅销兼之日本商务虽然兴起然欧州之数大国与之争衡日本金银如此耗出所以阿沙加之织布机器局多有闭歇日本官俸甚薄理财赋大臣伯爵名马祖加他具有经济将何策能解目前之窘急乎日本每年预备争战之费极多所以理财大臣欲咸此预备争战之费若如此办法确有智慧日本预备争战无非为御敌之计但近今日本预备争战之欠耗费极多日本扩充水军极为有理惟陆军从军攻旅顺威海卫之兵足保护海滨一带之地如此三四十年之间可御外侮不必过为扩充徒糜饷项理财大臣伯爵马祖加他不欲负外国债虽若哥虾马并阿沙加之商务衙门极力恳求而伯爵马祖加他不允伯爵云与外国借贷何异于割肉补疮彼想一新法欲加重税云日本米谷及各食物等价不比从前高数倍贩卖之人获利亦多如此加多些税不为太过此理财赋之大概目前意见如此来年总理衙门商酌国家大事彼必将此事质之上下议院允其所请否我思天下人民无有欲国家加重税者日本人民必不允伯爵所请可知也我等亦望日本政府可以自己筹算充足不负外国债独欧洲各大国亦负外国债何兄日本兄且增加税饷恐亦不敷用动兼之百姓不足君孰与足哉
　　胶澳出欠预算表                                                 
预筹出欠之经费分为两种一为常额之支欠一为额外之支欠其常额支用之欠又分三种一为文官之经费二为武官之经费三为文武总共之经费　文官之经费又分五种甲为俸禄费一千九百年各文官之俸二十五万七千三百八十三马克一千九百零一年二十八万二百零二马克一千九百零二年预筹三十万五千二百八十七马克乙为赏给各办事人之银一千九百年二十万另四百九十二马克一千九百零一年二十万四千四百四十马克一千九百零二年预筹二十三万另八百四十马克丙为杂项费一千九百年杂项费六万六千马克一千九百零一年六万六千马克一千九百零二年预筹六万九千马克丁为修理各衙署及各官公馆经费一千九百年二十二万五千马克一千九百零一年十二万九千一百七十马克一千九百零二年预筹十五万九千一百七十马克戊为港口捕经费一千九百年三万五千二百五十马克一千九百零一年三万五千二百五十马克一千九百零二年预筹三万五千二百五十马克合此五者计之总共文官经费在一千九百年支出七十八万四千一百二十五马克一千九百零一年支出七十二万三千另六十二马克一千九百零二年应预筹七十九万九千五百四十七马克查一千九百零二年此文官俸禄预筹之数●往年增多一万七千另八十五马克之故因为胶澳增设护理总督官一员及参赞官二员因胶督公事过多故增此护理总督官与正总督襄办公事倘正总督出外此护理总督即可署正总督之任也向来胶督署内设有总督中军官二员今将第一位中军官之缺裁去而将第二中军官之缺陞为第一中军其第二中军官之缺即用水军都司补署之至于参赞官之俸则六千马克此缺自后永为定制矣因有此参赞官则赏给邦巾办公事人之费可少咸故也又青岛近日增多邦巾办公事人之费因近日增多繙译学生又增多捕马校一员及实额补十名又增多监狱总管一员此数项薪俸应增银四万另五百马克故也查一千九百零二年所以增多繙译学生之故因租界中华人日众案件日多也其所以增设一马校及十捕者因向来用兵丁作捕不尽合宜因兵丁常常更换又年岁尚轻阅历欠老成用之当捕管理地方不无阙乏之处故也　武官衙门军营经费分十二欠　第一欠为俸银一千九百年五十七万五千七百一十六马克一千九百零一年五十九万四千一百三十马克一千九百零二年要预筹六十八万另五百一十五马克　第二欠为本国总营教习兵丁以便日后调往胶州经费此费一千九百年要十五万四千四百四十六马克一千九百零一年十五万四千六百四十四马克一千九百零二年要预筹十五万五千五百另八马克　第三欠为演操兵费盖因已经告辞之兵其后有时调来演操者此费于一千九百年五千马克一千九百零一年五千马克一千九百零二年预筹五千马克　第四欠为额外加俸经费此费一千九百年一万二千九百七十马克一千九百零一年一万三千九百一十六马克一年九百零二年预筹一万三千九百一十六马克　第五欠为武官交力力年久者应加俸及有王贝星者应加俸及赏赐把总等项此费于一千九百年一万马克一千九百零一年一万六千马克一千九百零二年预筹二万马克　第六欠为调度别处加俸军兵之费此费于一千九百年五千马克一千九百零一年五千马克一千九百零二年预筹五千马克　第七欠为把总以下调往别处加俸之费一千九百年十二万马克一千九百零一年四十二万五千马克一千九百零二年预筹五十二万五千马克　第八欠为公事房所用各物件之费一千九百年三千二百四十六马克一千九百零一年三千二百八十六马克一千九百零二年预筹三千四百三十四马克　第九欠为杂项公项一千九百年五千七百七十二马克一千九百零一年五千八百三十六马克一千九百零二年预筹五千九百八十九马克　第十欠为作乐之各项经费一千九百年三千六百马克一千九百零一年三千六百马克一千九百零二年预筹三千六百马克　第十一欠为水军练操经费一千九百年八千另五十马克一千九百零一年一万二千五百五十马克一千九百零二年预筹一万二千五百五十马克　第十二欠为教习修金一千九百年二千八百四十马克一千九百零一年二千八百七十四马克一千九百零二年预筹二千九百九十四马克以上十二欠总共于一千九百年九十一万二千六百六十马克一千九百零一年一百二十四万一千八百三十六马克一千九百零二年预筹共一百四十三万三千五百另六马克查一千九百零二年预筹经费比去年稍有所增其所以增之故因要添驻一水军马队向来所用之德华马兵随德武员查搜剿租界各匪类颇觉不敷使用若欲整顿地方使之平靖必须稍增马兵以便查访追袭匪类兄且此等马兵不仅须预先学习尤须设有专额以便随时可以调遣故预筹此水军马队经费此马队须委都司一员为统带又守备三员千总一员马医一名马校一名副马校一名沙日八名十长七名副十长三十三名马兵八十六名至于水军步兵须比往年多设守备一员作为听讼武员照新水军营例须专用一听讼武员此听讼武员不能在别武员中选派也至于一千九百零二年下半年尚须增多水手炮台兵以守炮台嗣后此项经费变为常额每年大约应预筹添十万马克从德历十月初一日起尚须增设水师游击一员此游击兼理本埠炮台营之事其余又须增设水军都司一员守备二员另武弁三十三员及水手大炮手一百三十二人又公事房近日公事烦多应增兵士二名以当抄写
　　记各国国债                                              
中国自辛丑之约赔偿各国四百五十兆两于是积欠外国之债较从前顿增一倍任度支者既有仰屋之嗟办新政者益成束手之势内外臣　文电往来此亦曰财力不足彼亦曰财力不足举一切不办而惟国债之是虑夫亦深可叹矣夫中国之国债与地球各大国较岂得为钜哉试举一千八百九十九年各大国国债计之法国欠本国商民债一万一百七兆三十二万一千四百二十五元暂借之债三百九十二兆九十九万五千六百八十五元共计一万五百兆三十一万七千一百十元俄国欠本国商民债二千九百六十七兆九十五万二千元欠外国债三千三百十六兆四十九万一千一百元共计六千二百八十四兆四十四万三千一百元英国欠本国商民债六千四十七兆四十九万一千三十八元暂借之债七十九兆四十万二千四百七十九元共计六千一百二十六兆八十九万三千五百十七元意国欠本国商民债四千七百二十兆九十六万八千四百十八元暂借之债二百七十四兆二十万八千八百五十元共计四千九百九十五兆十七万七千二百六十八元美国欠本国商民常借暂借之欠三千九百九十五兆八十万六千一百七十四元奥国欠本国商民债三千三百五十二兆二十万四千五百二十六元暂借之债五十兆三十三万一千二百四元共计三千四百二兆五十三万五千七百三十元西班牙欠本国商民债二千七百五十兆七万五百二十元欠外国债六百三十四兆九万九千五百元暂借之债一百八十二兆十四万一千三百八十六元共计三千五百七十六兆六十四万一千四百二十三元匈牙利欠本国商民债一千八百兆五十五万二千三百十六元暂借之债二十八兆七十七万二百七十八元共计一千八百二十兆三十二万二千五百九十四元葡萄牙欠本国商民债九百六兆十六万七千四百六十六元欠外国债六百二十七兆二十五万六千九百八十八元暂借之债九十五兆六十一万三千八百六十六元共计一千六百二十九兆三万八千三百二十元土耳其欠外国债一千二百五十四兆二十万四千五百二十七元暂借之债二十一兆三十万九千九百四十一元共计一千五百四十六兆九万七千八百十三元德国欠本国商民债一千六十三兆九十万八千三百十五元暂借之债五十七兆四十三万一千七百六十五元共计一千一百二十一兆三十四万八十元比利时欠本国商民债一千八兆九十四万五百五十九元暂借之债二十兆七十七万四千一百六十元共计一千二十九兆七十一万四千七百五十九元埃及欠外国债九百九十七兆九千七百六十七元和兰欠本国商民债九百二十三兆七万一千五百元波斯欠本国商民债三百八兆六十七万一千一百八元欠外国债三百七十四兆五十万八百七十元暂借之债一百四兆八十万二千一百七十三元共计七百八十七兆九十七万四千一百五十一元日本欠本国商民债三百七十六兆二十四万二千六百五十元欠外国债一百兆元另廿六兆八十二万八千元共计五百三兆七万六百五十元罗马欠本国商民债二十七兆二万三千四十九元欠外国债四百五十二兆十七万二千三十八元共计四百七十九兆十九万五千八十七元希腊欠本国商民债六十六兆四十九万六百二十五元欠外国债三百七十一兆五十六万四千二百八十六元暂借之债三十六兆二十九万一千三百二元共计四百七十四兆三十四万六千二百十三元墨西哥欠本国商民债二百一兆五十四万八千三百四元欠外国债二百十兆八十七万二千二百九元暂借之债一兆九十八万五千三百三十五元共计四百十五兆四万三千七百九元智利欠本国商民债五十三兆三十七万三千四百二十三元欠外国债一百七十六兆四十一万八千一百九十一元共计二百二十九兆七十九万一千六百十四元瑞典欠本国商民债二十七兆三十八万九百一元欠外国债一百四十四兆五十五万五千二百七十三元共计一百七十一兆九十三万六千一百七十四元诺威欠本国商民债六兆六十四万九千九十元欠外国债一百兆二十九万二千一百十八元共计一百六兆九十四万一千二百八元瑞士欠本国商民债二十七兆六十八万六千七百五十四元由以上各国国债观之则中国国债之数亦只在土耳其比利士埃及和兰之间而已岂得谓钜哉以中国幅员之广户口之多而负此国债即若有力不能支之势何以所欠国债之数多于中国者其国势反胜于中国也吾因观于以上所列而有间焉大抵只欠本国商民之债而不欠外国债者国最富如英法德美奥比利时和兰是也欠外国债多于欠本国商民债者国恒贫如希腊智利罗马西班牙波斯是也只欠外国债而不能欠本国商民债者国最贫如埃及土耳其是也中国自问将居于何等夫财生于地成于人以中国地之广人之多与埃及土耳其相较岂兄弟之国哉何以只欠外国债而不能欠本国商民债与埃及土耳其相同也夫中国之地虽多未辟然聚商民之资财与埃及土耳其商民相较埃及土耳其商民犹当瞠乎其后也然而不能欠者则国政之不足以取信于民也国政不足以取信于民而后商民之资产甯寄顿于外国银行而不愿借给国家即如上次昭信股票内地皆视为捐输而不视为国债通商口岸则须税务司签字而后允借不信国家而信一洋员言之痛心厥后凡由税司签字者固已按期归还而其他则与捐输无异重失大信尤为可痛此次赔欠遂无敢再言民债者呜呼商民非无资财而不愿借给国家与埃及土耳其等恐将为埃及土耳其之民也然而国政先不能取信于民与埃及土耳其无异则亦国家之自为之也
　　日本明治三十五年度支预算表                                 
中国度支无预算表他人欲求其出入之数而不可得即户部堂司书吏亦莫得其出入之数也故借债于各国则各国疑之多取于百姓则百姓怨之皆以莫知其出入之详情也日本自维新民来岁有预算表秩然井然钜细毕具兹特就明治三十五年预算表译而记之以为中国之取法盖亦新政所不可少者也岁入经营欠第一欠十三项租税一百五十三兆四十三万五百四十一元第二欠印花税十四兆三十万四千九百五十一元第三欠国家产业收欠五十兆七十七万五千七百六十四元第四欠杂收一兆七十四万七千七百十元第五欠存在银行现银利息三兆三十万九千八百五元第六欠台湾公债还欠六十八万五千五十五元第七欠教育费收欠五十万元共计二百二十四兆七十五万五千八百二十六元岁入临时欠第一欠收入公费一兆十一万一千一百廿五元第二欠中国债欠券出售四分息三十八兆五万九千二百元第三欠杂收二兆十九万七千一百八十一元第四欠各地方分认共[计](欠)一兆十九万七千一百四十一元第五欠偿金八兆六万五千八百五十六元第六欠林业入欠二兆十四万九千二百八十四元第七欠讨欠捐欠六十二万五千元第八欠前年余欠十九万一千八百二十九元共计五十三兆五十九万六千六百十六元两共岁入二百七十八兆三十五万二千四百四十二元岁出经常欠第一皇室费即内府经费三兆元第二外务省项下第一欠本国外务署十八万五千一百八十七元第二欠各国使署费二兆九万九千十四元共计二兆二十八万四千二百一元第三内务省项下第一欠神宫费五万元第二欠神社费等二十二万三千四百七十八元第三欠内务署三十一万六千五百八十九元第四欠卫生试验所四万四千八百六十元第五欠医院六万九千三百五十七元第六欠制痘苗所六万四千四百七十四元第七欠医术及药剂师试验费八万一千八百十一元第八欠研究疫病所四万九千六百七十九元第九欠土木监督署十万八千一百七十五元第十欠警视厂听二十三万七千八百十七元第十一欠北海道本厂听六十六万五千二百九十三元第十二欠府县费七兆二十九万二千六百十八元第十三欠地方费二十八万一千四百三十四元第十四欠横滨港岁修费十一万八千三百十四元第十五欠古社寺补助费十五万元第十六欠北海道官设铁路费九十三万七千三百八十元共计十兆六十九万四千二百八十六元第四大藏省项下第一欠本署二十六万五千四百六十六元第二欠国债四十三兆二十一万五千三百元第三欠恩赏五兆三十四万二千八百二十八元第四欠内阁二十三万六千九百七十九元第五欠枢密院十三万二千八百四十元第六欠贵族院五十九万一千九百五十四元第七欠众议院八十三万六千九百三十一元第八欠会计检查院十八万六百十四元第九欠行政裁判所四万五千八百九十六元第十欠税关六十七万五千八百四十九元第十一欠内国税征收费三兆七十四万五千七百四十一元第十二欠文官试马念费三千五百六十九元第十三欠文官惩戒费九百五十七元第十四欠汇费八十三万五千四百二元第十五欠赔补空欠二兆五十二万九千五百五十二元第十六欠制造火因草费十四万八千一百六十三元第十七欠国库存欠三兆元共计六十一兆七十八万八千四十四元第五陆军省项下第一欠本署二十四万一千五百八十四元第二欠军费三十七兆八千五百四十九元第三欠宪兵费一兆七万五百四元第四欠屯田兵费十五万三千五百二十元第五欠靖国神社附欠七千五百五十元共计三十八兆四十八万一千七百九元第六海军省项下第一欠本署十八万二千一百六十三元第二欠军费二十一兆二十万六千三百八十二元共计二十一兆三十八万八千五百四十六元第七司法省项下第一欠本署十三万二千八百六十一元第二欠裁判所五兆十九万四千九百一元第三欠集治监狱八十二万五千九百八十一元第四欠各处监狱四兆七十九万七千七元共计十兆九十五万八百十五元
第八文部省项下第一欠本署四十六万九千二百四十八元第二欠预防震灾会二万八千五十七元第三欠测地学会一万四百七十一元第四欠中央天文台四万一千七百十二元第五欠测马念纬度所六千四元第六欠学校及图书馆二兆四十二万一千二百六十一元第七欠府县师范学校长薪俸五万八千二百五十元第八欠普通教育费一兆五十万元第九欠奖励实业教育三十二万元共计四兆八十五万五千四十一元第九农商务省项下第一欠本署四十万三千四百五十七元第二欠林区署一兆十九万一千二十四元第三欠矿山监督署十七万八百六十一元第四欠农事试马念场十四万六千二百七十一元第五欠讲习水产所七万一千三十四元第六欠讲习蚕业所七万七千九十八元第七欠生丝检查所五万七千二百九十三元第八欠马种改良费二十九万六千四百七元第九欠耕牛改良费六万七千三百八十四元第十欠工业试马念所三万七千五百六十六元第十一欠检查事业费十八万二千三百八十五元第十二欠邦巾贴费二十七万五千元第十三欠商工事务官费三万二千五百二十一元共计三兆八千三百六元第十递信省项下第一欠本署二十五万三千四十四元第二欠邮费二十兆二十四万三千七百七十元第三欠河海灯塔费三十万六千一百五十元第四欠船舶海员费十七万五千二百五元第五欠商船学校十三万五千五十八元第六欠东京邮便电信学校七万七千二百三十二元共计二十一兆十九万四百六十元统共岁出经常欠一百七十七兆六十四万一千四百十二元岁出临时欠第一外务省项下第一欠营鳝费四万四千二百二十四元第二欠使馆移转费五千五百元第三欠使馆创立费三千元共计五万二千七百二十四元第二内务省项下第一欠邦巾贴费一兆六十九万八千六百元第二欠土木事业费三兆六十七万八千八百四十三元第三欠营缮费十六万八千三百三十三元第四欠造神宫使厂听四万八千八百七十三元第五欠铺设北海道铁路费一兆九十三万七千元第六欠警察监狱学校六万元第七欠经营小笠原岛山林五千二百八十八元第八欠稽查药方会六千一百九十一元第九欠北海道官铁路费五万元第十欠邦巾贴北海道地方费五十二万元第十一欠北海道拓殖费一兆六十七万三千六百四十九元第十二欠采取北海道砂金费一千三百三十二元第十三欠内国劝业博览会四千八百五十元共计九兆八十五万二千九百六十元第三大藏省项下第一欠邦巾贴费九十二万八千二百元第二欠营缮费四十一万七千三百八十五元第三欠法典调查会七千一百六十元第四欠秩禄处分调查费五万五千四百六十四元第五欠修改印刷局机器及工土等二万一千八百八元第六欠整理中绳县土地费十八万八千一百二十七元第七欠付还中国兵事借欠三十八兆五万九千一百九十六元第八欠付中国借券原利二兆九万二千五百十八元第九欠国库预备金二兆五十万两共计四十四兆二十六万九千八百九十九元第四陆军省项下第一欠添筑炮台费二兆九十二万一千七百七十二元第二欠营缮费二十五万八十二元第三欠测量费二十四万八千九百二十二元第四欠营缮及初次调办费二兆四十七万一千六百八十八元第五欠添造兵器费一兆六十四万四千五百三十八元第六欠陆军临时建筑费四万七千五百七十四元第七欠镇定台湾匪乱费五万元第八欠临时特设部队费二十四万七千六百五十五元第九欠战事善后费一万三百七十元第十欠编纂战史费五万八百三十一元第十一欠犒赏费七万三千六百八十七元共计八兆一万七千一百二十三元第五海军省项下第一欠营缮费十万九千二百八十五元第二欠代修费四万七百八十四元第三欠测量水路费一万九千一百二十八元第四欠扩张海军费五兆十一万三千七百八十二元第五欠镇守府造船材料三万元第六欠海军临时建筑费三万五千三百四十三元第七欠犒赏费一千二百元第八欠制造图志费六千元第九欠扩张吴造兵厂一兆五十五万七千二百六十四元第十欠海军兵械材料十九万一千八百二十八元共计七兆十万四千六百十七元第六司法省项下第一欠营缮费五十六万五千六百四十元
第七文部省项下第一欠营缮费七十九万二千七十四元第二欠设备费八万三千三百八十三元第三欠创立医科大学三十七万五千元第四欠创立第二高等师范学校五万元第五欠创立第二高等商业学校五万元第六欠创立第三高等商业学校十二万五千元第七欠创立高等工业学校七万六千元第八欠第四高等工业学校十万元第九欠创立高等农林学校六万七千元第十欠创立图书馆四万元第十一欠编纂东京帝国大学史科及版费二万四百六十四元第十二欠各学校杂支二十万九千九百三十三元第十三欠临时调查费一万元第十四欠临时教员养成所三万元第十五欠测马念临时地磁气一千三百元第十六欠第五回内国劝业博览会五千元第十七欠邦巾贴费一万元共计二兆四万五千一百五十六元第八农商务省项下第一欠府县联合共进会一万八千四百五十三元第二欠扩张外国贸易费十一万三千三百二元第三欠创立制铁所十万元第四欠奖励远洋渔业七万七千七百七十二元第五欠邦巾贴费十万元第六欠营缮费四十一万二千三百三十二元第七欠调查盐务费四万九千二百六十四元第八欠经营林业二兆十四万九千二百八十四元第九欠第五回内国劝业博览会五十六万七千八百七十九元第十欠调查事业费五万四千五百九十四元第十一欠检定度量衡并修改费四万五百四十一元第十二欠检查员养成费一万四千二百八十一元第十三欠准备施行律费四万二千五十三元第十四欠购染织机器十万四百元第十五欠俄国万国渔业博览会及参列渔业会议费五千二百七元第九递信省项下第一欠邦巾贴费七兆七十六万九千六百十四元第二欠营缮电线费一兆六十五万三千一百四十四元第三欠营缮航路标识二十三万六千八百三十七元第四欠营缮费九十九万三百三十五元第五欠扩张德律风费五十一万四千五百八十一元第六欠修改官铁路费二兆三万一千四百二十三元第七欠添设铁路费九兆九万六千七百九十七元第八欠临时派往外国费一万三千六百元第九欠勘铁路费四万元共计二十二兆三十四万六千三百十四元统共岁出临时欠九十八兆十万九千七百八十二元两共岁出二百七十五兆七十五万一千一百九十四元
　　世界国债译日本国家学会杂志                                       
最近北美而利费月报载美国统计局长窝司吉世界国债论摘译如左　窝君先举现时世界国债总额更证以近五十年债额之增进曰现时世界国债之总额凡三百十八亿圆其本年募集者英国公债一亿五千万圆俄国公债八千五百万圆德国公债七千五百万圆然朔一千七百九十三年即拿破仑战争之初期国债总额仅二十五亿圆以十九世纪初年之债额与末年相较不过十分之一耳故挽近半世纪间债额之增进吾人尤当注目一千七百九十三年至一千八百四十八年世界债额由二十五亿圆增至八十五亿圆一千八百四十八年至一千九百一年由八十五亿圆增至三百十八亿圆然则自一千七百九十三年至一千八百四十八年五十五年间增加之额为六十亿圆每年平均数为一亿九百万圆自一千八百四十八年至一千九百一年五十三年间增加之额为二百三十亿圆每年平均数为四亿三千四百万圆也即十九世纪之后五十年世界国债额比前五十年实有四倍增进之速力也　窝君又言近五十六年国债之增进有二原因一水陆运输机关采用蒸滊钢铁筑造铁道滊船二增加战争费及陆海军备维持费二因之中以后者为有力前者之内则由近时各国唱铁道国有之说致有私设铁道之补助金故颇占巨额云　窝君于是更指摘诸国债额增进之事实而论之曰当此国债额增进不止之时而独反其风潮之倾向咸退债额者独英国与北美合众国而已英国债额一千八百五十七年在四十亿圆以上及一千九百年咸退约三十亿圆但一千九百年三月以后约增加四亿五千万圆而北美合众国国债额其达于最高之时为一千八百六十五年总额二十七亿五千六百四十三万一千五百七十一圆至一千九百年降至十一亿七百七十一万一千二百五十七圆云　继又更进一说以一千八百七十年至一千九百年三十年间债额增进之速度证其与民族所有之关系曰腊丁阿美利加国民之国债额此三十年间增加百分之五十欧洲诸国除英国债额共增加百分之百亚细亚国民增加百分之二百英国殖民地除印度外共增加百分之三百至四百英国计咸少百分之二十五北美合众国计咸少百分之五十欲明其故当就各民族货貣之习俗加意研究也如欧洲诸国西班牙债额一千八百七十四年后增二倍有余义大利一千八百七十年后亦增二倍葡萄牙国民每人分任之额为欧洲第一法国一千九百年国债五倍于一千八百五十二年尤不可不注意焉　更附论各国民族负债之性质曰日耳曼民族国债此五十年间虽有增加而同时有生利之资产在如铁道及其他筑造物是也斯拉夫民族所增颇巨亦有一部之铁道及其他筑造物在腊丁民族所增尤速然所存生利之资产则比较为最少也印度及英国殖民地公债之增大抵以铁道道路水道运河港湾等工程为因然英国及北美合众国国债之增则专由于争战盖当其平和之时固以次第咸少其因战所生之债为方针也　又论各国政府所起国债之债权即债主曰英奥法德和兰及比利时各国国债殆全以各本国之民操其债权义大利西班牙葡萄牙及俄国则公债证券有若干为国民之所操若干为法德人所有也腊丁亚美利加民族之公债证券属于英国人支那日本之公债大抵募集于英比德法而英国殖民地则募集于英国也　既又以此种之研究决断世界国民支给国债能力之增进殆与国债额之增进相匹敌曰测定各国国民支给国债之能力较之测定国债额为难稽核人口稍得精密诸大国货弊之额亦能得其崖略惟关于行用之钞票及诸国国富之额颇难测定其增进之分数模略言之则世界各国债额于挽近一世纪间有十倍之增加而世界人口仅增加百分之百五十而已供国债之支给为货弊货弊之基础为金银金银之额仅增加百分之三百而已但此等金属今用于货弊之分数大于十九世纪之初年由此观之支给国债能力之进步似不及国债债额之增进远甚虽然货弊之种种交换极为方便固不能精测其额要其增进之分数不劣于国债额增进之分数固有可信之理也北美合众国英国法国西班牙当一千八百年间其国富总额约得二百亿圆然一千八百九十五年模克尔之计算已及一千九百五十亿圆则十九世纪末年之富额比于其初年之富额亦有十倍之增加也其他各国亦姑用此比例则十九世纪间之国富额可断其与国债额同一增进也即他国国富之进不及以上诸国之速而今世内外贸易交易之方便弊货之增益亦必补之而有余也　继又举今世诸国国债募集之法有二一实收额在额面价格以下者一息率低下者援引甚繁今举其一二曰先举第一法之最显著者法国公债由一千八百十六年至一千八百八十四年间其以平价发行者只有三次余皆以时价发行一千八百七十年之公债以六厘息实收百之六十一千八百七十一年以五厘息实收百之八十二一千八百七十二年以五厘息实收百之八十四至一千八百八十一年则以二厘息实收百之八十三次举第二法之最显著者北美合众国之公债一千八百六十五年息率升至七厘三一千九百年降至二厘总计十九世纪各国公债之息率在一厘五以下　又见英美二国努力咸退债额而他国则非特不图咸退且有增加恐至无所底止乃痛论其害而以法意葡诸国公债为的云　窝君既列二表更附数言综结其所论略曰世界中负债最大者莫如法兰西总额五千八亿八百六十五万圆次英国总额三十四亿九千四百万图次俄国三十二亿五千三百万圆次义国二十五亿八千三百九十八万三千七百八十圆每人分任之额最重者为澳洲殖民地每人至有二百六十三圆又十之九每年本息并还每人分任十圆又十之一四虽然其所以负此巨额者皆由贵重有利之事业而起然则不过为外观之负担而已
　　英法两国近年进欠清单                           
英国进欠　洋税　有进口税无出口税　一火因金一千零九十万磅合银约七千六百余万两　一烧酒金四百九十万磅合银约三千四百余万两　一葡萄酒金一百七十三万磅合银约一千二百余万两　一茶叶金四百六十三万磅合银约三千二百余万两　一杂项金九十万磅合银约六百余万两　共金二千三百余万磅合银约一万六千余万两　常税　由内地土税抽收　一烧酒金一千九百三十万磅合银一万三千五百余万两　一皮酒金一千一百九十万磅合银约八千三百余万两　一铁路税金一千三十三万磅合银约二百三十余万两　一应税货物店铺照费金二十五万磅合银约一百七十余万两　一杂项金八千磅合银约五万六千余两　共金三千二百万磅合银约二万二千四百余万两　印花税　一契券金五百三十五万磅合银约三千七百余万两　一匚隹票金八十三万磅合银五百八十余万两　一保险据金二十四万磅合银约一百七十万两　一帐目收单金一百四十万磅合银约四百余万两　共金八百四十余万磅合银约五千九百万两　房地人丁税　一地税金七十四万磅合银约五百二十万两　一房税金一百七十万磅合银约一千二百万两　一人丁税金一千九百万磅合银约一千二百万两　共金二千一百余万磅合银约一万五千万万两查人丁税系按每年进欠在一千三百两以外者须每百两纳银若干一千三百两以内者免纳去年每百两应纳三两五钱共得一千九百万磅之数本年每百两须纳五两户部年表内计应得二千五百万磅合银约一万七千五百余万两邮政进欠　一各局封口信计二十二万五千万件　一各局明信片计四万万件　一新闻纸计八万七千万件　一电报计九千零四十余万件　一包裹计七千四百五十万件　共进欠金一千六百万磅合银约一万一千二百余万两除应用经费一千二百万磅实得四百万磅约合银三千万两虽经费少钜而民得其便国即得其利　另欠　一遗嘱税金一千四百万磅合银约一万万两　一苏彝士河股票金八十万磅合银约五百六十万两　一朝廷私产归公进欠金四十五万磅合银约三百二十万两　一杂项金二百三十万磅合银约一千六百余万两　共金一千七百六十万磅合银约一万二千五百万两　统计英国去年进项约金一万零三百六十万磅合银约七万二千五百万两　法国进欠　洋税　有进口税无出口税　一咖啡一万三千七百万佛郎约合银三千四百念五万两　一酒及烧酒三千四百万佛郎约合银八百五十万两　一各种油斤三千六百万佛郎约合银九百万两　一各种糖斤二千七百万佛郎约合银六百七十五万两　一煤斤木料三千一百万佛郎约合银七百七十五万两　一杂粮五千五百万佛郎约合银一千三百七十五万两　一杂项一万一千二百万佛郎约合银二万八百万两　一税外另费三十万佛郎约合银五百万两　共四万五千二百万佛郎约合银一万一千三百万两　常税　一酒三万九百万佛郎约合银七千七百二十五万两　一烧酒一万五千六百万佛郎约合银三万九百万两　一糖斤　紫萝卜制者一万八千六百万佛郎约合银四千六百五十万两　一官办物料　火因与火柴火药四万四千三百万佛郎约合银一万一千七百十四两　一杂项三万六千二百万佛郎约合银九千五十两　一铁路运费三千八百万佛郎约合银九百五十万两　共十四万九千四百万佛郎约合银三万七千三百五十万两　印花税　一凡契券匚隹票保险帐目收单以及遗嘱等税一并在内共七万六百万佛郎约合银一万七千六百五十万两　房地人丁税　一地税二万五千万佛郎约合银一万七千六百五十万两　一房税一万五千六百万佛郎约合银三千九百万两　一人丁税一万二百万佛郎约合银二千五百五十万两　共五万八百万佛郎约合银壹万二千七百万两查人丁税课分为二项一系通国人丁公输之数每丁约纳一佛郎即合银二钱五分一条按房式大小分别贫富等级以定抽收之数邮政进欠　一各局封口信八万四千三百万件　一各局明信片十二万四千五百万件　一邮局所匚隹银数八万六千七百万佛郎约合银二万一千六百七十五万两　一电报三万七百件　共二万一千六百万佛郎约合银五千四百万两查现在多系用德律风之报去岁已收费至一千一百万佛郎之谱约合银三百七十五万两佛郎约合银八万四千四百万两

皇朝经世文新编续集卷七上
　　晋安甘韩眠羊甫辑　　　　　　　　　　　　 

　农政上
　　户部议覆奏请令各省自辟利源摺                                
奏为遵　旨议奏恭摺仰祈　圣鉴事工部尚书淞桂等奏工部候补郎中唐浩镇请令各省自辟利源以赡　国用一摺光绪二十四年三月三十日钦奉　谕旨户部议奏钦此钦遵由军机处抄交到部据原呈内称国之本首在足民生物之功资乎因地今者世变益亟财用内匮各直省官员未闻以何地可兴何项利益何处可植何种树木详筹以增　国课中国膏腴至广生产最繁诚量各省土性所宜广植物产其已备者扩而充之未备者购种给之务使无旷土无游民而止一曰蚕桑中国产丝之区以江浙为最江浙以近太湖者为最盖湖水澄清性肥而暖故以灌桑则叶茂以桑饲蚕则丝韧以太湖例之鄱阳巢湖洞庭大明金明滇池昆明各省之湖诚能推广此意彳扁植蚕桑则所出丝茧皆能光白柔韧远胜于日本意大利诸邦而收大利二曰葡萄外国葡萄酒为货物之大宗其酒税为国课之大宗考察奉天吉林土性皆宜葡萄苟能广种购机以酿复能推而行之直隶西山北山山西太行陕西华山山东泰山河南嵩山泉甘土沃之区则酒产日丰酒销日旺而酒税大赡国用矣三曰种棉中国棉花向推顺天平谷丝长色白足与美国南海岛种相匹洋棉价贵每百斤需洋三十三圆华棉价只十七八圆故华棉行销外洋以之纺纱织布转运中国销售尚有巨利今江苏两湖产棉亦旺苟令各省土脉松厚山陆高燥之地广为播种岁入不可胜计四曰种蔗甘蔗惟中国独有之利西人试种爱尔兰之地而不合土宜且枯瘦无糖故中国丝茶而外蔗糖为西人最嗜虽法人之萝卜糖美国之枫脂糖不足比也惟不用机提制色味不洁若令江西浙江江苏安徽素常种蔗之地广植丰收购机制造则岁增之利无算五曰种竹竹之为物可制机可造纸获利较他产犹速中国除直隶山陕诸省不能丰植外余皆可种产纸之区向以浙江之绍兴安徽之宣城甯国为最惟舂煮烘焙仍嫌锤链未精若用洋机制造和以菅麻加其坚实则成纸速而销场广每年洋纸数百万之利可以抵制而竹竿竹器出口之价亦可岁增六曰种樟樟脑为制炸药所必需其涨力可增至五千倍日本与台湾所产为最旺中国江西湖南安徽广西等省苟能广植十数年间即可熬脑每十斤可值洋五元其利什伯倍于他产七曰种橡西人岁剥橡树皮熬胶以制器物续剥续长获利无穷以之为物广挟屈伸各适于用中国各省有之云南最多西人名曰胶树今宜专收橡子任民播种数年即可剥胶行销外洋足夺意大利及旧金山所产之利八曰种火因与加非烟性能涤秽化痰中国关东烟叶味较芳厚第不善收储又不知卷成纸烟致巨利为人所侵如令直隶奉天择其隙地广种烟子收储地中一二年后退其火性购机卷制即可行销外洋加非一物始于非洲西人日用必需销路大广故各国市肆俱设加非之舍官近通商口岸华人俱嗜与纸烟同如令各直省添种加非之树其利较种茶尤厚凡此八利如蒙　谕旨饬令直省各督抚详查地宜购种发给以郡守牧令总其成以同知通判县丞等任其事各州县能劝种树木三十万株以上农田三百亩以上考核得实立与擢用奉行故事者罢黜地方官吏亦视种植之繁简为考成按图立册就地课税产既加多税自益旺足国之道权舆于此各等语臣等窃维树艺与耕耘并重本天地自然之利为农民切要之图值此时局艰难度支奇绌各省地方有司尤当审量土宜广开利源藉纾　国用迭经钦奉　谕旨饬令各省考核钱粮稽核荒田开办蚕桑振兴商务并行令各直省督抚就地筹欠如有可兴之利随时陈奏以应急需上年九月御史华辉奏令各省讲求各种植水利亦由工部会同臣部通行在案复据都察院左都御史徐树铭奏请举行蚕桑并护理陕西抚张汝梅奏请通行各属如蚕桑种植等项凡有裨生计者饬令举办亦已奉准咨行臣部郎中陈炽复编缉富国策一书内详载种树富民种桑育蚕葡萄造酒种竹造纸种樟熬脑种木成材种橡制胶种茶制茗种棉轧花种蔗制糖种烟及加非以供食用各说业由坊间刊行臣等职司农政凡内外臣工条奏兴利摺件无不行令各省设法振兴无如各省于种植一事迄未举行或土性实有所不宜抑民情有难以相强现据该郎中陈蚕桑葡萄种棉种蔗种竹种樟种橡种烟八利实皆臣部郎中陈炽所辑续富国策中之言臣等反覆推勘亦知地利之可兴惟风土异宜难必成效之可者见即如蚕桑一事前据广西抚马丕瑶奏称兴办有哉未及两载而桑秧蚕子靡有孑遗又如葡萄制酒前据山东抚奏称东海关道盛宣怀咨仿照洋法制造价廉味美准该商专利十五年又据山西抚奏称文水一带所产葡萄最佳诚宜设局开办现在是否确能酿造能否行销出洋未据抚等奏咨到部此外如轧花制糖造纸熬脑制胶卷烟各事非购买外洋机器则货物不精非熟习商务情形则获利不厚且未察物产之多寡销路之畅滞更不讲求制造诸法亦恐未必有益应请　旨饬下各直省将军督抚各就地方情形详加考察认真举办如树艺有合土宜制造有可抵制外洋之处应如何定章劝惩即行奏咨立案以重国课而开利源所有臣等遵旨议奏各缘由理合恭摺具陈伏乞　皇上圣鉴谨　奏
　　垦荒裕国策                                       
今日环球各国财政之支绌莫中国若而理财之易亦莫中国若玉农夫也请言农农事繁先言垦荒立策如左此策之宗旨在令民间以私财垦荒田三十年间逐次收为公田归之国家以充国用　法宜每省立稽查荒田局设员总其事由大府饬各地方官呈报管内荒田之数绘图贴说不厌详细予以期限逾期不报及报而不详实者一经查出轻则降调重则斥革以示惩儆其举报速而查核精者予升赏以示优异　局中总办必选夙究农事能举其职者不拘资格局中散员亦然凡局员皆由总办自行征选以免掣肘以专责成　此次垦荒务谆戒地方官令不得如从来故事敷衍禀报苟且塞责故必须派员核验其禀报以行赏罚总以不留一寸荒地令地利尽辟而后已　中国从来垦法皆由地方官就荒田之等差分上中下三则而令民领垦第一年有领垦费上则每亩约钱千中则下则视此递降三年而升科税之如熟田此常法也今订垦法则不然凡荒地无论多寡既由一人领垦则赀金由其自筹章程由其自订或招股或独任地方官不加限制领田时不须领费垦熟后亦不必升科惟必限五年内垦熟捐其所垦之田六分之一于国家再五年又如之以后每五年必捐其田六分之一三十年而尽收为公田焉　此举利国利民利垦主曷言利国譬如有田万亩若照旧例即上则者亦不过收领费万圆已耳垦熟以后岁税所入不足以济大用今用前策垦熟归公则每年有万圆之收入此利国之征也曷言利民亩养一人万亩养万人百万亩则养百万人而垦田既多谷价较贱贫民便利孰甚焉此利民之征也曷言利垦主假如有荒地三万亩每亩垦费银四元合计须银十二万元五年而垦熟除缴国家五千亩以外余二万五千亩每亩所收至歉之数为银一元计得二万五千元通五年所积得十二万五千元垦本收回以外尚赢五千元及十一年至十五年除去缴官五千亩外余二万亩岁得二万元通五年所积得十万元十六年至二十年除去缴官五千亩外余万五千亩岁得万五千元通五年所积得七万二千五百元二十一至二十五年除去缴官五千亩外余五千亩岁得五千元通五年所积得二万五千元核计以上支出之费不过十二万元而三十年之岁收得三十七万二千五百元实赢二十五万二千五百元此利垦主之征也　但领垦之人国家须加厚奖以导诱之宜定例令有垦田五千亩者予七品官垦愈多赏愈加以是为差凡垦主垦地至三十年期第六次缴田时再格外加恩予以赏功田其数视所垦之多寡要以十分之一为率赏功之田永远不税以示国家旌劳劝农之意　二百四十步为亩三百六十步为里方里为田五顷四十亩方百里为田五万四千顷考之各省荒地除东三省不计外即以各行省计之畿辅自天津东至永平各属近海涨地不下一二百平方里即以一百平方里计之已得田五万四千顷矣至山西之河套土地膏沃皆废为牧场若垦之可拓为田数百平方里推之就近诸省若江苏之海州苇荡通海盐土湖北沿江沿湖各涨地随处有之其数不胜计合以至少之数断之假定各省荒地为一千平方里合田五十四万顷令由民间垦熟至第五年国家收地九万顷岁收九百万元第十一年则并前所收地得十八万顷岁收千八百万元第十六年则并前所收地得二十七万顷岁收二千七百万元第二十一年则并前所收地得三十六万顷岁收三千[六](八)百万元第二十六年则并前所收地得四十五[万](木合)顷岁收四千五百万元第三十年除去赏功田十分之一计五万四千顷以外增官田为四十八万六千顷岁收四千八百万元国家不费一钱而坐致每岁数千万之巨欠其利岂不溥哉畿辅之侧若开地百平方里以为稻田则每岁所收足供天储之需不复仰给南漕矣其所省运输之费又不少利国如此利民如彼而垦户于三十年中以本金一得息金二有奇诚无乎不利矣顾或谓今以银百元贷于人以岁息一分计三十年中可得息金三百六十元合本金计之得四百六十元其利更厚于垦荒矣此言殊误考垦荒之利依前所举则一百二十元之赀本得息银二百五十余元再合以赏功田十分之一计十亩以每亩值十五元计之常田有岁税赏功田无之价当较昂又得百五十元合之前数本利共得五百二十余元较之贷金殆不咸矣或谓开地五千亩赏七品官毋乃太优乎曰依筹饷捐例例之殆未为过荒田垦熟至贱之价每亩值十元五千亩值五万圆矣乌得为太优公田收入以后可令将来肄业农学卒业之士为田畯以掌之每地千亩设田畯一人任课耕收纳之事教民以改良之法以增岁收其所赢之金即为田畯之劳金而租额则仍亩收一元但无论丰歉不得短绌惟大凶之岁乃得酌免如是则田野既辟农学亦日臻进步矣至田畯之能举其职与否应不时访察以行劝惩凡民已垦之田日后若须用为铁路工厂无论为官为私皆给田值其价与他民间熟田同不得意为低昂又开荒时所购农具机器种子牛马等应准免各税以赀激劝垦主具领官地以后由本省督抚颁执照令收执以后奖余又颁赏功田以此为凭信赏官之典俟五年田地垦熟缴第一次官地时行之垦户领田至第五年仍未一律垦熟者仍照收六分地之一为官田而不给奖励俟全田垦熟然后行赏官之典若所垦地已五年而仍未垦至六分之一者夺其田予他人新垦之田不得植鸦片等病国殃民之物着之令典违令者夺奖不给赏功田垦主力不足应准其以执照至银行贷银但仅能在中国银行不得在外国银行亦不许借外国债及招外人入股若犯以上所说除夺奖不给赏功田外更加以相当之惩罚至向银行贷金亦有程度每万亩所借不得逾万元财政之绌待用之殷莫今日若兄又当外侮内变初定之际理财之策更须妥筹若聚敛失宜国益不堪故得百分利之策不如得一开源之方若照以上办法效速而欠巨富国而益民不损民间固有之财产而开万世不竭之宝藏若再合以东三省之荒地亦尽行开垦则所得又岂止千方里而已哉谨着刍议当代达人君子倘有取乎
　　农学论                                                
今夫四大之委形也胎者卵者化者九窍八窍飞动而蠕伏者其种族约分二大类曰人类曰非人类非人类者其脑伏其为魂不灵故无有智慧知识嚂口齮齕均俟诸造化之蓬茁而不能自辨择人则不若是也百谷之始原为草莱糜芜并苞相杂荣落自圣人出别其麻麦菽粟沃之腴区更复考察寒暑辨治土壤通导沟洫于是前之视如草莱者自是而降为嘉种焉知造化之以原质合万物其权固与人共之逮于后世知义与习事分道旱溢腴瘠美恶丰歉强造化多其权由是土脉绝物性革生机渐窒而衣食亦因之而艰且微非无智慧知识之谓也不能发其智慧知识之过也泰西民智非逾于震旦然能竭其智慧知识以求足以生道立农政设农学开农报讲求农器凡气学光学热学水学地学物性原质等学莫不日起精进总化学算学而贯通之是故庶植繁息累实丰茂不特横目之类相与鼓腹即游牧之族亦且繁硕孳乳足以为法试辑义而演其说 
农学总义章第一　农务至要之事以明农学为第一义太皿植物所含各种原质为何类所成何物能养之各种土性所供植物之质何法能化分之倘若该土无养此植物之质则须用何等粪料何法能比例之此等事非学不明若只就田面循例造工则地力必不能尽物产必不能丰盛如此不得谓晓农务纵老于农事亦不过一邦巾助粗工之农工而已　只就图说探讨亦不得谓之深识农务图说所论虽备然仅能就其粗亦如根干枝叶等类逐渐考察讲解而使明之其中生长变化灵性之所感动尚有许多奥妙不能详尽更有前人所未经领悟者此非身亲历练不能精通　凡种植须能省地省时省工方为善于农务农业无论大小均须出赀本以供使费若精通农学则能以至妙至便之法使所用赀本得有大益　中国素不究心农学故所用赀本往往虚费如所下田料只知泥守古法无论何等土性何种物质皆惟此一二种肥粪又不知合式之比例常有所下过多而于田土反有害者每年植物所吸消耗田土肥质不少若不解设法查考则添补之料必不尽合该植物之本性　所用农器又不甚讲究如犁耙牛种以及各等器具均系随便购置以为赀本廉省容易得利不知费地费工费时比之曾经农学肯用赀本者其相去不啻倍屣　所以西国农家必须讲学问历练等事凡气是何物水是何质光有几色土有几等植物有几种棓植有几法均须切实精究故今日欧美诸国出产比之前数十年收成加至若干倍 
气学功用章第二　论炭气　炭气为空气中最重之质其重率若一○○○与一五二九比例因其质重于空气过半故化分之原质能于二气中彼此倾换与水相同计炭气之散于空气中每五百立方寸约含炭气二立方寸高地比平地更多凡山高八千尺至一万尺之处此气约较地面加一倍　植物以炭气为最要之质无此气则不能生长与动物之必须养同理盖植物之根干枝叶其所含之炭质不尽由种子生发根干枝叶重于种子千百倍故知种子无如许炭质亦不尽由水土所吸引植物长成权其所种之土不减重率故知炭质非得自土中　大抵皆从空气中所积之炭气自其膛管呼吸之能力渐积而化成之　炭气散于空气中每与养气相合成炭气二植物在太阳光中有化分空气中炭气之能力吸其炭气遗其养气以为枝叶长养之用　其化分长养之法可由试验知之其法以大口玻璃瓶盛水纳花草叶于内将瓶倒置盘中与水相切露天置太阳光中一二小时审其叶面必发细小汽泡此汽泡尽是养气其炭气即已化于水中　炭气不特与养气化合又能与别质化合如与空中之淡轻化合成淡轻四炭养二又与地中之钾质化合成钾养炭养二又与纳质化合成钠养炭养二凡此所化合之三种质皆能与矽养牵合能令矽养消化以为植物之益　空气所涵炭气虽少然人物所吸淡养气运化体内由肺呼出即成炭养二又动植死物质埋聚湿土日久朽腐即发炭养二又或芟刈草木作薪其焚烧时所发之烟焰亦成炭养二凡此皆能培补空中炭气以为植物之用　论轻气　轻气为目不能者见之质无色无味无臭不能压成流质各原质中以此气为最轻计其质比养气轻十六倍比空气轻十四倍每一百立方寸其重数得西厘二一三不能与空气并存一遇养气即化为水　轻气独质于植物无甚大益惟与淡气化合成淡轻三此质为植物最不可少之功用计空气中所含淡轻三甚少每空气立方尺约得此气百分厘之一植物不能吸食空气内之淡轻三气得之之法一从雨露溶化所含之淡轻三气自空中带下而得之一从泥土腐烂所含之淡轻三气自近根吸渗而得之　凡动植物质体归原还之土中一经腐烂则轻质与淡质同时并出二质互相化合而成淡轻三质此质与植物相遇则从各根吸入运动其草木全身立刻将淡轻三质分散再复变回轻淡各一原质　轻质与硫质凑合则成极难嗅之名为轻硫气凡土土夭非土粪秽兼有此种轻硫气此气田各有石植物生长之机　论淡气　淡气为空气中最多之原质计其比例约含十分之八质较空气田各轻约得十分之九有奇此质不能发爱力凡与别质化合必绕道而后成亦能成无数杂质然一经火则原质易离与养气之性力相反计物类中生物体内涵此质颇多植物则涵之田各少　淡气之功用原为调和养气猛烈之性使无石万物呼吸之用其功用又能令死物质速于腐烂消化与泥土相和以便植物收渗之而得益　淡气于养气合其比例等数为淡养五则化成硝强极浓之质此质极易腐烂各物故西人尝以此质杂梳打下田盖取其能于腐烂田质以成有用之料　天空中激发电质之时养质与淡气交合亦能成硝强水之微质此质为雨水所散化常能带降于地上故化学家分雨水尝觉有含味稍酸者皆因多含硝强水之故　淡气与轻气合又成一物名曰阿摩尼阿此阿摩尼阿为农家最重之质凡田料中必以多含此气为上品空气中计含此气亦不少惟用之者多故平常空气每立方尺祗不过得百分厘之一　近有人考究植物卫生之理觉豆谷之类其根丝之间尝有种微物能助其根强发力而吸食淡气此种微物名璧打利亚其来历即附于能引淡气之尼他践以传种故西法以尼他践开水淋田其故欲璧打利亚附于植物之根运取空中无穷之淡气变为田料此法为最廉便之新理　论养气　养气为万物中最多之原质计地球全质即土石类养气居三分之一地面之水养气居九分之八地上之空气养气居五分之一此气无独成之质凡与各原质遇其牵合之爱力极大除弗以外皆能为凹格赛而特犹言养气为配之质或成流质或成定质纯养气与空气难别惟较空气稍重若一○○与一一○之比例　养气于生长动物类固为最要之质而于化成之植物类其功用亦不可少盖养气与他气化合极速之时即能令生热发涨渐次消磨其质如遇土石类中之铁质能令极速化合而成铁养即铁绣又能铁养于土石中与所有之钾质及别质亦随铁养销化在于土内以益植物　养气又能为变性之质如与空气内之电气为日光所化则能成电臭亦谓之臭养气此气质能与空气内所有之恶气化合又能与泥土内数种质化合此臭养气之能益植物比养物更佳　考电养气之所以能益植物以其能化分轻硫气之故凡腐烂物质于所发出之淡轻三气外兼发有轻硫气此种气甚不宜于植物若与电臭养相遇能令侵蚀此种恶气使之不石植物之呼吸此种臭养气凡大城镇居民稠密之地所用养气既多则不觉有电臭气在乡村旷野及近海之地居民稀少则常多此种电臭又冬天及大风雨时其空气内所含比平常更多　以上四气其功用多寡虽各不同然考植物原质分十四种约为生死两类生物之原质即此炭轻淡养四气此气腾荡于地球以上约高一百三十余里万类之所呼吸料质之所变化风雨之所流动光热之附丽动植之所生灭凡消长正变之道皆本此四气为循环焉
光热功用章第三　论光　树木花草五谷欲其生长茂盛必多藉太阳之光力盖植物所含之炭气与轻养二气运化体内变成胶斗但初变之汁其汁稀淡若无太阳光热之力则叶面微孔不能化散所含之水气而反收空气内之养气而放出炭养如此则枝叶之津液不能浓结而枝干之体质不能充实　所以植物久不见日光则不长养纵免强生长而体质亦必软弱缘炭气不能积于体内故叶面之质常显出其淡黄之本性植物叶汁本为淡黄惟与炭气化合则变绿色　植物当春天初发生之时其枝叶成色清淡之故即因春阴天气太阳所发之光力缓也若当夏天则草木浓绿太皿夏日光热之力猛故能知草木多含炭养而成鲜色是故植物受太阳之光若干力则必有若干之体质变化然太阳光戋所含之颜色各有不同则其所显之光力亦分有大小　取太阳光戋一带以三棱镜透射于素屏而化分之则其所显之各种光戋有红黄蓝三种正色又有木绿青紫各种杂色　试以红黄蓝三种正色分考植物感受之灵性其藉而且养生发之力当以红色为最多若黄蓝二色虽各有显扬化分之力然以植物体内不甚能感动灵性此新理为[法](只)国博士琴美罗付蓝马伦所考得　推究此理可知太阳光力其于植物生长最关系者几全赖此红光之力平常太阳白光白光为七色相并之色虽含有红光戋惟得数甚微于光色带以百分均之红居十一其余各色光戋交杂均能减红光传透之力故白光之感动植物虽能令植物稍有灵性然花实之迟速实比之全受红光者不及远甚　其力光大小之故大抵因传光气浪之长短红色光戋之气浪甚长故其外光戋所成之热度最大七色以外有目不能见之光戋名曰外光戋以量光力器均一百分之比例计之其外红色之力光得全数一○○其次为深红得数八五又其次为正红得数七三而黄仅得五七蓝仅得二二　故各种光戋于物质变化之度甚有比例然不特关于变化已也其于植物所成之颜色亦甚有相关凡太阳光戋所含之各种色植物因其本性之所禀受感其数种光力而从质内发出回行之光浪即成本物之颜色　论热　凡太阳所射之光必含有若干热力此理实本夫空气涨缩之故万物君羊处于空气中故亦因其涨缩而成寒暑变化之功用　地球之大圜周七万四千余里其中经纬之度既分有寒带温带热带之别又分有正午过午东西之差故距纬渐高则热度渐减经差渐远则热力渐薄此理亦为农家所宜知者　尚有额外之故如陆地与海面之别凡地离海面愈远则地势必愈高无论山阜平地其离海面高若干尺则必咸空气之压力若干数此事之有关于热力亦为农家所宜知者　计植物所需太阳光热之数凡体质变化之事如谷麦类每亩应需光热八千匹马力此八千匹马力之中令物体变化外又能令地土感受光力因热发涨而空气中养气与各种气随光力入土中与土内本有之气相混合　故西国农家树艺五谷必先以细沙匀犁培松其土使接受日光之热力以存养其气种树之法亦必先开地窟露天一日使太阳光热之气感动土脉然后下种凡此皆为植物生长最有益之法　惟各处土地之原质不同则其所受之日力亦异若不知比例则植物又不能尽得益此为农学家最宜留心之事　西国农家以寒暑表考察地土存热之度其已知者青石沙之土存热以百分为率内有石炭可树谷之土其率堪作七十四又三黄土地存热六十八分四菜园黑土存热六十四分八多水之土存热四十九分　论电光　除太阳光热之外泰西又有以电光照火之新法盖地球转动有昼夜则植物所得太阳光热仅为一半时候电光之法即于夜间补日力所不足　凡植物晚受电光日受日光其生长之速率比寻常独受日光收成当速一倍惟生长之力太大草木元气因之而发泄太尽故凡用电灯照火之后其根由土中取出不久即枯　查究其发泄太尽之故大抵因电光之原质点其光戋与热戋所透过之罩不能与物性吸受之数相当是宜减少其光浪激动之力而灭其有碍植物之数种光戋　美国考纳尔书院查验时谓电气之橘黄光戋与植物生长之道有益宜以琥珀色罩灭其数种色而显其橘色此为近日之新法法国又制有收电器具其法于栽草木处　设高扞电戋收取空中电气通入园内使电遇水化为电臭及硝强以益植物
水学功用章第四　水于植物为最大功用其运化于体内曾经格致家所考出者大约分为三事一由根吸水运于本干布散于枝叶凡遇干空气则将其所含之水气从叶面化散令枝叶不受大热而憔悴二水在植物体内能化分成养气与轻气甚多便于成植物内所需之料三能于炭养化合变化木质与小粉与胶等质　初成之水祗轻养二气本无杂质然天雨之水恒挟炭气空气与及空中一切细微植物动物之种类互相夹杂降于地面地面之水又经流高山陆地等处或遇金类或遇石类或遇盐类或遇硷类皆能令各种杂质与水化合而成濇性此等水各有宜于植物之用然必须分别考察庶能知所含各质宜于何种物性　凡洋海之水常将地面之盐类质带入消化而成汽上升之水不能将盐类质放出故其水含钠与绿气甚重又兼收溴等杂质均于多种植物之性不宜是故吾粤海田必须有河水或江水从上游阻拒海潮乃可种植若地势无江河之水则必截流山溪之水以滋灌溉　地球之面积水约居四分之三而考动植物之体质水亦约居四分之三闻英国农学家言植物之体以含水为最多有种植物百分之中含水至八十余分计苏格兰每岁农田需水之数每一英亩凡植物之从小孔放散者大约每年之水田五十万至八十三万磅之多田中每年所得雨数大约不过四十一万磅有奇其余或得之霜露或得之泉水可见植物于水为最要最广之用也　论雨露　天雨之水自何而生凡江海河面皆有水气太阳光内热风经过水面即带有水气随空流散吹到冷处热风与冷气相遇则其涨力渐缩含不住许多气而气亦缩于是凝为细点如雾游荡于天空而成云汽其所缩之细点相并成大点则重坠而为雨　各地之雨水多寡与经纬度之光热相关如近赤道之地其太阳之光热大则平时降雨必多若正对黄道太阳光热之力日日烝散水汽腾空甚密其近山之地必得雨更多　地面之高山于雨泽亦大有关系如此界有大山帛系当南风从海面忽起之时挟云气吹至山土云被山阻其热气与冷气相激即刻成雨若自山以北南来之风已被山阻不复成雨惟更北之地若有极高之山则南风所含未尽之水气吹至山前亦能激成云雨惟山势太高则雨点已化于山上不复能降至地故雨泽亦必稀少至若离海甚远之处其土沙碛则雨亦稀少其故因云中水气落至半空全为地面干空气所收吸不及坠地即已化散所以亚非利加之大沙漠阿剌伯波斯之大沙漠中国之戈壁西藏之高原雨皆甚少盖地面无湿力以摄引之也如近地一层空气中已含有草木所放之湿气或水所烝腾之湿气则能引雨雾下降　霜露之理亦与雨点相同凡物藉太阳之光力俱能传热发汽惟植物丛聚之地其受太阳之光力藏热甚薄故回冷亦易当其回冷之候空气渐次京缩湿气因而下坠即于植物叶面凝成细点此即露也霜亦露点稍凝之质天气尚煖地面稍热而不凝故成为露若节候渐冷雾下时地气京冻未及地而凝成极幼条故谓之霜　雨与霜露各有功用雨能洗涤植物叶面之埃尘冲通膛管俾多收空气内养之之质霜露能收空气内之水气滋润植物俾枝叶内之水气不至化散太速
防旱涝章第五　泰西格致家谓每年雨水当视太阳热力之大小凡日面偶有黑点势力便大水气上摄不崇朝而雨作焉若日面之黑点净尽雨泽必少是宜设立风雨会按时日节候考测各风之方向雨水之分寸逐一记录以验旱涝之轻重预为之防　凡精察天气之涨缩而能知热度高下者曰寒暑表凡推度天气之轻重而能知风雨改变者曰风雨表凡考马念天气之澡润而能知回热升降者曰干湿表此等通用准便之器皆为农家最不可少之物如有此等器具则能相度最合时之气候以为种植又能预先一日或半日而知天时之变动　风乃天气干润之由即为天时变动之故太皿因风由各地吹来其所含之气不同如由江湖河海而来则常带有润气如由平地沙漠而来则常带有燥气又如风从西北来则常带冻气风从东南来则常带煖气　风又能改变地面土质如地面为细沙土则风能拂掠其质飘至远处积久遂能改变土性尝见有等肥土初时本生植物甚蕃但恒有海滨之风吹来带沙甚多覆压地面久则变成沙漠无物能生可见地面土质干润肥瘠皆与风甚有相关者焉　论防旱　防旱之法最要莫如种树西国格致家言林木茂密之地树内皆含电气电气与风气相触常能致雨若将树伐除净尽地必亢旱且恒雨雹昔义大利北亚勒比斯山侧将树株尽数毁伐其地从不雨雹自是恒雨雹皆因电气亏缺之故也　是故秦西普法诸国设立种树公廨恒建官劝民广栽树木极与天气相关凡叶面昼夜呼吸炭养二气皆与天地有互感之能而风气亦因而变迁流转故欲考察天地寒暑之理不得不于树木加意焉　种树不特足以御水旱更可以培养土脉凡水口较远之地平时雨水入地常一二尺苗根入地不过数寸吸引费力得水甚难惟树根入地甚深其体干枝叶吸水常足且阴森之气易于凝聚霜露浸淫滋润接续不竭虽值干旱犹不至令苗稼速槁故古者井田之法必于两旁种桑不仅为养蚕计也其行口五谷之意尤要也　所以树木蕃盛之地必多沃壤若一经毁伐则干空之气摧雨外散如此之地易变硗瘠如埃及希腊两国昔日园林之地甚多沃壤自将树木毁伐皆变荒土今埃及于尼罗河两岸引水灌田虽稍复土性然内地之元气至今犹不能复　俄国之发尔卡河附近旧有黑土肥田数百顷麦产甲天下自斩除树木之后今成石田可知五谷之滋荣实与树木成消长　种树之外莫重于修水利太皿水利既浚不特灌溉之用可得资助凡沟洫遍通之处日光所丽水气上升结为云雾而地面之水又尝饱含润气引摄下降如此循环相施雨必沾足　筑坝为水利最广之用凡于山水下注之处因其地势坚筑积水大坝俾水渟聚汇成大河而后于经流之田亩将水蓄泄资人灌溉每年每亩照例纳水利经费银若干大约总计可得十一之利而农田无久旱之虞此为远水土田不可少之法　此等积水大坝于印度计有八区敷用之广足当中国八省之地光绪十七年台湾亦暂曾依法设兴丰畴水圳公司夬注大甲溪之水灌田二百四十余顷高旱之地赖此滋润　其次开井之利印度井暂倚常用两式暂倚之井灌田可二十亩常用之井灌田可六十亩其法于田中择地破土四围葺以砖石宽狭不一有等宽仅三尺有等宽及三丈　日本之井与印度异其法以径寸铁管用压力钻地及泉地气为铁管所蓄其泉自行喷溢涓涓澴流昼夜不息此法台湾之地尝行之　论防涝　至若雨水太多之时积涝不能设法消散则所植之物必至沤腐黄萎修治之道宜为疏通渗泻之法此法以瓦筒布置于土内其深浅视耕地之大小及雨水之多寡而论排列之数务使其渗泻多余之水能与瓦筒流出之数抵相为限　渗泻之义与花盘开孔泄水之理同其法凡有三益一地土能渗泻则地面不至水气太盛且能存留太阳之热凡水气太盛之地存热必少因其地常有湿气腾升故也既存太阳之热则植物之成熟必速二凡渗泻之地以汽机耒深牛若干分寸更能抵受天时之旱涸太皿因渗泻深牛之地其土疏松能使太阳光热宛转透入湿气易煖而不易烝散三地内所藏之疏通瓦筒能致地面之田料及雨水带来各种动植物质疏松而不淤结空气随太阳光热易由土入而各种物质即能与空气化合而成有用之原质　除瓦筒疏通之法外犹有一法凡腴沃之土其上层大都系所培有益之料至于第二层乃为原地之土质若将第二层之土先行挑挖使田各带斜渗之势而后将第一层准勾股法培之使平如此亦可以渗泻积水惟此法每每仍有湿气存留土中究不及瓦筒疏通之法之善
地质功用章第六　依化学法化分各土之原质凡可即其原质命名者大约分为三类如多沙之土名为矽土多石灰或白石粉之土名为钙土多生泥之土名为铝土然此各种土于各质外另含有别种质多寡不定如炭轻淡养硫磷绿钾钠镁铁锰錪弗等类与矽钙铝质相合约计共原质十七种此十七种原质除炭轻淡养绿弗五种为气类其余各种皆为实质　凡所种之植物能先察其宜于沙土或灰土或泥土而后布种则所植之物必蕃殖然其实尤须细辨其土内所含各种质乃能定其土与植物能否相宜如其土内不含此物所需之各质或含此所需之原料质不足则植物必不能长养纵或生长亦藐弱不实必须大加粪壅培补其缺料乃为有益　各土之肥沃硗确与地面之石类大有相关如其地为白石粉之土或灰沙石土则不甚合植物之用缘此等土石含钙质炭质矽质过多极能受水即加以肥粪亦不能使土面滋润若设法湿透又易成泥溷天气不能透入若水气不足则一经天旱必致爆裂成极硬之块此等土必大费赀本乃能有用然尚比独含矽质之地田各胜凡独含矽质之沙土水气不能上达此等地欲以之种植不易得益然亦有转移之法昔美国因流沙之患曾有人设法遍植一种狼草路旁野草能害别草者故名其草根入地能及二十五尺之深其枝干高不过三尺数年后根入沙中纠缠盘结甚固一年一度蔓延沙中新旧迭更互为生灭十年以后其腐烂之质作为肥粪百物皆可种植等于地之膏腴云　此法初行于美国继而英属澳大利亚试种之皆甚得效光绪十七年又试种于印度考中国西北流沙之地甚多又黄河所经及两浙蛟水为灾之地水退沙留皆成瘠土若以此法试种之当必有效　凡两种不同类之石相遇成土比一种石所成之土为更佳太皿土无彼此相杂之功则各种土质不能为植物用若杂石粉土其中所含之石灰白石粉绿石紫红石麻石等质互相夹杂其土性疏松不至易于爆裂又能存留水气不至渗入极深若再加以培补之料便成极合用之腴土　高处之土每多硗性其故因山谷原隰之雨水常自其各斜面而下山上烂石常为水所中送惟流水推宕之力渐远渐缓而所挟粗石细石之质祗能将其细者带去而粗者则渐渐遗落聚于高处故地面愈高则土质愈粗又其成层之石如系泥沙灰合成者水则敕其泥与灰中至低处而高处所留者则为沙质而成硗土　高处中下极细之沙土本亦可为种质之地此等土内所含植物之质及与钾钙镁铁矽养二诸质皆甚合植物之用惟必须有治理之法将此细沙土与其下层净泥之土深深锄起且成土堆使太阳光热射入又使其受雨水所滋润渐渐得空气中之炭轻淡养诸气改其土性而后还铺于地上匀犁之如此则该土变为疏松成为极宜植物之用　最上之土以多含动植物质者为佳凡动植腐烂所成之腴土不特能留存炭气且能助水气使与炭气摄取养气而成炭养二其炭养二之功用复能与土内所有之轻气化合成水又能消磨土内之矽养二藉此灌溉之水将矽养二化成钾汁而入于植物体内使成其坚实之皮秆　欲试知土内有此种肥料多少其法可将铁片烧红取该土置其上煆之如所发之气其内可动物毛骨等味则所含为植物腐烂之质如所发之气其内多植物辣灰等味则所含为植物腐烂之质若无此两种味则不得称为腴土　计泥土内如能多有此动物植物之质陆续腐烂藉其腐烂之能力发出炭气与淡轻三等气其足为植物多种之益者比之空气中所摄培植物之气其功力约加四百倍故凡各种净土若将此肥土以百分之三或四配合便可为植物之用若加至百分之八则可称为园囿之土若加至百分之十则可称极腴之土矣　此等肥土殊不难得凡水浸斥卤之址常有动植物质积聚腐烂于其中此土皆为极腴极合种植之用但或有此等地土水势尚深未能生长植物法宜于潮退水浅之时挖取该土附于田面杂泥沙以匀牛之计得此腐烂物质之土一亩可修改硗瘠之土四十亩　街衢积秽之物与沟内积淤之土皆含此动植物质甚多中国南省地处卑湿积秽积淤遍于城市若取为粪田之用计可培益数百万亩且不特为植物之益其所发之炭气轻硫气若运而置之田间使为多种植物所收吸则天空之气不至混浊淆杂于人身养生之道更为大益此实一举两得之便　以上所言以动植物腐烂之质修改地脉既已变其土性然多年种同类之物则土内之料必至渐次缺少如欲令其土再长此物则宜将所缺之料依法添入但添料之法须有比例如所种为何种物自落种至收成所需原料若干质前所耗田土之原质各几何现应添某项之田料各几何均宜配置合法此化分之事为农家所不可少
论培补土宜　植物无彼此之别皆以空中炭轻淡养之气并地内磷硫钾钙镁铁等质为栽培长养之根源然有等料植物体内本不涵之而以加之田中则苗能壮旺者此不可不知也太皿此等料力虽与植物体质无甚亲切然或所以助盐类之溶化或所以助根强而发力故矽钠臭等质有时亦为田料最要之品　所下田料之多寡又须视所欲种之物为何类即同一种类同一原质而所需多寡之数其性或亦不同如同一麦类麦米十石所需钾质九磅四而巴利麦谷十石则需钾质七磅九大壳麦谷十石则需钾质八磅五五同一萝卜类白萝卜每堆连苗叶所需钾质八磅七而红萝卜每墩连苗叶则需钾质一十二磅若不依比例准数则添补之料非失之缺乏则失之虚耗　故夫土质既经植物所耗若复以之种同类之物则非添补所缺之田料不能然各种植物之形性不同然前既耗去数种质而所留之别种质或尚有合于别种植物之用如第一次所种为粟类则所耗去之矽质不合再种粟类惟其变成之钾钙二质若以之种萝卜薯蓣等类则又甚合此西国农家所以有递年改种之法　凡递年改种之法不得于查考原质可以互用即深根浅根之别亦可以循环为用且不特循环可以为用而土地之得益即与焉太皿深根之植物每能将其土内腴质摄引土面最合浅根植物之用而浅根之植物又常遗其根干积腐于土以为深根植物之需故树棉之地初年以之种禾麦次年以之种菽粟三年复为种棉皆甚得益此为农家已验之事　所求培补之法既与原质化分而得其端绪惟地有沙田涂田梯田圃田之别则土亦有涂泥黄壤白壤坟垆黏埴之异未治之合法则所下之肥料或为水所播荡冲散或为他所吸渗消灭故有等农家往往于田面重下赀本而所得之利益甚微或且无甚得益此皆不善治理土宜之故也　论治理土宜　治理之法以耕耨为最要之事无论地之高亢卑下其原地之土质俱有一层二层之分如第一层之土牛之不深则所种之物必不能使其根脉舒展此为大有石于植物呼吸之能力故耕耨之时必须及第二层之土以邦巾助第一层土力之所不及　但耕耨第二层之土须有善法否则有害缘第二层之土无动植物腐烂等肥粪设若锄掘太深则将第一层之土淆杂夺去肥力必至减其腴性耕耨之法惟当分年递深由渐而进如此则第二层不能夺第一层之肥力而第一层之肥力亦可渐改变为第二层之土性焉　欲考植物入土之深浅可即其生长之年数以为断如所种为一年两年之植物其枝干细少则其根脉必短浅此等地尚不须锄掘极深若所种为多年之植物其生机既厚则其根入土自必蔓延甚深此非极尽地力断不能长养　然无论深根浅根之植物如能深尽地力必愈得益太皿浅根之植物其生长不过一年两年吸取地力之时日甚少非大加肥粪不能栽培若初加肥粪之时能深尽其地力而匀牛之则肥粪存留土中既可以吸太阳光热之力运化四气而后来再为种植又可以大省工本　凡离水较远之地其性高亢易变硗确加石灰粪治之使其疏松此寻常农家所共知者惟上等石灰价贵难得下等石灰必杂矽二养铝二养三镁养等异质此等质与水相遇则矽二养三与轻养二化合能发大热溶成硬块粪治之始非加意牛深不能得益　山坡重磴之地耕耨之法又有一事宜知凡雨水由山趋下之时其势力常能将有用之质带去若顺其水势而治田酬则雨水经流漂成小闲不得不能承受所下之雨水且容易敕蚀田内有用之质耕耨之始宜视山势之方向将田州陇衡治之务使雨水由山顶下时能阻其漂流之性又能接受其水内有用之质使之流经土内即便渗入自渗入地土之后其所余溢之水即成净水导之积于沟内以备灌输　凡近水太湿之土其中虽有许多植物腐烂之质但浸渍水中太久其质极冻容易变成酸性此等泥土宜加极幼之沙调和太皿沙性松散且最能吸取光热但加沙之法须有比例　无论高亢低洼之地若其土为坚结为淤凝皆宜以细沙搀和之其法取细沙之土匀铺田面以深耨之法匀牛之俟初层之沙匀搀泥中然后续加第二层其比例以和匀为合度　细沙之土以滩底所积者为最合用太皿滩底每含有植物之质不特可以疏松泥土而于培补土性亦甚有益取之之法当于冬余农暇水浅滩高之时搬运该土附于田面　但此等细沙泥土只能疏松土脉稍泄水气若积水之地仍不得谓已竟全功更宜于田畔开渠为瓦筒疏通之法详前第五章论防涝如此则水不为涝旱不为灾
植物体质章第七　既明地学之功用而植物之何以生发长养及何以能受多种物料又为农学家不可不知之事计此种学大约分为两类一曰植物全体学一曰植物原质学　论植物全体　总植物之全体内外分二职司外职司为吸引植物滋养之质谓之器具体内职司为运动外体吸引之质谓之化育体此二体之功用各不同其理亦与动物之生长无异　考外职司之体计分四事曰根曰干曰枝叶曰花实　根为入土把持树木之用其功用又能吸收土内有用之质使之达于枝干故平常之植物除连干大根之外又有无数细嫩芒根在根包衣下生出通入泥土吸取汁液以为长养植物之料　考其能吸取汁液之故因细根之端有细少膛形织质谓之微水绵汁液由此微水绵吸入即达于总根由总根之膛管即上达于枝干所以植物能受养育之质多寡即视此荒根之多寡为断　凡植物当迁种之时此等芒根最宜审慎如或牵拔时将此等芒根损破则全树之枝干必因其不能相配渐形萎弱必须将其根脉伤损之数折减枝叶使其比例之数复与相配如此方不阻窒生机　干为担任植物枝叶花实之用凡各种植物皆有坚干直立地面其有不能自直立而必攀附于他种植物之上者则不得谓干之而谓之藤　考植物成干之法大约分为三类一为外长类二为内长类三为上长类　外长类之干其新料每年皆由外加增一层其最新之层恒与树皮相切为同心圈纹干心有车耎料为膛形织质所成围干心有螺纹管体成套束之　内长类之干无同心圈层又无真干心无可分之皮并无髓辐管其内层新长之料体恒车耎外层则为老硬木料愈久愈坚　上长类之干即各叶之蒂相合而成每年于干顶发芽芽老叶脱即于叶脱痕处见有微管织质合成捆形即增一节　枝上之叶乃膛质与管体所成其功用即以庇护根干凡植物当太阳之下其叶面所含之水气能放散于光热中以补空气又能收摄空气中之炭气使之运化于枝干以为增长植物之体质　依其脉法而辨别之大约亦须三类一为网形脉类二为平行脉类三为形脉类网形脉之叶其叶茎通中筋发原脉原脉分次脉次脉相合成网形叶内细脉其端弯曲俱在叶边之内叶边有齿形　平行脉之叶分有两式其一叶蒂包于干外成套叶脉从叶底向叶顶条条排列成直行其一为椭圆戈头形独中筋从中筋发分脉横至叶边条条平列成横行　形脉之叶亦成独中筋惟发原脉处成形　间有下等植物其本物发出之叶无脉法全为膛质所成此等谓之膛形叶类　花为植物传种之原花而实即为植物传种之具凡植物之成子各体其花心分有椭圆形之子房花精粒自茎口而入于子房则其中所含之胚珠与花精粒相遇而成种子　精粒既与珠胚遇而成种子则种子陆续长大而子房内之各质又必显其变化而成果实　计果实之变化分多类有为相连之花心分所成者有为不连之花心分所成者亦有为一乃木花之花心分所成者更有为数乃木花之花心分相连而成者　果实长成之后常能自行绽裂而散其种子或有不自绽裂而随种子并落者凡此种子布于地面如遇空气与水与热则能发酵涨大从无种眼劈破发为嫩芽此芽即为成新植物之始　以上所论为植物外职司之器具体此器具体之内又有所谓内职司之化育体者计此化成之实凡分六事曰膜曰膏曰小粉曰胶曰糖曰油　膜乃植物微吸管内之薄衣凡植物之体以显微镜观之内皆现有膛形此膛名为聚胞体各有薄膜质初成时此膜柔软通亮有伸缩之力若遇天气湿润则能发涨形似极细之象皮泡凡写留路司等类水气之物皆透过此膜入于膛管成立故尼尼其功用所以助植物体干坚实之用　植物之膏如哥路登等为灰白色黏性之质能引长而有凹凸力此质与小粉黏力最大凡植物所含之糖与小粉能令其显发酵之性而成醋酸或乳酸者多半藉哥路登之力　小粉之质与写留路司田各同但写留路司在植物体内大半如筋骨之意所成不甚改变而小粉在植物体内则常变化与动物消化食物之理相同　植物皆有胶质其形如乳凡多含胶质之树每于皮内流溢与空气遇则渐凝结而成定质此质大半为阿拉比尼所成冷水及极淡醋酸皆能化之惟加以酒醇则阿拉比尼结成白色之片而不消化　糖为植物中甜料其功力与小粉大有相关凡种子当发芽之初其小粉与水合成葡萄糖之性由此而长成结实其果内酸质又与小粉相合递变而成葡[萄](卜)糖此为死质转变生质发端之事　油为酸类与卤兼类今并而成分玛加里尼司替阿里尼哇里以尼三质或多或寡不定平常植物之油分硬性流质二种除三质之外又田各含有辣麻尼色
以上为植物体内化育之事彼此皆有爱摄力常能改变而成新杂质间有久不改变者如酸质硷质松香质之类又有数种遇他质则其本质既化分而再化合者如小粉糖胶哥路登等发酵之事此为天然之变化与原质甚有相关　论植物原质　考植物之质以十四种原质配合而成此十四原质之中除炭轻淡养四气外其余分为磷硫矽钾钙镁钠铁锰绿十种　植物内变成之质虽具有十四种然无论何种形性之植物其原质之数皆以炭轻淡养为最多其比例之数甚繁而所成之分剂数亦大兹将植物内所成各质分列计之　一含炭养轻三质而养与轻之分剂数同如小粉对格司得里尼树胶写留路司蔗糖葡[萄](卜)糖之类谓之炭含水之质又谓之三原质之质　二中立性含淡之质植物内常有之如非布里尼加西衣尼阿勒布门哥路登之类谓之四原质之质　三含三原质而能目火焚烧者如木膜质不自散油司替阿里尼玛加里尼以拉以尼之类有散油樟脑波勒杀末油香松香胶香黄蜡之类俱为不含淡气而轻气有余之质　四植物硷类如莫尔非尼那而苟弟尼苟弟以尼金鸡那以尼地其大里尼马钱霜尼古低尼非辣得里尼阿脱路比尼等类其中立性之质为炭轻淡养四质所成故亦谓之四原质之质　五植物酸质如柠檬酸果酸贝格的酸苹果酸醋酸树皮酸没石子酸草酸米故尼酸等类皆含养气有余即较水之分剂数更多者此之谓三原质之质　此各植物质因有数种能径养植物令其生长即如写留路司小粉对格司得里尼三质其原质大同小异又能彼此互变即如小粉不能消化于水而能变为对格司得里尼为能消化之质又能变为糟变时所用之料为含淡之质名对阿司打西　植物咸酸之事多缘养气之分剂数加大因是而变成数种酸质然亦有非全因养气之故者即如死物质中有数种酸质能以轻气为之如轻绿即盐强水在植物内则有轻衰酸　故凡植物于夜间全收养气其故即因此以变成数种酸质而日间放养气以吸炭气之故太皿能令炭质定存于内以成木质又能本其放散养气之力化分水中轻气以与炭气相合成炭轻则显其易散油那普塔及能燃之质而其助养运化之功用则全藉淡气之力所以农学家于讲求田料之时以多含淡气为最要之质　然除此四气为生物原质之外又有金石类之死物原质亦与植物大有关系试取植物之灰烬以化学法细分之则所含各种之金石类质皆为植物体质不可少之事　考植物之原质既知其有若干种而各种之质有何法能得亦应讲求大约各料按百分计之易得者约有九十七不易得者仅三分此三分虽不含于空气泥土与水内然如淡气之容易化散植物吸取若或不足则不能滋长
培补植物章第八　所以植物于初下种子之时则须考物质所宜之数与地土所含之数化分而比例之其有不合比例者则当择何种最相宜之料以补之　论植物体内最要之质则以炭轻淡养四气为最要然四气无独成田料之质则必自金石类中化合之数得之或自金石类之消数互相吸引而得之　论气类质　植物于四气之中炭则从空气得之轻养则从水内得之惟不发爱力之淡气于植物之为用甚广而得之甚难发芽之初种子虽含淡气若干然植物渐长之时速用易尽故泥土内讲求添补淡气之法为农学家第一要事　能引淡气之质以动植物腐烂各质为最宜太皿动植物质田壁他利亚发酵腐烂之时能定留淡气使不外散其所含之轻硫气又能为淡轻之硷性灭其酸质而变成淡轻四养硫养三　尿溺亦含淡轻三之质其酸质与淡轻四养衰同原如受热与湿气则化分成淡轻四养炭养二　烟叶为含钾养淡养五之质其内含之蛋白质当腐烂时亦即成淡轻四养炭养二吾粤潮田常有以烟叶捻卷成条分插于禾根下以为助养植物太皿烟叶既能藉腐烂之变动成淡轻四养炭养二又含钾养淡养五百分之三四分其所吸之炭轻淡又能泥古低尼之卤兼类质足以显杀虫助养之功　秘鲁智利所产之硝谓之淡气盐其原质为钠养淡养五性情与钾养淡养五即朴硝田各同西国农家以此物为培补淡养要质计每百分此物约含淡气十五分至十六分　其余如干血百分约含淡气十四分棉花子渣百分约淡含淡气八分鱼干及卑麻子渣百分约含淡气七分芥子渣约含淡气五分骨粉约含淡气三四分　论金石类质　金石类中磷为植物要质太皿植物无磷不能成实其理并与动物相关凡新垦之地而欲考其能养人物与否专以有无磷养五为断　动物得植物之实其磷养五入于体内与钙养相合成骨磷养五计动物之骨齿角所含土质皆钙养磷养五所成故各国田料以骨粉为最上之品按骨粉等各种磷盐粪田宜于淡气盐分先后下之磷盐宜下于中国冬春之交淡气盐宜下于二月太皿淡气盐易成硝强酸磷入硝强酸中易于发焰而化散　动物腐质与粪溺等类亦含磷养五甚多此为中国常用之田料西国农家于大洋海岛中又得鸟粪名阿奴亦为含磷养五并钙养钠养化合之质　鱼亦含淡气磷酸之质惟钾质不足不及粪溺能兼含钾养磷养五然加入多钾质之地如卤兼沙之土则可为最上之田料按吾粤凡不生草木之瘠地即以糠米比鱼鳞散于地面盖糠米比含钾质鱼鳞含磷质二者兼用能收积水使之腐烂变其土脉而合于种植　钾养善与炭养化合初时化学家皆以钾养炭气为一原质此质入于植物体内能与寻常植物酸质化合成钾养二草酸与钾养二果酸　钾为地面最多之卤兼类质凡地球各种石类多本钾养轻养合矽养所成硝石含钾养淡养五更多此等石经久腐烂则钾养为水所溶质物之得钾养大半于此　凡草木烧化成灰之时钾养与酸质化分随即与炭养化合成钾养炭养二凡滤出之水能化分于水内者有钾养炭养二钾养硫养三钠养炭养三其渣滓所余则有矽养磷养二钙养炭养三镁养炭养二以及铁养锰养等质　未滤出之草木灰于萝卜薯蓣粟类极有用若既经滤出则功用渐减因灰内所含钾养之质已随水消化而出故也按钾质粪田须有比例凡卤兼沙之地所含钾质颇多若再加以钾养炭养二等灰质则不特于植物无益且更有石于植物之生长　凡胡萝卜造糖滤出之渣于粪田皆极有用计其百分之质含钾养约有五十分其余如棉花核渣卑麻子渣亦含钾养一二分　钙为地产内极多之土类质此质能改变土内之生物质与死物质使之滋养植物故凡土内之动植物质其能速于消化而变为炭养二轻养二淡轻三淡养五等气者大抵由钙之力居多　钙与养气配合则成石灰质凡含钾卤兼沙之地加以石炭能令其钾质与泥土发离拒力而散其酸气又能与空气中炭气成摄力如遇雨水则炭气与石灰溶化入土常留润气以备植物渗吸　惟寻常之石灰不净每所含杂质均于地土不宜已详前论治土宜惟取白大理石灰石使受大热化分放出炭养气每百分田各得净钙养五十六分如用蛤类等烧成之石灰则内含钙养磷养五并铁养少许皆为合植物之用寻常石灰亦可粪田惟当逐渐分层将干草泥皮及积淤腐烂物质加盖于石灰上俟十四日后翻转匀牛之每十四日一次此为美国恒用之法　硫养三与别质牵合之力甚大凡水所不能消化之物硫养三能化之故含硫之地其功用与含淡轻三之土等　凡火山濆溢之地其土含硫气最多故最宜于五谷吾粤琼州澄迈南龙岭之地闻有火山旧址此地含硫养甚盛五谷遗种于土即生长茂实　石膏之质含钙养硫养三最多中国之石膏内含硫质有一与五之比例凡硗瘠之地如难得腐烂植物之土可即取生石膏代之石膏粪田之法于春初植物萌长时加石膏于卤兼沙之地取蔓草撒种种之俟草力长足即将草和土犁作肥粪石膏与草既能除卤兼类之性又可收定粪灰中之淡轻养使其存留　石膏之有益于地土不独因其含钙养硫养三等质太皿凡硫养与淡轻遇则能离钙养而成淡轻硫养而所余之钙养又能与炭养化合成钙养炭养三凡此皆为植物有益之质
考植物所含之质如小粉之哥路登与菜类之易散油质皆含硫养三甚多故植物中如萝卜荅菽以及芥菜椰菜丁香之类皆以加石膏培养为合式　钠养之性情与钾养大同小异但此质收空气中水气之性较钾养更小因其外面先变湿而后收空气中之炭养二气是为生霜形之质　食盐为钠质绿气化合而成寻常之盐于钠绿之外兼含有钾镁二质若咸鱼水之盐则含淡气极多甚合作田料之用　食盐一物为价甚廉其功力能助别质之溶化以受根强所吸又能助根强大开其吸管以纳各种田料英国农人因其价廉常多用之每田一英亩加盐六七百磅曾验得所种五谷皆畅茂又验得硝强梳打而显功力又验得能助禾秆之力免至谷多而下坠按食盐宜下于高亢之地若湿润之地内已重含盐汁若再加之不徒无益而反有害　梳打为钠养炭养二之质凡近海边有数种草采取晒干其灰每百分含钠养炭养二约二十五分至四十分不等凡植物之灰内能含钠养炭养二者大半亦含钠养醋酸盖其性情善能与养气奏合故也　其余如秘鲁智利销为钠养淡养五之质已见前古鲁罢盐为钠养硫养三之质干血骨灰等所含又兼有钠养磷养五之质　镁为多种右类所涵惟花刚石不涵之故花刚石所成之土性每瘠而不宜植物太皿其所含之镁养钙养铁养不足故也　植物所含镁养之质除得自土石类之外多半于海水及泉水得之又或于骨糠内得之太皿海水内常见有镁养硫养三之质即明粉粪田之骨糠内又常有镁养磷养三之质　镁养易与酸质化合成盐类质此质之各盐类俱能为净钾养水所化分如钾养炭养二水或钠养炭养二水添入镁养则结成镁养炭养二如钾养二炭养二水或钠养二炭养二水添入镁养则成镁养二炭养二为能消化之质　铁之形性凡遇水或湿气能令渐变为二铁二养三三轻养之质此质于土内常涵之泥之红者涵此质更多化学家以为能令土内之生物质收其养气而与炭合成炭养二气又能化分水内轻气以便植物所收　青矾为西国添补田料之一种质此质以铁养为底而合硫养三所成其功用于水内消化能令多收空气中之养气以助物质之溶化按铁养虽为植物所需然极地土内所涵已足植物之用故铁养不必多所添补　矽为沙之原质其爱力专与养气化合成矽养二既成矽养始能与别质化合　天生之矽养遇净水不消化必遇硷质而后消化故湿土存水之地最宜加沙调和使水不散而土疏松　矽养既与硷类化合则能在水内消化故硷沙之地矽与钾常能化合成汁此汁进于植物体内其功用能令植物之秸秆外皮渐次坚实　汞绿为轻粉之原质其体重冷水十六倍以此盐浸植物如山薯之类能令经久不坏且长成之种能圆大而且多　汞绿于植物体内与小粉内之哥路登相合能去其发酵之性而又颇宜于木内自有之哥路登质　以上培补各种物料皆足为植物之益但水田卑下之地虽有堤障但海潮涨落容易荡散是宜于浸种时设法培补并于禾根下穴地加以粪料以原土太皿之如此方能得益　各种田料既足而择种之事不详则天然之生机元气未尽壮旺则农事仍未尽焉
辨择嘉种章第九　各种田料既足而择种一事未能得法则讲求植物之学仍未尽善太皿植物天然之生机其所受元气各有不同譬如野生之植物与曾受栽培者不同即同受栽培之植物其迁种时苗根或有损伤则吸引变化之力亦有壮弱不同此事关系于出产之数甚有比例　论择种　择种之法须先于五谷初实之时视犬亩中选其坚壮先熟者设法标记之刈种之时即将其所标记者分别存留以作次年种子　凡收贮待用之种子须先以硫强汞合钠绿炼成之汞绿开水浸匀种子然后铺地土亭曝干如此则种子能经久不坏又能免虫鼠盗食之弊且甚合于保护哥路登质使元气不易发泄　当浸种布谷之时如种子前未经以汞绿浸渍者此时亦宜以汞绿或煤油浸之越宿然后加钾养炭养二或钙养或钙养硫养二等末和匀莳于腴土其故能令种子疾速萌芽此法用于节气稍迟而欲早为生长者甚有大益若节气既早而能应期播种者则可不必用此法又雀麦谷类易起斑点而不结实法宜于钠绿浓水与麦种同置大桶搅匀随捞起铺地面上加初发钙养灰调和即以手撒布田中此为美国土匿打试马念之法　初长之时最细女欶之苗根宜以淡烟叶水灌溉之俟其渐长乃于近根处加以巴黎绿或烟叶粉　考种子发芽之理必藉三事一曰气二曰水三曰热此三事所需之类依比例法无论各种植物其数俱同太皿种子内最易变化之质如哥路登等所含之炭与轻养气化合之初必自生热此热适与发芽所需之度相合由是显其变化之事而小粉遇之亦变其所应变之质故以上所用之料力即以助胚子变化之始按小粉遇热则其质渐变为对格司得里尼与葡萄糖此二质于水内消化始有炭与轻气与养气化合以备种子所收吸而植物即藉此为发生之事　论播种　播种之法人力不如机器太皿人力播种用工多而不匀且太皿种深浅难得准数若用机器则所撒之种既极匀准而随撒随太皿又无或深或浅之弊且大省人力更不至多费种子　未撒种之始须先将土脉培足肥粪以机器耒匀牛之俟匀牛之后复将其土于面面铺平而后视所欲下之种与天气之冷暖曾否合宜乃以撒种机器如法分播如此乃能令种子壮旺而速长　太皿种深浅之数须视天气之热力与地土润气恰能致种子吸受为合度但各种物类之大小不同各地感受之光热亦异是宜分别而参酌之　如其地为多含铝质钙质之土则地脉聚聚天气难入此宜太皿种稍深多含矽质之土天气易透太皿种过深则植物得煖气反薄是当以田各浅为更宜　又春曰播种应此秋天田各深太皿当春地土寒气未尽稍深则摄取地气足以护养种子若秋阳炎烈地气恒暖故不必太皿种更深　论迁种　迁种之故或因该类植物不合于播种或因该地土力不宜于播种故先择一最合宜之地粪以最足田料使种子饱含元气而后分布而善治之此为中国常用之法　凡莳秧常待其生长壮旺乃可移种移种之时须子细拔起切弗伤其根强既拔即宜速莳勿使其元气放散中国农家常有迁种植物其枝叶必黄萎数日而后复元者大抵皆因放散元气或毁伤根强之故凡迁徙树木之类须视其根蔓延多少准其子弟细掘之如或伤断芒根则宜折咸枝叶此法已见前第七章
物产土宜章第十　计亚洲草木类其数约一万四千余种中国处远东统治二十四行省距纬之远自北五十六度至十八度经差之广偏东二十六度至偏西四十七度其中寒暑之异气候之别地势之变物产之盛未易窥测今仅就吾粤所宜而关于民生日用大宗者考之　五谷为草类中最有用之物其所含之小粉哥路登等质为人类养生之本此实聚于谷实同心圈之外每颗谷实之面以显微镜观之似有多同心圈相合而成各圈所围之中点名曰粒子脐眼小粉等质即聚于同心圈之小膛根叶体干亦田各含之故此等草料又可以备养六畜　论种稻　谷类计分九种而吾粤之土低淤宜稻查通志所载名类甚伙约而计之大抵分禾亢秫两种凡种于水田者多秫稻其非水田所种者多秫稻　稻之原质与麦谷相同惟所含多寡之数田各异计百分之稻含水之数约十四分小粉之数约七十六分半哥路登约五分油质约一分木质约二分五其余各种金类盐类质约一分　种稻之法于清明前下种芒种莳苗一土龙之间稀行密插先种其早者旬日后复莳晚苗于行间俟立秋成熟刈去早禾乃锄理培壅其晚者盛茂秀实十月以后乃刈晚稻此吾粤双造腴田之常法也　又有所谓单造者亦分早晚异莳高地早莳宜禾亢于清明浸种立夏莳秧大暑刈获获后培土成畦以种薯蓣低地晚莳宜秫于四五月浸种处暑前莳秧重阳后刈获获后加粪料治衡土龙以种蔬属　吾粤粪治稻田用麻麸花生麸烟叶粪溺等类亦有加以草木灰者然据通志云粤种云子旱稻于山中燔林积灰和土而播种焉不加灌溉自然秀实连岁三四收地瘠乃弃之此不知考求土质物质收耗渐减之故而委于地瘠轻易弃之殊为可惜法已详于以前各章　动植物腐烂之质吾粤潮田多涵之故不必加料粪治自能双造蕃实然每年植物所耗料力渐薄加以耕耨不深积烟凝聚酸气既重田底渐结故老沙之地每不及新成之涂田此诱于天事而惰于人力之过也　吾粤农事所不能以人力保者惟扬风一事夏秋之交扬从东南来猋掠为患无法救治之是亦一憾　论种荅菽　小豆曰荅大豆曰菽为荚谷之总名有青赤黑黄红绿六种其角曰荚叶曰藿茎曰萁用处甚多实可为油秆藤可为羊与马之粮料　种豆之期自立夏起至大暑止平常最合之时以大暑前十日为合但仍须看地土及天时之冷煖如雨水多而天气湿则能致豆叶生长茂盛如天时太干则能窒石豆之生长南方大豆亦有在春社前后下种夏至时结荚六月获者呼为六月黄其八月获者为八月白冬月获者为冬豆按齐民要术大豆小豆大不同时大豆宜次植谷之后小荳大率宜用麦底　豆最宜于深牛之土及有肥粪之土肥粪以腐烂动植物之质及草木灰石灰石膏等为最佳最不宜于细沙土又其地已种过豆一次则不宜连种第二次须以粟麦谷类递年收种为佳　豆类之丰盛与否与其根之多寡有比例又有土内璧他利亚之微生物相关太皿豆类之吸食淡气全藉根丝之间有一种微物相助发力而此微物即本之璧他利亚所遗故西国常以泥他践灌溉豆根以滋育此微生物　论种蔗　蔗为常用之糖其种原产中国后由东渐移至西一千二百五十年时西班牙人复带至西印度君羊岛并美洲熟地处种之今外国所产蔗糖岁亩岁出千五百余磅另糖浆六百磅至八百磅地球所用糖数计十二分中蔗糖几得十一分此亦农学出产之大宗也　考种蔗最多之处大半在热带低平地内其周年中热度七十五至七十七度为合宜但中热不少于六十六至六十八度处亦可种之　种蔗虽得合宜之处但所结之子不常成熟须将蔗下歧芽劈之再种如欲多得蔗内之糖则不令其开花俟一长足即斩之而取汁历年可种之植物常有一物数种类者而蔗亦然各国常种之蔗各合于本处地气水土以成糖汁多者为佳如美国路以西亚那邦所产者有五种最佳者其叶上有条纹甚美观西印度君羊岛又有一种为葛希氐岛所移比前种者计每亩能多得糖汁四分之一　蔗所含糖之数其上半段与下半段常不相同上半段恒含汁多而糖少其故或因糖在蔗内随汁上升愈高则愈变木质或变成秆与叶之料故作糖斩蔗之时必将上叶与绿色处去之不用考蔗之原质不独含糖又含哥路登并数金类质计熟蔗所含之中数糖为十八分至二十二分水与哥路登七十一分木纹质十分盐类质一分　吾邑平常种蔗之地每于间地治土龙兼树蔬菜菜熟锄去即以间地之土培覆蔗种所下粪料以尿溺为多计岁得之利若无风损虫啮等害每亩中数约可得利百元田料工费约除五分之一　论种萝卜　蔗为热地之产不能种于寒地故寒带各国糖价颇贵格致之士详察百蔬知胡萝卜所含之质除小粉哥路登之外更有糖质且冷热之地俱合种植故近日推广之盛德国之地计占三十九万海克塔　按一克约地十五亩奥国之地计占三十四万海克塔俄法之地各占二十五万海克塔
萝卜为用之广不独制糖其所余之渣多含钾质更可粪田而新梗叶又能长益牛母之乳干梗叶又可为饲马之用更宜于饲绵羊且泰西近日又考求制为干粉之法法国商部又以其根试造火酒以代灯油可见萝卜为农业最大之利　考萝卜含糖之数无定率如里勒地方之萝卜每百分含糖十分至十二分麻格的薄格之萝卜含糖十二分至十四分德国北部间有含糖至十八分者大约直加粪之萝卜其所长必含盐多而糖质少先于冬前加粪者必含盐少而糖质多　又凡所长之萝卜小而轻者含糖多而盐质少大而重者含水多则盐质亦多所以西国糖厂不取萝卜过五磅者即为此故按汁内含盐质一分即有三分糖不肯成颗粒因盐与糖合而成杂质故熬出时最难化分近闻法国欲设一新法以化学之工分出其糖与盐若得此法则萝卜之利愈大矣　凡萝卜在土内之一段比出土外之一段含糖倍多故西人恒截去上段以养六畜种萝卜之地最宜先种五谷但泥土太结而无矽养者则不宜粪料当以钾养炭养二及钙养硫养三宜于冬前未种萝卜时治之若能于种五谷时加足粪料或加粪之后种谷类两次然后再种萝卜此法更善　寻常粪治之法加粪后即宜深犁土脉使之轻松俟下种之时又须择天气晴霁培根田各深如此则所产之萝卜盐质必少而糖质必多　论种葡萄　葡萄为酿酒之大利欧洲各国出产甚丰然考其初实原自亚洲移种植物家云葡萄树原产于波斯国其后犹太希腊埃及俱种之今则印度及义大利西班牙奥法各国皆遍种里海南岸亦有野生者此树能活多年如义国等处其树老至三四百年者有之　葡萄性喜天寒最宜沙土或谓吾粤地煖似不合种然常见人常有自海外移根试种者其所成之实皆甚茂密且含葡萄糖甚多　考葡萄之类分多种或为伏地支蔓者或为藤本而延于架上及树上者或为自立根干者其葡萄串或松或密有卵形者有球形者有长柱形者所成之果分红绿白三色或肉多而水少或肉少而水多其味或甜或涩或少似麝香其种子所成之多寡俱无定数　考葡萄之质内含柠檬酸与苹果酸又含钾养二果酸与钙养二果酸少许故未熟时酸味最重渐熟时则其酸质改变成葡萄糖其汁亦含树胶膏质色料与哥路登类之质　种葡萄之法最宜以玻璃房养之每日加水灌溉使勿干旱冷时宜用火炉加煖但不可火炙太近培植之料宜加草木辣灰水及陈尿溺宜以水淡和之初实时宜以袋盛其子其根或有虫伤宜以烟叶者火水湔之　论种桑　蚕桑之利吾粤已着成效然祗于南海顺德及邻邑相近之地有之而他处未闻设法推广其故不尽因地土之不合或因不知其法不敢试种即知其法或凝于水性土力各地不同难获厚利即已种之地亦祗循守旧法于种桑养蚕相关之处懵然不知新理吾粤蚕丝所以历久而无起色者此故也养蚕已有专书此不备载　凡不宜稻之地其土高润举可树桑凡欲树桑之地先于冬间宜将土锄松纵横辟为棋盘式每区俱间隔宽深沟约宽二尺深二尺相间六尺　移栽桑秧之时须于春分前后十日先将桑地所有野草尽行芟除于沟内用陈粪三升与细土和匀加水湿透搅成泥浆然后将移来之桑秧剪去下面直根祗留横眼用手理齐树于沟内泥浆之处按到坑底复轻轻向上三四提以期根须舒畅再用细土筑实与地相平惟靠根处田各高沿坑复用土做成一圆圈形田各如沟以便浇水　桑最喜肥去忌新粪不论人畜诸粪须平时积在窖内临用时宜以水和匀浇灌之法如初栽之桑苗只宜浇水俟移栽之桑秧用一分粪九分水长活后用二分粪八分水芽刚肥时用三分粪七分水每日浇灌两次　树大根深平时可不浇灌惟于冬月正月及清明前后剪桑之时用五分粪五分水各浇一次浇时须先将根下土挖开但不可伤其根尽量浇足再用新土太皿好一年之中最少宜浇灌四次　桑秧栽定后将上甸同枝桠一齐剪去祗留正干约高一尺俟枝条发出叶如钱大之时择肥大者留两枝余悉剪去所留两枝梢与叶皆不可折采桑只可剪不可折到十二月再将所留两枝梢子剪去每枝各留一尺长第二年与春天长出新条时又在去年所留枝上各留两枝不剪余悉剪去到十二月仍将今年所留四枝梢子剪去每枝各留一尺长第三四五等年均照此样剪法留法凡剪时须留桑眼即发芽处不用拘定一尺长则至第五年便成一本十六枝之桑树以后年年新条都从十六枝旧剪处剪去则将来十六枝之头长如拳形此法所成之桑亦名拳桑所剪之枝条亦有用去年日本大阪府藤井氏新得桑皮制棉之法谓桑皮百贯目可制绵十八贯百目约得赀为二万三千九百五十元云　桑树最怕水淹须预为培埂开沟以免积水小桑秧春天初发芽时最怕泥糊大雨后必须将其泥挑去桑眼最怕霜冻遇大风寒冷宜在上风堆粪草于夜间烧之烧过之灰还可作粪
桑树之皮最忌生黑苔或生白点白点长大则变虫皆宜赶紧刮尽又怕生虫凡树身或大村有黄水流出其内即有虫子如米粒宜将树皮划开将虫子剔出若已成虫树上必有小洞有木屑流出宜用桐油灌入洞内如洞倾侧油灌不入可用铁丝插进将虫戮死若虫已能飞名为桑牛皆宜随时捉去　凡买来桑秧系属已经接过之桑只要用蓆包好不透风日看似枯枝种后照法浇灌无不活者万不可用水泡一泡便坏　桑下空地可种菜豆蚕豆黑豆芝麻及一切菜蔬既不荒地又使土松于桑亦为有益惟大麦莺粟以及各种藤菜如扁豆番瓜之类均不可种以其无益而有损也　采桑之候与潮水之涨落大有相关凡落潮之时采桑饲蚕所出之丝不独洁白纯净而且适用若潮涨时所采之叶总不能及此事为西班牙格致家查出其理甚奥云　论种茶　茶树原为中国之产自英人移种于印度锡兰之后继而日本西班牙义大利及非洲各处俱设法遍种近闻美洲澳洲及南洋新嘉坡又渐次增广今俄人又于角加奇须士地方开垦试种华茶之利将君羊起而攘夺之矣　查一千八百八十年以前华茶进口之数只就英国而论每岁不下百五六十兆磅今印度锡兰出产日盛中国茶叶遂不复如前畅销据去年伦敦商报云华茶入口之数已咸之二千万磅噫中国之茶务衰微至此哉　考中国茶务衰微之故或曰办茶诸商本少意纷或曰关卡厘捐税重利薄然其实由于山户不能讲求茶性制法又失于考究故色味渐变而货价愈低为今之计亟宜设法补救详察各地土宜分考原质力加培植而推广焉　中国现在产茶之地田各当赤道北纬二十五度至三十一度所有佳者产在二十七度与三十一度之间吾粤虽在二十五度内然考印度锡兰其地当北纬九度至二十七度之中其茶味成色转能夺中国之利则吾粤之气候必为极合种茶无疑吾粤清远鹤山已有茶产惟祗消内地于洋庄不甚相宜然考吾粤通志山中野生茶树甚多味极珍美可知粤地气候极于种茶合宜　凡种茶宜于分岭不甚高之地其土成斜坡形低处又为多水之区如此则极合种茶之用盖地势成斜坡则冷空气能向低处流必与低处之空气相并即易减其热度而成雾其低处又为多水之区则空气含水气更足而所成之雾更多按锡兰山不甚高四面环海凉热相激四时皆成微雾故其地种茶最宜吾粤琼州地势颇与锡兰相同闻其地土人云四时亦多微雾若仿锡兰种茶之法以其地培植茶子当更胜于内地　种茶又以日力为最要然太阳光热太盛恒易化散水气每致有石于茶树之吸呼惟其地向西能得斜照之日耀者为上按茶性畏寒周年宜得热至六十一度为中数又畏旱故夏令必多湿气滋润乃为合宜树茶之地每年须设法锄松其土锄后即用干泥密覆其上使之不生草莱又勿与别种树类相近如此则其树既茂而香味必足　茶内多含铁养锰养二之质故其地以能得红质之土及有小石块磊者为佳太皿红色泥土恒涵铁养之质而锰与养气化合又多含于土石中凡内有小石之地其土轻松又能令雨水流散茶之原质性情几分藉树皮酸与自散油并替以尼质此质所含于炭轻养之外如替以尼更多含淡气之质计替以尼质所含淡气之数百分之中有淡气二十八八三分故培补之料又当以多得淡养为佳按替以尼为茶之精质分出之能成白色颗粒形如鍼色如丝味微苦茶之功力大半在此　采取茶种之时宜于白露节稍后勿过迟迟则子老裂去所拾无几既摘之子不宜晒亦不宜藏宜即采即种此为上法晒则子油易散藏则子油易干　凡下种须于地面掘坑深以二寸许为合度无论散子多少既散种子宜即以寸许薄土遮太皿不可用足践踏踏则其实必无萌薛木坑宜相隔二尺许不宜密密则枝叶相逼难茂盛又不宜疏疏则恐日晒地易致干枯此事不可不慎　茶子自白露后散种入土须待明年春季方生初生之时不可遽采其叶必俟生长渐壮至第二年清明节后每株略采其尾之嫩心叶如燕尾者余叶皆勿摘所摘之处叶内必发萌芽树茂者至中秋后亦可摘拣嫩心一次迨第三年春季时必发嫩叶斯时不论正干横枝每逢嫩叶皆可摘取若至第四年则春夏秋三时每逢时雨遇有嫩叶生发均随时可采计锡兰每岁采摘茶苗约有三十余次中国采茶则每年不过三次耳　茶树若生至五六年后每树既高有尺许清明后即宜用镰刈其半枝其余枝用草太皿札每日以水灌溉俟四十日后乃除去其草如此则全树必俱发嫩叶不惟所采之茶甚多所制之茶尤美其刈出之老枝亦尚可用宜斩其嫩茎入锅以火制熟取出曝干名为茶骨　中国向来制茶之法将生叶置露天若干时少有发酵然后以足踏去胶质而后焙炒闻锡兰印度所制不以足踏惟以手轻搽成叶条使其胶质不散故成色甚浓今复以机器制茶既可使原质不散其火候又能更匀且干洁无杂质故外国喜用之旧岁闽省义记行曾遣人躬航印度至锡兰查考制茶之法归置小机器试制闻所成叶条甚匀色味均美颇为西人所称惟所至仅一月恐未能全得精奥且西人甚秘其法查考甚难然能从此竭力讲求是亦挽回利权之一大转机也
论种棉　外洋纱布之入中国每岁计值六千余万土布之利全为所夺而未闻中国有能以棉业兴起者两湖江浙虽到处增种然亦未闻有成效大利光绪十六十八两年湖广总督曾电致美国购运最佳棉子共二十吨回华劝种又设纺织各厂以收利权然闻所出之丝纹不及外国之长而色白考求其故非中国之地不宜也农学未兴种或未得其法也查俄国塔什干地方初购美国棉子试种因未得法所收甚微嗣俄国农部悉力考究故近年所出花多且佳　查宜棉之地凡黄瓜能种之处棉即能生闻西士云中国天气地气无论南北皆与种棉相宜即桑麻不能树之地棉亦能生然则棉固中国应有之利也　棉宜择高燥煖地撒子种之其子宜取最佳之树择其果囊内膛所含之子以最少而最壮者为佳　考棉类分有数种美洲所产者计两种其一名巴巴多棉花其一名秘鲁棉花为南美洲所产印度所产亦两种其一名印度棉又名草棉即印度寻常所产者其一名木棉以上三类为草本此类为木本子壳有圆形椭圆形锐形之分秘鲁棉皆锐形其子房成三膛或五膛每膛含种子约三个至七个　棉为含胶类之植物其质大半为写留路司与立故尼尼所成内并含金类质计其成色之料其原本为炭轻养而功力则以藉淡气为最多　故修治种棉之地其粪料以多得淡气为上又宜兼磷钾二质但此三质须以见水能化者始为有用　棉花核压成之渣其所含之淡气甚足惟磷钾之杂质更须设法添补乃有速效　动植物腐烂之质含淡轻磷养钾养颇多且见水销化甚速惟所含各质几何不能预计惟于临用时须设法查明　计棉地宜下之肥料以中数而论大约每亩之数宜得淡气二十磅钾养炭养二二十磅磷养五酸七十磅亦有谓淡气二十磅钾养炭养二十五磅磷养五酸五十磅即为合度　此种浓料宜于初种棉花时在其本树近根之地掘成小孔深不过三寸将此浓料置于孔内与土和匀复以干土于其上盖之　未种棉之先其土亦宜预为粪治但勿求急效必须缓变田力使各料与土融洽发透如此则田力腴厚其花实必能壮大而丝纹必旋绕甚长　种棉之地又宜递年改种他物初年所种宜粟麦类浅根之植物俟收成后将其草根连秆和土牛匀次年宜种牛母豆豆熟时所留枯蔓亦宜与田料牛匀至三年乃复种棉如此则递年所遗之植物质与天地湿热之气相感腐烂能发出淡轻三气又能藉其生物酸质与炭气化合成钾养炭养二
农学总结章第十一　以上所辑仅就君羊籍散见不成专书者录之所列物产亦祗就吾粤所宜于民生衣食及关系近日商务数事田各举之其中有不尽统于农学如压油制糖酿酒育蚕纺织等事宜另为专书兹概从田各　农器及畜牧等事本宜增列两门但农事田各论一书已田各备各种耕具其他新法祗得时务报第三册所译电牛机器一说余俱未闻畜牧等事已译者无专书知新各报所译仅得一二不足条为一门故均从阙　考求农学外国专书甚多惟已译之本甚难得予所见者祗农学新法农事田各论二书然农学新法亦仅能备其大旨不适于用今就所考各藉其足与农学参观田各举其目汇列于左　美国初辟地广土荒故其国讲求农学最盛闻所储采译各国之本及格致化学家所着之本不下千数百种今田各就所闻亦条举其目附存于后　植物启蒙　植物学　植物图说　内言植物化育器具各体颇备可因此领会树艺之道　化学行口生论格致汇编本　化学监原续编　化学新编　西药大成　内论植物体实所含各种原质颇有可采可因此明植物化合所需之料　各种化学书　近已汇刻名为化学大成内言六十四种原质可采其关于农务各原质本之而明化分植物及制造粪料等事　测候丛谈　测候器格致汇编本　所论天气干润雨水多少之故颇有至理可因此而得补救植物之法　地学浅释　地学指田各　论各处地面所涵之土质石质甚清晰可因此明土宜功用　格致汇编　汇译蚕务纺织种蔗养蜂及关涉农务零星散见者甚多可本此以参究农学以上皆已译中文之书　噜顿所著书　尊依咧所著书　论美国农事土宜及耕稼诸法　口威灵顿所著书　尊统所著书　士多拿所著书　论化学培种植物诸法　口威利所著书　非士口杰所著书　论制造化学粪料培补土宜诸法　哗零所著书　般唔所著书　论农田灌溉水利及修治荒土诸法　口威颠文所著书　巴利所著书　论修治园圃地方及种植花果装饰庄房诸法　衣结利士吨所著书　卡卑埃所著书　轩打臣所著书　干仙顿所著书　播郎所著书　活地所著书　论植物所受土内各质及各种植物移根传种培养树木诸法　打吧所著书　论五谷种类及种五谷之法　吧伦所著书　流砵所著书　科罅所著书　虾士文所著书　口摩亚所著书　论葡萄种类及培理葡萄制葡萄酒之法　虾伦所著书　全论培理各种含糖质之植物及制糖之法　口威口也所著书　论欧洲各国萝葡制糖之来历及下种培治之法　播碌士所著书　口威路臣所著书　论种棉摘棉制棉诸法　标棉所著书　论刈获打禾各种机器用法　士般所著书　论开井钻井考察泉源诸法　夫理度咧所著书　论治果木虫蚁等害之法　口威辣所著书　论种植畜牧相关之理及畜牧之法　笺利士所著书　买路士所著书　鸟庵士摆所著书　论考求物性所宜及畜牧传种孳乳之法　沙利士所著书　专论畜豕传种诸法　号里所著书　专论畜养奚鸟鸭及生卵伏卵调护之法　支轩所著书　专论畜牛母之法　士咽招所著书　专论牧羊之法　亚口迷迭治所著书　达士所著书　论六畜各种病症及自治用药诸法　鸟连所著书二种　一论植物化育器具各体一论美国农学耕种诸法　士葛所著书二种　一论种植机器灌溉等事一论培治五谷之法　士招所所著书二种　一论灌溉田地园圃等法一论种蔗制糖之法　汤唔所着边捏所译书　论植物内外体质分考变化之理　衣麻臣所着衣利夫零所译书　论植物化分土质粪料补益长养之理　古士所着庄士顿所译书　论以化学种植诸法　以上皆未译中文之书　尝闻之各国人数增多之比例以几何算术推之如无兵战疫疠荒歉水灾之事二十五年内应增人数一倍中国人数四百二十余兆自道光以前计之迄今相距五十年虽其间兵战等事伤痍之数无可核然以一与十之比例约之其中数当亦增八十余兆合此五百兆人之粮食日用每岁人准三石核算所需之数应亦得千五百兆石兄衣服器用举而系于农者更不知凡几也夫中国之大幅员之广开方计里约三十兆除其山泽居邑三分去一余可耕之地当不下二十兆舍此二十兆之地方而不尽而日率其老弱丁壮祷之社稷求之造化俟之岁时甚或诿之硗瘠耗之草莱而伥伥然君羊以穷饿愁叹流徙于异域仰救于粥厂取求于彝货听命于安南暹罗之接济呜呼惜哉丁酉之岁闻志士于海上兴农学日君羊天下之耳目辨测经纬考求土性详究物产进而反以农立国之古道而与民加富教滨海下士不忖孤陋窃尝取泰西农政格致之新理及吾粤土宜物产本有之权利谨就所择采撮而贡之君子
　　山西抚胡奏议开晋边蒙地摺                                           
奏为议开晋边蒙地以兴屯利而固边防谨将筹办大概情形恭摺具陈仰祈　圣鉴事窃维田制详于周官屯政兴于汉代垦辟以尽地利乃经国之大猷缮屯以实边防尤安邦之要策邓艾积谷遂为平吴之基充国屯田用成破羌之烈屯垦之利自昔为昭我朝道光中富俊于双林堡林则徐于新疆皆以垦荒办屯着有成效方今欠绌时艰中外臣工莫不以开源节流议图补救然开矿经商效难骤者见裁兵撤勇省亦无多求其上裨国计下益民生程功速而兴利溥莫若广开蒙地一事较有把握而无流弊谨就管见所及为我　皇上缕晰陈之晋边伊克昭乌兰察布二盟旗地川原饶沃水陆交通汉置朔方九原二郡唐置天德定难诸军有明至今称为河套若北假临沃之田受降丰州之地备载往籍历称上腴形势之雄甲于西北自来保障并雍经营朔漠者靡不措意于此是以前协办大学士沈桂芬有筹费开屯以纾国计之奏升任抚臣张之洞有军屯固圉之议前领队大臣长庚升任抚臣刚毅先后有缠金屯田之奏诸臣鉴远识微规画周至惜俱议而未行臣到任后博采众论体察边情深知固圉开屯为方今第一要务因于上年冬间派员赴边履勘当经查明西二盟所属之三湖湾缠金等地二十一段多属膏腴道光年间曾奉　旨准其租种抵欠因未妥立章程致滋事端奏明封禁今惟五大村山后等地尚私自放租而承种者怵于违禁莫敢公然垦辟以致数十万顷滨河沃壤悉变污莱深为可惜本年二月复经派员与该旗领事人等会商屯垦事宜并谕以与其违禁私租动致酿争贻患何如官为经理按则收租应得蒙地租银从宽议给既可裕蒙民生计更可济国家饷需较为有利无弊该旗员等虽亦领悟惟据称此地曾经封禁必须明奉　谕旨方能遵办拟俟筹议章程即行奏明请　旨办理兹于四月十四日承准军机大臣字寄光绪二十三年四月初九日奉　上谕国子监司业黄思永奏内蒙古伊克昭西乌兰布通二盟牧地纵横数千里土田沃衍河套东西尤属膏腴山西缠金牧地如令民多私垦不如官为经营请饬筹办等语着王文韶陶模胡聘之魏光焘体察情形详晰筹画妥议具奏原片均着抄给阅看将此各谕令知之钦此钦遵移知绥远城将军转饬蒙盟并行知该委员等一体遵照去后兹据该委员等筹议大概办法禀覆前来臣详加酌核参以近今时势约举其利盖有数端边外广漠无垠无险可扼昔之勃勃元昊谙达济农皆据有河套长驱犯边屡扰腹地我朝　圣武布昭边境静谧然而康熙之代准寇披猖同治之年回匪滋扰重烦兵力始获敉平迩来互市日增强邻日偪形胜所在亟宜预为之防今既议开蒙地拟请兼置兵屯如垦地万顷即屯兵千人按名拨给田亩以资耕种酌提租银以为制备军火津贴口粮之用不另给饷仿乾隆时伊犁屯田之制而田各为变通以一半认耕一半认操农隙则一律操练使成劲旅既可卫蒙盟以安耕作并可供征调以应缓急边徼数千里碁布星罗声势联络以实边备其利一蒙地水草丰饶牲畜蕃息向多以游牧致富今则生计日蹙牧君羊渐少凡有可耕之地类多私自招垦盖其所以谋生者已不在牧而在租自不必务虚名而损实惠且各旗地多闲旷尽堪租种无碍游牧查雍正年间曾奉　旨派员于阿拉善河西牧土之地创开渠道溉田数十万顷近如吉林长春府垦田即郭尔罗斯牧地奉天昌图府垦田即科尔沁牧地并不闻其有碍也兄蒙古贫弱至斯已极若不早为设法势将无以自存今既议租以赡其身复置兵以行口其地为蒙民策安全计无逾于此者以恤藩部其利二近来时事艰棘国用浩繁自马关订约以来骤增数百兆偿欠司农仰屋几于罗掘俱穷乃犹舍地利而不兴置田功而弗讲甚非计也查西人富国首在开地往往鸿荒未辟之野榛芜硗确之乡如三藩谢司戈澳大里亚不数年间遂成都会今西二盟蒙地乃古之郡县韩重华娄师德屯田故蹟历历可寻虽云垦荒无异复旧较之西人所开何止事半功倍现据委员查明晋边境内可开之地不下三十万顷若能全行垦辟除议给蒙租及一切费用外约岁可得官租二三百万两兄生聚日繁商民辐辏闤闠相望泉货流通关税厘金所收必倍于帑藏空虚之计岁增钜欠以裨度支其利三
蒙地未封禁以前口外粮食由黄河运入腹地者源源不绝除接济本省外并可分给陕豫光绪元年前大学士左宗棠用兵西陲各军皆由包头设局采运兵粮并资腾饱丁戊大祲前升任抚臣曾国荃亦经派员赴包头一带采买粮石藉充赈需迨封禁后地荒粮少十八年臣在护抚任内办理口外灾赈因本地粮米不敷派员赴甯夏采买始克济用以后设有偏灾必至更难措手虽迭经奏明筹欠储谷而为数无多难期有济今既重开蒙地粮食自必充牣拟每岁酌提租银秋后由官收买凡萨托清等厅太汾平蒲各府所属沿河村镇皆择地建仓广为储积以备灾荒其利四至现拟办法约举大要一曰设局开屯放垦事务殷繁必须派员专理以昭慎重拟在三湖湾地方设立屯政局派员总司其事其收支欠目发审案件办理文札照料工程以及一切应办事宜均须派员分理仍归总办之员稽核以专责成遇有屯兵滋事即会同营员办理一曰筹费并办伊始凡开辟道路丈量地亩修筑渠坝建造房屋以及委员薪水各役工食无不需费查奉天吉林屯垦局皆有经费办公晋省事同一律自应准其酌提租银以充公用现地租尚未征收拟先在归绥道库存押荒等欠内提动银数万两以备各项开支一俟地租收有成数即行陆续归欠一曰定租查西二盟地固多膏沃然亦有水地旱地之别水地以濒河开渠利以浇灌者为上泉水地次之旱地又次之地既分上中下三等自应就地之肥瘠定租之多寡听商民自行租种所入租银除应给蒙租外其余概作官租仍酌提三成以一成充局用一成储仓谷一成津贴屯兵余悉报部充饷一曰驻兵口外游民众多一经招垦势必闻风鹿囷聚其中良莠不齐虑滋事端拟抽调大同练军三营旗就近前往分驻弹压并派令开通道路邦巾修渠堰以节工费仍酌拨田亩俾令先行试垦以为屯兵之倡俟兵屯办即将练军调回归伍其余一切详细章程容臣分别饬议妥为筹酌再行奏明办理抑臣更有进者方今外患纷乘世变日亟海上之藩篱尽撤长江之金贝钥空存东南各省凡敌舰可到之处类皆防不胜防一旦有事计惟秦晋一隅可以画疆而守耳诚宜广积仓储精练士马为未雨绸缪之计免临事仓猝之虞则办屯其首务也查西二盟壤地毘连数省萦绕河流不特晋边境内土田沃衍其与陕甘界者可垦之地尚多果能一律开办渐推渐广行见西连瀚海北畿疆户尽知兵人皆足食飞刍挽粟供内地之转输列戍分屯屹神京之保障纵异日海波腾沸而西北万里之形势仍可固于磐石巩若金瓯此尤根本之要图国家之至计微臣所为日夕经营而迫不容已者也缘奉　谕旨饬议用敢不揣冒昧缕晰上陈所有议开蒙地暨现筹办法各缘由理合恭摺具奏伏乞　皇上圣鉴训示遵行谨奏
　　禀请创办树艺公司开垦云台山稿                                 
宫保大帅阁下敬禀者窃卑职等前以承办树艺公司开垦云台山官荒旷土应行善后事宜禀奉　宫保批示据禀该员等承办树艺公司开垦云台山官荒旷土业经两年着有成效请分别　奏咨晓示给谕遵守等情应候札行该管海州按照所呈禀摺逐细查勘据实详复再行核办一面即由该州督同该公司妥为办理遇事维持以全善举仰即知照缴摺存等因奉此仰见　宫保硕画周详保全善举之至意感戴无量业经海州章牧于三月十六日亲莅云台山周历开垦地段按照禀摺所呈逐细勘明绘图贴说详复在案复查志载云台山周三百里孤峙海中　国初画地抛荒禁为海外康熙十六年收复始隶版图厥后海淤东徙山遂为岸险峻崎岖荒废二百余年无人过问光绪二十四年创设树艺公司招集农工开垦种植隐寓以工代赈之意惠恤穷黎不无裨益前云台山内平冈坵阜间谷坡土逶迤辽门舌共计沃土六十八处次第开垦种植茶茗油桐油木茶木臼油棓子杉樟橡榆松柏杂木约共一千四百余万株先后生长出土高二三尺至五六七八尺不等约有六百余万株其余于萌芽之初偶被烈风摧萎其根深蒂固者得灌溉而复生或接续补种培土园以保护则苗浡然兴之矣后云台山内沃土二十处拟即接连开垦明知十年树木创始维艰不敢狃于见小欲速惟有仿照外洋开荒之法行之以恒持之以久尽人力以俟天时也综计购办南方耔种运费浩繁合之农工月饷及凿岭开山斫石围墙建圃门治道途造庄房各项经费为欠甚钜现已开支银洋十万有奇系在事同志者奏集以为之倡原拟精造股票三千张集股本银洋三拾万元藉资接济以便愈推愈广扩而充之有基不拔若不预筹保护善后之策不足以示大信而广招徕且虑局外无知枉生觊觎难免藉端滋扰之虞抑更有进者近来时局艰难利权全失　朝廷特诏通饬各直省振兴商务辟开地利凡有血气者莫不尊亲感益思奋中国地广人蕃必有闻风兴起者果能众志成城农工商民各竭其力务使野无旷土民乐安生庶民间之物产日丰则国家之税课日旺坚持远大之谋共乐自然之利既庶且富不难转弱为强所有承办云台山树艺公司开垦种植渐着成效各缘由理合缕晰陈明再垦　宫保大帅俯赐鉴核迅赐　奏咨立案以示鼓励颁示晓谕所属开垦地方严禁放火烧山樵采偷窃牲畜践踏等事藉资保卫并恳　赏给札谕饬令卑职等遵照以昭信守而垂久远　国计民生均有攸赖肃禀缕陈伏希　慈鉴　批附　光绪二十七年五月二十九日奉　宫保督宪批据禀已悉该公司开垦云台山官荒种植各树已渐着成效应准如禀　奏咨立案并颁给札谕以资遵守至请谕禁樵采等事之处前据海州查勘禀复业已批饬该州就近出示晓谕将示式报查并饬该州照案督同该公司妥为办理遇事实力维持在案仰即遵照缴图说存
　　树艺公司开垦种植集股章程                                           
一创办树艺公司开垦云台山官荒旷土讲求种植仿照招商定章招集股本通力合作利益均沾由本公司精造股票三千股每股洋银壹百元试办之初业经在事同志者筹集银洋拾万元尚需添招股本贰拾万元共集股本银洋三拾万元官商一体愿入股者自一股起至数千百股均听其便交到银洋填给股票并给息摺周年连闰官利捌厘计息自收银之日起至次年底结算届期由本公司总局汇寄经收各原处定期春三月就近凭摺支付俟出产见利时除付股票官利及应支应提外净得余利若干照股票匀分每年造具征信清册分送各股东阅核以昭信实　一本公司见利时除付股本官利开支经费外净得余利若干按拾陆成匀分总办会办司事监工棚头人等合提花红三成由总办会办察核勤劳斟酌奖给又提存公积壹成作为公司不生息之欠以冀扩充资本又提一成作附近地方义举一成作云台山庙宇岁修功德入股诸公净得余利十成按股票匀分每年底总结一次缮具清册并登报章共见共闻　一本公司总局设于海州云台山其上海苏州江甯扬州清江等处皆有代收股本之所收到银洋先给收条俟一月后寄到股票息摺仍在原处将收条换领股票息摺以昭慎重认票为凭不能认人如欲更换股票名号须由本人据实具函寄候云台总局对号核办　一开山凿岭平治道途化险为夷取便车马厄要之地建立圃门斫石围墙以固藩篱圃门内开垦种植因地制宜分别围壕是为茶圃派武弁一人管带农工五十名为公司勇号衣旗帜与团练同守圃门遇有外来形迹可疑之人盘查驱逐不准逗留并周历种植地方禁止樵采偷窃及牲畜践踏放火烧山等事约束众农工作不准争竞滋事守望相助寓兵于农藉资保卫　一本公司次第开垦前云台沃土凡六十八处种茶八百万丛木茶油木臼油桐油各百余万株樟杉橡榆棕竹松柏五棓果木各种均已生长出土渐着成效拟即接垦后云台沃土二十处随时种植地方辽门舌旷土尚多货殖传云十年树之以木一年种之以谷现拟垦辟腴壤添种五谷以冀岁时收获补益经费　一云台山势盘回纡曲斜坡平地面面向阳土性膏腴星分奎娄气烝云雾志载山海之利以茶为大宗考李心传建炎以来朝野杂记天下之茶分六榷而海州居其一海州产茶之山以云台为最土人相传明季播迁茶树遂废格致家言种茶宜择有雾之山茶吸雾气色味均佳农学报云种茶宜于山地斜坡及有小石磊块能得斜照之日耀者为上按锡兰山不甚高四面环海四时有雾茶味甲于五大洲种茶于云台山与锡兰无异天生产茶之美地含灵孕秀冠绝中区相土之宜因势利导物产日丰确有把握　一已种茶树三年内可采新茶预备创造茶庄筛厂拣厂房屋购买机器精制茶叶以利外国销市自中外通商以来出口之货茶为大宗如湖广西皖闽浙各省产茶之地历年既久地气衰耗而茶夔已老山户不知易地种植于培壅采摘之法均不讲求茶商亦复散漫无稽势难合一且经　湖广督宪张示谕改用机器烘制良法美意未克举行蹈常习故年复一年遂至销市大减价亦大贱似有江湖日下之势兹本公司木豆寸一帜加志讲求于云台山多种茶树培壅灌溉及时采摘山下广建茶庄多所随摘随做查照锡兰用机器烘制不惜工本精益求精务使茶叶尖嫩色浓味厚庶足以风行海外挽回利权　一已种桐木茶木臼树三年后结实预备创造油坊厂屋购机器榨油通行中外太皿茶油桐油木臼油三大宗为中外民间日用所必需出自湖南江西川蜀内山距江北淮海数千里水陆兼程沿途盘费甚巨油价日见翔贵兹本公司自南方采办耔种运至云台山种植三项油树数百万株高至三四尺七八尺不等俟结实时取子榨油拟于云台毗近之新浦镇地方太皿造油坊厂屋用机器榨油储之木桶临洪海船运载出口南通上海闽广北极燕台津沽鸭绿牛庄等处内则运往清淮四通八达以广销路而利民用较之南方运道远近悬殊费省而功倍拓开大利之源化无为有生生不息当与种茶之利相埒　一设酱园作坊围菜圃一所广二百亩采办各省瓜菜耔种随时布种用化学配合肥料培壅灌溉生长蕃茂募选良工精制各色瓜菜此间盐价极廉菜从土出成本尚轻用穴缶缸封储交海舶运至上海分赴镇江金陵芜湖九江汉口等处批发各酱园行销利益均沾　一声明第二条内功德义举两项为保护灵山裨益地方起见本公司试办之初以工代赈原议酌提余利以保云台山庙宇及附近地方义举所议提余利壹成作丛林庙宇岁修功德应分别界限以垂久远凡前云台切近海甯寺荒山种植出产所提之余利归海甯寺功德其切近延福观之荒山种植所提之余利归延福观功德后云台切近法起寺荒山种植出产所提之余利归法起寺功德切近悟正庵荒山种植出产所提之余利归悟正庵功德又第二条内议提余利壹成作地方义举以备修理云台山附近地方桥路河渠及恤无告诸义举此项庙宇功德及地方义举均由本公司分利时酌提随时随事酌量办理外人不得干预以杜虚縻而归实济　一本公司振兴地利讲求种植为久远之计西人凡公司之业虽遇敌战争不得攘夺本公司系奉　奏案办理平日官为保护即遇地方有事由　大宪照会一体保护甚愿我海内同志共体时艰多设公司广为垦种无荒废不尽之地利有固结不解之人心工商由此而蕃盛税课因之而充裕和众丰财可大可久　一本公司肇兴以上各业需款甚钜迶时随事酌定的数开支汇登征信清册以昭慎重经费大纲约十二端曰采办南方耔种曰招募南方上农曰雇本地农工曰创造总局分局曰太皿造农工庄房曰平治道途曰建立石墙圃门曰开挖塘池凿井引泉曰创造茶庄购买机器曰油坊机器曰酱园作坊曰局用薪水统筹估计开垦云台前后山纵横三百里随山种植集股三拾万元尽数举办如有不敷届时再行酌议创始惟艰守成不易全赖入股诸君与在事同人一心一德坚持远大之谋永享自然之利中国地大物博必有闻风兴起者富强之基肇端于此
　　督率农工开垦种植条规                                          
一察看土质因地制宜所属云台山官荒旷土曾经周历勘验土性膏腴磅石薄之气日久必伸拓开地利之源务探栽培之本详考中外农政全书讲求种植良法精益求精所有种植各种及配合肥料培壅灌溉诸法均经本公司详细讲求编成树艺缉要三十卷以备查考认真办理相期成效速者见　一地方辽门舌分局八处每局司事二人监工二人凡开垦种植事宜由司事者先一日酌定监工者督率什长协同众工照办殷勤合作不得偷闲懒惰司事者会同监工留心察看分别勤惰随时禀报以定功过　一黎明即起齐吃早饭监工者视日初出时击鼓三通各棚什长协同众工人等一齐兴工不得延误午饭停工以一点钟为度茶时休息以一刻为度日出而作日入而息限定日入时由监工者鸣金收工如或故违初次处罚口米良再犯革去　一雇附近居民开垦荒山旷土隐寓以工代赈之意择老成谨慎者为工头承领若干名归其约束或随地丈量按亩给以工价或按月计工给发工食口米良土人性惰不谙耕种并募南方上农素精种植事宜与土人同处随时随事婉言教导惟方音各别言语难通不得闲谈杂语以免彼此误会争长论短只期守望相助渐开风气日久相安与民同利　一禁农工牌赌吹吃洋火因酗酒諠譁食力谋生自应谨慎节用有余寄回以养父母妻子何得牌赌吃烟耗散银钱甚至彼此争闹动生事故如有此项情形由司事监工什长随时禀报立即革除若知情徇隐一经察觉惟司事监工是问　一明定工过赏罚以昭劝戒司事与监工者为众农领袖果能心精力果督率有方随时随事各抒所见有益生财之道定即采纳施行记功一次其或因循疲玩督率无状记过一次俟提红利时汇查功过记功多次者从优分红过多功少者议罚什长与众工人等果能竭力勤劳均视功过分别赏罚惟愿通力合作众志成城有功无过共图乐利有厚望焉
　　通海垦牧公司集股章程启                                      
皇哉我　世宗宪皇帝之重农也雍正初元诏各省凡可垦之处听民垦报戒自州县至督抚胥吏母阻挠勒索又为之示卉木柘枣栗木臼桐榛楛之宜彘羊之乳字又定水田六年旱田十年起科之例谕缙绅以董率而荣老农以官方是时天下乂安政事清肃然且宵衣旰食为民生计若是其详也今　上皇帝前年四月重申　祖训谕各督抚劝民垦荒禁吏苛扰不定升科年限二三州县固尝奉　明诏矣何报垦者寂寥未有所闻属者各国渝平倾天下之财赋曾不足偿岁币舍天地自然之利不取将一取诸辛苦焦页卒页之民乎贫者糜其膏血无补于毫毛富者急其身家祈免于有司之督过而恐不暇胥天下日处于沸汤烈焰之中是大乱之道矣论地利者言丱与农丱衰王无定效农则无植而不生之土虽童騃知之虽然敝一夫之力耕焉日不过五亩十其人倍焉言其人又倍焉千万其人而不已也天下其犹有旷土江北并海自海门至赣榆十许州县积百有余年荒废不治之旷土何翅数万顷今即通海中之一隅仿泰西公司集赀堤之俾垦与牧公司者庄子所谓积卑而为高合小而为大合并而为公之道也西人凡公司之业虽敌战争不能夺甚愿天下凡有大业者皆以公司为之通海于天下此垦牧之地于通海皆九牛之一毛也不以一毛自馁而积之而已矣搢绅倡先抑亦檩宪皇帝之训乎谨举章程告我同志　弟一曰申意意有四一务使旷土生财齐民扩业一为国家增岁入之赀收本富之利一储通海小学堂农学堂经费一务使公司获最优之利庶他州县易于兴起　弟二曰建本兴工筑堤之始即择千亩之地立农学堂延日本农科教习采日本农会章程斟酌试办讲求垦牧之事备公司任用亦即为他州县储才　弟三曰画界此次拟兴垦牧之荒滩通境北止三补三补紧接二补之东二补之北即东十五总壅涂为倒岸河下游汇水之泽凡八十顷十九亩芦苇特盛今议盐务自于丁荡三十总内筑堤种草暂以壅涂草供其采买俟丁荡三十总草产足用再垦壅涂故暂不入此次画界之内从二补大圩东北角向东卯酉戋迤至新港西止二补界河南止蒿枝港蒿枝港辟自光绪四年系按民穴土黾界河顺水势而趁东北查照嘉庆十年厅州分司会勘详定及道光元年穴土黾民控请三补各案海辖卑长春案外接涨新滩均归三补所谓接涨新滩今蒿枝港即在其地照案从民穴土黾界河卯酉戋直量凡二补以东之蒿枝港全在通境而陆先墩圩外蒿枝港南岸侧尚有穴土黾地西狭东宽长如邪幅二十余里直至海滨惟此为通海辖地分界而言若筑堤之界不得不就蒿枝港显然形势以分南北东止图画可堤处虚戋海境北止蒿枝港西若迤南止陆先墩袁家圩狼苏营兵田陈惠坡陆亮臣南北杨香圃倪恺张时蔚陆春源王家富等圩东南止川流港东止图画可堤处虚戋凡方里二百三十二凡亩十二万三千二百七十九通境就近蒿枝港地而言吕四场可垦之地实不[止](上)此数　弟四曰明用海门言垦利至近者十年远或二十年自筑堤至能种棉豆粟麦之日中隔批买召佃辟渠通沟瀦淡种青寸寸而度诚亦非一二十年不可有筑堤十余年未辟沟渠至今犹未开垦者今腾出年分将畜牧列在种青之后种棉豆粟麦之前畜牧所遗之肥料既可粪地畜牧所卖之利息又可浚渠见弟十条沟洫下先择地千亩试办每一堤成种青一二年即将牧场移入又一二年后移入续成堤内以次递移五堤皆周则散牧于堤渠之间其堤去渠唇彳扁植桐木臼土性相宜奇零之地兼树林业务使本利循环相生故垦与牧兼办　弟五曰开阻此滩废弃已百年通压于盐法放荒蓄草漫无限数之陈言海掣于衙门缴价升科三倍纳费之规例今呈请督院　奏明办理其升科遵雍正元年水田六年旱田十年起科之　圣训光绪二十五年不定升科年限之　上谕而变通之请俟能种棉豆粟麦之日报明按近熟田科则起科
弟六曰理纷在官之纷二一通境供煎草荡按嘉庆盐法志吕四坍存涨复之荡二千二百九十四顷四十一亩同治九年案吕四内外额盐六万一千六百三十二桶按每桶须草两石须十二万三千二百六十四石按草产岁至歉每亩五石须草地二万四千六百五十三亩加半则三万六千九百七十八亩加倍则四万九千三百六亩查吕四场旧存堤北荡地据道光元年报册六百十三顷六十八亩九分零益以同治六年案现存丁荡一百三十二顷十五亩六分零共余草荡地七万四千五百八十四亩三分零今测量得堤北头总至三十总实地八百三十二顷九十一亩丁荡实地一百二十四顷二十八亩而丁荡及三十总涂滩低涂滩七百余顷尚不在内是产草之荡照加倍之数而又倍之此项三补及二补彭家圩之开垦夬与供煎无碍已由督盐院委员会同地方官查勘照丁荡与三补旧有卯酉向界立表区分以明公司垦地与盐务草地之两无干涉　一海境狼苏营兵田苏营三百顷狼营一百顷道光三年督抚院以海门民人张商廷陆玉和等投买戏台沙地争颂不休断归两营承买专充洋公费缴价按白涂例每亩一钱二分六厘以两镇镇将都守养廉由苏甯两藩司各按数摊匀坐扣　奏明定案计苏营已圩之田九千一百二十四亩零费出于陆狼营已圩之田五千八百五十六亩零费出于张遂由张陆承佃光绪二十三年二十六年两次续圩九千三百亩归苏营者八千二百九亩零归狼营者一千九十一亩零计尚有未圩地苏营一万二千六百六十六亩零狼营二千七百七十八亩零督院前饬两镇查照未圩地亩按公司章程入股两镇呈复愿按未圩地已缴价银数由公司核明照银收地　在民之纷二通境吕四场三补滩地案定而未分给其地无须缴价惟必堤成案定乃能开垦其所完坍粮应由地方官会同清丈委员示期令检串验明核实真坍户若干余坍粮若干可以除抵公司省缴价若干即以其数作为股本分地时照公司章程准银画给其零星小数或由各户自行归并或量定价值并入公司临时酌办至如二补之彭家圩三补之施家圩土人谓圩为堤以范堤准之堤大而圩小其能垦与否固恃公司外加之堤而尤恃公司请豁禁垦之案或另议贴费或划留地段相抵听公司自行办理均听其便　海境小安沙卑长春张时蔚秦蔚堂杨厚德黄悦孙云阶卑象成卑元泰卑致和蔡悟轩沈秀章曹引年文庙缉捕等案报案均在道光咸丰同治年间惟本未缴价无本可计已请注销由公司股缴若原报案之子孙照章入股即照章分地见弟十三条　弟七曰定次可提而垦而牧之地一千二百三十余顷涌一而海四以蒿枝港北通境三补为弟一堤蒿枝港南海境陆先墩中心河豆头河塘蒿河之间为弟二堤塘蒿河北天生港之间为弟三堤北本生港南天生港之间为弟四堤南天生港川流港之间为弟五堤兴工从弟一弟二堤起工竣接兴弟三四五堤　弟八曰壹度亩法本用营造尺与通海官亶不合通与海又不合通州官亶照营造尺九六折海门官亶照营造尺九四三四折徒乱耳目亦费核算今堤渠沟洫地屋并准营造尺　弟九曰核地可堤之滩以方里计一千二百三十余顷其中多有洼下不可垦及为堤身渠身并堤渠间隙地所占者今援通州刘海沙案圩身岸去沟渠均作公地免缴价例约去堤渠身并隙地八十余顷约计可垦而应缴价之地一千一百五十顷此初约之数须每一堤堤址规定或准此或多或少乃确以一千顷归入公司一百顷归通海小学堂五十顷归农学堂
弟十曰计工工有六一堤工濒海者为外堤广底四丈面丈五尺高丈二尺濒通潮大港者为里堤广底二丈四尺面丈高丈濒通内水沟渠者为次里堤广底丈五尺面八尺高八尺凡外堤六千七百七十九丈里堤一万二千一百五十七丈次里堤二千八百丈共积立方四万五千七百二十一丈八尺参仿江河堤工铲夫法用爬夫碎土约计爬夫一人每日碎土二十平方计堤共四十五万七千二百十八平方需爬夫二万二千八百六十四人参仿西人筑路法用铁石大磥长约三尺四五寸用两牛拽一磥逐层磨勘外堤一尺一层里堤次里堤二尺一层计长九百八十八万二千二百七十八方丈以两牛引重行地日四五十里折半算一磥日行二十里排三磥为横一丈计须行二千七百四十五日用十五磥三十牛须行五百四十九日每一磥一铲夫铲磥黏土引牛往复每日十五人　一渠工以渠土立方一尺核磥实之堤八寸环距外堤根内外各八丈取土为堤取土处外广七丈深三尺内广七丈深五尺环距里堤次襄堤根内亦八丈取土里堤取土处广七丈深五尺次里堤取土处广四丈六尺深五尺上三尺土累于堤下二尺沙培于地三处同即为环堤内干渠每一堤中辟井字支渠广四丈深四尺又中方百亩为界分辟小井字沟洫广四尺深二尺渐可展至广二丈深四尺凡干渠共长二万一千七百三十六丈共积立方二万六千五十丈一寸三分凡支渠共长二万三千二百四十丈九折递收面广四丈弟二层广三丈六尺余仿此共积立方三万二千七十一丈二尺凡沟洫共长十三万九千三百四十四丈共积立方七千九百八十七丈奇零不等者在内壅涂广狭不等不能方百亩为沟沟纵十一道横一道均广二丈深三尺共长五千二百四十七丈共积立方二百九十一丈二尺因地为陂塘者不在内　一瀦淡工海门瀦淡徼幸天雨其泄卤则数千亩之荡恃一二木水漊土人谓水门为水漊今用西法里堤次里堤上列置风车每一堤所八具日夜引淡水输泻堤内堤下置水门四用径七八寸厚二寸之穴管楗以铁门内水外潮相接之支河亦置水门时其启闭泄涨蓄淡约计每堤下一水门水管长十二丈共二百二十丈支河水门约十处每处三丈共三十丈　一牧场工牧场宜高今试办以九百亩为始外周以沟中分各实百亩为井各界以沟广均三丈深均五尺计内外沟纵横各四共长三百十丈每尺一层每下一层减一尺五寸共积立方一百八十六丈取沟之土匀培于地可高二寸　一公司学堂牧所房屋工公司案牍银钱办事会客之所楼六幢十二间监工工查工住房平屋二十间门房厂豆寸房各三间器具栈所八间共四十六间学堂内堂学农学化学楼五幢十间外堂学农学种植楼五幢十间司帐储器门房厂豆寸房佃房各三间共三十五间牧所办事及兽医药料房楼三幢六间门房厂豆寸房牧夫饲料房十间阑圈大小约一百九十间　一学堂试垦参用机器辟渠培地工与牧场同　弟十一曰估费费之纲二一开办费费于工程者海门以土免核方计土远近通例凡筑堤每一平方钱二百磥实之土照取土之下方八折量堤之尺照营造尺加一五需钱九万一千四百四十三千六百凡辟渠环堤内干渠上三尺归堤工下三尺归渠工每一平方钱一百需钱二万六千五十千十三凡支渠沟洫每一平方钱七十需钱三万七千八百六十五千七百四十共钱十五万五千三百五十九千三百五十三合规银以钱一千二百五十为银一两十二万四千二百八十七两四钱八分二厘四毫凡爬夫二万二千八百六十四人每人每日工食钱一百二十共钱二千七百四十三千六百八十合规银二千一百九十四两九钱四分四厘铁磥十五具每具约价四十两计规银六百两牛三十头备牛三十头每头二十两计一千二百两牛棚牧舍二十间此棚近堤与牧所不同每间十六两计三百二十两铲夫十五人每人每日工食钱一百二十以五百四十九日计需钱九百八十八千二百合规银七百九十两五钱六分牛六十头每日每头饲料二钱计六千五百八十八两共规银一万一千六百九十三两五钱四厘　费于瀦淡者凡风车每具约价一百两四十具约四千两水门穴管铁门每具约价五十两二十具约一千两共规银五千两
费于牧者凡牧场九百亩辟渠培地积立方一百八十六丈平方一千八百六十丈每平方工价钱一百六十八共需钱三百十二千四百八十合规银二百四十九两九钱八分四厘凡羊五百头豕三百头每头一两牛八十头每头二十两马四十头每头二十两鸡鱼蛏蛎每种各一百两计三千六百两共规银二千八百四十九两九钱八分四厘　费于房屋者凡公司楼六幢每幢三百两约一千八百两平屋二十间每间一百两约二千两门厂豆寸栈屋十四间每间八十两约一千一百二十两计四千九百二十两学堂内外楼二十幢每幢三百两约六千两司帐门厂豆寸佃房十五间每间八十两约一千二百两计七千二百两牧所楼三幢每幢二百五十两约七百五十两门厂豆寸牧夫房十间每间七十两约七百两牛马羊豕大小阑圈一百九十间约二千二百两鸡土桀鱼御各一百五十两约三百两计三千九百五十两共一万六千七十两　费于学堂试垦者凡辟渠培地工二千一百二十一两三钱二分三厘总共十六万二千二十二两二钱九分三厘四毫　费于置物者凡公司学堂牧所一切工程及日用器具如弓亶绳尺罗经农器爿木案倚橙之类约一千五百两书籍化学器具兽医药料西法种植畜牧器具三千两共规银四千五百两　费于缴价者江藩司旧例涂滩每亩一钱二分六厘草滩每亩二钱五分二厘公费成半新章涂草滩每亩概加二钱而绅民报缴滩地则成半公费向须增至一二十倍之多今援前年海门王杨村案新章前报买照旧缴价例照旧缴价其成半公费声请督部自地方衙门至道司督抚部书吏均为明定分数又此项滩地惟壅涂三补中西茅苇杂生其余间生短蒿白涂居多声明请按草滩三成涂滩七成匀缴并请每一堤成核明地亩按草三涂七加成半公费先缴一半余俟弟四弟五年带缴计一千一百五十顷合十一万五千亩按草三涂七加成半费应缴库平银二万一千六百六十二两五钱五分除壅涂三补有粮不须重缴之三万四千三百四十四亩按草三涂七加成半费核除公司应缴价银库平六千四百六十九两三钱七分九厘二毫八丝仍应由公司缴银一万五千一百九十三两一钱七分七毫二丝一零九六申合规银一万六千六百五十一两七钱一分五厘一毫一丝若照新章概加二钱除壅涂三补外计八百六顷五十六亩须加一万六千一百三十一两二钱连成半公费共计一万八千五百五十两八钱八分呈明督院如必照办俟十年后垦牧办有成效分十年由公司或各业股陆续带缴　一经费费于初办者督堤渠工十人以日役三千人每人督三百人帮督十人工查工八人司工帐一人司支发杂务一人薪水火食日用每月共约四百余两以二十月计约共九千两工竣即可省　费于自开办后每年经费者总理垦牧学堂一人公司常驻经理一人司银钱总帐一人邦巾司一人管理垦务一人门丁一人厂豆寸夫二人杂役四人初办须八人薪水火食杂用及添修垦务器具房屋约共四千两　学堂常驻经理一人化学教习种植教习二三人中文书算教习二三人司帐一人司杂务一人门丁一人厂豆寸夫二人杂役六人薪水火食杂用内堂学生十二人外堂学生二十四人十个月火食在内及修理房屋器具添备化学书籍药料机器约共五千两　牧所常驻经理一人兽医兼教习一人司帐一人查一人牧夫二十人杂役二人牧所附于学堂不须另有门丁厂豆寸夫薪水火食杂用及修理房屋阑圈添备药物饲料约共一万两　总计以上十二项需银二十一万二千一百七十四两八厘五毫一丝　分次举办先成弟一弟二区堤渠工需银四万五千五百九十二两七钱六分四厘四毫六丝爬夫钱九百七十八千四百八十计规银七百八十二两七钱八分四厘铲夫钱二百四十三千合规银一百九十四两四钱饲牛费规银一千八十两风车水门需银二千两弟二堤缴价按八千七百七十五亩草三涂七加成半费需库平银一千六百五十一两九钱四分六厘一零九六申合规银一千八百十两五钱三分二厘八毫共规银五万一千四百六十两四钱八分一厘二毫六丝其牧场公司学堂房屋器物开办各费需规银十万五千二百七十二两九钱六分四里七毫俱应先备其测量绘图办案舟车费用运去及间有买地津贴诸费不能豫计均不在内
弟十二曰集股股本以规银二十二万为准每股规银一百两共二千二百股入股先尽通境本完粮海境前报案之人次通海人次本省人次外省人愿入股者先行认数报名自一股至数十百股听便自开集日始两月内先缴二成公司造屋备器又三个月内再缴五成兴工筑弟一弟二堤兼试办畜牧及农学堂俟弟一弟二堤成再缴三成筑弟三弟四弟五堤股票载明三次缴股前两次给收据弟三次填给股票换回前次收据各股东如自愿将股转售他人须更名者同至公司帐房说明更换若弟一次应缴期内不缴踰一月者原报股名撤销另招弟二弟三次不缴踰一月者将弟一次所缴之数能并作一股者并不能并者与别股并　弟十三曰均利垦牧之利不能豫限其可确计者海门有堤无沟渠之荡地批价至轻者每亩钱五千有沟渠后每亩钱十千或十一二三千不等佃价每亩顶手钱二千租至轻者以每四亩包麦豆杂粮三石计值至轻钱五千海门包粗通例佃田一千步每岁纳圆麦六斗九十斤每石至贱价二千二百合钱一千三百二十黄豆一石六斗二百四十斤每石至贱价三千二百合钱五千五百二十共六千四百四十若照崇划写佃光荡板通例每千步压租十六千每年按棉花议租业四佃六新垦之田千步至歉每年三石每石至贱六圆合十八圆业得六圆四角压租十六千每年八厘起息业得一千二百八十若堤坚渠通之地自不能同论每亩合租一千二百五十小租一百每一堤成核地若干照股分成勺给五堤俱成分地大定由公司刊刻分地执照送请布政使衙门印发每张由公司缴印税二两随缴公费成半其照存储公司如十年后章程见后股东自愿收回管理将股票缴还公贝换领印照其垦牧一切事务均由公司经理垦利以成熟后起牧利以弟四年起按每年所入除去开支并酌提公积外其余作十三股分派以十股为股东利息三股为在事人花红　弟十四曰分限限有二一事限总理一人经理公司一人经理工程一人堤渠沟洫是工程事经理垦务一人瀦淡种青是垦事经理牧务一人经理农学堂一人各管一事遇有关系全局之事则公同会议　一年限自五堤次弟兴工至尽数垦熟约以十年为期十年以内公司经理出入费用本息之事各股东可以查察议论所办之事不得干预办事之权十年后或仍由公司或分归各股东自理届时再议　右章程先于光绪二十六年十二月粗议大田各上诸督部请定行止今年正月初复具公呈请核定　奏办并荷允行批候具　奏饬行藩运两司委员会同地方官勘定草地垦地界限复檄苏狼两镇查照议复所谓理纷之事什有七八已定因即前上章程重为厘订并全图印成备入股诸君鉴核　光绪二十七年五月朔张謇汤寿替李审之郑孝胥罗振玉同启

皇朝经世文新编续集卷七中
　　晋安甘韩眠羊甫辑　　　　　　　　　　　　 

　农政中
　　论中国茶业之失以及补救之法                                               
中国茶业衰残极矣出口之数日差月减其故何也盖以印度锡兰之茶制造新法外观有耀价值合宜中国之茶遂为所掩中国之利遂为所夺当此之时若复仍守古风听自然于天命因循致吴弗思变计图强而所失之道岂仅茶之一端已哉然即茶论茶其势亦难姑息者今印锡所得之茶利即中国从前所固有也时易势迁使中国之茶即降价而求如前此之盛亦不可得曩者汉口福州亦尝减价烂贱出售而欧人视之终不满意甚有原货折回之事其效验可知矣于是乎论者纷起甚有谓中国之茶受病之原系在于种植之始农夫不知新法以变旧习致使旧种茶树弱而无力不足以敌印锡也而不知其非也夫种植之物所仗者天气与土质而已中国之茶所得之天气土质岂有丝毫逊于印锡哉印锡初出之茶味固不及于中国远甚费经年累月之苦心始克获此制造之法此法兴茶味遂厚是以制造之力以压乎中国土产指粗于臂宾强于主既以中国固有之利而为印锡之利反讥中国之不善种植有是理乎虽然中国之与印锡一藉土宜一藉制造人心汹汹既乐制造而薄土宜则土宜似亦不可恃矣曷若降格而求其制造之法乎制造之法非在于种茶之先乃在采茶之际印锡采茶择叶惟谨当茶芽初出时即于茶树向阳处检其一样并大之叶次第摘取本无头春记号之殊亦无一旗二枪命名之巧既摘之后收贮于待制仓房中盈筐盈箧堆且类聚俟诸茶摘齐方行用机制之无霉烂虞有精美味茶色既浓茶香益烈按西人嗜茶其实不知茶味但以开水中对一次而已犹嫌色淡或如加非法就壶煮之故凡中国所贵绿茶佳品渠反视同嚼蜡即如白毫蛾眉等又以苦口置之反尚乎乌龙工夫诸目次焉者花香红梅皆为佳品好尚不同安得谓天下之口相似耶为今计欲争茶利不妨投其所好耳且能常使茶质与新摘之时无有更变非此司机工匠能救茶味之失也因茶味所仗者温煖之气而已讲求火候薰煖茶箱使其温性常存其茶自无变味矣往者中国亦曾试用手造之机数年前唯老次等曾运一付于上海继为温州中国茶商购去此机但能卷叶而已尚无薰焙诸机以弥其缺然所出之茶较佳已能融洽浓厚比之土法泡制足超上乘第其机之制殊属陈旧自欧人视之恰如骨董今已尽废其式焉迩来福州试用之机较为新式闻其所有者卷叶之机三具焙叶之机一具上海商董等遥为欣羡而相告曰但愿此后中国茶味比工夫茶尤强汤汁之中又复浓润可爱自与印锡埒久之制法益精焙法益妙自能克臻于至善盖其胸中具有成算在欧人用是私相揣计咸谓从前中国各色茶目原有差强人意者此后若能试办得法又可收印锡之利于中国何快如之按西人议兴中国茶者其意原欲藉我之茶以谋利非真为我计利也然因彼之所利而利之此中实有大利于我者我何惮而不为我不为而彼为之如福州虽有制茶机器其利仍归于彼何也因系彼之合股而成焉夫彼能合股我何不能合股彼能购机我何不能购机以我固有之利甘分于彼听彼捣虚扼吭是谁之过欤有康卑老告夏登云此事若能真办欣喜无似此系乘时利器急切良图不容再缓能使中国之茶又复起用大有胜算可操非然者中国茶质虽美奚足以敌今日印锡所产耶虽然亦当于各家机器中推择其尤并须有一人曾习此种制茶手机者方可众遂共推打惟逊因其本系种茶出身又曾管理此项机器者专门名家足资熟手不妨先为其好自位置使之安心乐业得以屏息静虑而后出其智慧挺其技能庶可与印度角暗中又复和盘以托付之按西人用人之法其意甚深丰其养赡优其职任务求先使其心之安而后方得其材之用驭此良术以之谋国何国不强以之谋利何利不遂而吾国怀才之士往往沦落无有过而问之者即用之不足充其饥渴安得展其才能甚有去之以势掣之以肘伤之以事败之以奸抑或屈之挫之而奴隶之卒使其才无所概见是则失之毫厘差以千里虽为才之不幸亦国之不幸矣
吾人近亦颇知此术借楚材而为晋用凡有西人愿为吾人之用者不问其所学若何莫不优容厚养之将谓西人所具皆万有之才也迨用非其材徒自麋费犹不知悟此无他不能具知中国之人之才又何望其知西人之才耶中国所以未能振起之故断断乎在此分为五职一收管采摘之茶二即卷叶机器三使叶发味四焙叶五分配兼装裹等事此外再雇工匠管理各器及彼此拖叶往来而已其所收采摘之叶存储仓房不必论及天气至分配入箱须装贮精善以待运载最要者尤在能设于茶叶出产之地省去生叶远运转多水去耳果能若此目前即可得息不必俟至将来也此系英商私商之语其自计固善矣窃意中国此时茶价虽贱茶业虽败茶树尚多茶叶不少如能如法采摘俟其味发味而后卷之必俟发味者此系化学家所遗之法谓经发味后而焙之始能现出木酸油质焉按酸者强水之味也凡木质之物半生半腐即能发出此味吾人视之以将霉烂而西人反嗜于此此宜吾茶之不能得利也欲图此利不得不投其所好裸衣入国是在有力者图之中国焙茶之法系摊于栲栳上就近炉中烤之用手托之向火良久栲栳大而炉小就身之处则易干远处难免带湿即使拌之又拌干湿相参冷煖混杂装入箱中未几走湿而味变矣且须人用一炉炉中若以干柴燃火又不能各立烟通则柴烟必贯入茶中而味又变矣凡兹等事微特功缓费大兄能使茶变失其味乎今欲使茶无失真味又能使其味益滋厚而贵重于地球之上者则机器之用不容缓此机之制莫杜来儿若杜来儿之机有二式一系旧制者曰狎皮杜拉符译言抽气之管在上也其制有大小多种最小者仅重五十磅移动甚便每点钟能焙十六盘茶叶重可一百二十磅一系新制者曰党杜拉符译言抽气之管在下也较之旧制之抽气管在上者尤佳其制亦有大小多种皆具自行之机焉工匠但须往来搬运栲栳而已计其一来一往间可焙二百四十斤茶叶诸机皆范铁为之运动便捷转移易易既能省工又能省火并不须择地筑基设厂之苦而茶味浓茶香烈茶价超茶叶盛已去之茶利又复收回是一机之中数善皆备者昔者机器未兴之先原无所用于汽学也自有机器则汽学相引牵动之力不得不讲今若欲藉汽力牵动此种茶机尤为完善惟中国产茶多在内地崇山峻岭中道路未修转运费力即在商埠设厂运内地生茶而制之亦多费事况此种茶机不必专仗汽力耶或用风车或用水碓或用牛磨皆无不可有薄薄符等曾择此机第一号者试于汉口据云所制果精妙每日用工八点钟之久可出茶叶三百担惟计其值每重一磅须较土制之价昂出二先令此系初用机器工匠未能娴熟加以卷叶机一具试用多时费用未免稍大今二机已能合手若再添置卷叶机一具专用牛转者三机互并则价低而利大矣机器用法有如是者溯此机器兴于印锡而印锡茶业日益盛中国茶利日益削官民交困农工辍业上愁茶税之不赀下穷茶树之无利然则今日中国即有制茶之机而于种茶之法亦须重新振顿而后可其振顿也非在于天气土质也中国之天气土质与茶固宜无如近此数年茶利既薄茶农衣食不给多营营于他事致使茶园丛树新叶旧叶错杂繁枝而其下则蓬蒿芜秽荒而不治是有茶树之形已失茶树之质若即摘此等之叶而制之纵有巧机安望其有回甘佳味乎是宜于机器设立后即行晓告茶农导以有利令其自度厥园分别孰为老树孰为新树刈去横斜乱枝薅净滋生蔓草洗其旧污新其气象则茶树自可上接天气下专土质培根本而畅芽薛木新春以后其叶或可经用而为出口之上等货色欤至若多年老树味薄力弱则不如去之为善使茶农能知以上种植之理茶工能知以上制造茶味回甘茶香扑鼻则茶商跋来报往征贱征贵中国之茶必超印锡而上茶税裕茶利复一转移间又见中国如何兴起之象也岂不懿欤
以上所言重在制造然茶本植物若于种植之道田各而不详但付诸天气土质听其自生自长正坐中国积弱之病也今举印锡种茶之法如下印锡之种茶也护持培养实如慈母之字赤子焉种子在土即以杂料壅之约二寸阔勾萌未出频频看视妨有鸟发虫伤也勾萌既出须扶持之妨有意外压折也时以粪水溉之耘耰其旁无使滋蔓约高至尺许则轻轻拔起分畦重栽按成行列每株相隔三尺许畦畛之间当分沟路勿使宿雨停瀦损及树根既成小丛树时为修整翦删芜蔓以疏天气然亦须细心体会其向阳之枝即其通引天气之路若阻之则生机失矣又粪壅之以助地力故不宜恶草分其地质上畅其机下培其本则树身自能昌茂而生叶亦无参差不齐之患三年成林犹不宜于采摘因恐枝干尚弱茶味未厚也约至五年之后绿荫婆娑青光相接欣欣然已成稔熟景象此即采摘之时矣其采摘也先于旧枝之末摘去顶上双叶而裹之则芽皆从枝间怒发新芽既出约八日而新叶乃齐择其并大者次第采取先从树阳采至树阴但采其叶勿损其芽则芽又复次第发叶叶复大而复采之则茶纯而味厚矣此印度所以能夺中国之利也中国则异于是焉初种之时似在有意无意间不甚爱惜勾萌初出即为移栽甚有因此而伤者侥幸存活时时采摘其叶以为利以为固有之权绝无以思所以粪剂之法以培补其根本且其栽树之时无分畛田或参差间错疏密不匀天气来路或为自阻树下野草纵横自生自长分其地力亦不知觉树至老大气力已衰既不忍去犹摘其叶混杂于彼树之叶转使彼树之叶香味亦变而不纯采摘之时无论叶之大小新旧芽之强弱衰旺甚至连芽带叶悉行采尽几如牛山之木元气大伤生意殆尽积此一时所采者美其名曰头春至二春采之仅成小叶则其力薄气弱可知矣三春以后愈趋愈下是皆敷衍而成虽名号众多而其利转为印度所夺又何益哉采叶之时贪多务得而日期本属匆促但将其所得若干之茶悉行倾筐倒筴堆积屋中不计时日不办发味至有生毛霉烂发味已过反成变味不为去之犹为焙制因小失大转成霉味而夺茶味致全股之茶之味乱矣中国采叶制茶之时常系西历四月迄八月头春茶出则赶新急制急制之中诸弊丛积尤甚者则在炉火未纯焙至半干半湿即以装箱发贩若途中天气暴煖引起潮湿与箱中湿茶之气相感则茶尚未到埠茶味已消于无何有之乡将安用乎湿天阴雨尤忌采摘而中国偏喜采取以为佳品如雷芽谷雨是也不知湿天之叶气味内歛最为易坏此又不可不慎者按以上二则报中不具姓名不知为何人所着所陈利病无不悉中肯窍故急录之惟原篇甚多支蔓且附机器价目似系商贾求售之意故删削以归简晰
　　张乖崖拔茶植桑论                                                            
民生与国计相资者也重国计而不重民生则困重民生而不重国计则私先王之定赋式也不忍苛求于力之外亦无所逃避于力之中凡以明有亲示无外也张咏之知鄂州崇阳也民以茶为业咏曰茶利厚官将榷之不若早自异也命拔茶而植桑民以为苦其后榷茶他县皆失业而崇阳之桑已成为绢民以富称噫张君爱民之心则善矣而惜乎于政体有未谙也夫民之尽地力也不患其有厚利而患其有遗利茶利厚矣以畏官榷故而命拔之而植桑是教之逋赋也赋则逋矣而一利未兴一利已失岂计之得乎咏果以爱民之心为心但当因利而利劝之广其树植辟其荒芜勤其灌溉惩豪强之攘夺禁胥吏之侵渔严市易之驵诈尚制作之精工且为之酌定税则申诸大府议后有加增垦种者于所定税额有余任其据户均减而又令于墙下树之以桑待其长成相资为利不犹愈于免榷之计乎揆其所以令植桑者特利其植之者少而不至为榷耳若数年之后户户栽桑家家煮茧他邑仿效大利朋兴其能免于岁课乎抑并桑而拔之乎且他邑皆吾赤子令他邑失业而崇阳独免亦非所以示大公矣或曰茶之用狭而桑之用广茶之利短而桑之利长拔植之令殆亦有权宜欤而究之不然太宗时方用兵军食缺乏以备边储以易番马以作常平籴本昔人皆于茶是赖何谓用狭乎茶之植最易三年可采者则斩而复新滋生不已何谓利短乎然则植茶可也植桑可也茶桑并植亦可也而拔茶植桑窃以为未善焉史称咏少任气不拘小节似亦伉爽而不经筹虑者此[乖](乘)崖之所以为乖也夫 
　　福州蚕桑公学章程并序                                             
后汉邓禹八子各操一艺泰西诸国虽华族贵胄有入工艺土肄业者东方日本师其良法并致富强我中国之贫弱由人无常业工无端学无以自立于世界上也蚕桑为专门学尽人能尽之职业亦中国自有之利权往者林杭州开蚕学于西湖聘东洋名师为教习萃浙中聪颖子弟校课其中成效大着吾闽创办蚕桑公学盖三年矣不敢谓遂有成效然其间天时地利固无不宜今拟推拓规模广相传授但患学之不精不患业之无用以吾福州之辐辏省会而外则有州县州县而外又有乡镇风气既开效验既远争先恐后固意中事将来业蚕之人既可以率妻子家人自食其力又可以其术益人非吾党之士所恃以为自立之基者乎惟是蚕忙之时事固甚苦中如藏桑剉桑喂桑扩座除沙等事至有不暇眠食者而桑业学理既多且精尤非粗率卤莽所能从事可谓劳心劳力兼而有之矣凡吾同志须立定志向自度力量而来方不中途辍止吕氏云有畏更衣之寒而忍一岁之冻惧一针之痛而甘必死之疡愿诸君先难后获引以为鉴也
蚕桑公学章程　第一章　总则　第一条本学以提倡全闽风气开辟闾阎利源为宗旨　第二条本学以教授蚕桑业学理及实务为主　第三条本学设于南台泛船浦新街地方　第二章　教习规则　第四条总教习应有进退学生及赏罚之权并规定课程及养蚕事务　第五条本学无账房司事诸名目一切事务均总教习任之第六条副教习邦巾同总教习教授学生及学中一切事务总教习如有事未到一切事务副教习须为代理副教习有事总教习亦须代理　第七条教习非有疾病事故不得擅自旷废课程　第三章　生徒规则　第八条凡生徒皆须遵守一切规条并从教习之指示及其命令如有犯规轻者扣分重者斥退　第九条凡生徒毕业本学当给以执照准其充为各处教习　第十条凡生徒毕业后第一年须在本学饲春蚕一次以期熟练养法应纳膳金与否临时酌俟核经费再行定夺　第十一条生徒有品行不端或怠惰及屡屡请假者均即斥退　第十二条凡生徒无论在何地均严禁洋火因　第十三条凡生徒不得倡议罢歇功课　第十四条凡衣服身体均当清洁并须留心卫生以免疾病　第十五条凡生徒在讲堂及蚕房内不得吃烟发高声并粗暴之举动　第十六条凡讲义均定有时刻该时击号诸生须一律到堂听讲如临时不到及迟到者扣分　第十七条住宿规条如左　一不得任意喧哗尤不准吹弹歌唱赌博　二火烛宜慎舍内力求清洁勿怠于打扫　三学所非关蚕忙之时十点钟闭门十一点钟息灯　四凡生徒无事故不得出宿于外　第十八条放假日如左　一星期日　二星期六下午　三节假　清明一日　端午二日　中秋二日　冬至一日　第十九条诸生在蚕忙期内由教习派班实习虽遇放假日亦须就业倘有紧要事件须告明教习并请同班代理方能暂行给假至多不得逾三日　第二十条请假日如左　一三年丧两月　二期丧十日　三功丧两日　四婚姻十五日　五疾病　六有事　第二十一条因有事请假必将情由申明教习　第二十二条凡疾病不能习功课须先陈明教习违者照临期不到班例　第四章　赏罚　第二十三条一学期间实务考试成[绩](蹟)最优品行方正者给褒赏　第二十四条平素品行不端或违犯章程者察核情由随时惩罚其种别如左　　一扣分　　二斥退　第二十五条加褒赏惩罚时揭示其事由于学内　第五章　招考规条　第二十六条招考在前学期之先每年一次施行其时日随时报告　第二十七条应考者须有左列事项　一年十岁以上三十岁以下　二体气壮健与资性善良者　三无家计之累者　四本科要文字稍通顺者　五别科要识字者　第二十八条本科定额八人别科定额十二人　第二十九条应考者须妥商为保人　第三十条应考者须具有愿字　第三十一条生徒须自备饭金月二千四百文不纳束修　第三十二条生徒须自带一切卧具用具惟膳具免带房租免纳　第三十三条生徒如有欠纳饭金保人须为赔偿　第六章　学科课程　第三十四条学科分为二门曰本科曰别科　第三十五条本科专讲蚕业学理兼事实马念别科则专事实马念兼授学理　第三十六条修业期限本科为一周年别科为六阅月　第三十七条本科别科课程　本科　第一项　学理　一养蚕法　一蚕体生理　一蚕体解剖　一蚕体病理　一使用显微镜讲义　一检查法　一缲丝法　一桑树栽培　一土壤学　一肥料论　第二项　实务　一使用显微镜　一解剖蚕体术　一制蚕种法附贮藏蚕种法　一养蚕术　一缫丝手法　一检查蚕卵蛹蛾法用肉眼监定　别科　第一项　学理　一养蚕法　一蚕体病理　一缫丝法　一桑树栽培　一土壤学　一肥料论　第二项　实务一养蚕术　一缫丝手法　第三十八条本科学期以正月为始至十一月　第三十九条别科学期以正月为始至六月　第四十条分学期另详　第四十一条本科别科养蚕期如左　本科　饲育春蚕　自二月至三月　饲育夏蚕　自四月至五月　饲育秋蚕　自六月至七月　别科　饲育春蚕　自二月至三月　饲育夏蚕　自四月至五月　第四十二条本科别科每星期内每日授业课目时数另详　第七章　考试　第四十三条分考试　左四种　一随时考试就日常所学课程临时施行　二学期考试于各学期末施行　三卒业考试于修业期之终施行　四实务考试于各考试期施行　第四十四条分考试期　一本科大考二次　前学期一次后学期一次　月考四次　八月九月十月十一月各一次　时常考试不定次　一别科大考二次　前学期一次后学期一次　时常考试不定次　第四十五条养蚕各成[绩](蹟)点数以一百点为最高点以六十点为合格六十点以下均为不合格　第四十六条考试各课目以一百点为最高点以五十点为合格五十点以下均为不合格　第四十七条养蚕成[绩](蹟)点数及卒业考试点数合格者给予卒业文凭不合格者退学　第四十八条生徒考试不得临时规避其因病或不得已事须预先申明方许另行补考　第八章　杂则　第四十九条凡学内人等欲携取蚕茧蚕子带回考马念试养应告明教习由教习酌给并登簿应俟去时领出不得预先私携入室至教习携取蚕茧蚕子须相知照登簿备查　第五十条凡生徒不得在房内私自养蚕　第五十一条各教习及生徒亲友偶有留饭于本学饭食一切均由自给　第五十二条凡教习及生徒借用饲蚕仪器勿论在学之内外俱当郑重留心如有遗失或损坏均当赔偿　第九章　学外事务　第五十三条凡蚕桑情形勿论远地近地均允其来问　第五十四条凡饲蚕仪器允其托本学代为购买　第五十五条凡有病蚕允其托本学代为考马念但蚕身须浸以火酒方不腐臭　第五十六条一乡中养蚕至四五十家允其申请本学转请教习往该处教授惟饲春蚕一次每家须出四五百文以为酬谢教习之费但此事须在本学堂生徒毕业之后　第五十七条章程中未妥未备处或增或改须临时斟酌
　　蚕务条陈                                                      
窃自中外通商以来彼此以有易无互相为市固势均而力敌奈外洋之货入中国者不但货色渐广即各货数目亦年盛一年中国运出之货不能与之争胜以致洋货所值渐易以银而利源遂流入外洋中国本有可以挽回之策惜无人陈说利害因循未办今试以丝务一项论之夫丝为中国民生之大本通商后尤为互市之大宗其在数十年之前较之各国最为兴旺而自近十余年以至今日则日见咸色查泰西各国于各项工作之事讲求其理不遗余力而以格致之学为最要有一事必设一公院内请专门名家稽查各务集天下之深知此事本源功用者不厌烦琐一一考究详察以尽其利譬如种田则必究其未种之先何等种耔宜于何土燥湿何宜既种之后必究其何以长茂何以蕃实必使学此者毫无遗利而后止故于蚕桑一事亦设有公院凡蚕产情形必专心考究此公院设有年所其于蚕之如何生长宜食何叶何以肥壮何以有病如何医治何以必到其时不食而眠每次眠时是何形状何以必到其时乃上山结茧其茧是何色样何以茧有大小何以必到其时乃出蛾其蛾是何色样有无疾病何以必到其时蚕乃生又何以一年内再生至五六生如何使其不再生而留其子使次年始生所吐之丝何以有粗细韧脆何以光洁何以暗滞何者为得天气之宜地土之宜究应如何蓄养始无遗憾所种之桑何桑宜何地土何以茂密何以虫生如何止虫何叶宜何蚕又有各种野蚕各种半家半野之蚕何以为野何以为半家半野何者产何处何者生何树食何叶何者可取回蓄养何者不宜取归其蚕及蚕茧蚕[蛾](峨)蚕子如何收取如何功用公院中历年讲究早得窍奥随时荟萃出书布散天下使人增长学问有所仿效俾无遗利故于国计民生关系甚大凡此等公院中费用皆由各国公欠所出诚重其事也中国蚕桑之法讲求者原不乏人特忽田各者众祗知其当然而不知其所以然沿旧蓄养衰旺委之运气年产不能递增或且咸少要皆讲求不得其道耳至各种野蚕则更无人过问任其自生自灭实则亦正有用处光绪六年奉　总税务司通札内开光绪四年法国巴里京城衒奇会蚕务总考察司里昂城商会首领倪恩投请将中国蚕务各节查访等因当经各口税务司申覆嗣于光绪八九年间本税务司接倪恩投来函请再细查即经申请总税务司允准照办并准将各项费用入本关经费报销开办一二年因告假回国未及查明光绪十二年复任浙海关见以前所查各法仍未尽善无实在裨益之处缘在浙省虽查有野蚕两种将茧送往法国察其丝质颇美恐日后大有用处而家养各蚕未曾逐细马念其功用非在各省查明不能定其孰优孰劣因刊布访求养蚕各节一书分散浙省产蚕各区使年终汇将蚕子茧丝同送来关以凭查马念并购买蚕子雇用熟悉养蚕之人就本关设立小院饲蓄试照书中各节查记而将最后之一眠蚕取十条浸入药水瓶内并取各蚕干茧半斤丝二钱雌雄蛾五对活子五分包固送往法国倪恩投处请其考察其中以活子为最要各种活子虽送往法国其余剩未送者留在本关至次年试养以便两相比较考其利弊按光绪十二年本关试养家蚕共二十三种均送法国惟惜分散之书除送到蚕子外均未如式寄关想因未明此理遂不经意故又经　总税务司准将所刊访求养蚕各节之书再送各关照式访查至光绪十三年复将上年所留之子并他处送来之子试养计有头蚕子十八种二蚕子十种三蚕子六种三蚕子以上各蚕子八种初养之时天气颇宜出蚕亦佳至第四眠蚕病尚未大见迨上山时其病乃显或一种全死或一种留有一半左右计存三十三种蚕内仅有十二种尚有力作茧然收成不过十分之五其余二十一种全归乌有第二次所养之蚕不十日间几已全坏至第四眠时所余之蚕仅足为浸入药水之用第三次所养之蚕仅存两种嗣遂停养此年养蚕虽不兴旺然可由此马念知其病以期设法防备故如上年之式包固并将同时自杭州一带及甯波鄞江桥如式送来蚕丝干茧及蛾子共三十三种汇送倪恩投处请同十二年所送之子一一考察各通商口如福州厂夏门温州汉口宜昌虽有送来各件均未如式惟牛庄一口尚称如式其送来之野蚕及半家半野数种亦均寄往法国当经申明　[总](务)税务司并函致倪恩投来年本关暂停饲养访求俟其考察明悉究应如何整顿拟于光绪十五年间再行开办及十四年五六月间接倪恩投函称送来蚕丝干茧蛾子均已收到俟考察明悉即行函复今先请陈其大田各中国之蚕受病已久特未深信此理者多今则可实证之如甯波之蚕所见病瘟情形他处亦复如是则中国各处蚕种必有断绝之时查得送来各种蚕身内具微粒西语曰克拍司格从未见有如此之多其微粒之病曰椒末瘟西语曰伯撇灵凡蚕及蛾茧与子均沾染此病且于各种蛾各茧内并查有他种病状譬如黄软病西语曰法拉斯利特其一耳中国各蚕其病既如是之巨何中国　国家尚不及早料理然应如何料理容详于后
大抵宜以印度为法中国蚕病虽深所幸者既明此病尚可为防备之计如送来各种子内有微粒者甚多倘系西国之蚕染此病状断难生子即生子亦未必能成蚕而送来之子竟能养出且能经屡次挑拣得无病之蚕成蛾成子至次年养出比先一年尤佳可见中国之蚕其力较他国为大其中又查得二理一系中国之蚕患此粒瘟为时已久恐有绝种之时而与昔时西国蚕瘟之患相同一系中国蚕种内有力大者虽患此粒瘟医治尚易送来之奉天省蚕蛾等已经英国伦敦最著名之格致家木尔查其内有两样新种俟在里昂考察丝院考察其丝即可知其丝质有何分别并其优劣如何然今已经查明者如在中国温和之地一蚕养至数次未必能佳因递次所收之丝一次不如一次譬第一次收丝有百分至第六次则不过五十分总之中国所出之丝式可定其一年不如一年而日本所出之丝式则一年佳似一年日本之丝不但年年加增其蚕茧及丝质骤然称美各西国及美国均乐以重价购之其故甚易知也盖日本国家曾经讲求此事前有农部尚书将蚕蛾等件选择精华送至西国考察复派人往法国及义大利国学习养蚕各事故今日本深知养蚕之法虽用种不过十余其茧其子均为极佳之品并能明何种宜养于何地是向来为日本考察茧丝之理其人虽产自法国至今日获收养蚕之利则在日本而不在法人予观今日中国蚕务情形颇与印度相同溯印度数年以来蚕亦多病丝色日减虽印度国家于民生各事向不过问然因蚕务所关系于民生者甚巨亦遂改弦更张由其国家致函请予代为设法俛救俾印人养蚕无害并托予聘一熟悉养蚕各事之人往印并深明巴斯陡选择无病蚕之法而愿与以重聘以期易于延不见无如为予所深信而不疑者颇难其人故劝印度派养蚕公院之工头来法学习适印度养蚕公院中有工头一名在院管理已经两载明悉养蚕各事颇为用心现已来法一月由予请法国国家准其入蒙伯叶城养蚕公院塾房在该院内巴姓及提雨克乐两人名下学习该工头不能法语传以通事学艺颇佳历二三月后回印遂深知西国养蚕各务并防备粒瘟之患嗣印度国家拟设立养蚕公院数所专为挑选佳种无病蚕子售与人民并在公院设立一查考院令年幼之人来院学习分往内地教习饲养每年所出蚕丝茧子仍送往法国里昂城及义国考察丝院或英国伦敦木尔处以备查考但印度整顿蚕务较中国为难其蚕茧甚小丝力亦弱其质亦次而中国地土宜于养蚕最为利便纵蚕有病予逆料其易于医治更能壮蚕之力成丝使多倍佳于现寄来之丝也办理如是之易倘有干练之人经理中国养蚕事务日本国所能为者中国亦无不能为并无所难此一定之理也以上皆倪恩投与本税务司之函当于光绪十四年六月十八日抄呈　总税务司并具汉文详论蚕务情形及所有整顿之法申明商经本关监督亦甚关心愿为筹捐襄办复申请准假三月前往日本亲查其养蚕各务究因如何有此成效旋于八月十九日奉　总务司札覆以访求蚕务各节既深有关于国计民生拟呈请　总理衙门俟　总理衙门有何主见再行札知又札覆请假一事碍难允准各在案本税务司奉札后深冀　总理衙门允准当即拟定办理章程备函申送内载一拟立中国　国家养蚕局在浙江产蚕适中之地大约就湖州及太湖一带而将甯波试办各事移至其处按照西国养蚕各事最新之法逐细讲求与法国奥国义国各西国及日本国之养蚕公院一律办理二所设之养蚕局固以细究养蚕各事为重更须按照巴姓选择无病蚕之法蓄留其子贱价售与内地养蚕之人如内地民人试用一次后必知其子甚佳利益较大局中有此进欠则嗣后每岁所需经费无虞不足三养蚕局须设立最新最灵缫丝之机器或缫本局所收之茧或缫购来之茧或代缫民人之茧凡缫丝时宜设法准民人来局看视使风气渐开可使各人自备机器缫丝以期匀净四内地适中之区虽设有养蚕局每岁在局专为养蚕及缫丝各事更宜设总局于上海为查考各事之地并由总局如前向各口访求及将蚕茧各件仍旧送往法国查考五凡在总局随习养蚕之人于蚕务逐细讲求其理均已明晰选其诚实者分往各省产丝之区设立养蚕局如法经理以上章程除申送　总税务司外并函寄法国倪恩投请其核覆旋于十二月间接其两函一系送督办法国国家养蚕公院总教习麻里阿所报在院饲养中国蚕种实在情形书数本一系覆知所拟开办养蚕公院各章程当将麻里阿所报之书送呈　总税务司嗣于十五年正月十七日复将倪恩投所致两函抄录申送并呈明以前所论各事既有真确凭据为蚕病之证即就浙江一省之蚕而言无不有微粒患椒末瘟之症倘不亟行整顿恐蚕务之坏与二十五年前法国之害相同夫蚕渐长而病因之渐重别无良法疗治惟有选择无病蚕子之法一面防有病之蚕不使生子但浙江之蚕染患椒末瘟恐他处蚕病大概相同惟中国蚕病虽深蚕力本大蚕力究如何大俟详于后较之昔时西国蚕病设法尚易为力故中国苟欲整顿蚕务惟师各西国近二十年日本近十年所设各养蚕公院之法而已
若蚕为何种归于何类在格物家论之甚详似无关养蚕之事然必格致家分蚕为何种种有何茧而后养蚕家始知何种蚕生何种丝并知养何种蚕为有利益及何种蚕宜养于何地至巴姓医治蚕病之法知之甚易仿之无不见效法国各处养蚕之人无不知晓查官册所载法国每年所出蚕茧之数计咸丰三年为二千六百万吉罗每吉罗约重一斤十一两四年为二千一百五十万吉罗五年为一千九百八十万吉罗六年为七百五十万吉罗以后年减一年至同治四年仅岁出四百万吉罗皆由蚕患椒末瘟所致也前时百出其计遍觅各国蚕子饲养而日本之子尤多迄无所效其年巴姓得选择无病蚕子之法其患始息其法将蚕患椒末瘟者去除净尽养蚕之人复加意饲养其患黄软病者亦渐自止方法国蚕瘟盛传之时计子重二十五克兰每一克兰约重六钱余生茧二十五吉罗后则子重二十五克兰生茧四五六十吉罗不等光绪四年法京衒奇会所出官册载近五年各国约出茧数当时法国每年出茧九百万吉罗是法国自止蚕瘟之后不十年而所产已加倍矣且查此五年之前即同治四年之后法国每岁所出茧数有多至一千四百万吉罗者或一千一百万吉罗者而此五年中仅岁出茧九百万吉罗非因蚕复有病实由人工昂贵外来之丝价较贱故光绪十二年法国所出丝数虽为八十万吉罗而较之前数年所出之数实已加多又查中国各口通商贸易总册所有丝及乱丝头由上海运往外国之数自光绪五年至十四年此十年中计惟光绪五六两年自上海出口之丝牵计每年为六百四十一万七千斤其余之八年出口牵计每年为四百四十三万一千七百斤是后八年每岁出口丝数减少二百万斤约百斤中少三十斤也其运往外国乱丝头之数此十年中前两年牵计每年为八十九万二千五百斤后八年牵计每年则为二百五十万一千五百斤是每岁加增一百六十一万斤每百斤中加七十斤也合上二数以观则知中国蚕之病日深粗丝斤减少似乱丝头应随之俱减何以反有加增盖由养蚕日见其多而成功者少故乱丝头日加而丝斤日减今就上海广东运往美国之丝数而论中国则年见其少日本则年见其多甚至大相悬殊故合上海广东日本各出口丝数计之譬百分中当光绪四五两年上海出口丝数约居百分中之五十二分至六七两年则约居八十四分嗣后年年见减至前两年则仅居十五分查前数十年作经之丝由上海运往美国者名七里丝即细丝俱由南浔新市菱湖湖州双林乌镇而来大蚕丝即粗丝产自该数处之外一带产细丝之处在浙省之北其地不大所种桑树稠密近二十年复年多一年蚕屋稠且过为挤密或即因此蚕病盛行该地之丝遂收成日少即本处所需丝斤以织丝货亦不足用遂越太湖往无锡买粗丝之蚕茧以补其缺每年至数百万斤之多即上海所设两缫丝行亦每岁往无锡溧阳等处购买丝斤备用产粗丝之处其数本少其地甚大数年来维种桑之区日多较之前时甚广而蚕病亦与之俱广丝则不能多收也若日本出口之丝数当光绪四年不过一千四百十包及前两年已加至一万四百包是皆由日本仿用巴姓选择无病蚕子之法产丝骤盛而人皆知其丝质尤佳故中国蚕务亟宜整顿万不可缓如以上所拟之法最为妥善其事不过便民兴利并不强民遵从但由　国家俯准开办劝导民之听信与否悉随民意其听信者定获利益利益渐广信者必众按麻里阿寄来饲养中国蚕种情形书内所载照西国养蚕之道及巴姓选择之法饲养中国送来之蚕子其种即本关所养未成者麻里阿竟能养成且次年复养较上年尤佳请实证之查所送蚕种共三十三种内以十种而论光绪十三年十四年所成茧数斤两以若干茧成一吉罗计一种第一年七百五十茧为一吉罗次年七百十四茧即为一吉罗一种第一年一千六百八十茧为一吉罗次年一千二十五茧即为一吉罗一种第一年一千九十五茧为一吉罗次年八百六十九茧即为一吉罗一种第一年一千六百十八茧为一吉罗次年八百三十三茧即为一吉罗一种第一年一千六百茧为一吉罗次年一千二百五十二茧即为一吉罗一种第一年一千一百茧为一吉罗次年九百五十二茧即为一吉罗一种第一年一千一百茧为一吉罗次年八百六十九茧即为一吉罗一种第一年一千九十茧为一吉罗次年七百四十七茧即为一吉罗一种第一年八百五十五茧为一吉罗次年七百六十九茧即为一吉罗一种第一年八百四十茧为一吉罗次年七百十四茧即为一吉罗可见内有一千六百十八茧为一吉罗之蚕种其子次年所出之蚕仅须八百三十三茧即为一吉罗是每茧较第一年加重一倍该种蚕不过身体较壮其病仍未去尽
如以上十种蚕合而计之则十万蚕于第一年成茧重八千五百二十吉罗至次年所成之茧可重一万一千四百八十吉罗约每百斤中加重二十六七斤也又倪恩投函覆所拟设立养蚕局章程云阅所拟各章程均甚妥当惟似稍有不合夫今日中国欲整顿蚕务与旧年印度开办整顿蚕务相同且印度整顿之法想亦与中国相宜如在甯波所查各事虽有裨益然不过浙省一地之蚕他省各种家蚕半家半野之蚕及野蚕除牛庄一口外尚无实在查出之事照前访查各节宜再从首开办而以有人深知巴姓选择之法为第一要义设一公院以蓄无病蚕之子务剔尽有病蚕之子以免病蚕复生子并比较各种蚕有何佳处其人须熟悉养蚕各事譬如养蚕房屋饲养之法以及料理器具各事何者最宜始有益利可获均须一一明晰但照巴姓之书及他书所载之法犹不足恃凡养蚕各工作亦甚关紧要盖西国各样新巧之法尚未载于书中也如以显微镜窥视蚕之病状人皆知用然宜细明其理否则不能查明伯撇灵之病因镜面所显除伯撇灵之克拍司格外尚有他状甚多如小五方形质血轮形质小腐质小水虫等质宜知其分别之处旧年印度国家派来之工头系在养蚕公院已经做工二年其人二三月间来法七八月回印此数月内先入法国蒙伯叶城国家养蚕公院内之塾房后至里昂城考察丝院学习[考察](者祭)丝质又往巴土呀城义国国家养蚕公院并往养蚕最盛各处及选择蚕子处缫丝处造经处阅视该工头开能用心虽不通法语藉人传达学习亦甚易故印度现已有人在养蚕公院深知各法并知西国所用各器具何者与印度相宜今中国亦宜设法聘此一人是为设立养蚕公院最先之事鄙意莫如速派一二人来法尚及见本年养蚕各事否则又迟误一年夫欲整顿蚕务总以实有裨益为尚故中国整顿祗须就中国之蚕治之应由中国自行设法始得长享其利此策为最善而亦最便故余不劝中国购用外国蚕院之子虽法义等国售买蚕子之处甚多其子亦佳而无病若中国购用仍不免迟误中国之事余意中国今日莫妙于在湖州或太湖一带先设试办养蚕公院在内仍沿中国旧法饲养不过房屋器具工人均须洁净小心并设法购齐浙江江苏四川山东直隶山西各省所产蚕子愈多愈妙在院饲养查马念各种优劣不但养无病之蚕兼须养佳种之蚕盖佳蚕费用仍与他蚕等余亦不劝中国先行购用法国养蚕各器具俟派人来法学习蚕务亲试何等器具合用并为中国所难得者方可购用惟考察丝质之粗细柔脆轻重以定各种蚕之优劣宜设一考察丝院该院内用应用各器具之价值照现时送印度者计仅五六千法蓝即约银一千五百两也考察丝质各器具运用虽颇易仍宜先在西国学习以便回国传习并宜在该院内设一缫丝之处此院设立数年之后且中国人既皆知巴姓之良法则公院便可裁撤不过今日先须示以则效开其风气耳如中国不及早设法除此蚕瘟则中国何处蚕染此病其处蚕必尽坏与昔时法义日斯巴尼亚葡萄牙各国相同此定理也昔时中国之丝与义国之丝相敌并可使义丝价贱今则情形相反义丝转能使中国之丝价贱义法等国丝市日兴无非善于讲求之道由上各节以观中国今日最急最要之事一丝选一中国或西国年幼之人已熟悉中国养蚕各事派往法国学习与去岁印度派来之工头同二如前查访蚕务各事须再推而广之使无遗漏三宜购齐各省各种蚕子一半在贵处一半寄来法国倘于本年养蚕之先到法尤妙夫法国里昂城为西国贸易丝市之巨镇该地每年所需丝斤以造丝货其数颇巨甚愿他国岁出之丝能旺则亦与有利益兄法国所出之丝少不足用其丝质颇佳于中国何畏中国之丝往销余非商贾者流丝之卖买尤不与余相涉但乐考察丝质一事耳按倪恩投来信之言与本税务司所拟章程意见颇为相同然本税务司已早计及中国整顿蚕务欲求实在裨利必先细为查马念并逐渐讲求工作功用之道倪恩投为本税务司深所佩服惟其中不能不与其意见稍异者除派人前往法国学习一法则无疑议外若中国设立蚕务局应先就近查明日本如何办有成效各节再行仿照开办
盖日本与中国最近情形亦相同也故仍冀亲往日本查视一切今特请　总税务司准照后开各条办理一拟设立督办各省讲求蚕务总局应请总理衙门允准并先在湖州或太湖开局试办二请准拨三年经费每年三万余两共计十万两以为设局之费及三年内各项费用其期则自本年西历四月初一日起三请　总理衙门准　总税务司派出本税务司督办讲求各省蚕务总局事宜移知　各省大宪转饬各属地方官遵照如须襄理之处随时照办四准本税务司督办此局事可必成三年限满如　国家另派大员管理本税务司可将总局各事并局内应用各项器具备齐移交后任五此局开办后亟当设法妥筹进欠以补出欠或较出欠有余但所拟之法须大宪准行方能有效查前载八年之内除乱丝头縻费之值不计外上海运往外国丝斤每年总数减少二百万斤则商人之估价岁短五百八十万两海关之出口正税岁短二十万两藩库之厘金短五十万两共计每年短少六百五十万两若以现在拟请设局经费较之为数亦甚微矣盖如此不过费一次之十万两如彼则岁短六百五十万两兄所计之数犹其大田各所拟设局费用当不过十万或且毋须十万所言每岁亏短六百五十万尚仅以由上海运往外国者计之为江浙两省十分中之数分如合两省总计则亏短之数必不止此如合各省总计则亏短之数不知凡几想各地方官应知其每岁丝之歉收实数为何如也一彼一此利害分明只须静候　核夺无庸本税务司再三渎陈惟今日最急之务莫如预防再误一年故已雇用前在本关两年养蚕之工人并令购买各种蚕子派其偕同在上海通法语之华人一名前往法国尚及见本年法国养蚕之事约计秋季回关所有费用仍拟在本关经费项下发给按照挪借之欠暂行入帐俟奉上宪酌定如何办理再行照办本税务司所深冀者如蒙允准往筹设局一切事宜则明春诸事齐备即可开局办理也康发达谨呈 
三品衔前浙海关税务司康发达谨将查勘日本整顿蚕务大概情形开摺恭呈　钧鉴　计开　一日本二三十年之前蚕丝所产俱在中岛地面其岛名本道横滨商人以所出丝样包捆分该岛为三区其北一区起自地图纬度北三十七至三十七度半起自经度东一百四十至一百四十一度凡运往外国生结及蚕子纸总数内生丝有百分中之二十分蚕子纸有百分中之二十五分皆由其区而来区内以福坞镇为丝市聚会之所其中一区与北一区相连在其西南起自纬度北三十七至三十五度半起自经度东一百三十七至一百三十九度半居东京之西北凡运往外国生丝及蚕子纸总数内生丝有百分中之六十五分蚕子纸有百分中之七十分皆由其区而来但其区内所出生丝及蚕子纸计百分中约有三十分生丝十五分蚕子纸系上野之郡马县所出二十七分生丝六十分蚕子纸系信浓之长野县所出十五分生丝系武州之琦玉县所出是可见上野为日本蚕务最盛之省该省以前桥为丝市聚会之所缘前桥一带所出生丝至为著名他丝之价必视之为准若信浓为最高地之省蚕务亦盛饲养得宜所出蚕子既多且佳而以上田镇为尤盛余曾亲往该处查阅也其南一区与中一区相连在其西南其区各县所产蚕丝不多综其全额不过于运往外国生丝蚕子纸总数内生丝居百分中之十五分蚕子纸居百分中之五分　二日本之蚕分为两种一名春蚕一年只出一次春夏所养此种蚕丝多而且佳一名夏蚕一年能出数次夏秋所养此种蚕不甚贵重养者不多以上两种之蚕其中种类繁大约以茧色为区别故茧有白色淡青色黄色之分其白色及淡青色茧为日本人所最爱斯有地出白色茧者多亦有地出淡青色茧者多　三在二三十年之前欧洲义法等国蚕病极盛之时除中国外蚕事之旺莫如日本其出口之丝固年多一年价值见涨而蚕子纸亦骤成为一大宗货色西国有数处养蚕公事或商家均每年派人至日本买子其中以义商为至多由日本国家特准往内地购买蚕子纸俟秋季运回欧洲义国试养其白色淡青色之种第一年所成之丝颇佳惟至次年以后则蚕子即渐变为不佳查自咸丰十年至同治四年日本国仍改准蚕子运往外国之律而出口蚕子纸张数忽增计同治四年日本国仍未改准蚕子运往外国之律而出口蚕子纸张数忽增 
计同治二年出口蚕子纸数为三万张每蚕蚕子约重二十五克兰三年出口蚕子纸数为三十万张四年出口蚕子纸数为三十万张四年出口蚕子纸数为二百五十万张是蚕子纸买卖忽然增大如此与日本商人颇有利益而商人即因之作弊或将不佳蚕子或将头蚕子与二三次蚕子混乱发卖兄一年中子出口如此之多与日本蚕务亦将大有妨碍其时西国商人公告日本国家如不设法整顿蚕丝各务恐日本丝业渐坏日本国家因此事所关系于民生者甚巨不能置之不问内务省乃订立章程一面改例准蚕子纸出口一面晓谕蚕户须由国家经理其事但仍照旧时所知高地之蚕子比低地养蚕稠密所出蚕子为佳故只准高地养蚕家做蚕子纸出卖并派人照料养蚕各事每蚕子纸须经查马念盖戮为凭否则不准出卖此法行后深获其益虽不能防止蚕种之病而实能使蚕病之害不至如他国之深且巨也同时日本国家复讲求制丝之法于同治十二年在武州富冈镇仿照法国最新式样建造机器缫丝公局由熟悉丝务法人毕能纳经理局务所缫之丝条条匀净每日局中所缫茧五千斤每年约缫茧一百二十五万斤计用工匠八百余名内女工约六七百人其局中事务繁盛均系官办三年后毕能纳即行离局至今仍寓沪上该局自毕能纳去后所使之人均为日人余亲往局中查阅井井有条诸务妥善现有农商务省管理也富冈镇局中所出之丝价值较高他处皆欲效之遂于各丝市聚会之所渐设立机器缫丝公局多由国家督率而保护之　四同治八年奥国在格尔子地方设立养蚕公院为欧洲中之创首以期设法除止伯撇灵之病缘其病将西国蚕务坏尽适其时法国学士巴斯陡查得该病情状并思有防备之新法查数年前已知蚕有伯撇灵之病实系极小一点之巴拉西德必用显微镜方能显出动物形一粒谚谓克拍司格此克拍司格在蚕全体之内生长颇速迨布满蚕体而蚕坏惟巴斯陡细为详查能知克拍司格之原委及如何生长如何增多之理盖一蚕生有此病不独传染于他蚕而将来成蛾生子其子体内亦具此克拍司格冬季在蚕子体内不长俟春季即长子出为蚁为蚕则与之俱长此所以为传种之病其害日见加增也巴斯陡复查明无病之蛾其生出之子亦无病由此传下之种倘饲养周到与有病之蚕离开则[此](北)病之根株即绝由此以观可见欲得无病之蛾巴斯陡乃创做无病蚕子而为蚕子分方法凡蛾相对时用小木木鬲或小竹圈将每对分置于内编号为记则每雌蛾所生之子各在一处俟蛾既殭即将此蛾用乳金本磨碎以显微镜查视如某号蛾体内有克拍司格粒形其号之子亦必有病当[弃](每)而不用如某号蛾体内无克拍司格粒形其子亦必无病即留为传种之用此法曰做蚕子分方法溯同治七年奥国国家悬赏银约三千两之数以博求整顿蚕务之良法当时共有三十八人争献新法奥国养蚕公院于同治八九年间将各人之法逐细考校除巴斯陡之法外均未妥善嗣由农部令养蚕公院再行查视故会同著名广有蚕事之户在数处分试此法以期归于至当试经两年乃共知巴斯陡之法实有裨益同治十年遂以悬赏银两酬送巴斯陡夫用显微镜细为查视剔去有病之蚕子即能将伯撇灵之病防止则以教习多人用显微镜之法为第一要务且用此法以存无病之种则蚕生有力他病亦自可消除矣奥国养蚕公院之设虽以讲求蚕务各事增长见识为重然有应行传布之事亦教导国人使之学习其教习所内专以浅近口授之法相教如安邦多米谓全体各质也费意昔讹乐际谓体内各质功用即子与蚕及蛹与蛾如何变化也如蚕生各病即伯撇灵黄软等名目生长原由及防备之法也如养蚕之理合宜即由子生蚁其时如何喂养及预备桑叶各事每眠前后如何将蚕移至新床蚕屋内如何生煖通风蚕山如何编造如何折山收茧分别优劣并将生茧包捆出售或将茧制干存而出售如何将蚕子分方用显微镜检查种蛾如何卖茧缫丝如何种桑及治桑树之病等事也其中最要者惟用显微镜查考种蛾分方做子之法现今各国蚕务之盛皆由此而成但巴斯陡之法不克详录兹仅田各为陈述耳其实巴斯陡之法不可仅师之于成书应由人口授并一面有式可者见
查奥国养蚕公院教习所定章程只准务蚕之人入所学习其人宜年过二十岁明白识字否则须由所内特准绅富子弟自愿入学学习或国家学院之人国家并预存公欠以为津贴来所学习贫人之膏火所内学习之人按次学毕应由公院考试是否熟习用显微镜分别蚕之各病及挑选种蛾诸事凡试可者给以文凭或准其做蚕子出售或派往国家所设检查蚕子局为司事按国家特设检查蚕子局之意既欲使人广知养蚕各理如法制做佳种亦预为养蚕不做子之人代为做子且无论何人送子至局检查各局司事皆不收其费用凡奥国南境养蚕盛处均设有此局其始局中养蚕及做子各器具经费均由国家支给嗣后蚕务日兴局欠日多至今已无须国家开支经费矣所设蚕局有数处每年所查蚕蛾数计逾十万其处子既足用遂多贩往他处自格尔子公院之设至光绪十三年计在教习所学成之人共五百三十三名内以奥国各省人为多余皆奥属国之人此外由他国来学者计共四十六名如义国瑞士国德国俄国日本国均有也查教习所内各奥人学成而回均甚熟悉做蚕子分方法日久广行凡务蚕之户争欲聘用查养蚕一事须极谨慎小心用显微镜之法又极辛劳惟女工心静易于从事故公院内初淮女工来所学习不过于做蚕子时使用显微镜检查种蛾该女工即颇为谙练每日用显微镜能查视四五百蛾易而且妥于是人争聘熟悉此法之女工而女工来院禀请学习者亦年多一年公院遂另建一女教习所计所内学成女工至去年有六十四名今统计格尔子公院内教习所学成之人查视种蛾每年数可得五百万又浑境司格司特地方所设养蚕公院于光绪十三年仅就其一处计年中所查种蛾为一百九十一万余自七月开查至次年　月其院内所用女工逾四百名之多故格尔子公院所管之境日渐推广而其所着效马念则因仿巴斯陡之●法做子出丝较之二十年前所产实加十倍格尔子公院开设后即有义国在巴土呀城仿设当请格尔子公院之副总管往助至同治十三年法国亦设养蚕公院于蒙伯叶城以上所论各节似属事外之论然实与查勘日本仿用巴斯陡之法颇有关系盖日本悉照奥国养蚕公院之法而行也　五在同治十二年春日本派内务省属整顿农务局局长佐木前往奥国公会督办本国预会事务佐木乃顺至格尔子公院于养蚕之期学习两年同治十三年冬佐木回至东京乃设讲求蚕务所访求日本养蚕各事及蚕之各病并将西国养蚕之人及学问家讲求各新法布告国人使与旧法相较择其相近者改易良法日本养蚕之法遂渐佳而所产之丝亦渐美数载后该所乃移之宫内至光绪九年由新设之农商务省在东京设立养蚕公院名为蚕业试马念土所有章程悉照奥国格尔子之公院　一访求伯撇灵之病　二整顿蚕务各事　三整顿与蚕务有关之农务该公院内教习所按照新法养蚕并准学生遵以下之例入所学习　一入学之人至少宜已经务蚕三年　二年在二十以外四十以内　三宜田各识字义至教习教导之事　一用显微镜之法　二蚕之安邦多米法　三蚕变化之费意昔讹乐际法　四蚕病原由及防止法　五养蚕之理合宜法凡教习教导每次有四月之久自四月初至七月底止此期内学生于蚕务各事均应工作国家不给薪水房饭衣履均自备每次学习期满由公院如法考试试可者给以文凭或准其自作蚕子买卖或由国家派往检查蛾子局即当遵依每年往局办事数月酌给薪水　六光绪九年日本因连年内地业蚕及丝商生意不旺查丝为出洋货物大宗关系国计民生故户部甚以蚕丝之业为念当由农商务省召集著名蚕户至东京会议如何设法整顿养蚕各务及使生丝之业再兴自是年五月十八日至二十六日止经东京及十五县之蚕户议定　一设立蚕丝业联合总部以通内外之消息而增彼此之见识　二各地制丝之人联合而设公所　三正经银行或日本银行在各产蚕丝地方设立分行以为贩运汇兑便利之计　四在横滨设一查马念丝质公局遇有至佳之丝政府酌与赏给以资鼓励　五各商应用牌记之章程请速定颁发　六在横滨设立一局遇有制造最佳之丝货而本商无力输运即由该局助之出口以扩消路按上所载第一条当由民间自行设立蚕丝业联合总部因无十分裨益复据长野琦玉宫城三县禀请农商务省颁发联合章程其余各府县亦多欲如此办理光绪十年农商务省开设讲求蚕丝会各府县派赴会所人员均禀请颁发联合章程然农商务省尚欲查知业蚕丝者意见究竟如何因于光绪十一年复设茧丝公会并另三宗公会之时六月间再设会集议蚕丝之事除检查蛾子局各员外于丝商及熟悉养蚕制丝人中特选四十二名以议其时所议之事
一如何设法择养至佳之蚕种以成至佳之丝　二制造生丝包捆须轻重大小一律　三设立蚕丝联合公所有无妨碍之处其养蚕制丝之事以分为两公所合为一公所二者孰便众人集议既定皆请农商务省颁定章程以速为妙盖无此章程与众大为不便也农商务省见舆论佥同乃就以上各事细为增定于是年十一月颁发蚕业联合章程并订明村镇等处凡业丝之户制丝之人皆应联合而设公所每省设一联合总公所其府县等处设一联合公所或一分公所复在东京设一总部以辖通国之公所开办后农商务省复增订各项专行条例其间至要者皆为译查今计其各项条例中与查勘之意颇相关系亟宜陈明者有二　一系农商务省光绪十二年九月所发检查蚕子防止伯撇灵病条例　一系光绪十二年九月所发检查蚕子专条也　七查得检查蚕子预防伯撇灵之病条例所载　一凡做造蚕子及贩卖蚕子均须请领准帖　二凡做造蚕子之人均须照此条例以听检查　三凡蚕子无检查印据不准贩卖饲养　四检查蚕子于各府州县适中合宜之地设立检查所但视地方情形或派人前往检查亦可　五凡检查蚕子之员由国家派充其检查之法则另有专条遵奉以行　六凡检查春蚕子于每年十月初一日为始检查夏秋蚕子则由该管官酌量相宜之时为始　七凡做造蚕子之人春蚕子则将现收子数及做种额数于每年七月三十一日前呈报夏秋蚕子则将现收子数及做种额数于择定检查之日期三十日前呈报　八凡做造蚕子之人送蚕子至局检查宜将住地姓名及何行店属何联合公所一一开载并将为种蚕用之子分别呈明　九凡检查蚕子如病在百分之五以内准其为种□子用如病在百分中之十五以内准为制丝子用均分别盖以准用印据如过此分数则盖以不准用印据　十凡蚕子盖有不准印据不得贩卖饲养　十一凡做造蚕子及贩卖蚕子之人或歇业不做或往他府州县寄籍或移居均须呈明将准帖缴还若在移居及入籍之处再为此业仍照第一条请领准帖　十二凡本条例之第一条及二条十条如有违犯者罚洋二元至二十五元不等　八查得检查蚕子专条所载　一凡按照检查蚕子防止伯撇灵病条例第一条内所载发给准帖应分别其为做造蚕子与贩卖蚕子之准帖　二凡贩卖蚕子之准帖宜用轻便之物而成以便其贩卖时易于隹乃带　三凡蚕子检查所宜就各府州县分治署内设立以省经费　四凡产蚕子数目不多之处其做子人又复散处则按检查蚕子条例之第四条派人前往各处合宜之所暂行设局周检查　五凡检查蚕子之员必须为蚕业熟悉可靠之人其姓名履历须呈明农商务省　六凡检查蚕子在蚕子纸全面直条取下蚕子一百粒分为两分再取一分分为十分每分为五粒每五粒盛之小乳金本加药水一滴细为研碎用显微镜查看其汁于四围中间详细察阅此为一回检查也如检查一回中见汁内有克拍司格粒形即为该蚕子百分中有二分病之据故查十回每回见有克拍司格粒形即为该蚕子百分中有二十分病之据也　七凡为制丝用之子各子中见其有病则照上第六条检查如其病在百分中之十五分以内尚可准用　八凡检查蚕子之显微镜须能显大五百倍以上者方可用　九凡检查蚕子准用印据圆式径一寸五分其文曰某府州县检查所准为种蚕子用其准为制丝子用之印据长圆式纵一寸八分横一寸其文曰某府州县检查所准为制丝子用其不准用之印据长方式直一寸横五分其文曰某府州县检查所不准贩卖饲养　十凡检查所每年将检查之事开册于次年二月呈报农务省　九查得检查蚕子条例于光绪十三年开办查光绪十三四两年各府州县四十五处检查所呈报每年所查数目清册内所载该两年各处检查仅为种蚕之子计光绪十三年所查用旧法所做蚕子纸每百分得佳者七十七分不佳者二十三分用巴斯陡新法所做蚕子纸内每百分得佳者五十八分不佳者四十二分十四年所查用旧法所做蚕子纸内每百分得佳者八十五分不佳者十五分用巴斯陡新法所做蚕子纸内每百分得佳者九十分不佳者十分是可见一年之中蚕子之佳者已多而用巴斯陡之法其子为尤佳也　十查日本蚕务近二十年来所产之蚕茧与蚕子纸生丝乱丝头数目先后悬殊可知其蚕务日见兴旺
今特具图呈说如茧自同治八年至光绪元年其数无考二年出一百四十八万四千旦九年出二百七十六万五千旦十四年出二百九十六万二千坦是十四年较之九年每百分中多七分也如蚕子纸自同治八年至光绪三年其数无考四年出一百三十八万七千张九年出一百二十三万二千张十四年出二百三十一万五千张是十四年较之九年每百分中多九十分也其运出外洋之数同治八年为一百三十七万七千张光绪九年为七十五万张十四年则仅为七百五十五张如生丝自同治八年至光绪元年其数无考二年出二百四万九千斤九年出二百八十五万三千斤十四年出四百六十五万六千斤是十四年较之九年每百分中多六十三分也其运出外洋之数同治八年为七十三万斤光绪九年为三百十二万二千斤至十四年则为四百六十八万斤是此五年内每百分中几多至五十八分也如乱丝头自同治八年至光绪六年其数无考七年出一百二万六千斤九年出一百七万三千斤十四年出一百二十四万七千斤是十四年较之九年每百分中多十六分也以上所产之数虽或年分不齐而多寡已可比较其取数年为断者因同治十三年佐木自奥国回至东京设立讲求蚕务所光绪九年农商务省复有整顿蚕丝业之举也按数年来日本所产蚕子纸生丝日见其多而茧及乱丝头不与之俱多其数且相去悬远则为蚕多成佳茧之证此皆由日本早用西国查得天然利益之法整顿蚕病以致蚕生有力之明效余曾前往内地查勘蚕事屡见日本国家护助蚕业之意所需种桑之地年渐推广向来蚕业只在本道数处今则推广自通国皆有所设西式之缫丝局亦年见其多兹将产子与茧之分地绘为两图据光绪十二年分所产数目以定因仅有此年各处数目可稽也每一乡村悬有示谕劝民尽心蚕事及用意缫丝盖国家不独于数年来尽心整顿蚕病亦急欲制丝使佳今通国缫丝之局日盛而熟悉缫丝美法之工匠亦众制出之丝运售如流利益颇厚实为日本一大宗商货图内所载生丝运出外洋数目骤增亦一证也兄缫丝局仿用西法缫出之丝极佳现接倪恩投函称本年法京公会蚕考察院考日本所制之丝奖富冈镇之缫丝局以超等奖牌并给他处仿用西法缫丝局金牌者六是日本蚕务情形如此不数年必为一盛产蚕丝之国也盖天气既佳土地又便人复智慧其所出之丝谅无能与之比且工贱而易于争售若中国天气地土人之智慧工之便益固无人不知其较日本尤佳而中国蚕务何不逮日本远甚盖中国人多以丝之一物惟中国独擅之利殊不知于各出丝之国不过十分中居其数分耳仅即日本一国情形以观已可概见矣日本整顿蚕务不过数年而兴旺如此之速者因仿用西国查得天然利益之法耳地之所产各物不能仅恃天时之相宜天时固为要事而格致家所查新理尤为至要各国产出之货物其盛与否亦视其国之人知用格致家查得之新理与否也凡为一事必应设法使其减时省工而余时余工仍可为事中之他用则所出货物不独易见其多且工本较轻货物尤完美也查中国之病在各业之人不能联为一气互相辅助各人只计本身所业一端之事而不计所业以外之事譬养蚕者但重养蚕缫丝者但知缫丝而他事不计焉殊不知联为一气彼此均沾利益今日苟欲整顿其事殊觉非易旧法固不能骤变而各人意见亦多不同且非逐细讲求持之久远不为功但中国情形与日本相近凡事民间不能自新其谋必官为之倡率西国有何良法倘　国家不示民以准则恐民终不能自为此虽一定之理然前陈中国蚕务亟宜设局讲求整顿以保利源事宜节田各中曾经申明仍不可强民遵从故开办整顿之时民间业蚕之事不必过问亦不必订立章程使人遵守民间蚕务悉听其便但立养蚕公局如前所拟各法办理不久民知有益自能相从俟民间禀请订立章程以防弊端其时再行酌议中国丝业不欲争胜于诸国则已苟欲与诸国争胜非按以上各节办理不可也自古以来未有如今日之势国中农事及各艺业必由国家经理之保护之其国始能臻于富强焉　光绪十五年九月前浙海关税务司康发达谨识
三品衔前浙海关税司康发达谨将派江生金金炳生两人往法国国家在蒙伯叶城所设养蚕公院学习巴斯陡防备蚕病之法及一切情形开摺恭呈　钧鉴 
计开　一江金生一名即系光绪十三四两年禀报在甯波设一养蚕小院内之工头查江金生虽为工人其意智则非工人之类本税务司实见其心地纯正既属可靠所派之事亦复经心性情颇巧且自欲急行增长见识为上等之人而其人实可受栽培故遵倪恩投所劝需人往法学习之事本税务司即行派伊前往绝无丝毫疑惑该工头往蒙伯叶养蚕公院内学习虽无他人未往院学习以前所有之学习然知其于分内应学之事不致遗误因该工头不通法语须派一传达法语之人同往襄助且传语之人莫要于年幼其中又多益也当派上海人金炳生同往系由工部局首事转请该局学堂总教习在堂中最优之学生内选出　二该两人派往法国学习之时均立有切结存案今将结中紧要之事开列于下　一在法国时遵照倪恩投所定各节学习　二宜专心学习养蚕各事　三该两人往来盘费及在法国居住火食衣服均由本税务司暂给每月并给津贴银若干不给薪水　四该两人学习回国后仍归本税务司管束派用察其才能再行酌给薪水惟五年限内不准借词告退如不遵照在三年内告退者则所有暂给等欠均须加倍罚缴在最后二年内告退则照暂给等欠之数罚缴若五年期满后告退即将前暂给之欠作为赏给　五倘或不准设立养蚕局该两人学习回国后如何差使可派另由本税务司赏给银两以示体恤　六须备日记备一本记载在法学习养蚕各事每一礼拜抄寄察阅　七该二人应照以上所定各项费用备一帐簿随时登记此簿由江金生一人所管如学习养蚕应用器具悉遵倪恩投定购　三该二人往法国之时曾具报一面购有各种蚕随时同往内有家蚕一年养一次蚕子十九种一年养二次蚕子六种以便在蒙伯叶公院仿照巴斯陡新法饲养收茧做子并使该二人面者见其式愈为经意　四该二人于光绪十五年二月十五日自上海起程前往于三月十八日抵法其时已由倪恩投申请法国国家准该二人入蒙伯叶养蚕公院内学习并经农部大臣核准该公院代养各种蚕子所有房屋器具人工各费均不须缴但蚕食之叶价须照值偿还遂于三月二十二日江生金金炳生二人为入院学习之始由教习麻里阿教习之　五该二人入院学习未久接倪恩投来函云该二人应深知其颇难教习盖从前印度派来之工匠先在英国农事学堂习学各事已久易明巴斯陡及西国蚕务各事所有格致之理该二人则全不知悉惟麻君尽力将蚕务各事化入二人之心思使稍知此中精理麻君学问素优办事精明性又安详具诲诱之善技尚可冀将该二人教成也按江生金之为人如本税务司以前所论则今日倪恩投之来函所言无足为异且亦本税务司早料有如此情形也是以覆倪恩投函云鄙意中所踌躇者诚如来函所云现派来之二人不能及印度派来之一人但如印度派来之一人中国一时实无其选鄙意之所重者在江生金一人或终不负麻君之所教也惟本税务司所深愧者以麻君学问最优之人而遇此意想不及难以教习之人耳然派江生金之始意不过令其能知巴斯陡所用之法及西国养蚕各法其能否知格致之理无关紧要缘将来江生金止冀其能为养蚕工头各务并不冀其能为工头以上之事也但派二人前至西国似宜努力以便谙练各务可以回助本税务司所拟办理之事易于成功也拟再请按以上之意用便易之法教习之即令该二人迟至十一月回华亦可也　六该二人学习之后复接倪恩投函云二人学业颇有进益本税务司今日所深喜慰可以呈报者江生金学习已毕教习麻里阿函致倪恩投云巴斯陡新法所有之功用江生金已全在握中矣该二人不独未负本税务司之所赏识且本税务司始所期望不过如此盖能如此即可将所拟中国整顿蚕务各事办成也　七该二人在蒙伯叶公院学习时固在麻里阿属下至往他处学看蚕务各事复由倪恩投请派其第一帮办郎培而克同往照料七月初该二人在蒙伯叶学习已毕前往巴黎在巴黎公会游视与蚕务有关各物如缫机器各种生丝各种丝货是并由倪恩投照料一切及与该二人讲明蚕茧生丝之好坏倪恩投可谓屈己以相教该二人也又造缫丝机器厂造有至新缫丝之机器在公会内试用由倪恩投商令江生金前往学习缫丝之用数日七月二十六日该二人自巴黎往里昂城考察丝质院内学用考查蚕茧生丝之器具并在里昂附近上所言造至新机器厂内学习装卸动用机器之法后回蒙伯叶时路途所经几处缫丝厂亦复进内看视江生金回蒙伯叶之后复将麻里阿从前所教各事由郎培而克遵麻里阿所嘱一一复为考明太皿其时麻里阿已经染病惜未几已故矣江生金考马念已毕即培而克具报倪恩投云　按现在余所可报江生金学习之事　一粗能知巴斯陡新法用显微镜选子之事现在该工人带回中国之子当余面前选择均臻妥当　二该工人深知分方法之理及其原故并如何仿照也　三该工人能分别蚕常所有之病　四可使稍明将蚕子妥当收藏有何利益　五可使稍知养蚕不可太密并房屋宜多透生气　六该工人现带去详细说略系麻里阿所与讲明蚕之各病原由　八江生金金炳生于光绪十五年十一月十七日回至上海该二人所派往之事均已办完往来多日该二人并无难处殊可欣慰然皆倪恩投首先之照料次则麻里阿之维持本税务司钦佩无涯似必有以酬其劳绩方可也　九带往蒙伯叶公院所养蚕子如何情形另行开单呈明
三品衔前浙海关税务司康发达谨将光绪十五年带往法国养蚕公院所养各处蚕子收成数目及蚕病情形开摺恭呈　钧鉴　计开一年养一次蚕子　按法国重一吉罗克兰合中重二十八两每一吉罗克兰分为一千克兰每一克兰分为十代西克兰每一代西克兰分为十桑的克兰每一桑的克兰分为十密理克兰若养蚕子重二十五克兰约为三万五[千](十)粒故重一克兰子约为一千四百粒每重一桑的克兰子为十四粒矣又重二十五克兰子养成茧至少重五十吉罗克兰故重一克兰子约成茧二罗克兰重一桑的克兰子约为十四粒成茧二十克兰也第一号白皮蚕子出湖州重七十二桑的克兰约一千八粒应收茧重一千四百四十克兰因蚕有粒瘟西语曰克拍司格及黄软西语曰福尔拉沙尔利病养成茧四十八个重五十四克兰是约为百分之四分也该茧内无佳蛾生子未留药水浸有蚕七条　第二号白皮蚕子出甯波重五十四桑的克兰约七百五十六粒应收茧重一千八十克兰因蚕有粒瘟及黄软病养成茧八十五个重一百四克兰又四代西克兰是约为百分之十也该茧内无佳蛾生子未留药水浸有蚕四条　第三号白皮蚕子出嘉兴重七十二桑的克兰约一千八粒应收茧重一千四百四十克茧因蚕有粒瘟黄软无眠西语曰格尔拉沙尔利病养成茧三十六个重五十四克兰是约为百分之四分也该茧内无佳蛾生子未留药水浸有蚕十四条　第四号小种白皮蚕子出余杭重七十二桑的克兰约一千八粒应收茧重一千四百四十克兰因蚕有粒瘟及黄软病养成茧一百十二个重一百十八克兰又八代西克兰是为约百分之八分余也该茧内无佳蛾生子未留药水浸有蚕八条　第五号中种白皮蚕子出余杭重七十二桑的克兰约一千八粒应收茧重一千四百四十克兰因蚕有粒瘟及黄软病养成茧三十八个重五十四克兰是约为百分之四分也该茧内收得无病蛾子九只约重三克兰又二代西克兰药水浸有蚕四条　第六号大种白皮蚕子出余杭重七十二桑的克兰约一千八粒应收茧重一千四百四十克兰因蚕有粒瘟及黄软无眠病养成茧九个重十二克兰又九十六桑的克兰是约为千分之九分也该茧内无佳蛾子未留药水浸有蚕八条　第七号白皮蚕子出奉化重七十二桑的克兰约一千八粒应收茧重一千四百四十克兰因蚕有粒瘟及黄软病养成茧一百五十四个重二百十六克兰按本号子收成入第二十号内合算该茧内无佳蛾生子未留药水浸有蚕五条　第八号白皮蚕子出奉化重五十四桑的克兰约七百五十六粒应收茧重一千八十克兰因蚕有粒瘟及黄软病养成茧二十四个重三十六克兰按本号子收入二十一号合算该茧内无佳蛾生子未留药水浸有蚕五条　第九号白皮蚕子出湖州重五十四桑的克兰约七百五十六粒应收茧重一千八十克兰因蚕有粒瘟及黄软病养成茧四十个重五十七克兰又六代西克兰是约为百分之五分余也该茧内无佳蛾生子未留　第十号白皮蚕子出奉化重五十四桑的克兰约七百五十六粒应收茧重一千八克兰因蚕有粒瘟及黄软病养成茧二百六十六个重三百三十一克兰按本号子收成入第二十二三号内合算该茧内无佳蛾生子未留药水浸有蚕八条　第十一号白皮三眠蚕子出南浔重七十二桑的克兰约一千八粒应收茧重一千四百四十克兰因蚕有粒瘟及黄软无眠病养成茧十四个重十二克兰又六代西克兰是约为千分之九分也该茧内无佳蛾生子未留药水浸有蚕八条　第十二号黑花皮三眠蚕子出吴凄重七十二桑的克兰约一千八粒应收茧重一千四百四十克兰因蚕有粒瘟及黄软病养成茧九十个重九十克兰按本号子收成入第二十四号内合算该茧内收得无病蛾子八只约重二克兰又九代西克兰药水浸有蚕四条　第十三号白皮蚕子出诸暨因到法国公院即出子重若干先未查明该蚕有粒瘟及黄软病养成茧五十六个重七十二克兰该茧内收得无病蛾子五只约重一克兰又八代西克兰药水浸有蚕三条　第十四号白皮蚕子出嵊县重七十二桑的克兰约一千八粒应收茧重一千四百四十克兰因蚕有粒瘟及黄软病养成茧八十六个重一百二十三克兰又四代西克兰按本号子收成入第二十五六号内合算该茧内无佳蛾生子未留药水浸有蚕四条　第十五号白皮蚕子出诸暨重七十二桑的克兰约一千八粒应收茧重一千四百四十克兰因蚕有粒瘟及黄软病养成茧一百五十九个重二百五十克兰又二代西克兰按本号子收成入第二十七号内合算该茧内无佳蛾生子未留药水浸有蚕四条　第十六号白皮蚕子出诸暨重七十二桑的克兰约一千八粒应收茧重一千四百四十克兰因蚕有粒瘟及黄软病养成茧二百二十四个重二百九十八克兰又八代西克兰是约为百分之二十一也该茧内收得无病蛾子十二只约重三克兰又八代西克兰　第十七号白皮蚕子出诸暨因到法国公院即出子重若干先未查明该蚕有粒瘟及黄软病养成茧五十六个重六十八克兰又四代西克兰该茧内无佳蛾生子未留药水浸有蚕三条　第十八号黑花皮柘蚕子出余杭重七十二桑的克兰约一千八粒应收茧重一千四百四十克兰因蚕有粒瘟及黄软病养成茧十个重十克兰又八桑的克兰按本号收成入第二十八号内合算该茧内无佳蛾生子未留药水浸有蚕二条
第十九号白皮蚕子出南浔重七十二桑的克兰约一千八粒应收茧重一千四百四十克兰因蚕有粒瘟及黄软无眠病养成茧六十五个重三十克兰又六桑的克兰是约为百分之二分余也该茧内无佳蛾生子未留药水浸有蚕七条　第二十号肉皮蚕由第七号内分出亦有粒瘟及黄软病养成茧二十七个重五十七克兰又六代西克兰合之第七号所收茧数是约为百分之十九分也该茧内无佳蛾生子未留　第二十一号白皮蚕由第八号内分出亦有粒瘟及黄软病养成茧一百十个重一百六十九克兰又二代西克兰合之第八号收数是约为百分之十九分也该茧内收得无病蛾子二只约重七代西克兰余药水浸有蚕四条第二十二号白皮四点蚕由第十号内分出亦有粒瘟及黄软病养成茧三十六个重五十七克兰又六代西克兰按本号收成亦入第二十三号内合算该茧内无佳蛾生子未留　第二十三号斑点白皮蚕由第十号内分出亦有粒瘟及黄软病养成茧十五个重十八克兰合之第十号及第二十二号收数是约为百分之三十七分也该茧内无佳蛾生子未留　第二十四号白皮三眠蚕由第十二号内分出亦有粒瘟及黄软病养成茧一百十六个重九十七克兰又二代西克兰合之第十二号收数是约为百分之十三分也该茧内收得无病蛾子五只约重一克兰又八代西克兰药水浸有蚕三条　第二十五号白皮四点蚕由第十四号内分出亦有粒瘟及黄软病养成茧六十四个重七十九克兰又二代西克兰按本号收成亦入第二十六号内合算该茧内收得无病蛾子十只约重三克兰又六代西克兰　第二十六号黑皮蚕由第十四号内分出亦有粒瘟及黄软病养成茧四十七个重六十四克兰又八代西克兰合之第十四号第二十五号收数是约为百分之十八分余也该茧内收得无病蛾子四只约重一克兰又四代西克兰药水浸有蚕四条　第二十七号白皮四点蚕由第十五号内分出亦有粒瘟及黄软病养成茧一百五个重一百四十七克兰又六代西克兰合之第十五号收数是约为百分之二十八分也该茧内收得无病蛾子十二只约重三克兰又九代西克兰药水浸有蚕四条　第二十八号白皮蚕由第十八号内分出亦有粒瘟及黄软病养成茧六十五个重三十九克兰又七代西克兰合之第十八号收数是约为百分之三分余也该茧内无佳蛾生子未留药水浸有蚕二条　按一年养一次蚕子本带去十九种因一种子内常有二三种者共分为二十八种该二十八种内按所养之子应收茧数以计至多者为百分之三十七分余至少者为千分之九分余合计茧之收数不过为百分之七分余也以上二十八种所收之茧内有十八种之茧因病太甚均不能做子其余十种之茧尚未全病仍可做子然所做之子不过为百分之十分也　计开一年养二次蚕子　第一号白皮蚕子出奉化重五十四桑的克兰约七百五十六粒应收茧重一千八十克兰因蚕有粒瘟及黄软病养成茧二百四个重百五十八克兰又四代西克兰按本号子收成入第七号第一次内合算药水浸有蚕二条第二次养子种七十二桑的克兰约一千八粒应收茧重一千四百四十克兰虽因蚕仍有病成茧七百八十个重七百五十六克兰是约为百分之五十二分余也该茧内收得无病蛾子三只约重一克兰又一代西克兰药水浸有蚕十条　第二号白皮蚕子出南浔重三十六桑的克兰约五百四粒应收茧重七百二十克兰因蚕有粒瘟及黄软病养成茧四十个重三十二克兰又四代西克兰是约为百分之四分余也药水浸有蚕四条第二次养子重三十六桑的克兰约五百四粒应收茧重七百二十克兰虽因蚕仍有病成茧一百四十七个重一百二十二克兰又四代西克兰是约为百分之十七分也该茧内收得无病蛾子七只重二克兰又五代西克兰药水浸有蚕十条　第三号白皮蚕子出湖州重五十四桑的克兰约七百五十六粒应收茧重一千八十克兰因蚕有粒瘟及黄软病养成茧三百四个重三百二克兰又四代西克兰按本号子收成入第八号第一次内合算药水浸有蚕四条第二次养子五十四桑的克兰约七百五十六粒应收茧重一千八十克兰虽因蚕仍有病成茧五百四十个重五百五十四克兰又四代西克兰是约为百分之五十一分余也该茧内收得无病蛾子一只约重三代西克兰余药水浸有蚕十条　第四号肉皮蚕子出湖州重七十二桑的克兰约一千八粒应收茧重一千四百四十克兰因蚕有粒瘟及黄软病养成茧一百九个重七十五克兰又六代西克兰是约百分之五分余也第二次养子重五十四桑的克兰约七百五十六粒应收茧重一千八十克兰虽因蚕仍有病成茧五百五十四个重四百十四克兰是约为百分之三十八分余也该茧内收得无病蛾子六只约重二克兰又一代西克兰药水浸有蚕十条　第五号白皮蚕子出余杭重七十二桑的克兰约一千八粒应收茧重一千四百四十克兰因蚕有粒瘟及黄软病养成茧二百十七个重一百六十九克兰又二代西克兰按本号子收成入第九号第一次内合算药水浸有蚕二条第二次养子重七十二桑的克兰约一千八粒应收茧重一千四百四十克兰虽因蚕 刀有病成茧五百四十四个重四百十四克兰是约为百分之二十八分余也该茧内收得无病蛾子六只约重二克兰又一代西克兰余药水浸有蚕一条
第六号白皮蚕子出余杭重五十四桑的克兰约七百五十六粒应收茧重一千八十克兰因蚕有粒瘟及黄软病养成茧四十七个重三十六克兰按本号收成入第十号第一次合算药水浸有蚕三条第二次养子五十四桑的克兰约七百五十六粒应收茧重一千八十克兰虽因蚕仍有病成茧四百七十四个重四百三十二克兰是约为百分之四十分也该茧内收得无病蛾子十只约重二克兰又七代西克兰药水浸有蚕十条　第七号白皮四点蚕由第一号内分出亦有粒瘟及黄软病养成茧四十五个重四十三克兰又二代西克兰合之第一号收数是约为百分之十八分余也药水浸有蚕二条第二次养子重七十二桑的克兰约一千八粒应收茧重一千四百四十克兰虽因蚕仍有病成茧六百七十八个重七百二十克兰是约为百分之五十分也该茧内收得无病蛾子六只约重三克兰又一代西克兰余药水浸有蚕十条　第八号肉皮蚕由第三号内分出亦有粒瘟及黄软病养成茧三十三个重三十二克兰又四代西克兰合之第三号收数是约为百分之三十一分也药水浸有蚕四条第二次养子重五十五桑的克兰约七百五十六粒应收茧重一千八十克兰因蚕有病更甚成茧八十九个重九十克兰是约为百分之八分余也该茧内收得无病蛾子二只约重七代西克兰药水浸有蚕十条　第九号白皮四点蚕由第五号内分出亦有粒瘟及黄软病养成茧七十个重五十克兰又四代西克兰合之第五号收数是约为百分之十五分余也药水浸有蚕二条第二次养子重七十二桑的克兰约一千八粒应收茧重一千四百四十克兰虽因蚕仍有病成茧五百八十二个重五百十四克兰是约为百分之三十六分也该茧内收得无病蛾子二十一只约重七克兰又五代西克兰药水浸有蚕十条　第十号白皮斑点蚕由第六号内分出亦有粒瘟及黄软病养成茧八个重七克兰又二代西克兰合之第六号收数是约为百分之四分也药水浸有蚕二条第二次养子重五十四桑的克克兰约七百五十六粒应收茧重二千八十克兰虽因蚕仍有病成茧五百九十六个重五百四十克兰又八代西克兰是约为百分之四十七分余也该茧内收得无病蛾子七只约重二克兰又五代西克兰药水浸有蚕十条　按一年养二次蚕子本带去六种因一种子内常有两样者共分为十种该一种内按所养之子应收茧数以计第一次至多者为百分之三十一分至少者为百分之四分合计茧之收数不过为十百分之一分第二次至多者为百分之五十二分至少者为百分之八分合计茧之收数为百分之二十六分余可见第一[次](欠)蚕病甚重养至第二次病已减去十分之二矣但第二次所收之茧虽较第一次为多其茧能做子仍不过为百分之二分余也统计一年养一次蚕子及一年养二次蚕子共三十八种固无一种无病者中国蚕病之甚岂非明征耶 
三品衔前浙海关税务司康发达谨将各处寄来蚕茧蛾请查各病分别查明开摺恭呈　钧鉴　计开　第一号不知何处徐顺芳寄来灰杀蚕种十二条内查得无病二条瘟病西语曰克拍司格四条黄软病西语曰福尔拉沙尔利六条　第二号罗带桥张政芳寄来青皮盐杀种蚕十一条内查得无病二条粒瘟病一条黄软病八条　第三号新市俞石林寄来三眠蚕八条四眠蚕八条花皮蚕八条白茧二十七个查得三眠蚕内无病三条粒瘟病二条黄软病三条四眠蚕内无病三条黄软病五条花皮蚕内无病三条粒瘟病一条黄软病四条白茧仅查三个内均有粒瘟病　第四号菱湖杨万丰代寄三眠蚕二十条四眠蚕十条白茧一百二十六个蛾九只查得三眠蚕内无病十一条粒瘟病七条黄软病二条四眠蚕内无病六条粒瘟病一条黄软病三条白茧仅查四个内无病二个粒瘟病二个蛾九只内无病六只粒瘟病三只　第五号不知何处长安寄来无字号蚕十条白茧二十一个查得无字号蚕内无病五条黄软病一条无眠病西语曰格尔拉沙尔利四条白茧仅查十二个无病七个粒瘟病四个无眠病一个　第六号枫泾寄来大眠二蚕十四条白茧一百十四个查得大眠二蚕内无病二条粒瘟病十条黄软病二条白茧仅查六个内粒瘟病一个黄软病五个　第七号枫泾寄来四眠蚕五条白茧一百五十四个又四眠蚕五条双蚕茧九十六个又四眠蚕五个无字号蚕蛾十二只查得四眠蚕内无病一条粒瘟病一条黄软病三条白茧仅得六个内无病三个粒瘟病二个无眠病一个又四眠蚕内粒瘟病三条黄软病二条双蚕茧仅查六个内无病四个粒瘟病二个又四眠蚕内粒瘟病四条黄软病一条无字号蛾内无病七只粒瘟病五只　第八号未载住处沈杏山寄来二蚕十条无字号蚕四十条无字号蛾十四只查得二蚕内无病八条粒瘟病一条黄软病一条无字号蚕内无病二十五条粒瘟病八条黄软病七条无字号蛾内无病十只粒瘟病四只　第九号不知何处何人寄来白茧二十五个蚕蛾十四只仅查得白茧五个内粒瘟病四个黄软病一个蛾内无病九只粒瘟病五只　第十号菱湖杨万丰代寄朱凤山三眠蚕九条蛾三只蒋三寿四眠蚕五条蛾二只包白肚四眠蚕五条蛾一只姜位先三眠蚕五条蛾二只曾发财三眠蚕五条蛾五只无字号蚕十三条茧二十个蛾八只查得朱凤山三眠蚕内无病五条粒瘟病二条黄软病二条蛾三只均系粒瘟病蒋三寿四眠蚕内无病三条粒瘟病一条蛾二只无病包白肚四眠蚕内无病四条粒瘟病一条蛾一只系粒瘟病姜位先三眠蚕内无病四条黄软病一条蛾二只系粒瘟病曾发财三眠蚕内粒瘟病一条黄软病四条蛾无病二只粒瘟病三只无字号蚕内无病三条粒瘟病二条黄软病六条无眠二条又白茧仅查四个内无病一个粒瘟病二个黄软病一个又蛾无病三只粒瘟病五只　按查得蚕二百零八条内无病九十条粒瘟病五十条黄软病六十二条无眠病六条是无病之蚕居十分之四有病之蚕居十分之六也蚕茧四十五个无病十七个粒瘟病十九个黄软病七个无眠病二个是无病之茧亦居十分之四有病之茧居十分之六也蚕蛾七十只无病三十九只粒瘟病三十一只是无病之蛾不止十分之五有病之蛾不足十分之五也
三品衔前浙海关税务司康发达谨将拟设整顿蚕务总局试办章程及试办专章开摺恭呈　钧鉴　计开　一现查得日本整顿蚕务章程系本之奥国成法今拟在上海设立整顿蚕务总局亦仿照在日本所查整顿蚕务情形摺中第四条内奥国之法先行试办　一设局以仿照法人巴斯陡选择无病蛾子之法为首务局内养蚕蓄留留最佳之子如有向业售卖蚕子之人先二三年内未能如法养子准其来局购子转卖俾无失业且售以极贱之价藉以稍补经费不愿购者决不勉强若养子之家送子至局请代检查则不收分文经费　一检查蛾子既为首务则检查蛾子之人不可缺少前派往法国养蚕公院学习之人现已返申局中拟酌量招集生徒使其在局教习　一蛾子固须至佳缫丝尤宜匀净洋商方乐购买则缫丝非有机器不为功局中应购买缫丝机器数副但缫丝机器有用人力者有用牛马者有用火力者均随时酌量何等机器相宜即用何等机器除缫本局自养之茧外凡有向业缫丝之人先准其来局学习俾无失业如有民人愿送茧至局代缫者定一极轻之费俾收回本局工本不愿者夬不勉强缫丝之时准民人来局观看以期其自行购备机器缫丝　一内地产丝之处应随时择要设立分局即托该处公正绅士经理售子及有人送蛾子请查送茧请缫等事总局但酌派学生数人往分局专司查子缫丝之事　一现在设立总局为试办整顿蚕务起见所有各事虽与民人大有利益绝不强民遵从愿与不愿悉听民便俟成效昭着风气渐开再行推广办理　计开计办专章　按此专章系为日后整顿蚕务总局妥善之法地步应当开局试办之时即讲求齐备也　一应查明中国南中北各省各种蚕内以何种蚕内力量为最大不易受天气及菲西巴拉西德等害成茧既多且佳即用此种蚕按照分方法多行做子　二按照上条中国何处有好用之蚕即系无甚重病之蚕即可为做子之用　三如某省内或几处或全境无好用之蚕种可查明用何种蚕子带往其地以整顿其地之蚕使其成茧多出佳丝并传为种子之用　四凡查明中国蚕茧生丝丝货运往西国及美国者有何弊病即用何法整顿之便加增价值而挽回逾格挤落之行情　五应查明按照西国美国收买商人之意有何法将中国丝货随时更变情形以便扩充销路　六应查明如中国日后蚕子运往外国宜用何法防备经手弊端有害做蚕子及收买蚕子之人抑或另有妨碍之处　七凡中国野蚕及半家半野之蚕内有何种适用有何种之茧及丝生何弊病宜用何法整顿使之适用以便生产日旺出口日多各节均应查明　八宜设一小式缫丝用机器可品较茧之身分高低以便公估而免费主买主受亏　九宜查明各处缫丝之水应用何法制水使佳　按现在最要之事宜将上开九条试办专章当此试办之时讲求明妥着有成效以为日后局中设立整顿定章地步盖设一新局应先设法筹备使开局之后诸事顺手不使再有试办讲求之虑以动人无甚利益之疑此为最要缘此等创开之局颇难使民人相信然该局不独欲取信于民兼欲取信于　国家非有明白之实益显出何能致此故本税务司于数年之前即开办试行讲求之道虽未深远亦未预筹大办之法然所着之益则不小因已确行查明中国江浙二省丝业日坏之故且查明易于设法杜绝此故无所疑惑之据其法则近二十年来各外国有蚕务之处行之已着实效且初不料其益如此之大也所以按此法行不惟将中国从前丝业盛处挽回并可定较盛于从前但向来试行讲求虽大有益处并未深究不过肤浅讲求尚未议及通行整顿之事苟欲通行整顿仍先宜细为讲求如试办专章内之第一二节内所开各事先为选择各省蚕种做子且须使各处养蚕之人与本局联为一气能多养成无甚重病之蚕可以为做子之用否则多至二三年后恐仍无足用之佳子故局内除讲求各事外一面应照试办章程第二三条分方做子之法即在从前讲求江浙各省蚕子内查出几种最佳之子在局内饲养作为种子之用再试办之时以准人来局学习按照新法合宜之理养蚕为要局中所养之蚕即将去年带往法国留下几种蚕之子做子按章便益售与民人令其试养使其信服本局之有益也一面设一小式机器按试办专章之第八条试用以开民人之眼随时并刊出明白说田各陈明本局一切讲求之事是为至要夫欲开民间风气仅用此法为要断不可张贴示谕是　国家准行开办但由　总署移知　各省大宪转饬所属地方官遵照如需襄理之处随时照办即可俾民人深知举行之意实为裨益民人起见而地方官吏又毫不过问苟如此改易新法民亦何不乐从且恐风气之开较速于预定之期也俟试办之时按照以上专章讲求妥备再按定章推广办理
三品衔前浙海关税务司康发达谨将拟设整顿蚕务总局定章按此定章系言局中一切应办之定事也开摺恭呈　钧鉴　计开　一应讲求家桑树及野桑树生有何病并其病之生长原由与防治之法　二应查明何种之桑最佳即宜劝民多种　三应查明各处养蚕之法如何宜整顿其法使佳　四应查明各处蚕有何病宜如何设防备之法　五应按照合宜之理养蚕做分方法之子　六应仿照奥国格尔子养蚕公院章程教道百姓使其学习与蚕务关涉各事并教以显微镜之用然由本局讲求出之利益仍并入教习之再随时刊布浅近说略　七宜储养学生使其谙练各事以便日后派往养蚕最要之区所设分局充当坐办各事　八总局固应督办各分局之事该分局所应办之事系护助本处蚕业做子之事宜用口授浅近及有式可睹之法使人学习养蚕合宜之理　九凡前此所有讲求蚕种之事尚未完毕至此宜通行讲明并定明何种蚕宜养于何处做出种子　十应查明中国有何地方向无蚕事而其地则宜养蚕应设法种桑劝民养蚕皿有此等地方距现在养蚕稠密地方较远其处最宜于做子也　十一蚕子性宜冷且冷性宜一律故凡蚕子经过冬令或想巧法设立栈房存留或置往高地藏放以便蚕子有力日后在热地饲养即不易受天气及菲西巴拉西德等之害　十二制造蚕种之法或将本国不同种蚕配合而生子或将他处佳蚕运回传种　十三应设法教习凡在内地或通商口岸丝业之人及丝业经手之人均能分别蚕茧生丝绸缎以及乱丝头等货身分之高低以便运出口时能得至高之价　十四凡一切之事与丝务有关涉者均应讲查使蚕茧日多丝业出口日旺譬或助立公栈做至佳之蚕种或助立公栈收买零数生茧制造成包趸卖或助用至灵之机器缫丝及制造乱丝头能于适用　十五应设一蚕务博物院凡与蚕务有关之物均备于院内以便蚕户缫工机匠进内看其式样详究其理如有质问之处或在院中面问或行函致均随时回复之
三品衔前浙海关税务司康发达谨将拟设整顿蚕务总局大约经费开摺恭呈　钧鉴　窃查去年二月特请　总税务司准拟筹办蚕务各事时曾约计拟请　总署准拨三年经费每年三万余两共计银十万两以为设局之费及三年内各项费用并呈明八年之内除乱丝头弃置之值不计外上海运往外国丝斤每年总数减少二百万斤以丝业估价而论岁短五百八十万两海关之出口正税岁短二十万两藩库之厘金岁短五十万两共计每年短少六百五十万两若以设局所请经费较之为数亦甚微矣盖如此费一次之十万两如彼则岁短六百五十万两兄所计之数犹其大田各所拟设局之费当不过十万或且无须十万所言每岁亏短六百五十万尚仅以由上海运往外国者计之为江浙两省十分中之数分如合两省总计则亏短之数必不止此如合各省总计则亏短之数不知凡几想各藩库应知其每岁丝之歉收实数为何如也且申明一彼一此利害分明静候核夺无庸本税务司再三卖陈惟自陈请以至今日曾蒙奥国格尔子养蚕公院督办厚爱远赐一函将蚕务公院各节细为论说本税务司前所详拟各章程参用该督办所告之意甚多至经费一节今特择其所论者译录于下按设立养蚕公院所有起造房地备用器具院中平日办公常费修造各费储养能为日后总办之事以及出丝要区设立分局房屋器具并储养能为分局坐办之人费用并各筹备应用之费如要约计其数应先知中国　国家愿出经费若干以为整顿蚕务之举始可计议开办今约将奥国国家议准整顿养蚕经费数目除浑境不计外奉明以便采择计本公院开设之时在二十年前由国家每年准拨银约为一万五千两以为本公院之费所有一切讲求筹办经费以及总局分局费房屋器具各项费用在内嗣后因收有代民人查考之费以为津贴　国家拨给之经费日省今不过年费银九千两而现在奥国每年所出蚕茧估值价银三百万两等语查在日本所拟整顿蚕务情形第四条内云奥国自格尔子开设公院以来因仿巴斯陡之良法做子出茧较之二十年前实多十倍由此以观奥国初开格尔子公院之时每年出茧价值不过三十万是以每年整顿蚕务之经费与出茧之价值两相比较在初开公院之时每年所费之银为茧值百两中之五两至今日茧值多至三百万两而整顿之费用不过九千两是为茧值百两中之三钱岂非茧值多年至十倍而整顿之费年反减少不止十倍乎是整顿之初经费充裕整顿能速效马念易着经费自能年减如整顿之初经费不充整顿自不能速延至多年不能减少较之整顿速成之经费反觉其多按光绪十四年份由上海运往外国及通商生丝约为四百八十万斤估价银一千四百余万两若以前开每年整顿经费三万两计之是出口丝价每百两中不周用银二钱余也然今日中国整顿蚕务情形较昔日奥国稍便再约计之开试办时经费能筹一万五千两亦可足用一者奥国从前整顿之时西国蚕务尽坏整治之法初出须先尝试故须多费而且西国之物价人工较贵于中国譬在中国费一分在西国须费四分中国蚕务今日尚未一律坏尽整顿之事又不过师各西国近二十年所设养蚕公院之成法不须诸事创始致有多费之资兄所用蚕种可用本国之蚕所用工人即用本国之人尤为省便但因中国所产之丝比奥国甚多今所定之经费虽以奥国初办时为准较奥国现年每百两费银三钱之数尚觉其省倘整顿之后产丝日旺岂不较奥国现年经费更省但该经费最便筹办之法倘能在江海关所征丝斤出口正税每百斤税银内拨银一钱子口税补还厘金项下每百金税银内拨银二钱共计三钱每年即可得银一万五千两之谱俟三年之后出口丝旺每年拨入之数亦必见多其时再酌情形议减议增亦无不可　照录丝商蒋伯恩艾静孙禀稿　禀为请派工人照料养蚕各务伏乞　恩准事商等籍隶上海向业丝务并自养蚕尚获利益乃近年蚕丝两项概形亏折原其故皆以蚕多有病成茧不佳所致闻外洋各国讲求蚕务颇多新法制丝匀净较胜中国销路广而且速业丝者无不利获倍本此中利弊华商固多不解即能解者亦苦无法似此利权被夺挽救无从将来中国丝业必有不堪设想之虞商等业丝生理车取为棘手寒心今读　大人所着日本蚕务田各说一书仰见　大人深明蚕事讲求有年并悉端派工人远赴法国学习养蚕新法拟将设局整顿办理俾中国丝务有兴无败诚裕国便商之硕画而我华民之大幸也乃迟至今不见局设何处未知是否开办商等心钦日久盼念时深爰见本年养蚕之期已届不辞固陋特就上海徐家汇地方自赁清净洋房一所购齐各种蚕子及桑叶器具经费一切均经妥办以备试行第恐养不得法而仍如往年亏折被累为亟沥情禀请　税务司大人恩赐暂派熟悉新法养蚕工人来乡邦巾同照料一切事宜俾商等习悉养蚕新法而免致再有亏折坏事则心感无既矣至该工人应贴规费商等自愿照缴伏祈　恩准施行诚为公便上禀　右呈　钦赐二等宝星三品衔前浙海关税务司康
　　蚕桑答问卷上篇                                              
桑种第一　问曰今之湖桑土桑其即鲁桑荆桑之类欤以何法辨之　答曰荆桑多葚叶薄而尖鲁桑少葚叶厚而多津今之土桑枝干条叶坚劲者即荆桑之类也今之湖桑枝干条叶丰腴者即鲁桑之类也凡荆之类根固而心实能久远凡鲁之类根不固而心不实不能久远故今之种桑者皆以土桑为本接以湖桑之条则根固而叶茂也　问曰如无湖桑之处或路远无从购买奈何　答曰同是一树桑葚种出荆桑者十之八种出鲁桑者十之二须留意辨别之如何湖桑之处即以荆桑为本接以鲁桑之条使根固叶茂其法亦善虽叶比湖桑稍小然养蚕相宜实与湖桑等　问曰桑种自以湖产为良而湖桑之中又有青皮黄皮紫皮三种当以何种为最佳　答曰青皮叶束而薄黄皮较胜惟紫皮最佳叶密而厚紫皮一名红皮浙人谓之红皮大种其种法第一年下种第二年移栽第三年接第四年即成桑秧出售为之接过单枪宜于立春以后春分以前至浙江石门之天花荡一带拣买红皮大种根须淡黄而润者载归栽种　栽桑土宜第二　问曰桑地之宜吾江与浙果有异否　答曰浙西地卑而水多土质湿桑宜于最高之地吾江地高而水少土质燥桑无不宜之地而尤宜于沙土盖体质松酥则根株易达即枝叶易蕃也惟卑下易淹之处以及地脉所经土坚如石者皆不可种　问曰栽桑有深浅吾江与浙亦有异否　答曰浙地栽桑不必太深吾江栽桑断不可浅盖栽种既深即遇亢旱地中尚润不致受伤也　问曰语云桑喜燥而恶湿然否　答曰考之往籍证之今人莫不云然然惟吾江栽桑非不喜燥而不喜太燥良□地土不同是以种法亦异江浙而外可以类推矣　分栽剪头法第三　问曰分栽桑秧须逐年剪头养成拳桑其法何如　答曰第一年立春以后春分以前买湖桑之红皮大种接过单枪者剪去直根及横根之腐而无用者不去直根则树少歧枝难于畅茂每株相离五尺五寸如品字式不可对我长大方能宽展预将栽桑之地锄翻作土仑门舌亦五尺五寸先用丈竿量定不可参差束密致碍将来挑担栽培之路然后将地锄深一尺二三寸四周宽广沃之以粪或河泥植桑坎中理直地面横根不可稍有拳曲敲土极细塞实根株不可空虚平地须过接头一二寸高四必须栽过三寸方易回生随用快剪视桑之大小桑大离地尺余桑小离地七八寸剪去上段剪下之条可接土桑接法详后栽时不可浇水三四日后以二粪入水浇之以后天气晴燥须五六日一浇俟芽叶尽放摘去下芽上留三四芽发成三四枝　第二年立夏后将第一年所留之条离长则一尺四五寸短则尺许再将上段剪去此近来新法旧说谓长则尺许短则六七寸多有不合者摘去下芽上留三四芽发三四枝养蚕时即可采叶一二斤　第三年立夏后将第二年所留之条离留四五寸再行剪去将叶通身摘尽每株可得四五筋随即培壅不及旬日又长新芽每枝再摘去下芽上留四五芽发成四五枝　第四年立夏采叶再将第三年所留之枝离五六寸剪去每枝再留四五芽余皆摘去通计所留之枝已有四层　第五年立夏采将枝顶新条目剪去不必留以后逐年剪取枝顶如拳谓之拳桑每株可成数十拳每拳可发五六条数年以后根柢盘深枝干粗壮每株净叶始则十数斤渐至二三十斤四五十斤年愈久叶愈蕃但能留意捉虫不致钻空树本可以久寿　栽桑束密法第四　问曰各处栽桑有束有密密则仅离四尺许束则相离六七尺以何法为长　答曰栽桑不可太密亦不必太束太密则枝条互错长大不能舒展太束则占地多而树仍不能骤大且枝叶遮蔽不到多生茅草徒令分肥一亩之地共计二百四十弓留下采叶培桑之路约去二十弓其余可种一百八十株每株相离五尺五寸是为束密适中　拳桑高不过六尺第五　问曰高卑若何　答曰桑树不可太高则叶小而薄培壅亦难见功且易招风枝柯易折根本易摇故拳桑至高不可过六尺　修扎法第六　问曰修扎之法何如　答曰枝若横斜以绳束之使上枝若拳曲以竹缚之使直其可去者有四一沥水条向下垂者一刺身条向内生者一骈枝条相并生者一烦冗条多而杂乱者皆可去也腊月为上正月次之腊月津液未上为时最好春时科条者只图容易剥皮不知损去津液欲用桑皮可将腊正月科下之条埋于向阳土内至二月间取出条上青皮微动亦易剥也惟在时之和融手之审密封系之固拥包之厚使不致束浅而寒凝也若虫伤太甚枝条不多可去之条亦可修扎皆不必去枯枝最能引蛀当速去之
培壅法第七　问曰培壅宜于何时亦有忌否　答曰立夏剪条后近根锄开厚壅一次仍即盖好不及数日其芽复萌枝必肥大此所以培条也腊正两月修斫后复如前法壅之叶必蕃茂此所以培叶也惟采叶之前半月切不可壅壅则谓之壮叶壮有叶毒蚕食之必病且死故将近清明即宜戒忌　问曰培壅肥料以何者为相宜　答曰培桑自以人粪为最良其次莫如羊粪猪粪二粪培桑既不生虫且能松土蚕砂残叶水中浸烂亦可肥桑并不生虫若用河泥多多益善陈土亦肥堆积桑根一遇雨淋大能滋养至于菜饼豆饼亦甚相宜惟易生虫耳　桑间种谷宜忌第八　问曰桑间可种田禾有宜有不宜何谓也　答曰桑田最宜者常属掘种菉豆小豆盖以二豆良美润泽益桑也又如脂麻瓜芋亦甚相宜此见于古书者近来杭嘉苏三属及锡金等邑栽桑甚束麦蔬皆种每种一次锄翻一次既取土松且沾余利惟黄豆芥菜最能夺肥□人谚云种豆种芥三年必败二物尤能损桑故以为戒询之浙人亦皆云然又桑下不可种大麦蚕食之必病瘟故大麦田中之桑不可饲蚕又云蚕豆不利于桑而浙西一带桑下亦多见之或者以蚕能食桑故有此附会之说与　采叶法第九　问曰采桑有先后其法何如　答曰蚕初生时食叶甚少只可采芽旁先放之两叶谓之底板其色较老虽留之亦不甚长　二眠以后食叶渐多若底板已尽则采瞎眼瞎眼者放叶数张中无嫩芽留之长亦无多　三眠以后食叶愈多须先采老叶留其嫩者　大眠既起则立夏将半叶已长足可以剪条矣　又法春采者必须长梯高杭数人一树还条复枝务令净尽要欲旦暮而避曰中盖以梯不长则高枝折也人不多则上下劳也条不还则枝仍曲也采不净则鸠去多也旦暮采所以令润泽也不避日则条叶枯也　剪初条二叶法第十　问曰桑有初条二叶皆必剪去何为也　答曰桑之生于二三月间者谓之初桑即初条也立夏剪条后旋复抽条放叶谓之二桑即二叶也初条不剪来春叶薄虽蚕食不尽亦必去之二桑之条即明春放叶之条若养二蚕只可剪叶不可剪条盛夏时阴翳不宜太密即不养二蚕二叶亦宜剪去勿伤其条一只免引桑牛二则留其生气来年必倍茂也　治虫法第十一　问曰湖桑柔嫩而香最易引虫何法治之　答曰五月间有蜘蛛青虫野蚕等等形类甚多皆能损芽伤叶须随时察看去之或以烟叶之筋及百部草煎汤用洗帚密密洒之虫食甚叶即死惟饲蚕时切不可用用则伤蚕　又夏月皮生白屑渐成细粒吸引皮浆谓之桑蝨用巴豆研细和桐油抹之其蝨自尽　又桑秧至三四年后内每生虫谓之桑蠹小时如蛆渐大如蚕钻空树心树即枯萎有虫之树皮必有孔孔外有水更有木屑须用铁丝屈钩从孔中探入将虫钩出倘藏匿太深亦须[戳](瞿戈)死否则须将树皮剜破迹其藏匿之处捉之此虫上半月头向上下半月头向下倘不能寻蒐每月于十五以前将百部草煎汁或桐油从眼中灌之倘不能灌入以铁丝裹棉蘸桐油探入其虫沾油即死　又五六七月中天晴日有其壳如铁其嘴如剪彳扁体灰黄头发如角大者寸半小亦寸余更有黑白两种较为短小皆谓之桑牛俗名桑辖抱住枝条囓尽桑皮其枝即断不断亦枯更有囓枝如锯者即小有损桑内必生子卵如米粒速宜剥去迟则成虫如蠹入木内蛀皮亦有孔出水亦以桐油灌之否则明年夏季又变桑牛故五六七月中不遇阴雨每日自旦至晚必须察数周见有桑牛当即磔死　又五月以后至七八月中遇西南风每有黑壳圆虫形似蜣螂而小及半千百成君羊薨薨有声据云土蚕所变匿于土中日晡始出天明复入食芽食叶大能损桑矢如黑线留在叶间近屋尚少野外甚多捉不胜捉驱不胜驱如有虫于晚间食叶时用柴草离桑一二丈烧之虫喜火光飞投焚死又有蜣螂虫性如蠦蜘昼潜于上夜出食叶必须上用大棒振落下用布幅承聚于上风烧之桑间虫闻其气即自去　又有野蚕为害者其虫与家蚕同眠起小时尚不为害欲大眠时务将应有五六日内饲蚕桑叶并力收斫连枝积储不令日气晒炙其野蚕当斫时自然振落纵有留者亦因积压蒸死但一二日桑叶萎车耎当旋旋剸下细切以温盐水拌饲之不惟其叶生新抑盐性凉与蚕有益不然迟于收斫三日内野蚕大眠起桑叶必尽为所食家蚕又何望乎要之凡都害桑虫蠹皆因桑隔荒芜而生以致累及熟桑使尽修筑下为熟地必无此害桑虫蠹也
  </div>
  <div class="pagination">
   <a href="皇朝经世文新编续集_page19.html">
    上一页
   </a>
   <span>
    ...
   </span>
   <a href="皇朝经世文新编续集_page15.html">
    15
   </a>
   <a href="皇朝经世文新编续集_page16.html">
    16
   </a>
   <a href="皇朝经世文新编续集_page17.html">
    17
   </a>
   <a href="皇朝经世文新编续集_page18.html">
    18
   </a>
   <a href="皇朝经世文新编续集_page19.html">
    19
   </a>
   <span class="current-page">
    20
   </span>
   <a href="皇朝经世文新编续集_page21.html">
    21
   </a>
   <a href="皇朝经世文新编续集_page22.html">
    22
   </a>
   <a href="皇朝经世文新编续集_page23.html">
    23
   </a>
   <a href="皇朝经世文新编续集_page24.html">
    24
   </a>
   <a href="皇朝经世文新编续集_page25.html">
    25
   </a>
   <span>
    ...
   </span>
   <a href="皇朝经世文新编续集_page21.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
