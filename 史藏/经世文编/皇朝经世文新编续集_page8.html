<!DOCTYPE html>
<html>
 <head>
  <meta charset="utf-8"/>
  <title>
   皇朝经世文新编续集 - 第 8 页/共 52 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇朝经世文新编续集 - 第 8 页/共 52 页
  </h1>
  <div class="content">
   以上六策或整顿旧章或参酌西政或史册所经见或各国所通行奴才非敢谓治理仅此数端亦非敢谓所言尽属可采恭承　明诏勉筹挽救之方审酌时宜田各参引伸之义谨就闻见胪举大纲伏祈　俯纳刍荛饬下核议至于各条详细办法应请于办理时　饬令该管[衙](衔)门或特派大员分别妥筹务期周密有弊必革无利不兴庶几百度修明人心振作外邦宾服边徼乂安冒昧上陈不胜战栗屏营之至伏乞　皇太后　皇上圣鉴谨　奏 
光绪二十七年二月初一日具奏　政务处核议 
　　内阁侍读学士恽毓鼎议覆新政摺稿                              
奏为敬抒愚见恭摺仰祈　圣鉴事去年七月二十一日之变京城内外消息不通讹言四起臣于二十七日始知　皇太后　皇上仓猝西其时臣全家十余口俱陷危城敌骑纵横乱兵充斥西望　行在徒切涕零迨庆亲王回京因地方官权未复委臣办理南城绥缉事宜当兵火去刀掠之后闾里萧条臣与南城绅士随事商同五城御史维持补救戢奸禁暴招抚流亡半载有余渐次复业今洋兵虽未尽撤而京师元气稍复足上慰　宸厂堇恭读上年十二月初十日　上谕着中外臣工各就现在情形酌中西政要各举所知各抒所见通限两个月详细条议以闻等因钦此仰见　皇太后　皇上惕厉忧勤集思广益之至意臣受　国厚恩当此　主忧臣辱之时具有天良何忍自甘缄默虽愚见未衷乎至当而狂言可择于　圣人谨略举所知以应　明诏夫中国今日时势益贫益弱几致难以图存臣窃筹目下之要图其根本在用人其维持在理财而总归于事求实际必有人有财而后百废可以具举必事有实际而后自强非托空言臣请缕晰陈之盖用人之道约有四端一请　简近支王公分年出洋游历以周知外事而令六部九卿公举僚属以为之辅使其随同外出周谘考核相与有成一军机大臣宜改为专官广开言路其投匦献新法者必幅奏而来军机为出政之本尤恃一二大臣权衡众说毗佐　圣明持之以坚定不为异议所摇行之有次第而无操切之患庶几折衷至当久道化成一六部堂官宜久任递升以专责成勿数数迁调致有官生吏熟之弊部院例案丛杂吏胥窟穴其中此次兵火之余公私字文扫地赤立宜因此时令堂官精选练达司员考核旧章以新法别纂简明则例使之顜若画一堂司皆可周览而知勿再假手吏胥以收[廓](廊)清之效一请于京师省会各府州县皆立学堂令督抚举经明行修通达时务者充教习定为实职正其名曰教习官优其俸禄教有成效者破格擢用之尸位者黜之各项教职宜斟酌裁汰移其任于学堂为监院官县学堂先选少年聪俊之士录为学生课以经史时务实学学有进则县教习举而升诸府府学堂复课之学更有进则府学举而升诸之秀才省学堂集而试之拔其尤者为之举人汇其名贡于京师然后　皇上仿拔贡优贡之制特加　朝考第其优劣优者授京外官即为进士出身其下第者回省学堂再课以待下科录送其拔贡优贡则尽废之如此师有专职则尽心于课程学生有出身则专心于学业本三代学校之制泰西学堂之规三年之后必有俊秀有用之才可为　国家用矣至科举为取士之途一时未可遽停八股与策论亦不相上下应俟学堂成效昭然用人有方然后议裁议改可也此臣所谓用人之道也今天下之贫极矣即无意外之虞度支犹忧不继又重以数万万之赔欠　国计将何自而筹以臣愚见计之理财之道亦有四端一在开矿近年以来户部以度支匮竭举凡广捐输增厘税重征火因酒盐斤加价凡有足以益饷源者早已无微不至然秋毫分析竭泽而渔其源易穷其欠仍难有济然则筹欠要着惟有饬各省一律招商开矿而已据西人之精于勘验者言之中国矿产最富十八行省多至一百二十五万七千方里有可其说未经考验虽不知其信否然以漠河一隅言之当开办时每年报效军饷仅九千两至光绪二十二年突增至三十万两此后增订新章每二十成报效　国家十二成岁不下数十万两若准此推广经理得人一矿有数十万百矿即得数千万何忧于贫或谓泰西各国将从事其间虑多妨碍臣料此次定约之后必不能禁西人之从事其间即使招集洋股而我收地主自然之理每年不赀不愈于封蕴无用乎应请　饬下各疆臣妥筹办法或分设督办矿务大臣专司其事数年之后必有成效可观一在裁厘加税去年春间曾命盛宣怀聂缉矩木与各国使臣会商加税事宜未定而其议拳匪难作今事事受制于人似无可加之望矣然臣闻各国公议佥谓此次和约告成必当重订税则中国若以赔欠过钜加税值百抽十原属自有之权惟必裁撤厘捐始能加征关税是外人之于税则犹有可加之机而其病厘捐也则甚于加关税
夫厘捐之营利舞弊至今已极矣层层卡处处设抽厘上自委员司事下至门役丁无不视为优差倚为利薮而总计实数上解者不过十之三四最旺时仅得一千五六万金百而饱官吏之橐者两倍于是今若裁撤厘金加征关税以向者值百抽五之税例之每年约二千余万以抵厘金所入尚觉有余又兄铁路通行商情踊跃其所收将不止此而商族便利百货畅行市面丰盈更有藏富于民之益是一举而　国与商交利也应请　饬下盛宣怀俟和约定后重申前议与各国公使加意磋磨倘此举可成其有裨度支诚非浅鲜一修铁路以通商查光绪二十四年各关税钞征收关平银二千二百六十万两有奇至二十五年则增至二千六百七十五万两有奇二十六年春季报单收数又往于上年则铁路通行商市日盛之故也今京津铁路外人修补业已通行不日可以购回芦汉干路所差尚远应请　饬下盛宣怀迅速设法办理其他粤汉川汉各路似亦可一律借贷洋欠逐渐接修铁路愈多商货愈畅而税则愈增富　国大端无逾此者至借欠之国以臣详询默揣惟美国为宜美与我最无争竞地远而情甚亲若借美欠修路暂时以路抵押较无流弊乞　密谕李鸿章刘坤一张之洞盛宣怀体量办理一设公司以保商中国土产出口以丝茶为大宗即绌而如者鬃羊毛驼毛草帽缏之类估值亦不下数百万两利源不为不广去年丝利犹能畅销茶利则竟成弩末其余杂货往往因搀杂不净以致滞销推原其故一由于商人只贪目前小利而不顾将来一由于商本不充商心不齐每为外人所勒措致成折耗商务减色则　国家失其利源故泰西皆以保商为要务今中国已特设商务大臣若令权衡百货各立公司剂其盈虚辨其真伪使外人乐购权自我操则销路自畅商利自饶富庶之机蒸蒸日上矣此臣所谓理财之道也抑臣更有进者官吏向来奉行诸事率皆因循[粉](纷)饰罔利营私上下相蒙久成积习议裁议变无非纸上文章设局设官但领宫中薪水事无实际成效终虚今我　皇太后　皇上一意更新励精图治　纶音所布薄海欢欣然使向者之獘不除则政令仍归无济是在我　皇太后　皇上坚持于上严定赏罚以策其功中外大臣仰体于下综核名实以期其效用一人必求得一人之益行一事必求获一事之功转[危](为)为安因祸得福自强之机未始不基于此惟　圣主留意焉臣愚昧之见是否有当伏乞　皇太后　皇上圣鉴谨　奏
　　东抚袁覆奏条陈变法摺                                        
奏为遵　　旨敬抒管见上备甄择恭摺仰祈　　圣鉴事窃臣恭奉光绪二十六年十二月初十日　　上谕着军机大臣大学士六部九卿出使各国大臣各省督抚各就现在情形参酌中西政要各抒所见通限两个月详细条议以闻等因钦此伏读之下钦悚难名仰见　　　皇太后　　皇上宵旰焦劳惩前毖后咨儆百尔壹意振兴　　诏求嘉谟　　训词深痛薄海臣庶感动奋发靡不涕零环球列邦共者见共闻当亦同深钦服臣忝膺疆寄渥受　　国恩值此时艰莫能补救夙夜愧愤无地自容敢不勉效一得之愚仰备　　圣明采纳臣维全局至重庶政弥繁当积重难返之秋为改弦更张之计因革损益各有所宜现或苦于人材之不敷或绌于才力之不足而又有浮议挠之锢习蔽之虽有良法美意未易一概施行臣权衡轻重缓急通盘筹画其骤难兴举者贵乎循序渐进不可操切以图其亟须变更者又贵乎明断力行不为厂龙言所动核其要在于熟审治法能慎始乃能图终探其本在于广植众材能得人乃能行政其余理财讲武以次递施因时制宜兴利剔弊而成效乃可得而言也臣愚虑所及不敢为繁重阔远之论谨就言之易行行之易效者胪列十条敬为我　　　皇太后　　皇上陈之 
一慎号令号令国之大权臣民之所钦仰也必精审详度详计天下实可遵行者而后毅然出之理无反汗期在必行节视臣下奉行之勤惰以课殿奉而加赏罚始可上理日臻倘不慎之于初或发一号而窒碍多端势将中辍或施一令而流弊丛出转致长奸甚或破除积习不便贪庸君羊起撼摇多方阻格持之不坚终将废置迨号令频更众情疑惑遇有善政亦且相率观望视若具文不肯力行安能收效现值　　明诏求言内外臣工均得抒其蕴蓄行见封章交进君羊策毕陈博采兼收亟须审择拟请　　简派明练大臣数人设立议政公所选派员司分别考核其致仕勳旧素有声望经事较多者亦可征置其间俱参谘议凡遇臣工条陈可采者均发交该大臣等详加讨论择善而从从众而定设有尚待推究事宜或发还上言者明白详复或发交资深望重诸疆臣分条议奏内外合谋不厌精详迨至禀　　庙谟择定而行便成不易之势无论如何为难亦必坚持定见始终不渝臣下知其无[可]迁延规避自然奉行惟谨奋力图功于是明示赏罚以鼓励之勤者有不次之擢惰者无或贷之刑庶人知劝惩百废不难俱举矣 
一教官吏人材登进向重正途究之释褐之初用非所学类多嫺于文艺拙于政事又自咸同军兴而后保举捐纳阶进日多流品益杂京员半受成胥吏外官恒藉重于幕友不但通达时务干济世变者百无一二即求其能称职守了然于分所应为之事亦甚难其人似亟须有以教之拟请在京师设立课官院　　简派明达王大臣督其事由六部九卿翰詹科道各衙门精选品学敦实才识明通者入其中分延教习课以本国史学掌故政治律例以及各国约章公法一切泰西政吏各就性之所近分别门类各专其业严定课程考其殿最其优异者既按其所执之业而试其所宜之事其志趣远大者或派令出洋游历以马念其造诣而求其精审回华之后优于奖擢并请饬下各行省分设课吏馆专就吏治时务交涉等项择要辑书发令后补人员学习按月扃考择其连取优等者酌予委用不过一二年间京外官吏皆知讲求实在经济临事自易措手方今时艰日亟需才孔急若待学校大兴人材辈出之后方使之莅官任事势必有所不及但就现有之官吏设法造就俾皆成为有用之材彼既无废弃之忧则鼓励奋兴收效必速济急之方莫先于此 
一崇实学百年之计莫如树人古今立国得人则昌作养人材实为图治根本查五洲各国其富强最着学校必广人材必多中国情见势绌急思变计兴学储才洵刻不容缓矣拟请饬将京师本有大学堂认真整顿竭力扩充并饬下各行省量筹经费多设学堂或仿照各国学校章程区分等次依次推广务使僻壤穷乡皆有庠序择中外有裨实用之各项书籍及各国着有成效之各种学术延师讲授分门肄业但目前师资无多惟有译书之一法最为便捷似宜专　　派大员考核各国书史其已经译出者多刊广布其未经译出者精选译员译成汉文一面分咨出使各国大臣随地购书选译咨送近年以来日本译书甚多而洋人之久在中华者亦多有译本均可搜罗印证汇辑成编发交京外各学堂循序购贯以期学术一律而免分歧并可酌聘洋员为之教习迨所学渐有门径再分别资遣出洋以资历练将见风行海内而人才不难蔚兴矣 
一增实科夫当世无深明大义之人故人材今不如古当世无博达时务之人故人材中不如外然近日取士必广求兼通今中外之人非但无此本末兼赅之士子恐亦无此兼备之考官虽立法极详势必有所不行即勉强行之亦终于有名而无实似暂宜量为变通旧科仍按期举行不必一旦全废但将各岁岁科乡试取中定额先行核减二成另增实学一科即将旧科所减之额作为实科取中之数拟请先饬沿海各省如南北洋两广闽浙各督臣会同妥议条规按中西各学分门别类募考实学各省风气不壹暂不必拘定籍贯亦不必分省限额荟萃聚考先彷佛童试规模由该督臣等精选试员认真校试择其优异者作为附生再行覆试取中者作为举人再咨送礼部由礼部会同总理衙门遴调试员并奏请简派考官订期会试中式者为进士但各试虽皆以经济时务为重亦必须能明四子书大义及有宋诸大儒理蕴方准取中以免趋末[忘](望)本之弊成进士后一体　　殿试试以时务策论不拘格式不避忌讳恭呈御定赐以出身内用者各执所学专门分发六部观政其深通各国语言文字及熟暗各国政要者发交总理衙门出使大臣差遣外用者发交各省督抚分别委用并由各堂官使臣督抚认真察看一年期满出具切实考语甄别不准视为具文倘有品行不端心地难信者随时参革旧科中额每次递减一成实科中额每次递增一成以五成为度使士子知所趋向争自濯磨皆渐勉为有用之材以求奋于功名之路迨数试之后学堂中多成材之士考官中亦多实学之人即将旧科中五成中额壹并按照实科取士章程办理而实科亦必另作一途仍归各省一律举行如此逐渐转移而士风不难亟变矣 
一重游历春秋战国之世晋文在外晋悼游周赵武灵入关而瞰秦王滕文公过宋而见孟子皆不惮远涉视为故常至于会盟之役国君亲行聘问之使亲贵并遣征诸往策不可胜数固以敦交邻之谊亦以察与国之情近今泰西各邦国君亲王遨游列国尤为习见揆其用意实与古合拟请　　简派王公分赴外洋各国慎选留心时务之京朝官随从游历考究各国政治学术风土人情既资以广见闻亦籍以觇敌势濡染既久智慧日生外洋情形均得要领回国任事自善措施遇有交涉更无难于因应各国见我风气日开必渐相引重亲近且彼之底蕴已为我所洞悉亦可稍戢横暴不至任意欺凌至京师各衙门人员如有情愿出洋者准其报由总理衙门详加考核察系志趣正大才堪造就者亦可在出使经费项下酌予川资遣[诣](议)外[洋]游学回华后切实考询视其所得之浅深以判优劣而定黜陟倘或亲贵中有以海外风涛为虑者不妨先赴日本及通商各埠就近游览亦足以通知时局稍识洋情未始非成材捷速之一道 
一定使例各国陵我贫弱遇有要胁惟在办理交涉人员善为因应以免失机偾事是出使人员关系绝重查各国使例英为最善公使一途重谙交涉领事一途重惜商务虽统名为使员而其中实隐有区别凡膺出使之任者必为其政府所素信及洞悉各国情势始可充选抵任后考究该国风土政治一切利弊与其意向动静随时探刺据实报明本国执掌既重任用尤端其阶资迁擢率不外乎本途类由书记繙译参赞以次递升常有数十年不离一国亦有终其身端膺使命者按其年限给假休息差俸仍归有时外部缺员亦由使员内选调任用故内外情通洋务谙熟交际之间应付咸宜而本国利益在在均沾先着中国遣使向无端途随带人员尤多冗杂而任满受代永难熟习[似](视)宜精选使才先令在总理衙门当差稍加历练再因缺派往各国其随带各项要差人员均由总署在于实科登进之各司员内考取派充概不准随意隽带亦不准无故调换自使臣以下均以久任为主有时使臣易人而所[属](嘱)各员仍可照旧供差仿照英例立限给假休息总署需员亦分别堂司在使员中调用庶总署使员联为一气呼吸相通任久职端情形透澈遇有各国事案自可算无遗策且使员得人敌情了然即有诡谋亦得预为防范该使员并可藉其牵制缓我祸机而相机联络以分敌国之势其中无形之作用裨益良多
一办名实京外各官禄入素薄每不足以赀[瞻](胆)养而经理财赋厘税各差缺率视肥美之区委之者名为调济任之者喜于中饱积习成风牢不可破而名实之混淆甚矣夫薪俸之获自公家者有限而赢余之入诸[私](司)橐者无穷推究其故习由无以养人之廉亦遂无以禁人之贪耳然此风不除终期核实虽欲振兴百度力图富强恐一法行而人皆缘法为奸利尚未兴弊已先伏欲治之成其道无由似宜将京外各官廉俸从优厘定计足以赀事畜又量差缺之优绌繁简酌定经费以赀办公其散职冗员无所事事者分别裁并节其薪俸以供挹注而经手理财不妨格外从优以杜侵蚀此外凡财赋厘税所入涓滴之征缁铢之细亦必列为公帑不准稍有损耗盖明予之千金有所不吝而暗取之丝忽在所必严有坐贝庄者尽法痛惩不贷果能事事核实不但赋税可期倍增即将来仿行各国兴利致富诸法亦可期有成效综核名实之道必当以此为先务而理财得失关键将即系于此昔原宪辞禄孔子止之圣人之用心其必不肯导人以贪也明矣盖虑远思深而维持者大也 
一裕度支各国财政途径纷繁大约在[采](彩)矿产造铁路兴商务进货币及一切生财之道凡可以利国利民者靡不竭力经营官吏提倡之保护之而又昭示大信历久不渝上下交孚而利源日辟其税则綦重[名](民)目亦多人口间架以逮印花之类莫不有税然其教民卫民并为民代谋生计实属无微不至又[事](时)事核实推诚布公故重取于民而民不怨多为之[名](民)而民不扰近年来路矿邮政诸务中国皆已举行而收效尚需时日非目前所能济宜亟兴商务以保利权而厚民生现各省亦多有设立商务局者不过具文无裨商务盖由官尊商卑上下隔阂官视商为鱼肉商畏官如狼虎局所虽多徒滋纷扰如欲切实整顿必须办理商务局者扫除在官习气使官商一体情意相通并在各商萃聚之处设立商会分举董事经纪其间遇事联络声势通力合作以与洋商相角逐有害则官为除之有利则官为倡之其有抑制陵虐者官为保护之其财力不逮者官为助成之办理商务人员又须常历各海口随时接见诸商讨论中外商务情形访询利病相机兴革又须与出洋人员互通声息劦筹合谋始可日有气色至洋[人](八)以银圆畅行内地而中国以实银反复熔铸人享大利我受耗损所亏甚钜流弊日深似宜照迭次议定成法通饬各商购机设局赶造银元银元通按库平一两制造小者递减务使天下一律不得有参差搀杂之獘并可造纸币以辅行之设官局合办银行以流通之其农部放饷各欠均依次改用银币但能办理得法士民见信则铸钱之提减成色银行之出入子母纸币之现存腾挪自可周转不穷坐获厚利至各国税重且繁欲仿行之先拟慎择拟请　　饬下出使大臣访查各国税章择其裕国而不病民可以推行中国者汇录奏闻再发交各疆臣各就地方情形会议增减以期行之无獘迨利源渐拓库帑日充然后因富求强势自顺而事自易矣
一修武备各国士农工商兵均有端学而兵学尤重盖以诸强国犬牙[交]错势均力敌各怀吞并欲谋自保不得不竞修武备往往穷通国之全力殚数十年之经营竭千万人智巧以切究而精求之又互相师法兼长弃短日新月异几无止境故能出奇制胜美备聿臻考其兵事之根源大都植基于学校凡军中应用之物应有之义应知之理无不逐一讲求将皆知学士皆素练此其所以强也中国兵事本无端学应试士子向取弓矢刀石用之今日既非所宜而营兵之操枪炮者又多不知运用理法将弁半起家卒伍但凭血气绝少谋田各斯其所以弱也似宜通饬各省多设武备学堂广储将材凡中外兵法战法天算舆地测绘器械以及技艺工程各学均须切实讲习其南北洋各省学堂原有之生徒业经学有规模者即仿照文土科科取士办法酌减各省武试定额一成移作武备生徒中额每次按成递互增减俾天下挽强引重之士皆变为技精田各裕之才而武试旧科亦将不废而自废至各省军政必须划一拟请　　简派知兵大员详定营制操法及选将募兵各条规请　　旨颁发各省遵照办理随时特派大员分往查阅严定赏罚不稍假借又宜分调各省军营弁目按省分之大小人数之多寡以二百人至五百人为率萃聚一处遴派专员督率训练择武备切用学问分别教授二三年后稍有成规即遣回原省转相授习再另调新班更番轮练各省操法自易一律遇有条发亦易收臂指相使之效至器械为士卒之卫固贵精利尤忌参差现新约将定增军火自属为难然既不能取资于人即当反求诸己断不可因噎废食似宜　　饬下向有制造各省重资募匠先讲求煆炼钢金失各料之法再仿造机器逐渐推广以制军火器械考定一式俾免岐异各省需用备价购取如有粗窳等獘准由购取省分指实严参追回原价但能实力兴办多方奖掖华人智巧不让西人且华工之糊口外洋者甚多亦可设法招徕优养[器](气)使　　国家悬的以求士民闻风奔赴将见良工巧匠辐辏并进行之渐究考之愈详必不乏精械利器以供扞卫之用惟司其事者必须慎选深通制造理法而又性情坚定不惮繁难者为之方可提纲挈领始终经理以底于成自强之要不外是矣 
一开民智中国腹省风气未开士民囿于一隅每至寡闻甚少见一遇洋人非存畏避之心即起仇视之意畏则甘受欺侮仇则激生血半端且于敌情国势物产民风窥察无从隔膜必甚亟须启其智慧广其见闻始可[期](其)彼此相安兼可益民商生计伏查开民智之各国重在报馆惟中国各报馆多托洋商牌号其于中国朝章吏治应为讳饰者多未能曲加回护似宜通饬通省一律开设官报局报端恭录　　谕旨中间纪载京外各省政要后附各国新政近事以及农工商矿各种学术选派公正明通委员董司其事由省局分发外邑村镇各处士民均得购览并申明报律将一应外间谣传之说暨干犯忌讳之词概行禁除壹以启发民智为主庶风气日辟耳目日新既可利益民生并可稍息教案　以上十条虽皆卑无高论务期切实易施敢竭愚忱恭应　　明诏抑臣更有进者中国自甲午以来积弱甚矣复当大衅创钜痛深财绌力殚患贫患弱忧时之士咸虑不支臣独以为未也在昔越王句践困辱备尝生聚十年卒雪大耻近世普法之战法几不国经营未久复抗君羊雄日本一岛国耳幅员不及我之三省明治维新遂成望国兄我中国土地之广人民之众物产之饶为万国所不逮果能实心整顿力求富强取人之长补我所短行见事半而功效倍之愿我　　　皇太后　　皇上兢业一心恢张百度审择要政次第敷施示天下以作新与臣民以更始行之以渐持之以恒不求近功不摇定见斯治安之理已得即强盛之效可期臣至愚极庸愧不能上分主忧下裨时局然而天良具在忠愤难忘[惟]有勉殚血诚力图振作尤当檩遵公尔忘私实事求是　　圣训以时自儆于厥心冀可稍答　　高厚生成于万一所有遵旨敬抒管见上备甄择缘由是否有当谨恭摺缕晰复陈伏乞　　　皇太后　　皇上训圣谨　奏 
　　户部等奏覆整顿京仓摺                                       
奏为整顿京仓妥筹切实办法缮单具陈仰祈　圣鉴事窃维京师自遭兵燹各仓为洋人占踞经臣奕匡屡向催索始得陆续交还当以仓庾积储无存俸甲米石停放已久本届江浙漕粮亟应改由火车运京以维根本业将筹议办法于六月间会同臣鸿章及部臣仓臣奏　闻在案先是于五月二十一日承准军机大臣字寄五月初三日奉　上谕那桐奏南漕运京酌议变通办法一摺漕粮积獘甚深值此时艰亟应改弦更张妥筹良法该侍郎所请将江浙漕米径运京仓酌拟办法各条尚属可行着户部仓土侍郎直隶总督分别详察情形妥定章程奏明办理其应修铁路之处并目奕匡李鸿章酌核勘办等因钦此臣等伏查漕粮积獘关于运务者半关于仓务者亦半运务之獘莫甚于剥船盗米搀水今日因时制宜不得不改由火车转运已于前摺具详惟既筹改运之方以善其始[尤](由)贵定收放之法以持其终则仓务之獘有亟须切实整顿者臣等悉心商酌正拟将续议办法会同具奏复钦奉七月初二日　　谕旨各省漕粮全行改[折](摺)以采买运解收放储备分饬漕臣仓臣妥议办理仰见　　圣主轸念民艰慎重仓储之至意钦佩莫名现在整顿仓务自以专责成防獘窦为第一要义谨将仓厂敖酌量归并斛只照旧备用以及增添各仓经费严杜领米獘端拟议切实办法四条另缮清单恭呈　　御览至臣荣庆臣恩溥应遵　　旨依限覆奉者此摺所陈已具大田各除其余未尽事宜应俟京津金广路收回再将朝阳门外太平仓如何接修枝路之处由臣奕匡臣鸿章酌核勘办并俟漕臣议定采办运解章程其如何交仓兑收之处另由仓臣具奏总期去旧日之獘不失当年立法之精收改章之益预杜后来续出之獘统由部臣仓臣随时酌核外所有臣等会议整顿京仓缘由谨[合](令)词恭摺具陈是否有[当](常)伏乞　　　皇太后　　皇上圣鉴训示再此摺系仓土主稿户部右侍郎那桐系原奏之员且现在出差是以未经列衔合并声明谨　奏光绪二十七年八月二十九日奏九月初七日奉　　朱批依议钦此 
谨将会议整顿京仓酌拟切实办法四条缮具清单恭呈　　御览 
一仓厂敖应酌量归并也查城内七仓禄米南新富新兴平北新海运等六仓均于交还后经仓臣亲往履勘计各仓现存可用之厂敖禄米仓三十六厂敖富新仓三十三厂敖兴平仓三十二厂敖南新仓十二厂敖惟厂敖门地板损失甚多厂敖顶墙垣及官厂听仓门等处间有拆毁均应及时修理已由仓臣饬令各该仓监督仿照民间作法核实估修计四□□百十余廒共需实银三千余两即在仓土轻齎项下开支南新仓尚有二十廒毁坏情形稍重约需修费三四千两如果廒座不敷周转容再饬令修复旧太仓现甫交还拆毁无多修理又易以上五仓均拟照侍郎那桐原议留为现时储米之用其北新海运两仓被毁情形较重经仓臣详加勘视北新仓尚有二十余廒现以修理海运仓木植砖瓦尚多臣等查仓土衙署两所通州一所已毁且运务改章无庸再修崇文门外一所距仓太原若改海运仓为仓土仓衙署量为修葺便明就近办公以上两仓拟暂不裁撤亦不兴修每仓留监督一员作为简缺暂为驻守俟日后体察情形奏明办理至朝阳门外太平仓侍郎那桐原议留作南漕卸车米栈应俟勘办铁路时再行酌定暂由仓臣移会绿营拨兵妥为看守又本裕丰益两仓专储外三营兵丁食米惟每年放米约八万石分储两仓不无糜费拟酌留地势适中之丰益一仓俾外三营兵丁统由该仓关支以示体恤其本裕仓及朝阳门外储济仓通州中西两仓应[请](清)一并裁撤 
一斛只宜照旧备用也查漕粮交仓商凭斗斛不计斤重本年江浙漕粮改[由](油)火车运京经前任通永道沈能虎与铁路总办英兵官签订合同内载采粮装用麻袋每包计重一百四十斤盖以火车装运按吨计算每吨重一千六百八十斤即合漕米十二石每石应得一百四十斤臣等前摺声余又兑收办法无论漕白正耗粮米统以一百四十斤为一石原系按照合同而言火车运卸既用磅秤交仓时逐袋过磅似亦较为便捷乃自开兑以来经仓臣详加体察逐日运到米袋大小不一轻重悬殊搬运进仓人夫众多为时忽促过磅之数率皆约田各登记是以禄米仓马念收苏省陈漕除由委员按磅登记外仍于入廒时督令仓之另行过斛以凭稽核旋于富新仓马念收苏省新漕即令查照旧章仍用斛收且按米石斤重计之新粮与陈粮不同白粮与漕粮不同目前兑收尚可分别核计迨日后开放之时各旗于用磅之法骤难通晓必致议论各殊动多争执拟令嗣后各仓收放仍以过斛为凭所备斛只一律较准出入不得参差惟火车装运既按吨数计算所有开支运费自应不论朱色统以一百四十斤为一石以符原议 
一仓储经费应量为增添也查仓中舞獘不等在花户而在从旁把持之人俗名谓之身后身后之敢于把持者其经手之人多声气甚广历来仓中所用之人皆赖身后养赡仓中所办之事皆由身后垫资驯至太阿倒持势成积重其獘亦遂不可究诘前各仓臣未尝不思整顿徒以仓中办公竭蹶不能尽去身后即不能尽绝獘端虽经查出亏空严定买补章程而剜肉补疮终非全策现当整饬庶务之际未便再事因仍徒滋轇轕至身后人等稔恶多年人所共晓亦其蠹耗仓储盈千累万实已罪无可逭此后如有故态复萌干预仓务者即由仓臣径行查拿照光棍例惩办以儆效尤惟欲清其源总以筹给各仓经费为最要关键如监督养廉一项向例每员岁给银二百两现在常川驻仓则成尤重除北新海运量仓简缺监督二员毋庸添给外其禄米等仓监督拟请增添一倍每员岁给银六百两至仓役工食暂按米数酌给各仓收米时每石给入廒费银二分放米时每石给过斛装袋费银二分平日挑晾看守每年每米一石给公费银一分核计运米百万石约需银五万两统由仓臣于轻贝项下核实开支至官兵承领俸饷米石向有应给个票钱为花户人等饭食之用现既增添各仓公费嗣后无论关领俸米甲米所有个票钱一项毋庸重支其运一领米獘端应严行杜绝也查旗下领米向有成事散事名目每值开放甲米时由粮店匪徒名曰外煽者为之关税任其定价由各旗易钱散给兵丁左翼尚多领米名曰散事右翼各旗大率成事即有公廉都统不染外煽一钱亦不过米价稍增每兵多得数昏而止其应领之米均由身后外煽串通粮店择仓中上好之米开放查仓御史暨监督各员各分者畏其凶焰隐忍不言不肖者或竟与之联络冀图分润今当整顿之始务期力挽颓风倘再有外煽人等托名花费勾结舞獘一经各旗都统及部臣仓臣访闻或经食米兵丁告发均即拿送刑部按照定例从重治罪至此后存仓米石为数无多每岁采运不过仅敷支放储米之法拟就现留各仓轮流派进新粮恪守以放代盘之成规永杜挪新补陈之流獘并使各旗各仓均不得以陈米藉口每季放米时满汉官员应领俸米拟于例定统限之内各分品级满员按旗汉员按署分别先后酌定开放日期于票内注明令其届时或由本员或交家人持票赴仓挨次支领既免拥挤兼杜稽延其各旗应领甲米仍按例定月分先后由仓臣酌定日期随时知照各旗营都统大臣转饬参佐领等按期赴仓关领不得以有别项差事及车辆改期再领等语藉口推诿以免积压而重兵糈　再仓储出纳每仓向有御史一员专任稽查按年更换原以从前京通十余仓坐落既非一处而各仓粮米存积尤多每届兑收南漕仓臣于春夏两季必须移驻通州其余各仓收放事宜督察势难遍及所以各仓均有稽查御史一员责任亦云重矣然历来仓獘之深亏空之钜罕有经查仓御史摘发者盖因御史与监督向无统属呼应不灵臣等查旧例在京各仓或都统或副都统各派一员专任稽查与御史同至乾隆五十九年始将都领副都统查仓之例停止道光年间银库亏案发觉将查库御史裁撤各在案现在整顿京仓事事求其核实仓廒既经归并漕运亦已改章米数无多稽查较易随时由仓臣就近责令监督各员遇事尽心自可湔除积习如有花户人等仍前舞则监督责无旁贷一经部臣仓臣与科道各员访闻确实人人可以奏参较之以稽查之任专责之查仓御史一人者更为有益臣等于本年业经奏请将　简派抽查漕粮御史二员撒回兹复将各处仓廒酌量归并所有拟定裁撤之通州中西两仓城外储济本裕两仓又拟暂不裁撤之城内北新海运两仓及留为南漕木栈之城外太平一仓目前既不储米自应请　旨将各仓稽查御史撤回至现拟留用之禄米南新富新兴平旧太丰益等六仓臣等体察情形亦无须专派御史惟事关更改旧例可否将禄米等仓稽查御史一并撤回并准此后停止　简派之处臣等未敢擅便理合附片俱陈伏乞　圣鉴训示谨奏奏光绪二十七年八月二十九日奏九月初七日奉　朱批目照所请该部知道钦此　再京师为根本重地漕粮为俸糈所[关](阙)臣奕匡于光绪二十四年八月会同尚书孙家鼐并户部于遵议折漕摺内曾将都市米价易于居奇每岁南粮宜宽储备缘由缕晰陈明在案本年七月初二日恭奉　谕旨河运海运一律改征折色仍以仓储关系紧要　束力令按年筹备是京仓采可久虚兵民亟于待哺已在　圣明洞鉴之中惟本年臣等筹议起运漕粮百万经运京仓实系核定应放数目为仓中必不可少之数开运以来南省且请减折兼以存沪一年霉变折耗约计米数自今秋至明年二月尚敷支用三月以后即无米可放现既　谕令漕运总督详定办法采办运解拟请　饬下该漕臣会商两江督臣江苏浙江抚臣于应办白粮外每年务须采办漕粮一百万石并除去折耗亦不得率请截留早日运解以实　天庾至江安及浙江起运籼米质嫩体脆兵丁素不愿食每年开放动致挑剔现在改章采办与从前就地征兑情事不同拟请　饬下漕臣嗣后运解之米全行采办禾更米以昭划一而重兵糈是否有当谨合词附片具陈伏乞　圣鉴谨　奏光绪二十七年八月二十九日奏九月初七日奉　批户部知道钦此
　　直督袁密奏英日合盟有关中国大局宜速定政策摺                          
窃臣据外间传闻英日两国因欲保全我国及朝鲜国主权并欲使两国贸易商务兴起永远巩固起见故两国特联盟约互相辅助大旨谓联盟之国若一国用兵(则彼一国用兵)则彼一国严守局外中立之条或有某国攻其联盟之国致有障石之处则该联盟之一国不能守中立之例应出力相助一切战事等因臣窃念英日两国此举其志实欲牵制俄国之跋扈并拒阻法国助俄之声势耳盖就兵力而言以东方计之陆军之优无有胜于日以西方计之海军之优无有胜于英若一旦有战务日本调集陆军瞬息可以满布东亚大陆加以英日两国海军互相联络严握东方各要港地虽有二三别国欲入而干涉恐已无驻足之余地矣是英日联盟之举洵为列强一大可忧然亦为在东亚立国之邦一大戒心也臣默计英日两国互相标榜之处虽云保全中韩两国维持利益但以臣愚见彼两国之所计画者无非因一己之利起见既因一己之利起见岂必为我中国劳力而甘糜其巨费乎故无论何事皆不能望其有利于我国者也抑臣闻国家之要务首在自强兵力贵丰足财力贵充裕是说固不待言然欲保全本国疆土而仰望于列国联盟之余力则一国之耻孰有过于此者若欲免此耻则我中国务宜后速变法自强兵力宜速练[财](初)源宜速开欲严本国之防御非仗本国之实力不可若徒仰别国之联盟则毫无足恃矣此臣所以愿我　皇上鉴此微忱取法自强而励精图治也兄英日两国所期望者虽与中(中)国所期望者符合如一寸之地一湾之港均不可割让与他人此即符合之端也然此一端彼两国岂真有爱于我盖恐商务利权为人蚕食不能不先有戒心耳为中国今日计一面急宜力求变法自强广修教育以为自卫之策一面宜将联盟利益之见视为我中国目前一大隐忧乃可臣恐惧忧惕用敢沥血上陈谨　奏 

    甘韩《皇朝经世文新编续集》 卷1 下
皇朝经世文新编续集卷一下
　　晋安甘韩眠羊甫辑　　　　　　　　　　　　 

　通论下
　　两广总督陶制军批斥洪牧嘉与札稿                
为札饬事昨据该司面呈洪牧嘉与手摺并所批育才书社规条一本该牧迫于忠愤为此思患预防之论其心可嘉然逆亿过甚流于苛刻足以志士之心阻学堂之进步本部堂有不能已于言者愿为该牧明切告之该牧素以联俄为宗旨故于英人交涉之事无不目为阴谋指为秘计夫阴谋秘计岂敢谓其必无然我能自强则彼之阴谋秘计皆无所用我不能自强则非独阴谋秘计而已方且明目张胆以竞言瓜分各国皆然岂但英国英人之在中国商务独盛势力本重即以广东而论香港九龙亦既门户在握何藉一区区育才书社为图粤地步至谓借此为并吞扬子江及日豫之计则尤愈说愈远夫并吞扬子江及日豫而先从一粤省之育才书社下手英人当愚不至此且该牧既称嘉道理为自由党无君党矣夫自由无君党向为其政府之反对政府无不恶之而自由无君党亦无不与政府为仇者彼英政府岂肯以图华重任付之其仇而嘉道理既为自由无君党人又安肯受其政府之指使以来图我中国今如谓孙文康有为在英乃中国使之图英梁启超徐勤在美日乃中国使之图美日该牧其信之乎揣该牧之意或因嘉道理乃异国商人忽捐资数万以兴中国学堂天下断无此慷慨好义之士遂疑为包藏祸心阴有主使不知嘉道理特一好名之人耳欧美各国[捐](损)资设学者动辄数十万数百万在中国为绝无仅有之事在泰西则视为寻常况嘉道理为寓英之犹太国人亡国余民素为英人所轻视若以此数万金捐入英国学堂曾不足动人耳目惟捐于中国乃可使远近称道成此盛名至刘鹤龄等素业经商忽思兴学亦好名之念使然然彼虽为名而能捐此巨资以助成教育之盛举且能声明不课传教等书本部堂方佩之愧之之不暇且将奖之劝之俾粤省绅商士民捐资建学之事接踵而起乃该牧挟成心为兹苛论一则曰英人主使再则曰孙康余党使有志兴学者见其如此又谁肯解囊橐以买恶名阻碍学务实非浅鲜本部堂所虑者嘉道理刘鹤龄等皆商人耳于教育理法平日未必考求聘用教习未知能否得人所呈规条专言集欠辨事之法并未开列课程是以本部堂前此刘鹤龄等禀词中有中西各学门类繁多断非文字一途能尽其用尚望严立课程添课各门有用之学等语又总主席副主席名目近于标榜且多列官土诸人尤易蹈依附攀援之习刘鹤龄等第二次来禀欲推本部堂为总主席即经批斥不[准](淮)并曾牌示该牧谅亦寓目本部堂于该书社之建设奖励诫勉未尝不具有深心若该牧指斥各节则实有思之而不得其解者如所称规条第一节华人中国等字全失华人语气第语刘鹤龄久在香港为商该书社又从香港倡始香港上海等处学堂向有中西人并教者其资益华人起见一语乃为区别西人不入堂肄习而言至于中国内地四字系与香港对举且中国字样奏章公牍亦所常用有何关碍至该牧所论专课英文一层今环球各国惟英语最为通行各种西学亦以英文为详备试观日本学校功课皆首重英文即北洋奏设之中西学堂其头二等学堂功课亦皆专教英文不课别国语言文字该书社专课英文虽取径稍隘究无不合之处至国家前设同文馆专为交涉储才取四国语言文字并课未尝以同文馆为国学亦未尝谓建立学堂必以同文馆为准则即如前设之京师大学堂其课程与同文馆迥异今山东试辨学堂章程绝不仿照同文馆而　上谕颁令各省仿照可见　朝廷兴学择善而从并无成见该牧谓初辨学堂不应与同文馆辨理两歧果何理耶如谓专习英文即求为印度缅甸夫一人精力有限势不能兼通各国语言文字是则习俄文者求为西伯里亚习法文者求为越南习日文者求为琉球势必尽屏外国方言无一学习而后可
今之为钦使为参赞为领事为洋务人员仅通英语者多矣其皆不忠国家而求为印度缅甸者耶法国在城内领事署新建学堂专课法文高楼耸峙学生百余人该牧岂无闻见独于课英文者疑虑无穷何也诚使英人欲干我学校之政则照法人之例在沙面等处开设学堂谁能禁之于内地教堂之内设立义垫又谁能禁之而必托名于嘉道理假手于刘鹤龄行此迂远艰苦之策哉至港报译载之英人论英国在华商务一篇该牧谓为阴谋之确据查此论为利华浦商务会董所作全篇皆言推广商务之事所云第一要图莫重于创设中西学堂一所使少年子弟得悉中国形势以及方言俗尚等语既云得悉中国形势方言俗尚则所谓少年子弟者乃英人之子弟所谓中西学堂者乃英人学中语之学堂而非华人学英语之学堂语意甚明该牧何致口天会至第二节本社社友俱有权用育才书社名字及本社印戳代本社置地及屋宇物业等语既云捐助经费不在百元以下或每年认捐五十元方为社友是此条自为彳召徕捐项起见该书社如有讼事或准或驳其权在官不能因其有社友代质辩欣一条遂为枉断该牧谓之大侵利权无乃太过香港商人在英属日久皆习用西历年月规条第二节所云一千九百零一年三月廿五号数语系言公举总理之事其时尚未来省禀开学堂则举此年日自系告知在港诸人第十二节所有已捐之欠须于某年某月某号收讫一语亦系专为香港捐资诸人而言必言西历年月者取其习用易知而已其序[文](父)及规条之末并无西历若干年字样谓为用耶稣纪元阴借传教亦殊失实至该书社主席等名大抵以捐资多寡为轻重嘉道理捐资独多居该书社经费之半故推为永远主席其实社中辨事皆司理总理等人主持观其规条可见即如总主席之名本部堂虽辞而不受亦可知该书社之推举主席不过富贵之见未除并非专举西人也夫开办学堂沾沾于捐数之多[寡](募)诚非雅道惟当此民智未开创始非易该书社为集欠起见委曲迁就亦有苦心当原谅之不必责备之也至全权二字本从西[文](人)译出今议和之有全权亦系改从西例西人办事最重权限近译之公司章程等类往往有全权字样祗言其人管理此事之权完全无缺如总理有全权分理无全权是全权者别乎不全之权而言云尔该书社规条既据该牧谓从西文译出则全权二字亦不足怪况彼明明言全权办理书社诸事是书社之外即非彼权力所及其第九节新例诸语亦专就书社言之无所谓太无限制该书社既在香港倡始则总社设于港地以及在港聚议亦所应尔遽目为潜谋不轨收人都会之举动过矣总之刘鹤龄等久居香港素习西文书社规条系在香港所定其词气字面与中国章程文法自不相同此等处即不惬吾意好言与之商改可矣何遽盛气陵人危言动众甚至谓二十行省之土地政府之权力不足供其篡夺毋乃拟[于]不(于)伦立言过当乎又该牧谓此事与英人骗取日省路矿相似且以戊戌之变拳匪之祸并归罪于胡中丞此与该牧前在　行在所上摺稿所云胶澳之割咎由鄂督同一深文周内虽使汉唐酷吏断狱立谳不至如此夫有嘉道理在内车取疑该书社为英人阴谋然则今之税务司无一而非西人该牧以为何如又如俄国官吏多以德人为之日本变政无事无欧人在内使中国用人照此办法该牧又以为何如至谓刘鹤龄屈臣氏买办疑为孙文徒党亦近捕风捉影香港之为买办者多矣皆党于孙文者乎且由此而拟为康党则尤为牵扯本部堂只就事办事以息乱萌不敢以成见私心株连蔓引盖孙康既皆粤人一则行医一则教馆粤之士商为所识者多矣苟于士商之有志时务讲求新学者概疑为孙康之党善机阻塞何以振兴且疑惧万端纷纷自扰康衢坦途尽成荆棘将一步不能行一事不能为矣夫中国今日如久病者然苟能振奋精神调和营卫正气既足则日光空气非特不为患害且可为养生之助如其不知保行口益就王[羸](嬴)徒日日恐寒暑燥湿之侵犯虽闭户下帷日卧床榻疾弥甚耳再该牧前在　行在上摺虽言拳匪之不足恃而谓攻使馆之法当筑长围挖地道开阴沟又言天津既失当迅分三路进规津沽又讥李秉衡初出不能调近镇之兵先固居庸紫荆诸口又言京师虽陷大局无损当歛兵据险等语是该牧仍以主战为是但谓战之未得法耳诚如该牧之策遂足制胜本部堂实不敢谓然此等议论今之士大夫持之者尚多并有谓江鄂诸帅保护东南为不忠者幸　朝廷不为所淆耳否则一误再误贻患何可设想郭筠仙侍郎尝云各有营制无可整顿又言外国募兵之法皆先使读书通知兵法而后入选其根底厚矣岂中国所能行者本部堂尝[钦](欲)佩以为至言今欧美各国以及水陆将弁无不先从中小学堂卒业又专设水陆各学校教之至详讲之至精其程度视中国武营殆不可以道里计
中国名将自戚南塘后无人能实在训练然使戚南塘用旧法以敌洋人不但不能战并不能守何兄百余年训练之法全不讲求徒恃人多势众一哄取胜彼昏庸嗜利之将偶然徼幸侈然自足并中国旧法而尽忘之持此以御洋人庸有幸乎本部堂久在西陲于湘军甘军之战事皆亲见之夫甘军及在甘之湘军今之所谓劲旅而其实乃一无足恃何况其他前此之剿发剿捻剿回固赖曾胡左李诸公之力亦由贼匪本无纪律卒就荡平如曾胡诸公而在必不敢以当时战法轻与洋人开血半即如李文忠于发捻诸役均有大功独于洋人则任受举世之诟詈而力主和议老成谋国自应如此近人编纲监者采静轩周氏说谓张魏公富平之败虽败亦荣去年徐相祖其说谓能拒洋人虽亡国亦荣夫自命为忠爱而欲举宗社民生为孤注之一掷于心安乎于义安乎且孤注一掷究有胜时今明知其必败而曰亡国亦荣又何理耶中国而欲言战非变法自强不可然诚能变法自强则万国交通势力相等前此所受之亏损自可一二商改和平乐和岂不甚善何必言战然后快心欤该牧持论未必迂谬如徐相特本部堂审度时势深知主战之害因该牧摺语有所感触故发愤一道之耳总之该牧既以忠爱自期务宜平心静气以察事理毋预存成见而遇事车取苛求毋自视过高而谓人皆不肖夫论有用人材必曰通达时务讲求时务而不通达成事不足败之有余矣该牧其深戒之特札
　　某君答陕甘总督陶制军书                                            
胶事突起未责朱纨以归濠镜遽罢李纲以谢金人闻德使海靖要挟多端俄人亦数舰泊旅顺以恐他国侵占有暂代防守为辞其言甚甘其心[叵](巨)测杞人区区之愚窃谓日事未兴以前上下盘乐怠傲自酿酖毒日事巨创以后元气雕损而中外晏然粉饰太平用人行政痿躄舛错如故一若顿忘鸭绿马关之大辱也者物耻不足以振兴　国耻不足以发愤桓侯之疾中于藏腑虽有和扁固望而却步哉　景陵时三藩交哄海内动摇而忧勤节俭　经筵无一日辍讲朝多忠朴之臣以治内边选廉干之吏以治外卒能转危为安革乱为治开三百年植遗腹朝委裘而匕鬯晏然无疆之祚今内政不修官人失序互相欺饰门外诸暴客久有轻视中夏之心而乃举国熙愉倡优巧而铁剑拙责舂则无善奴课织则乏良婢互相援引颠倒是非使百度隳坏于大事颟顸小事璅屑之中载胥及溺其何能淑矣读公手谕西方之任履高思危非公恶能察土崩之势防蚁溃之微者今姑就公所部一方论之河湟之于新疆寥廓二万里实唇齿相依准回蒙番部种错杂抚驭边情衔勒殊俗刚柔燥湿稍不当事理即变故猝桀此不可以寻常内地之绳墨治也以韩范之忠清亮直一身维系之关内外防军岁饷三百五十余万全仰腹省目前豪宗悍将志得气满至骄蹇难制判回新奠仍防萌薛木公所居之地据虫也骑虎不觉喜难以愚见料之使东方无事各省协饷应手则边关门牡不飞尚可安坐镇摄偷安无事之福一旦东方时局小有变异则邻省观望人各异心军需飞挽不能应期不但坐困抑虑他变同治初新疆之失由此甫定之降回亦恐火厝积薪之旁扇重燃之焰诚如尊谕揆之往事刘琨齮齕于氏黄公石斋与二郑参差前之覆辙可鉴必宇文夏州有牢笼贺拔胜岳手而能得其死力则善之善者矣窃意公度主客之情势察薪突之事当预为之备厚集储如宋初封桩库以蓄招徕驾御之资预结文武豪俊使众志齐一成背嵬军势以收腹心爪牙之助如是则关陇川西形势渐树隐若一强国一旦　国家营陕都备西之典公率劲旅入勤宿行口自任以王导宗泽之重何凉州三明之足言宫家倚为建炎章武之基不致蹈金元两季之末失此非拘守常格者之所可集事来日事会阳九之变不可测知而善建不拔计尚预定倘光辅之业垂于竹帛亦千载一时也又承谕天下当除四病以泻为补云云伟论碻论诸持节钜公未有见及此者自古老臣谋国未有不承敝通变务泻除邪气而后正气可复者也清理内务府则宫府之用节裁翰詹衙门则文武之才出停捐纳则仕途廓清改科目则学术兴起此四言独见其大惟内务府衙门本前明东厂明任阉豆遂屋其社顺治初鉴于亡国之弊改任总管大臣七司司员往往以阁部大臣筦领稽核之此　国朝善政但大臣须得如文文忠倭文端而任之七司司员当用士人骨鲠有节行者去包衣奸猾之吏则可以事为节度去其泰甚似不可据议裁也进士首选为庶吉士称为翰林与诸曹显分清浊实始于明成祖取象廿八宿之谬制唐宋取士登第释褐初阶试以民事小至主簿尉及方镇记室参军大亦不过从六品州郡签判如推官司李凡以使之磨石龙吏事老其才以致用明洪武四年开科状元吴伯宗授部曹一甲二三名皆授知县　国初六部大臣长贰多由道府州县历练更事行取起家赵申乔汤潜庵杨宾实朱高安皆然已何尝如中叶以后一入柯亭刘井永以清班自居不自知虫篆诗赋之技汉廷赐帛与倡优等耳此非定制之陋陋在习也捐纳起于天聪崇德年间其初第因辽渖人心不附故宽其进身之途使之向风慕义然止许捐监生杂职细流而止耳及至康熙中三藩甫削平兵饷赏犒不给其时户部岁入地丁盐课关税不足三千万耗羡尚未归公　国初贫啬而有以自强今户部岁入至八千余万两而日以削弱无贤才无政事遂至财用不足庶事丛脞纵聚歛何益亦可深思其故矣户部始议开知县捐并可捐免保举捐纳官到省一年甄别大吏有举无劾日御史陆三鱼诤之其时京铜局每年三月开捐八月停局岁可得三四百万然止许捐贡监封典佐贰杂职正印官至知县止矣迄于咸同以来军需万紧乃推广至道府名工大滥流獘由斯而极古称十羊九牧今百牧不得一羊蝇营狗苟所在嚣然尚复成何世界与桓灵之西园鬻爵何异吏治风气安得不大坏且核计户部年收捐输仅百数十万鬻直视康熙大贱而取财则不及其半以此辈不士不农闒冗无廉耻之人荣以名工俾朘民之膏血以偿之利裁畎浍而害不尾闾　国家亦何乐为此秕政而惮于永远停革乎此所大惑不解者也
至科第之不得人咎在有科无目唐制明经进士明法明算而外其他科至百余目宋亦制如贤良方正直言极谏鸿博等科　国朝鸿博科再开经学科亦两举阳城为周科裁一举而前后得人为多亦可以知帖括既弊取士之法当更变如仿温公十科原缺五科之类详酌事体以救其穷意者尚可拔十得五不至如今时之极弊夫敌国外患皆皮膜之病不足虑而虑在内蠹内治外交知人用人之术何所恃以兴起兴在学术故上策莫如先自治不务治内纵购坚船巨石駮广设学堂何益今坐痿痹不仁之症精气皆变为痰当事者讳疾忌医独不肯虚心一试使痰壅变为精气之良方是桓侯方目笑扁鹊之妄忠言何由而入乎聊因公指田各抒吾之狂言惟裁鉴焉用兵取人之国与敌谋我而[策](筴)所以御之皆须先时分类预立意算朱子论韩信所以能多兵者分数明故也譬拔小儿齿伐百围大木豆寸必以渐摇撼取之非是则敌坚我瑕瑕固不辨攻坚即我坚敌亦坚两坚相厄仍不足以制胜泰西强国及东倭之猾夏阴谋毒计蓄之数十百年先以鸦片火因疲敌军民之筋力制其死命次以呢绒钟表及种种玩物蛊惑其心志而内耗其货财次以原缺其风俗而坚其信向次以兵舶与我争海上之利护其大邦巾公司长袖善舞之商开市埔辟租界以为之根基而中国蚩蚩之民附之倚为衣食者大半于是羽翼形势成矣故夫越缅高丽坎巨提之门户尽失旅顺威海胶州之化为寇仇舐糠及米痛甚剥肤敌国起于肘腋禁中国手足不可动摇祸皆伏于数十年之前特中朝士大夫醉生梦死未之觉耳敌之尽心力谋之其用阴符浸字诀也非一朝此善审分数者也谁谓外彝之谋攘窃人国而不用三表五饵之术哉方甲申乙酉并办海军衙门之日仆主奏稿既而在事者糜数千万巨赀甫购得定远镇远等巨舰六艘又制六碰快船六蚊子船六鱼雷艇经营累年乃仅仅先成北洋一军南洋闽洋尚未暇议及也而主者铺张扬厉三年军政粉饰奏报以为陆有铭盛各军水有坚船巨石駮以此制敌何敌不摧而所用之将提督丁汝昌本陆队出身不谙水师日以淫赌为事左右翼总兵林泰曾刘步蟾闽船出身志太气骄实未更事当日承乏军谘金勾稽文牍幽忧于无事之日窃料其必败工械利而领将不得其人欲毋以船石駮予敌得乎庚寅冬醇贤亲王上宾以资序推会辨海军大臣庆邸为督办庆邸典属署长官也某进谏以为国容不入军军容不入国躬擐介胄手执斧钺为上将军必有严毅雄奡不可犯之色今译署主和日以玉帛宾礼十五国海军主战当被櫜鞬执金鼓将与敌军争雄海上今贤邸以一身兼之毋乃使外彝有轻视中夏心不如力辞别密荐贤王贝勒沈毅有方者为之统帅于国体既得隐木豆寸制兵谋师自强之势而邸又获推贤让能之名又使外夷知中国意向足以健威销萌迨一举而兼三善云云庆邸然其言而不能用故海军未出境而我居少算敌居多算胜负之数不待龟兆而决危矣哉矣哉迨倭事起辽东失威海熸海军血德舰至胶岛割此不幸言而中由今之政用今之文武乃坐而待亡之象也不罢土木之役下罪己之诏劝农殖榖停止捐纳汰冗官擢国士严禁吸火因蒐简将弁之忠朴少习气者而日训练申警之慎重名工以奖有功从事先务之急而区区仍用故技惟是收括民财购坚船巨[石駮](駮)恃为胜敌之长算可悟前车之所以覆而犹不知变计其余多算胜少算之方田各亦去之远矣
　　盐城陈惕庵孝廉呈都察院请代奏书                                     
具呈拣选知县陈玉树为变法自强当求体要敬陈管见请呈代奏事自京都荡覆　车驾蒙尘　皇上下诏求言臣下封章叠见虽以工部诸事夏震武之请充专使妄劾辅臣堂官亦为之代达　皇上亦曲赐优容前此以建言获咎者如安维峻虽未　召用沈鹏虽未开释而生成之御史吴兆泰编修梁鼎芬已故之吏部左侍郎许景澄太常侍正卿袁昶固已开复原官矣当此时而甘为仗马不独负　国亦且负心职虽庸愚稍知忠义用敢不揣冒昧条陈七事以自附于瞽曲工诗之例也一曰知耻职谓去年七月京师之变古今未有之大辱也自古宗室亲王亦有无知妄作者然未有招集君羊盗充斥京师轻启兵端辱及　宗社者也自古亦有不量德力横挑疆敌者然未有不论众寡强弱之势以一服八如孟子所言者也自古亦有敌兵攻陷京师者然未有聚八国之师于　辇毂之下　宫禁市廛分疆画界据守半载久而后去者也自古亦有屈节和戎亏损国体者然未有迫杀王公大臣多人输白金至数百兆之多岩疆不许设备京师许其屯兵门户洞开听入堂奥如今日者也举从古未闻之事为今兹创见之端以政教最古之邦成地球最弱之国履冰蹈虎不足以喻其危依斟居泛不足以比其辱当此而欲转弱为强诚非易易然而无难也夫亦以知耻为始基焉耳昔句践困于会稽身为夫差前马返国而后卧薪尝胆爱民养士其誓众之辞曰寡人闻古之贤君不患其众之不足而患志行之少耻也民谓句践之辞曰昔者夫差耻吾君于诸侯之国请报之句践谓民之辞曰昔者之战非二三子之罪也寡人之耻也君民交耻举国同愤遂一战而败吴于囿再战而败吴于没三战而败吴于郊越兵登姑苏台而吴遂灭矣职愿　　皇上以　宗社之耻为耻举国以　皇上之耻为耻　上有泣血枕戈之志下有知方敌忾之心彼能为德意志之大捷我岂不能为法兰西之复兴乎特恐　回銮以后　皇上历久而渐忘讳言旧事臣下沓泄如故隐忍求容彼知我之不念仇耻不足有为裂地瓜分可翘足而待故今日耻之有无实国之存亡所系职愿　皇上将　谕旨所谓昌平宣化间朕侍　皇太后素衣将敝豆粥难求者绘之为图刊印数万张内则悬之　宫禁殿廷及府部寺院各署外则　颁发各直省府厂听州县大小文武衙门以激发其仇耻勇猛之心而力矫夫顽固愚柔之习法人以此术收效于前我中国即可以此术收效于后也二曰降尊士居今日欲上纾　国祸下正人心以尊　主庇民为第一要义止论庇民而不讲尊　主此犹康逆之止保中国不保　大清也然尊　主者臣民之忠爱而降尊者　皇上之谦光惟降尊故能亲民故易曰以贵下贱大得民也惟亲民故能周知利獘而壅闭无所施故易曰天地交而万物通上下交而其志同后世仪节太繁堂廉太远小臣不得见天子无论百姓百姓不得见守令无论大僚由民而君层层壅隔崇卑悬绝否塞滋多臣工之奸弊何由知民庶之忠忧何自起乎古帝王不然也春秋两省时至闾阎就见百年优加礼貌下民在可贵之列天子无至尊之称唐虞三代均同此轨至嬴秦而降而君道变矣今者欧美两洲犹存古意礼节不繁而觐见甚易体统不峻而情谊流通利害则议院酌之得失则报馆论之资财则上下共之出纳盈虚则举国知之皆有古后谋及庶人之意民之敬爱其君同于父母不亦宜乎伏读　太宗文皇帝圣训谓明主自视如天臣下隔绝是以致败我国上下相亲是以能强此　先皇帝纡尊降贵之明效也日本明治元年其臣大久保利通上疏有云我中世以还天子深居九重民之视君尊如帝天君之视臣贱如奴隶君臣乖隔离德离心效已可睹矣今天下万国正不知几人称帝几人称王又盛威仪饰边幅又何以联情谊而使指臂耶诚欲合国全君臣上下为一心必自天子降尊始自今以往请尽去拜跪俯仰之仪一以简易质实为主国有大事与众同议政府诸臣日必见面月必会食俾人人亲君而爱上则国势可兴日皇采其议遂罢警跸喝道仪说者谓日本维新以后废旧仪改新法一切政教大旨皆基于此职读其疏不禁低徊往复不能已也夫安富尊荣见于孟子既安既富而人尊之则荣不安不富而自尊则辱今环球君主之国民主之国君民共主之国无不降尊亲下我　中朝安富远逊之而自尊则远过之我之所以尊大者愈甚彼之鄙夷姗笑亦愈甚臣愿　皇上贬损旧仪勤见臣民许大臣坐而论道小臣立而敷陈奏疏贺表严禁颂扬体式违误无容议处如光武之禁人称圣如孝文之止辇受言以表　皇上谦冲三曰贵民夫贵民者非伸民权之谓也从古以来未有不知天之贵者而天有乾元之称未有不知地之贵者而地有坤元之称民则合乾元坤元而有元元之称
元者何也始也天地者万物之始故易曰大哉乾元万物资始至哉坤元万物资生民者君之始故书曰天佑下民作之君传曰天生民而立之君人君日临民而不知民之贵犹戴天而不知天之高履地而不知地之厚也古帝王则不然书曰王司敬民敬之者贵之也曰民为邦本本之者贵之也曰顾畏于民岩畏之者贵之也贵之故养之优而田里树畜有制贵之故教之因而塾庠序学相望贵之故问之切而立君迁国必询至秦愚黔首而此义废矣今欧美诸邦唯俄罗斯视民稍贱余未有不贵民者厚其生殖无不[赡](瞻)之衣食血其疾困无不养之聋瞽启其智慧无不格之物理畅其议论无不达之困忱此其所以上下泰交比隆于二帝三皇之盛也今欲取长外国上追中古必自　皇上贵民始　皇上欲贵民必自州县贵民始今州县之官多闒茸贪残其视民犹土芥也居则养尊处优鲜衣美食出则旌旗驺从呵殿森严从无轻骑策蹇徒步微行之事从无身入闾阎问民疾苦之事从无行阡陌劝课农桑之事兔抑则屡[诉](欣)不理任意斥驳而豪强得志去刀案则改重就轻规避处分而盗贼横行其所急者唯事上无违催科足额已定以考卓异登荐牍矣亲信丁役交结豪猾已足以饱财贿富子孙矣余非所重也吏之视民且若鱼肉民之畏役且若豺狼官之贱民更何待言如此而欲宣布　朝廷德意胡可得乎今欲大着　皇上贵民之心宜先定州县贵民之制除鞫盗使跪外若词讼之两造中证皆立而待讯上若臬司府道下若佐贰杂职皆同此制夫官南面而坐民北面而立崇卑之体制已分必责令长跽匍匐将以元元为不足贵乎此制既定急　诏督抚秉公举劾慎简廉能使牧令课耕织劝畜牧诲节俭以裕民之财讲　圣谕立学课设报馆以开民智之严缉捕勤听讼以达民之隐此皆贵民之实政亦即敬天之实心薄海祷祀而求无急于此也四曰教胄光绪二十五年十二月二十六日皇上立端郡王载猗之子溥隽为　穆宗毅皇帝之子国本所系　择师为先从前如大学士徐桐礼部尚书崇绮胶柱鼓瑟不识时宜止可谓之正人不可谓为良傅为师傅者固当诲以大学正心之道语以　祖宗创业之艰而东西各国之变法自强书策具在亦当置之经筵日讲一卷使晓然于东西政治之美兵财强富之原而游览亲民尤为切要昔者商王小乙使其世子武丁出居河上就学甘盘故无逸谓其旧劳于外爰暨小人孔安国谓其久居民间勤劳稼穑孔上示页达则谓太子与小人同劳乃非常之事而不可以非常目之者盖未为太子也殷道虽质太子不得与小人杂居此盖以秦汉以来青宫之贵妄测夫三代以前不知古帝王亦幸闾阎太子何妨在野尧有九男事舜畎亩祖甲为太子亦久为小人此又何足怪乎今东西诸邦犹存古制俄皇为太子时曾游历四洲足迹甚广英新君爱德华第七为太子时身入海军测量驾驶练习风涛与士卒同甘苦日本储君曾居陆军少尉之职暹罗世子遍游泰西强大之邦古所谓太子与小人同劳者于此见之岂外国可行者中国独不可行乎日本近在东洋往还甚便应请　饬贤师傅与之同游增其学识在京各国使臣亦当时相接见略与周旋庶各国不以端王获咎之重妄生拟议其在虞廷之教胄子曰刚而无虐简而无傲二语最为今日扼要之言端庄诸王嚣张跋扈开衅友邦焚毁教堂围攻使馆傲虐二字足以尽之今后慎毋再蹈覆辙致外人鄙为无教之国此又　皇上当与大阿哥详切言之而未可责之师傅者也五曰循序　皇上诏军机大臣大学士六部九卿出使各国大臣各省督抚于时政之当因当革者参酌中西各抒所见而切戒夫空言塞责畏事偷安知　皇上变法之意夬矣职不虑　皇上行之不果而虑　皇上行之过骤当此时危势白创钜痛深职岂谓可仍优柔从事然求治太急而苟且轻率作辍欺饰之弊即由此而生孔子所谓欲速则不达孟子所谓进锐而退速也向者戊戌曾变政矣奏议纷至沓来诏书一日数下举百年久远之谟一切重大之政期责成于旦暮之间部臣不及覆奏疆臣不及举行文告不及宣布士民不及周知与疾风迅雷无异彼时职已虑其不可久矣夫弊有轻重先去太甚事有先后以次施行不讲化学遽课种殖无益也不精矿学遽议开采无益也不兴工学侈言制造无益也不练水师多购炮船无益也不罢捐官之令欲澄清吏治无益也不严中饱之诛谋充足财赋无益也不求考官之通达责其甄拔才俊无益也不去大僚之私心使举荐贤能无益也先乎其大握乎其原其先似迟其后转速否则始以操切者必终以因循如人疾走狂奔不及数里气喘足惫不能复前反不若安步徐行者之可以致远职愿　皇上行之以渐不必求速效于耳目之前也
六曰持久职读　上谕有云以拘牵文义为率真以奉行故事为合例举宜兴宜革之事悉败坏于无形之中而旅进旅退之员遂酿成一不治之病欲除此弊慎始尤贵慎终大哉　王言至为痛切夫　皇上所谓慎终者职以为即持久之谓也夫事之利害有定而心之公私无定凡此旅进旅退者只身家之私利私害而于　国家之公利公害概置不问　皇上以为利而必欲兴之彼且以为害而必欲废之　皇上以为害而必欲去之彼且资为利而必欲留之由于所存不同故所见亦异也如　皇上欲省浮废必裁冗官有一官则必有现居此官候补此官佐贰此官仰给此官者裁一缺而怨者百人裁十缺而怨者千人此千百人之腾谤飞譕无所不至钻营煽惑机变环生皆足以摇乱视听阻挠　国政者也而且参用西政则迂门舌谈道之儒斥为变夏废黜制艺则庸陋无识之士比之坑儒改寺院为学堂则慈悲妄佛之徒将以因果祸福相恐万一浮言不靖　圣意稍移倏兴倏替则中　朝之积弱如故而外人之侵侮无已时此易所谓不恒其德或承之羞者矣吕氏春秋曰功之难立也其必由汹汹乎中主以汹汹止善英主以汹汹立功职愿　皇上持之以久坚定不摇使怀奸挟私者技无所施而汹汹可息也[七](一)曰宥过已革翰林院编修某于光绪二十五年冬譔成一疏指劾权臣翰林院堂官不为代达某遂刊之天津某日报以广流传权臣见之刺骨未几翰林院学士甄别词臣据实奏言某丧心病狂自甘悖谬旋奉　谕旨革职永远监禁职闻嘉庆初编修洪亮吉上书成亲王及当事大僚言故贝子福康安用兵所过繁费州县官以供亿致虚帑藏末复指斥　乘舆有君羊小荧惑视朝稍晚语成亲王以闻　诏逮问滴戍伊牛未几　仁宗睿皇帝以久旱赦之即日大雨至今言者以为美谈今某之事与亮吉略同而所指权臣者非贝子福康安之比今若　加恩释放是与　仁宗睿皇帝同其盛德也兄释一人缧絏之拘可作四海敢言之气其事虽微其效甚速职故敢昧死言之至吏部左侍郎许景澄太常寺卿袁昶可否　赐祭廕子事蹟宣付史馆立传　圣明自有权衡非职所敢卖陈夫知耻则近乎强勇可弭敌人兼弱之谋降尊则与国人交可收举国同仇之效贵民则邦本完固可冀苞桑磐石之安教胄则中外归心实为异日保邦之要循序则日计不足月计有余而可与图始持久则百折不回半涂不废而可与乐成宥过则言者无忧刑畏谴之心　朝廷可收集思广益之效而扼要尤在择相夫齐桓公变法管仲主之秦孝公变法商君创之魏宇文泰变法苏绰助之皆非贤辅不为功值非常之难贵有非常之举成非常之事必待非常之才夫所谓非常者通达经权融贵今古独具高世之识尽除流俗之见身任天下之重不计恩怨之归者也若夫以簿书鞅掌为勤趋走跪拜为恭应对便捷为敏容悦缄默为谨此其人心术且不可恃才德有何可取畀以枢辅重任将有折足覆餗之患岂足以济时艰御外侮乎昔人有言家贫思贤妻国乱思良相职愿　皇上真知灼见审择一良相而久任之使　宸躬得所倚赖百司得所禀承士民条陈可令代阅督抚疲玩可以亟催此乃兴国之要领自治之根源否则若有椽[栥](粢)而无栋梁不可以成大厂夏蔽风雨也职草茅一介何敢妄大计而食毛践土久荷生成天下一家同忧覆压聊竭微诚冀补万一无任屏营瞻恋之至伏乞代奏　皇上圣鉴谨呈
　　论行新政宜求实际                                           
中国言变法四十年矣而卒无大效者何哉盖一误于朝野之虚[憍](桥)再误于新旧之交争三误于帝后之异义于是丧师辱国失地弃民覆辙相寻至庚子而国势几瓦解矣幸而和议告成大局稍定　朝廷知不变法不足以定人心也不变法不足以救危亡也不变法不足以慰外邦观听也遂下　诏以定国是举戊戌之新政行之于辛丑如开特科改科举设学堂变兵制裁吏役折漕运莫不明降　谕旨一一施行甚至宗室游历满汉通婚亦不惜举数百年之禁令一旦除之　朝廷求治之心可谓盛矣然执笔人犹有虑者则以变法之举有本源有末节有精神有形体凡今日所变之法皆末节也皆形体也得末节而忘本源譬旋台九重而无基址有形体而无精神如傀儡象人而无生气窃谓　朝廷不欲求治则已苟欲求治则非有雷霆万钧之力不能胎苏潜伏也非有廓清榛莽之功不能缔构新基也乃犹迟回暇豫优柔不决一若补苴罅漏即可聊蔽风雨不知时不我与幸无可幸外则强邻逼处内则伏莽可虞于此而欲筹一补救之方则非速行实政不可请陈其目约有五焉　一曰节虚文中国受病之深莫甚于虚文上自　朝廷下及士民莫不以此相尚故天泽严而朝野之气隔等威多而官民之情疏凡有设施专务文告于是欺蒙粉饰无所不至往往观其文牍则百废俱举按之实事而一无措置且豪杰动罣吏议循良困于簿书而部吏胥役遂从而把持舞弊营私吏治日坏亟宜将一切具文概行删去务令名实相副凡　朝廷下一令必责其实力奉行随时考察有如虚伪立即惩办督抚之于州亦综核名实不尚苛细至若礼仪之繁重亦当从速变通如朝见之碰头跪伏参谒之叩首拜跪皆无益政体而半流虚伪昔周末文胜而春秋救之以质即此意也一曰省糜费崇尚俭朴去岁屡见　明诏可谓知所先务矣乃臣下既奉行不力　朝廷亦未见诸实事然中国患贫已非一日近忽岁增赔欠各省悉索俱穷重歛繁征敲肌吸髓民力竭矣民财尽矣而内务府各种浮费未闻稍减夫　天子玉食万方　帝制皇模自不得过于简陋而一切营缮织造贡品以及内监员役尚方珍御独不可[不](一)加棕核可减者减之可省者省之乎但使　朝廷多节一分[糜费](靡废)即为民间多倍一分元气关系固甚巨也　一曰革贪风簠簋不饬国有常刑乃近年则贪风日炽庚子以后有以督抚大员学政清望而亦公受贿赂赃私狼籍者至内监之需索尤属闻所未闻于此而不严惩尚得谓之有政刑乎亟宜择尤重惩以儆其余而后裁冗员加官俸务令居官不致忧匮乏俸禄足以养身家凡京官之炭敬赆仪外官之寿礼节敬以及词讼规费等名目一一禁除如有妄取者重则弃市轻亦籍没雷厉风行吏治庶有起色乎若讲吏治而不惩贪污是犹南辕而北辙也　一曰平满汉我　朝定鼎二百余年厚泽深仁涵濡海内固已耦俱无猜畛域久化矣近奉满汉通昏之　谕具见　朝廷之于满汉臣民本无歧视抑尤有进者盖以旗丁坐食名粮宜速为之筹生计满汉犹分员缺宜早为之计并除他若驻防宜归土着庄屯宜纳丁粮庶几满汉一体无党无偏其有关于　国家久安长治之规者实非浅甚少　一曰除壅蔽中国幅巾员之广人民之众媲美英俄而实政不行民气烟郁者岂无故哉皿自士民上书垂诸禁令非特民间之利弊无由上达即　朝廷之德意亦不能下流上下隔阂渺不相关而官吏遂因缘为奸一切新政之不能实行者半由于此当夫戊戌之秋有府道奏事士民上书之令而民气为之一新其时各省督抚以至州县咸皇皇然惟恐民间疾苦官场弊窦上达　天听也于是乃议将新政实见诸施行迨政变而民情益困否隔更甚矣谓宜亟复士民上书道府奏事之制庶几明目达聪之风复见于今日　以上诸端皆本源与精神也诚能速行则前日已行之条目方有实效否则上下相欺政成粉饰试观近日各督抚之于新政也有观望而已能实力推行者谁乎但苟且目前而已能长顾远虑者谁乎甚至歌舞太平优游暇豫列邦为之齿冷盗贼因而生心事变之来不可终日是犹汤沐已具而虮蝨不吊栋[宇](于)将焚而以雀犹贺心冉有幸哉心冉有幸哉
　　忠告篇　　　　　　　　　　　　　　　　　　　　　　　
钱塘王与龄撰
呜呼某今者敢大声疾呼正告士大夫曰诸君子生今日为国家谋为身家谋其毋以一时之近事而忘终古之远猷矣其毋以暂遇之风云而忘一定之指向矣余曩在乡里习闻政府厉精神忘宵旰悔往者之因循高掌远跖新政之诏日络绎下有司悚惕奉行惟恐后至于日绅之流方领圆冠之士咸争上维新之说献自强之议不少忌讳则跃然以兴既而北泛黄海南溯扬子江观其政教访其士夫则见畴人广众之中咸摇手戒言国事所谓开学堂辟言路训农通商惠工诸大政咸束诸高阁不复过问呜呼一国之内半年之间政治之张弛意气之盛衰相去若天壤其果天意耶抑亦为士大夫者所不能辞其责也　顷者欧洲诸报馆咸喧传俄人有占据营口商埠直隶全省东三省之意俄圣彼得报力辩其无是事而独不及东三省夫东三省之地固我朝　祖　宗王亦所始陵寝所在之地也今俄乃公然思据之欧洲诸国又从而窃虑之其心目中岂尚有中国耶英伯爵白雷斯福叠之在上海演说也竟公言英国政府以中国长江一带地为英国木豆寸立权力之域不许他人染指夫长江一带之地居中国心腹人民浩穰土地饶富巨室林立冠皿相望甲于诸行省而英乃视为权力所至之地等于非洲之埃及亚洲之印度吾国士大夫苟无人心也则已若犹是圆颅方趾之[伦](论)不甘为异族之奴仆犬马也则盍思所以自处矣　自古扰攘之世其人材为最盛就中国言春秋战国尚矣其后若三国若六朝若五季其君各专制一方其臣各奉事一主角智角力两不相下以人之长励己之短遂以积人生智积智成材顾角力之世力雄者胜角智之世智优者胜若夫今日者英德法俄美及欧洲诸国日挟其以良以教富国强兵之学协以谋我而我犹守一统时之旧习乃以块然无所能瞢然无所知之国蝨处其间冀徼万一之幸其庸有冀耶　是故为中国今日计处强邻环伺之时值人才销铄之会祸患之来既朝不及夕又自通商而后北自天山西北至行口藏东南际海中国官吏或有所未至欧人之车辙马迹已无不交错于道于是中国人才之短长所谓问以兵法兵法不知问以农务农务不知问以商学商学不知问以工艺工艺不知者在欧洲人无不知之且知之而能言之则大言欺人之习已无所于施欧人曩有目中国为佛兰金仙者其言曰佛兰金仙者怪物也平时若可玩弄一触之则张牙舞爪若将噬人云此特戏弄吾国之讆言耳否则姑为是谀言以长吾国之骄逸而阻其进益耳吾为中国今日计吾为中国将来计窃拟三策如下　一曰凡从前所设之农商工艺语言文字诸学堂宜勉力维持毋中辍　二曰凡在诸学堂肄业者宜立一定之志趣以有成为期毋宥于目前之境遇遽生悔心　三曰凡肄业者宜求寔际毋许声华毋好高毋爱博　呜呼好逸而恶劳者人之常情也贪近便而忘远图者有生之恒性也今朝廷方规复旧章以八股八韵取士上示页秀者习之三五载即可得志以去愚者穷年矻矻亦未尝无几希之望今乃强人以举世不为中国未尝前闻之学又必迂其岁月多其途迳毋乃苦欤虽然以中国之大四万万人之众设税关数十年而税司之用欧人如故设轮船招商局三十余年而船主之用欧人如故乃至近者铁路之役各道纷然而勘路之匠筑路之工程师必聘诸欧洲各省士绅争外医言开矿而矿师必延诸欧洲乃至创设缫丝厂纺纱厂织布局号为杜本国之[漏](沪)夺外人之利源而督工之匠即延诸欧洲设制船局制造枪炮厂冀仿彼利工强我军容而监督之工师即延诸欧洲练洋操设自强军以固我圉以御外侮而军中之教习亦惟欧洲之将[弁](畀)是赖是则理财治军工程制造诸学中国人举无知者甘以自有之地受治于外人诸君子夙讲忠君夙言爱国乃平时不早为之所储以待朝廷之采用坐令当轴巨公俯首折胁仰鼻息于外人是则儒冠塞途俊秀盈室直可谓之无人夫非诸君子之耻耶及今不改途易辙以从事于有用之学而犹沾沾于无谓之科名恋恋于耗人志气损人性灵之诗赋时文其耻将安有既极耶诗曰瓶之罄矣惟罍之耻二三君子其亦有耻于斯
　　英日宜竭力保中说                                           
观于朝鲜之事英其衰矣日本之锐亦挫矣说者谓方今俄与法合英与日联大东洋黄海之间水陆将有非常大战华人之愚者以为鹬蚌相持渔人得利也其智者则曰此战以争中国则战后之结局所取偿者皆在中国矣君羊虎扑羊万鸟争粟中国之瓜分豆剖无疑也或又曰英日不敢战也俄人虎也傅之以法翼虎而飞两强交欢左提右挈区区英日东西三岛何足以当之有俛首息喙知难而退已耳或又曰不然俄人陆师之多且强天下无敌然今时战事赴机迅速不能不专重水师俄人之水师倚法人为助也固也欧洲各国皆立海军守口护商能战者少俄法之海军在当日固屡挫于英者也大东沟之战日本又新胜中国夫海上风涛全船托命屡败则胆怯屡胜则气张此自然之理英人制船造炮处心积虑者八十年日本制船造炮处心积虑者三十年意亦欲海上争雄保全商局耳苟因循不断则新船将朽快炮将窳西伯利之铁路成太平洋之全局失非惟日本亡在旦夕即英人亦岂能永执商权哉此又深窥英日之心决不能不出于一战者也或又曰俄英两大如不得已而出于战则法必助俄而日必助英俄法之陆师当胜而英日之陆师当败英日之水师当胜而俄法之水师当败欧亚非三洲无处不战即互有胜败兵连祸结甯有已时中国晏然坐受其弊胜者固割地而去败者亦攘臂而争逐鹿中原未知死于谁手然英俄法日四国存亡胜负之机亦至难言矣以神速论则英日当先胜以持久论则俄法当后胜以械器论则英日当始胜以地形论则俄法当终胜千端万绪移步换形微乎危乎虽有圣智不能及已而吾有一言可以决之者则俄法可胜可败英日则可胜而不可败也英人商务纵横六洲散碎零星不相联属日本继起而所辟商埠亦駸駸彳扁海东西俄人地跨三洲蝉连一片其商务所至皆其土地也法自马达加斯加越南两地外商务无多即此两地亦赖法京筹欠接济他日战争蹂躏俄法无所顾恋英日则所损实多此金注瓦注之说英日之可胜不可败者一也法王拿波仑第一雄豪盖世欧人莫敢撄锋俄人自弃王京举国东徙遂能转败为胜使拿波仑欲归无路走死穷荒法京巴黎受困于德人者七阅月及议和赔款不及三载兴盛如初是俄法之可胜可败已有明效英日均以三岛峙立海中垂二千年未被兵革然四面距海战易守难食用所需转输非便使彼以轻师诱敌而重兵径袭其腹心则全局所争登时瓦解此上驷下驷之说英日之可胜不可败者又一也夫兵凶事也战危事也未思进先思退未思得先思丧未思存先思亡必先自立于不败之地而后可以胜敌日人天性轻锐甫效西法骤胜而骄狃于华人之易与也曰吾取中国之土地犹反手耳不有高丽之前车乎华人虽柔弱究不若高人之易制也不又有台湾之巳事乎若英人则深算老谋百战百胜不中则不发于此有二弊焉以其百战百胜也庞然自大生鄙夷一切之心以其不中不发也泰然自安有千金坐不垂堂之意然今日之时何时也今日之事何事也无论日人势成骑虎将束手以待危亡即英人全局所关亦岂能安坐而听其瓦裂且数十年来孜孜汲汲合通国之全力以营此海军者何为也哉是英日可胜不可败而时势所迫又万万不能不出于一战吾知英日之君臣其早作夜思忘餐废寝而无可如何者用心亦几碎矣虽视中国如无物乎而正惟无物也实天下之大物必争之佳物万难安顿之可物非美洲比也亦非非洲比也吾为英日计或扑而破之剖而分之挈而趋之负而逃之虽有小喜终贻大患而兄乎其决不能均也惟英人化其矜心日本戢其骄气保全此物勿使损伤护以珍笼装以锦匣有欲盗者则驱之有欲窃者则防之即闲有自腐者亦分别而去之因其所已及而因以推诸所未及因其所已能而因以达诸所未能惟一以天心为心至公至诚至信至实使之感发渐染自得其保生护命之权此际机缄有非语言所能罄者在英日两国之通人自领之耳夫保中与战俄[孰](熟)易不必智者而后知或谓保中必战俄固也吾谓保中之道有不必尽出于战俄者势耶理耶义耶利耶今耶昔耶得耶失耶愿与两国君臣通维全局借箸而一筹之
　　致伍星使书论美国华工六事                            
去腊归自杭州省读留札谦牧恳切有逾寻常循诵再三感悚万状启超上循公义下迫贱事未能从行区区之情具详前覆想已尘览自惟庸陋靡所取裁顾承过爱谬采虚誉屈己相招待以殊礼下士之风昔贤所难兄在今日虽未克追陪然铭感之私靡时或忘窃闻之仁者赠人以言薄有所知敢贡诸左右以报盛意惟垂择焉美国之立国也以自保为主而不与物竞故交涉繁难之事较少于他国惟华工一端向者诸使臣咸束手焉今夫美者万国之客民所合而成国者也欧洲人[挈](絜)族以往者岁以亿万计其情形与吾华同等是客民也而彼之国会必歧而二之虽由吾国势之不振然亦不能尽为国势咎也乃者与日本定约约言日本旅华之民当从最优之国相待吾亦以是反索诸日本日人则曰华民之旅于他国者非上等人也非上等人而责吾待以上等之礼乌可行也此虽横逆之言而吾实无以难之矣今夫华工之在美者其始大率饥寒洊逼谋生无术濒死亡命迫而他逃无家室无产业未尝识字未尝读书未尝受教化起居饮食言语举动皆有蛮野之风故美人初年犹有令华工入美籍之请及其后也反从而禁之彼中人士至昌言谓宜圈限华人勿令与美族杂处恐其犷陋之俗传染全国呜呼吾之所以见轻见虐于他人者有自来矣后此往者渐久渐众颇有致厚实蓄田庐长子孙者而未经教化也如故不识字不读书也如故孟子曰人而无教则近于禽兽以故华工鹿囷集之处街道湫隘房屋秽溷烟赌充斥械斗狼籍名曰贵种实同土番夫我既土番矣而欲人之不土番我何可得也故今日欲保华工必以教华民为第一义教之之法有六　
一曰立　孔庙西国之人各奉一教则莫不尊事其教主崇丽其教堂七日休沐则咸聚其堂而顶礼而听讲虽其教之精粗得失不必论要之诱劝奖掖涵濡渐摩使人去暴就良去诈就忠其意至微其法至善今中国之人号称奉　孔教而农工商贾终身未登　夫子庙堂不知　圣教为何物故西人谓我为半教之国良不诬也今宜倡义劝捐凡华市繁盛之地皆设建　孔庙立主陈器使华工每值西人礼拜日咸诣堂瞻仰拜谒并听讲　圣经大义然后安息则观感有资薰陶自易民日迁善而不自知西人者见此威仪沾此教泽亦当肃然起敬无敢相慢矣　
二曰兴书院夫旅居既久渐有子弟无师可就无书可读幼而失教长为洋佣谬种流传永难自立今宜就各市镇创立书院义学由中土聘良师为教习而兼请西人以课西学授西文昔王文成在军中自编俗语歌诀口授军士以作其敌忾之气近曾文正亦用其法以授前敌及围城中人此教乡曲粗人莫善之良法也书院既立则宜令各教习编定此种书专发明振兴中国保全种族之义及工作商业等理皆编成俗语以授之人手一编口碑载道自强之效油然生矣彼中各邑向有会馆而规条未善所延董事率皆不学无术诚能因其旧贯改作书院拟定[课](谓)程奖劝后进毫不费力而补益良大西国最重文学苟华人旅彼者彬彬秩秩说礼敦诗惟彼西人敢侮予哉　
三曰设报舍官报舍官之开风气裨国政夫人而知之矣西国无地不有无人不阅以报舍官之多寡觇国势之强弱今旅美华工林总日加而报舍官无一焉无惑乎吾民之闇于商理而昧于敌情也今宜设一华文报舍官仿西国妇孺报之例专用俗语普劝华民以讲求工艺改革陋俗集大公司兴大商务乃心故国共御外侮等义又西国西文各报诋諆中国无所不至言过其实荧惑听闻故西人闻其说者轻我愈至而虐我益甚若能在彼中设一西文报辨其同诬昌言中国教化之善及其可以振兴之道俾知吾国之尚有人在则亦弭患无形之一术也　
四曰扩善堂善堂之意昉自周官相賙相救谓之任血近泰西诸国善举滋多吾粤好善此风亦盛省城之广济医院广仁善堂爱育善堂香港之东华医院澳门之镜湖医院常款或至数十万首事诸人多为众信渐有一乡议院之基堂中宣讲　圣谕印刷善书救荒恤贫训婴治病教养兼行为益良大港澳两院至能渐收华民自治之权效可睹矣闻美国各埠近亦有此宜因其旧址普加劝厉益求扩充增定规条自相保护选有志之士以为讲生刻有用之籍以当善书闻彼中娼妓极盛受虐极苦每有西人见而不忍取隹乃以去又鸦片盛行为人厌恶凡此陋习皆由善堂设会禁止我既自爱人亦无辞兴可兴之利复已失之权事属善举则西人不至相疑局既渐成则华民得自保非细故也
五曰联公会外洋华民多设私会各立名号其类不一不达时务者指为乱党窃窃忧之而无可如何其迂者乃多方设法思所以散之不知国之所以立者恃民情之固结而已东西洋诸强国无一国不有党无一人不入会未闻有以为病者岂不[以]固结(以)之道莫善于此哉以故党会愈多者其国愈强俄英法美其较然也中国此义未明尚当思所以提倡之兄彼华工转徙异域其彼之立名目以相号召者大率为自相保护冀免凭陵或激念国耻誓众图报用心至苦陈义甚高亦人心不死天运未改之符马念矣今宜因此机缘益加奖厉愚者导之使智散者合之使聚毋挫其气毋涣其心激以大义约以法程树海外之悍城助中原之犄角他日有事必有大收其用者　
六曰劝工艺中国有远过于西人者一事曰华工耐劳而索价少西工惰作而索价昂此今日华工见逐之由而实他日吾华人所藉以制彼族之死命者也以华人之聪明智慧加以工价之贱操作之勤苟能学习西法深知其意自行设厂置机制造百物虽尽五洲工艺之利权而夺之不难矣华人之旅美者赁身为奴十居其九间有自主经商者大都贩运故乡衣物以供佣保之所求罕有集大股立大公司牟他人之利者非力之不逮殆未有明于商理达于艺学者以提倡之也为今之计莫如集股设立工艺学堂聘西人艺学师为教习选华工之子弟聪颖者以实之不足则招粤闽子弟愿学者由总署取凭送赴就学专习丹青雕刻油漆织作等类手工之事其各种大机器需本钜而成事难者姑从缓办三年之后即可大成则别招新班而使学成者散游于金山纽约等处或归中国以所得新法传之其人择其西人所喜用之物必需之件而专制之十年之间转相仿效彼中食用器物将皆取给于华工之手中国欲无富强不可得也彼区区之日本其手工制造用物玩物售于美国者岁值银至八百余万此亦工价贱而操作勤之所致也兄中国之贱且勤又过于日本乎凡此数端皆因势利导集事甚易及夫成就之后则大之为一国命脉之所系小之亦为华工生计之所资至其措办之方亦有二要一曰与工相习而为所信与西人相浃而借其力彼土华工吾乡人居十之七八语言风俗皆可通晓其于相习固易易矣执事淹贯西学又久处香港为乡人所深知使命一下海外数百万黔首方将翘领企踵以望轺辙使推诚布公提倡大义则令如流水草偃风从何款不集何事不成若其稍棘手者则公使在外国无自治其民之权凡百措施恐受牵掣不知所陈诸事与彼之地方公事一毫无涉不过助彼政府分其教养客民之劳非惟无损于彼且有大益焉但使与其执政交谊稍洽从容商办岂有执难美国为执事昔年游学之区彼中贤士大夫必多旧好言语相通不劳繙译情意易达商田各易行彼中善举极多义士林立或即延请美国名士提倡主持藉其治外之权革我锢积之弊匪直不忧阻阏虽劝令美廷岁拨常款为教养华童之费可也故此荦荦数事责之他人必不能成求之执事必可立致然则执事此行乃天不欲绝此亿万生灵之命而假手以拯之也执事岂有意乎今夫美国之苦逐华人乃出于无赖工氓之所为耳其富户固大不欲也其政府固引为斩心德也其有识之士方且嚣焉睊焉议其非也今日诚得其人因势利导不侵彼中地方有司丝毫之权而造我国商民无穷之福亦何惮而不为哉方今时事多艰外侮日亟朝廷扫除常格妙选精熟律法洞悉外情者而用执事执事膺特达之知受不次之擢感激知遇力图报称其联络邦交顾全国体必有深谋良虑以慰天下之望其必不欲循例奉公碌碌苟且蹈巧宦之陋习损海外之闻誉此固无待于鄙言矣顾区区之愚以为美使一职舍保全华工而外无他事可办华工一事合前陈数端办法无他策可图执事而不思报国不思立名则已苟其思之则惟此一举可以建不朽之业兴大局之利雪前此之国耻作海内之民气三年之内美境华工将戴执事如父母十年之后海内人士将服执事如神明此真豪杰立功名之时也启超学识既陋阅历更少于天下大事岂有所知既承雅爱待以国士颇竭数日夜之力图所以报命者窃谓悠悠万事惟此为大有大利而无小害有百易而无一难其试办条理颇经熟思限于尺素未能具陈若蒙采择更当胪举伏惟裁察
　　英士李提摩太上合肥[李]傅相书                                      
伏见近六十年内中国有二难一不懂西事之人劝政府与外国开战绝断来往每战中国必败败状一次甚于一次一外国人见中国不通西字渐将中国要害土地占据于是黑龙江台湾安南缅甸均归外国管领今因愚人主见欲尽杀外国人政府被其迷惑反杀中国人无数朝廷因而受大难　皇太后　皇上仅以身免实可惜之大者至于外国人有不愿中国自强者恐中国至能强时自有能杀害人之心此诸人往往称美中国法本善以媚中国其实乃不欲中国变强又有人实欲中国自强因此等人知中国究竟是善人多能体上天好生之德与西国善人略等现有外国之善人劝各国勿瓜分中国费多少唇舌各国始经应允此是上天再佑中国复兴之机会中国若图复兴有必不可少者二事其一安内其一安外安内之法　皇太后　皇上必应母子相和大清国历代　先皇帝家法有旧章能遵家法则治不遵则乱此一也士大夫守旧与维新亦必相和不可彼此相厄各不相容守旧维新各用其长现在维新诸臣多有革职回籍或斥逐者应起废复用此二也凡皆安内之大纲也安外之法必应斟酌时宜古时无轮船铁路电报东西不相往来可也现在五洲地球如同一大城朝出一事夕已彳扁地尽知居东城者不欲与西城往来乃万不能行之事明者皆能知之若不能讲和彼此必且力争有欲夺中国土地者有欲夺中国利源者有欲夺中国权利者倘再失和以前事考之中国祸不可胜言矣查失和之由大抵因不用外人所有一切议章交涉章程多不妥贴现今外国联军在直隶办法多不安静因不用中国人所以办不妥贴考满洲数万人如何能治中国数万万人三百五十年之久不生事变皆由各州县全用中国人深明本国情形所以事皆●妥再考近六十年中外交涉何以时时失和缘京城自军机处总理衙门以及六部各官从未用一外国人亦无一中国王大臣游历各国能知各国情形者所以欲立妥善章程而未能也现时多有外国人能知中国情形者中国若不用之自助恐外国各欲请其襄助外国办理铁路金广务工作则中国大利尽为外国所笼取矣中国岂不难之又难乎所以欲图振兴必应请外国明晓中国情形之人并从各外国招延有大才之人相助为理此安外之大纲也外内皆有人安定京城必应增加专任责成之权愚见当今应用五等外国人一应请外国能办学部者助礼部尚书办理学校将外国一切有用之学全传授中国但学校收效必俟廿年后所以不得不更请一人会同中国明晓交术之能臣彳扁游各国本近时各国弭兵会之意以此次和约宗恉使中国列入万国保护之国班内能保中国廿年内可以平安无事所谓万国保护之国者欧洲近有诸国无力自保亦不自养兵由万国为之保护不念他国侵侮若中国能列入此等国班内亦交邻之大利也此是危乱后自立根基之法根基既立又必请一外国人助中国外部大臣循用此法并照各国外部大臣常例办理一切交涉使中国不受亏损既有保中国平安无事之章程即须更请一人出助中国总理铁路金广务工作诸大政使中国国民皆富欲办此等大政若无钜款万不能成又必请一明于财政之外国人用各国理财善法有此五等外国人襄助中国不但能使中国各省推行善法并能借外国各等新法权利以补益中国如此则土地不为人侵占利源不为人把持权力不为人去制以上诸政皆相维系办则同办不能但办一事不办他事譬如钟表各轮相推而运行若缺一轮便运行不动能如鄙说兴办必有大益不办必有大损中国办事旧病遇难办之事往往推诿缓办大事不能勇往则云暂缓所以数十年未办成一要事此时危急存亡若欲再缓恐上天不再与中国以复兴之好机会也
　　日人代筹开通东三省事宜稿                                        
清国时局孔亟朝不保夕可虞可虑者不一而足然莫若俄占满洲为甚也不欲保全清国则已苟欲保全不可不使俄人撤退满洲然撤退不易惟有将该地洞开作为万国公共通商口岸俾列国商贾自由贸迁不设制限凡铁路矿山渔业等利权一体均沾不得厚薄彼此互相牵制不能一国独逞其欲盖以大众防俄亚东可保无事也惟必须摆脱从来拘迂之见拟节田各如左宗旨　一废撤从来三将军并三省为一置总管府治之　一府中军政行政司法三权须分立以昭权限　一总管府设顾问或作参政大理二院任立法讼狱　一总管府立民兵财三部分掌民政军政度支　一总管由宗室亲王中闲放各部官吏选国中俊才充之无分满汉　一各部聘外国人之[隹乃](隹乃)异优秀者为顾问官及教师以备谘询　一上开变法各项稍就头绪将牛庄以下各口海关撤去以便各国人自由来往贸易　一既准各国人于牛庄以下各口自由来往贸易须一面于山海关及蒙古各地方设立税关为稽征之地　一上论路非等利权准外人均沾其购有田产及自由住栖均在不妨　新法梗概　总管府二院及各部之职　一总管府为统治满洲之处一切全权揽于该府　一顾问院专任立法为预总管一切机务之处　一大理院为狱讼总汇之处兼司法警察之事　警察有二一曰行政警察保护闾阎防害杜弊于未然一曰司法警察摘发金勾距廉察罪状于事后　一民部为地方行政之总匚隹办理河湖道路户口各事保护农工商　一兵部为兵权枢纽专办边防弹压土匪　一财部专办租税事宜兼监矿山林原保护其利源之地　　一总管府总管一人协理二人办事官若干人顾问院顾问官十人办事官若干人大理院审官十人以清国三人外国七人为额其一为院长办事官若干人民部大臣一人赞二人办事官若干人[兵](军)部财部视此　立法　国家既将满洲门户洞开关市讥而不征五方之民纷至沓来不可用清国旧法治之宜变通成法以西国律制定新法由顾问院拟案付各部大臣各部大臣顾问官酌议从多数而夬由总管[公](分)布中外以昭公平　司法　新法既设一切狱讼须从其处断听讼之官须精通律学兼晓外国语言事情如使两造心服所以大理院官吏将中外等材任用不专任华人　一大理院为至高听讼之处该院所谳断为定案不得控诉　一大理院设于奉天府各地方设按察衙门隶于该院每衙门以三人为额不妨以外国人充之　一两造并为外国人或其一为外国人者由按察使审理其系初审且两造均华人者始由地方官处断但两造之一人不愿地方官审理者由按察使处断　一不服按察使处断及被地方官枉屈者许其控[诉](欣)大理院以昭雪兔枉　民部　一分盛京吉林黑龙江三部置布政使一员督管内民政　一地方行政区画由旧各府州县厂听置知事官一人　一厂听以下镇堡村邑无更其旧即如保甲制度法良意美宜存此以维系民心也　一行政警察由镇堡村邑办理州县责其成　一各省以下除狱讼军务不别设专任之官由地方官[一](以)体办理　兵部　一军队用募兵之制如旧但酌文明各国兵法折中宜别为一式从其训练　一全洲以六十营为限分三大区区置都统一人　一驻防大区更分数小区分派兵士置将领统之　财部　据光绪十六年报册营口一口贸易额不过九百六十三万两至十五年则有三千二百廿三万八千两之谱该口所入国税每年约五十万为政府进项大宗论者云将营口为自由口岸不征以税于政府有损是未通大局之言不知列国商未往此地所入内地租税债关税两有余也今将将来进项大田各言之　一木材　[二](三)拍卖未开垦之地　三矿税　四人头税　五地税　六盐税　七火酒税　八土药税　之八者统而计之共计三千一百廿五万两用此小绘测全洲开凿道路浚通口岸并及军防行政各项认真办理而国不富强者未之有也
　　黄仲苏大令上江督刘制军书                               
敬禀者窃卑职恭读光绪二十六年十二月初六日　上谕凡朝章国政吏治民生学校科举军政财政当因当革条议具奏实力施行在率土臣民莫不鼓舞振兴感激奋发溯自乙未岁中东定约以后中外臣工纷纷陈奏条分缕析几于阐发无遗特由卑职愚见论之所议虽极周详而胪列多端于标本之先后缓急似尚有未及区别者窃谓举行新政必以开民智为最先民智不开虽意美法良究竟信之者一疑之者十甚且坚执旧习阴肆阻挠中国四十年来所设方言格致各馆中西武备各学堂竭力维持而收效无几岂中人之才力竟不及西人哉民智未开风气不变欲恃此生徒数百人成材效用驯至富强此必不可得之数也泰西言治之家皆谓善治如草木民智如土田民智既开则下令如流水之源善政不期举而自举且一举而莫能废否则民未开悟勉强遵行貌合神离终为具文如英国明计学者力持平税之说而商民挠阻久不能行坐其理太深而国人抵死不悟故也后编纂其说为理财启蒙等书彳扁颁学堂习之至道光中人人皆知此意遂阻力去而其令仍行通国蒙其利矣斯非欲行善政先开民智之明验哉至于开民智之方其目有四一设学堂二变科举三译西书曰开报馆学堂之设二十四年业已议有章程县设小学府设中学省设大学循序递进给照为凭大学卒业学成乃资送京师国学覆加课试量才授官所学皆实用所取皆通才而国家收得人之效矣且民间识论恒随士子为转移士子既通中外情形则转相告语而民风亦变举凡民教之龃龉中西之畛域皆可消弭于无形此尤安内和外之长策也故学堂不可不先设也然学堂设矣而取士仍用时文小楷所教在此所重在彼则士心不定响学必不能专是宜改用念四年新订乡会试章程首场试以史学政事次场试以西史西政或能兼专门之学者听三场试以四书五经义随场去取俾空疏者不得滥[竽](竿)都中各种考试亦宜尽去诗赋小楷而专取实学庶天下士民闻风兴起虽穷乡僻壤皆将实力讲求风气之开可以拭目俟矣故科目不能不急变也欲通西法当阅西书近数十年所译行惟兵算二门田各备重化声光电金广汽机等学虽各有数种皆非最新之书而最要之政治法律书译本绝少加以中西文义悬绝繙译较难甚或二三年而成一种未免缓不济急惟日本所译于泰西各种要籍大田各已全其书汉文居其十七和文不过十三译为华文费日少而成功速若必习西文西语乃能多读西书则幼童尚可有成弱冠以后之人何从周观博览以期淹贯此西书之不能不速译也中国户口最繁号称四百兆实数尚不止此学堂虽设岂能彳扁教无遗惟报纸广行则未入学堂之人亦可不出户而知天下且已登仕版者势不能伏案读书得新报时时阅之聊可通知中外情势遇有交涉可不至茫无把握酿成事端惟近今报馆主笔之人闲或褎贬恣情抑扬任意荒唐谬戾淆惑人心是必先取西人报律繙译成书令各报馆凛遵办理如敢妄言违律地方官立将主笔提究报馆查封果系正论危词亦毋得吹求文致如此则下情易达公论大明报馆虽繁有益无损试观泰西各国最富强者报馆最多其明效已此报馆之不能不广设也凡此四端乃民智所由开为变法自强之根柢更佐以农工商金广诸学则利源辟而殷富可期然非各设学堂则愚民墨守旧法用力多而成功少安能与各国竞胜以挽回利权若事事仰赖洋人无论糜费太多亦并不能广及兄厚币聘请并未必为上等工师则何如自教其民俾学成后展转相传不待假手外人之为愈耶日本变法维新未及十年一切皆由本国主之以华人之聪明才智何至远逊东洋是在一转移闲而已若陆师海军虽不可无而今日之急务尚不在此盖陆军训练必数年而后成海军费重事繁十年尚未必可用究之一铁甲船之费可供通省设学之资一大炮之值可供数县设学之用果其财力足以兼顾原不妨以海陆军与学堂并行无如府库空虚闾阎凋敝任举一事皆苦乏财则两利相形势不得不先其所急与其费钜资以购待人而灵之呆物何如移此财以造随处有用之人才先后缓急之分一对勘而昭然若揭矣
中国办理洋务五十余年一误再误以至屡误去年贸易开血半大局糜烂几至无可挽回藉非宫保力保东南全局殆不堪设想推原祸始皆由不学无术昧于中外情势以至上行下效贻祸无穷向令十余年前早设学堂得数十百通才散布中外尚可从旁调剂设法转圜何至一唱百和昏愦无知以酿此非常之大变哉或疑方今事势危迫甫谋彳扁设学堂收效至速亦必逾三五年未免迂缓不切不知往不可谏来犹可追及今兴办学堂犹可得力于异日今犹不办并将绝望于后来兄中国士民之众念二行省何地无才变科目以冀广收行特科以期精择加以刻意搜罗破格录用先后奔奏目前尚未至无人持之数年奇尤渐出日新月异继起多才国富兵强固可跂踵待矣卑职望浅秩卑才疏德薄　朝廷大政何敢妄干惟夙蒙宫保格外青垂不以寻常俗吏见待用敢忘其愚拙昧卖陈传曰狂夫之言圣人择焉尚希鉴宥而裁择之聊为土壤细流之助又非但卑职一人之私幸也　　敬再禀者近日传闻各国和约将有定局其于教堂一事必有专条此后教士教民自应力为保护惟是教堂神甫往往偏护教民不论人之良莠事之是非概挟全力以相袒助地方官受其去制不免抑平民以徇教民乡民积怨日深遂致酿成钜祸据卑职愚见宜乘立约之际照会各国公使请其通饬各教士凡中国民教争讼均由地方官持平办理不得从中干预把持在中国于平民教民本无歧视秉公讯办断不因其入教而稍有低昂在教士亦宜确守教规不得偏袒教民致激众怒凡莠民土棍不得一律滥收若业经犯罪之人投入彼教藉为护符尤应拒绝不受此本泰西之教规万国之公法无论何洲何国莫不如斯即中西所订约章亦不许教士干预词讼若教士越分把持激成事变则咎由自取不能归罪于地方官此实为民教水火之根源如及是时反覆申明商定两全之善策须后患可杜民教自能相安否则教民之势焰日横平民之怨毒逾甚激而横决两败俱伤不特非中国之利亦并非西人之利也为此仰恳宫保大人可否电咨全权大臣妥为商定以弭血半端之处伏候宪裁　江督刘批据禀举行新政必以开民智为最先此诚至当不易之论所陈设立学堂各节均与本部堂之意相符另禀教务一层尤不为无见候采择酌办可也此缴
　　停试借材说　　　　　　　　　　　　　　　　　　　　
章钧
停试十年借材各国皆客腊条陈中说也今复为正本清源之说举凡一切兴学求治之道皆自下以推行似无庸停试与借材矣然不停试以兴学则兴学终难也不借材以求治则求治终难也何也将以实学望诸人必使人人先有向学之心也若试不停而望其向学则人又安肯实心向学者即有实学矣而试官无之又谁从识拔之耶故惟停试十年试官亦求实学斯不两相歧而两相济耳而今更有宜速停者因教而停之处且纷纷滋闹也若再不停恐教案益易出而祸患愈不胜言矣此停试之万难再缓者也说者停试则京官之可得差者无出息不知客腊条陈本有加廉及大学堂膏奖以抵之也谓廉奖无款本有裁冗缺之法以抵之也谓士子无出身亦有添设之乡官以抵之也兄仅停十年乎总之但患不为不患无法至若借材条陈中并言花之安林乐知李提摩太之可用者亦仅就其所箸之书而言非谓用之之果效也乃近观山西教案之结而用李提摩太之效乃大彰明而较着矣用其一而效则其他亦可知矣匪直此也观之于古晋用贲王而胜楚吴用狐庸而通华越用范蠡而复仇秦用百里奚而霸观之于今　仁庙则用南怀仁汤若望诸人矣　显庙则用英将戈登矣而近今赫德德璀琳等亦非华产也他如外省学堂局所之用为教习如丁家立之类者尤不一其人尚惜皆小用之而未尝大用之耳设早慎选其人而大用之则甲午以前诸役安知不潜弭于无形耶潜弭于无形矣又安有去年之钜血半耶且夫不图治则已耳如其图治必先兴学使兴学而试不停是犹操舟者已临风而张帆而巨犹系诸岸也一旦风急不覆则颠矣即停试矣而材之不借是犹舵师篙工之不备虽能顺风而扬帆一旦风急不覆亦颠也若因不停试不借材而并不兴学是犹以巨长系诸岸而复慢藏以诲盗焉即令盗仅杀其人掳其财而不有其舟久且治长虫生而舟自沈矣岂不大可哀哉岂不大可痛哉然能反是则一停试一借材一兴学耳而学校之人材辈出遐邦之硕彦偕来下焉者既化始一隅真无弊之不革上焉者更政成一德亦无利之不兴将见贫者日以富弱者日以强天下长治而久安矣
　　说动                               
合声光热电风云雨露霜雪摩激鼓宕而成地球曰动力合地球与月与金水火木土天王海王暨无数小行星无数彗星绕日疾旋互相吸引而成世界曰动力合此世界之日统行星与月绕昴星而疾旋凡得恒河沙数成天河之星圈互相吸引而成大千世界曰动力合此大千世界之昴星绕日与行星与月以至于天河之星圈又别有所绕而疾旋凡得恒河沙数若星团星林星云星气互相吸引而成一世界海曰动力假使太空中无此动力则世界海毁而吾所处[八](入)行星绕日之世界不知隳坏几千万年矣由此言之则无物无动力无动力不本于百千万亿恒河沙世界自然之公理而电热声光尤所以通无量无边之动力以为[功](公)用小而至于人身而血而脑筋而灵魂其机缄之妙至不可思议否则为聋瞶为麻木痿痹而体魄之殭随之更小而至于一滴水一微尘莫不有微生物千万浮动于其中否则空气因之而不灵盖动则通通则仁仁则一切痛痒相关之事自不能以秦越肥瘠处之而必思所以震荡之疏瀹之以新新不已此动力之根源也　谭[嗣](词)同曰日新乌乎本曰以太之动机而已矣王船山邃于易者也于有雷之卦说必加精而微至焉屯之所以满盈也豫之所以奋也大壮之所以壮也妄之所以妄也复之所以见天心也震之所以不丧匕鬯而再则泥也罔弗由于动也是故君子之学恒其动也吉凶悔吝贞乎动也易抑阴而扶阳则柔阴与刚动异也痛乎有老氏者出言静而戒动言柔而戒刚乡曲之士给饘粥察鸡豚而长养子孙以之自足而苟视息焉固亦术之工者矣乌知乎天子术焉士大夫术焉诸侯王术焉卒使数千年来成乎似忠信似廉洁一无刺无非之乡愿天下言学术则曰甯静言治术则曰安静处事不计是非而首禁更张躁妄喜事之名立百端由是废弛矣用人不问贤不肖而多方遏抑少年意气之论兴柄权则皆颓暮矣陈言者命之曰希望恩泽程功者命之曰露才扬己既为糊名以取之而复隘其涂既为年资以用之而复严其等财则惮辟利源兵则不贵朝气其朝夕孜孜不已者不过日制四万万人之动力以成一定不移之乡愿格式悲夫彼西人之哀我中国之亡于静也曰此不痛不痒顽钝无耻者也梁启超曰不通则塞不进则退古今中外无中道而画之理子谓颜渊曰吾见其进也未见其止也又曰逝者如斯夫不舍昼夜曾子曰仁以为己任死而后已此皆圣贤救世度众生之大愿力日新不已故悲悯其动之心栖栖皇皇足迹遍九州其动之亦其视柔静无为之恉殆有大小乘之别即彼释氏之为教众以佛老并诋之然其精意所在曰威力曰奋迅曰勇猛曰大无畏曰大雄括此数义至取象于师子而于柔静无为者则斥为顽空为断灭为九十六种外道即其言静之旨不过以善其动而彳扁度众生与大学之以静生虑太极之以静根动同一智慧勇力而即静即动本无对待之可名杨氏术老氏者也其意专主于为我夫孔氏戒我而杨氏为我此仁不仁之判也乃今天下营营于科目孳孳于权利伈伈俔俔于豆剖瓜分之日不过我之一字横梗胸臆而于一二任侠之士思合大君羊联大力血泪孤心议更庶政以拯时艰则必以喜事多事诋之以曲利其守旧不变之私此真老杨之嫡派孔孟之蟊贼释氏之罪人充其柔静之祸以戕种类毁世界有余矣其可为太息痛恨者孰有过于斯乎　唐才常曰西人以动力横绝五洲也通商传教觅地布种其粗迹也其政学之精进不已而駸駸乎突过乎升平无可惧也无可骇也乃天之日新地球之运而生吾中国之动力也梁启超曰斯固然矣然以吾所见吾中国者微论其精其粗者不可得也何也科举不变士欲动而至庸极陋之时文絏之铁路不修商欲动而淹滞迂[回](迥)之舟车絏之机器不兴工欲动而笨拙麤疏之刀锯絏之电化不讲农欲动而勤苦胼胝之耒耜絏之生一人即予一絏絏一人即防一弊故吾闻西人之言以为中国防弊之法至精至密虽彼国千思万虑不能臻此境地其意若有所讽刺也者若自苦其民智难于控御转羡吾中国也者故法于越南仍以越南之法治之俄于朝鲜仍以朝鲜之法治之彼非有爱于越南朝鲜也乃阴用吾中国防民之故智絏之使不生其动力也虽然吾特怪吾四万万人之絏于士农工商之旧法者言提其耳而天聪之力启其扃而解脱之则必色然怒譁然骇以谓吾安吾絏而奚[纾](纡)吾手足破吾囹圄为于是道高一尺魔高一丈事涉求新辄生阻力法图稍变必多业障凡少年意气妄事更张沽名市誉等语不惜箝制海内豪侠任气之士同归澌灭惟老杨柔静为我之徒可以尸居养望坐享老成持重之名嗟夫以全球之极热极涨极速以新其动力而吾士夫方面髹壁坐漆室丧灵魂尸躯壳悠曶终年以正比例求之孰生孰灭孰存孰亡不待智者知之今夫鸟大鹏搏九万里击扶摇而上凤凰餐霞吸露栖息云霄之表鷃雀则终身困藩篱饵矰缴今夫兽麒麟驺虞往来开化之国以方仁者狮象狻猊纵横万壑虎豹慴伏羊豕则终身豢圈苙供刲絷然则有动力与不有动力之存灭可一言夬矣吾又闻之公理家言凡生生之道其动力大而速者则贱种可进为良种其动力小而迟而无者则由文化而土番而猿狖而生理殄绝初不谓然继而观于獞黎猓猺其食息起居与猿狖无殊其柔静无为至老死不相往来其去生理殄绝也几何则奈何忍以吾党聪明秀特之士日日静之柔之愚之不一毅然慈悲其愿力震荡其脑筋也　今夫压力之重必自专任君权始矣动力之生必自参用民权始矣虽然吾观罗马之衰也教皇怙其权力之私戕贼平等之义宗旨荡然而路德之动力生法国世家之横也酷虐平民惨无天日而拿破仑之动力生英人苛歛美民罢不堪命而华盛顿之动力生日本大将军之柄政也君统民统不绝若线而群藩烈士之动力生此以压力生其动力者事相反而实相因也若夫中国则不然压力之重既不如从前之欧美日本而柔静无为之毒已深中心人于是压力动力浸淫至于两无以成今日不君权不民权之天下故欲收君权必如彼得睦仁之降尊纡贵而后可欲民权必如德意希腊之联合民会而后可而尤必先废愚民柔民之科目首奖多事喜事之豪杰尽网岩穴勇敢任侠之志士仁人以激成木户孝允大久保利通之愤不有身爹亚毕士马克之艰难措置而后动力之生国权之固可得言也
　　论中国拘迂之儒不足以言守旧　　　　　　　　　　　　　
南海陈继俨撰
海禁既开外侮斯迫驯至今日台澎失胶湾割旅大亡威海削铁路迫开于内地兵轮彳扁绕于边省于是忧国之儒识时之彦罔不以变法为当世之务有服方领习矩步论倡尊攘言必平治讲求于中国之故者遂君羊起而争之曰乃若所云是举神州而彝狄之也是率圣教而彼保之也是合四万万人而被发左任之也吾尝通于先王之道矣春秋之义攘外而尊内周公之功惩戎而膺狄更何以舍其旧而新是谋哉且吾之官制未为不善也吾之科举未为不得也吾之学校未为不当也吾之人心未为不可用也特以守官者非其人试士者易其事缀学者逐其末上下因循寡廉鲜耻虚憍之气荡为风俗有以致此耳陈继俨曰此拘迂之儒非真能守旧者也夫必能守旧然后乃可与言开新更必能开新然后乃可与言守旧彼攘臂奋舌大号于天下而以为守旧者譬诸今日边省之士通商口岸之徒彝其语西其服贸贸焉以识时之彦自居而一究其实则上不过为彼中通事之用下可以充洋行服役之才六经之旨从未寓目论语一书且以当薪其不可与言开新也固也彼守旧者曾何以异之今试问中国受病之处与夫积弊之由若何鼎新若何革故彼守旧者能条举其要害否吾有以知其必不能也又试问郡国之利病民生之穷蹙吏治之颓败若者为宜清其源若者为宜杀其势彼守旧者能举其纲而陈其目否吾有以知其必不能也观其文章则字字忠愤听其论议则言言痛哭而问其下手考其条理则曰天心而已气运而已没奈何而已呜呼此特坐而待亡之人耳曾何守旧之足云　今之一成而不变者岂不曰吾五帝三王之遗先圣昔贤之训二十四朝沿革之精仿其法可以治民师其意可以强国奚必斤斤然效法西人乎哉夫他人作室我辈居之此实通达治体之言固无容置议者也然执是说也益不足以关其口而夺其气请言我之合于西法者古者国有大事谋及庶人文王治岐与国人交洪范之占三从二汉制之议郎议大夫此即西人议院之制也古者制国用必于岁之杪周礼夫家六畜纤悉书之此即西人豫算之法也古者天子巡幸命太史陈诗以观民风命市市官即今日之商部大臣纳贾以观民之所好恶此即西人官报商部大臣之意也古者刑人众共众弃国人曰可然后杀之此即西人陪审之律也古者百工居肆以成其事九经劝工日省月试此即西人工部工厂之义也古者君于其臣贱必答拜当扆而立当宁而立此即西人接见臣下之礼也古者天子临轩讲学骑士尽习孝经宋制选试弓马即附程文此即西人当兵必识字之制也古者用兵不禽二毛春秋之义疾始灭疾火攻疾取邑墨子有非攻之篇宋鈃倡寝兵之说此即西人弭兵之会也古者八岁入小学十五入大学选士造士循序而升此即西人学校之制也古者交邻有道君命不辱专对之才即以达政郑人子羽能知四国之为汉武求才以通绝域之使此即西人驻使之义也自余庶政罔不类是呜呼此非吾中国之旧而为今日之善政乎南海先生曰吾甚怪中国儒者以六朝之谈老于是并孔道之与老学近者而去之见宋明之淫佛于是并孔道之与内典合者而弃之甘心为割地弃民之举遂使其大无外之孔域日朘月削今日割五城明日割十城驯至如黑子如弹丸乃不可以为国继俨以为今日之痛心疾首以西法为诟病者亦自割其地者也夫理者天下之公理也法者天下之公法也无中西也无新旧也行之于彼则为西法施之自我则为中法矣得之今日则为新法征之古昔则为旧法矣我所固有之物一旦舍而弃之举以与人守旧者固如是乎藉曰守旧也守旧也则五帝三王之遗先圣昔贤之训二十四朝沿革之精不将尽失其旧而无能自守耶
吾尝闻日本之守旧党矣当孝明天皇时家庆薨家定嗣将军位美英俄以兵舰来去盟幕府许之美使巴尔理士来请见且请于江户设公使馆开十港通商否则宣战幕府惧旋与定互市则十四条而荷英法俄亦以是定草约于是德川齐昭之徒倡攘彝以忤幕府家定薨家茂嗣将军位于是益忤幕府乃有戊午之狱死者百数十人其下狱幽锢者称是及其后也并伊直弼被刺于趋朝安藤信正伤肩于阪下刺大老攻使馆杀朝臣纵横于辇毂纷纭于朝议朝京师者八十余国倡攘彝者凡十余年皆守旧之徒为之也洎乎明治初年主势尊矣幕府倾矣大将军归政萨长士三藩于是倡维新之治开销港之禁变西法改旧习易服色创新艺浸假而争遗藩士留学于外国浸假而请开府县民政之社会上下一心力反前政呜呼夫非犹是守旧党也欤哉而前后相去若此此其所以为守旧党也今强邻迫矣国势孤矣瓜分成矣为奴至矣割其口岸分其铁路是亡国也奴隶其人民把持其官讼是亡种也残先圣之遗像抉先贤之双睛是亡教也时局如此大势如此卒未闻有扼腕瞋目扬眉抚髀发议论于时保危亡之局如日本之所谓守旧者岂西人之强不足敌我之弱西人之智不足敌我之愚西人之君羊不足敌我之散乎如曰无权无勇奚补危亡庖人虽不治庖司祝不能越爻且而代之然以予所闻天下兴亡匹夫之贱与有责焉人人以为亡斯举天下而存之不难矣人人以为存斯举天下而亡之不难矣独奈何冥然长睡伈伈俔俔巢于危幕之下而不惧游于沸鼎之中而不知也　然则今日之所谓守旧者如之何而后可曰先去其自私自利之心勿以为朝廷一旦尽改成法则我积数十年所业之艺之事之学无所适于用于是君羊起而阻之也继则仿人可行可法之政勿以为远彝异学于是夜郎自大遂彝然而不屑也终则考求吾政之得失证以西法之利病取彼之法行吾之意取彼之意行吾之法讲之习之摩之砺之勿以为国运天心无可如何于是遂置之而不顾也准此行之君讲于上民讲于下期年三月必有可观即不幸而彼之狡焉思启者不复假以岁时我之幡然变计者无所容其淬厉然大事虽去人心益坚波兰之奴不及于轩辕之胄祖龙之火不厝于诗礼之篇光我教宗倡我民义神明之裔淑秀之民美备之教华腆之域或有赖焉若夫深蔽固拒自安其陋恐四千余万方里之旧国别隶版图四百余兆之旧种沦为奴仆而改制之义范围天下古今之旧教亦将冥冥以沦胥也守旧者甯能辞其责哉诗曰周虽旧邦其命维新记曰作新民通乎新民之道作其维新之气君羊策君羊力奠我旧邦其斯为守旧者哉其斯为守旧者哉
　　说通[篇一]　　　　　　　　　　　
番禺黎祖[健](键)撰
孟子曰道二仁与不仁而已吾则曰国之废兴存亡亦有二道焉通与不通而已通则开开则明明则达可以知古今瞰中外穷物理洞人情譬处华堂张千门而立万户辍以明月夜光之珠毫芥之微罔不烛也不通斯塞塞斯闭闭斯闇闇斯瞽一物无睹一步不行如锢邃室扃键户牖罔睹天日惟有瞑瞑蹎蹎听默目咍台若痴人醉梦而已是故通之与塞智愚之轨辙而为治乱之枢纽凡公理之所莫能易者也　今夫日球无热力以通于地面则九州沈闇万汇焦竭而人类绝地球无拒力以通于日轮则灵曜吸摄四游纷猋大千世界烧为灰尘一身之中肺以吸气心以变血脉管以回血流通畅导莫之或停稍一壅闭必病瘫痿下至植物之微亦有根以通于地而受水气叶以通于空而吸炭气稍失其用立见枯萎一陆路也长路漫漫山国梗阻裹粮而行跛敝黾千里虽有乌获之捷寿以彭祖之年而欲巡行大地盖未有能至者也若有铁路七日而环球一周矣一水路也浑浑泡泡望无津涯舶舟鹿艅艎泛乎容与虽有科仑布之雄心不能乘风破浪也若有轮船则五洲若比矣吾故曰通者万物之公理也　请以人事言之欲求其通先开其智欲开其智则先在乎读书矣何以明之人类之灵否视其脑髓之丰啬故人一有所思则必昂首上视若反而问之脑者然思而得之不啻灵脑之以此相告也思而不得则又反而求之书是故书者天下之公共大脑袋也以中国而论妇人无学号称至愚故稍能识字之人通于不学之人能为八股八韵之人通于仅能识字之人习经史词章掌故之人通于为八股八韵之人能知古今达中外谈经世穷物理之人通于习经史词章掌故之人故读书弥博其学弥通反是则曰孤曰陋曰寡闻是以孔子不采百二十国之宝书无以成春秋释伽文不读山基亚越蛤巴旦照理费大四诸书无以成正觉司马子长不世典官籍无以称良史刘子政不校雠天禄无以称大儒夫世所号为野蛮为生番为狪猺为狆狒为水术为红皮土番为费雅喀为黑奴为猣色人甯独性异人也亦无学以通之之故也智愚之别通塞之源其大较矣　今夫国者人之所积也民无通学则位鲜通材欲兴水师而一舰不能自制枪炮购自外洋即使船坚炮利而驾驶之不谙风涛沙线之不习遇[敌](适)仓皇望风奔溃是与无水师等也欲兴陆军而无医生以察躯体之强弱无算学以测抛物线之准头而又兵学不讲舆地不熟阵法不谙乌合募召漫无节制于是不得不聘洋员为教习矣若夫开矿者天地自然之利也而通于矿学者无其人不得不聘洋人为矿师矣洋关者岁入之大宗而中国之命脉也而通于理财学者无其人不得不假手洋员有太阿倒持之患矣不通化学则农不谙种植之宜不通重学则工不知制造之理不通种植则物产稀少不通制造则器物苦窳而商务亦因之绌矣又兄无铁路以供转运无公司以集赀本无银行以厚财力无兵船以资护卫无德律风以递信息即使物产骈溢制造精巧持是以与西商遇未有不立偾者也故一孔之士有鉴于此动曰吾中国闭关自守不与洋人通则吾行吾法可无今日之患嗟夫为此说者其犹有蓬之心也夫
　　说通篇二　　　　　　　　　　　　　　　
番禺黎祖[健](键)撰
夫天下之由塞而通者理也势也中国三代之际禹会诸侯于涂山执玉帛者万国武王誓师孟津不期而会者八百国推之三代以前为国必当数万然则尧舜亦不过如土司中之豪长耳孔墨改制皆托古尧舜而所言各不同韩非显学篇能言之由周而下国犹以百数至秦始行孔子大一统之制由是而以春秋三世之义例之荒古则国愈多远古则国渐少近古则统一焉国愈多则畛域之见愈深渐少则畛域之见渐化至统于一则君羊奉一人之正朔咸禀一人之号令曩日之争城争地杀人盈野皆国界有以使之试问一统之后有以南省督臣与北省督臣构兵者乎有以东省抚臣与西省抚臣结杀者乎虽甚闇愚皆有以知其必不然矣故礼运之言小康曰大人世及以为礼城郭沟池为以固为有国界者言之也孟子传孔子大同之学其言曰域民不以封疆之界固国不以山谿之险威天下不以兵甲之利则破国界而以大一统言之也吾故曰天下之由塞而通者理也势也试问居今之世五洲万国门闼洞开铁路电线瞬息千里欧美如对户非墨若比区区中国远处大东犹欲闭关绝市画疆自守不与外人通准之以理揆之以势能乎不能乎　故中国居今之世不得不与外人通理固然矣而西人之欲通于中国也其势尽又复然盖欧洲国多地少咸有辟土植民之心且藉以推广商务南洋诸岛如婆罗洲葛罗巴小吕宋诸国则西班牙葡萄牙荷兰辟之澳洲全境则西班牙人墨瓦兰得之荷垦辟而法夺之寻弃去而英人据之北美洲则西班牙科仑布寻得荷法踵至后亦并于英人华盛顿据之以立国而非洲全境亦已为诸国所剖分由是五洲大地盖莫不有欧人辙亦矣惟中国地处远东为自古声明文物之国其地腴其民众斯固商务中之一大销土也西人以推广商务为事故其始英法诸邦其挟我者不过开埠通商自中东一役诸国生心竞倡瓜分之议亦吾之不自振有以启之而要之诸国之求通于我者盖亦势之不得不然者也　是故善为国者因其势而利导之昔[日](者)耳曼列邦散处欧洲为诸国所蚕食嘉庆二十五年各国会议立互相保护之约奉奥为盟主而国稍安至同治六年复订合盟新章联三十余邦为一听普之号令至今为欧洲霸国斯亦由塞而通之明效大马念也日本区区三岛屡为英法美所扰执政大臣疾欧人如寇雔言倡锁国之议迨睦[仁](人)君臣一意变法废封建为郡县开关互市步武泰西欧人至今侧目不敢正视然则强弱之故通塞之源盖大可知矣　夫有天下者未有不欲其国之强者也欲强其国必先强其民欲强其民必先强其民之才与智而吾民才智之强又非有国者之利也乃不得不求所以塞之塞其心思使无智慧塞其耳目使无见闻塞其口舌使不敢言天下之事其术积之百数十年而乃成其心夬之千万虑而乃定秦皇明祖狠心毒虑自以为独得老氏愚民之秘诀也虽然吾之求所以塞吾民者唯恐日之不足道之未善而人之求所以通其民者亦惟恐日之不足道之未善起点既差一则励精图治一则励精图乱其立国强弱之相去远至不可纪极故持塞术与通术遇未有不立偾者也譬犹师旷之无目而欲与离娄比聪晋悼之痴兄而欲与输翟并巧胜负优绌之数无待智者而后夬矣是塞其民者适以自塞而已观秦以二世而亡明愍帝自杀爱女嘱曰愿世世子孙勿生帝王家呜呼反之私天下者之初心无亦悔心劳日拙乎 
　　弱为六极之一说总论　　　　　　　
番禺黎祖[健](键)撰
孟子曰小役大弱役强斯二者天也顺天者存逆天者亡悲哉言乎然则国之患小患弱者天其必将亡之乎然吾谓国之大小何足患所患者安于弱而不图自强耳昔英人以区区三岛辖属全球日本以蕞尔岛邦称雄东亚其余若瑞士若荷兰若比利时若葡萄牙以弹丸黑子之地摄乎欧洲强国之间诸国曾不敢眇视突厥以地跨三洲之广蚕食于俄印度以数千里海疆而臣妾于英中国以三百六十余万英方里之地四百兆之众而见辱于英侮于法凌逼于德挫败于日本然则以瑞士贺兰比利时葡萄牙诸国与中国印度突厥较其疆域大小之数不待智者而立辨也然一则卓然有以自立一则颓然无以自存岂非强弱之故使之然耶　洪范言六极而以弱殿之其彰彰着戒哉易曰天行健君子以自强不息皋陶陈九德曰刚而塞强而义中庸言十六德曰发强刚毅又曰强哉矫中立而不倚春秋多耻鲁之弱而深讳之诗曰天之方懠无为夸毗说者曰夸毗体柔之人也考之诸国则如彼稽之经传则如此有国者乌可以不图自强也　然则丁斯际也以有国而欲全国体雪国耻收利权卫人民保疆土复侵地兴宗教转祸而为福转败而为功其先转弱而为强乎美国一千七百五十六年以前臣属于英困于重税天下之弱国也华盛顿举全美之人鼓其百折不挠之气抗英而自立今则富甲地球欧人视为乐土而辟新世界也日本三十年以前闭关自守亚洲弱小之国也于时美扰其下浦旋入贺田俄攻其大土反旋破唐太英袭其云舍官旋陷长崎其大臣西乡隆盛三条实美等倡勤王攘彝之说发奋为[雄]至(雄)今日而跻于文明之治而列于二等之国也当中国嘉庆十一年法割普鲁士国之半限其兵额奴隶其人至同治九年相臣卑士麻克大将军毛特可二人举日耳曼列邦而强之遂与法战一败之于澧吴河再败之于蔑士虏其君于师丹而放之于加须儿至今日而赫然称霸于欧西也法之败于普也割两省之地偿兵款至五千兆佛郎国之危亡可企而待爹亚绘法军惨死之状德人屠戮之狠以作民气而激民心而国以复振俄国为蒙古所破界百爵部臣仆视之忒菲尔伊凡第三诸王讋栗屏息不敢动自法人富雷卜德以兵机文字训彼得彼得乃佣于贺兰之晒带买船厂更彳扁游欧洲聘其通人授之以政国俗日强至今而英而德而法惴惴乎仰其鼻息也然则转弱而为强在有志者之自为耳　痛矣哉中国之积弱也中国之积弱中国人始不自知英人知之于是乎有庚申之役法人知之于是乎有甲申之役日人知之于是乎有甲午之役今胶州之役又告矣乃至琉球缅甸越安高丽台湾渐次沦灭交涉之案授人以太阿瓜分之约昌言于彼族燎原之火炽于眉睫危亡之势甚于累卵然而勿口勿口黯黯昏愦如故上下酣嬉若贺太平曾不闻改弦更张赫然奋发以自振此则可为长太息者矣　难者曰中国为文教礼义之邦舍武备而言文事斯则以为弱耳然火攻取邑春秋所疾兵凶战危圣王所戒如子言则必能墟人之国屋人之社俘人之民戕人之兵斯乃谓之强欤应之曰吾所谓强弱者非以兵战为强弱也美国常备兵不过二万战舰不及二十艘而欧人莫敢睨视列邦交涉则必以至优之道待之盖所谓不战而屈人之兵其所以致强之本自有在也今中国不特国势孱弱而已以言乎教则弱也以言乎种则弱也以言乎士气则弱也以言乎兵则弱也以言乎农则弱也以言乎工则弱也以言乎商则弱也弱固不可以敌强也孟子所谓天理者兄俄逼于北日窥于东英瞰于西法瞵于南德则其欲逐逐乘间发难此余所为中国窃窃然私忧者耳　夫所赖以振作一国之士气维持一国之人心激厉一国之风俗莫重于教若而中国之教则已弱也孔子受天命而为素王以匹夫而定百代之制其于天天人人之故条理万绪本末兼赅精粗具举自有地球诸星诸教主以来未有如斯之美备者也然而易伤未济大道终穷一乱于少正卯论衡孔子与少正卯皆教受于鲁孔子之门三盈三虚惟颜子不去再乱于杨墨战国诸子皆与孔子争教墨学尤盛三乱于名法公孙龙申韩之流四乱于老庄晋人清谈五乱于佛法六朝隋唐佞佛六乱于耶回此皆乱于教之外实儒教所以致弱之根源也所最尤不幸者孔子大同之学颜子子游而外惟孟子能传之小康之学曾子仲弓而下惟荀子传之孟子之学仅有乐正氏之儒见荀子非十二子篇其统不光而传浸失荀子之徒著书满天下见吕览李斯申公浮邱伯之伦皆其门人徒侣秦汉以来二千余年皆行孔子小康之制或合或否而大同之治未有闻焉此犹宗嫡乏嗣支子承祧教之不能光括本而谭罔不由此此儒教之所以致弱者一也
孔子创制六经为后王法自贼人刘歆出夺孔子之席以与周公至后儒章实斋有集大成者乃周公非孔子之语且挟校书之权彳扁窜君羊经以蔀天下而后世不知复孔子为开物成务之大教主但以孔子为删订纂修之儒而已此儒教之所以致弱者二也然汉儒墨守一经最重家法今文之与古文若炭之不相合参商之不相谋故龚胜师丹公孙禄范升何休诸儒犹力攻伪经而哀帝光武不敢以左氏毛诗逸礼立学歆之鼠技既穷无所施其巧不久当如烈日升空百魔消灭矣乃高密郑元挟其硕学高行奇节老寿适丁汉微经籍道息揉合今古而实挟伪古文之传以行之遂使兰芷萧艾薰莸不分荆璞碔砆真膺莫辨此儒教之所致弱者三也永嘉之乱典籍沦亡六朝隋唐以来词章代统孔子之道不绝如缕河汾昌黎昌言义理开宋学之先河高平庐陵泰山安定接踵而起周程张邵发挥光大至朱子而集大成焉象山慈湖指点直截实为姚江之远祖孔子之学至此虽号中兴而诸儒所发挥者不过四书之义理而于素王改制之义经纬伦物之大概乎未有闻焉至诸儒之斤斤自守以独善其身为宗以思出其位为戒以九年之苦功而学不妄语以三十年之省察而治一矜以二十年之存养而治一怒用是检身若不及举足皆危境如刘戢山薛河东吴康斋李安溪之徒愈鞭辟愈笃谨愈笃谨愈矜持愈矜持愈收歛正墙面而立与深山之木石以同死凡古人英毅任烈之风一扫而空之此宋学之末流而儒教之所以致弱者四也至今日而儒教益不可问矣自明朱元章以八股试士尽天下之聪明材力而桎梏之读四书则以为他日应试之题目也读五经则以为作八股之典料也精考据者匍匐马郑之胯下谈理学者掇拾程朱之唾余工词章者惊徐庾为天人奉骚选为鸿宝更有嚣嚣然彝言彝服以西学鸣二十六之字母田各能上口加减乘除之笔算初学问津乃以揶揄孔孟为得计以非诋六经为高谈若斯等伦其于儒教为何如乎至于习非成是举国若狂有能力任大道以表章孔子之学为主者反不免于流俗狂唁之口此儒教之所以致弱者五也夫回教之行也木罕麦德挟兵力以威人不从者杀之若刲羊豕然故号召之间从之者百数十万其教骤强孔子则以仁为本以义为断行一不义杀一不辜而得天下皆所不为礼间来学不间往教非若回教之以兵相挟也捄世教已遍于全球矣然耶氏之徒迫于犹太弟子十二人死者十一其一人犹百折不挠以传教自任至保罗以私淑之徒大张教旨赴汤蹈火有墨翟之风至今日而其教大行者西昔日之艰难困迫侧身无所历千百去而不磨者也而中土之士日挟其高头讲章八股摺策伏案苦勤穷年矻矻即使八星勿知五洲勿识便以为极儒者之能事然则见侮于外教不有由然耶此儒教之所以致弱者六也西人谓中国为半教之国初若甚异其言其实无足异也今试问含齿戴发四百兆众有终身奉祀孔子者乎无有也自余二百兆之妇人则供奉大慈大悲之观世音矣武夫以迄商贾则崇奉汉臣关羽矣彬彬士夫侁侁学士则奉祀子虚之文昌乌有之魁星矣他如土木之偶像充斥于里闾巫觋及僧尼皈依于佛老而孔子之庙非府县学宫不得建立士人于释菜之日一拜谒焉平时则键龠而幽闭之入其庙者但见蛛网封棂垓尘积寸而已夫捄世教之所以强者谓其拜独一之人而一切祀皆毁之故其教独尊若夫孔子之席一夺于文昌再夺于魁星三夺于关羽四夺于观世音五夺之于一切土木居士此儒教之所以致弱者七也　何以言乎种弱也夫大地既划为五洲而人类亦界以五种焉曰中国蒙古人曰高加索人曰阿非利加人曰马来人曰亚美利加土人以肤色辨之则所号为白人黄人黑人木人红人是也黄白二种类皆智慧圆觉沈毅有为我中国黄种也羲轩圣魁之胄神洲英淑所钟含齿戴发之伦号四百兆然而伈伈俔俔疲薾愦懦国病大痿行尸走肉魂锢心死若之何国之能立也夫缠足之风不革则母气弱卫生之道不明则躯体弱医学不讲则年寿弱智学不开则脑根弱起点既差引戋斯紊谬种相承罔克纪极神明之裔贤圣之族几何不沦而为红人黑人木色人而与猺獞生番等也不其恫耶
戴记贾生之言胎教也王后七月而就宴室太史持铜御户左太宰持升御户右声非礼乐则太师蕴琴而不奏馔非正味则太宰倚升而不献此固先圣孔氏之微言精探乎人类生生之本盖即春秋立元之义易纬言正其本万事理亦斯旨也美士乌特亨利之言曰是故子孙者祖宗几千万年心向之念变成有形之体也故本身之高下粗细灵蠢强弱原为前古无穷代祖宗所传心念及后数分则恃本人心所存念成之斯非计倪内经所谓慧种生圣痴种生狂之义耶是故胎教者中外之达理贤圣之同心此义行则人之托体于父母者元质既纯具有宿慧稍加培植导其善根举国士夫皆可以为圣贤豪杰夫国所恃与立者民也未有举国皆圣贤豪杰而犹患瘠弱者故胎教实为强种强国之无上上策也今中国妇学不讲[鍼耳](缄一)刖足等于戮民扶阳抑[阴视](吟人)为玩具不识一字则大义不明锢之邃室则见闻有限职是之故心量褊隘龌琐是求识见议论不越闺帏爿木[闼](盟)之闲眼光心力不出尺布斗粟之内如是则母训可知遑论胎教耶而又重困之以缠足肢体既残血气壅闭子女禀受母气能强实者有几　天家无缠足之俗长又习于骑射故满洲氏族多躯干雄伟之人可为明马念而内地则不然此种弱之故一也　人之所赖以生者其养气乎故西人居室必开通片户广植林木藉以收吸养气人吸养气呼炭气草木呼养气吸炭气互相为用若居室不通空气虽粮食不缺其人亦死论见博物新编又格致汇编云常人每一分钟呼吸二十次一次约须新气四十立方寸每分时呼出恶气共有八百立方寸合宜之房每人应配空气六百立方尺中人不明卫生之道房屋邃密养气不敷渠路不洁炭气薰灼实为致病之原而且饮食不事考求俭啬者但期果腹饕餮者务恣肥甘何物易于消化何物多含某质如淡质能减全体之热土性土口皿类质能令躯壳变硬之类罔然无所考察西人于饮食之道必极心研究细查养身之料何者最为合宜一一试马念明确然后刊之官报颁之火食公司令通国皆知而后人人明于养生之道故西国近年以来每岁人死之数田各减少六分之一此其明效大马念也中国地广人稠其因居室之防闭饮食之不宜坐是致疾而殒躯者一岁不知凡几虽曰众四万万甯足恃乎此种弱之故二也　地面万物之生长皆赖日球之热力而地之绕日也弥绕弥远久而久之日之热力既微则庶物之生植亦微而人类孳乳渐而愈繁地面所产之物不足以供生人之用而造物之技穷此时地球已进于太平之世天下无有它学惟有医学于时必有医大教主出精探乎格致之理化学之奥可以不谷食肉食而能延年益寿者戴记有言食气者神明而寿不食者不死而神其丁斯际也乎是故医学者仁圣之至术文明之极轨翌天地赞化育毓万物君羊学之至精微者也今姑靡论及是然而人之托体于两大也风雨寒暑之所侵七情六欲之所感饮食起居之不节内因外因咸为疾媒疠既构不得不委心托命于医生之手矣是故中西医学各有擅长中土药品多用草木西医多用金石而中土物产有二十六万种之伙药品远胜于西欧以药品论中之所长也又中国古方皆上古神圣所传试而辄马念此亦中医之长也若夫全体之学扎割之法有回光镜以代哥罗多法医罗以司所创治外科不用迷药乃以各色小回光镜频频转动观者迷眩而睡用施割治之法有曷格司射光以照脏腑见时务报三十八册而又明于化学达于行口生是皆西医之所长而中医之所不能及者矣往者神农皇帝雷岐卢扁圣神创法贤哲守之皆足以起死人而肉骨无如近世以来学无专科士夫鄙为贱役其号称国手者皆昔日学书不成弃而业此者也乌得不以人命为儿戏乎夫人之生也天地之所钟毓国家之所培养父母之所保抱兄弟妻子之所属望一旦殒命于庸医之手天下之所握腕痛心而莫可如何者孰有大于是者乎此徐洄溪氏所以谓人之死于疾病者十仅二三死于庸医者十恒五六也约计中国之大一岁之中坐误药而死者当以万数其无辜孰甚焉此种弱之故三也　中国以人众号于五洲然妇人等诸玩器则已减其数之半矣其为男子者咸能明道通艺而有邃学雅才是二万人者犹足以横绝海内也顾人之智愚由于脑髓之丰啬植物无脑气故无知觉禽兽横生有尾以分其脑气故虽有知觉而少通灵惟惺惺猕猴立生与人无大异兽类中最为灵警但脑之角度与人类所差甚相远耳西人量脑度数之多寡以别智愚大智之人百有余度中智约在八九十度之间下愚仅得六十余度灵兽约得五十余度犬羊之类则三十余度下至鳞介则无度焉人类之中惟欧亚黄白两种脑髓最丰故质性明慧在众生中冠绝等伦然白人善用其脑故能量天测地穷理物理巧夺造化竞开各种新学辟宇内之大观黄人不善用其脑故七岁孩子胜衣就傅即教之以无形无影之性命理气天民大人之修齐治平脑根未动灵窍不开授者受者格焉不入日事鞭朴如驭囚徒适足以损其脑壳闭其心窍而已逮乎二八精通知识渐启又授之以枯窘割截之小题殚竭精虑拚命相搏求之愈深懵之弥甚性灵键固惘惘若迷终其身为騃夫瞥儒其幸者苟且科第无害以至公卿不幸者穷老尽气窜伏牖下与麋鹿以同死混混裸虫莽莽众生虽十倍吾国之地百倍吾民之众乌得不俯首帖耳魂夺气结甘心为欧人奴役也此种弱之故四也　夫白种之强也地处欧洲据地球之上游其受形于天者已足男女平等无缠足之制且婚嫁多在壮年其禀形于父母者已足妇学既开虽在孩提久娴母教七岁入学伏案诵读仍习体操弱冠以来筋力方壮无室家之累则操业易成无爿木[笫](第)之私则元神不耗而又明于行口生谙于格致居处饮食考察合宜医生凭国家执照之据则无学究滥[竽](竿)工人有每日休息之时不至长年作苦接生必以医士则胎产无危险之事诸学根于笔算则灵机以渐引而长彼族之强罔不由是而吾民方自戕其形躯缚其手足键其智虑梏其聪明而欲与白种人较权絜力是何异瘫痿病夫张空拳以挞贲育未有不先自仆者也有天下之责者盍亦思强种之道乎
　　粤督陶制军覆广学会李提摩太书                                      
闻大教士之名久矣宗迹相左不得一见每读译箸诸书新理名言固尝闻其一二夫以大教士之悯我中国不远数万里而来欲我四万万人德智力三者皆有以进步改良而跻于文明之极轨此其愿力之宏大盖自贵教入华以来所未尝有非玛利孙利玛窦诸君足以及此大教士昔传道于齐鲁之间声称藉甚迨临沪上规模益廓又译书百数十种风行二十一行省凡西国之政教学艺吾华士之得窥崖田各者惟大教士实启之虽然此非大教士一人之事也贵教之视人如己其为道本如是惟以立教之心为心故收效之远非自私自利者所可同年而语诚使欧美诸教士传教吾华人人有此苦心毅力则惠我中国者何穷兹者乃蒙不弃远贻尺书所以奖许之者甚厚而期望之者甚深自维譾陋愧不敢当承赐万国通史前编披读一过恍然于欧斐二洲政教之原种族学问之本始以古证今诚学者不可不读之书其正后二编最裨[实](日)用未知何日成书尤以先者见为快译书要义暨速兴新学条例条理秩然而发挥译书要义尤为透辟诚能率此而行数年之后中国译本大有可观今者和议已定学校将兴需用之书日多一日非广开译馆不足集事近日文士喜从东文译西籍亦由限于材力不得不然然辗转繙述既虑不备亦恐后时自不如尊论迳译西文之为善谨当商之江鄂两处筹措资费辅助盛举以副大君子维持中国之盛心虽近来国帑支窘又须加筹偿项督抚于筹款一事甚难为力然译书乃富强中国之首务不敢见难而止也惟鄙人愚见尝谓中国学者详于考古田各于证今故学术渐流于无用而守旧者故见自封不肯讲求新理其原亦由于此今之学者宜以全力详考近今之政治学艺一以致用为主至于上古中古之事虽沿委溯源亦所当及然宜以余力为之以中国之人考中国之事于古尚可从缓兄乎欧斐古事相隔数万里相距数千年者哉虽欧西古学与中国古学取径不同用意亦异要亦学业既盛故学者得有余暇以究知古今之得失分合若今之中国于近数纪兴盛废亡之故茫然者尚比比也而遽示以西国往古之事其不惊为河汉无极也几何是以今之译书首在繙译泰西政治新书及各种工艺而政治之学尤以各政之详细章程为最亟使能次第译刊厘然具在则中国士大夫既晓然于西政之美备无所用其疑议而　朝廷变法亦有所取资至于工艺之书中国既译行者皆数十年前旧本不足以考求新法今学堂方将广设势不能遍延外国教习即学堂生徒亦不能尽学西文欲考欧洲学艺舍译本其何以矣盖振兴中国之策政治学艺二者并重惟其闲有应分属者政治者上之事也为上者不讲政治但慕西国学艺则于本末先后之序已紊虽日仿西法终无成效中国之前事是已学艺者下之事也文学之进商务之廓工艺之精此在下者所得自为非上之所能督责亦无俟上之督责也乃一切置之不为而徒日日放言高论褎贬政治之得失以讥切　朝廷士气日嚣空言何补非徒无益而又害之然则译书者取西国行之已效之政考其成法详译其书以待在上者之取求其事固不容缓而广译各种学艺使中国士民增广见闻扩充智慧大教士所谓民智者尤不可不亟亟也硜硜之见尚望采择抑中西交涉尚有一极要之端于欧亚和平之局关系最钜者传教是矣夫基督教之入中国发端于唐之景教迨利氏东来教堂始建自明迄今三百年矣为时不为不久然而干嘉以前未尝以仇教闻自传教载入约章而闹教之事日甚一日至义和团匪而祸变极矣夫团匪之猖獗无忌冥顽不灵虽野蛮行径不过如是岂惟东西各国所当仇视即我中国亦何尝不痛心疾首恨其肇中国之衅端而坏我国之声名也诸教士来我中国一以行善为宗旨设教堂开育婴施医药立学塾凡所以美人性术延人生命开人智慧者亦既无微不至此宜中国人民敬爱之不暇而顾报德以怨横加恶名纷争不已至于残杀至使贵教之士不得已而与官吏争胜更不得已而以势力求伸是岂诸教士悯爱中国之心所愿出此哉时势所迫不得不然也
夫我中国人之胸中素无嫉忌异教人之思想即如佛教之来二千年儒士闲有诵言以辟之者而民闲与僧侣则始终相安焚香膜拜且遍天下兄贵教之肫诚恳挚与人为善者哉然则民教相仇之故其不因宗教起见可知也不因宗教起见而争竞至于此者其中有原因焉大教士不可不察也传教之始从教与否纯任自然及道光以后息战言和始以传教内地列之条约夫中外开衅特因通商之故与教无预惟传教之约既因兵事而立于是中国民人意谓外国传教特以势力相驱迫而疑畏之心遂生此一原因也基督教规本极严肃惟闻教会定例以入教者多寡为教士之功过殿最则立法不无流弊在教会初意但以马念教士之勤惰从教之衰旺而已非有他故然而神甫牧师惟欲教民之多以为功于从教者之来不暇别择限制贤否杂进美恶混淆教案之起每由于此此又一原因也入教之人良莠既不可知于是争讼之案日甚一日夫教士之干预词讼初唯有关教务者不得不为之申理积渐既久虽寻常户婚田土案件亦往往出而关说教士远来中国于地方情形岂能深晓但凭教民一面之词与官争论地方官以外交之故不免有以曲为直以是为非者民既受屈从而生怨此又一原因也虽然安分良民虽有兔抑必不肯起而发难其滋事者必奸民无赖藉仇教为名耸动乡愚乘闲起事以便其夺掠之计此种教案大率以赔偿议结而赔款惟地方及绅富认之彼奸民无赖贫无立锥赔偿虽多与彼何预在教士之意岂不曰重责偿款儆其将来不知赔款者甲滋事者乙各不相涉何从示威且因此而绅民之忌教愈深奸民且益得志此又一原因也前之一因偶[误](悟)于始无可言者且事在数十年前亦已渐忘之矣后之三因则方今之事无有切于此者诸教士而以为然耶则愿有以慎度之也或谓中国刑律严重故教民讼事司铎者不得不预闻则又不然中国刑讯之案惟于盗贼去掠为然用之于命案者已少若寻常两造案件虽严酷之吏亦无动辄用刑之理今教士于盗去之案未尝干预即命案亦非所常有其日与官吏齗齗者惟两造控案尔大教士游历内地亦已有年果见地方官吏遇两造控案擅用重刑者乎然则中国刑讨即较西律为重岂有无端加之教民之身而教士干预其闲其非为重刑之故可知矣数十年前中外情形未能明显官吏嫉教之事诚不谓无至于今日亦人人知贵教之当敬礼而教民之不可屈抑矣且教民以有恃无恐之故无理取闹事所常有官吏身任地方以无事为第一要义苟能民教相安即委曲求全亦所不恤孰肯袒民抑教以来各国领事之诘问者而诸教士犹鳃鳃然虑官与民比以鱼肉教民则亦过矣夫以地球之大人种之繁古今之远各有明哲出乎其闲立教岂能无异然达道明理以使人悔过迁善者未始有异也是故教也者公事也非私事也既为公事则不当有界限是宜无国界无种界并无教界信吾教者爱之[惜](教)之不信吾教者亦爱之惜之者以其同为上天之赤子也惜之者特惜其不从吾教不能去恶进善而已若夫以异教之故而嫉之恶之甚且以兵力争之不亦大违上帝好生之德而负教主爱人之意哉今者基督教徒传道之广无远弗届亦可谓无国界无种界矣而教民与非教民之闲似犹有歧视之见存得无于所谓教界者尚未能廓然大公欤夫事固有缓之而始行急之而愈阻者阻力之生于速力此诸教士所熟知也自然勉强之分诸教士宜加意焉今者大难甫平百事更始大教士应聘入都实具转圜之力凡模之言此亦欲贵教声施之美化导之盛被于无穷推之弥远与吾孔孟之教同肩觉世牖民之任以福我四百兆人而永固五大洲弭兵之会以偿大教士之夙愿焉是用[竭](谒)其缕缕伏祈垂察
　　今日五大洲大势有似战国论　　　　　　　　　　
宋彧
天道数百年一小变数千年一大变皇古尚已自三代至战国以封建之天下一变而为郡县之天下自嬴秦至今日夷夏隔绝之天下再变为五洲胥通之天下其闲小治小乱固不可悉数而此两大变相去不过数千年虽强弱大小之不同而其势有绝相类者云扰之形不谓复见于今日而其变尤巨是岂独中国之不幸哉五洲亦为旰食矣今之所谓俄罗斯者非即战国之秦乎彼英吉利美利坚财富兵强田各似齐楚而法奥意倭则燕赵之俦其独中国与德意志土耳其当其冲犹韩魏之毘邻强秦也德自蹶法后称强国然以之独立御俄终觉势力之不侔土则淩迟已□俄人屡逞鲸吞即各国亦颇蚕食其地矣我中华地大物博虽非突厥所可比顾中东一役师徒不力愈启彼族之觊觎而俄人尤为叵测故论今日五洲之大势与俄人之举动则有似于战国者六焉立国于五大洲者俄英为大而英之午会在前此二十余年当是时俄虽强犹难与之方轨今则駸駸欲度骅骝前矣犹之战国之势注重于秦楚楚强则秦弱秦强则楚弱此其相似者一也俄自彼得皇以来倡工商辟土地国势始张于天下犹之秦孝公得商鞅为相日致富强中原为之震动此其相似者二也黑海之役西国会于木百林封达得尔路士海峡以阻俄船西出之师俄乃返而侵蚀诸回所有浩罕哈萨克厄鲁特等部无一存者犹之山东诸侯为洹水之会合纵以拒秦师秦于是闭关谢客日务耕战又以余力伐巴蜀驱山戎物力以蓄而愈盛此其相似者三也德国曩资俄力报法而弱英近闻又立相助之约各国惟恐其成举窃窃然议之犹之张仪说魏附秦诸侯大恐乃使公孙衍闲之此其相似者四也蒙古与西北利亚接壤袤延二十俄里其地荒寒特甚于军行不利故俄经营铁路不遗余力近将告竣不啻拊吾背而扼吾吭犹秦之人惮蜀道之阻乃绐以金牛使开道而秦师遂入此其相似者五也俄背负北洋跨欧亚两洲之地利则乘时进取不利则蓄锐观变虽与各国比权量力亦不免互有优绌然各国不能不畏之者地势使然也犹之秦据建瓴之势东向而争天下拔关一出六国莫之能御焉此其相似者六也有此六相似则今日不又为一大战国也哉昔苏上示页滨云韩魏塞秦之冲而蔽山东之诸侯韩魏折而入秦然后秦人得通其兵于东诸侯而使天下彳扁受其祸是则中国与德土两国宜如何力图自强以永固疆域乎而为英美法奥者亦当鉴齐楚之失毋使天道终穷于变而嬴秦之暴复见于今日也噫
　　三大变论　　　　　　　　　　　　　　　　
宿松朱绍文来稿
地球之运有万物以来凡三大变黄帝尧舜振摄蒙昧除其闇运制为伦理以道民性礼乐政刑以一其情困而达之弱而强之榛狉而文明之此一变也三王迭兴世世相守或有沿革靡戾于始成周之末政教淩迟上下相敝先王之道所以治之者已穷守旧之儒申微言陈大义所以救之者罔功始皇崛起观天运之将改惕旧法之既敝目击神明之匡且糜烂而黔首累亿兆且葅肉也于是奋其迅捷猛健之大力犯天下之不韪不顾尽取古先哲王所谓成法而易置之天下交相言氏秦然自秦以来用秦法罔替也此再变也今欧美列邦富强之术屡变益深格致之事屡变益精英人眇眇三岛缀欧罗巴之角百年前以海军雄大西洋地中海横绝西印度加拿大而伸权力于亚美利加美人反抗之屡蹶而迭起自华盛顿独立美洲文明且并驱欧洲于是新旧两大陆之盛气互发而不可抗彼则挟其矿产之富工艺之巧舟车之利以陵厉天下东侵五印度而五印度沦为英域矣南指阿非利加而剖裂始尽矣越赤道趋澳大利亚而驱除宰割若走麋鹿而剸羊豕矣此三变也朱绍文曰地球之运未有二千年不变者也始变者强终变者存不变者亡若英若法德欧洲之始变者也美利坚其继变者也若印度若阿非利加若澳大利亚不自变而变于人者也怵于欧美人之变悚于印度非洲澳岛之不能自变惩前毖后幡然改计日本最后变而亦终变者也呜呼青苹之末且振棂隙燎原之火不遗一草今日之变由欧而美而印度而澳而非而日本举地球五大洲而不啻尽之而犹偃蹇亚细亚东南一隅曰我中国也彼彝也奈何变于彝也是则可为痛哭流涕者也西伯利亚铁路扼我之吭而拊其背德人雄心且欲得一东海属地以为图我之根本英法圜视以商务困我以交涉病我以兵力胁我当此之时上有大彼得之雄杰材武臣有俾思麦之迅鸷沉悍民有比刀马萨爱尔之精进勇往犹且患人之忌我恶我愚我惰我牵制我阻挠我譬如持短炬而越长土反屏息疾走尚恐不及况敢徜佯道左虽天下之至愚亦知其不可也由此而不变则吾四万万神明之裔且夷为非洲之黑人澳洲之红人矣由此而变环球之地吾黄种皆得包举而宰制之也何也俄人南侵蚀我边境而阿尔泰乌梁海之险要未失也迤东而蒙古大漠千里稍有整备俄未敢悬军骤入也俄之铁路经拜喀尔湖畔袤土谢图汗北边荒散之地若仿德人练铁路军彼未可深恃也日本立国东海最不利俄强我能自立将结我之不暇中日相依固黄海之键可减俄威力之半也土耳其分裂之势关英俄利害尤亟于我列国以兵力相持环伺其变莫敢少懈俄未能旦夕以全力图亚洲也国债不过四千万镑若径除内地厘金加进口税值百抽十彼无以难我也仿西国印税择其最轻者而行之未为病民也京省府县彳扁设学堂立学会以辅之变科目以专之不患无人材也并立议院询谋佥同表里相维血脉交贯不至朝野隔绝如秦越之视肥瘠也讲求农学务尽地利但能及欧美十之五六而吾固已食之用之而无书也兴我矿利拥至富之薮启最多之藏彼之以煤铁雄天下者将不转瞬而仰我鼻息也变通币制铸用金钱以镑抵镑无亏折抑制之患也振兴工艺广制造之利重保护抵制之法厚吾民之利益而用其坚忍刻苦之力以争衡于天下彼之商务且坐困于我也彼人知其然也故慑我之变而利我之不能变举凡忌我恶我愚我惰我牵制我阻挠我之术悉取而用之我则不动声色发愤为天下雄破除积习鼓荡君羊力夫孰得而御之若其上下相蒙日本相委日事讳饰多所顾忌病中于肺腑而润泽其肤革坏基于柱梁而弥缝其罅漏而嚣嚣然号于众日变法以求不为印度非洲澳岛之续吾知其不可得也
　　论近代政教之原                                         
春雨初睛天山共色与二三朋旧携琴载酒遨游郊埜斯时繁花照地山鸟狎人画意诗情弥满胸臆因思昔人辞章之所咏图画之所传古今虽隔景物相同非独景物即昔人之[怅](枨)触于此景物者其性情亦相同且非独此情即昔人之者见此景物而致叹于今昔不殊者当亦相同也夫人既有此见于是遂谓人同此心心同此理前无从来后无终极古及今恒常不变苟有变者是谓妖妄此见者守旧之源而维新之敌也　大地之初生民之朔各率其丑以奠厥居川原所隔彼此不相知各用其宜递相祖述是之谓风俗学问未创格致未兴见夫日月往来一寒一暑草木荣落禽兽孳乳此无灵之物曷为而有灵耶此必有灵物以司之求其灵物而不得因而为其形容为其嗜欲以求之是之谓鬼神人有耳目以达知心思以应物手足以成事精神智虑首出万物然而求其始精血凝聚而已未尝有知观其终骨肉消释而已亦未尝有知此有灵之物曷为而终始于无灵耶求其说而不得遂疑其生有所从来而死有所攸往又为其形容为其嗜欲以求之是之谓魂魄继而思之鬼神若此之杂遝也魂魄若此之悠远也此鬼神魂魄胡为而来邪岂散而无所纪极邪盖必有一至圣至仁无始无终无在无不在之物以自牢亭毒此宇宙也是之谓上帝有鬼神魂魄与上帝矣有豪杰出明鬼神之情状辨魂魄之行受阐上帝之意恉以为此出于天而不于民是之谓教创教之人谓之圣纪教之书谓之经文之于事谓之典礼天下之民其言与行合乎教恉者谓之善谓之贤智其言与行不合乎教恉者谓之恶谓之愚不肖凡为善者必设一境以乐之为恶者必设一境以苦之如是者在上操之谓之刑赏在下受之谓之荣辱是非明矣政体立矣君羊可以保矣蚩蚩之氓饮食男女生老病死于其间未尝不可图数千年之温饱始则安之继则忘之以为天地之大古今之通尽于是而已矣不如是者放而黜之可矣夫如是故旧俗不能即去而新智无自渐加逐渐凌夷遂不若古及其不若信古愈坚当此之时使此一种之人不与别种相通而自为其风气犹可苟且旦夕耳设与别种遇未有不大败坏者也夫以人心之灵何以致未败而不思防既败而不自悟哉则因守其旧俗以为此天理之自然而不复上讨其根源下穷其究竟也　是说也吾尝读埃及巴比伦犹太波斯印度之古史而知之矣惟我神洲建国最早文周孔孟之圣易象春秋之经其法繁备其道变化率而循之万世无弊可也与埃及等邦之古教一成而不变者不同也然则何为而成此一成不变之俗哉曰祸始于秦而已今日之政法秦人之政法非先王之政法也今日之学术秦人之学术非先王之学术也今日之教宗秦人之教宗非先王之教宗也夫古法果优于秦法耶抑吾所据之经与史其果传信耶则其说非今日所宜言而亦非此篇所暇及今所可知者但能举秦以前与秦以后不同之大者而已何以明其然也请先论其为治之亦而后推明其为治之心若观其亦则经纶天下者莫先于制民之产今制凡民田以及园囿陂泽官管其丈量陞免之权而不问其买卖于何人树艺以何物盖人为主而田为客实始于始皇三十一年使黔首自实田而萌于商君之诱民田井战此与古者民年二十受田六十归田田为主而民为客者不同矣田里之积成为郡国今制曰县曰州曰府曰省其吏皆命于天子无封建之世官无庶民之公举其政由上而达下实始于始皇二十六年制天下为三十六郡各置守尉监此于古者或因前代之遗或因种人之便设为封建其政由下而达上者不同矣郡国之积是为方夏同语言文字之民奉一人以为主国有天子古今同也然而其名号与体制则不同今之号于天下者曰皇帝实始于始皇二十六年采上古帝位号所定古者三王五帝九皇六十四民无此名也后世之主礼绝臣民盖由于叔孙通杂采秦仪为汉制礼观于汉高帝七年朝诸臣于长乐宫平明谒者治礼引以次入殿门廷中陈车骑步卒卫宫设兵张旗志陈兵为饰自此殿下郎中侠陛陛数百人功臣列侯诸将军军吏以次陈西方东乡文官丞相以下陈东方西向文武分途自此大行设九宾胪句传于是皇帝辇出房百官执职传警坐见君羊臣自此于是高帝曰吾西今日知皇帝之贵也盖天子去臣民为无等此与古者天子一位公一位侯一位伯一位子男同一位以次递加者不同也至于佐夫子以为治者则有公卿大夫而后世所用虽贵贱要冗代有差殊而观其大凡则太尉丞相相国侍中黄门侍郎散骑常侍少府尚书令仆御史大夫郎中卫尉宗正内史廷尉中书詹事庶子郡守皆秦官也此与古之官制不同矣
政所不理者齐之以刑而大刑陈于原野刑与兵是矣今者夷三族之刑始于秦文公之世相收连坐不告奸匿奸之刑始于秦孝公之世诽谤之刑始于秦始皇之世而卿相之崇一朝有罪囊头关木贵贱同贯与古者刑不上大夫之制殊矣今者分兵与民为二与驱市人而使之战则其始虽不可考而大要皆起于周秦之际读荀卿书议兵篇言魏氏武卒以度取之中试则复其户利其田宅秦之锐士五甲首而隶五家知其时已养兵也读孙子十三篇与战国策其言兵法与左传国语之谈兵者殊绝知其所用者为临时召募之人非平素蒐赋之卒也此与古者兵农一体之制殊矣至论其为治之心凡立法而能经久者必民庶之心与国家之政相倚而成相乘而益固而后其制乃立秦人创业垂统几三千年至今日而始觉其不可用岂偶然哉盖必有微言眇恉以运乎其间矣夷考韩非李斯同事荀卿斯学帝王之术于荀子知六艺之归于是相秦以王于天下非虽遭谗死不见用然史称斯自以为不如非则非为荀卿高弟可知而始皇读其书有与此人游死且不恨之叹则非亦不可谓不□矣盖祖龙与韩非李斯相契若是之深也是以秦人一代之政即荀子一家之学千条万派蔽以一言不过曰法后王与性恶而已惟法后王故首保君权古之治天下也以民为本位故井田学校封建均从宗法而积之今之治天下也以君为本位故财赋兵刑建置均从天子以推之惟人之性恶故猜防御下古之人知天下之可为君子故衣裳钟鼓之化达乎上下今之世料天下之必为小人故凡食货选举职官一切诸政非以求进化也防流弊也非以待驯良也御盗贼也非以礼士夫也蓄奴隶也虽然若此之政胡为而能行于先王之天下哉中原之地东南至海北限大漠西天山中间沃壤万里无山河之阻故生其间者恒不与外人相闻而其治利在统壹与秦政相感召职此之由又以汉祖奸雄口则剧秦而躬袭其实降及后世王霸迭兴大都非奸雄不能有改制之权而既得其权者即不欲改其制朝复一朝转相因袭行之已久风俗以成观之前史未有二百年不大乱者皇祚之促涂炭之苦求之万国实罕其俦昊天不吊为支那之民亦惨矣哉故由前之说则国家之政治出于秦由后之说则天下之是非亦出于秦始皇有言朕为始皇帝后世以计数三世三世至千万世传之无穷谁谓其言之不验哉　夫以秦法为因而遇欧洲诸国重民权兴格致之缘于是而成种亡教亡之果昔人有言圣人之道与时消息生今反古火及其身事至今日使其道真为尧舜禹汤文武周孔所传犹当斟酌损益与时偕行而兄所守者乃秦人之法哉夫人有服物器用祖若父所遗即不适于用宝而存之此恒情也若一旦知此器并非传于我之祖若父乃我之蟊贼托为我之父若祖而作此以困我也则去之惟恐不速矣今政教之源皆出于秦载在图书莫能为讳而天下之人若瞠目而不者见岂不异哉岂不异哉　政教相依而行秦法依于性恶斯言也殆信而有征矣大抵人类之递嬗治乱万端蔽以二途曰公理曰私智而已奋于公理则安竞于私智则危奋于公理则强竞于私智则弱今举亿兆之众竞逐于私智其弱且危也宜哉故外人之论中国者曰号曰一统犹万族也号曰兆民皆独夫也私智之害至此而莫之或悟寻某君之言庶几回公理于销亡之后由教术而政术化危弱而安强者将在此乎
　　论将来必至之势　　　　　　　　　　　　　　　　　　
钱塘汪康年撰
呜呼事有必至理有固然此岂足讳者耶以吾国人未事弗思事至弗知当暑无冰当寒无衣则其得报之酷安有脱理而悖者乃曰今日之事与往昔异国瘁而家完君戚而民豫吾曹姑自怡乐以适天性其可也嘻斯言微特非人理其暗于情势亦甚矣夫彼人之于我也有新旧交替之变有主客易位之变兄我人识之明勿如志之坚定勿如心力之长勿如众情之合勿如以不明不强散涣失势之众与彼相遇如持沙击丸如握水御石其何能济今姑测彼未然历言变状岂非足使吾侪惴惴者乎一曰流品混淆地痞流氓肆其鼓簧而良民将受其蹂躏也夫尊卑之分良贱之殊今日则如是耳若夫形势稍异彼将尊其所亲爱而贱其所束远匪特此也且将去其所不欲而强其所不堪至一切诛求戮辱之加将惟嬖亵之是听而华人之祸始此矣一曰华人将自相挤压而与彼愈远则受压愈甚也夫以我民之短虑不审远势包围者之绝我生也而虑逼处者之分我食也不能外争以相活也而惟内逼以自宽也如彼筐中之蟹愈在下则受压愈重而我民非死于彼实自相毙矣一曰将受土匪之害而华人将不能安其居也夫兵饥洊加生机复绝须臾难忍始思蠢动不足恢复徒滋扰累华人始则受其侵掠继则被其牵连固已喙息不遑矣于是彼方将练我编氓剿兹匪类胜则彼坐受歼灭之功败则彼获偿芟夷之愿且匪类一起则禁防我民益甚玉石不分皆遭火烈金锡无别悉归炉冶奔逃何地呼吁何从而种类且日销矣一曰将受异俗之比较求同不能立异不可而将被人视为异物也夫风俗不能无异同人情不能无爱憎同我则喜异我则恶人之性也是其所爱非其所憎又人之情也然则以势而论我之风俗必在所非之列矣彼之记载报章凡言我国者多加诬诋之辞盖欲坐以野蛮之实据以便酬其吞噬之大愿此甚可惧者也一曰华人日贫凡燕会礼节均不得与西人相抗而华人渐不为彼所齿也夫以势力之不敌势必用酬应以相联络然西人宫室车马衣服饮食之豪侈举非华人所能敌华人始尚勉强继渐不支于是情渐离分亦渐隔而亦为人所轻视矣试思以粤商之富且相联合又数十年之久又有辟埠之功而在南阳各埠得列于议会者寥寥数人以是推之将来可知一曰凡须重赀始成之学问华人贫不能学而一切新学无从兴也凡事业工作无不根柢于学问而由小学以至大学至速须十年至廉亦须数千年近来华人学西文者才至小成辄自求罢非彼不思上达盖缘家累多重急求一事以冀餬口不能坐待十年更不能出此巨赀也然则将来之事抑可知矣一曰凡须重赀始成之事业华人贫不能举而生机日蹙也泰西大工厂养人动至数万少亦数千夫财力之巨赖有各种制造厂各种公司然其赀本大率自数十万至数百万独办则无此巨赀筹股亦苦于难齐而华人力所能为者不过转运之行栈零售之小店而欲以财富强种难矣一曰各种生计淘汰大半而华民将无事可营也夫矿不能开厂不能设以力食者固无所餬口矣至若旧时之生业有为彼法所禁者有以不及彼而不能复售者于是各难支掌渐自停罢旧者既多失业之虞新者更鲜觅食之所而穷愁之兄不堪言状矣一曰将受物贵之害而民困日甚也大凡工赀薪俸之多少与其地财货之多少有比例而物价之贵贱又与薪俸之多少有比例然果能划境自守则此比例永不移动即永足自养若夫万国交通之时则地球上之物价势必相准泰西各国所以制百物之轻重者一曰轻重进出口税一曰禁止进出口货物中国虽不能然然犹有禁米出口之权而内地又未尽通商是以通商数十年未大受物贵之害者职此故也若以地属他人则物之贵贱必与其国相准而工薪又不能骤增食物贵则无所得食各物贵则无所得用纵彼亦为华民计设法保护然使才及其半则华民已不能禁受矣一曰将受苛税之害而华民贫无以应也夫彼人治属地其修道路开沟渠治廨宇完守备固已然彼非能发其国帑也非能自捐其民也必将取之于吾民查彼印花有税屋有税货之进口有税生业之利息有税华民初到埠有税甚至身税犬马税名色不一夫吾国厘卡虽虐而易为脱漏彼则不然税重而察严势必驱吾残疲之民而鞭笞以取盈吾民失业者多何堪此虐一曰将受苛法之害而华民将以法受诛也夫吾民之游宽网者旷千余年矣何则我国之政刑峻而禁弛法繁而缉束良民每得任意自便彼则不然其禁防多其缉严多则易犯严则易失入待其国人且然而兄于施之新得之属地乎而兄于施之与他国属地犬牙相错者乎然则吾民之入阱者多矣
一曰将不举吾民为官不举吾民为议员而华民遂无头目也夫彼惧属地民之有权必将多方以限制之大约秀异之人才使得为书记干力之人才使得为捕包探而已则华人无足与其官长交通语言者更无论抗行矣一曰将不设大学堂于华而使华民无成材之望也夫彼人虽轻侮华人然亦深忌华人之秀异则遏抑防禁之术必无所不至大约但欲教之使成二三等人材足供彼驱策即已足矣必不愿多费款项养成人材以自贻患也一曰将不许华民研究武勇之事而使吾民永失爪牙之用也闻法人之待滇边土司悉收枪械入官令二家始得备一菜刀并不许有刀锋然则彼于华民亦必如是而民练乡团之属一概不得行举且必但练华民为兵而不使学将帅之材而华民永无复兴之望矣一曰残虐之惨独施于华民而吾属将无口焦类也夫彼人自号为仁义其律法亦颇平允然属地之治律与治本国之律不同兄官能依律而捕包探未必尽依律也虽有国家状师而吾民贫未必尽能延状师也至若捕房之于役犯工头之于工人逞其威虐何所不可从前秘鲁糖寮虐待工人粤人撰成活地狱图说一书惨难入目是亦欧人所为也西法捕不得欧人而上海捕则肆行欧击矣西法无枷杖之刑而法人治安南华民则特设枷杖矣以此推之实足滋惧一曰将不许设立报馆并言国事之书使吾人耳目充塞且怨气无所泄也大抵彼人待属地之民以绝其智慧为第一义闭其口为第二义然后可役之如牛马而驱之如奴隶以供其用以逞其欲波兰印度成迹可数而吾人将化为异物也一曰宗教文字语言浸以亡失而华人遂忘其本来也夫教者华人之心也语言文字者华人之貌也彼得华地必将改其教易其语言文字而后彼可无后虑彼之欲逞其志也不以力强而以术诱不以骤逼而以渐移彼无他术不过使入彼教者多得保护利益而但知中国语言文字者无所得食而已今海外之民有甚通西国之学而不习华文者内地之民有求胜一讼脱一狱而亟归彼教者如是则华人心貌并改不得为华人矣以上十七条盖势处必然而犹恐未尽也试思彼时衣冠涂炭全地陆沈乞怜异种之王寄生他国之土我民之领袖则彼之隶圉也我之富人则彼之掮客工头也于汝安乎于心忍乎且天下未有寄人宇下而克长自保者又未有全地属人而尚能享其利益者夫明者察几先智者防未然勇者耳止下人与其束手而受缚何如奋足以图功与其抢攘于入阱之后何如布置于未雨之时方今　朝廷有丕振之机百度有聿新之象我民果能一德一心尚足自保若彼人则何有于我夫彼人者固欲坐我为野蛮而自行其野蛮之道也
  </div>
  <div class="pagination">
   <a href="皇朝经世文新编续集_page7.html">
    上一页
   </a>
   <span>
    ...
   </span>
   <a href="皇朝经世文新编续集_page3.html">
    3
   </a>
   <a href="皇朝经世文新编续集_page4.html">
    4
   </a>
   <a href="皇朝经世文新编续集_page5.html">
    5
   </a>
   <a href="皇朝经世文新编续集_page6.html">
    6
   </a>
   <a href="皇朝经世文新编续集_page7.html">
    7
   </a>
   <span class="current-page">
    8
   </span>
   <a href="皇朝经世文新编续集_page9.html">
    9
   </a>
   <a href="皇朝经世文新编续集_page10.html">
    10
   </a>
   <a href="皇朝经世文新编续集_page11.html">
    11
   </a>
   <a href="皇朝经世文新编续集_page12.html">
    12
   </a>
   <a href="皇朝经世文新编续集_page13.html">
    13
   </a>
   <span>
    ...
   </span>
   <a href="皇朝经世文新编续集_page9.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
