<!DOCTYPE html>
<html>
<head>
    <meta charset="UTF-8">
    <title>皇朝经世文新编续集 - 第 39 页/共 52 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝经世文新编续集 - 第 39 页/共 52 页</h1>
    <div class="content">　　上[海](洋)某太守与某先生论保险书                                    
某某先生有道腊尽春首两奉赐箴并章程各种均已拜收备聆一是执事所刃保险之法详审精密得未曾有大公无我一视同仁以视西人各保险利益虽公而实自私者有天壤之别矣地球气运日新格致精理层出不穷所出新法何啻亿万未有能如执事保火险之妙者大圣人比闾族党有无相通患难相血缓急相济裒多益寡称物平施虽有此心未见良法虚论徒存而已今得执事发其条理大学絜矩平天下之经礼运大同公天下之恉此其权舆全地球生民环而待命久矣贵省地大人众财多心一过江浙百倍定能克寸日举办翘企曷胜但有一地首先举行人知其益各处必能仿效亦趋亦步矣若某聋瞶之余不足指数近以女学堂事竭蹶图成实无余力克兼他务且沪上五方杂处人类不齐江浙地土风气柔弱宽柔以教不报无道已万分今不如古含忍之力胜人为强求之近日不易多见大都性情柔滑毫无固志殆难与言执事以瑞士望之此邦厚意殷殷可敬可佩恐剖分之事亟已然眉楛压之力仍前棘手文教学业非旦夕所可期此地纵东有汪洋西有长江为天生自然之绝大铁路亦付之无可奈何已耳以宇宙为一大善堂以地球为一大法轮旋转坤干环愿四方仍惟执事焉是赖夫运筹帷幄之中夬【决】胜千里之外凡事创办伊始必须深悉其中条理之人主持其间层累曲折无微不到庶能动合机宜近某等所办公济之堂亦意在踵执事公善之后宗旨既定区画必同息兵安民得人则理粤东保险近想已成倘荷执事惠临沪地号召远近但有大贤倡导于前某将执鞭从事于后勉效微劳不敢辞也大箸拜读钦服无量近与同人重振翼化堂善书坊将检尊作浇印铅版用广流通容再寄呈今将现刻女学集议初编扪心孽镜不缠足浅说各一册女塾课章翼化堂招股启各一纸奉上求赐教政奉书已两越月迄未裁答疏懒之愆尚乞鉴宥为祷
　　问俾思麦可方中国何人试以古事比附之　　　　　　　　　　　　　　
胡志伊
昔韦宗之见秃发辱檀也退而叹曰可才异器不必华夏明知敏识不必读书吾乃知九州之外六经之表固自有伟人奇士盖所以推崇之者至矣然辱檀狼狼雄鸷不保厥终不足以当此语也能当此者其惟俾思麦乎俾思麦者泰西德意志国之名宰相也方其少时征逐于纷华靡丽嗜好乎货利声色人皆以纨夸【袴】子弟目之则有如不事生产之陈平弱冠折节读书因游历法都开扩耳目遂慨然以国事为己任则有如先忧后乐之范希文爰立作相奋发有为其议论彳生【徃】彳生【徃】与议院相左几至罢相则有如纵谈时事旁若无人之王景略与德皇威良第一君臣同德终始委任事无大小胥出裁夬【决】而德皇不以为专则有如总揽庶务之诸葛孔明推扩商务振兴工艺志图富强信赏必罚举行新政不遗余力则有如变法定令之商鞅矫枉过正令出惟行处国小而偪之地而能以火烈民畏之政寓其慈惠则有如宽猛相济之子产经营数十年志复仇雔言虏法之君以报宿怨败奥之将以摧强邻兵威远播德以中兴则有如连下齐城之乐毅国合日耳曼三十六部共尊普皇为盟主遂使德意志之号著名于五大洲则有如九合诸[侯](候)之管敬仲其始也受法人之制兵额不得逾三千而创为预备兵后备兵之法使兵农合一人人皆可为兵则有若刃设府兵之苏绰嗟乎世变日亟需才孔殷如俾相之明体达用讵可多得耶或者曰如子所谓则俾相固合诸人之所长而遂为当今之全材欤应之曰俾相之功业诚不易及然亦安能遂合诸人之所长也以余观之有管仲之功而无其才有子产之才而无其德有希文之志而无其学有孔明之遇而才德学均逊之盖尝稽其事实核其品行其犹在商鞅王猛乐毅苏绰之间乎或曰耶苏之教弃违君亲路得之书绝灭伦理俾相心知其非而不能禁革之何也曰传教保教泰西之公法也以数千百年之积习一旦骤绝之斯民必不服与国必不亲容忍之而待其敝俾相之苦心也乌得以是而议其短长哉虽然使俾相而习吾孔孟仁义之学以教养其民其立政必更有可观惜乎生于欧西而不能不囿于欧西也然则九州之外六经之表所谓奇人杰士者不过如是若夫以西人格致之功而运以大学诚正之理其斯为当今之全材也夫
　　驳龚自珍论私上　　　　　　　　　　　
番禺黎祖健撰
龚氏之言尊任也吾尝广其义而为说任上下篇顾其论私吾无取焉然其言悍甚而辩惧将以蛊大义惑天下因是申正论而夺之夫中国坐是私义于以养祸而贾毒也久矣吾闻天下之义莫善于同莫不善于独莫善于公莫不善于私孔子言大同墨子言尚同同也者教主之宏旨也无告之穷民号曰独残贼之匹夫号曰独独也者人类之恶谥也礼运言天下为公白虎通言通正为公公也者[群](郡)善之总汇也韩非子谓自营为私许慎谓奸[衺](袤)为私私也者万恶之起点也同也公也独也私也其义一也　龚子曰天有闰月以处嬴缩之度气盈朔虚夏有京【凉】风冬有燠日[天](火)有私也地有奇零华离为附庸闲田地有私也日月不照人爿木【牀】闼之内日月有私也驳之曰中国历法以月轮绕地一周为一月以月轮绕地十二周为一岁西国则以地球绕日一周为一岁而地绕日一周需三百六十五日零五点钟四十九分故西国以日为计而置闰日中国以月为计而置闰月但取其协乎四时便乎民用而已非天之有私也京【凉】风燠日天下皆藉其播荡而宣其湮郁万物皆赖其热力而速其生长公孰甚焉繁露谓地无私载易言日月无私照附庸闲田人自置之帏房爿木闼人自秘之地与日月何私之有焉　龚子曰圣帝吉后明诏大号劭劳于在原咨嗟于在庙史臣书之究其所为之实亦不过曰庇我子孙保我国家而已何以不爱他人之国家而爱其国家何以不庇他人之子孙而庇其子孙驳之曰天下之治分三等春秋之义有乱世有升平世有太平世乱世尚力之世也升平世小康也太平世大同也乱世尚力故英辟悍主恃其兵力彝人之国覆人之宗灭人之祀戮人之君臣父子兄弟夫妇师弟朋友告之太庙镌之金石侈然犹自以为功若曰吾之有此天下固将贻诸来叶传之无穷为子孙帝王万世之利也是其彝人国覆人宗灭人祀戮人君臣父子兄弟夫妇师弟朋友孰非保我国家庇我子孙一念之私有以致之此秦政成吉思汗亚力山大拿破仑之流孟子所殊其徽号谓之残谓之贼谓之匹夫者也即曰小康之世天下为家各亲其亲各子其子货力为己大人世及以为礼城郭沟池以为固亦无非为庇子孙保国家之计然孔子即断之曰谋乱是作兵由此起且仅目之为小康而不足与言大同若夫大同之世天下为公选贤与能讲信修睦故人不独亲其亲不独子其子使老有所终壮有所用幼有所长鳏寡孤独废疾者皆有所养男有分女有归货恶其弃于地也不必藏于己力恶其不出于身也则不必为己斯其为公天下者哉　龚子曰忠臣忧悲孝子涕泪寡妻守雌忠臣何以不忠他人之君而忠其君孝子何以不慈他人之亲而慈其亲寡妻贞妇何以不公此身于都市而乃私自贞私自葆也驳之曰忠也孝也节也天之经地之义民之行乃天下之公义也人臣不自私其家乃能致身以事主人子不自私其身乃能竭力以事亲寡妻贞妇能遏其私欲绝其私情乃能全其节人臣而止知自私则为肥身家保妻子之计矣人子而但求自私则视至亲如陌路矣寡妻未女妇自便其私图一动于男女之欲难自守矣如龚氏之言天下安有所谓私忠私孝私节者乎如曰忠其君而忠他人之君不孝其亲而孝他人之亲不自贞自葆而公此身于都市则又乌所言忠孝节也　龚子曰子哙天下之至公也以八百年之燕欲予子之汉哀帝天下之至公也高皇帝之艰难二百祀之增功累祚帝不爱之欲以予董贤由斯以谭此二子者其视文武成康周公岂不圣哉驳之曰让者孔子之所重也其许尧舜以大同谓其能让也称泰伯文王为至德谓其能让也托隐公为春秋始受命王谓其能让也吾观孔子之尚让有民主之意焉故易曰见群龙旡首吉今试合天下公理家列地球帝皇表为九等则尧舜华盛顿之伦必居第一等何也为其公天下也秦政朱元[璋](章)拿破仑之流必居第九等何也为其私天下也故孟子曰民为贵社稷次之君为轻墨子曰选天下之贤者立以为天子庄子曰臣妾不足以相治必递相为君臣传曰天生民而牧之君又曰岂其使一人肆于民上白虎通义天子者爵称也董子繁露天下归往谓之王能群天下谓之君斯义甚着吾意百年以后地球必尽变为民主之国也若以子哙哀帝之事例之今试问子之何如人董贤何如人子哙何如主哀帝何如主乎以此为公天下之必不可也其识与井之蛙夏之虫相去几何矣　龚子曰墨翟天下之至公无私也兼爱无差等孟子以为无父扬朱天下之至公无私也友【拔】一毛以利天下而不为孟氏以为无君驳之曰孟子之时儒墨交攻墨子非儒非乐非命之说诋儒教为小人故孟子欲行口大道遂并其兼爱而攻之有激之言也孔子之教弟子曰泛爱众子贡问博施济众孔子告以何事于仁必推之于尧舜诚以舜尧为大同之君地球民主之鼻祖也春秋之义太平世天下大小远近若一张横渠西铭言干父坤母天地之塞吾其体天地之帅吾其性民吾胞物吾与天下疲癃残疾惸独鳏寡皆吾兄弟之颠连而无告正与孔子之泛爱尧舜之博济礼运之大同春秋之太平其义勿口合是则兼爱孔子未尝以为非也杨朱为老子弟子其拔一毛以利天下而弗为乃其自私之至者孟子所诋为禽兽者也龚氏其何说焉至其谓狸交禽媾不避人于白昼为无私人之以闺闼房帷自蔽为有私今曰大公无私则人耶则禽耶此尤可笑记曰拟人必于其伦璱人乎其禽耶抑人也人也则胡为以禽相拟也人之所以灵于万物者脑为之也人脑与禽兽脑之比例大率不及十分之一人竖生戴天履地脑居高而处尊故智慧生焉禽兽横生脑为浊血所壅故昏而而无智慧由智慧而有觉识由觉识而生廉耻心由廉耻而生礼义心孟子曰人之所以异于禽兽者以其存心也人欤禽欤在乎礼义廉耻之别非公私之界也至谓孔子私觌为圣人有私之证此正孟子之所谓遁辞者可无庸辩若由龚子言则是礼运大同之说可以删春秋太平之义可以黜博施之尧舜可以流泛爱之孔子可以放横渠张氏敢畅其义于西铭可以服上刑
　　驳龚自珍论私下                                               
墨子之言尚同也曰古者民始生未有刑政之时盖其语人异义是以一人则一义二人则二义十人则十义其人兹众其所谓义者亦兹众是以人是其义以非人之义故交相非也是以内者父子兄弟作怨恶离散不能相和合天下之百姓皆以水火毒药相亏害至有余力不能以相劳腐朽余财不以相分隐匿良道不以相教天下之乱若禽兽然其言私之为害可谓深切着明矣又曰一目之视也不如二目之视也一耳之听也不若二耳之听也一手之操也不若二手之强也今由龚氏之说充私之义一身之中左手自私其左手右手自私其右手则必无一物之可举矣左足自私其左足右足自私其右足则必无一步之可行矣手自私其为手足自私其为足则举动不灵矣左目自私其左目右目自私其右目则视不明矣左耳自私其左耳右耳自私其右耳则听不聪矣目自私其为目耳自私其为耳则见而不能闻闻而不能见矣口自私其为口鼻自私其为鼻则食焉而不知其香嗅焉而不能饱矣心自私其为心四肢百体自私其四肢百体则颠越失次而为狂疾人矣一家之中父自私其为父子自私其为子兄自私其为兄弟自私其为弟夫自私其为夫妻自私其为妻秦越肥瘠漠不相关则家必败一国之中君自私其为君臣自私其为臣民自私其为民则上下隔绝人亿万心而国必亡一军之中将自私其为将士自私其为士冲锋陷阵各不相顾则军必覆无讲学会则士自私其为士而闻见不开无农学院则农自私其为农而田工不治无工学院则工自私其为工而制造不精无商务公司则商自私其为商而赀本不厚且人各挟一自私之见则咸思所以私其身欲私其身则必思可以厚其生欲厚其生则必思所以肥其家欲肥其身家也于是有营谋心谋之期其必得也于是有贪得心贪之而未必得也于是有嫉妒心于是有攘夺心于是有争斗亚斤【鬬】心人各怀一攘夺争斗亚斤【鬬】之心而杀机伏矣是杀机固伏于一人一念之私也若今日群雄角峙各有争胜天下之志即莫不有各私其国之心彼国占一通商口岸也则欲分其利焉彼国辟一属土也则咸思染指焉彼国出一新制也则求所以胜之彼国厚增兵力也则思所以敌之彼国添战舰彼国增巡船矣彼国加厚其铁甲则制一洞穿铁甲之炮矣彼国造新式鱼雷而又有灭鱼雷之具矣彼国制开花炮弹而又有铝质纸弹矣杀人之具日以精杀人之祸日以惨推其故亦惟自私其国之一念有以致之然犹曰列国并立弱肉强食不如此恐见夺于人也若夫明太祖之流本其自私之心欲愚民以自利恐人之有智慧也则立八股以愚之矣恐八股不足以尽愚天下也表章汉学使终其身于名物训诂之中而天下英雄一网打尽矣恐人之尚气节也则东林党锢之贤而诋之矣恐人之操清议也则禁民不得言时事矣恐人之能群其学也则禁民不得立社会矣恐执政大臣之专任也则一官而有数员矣又恐其人之废职也则一人而兼数事矣其治天下欲任法而不任人也以资格为陞迁则奇杰无由自见矣人材斲丧士气销磨遂使公卿如麻学子如鲫类皆蒙騃闭塞墨尸木【杘】蠢蠢天下于以罕沛艾马皮马我之士效已如此而外侮随之有志之士所为抚剑号涕而莫可如何者也而其始亦一人一念之自私有以养成此不痛不痒世界也呜呼自私之弊可胜言哉可胜言哉夫天无私也故能成其大而诸行星诸恒星各循其轨道焉地无私也故能成其厚而胎卵湿化草木金石凡诸万类各得其所焉日无私也故八星环绕借其光热以生长焉月无私也故分照于东西两半球而罔或偏倚焉风无私也故能鼓万物焉雨无私也故能润万物焉圣主无私也故以天下之利禄公之天下而一人不自有焉教主无私也故改制立法以告天下以诏万世不自以为功焉其私也如彼其不私也如此然则龚氏之论不亦倍乎
　　鄂抚端方劝汉人妇女勿再缠足说                                   
缠足之说相传始于窅娘所谓以帛缠足韭【纤】小屈上作新月状也南唐后主以嬖宠姬侍之故创此奇饰事极猥鄙非有心重病天下而天下靡然从风日甚一日岂非佻巧之习中于人心者然耶然当宋之世士大夫犹往往非之濂洛大儒以此相规不少宽假有明以来始不变易而成俗由是又二百余年矣要其沈痼于习而不能解则多在夫搢绅之族冠盖之士长于矜效而尤以不胜为耻今之行省唯闻粤中大族尚有不染此习者若江浙之间则唯佣耕之家为然至若慕之深者户户相竞或有老死茵席足不履地而为其父母夫族者曾不少恤何其陷溺之入人深也夫男正位乎外女正位乎内阴教壶则类以德称贱者始以色取缠足之法教人以色取也行之嫔御国且弗永大家盛族岂必效之旦井臼爨汲者妇人之职今一以拘苦其足而妇职几废非尚德也顺治十七年特颁　谕禁同治初年南海桂君文燿亦有疏论其事　朝廷不欲以苛细之政扰及闺阃是以或禁之而不力或论之而未行今奉　懿旨重申此意乃不绳以严峻之法而出以婉切之辞禁胥吏之藉词责搢绅以劝导先之以满汉通婚恐积习之不破而议婚为难也申之以不采汉女恐弊政之复滋而选女足畏也大哉　王言恩明谊美使者奉宣　上德责无可辞而世为满人无由以身导率平日追思其故窃以为搢绅冠盖实为众庶之倡风气所趋必在于是从前江浙士大夫创不缠足会各行省亦有应者其于缠足之苦虐言之甚切而行之或不能远夫痼习所在非能一朝而绝所赖达情通变之士规时改度潜为转移或田各【略】稍变章服之宜或稍增屦舄之饰不强求于已彳生【徃】唯亟戒夫将来即使曲徇人情亦可持汉代底平指歛之说其则不远讵非丽都何为斤斤然与　诏旨相抗耶呜呼世变相寻岂忍卒数一缠足之累未必遂与大计有害然而异洲殊族女学修明他日中土之民莫能相尚而徒守缠足之敝俗矜为独得甚者恶其不类或以强暴革之又岂若速依　诏旨自相改易之为善欤使者既刊布　诏旨期家喻而户晓又着为此说刊之后简所以告世之从俗不变不血其后者果有深明大义识时达务之君子其必能躬先倡率行之乡闾无待使者之深言也已光绪二十有八年正月抚鄂使者端方书　按缠足之风考之古制而古制不载考之　王制而　王制不列衰季诲淫之敝风相沿至今殊为可叹汉女缠足既伤天性尤于居家操作诸多不便世俗之伦皆谓缠足者所以约束闺阃使之不敢放纵之意不知淫佚之事生于所习不范以礼义而范以刑法如谓以此防淫是犹之彳扁【徧】加墨刖　宫之法于男子以防其为盗有是理乎然则缠足者不过取为玩好而已非古制非　王制实淫训也前奉　懿旨劝汉人勿缠足鄂抚端午帅因着论说以申明之意在挽回风俗以崇教化救正痼习以顺人情夫戒火因或为人所苦戒缠足则适为人所乐既良步履又便操作人人能为无所艰难总之缠足为非分之刑父母不当施之妇女缠足为淫下之事妇女亦不当受之父母斯义斯理天人具在不必智者而后知也南皮宫保前有不缠足会章程余又一首谓缠足一事远不合古圣人礼经服舄之制近不奉　令圣人会典衣饰之法义理极明今之乡人已无缠足者矣独士夫荐绅之家不免此俗呜呼考古尊　王儒者之事诲邪导淫所愿诗礼之家檩檩焉读端午帅之论说亦可以互相劝谕矣
　　论上海捕包探之利弊                                             
或问西国治民之用捕包探胜于中国之用差役乎曰胜之远甚捕之察严包探之侦缉密是以言远胜于差役也又问上海西官之管理捕包探胜于华官之管理差役乎曰胜之远甚西官之责任专责任专则无旁人之掣肘无他事之纷扰故其用心壹而奉职严吾固言远胜华官之管理差役也又问然则今日上海之捕包探应远胜于中国平常之差役乎曰是则难言矣吾固无以知其善否也问君既谓西人捕探之制远胜于中国之差役又言西官之管理捕探远胜于华官之管理差役而乃不能定上海探捕与差役之比较何欤曰是不难一言以蔽之曰学一国之法而用之不全其弊必不可究诘也请先毕言其故而后陈其利弊请子平心听之夫西人之充探捕也以本国之人辨本国之事而又生于其地习于其俗又得少知捕探之法则深知捕探为保行口民间之善政故其为探捕也惟知奉行律法以得己所应得之利益而已今华人之为捕探也方自谓得外人之威权使己得扩其力量以辖制与己齐等之人实为莫大之荣利此其思想之不同一也西人自幼入小学堂皆知平常为人之规矩故国家虽与以权力不至依势恣横今华人之驯谨者必不肯为探捕其为探捕者大率不尽上流一朝得有权力惟以逞志为快此由学问出身之不同二也各国探捕虽有权势然与该地各色人等之权势皆有比例故所用权势不能稍出于法律界限之外今华人之见探捕不知其为法律中使用之人也但知此为西人信用之人若稍拂之彼即能引西人以恫吓故见探捕之举动无论如何不合法律皆不敢稍与办论此由权力比例之不同三也凡国家之行一法也非独恃本法之美善而已其相与联事之法皆有互相补裨之妙及彼此克制之功各国捕探如有不法凡被其扰者皆有控告之权而又议院以办论之有日报以弹劾之凡体面官绅见捕探有不法之事皆可函致其管理之官而惩治之今华人无是也则惟有捕探诸人独伸其威力而已此由所受抵拒之不同四也欧洲捕房官与民风俗语言无不齐同今华人之嗜欲风俗西官既不能周知而语言隔绝尤为一大障碍于是捕探诸人因缘为奸利不特借西官之势力以吓华人而已其告于西官又无可执证故捕探诸人最恨到案者与西官通语言此由语言之隔绝五也有是五难故探捕之流弊遂有思议不及之处试观西国探捕何等精细谨严不敢稍越法律之外今上海探捕种种非意料所及之事见于控案及中西各报者虽百未及一然已令人不忍毕阅吾不暇细陈试观各报所登冒充捕探及已革捕探敲诈不法之事不一而足冒充及已革者如此则方为探捕者可想而知矣问曰果如是则捕探之控案何尚不多见曰惟被累者不敢控故捕探之胆愈强势愈横也盖常人咸误以捕探为西官信任之人不敢稍与办论更安敢控告乎而田各【略】有体面者又或不屑与若辈争论又捕探人众势大党固或有撄之惧遭毒手故甯默而不言以八异免他日之祸犹幸西官秉心公执法严访查密故若辈犹有顾忌否则愈不可设想矣曰何以西人但知差役之弊而不知探捕之弊曰差役之弊华人日日可告于西人故西人耳熟能详若探捕之弊则人以投鼠忌器之故谁则敢言之西官之前者曰然则探捕之弊与差役之比较何如曰中国自汉以后深以苛扰为虑不敢多用权于民故其为治率尚束田各【略】其用差役也大率用之于缉匪捕犯且上官之告戒谆谆以约束署中人不得纵庇为言故差役之患惟有过犯人受之平民尚不至波及其不能大治之故在此其尚能粗安之故亦在此西国则治道极韭【纤】细极明备而权则寄之于探捕然用之于本国则极形美善若用之政俗语言不同之国及未经教化之人而又无互相维持之法则诚未见能胜于差役也曰然则中国果不能改差役而用探捕乎曰何不可使人人有思想有学问一切法度咸择善而从各种权力皆能相抵凡受雇为探捕者成为法律中效用之人安见不能与西国齐等哉
　　论报馆最有益于学子　　　　　　　　　　　　　　　　　　　
陈衍
报馆之有益国事时务报既大声以疾呼矣然而比年以来风气虽田各【略】开较诸泰西之报纸风行则犹毫末之于马体焉何耶中国二十行省开报馆者仅上海一隅以外则天津广东浙江间有一二上海通商埠头冠中国合日报七日报旬报半月报之类嫫施并进玉石杂糅尚不能二十数聚一时通人有志时事者之智慧才力经创钜痛深之后奋臂扼腕瞋目语难所造仅得此而阅报者辄已惊心动色以为报纸若是之繁将若何盖中国之转移风气破守旧之积习固有如斯之难也　虽然今之议开民智培人才者稍知建学堂改书院变通科举策问矣开一学堂筹经费数万金以一省之全力得贤大吏毅然倡而议之奏而行之如兴大师动大众然问其学生不过百人也问其教习合中西不过数人也问其何以教西学不过粗浅语言文字中学仍不过四书五经稍溢而及史监之浅近者也改一书院亦犹是也不过易八股诗赋为策论稍溢而及算学舆图之浅近者也寒素子弟求入学堂书院视登第尤难幸得入矣学之数年问以数年以来中国与外洋交涉者几何事茫无以应也问以中国各行省兴革者几何事茫无以应也问以欧亚非墨之近事电汔光化之门径益茫无以应也其能应一二则稍聪颖有志者以其学业余闲私阅报纸之所得也　今有报馆于此月报数册册报数十叶数十叶之中各行省之时政各与国之交涉荦荦大者分类编纂其原原本本非道听涂说比也学子阅之视仅读东华录中西纪事者孰为知古而知今矣五大洲之近事荦荦大者排比繙译学子阅之旬日之间坐一室而知万里即未达英文而获读伦敦公论诸报也未达法文而获读巴黎电光诸报也视仅读瀛环志田各【略】海国图志者孰为知此而知彼矣而且名公之奏议时彦之论说搜录必广学子阅之视仅读经世文编古文辞类纂者孰为切近于事情矣西国之律例公法格致制造诸学分类编译学子阅之视购读同文馆制造局益智书会诸译本孰为价廉而工省矣聚数通人之精神出数十年之问学通力合作始成一报而一分之报年三四十册仅易银数元采访之费去其一纸墨之费去其一排印之费去其一装订之费去其一寄送之费去其一房屋伙食油火辛工之费又各去其一其编撰繙译者且不名一钱焉若以此为谋生之计奇赢之图天下孰有拙于是孰有愚于是然而二三贤者犹为之不惮者嫠不恤纬叟欲献曝亦可告其志之无他而已　报馆既有益于学子如是而报纸风行较之西国终犹毫末之于马体者何耶一则中国民穷财尽无力阅报也中国号称读书人而墨守高头讲章不愿闻有用之学者无论矣其年富力强不自囿于积习者或束修膏火之入仅足以自糊其口阅一家报纸年费数元若钜款焉至语以此报之外尚有某也善某也善则万万力不暇给所谓虽有他乐不敢请已其富岁子弟力不仅购报有余者则束书不观方肆志于征逐歌舞中而未遑及此也二则中国邮政未通难于寄报也江海通商各埠头轮船所抵寄报自易次则内港之得行小轮者若僻远州县仅为民船所行信局所及寄报已不胜其费事若滇黔关陇各省水路不通铁轨未造则虽不惜寄费犹无策使之必达阅报者望风怀想欲购而无从售报者辗转托人浮沈之莫保销路之隘亦固其所三则当道未能力为推广也近来订本各报何尝不损赀者若而人札发者若而人当代巨公亦复殷殷垂意矣然僚属中俗吏居多遇此等札饬之件不以为藉开学识而以为摊派款目具文视之并不购阅者随在而有四则办报未能力求精进也中国人作事往彳生【徃】始勤终怠由于经费支绌者十之四由于劲力不足者十之六即如开一报馆或稍畅销路即以为拍肩泰唔把臂勒当矣渐而采访简陋不足餍阅者之心笔墨芜秽不足醒阅者之目报纸之不盛行又何怪乎
　　论中国宜设洋文报馆　　　　　　　　　　　　　　　　　　　　　　
陈衍
公法可以折强邻乎曰不可报馆可以张国势乎曰可难者曰公法者万国之公言而不足执强邻之口报馆者一家之私言转足服强邻之心乎其说安在曰折以公法者争其理于事后其势逆而难张以报纸者遏其意于事先其势顺而易兵有先声夺人者事有积重难返者其争以公法与遏以[报](法)纸之办乎报馆盛行于西国非徒使己国之人周知四国之为也亦将使四国之人闻知己国之为也非徒以通己国之血永使无为病夫也亦将使四国之望吾气体者不敢视吾为病夫也　今夫欧美各国总统有演说之条议院有宣言之例朝载报纸夕布四邻将以验人心之顺逆觇公论之可否焉或将兴大师动大役必有一番名正言顺之词即以强凌弱众暴寡亦有一理直辞壮之概盖即窃取我中国作誓作诰之遗意以为传檄露布之先声也中国则反不然粉饰太平几若誓诰不及五帝盟诅不及三王也者外国人始犹不测虚实继则姑为尝试终则窥破底蕴于是目之为病人不起譬之为睡梦未醒斥之为野蛮生番怵之以瓜分豆剖而中国之人终为弗闻也者而过之天下事自此日棘矣人惟讷于口才也而后人从而揶揄之人惟怯于膂力也而后人从而欺侮之至于恶声至而不反唾面任其自干则又何施而不可哉　今若开设洋文报馆延访中国通人贯通中外时务者数人为中文主笔举所谓务材训农通商兴工敬教劝学使贤任能各要务备筹所以整顿之法皆实在可言可行者广为论说又举西人向来之欺我中国者某事出于要挟于理既不顺某事出于哃喝于势不足畏某事为倒持太阿中国可收回权利某事为隐设机械中国勿吴【误】坠术中皆繙译洋文刊之报纸更向西国大报馆聘西国名人为洋文主笔所有持论专为中国自强起见以中国人之精洋文者副之其议论之不持平者指出商改此等报纸散布五大洲令西人见之知中国实有自强之策我以何着往彼可以何着应必将咋舌色变不敢谓秦无人朝无人矣日本国家从前年以若干费贴横滨西报馆主笔为日本发论稿成送呈日政府西国遂不敢藐视日本此其明效大验也及是时而发愤为雄实力整顿所谓虽大国必畏之也且彼此事势情形既大白于天下四百兆之众人人有奋然自强之谋西人亦何敢以突厥黑人相待论者徒援印度波兰之灭亡以为中国将蹈覆辙言无罪闻足戒用意至深厚矣然波兰与俄同壤而世雠伊凡之世波兰占俄犁缚尼亚地伊凡至遣使诣波跪求归地使臣再遭斥辱俄深疾波兰久矣波地本小又逼近俄为俄所不能不取印度自来民智不开惟波罗门一流方许识字今之为英捕者皆长身木立厚示土气未能远胜于黑人中国固非其比往者尝遇中国下中人才略习西国语言文字者闻西人之陵中国若欣欣然有喜色曰西人入中国中国士人可立而待其死矣余应之曰西人惟未入中国中国人不急于习西学故君等碌碌差足为白头之豕表异于群豕中乃有噉饭地耳若西人入中国则以中国人聪明才力不旋踵家喻户晓尽西人矣群豕皆白君等尚有噉饭地乎口答【嗒】然丧气以去盖天下有亡人国之事古今无能灭人种之事浩劫之来虽微西人亦肝脑涂原野脂膏润草木然罝罘措网不绝于天壤而鱼敝黾鸟兽亦终不绝于天壤西人而善遇中国人犹可相安无事西人而仇视中国人西人入中国后中国人尽化为西人不久而西人寡不敌众矣故以今日而论中国自强之道而既谋臣如雨猛将如云战舰雄长太平洋商务●畜英吉利则所谓猛虎在山藜藿不采所谓寡君有革车四千乘以无道行之犹足畏固无事以笔舌争衡矣否则甘为臣仆坐视荆棘吾亦无庸以自强之说进矣若其陆军水军犹勤整顿也商务矿务犹议振兴也铁路犹思兴造也制造犹思扩充也税则犹思变通也学堂犹思添建也交涉事件犹是执公法以力争也公使往来犹是据条约以会议也则中国固在可强可弱之间亦何惮而不为先声夺人之举也乎
　　论中国语言变易之究竟                                      
英教士利君近在上海教会演说中国方言将来必归一致略谓中国语言至为错杂然通计民数操官话者有四分之三地球各国其同操一种语言者亦以用官话之民数为最多其故有三一由中国各省人民彼此往来贸易所致中国境内铁路无多然商务盛旺物产繁茂之地商民往往不惮跋涉群集其间二由中国北京每届三年举行乡会试各一次士子即操土音至京亦能改习三由中国文字各省俱同而官话与文字相近故中国能识字者学官话为最易有此数端中国将来铁路大通彼此交涉更繁焉有不尽人而操官话者乎　以上所论为中国语言变易自相关系之原因然亦有由外力激动者一征之于外国教化输入之地一征之于外人占领之地试先论其本于外国教化之输入者如欧洲与亚洲西部非洲北部语言变易最甚皆以希腊教化为缘希腊民数非众幅员亦狭然各国之人读其书慕其文明语言即随之而改几无主客之别当耶稣降生之初欧洲学人几悉操希腊语故所传新约亦复遵用然耶稣门徒舍路加一人外余皆非希腊人也虽耶稣在犹太传教用本国语然耶稣固深通希腊语者也其时距今已二千年而欧洲各国大学仍不废希腊文字然除其本国外并无舍己国方言而专用希腊语者余谓希腊教化之变易语言亦不过表其增益新字转移思想已耳　今各国因受他国教化而变易其语言者莫如日本三十年前日本知己国文明不及泰西乃谋维新以求并立故广设学校聘英人为师教授英国语言文字并遣聪颖子弟游学英美各国研习艺术归主讲席当时日本人习英文者极为踊跃外人观之鲜不谓日本必将改用英语矣而孰知不然日本既受他国教化乃大增新字改易文体而其用本国语言文字仍自若也其在各学校任大教习者多通各国语言藉以研究各国新学新艺一有所得即译以教其国人而己国文字今通行于各学校之内外人昔疑其将易英语至此可憬然悟矣　至外人占领之地其语言变易则大异是凡一国暂为他国所占语言或能守其本来至隶尸禹既久则必从之而改不见罗马往事乎二千六百余年前立国之初仅义大利低泊河旁之一小城耳人数无多后专以侵食邻国为事驯至义大利全境归其掌握复推至欧洲南部中部亚洲西部非洲北部权势日张而各国臣服日久亦渐操罗马语矣葡萄牙西班牙法兰西义大利等国迄今未改南美洲为西葡两国所据而罗马语乃贯输其间一千五百年前英国为日耳曼北部丢度尼族所据故英人至今仍操丢度尼语北美洲英属澳大利亚纽西兰南非洲均英人所辖而丢度尼语又随之往焉印度隶英数百年现已渐行英语英苟能长此保有印度五部虽大可夬【决】其必尽弃土音此外人占领土地变易语言之明证也　以昔视今中国语言将来如何变易不难预断泰西文明沾溉东土华人性虽嗜旧不喜求新亦不能独违世运保其数千年之旧学今者文化东渐日趋于盛将来必将中国教育之法尽行改革然所谓改革者不过增新字变文体以开学子之心胸以速成学之功效而已今中国人多习西文大抵因各国艺学之书迻译甚寡非通其文字不易得其途径他日者新籍流行有可循习必仍用其旧有之语言盖中国之所乏者不在语言而在文化也惟教授可用方言而为之师者则必页兼通异国文字庶可偕各国进步不至望尘不及耳　或谓中国素无格致等学华文不足阐明此理故欲习格致必先从事西文然西人有通华文者谓华文意义不独可应格致之用无论何种专门亦可藉以传达此语必非虚造然则华文之所欠阙者不在不足而在难通习华文者必多费岁月始能谙悉若以此光阴改习专门必有实获不且化无用为有用乎华人他日或将其文字变易使学者二三年后即能悟解亦未可知然其字多象形改就浅近颇非易事倘效日本文字半为切音半为象形或较易于肄习欤　或问中国南方土音约数百种将来如何统一则应之曰中国苟能永远自主则各地土音必尽易为官话将来铁路大通往来便易复多设学校教化齐同土风之不操有断然者若主权不保土地尽属他人则其语言之变易必与不能自主之印度相似今中国西北有一强大之国方谋侵占华人无力抗御其足【迹】亦已达海滨駸駸有南下之势中国版图久必为所攘夺数百年后恐堂堂大国将尽语俄语矣虽然事变尚迟非朝夕所能见吾甚愿中国能自发奋勤求西国文明夫欲求西国文明则各处开设英文学堂聘用英国教习又乌可缓乎利英人故为此语宜分别观之异日成材既众译着渐繁同种自可相师毋庸取资异族彼时尽用本国语言可无疑也　按语言文字为国民精神之所寄未有语言亡而其国存者泰西列邦大都自尊其国语英议院禁用威尔士语法议院禁用巴斯克不列颠语一道同风固宜然也至夷灭人国则务有以移易之俄德各强其所属波兰人习俄德语美据斐律宾令五年后通用英文以视改正朔易服色之仅能转移人耳目者其精粗殆有间矣中国数十年来每设学堂咸课洋文今奉　旨推广颇闻有以聘洋文教习为先务者不知教育之要在普通学而不在语学即尽中国人而能外国语吾亦未见其益也非不知既通洋文亦可徐习普通然终不如用汉文之亲切而广大日本埃及同一兴学而一效一不效者重方言与重外国语之别耳事方谋始不可不慎利君此论颇足鉴警愿吾国谈教育者一省览之也
　　劝戒上海国会及出洋学生文                                         
六月间上海设立国会其规条甚秘未经刊布初闻之以为此殆会集同人考求时事发为议论以备当事采择田各【略】仿外国下议院之例耳近日汉口岳州长沙诸处捕获会匪多名起出伪印伪檄匪簿逆信富有票军械等物内有正会长康有为副会长梁启超伪示伪谕伪通饬有国会总会国会分会及自立会自立军各名目总会设在上海分会设在汉口匪首唐才常供词颇牵涉国会诸人其伪札有报明上海国会总会开有关防之语其弟唐才中供词去年康梁及唐才常设自立会今年六月将自立会并入国会在上海刊印富有票三十万分散伙党招匪起事等语不胜骇异国会人数颇多并非尽系康党其皆通谋知情与否不敢臆断要之必非无因惟事关重大尚未得有实据本部堂姑隐其名不得不为诸人正告之国会中人就所闻知大率诵读诗书或且挂名仕籍其中多才能文讲求时务者颇为不少　尊亲之义岂有不闻顺逆之理岂有不办或因目击中国大局阽危愤激不已而又田各【略】知外情进用无阶怀才自负在沪又习闻民权之说遂以变本加厉之心迫而为行险徼幸之计检阅往来逆信其持论宗旨无非袭康梁之唾余曰人人有自主之权曰不受朝廷压力曰流血以成大事所谈无非惨礉凶险之辞所传无非诬罔不道之语所谋无非犯上作乱之事不知康梁以作乱逃亡故必欲诬谤　宫廷以解其罪煽乱报复以逞其毒彼自为计耳于　国家何与焉于士民何与焉比年以来康梁邪说久已腐败暴露为人之所厌闻而国会诸人大率本非康党忽然惊为新奇至论相率信其诳语然其死字字皆是康说俨同私淑并为一谈如狂如醉此则至愚极谬不可不急思改图者也夫国事艰危至于此极凡　朝廷政治之阙失中外大臣之愆谬旧弊何者必宜除要政何者必宜举苟有所见婉切指陈或大声而呼或唾涕而道以自附于工谏师箴之例有何不可乃若自主之权则亦有之矣求己之学是谓自主果其蒿目世运立志济物不存苟安之心不为无用之学博通外事多译西书研求政术探讨艺数或朋友讲习或传诸其人下开士民之风气上备　国家之任使时局至此藏器待用不患无时即使不乐仕进而出其才智保安乡里为郑司农为田子春于人有济即是功业此则君子行藏之正轨抑亦俊杰建树之坦途也今计不出此而下乔入幽去顺效逆其知康党为乱人而从之耶抑谓康党为志士而和之耶据唐才常办事规条皆奉康梁伪谕有云指定东南各省为新造自立之国不认满洲为　国家康梁此会之宗旨如此不知置我　皇上于何地而以之诈骗商人歛取钱物腼然号于众曰我乃保皇会也及康梁伪通饬密教其党则曰欲图自立必借遵皇权也欲欺华人耶已明明放票作乱矣欲欺洋人耶此洋文规条数十纸已为英捕查获持去各国领事教士传观矣天夺其魄狡谋毕露虽使巧词曲说其为叛逆之实何所逃于天地之间且沿江沿海匪徒如哥老会三合会之类其人皆贪淫无法犷旱【悍】无亲其名目口号皆盗贼无赖专以焚杀劫掠为事无论中外人人痛恨今不惜委曲就其名目口号用贪淫犷旱【悍】无赖之人以叛逆　君父而美其名曰勤王以贼杀商民占夺城池而饰其说曰保国以之自立不认　国家而矫其辞曰保皇返之于己而不安喻之于人而不解马念之于事而不相应揆之于势而不可行其万万无幸不待智者而知矣一旦败露幸而脱逃不过终身匿迹租界或者假息南洋局天蹐地高厚不容且诸人父母妻子祖宗坟墓亦岂能尽归化外苟有人心安得一无顾虑乎
且即使匪起乱成亦终是自取其害尝记咸丰季年皖北捻匪分圩角立出巢千百里杀掠数月而回及归其乡则已为他圩之捻杀掠乃无归矣他圩之捻亦然因互相嗟叹曰反乱纷纷何日平乎近捕获一湖南人入会者致其家人密书云某月日难将作惟居乡可免观此两事自作自怨抑何其愚夫兵犹火也燎原既成谁能收之会匪犹夬【决】河也横流四出谁能限之沿江沿海会匪本多今诸人乃设法鼓煽之游说之资助之果如所谋群匪并起各省皆乱各肆其焚杀各纵其淫掠而且展转迸流此讨彼窜或一省之内互相攻剽或数省之间迭相蹂躏此辈战斗所踞之地拒捕所得之财岂能拱手献之国会乎此郡之人为乱于外郡而其乡已为他郡之匪陷之此州之人为乱于外州而其家已为他州之匪戕之恐自立会伪札之墨未干而若辈之乡里亲戚残毁尽矣又兄【况】鹬蚌未夬【决】渔人乘之徒作滔天之恶终必无立足之地强国八九岂有与朝生暮死之流寇立约通商使命往来之理乎且其会以自立为名以自主为教此数十万之会匪自必遵其宗旨人人皆有大者王小者侯之思唐藩镇王武俊有云不臣九叶之天子而臣叛逆乎吾知诸人之仆隶伙党亦皆将为彭宠之奴翟让之将而此起事之诸人率皆文弱书生自必先就剪屠不待言矣唐才常乃康有为门徒死党其逆乱固不足论何意耳食康说者亦复为之说云卿本佳人何为从贼吾为国会诸人思之而不得其解也尝考康党作乱之旨皆依托公羊家谬说然公羊经师有精言焉其说曰天下愈乱春秋愈治今天下未全乱而国会中人反欲使之大乱又何其与公羊之说相反也至各省出洋游学诸生费　国家之钜欠【款】赖　国家之翼护资之出洋俾其就傅凡所造就皆出生成若非藉　国家邦交之谊彼国外部文部谋部各学校长谁肯如此优待如此尽心专设华生学额酌定速成课程苟无人经理培植伥枨无之则一流寓不见【覔】食之外国人而已今闻亦有惑于国会之邪说而附和之者不思　朝廷之恩不念官师之教乃歆羡逆党以为志士才人之所为稍有一艺片长转作反噬倒戈之用谋以自覆其宗国古今有如此之悖且忍者乎外国学校以伦理科为第一科既悖且忍外国将鄙恶之不暇尚能重我助我乎古今有既悖且忍之人而能成事者乎惟愿自今以后国会诸人以及外洋各省游学诸生有则改之无则加勉自爱其身自重其名勿为康党所愚勿蓄异谋以枉其天才勿助凶人以残其种类即使真系康党亦多由草野寡陋不晓　朝事受其欺笼以逆为忠致兹絓误于是往而不返入而不出海岛飘蓬亦复何味夫鸟穷而啄兽穷而攫岂尽本心今日除康梁二人外其康党曾与诡谋而逆迹尚未昭著者果能憬悟改行勿作非勿惑众官司亦自不株连穷治何必日行荆棘中以流血为身心性命之学而以杀召杀哉即使曾经随同滋事现在刊章逮捕之列者若早能诣官首悔尚可许其湔洗自新如其不然则本部堂粗明大义有扶植名教之志忝任疆圻有保守疆土之责傥必欲自扞法网又岂本部堂所能宽且各省封疆大吏文武绅民孰不知有忠孝孰不爱其身家何处可以容此辈之窟穴任此辈之横行甚至各国洋官西士亦皆恶其悖乱视为下流身名俱丧进退皆非清夜自思何苦为此吾闻亚洲极西之地有犹太国焉为土耳其所灭种人分散寓处于欧洲各国不能为士为官以搀和金银成色为生业各国语及犹太人皆鄙贱之何以鄙贱之也为其宗国已亡无复君长也呜呼　国家多难至今日而极矣然而国虽弱可望其复强政虽弊可望其复理若会匪鱼烂于先各国瓜分于后则中华从此亡矣不能望其复有矣神祗为之怨恫祖考为之号泣子孙为之窘辱灭绝奴隶牛马万劫不复从康之祸一至于此吾为国会中人说并为康党说是依听之是违听之在会者迷复不返未入会者慎之思之嗟尔康梁慎勿犹太我中华也　光绪二十六年八月湖广总督南皮张之洞书
　　释彝　　　　　　　　　　　　　　　　　
福建高凤谦来稿　本馆选录
书恶猾夏诗称惩荆春秋攘彝狄圣人于彝夏之防若斯严也士而不愿为圣人之徒则已苟有志圣人之徒乌可以变于彝者虽然吾尝闻彝之义矣风俗通曰彝者蹲也谓其无礼义也此外狄训僻蛮训慢戎训恶貊训田各【略】羌训强皆以其无礼义而被以恶名不能以一概论也盖古之所谓彝者非以其地非以其人以其不习中国之礼义也古之所恶乎彝者非以其地非以其人以其无父子男女之别将以乱吾中国也是故中国而类乎彝狄则彝狄之彝狄而合乎中国则中国之舜东彝之人文王西彝之人并为中国令主姜戎氏四岳之裔胄固皇族也居豫州之之陆又中原也而卒不免为彝狄杞先代之后用彝礼而春秋彝之卫周室之亲伐凡伯而春秋戎之夫差忧中国则春秋进之为中国及妻楚王之母则春秋[反](及)之为彝狄圣人所谓彝者何常之有亦视其礼义何如耳泰西各邦中国所共鄙为彝者然吾观其立政教[民](为)之法何与吾圣人相类也然则今之泰西谓之外国可也谓之彝狄不可也弃其所短可也并没其所长不可也吾中国宜自知不足借敌国外患为监苟必以其地而疑之则黔滇粤桂闽越川蜀以及满蒙之旧部伊藏之藩属皆禹亦所不及亦将屏之弃之而谨守东北十余省之地以复三代之旧物然后为严彝夏之防也此则又不可通者也
　　泰西新报源流表并序                                      
新报者古诗之支流余裔也其职有三曰通讽谕曰达下情曰广民智何以言乎通讽谕也古者工诵箴瞽诵诗公卿比士传言祭公谋父作祈招以止王心穆王是以获没于祈宫诗者讽谏之海也嘉庆四年民人杨道纯上书　仁宗睿皇帝嘉其深合庶人传语之义仰见我　朝　圣德虚衷不弃氓贱今之报馆亦本于诗人讽谕之遗以自托于庶人传语之旨语无类于谤讪而事求俾于国家拳拳之义也虽然诗人之言微而显志而晦婉而多讽事关君国立言自有体裁民劳板荡之时朝政极昏暴矣诗人亦仅以微辞谏未尝日取其君相公卿之恶高呼而号于众也兄【况】未至民劳板荡者乎君子居是邦不非其大夫非独义所应然亦深虑激成门户之见非徒无益而又害之也虽曰激于忠义使然然国恶过于暴扬外增敌人觊觎之焰而内生草泽奸民之心揆诸忠君爱国之初心应亦有失言之悔也人之有墙以蔽恶也今不能蔽而又着之此西欧报馆之失而不愿吾中国效之也何以言乎达下情也盛周之时太史采风民隐得以上达而国治自秦以降上下之隔犹九天之与九渊官吏虽有委曲之情不能尽达诸君父也闾阎虽有疾苦之隐不能尽告诸官长也胥吏窟其中而缘以为奸于是官欲课农而胥吏藉以扰农夫官欲护商而胥吏借以讹商旅古之所谓仁政者后世行之而皆虐政也西人之所谓良法者中国效之而皆弊法也欲求国治不可得也报馆者所以持清议而通上下之情者也西国报馆皆士大夫之贤而退位者主之言之而实虽过于切直亦优容之言之而虚则匹夫匹妇之贱亦得控诸官而罚报馆故报馆皆自重而其言益可信今中国报馆多市井细民为之人微言轻已难据为典要而上之所以待报馆者又最无法其始胁之以威少有诋触即取而封禁之民之黠者遂借外人为护符而吏胥不能过问报馆恃有外人之庇也于是肆口罔谈变乱是非荧惑众听而官与民皆受报馆之害嗟夫同一报馆也西欧用之而其利如彼中国行之而其弊如此当轴者可不深思其故而求所以处之之道哉何以言乎广民智也经史者考古之券也新报者资今之镜也古之人诵诗闻国政异国之风土人情靡不审也绪余资多识禽鱼草木之名靡不办也是以风诗三百诵诗三百弦诗三百不出户庭闻见日新今士人虽有天纵敏学之材舍读书无以浚慧智儒者今人与居古人与稽是有稽而无居也泰西之有报馆也大而政教章程之韭悉中而学问格致之妙理小而工商农牧之新法朝有所闻夕登诸册不崇朝而传遍地球　注劳打电报始于普鲁士乾隆十四年始在法京达于普京后移于伦敦犹未行也泰唔士报合各报馆与立约遂风行天下环球之事顷刻同知矣　侈博乎智之薮也愚民生长岩壑一物无可见一步不敢行引而置之庄岳间不数年而彬彬乎容止矣今之报馆亦将引天下之民而置诸地球之庄岳者也孔子曰纯俭吾从众俭之益小圣人犹从兄报馆明民之目聪民之耳者乎之三者下情之达民智之开泰西诸报优为之富强皆基于此是以西报增而益多　注西报英最盛法德意次之西班牙瑞典丹国比[利]时差少而亦足自立俄君权最盛亦不禁报馆以新报可以启文教故西人述文明之国必曰有报馆若干间纪藏书之楼亦必曰有报纸若干种西人谓西国今日之报其刷印之机一点钟可印纸等三四咪尔之长摺且成篇约可二万四千至五千本云　而国家亦以保护报馆为要图也若夫讽谕之义则惟深于诗教者得之西人固未之前闻节其短而取其长斯谓之善言西学于是作泰西新报源流表
表 
中国纪年
地名
报名
纪事
西历
明万历四十三年
德国佛兰科安面
佛兰花打安奴
始创新报先为日报后为礼
一千六百一十五年 
　 
　 
　 
拜报作者为咽毡那夫至今尚存
明万历四十四年
比利时国颜滑
聊盛太绩定轩
至今犹存
英人那尔利不地始为牟利计每报纸出令人沿街呼卖
一千六百一十六年
明天启二年
英国伦敦第一
礼拜报
至今尚存
报创于法京有根柢有见识作者为提阿夫拿士提接流
一千六百二十二年
明崇祯四年
法国巴黎斯第一
加实地
达乃能文之士又有名流名李士联者为之保护当时国事无不敢言至今犹存
一千六百三十二年

中国纪年
地名
报名
纪事
西历
明崇祯十六年
瑞典国士托堪
铺土太顿地
初以纸笔传视如书信然至今尚存
一千六百四十二年
大清顺治十七年
英国苏格兰咽天
麦娇利亚士奇
　 
一千六百六十年
大清康熙四年
巴拿第一
历顿弥士
苏格兰始有报然只出十本
一千六百六十五年
大清康熙十一年
英国伦敦第二
伦敦京报
至今尚存
一千六百七十二年
大清康熙三十年
法国巴黎斯第二
马加利
开至一千八百五十三年止
一千六百九十年
大清康熙三十四年
英国和西士打
巴奴士和西士
至今尚存
一千六百九十五年
　 
英国伦敦第三
</div>
    <div class="pagination">
<a href="皇朝经世文新编续集_page38.html">上一页</a><span>...</span><a href="皇朝经世文新编续集_page34.html">34</a><a href="皇朝经世文新编续集_page35.html">35</a><a href="皇朝经世文新编续集_page36.html">36</a><a href="皇朝经世文新编续集_page37.html">37</a><a href="皇朝经世文新编续集_page38.html">38</a><span class="current-page">39</span><a href="皇朝经世文新编续集_page40.html">40</a><a href="皇朝经世文新编续集_page41.html">41</a><a href="皇朝经世文新编续集_page42.html">42</a><a href="皇朝经世文新编续集_page43.html">43</a><a href="皇朝经世文新编续集_page44.html">44</a><span>...</span><a href="皇朝经世文新编续集_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
