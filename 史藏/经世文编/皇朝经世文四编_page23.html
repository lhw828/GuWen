<!DOCTYPE html>
<html>
 <head>
  <meta charset="utf-8"/>
  <title>
   皇朝经世文四编 - 第 23 页/共 29 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇朝经世文四编 - 第 23 页/共 29 页
  </h1>
  <div class="content">
   筹边说
中国三代以上所谓蛮夷戎狄者均在要荒之地实非窵远之区而已严中外之防不似今之中外动则相隔数万里也然以禹贡之疆域考之东西南北周围不过万里故周初越裳来朝以至迷途周公始作指南车送之回国说者谓越裳即今之越南今则视之不啻在堂陛之间矣方今中国南与越南缅甸为邻东则朝鲜西则西藏然亦臣服于中国皆系贫弱之邦尚无足虑其余各国与中国均隔重洋彼此往来亦非易事惟北则与俄罗斯为邻实为劲敌按俄罗斯本属欧罗巴洲之国后渐兼并亚细亚洲之地又降伏阿墨利加洲之岛故今之俄罗斯已跨有三洲之境惟亚欧两洲所得之地可以水陆相通其势更便昔年中国盛时亦曾遣使来朝入贡后亦在边互市遣人来学习以为常其国之南境均与中国之黑龙江及所之蒙古回疆毗连咸丰年间中国多故业已乘势侵占黑龙江之地数百里旋又降伏回部之霍罕尊等处其日辟百之心固未常一日少息然使中国昔时于黑龙江之地早已设成郡县不仍弃为游牧之场彼师出无名取之亦未必如此之易无故夺人游牧之场彼此视为石田无关轻重若无故夺人郡县之地其理则不顺其地则难居故彼时之失地由于二百年来不重其地未[尝](常)立为郡县也今者俄之兵端已启其失之欧洲者必将取偿于亚洲然其失之于欧洲固常事而其取偿于亚洲亦为常事至亚洲之地若回部既少佳境且与土耳其同教谅尚可免前中后三藏之地虽多膏沃然又须假道于回人或亦可幸免无事至黑龙江与蒙古之地与之唇齿相依故吾甚为之忧也古人有言有备无患即今俄无此心似亦不防思患预防慎固封圻有国者所当为昔吴大帝问邓芝曰两家既已修好奈何复增白帝之兵芝曰西益巴邱之戍东增白帝之兵此皆常事无足相问即现在欧洲各国常增兵额常增战船常益炮台他国尚且羡之无人议其非者守国之道应尔也近今盛京各处择选要区添设郡县而黑龙江一处虽在极边尤为中国藩篱门户似亦不宜置为缓图与其专注于新疆之地不如经营夫黑龙江一省实根本重地又为藩屏要区且新疆叛顺无常尚且戡定若黑龙江实为边要更有强地若为欧洲各国边境必已早经设为重镇连筑炮台派大兵以戍守断不使之仍为荒漠之区矣天下之事今昔异势者多矣势既异而处之者亦不能不与之俱异此古人所以贵乎因时制宜也草茅愚论本无补于时事之万一但既有见闻亦不防为陈述亦古人陈风之意而已故敢论及之
措置东三省边防议
东三省者奉天吉林黑龙江也论此三省之边防以防俄为要考三省之地盛京在直隶之东吉林在盛京之东黑龙江在二省之北吉林黑龙江之北境有山曰外兴安岭绵千余里旧时中俄以此山分界山之南为中国山之北为俄国康熙二十九年之中俄分界碑可证也论者议三省边防遂谓当严守外兴安岭以防俄而不知此大误也夫今昔之情形不同则防守之措置各异自咸丰中中俄更定新界已越旧界而南千有余里矣今已定互市于珲春矣俄已驻重兵于珲春矣昔之外兴安岭为吉林之极北境今之珲春已为吉林之极南境矣今俄已驻兵于南之珲春而反议防俄于北之外兴安岭其议左矣此由不知今昔情形不同不知规时度势建议也咸丰中更定新界事请附言之昔咸丰中甲馆于京师成少司农琦宅时英夷逼都城圣主命琦与英使巴夏礼议和议久不定俄使谓琦曰请偕往助议论兵则彼客我主论国则彼小我大如不从可以俄兵共击之必胜英使慑而和议遂定事后俄人居功请重定新界圣主命琦为定界使许便宜行事琦欲甲偕往甲辞曰国方多事俄志在越界拒恐偾事从曷对君敢辞琦往而归叹曰越界而南入吉林千余里地矣今以互市珲春证之斯言益信此改定新界事未见他书乃甲亲见闻之事非臆说也中俄互市康熙中在黑龙江雍正中又许互市于西北分界之恰克图今又许互市于吉林极南之珲春更深入而南矣今窃私议俄既互市于珲春驻重兵于此则宜严防于珲春四面之近地措置尤为至要考珲春之地胡文忠之舆地图载之极详珲春在吉林之南境长白山之东北古塔之东南珲河之南图们江之北则此四处皆宜严防也今朝廷措置珲春已新设都统矣古塔又驻副都统矣吉林既驻将军又驻副都统矣奉天黑龙江又并驻将军矣并握重兵扼守矣不但盛京兴京又皆驻副都统也措置不已至严密哉倘更于长白山诸处更增置劲兵措置不益严密哉如防其由珲春而南出海口趋京师则严守图们江口再严守奉天之旅顺海口自有备无患矣再于陆路严守奉天之山海关再严守奉天之牛庄以防其由此而出海口此皆要害也尤措置之最重者也至于奉天吉林南皆滨海既严守图们江口及旅顺海口与山东之台相为犄角则不惟可防俄且可防倭防诸西国之由海入犯矣或谓奉天之南鸭绿江则界朝鲜吉林之南图们江亦多界朝鲜亦宜分防窃以管窥私议此不必防也朝鲜为中国恭顺属国何必分防且今其国防俄防倭不暇方仰赖中国命使驻兵以保安其国何敢犯顺夫兵分则力弱如分其兵而防其所不必防转恐不能专用全力以制俄之强敌窃谓今东三省边防当专用全力措置防俄专防之珲春谨议
东北边防议http://wave.bbs.xilu.com/今之言边防于东北有二焉一曰防俄则防之于东北一曰防日本则防之于东也若言东北防俄而谓防之于兴安岭斯为中俄交界则误矣以咸丰庚申以后重定分界俄已越界至吉林以内也是时分界钦使为成魏卿少司农琦余馆于其家知之甚悉也若防日本则防于东海之滨是海防非边防也故弗论论今日防俄之边境今之东北边防尤要者凡六曰珲春曰牛庄曰山海关曰旅顺曰台若至天津海口则已为内地腹里矣今俄人已于珲春驻兵聚商造铁路泊兵船设电线报开煤铁矿矣此吉林之内地而实为中国防俄之边境考珲春乃吉林之极南境非吉林近北境由兴安岭而南已千有余里盖吉林城之东乃古塔又东南为珲春此珲春临珲春河上北为哈尔达山东为哈发山西为英额河南为珲春河河注图们江江入高丽海其南与东之海皆界高丽而此珲春为中国地竟俄人驻则论东北边防宜自珲春始伏读今年四月二十四日上谕圣主贤臣已筹及此矣铭将军安已上疏言吉林之珲春地方辽向归古塔副都统管辖相距辽远请设大员以资统率已奉谕旨因地制宜如其请设珲春副都统一员其未尽事宜令体密情形详议具奏是日有旨调呼兰副都统依克唐阿为珲春副都统此圣主贤臣隐以防俄郑重东北边防也盖珲春为防俄第一要害也于是由珲春陆路而东入盛京境可北至牛庄又为水陆防边要口以于此既可由陆路而东趋山海关又可由水路出海口轮船驶至山海关兼可西南驶至天津也则牛庄亦要害也再如由珲春取海道而西南至奉天之旅顺其对海为山东之台隔海相对宜各驻重兵守炮台敌至可夹击此天险则旅顺烟台尤防俄之要害也至于山海关关外为奉天之远州地关内为直隶之临榆县地距京师仅五百里为水陆要口乃第一紧要门户宜乎前严防时命曾爵抚鲍刘两爵帅统大兵扼守也而天津海口距京师仅二百四十里为内地门户宜李爵相坐镇于此也东北防俄择要言之大略如此至于东北远边如黑龙江外蒙古诸处与俄界者广至数千里防不胜防言不胜言矣且俄已内至珲春譬之盗已入内屋而犹议防于大门之外傎矣故今于东北之边境与俄界者如吉林之极东北境旧与俄之海中撒甲连岛为界至库夏岛则旧为中国地载舆图者也而近则日本人踞之而俄人又以地与日人易之矣再如吉林黑龙江之极北境旧以外兴安岭为界又如极北之外藩边境若车臣若土谢图若唐帑山若乌梁海若科布多若哈萨克旧皆与俄为界今皆不言者以今俄人已踞珲春则吉林黑龙江东北边境之外兴安岭等可也又如今俄人已逼近伊则已越科布多哈萨克塔尔巴哈台而南矣则外藩诸极北之边地旧界俄者可也兹议防边规时言之不胶执旧说也今俄已议和则东北边防似已可毋庸议然俄人既聚珲春而珲春虽设都统恐嫌衅易开和正未可深恃则早议焉仍预防焉庶有备无患乎
西北边防论
今日言西北边防与古之言西北边防异古之言西北边防者若汉防匈奴西域唐防突厥吐蕃明防之边其地较之今日虽远犹近今之用兵则在喀什噶尔其地远在荒服之外由京师至嘉峪关外之镇西厅已七千余里由镇西至喀什噶尔又二万余里欲议边防于二万里之外将防不胜防乌乎防若悉防之则竭天下之财不足供防边之饷若屯田以防之则每有数百里大戈璧无水无土乌乎屯谓长地可以防守乎长城距敌万里远不相及且倾圮者多万一寇至不难攘边城而入也乌可恃谓战必胜防无庸乎则兵法千里馈粮士有饥色何万里饷艰师劳胜难常必谓平必速而防不必乎则凯歌露布亦既稍稽时日矣谓近敌各城皆驻有大臣可节节设防乎考喀什噶尔城不但旧设领队大臣也其北之伊则驻有将军矣其南之叶尔则驻有参赞大臣矣和阗则驻有办事大臣矣英吉沙则驻有领队大臣矣其东之乌什阿克苏库车三城则又皆驻有办事大臣矣似可节节设防不知城须严守岂能地尽兼防大漠尽多无人荒碛皆可窜入即参用雍正中潘之善疏意于荒路大戈壁皆增设防兵然少则不敷防敌多则如何筹粮此亦言易而行难也或曰然则若何而可曰我闻之虞书矣征苗弗克敷德班师初非近迂实为知本夫古之圣主贤臣若舜与禹益其识见才力岂出后世将帅下哉而不远征远防班师修德不力征而以德化实以蠢蠢之远在化外者力诚不足以制之也若汉武穷边幸而得志中原之财赋竭矣夫内地本也边圉末也竭内地之财以供边圉之饷是弃本而逐末也内地犹腹心边疆犹肤末空腹心以事肤末可乎且新疆于太平时岁糜朝廷巨帑百余年来亿万计矣今何妨暂置为缓图乎今发捻虽平西夷挑衅如何远征远防万一师劳饷竭而内地蠢动狡夷乘之若奈何为今之计惟急本缓末固腹心而轻肤末班师敷德王师退守嘉峪关以保内地敌邻之各国大臣严守各城以防外袭不远征远防纡中原之民力裕天府之帑金不防边而防夷预治心腹之疾斯为知本之图耳近疆臣有以此密疏力谏者惜乎留中想庙算别有渊深善策非书生所能仰窥万一也或曰言近是矣第乡会试例对策不及时事子岂不知而作策论及时事耶余曰嘻此非应乡会试也今观命题问及时事此即古人试时务策之意也正欲书生知时务裨时事耳乡会试策问古不问今故对策亦不及今兹题既兼及古今则作论者亦何妨畅论古今乎试观古人对策若汉之董仲舒天人三策何尝不及时事又如汉之申屠刚李固周举皇甫规诸贤对策皆直言时事子岂不知乎且不独唐之刘蕡也即苏颖滨之臣事策文信国之殿试策皆言时事覆按也殿试策但拘袭套语我熙朝圣主曾有谕旨饬改近同治初年张之洞殿试策不拘陋格亦及时事
新疆边防不可懈弛说
前者喀酋倡乱伊一境为俄所据中国不惮征缮不惜帑项转战数年始得收克复之效而喀酋遂以灭亡此时军务似可稍松然伊未归版图俄人尚有虎视之势有识者莫不忧之至今日而伊全境皆已归还俄人亦偕仍归和好故土既复但能力筹善后并力开荒以来复见当时全盛之气象而边防军务似可稍得息肩矣而窃以为犹未可以暂释也前西报言回人阿金汗心怀叵测有众三千兵器俱向俄国购买以与中国官兵从事又率兵过加拉境犬牙相错其折而入于俄也甚为易易喀逆之变俄人乘机入而据之意固谓此地可以归诸己有也孰意王师下临丑奔匿斧钺一举搀枪旋消俄人于此为之意阻犹然未闻其扫境以归还也迨至今日迫于公义断难久假不归乃不得已而还之且闻又索银二百万两是还之之举岂俄人之本心哉如果出于本心则留其一偏者又何故耶说者谓全境既复而仅缺一隅何足为意而不知此一隅之留其意正有不可测者矣以左侯持之于中以崇侍郎持之于外俄人即欲狡焉思逞当亦有所顾忌而不敢发而牖下书生执笔议之夫亦有多见其不智之甚者然古人有言询于刍荛则知草茅之议论亦未始不可采之处故有不得不为深为之顾虑者今日之边防有更宜加意者矣兵燹之余饷糈告竭迨至渐就肃清之后则裁撤营兵练勇以节军资此正办也第内地既经肃清之后度必无遗孽之滋萌即使兵伍散撤不必更防后患即或暂留数营亦不过藉以防盗贼窃发之事尚为不关紧要而西陲诸军所关甚钜虽然饷需浩繁无可设法之际而终不得以节省军饷之故遽行遣散内则防回人之不时生变祸生肘腋之间外则防俄人之窥伺于旁难保无觊觎之志此在有国者所当时时加意而于新疆一隅尤不可稍有懈弛也者内地各处留防军营近虽亦时加操演然往往有名无实而西军断断不可效尤一处稍有懈心则各国亦将沾此习气而敌人之耽耽旁者乘其无备而突发焉一处裂全局皆震譬之如堤防之障水苟有一处冲即顷刻全堤尽塌纵有善为奔救之材一时亦无从措手以此絜彼何独不然哉夫近日中俄无回逆已平而顾计及于此诚为无病之呻然以意揣之回人之军械购之于俄省西一隅之留俄又藉口于安插不服中朝声教之回人此其情亦可知也圣人有言致治于未乱未危保邦于未乱未危之际圣人犹且斤斤焉不敢自安而力求保治而强邻在迩逆党犹存则虽此时幸而即安能保他日之必无事变乎行兵之道原不过济急苟必欲终年积岁常若大敌当前天下断无此等治体特恐偶一懈弛一蹶将致不振则与其悔之于事后孰若备之于未来古云有备无患赭寇之乱合围于金陵和帅犄之张总统角之贼势已经穷蹙而其后官军一溃贼势又复蔓延江浙两省全遭蹂躏苟尔时军心仍如初合围视之各无懈志岂至此哉左侯老成练达久于戎行岂至偶有懈志特恐各营中官弁不能守法则亦不可不先为之防而或者曰安不忘危谁不知之岂待子之为是迂谈耶噫嘻迂谈也欤哉
论防俄
俄罗斯之包藏祸心匪伊朝夕矣积之既久必有发泄之一旦而其发难则必在于亚洲此前报固详哉乎其言之然而未闻有因此言而早为之防者岂果兵不厌诈不可宣示虑有漏师多鱼者乎殆亦如病人之讳病已耳夫俄人前时锐意于土耳其以其适扼红海之口也于是乎竭虑殚心劳兵费饷与土为难必欲得而甘心焉土国蕞尔不足与敌俄视之蔑如矣无何而英人联结德奥诸大国约纵以拒俄俄人遂偃旗息鼓而退卒不得越红海一步地此其故何哉俄国地大物博所出之货不少而目前未见有俄国大宗货物以视英国若大有不如说者谓俄国虽跨据三洲然其形势如环之围其精华全在欧洲境内亚洲之地则不过极北苦寒之地出产本无多也惟欧洲各地所产并其所制造一切必须运出红海乃为便捷而销路亦广乃以土耳其所阻蓄久而不得泄则必另寻一出路此但就商务言之而俄人已有断断乎不肯苟安之势其怀鲸吞蚕食之谋者乎前此俄人潜移黑龙江珲春等处界石几几乎有裂之意幸而弥缝过去而俄人究此心不死有心时世者屡屡关怀未几而闻其大兴路矣未几而路之通行者于珲春黑龙江矣此其居心何如显而易见而我中国从未闻有筹及于此者一若视俄人推广铁路为无足重轻也者然行于水者以轮船为尚行于陆者以铁路为便俄人亚洲既无旺产之货则又何必费此巨工耗此钜费以作此无益之铁路此其意岂深奥而难窥也耶余尝论俄国大势日后必求一出路欲求出路必在亚洲境内欲在亚洲境内求出路必其注意于高丽珲春黑龙江等处是势所必至理有固然故中国欲防俄当先计及于此数处顾珲春黑龙江在我版图之内欲如何防斯如何防尚可自为主也惟高丽乃中国藩属但有保护之责而无干预之政一切政教军务皆听高王之自主而高王又暗于治国不善邦交设或俄人入高高或告急于中国中国而不之救则失藩服即失己之屏蔽不特于理不顺而且于势不合若必欲救之则以中国之兵中国之饷而为高丽人出力幸而获全已属非计设有不虞并将为高受过又岂计之得者哉前闻某大臣曾献制高三策其一为高国谋废立高王不知自治听宫闱之言渐受其制以致外人乘虚而肆其狡谋若废之而另立贤王与中国一心一德同力御侮从此高人心服外患自弭此策之上者也其二竟以兵力收取高丽以入版图高丽素不知兵取之极易既取之后以我之令被彼之民几年教诲几年训练高丽之民亦足以奋发有为为我所用于是多设一重屏障即多一枝劲旅而外人见之将不慑而自惧矣所谓取乱侮亡推亡固存亦权变之道此策之中者也其一以兵戍高丽高丽无军政不足以御敌人中国发兵以戍之或水或陆常驻于彼设或有事为之抵御以保全高丽者为保全我中国屏障之计然师劳而饷匮而于事之有济与否尚不可必此策之下者也为此谋者原欲使国家用其上策舍其下策而此说既进之后卒亦未知决策若何以愚意度之三策均未必其施行也然而俄人之铁路既成则其駸駸蠢动当不在远又不可不善为防窃以为以中国防俄不如以英国防俄之为善矣俄人欲出红海而英人阻之恐蛟龙得云雨终非池中物将以大害于英商也今若得假途于高丽则其为云雨也久矣俄之利英之害也昔者英国曾以兵扼高丽之巨文岛既而仍以交还高丽如于此时商之英国晓以利害动以祸福俾英人晓然于中英合保高丽之益而仍以兵船驻守高丽要险之区中国亦以兵继之如此则俄人必有所顾忌而不敢肆意以逞然后徐议善后之法当亦英人所乐从者也夫借助于英而英受其益英人岂有不愿而俄人之气已折矣愿以质之谋国者
何良栋《皇朝经世文四编》卷-

皇朝经世文四编卷三十七兵政
海防
拟专设海防全政大臣以一事权疏
左宗棠
窃臣于光绪十一年五月二十五日承准军机大臣字寄五月初九日奉上谕现在和局虽定海防不可稍弛亟宜切实善办善后为久远可恃之计等因钦此仰见皇太后皇上谋深虑远轸念海疆至意钦服莫名臣暮年多病思虑不周然苟有所见敢不遵旨覆陈上备圣明采择伏查泰西各国经营船炮阅数十百年之久遂得称雄海上惟所欲为若以中国二十年前之武备相提并论直不可以一战近十余年来中国船政局制造局水师学堂次第举设虽造诣未精而规模亦已粗具故上年法衅一开亦即能与之接仗镇海一口有巨炮轰击彼即败退其明征也就目前言之中国水师诚不及外夷之整练然华人耳目心思西人亦服其颖悟但使在上者实力讲求师彼之长行且制彼之命岂仅足自固哉恭译谕旨我之筹画备御亦尝开设船厂创立水师而造船不坚制造不备选将不精筹费不广等因臣维造船以铁甲为先制器以钢炮为要臣前此拓增船炮大厂之请已将应办情形切实言之惟船炮购买终不如自造福建船坞固难造大号铁船则拓增船厂之请刻不容缓闻前署湖广督臣卞第有请于江西鄱阳湖口设立机器局之议长江自武汉以下两岸港口地险水深无逾此处应请饬下江楚督抚臣派员测量斟酌议覆其后膛大炮一俟局厂设定赶紧铸造或饬江南广东各机器局先行试造以免旷误均应及早谋之第念海防无他得人而已中国水师不力或归咎于不振作其实内外臣工岂乏忠谅所以处处牵掣必有其由臣曾督海疆重参枢密窃见内外政事每因事权不一办理辄形棘手盖内臣之权重在承旨会议事无大小多藉疆臣所请以为设施外臣之权各有疆界虽南北洋大臣于隔省之事究难越俎诚如圣谕仅就一隅创建未若全局通筹今欲免奉行不力之弊莫外乎愤选贤能总提大纲名曰海防全政大臣或名曰海部大臣凡一切有关海防之政悉由该大臣统筹全局奉明办理畀以选将练兵筹饷制船造炮之全权特建衙署驻劄长江南拱闽粤北卫畿辅该大臣或驻署办事或周历巡阅因时制宜不为遥制另择副臣居则赞襄庶务出则留守督工权有专属责无旁贷庶成效可立矣惟此大臣任大责重必品望素着深通西学为中外所服者始可当之至一切措施不能概行预拟转以成见误事臣受恩深重未报涓埃檩惩前毖后之模抒蠡测管窥之见谨将可以预定数大端拟议七条恭呈御览候旨饬议施行
一师船宜备造也外洋水军于铁甲之坚利而以快船炮船鱼雷等船相辅而行又有粮船为转运小轮舢板为利济犹之中华陆军马队步队鸟枪藤牌相辅则成军相需乃取益也既拟大治水师不为求备更应求精旧制半兵半商之船勉为粮船而已新制快船略可备战而亦不可独战总计中国海滨万有余里至少须练海军十大军每军铁甲数艘之外尤必各船皆备临战之时应足应敌
一营制宜参酌也旧设水师与新练海军情形不同除长江内河水师外沿海水师一律应行更改且南北洋轮船亦不成军此后既治海军应归海防大臣统辖每军设统领一员秩比提督帮统一员秩比总兵管带以下秩比副参游有差凡一切升迁调补皆由海防衙门奏办各疆臣祗节制守口陆师非军务万紧不得调遣海军兵船其一切差遣应别备轮船亦不得以兵轮滥应
一守操练宜定例也海军十大军若徒备镇守不时常历操练徒多无益拟十军内以八军分布天津之大沽古塔之珲春山东之台江南之崇明浙江之镇海福建之闽口及台澎广东之虎门琼州各驻一军附近之汕头门镇江北坛等处皆由派驻该省兵轮分派停泊朝夕操演又此八军分驻各口彼此互相替接每四个月轮替一次合操一次其回不息其余二军一历东洋一历西洋亦如各国驻华兵轮为保护商人之计兼藉以练习风涛沙并访水土民情与夫各国形势博物制造等事或遇两国战事即前往观战每年期满仍归守口将守口者挑换两军出洋凡此镇守历各船一年之内必将本年所访所练各事报明海防衙门查考并将通船将弁优劣具考呈核请旨赏罚着为定例
一各局宜合并也臣前摺请开徐州穆源各矿为铁甲钢炮材料兹奉旨饬议设厂处所若论常格自应由两江闽浙筹试办或委公正绅富集股倡办并招通晓化学之人讲求练法俱速出钢铁应用其实矿政船炮相为表里果设海防全政大臣所有船炮矿厂军火皆应一手经理始见灵通拟请俟简派得人即将福建船政差使撤销由该大臣选员奏派各省制造局亦概由该大臣统筹办理以归画一
一经费宜通筹也查设立海军需甚钜按年摊用每岁约三四百万目今库帑支绌非合天下之全力万难举办窃为挹彼注兹之法筹饷莫大于裁兵约计裁经制额兵十分之六可得数百万裁招募勇丁十分之一可得数十万加洋税沿海水师及艇船又可得数十百万应由户兵二部查核现在每年出入全数及裁减之后统可筹出若干以定海军衙门常年经费作为部正项不准外省短解又总核各省历年解济各局以及购买洋料洋货销册统计出洋银数各省若干按年匀摊每年即限拨若干交海防大臣核实支用造报
一铁路宜仿造也外洋以经商为本与中国情形原有不同然因商造路因路治兵转运灵通无往不利其未建以前阻挠固甚一经告成民因而富国因而强入物因而倍盛有利无害固有明征天下俗论纷纷究不必与之辨白所谓民可使由不可使知也如电报轮船中国所素无者一旦有之则为断不可少之物倘铁路造成其利尤溥臣查清江浦至通州宜先设立铁路以通南北之区一便于转漕而商务必有起色一便于征调而额兵即可多裁其费仅数百万由官合商股试办即可举行且与地方民生并无妨碍迨至办有成效再行添设分支至推广于西北一路尤为日后必然之势请俟海防大臣派定之后饬令严办其筹之法及举办章程另由该大臣自行奏明
一士气宜培养也国家选士首重经术盖经为体术为用也上年潘衍桐请开艺学一科臣遵旨会议曾具说帖试以道艺出于一源不可析而为二即艺术亦可得人材也今躬历海疆周咨博访不惟水师官兵应如李鸿章所奏大开学堂一切格致制造舆地法律均为以术连经之事尤应先倡官学酌议进取之方广譒洋书劝导士民自相师法则人材辈出不穷于用其办理章程统俟海防大臣妥议
以上七条第就现时情形略陈大概恭候圣裁
论海防为近今之急务
从来有言兵可百年不用不可一日不备值敌氛伊迩窥伺频仍论时局者每以海防为亟亟此固千口同声举国一致者也殊不知海亦无所防者汪洋浩荡茫无津涯我出此途彼来他道顾此则失彼顾彼则失此兼顾则不胜其繁择要又将莫知所向且兵家有声东击西之举明修栈道暗度陈仓将若何兵家有老师縻饷之策虚张声势按兵不动将又若何我既堕其防不胜防之计彼乃出其突不胜防之师是我以凭海而无权彼且恃海为得计故海亦何所防哉说说者谓不防乎海将遂听敌人之拦入乎是说也虽五尺之童亦知其不可则答之曰要在防乎海口以内而不必防夫海口以外海口以外之防船与船相敌之谓也彼船载兵千人我船载兵千人千人与千人战胜负不可知也船坚炮巨者与船小炮楛者遇则强弱判焉船有勇将者与船无勇将者遇则壮怯异焉船有接应者船无接应者遇则众寡分焉此一定之理而仍不能操必胜之权海口以内之防则以逸待劳以众待寡之谓也彼一船载兵千人十船载兵万人我兵何止千人彼兵何止万人下令于民以杀敌悬赏于民杀敌杀一敌赏人若干夺一械赏银若干无一人非杀[敌]之人无一时非杀敌之时一县之民以数十万计一府之民以数百万计一省之民以数千万计同仇敌忾上下一心如之以兵济之勇谓敌深入而旷日持久者吾未之信也今之兵非道咸两朝以前之兵今之民亦非道咸两朝以前之民军旅之事司空见惯故迩来风声鹤唳似乎草木皆兵而普天率土一尘不惊且翘首而待壁上之观奋臂而鼓从军之志问彼能倾国而来以一当我之千乎恐亦断断乎无是理也说者又谓信如君言则海口之水雷炮台梅花椿蚊子船将遂不必设乎则又非也古称王者设险以保国夫海口以外之险我与敌人共知者也若海口以内之险自宜布置周密以期不得登陆为务由来寻常之经济大率是斯蒙则曰人但以不登陆为我之幸而不知不登陆为彼之幸何也彼之不登陆而在船我不能操必胜之权彼既舍船而登陆则我兵我民必能尽歼其人而使无类无论相敌之数足以千人而杀一人乎我民无穷彼兵不接此理固昭然若揭也犹有说者发逆捻逆虽曰敌[寇](冠)仍无同类之人忽而反正投诚则不必杀忽而攻装易服则不便杀若异言异服形迹显然者当其时犬且嗾之鸡且啄之矣而于人乎即我兵深入彼国之境当一无可以自全者夫固同此一理也犹有说者谓迩日之倭与当日之倭情形不同当日之倭军器不利今日之倭军器殊精然彼既舍舟而登陆矣则其药与弹必有时而尽药与弹既尽则炮枪虽利亦如拉朽摧枯矣故人议塞口以阻敌吾恨不弛口以招敌多方以诱之旷日以持之更迭以伺之含忍以容之明明大敌当前且不难以柔克刚以众胜寡藐兹倭奴夫亦何足惧耶非然者徒以筹防海口为务谓可阻其不入以图苟免殊不知古称长江天堑者虽铁索横江亦无益也海防云乎哉方今朝廷之上不以战事为忧将相之中不以战为怯谋臣之辈不以战事为非黎庶之众不以战事为惧君臣上下亿兆一心金城之坚无过也所最要者严防间牒密捕奸细务必尽法以处之而不留一人于境内则倭固易防而亦易克亦何事乎亟亟于海防哉夫海亦何所防哉
论海防
古之时无所谓海防也但有海禁而已所以禁者恐内地奸民勾串外洋之人以输其情故禁之海禁既严而外人无由窥伺海氛因此可以永靖顾能禁我之不出而不能禁彼之不入海禁之弛弛于海疆有事以后非弛于海疆无事以前夫海疆无事之时海禁既未尝或弛则彼海外之人何由而入中国之境哉说者谓外洋之人既有欲入我中国之意则虽我严我禁而亦不足以阻之强弱之势不同也而不知木必自腐也而后虫生之人必自戕也而后疾乘之家必自败也而后贼阚之国必自也而后敌挠之从未有内无间而外侮可以恣肆者海疆之所以至于有事正以海禁之不严故也海禁未弛而尚且有不严之时外人有以投其间而抵其隙则至于今日海禁大弛外人已入而犹欲议防于后岂可得乎防海之法魏氏海国图志一书论之详矣其曰防近不如防远防外不如防内皆是知己知彼之理顾敌人不来则我可以防之若既来矣则又将奈何前者法人之入马尾我船悉为打毁而镇海一役则法舰受伤而去若论近则马尾为最近也若论外则镇海亦为外也而胜负之数之不同者如此岂魏氏之智亦有时寸有所长者尺有所短乎实则应变随机之未有其人耳今说海防者曰炮台所以扼要也然炮台不能转动敌船可以去来以动御静一或不慎炮台之兵士直将聚而歼旃于是又有以活炮台之说进者可以俯可以仰可以四面转动东西南北随意所向此则较从前为胜矣而相距之道里则仍不能伸缩也彼欲避我甚易我欲击彼终难然则炮台之设又何用乎炮台之极坚固又何为乎窃以为与其明明御以无用之炮台不如暗暗伺以不测之埋伏生番黎匪拒我官兵往往掘坎伏人藏枪丛莽或所披之衣与树一色及渐行渐近则突然放枪以故常中其计若以此法御敌则敌人虽狡又焉能测若再用水雷鱼雷预藏于险隘处待其行近而后击之此即以逸待劳以主待客之法所虑者汉奸之走漏风声耳夫古人筑土城为濠堑无非一时权宜之计非竟恃此以为固也外洋讲究炮台之法者莫如法国而普法之战悉被德人摧毁然则有炮台者果可恃也否耶中国近来特设海军衙门以讲求海防诸务计南北各洋战舰不下数百十船认真操练极为讲求亦且渐臻美备矣而各船统带之官往往问以行船之法茫然不知其平日驶行与夫有时操演则皆船主大副辈为之发纵指示而统带之员竟如傀儡登场全在他人提掇此等船主大副有用西人为之者亦有用华人为之者以西人为之临时格于公法不能任用以华人为之则彼自以为官卑职小受恩不深求其赤心任事奋勇直前者能有几人哉其尤甚者竟有身在中国兵舰而心向外人暗中传消递息或更以粮食火药相接济此则所谓汉奸者事发不赦而若辈以贪利之故尚有悍然为之者法人之役已有明征是又乌可以不预为之防耶吾则以为内间而不能绝则外患不易消所谓海防者当于此三事致意焉船只器械犹其后焉者也孟子云城非不高也池非不深也兵革非不坚利也米粟非不多也委而去之是地利不如人和也吾不敢谓华人之尽向外国亦不敢谓华人之必不向外国今当无事之时华人之供驱策于西人者不知凡几设一旦海疆有事则安能保其不输情于敌粮于敌吾恐防之且不胜其防诛之亦不胜其诛此则又将何法以处之哉曹刿之言曰小信未孚小惠未不足恃也惟大小刑狱之必亲乃为忠之属而可以一战此其故可知矣中国近来刑狱之悬而未结者大都每一州县总以数百件计则民间之怨气其不能伸者几多矣如此而欲使其如手如足之扞头目子弟之卫父兄其可得乎讲求海防者但知御外而不顾治内吾恐外强而干其流獘不知胡底故特于此篇揭而出之临时而讲海防则急而治其标平时而讲海防自不可不握其原也呜呼世变如此可不忧哉
论海防切要
近闻朝廷以外侮频仍力图振作因恐沿海险要处所筑台日久废坏谕令各直省督抚及时闲暇绸缪阴雨于未来次第修饬诘尔戎兵峙乃粮糗鼓鼙之声虽弗惊乎耳将帅之选已默触于心方今岭峤素倚若长城万里者非冯宫保子材刘镇军永福莫足膺斯专阃之重任也惟冯公年登大耄廉颇之健饭季札之尚存道远鲜聆传述而刘渊亭之节则奉旨调回省将授以防边之统领不日安抵穗垣论者遂纷纷臆度谓山东胶州果拒德国之请与否议未决也旁观者隐生觊觎之衷一恫喝之获利势必起效尤皆当豫筹遏抑之方也顾言战则断不可以轻启其衅言和则将就已极库告罄而欲壑难填是玉帛与干戈皆束手而无可用也夫既非战非和只有守境之一法而已揆诸战国策事有类乎此者乎曰有昔楚玉为王子时质于齐及闻循次将立已谋逃归为齐所觉执以索厚赂许十城乃释之既立会臣曰齐不谷虽许畀之十城非义也不谷欲背之何如令尹曰王甫立而失信于齐诸侯闻之谁助楚窃以为宜与之昭阳恤曰土地受之先王非王所有也安得与齐臣请帅兵十万为王守之王问陈轸曰二者计将安出轸曰皆可用也请先遣使于齐约来受地即拜昭阳大司马帅十万兵往设战备昭阳既行轸复进言曰王遣使约齐受地而令昭阳御之终不能禁齐之责言也臣请使于秦奉以黄金白璧秦王受之必遣使责齐王曰尔何得挟盟而妄思得十城于楚乎尔兵若南寡人之军东下将与尔相见于河上齐果惧而止由此推之筹画于庙堂谅别有卓越寻常之妙策而安用此战国纵横家之浅谋也今昔之殊形德人之欲我胶州非曾而许之也在彼固无辞以求也且非彼独强而我畏之也苟有求辄与之是有尽之疆宇讵能供贪者之无厌欧洲诸邦负其轮船之敏捷炮弹之精良一流播退逊之消息孰不因利乘便冀得以割甘分肥登莱青诸海涘鳞萃集试问操何说以酬应之此又示人以弱之势所必至不可不预防也然则所恃为最切要之端莫若自守焉而已守也者碉垒必坚也器械必裕也号令必严也攻击必准也首尾交应而圆转轻灵若是者咸赖乎主将之廉明忠直饷无侵扣而士卒乐为效命阵每居前而后队急于救援聚熊虎之姿奋鹰鸇之搏使敌莫敢正目以视则有心寒而意沮者矣何苦劳师糜饷而争此不足重轻区区溟渤之津涯乎我故曰善于战乃可言守善于守乃可言和守土之贵于得人也稽诸史册堪历证矣
代陈海防管见
彭玉麟
奏为据情代奏敬陈海防管见以备采择仰祈圣鉴事窃据在籍兵部候补主事梁宏谏呈称方今事势不患兵之不强炮之不坚而患于铁甲船之不足虽有劲兵钜炮亦将阻于重洋而弗能以互应伏见我国家讲武励兵孜孜求自强之道二十年来凡兵轮火器类多仿照泰西固将日起有功矣然观福建之船政局上海及粤东之机器局所费动以亿计为时不可谓不久用不可谓不多而所成就无非小轮船洋枪炸弹等项防内河则有余防外洋则不足若移此钜以购买铁甲船亦或就内地各机器局自造约可得二十艘且将雄视欧洲闽省战事何至决裂如斯上烦宸虑为今之计惟有吁恳天恩饬各直省督抚联合官绅商民每省各捐购铁甲船一号查铁甲船之小者价银约一百万余两其大者亦不逾三百万两船之大小视省分之大小以为差合一省之力为之似亦无难集事凡某省购置之船即以防御某省海口其无海口者则将船派往大沽口及旅顺口以拱卫畿辅近地遇警则互相应援先调邻省以次及于远省勿分畛域出全力以应之使海内之大俨成常山率然之势必于防务大有起色目今海氛未靖凡在臣民同深敌忾自当踊跃从事不日成功所有捐办各员俟船成之日钦派大臣查验如果着有成效可否照河工事例核给奖叙以昭激励之处恭候恩命遵行再兵轮交战专尚机器轰击机器一坏此船即废即以西人制船凡机器之式火药之柜其位置无相同者乃船政局所延法国匠人教造火轮船凡火药柜多在机器之旁识者皆知其谬此后须得公忠廉干之员认真经理实事求是必能洞悉利弊出奇制胜以仰慰圣慈念海疆之至意兹据该主事呈请转奏前来臣维今日筹办海防铁甲船似不可少所请每省购置一船然各行省有腴瘠之不同能否一律照办未可悬拟但所陈不为无见未便壅于上闻谨缮摺代奏伏乞皇太后皇上圣鉴训示谨奏
今昔海防异势论
前代海防之制止为备倭而设故于沿海府县置卫所等兵而以都指挥使领之层层布置已觉其密而有明一代倭虽时出寇扰终无大患胡宗宪俞大猷戚继光诸公伟然人杰得以承平倭之功固其规画之善而亦未始非恃势使然也当时日本国俗即云强悍而从来不与他国构兵惟高丽为其世仇然弱小不振同处东海之上所谓封疆之削何[国](关)蔑有而终未闻高丽受其大创则日本之国势亦可知矣乎中国之大而谓其有狡逞之思耶平秀吉者萨峒摩之乱人也其沿海钞掠乃日本之盗而旁扰于中国者是时日本未与中国通商如今日之联合故秀吉屡寇而朝廷弗禁也且亦势难禁耳观于近时萨峒摩人犹有不靖而烦日廷之兴讨者三百余年其士人之剽掠为生已成习俗而风气桀骛几于朝命不行则亦何怪当日之乱为日廷所不能防制耶然吉秀初无大志沿海一带被其抢掠迨中朝出师而已扰及他口出没无常去来不定防不胜防故中国之民时时忧之缘明以前海防之制未立乘虚掩袭视其登岸焚掠俨然大寇耳后经卫所设齐处处有备始不敢如前猖獗而秀吉旋死萨峒摩之党亦衰倭患于是遂已若以今日海防之势与前事相衡则难易判然而胡戚诸公之所为者殆不克收效矣夫同是海防也前为倭寇今即不止倭寇而沿海之布置何尝不可用其成法耶不知轮船之制甫兴于百年间往来之国既多且强千百倍于前明之倭寇矣互市之局即无中变而边防不可一日废且犹有强大之国意不专于通商而欲陆则陆欲海则海者而谓海防可不急筹乎泰西诸国并列同盟其俗简练军实海中尤切于陆路商船出入之地有兵船游弋以为保卫之其商货屯集之所更集兵船泊以为镇抚之资是今日之大势海防之军有事则用以敌忾而无事则藉以壮商旅之色示国家之威也中国近于商务日事整顿充地力之所出与人事之所增数十年自不难直追欧洲诸国而驾上之将来轮帆所至无间四洲商旅往来成都市苟无兵船以为游弋之泊之用则商人何所恃乎故不持为御侮计而始重海防也譬如以前代之法行之某郡设卫几所某口置船若干用兵若干以此为海防也昔日以之成大功岂今日不收大效而不知卫所之兵与船可以待倭之来而击之者苟倭不来而徒见其无用也要之今日之海防不在能守口而在能出洋前明之都指挥使领守备几员千总几员把总几员者无论已就令船皆火轮铁甲器皆洋枪水雷而仅之能守口隘使敌不敢轻入仍未尽今日海防之用也今日之海防固非于无事时备有事之用而实时时可资其用者也国家之大势视通商为强弱民间之生计视通商为盈虚但使商务足驾诸国之上财用之源日出不穷四洲之上皆视我为既富且强之国即有不敢轻量之意而自无妄生觊觎之心外患不兴则内地虽有伏莽如癣疥之疾耳从此太平之业可以千百世矣故曰海防以卫通商也治乱之机兴衰之故将以商务为枢纽此古今之一变局也目前海防之策次第施行南洋大臣主之而沿海各省督抚辅之其事理之未尽者又合策力以成之鄙儒不识时务以前明成法詹詹焉言海防之制此枘凿之势也而试策命题以东南滨海多士伟异之材朝经暮史之余或亦讲有用之学而熟于海疆形势能抒所见以立言顾其所问者仍不过为前明备倭之策则虽满口敷陈曾何补于时事哉
防海四策http://wave.bbs.xilu.com/自泰西通商以后海防亦綦难言矣设重兵筑炮台广铁甲守口门人人知之而皆不足以制敌之死命亦惟别求变通之策以补救于万一厥有四端请得而详言之一曰掘地营以辅炮台也按地营之制预掘地以为之深以四尺为度宽以一丈二尺为度四方如一上用粗大椽木横架四角以直柱撑定其木架不过出地五寸上用净细三合土捶筑作圆顶覆斧之形不可太高恐其横受炮力轰裂也不可太平恐其炮子停落炸坏也必须面面圆陡坚滑使炮子随落随滚不得停留每地营之中开通地道数十步作一明[](曹)又数十步作一暗道明计宽三尺暗道计宽三尺有奇均贵湾曲环绕于炮台左右得以互相接济而又于海口曲屈之处排列营垒各营安放平炮若干尊各明暗道安放洋枪洋炮若干架且使炮台安放格林炮数门以壮军威则敌人一入是境必不得畅行我军即于是齐放枪炮或击其柁楼或击其桅绳或击其旁随之小船以断彼耳目手足而我军则安守地营敌船虽有炮亦无所用之其技有不立穷者乎一曰办渔团以助水师也海中淡水为产黄鱼之渊薮每岁孟夏潮大势急推鱼至涂渔船于此时出洋捞取计温台大小船以万计苏淞沙船以数百计小满前后之旬日获利不知几万金故海中常防夺渔船必自募久惯出海之人以格斗则勇敢以器械则锋利以风涛则便捷其枭雄之性则又轻死亡命我苟不收以为用必为彼之间谍矣诚能令渔户籍名于官立首领编旗甲示盟约如杀贼有功一例陞赏再饬向办渔团之着有成效并通西法者授管驾之职以督率该舟奔走风涛操演技艺使彼于泅水袭击乘夜火攻之法讲求熟习以便用镖枪枪挠等器盖敌船虽坚利而笨滞不灵我以便捷剽轻之力制之既识水道之深浅复熟港之纷歧猱以伏之狙以伺之或夺上风以焚其桅索或用枪以断其随船此兵法所谓出其无意攻其不备者也一曰筑土垒以资陆战也外国兵书罗马并兼各国全恃土垒每于未战时急挖浅濠以备枪炮并筑墙高三尺四寸以避敌兵如敌来至急则筑二尺高之墙兵可跪而放枪不但前锋应筑土濠其后策应之兵亦筑之如兵寡不足抵敌其四面筑墙严令固守以待救援此外国临阵之法也中国诚能仿此于陆战之时令兵士各带锹铣遇敌先扎老营如二千人出队以一千人为前锋一千人为后应共分为二十队前十队每队隔五丈远筑五尺土濠以避弹子后十队在前锋后五十步空隙处每队亦筑五丈之濠留出路置以便轰击敌未到则后队向前诱敌绕回后濠让前锋开炮轰击前锋得胜追击则后队进守前濠如前锋败则从出路发以策应之敌人自数万里而来兵必不多用土垒以困之安见其不败乎一曰习藤牌以破军火也在昔越南之役鲍武襄公有言法人所恃者枪炮我军所恃者队伍枪炮为呆物队伍乃活人若再赖枪与决胜负虽胜而所伤亦多炮我军虽不能不用枪炮决不可专赖枪炮必率队直入敌阵短兵相交四面兜剿尽戮之而绝其根株又曾文正公虑近时大炮之猛百试而不得其法则曰惟有以血肉相薄而已由今思之要皆不外用藤牌之道也按藤牌即古盾属不畏枪火其器利佐以刀刃平时练习必拔健壮之士教以囊沙习步之法并立上中下三的以习俯击伏攻之法止则或散或聚专避炮行则势如奔马瞬息至前傅鼐所演之飞兵是也一旦用之疆场率以先驱前者死后者继裹创蹀血而进短兵相接敌人失其所恃矣即或敌人犹施枪炮而我军布列藤牌时而蹲行时而飞舞敌营有不溃乱者乎侧身四顾时事孔殷世之筹海者亦采及刍荛一二否耶
防海盗策
粤洋艇盗恣意横行甚至夺取小火轮船乘之行本馆已一再着为论说欲求备御之方不料前日香港电音又云得忌利士公司之南澳轮船可容货二千三百七十五吨当展轮之际有盗党溷迹其中洎行至香港附近海中蓦地拔刀而起将船夺去去洋银二万元随后杀毙船主等数人乘帆船而逸噫吁嘻盗贼横行至于此极然则出门一步即成棘地荆天彼操奇计赢者甘坐食家中尚安敢奔走江湖致蹈不测之祸哉偶与西友谈及西友曰海盗固不自今日始矣犹忆嘉道之际蔡牵郭婆带凶恶顽梗杀人财徒党之多以数千计竭数年之兵力费数万之资粮始得将蔡牵殄平郭婆带向百菊溪制府乞降解散丑类自是以后海面稍为平安未几又有张保子者继蔡郭而起御人越货无恶不为械利船坚官兵屡剿失利乃与澳门大西洋人商议用帆船改为兵舰在海面兜拿张自知势不能支输诚纳海氛遂为之稍息行者可无意外之虞厥后各口通商轮船飞行迅如箭激虽有盗艇其驶较迟断不能肆其凶锋公然行于是人皆喜轮船之稳妥向之附帆船贸易者无不改而附轮船窃以为万里风涛如履平地矣至前数年而有盗轮船事仓卒之际忽起戈矛将船主杀毙舱中大副幽之僻室旋复开舱乱击以致二副身受六弹大车身受二弹然后逼令二车司行船之役旋行旋止搜掠一空迨驶近盗船旁盗已各饱腰橐乃将至要之机轮毁坏呼哨过船幸轮船上尚备有机轮可以替换始不致飘摇无定覆没波心然亦险矣顾犹曰此事出于偶然尚不能时时若此行何则轮船在海中行驶一瞬数里盗舟万不克追虽极垂涎无从掠至靠傍马头之际似乎可取财资矣而寻觅友朋搬运行李扛挑货物人来人往蚁聚蜂屯盗苟无隙可乘恐亦难于下手至此次扮为搭客杂在人丛中振臂一呼徒党尽起使船上人备无可备逃不能逃坐视其欲壑已盈然后扬长而去吁客途巇险竟至于斯从此人皆惮于远行不将令轮舶生涯大为减色乎或有献计者曰是宜由西人设法殄灭之夫西人夙长海战盗党乌合之众断不能与之抗衡欲殄灭之殊属易易不知盗固中国之氓庶行处亦在中国海中西人即愿越俎而谋其奈失中国之体面何或曰盗虽假装搭客然身畔必藏有刀枪但使于上船之时逐一细心搜检苟或搜得军器即送交官宪究惩若是则虽有寇盗潜而身畔未带刀枪亦不能逞强于海面然搭客中品类不一岂无达官显宦巨贾豪商苟人人而袒索之其心断乎不愿万一相约不来附坐业轮船者将何以求财乎仆则有一法焉凡搭客上船之际必令其央殷实商家担保保单缮就清白民人字样始准搭船如无保单定必照章搜捡则既可留搭客之颜面又可免盗寇之混充庶几远涉重洋不虞险阻此后行之事自当罕有所闻乎予曰子言良然若照此法行之当免许多周折犹忆予昔曾航海至日本见海关上搜索客人行李巨细靡遗甚至袜履小衣亦必搜遍惟仆则持有护照给关役视之即将原物送还略不开看彼虽云专查夹带私货然原其心迹安知其非暗防盗贼之流有护照则官吏既所相知定非匪类是以放行无阻不复将行李稽查也今诚师其意而善为变通易护照为保单则人家既不与寇盗通断无为寇盗出保单之理复何必过于担心必事过而后上船乎至于御寇之方剿寇之策则自有诸公在我与子言不足重不必代为筹之也西友退乃操管而为防海盗策
团练
请责成本籍人员办理团练疏咸丰二年
孙鼎臣
窃惟团练之法用民为兵历来行之具有成效嘉庆初年教匪滋事劳师糜饷卒赖坚壁清野之法贼始就平现在贼众不强于三省教匪而一年中由广西而湖南而湖北寖及河南江西等省所过之地野无坚城贼势益张兵气益馁其咎[固](回)由兵不力战亦由民不坚守民不能守而责兵以战莫御于前战亦不过尾追民不能守而设官以守莫为之用守亦不过空城故贼自广西以来所至残破到处掳掠则贼粮无绝期到处裹胁则贼党无衰日蔓延愈广剿办愈难前此防衡州而贼由醴陵趋长沙防湘阴而贼由益阳趋岳州彼则处处可通我难一一设备若河南江西安徽等省幅员辽门户尤多地广而防不足防多而兵不足兵增而饷不足此三者今之大患也臣愚以为用兵防贼则不足用民为兵则有余以本处之民守本处之地以本地之资供本地之用有且守且耕之利无增兵增饷之烦由乡及县由县及府无可掳掠无从裹胁不战自溃民而济之以兵守而继之以剿乎臣闻广西之横州博白江西之萍乡皆以团练得力贼不敢近而长沙五福云盖等团亦屡经杀贼保全甚众但一乡一邑举行各州县未能普律办理无以联络声势难于遏贼冲而固民志现在湖南江西团练事宜已奉旨派罗绕典陈孚恩办理其余各省尚未举行且通省行团亦非一二人所能兴办拟请旨饬令各省同乡京官各就本籍人员无论何官及在京在籍择其品行端方才具明练者每省公保数人恭候简派同乡官公保本籍人非其人不敢滥举以本籍人办本籍事民情信服劝导易从似于团练事宜较为得力抑臣更有请者团练即保甲也有事为团练无事为保甲贼退省分行之可以招集流亡兴复义社等仓所以善后于已事远贼省分行之可以稽查奸宄杜绝外来窥伺所以防患于未然所有广西四川陕西山东直隶等省可否仿照办理恭候圣裁
条陈办团事宜疏咸丰十年
沈兆霖
四月十六日内阁奉上谕江苏等省在籍绅士除业经奉旨办理团练外其通晓大体律身公正足昭人望者自不乏人即着在京籍隶江苏安徽浙江河南等省之大小官员将如何团练随同官兵助剿及防守等一切事宜着各抒所见并各举所知迅速奏闻毋得虚言搪塞等因钦此臣惟咸丰三年以后奉谕旨举行团练固已至再至三乃各省官绅士民未尝不遵旨办理而贼势仍属披猖民团卒无成效良由苟且涂饰未经实力讲求或募勇以充数徒取外观或藉端以营私转成欲壑无事则恃为威吓扰害乡闾有警则首先遁逃流为盗贼议者几谓团练之无益而有损矣不知名为民团则当即民以为团而不可以募勇塞责也民统于绅则绅之邪正宜慎择也绅倚于官则官之贤否宜严辨也不归并于一路则督察无人必不能一律坚固也不专力于四乡则城守虽严已难免四面受敌也官与绅宜两相孚不宜两相厄兵与民宜两相顾不宜两相仇任封疆者当知民本吾民用兵数少何如用民数多任将帅者当知兵本卫民我能救民自然民能救我至绅士尤宜清白乃心深知大义破除旧习绝去己私知现在贼氛猖獗非实办民团更无安全之法而悉力以保身家即力以维全局贼踪所到莫不众志成城自然野无可掠民无胁从兵气之销期诸指日诚如圣谕所云正本清源莫要于是者也臣书生愚昧谨拟事宜十二条另缮清单恭呈御览
一民团必须就本地之民不可招募也就土着之民为团法本周官之比闾族党管子之里连乡与募勇相似而大不相同民团皆有业之民彼此识认良莠周知易聚亦易散募勇则招集市井无赖平居素不相识出钱雇募所费既大勇利其粮乐于不战事平之后散之极难故募勇祗军中暂时用之以补之不足若令散在民间则吓诈骚扰其害百出此次办团不准招募充数务就本地土着由绅士拣选精壮按名造册分期练艺无事之日各安本业一经调遣即刻会聚迄事平而止
一宜分别最要次要也人情急则奋缓则怠寇氛甚远而欲举团练富者惮于出财贫者艰于出力苟安者议其多事贪利者便其诛求未见利徒见害臣以为宜分别办理以近贼一二百里为最要距贼稍远中隔一二州县者为次要若远在四百里外无须即办团练但宜严查保甲使户口了如指掌奸宄无从匿迹以为日后办团张本
一各州县宜一律办团无使一处疏漏也民团既分别最要次要便宜使近贼之州县严加训练处处皆成劲旅惟各州县办法不同当择其最妥善为有裨实用者劝谕他处照式办理否则与贼附近之处有一处虞贼便乘虚而出扰他处并办得严密之州县亦同归无益矣
一办团宜四乡加密也城中居民不及乡村之多宜分东西南北四乡分设团总中小之村归并大村团总总司其事又须互相策应如贼由南路来则南路迎击之东西两乡闻警即以一半速赴协剿城中兵勇分出接应推之各乡皆然贼轻易不能抵城自无连城失陷之虞也至城中当以细查保甲为重逐户逐日盘诘来往之人街巷分段立栅夜间关巡更俾奸宄无从匿迹有四乡之团足以自固城中办团可不办团亦可应听各官绅斟酌妥办
一须择贤牧令也团练虽责成绅士而牧令不贤不惟无益而且有害数年以来各处何常不办团练而官绅往往不能浃洽大抵各存意见者半付之不问者半不知绅不与官为一则诸事皆窒碍难行各存意见必至互相阻挠付之不问必至渐滋流弊再有一二劣绅攘臂其间而害不可胜言矣试思一邑中绅士庶民皆牧令之赤子牧令平日果能持正爱民一经剀切劝谕自必人人思奋访有劣绅不难鸣之于众斥去更换何不可为而必各存意见付之不问乎臣以为此次实办民团应请饬下各督抚于近贼州县遴选贤员贪酷者无论矣即乖张拘执疲者均撤回更换总以尽心民事者为上庶团练可期得力矣
一须有大员督办也州县既得贤员分办无督办之员则何处精密何处懈无由知悉办法不画一缓急仍不足恃故必须就地势联络分为几路各路派一道府大员以督察之绅士不可用者随时斥退章程不如法者随时更改总使一路联为一气而后处处周密可收指臂之助
一官兵民团宜互相策应也民团素不习战攻火器刀矛等均非所娴官兵攻剿之处所在团练力助剿不得株守观望惟遇民团有急由该牧令请援官兵亦宜速往救应成辅车相依之势
一宜择要害设卡盘查也四乡均有团练平时不容奸宄溷惟路途必有要隘可由各团总公议择要设卡严查出入之人姓名藉贯必有根据方准放行如有形可疑者拏送地方官究办
一民团只可助战不宜调遣也劝办民团必以自卫身家动之而后情踊跃本处争战自当尽力若因其勇敢令听调遣则此辈本系安居乐业之人一闻此信必且即时解散且迁地勿良地势人情皆非熟习调去亦必不得力离开乡土便变民团为练勇旧业已经失去将来遣散更多费手
一立功宜即奖励也团练虽系自卫身家然既杀贼立功则奖赏当较官兵稍优盖官兵系在营食粮例应出力之人民团乃舍业急公不顾躯命之士在朝廷自宜量加优待乃近来奏请给奖者固不乏人而攘其功以予将帅者亦正不少应请饬下各督抚及统兵大臣遇各团中实有卓着战功擒贼名酋者带队团总请赏官职余给奖赏既可以励团练亦可以激将士其有阵亡之勇均宜一体议
一团费宜自捐自办也民团皆有恒业之人所费本属无多惟制备器械操练奖赏及闻警时一切支应亦自不少总令富户出钱米贫民供职役均由各乡自捐自办如有劣绅借捐渔利者团总立予斥去
一民团办成防兵可省也现在各营兵勇数本不多各口分防为数益少若民团既无一处漏要害又俱有盘查则防兵便可陆续裁撤兵合则见多攻剿更可得力
练民团以张国势议
自万里重洋之禁开而天下多故矣自五口通商之约立而时局维艰矣自马江败而越南沦南徼之藩篱尽撤矣自朝鲜乱而台湾割在海之屏蔽遂虚矣迁流以至今日欲图东方局者罔不视耽耽而欲逐逐肆其鹰瞵之技逞其虎视之心呜呼当此危急之秋可不亟筹善法以为御侮之计乎然则御侮之计将安出曰此其计莫要于练民团民团者合天下之力以为力而其力必雄天下之心以为心而其心必固盖救急之法未有善于此者也查泰西各国所以师武臣力者良由于人尽知兵今虽不能仿其法以设民兵但使天下二十二行省各府州县举办民团则一省有一省之兵一府有一府之兵一县有一县之兵一乡有一乡之兵而收效亦与民兵无异无事则学习技艺有事则力攻剿以视闻警招募仓卒成军步武不能娴测量不能准枪炮不知如何而用奇正不知如何相生者得失奚翅霄壤至于举办之法则莫如编武生以为队长查各邑胥有武生自入庠以至中举名虽为武而实无用武之地今当于每乡武生中择若干人为团练什长复以其技击出众者为百人长每月限定日期操演教以枪炮打靶训以阵法步伍操罢之后各安本业地方官按月亲临校阅一次考校惰勤分别优劣而赏罚之其有熟悉测量而发皆中节者赏以功牌保以官职如遇海氛不靖皆当为国家力邻省邻县或有危急则一闻警报立即互相驰援不得存此疆彼界之心如此则每县以二百人计合之天下各省突增无数民兵众志成城无懈可击实自强之本也若夫筹费之法鄙人向尝论之莫如仿田赋出兵之意使城厢内外殷实民户各立社以出乡勇假今有田二百亩则当一社出勇一名有田四百亩则当二社出勇二名余则以次递加其典质及铺户赀本厚者亦令酌量当宜然后由本地绅士公举知兵之人总办团练事宜号令不可不严也队伍不可不为也营制不可不整也械不可不精也技击不可不练而古今兵法尤宜娴也测量不可不知而各国洋操有宜采也行以实力奉以实心斯其收效必远于何征之则请征诸往事嘉庆初川楚教匪为乱桂涵罗思举所团练之川勇一鼓平之咸丰中赭寇为患曾文正公用所团练之湘勇转战数千里迭奏奇功卒成中兴之事业是则团练之足以固本足以安边大可知矣至若南北各边则又宜练蒙兵以防俄练番兵以防英法何谓练蒙兵以防俄蒙兵夙称强悍元时迭为俄患载在西史班班可考顾昔之蒙古患其强强则不免扰我内地今之蒙古患其弱弱则无以固我外藩善夫南皮制军之言曰沙漠黄寒驰驱持击南人十不敌北人一关内之人十不敌关外之人一然则多练蒙兵讵不足为防俄之计乎宜派知兵大员查明蒙古情形晓以利害照团练之法按段编为民团一切屯田筑垒诸要端实心整顿然后朝廷无北顾之忧矣何谓练番兵以防英法英侵印度则西藏之势急矣缅甸复沦于英越南又覆于法则云南广西之势危矣所幸者藏之剌麻云南广西之土番及川陕各处边民性多强悍素善战诚能择其英伟之士熟谙兵法者多假以呼图克图名号令其照内地团练之法各编民兵则国家更无南顾之虑矣噫时势艰难数十载于兹矣关心大局者恒以练官兵为言殊不知练官兵百不如练民团十居今日而欲扞御外侮宏济时艰除练民团之外真无一可恃之法也
团练卫民说
团练者古守望相助之遗意法至良意至美也声势联络气谊固结之谓团进退有法步伐整齐之谓练苟能名副其实自收成效前者粤匪之乱蹂躏十余行省所至糜烂湘乡曾文正公以在籍绅士创办团练一时豪杰之士闻风兴起投袂谭兵卒能削平大难巨逆就歼然则团练之关系顾不重哉时至今日强邻实逼外患既岌岌可危而各处不逞之徒又复蠢而思动闹教之案层见出加以近日米珠薪桂饥民以索食为辞每致聚众劫掠为害商民且有焚毁衙署等事推原其故皆由乱民倡之苟有团练事前可预为布置事至自不至惊惶彼无业游民果何从得肆其奸谋哉昨岁省垣大宪曾饬各州县举办民团以卫闾阎而除匪类迄今举办者殊属寥寥毋亦以创始实难而有不易奉行者在与令试借箸代筹略举数则以待留心时事者采择焉一可得保护教堂之益也按西人传教载在约章中外相安本可无事无如喜事之徒屡起衅端官吏调停动费唇舌去岁胶州之役德人踞我要地索我偿金上烦宵旰之焦劳下费廷臣之筹画乱民滋事贻误大局言之发指嗣是而后江皖各省闹教又时有所闻推其故皆事起仓猝官吏营兵急不及发且民间公愤之积不能平者有司亦无从知觉以故酿成大患裂多端若设团练则民居与教士之龃龉者团长可首先排解以弭患于无形即一有警信亦可先出团练遏其凶锋再报文武各官出兵弹压则不至溃败灭裂以小忿而误大局矣一可绝赌徒横行之害也赌为贼之媒赌亦为盗之薮盖若辈衣锦绣食膏梁饱煖淫逸安之若素至五木无灵资财告竭即欲幡然改计又苦无业可营乃不得不流为匪类其弱者小试穿窬强者公然攘夺此亦势之必然者也地方官虽亦告诫谆谆严为禁止然苦于平日耳目不周无从知悉即或率众下乡彼等已闻风远遁追缉无踪至事过依然逍遥法外若设团练则先面谕团长如地方有聚众开赌之事即率团勇前往驱逐如仍抗违则即密报县官捕捉如此则赌风息而盗贼亦于以息矣闾阎受惠岂浅鲜哉一可止流民骚扰之患也天灾流行国家代有饥民待哺万户嗷嗷不能仰食于一方者必致散食于他处其中魁杰之徒乘间滋事沿途抢掠为害闾阎虽经各大宪一面设法赈济一面饬各州县沿途截止然流民之纷纷求食者盈千累万到处滋生事端若设团练则如流民入境团长可会同绅董按户劝赈以为济如有强悍不遵者即率团练前往弹压务使不准逗留如此则民亦受惠无穷矣一可止斗欧伤人之案也愚民无知好勇斗很睚之怨白刃相加此风广东湖州等府为最甚而他省亦时有所闻若设团练如有斗[殴](欧)情事团长出而排解必能了事盖团练有兵人已素慑其威故无不畏而知之也以上四条皆据其大要而言实力行之必有成效至若恃强滋事训练不精约束不严诸弊则有治法无治人一语足以该之固不必反覆推论矣
团练说
朱孙诒
咸丰八年戊午七月客有谓于余曰粤自莠民倡乱十有余年其始未尝略地攻城迨洪杨诸逆占据永安后虽弃城北窜而相继而起者踵相接也近今几载失陷城池难以枚举今水陆之师克复数郡中丞劳公奏调吾子总司善后将以何者为先余曰团练客曰仆在此有年矣具悉民间疾苦困于贼者难堪困于团练者亦甚借团练以科歛钱谷者无论已有名为团练而实通贼者不惟乡闾仰其鼻息以图保身家即地方官亦听其指挥苟全性命有藉充团总而大获重利者其始将微物以饵地方官其后遂挟制地方官以鱼肉乡民甚至自相雄长生事忿争又或率其党羽公然为盗种种流弊莫可名言吾子千余里闻君命而来而但言团练何也余曰此皆未尝经官办理亦办理不得其人之故也客曰苟得其人当讲求吏治何专言团练也余曰今日之广西任团练固不能致治废团练亦无以已乱吏治应以团练为先也客曰何以言之余曰诒自五月抵粤居会垣者已旬余驻柳郡者两月所见所闻与吾子之言大约相同然各府州县莫不有团贼来或顺从或惊走毫无所用贼去或科派或欺凌扰害不堪此等情形岂能致治若竟废之则器械山积手所便携猜鸷习成目所惯不逞盈郊逋逃野兵不可恃勇难长养此等情形岂能已乱惟有遴选人材实行团练竭力整顿仍不外因势利导用心督率要必使若网在纲无团练者使之速举办以便稽查有团练者使之就范围而归约束但团练之患率有五等一患经费难以久持二患恃众恐其横行三患有事未必可靠四患官民难免纷扰五患伏莽未能悉除盖团练固资经费今团练无薪水团丁无口粮则经费无难持久矣恃众横行容或有之今每县团总不过数人团长十余人团正数十人兼立百长行长使其递相管束以人制之分路管领以地限之且悉听地方官指使团练听命于官是官总其权也可操纵自如也无虑其横行矣有事难靠匪惟团总恐难靠而遂不行是因噎废食也今凡城市有店铺之处暨殷实之家令资练勇贼来练勇当先团勇帮助一方有警悉调各城市之勇聚于一处分途防剿久之不独练勇可靠即团勇皆成劲旅矣官民纷扰乃办者不得其法今畎亩不旷其工作室家不罄其盖藏官惟勤于督责民自乐于听从行所无事何纷扰之有伏莽不除最足为患今三人会团必令稽查匪类窝家是兼行保甲也外匪固不能来内匪亦奚由匿则伏莽之有无此五患间以暇时校其技艺齐其队伍逐层团总团长团正百长什长训诲使之辑然和睦有勇知方行见民与民邻近庄村相联络而友助可期也民与官邻封州县通呼吸而应援足恃也岂惟盗贼不生亦且礼让可复而吏治民风駸駸乎日上矣团练顾不重乎今所定团练条规皆力祛团练之弊而实收团练之效者子曷不详阅之客乃再三紬绎反复思量不觉勃然而兴曰有是哉吾子之所言团练如是之详且善也曩者吾子在楚所至之处共知取效于团练长沙十二属惟湘乡至今完全九府四直隶惟庆未遭兵豩大不意初来岭峤独能洞悉利弊而严密其法以简易其行也由是观之非团练断无以已乱且非若吾子所言之团练亦必不能以戢干戈而奠安黎庶也客既知其然也爰书其说以告阖省各府州县之举行团练者
皇朝经世文四编卷三十八兵政
保甲
整顿保甲
各属保甲大抵有名无实故事虚行时值隆冬急须加意整顿南昌府江讯吾太守因督同南昌县孟子卿明府新建县文芝土岛明府剀切晓谕其文曰安民之要务莫先于清盗源弭盗之良规莫过于严保甲历年迭奉上宪札饬实力奉行谆谆诰诫乃节经举办毫无实效者皆由稽查不严赏罚不明又无端人正士襄理其间无怪乎良法美意竟等具文也本府前在瑞州酌议新章五则饬属认真举办行之颇着成效今者移守洪都忽焉一载虽省城保甲久奉上宪委员分段稽查而乡间外属未能一律举行自应仿照办理以期莠除良安风清俗美诚恐尔等未达本府之意合亟督同剀切谕晓为此仰阖属绅民人等知悉尔等细思与其贼盗为患本身先已受害仍须经官动府告状催词即使官府明察不准书差需索不令尔等受累而失时废业惹气伤财已受无穷苦恼何若思患预防家家得以无事共享平安之福须知本府县苦口劝谕并非于官府有何利益所以不惜心力不吝钱财必欲实力奉行者无非为尔等卫身家求乐业以希稍尽守土之责此外无他意也尔绅民各有天良倘不仰体本府县苦心仍前玩忽抚心自问岂能安乎一绝扰累查向来门牌册籍均由本县捐办不派民间分文然书役地保赴乡不免需索盘费甚至各处设局经费不足私向各户歛钱以资津贴今一切经费均归府县公捐委员书差概不赴乡保甲公事悉归本乡绅首办理本乡概不设局自绅富以至贫民均无分文花费本府县如遇公便顺道抽查随带夫役自发工食丝毫不扰民间倘有藉端讹索准随时喊禀立予严惩凡绅首有保甲公事到官立时接见信来亦为办理如门丁书役有丝毫需索或面或函禀定将需索人加等治罪一严责成查十家编联之法旧章已备但须遵行毋庸再议今酌定每乡设一乡正或由官访请或由地方公举必须公正刚直素为众所敬服者方克胜任团总即由乡正举报甲长即由团总举报牌长即由甲长举报凡事牌长告之甲长甲长告之团总团总告之乡正禀乡正官核办有办事不公或私歛小民分文者即由举报之一人禀明究惩更换倘或扶同容隐定将举报之人连坐一联声气保甲即古人出入相友守望相助之意若声气不联典与不办同今后一家有事各家奔救一村有事各村奔救至二三户小村全仗附近大村保护不得漠视须知匪类能害别人即能害我同乡同里应使患难相顾平时我不救人等到自已有事谁肯救我倘自己不怕视别人之事不关痛痒坐视不救一经查出定照庇护匪人贻害乡里从重惩办谓一明赏罚一牌之中有无不法之事同牌断无不知之今后须按乡按户出具切结如一家有窝藏匪类开场聚赌与各项不法情事九家不报九家连坐若九家报知牌长牌长不报即连坐牌长与九家无涉推而上之甲长团总乡正皆然何处报明即算无事何处不报即与连坐至于匪类盗贼能捆送者随时捆送倘为一乡所畏之人不敢捆送准其密禀由官密拿不使捆送密禀之人稍受拖累但必须有真凭确据方可亦不得私自纠捉拷问倘或妄拿诬禀以及私刑拷问一经审实定即反坐此外如能捕获匪首巨盗及擒送罪大恶极之人定予从优奖赏即由府县公捐发给不食言至若实系良民被贼诬攀准同牌九家联名保释在家听候传质如敢徇情妄保亦即连坐一厚风俗洋赌博娼妓采茶淫戏最为风俗之害各团馆查明若干家另造一册责令该户连邻出具不容留匪人保结本人出具留容匪类除照例治罪外仍将房屋充公甘结倘屋系租赁必须房东出具如有留匪情事愿将房屋充公保结若无以上各结勒令收歇改业其赌博娼妓采茶戏一律严禁照明赏罚一条办理至民间偶因细故或听唆涉讼或吵闹斗殴或妇女撒泼甚至借事纠抢短见轻生皆由愚昧无知冒犯国法卒至不能害人徒害自己虽悔何能全赖明理绅耆以及乡正团长等随时开导劝解总期大事化小小事化无共相和睦倘能一二年内移风易俗确着成效本府县自当酌给花红以示奖励以上五条并旧章相辅而行但能实力举办不徒良善安得匪类绝迹将见官绅百姓联为一气由此兴利除害次第举行必收如身便臂如臂便指之效惟是府属公正绅耆向不肯出头问事须知干预词讼是为无品若有关一君邑一邑大利害仍复袖手旁观地方何赖有此绅士本府县苦心孤谊为立有利无害良法既不令委员书差赴乡若公正绅耆再不相助为理试问府县只有两人能否处处亲办是绅耆不乐乡里治安不愿风俗敦厚其辜负本府县一片婆心犹小焉者也想公正绅耆深明大义谊笃桑梓当不至出此
苏省保甲说
朱镇
自来有治法必先有治人不泥于古不囿于今乃能使人各为治而法可通行何也如宋之时王介甫为鄞县令仿古编氓遗意始行保甲民甚便之洎其为相即以鄞县法行之天下盗贼转多民受其累卒之青苗祸起保甲罢不复行夫岂法之不良哉亦不能使人各为治耳孔子曰君子不以人废言介甫为人不必论顾保甲则不当废我朝查户口辨籍贯防盗贼禁流丐约而言之不外编审保甲夫保甲之法户给门牌书其家长之名与其丁口之数而岁更之出注所往入注所慝来户有迁移随时换给十家为牌牌有头十牌为甲甲有长十甲为保保有正于其犯令作窦者皆令查报此保甲之大概也昔王文成公行之南蔡忠襄公行之西浙于清端公行之江安风清俗俱有实效然而时以世异人以地殊苏省人本文弱承平之日尤安逸宜从于清公成法而参酌变通别保正为社长所以优其称而有望于品行端方者也窝藏盗贼只坐左右贴邻恕九家耳目有未周也官幕乡绅邻人有犯不与相干知其少与往来也社长甲牌行之二年着效必赏是勉励之而期可长治也循是为之自牌而甲而社如指承臂社长有选举由官上行下效人之情也进贤退不肖在上位之责也信以实心为倡率则有司得人将社长及甲牌亦莫不得人所谓不泥于古不囿于今而能使人各为治若是者天下不足平又何有乎保甲哉
战和
论谋定后战之利害
金安清
兵法有谋定而后战之说盖言谋也孔子亦云临事而惧好谋而成而孟施舍所谓量敌而后进虑胜而后会是畏三军者也此又勇往直前奋不顾身之勇士可以起[懦](糯)夫使有立志然究不过匹夫之勇而已文王一怒而安天下武王亦一怒而安天下皆乘其而机起焉者也机何以知其可乘则谋之臧也而后人不知审机度势往往缓于应敌恐人之议其后也则以谋定后战之说自为解嘲而实则彼之所谓谋也者直无谋之甚者也昨有西友言及中国之与倭人构战牙山一役竟能以少胜多而平壤乃致挫此其故由于缓故也中国之兵未尝不强而患在迟迟不进且未尝谋之于先两军相持之际倭人日出马兵数骑不时游弋或掠华营而过并不与华军战而华军亦熟视无亦从未闻有华军之骑队派拨出营掠敌之营垒然则由于将之不知战非兵之不能战也牙山头寡敌众而倭兵屡为所败度必有谋之于预者矣即[大东沟](大沟东)海战以中国师船之坚且巨倭船虽有一二艘头等铁舰何足以御第倭船之炮小而多列于船之两旁若蜂房而既练习准头俟敌船对准而后击其击也亦不肯妄击空放船身活动或高或低皆不足以取准必俟其平而后开击或不免于失机而其命中也则胜于华军中国兵轮之炮极大而远倘敌船被击而中则受其一炮已可使船身虀粉惟远则未必炮皆命中此其病也将不习兵兵不习器本兵不所忌中国兵士所用之枪有自制者有购自外洋者其类不一其式亦不一而其用法亦不能一仆尝屡言此一事实为中国之弊病一炮有一炮之弹一枪有一枪之弹不可以通用也即其开放之法亦各不同非可以一律施也而中国之兵或执毛瑟或持林明墩或挟快利等枪即船上之炮亦有格林炮亦有克虏伯一艘亦必有数种而此炮之弹或误入于他炮则必不能开放从新取易愈觉费事迟误稽延或由于此至于陆营各兵其所持之枪所以为克敌之用者尝有枪与弹格格不入之时盖此等当兵之人多系田野椎鲁粗蛮之子初未尝能细心辨认之营官哨弁向且有不能尽识者即使有人教习人人能办而或在仓猝之间随手误则有枪与无枪等有弹与无弹等转不若先时专以鸟枪线枪为制胜之具其用枪弹断无不能合用之时此说也言之再三而卒未见采及至今犹仍其旧闻平壤之役有人言及有某营适当倭寇之冲而其枪弹均不相应以至仓徨之际徒手而搏遂至先溃一营溃而众心遂摇动无斗志此则大可扼腕者也然而误在器器犹可以改弦而更张也惩于前者毖于后一误或不至再误而中国迂缓之积弊则尤为历来之宿病可称为痼疾者也若不亟医恐将来有疾不可为之势观于此次倭人先占韩京先动大众先以兵船犯威海等处不啻事事皆让以先而中国皆成后手此其利钝之机所判显然矣兵机缓急之间间不容发而谓前敌者必请命于数千里之外而后动有不坐失其机宜者乎若此者其谓无谋乎而犹曰谋定而后战乎余曰子之言善矣然兵之胜负在于曲直倭人此次以无名之师取无理之即使狡计百出掩着多端究不能以欺人者欺天中国虽偶有挫损而理直气壮义声足以震于天下圣明在上一纸诏下直令人感激鼓舞于不自已失机者以军法从事有功者以不次赏间行人人皆有奋兴之志即草野亦多有同仇敌忾之诚事权归一指挥悉定从此鉴于前车不致再有后误吾知虽有小挫于先必将有大捷于后子又何必为杞人之忧也哉虽然子之所云亦属至言当国秉钧者所不可不知者也则请以子之所言笔而出之以当负曝献斤之意何如
战事问答
有愤时客问于澄观主人曰顺逆理也大小势也日本区区岛国专以诡诈为得计中国堂堂正正不尚阴谋顺逆之不同可知日本兵数不及中国十分之一其赋税所入又远不如中国大小之不侔又可知顾何以用兵朝鲜以来日本事事争先中国着着落后今者鲜王已虏矣牙山已失矣日兵又进驻澧津扼我陆军前进之路又派兵船在海面游弋装兵二万二千名赴鲜由釜山浦登岸安然无恙绝未闻中国兵船拦途截击而中国之载兵赴鲜者鉴于高陞之覆不复作问津之想大队陆兵渡鸭绿江而去遵陆前进际此烈日薰蒸长途跋涉行役为劳千余里之程计旬日可达今闻前队之兵已抵平安道安设营垒后路兵之尚未到齐谅须缓以时日日本则已屯兵要隘反客为主以逸待劳即使中国陆路之兵陆续到齐期进攻日兵已得先为之备欲擒猕而草薙之恐非易易夫日本之图占朝鲜蔑视中国不自今日始矣平日处心积虑练兵缮械惟恐弗及甚至柴薪等物亦于一年前预备不待智者而始知其用意之所在而中国尚懵然罔觉不早为之备直至日兵屯路仁川釜山等处犹欲藉局外诸国从旁劝解冀幸和局之可成后见和议裂万不得已而始添兵赴鲜则已事事掣肘向使当东学党初作乱时遽以轮船由海道载大兵赴鲜使彼疾雷不及掩耳日本未必敢遂调重兵与我相抗即使公然相抗则我已先据要地迎头拦[击](系)断不任其登岸又派兵船在海中截[击](系)彼既不能登陆又不能在海面逗遛方且退避三舍之不暇何致将朝鲜之土地任彼蹂朝鲜之宗社任彼覆灭乎然此犹得曰中国素来大度包容不欲衅开自我致使日人得以先发也顾当[租](祖)赁商轮载兵之时何以漫无准备虽万国公法当两国尚未明示开战之先别国船只代运兵械不在违禁之例然日本之多行不义妇孺皆知之其非公法之所得而束缚也明矣向使中国多派兵船为之护送一见日船即行痛[击](系)俾高陞得以旱抵鲜境何致使牙山之兵粮尽援[绝](维)虽以素谙韬略之将勇敢善战之兵究以众寡不敌效命捐躯世有贾长沙能不为之痛哭流涕长太息哉然犹曰鲜境既已糜烂此时海道被阻不能运兵前去将欲大伸天讨必待陆兵齐到方可大举也顾何以兵舰如林前此停泊威海卫一带未尝远出及日舰攻我威海旅顺两处炮台所幸地势险要炮台既有巨炮远[击](系)海口又有水雷埋伏日舰不敢闯入绝未闻海中兵舰与之开炮接仗岂前之停泊威海者知敌舰将至早已先为之地耶此次日舰内犯虽有二十一艘然其中朽窳者多船坚炮利者不过三四艘尚不及中国兵船之精美向使当进攻威海旅顺两处时中国兵船从旁邀击使其前后受敌可以悉为我擒而奈何计不出此也中国竭数十年之心力费数千万之赀财制造坚船巨炮原欲杜外侮之纷乘奠疆圉于磐石当此海氛不靖船非不坚炮非不利敌未来则往来游弋敌既来则匿影销声然则所谓船坚炮利者岂徒以示观美而已乎吾子盱衡时势必有说以处此主人曰子之意则善子之言毋乃太急我侪小人伏处蓬庐何敢妄谈天下事方今圣王赫怒于上勳臣擘画于下各省不乏知兵宿将足备御侮之选湘淮少年各扶忠义奋发之气一闻招募无不投袂而起愿出死力以报国家豢养之恩数十万之兵咄嗟可集日船虽冒险深入各省海防办理已臻严密南北两洋兵船不少诚使水陆相应内外夹攻使彼进无所逞退无所归区区日舰不被我击沈即被我擒获约计陆路赴鲜之兵悉数已到节节进剿步步为营不难将日本二万余之兵[歼](纤)除尽净一面派各兵船驶往朝鲜海面一见日船即行轰击毋敌而退缩毋畏死而苟全务使朝鲜海面无一日舰而后接济朝鲜陆地无一日兵而后藩属可保鲜事既已大定然后鼓轮而东捣其要隘口岸日本劳师远涉国中武备必虚加以师丧于外败耗传来民心扰攘内乱必因之而起一旦天兵压境有不稽首乞降纳币恐后者哉吾与子且拭目以俟之客乃长揖而谢曰闻子高论昭若发蒙今而后不敢复谈天下事矣
议和须占便宜说
有客问于余曰自中日交战祸结兵连縻饷劳师已经半载朝廷念切民艰特简使臣为议和之举将见论和化干[戈](弋)为兵政玉帛在指顾间矣而报载十难十要之论一似和之未必能成岂和局之究未可以轻议耶余应曰非和之未必能成亦非和局之未可以轻议也夫当衅隙既开不得已而出之于战者势也战之既久或胜或负或胜负未分无不要之于和者亦势也无论和之难无论和之要惟视和之吃亏与便宜耳人之生也有彼此之分国之立也即有彼我之势我若吃亏则彼必有便宜矣我若便宜则彼必有吃亏矣以此而观断不能有持平之局观夫风气未开之始中外隔绝则一国之兴衰盛败亦惟听其自消自长于其间国用虽有不足之时而财货究未尝外溢也甲兵虽有不足之时而土地究未尝外削也迨海禁宏开梯杭云集不必兴甲兵不必侵土地一凡交涉之事贸易之途中国无不处处吃亏岂中国之不欲占便宜哉其初不知有吃亏使一国得便宜而去其继遂不能不吃亏而各国皆为占便宜而来盖各国因中国肯吃亏而所以能共敦和好中国亦因各国之共敦和好而遂不欲稍占便宜其数十年以来未经变革者也然在大国土地相当富强相敌即暂吃小亏为持盈保泰之计未始非便宜之道故缅甸之属英暹逻越南之属法黑龙江以上之属俄诚以中国地大物博而区区边境之失不稍介意皆以大置之于是天下咸知中国之肯吃亏而几欲以中国为鼎中之肉而共思染指焉乃不谓不发难于大国而发难于区区一岛之倭奴是所不及料者矣倭奴当剪取琉球之时朝廷因不欲涂炭生民故不复争此岛国非真甘于吃亏也乃中国方普覆载生成之德而倭奴益长骄夸纵肆之心遂欲得陇望蜀借高丽兵乱为名夺我藩服揣倭奴之意以为中国素肯吃亏必不兴师动众高丽可唾手而得不料我皇上赫然震怒命将出师高丽为我藩服助之情也亦理也夺我藩服者寇也不为剿之天下断无此情理也然出自中国皆在情理之中而倭奴观之若出意料之外意倭奴于此亦断不能自其必占便宜也迨牙山之溃平壤之奔遂使倭奴骄志顿长数倍致有侵我边疆要隘之心以遂其挟制要求之意使当日翻然变计置高丽于不问但使固我疆急调南北洋兵舰直趋长崎为围魏救赵之计倭奴首尾不能兼顾根本一摇军心自懈而且仓卒无备不特倭奴之巢穴堪虞即高丽之兵亦不战而自退矣中国可不大占便宜乎而乃计不出此斤斤于高丽之是争已非上策然苟将帅用命犹不难转败为胜而奔者奔溃者溃以致金复海盖旅顺渐次沦陷据我城池毁我炮垒夺我器械罄我仓箱倭奴于此始得大占便宜而中国之吃亏为不少矣客曰然则中国竟无便宜之可占乎抑竟不欲占便宜乎余曰中国岂不欲占便宜哉如中国不欲占便宜则倭奴侵扰高丽之时可以袖手旁观不必劳师糜饷所以欲争高丽者不肯吃亏故也至争高丽不得而复丧师失地吃亏不更甚乎至吃亏而思与之和亦以吃亏于战者未始不可占便宜于和也若并和而亦不能占其便宜则不如前此之不争高丽之为得耶且倭奴曾有偿以五百兆圆兵费即可议和之说中国如肯吃亏当早允其请又何待今日哉今日之事亦时局之一大转机也胜仗迭闻战务渐有起色中国即不欲稍占便宜亦无吃亏之理若再吃亏则岂尚有便宜之日哉我皇上洞悉情形独操宸算不肯使倭奴稍占便宜致贻后患而使臣身膺重寄亦不肯使中国稍有吃亏致损国威然则如何而可以占便宜如何而可以不吃亏谅使臣早有成竹在无俟鄙人之臆说也客揖而退爰衍之而为是说
议和预防后患论
天下事一误岂容再误倭奴犷悍桀黠其蠢蠢欲动十年于兹矣乘朝鲜东学党之乱袭取其京城扰乱其政事戕贼其民人而我军之保护藩属驻牙山者兵单力薄卒以失援溃退句骊全境尽为占据皆由当国者惰慢昏庸坚不欲战祗有和之一字在其胸中牢不可破是以事机之误至于斯极然始犹幸中国边陲未尝侵及也及至九连凤凰诸城警报频闻而京都震动矣金州旅顺等处险隘尽失而京师戒严矣于斯时也朝野内外智愚贤不肖莫不发指眦裂其弱者扼腕而太息其强者攘臂而奋呼皆欲得倭肤而寝其皮食其肉而倭肤之在高丽者既为学党所困屡受夷伤兼之北地苦寒冻弊者尤不可以数计其国王则自迁居广岛后民心离畔谤讟频兴时时有纵火焚烧之事至其兵额不足则募及于小工饷需不足则勒捐夫妓女种种困迫情形已可概见此天与我以剿倭之机时哉不可失也我若分兵三路一从间道渡鸭绿江收复韩京一攻收长崎覆其巢穴又以一军往来巡察以遏外援使其腹背受敌不得不俯首帖耳以求和如是以言和则兵端永息必不敢自外声教而罔王灵而致误于前者庶不至贻误于后矣乃近闻朝廷特派张少司农邵大中丞驰赴日本商议和事此我皇上皇太后轸念亿兆生灵惨罹锋镝用宏遐迩一体之量广乾坤覆载之思俾戢干戈重通玉帛特恐犬羊之性驯习维艰彼见我各路大兵如水赴壑足以扞御敌氛一旦遣使言和不以我为大度包容藉深黩武之戒而以我为举朝恇怯甘求城下之盟于是肆厥贪饕多所要挟或别求口岸以互市或索偿军饷以息争此固启衅之本心至是而适如其愿以相偿也不特此也目前倭人力尽势穷兵饷交困欲进不可欲退不能我不于此时抵其瑕蹈其瑕以尽[歼](纤)其众而遽与联懽即使既和之后倭兵即行[撤](辙)归本国然未示以威先示之弱彼狡焉思逞者安必其不再生心转瞬春回北洋冰涣彼更背约称兵乘我不备猝以兵舰夺我藩封窥我畿辅且分兵扰及南洋使我首尾不能相顾彼时良将锐师已大半撤回所募之勇亦未必尽留防次而一无裁遣岂能如此日军容之盛防务之严也而倭兵乃休息多时转弱为强转怯为勇满载其车粮以与我猛扑而坚攻恐前此之弃械而逃望风而靡者将复见于他日矣是一误于未战而欲和致令先机之坐失再误于既战而轻和不思后患之宜防欲惩覆辙适蹈危机国是至此尚可问耶昔金人以和愚宋秦缪丑以和愚高宗高宗实以和自愚读史者每为之废书三叹今之议和固非昔比然倭人猾谲性成轻诺寡信倘阳与我和而阴实误我则我为倭所愚而后悔莫及矣然则为今之计不可主和乎曰主和亦未尝不可也特所以不和之策与所以能战之谟不可一日忘也使倭人自知财已穷力已竭兵连祸结何时可已因仰体我朝怀柔之意帖然就我范围则可和和亦可久若仍恣睢暴戾欲逞其贪得无厌之心则不宜与之和速与之战值此猛将雄师次第翕集即用上所云三路进兵法而协力同心自不难慑其气而寒其胆万一不胜再别求制胜之方必待既胜而后言和而南北洋防务仍不可稍[有](可)懈弛北洋似宜以宋聂二统帅总我纲南洋似宜以冯刘二军门握兵柄而事权归一使无牵制之虞而东渖孱弱别派重兵以守护之至各行省召募之勇丁若统归营伍则靡饷难支惟简择精良斯克敌可恃此和局既定而善后之计也总之寇氛深入当轴者误之于先自今以后虽晏安无事而衮衮诸公时刻有烽之象交儆于心目间则干惕深而后患潜消矣传曰一日纵敌数世之患也倭扰边疆未经大创忽焉罢兵息战是纵敌也蒙惧其叵测居心患贻数世故为一误不可再误之说以耸当途之听焉
战具
论战具
朝廷近为安南特派李傅相经营滇粤三省军政初闻有径赴南边之说继由天津邮述傅相仍须回北洋大臣之任乃观宪旌所指则知启节之后即赴金陵小驻再行回沪沪上已备有行辕官场传说谓傅相在沪当有月余勾留大抵在金陵时因此次统军经三省海口各事本该南洋所辖是以须与左侯相商然后来沪整办军务也上海为南北洋适中之地调募勇丁筹措粮饷以及某省当派兵会助某省当协济军需声息易通不难随时措置故择而居之且安南之事关系中外大局倘外人必欲大逞厥志好寻仇中国意在保泰持盈可已则已未必乐与之战则或者通商各国亦以中法失和有碍贸易之事不以法人为真从中调停庶使兵戈不举隙可弥傅相在沪则各国官商可以就近商办也然近日中国行事既已如此持论者或谓两国终出于和抑又谓中法必出于战此不过就法人之意言之不召回公使则前在总理衙门所议云南边界一节法廷似有首肯但使法无违言中国必不构法人之兵端此和之机也乃连日西报所传法廷聚议情形则竟是法人有一往直前之概务使踏平安南侵夺滇境而后已且自视富强轻量中国大有齐桓陈师召陵骄示屈完之意然则法既欲战中国亦不能强之使和其必迫于必不得已而与之一战矣或和或战事未可知也第和则不必有备而战则必须有备幸其终和不能不防其或战而目前中国所以为战具者论者固难指其实也兵法知己知彼傅相统兵垂二十年岂肯轻举妄动者谓量敌而后进虑胜而后会今日之势量敌不难虑胜则难即傅相于此亦觉未有把握也或曰中国自同治以来所购之船炮多矣目前分布各海口不下数十艘当其向外洋购造也西人见之皆谓其精利无比与泰西兵船战舰不相上下船上之炮亦均新式合用再以西国水师之法教练兵丁今日沿海武备事事不出西国之下以之言战何患不克曰法人若与中国为难势必尽起精锐而来顾彼以是船我亦以是船彼以是炮我亦以是炮虽未必胜然亦安见其必败也战则战耳何多虑为噫斯言也何尝不足以壮中人之胆张中国之威顾吾所谓未有把握者其意别有所在也夫器虽精兵虽练就平时言之则然也器精而能用其器兵练而能用其兵则临时而始见也有事之与无事局阵大异即强弱众寡之势亦相悬殊中国购买船炮选择学生而教以西洋水师之法原非仅饰平时之观实欲以济临时之用而其时其势犹若有未及者则以有兵而无统兵之人也今一旦启衅强邻各海口所停泊之船自必调遣听用平时管带兵船之人固由学堂教习以成而管带之上更无精熟水师之统领也管带一船止知一船之事然且赖洋人为之教师为之船主不敢以一船之关系轻付诸少不更事之人今至于战其谓以一人策一船而可以临敌耶自剿平粤捻以来宿将多材颇有未老势不能不召用之然试问昔之剿粤捻与今之敌外洋其事同耶异耶统昔日水陆之众以攻克内地城池若而人者足以见功固也海道未尝亲历轮船未尝亲驾机器之运动炮位之方向未尝亲临其事而以之为统领欲其见功于海上不亦难乎且也每船之中自管带以至兵丁教练既久自谓精熟而临以不知海上之统领必有轻视之心假令出战之时而号令不行其祸尚堪设想哉夫中国自有轮船以来未尝与他国一战船之所泊不过此数大口岸不但海外程途即南北万里口岸纷歧情形未悉苟有知兵之统领已逊他国一筹而并其无人哉前年英将戈登条论中国诸事尝谓购置船炮不必一意求其上等倘无善用船炮之人一旦有事恐不待交绥而船炮适为敌人所用斯言也岂轻我中国哉亦深知我中国之病而欲医之也吾于今日亦窃窃焉以为忧矣
军械论
觇世变者于军械之今异于古而不禁慨然焉夫古昔圣人弧矢之利以威天下是为有军械之始蚩尤制五兵而军械一变厥后日新月异后人凭其聪明才力所制几不可以数计而要不外乎借此以杀人迨本朝以骑射为古今冠而又济之以鸟枪火器红衣大炮遂称无敌至于今则前此之所谓长者又转形其短矣泰西各国军械之制精益求精其制造军火层出不穷自洋枪出而凡所称谓鸟枪线枪台枪之类皆不足恃矣自有洋人后膛诸炮而凡红衣大将军等皆失其利吁时至今日而杀人之具可谓盛矣孟子言矢人惟恐不伤人函人惟恐伤人故矢人不仁于函人乃以今之制枪炮者言之则矢人之不仁犹为仁之至者也一矢之发能伤几人一枪一炮则所毙岂止一二人而又惟恐伤人不多伤人不速且复百计千方求其至多至速之法其枪则各异其名如毛瑟云者士之类不可以枚举其炮则有格林克虏伯等名亦不可以指屈一国创之各国皆利而争购之或且仿造之近来则外洋各国军械之利实冠古今中国自与欧西通商渐知西人枪炮之善朝仿而夕购之至于今日则亦不少大都英德美三国所制为多说者谓器既不一用亦不同杂而陈之意以授之势必至枪炮与子弹若[枘凿](柄鉴)之不相入兵士与枪炮如秦越之不相亲是又何所用之然而入者主之出者奴之扬英者必抑德扬德者必抑英各国皆有所制即各国皆欲求售虽不自以为天下无敌卒之莫衷一是反足致害然则办军火者又乌可以不慎也昨有友人邮来一稿谓有格鲁森炮厂所造新式快炮以及炮架子弹等物其中所述式样之新奇装放之便捷炮之口径身长其数不等炮架视乎炮之所宜宜于陆则陆宜于水则水其施放之便速据云每分钟可至数十余出炮门自能开闭十壳自能顶出且开放时无庸一出一洗可直至用毕而后洗上有杪针左右上下意所之无不如法仅用炮兵两名可以每分钟开放三四十出炮架之灵便亦异乎寻常自有此炮而天下之炮可废曾闻之西人法国有所谓霍斯盖斯炮虽仅可及二三里之近而一发五十弹联珠而出此殆其流亚与然炮火之用于今为烈外洋之制固精中国亦未尝无人焉前有自署楚北三代直来函告曰有袁祖礼者号曰黄武湖北蕲州人也闻海军衙门出示招天下奇才异能遂入都上书于醇邸呈制服敌人器用各图说当蒙醇王收录拨创造指南仪罗盘炮水雷独雷悬雷飞雷阴阳雷水管仪各利器于己丑年九月间在南苑演放百发百中实能高出西人炮法测量数倍庆邸及各党官见者无不拍手称快旁观数千人无不同声喝采无奈不善钻营大为小人所忌阻千方朦蔽百计倾轧致袁君计归隐闻袁君妙法甚多最者有避炮火一法非术非数非符咒实从图书生得来果有此法则一切巨炮排枪无论新式旧式概成无用不但救一时并可救万世功真不在神禹之下矣来函所述又如此由是观之则中国亦未尝无奇人其所谓避炮火一法袁君因为小人所忌故计不为人罔不为之深惜余则以为天下不必果有此事天下不可竟无此言言而可行固属奇事言而不可行亦为快论然则军械之制至今日而已成造极之势物极必变吾恐目前所谓利者又安知不为后日之害也圣人以礼义为干橹以忠信为甲胄论者或为迂阔而不知蚩尤制五兵能为五里之雾而卒不免为黄帝所擒而后叹古人之言为不我欺也彼恃其利器以雄视海内者其出果可恃焉否耶
军械说
中国自与泰西通市以来见西人大都恃船坚炮利得以横行海上因亦孜孜焉以讲武备为急务以向时枪刀弓矢之不适于用也水则变而用铁甲轮船陆则变而用洋枪火炮遂于沿海各要地设立制造船政等局如上海天津金陵福州四川吉林诸处厂中日聚千百人以铸各项军火并以重币延洋匠居中指授说者谓中国既经自铸似可以有器必精无械不备无须再向外洋购买致虑银钱之流出矣不知西人留心国计新式火器层出不穷凡一枪一炮中国一经仿造彼即推陈出新另翻花样其新出之器必精利胜前以视旧式利钝判若天渊试观船则有铁甲冲船快船雷船之别雷则有浮雷沈雷撞雷伏雷飞雷伺雷之分炮则有台炮船炮行炮之殊中国近虽亦得其巧妙然非尽可资利用故仍不得不向外洋添购如台船炮以身长击远为贵则必购德之克虏伯取其中心曲折用之得宜次为英之阿姆斯脱郎钢管外加熟铁类皆制造极难不能学步陆路行营最重车炮平阳山岭则以克虏伯车炮之六生特七生特半口径者为宜平原攻守则以八生特口径者为上其机器必须购自德国乌鲁生厂他如前营中之钢炮钢炮则必购乌拉秋司取其内钢营而外熟铁最利于用连环炮则有懦飞登哈乞开司两种枪则有连珠毛瑟黎意哈乞开司数种火药则有棉花无之类种种名目繁多难于殚述中国而欲一一仿制不特舍旧谋新旷工縻费且未精其法贻误转多反不如向外洋添购之速而且省当轴者有见于此于是专派委员办理军装不遗余力然而天下事有利必有獘外洋所售者岂尽属利器哉其中亦良楛不齐必其采辨之员独具只眼精心辨别斯为费不虚糜否则每受其欺而不觉数年前曾向某国购办快枪尽皆弃物已可概见亦有不肖之员暗中串通以朽窳之枪炮潮湿之火药报领重价藉充腰橐此等獘窦数之几更仆难终一旦衅启海疆器不能用其贻祸尚堪设想乎夫工欲善其事必先利其器器械不利与徒手同采办军火者须当精详审慎择平时诚信无欺素有名望者委之购买庶有益于国而不受其欺乎余曰子之所言可谓明若观火子之于外洋军火亦可谓推勘靡遗矣得子以经理此事不特西人固可操获利之券即吾国家整军经武兵备日严所购军装亦何患苦窳而不适于用哉仆尝至金陵游观制造局见所制格林炮管分为十若笙然实鸡心弹而摇之则喷吐若联珠顷刻可尽数十枚窃以为杀人之器莫有利于斯者矣又尝闻友人言日本所用之枪皆由巧匠田氏制造与欧洲各国所用迥乎不同昔年曾以新制者献诸总理各国事务衙门蒙王大臣许以为可去岁又心裁别出制为联发铳每铳容弹十枚启其机不及一分时即可放尽如欲只放一二枚或三四枚则可将未放者退回不必既装入枪即须放出大约十枚之弹总可击中一二人夫以一分之时一枪之弹而一二人即毙命于其间使当两军交绥有军十人则此一分时即可毙敌一二千人使战至一二刻时不将尸如山积乎更尽日鏖战乎然则军火者真不祥之物为仁人所不忍言者也虽然至今日而仍不从事于军火焉乎可哉合欧罗巴亚美利二洲凡与我通商者多至二十余国常则玉帛变则兵戎使彼以火炮来而我仍以弓刀应势不相敌其能取胜乎然则军火者正目前之急务不可一日不讲求者也子勉乎哉今虽购自外洋以辅各局制造之所不及他日者技益熟心益灵外洋虽日异月新安见我国不能仿造且安见无田其人者出能运以新意不落外洋之科臼其利更胜于外洋扩而充之推而广之军械之精不诚可立而待哉
论后膛炮读西三月十二日英议院所论后膛炮一篇未见綦详即相国塞西尔所论亦非明鉴因不得不亟为剖晰而缕陈之以分优绌而免淆混余所制后膛钢炮之法今已天下通行泰西各国无不深信且广储焉何哉以能适用也一国之适用尚曰偶尔相值今各国皆以为适用其炮之优绌可知今英国独用前膛实未得后造膛精妙之法不得不姑用之而犹强作解辞以为前膛等于后膛此则哄小儿之言将谁欺乎夫前膛果能与后膛相等则各国何不竟购前膛而必欲购后膛而用之且前膛之价廉于后膛又不待辨而知之者至以普法称兵时为言则更不足论夫普法之战也初用四五尊用不得其法故稍有微言似不合意乃深求何以不适于用之故一旦恍然大悟其后得心应手卒收功于后但用后无不稍损特须修整已耳所云初用四五尊不适于用者皆系旧式炮也其气以铜为之且系双股方门铜性最柔经火即远双股方门合缝处稍欠紧故气自后泄出以是不合于用然究未曾炸裂今德国塞克塞呢所储之炮均已改造半图单门绝无泄气之患而德廷犹谓炮位虽臻妥善其中小件似欠便捷余复悉心究将小件改造今式再请德廷试乃蒙许可随又购办若干此皆人所共闻非余之自衒也塞西尔又言余之炮屡有炸裂计余自造后膛钢炮以来已历三十一年售出大小水陆各式共一万七千尊查曾经损伤者仅十八尊凡九百八十一尊内始裂一尊而裂处大抵皆因双股方门而已何以知之火猛则铜软铜软则方门必有罅隙气促则其力四达泄之不及故有损伤自改造半圆单门后则绝不闻有损伤者矣又闻有英员某云余之炮每放弹后必用肥皂水洗过方可再放此尤不经之谈夫每炮必洗之故实缘土国火药不佳于炮无涉即如沙菩里乃司及乌理治两处均已试余之钢炮尽知底蕴使英员以是言告之两处当必闭目摇首曰吾不信也余近来复行试施放至五十余次并未用肥皂水洗擦乃该员又云施放时每子头延五棉尼之久则更属无稽在前比利时国试放余炮连装炮较准等事每十二棉尼可放二十五弹每次必中一千二百三十迈当远之炮靶大抵两公欲称美前膛炮无词以之不得不抑余炮以扬前膛之美耳呜呼其见何小哉且前有奥国军将亦言后膛炮不堪御敌乃奥廷反广储后膛炮意大利国某相亦曾请购前膛而意廷反购余之钢炮四百余尊是两国朝廷真能深信后膛炮之有益戎行恃以无患故信之购之而不疑乃英国大臣常海者谓数月前见法国某轮船炮手施放后膛炮失于检点致遭轰晕等语夫炮手自何可归咎于炮及细查斯炮则又余所造者窃自军兴以来受前膛炮之害者不知凡几彼不自咎而独咎吾炮岂即古人所谓爱之欲其生恶之欲其死耶余所谓造巨炮一尊约值英银一万五千磅曾假英国试【】余所立炮厂甲于各国用度极繁非若各国之献技者一艺甫成即献诸朝廷请其巨任由制造以所获之息偿今予则自备资本不能与诸厂相提并论假如试得实必须购余器械则非英银二万磅不可何也余自造炮以来历有年所凡成一物必再三推究屡经试惟恐稍有舛错故炮位必求精良器具必使灵捷料质必选坚固炼冶必至纯熟然后可以出售若英廷试之称善以后必照式制造余又安得而止之故必欲其来购若干始能代办此言早达于英国矣然余赋性愚直深疾巧言若揭人之短以衒己技之长损人之名以求己物之售此则小人浅见诚非大丈夫所为大抵物之低昂计之巧拙公道在人识者自判焉乌容喁喁强辩哉余再以确有可据众所共知之一事为天下识者述之以作明证如一千八百七十七年八月二十五日在荷兰试炮位以英国九寸径前膛炮一尊及余之十七桑的迈当即六寸半径后膛炮一尊两相比放火药俱用一式轰击铁板余之小炮出弹敏捷而有准击无不中彼则未能如此灵活此前膛之逊于后膛可知荷兰国已将此事刊成书籍想各国无不知之矣因见贵馆于各国论事一节巨细必察褒贬无私故缕述前情敢乞登诸篇幅以公众阅幸甚幸甚
水雷述略
水雷为西国向来所无一千八百五十四年即咸丰四年时英人有事于保得海俄人用之以防海口然亦不甚得力至九年法人侵奥之威斯地奥亦用之然法人未至其处雷之得力与否尚无由知十一年及同治三年美国南北部交战轰坏敌船则赖此雷之力然但用以饬海防未闻其用以助海战也近则愈造愈精名不齐式不一而用亦不同有所谓水雷者即上之用以防海岸也以铁为中实火药二百五十磅沈诸水底虽深至四十托亦可安放前后分为三行每行相距五百尺每雷相距一百尺敌船触其机立即轰炸有以雷破雷者用棉花火药百磅实于雷中用电送至该处使雷与雷碰一雷振裂雷及之顷刻之间尽归无用矣有所谓轮船水雷者以美国水师提督坡特耳所造为最良其船连杆长一百七十二尺二十七尺半入水十一尺压力七百吨船身以铁为之中用铁板分舱一舱失事则他舱不能入水船头及左右各安管以备插杆船头杆长三十二尺斜插入水杆末即系水雷左右杆长各十八尺用法同前敌船触杆雷即从水底轰出现闻俄国在多那河所用者则以钢为船身船面安设钢罩如鱼之有脊然虽波浪大作弹子如两皆无伤船主在铁罩内挖开两孔以便了望系雷铁杆向用活杆每触敌船自能缩进不致震坏本船设于船旁使柁工前后均易照料每点钟行十八海里船尾多设一杆亦系水雷倘不用船头之雷则将船身斜行使船尾之雷与敌船碰亦能伤坏且不必转柁随即驶回较用船头之雷为更便也有所谓鱼雷者即英人威得黑所造形如榄核长十四尺或十九尺不等径十四寸至十六寸以钢为中分三节首节实棉花药三百六十磅中节安设机器末节储收蓄之空气使之激动中节机器自能游行水中两旁有翼如鱼之翅浮沈升降皆翼主之机器马力约四十匹雷重三十五磅其空气收紧每方寸中得压力一千磅未收之前压力止得十五磅以行程迟速而论在三百磅以内者每点钟速率二十五海里一千磅者不过十七海[里]敌船遇之无不失事虽船底近加铁网以防之仍无济也有所谓电气舢板水雷者即防轮船水雷而更其制以电气主柁其总处或在火船或在岸上乘敌船交战时炮迷目或黑夜之际即用该船前往轰之惟击雷之杆须过二十尺过短则伤本船船头立一铁板以为屏幛此等水雷船出敌人防不胜防来时多在黑夜万难了望虽船外铁网或用舢板绕船巡缉均未能善防惟有一英人名阿母斯者拟用光弹施放水面以防之其光弹浮而不沈白光四照可耐半时之久倘遇黑夜止须如法施放则满海白光照耀如昼水雷船必不敢近即使驶来则开炮击之亦非同暗中摸索而莫知所向也水雷之体用大如此
论水雷损益
近以时事孔艰谣诼百出交涉事件未见明文而西报电音所传亦有传闻异辞者未敢冒昧译录徒乱人意惟沿海各省先后议办海防讲武练军征兵制器则固人所共悉矣前者津郡甯城分别设局制造水雷曾经操演施放近闻上海机器局亦设厂制造水雷学制与教操兼行行见绰有成效惟近闻西报有论水雷损益者照译登录以质精于缮治军寔者其说曰防海之法要非一端其屹峙海中以作屏蔽者莫如铁甲战舰依据险阻扼控要以阻遏舟舰之来而收奋击摧沈之效者要莫如全铁之台及全铁之巨其制造机捩安置水底俟敌船既近而后发发而既中全船即毁者莫如水雷水雷之制古法与今法不同愈造愈新出奇无穷其发之也或以机捩或以电气初无间于远近但须潜伏密藏以取成功昔人言水雷之利者有三曰省钢铁省火药省兵饷何则欲铸巨炮料多工费一发不能命中而守台非人委而去之徒以资敌水雷用铁既少而制造易成分布海疆要隘敌人闻风不敢轻入此其利一也巨炮火药所耗实繁且欲[击](系)之于远则数十炮或不能收一炮之效古法所制地雷縻药实多动至数万斤一遇水湿即已无用此以铁制物小而力猛俟敌船入港然后点燃可施之于水中亦可埋之于地下此其利二也敌船之来飘忽无定善于驾驶者长于避炮旋转如志炮台之炮即有定准而欲以一定之炮击无定之船其中较难且沿海之地闻敌船之至处处设防未免费多而力分以水雷层层布置可代十万甲兵此其利三也若夫如何制造其法乃精如何训练其用乃神姑不深论然亦有谓水雷之制只利于守口不利于攻战阵其实无所大用者以其难中敌船恐碍己船且不能洞溃敌船也大抵近今之船制愈巩固其以铁甲制者尤非水雷之力所能迸裂亦由得之于亲加试而后言之也英国现造至巨之水雷内藏棉花火药五百磅其力可抵寻常火药一吨沈之海中而以旧铁甲船试之竟不能一发即坏以此知火药之力微究不如炮弹之力猛也故制敌船者其首在巨炮其次在水雷筹海防者勿徒恃其一端已也
论鱼雷
天生五材废一不可玉帛之礼穷则干戈之事起此阪泉涿鹿所以为争战之嚆矢而谈兵者遂以此为藉口也顾昔之从事疆场者其所恃以杀敌致果之器不过伤及一人或数人多至数百人如诗所云弓矢既调修我矛在今人以为无足轻重甚或等诸废物者古人已郑重言之隐然见兵凶战危不可轻以尝试之意孟子曰争地以战杀人盈野争城以战杀人盈城又曰善战者服上刑味其言不独欲战国之天下变而为承平之天下且逆料纵横数百国聚集千万人生死顷刻间如今日之炮雨枪林等人命于草菅因首重其罪于穷兵黩武之人而为千百年后之生灵挽杀运也无奈风俗愈偷人心愈毒机变愈多器械愈巧以为木船不足以利水战而轮船兴焉刀枪不足以利陆战而枪炮出焉寻常轮船枪炮仍不足以利水战陆战而铁甲船来福枪格林炮诸法又行焉争雄竞长各不相下一旦有事两军对垒驾驶于惊涛骇浪之中命中于雾迷茫之外尸骸遍野血肉横飞败固受辱胜亦何补静言思之亦可惨矣乃复不以为足更运精心行气球于空际而敌情可以窥探沈水雷于海底而敌船可成虀粉因法思法以法渡法迄今几几乎有穷无复入之势此有心世道者所以为阵亡者悲而益穆然于孟子之言不置也近闻有以新法制就空际鱼雷其法以机器一个藏载轻汽之小汽球凌空行驶可久可速可上可下球载重三十四磅自地球面上升可至五百尺至千尺球下系五金圆筒一具筒载电汽几何使燃烧球中之轻汽球底悬袋一个满载炸药此物若触硬物即能炸爆以之攻墙垣毁营垒无坚不摧且此球驾驶甚易用兵数名而已足诚行军之第一利器也窃思西人军械之精巧莫过于今即鱼雷一项而论计有水面鱼雷海底鱼雷并有捕捉鱼雷之船变化无穷神妙不测似可以叹观止矣乃穷思极想更制成空际鱼雷一器务使敌人断绝生路无可逃避而后已呜呼精则精矣巧则巧矣独不思一人之精巧而作残害千百人之器具无论果中其毒即幸而不中其居心尚可问耶将谓兵可百年不用不可一日不备耶则训练之勤制造之盛已足与左右诸邻国相颉颃更何用此愈出愈奇也将谓以此战众何战不胜以此攻城何城不克耶则人之聪明谁不如我我既创之于前人必仿之于后天下固断无独得之秘也顾我因之有感焉人臣当奏凯还师拜爵封侯荣炫何极然所以克底有成者由于一时之幸未可恃以为常也若必以无坚不破无往不利之法借人命以邀爵赏则天怒所干子孙必无类而臣因得功而骄君亦因得臣而奢国家元气一旦尽泄往往号强国称雄邦不数传而遂至于衰弱者未始不因乎此若是则一时之功臣正万世之罪人也或曰子之说仍不离善战者服上刑之旨亦知西人素不读圣贤之书素好以武力争胜方且谓我能独出心裁可以享目前之利而博后世之名至子孙之祸福与国祚之久暂皆虚无缥缈之理何足信哉然则据我之说则以盈虚往复为可信而反坐因循苟且之獘或据子之说则以兼弱攻昧为上策而或贻不顾其后之悔孰得孰失有国者其明辨之
皇朝经世文四编卷三十九兵政
地利
综论各省形势
  </div>
  <div class="pagination">
   <a href="皇朝经世文四编_page22.html">
    上一页
   </a>
   <span>
    ...
   </span>
   <a href="皇朝经世文四编_page18.html">
    18
   </a>
   <a href="皇朝经世文四编_page19.html">
    19
   </a>
   <a href="皇朝经世文四编_page20.html">
    20
   </a>
   <a href="皇朝经世文四编_page21.html">
    21
   </a>
   <a href="皇朝经世文四编_page22.html">
    22
   </a>
   <span class="current-page">
    23
   </span>
   <a href="皇朝经世文四编_page24.html">
    24
   </a>
   <a href="皇朝经世文四编_page25.html">
    25
   </a>
   <a href="皇朝经世文四编_page26.html">
    26
   </a>
   <a href="皇朝经世文四编_page27.html">
    27
   </a>
   <a href="皇朝经世文四编_page28.html">
    28
   </a>
   <span>
    ...
   </span>
   <a href="皇朝经世文四编_page24.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
