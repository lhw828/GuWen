<!DOCTYPE html>
<html>
 <head>
  <meta charset="utf-8"/>
  <title>
   皇朝经世文新编续集 - 第 21 页/共 52 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇朝经世文新编续集 - 第 21 页/共 52 页
  </h1>
  <div class="content">
   种桑接桑诸法第十二　问曰栽桑之法已闻其田各种桑接诸法亦可仿行以广生息否　答曰种桑之法预于三四月间将地锄松作土仑两边开沟以备泄水节交芒种荆桑葚熟摘取味甜而色黑者置水中搓散去其浮者取沈者阴干种之以粪水浇透覆之以灰天若干燥间日浇水俟芽出后时以粪水浇之次年移栽　又法取子与前同治肥田若干亩以黍葚子各三升合种之黍葚当俱生葚藉黍力亦为生发锄令稀疏均匀黍熟获之桑生正与黍高平因以利镰摩地刈之曝令燥放火烧之宜顺风火不可大大则损根覆以粪草至来春杷去粪草每一科自出芽三五枝留其旺者三二枝则一亩之桑可饲三箔蚕　问曰移栽之法何如　答曰第二年雨水节后乘天气晴和另于他处锄地极松壅地极肥掘起桑秧将直根剪留四寸用细竹与根相仿者扞土作孔相离七八寸将桑秧插入踏令坚实亦以清水粪浇之以备第三年接换　问曰接桑之法何如　答曰第三年惊蛰以后清明以前天色老晴将桑秧离地剪留寸许随剪接过湖桑嫩条如笔管粗者勿见风日其条上半空下半实空者无用将实者剪作三四每三寸斜削寸许其二寸留芽两三个将剪留之桑根四旁发开用快刀划破其皮寸半取竹片削尖探入令松随将斜削之条反插皮内须以刀削一面对皮盖桑之膏液在皮必以斜削之皮与桑根之皮膏液粘并力能浃洽若将接条正插以皮贴皮以骨贴骨必不能活如法接好扎以桑皮涂以河泥复捻泥丸盖在条顶切勿摇动若常遇天晴旬日即活清明后桑芽尽放摘去下芽上存一芽发成一枝俟高至尺余须用芦苇数尺植其旁一年可长五六尺第四年即成接过单枪可以出售以广利益　问曰古之接法可传者有四一曰插接二曰劈接三曰靥接四曰搭接今独取搭接一法而弃其三何也　答曰答接一法即前法用新出小桑最易生活也即插接劈接之法亦可以搭接法代之如本地土桑其大如杯大如臂者于春分前后离地数尺锯去上以湖桑条如前法接之每株可接数枝便成湖桑切勿以其土桑而弃之若树高丈外围已尺许者则不可接　问曰压接之法亦可行否　答曰古所传靥接法可就横枝上截了留一尺许尺寸不必拘定惟取树势圆也于接头上眼外方半寸刀尖割断皮肉至骨款揭下带眼皮肉一方片其眼底骨上一小心子如米粒此是一芽生气之根揭时用指甲尖戋起令其小心子带于皮肉子上口噙少时取出印湿痕于横枝上复噙养之用刀尖依湿痕四围刻断皮肉揭去露骨将接头上靥皮嵌帖上其眼向上勿令颠倒上下两头用新细薄桑皮系了斟酌其宽紧太紧则生气不通太宽则不相附目皆难活用牛粪和泥眼四面泥了其所贴之靥多少可量其树之大小此法行于湖桑未盛以前亦可补其不足也　压条法第十三　问曰接桑之外又有压条其法何如　答曰桑树近地处有旁出之条在接头下者便是野桑宜芟去在接头上者即是湖桑每株可留一条地上先兜一渠可深五指余卧条于内用金勾橛子攀住条短二个长则三个使空不着土谓之压条复加土壅之时浇粪水一年之后已为生根正二月间可将土发开就于大桑相联处剪断移栽以广生息　火桑栽法第十四　问曰湖桑中另有一种火桑其栽法何如　答曰火桑视他桑较早可饲早蚕其叶雨过即干须购富阳望海等种栽之不必修剪任其高大十年后每株可采叶数百筋愈老愈茂但能不令虫蛀不使水淹可以久远不败　荆桑饲蚕第十五　问曰饲朁自以湖桑为良荆桑亦可间饲否　答曰湖桑饲蚕其丝光泽而少坚韧亦可斟酌栽荆桑树于大眠后取叶间饲之其丝则韧而有光矣或谓饲以湖桑即不能饲以荆桑者非　柘叶饲蚕第十六　问曰古云柘叶饲蚕丝好作琴瑟等弦然否　答曰桑柘皆供蚕事但柘叶甚老不及桑叶柔嫩三眠开口时可饲两三次四眠开口时可饲五六次其丝方韧而有光若饲桑之后再饲以柘蚕不欲食若尽饲以柘则茧薄丝少故只可于开口时暂饲数次非可恃以为常也　种桑器具第十七　问曰种桑必须置器以何者为最要　答曰翻土须用铁杷削草须用铁锄皮蛀须用铁刮捉虫须用铁丝截枯条须用手锯斜凿铁锤采桑叶须用桑梯桑金勾桑剪　种桑利息第十八　问曰种桑一株叶值钱若干　答曰种桑一株叶值钱三百文若自己养蚕茧值钱六百文若自己缫丝丝值钱一千文每株得钱一千文亩地约栽百数十株每年约得钱百数十千文蚕桑利厚岂不信然
　　蚕桑答问卷下篇                                         
蚕种第一　问曰蚕种有三眠者有四眠者何种为优　答曰三眠者茧薄丝少四眠者茧厚丝多育蚕者必须四眠而四眠之中又有金种花种乌种莲子种金橘种束腰平头种等名此外尚不胜枚举金种蚕身甚小花种彳扁体斓斑乌种满身灰黑莲子种茧之小者金橘种茧之大者束腰种则腰有束痕平头种则两头平满要之种类虽多总以茧之坚结而厚平圆紧小者为良其浮松薄大之茧丝少而难抽又一茧两蚕谓之同宫茧丝头多乱皆不堪作种　蚕性第二　问曰蚕于五行何属其性若何　答曰蚕阳物属火恶水故食而不饮其性则喜温而恶寒喜燥而恶湿喜洁而恶秽喜静而恶喧喜吉而恶凶喜和而恶戾　蚕宜第三　问曰蚕之所宜者甚多其要有几　答曰其要有五自生至老皆宜避风一也眠时宜暗二也起时宜明三也上山宜煖四也成茧宜京五也二眠起后天气晴暄可移置窗前时挹和融之气以畅生机特不可见风耳　蚕忌第四　问曰蚕之所忌者亦多其要有几　答曰自生至老大忌烟薰一也忌酒醋油气忌匆心韭蒜薤气忌一切香气犯之轻则病重则死二也蚕善惊忌暴响忌高声忌锣鼓爆竹声忌敲击舂捣声犯之停食三也忌哭泣诟詈忌喝逐鸡犬更忌见产妇与凶服犯之不祥四也尤忌有鼠鼠能食蚕故养猫为至要五也至养蚕之家皆忌生人但自小不避更无厌忌惟燥妄乖戾醉酒之人皆不宜近　火烘法第五　问曰蚕最恶寒火烘一法相宜与否　答曰青蚕最惧天寒寒则眠起皆迟甚至噤口不食又甚则变成白殭故天寒时室中须置火盆解去寒气宜四角着火若在一处则寒煖不均后必眠起不齐又不可骤煖寒而骤煖则生黄车耎等病更不可太煖太煖则焦燥不和亦易致病盖天气之煖愈煖愈宜火气之煖当时相宜后必多病故火烘一法亦不得已而用之若非太寒即可不必　蚕室第六　问曰古之蚕室修治劳费颇不便于农民另有简法否　答曰养蚕之室南向为宜其次莫如东向不妨矮小紧密以聚和煖之气惟须洁净耳若西向北向又复高大宽敞一遇阴寒即用火烘气亦散而不聚故此等房屋自小蚕初出以至二三眠中总宜设法遮拦上盖下垫使无寒气侵逼育蚕方宜　问曰养蚕之家如室少蚕多奈何　答曰屋少蚕多养育可分两次先一次清明后七八日出立夏后十日上山时天气尚寒须三十二三日告竣后一次将种紧盖坛中蚕种一交谷雨不哺亦出故必紧盖坛中方能抽后置之冷地不使进风迟至谷雨后七八日取出一见热风蚕即尽出时天气已煖二十七八日可以上山先后半月初次之茧亦可以缫完如此则屋不嫌少人力亦舒又法屋少蚕多者必须用三去架一架可作十层将筐层层架起可以不占地方山架亦可搭两层连地下三层一间可作三间之用屋少之家亦可多养惟大眠起后无地可下起底甚忙耳　哺蚕早晚第七　问曰哺蚕有早有晚以何时为最宜　答曰　蚕出在谷雨为宜时天气已煖可无病变桑叶渐大可资饲养食叶无剩可以省叶节近小满即可上山大约自出至老速则二十七八日迟则一月为期斯时蚊蝇未多可无侵囓之患若过早则桑叶未生天寒易病过晚则必多蚊蝇蚊叮则当有黄斑上山作茧未半即黑烂茧中蝇叮则成茧后即有尖蛆钻出茧有小孔下水即沉不能缫丝　称蚕量叶第八　问曰育蚕必先量叶量叶必先称蚕方有把握每小蚕一两须食叶多少　答曰小蚕初出连蚕称纸记明分两收下后再称空纸便知小蚕分两明日再收再称每小蚕一两食净叶约二十担可得丝一百五十六两三眠时并在一筐称蚕一斤可得丝一斤四眠谓之大眠每蚕一斤除以前食叶不算外以后再食二十余斤约可收茧二斤每茧一斤多则缫丝二两少则一两二三钱多寡不齐大约总以十分缫一为常而食叶之多寡亦可预定矣　采叶饲蚕法第九　问曰采叶宜于何时　　答曰采叶宜于清晨薄暮不宜在烈日中恐易枯萎若有阴云覆护昼间采之亦无不可初二眠中食叶甚少可随饲随采三眠起后食叶日多必须储备昼间所食之叶于清晨采之夜间及明晨所食之叶于今日傍晚采之大眠既起连枝剪下者须将枝立直使可透气堆积不可过厚并时时翻掉否则发热叶黑蚕不欲食矣　问曰饲蚕之叶所宜维何　答曰小蚕初饲桑叶宜鲜切丝宜细二眠以后不妨稍粗三眠起身即饲整叶可以省工　问曰饲蚕之叶所忌维何　答曰一忌湿叶食之则生泻病白殭故雨中采叶必须晾干一忌热叶食之则头大腹结尾尖食叶多而不老亦不作茧故日中之叶与发热之叶必须冷透一忌沾沙沾泥之叶食之病胀故遇大风吹沙沾叶或沾泥土必须洗净晾干一忌沾秽沾烟沾油之叶食之必死一忌大麦田中之叶食之必瘟均宜戒忌
起底法第十　问曰饲蚕何以必须起底其法何如　答曰小蚕出后逐日饲养蚕下必有蚕矢残叶须间日去净一次否则湿热上蒸蚕必致病其法于饲叶时蚕尽上附将竹助削小头细而圆轻轻箝过他筐内有遗蚕亦须箝过　二眠后天气渐热残桑蚕矢益多蚕身亦大须逐日起底法将整叶连铺两次蚕尽上叶用手揭起移过他筐无须用助　三眠后将戋结网眼大如钱摊在蚕筐桑铺网上俟蚕从眼上附两人将网台过他筐即可起底较为省易内有压在蚕矢残桑之下者此蚕必小而无力不能与众蚕同起同眠须将蚕筋拣出另置一筐以免不齐　拣去废蚕第十一　问曰废蚕病蚕均宜拣去其形状若何　答曰每眠时有众蚕次第皆眠独有一二青头未眠而仍食叶者苏人谓之枭娘必须将筋箝出另置一筐以免不齐初二眠中之枭照常饲叶尚能作茧不过眠起较迟三四眠中之枭食叶多而不老可即弃去　又复结头大尾尖之蚕其食叶倍于他蚕而不能上山作茧宜去之　又二三眠时有蚕色青亮内若有油虽不食叶而在叶上掉头不住若有所甚苦者此终不能眠眠亦无用也亦宜去之　又每眠一次必褪衣一次最忌风来东北衣不能褪蚕嘴偏歪满筐游走擦损他蚕亦皆致病若见此蚕急宜拣去　又大眠起后二三日有蚕身独短其节高耸不食叶而在叶上往来游行去下有白水渍出者宜急去之毋使沾染他蚕　育蚕者必熟知以上诸法方可育蚕　哺春蚕法　浴种生蚁第一　问曰浴种生蚁其法何如　答曰节交清明先用净水将蚕连浸一刻取起蚕种曰连即上年旧蚕所生子也名曰浴蚕摊于风处候干然后将蚕纸摺叠夹以匆心韭蒜叶养蚕时便少避忌用纸包之外更裹以新棉须血气壮旺者无分男女昼则怀在胸中夜则覆在被上清晨人起盖在被中以沾煖气宜表里互易使暖气均匀三日可出须逐日开看见子色转绿渐渐青黑蚕将出矣如有三五先出者用鸡翎扫去不用此名行马蚁留之致蚕不齐蚕出在巳午时居多见有一二成出者即以灯草心四五寸长者数十茎匀铺纸上架空依旧摺叠松包煖好盖先出者饿一日无妨明日再看见出至五六成然后收下　下蚁法第二　问曰下蚁之法何如　答曰预将有眼之筐摊棉锦纸纸宜光滑以待收蚕见子出至五六成者用鲜叶切丝匀糁或霜桑叶微焙搓末薄糁亦可俟小蚕附叶以纸覆之两人执角将蚕纸合转小蚕随叶尽下既可省力更无损伤既收之后尚有未出之子仍将蚕纸煖哺明日巳午时摊在筐中架在空锅以受煖气蚕即尽出如法再收切不可与初次所收同置一处致有不齐之病收过两次尚有未出者皆劣子也可即弃之　饲蚕自开叶至大眠各法第三　问曰饲蚕自开叶至大眠各法何如　答曰小蚕既收随即洗手翦叶如丝匀糁蚕筐不可或密或束谓之开叶蚕筐宜置帐内谨避风寒复以洁净衣被架空覆之不可逼遏受湿致生病患昼夜须饲叶六七次不可间断每次饲叶必先洗手切勿沾污叶小蚕渐长须逐日拨开间日起底法见前大约天暖五六日天寒七八日蚕头渐白微有黄光嘴上隐有尖角仰首不食谓之头眠眠有迟速见有一二成不食者即减叶一二成以后眠者渐多饲叶渐减剪叶愈细顿数愈勤一日之久方能眠齐内尚有未眠而仍食叶者如法箝出法见前另置一筐然后断叶不可摇动其箝出之蚕更饲数次则亦眠矣　每眠一次必褪衣一次至一昼夜其色微黄其嘴微门舌蚕将起矣须用砻糠烧灰存性糁之最为爽滑先眠先起亦必一日之久方能起齐　是时老皮既褪新皮尚嫩不可乱动更忌见风须再迟片刻然后饲叶一则口老杀叶二则蚕身易大若起至八九分即便饲叶则食有先后到老不齐矣　是时将交夏令天气渐热蚕亦渐大食渐多每日起底一次二眠起底法见前须匀开一次筐宜有眼使湿气下透昼夜必饲七八次大约天暖三四日天寒五六日又起黄光嘴上显有尖角仰首不食谓之二眠渐渐减叶眠齐断叶如初法内有不眠者仍宜如法箝出法亦见前再用砻糠灰如前糁之避风不动起齐饲叶悉如前法大约暖则二三日寒则四五日又起黄光不食谓之三眠依旧减叶断叶糁灰避风如前保护内有未眠者用整叶铺上俟蚕尽上叶用手卷去无须用助起齐饲叶　是时蚕大口硬叶可不切天若大暖两日即眠是谓四眠四眠谓之大眠即可称斤见数称过将蚕捧置筐中大筐可盛五六斤分作数堆以俟其起　大眠既起必俟蚕堆散尽无一眠者乃可饲叶是时蚕身强壮食叶益多难于起底少则仍置筐中逐日匀开多则于开口时一二日将蚕山把闸下草梢就地铺平天暖薄摊天寒宜厚以不露地面为度将蚕匀布地谓之地蚕不可太束太束食叶不尽则费叶亦不可太密太密则食叶有多少蚕不能齐初下一日食叶甚少以后日多一日若天气大暖食叶更速食至八分即宜添饲若待叶尽方添先尽之处必有饿蚕是时少叶一分即少丝一分食叶愈多作茧愈厚旺食两日渐渐食少蚕身亦歛其色微黄其软如棉通身明亮仍以整叶铺之其未老者食叶如常其老者必起至叶上仰首游行可即于叶上捉之随置蚕山谓之上山叶尽再铺随铺随捉至老者多而捉不胜捉则以多叶之柳枝数十条匀排叶上其老者即上柳枝取置盘中匀捧上山大约每把可上蚕六七十条再以柳枝移铺他处以提老蚕自初见老蚕后铺叶三四次约一时许见蚕尽昂首游行可以尽数上山矣
编造蚕山法第四　问曰编造蚕山当在何时造法何如　答曰称见蚕斤时即须预造蚕山法用高田晚稻草清白而干者蚕性恶湿故造山必须干煖使内无寒湿也以铁梳梳尽草壳截去草梢长约二尺每蚕十斤需梳尽干草百斤每用一把围约五寸中腰束住展开两头密排架上山架必须高燥屋内可搭两层不拘木板竹帘以芦蓆上列蚕山彼此交错谓之蚕山把　上山第五　问曰蚕之上山有早有迟以何法为宜　答曰上山宜在恰好时不可太早太早则食叶未足不能上山作茧即熟而未透亦必一二日后方能上山谓之停山作茧必薄亦不宜太迟太迟则丝先吐去不但作茧多薄且彼此纠结布散不开又上山不可太密密则蚕多拥挤无地可容即有两蚕同茧并三蚕同茧丝头多乱不能缫绎者故必多寡适宜方无此病　问曰蚕至上山时有法能取速否　答曰上山之处最宜清洁尤喜天光晴燥风来东南则上山必速丝亦易缫最忌天气阴寒风来东北上山必迟茧亦薄而难缫湖州之法不拘寒煖箔下用火烘逼当即上山不但茧厚丝多亦且易缫吾江育蚕上山时但须紧闭门窗四周遮护一二日后有在山顶昂头向上未得作丝之处者可用柳枝匀铺山上谓之青山即可成茧盖蚕性向上已至山顶必不肯复下不得不于山上加山然必俟作茧者已十分之九方可用此早则共上青山矣三四日后结茧巳成又必开敝透凉谓之晾山作茧早则第六日可采迟则至第七日吐丝始完方可采　采茧法第六　问曰采茧之法何如　答曰采茧须巡视山上如有黑腐之蚕先行弃去免污他茧然后就蚕山适中之处拣出种茧法另编余皆采下剥去浮绵称见斤数宜轻轻安放恐蛹伤出水茧烂难缫摊置筐中亦不可堆厚厚则暖而易出须架阴凉高爽之处阴凉则出蛾迟高爽则抽丝易以采下之日为始大约天寒十二日天暖七八日必须抽完迟则出蛾穿茧不能抽矣　拣剔败茧第七　问曰蚕有败茧名目甚多以何者为当剔　答曰采下之茧内有两三蚕共成者为同宫茧　一头穿破者为穿头茧　蚕溺染成黄瘢者为溲绪茧　蝇集生蛆钻茧而出者为蛆钻茧　老不变蛹毙烂茧中秽水映出者为映头茧　蚕受民叮作茧未半中间黑烂者为民叮茧　薄绪缠身赤蛹外露者为赤身茧　蚕嘴受伤吐丝宽缓其茧车耎松者为绵茧以上诸茧采茧时皆宜剔去其坚厚洁白之茧剥尽浮绵称见斤两赶紧缫丝不可延缓　问曰如此其急倘茧多车少缫丝不及奈何　答曰有四法焉一曰烘二曰晒三曰蒸四曰闷庶免出蛾咬穿茧头　问曰烘法何如　答曰将茧置筐中大小就地回砖起高尺许内盛炽炭架筐烘之上盖棉衣勿使透气剖看蛹死即可换烘或架在空锅烧火烘之亦可　问曰晒法何如　答曰如遇烈日将茧摊开晒之一二时即死　问曰蒸法何如　答曰盖茧蒸桶盛水满锅猛火蒸之片刻即死倒去换蒸其蒸过之茧丝多潮烂必薄摊烈日晒干方可者火缫　问曰闷法何如　答曰藏茧坛中竹箬扎口以泥封之勿令泄气一昼夜即死茧必潮湿亦须晒干　以上四法当以烘火丽两法为宜蒸闷两法必须晒干若遇天阴便易霉黦然必至将出时不得已而为之盖已死之茧天凉四五日天热二三日亦必抽完否则蛹烂出水即不能抽矣　　缫丝诸法　蓄水第一　问曰缫丝必先蓄水何水为宜　答曰山泉天泉为上湖水次之潮水池水又次之先于半月前用旧缸蓄水待清如不及蓄临时欲取清者投螺升许吸况泥即清切忌用矾如水不清则丝色绿滞近江之处多系潮水伏过半月抽丝亦颇白亮无须远求三眠时每蚕一斤蓄水一石惟井水味咸抽丝易霉切不可用　储柴第二　问曰者火茧必须储柴何树为宜　答曰栗树火烈而无火因最为相宜其余坚结之树但须干透亦皆可用三眠时后蚕一斤储柴五十斤惟松柴火因重最易污丝切不可用　泥穴土黾第三　问曰丝穴土黾之制不一以何式为最宜　答曰砖穴土黾为上冈瓦穴土黾次之冈瓦穴土黾以小黄砂冈瓦为之正中开火门用石灰和泥内外涂托砖穴土黾以砖坯砌成高二尺五六寸宽广以容大釜为度内外亦用灰泥涂托惟火因易污丝必置火因囱以出火因用簿篾片环绕编成下口圆径六七寸上口田各收小高约丈余使上出屋檐火门两旁将砖砌起火因囱即置其上内外并用灰泥涂托　制缫丝车第四　问曰缫车之制不一以何式为最便　答曰浙中有脚踏车灵活而省工苏属锡金等处亦皆用之有三缕同缫两缕同缫者坚厚而干燥之茧可缫三缕每缕用茧五六个谓之细丝十二三个即谓之粗丝其价极贵然茧必连子种丝多而韧抽之不断者方可但此蚕甚难齐集惟湖人能育之丝少甚难联属亦惟湖人能缫之他处皆缫两缕少则十五六茧多则十七八茧谓之肥丝总以粗细均匀光洁白亮圆而不扁者为佳
量茧配车第五　问曰缫丝有迟速每一车能缫若干茧　答曰缫丝之迟速观乎茧坚而燥者每日可缫十五斤车耎而潮者每日只能十斤必须预计茧数配以车数大约茧好天凉一车可缫一百五十斤茧劣天热一车只能八十斤总之天气凉热难于逆料有茧百斤需车一部百斤以外便须添车否则缫丝不及遂有出蛾之患　安置车爿木第六　问曰安置车爿木何法为便　答曰傍穴土黾基安置车爿木爿木与盆齐宜置穴土黾右最便一切转轴必利缚挡压石期于不动须与贯脚无碍贯脚朾木须重系使紧　者火茧起绪第七　问曰缫丝必须者火茧者火茧必先起绪二法何如　答曰者火茧用铁锅旧锅更好注水八分烧火宜匀不可太凉亦不可太热试汤视蛹之浮沉浮则嫌热沉则嫌凉凉热适宜方不断续且汤宜频换见水色微黄即须拗去三分之一以田各温清水搀入此须一人专司之丝方白亮　每当水温下茧用做丝手少拨令茧滚荡惹起头绪急以左手捻住粗绪头于水面上轻轻提辍数度旋提起粗丝头其下即是清丝用手稍稍摘去此粗绪头一手捻取清丝一手用漏杓阑住各茧在水然后将丝绕上橛子　分绺上轴第八　问曰分绺上轴其法何如　答曰绪头既多分绺上轴须穿过牌坊板上之丝眼引上响绪将丝头于响绪下交互缴一转便随丝运动牵上丝轴然后举足踏板搭丝须理直然后入送丝钩至于丝尽蛹沉其丝窝减少者即取清丝酌添务使粗细匀称其薄茧漏见蚕窝者抽至纸薄即便捞去勿使脱去蛹随丝绺触断丝绺且污清丝　牡娘绳第九　问曰牡娘绳用法何如　答曰牡娘绳须时时着水使紧丝绺乃能错综不至结成一块至不可分且牡娘绳不紧丝称便尔移动所谓走板也　接续断丝第十　问曰丝或中断其接法何如　答曰丝或中断其茧扬开宜酌增茧外急须将扬开之茧掠聚一处打起绪头将清丝抽出分搭入窝联接而上　炙丝火盆第十一　问曰缫丝必爇火盆以炙湿丝何谓也　答曰缫车轴后必须置炭两盆约离丝二寸许远则火力不及近则恐有火伤随缫随炙务使极干干则白亮潮则暗滞不炙而听其自干或晒干不特丝暗而黄且胶粘难掉丝更绉而不直此事亦须一人专司之　脱车第十二　问曰脱车之法何如　答曰用麻皮松缚丝板以送打木紧紧抵住朾木之小头用搥击自脱乃取车轴离爿木将丝连车衣布揭之　歇车第十三　问曰歇车时锅中尚有余茧可再缫否　答曰锅中所余之茧谓之汤头茧以碗储之明日动车时搀入生茧缫之　包藏成丝第十四　问曰茧已成丝如何包藏　答曰预用纸包好空悬高爽透风之处既防鼠啮且免受潮潮则易霉色变灰白谓之起粉起粉则朽而易断便无用矣　各茧做法第十五　问曰茧类不同做法亦异请详言之　答曰茧有扬绪者上轴数转即断宜笼火焙燥以沸汤做　有生参者上轴即参宜避潮以温汤故　有熟参者缫至中突出宜摘去　有扬且参者汤热即参汤凉即扬宜凉热适中　又有野蚕茧须先晒燥以滚水泡透打捞起绪分一簇入釜缫之至中又取一簇续之釜中之水不必加火止须田各温　败茧缫丝第十六　问曰剔出败茧有可缫丝者否　答曰蛆钻茧上山第七日采下天气若凉原可出在三日之外如茧少车多可于三日内赶紧缫完使蛆钻不及以免穿破若已穿破丝头多断只可缫一半缫至一半茧即灌水沉下不能缫矣　同宫茧丝头多乱只可缫粗丝　溲绪映头等茧亦可拣出另缫丝汤易浊宜频频换水惟均不可与好茧同缫致累好丝其余之茧或为绵或为絮可也　剥绵第十七　问曰剥绵之法何如　答曰用桑枝灰或豆禾皆灰淋水澄清煎滚下茧候将熟以大碗盛香油一杯入灰水冲满分一半匀浇锅中数滚后将茧翻转以所剩油灰水尽入再者火期于极熟乘热取浸清水河中漂洗洁净将绵扯开套在手掌探下朋在竹环晒干苏人谓之剥棉浙人谓之剥手绣用以捻线谓之打绵线可织绵绸　扑絮第十八　问曰扑絮之法何如　答曰缫过之茧每日歇车后将衣之稍厚者拣出剥绵其余倾入锅中以原汤者火透用助拨之蛹皆落出丝亦牵连成片明晨取起摆去蚕蛹沥干晒之俗谓之丝搭头亦用炭汤再煮扯开取铺河中水面下衬芦蓆用光竹条且且扑去蚕嘴愈扑愈大取起晒干可铺衣被 
哺夏蚕法　哺法第一　问曰春蚕之后另有夏蚕其哺法如何　答曰欲养夏蚕必须连哺两次第一次在清明以前取旧年所留夏蚕子少许加意煖哺数日即出是谓头二蚕迨春蚕初生头二蚕已过半春蚕上山头二蚕已生子即以此子再哺谓之夏蚕亦谓之二蚕故春蚕哺在清明以后此则转在清明以前也　问曰再哺之法如何　答曰第二次哺子必须视春蚕食过之桑叶有无存余有余即将头二蚕所生之子于春茧缫丝时搭在近锅架上以受热气数日即出叶若无余必待芒种后二桑再发时方可哺子此时天气已暖一哺即出　养育第二　问曰养育之法与春蚕有异乎　答曰无异也惟饲叶起底格外要勤更忌天热屋宇器具俱须清洁凉爽不可逼近厂豆寸穴土黾蚕宜宽松不可拥挤所谓春蚕宜煖夏蚕宜凉也　问曰此时蚊蝇已多侵囓之患何以避之　答曰可用三去架将蚕筐层层架起夏布作帐四回遮护以避蚊蝇料理得宜速则十七八日迟则二十一二日即可上山矣　采茧缫丝第三　问曰采茧丝当从速否　答曰天凉三日采茧天热两可采随即缫丝是时出蛾极速天凉七日天热五日必须缫完大约有茧百筋须车两部少则不及其烘蒸晒闷之法亦必至将出时不得已而用之缘时近小暑蛹死易烂烂即有黑水映出不能缫丝故烘晒之后三日必须缫完不可稍缓也至煮茧及剥绵诸法与春蚕同　留种第四　问曰留种之法亦与春蚕同否　答曰是不同只须拣坚厚平头之茧四五十个听其出蛾生子空悬高爽之处待来年春蚕之前先行哺养约在小满生子芒种再哺　问曰何不今年多留种子迳至来年芒种哺养省费一番周折乎　答曰春蚕种子一交谷雨不自哺出夏种亦然不如此必与春蚕并生便夺春蚕之叶而芒种后所发二桑徒然无用矣　问曰若将春蚕所生之子随即再哺能再出否　答曰春蚕之子一岁不再出惟夏种则春夏皆宜故初养取其生子再养方可缫丝既不夺春蚕之叶更可食无用之叶诚为两得故二蚕取其本轻养育得法亦未必远逊春蚕惟二桑只可剪叶不可剪条二桑之条即明春放叶之条也　蚕桑为农之一端古称淮南王蚕经秦湛蚕书世罕传本元明以来司农司农桑辑要徐文定农政全书所论育蚕栽桑诸法允称赅备然罗列众说徒令阅者目炫士大夫之讲此者百不得一而耕夫织妇又不足以语此求其理精法简从事易而成效可者见者则有澄江吴氏烜蚕桑捷法一书爰取为蓝本田各为删节以归简明间参他说以补罅漏演为答问二卷更念今日之蚕多患瘟病皆由于察种之不得其法别为亚欧选马念蚕种法一卷附焉盖中国之蚕宜仍沿旧法饲养惟选马念蚕种当参新法也言期可用不尚奇华钞胥之诮割裂之咎所不辞焉如自朱祖荣识
　　蚕桑答问续编　收蚕种法                              
原病第一　问曰今之育蚕者多患瘟病何也　答曰种不善也其故有三一由于收茧不得其法二由于藏子不得其地三由于浴连不得其时蚕子在纸曰连此皆致病之源也　收茧第二　问曰何谓收茧不得其法　答曰收种之茧必择蚕山适中处近上则丝薄近下则子不生选取立而不横两头平圆坚厚细结者剥去浮绵雌雄各半分置一筐腰细为雄腰胖为雌不可抛掷恐蛹受伤则不能变蛾生子今之采茧者不然往往缫丝不及蛾自出茧便取为种或以茧堆置箔上罨压熏蒸因热而出其母先病子安得不病乎　问曰若欲收方尺之子须留茧若干明年出蚕几何　答曰须留茧二十两明年出小蚕一两然甯多几留两以备蛾剔选时去病蛾　选蛾第三　问曰选蛾之法奈何　答曰作种之茧摊置筐中日数既足其蛾自出蛾出总在寅卯二时第一日出者名苗蛾末后出者名末蛾皆不可用惟中间一两日出者可用若有拳翅秃眉焦尾焦去黑身黑头光背赤肚无毛者皆宜剔去　交蛾第四　问曰交蛾之法奈何　答曰蛾初出时雌雄分置二处俟其出齐方使相交俗谓之对相交必须四时辰方可分开谓之拆对如卯初对者至未初拆之辰初对者至申初拆之拆时不可太早早则明年多不眠之蚕不可太迟迟则明年大眠后多高节而拖白水之蚕若蛾初出时雌雄溷在一器自相配合则相交之时不准矣　问曰交蛾时或偶见风未及四时而自拆可使复对否　答曰可将两蛾提置一处以小杯覆之须田各透气则复对矣故对蛾时必须关闭门窗不可使见风也　问曰雄蛾[拆](折)对后置于何处　答曰将稻草心铺筐中置雄蛾其上使有立去处便不鼓翅耗力以待补用　做连第五　问曰做连之法奈何　答曰将皮纸两层预先裱糊铺于筐中排列雌蛾于上束密宜匀束则子有空缺处密则子有堆积处须时时检点移密补束不过半日子已散满矣明晨将蛾取下与雄蛾俱散于草上至十八日后在西南净土掘坑埋之上盖稻草掩之以土庶免禽虫践食　藏子第六　问曰何谓藏子不得其地　答曰蚕子散毕后必择高爽清凉无烟通风之处悬其连于桑皮索上切忌麻索凡蚕子近苎麻则不出慎之勿令鼠囓且不可摺叠包裹致闷坏不出今之农家房舍湫隘烟气熏蒸蚕子先蕴热毒故乘春而病发也　浴连第七　问曰何为浴连不得其时　答曰散子十八日后择天气晴明日未出时以长流水浴连约一顿饭时浸去便溺毒气仍悬原处至三伏日及腊八日再如前法浴之或腊月取连笼挂桑中俾经风雪至立春乃收谓之天浴今之农家绝不浴连即或于腊月三八日随俗一浴者蚕子为便溺气薰蒸已八九月蕴毒甚深虽浴无益矣　链种第八　问曰链种之法奈何　答曰链种必以三四九严寒时择吉日或腊月十二日俗谓蚕生日将春蚕种铺筐中用石灰泡水澄清浸半日取起晒干再浸盐卤中三昼夜取起至河中濯净置屋上任其暴露遇雪更佳八日收下则无力之子尽死留者皆强健之种矣此指春种而言若夏种则无须浸链　问曰链种亦有不用盐卤者否　答曰有之名曰淡种其蚕易病且蚕身大而食叶多作茧反松薄不若咸种之坚厚也　马念种新法第九　问曰闻西国有检查蚕子新法创于何人　答曰同治七年西国蚕瘟盛行奥国国家悬赏三千金求治瘟之法一时献策者三十有八人惟法国学士巴斯陡之法最善行之三年蚕瘟殆绝遂以赏金酬巴氏　问曰巴氏之法若何　答曰巴氏精格致学查知蚕有椒末瘟之病西名伯撇灵实系一极小之微粒西名巴拉西德一名克拍司格初生时必用五百倍以上之显微镜始能见之其微粒乃一微生动物西人考微生物有动物植物两种在蚕体之内生长颇速殆布满体中而蚕即坏矣　问曰巴氏曾考此病之原委及如何生长如何增多之理否　答曰巴氏考知蚕有此病不独能传染他蚕即将来成蛾生子其子体内亦含此微质虽冬季不长而交春即长迨子既出其长愈速故一蚕散数百子一一子中皆含此病从此滋蔓日多巴氏乃创做蚕子分方法专做无病蚕子出售　问曰何谓蚕子分方法　答曰交蛾之时用小木木鬲或小竹圈将两蛾置其内编号为记令其即在圈内生子俟蛾既殭即用乳金本将蛾研碎用五百倍以上之显微镜查视如某号蛾体内有微粒形此号之子亦必有病即弃而不用必择蛾体内无微粒形之子乃留为种　问曰蛾体内无微粒者其子将来可保永无病否　答曰倘饲养得法不使与有病之蚕相近则无从传染病根永绝矣　问曰闻日本亦有检查蚕子之法与巴氏之法有异同否　答曰法异而意同巴氏检查蛾体日本检查子粒也　问曰检查子粒之法可得闻乎　答曰将蚕子纸全面直条取下蚕子百粒分为两分再取一分分为十分每分为五粒即以五粒盛之小乳金本加药水一滴细为研碎用五百倍以上之显微镜于四围中间详细察阅如见汁内有微粒形即为该蚕子百分中有二分病之据是为第一回检查如检查十回每回皆有微粒即为该蚕子百分中有二十分病之据凡病在百分之五以内准其为种蚕子之用如病在百分之十五以内准其为制丝子之用均分别盖以准用印据过此分数即盖以不准用印据

皇朝经世文新编续集卷七下
　　晋安甘韩眠羊甫辑　　　　　　　　 

　农政下
　　问山林之富不让川泽江右古称豫章本为产木之区前代山深林密自然之利取之不禁今垦辟已久材木渐稀则十年树木计不容缓试就土宜所在筹议及之窃惟周官颁树艺之条闾师有惰民之警自古圣王治国富民莫不欲尽人事之宜以收天地自然之利则十年之计树木在昔已然也江右古称豫章本为产木之区今垦辟已久于种植又所当急虽油茶桑桐松杉竹果各项不无土性所宜然皆大同小异乡间老农老圃各就所见类能知之而卒未闻有切实讲求一着其功者间有栽培所及葱茏茂密亦不过十中之二三荒山仍复不少即如湘省近日欲以树艺为事经陈中丞详出示谕并札行各州县依示遍贴筹议禀复而官民终视为具文莫获一收其效民情大抵如是余尝推原其故厥有数端一则富户不欲种植也富户所管山林近村尚少远庄别业居多每任其荒废而不之顾凡所种植只于居宅前后之山料理一二给用足矣稍远则恐盗窃者日斲月削终归乌有至于庄佃所居欲为种植更恐徒供佃户之摧残且佃农更易不常其不善者辄于退耕之日一扫而尽其谁愿为之一则贫户不能种植也贫户祖遗微业非无分管山场顾或听其自然薄收花利者良以身家妻子待哺嗷嗷日办一日尚虞不给谋利孔亟不暇为长久之计夫贫户既多人怀此见复安望山林之起色乎一则佃户不肯种植也佃户田地山林皆受之于人久暂本难自主树木非旦夕之计恐不获及身收效其虑一业由主便幸翳荟成林不能阻田东之斫伐是佃成之而东败之其虑二油茶食茶为利较厚然获利则必加租其虑三田业时有变卖或业户不能自保一经易主转佃则租重于前退耕又一无所得其虑四兄近年荒歉频仍不免转徙流离之惧且利兴逐末并不欲久事于耕长为农夫以没世此固佃户之隐情也一则公山难于种植也乡间祖宗神庙祀会公管山林不下十分之一神会名族多较既难蓄禁即祖会所有各房贫富不一心志不齐又恐树木稍盛族众人繁皆将视公会为自有彼斲此伐终成牛山又谁敢为之今将筹议及此亦自有其道焉一曰设公会以严盗窃每境种植必需齐心醵资立一禁山会遇有盗树木者无论山属邻里外姓均许查获该会赏钱若干或有碍于情面阴为驰告者亦应赏给其所获之盗则酌量轻重公同处罚钱文以归公会庶得生息永垂不朽所有山林凡在禁界之内即公山私伐亦准窃盗论则富户公山可以树木矣二曰任租抵以通贫富贫户艰于赀本倘有欲种之山宜向富户量地借赀每年加息若干即将此山抵押书立字据栽种之后二家互相稽察均不得砍伐成材之木惟杂薪仍归贫户自用所借赀本听分年陆续偿还俟树木长成筹费偿清以后即仍归贫户自便与富户无涉似此则年久利滋贫户固乐为之即富户亦以种植既多盗窃自少且借赀得利亦何乐而不为乎则贫者可以树木矣三曰严界限以安东佃东主管业佃户承耕利益本以均沾为贵惟界限不严则争端易起应由东佃预先议明山林系业主种植者责成佃户看守量给工赀仍不许其砍伐违者计值取偿即妄取一株亦难宽恕太皿东主所虑于佃人者只在日摧一株月伐一干无可究诘故不得不严也若系佃户种植则由佃户取用业主不得恃势强砍或相地制宜以十分之一二归东退耕时山林茂盛者东主必须资补否则归后佃出赀承受以偿其积岁之劳则庄佃可以树木矣四曰明刑罚以归画一天下事可与乐成难与图始乡愚之不为长久计者类皆因循怠惰无所警戒终必安于故常诚将所议各条遍示城乡并饬保正随时催督于所管地境不得有一荒山如有业主抗违许保正禀报照荒芜田地律按分减等笞杖以惩秀页玩保正容隐不发者并笞之至于盗窃及前所拟有违议者亦必从严斥责以归画一如此则十年之后山深林密财利自生民必终感其惠此上天雷霆之奋终成雨露之恩春秋孰杀之歌必继以谁嗣之颂也曩见江苏镇江府王太守丹徒县王大令示谕徒邑人民呈报荒山领取经费以种树秧亦属切实办理第筹赀为难固不能彳扁望之各府州县也敬陈管见未知有当于万一否
　　问天下大利归农必如何始尽其利欤                                        
夫农者粒食之原也凡上而君相下而工商莫不取给于是乃自生齿日众即瞻养日艰幸而秋成有象犹得于正供之外仰事俯蓄不幸而水旱告灾则嗷嗷者又皆待赈之民岂务本不如逐末乎良以农之利大而未尽也今者辱承明问谨就管见所及条列于后聊为壤流之助云尔　一宜垦荒土也秦有郑国之渠而溉田四万余顷汉有白公之渠而溉田千五百顷是使荒土变为沃土者莫若兴水利泰西埃及一国阳多雨少其所以滋养稼穑者全恃泥勒一河中国如东北之吉林黑龙江正北之热河及边外河套西北之科布多新疆南北两路罗布淖尔等处帛系亘千里一望无边土着不识耕耘地利终于废弃外如西南川滇桂粤之边境及广东之琼州榛芜未辟遗利尚多开渠种树岂可缓乎元郭守敬倡近畿水利之议明徐贞着论益阐而明之迄　本朝怡贤亲王尽心民事所垦水田二万余亩成效昭然未几卤莽灭裂而地方官又仅顾目前不规久远反谓北方之土纹理直南方之土纹理横诡说虚辞荧惑视听致贤王苦心经营之业卒废于半途林则徐论漕务疏有所谓本原者则京东水利是已军兴而后周武壮暨周刚敏总统盛军计马步石駮队十三四营驻屯于天津小站浚沟蓄水又植绿杨数十万株以取荫芘而滋雨水计每营开水田不下七八千么一营每年收稻米不下万石总核全屯当在十万么有奇每年收谷即亦有十余万石合之杂粮盖不下二十万石之多由是观之则谓北方宜麦不宜稻者非也今盛军裁撤小站屯田又墟利弃于地曷可胜言愚以为宜特派司农一员于各处荒土悉垦辟之而旧渠之宜复者复新渠之宜开者开随地势以资灌溉而遗利庶可全收矣夫不虑土广而人稀乎不知旷土游民本相因也闽粤之民佣于南洋诸岛者数十万现英美有禁止华工之议乘此机会广事招徕而官给资本俾开垦而耕种之犹是人也其谁愿受者仔洋奴之称而不知享室家妻子之乐乎又绿营勇营当无事之日散处民间酗酒渔色仍糜　国家数千万军饷其所当淘汰者辄多诚斥令归田而官给牛种其谁不乐避锋镝之祸而趋任席之安耶至于旗籍　国初生息无多原可人给廪饩迄今户口滋繁廪给钱米何足济用除汉军旗已于乾隆初年奏准出旗自便外尚有满蒙二籍闲散无所事事置产营建有禁出京四十里有禁局促一城俨同党锢日臻贫乏乃失恒心强者作奸犯科弱者执鞭服役其无自谋生之苦已可概见前顺治十四年给事中王益朋早见及此有全地利重根本一疏请将辽阳等处田地分给功臣家开垦乾隆二年御史舒赫德有请八旗开垦厚功臣以收地利之奏五年又有御史范咸奏请八旗屯垦辽东近年李祖陶亦有旗户分居议前大学士沈桂芬复有请费移屯东三省兼舒国用一疏言尤剀切详明奈旗民畏难苟安议不果行若今日之情势则又与前大异朝鲜已去强俄东邻虎狼咄咄势难与争则旗籍之开垦生计莫如附近之热河为最善次则小站防军已撤沃壤空悬苟因势而利导之亦事半而功倍也若东三省及河套新疆等处均宜选知兵大臣率精壮之士以屯垦庶可消强邻窥伺之渐而复寓兵于农之法夫如是则南漕每岁数百万金之费亦可省矣一举而数善兼焉者其在斯乎此尽农利之宜开荒土也　一宜仿新法也周礼有土化之文月令有烧薙之事田畯保介董劝维殷其农器则耰锄钱鏄诸类古法綦详而要不若西人之精也西人考察植物所必需者曰磷曰钙曰钾磷为阴火出于骨　之内而鸟粪所含尤多钙则石灰是已如螺蚌之壳及数种土石均能化合而钾则水草所生如稻蒿木荼蓼之属考马念精密而粪壅之法无微不至无物不生然其法之最妙者尤莫如用电奥国耕犁使用电气业经禀请政府存案准其专利至耘草耙收禾车及割禾打禾机器之使用电气者均得见于美国赛会土中美国电牛新法其转牛转锚之制均极便捷凡耕田不多者用小牛两头各配二耒每耒之前有一锄以备掘土之用虽遇坚结之地及有土块亦能掘槽至十寸或十一寸之深其牛亦有松土机器配在锄后能松土自十四寸至十五寸不等但并不将土翻起若所种之田广大则须用犁二头各配四锄十点钟之久能牛坚结田地八亩深至九寸二分其牛价约每亩一元二角九分若牛犁须费二元七角四分云是用电之为费省也又欧洲格致家司班乃夫在南俄罗斯先以电滋补散种之子后乃散种之土于是所产红萝卜长十七英寸大五英寸半美国有老圃名劳荪者曾以电光用之园圃所获之利每百分中加二十五分至四十分不等是用电之获利厚也
英国考纳尔大书院仿照雷母司曲勒母之法既用电气灌入草木之种子及栽植草木之土地又复于晚间试用电灯照火验得草木晚间受电光日间受日光比之未用电光照火者生长较速仅得寻常一半时候即已成熟甚或有未出叶而先结子者是用电之为时速也其最要者为电感五谷凡五谷用电其收成比未用电力者加倍雷母司曲勒母察马念电感麰麦及蔬菜之力虽同一土地而收成较速百分之中又恒多获五十分若收电之法则以美国在滨上设一水轮使浪转轮生电为最省需费亦较少法国收电常以线在栽种处纵横安设再与一铜线相接铜线装在木杆头上高四十五尺杆头设有收电具配置磁球使不通电木杆既高则收吸空中电气自多其益百种之生较之由电池所得电气获效尤佳中国诚仿而行之则早寒之地严霜不虑其摧残温和之乡一岁何止于三熟巧夺天工蔑以加矣至于备旱之法中国桔槔筒车诸制北方无水之处颇难推行昔人有欲用日本开井机器于中原陆地多穿井泉以资灌溉者近闻西人创风车新法以代人力尤为精妙遇旱则掘深井以风力汲水注入田畴遇潦则开水道以风力戽水导归江海工程既省昼夜弗辍虽有偏灾亦何难补救乎此尽农利之宜用新法也　一宜广树艺也罂粟之种流毒已深种于云南曰南土种于陕西曰西土种于四川曰川土种于两广曰广土种于浙江台州曰台土山西一省种者愈多故往者年荒而饥饿甚众谷少故也以中岁论之每亩出米二石约计各省种罂粟者不下千万亩岁种千万亩害人之罂粟即岁少二千万石养人之谷米夫稗秕不去则嘉禾不生必竭力挽回乃始可言树艺中国再熟之稻几遍各省然礼有陆稻管子谓之陵稻今南方之高田稻是又川沙之赤米耐旱通州之臙脂赤久旱不枯斯皆耐旱之种也暹罗有湄南河势缓而散田畴赖以肥沃农时棹舟耕种插秧毕而河水至苗随水长水深一尺苗长一尺水深一丈苗长一丈不烦薅溉水退而丰收斯又宜水之稻也更有宜于斥卤者通州志谓之撇杀天凡田近咸湖或濒海口换种此稻尤觉相宜他如钦州之月禾无月不收儋州之山禾粒大而长其收三四熟又齐民要术引广志曰南方有蝉呜稻五月熟青芋稻六月熟白汉稻七月熟此三稻大而且长盖亦月熟稻之类又林文忠抚吴时抚取楚省稻种发高邮种之三十日即熟今诚广收稻种偏为试马念则无斥卤及畏寒畏水之区莫非可耕之田矣虽然百谷之外其所当种植者尤多一宜种茶近三十年来中国茶务岁岁减色第以运至英国茶数而论从前每年值一百二十兆磅今则跌至二十兆磅而印度运至英国之茶反逐年加增虽由制造不精谅亦出产较少今汉口有机器焙茶之举尤当广为种植以收利权兄植茶则山陵皆宜既无妨于耕地采茶则妇孺皆习亦无害于农功也一宜种桑通商而后湖丝一物遂与茶荈同为出口之大宗综计每年植白金四千余万西人非不欲自植然种桑之地必燥湿合度养蚕之天必寒暖适中不居温带之间不足以蕃滋畅茂故通商数十载自意大利东洋而外出丝之地罕有所闻方今丝绢之用日益多蚕桑之利日益广必急劝民间凡山巅水澨屋隙田塍一律仿种行见蚕事有成自能衣被地球亿万万人矣一宜种麻川鄂所出之麻皆属土产奈华民不谙制造遂以贱价售诸洋商而贩寄回国织成各样匹头仍运来华销行此一大漏也今湖北省拟立制麻专厂官先筹欠订购织机四十张酌配梳纺等机盖以麻腌去粗皮漂练洁白梳栉精细始而成绒继而成线为经为纬光亮柔滑足与蚕丝相彷佛粗之可以织爽亮之洋布精之可以织绸织绒或全用本质或搀杂丝绵织成匹头为花为素无不绚美洵足以化粗为精化贱为贵第麻虽川鄂土宜而南北各省皆产诚广为劝种或输专厂或立别厂土产益多制造益精即获利益厚一宜种帛系洋布洋纱为入口货第一大宗岁计价四千余万两自湖北设织布局以相抵制汉口一处已较往年少销十四万匹特帛系有华洋之别洋帛系纱精愈引愈长华帛系绒短纱粗以机器纺之易断是宜于华帛系之外兼种洋绵而种洋绵之法又分燥湿两种长茎宜湿地短茎宜燥地种植疏阔然后结实肥大依此行之将见取财于地其足拒入口之货者当倍胜于前矣一宜种薯薯本出于交趾后流入内地虽种于山腰坡面无施不宜旱则灌溉较易潦则风雨不侵而又不需耘锄可当谷米可充笾实可酿酒浆可以多获可以久藏可以生啖可以干收尤当种于隙地及时收歛以备御荒之需焉抑又闻之植橘柚之利三倍于艺谷植蒲葵之利五倍于艺谷而利之最大者惟植橙新会梁氏云一亩之地率容橙百五十株凡株得橙中数可二百实一实重率在三四两之间田各五实而为一斤每株年可得四十斤每亩年可得六千斤就橙地市橙常年中价每百斤而值银九两一亩之值殆五百四十两有奇较之一亩所获谷价不过六两左右者相去奚趐倍蓗而种橙者卒少抑何也盖因州县以橙上贡岁十月差役藉索于野必尽所有乃去有心民社者何弗除其獘以兴其利乎此尽农利之宜广树艺也　右所陈三条欲垦荒土非兴水利勤劳来不为功欲仿新法非精化学讲制造不为功欲广树艺非除毒害物土宜不为功所贵建设农务学堂引聪慧之士互相讲求互相劝导于利之当兴者兴之弊之当除者除之庶几乎地无遗利焉盖利者生人之大欲也苟一方行之而夫有获则君羊相取法自觉不令而从矣谨对
　　今日中国莫急于水利说                                            
治国犹家也自晨至暮不得食不数日而尽室歼焉虽极愚者不坐而待也有得食者有不得食者虽至悍者不忍坐视也虽至弱者不肯束手也水者食之母也人一日无水则食不下咽置于水中则溺而死田无水不生谷水多则漂焉其生死之机与人身一也今举中国之人知不可乏水不可陷水至于农田则泯焉若不之计其不为农者则曰非吾事也其有典农之职者则曰事有亟于此者不则瞢然茫然若不自知其官常在是也夫中国至昧者莫如农其势至分而其力至薄者亦莫如农今合一国中极聪明极有权力者皆仰食于此等心至闇而党至孤之人彼尚不能自养吾咸需其养焉乌得不与之俱为道殣也哉今吾国之智者恃有钱以贾食也而目前食日少价日昂钱多者渐少矣钱少者渐不饱矣不业农者祸已日逼于眉睫之间稍稍虑食廪然如陨于深渊其为农者力稍足或有谷可售次者饥而下者殍矣其无业者若鹿章鹿之窜终不得食则铤而走险亦必牵累善者贵者同归一烬若遇大旱潦则赤地千里也中国无百年无小乱者弊由食艰而肇兵兵事既久沟洫遂湮愈积愈湮而旱潦愈不可制于是不恃人而恃天至谬者遂专用祈雨祈晴之术是犹人之穷不谋生业而求神佑也岂可哉要知谷者一国所共给也而水利者则又当为一国之公谋也官所见不到者绅与士皆助以理之则农之势可合而慧渐开凡举大事曰人曰财此无逾于吾曩者工务营之策别见专篇既有工务营而大工可举矣中国之事最坏于畏难又耻以拙而贻笑夫他事或虑费财或虑拙而寡效至于为食计十千一石不敢惜百指春粮不敢惰者恐其顷刻告饥也乃明于近而忽于远使天下皆惜费皆耻拙粒食绝矣吾虽有十千百指何所用之故吾不耻以至拙之术为天下倡傥因吾之拙而天下蕲至于巧是天下之福也至拙之术一在备旱中国之患旱则曰不雨也吾尝询之耕者使不雨一年而田仍有水可获乎曰可曰减收乎曰所减无几曰然则何为不引水曰水远也或水近而田高劳费无益或大拆阅而力仍不继终不得谷也则吾有策矣其所以劳费无益远莫致水以势分而力薄也今吾有工务营以厚积其势力皖之北合肥县境尝苦旱数年人有饥毙者余时主讲肥西书院岁暮返里车行高原遥见左右有水光舆人曰东巢湖而西南湖也因念如有工务营制可掘狭沟数道田中需水而湖水方涨沟以达水为深浅使民得以桔槔从事其高梯之田则可择地势之稍高广者掘一巨塘用近日西法水龙但购龙机皮管百洋已足激水入塘由塘接竹管旁达层层高田得有数塘龙机数架不过费数百元而分遣工务营夫日夜捺机数十里内水当用足他邑可以例推行此至拙之策也然合一县之力谋之其田之所获岂特十百倍之利哉再力足而试办日本铁棒打井之法使水自上激则人可不劳而费必千数百金又恐天久不雨而地泉亦竭虽然中国经流甚多大川巨湖断无竭理田之离经流远者无隔数十里处使高处以塘为水柜无合用之塘基则筑土石为水柜以之接管虽高远而可毕达田谷多获小民百业皆裕官亦得以赡赋税而济正供下以遂公私之求取拙者之效如此再进而得巧法以期至于西国不忧歉岁而无难讵非中国自强之一机也其御涝奈河凡潦水之盛内由久雨河淤外由江湖之涨中破圩埂或归墟不及水停平地然而天地有自然之节宣自冬而水必涸其尚未涸者亦较易于着手法人治越南之田各曰转泽为田画沟成畎治停潦之策无逾于此乙未春在都城间饥民言环京州县水及膝者数十里数里不等守土者不能为计或疑两淀皆淤水无蓄处海口垫高去路已塞终成束手夫大禹治水治于冀州壶口乃河海之上游非从下流始也以次而太平岳阳覃怀衡漳是盖节节疏通水道而治水最初一义则曰浚畎浍距川盖水有平停无倒灌上行之理禹但浚理田间沟洫以入于浍自然涸出高地而民可种殖由畎浍以至于川距者相违之辞畎浍去川稍远以次浚下则可入海今直隶之水诚能用吾工务营之法各州县通力合作佐以管理永定河道之兵力经费逐段开画田沟剔河淤土以至掘淀沽梳海口盖挖土以垫田下深一尺则上高一尺北地虽患沙松然亦未见随挑而随漾成平地永定河所以无定者正坐人之惮劳常欲一劳而永逸故一年夏雨山水大下而沙石填注不数年而河徙矣而潦停矣他如子牙滹沱等河无不如是坐听数年束手哀此小民亦独何辜而鹿囷集于京师之厂敝日两半木宛黑麦之饭而饥冻且病死者日数百人故今之官无策者以无此财力也而后知工务营之策乃一日不可缓也南方水患则在于有圩无圩二者或夬口而难筑或任地而听天夫汉时瓠子河筑不成者且二十年以田蚡之有私利也若无私利冬水既涸奚不能筑江之停淤为洲必夺旁路以行水之恒势也各县所治合官绅之众才工务局之全力于无圩者筑之如前十年无为州江边无圩则凋敝已极近大围堤数十里岁增谷百千万石竟臻富庶圩坚而其中有水可反用机以激出或虞不坚加筑夹圩以范之冬春之间官绅相度圩当修者修补之如本无圩如沔阳州上下之田庶可创为之圩大川经流或有冲荡迁徙顺其势而导之有工务营以境内之工财佐境内之殖产何患不成旱潦既治然后讲择种讲化分讲工蓻民富以兴各学中国之强可翘足而待何至如今之日忧饥乱而死无论富贵贫贱智愚贤否均不得而免焉然则今吾中国人可蹶然作矣而智者贵者尤可不计彼我不拘越畔不守画强有权者以力而无权者以言相与鼓舞以新民矣余日跂之矣
　　以公司兴水利说                                             
水利非商事也何言乎以公司兴水利尔农者天下生民口食日日待哺之本也凡商之所营运多农产斯固然矣然试以平常正比例观之则其年商货之售滞得利与否恒视乎其年之农产嬴绌以为率或某地商务之暀衰则恒视其地之农产盈朒以为率太皿农有余粟始获赀财然后出以与商相贸易匪惟勤动之农甿耳富民坐收租息以及依旁乎富民者财皆生于农也是故农之荣亦商之荣也农之悴亦商之悴也农商悴亦国之悴也而商者其事至不一端者也操赀本以趋时秉义类以从事非笼利网利而可以自获利不为越分不为侵名中上商业久隘矣薄矣以观泰西文明之诸国地力尽人巧该天工奖其成莫不有于商是资焉而利日益辟利日益宏利日益兴水利者人事作农田之大命脉也今中国各省皆患食不足米价翔贵饥民门共譁四方报纸月频有闻食为民天有患滋惧论者曰此繇夫惰农多也游民耗食众也以及虫害禾也水涝为灾也不讲太皿藏不节用也田主租额重也奸贩趸而出口之他也富户囤积居奇也为农者一切新法莫能知行也斯皆然也然夷察各处致歉之由十六七中于旱暵其所以困于旱暵者固繇前之数端也然实水利不修之故也下地堤圩原野渠堰御汤割润旱干溉舄卤东南西北中原各异宜均之兴水利必举工程举工程即有费用工程之何以营费用之何以济皆非人不办非财不办史记河渠书汉沟洫志所论载尚矣西国则有引水润地公司讲习其工程者为专门而农家与商家俱得所利今中国郡县水利靡不艰矣古泉流灌寖之蹟或久涸废矣然且夫家之者防沟遂犹或嫷于手足而不勤其浚治今言兴水利有必资国帑举作者顾今国帑何能溥给矧工程资本若或销钜农之智不逮农之力亦不逮而旷弃物地无能相种弗论矣即岁艺之畴雨阳一违宜而陂地渐竭祈祷顶踵不救苗槁若是者决宜做泰西设水利公司矣又如江河湖海之涨滩淤洲筑圩蓄泄旧法难于致功亦莫如以公司新法程工行之要在县官留心民事周知境内地形物生招商而劝农公司广启运量而十千之耦主伯亚旅强以睦友齐一与公司亘联络公司与农交利而土宜鬯茂殖务拓开利国利民本富斯厚田各考西国商家润地公司工程之说冀吾国有兴起于是业者焉阜农亦阜商也天下农产皆饶商利自愈殷缜则世事还相生也明夫此农商世事还相生故日本农商务省之制允矣　古人起水润田之法表明其文智之开能设立巧法补该处泥性与天气所缺陷查古时所设之法不但博古之士观其制作为有奇趣即现在工程家亦能师其意而得益即如究发水之源能足供灌溉若干亩地之用又查起水润地面需用牲口及别种之力若干又查建置此项工程能历若干年之久而不坏凡营起水润地之工程各处地方各不相同必须设法女省费方得大益视得益大小以定工程之巨细如得水之源与地面之形势及田中所植之物皆是如办理此种工程或必立大起水筩或临水曲而筑圩或开沟渠引水或筑池塘蓄水并须知前人之成法及其历经险阻之事又必考求算法并与算学相关之机器器具又必旁考数种相类之学即如测候学地理学农学化学等今时西国所建著名引水润地之工程大半在炎热之地即如埃及印度锡兰岛牙买加意大利西班牙葡萄牙及法国南边美国旧金山凡引水润地之工程难分为种类但可田各分为三种设甲乙丙以明之甲法大办工程而多用机器者即如用汽力或牲口力或水力或风力等法与全靠地吸力之自流法稍为区别乙法依积聚水之多少为分别丙法俱视引水润地之作用为分别惟丙法内之工程又可约分三种但三种亦不能大有分别第一种为蹔时起水令地面滋润柔耎以便耕种及天旱时引水滋养田中植物此法在热地与旱地恒用之若温带内之地夏天格外亢阳方蹔时用之天雨不足以覃沾泽是必资引水以灌溉也第二种为引含泥料等之水令水内所含之质澄下以肥田则植物茂盛埃及尼罗江令水在地面澄结壅田意大利国草田设法使恒有水养之而英国等寒冷处或温和处亦常有此事如多雨之处则农家间有放泄其雨水而反用含泥之河水者因欲得肥田之益第三种为引阴沟等处污秽之水其水兼含有粪料此法大半令大城镇内粪秽及邋塌散去不但有益城镇居人并大有益于庄稼此种法在冷地温地均用之但在热地不能用之以上三种之法田各不相同用一法时似不能兼用其二但大办工程事内能将各法合用亦无不可又有别项工程事内其引水润地不过为工程之一端间或为旁涉之事如开浚运河原以便行船为要而旁及于引水润地凡引水润地不但储水足用并须设法放泄雨水若开刱时不豫为雨水之防将来到受雨水之患
大凡引水润地所能得之利有二途一为地产伙饶二为地价腾昂凡与工程相关之人无论本处人家劳工或远处寄寓买股分出贷赀本之人俱藉此两途得利另有数种之事虽不能直与田户地主责息诸人得益但因用银广多而生产植物更盛令众人贸易因之兴暀若工程家能勼合公司营此项水利大工程不但本处得利即通国内亦能得利因为新成之贸易局面能养当时转移执事多人令人烟渐密化塉壤为腴区即国家税额亦因此加增即如印度地方所建引水润地工程经印度政府保其利息虽不能与国家一直有益而阿力色地方属孟加拉省瀛环志田各作可黎萨因营造此种水利工程则国家征收税数加倍而出口米谷等贸易渐大甚至嫌该处海口小必添别口助其输出所以国家管理地方及地方之有司于小民未知水利之利公司未举濡滞旷时须当物土之宜而劝导开办及保护工程以裕本原互相灌浸之厚利但使于本处实事情形合理无碍则任有赀本者自行办理皆可也所谓实事情形者在豫先查验与工程一切相关之事件识周虑密此为最要关键尤必察知地方人民情志农家平常用功勤惰及豫度地方形势将来是否能每系盛此工程赢利或亏折所由然也但引水润地之工程已经告成后必随时量度修理改良乃可持久不速敝否则极易折阅而尽弃前功即如印度从前建造蓄水大池或在山边筑通水之渠后因久不修治则山边仍旧为旱荒之地此游览印度者所常常见之也引水润地之工程其得利自然视若干赀本能操券得利其费用大半在购置地基与作泥水各工或本工及置汽机器具等物间有该处地主索歛钱若干以为租值不肯价卖其地于公司则公司呈明地方官办理文案凭据有费间有公司须添购地基备用而其处地主自愿垦平其地并豫备各事冀以后公司工程得利则将其所垫之费作为公司产业之欠债而收取岁息如此则公司营办时成本更少筹备赀本一切之法殆有数种间有田主或佃户依田亩宽广捐若干钱间有国家及该处官豫备赀本或远方寄寓富民豫备赀本如国家或寄寓富民出赀本则将其水售于本处之人或依用水之多寡或依润地之面积而收取此项水捐或遇受润面积过大之家则可别捐地一块与国家或公司而以所捐之地租抵受润之水捐最稳最当之引水润地工程其公司不但每年定付股息若干余利若干并另设一法可将赀本渐渐拔还约以三十年至四十年为还清之限如照此法办理则所收水捐必准此意定数以将所得之利提出若干作拔还赀本之用假如豫先估算每年所需润地面必使一年内随时所需用水数给足则能定各种引水法及视各种泥土之性每亩地需用水若干或每杪时内需通水若干立方尺而所定水捐不可畸轻畸重苟足敷成本之官利及公司年内人工物料之开销并逐渐拔还赀本之欠则不可更拘执多收又必令地主及佃户易于得利比如未引水润地之先每亩地得利金钱十圜而通水后每亩地得利金钱十七圜如果水捐每亩地收金钱三圜则地主或佃户尚能每亩得利金钱四圜如水捐与公司岁利能照此比例易于勘分则即可以此为章程但间有人家疑测不服必延局外之人评定其数但办理此程工程寻常起手时多不能得利必坚固贞久始能获利渐大又有一得利之根原即引水润地之后其地价必昂或当日地主所假地面及代豫备工程之赀本已经公司还清公司并收购其地而次二三四园圃毓草木虞衡作山泽之材薮牧养蕃鸟兽实皆事通于农家者也七曰嫔妇化治丝枲八曰臣妾聚敛疏材丝枲疏材固农家之所出也商贾阜通货贿阜通此也九谷草木山泽薮牧丝枲疏材等则货贿所还相生也百工饬化八材所以通工易事也闲民转移执事也总纳天下农工商佣赁为民职轨物之正日用饮食民质之恒体国经野君子小人用安之道富国足民衣食礼义之存久大弥纶泰西理财学家未望此闳蕴也地方大司徒以天下土地之图周知九州之地域广纶之数辨其山林川泽邱陵坟衍原湿之名物乃以土会之法辨五地之物生五地者即山林川泽邱陵坟衍原隰五者所以为别也山林动物毛植物皁川泽动物鳞植物膏邱陵动物羽植物核坟衍动物介植物荚原隰动物臝植物丛动物天产植物地产天产有非人力畜牧之功地产则固皆树蓺所勤物生也故即以土宜之法辨名物任土事任谓就地所生而因民所能也然犹恐民之昧地所生而弃所能也故又曰辨十有二壤之物而知其种以教稼穑树蓺犹恐民之嫷所能而旷地所生也
故曰以土均之法辨五物九等制天下之地征以作民职夫唯有教之稼穑树蓺于均政之先也故制地征实所以作民职而作民职乃实以平地征教非徒教也教必有始为倡率之事焉必有督责课功之事焉必有先时诰诫之事而有其四体不勤之罚焉必代为布置图其艰举其重而俾之易于从事焉司市质人胥师贾师司虣司稽胥府肆长皆为农产筹展货贿之售者有之焉廛人掌歛市布入于泉府歛凡珍异之有滞者而入于膳府泉府则日掌以市之征布敛市之不售货滞于民用者以其贾买之物揭而书之以待不时而买者若是乎曲为民周旋以使同贯利夏官土方氏主四方邦国之士地办土宜土化之法而授任地者怀方氏致远物合方氏掌达天下之道路通其财利六官之联事莫不有匡治农商之事焉山林川泽邱陵坟衍原隰国无物耻土无弃货则毛物鳞物羽物介物臝物之养蕃时取制造聚敛各攸宜而皁物膏物核物荚物丛物九谷与山虞林衡川衡泽虞之守禁及夫园圃草木丝枲疏材树蓺毓蕃时取制造化治聚敛靡不充遂百工通功易事商贾通货贿使之阜盛凡以为劭农计太皿亦已至周也大司徒颁职事十有二于邦国都鄙与太宰任九职互相发明然大司徒曰使以登万民大宰日以任万民登则成也任犹倳也职事十有二变九职六曰商贾阜通货贿言六曰通财是商贾之名犹次也通财乃其职事所贵也汉书食货志曰辟土殖谷曰农作巧成器曰工通财鬻货曰商此余又农以及工商也考工记曰审曲面埶以饬五材以辨民器谓之百工通四方之珍异以资之谓之商旅饬力以长地财谓之农夫太皿农工商三事消息相依其兴衰相倚伏兴则俱有其兴之势衰则俱有其衰之情至于积衰则重劳修六府三事之经猷擘画近人说西法用商务辟荒地曰有商则农可通其所植而植益盛有商则工可雠其所作而作益精是商又所以握农工之纲农工亦各奋其事以勤商运而互相资益而其理固碻然不可易其效在西国已的然显彰也夫非漫引周官经说而附会新论也欲明水利之为利恐农民蒙愚而不知厥所务当官者以为民事非在所急而兹亦不急之民事也且夫今日教民宣民之条理固未易殚论矣水利之事夏后氏所以尽力沟洫也周礼官为民甿经制水利之政见于地官司徒之属者遂人凡治野夫闲有遂遂上有径十夫有沟沟上有畛百夫有洫洫有涂干夫有浍浍上有道万夫有川川上有路以达于畿此建邦国都鄙制畿疆之垦政也然凡以利稼穑合耦耡致新甿也草人掌土化之法以别粪种稻人掌稼下地以瀦畜水以防止水以沟荡水以遂均水以列舍水以浍写水夏官职方氏掌天下地图知人民财用九谷六畜之数要其余又九州必言其泽薮其川其浸郑曰浸可以为陂灌溉者太皿周知其利害亦必详考验豫见计定营治使各无羡溢填淤反壤之害地乃以沃衍富饶秋官雍氏掌沟渎浍池之禁凡害于国稼者春令为阱擭沟渎之利于民者秋令塞阱杜擭郑氏曰沟渎浍田间通水者池谓陂障之水道也害国稼若水潦也是则患水潦亦有涸泄之之法冬官匠人为沟洫郑注曰主通利田间之水道九夫为井井间广四尺深四尺谓之沟方十里为成成间广八尺深八尺谓之洫方百里为同同间广二寻深二仞谓之浍专达于川各载其名凡沟逆地阞谓之不行水属不理孙谓之不行郑注阞谓脉理孙顺也沟谓造沟属为注不行谓决溢是则顺脉理畅流注之为最要也梢沟三十里而广倍凡行奠水磬折以参伍欲为渊则句于矩郑注水行欲纡曲也奠停也大曲则流转流转则其下成渊凡沟必因水埶防必因地埶善沟者水敕之善防者水淫之太皿使水自敕啮以刷淤垫则不至淤垫日高使淤泥土淫液亚田着助防为厚则不形单薄凡为防广与崇方其閷参分去一大防外閷凡沟防必一日先深之以为式已为式然后可以傅众力郑注程人功也疏释曰程人功者将欲造沟防先以人数一日之中所作尺数是程人功法式后则以此功程赋其丈尺步数言深者谓深浅尺数是则匠人之工程固未有不以布营度而赋事无制者也世推移而俗化异古今不同埶中西不同例今亦未可强执缪拟总之利百变法功什易器此非关杂霸权谋之谭质之圣人开物成务以前民用备物致用立成器以为天下利以通天下之志以成天下之务以定天下之业信顺而无疑者也今中国农务衰工务衰商之务亦以衰兴商工者固矣然试思农不生长此拘旧法而不图新安弊病而不改良困委而无以振蕉萃而无以舒窒隔而无以亨通农罢矣工何作商抑何运是故兴农则商之本也工其辅也空言无补实举乃济百空言不如一实事奚特农商然而今日农商事必相交裨交相举交相助提携匡益利源乃可开启
今云以公司兴水利水利固拓殖务之命脉也然训农以殖务何拓者则奚若矣然犹可次第筹施也水利必举举水利必勼公司水利公司必得国家宏溥之保护持事公而平简而信鸷发以无失时肃絜以无悾扰痛乎我国家勤恤民艰惠周乐利凡可以足生民之生计而可行者有弗上闻闻之无不饬举行也顾安所得熟识利病尽心民事纯白乃衷肫笃乃力之良司牧宣任郡县尤安得良督抚长吏提倡农商之事而董振之民不足而国能足者未之有也今之从政者徒仰成法征收钱粮抽取厘金农日凋瘁则钱粮且有小民鬻妻卖子始供正赋之日工商无新术土货日绌则厘金且有收数耗微不敷各项度支开销之日国债深矣利权不能自握洋关税全数皆不可恃公私交竭上下财尽何以为国即服官亦何颜以官为心耶处堂者不知也近作五日京兆之念者虽知而不欲问也不有管刘之才得位而整理财政中国必有千古奇荒之一朝夫理财之政节流末也开源斯为大财何在源何在舍为民兴利奚得有所谓源而开之哉为民兴利本富也国之至计也非可拉棼斁之世一切之法之说挠之也顾得人则治耳陈炽富国策农书闓言农利矣然农利百为非水无攸遂非可以悉赖恃天工也陈氏曰国以民为本民以食为天爱民之心天心也养民之道天道也富国莫要于养民养民莫亟于水利其事大用大效小用小效其功远者三年近者一年或犹以为迂天下安有更切于是者或犹以为迟天下安有更速于是者安得深心大田各之君子以补虚羸扶元气救此饥寒垂毙之生民也允哉其言也水利不独种植利之即蚕丝畜牧举皆不能乏水而饶有天工时雨可因者有徒恃天工不能给须以人巧赞天工之奇者有因故蹟宜大浚修者有无故蹟之因而须相度为刱辟者有必不宜避功程之重巨者有必不宜忽每系琐之细者有大利在远久而目前无从取偿羸而不举此工程抑不足以去害而其功程抑亟不易办此必不宜避者也举大工程而忽略一细微之端或姑靳惜小费而抑足以致将来之败坏此必不宜忽者也寻常一结造一改措其费用小耳其端亦小耳而不结造不改措抑即以妨一隅之利益此亦不宜忽者也事不徒属公司当讲习而知之不徒在集公司及食公司之劳之人要使人知农利之有在若券之可操能知天地之化及百物之产抑畿于道矣可无情暌腹违与诏之而不能信抟之而不能君羊及或齐之而不能整或不能洽矣抑可无相畔援歆羡背踰矣然而国家振兴农商之政至不可缓匪直当振兴于今日足国足民之源斯万世之永图也国家必设立农商部制定宪法以兴利捄敝导扬新机改良旧法致可大之规成可久之业今即遽未能建立农商部矣而物情不齐必当明浃周妥略定新政兴农通令新政兴商通令农商联事通令依令附禁简而必信布诸行省郡县咸使量度准行有地之官无小无大必无得有玩视民瘼罔念民依者则庶务其兴矣农商之利衣被穷民溥亦以消郁蕴之菑孽于无形怨苦愁惨较舒而江湖道路毒沴可蠲已也和平之象濩于野然后治升平之绩征于朝是故必定通令以为各等面体点戋之起点之定点西国律法于农商事皆各有专条目今未及精译也西国因国家制有详定之宪法故农商之业于百年内什倍发达非民听易从率由不越而能拓事为壹心志欤如前所言起水润地工程与国家最有大益所以朝廷或管辖该地之官决当相宜助翼其事或贷给赀本或特准其专办若干年或国家为保若干年之利亦有国家肯任其工程之费用若干分或赐给地亩之应用者或保所勼赀本之利若干年至该公司力能自给自立为止或捐该处所有国家之税之入权利准该公司蹔时收取以抵所不足之银故无论工程大小必得国家准许之或保护之否则令承用水之地主与公司定立合同缴纳水捐然励此犹非至稳之计也如设立工程之地其地面之业主俱属本处之人而不愿他处之人干预则各人必合成一会各自出赀本若干分或将其地若干押与借给赀本之人即如西班牙东南从前被回人占据之时该回人最善作穿渠灌田工程即用此说之法办理又有数处其引水润地之事虽合法办理但因该地方国政不善恐贷给赀本而被负欠不还控追徒属虚文又因引水润地之法其工程非数月可能告成必匀分数年始能渐收回成本所以别国富家不肯贷与赀财而汔用怠弛也且起水润地之工程其必宜豫知之事约分两种一为工程与农功相关一为与筹欠相关在极紧要之各节即如国家准其办理或承受国家给与利益之细章程及工程从何处筹欠饬材办理并一切颛订之合同章程等俱为不可少之事兹将办理起水润地之工程家在拟营作之地方必须查马念之要事或全行查验或查验几分亦俱视该处之情形而定如该处无名工程家能查勘确定则可派明白事务之人往查以下各事函寄英国之有名颛门工程家监度壹是即可据此而定办法大概惟内有数事务必用测量器具而后得之如不通测绘之事则必倩测绘之人又有数事须明地质学及测候学并实测其候或加访问又有数事则通常有见识者俱易查之今举之如下
一须绘该处之地图其内指出各段地主姓氏或佃田者姓氏又指出其地势之平陂斜昂各事　二须绘剖面式图数幅指出河道经流之道与山泉浸伏之根动流之方向及山面所有流雨水之道或有储浸之潭并拟开能通水之河与沿流分水之渠又如须筑蓄水之瀦则绘出地形剖面式图　三须指明该处所有天生之情形若泥何如土何如有无硗石与四序之天气与现时所出之土产等与人民之性情风气财用通窒舒殢之数要皆关紧望　四如该处已经有造成之起水润地工程虽系极小虽未合法亦必详细指明倘与拟建之新工程有不符处亦必言明如相近处有能行船之运河亦必详言其相近有通川则必访明水涨时高度水涸时存水有若干深寻常涨涸中数何如涨涸约年中何月分寻常水平深浅　五须推算该地方各处终年得水之数如其得水或赖池塘坝堰或赖通流之河或赖数小河以汲注则必指明其河水在周年各时候之深浅即水涨最高与落最浅时之数又必知水涨淹没地面历若干日久至水极浅时有若干尺暴涨时有无虑风浪鼓　溃决堤防流漫驶大率何若其河水所挟泥土等质能否沈在所淫溢地面或沈垫在河底又其河水无论行速行缓周年所含泥土等质之数如干又或其地所赖之水须于井内提汲则从前已开之井各事亦须言明至其处人民所设法拟开之新井遇见土层石层形式与格致家公理所考定真蹟何若其深度与得水数用功多少亦必言明又如藉地面所聚之雨得水或筑坝堰或筑陂以闸管引河水而转钟坝堰如颛恃天雨之坝堰者必明受雨之面积及地学家测候之情形并须访明周年得两大略之总数及每逢多雨时之总数又必指明水所耗散之数并天气寻常之寒暑燥湿及地面吸水之数凡查下雨之数最要在查其稼穑之时所需用雨数此时天下雨之适然应违极系农家得失即如一千八百六十六年印度阿力色地方大荒查该处是年下雨之总数比常年踰多而成灾歉者因下雨不合天时之故也又凡地面各层泥土石并地面各处合于何用亦必须说明　六须指明每亩地每年需用若干水为足敷农事之用不但宜问每年所需水之总数并必问每季每时所需用水之详数如各处泥土韧濇情性不同则必分办指明逐处所需之水数设能增水数则其所种之植物能否更繁茂伙盛此事在垦新地引水润溉之功程尤极须握要则远近大小可以欠不虚縻　七指明所润之地面各种泥土情形并已经产殖有利之物及以后拟种之物又所种之物每年依何等次第种之及丰年中稔歉岁三等所产之数及其价值若干如相近地方有相类或不齐之事则亦须言之又耕种其地者旧用何法嗣后须开新改良抑可姑任其旧又寻常大小树木花草多何种类生于该区中何处又须知其各种植物疏材能否茂盛如其泥土之性按时起水灌溉并施用土化粪种之法则能得何益倘常被水漫而不流通抑有何弊总之与本处水土天气物产一切相关之事并宜记录　八须言明建造工程处之泥土如何并所有需用之石与石灰与韧泥与造专瓦之泥与木料并各种材料有无自然可因并其价与转移各料执事之费及招赁粗细人工情形若工价　九须言明起水汽机宜用何种烧料或只能用何种烧料为权宜又起水筩可能用风力或以水力运动之　十本处地亩每计未经通水之前一年所产价值如何及通水润地之后用最好种地之法每年每亩估计应增所产价值若干此算数内必将荒年及农家失意之事均纳在其内又该处人齿众寡之约数与其风俗与其情性肢力智闇勤窳等差大凡能否开扩通用引水润地之法而务作其利亦须据所心得目验言明　十一须言明运动土产各料转移之事向用何法或用马路有无铁路或用运河等又其地距购买材料之处相离若干远而各路运料之酬价如何　十二如所需通者为含粪料之水则必指明其粪料为何名物其数若干每若干数内含粪质若干又其粪料从何处得来而买其粪料之价若干及以何法作之　十三须言明通水润地工程其营造工程之地之基址以何法得之又相近处所有之山及天生洼凹并一切便于造储水池之处皆属何如如本处地主售去此地应偿以钱若干若公司鸠集赀本该处地主与农家或富家肯出赀购买股分票若干分凡国家所匡翼或准得之利益及担保利息津贴赀本等事均须言之
以上论起水引水润地之工程渠池井匽陂障沟洫之属是也若筑圩围辟水而得新地收拓种植殖人民之效亦水利之大也山农原农泽农各有攸宜中国各省塘圩可兴之利应改良以捄敝御患之法阙焉未讲涣焉莫办任[胼](并)胝之农穨林之力自稍稍涂塈苟嬴食息寄室家或曰害未形也既往亦姑已也不知利之不兴病即日滋病滋日深患害益至害乃弥甚官夫土者不能居久任达地埶谙民事凡一切弗问以贵无扰固其然也然相率曰勿与水争地汽夫求食之民自争之则往往以升科而巧豪偷夺愚甿骇惧动烦敲扑愁怨有端而业以不舒或乃岁岁年年被水成灾例邀蠲缓之恩然而国民自为计知类能力果何如夫亦任土稼泽之无术也已斯言若迂然反是匪无从繇也大凡有举非财莫兴力非众擎不办工程非颛门未知所施措西国如和兰则固与海争地得地于海堤防筑并里开田畴纬晰沟洫条分变斥卤为膏腴升其鱼为乐国植巨桩水中不一矼石架木上起楼阁至六七层居民沿河种树广路二三丈以便车马往来两岸雕栏彩户倒影水中水道亦为街衢港浍纵横宽狭不等大小舟船处处皆通鸿梁拱铁舸舰迷津 
　　德意志农会记略                                                         
欧洲农业夙推德与法而德尤精读大日本农会报所记德国农会情形不觉瞿然惊慨然叹曰德国农业之进化无已有以哉案日本农报所载德都大农会二一曰农政会二曰林辰事会农政会刱于一千八百七十二年其宗旨在观察全国农业之利害法令之得失以应政府之咨访会中常议员七十五人选自联邦各农会每邦员数多寡不等普国最多凡选二十有五员他邦则少至一二人多至四五人已耳三年为一任期期满更选焉农事会则并于一千八百八十五年以考验学术改良实业为宗旨最初会员二千八百人今递增至万二千五百六十五人会员分四等曰通常曰赞助曰名誉曰通信会金则通常员岁输银十圆终身百员赞助员岁输五十圆终身五百圆每岁收会金十七万五千圆其他岁入又三万五千圆财产五十万会中有总裁副总裁总务委员重役监查役等以掌会职总裁岁一易分全国农地为十二区每岁大集会一次循行十二区中又于此十二农区顺次开农事共进会去年开会时自六月一日至六日来观者十四万六千四百八十七人至日曜日则一日之闲来观者多至六万有八百二十五人皇太后皇帝及皇族贵介农商务省大臣次官以下咸集出赏品焉其会之大略如是案西人之于学术事业其所以日进无疆者实因合君羊力君羊智故农业其一班也而以絜之中国古者井田通力之意若合符节呜呼欧洲今日文明之制度中国二千年以前实已起点惜良法美意递降递失非但不能进步且并不能保存焉噫 
　　记巴黎世界大博览会农产馆                                        
日本国民新闻记者人见一太郎氏在巴黎观世界大博览会而记农产馆之大略刻之新农报其言曰大博览会之农产馆与祝典室邻均旧机械馆地也农产馆之地位实夹祝典室其一旁为法国列品所他旁为各国列品所法国列品之地视各国广大殆十倍之其建筑或为高数丈之锐塔或为容数百吨之船形自外视之庞然一大夏也逮入门则门户错列为异时代异建筑之家屋其列品以香鞭酒及葡萄酒为最其农商各出品并极精美至各国列品室左为俄右为德列品室有高三丈长八丈之假岩窟而以翦丝为蔓缠之极壮丽其中列酒类岩前列农具杂谷麻苫之类农具不见大进步殆逊于英美其火酒及他酒之装饰颇大费财力而他物装饰则不及英美犹存农家本色焉其博看客之赞赏者为以杂谷所造之圆柱计稞麦柱二以稞麦黏附高一丈五尺直径二尺五寸许之圆柱上树之于门以代门柱此二柱之左右又有燕麦柱高丈二尺小麦柱高六尺大麦柱高四尺豆柱高三尺五寸随其高低依次立之而更纳此等杂谷于代巾以资考查绝不装饰殆同农家老屋中之贮藏也德国馆广三丈长十二丈六尺其楼上为数小室每室陈一人所出品有研究泥炭试验器发酵试验器等写真及他研究农学之成蹟图画写真翦羊毛及剥革器械罐藏芜菁马铃薯岩石及地质试验成蹟表林檎标本关牧畜书籍等又室诸果麦酒葎草又室有食料试验器械类农具类制造麦酒器械类馆中隙地又陈诸大器械罗列最为精整邻德国者为英英国列品室之广殆与德同其列品多为精制品故陈饼而不陈麦陈林檎酒而不陈林檎其他皆类是其陈列麦酒尤多又作饼塔高丈余为有名饼商某会社所制其自称为世界第一者也其他如芥末果物等要皆精制品更罗列器械类麦酒罐藏器械之外则为大有声誉之农用具甚伙合观英德两国出品英国殆不异商店其广招来扩贩路之意显然各揭而德国则所陈诸品若成蹟表器械标本等显见学术之进步殆翘然首出于各国总之德国列品似出于学术家英国列品则似出之商人也英国部之侧为美国部其陈列室四壁耸出宛如大城郭其内列所数十整然可观其出品之主要者为林檎黎等果物之罐藏品杏梅樱桃等之糖渍品而桃与葡萄尤佳殆有独步世界之势矣又悬玉蜀黍于圆架之四周白黄赤色相闲粲然可观更有玉蜀黍粒贮玻璃匣中其他农产物可观者甚多其亚于德国部者为丹马次之者为日本亚于英国部者为比利时丹马部长七丈八尺阔七丈二尺装饰虽毕而未许游览比利时之陈列所其地之广殆兼有日本丹马二部而出品不多馆前左右有酒肆售麦酒入门则一室陈列酒类一室置制麦酒机械二制糖机械一其两壁悉以酒罋数百饰之其他尚有关官府学校出品农产物产出表教科书牧畜写真等日本部广四丈二尺长六丈六尺余狭于丹马场所既隘出品亦少然有数品大博观者之嘉许亦可稍吐气也其主要者约三品曰日本茶曰台湾茶曰酱油而酱油中外人嗜好将来输出品中定可望推扩也此外更有麦酒亦为外人注目更悬挂蓝玉蜀黍豆类麦稻等于壁闲玻璃箱中置烟草叶葛粉等并陈运根松茸罐藏品等又列农商务省出品之谷类绢茶等生产一览图之类此其大略也云云玉案博览会之益可奖励实业家之进步可推广国家之商务可增长交换国民之智识盖一举而数善备焉中国风气未开而地大物博若加意讲求先于各地开竞进会其用金有限而鼓厉甚捷兹因述巴黎博览会事而论及之我农家其加之意乎
　　日本农政维新记                                                 
日本当幕府末世国势亦颇岌岌矣今皇践祚百度维新三十余年而成效昭着其君若臣擘画之亦箸在方策今读其今世农史由明治初纪至十有六年其闲农政革新经营缔造有可观者史载明治元年正月设内国事务科会计事务科农政分隶焉四月发布虾夷地开拓法此为农政革新之起点寻改内国事务会计事务科为两局寻又废而置会计官二年四月置民部官七月又改为民部省改会计官为大藏省八月民部大藏二省合并改虾夷地为北海道三年二月置桦太开拓使民部省颁问书谘询养蚕方法选种察病之实际试验九月于民部省置劝农局立开垦树艺养蚕编辑杂务五课十二月改劝农局为开垦局岁岁开拓更于札幌试养野蚕诱民从事蚕业四年正月民部省统计客岁诸国新开垦田亩之数上之太政官二月民部省于诸国开垦地之旁近拟设农学校以开进耕牧之法禀太政官得允许又请募欧洲熟达农事者数人至是亦得请三月美国基尧几阿叶基浩尔就聘属开垦局从事种艺牧畜事宜八月藉诸县地理经界水利道路户籍田亩废秽多非人之称授之产业于东京大土反两府开劝业局令该民入局习制革造靴制牛酪等一切工业四月遣民部权少丞细川润次郎赴美国桑港工业博览会民闲出品者得随意申请并至该国东部农事博览会民部申请购耕耨具及果谷种于美国以扩张农事于太政官太政官许之是月开垦局改劝业局设开垦种艺牧畜生产四科五月诏官用物品可收买东京府下穷民捄育所此殆即劝业局之制造品以充用藉赀振恤始于民部省置山林局八月延见北海道开拓顾间农学教师开柏羢于吹上离宫亲谕北海道开拓事桦太开拓使并入北海道开拓使于大藏省中置劝业寮寻改劝农寮九月于文部省置博物局改物产局为之颁布美国大小麦种于各县十二月以明年奥国将开博览会于维也纳府命参议大隈重信外务大辅井上馨掌其事使民与会大藏省于驹场辟农事试验场场地八万坪又于驹场野外试验美国马耕器及他农具试种欧洲谷类及蔬菜五年正月置博览会事务局二月大藏省令各府县将管内所用各种农具送致大藏省以供考究先是大藏省欲遣生徒至美国习农工业禀太政官至是得太政官裁可三月禁民闲滥制劣恶之蚕卵纸大藏省定调查各府县管内物产薄计式每年令各薄计其管内物产额四月大藏省令府县申报水利及水害具表录上颁表式于诸府县五月开拓使定劝农规则八月命将国产物品每岁送致英国伦敦博览会九月劝农寮设牧畜种艺试验场废劝农寮以其事务属租税寮中置劝农课寻又改劝业课十一月博览会事务局命以国产品物送俄国博览会是岁于工部省设制丝试验所试以坐缫器制丝六年三月诏颁静冈县人杉山安亲所译牧牛说于府县是岁大藏省始调制全国物产表颁布于府县置下总牧羊场七年正月于劝业寮置农务工务商务及编纂四课三月定劝业寮处务条例于农务课中别为农学编辑开垦养蚕树艺牧畜本草分析虫学等分科又将内外农产品类陈列新宿试验场以供众览四月于劝业寮新宿试验场置农事修学科分兽医农学农艺化学农学豫科农学试业等招聘教师于海外六月前遣留学农工业于美国之学徒五人归朝七月劝业寮聘德国人古奈喷映谘询蚕学十一月托美国人济雍斯购植物种于美国八年置美国博览会事务局于东京四月内务省聘清国人姚秋桂凌长富教授国人制茶法试制红茶及绿茶乌龙茶等五月劝业寮遣员至清国调查农产物六月谋官林之增殖八月内务省定牧羊开业方法于牧地征集生徒讲习刍牧之术九月内务省定下总牧羊场地凡一千九百一十一町三段四亩二十八步场中分为五区令美国人济雍斯任其业务乃陟姆助之已而又推广面积增第六区是月令劝业寮管理内外博览会事务开拓使于札幌等处开桑园十月内务省于驹场设置农事修学场文部省聘德国人古奈喷映商议蚕业十一月内务省于下总牧羊场开种畜场以谋繁殖劝业寮遣使至清国观察制茶实兄纪伊郡人民开农产品评种子交换会九年二月内务省禀请贷熊谷县及饰磨县管下制丝所资金于太政官太政官裁可命美国博览会事务副总裁西乡从道等赴美国费拉特费府博览会并派审查官贝五千金购美国农具调查植稻植棉方法三月劝业寮再集生徒传习清国制茶法又携其所制茶至印度调茶印度茶业实况五月劝业寮遣佐佐木长赴伊大利国养蚕公会考求蚕学
六月皇上亲行各县阅视农业车驾至宇都宫召县令询民情及地味物产等事至白河驿省察牧马驿人上产马表诏赏之至页贺川县览马市至桑野村询开垦状并旌赏开垦员温语褒之至二本松览制丝社会赏社员金以劳其功七月至岩手县召县令询去年洪水状及土地物产赏罹水害者金至三本木驿追念新渡部传开垦拓地功以金赏其溃孤又诏广泽安任询牧事八月内务省颁明年内国劝业博览会章程开拓使开札幌农学校九月内国劝业博盐会出品者资金不足而不达其意者则于府县税内贷金与之或补助其运费令内务大藏两省由本年七月至翌年六月一周年闲补助及劝业资本贷与金限定不得逾五十万圆是岁内务省至清国购帛系羊牧之下总牧羊场劝业寮试罐诘制造即贮食物于马口铁罐令不腐变试育欧洲及中国蚕种传习欧美养鱼法移殖鱼苗于山木县设植物试验所十年正月废内务省中劝业等寮而设劝农等七局废大藏省中造币等寮而设租税等十局以大藏大辅松方正义兼劝农局长内务省地理局于美浓国厚见郡今泉村设树苗培养场改内藤新宿劝业寮出张所为劝农局试验场场中事务分动物植物农具养蚕制茶六科于石川县设农业讲习所募集生徒二月假劝农局试验场内之农业博物馆为农事修学场俾生徒受业内务省十等出仕多田元吉等至印度归仿印度制茶法试制红茶三月劝农局定职务为动植制造农学报告四课及新宿试验场下总牧羊场富冈制丝所土界纺绩所新町纺绩所罗纱制造所等因明年法国巴黎开万国大博览会于内务省置法国博览会事务所内务省赁金七千二百八十圆于千叶县农民为开垦费四月开拓使定山林监护条例劝农局农事修学场分析土质照会京都府以下二十三县送土壤以便分析赁金二十万圆洋银三十万弗于售蚕种商涩泽荣一以维持售蚕种业初意法两国蚕病种卵劣故自日本大输出蚕种至是意法人把持图贬价种商力[薄](簿)不耐持久故赁金助之开拓使于管内集生徒三十人入札幌官园授农学月俸金六圆十一月而卒业令归授乡人再给以六阅月俸金六月东京三田四国町劝农局内三田培养地改称三田育种场以栽培内外国谷菜果树及有用材木之良种应农民之需求卖与之以前田正名为场长七月劝农局试养清国鲢鱼鱼回鱼于神奈下县设养鱼场清国人胡秉枢以所着茶务佥载来传制红茶法劝农局购其书刊行之八月内务省编农产表制例言颁表式内务卿命地方长次官来观劝业博览会考求将来振兴物产方法开内国劝业博览会天皇天后俱临幸行开场典礼皇族大臣参议以下及外国公使皆陪从束力曰内国劝业博览会开场之日朕躬临莅行开场之典朕期会场完整列品精好足征智识日趋文明艺术日增精巧而有司奖励之效匪小朕甚韪之朕更冀我民愈奋勉产业愈增殖俾我全国永享殷富之福定赏牌式为三等一龙纹二凤纹三花纹以旌赏出品者先是青森县遭虫害劝农局征求驱除之策揭之各日报至是东京府民渡边藤十郎等数十人前后各报经验之说改新泻树艺场为农事试验场农学教场募集生徒授业十月内务省以洋种牛贷民闲以谋增殖定贷与规则十一月劝业博览会列品审查毕是日内务卿大久保利通临场授赏牌优等者给名誉证状第五区农产品类出品者凡五千五百四十人其中受龙纹牌者二十人凤纹牌者百十人花纹牌者二百十七人受褒状者千五百人内务省定农学校入学规则分农学豫科本科兽医科农艺化学科试业科凡五门劝业博览会期满天皇天后亲临行闭场典礼束力曰内国劝业博览会将尸由期满朕躬莅行闭场之典朕深悦汝有众之奋勉与有司之勤劳得完此会寻令以本年为第一会以后五年一开之十二月内务省谋树木改良之法于东京西原村设树木试验场属之地理局劝农局移新宿试验场内之农事修学场于驹场野改称农学校是岁内务省购美国牝牡牛马以谋繁殖又购意国蜜蜂饲之于新宿试验场以验内外蜂种之得失出云国仁多郡大谷村设植物试验场并开农产物展览场以供纵览十一年正月劝农局设制红茶场募集府县生徒颁传习规则本年每府县募五人驹场野农学校成车驾临幸行开校典礼大臣参议以下及外国公使悉参集束力曰朕维农为邦本物产由以殖生民由以富是斯学不可不讲也本校建筑竣朕甚嘉之兹躬临举开校之典冀此后我国产日益繁国民日益富朕有厚望焉内务卿大久保利通为祝词答
束力曰本校建筑竣龙驾亲临举开校典本校荣幸何以加之恭惟本邦农事从未专门讲肄陛下聪明叡哲知农学为急务创建此校征万国之实验究庶物之性质俾富民殖产之道大兴隆实生民之大幸国家之洪福臣利通钦奉圣旨岂敢不黾勉从事猗欤休哉我邦农事駸駸乎日开月进物产益繁殖民生益富饶其自今日始劝农局令各地方有名谷菜种互相交换以谋增殖于三田育种场每年四月十月开大市二次每月开小市数次以流通之劝农局行农事通信法定为三等曰临时报曰月报曰年报以考察内外农事之实兄以联络其气血计较其利害俾质问应答以谋农产改良农业进步颁规则十七条寻续增七条参议兼内务卿大久保利通以其俸金五千四百二十三圆捐入劝农局驹场野农学校其款项永存银行以其息金充学校诸生褒赏金三月内务省议贷金三百余万圆于民闲为垦辟原野疏通水利之费以谋物产增殖劝农局刊行农事月报四月于和歌山县开农事通信委员会讨议植物改良方法劝农局定种苗交换规则颁之各府县五月曩举劝业博览会内务省特颁条教于府县地方官令具陈关劝业之现状及将来施行之意见至是地方官上陈查考各事项于劝业博览会事务局参议内务卿大久保利通薨利通夙虑物产不殖国力不旺谓时势之急要无过殖产厚生之术故专力于劝农兴业其功甚伟内务省贷金二万四千二百四十圆于山形县管内充增殖桑楮之费爱知县三河国北设乐郡数村人民始开农谈会六月地理局置官林作业课先是大别内国山林为五大林区至七月更增为六大林区七月劝农局购英国小麦马铃薯苜蓿等佳种改驹场农学校试业科生徒称农事见习生九月爱知县开博览会三重县开管内物产博览会十月内务省购羊种千五百余头于澳洲移之下总牧羊场岐阜县假设农事讲习所募集生徒肄习农学十二月劝农局以赤白二种小麦颁大土反府及静冈爱知兵库土界冈山等处播植之是岁劝农局应府县人民请求颁贷谷菜牧草用材等种子七石一斗七升二合果树用材之禾屖苗十二万三千五百七十八本牛二十四头马六头羊十八头于民闲调查官林从前调查仅查林位面积两项而已今复精查地质地势气候植带等项开拓使因北海道渔家乏资本米盐渔具贷于人仰渔获价金以偿之致往往贬价求售常致失利特定渔业贷金规则贷金以赡助之十二年正月议决置暖地植物试验地于神户劝农局求蔗苗于清国香港内务省遣员奖励制造红茶者劝农局谋烟草栽培制造改良法二月福冈县于管内设劝业会时时开小集会于春秋二次开大集会广岛县开劝业会谋植桑及制造海苔改良法三月命内务大藏两省管内外博览会事务长崎县开博览会议繁殖山林及试植有用植物四月开拓使所顾清国人范永吉许士泰请编籍北海道许之内务省所募集牧羊生徒既三年卒业授证状归乡下总牧羊场农事笃志者谋开东洋农会寻刊行农会四季报告内务省以劝农局新宿试验场属宫内省为植物御苑劝农局议夬明年德意志于木百尔灵开渔业博览会出品前往内务省置山林局劝农局长松方正义氏自法国归谓法国农商事业保护奖励之顺序及惯法虽政策多端而以设竞争会为尤有利益特禀内务大藏两卿爰效其法蒐集各地物产而品评之名曰共进会以振起殖产之业禀之太政官得裁可自两省布令开生丝茧茶共进会颁规则寻又颁申告书式会规则审查规则以速水坚曹为审查生丝长斋藤素县副之多田元吉为审查制茶长内务省谓调查地质殖产基本乃方今急务以自今十二年起期调查全国土质每年支用费金五万八千圆得太政官裁可命地质学师德意志人纳吾孟昂任调查事
六月定山林局中事务分置植树伐木运材运船出纳五课再置内国劝业博览会事务局以大藏内务二省管之处第二次内国劝业博览会事务内务省以静冈县人中条景昭等开茶园培养乏力贷金二万圆助之是月内务省定国内农田为十二区遣劝农局员分区视察农兄七月山木县兴葡萄酿酒业内务省禀太政官贷以金一万五千圆九月开制茶共进会于横滨内务卿伊藤博文大藏卿大隈重信临会场行开场典礼劝农局长松方正义谋农业进步议会萃中外古今关农事之良法新说编为一大完备之农书以资实际考求伊藤内务卿纳其议征员讨论然后编纂劝农局刊行农务计表大别为土地人口农事三类君羊马县于管内选笃志农事者四名为督农委员视各村以奖励农业十月制茶共进会列品审查毕内务卿伊藤博文大藏卿大隈重信临会场授褒赏劝农局长松方正义以下官员悉参列出品人员八百四十八人预赏者二百八十三人劝农商务两局更招集各地茶业者开茶事集谈会及制茶共进会期满劝农局长松方正义商务局长河濑秀治临会场行闭会典礼松方正义演说茶业要旨奖励出品者以驹场农学教员松属新之助充德意志渔业博览会事务官内务大藏两省决定明年开棉糖共进会于大阪府颁布规则十一月开生丝茧共进会于横滨劝农局三田育种场所属之农具制作所成于是月开业生丝茧共进会列品审查毕内务卿伊藤博文大藏卿大隈重信临会授褒赏出品者千一百余人得赏者三百五十七人会期满劝农局长松方正义等行闭场典礼青森县设产马共进会秋田县开劝业会谋农产畜牧之开进广岛县设农学校十二月颁美国早熟琥珀甘蔗种于各地爱媛县并制丝传习所以教授女工十三年正月大藏省令府县每岁将部内之谷类收获数目及有无水旱申报常平局取香种畜场与下总牧羊场合并为下种种畜场补正驹场农学校规则增置普通农学科二月大土反府开棉糖共进会大藏卿河濑秀治劝农局长田中芳男等临之行开场典礼内务省决定设置红茶传习所之处为歧阜土界熊本大分四县用金二万六千圆寻于鹿儿岛再增设传习所一三月宫城县人至内务省求制芦粟唐器械赁与之先是劝业试验场试以芦粟制唐得良蹟故各村颇传习云以能久亲王为第二次内国劝业博览会事务总裁棉糖共进会出品审查毕内务卿松方正义临会场授褒赏劝业局长田中芳男等以下官悉参集凡千八百余人出品者棉凡五千九十三人受赏者九百十三人糖凡一千四十四人受赏者二百九十六人又以大隅国人直川智赞歧国人向山周庆首习制糖术及周防国人村本三五郎考求种棉法有功赐金内务省改劝农局分课为本务课报告课陆产课水产课制造课算查课地质课庶务挂农学校下种总畜场三田育种场富冈制丝场千住制绒所新町纺绩所爱知纺绩所广岛纺绩所三田农具制作所又于本务课置议案视察两挂报告课置通信统计编辑簿册四挂陆产课置树艺牧畜开垦农具棉务唐务六挂水产课置调整渔捞采藻藩殖四挂制造课置蚕丝制茶及各种制造三挂地质课置地质地形土性制图庶务会计六挂劝农局依津田仙之请购美国琥珀甘蔗种百十石以应宫城长野石川木等县农民之购求又购蔗苗于清国广东试植于和泉等国又求得台湾种植之驹场农学校三田育种场四月东京府民小松新为开垦相模国仙原从内务省赁西洋农具许之内务卿松方正义代理劝农局长田中芳男等临棉糖共进会行闭会典礼松方内务卿演说开会之主旨并将来当注意之处告戒出品者五月劝农局劝告府县可渐次开农事会共进会以谋各管内之物产蕃殖农业改良六月车驾西巡至山木县幸劝业场物产陈列所制丝场车驾至信农国追念宫土反伊三郎父子移殖虾蚬于诹访湖之功赏物于其嗣子以劳之内务省定劝业资金贷与法厥有七端
一曰贷与劝业资金别为二甲士族授产乙一般殖产士族授产者使无产贫穷之士族咸得恒产为宗旨一般殖产者不论族籍贫富概以增殖国产为主旨二曰凡贷与以受者有抵质品为定则然授产士族则衡其人之情状事业之景象或无抵质品亦贷与三曰虽一般殖产苟请求者性情笃实事业之利益着大或无抵质品亦贷与四曰以抵质品贷与者必使地方官督其营业以其起业之房屋器械等为抵质五曰抵质品以公债证书或土地或机械并制造场等充之六曰返纳贷与金及据置年限等由事业之种类及士族一般之不同而定即无论士族一般凡系于开垦牧畜者以十年为返纳年限系于农产或制造事业者以五年为返纳年限据置年限则无论士族一般凡系开垦与牧畜者皆系五年其系于制造事业者则三年系于士族之农产事业者则五年系通常农产事业者则三年利息则士族之系于开垦牧畜者概免纳其系于一般开垦牧畜者以百分之三以上之六以下为定例系于士族之制造事业者亦然系于一般制造事业者则百分之四以上之六以下而系于农产事业者则士族一般皆百分之三以上六以下但据置年限中则总不付利息七曰以上限制皆示其极度者故苟其事业容易不不必付与据置年限七月车驾发京都至神户赏兵库县人高田嘉兵卫兴纺绩业之功赐金劳其子孙十一月内务省令府县为劝诱业产起见将官设事业之种类区别起业之旨趣创始之年月资金之出处及数目开业以来之兄状立将处理方法悉申报十二月内务省以养护山林之要旨谕告府县令挽回其衰荒山林局更正处务条例陆产课中分树艺牧畜开垦猎业农具棉务糖务兽医八挂制造课中分蚕丝制茶试制各种制品四挂地质课中分地质土性地形分析制图事务六挂算查课中分审查调整计算用度四挂农学校中分学事植医兽医化学现业博物书器七挂下总种畜场颁兽医术学制募集生徒十四年正月宫城县开米豆共进会内务省令府县董劝保护渔业者令改良渔法以谋水产之繁殖大土反府棉商社设棉种交易所爱媛县设农事会行种苗交易法熊本县士族结蚕业会社内务省贷以金三万圆翻刻清国钦定授时通考松方内务卿表上之颁之府县三月开第二次内国劝业博览会于上野公园车驾临幸行开场典礼皇族大臣参议以下及外国公使悉陪从束力曰第二次内国劝业博览会馆落成爰行开场之典朕维尔来产业日昌盛絜之前次品物较精良且伙多信为人智开进之所致亦由有司奖励之功今后其益黾勉以期产业日盛以永享殷富之福本会事务总裁能久亲王为祝词答束力曰今兹明治十四年三月一日第二次内国劝业博览会馆建筑落成鸾辂临幸亲行开场之盛典维博览会之要旨在谋物产增殖工艺进步商路扩张以使国家殷富岂非劝业之要务耶自第一次开设内国劝业博览会以来至复开设前会出品人员万六千一百余人本会出品人员至三万一千五百四十五人殆增三倍是实人智开进之所致由于前会之鼓励伏惟农桑之业远出神代工艺之务上世已开累朝修勤俭之法讲文明之治物产工艺之进步虽由来已远实无今日之盛呜呼我民幸际明时开盛会当知感奋兴起使物产益殖工艺愈进兄亲辱束力语奖励能久承乏为本会总裁幸据陛下圣德始励率先他日必以成蹟奏上以副圣意兹呈会场区画图及出品目录敬颁陛下圣德并祈国家康福石川县开米共进会内务省召集各地方老农及笃志农事者开农谈会于东京浅草本愿寺及闭会左大臣炽仁亲王参议寺岛家则伊藤博文及内务卿松方正义以下官立临会所特命会员中村直三演说农事意见三重县设制茶会讨究制茶改良方法静冈县人海濑八十八等创产马会社四月东洋农会农谈会合并为大日本农会议定会章设事务所于三田育种场立农商务省割内务省中内务大藏两省事务属之省中设书记农务商务工务山林驿递博物会计八局废劝农局移其事务入之以田中芳男为农务局长五月农商务省为视察各地农工商实兄兴劝农事务以图改进特创农工商谘询会定订规则农务局定牡励移殖地于武藏国金泽湾六月农务局辑农事要览颁府县内国劝业博览会列品审查毕天子临幸授褒赏
束力曰第二次劝业博览会列品审毕行授褒赏之典朕维图产业之隆盛在审查优劣褒赏精良自今望全国人民益奋励尽力于产业本会总裁能久亲王为祝词答束力曰济世之要在利用阜物安民之务在殖产兴工恭维陛下叡圣文武夙开经纶之业丕焕维兴之谟曩各馆建筑竣行开会典龙驾赐幸今审列品毕更临授赏之场辱凤纶之旨能久任总裁敢不奉戴圣意翼赞皇猷抑万类咸陈而者见博览之工百工齐兴而举劝业之实所赏之品乃六馆之隹冏所褒之物为各类之选名誉于以辉彰而进步益可期望出品者及九万与赏者几四千较之前会效果大着尔后其绩必熙富强之源于是既开文明之治自此益振诚昭代之盛事本会之光荣恭进奏褒赏授与人名录二卷谨答圣谕计本会第五区农产物品之数凡三万一千九百七品得褒赏者千七百七十三品会期满事务总裁能久亲王行闭场典礼副总裁以下官悉参与能久亲王躬为演说东京府知事松田道之等陈答词山口县及长门国人民立开农事会七月大日本农会始刊行会报八月农务局刊农谈会日志九月开拓使及新泻秋田石川福井四县联合开米茧共进会于札幌十月长野县门蚕种茧火因草蓝纸麻共进会于东筑摩郡之松本车驾山形县赏县民竹村仙次郎板垣董五郎深部议平大之垦田生田十兵卫之疏水平山度次郎之牧畜佐佐木宇右卫门之养蚕木舛屋十兵卫之制盐功赉金有差十二月农商务省谕告府县今奖励农工商事业务宜尽意鼓舞保护之勿得疏懈十五年正月三重县铃鹿郡人民合资开物产会其会中所列品凡千八百三十六种纵观十日而毕三重县又开米麦菜蓝共进会列品二百七十有九种纵观五日而毕又和歌山郡人民开农事会讲求选种及贮藏方法耕田节季之利害福井县人民开农谈会讲求山林蕃殖法害草芟除法等事农务局购求清国青鱼鲢鱼回鱼于上海以谋增殖二月禁伐森林开米麦大豆火因草菜种及山林共进会于上野公园农商务卿品川弥二郎临之行开会典礼警视总桦山资纪以下悉参集品川弥二郎读开会文述开会要旨令众庶得纵览列品三万五千余种歧阜县开生丝茶米共进会列品二千一百余种三月熊本县开茧生丝茶棉蜡纸火因草蓝大小豆共进会琦玉县下三郡开联合农谈会大日本农会设支会于京都上野公园博物馆成行开馆礼车驾幸临遂授米麦大豆火因草菜种及山林共进会之褒赏农商务卿品川弥二郎临场行授赏典礼大日本农会开谷物火因草菜种集谈会于农商务省议事堂颁问题如下谷物部一选种及贮藏交换方法二耕耘得失三农具之便否得失四害田圃物马丘除法五农业将来改良方法火因草部一气候及地味二种类及选种三苗床播种及移植四裁培肥料及收获五马丘除害虫六干制方法七贩卖制造及器械菜种部一气候及地味二种类及选种三移植耕耘裁培肥料及收获四贩卖及压油方法器械与油滓之用途农商务省令沿海府县戒渔户以潜水器采鲍等介族当为之节制勿妨害其蕃殖爱知县人民开农谈会求虫害豫防及驱除方法四月农商务省谋制盐改良立洋式制盐试验场五月秋田县农谈会讲求设试验场法及肥料制造法植桑桐及漆奖励法十二月劝农局长松方正义建议编纂农书以鞅掌繁剧未遑着手本年二月农务局长田中芳男及松方正义再申前请期以八年蒐罗中外古今农书为一大完备之书农商务卿西乡从道采纳之仍申太政官得许可农商务省于曩年定种牛马贷与规则至是令府县申报迩来牛马羊驴豚蕃殖之状驹场农学校定职制及具名称等级三重县召集管内蚕业家会议开养蚕制丝会于县厂听议事堂六月特旨赠农政物产学大家佐藤信渊正五位信渊出羽国人幼通天文历数内外一切学术专修农政物产箸农政本论草木六部耕种法等书数十种农政之学赖以昌明嘉永三年卒至是追录其功特加褒赠车驾再幸下总种畜场察视种畜蕃息之景状广岛县民冈八寿事等二十余人谋殖牛方法贷赀金万圆于农商务省许之先是岩手县设兽医学舍至是改称岩手兽医学校宫城岩手青森三县谋牧马改良谋补败至矣农商务省得请给补助金二万圆定农务局处务条项为报告陆产水产庶务四课及农学校农具制作所但各课处务顺叙与从前无异
八月设立大日本山林会以二品贞爱亲王为会头又立大日本水产会以二品嘉彰亲王为会头各赐内帑金五百圆奖励之十月君羊马等七县联合开茧生丝绢织物棉织物共进会出品数五千五百十有四农商务省遣速水坚曹等员审查之二旬而毕熊本县私立兽医学校十一月农务局谋鳞族蕃殖议决放养鱼酋鲩等鱼苗于下野日光山之中禅寺湖十二月农商务省开山林学校于西原称东京山林学校设水产博览会事务所于上野公园千叶县设比较农产谈话会参集者百十余人农产列品三百余种农商务省遣关泽明清等临之十六年三月开水产博览会农商务卿品川弥二郎临之行开场典礼主务局长以下立参集本会干事田中芳男述本会概况立呈列品目录于品川农商务卿品川弥二郎读开文述本会要旨出品人操答词礼毕赐各员茶果本会出品者无虑万五百余人物品万五千余种农务局设制糖试验场于鹿儿岛县试验该县土质是否宜植蔗及试验栽培法之得失四月文部省定农学校通则分农学校为二种甲种之宗旨主育成躬操农业者乙种主育成善处理农业者又校课亦分甲乙二种甲种授农事实业乙种则学理与实业立授且须准备供试验之田圃农商务省令府县调查鸟兽中于农业有功者当保护蕃殖可将其名称性质效用蕃殖期及猎具等开陈五月定第二次制茶共进会规则更东京山下町农务局所辖地称农产陈列所农商务省中农务商务工务三局谋召集各地方蚕业者数十人开蚕丝谘询会于本省议堂水产博览审查会毕车驾临幸行授赏典礼皇族大臣参议等悉陪从束力曰朕爰亲临水产博览会行授与褒赏之典惟吾邦河海之物产虽富而蕃殖渔获之术未精用是设本会自今伊始其益改良进步以图斯业之隆盛农商务省卿西乡从道拜授且奉答乃进奏褒赏授与人名录受赏者凡千一百三十二人及典礼毕赐参列诸臣酒馔农商务省授与驹场农学校创立以来各专门学科卒业生中优等五十八人学位是日皇族大臣参议等临校行授学位典礼农商务西乡从道读式文曰兹举行授学位证书之典夫位之所属责亦归之诸子之任颇大诸子其益勉勿怠农务局长田中芳男读式文曰本校卒业生甲等者得五十八人农学科凡二十三人兽医科凡三十人农艺化学科凡五人诸子曩负蟾宫之誉今赐学士之称实诸子之大荣幸芳男今特以一言和赞之可乎夫本邦以农立国虽有瑞穗国之称然或原本习惯或摹仿汉土固无一定之规律是以未有学士之称故内务卿赠正二位右大臣大久保公夙慨叹之参酌欧美诸洲之法以养成学士图富强特倡开创本校之议首捐金以助学资兴学于明治十一年一月于戏公既没矣而今日乃得举此盛典盖本校维持法之得宜虽始于大久保公亦由松方内务卿能继续之非然安得见公之遗绩今西乡农商务卿知农事之贵重特谕授以学士之称夫今名所属亦在诸生之自任以振兴之然则此业之振兴与否实诸子之责既重且大其兴世益利生民此芳男所深信不疑者诸子其勉之次农学校长关泽明清述祝词学士玉利喜造代众述答辞成礼而退农书编纂挂定农书目次大别之为农史农政农理农业统计农历六门农史门起神代迄今兹农政门分类十一曰祭典曰职官曰法制曰田积曰田类曰赋役曰土工曰牧畜曰备荒曰山林曰渔猎农理门分类九曰气象曰植物曰动物曰土壤曰肥料曰农器曰土木曰农用经济曰农事试验专载农业与学理关系之说农业门专类编耕种牧畜之事实统计门具载全国之地积人口及耕地山林牧场物产等农历门以札幌仙台东京大阪熊本五处为本记耕种牧畜之年中行事而谋材料蒐集之便令府县征集民闲之旧闻故籍申上以资采择此明治十七年以前农政之大田各也总计日本农业革新之由不外设农官定规则开荒地毓森林兴水利编书报开赛会并学堂学会贷帑金为开业费诸事而尤能鼓舞国民之精神促事业之发达者则在天子临幸会场学校视农田水利工场褒有功奖优异即事业家之既往者且追赠其子孙大久保公又首捐金以倡导之政化之行风行草偃有以也夫日本以海中岛国境地如此之狭隘而自农政革新以来殖产乃倍于昔况中国之地大物博若鉴日本之成蹟而谋振兴之其殖产之丰富岂有既哉爰书之以为我政府我国民劝
　　大日本农会章程                                                 
第一章　名称　一本会名称大日本农会　凡与本会同旨趣之会愿与本会相联络者听　第二章　会地　一本会馆设东京市赤阪区赤阪溜池町一番地　第三章　旨趣　一本会以改良本邦之农业使日有进步为旨趣　第四章　会员　一分别会员为四种曰名誉会员曰特别会员曰通常会员曰赞成会员　二无论内外国人凡有学艺或有名望或有劳于农业或有功于本会本会会头特荐为名誉会员惟不关议会事　三入会之时先捐金三圆以后每岁交金一圆二十钱入会办事是为特别会员如入会时先捐十八圆则以后不再出钱且准使他人继续为会员　四每岁交金一圆二十钱不入会办事是为通常会员如入会时先捐金十五圆则以后不再出钱亦准令他人继续为会员　五农事诸会员与本会或支会相通联络之人为赞成会员此四种会员外其余非特准之人不使与本会相关　六在学讲习农学有学位之人及本会会头认为与此有学位者相等之人则不必每年捐金三圆亦得为特别会员　七本会会员必付与会员证记　八本会会员准请会员票章使用　九本会会员进出本会书籍馆品物陈列土及品评会场纵览自在不别令出钱并准其隹乃朋友三人以内同观不禁　十会员有要事欲脱会籍者听但不返已捐之会金　十一会员所行如有阻碍本会之事又或有违本会规条者则除其名亦不返已捐之会金　第五章　会头　一奉戴大勳位彭仁亲王为会头　二会头总理本会一切事务　三特别会员十名以上请开不时大会并会议于会头必俟常置议员议夬然后准行　第六章　役员　一本会役员即如左方所列数　干事长一人　参事四人　干事一人　录事一人　主计一人　庶务一人　二干事长承会头之命干理会务会头不在会中之时则代其办事　三干事长监督役员签押印章掌会计簿及领收金圆单及进退杂役诸人等事　四参事依会头之命参与会务　五干事从干事长所指挥整理本会时务　六干事编纂会报又任会计之责　七干事长不在会之时干事代办其事　八录事承指挥于干事主计录会议并诸集会之事又整顿书籍及陈列品且从事编纂　九主计承指挥于干事掌出纳金圆并购买诸物品之事及掌会计诸帐簿并各种发单等又编纂清算年表　十庶务受指挥于干事掌往复文书并应客整理会员名簿及其余杂务　十一开常期会议就在京之名誉会员或特别会员之中公选干事长就在京之特别会员之中公选参事至干事以下则会头能进退之干事长与参事并以二年为任期　十二干事以下皆有月费但不能兼任常置议员　第七章　议员　一就在京之特别会员中公选常置员二十五人其任期亦二年又以次选十人为候补员　二常置议员主议定经费并新设事业及其余各种议案又出席议员所提出之问题如赞成之人数在三人以上则讨论其可否如可之则为代白于会头　第八章　委员　一本会别置农艺委员无定额　二会头就精练学术有实际者选定为农艺委员以三年为任期　三农艺委员如组成农艺委员会其章程任该会自订　四农艺委员应干事长照会稽查各事　五农艺委员有月费　六本会临时设巡视委员不限其数　七该委员系会头所特选　八巡视委员为扩张本会事业故须巡视地方　九巡视委员巡视各地时相其行程远近时日多寡给予费用其章程别订之　十本会又置特别通信员无定额　十一特别通信员系会头所特选以二年为任期　十二特别通信员以访事通信为职　十三特别通信员月给费用　第九章　会报　一编辑会员所通之信及论说及本会记事作会报分给各员　二每月一次刊行会报如非会员欲购会报者亦准发售　第十章　集会　一每岁春月开大集会一次先于三月前预定日期　二大集会时谈论各处农事情形又谘询将来情形兼论本会事务要件　三每年开小集会四次其期必豫告　四小集会时亦演说农事又依宿题讨论　第十一章　会议　一特别会员若欲订期会议每年于大集会之后举行该议案必于三月前豫告若有紧要之桑则临时布告　二每订期会议时以投票法选举议长及副议长其所议者或更正章程及选举役员等事若议紧要事件其章程别订之　三此会所议不得涉所指定之议案外　第十二章　品评农产会　一每年开品评农产会特赐褒赏于优等者其章程别订之
第十三章　评点文　一常时募关于农事之论说褒赏其殊特者其章程别订之　第十四章　支会　一如各地方有会员五十人以上则禀准会头设支会　二支会名称必称大日本农会某地支会　三支会亦设置干事长以下办事诸员但不限其人数　四地方会员既设支会则须报告其名称及所在地及会员役员议员委员等名于本会如有变更亦必准许　五支会许自订章程但须禀准会头而后施行于其变更修删亦如之　六支会如编辑会报则须寄送本会且发刊时须寄送三部　七外间之人如有寄赠物件于支会准其供支会之用　第十五章　杂件　一如有会员十五人以上连名建议则会头付之常置议员议定其可否　二如有会员质问农务则令农艺委员解释疑义或令干事稽考焉或广求解说于会员之中而后为之裁答　三如有请批评关于农艺之着作亦如上例或特选委员使之批评　四如有寄送关农务紧要之论说并记事者必赠以谢金如本会托稽查事件亦准此例　五凡有功劳于本会于农务者会头特授赏牌或赏记　六如会员欲陈列其所发明并所改良之物品于陈列土又或欲请农艺委员为之考验必准其请　七农艺委员为之考验果有效益则特授赏牌或赏记　八会员致本会之信函须写干事长之姓氏　九每年于十二月中须预交下年会资不交者停送会报　十如有寄送银两或物件于本会则会头或干事长必致谢信且录写其姓氏于帐簿永远保存　会员入会及应守之章程附一凡入本会者须作求入会书及纳金书将一年会资送交本会本会接受即发给会员券据以示诺意以后每月交付会报一本入会书式列后　入会书　某愿附贵会之末为何种会员即特别会员通常会员之类遵奉　贵会章程照例纳金附呈纳金书敢请券据　原籍　何县何国何郡何村　寄留　何县何国何郡何村　明治何年何月何日　谁某　印　大日本农会干事长某殿　二纳金书式列后　纳金书　纳金几圆几十钱　自何年何月至何年何月会费　即祈收纳　何县何国何郡何村　何种会员　明治何年何月何日　谁某　大日本农会干事长某殿　三如会员不纳会资则按章程第十五章第九条促之纳金若仍未纳则按章程第四章第十条除其名且征其为会员时所欠之会金　四交送会资及其余银两于本会须用汇票如不得已则以邮票代之亦可但须增多其十之一　五本会接受会资及其余金币则必填给收单该收单有干事长印章为凭如无此章即为伪作　六支会会员交送会资亦照前例但须由支会而届本会　七既为会员欲得未入会时所刻会报每本纳金十钱即予报　八会员于农事有疑义或邮寄各种谷类至会质问候验者其书函必余又述明白书体宜端楷后署姓名乡贯方为合式如违式不与答书寻常通信亦然　九邮致各物于本会须将税资付清税资未付清者本会不接受　十会员如改易名号或移易乡里必报明本会以便换给券据又会员身故由其家人或在该地之会员告知本会　十一会员欲脱会籍则须将出会以前之会金缴清不然本会不许之　十二欲脱会籍及告会员身故须送还本会所给之券据　会员券据形色及品类　会员券据象八咫镜而造径八分寓米字之意中象太阳形嵌红色玻璃其种别为三如下所列　名誉会员券色金绶色紫　特别会员券色金绶色红　通常会员券色银绶色绿　凡佩此券据者其列如左　一金色券据价五十钱银色券据价四十钱别给邮费凡已交价资者本会即给券据　二此券不得转借与会外之人　三退会之后不得佩此若保存之以为记念本会亦许之　农会有功赠予赏牌章程　一此赏牌赠会员中有功之人于农业或有更革或有发明效马念明著者及有劳于本会者皆是其非本会会员而有功于本会者亦准此例　二有功赏牌凡三种一用紫白绶二用红白绶三用绿白绶　三有功赏牌式样及赠赏牌之牒式如下所记　赏牌径一寸形亦象八咫镜寓米字意　紫白绶赏牌金制紫色中牵白戋三条　红白绶赏牌金制红色中牵白戋二条　绿白绶赏牌银制绿色中牵白戋一条　大日本农会赠与有功赏牌牒　何种绶有功赏牌　姓名　农事上有发明或改良之功故赠与有功赏牌表彰　其名誉　年月日　大日本农会头大勳位彰仁亲王　四有功赏牌必经通常议员赞许方可赠予　五已受绿白绶赏牌者得复授红白绶赏牌已受红白绶赏牌者得复受紫白绶赏牌　六本会发赏牌于有功之人则箸之录又登会报及新报布告海内　七遗失该赏牌之人可以具陈缘由更请新者然须别偿价值
　　日本农科大学章程                                               
科目　本学置四科一农学科二农蓺化学科三林学科四兽医学科诸科所业并以三年为期　农学科　第一年所习　地质学　土壤学　气象学　植化生理学　植物病理学　动物生理学　昆虫学　肥料学　农蓺格致学　理财学　植物学实验　动物学实验　农场实习　第二年所习　作物论　改良土地论　园蓺论　畜产论　家畜饲用论　饲蚕论　律学总要论　农家理财法　植物学实验　动物学实验　农学实验　第三年所习　作物论　制造农产学　兽医学大意　农家理财法　林学大意　养鱼论　农政学　昆虫生理　农学实习　卒业论文　农蓺化学科　第一年所习　有机化学　地质学　土壤学　气象学　植物生理学　动物生理学　肥料论　农蓺格致学　理财学　农蓺化学实验　第二年所习　作物论　改良土地论　生理化学　醱酵化学　饲养家畜论　饲蚕论　农家理财法　农蓺化学实验　第三年所习　化学原论　作物论　制造农产学　食物及嗜好品　农家理财法　农政学　农蓺化学实验　卒业论文　林学科　第一年所习　森林算学　地质学及土壤学　气象学　森林格致学　最小二乘法及力学　森林植物学　植物生理学　森林动物学　林学总要论　测量森林法　造林学　理财学　植物学实验　动物学实验　森林测量实习造林学实习　实地演习　第二年所习　森林数学　树病学　森林化学　利用森林学　森林道路　造林学　保护森林学　经理森林学　森林管理　法学总要论　森林法律学　林政学　财政学　养鱼论　农学大意　森林化学实验造林学实习　森林道路实习　第三年所习　利用森林学　造林学　经理森林学　森林法律学　林政学　狩猎术　实地演习　卒业论文　兽医学科　第一年所习　解剖学　生理学　成形学　病理总要论　外科手术学　蹄铁法　解剖学实习　成形学实习　蹄铁法实习　第二年所习　解剖学　生理学　饲养家畜论　病理总要论　药物论　外科学　内科学　解剖病体学　寄生动物学　蹄病学　行口生学　调剂法实习　解剖学实习　外科手术实习　蹄铁法实习　家畜病院实习内外科诊断法及往诊实习　第三年所习　畜产学　皮肤病论　蹄病论　马学　动物疫论　产科学　眼科学　行口生学　胎生学　兽医警务法　医律学　检查奶肉法　解剖病体学实习　病体成形学及霉菌学实习　检查奶肉法实习　家畜病院实习　内外科诊断法及往诊实习　农科大学乙科章程　第一条　农科大学为养成农学实务故设置农学林学兽医学诸乙科　第二条　以三年为修业年限以一学年为一学级　第三条　学科课程如下所开列　农学一科　第一年所习　格致学　无机化学　植物学　动物学　害虫论　作物论　农场实习　第二年所习　有机化学　土壤学　肥料　作物　植物病理学　园蓺学　养蚕论　畜产学　饲养家畜论　农场实习　第三年所习　作物　畜产学　制造农产学　农家理财学　兽医学大意　林学大意　农场实习　林学乙科　第一年所习　代数学　几何学　三角术　格致学　气象学  化学　动物学　植物学　地质学及土壤学　图画　林学通论　测量森林法　造林学　测量森林法实习　造林法实习　实际演习　第二年所习　森林算学　测量森林法　利用森林学　制造林产学　造林学　保护森林学　经理森林学　林政学　森林法律　理财学及财政学　农学大意　测量森林法实习　制造林产学实习　造林学实习　实际演习　第三年所习　利用森林学　造林学　经理森林学　理财学及财政学　林政学　狩猎术　造林学实习　经理森林学实习　实地演习　兽医学乙科　第一年所习　化学　解剖学及成形学　生理学　药物学及调剂学　蹄铁法　外科手术学　解剖学实习　蹄铁法实习　第二年所习　畜产学　病理学　外科学　蹄病论　动物疫论　寄生动物学　剖检尸体法　卫生学　解剖学实习　蹄铁法实习　外科手术实习　家畜病院实习及往诠实习　调剂法实习　第三年所习　畜产学　动物疫论　兽医警务法　家畜形貌学　产科学　眼科学　蹄铁法实习　剖检尸体法实习　管理家畜实习　家畜病院实习及往诊实习　第四条　农学每年自九月十一日起至明年九月十日止分为三学期自九月十一日至十二月二十四日为第一学期自一月八日至三月三十一日为第二学期自四月八日至九月十日为三学期　第五条　农学科则于第三学期专从农土实际　第六条　农学科生徒在第三学期夏期不给假或停业亦不得三礼拜　第七条　入学者须品行方正身体强健年龄满十七岁以上有田亩五町以上不然则须有田亩五町以上之子弟　如无田亩为府县郡市町村给赀贷费之生徒则使此人约誓卒业之后从事于职务则亦可特许之
第八条　每年六月入学试业　于农学科及第者准入学就实习之业但须检其体质及意向之适否合格者方许以九月十一日入学　第九条　各学科欲入第一年级者据下所列课目验之合格者准入学　讲读汉文即华文　作文日本文　写国语　日本地理　算学　代数自初步至一次方程式　此条仅行于欲习林学科者　第十条　入学请试业者须纳验金二圆每一学年纳学金二十圆　第十一条　习农学科兼习兽医学科于第三学年终行卒业试验仅习兽医科则不行第三学年试验　第十二条　农学科学年评点数和学课平均点数以实习平均点数析半之是也　第十三条　农学科卒业评点以二乘三学年评点平均数加之以卒业试问评点数而三除其和是也　第十四条　关兽医学科乙科之卒业试问及卒业等条项准据兽医学科卒业章程但于该章程第二条所举课目中删解剖病体学而加入剖验尸体法及管理家畜实际二课目　第十五条　除前所示诸条外皆据分科大学通则不必准其休学规程　卒业兽医学科章程　第一条　兽医学科则不举第三年试业就第一年二年三年中所学习之主要科目行卒业试问　第二条　主要科目如下所开列　解剖学　生理学　药物学　内科学　外科学　解剖病体学　蹄铁法实习　畜病院及往诊实习　第三条　卒业试问凡主要科目之评点以一百为满点　第四条　卒业评点合第一第二学年评点而两分之又乘三加又以四乘第三学年诸课目评点平均数及卒业试问平均数而后以八除其和其所得之数即是也　第五条　以卒业评点数及卒业试问各课目评点数并得六十点以上者为卒业　第六条　虽得卒业评点数在六十以上如卒业试问课目中有未满六十点而在五十点以上者则姑止于原级　第七条　虽得卒业评点数在六十点以上如于卒业试问二课目以上未满六十点或一课未满五十点者则使其人退学　笃志农学章程　欲学习农事于实际上者为笃志农夫其章程如下所列　第一条　于本学所属农场欲学习农事于实际之上者曰笃志农夫　第二条　非年龄二十岁以上且身体强健堪农务之劳役立志三年在学者则不许为笃志农夫　第三条　欲为笃志农夫者须呈上愿书其式如下第一号式样　第四条　既许为笃志农夫则正副保上须呈上保证记其式如下第二号式样　第五条　保人及副保人须男子丁年以上且已立家计于东京府管内者或本学认为堪任为保人者　保人及副保人旅行远方时须选人代办而豫禀告　第六条如本学正副保人及其代办人不胜任则命其更选之　第七条　正保副保或死或移住别府县则须更选保人而更呈上保证记　第八条　笃志农夫定员为十人　第九条　在笃志农夫不给劳费　第十条　执业之方法从管理者所指挥　第十一条　执业于实际之时须目便利之服装　第十二条　如有疾病或他事故不能执业则须在就业前时刻禀告于管理人　第十三条　如生员怠惰不思成业或游荡不修业者及屡次停业者如此之员则命退学　第十四条　修业期满熟练有绩者则与以证明书　第十五条　虽未满其年期而已熟练有绩者亦与证明书而准其退去　第一号书式　愿为笃志农夫书　某本有志于农事今愿为贵学笃志农夫谨遵章程修业代请　准允　现在居所　本贯籍里　明治　年　月　日　姓名签印　诞生年月日　农学科大学长某殿　第二号书式　保证书　现在之所　本贯籍里　姓名　诞生年月日　右方所举之人得允为笃志农夫幸庆何加该人当遵行贵章程一从贵管理所命而修业该人在贵学费赀一切事件皆某等代办之保证无疑　如某等移居或更改印章当即禀告　现在之所　本贯籍里　明治　年　月　日保人　某签印　诞生年月日　现在之所　本贯籍里　副保人　某签印　诞生年月日　农科大学长某殿
　　英伦奉旨设立农会章程                                       
英君主准设英伦农会诏　维多利亚蒙天主之恩为大英国护教君主愿奉此诏者咸皆安好　第一节今据忠诚可爱之大臣康色勒赞助国家大事者如中国内阁大臣至尊茄脱会一千三百四十九年英皇爱华德弟三与法人战号召各国那脱效亚叟为斗斲戏后遂成茄脱会现英国之那脱会中此会为最着那脱古时国王封善战者之号西历五百年英王亚叟有那脱数十人最著名其后一千年至一千二百年欧洲各国为耶稣圣蹟与突厥大战时各国那脱皆聚成大会专为抑强扶弱之事至一千五百年后英国文人之有功于国与民者间亦得封那脱列区门郡公怯亚耳司忠诚可爱之大臣至尊茄脱会那脱搿拉夫登郡公乔渠亨利忠诚可爱之大臣至尊茄脱会那脱勒忒伦郡公乔恩亨利忠诚可爱之大臣色特兰郡公乔渠搿兰恩维尔忠诚可爱之大臣至荣圣泼脱列克会一千七百八十八年英王乔渠第三所立那脱唐郡侯亚叟勃伦台尔生笛司囷勃尔忠诚可爱之大臣康色勒司班恩搜伯乔恩怯亚尔司忠诚可爱之绅士劳白脱亨利克拉爱夫世爵福朗雪司劳来世爵叨末司大庵克押克伦忠诚可爱之康色勒世爵健晤司劳白脱乔渠搿拉爱晤忠诚可爱之绅士亨利亨达利暨局什夫你尔忒等奏称为振兴英国农务业已集成巨欠设立农会会中除应议之事外上下两议院一切已议未议之事凡关系国是者概不敢闻问其立会大旨如下一纂辑各种格致农务书籍之已收成效者二此会与本国及各国之农务会灌园会格致会书札往来采取书札中有益于农务之语三如偶得种植新法会中欲行试验有肯受任者准给酬劳之费倘有所亏折如数偿还四劝勉格致家专心讲求有益于务农之事如制造农器及农人房屋以化学新法除灭害禾蟊贼及稂莠之类五除已有之各种食物外再寻人畜可食之菜蔬谷果等六采访治田园树木及一切与农务相关之善法七并立一切善法教授农家者流如设立农务学熟或派人往来各乡讲农事八讲求畜牧之法九凡于乡间联会时奖赏善于种植畜牧之人以资劝勉十周血耕种人夫毋使过于劳苦其所居之房屋常令其修理俾于身体有益为以上十事求朕特赐准设农会诏书以与已入会及未入会之人　第二节为此仰尔等知悉朕保护之意原为有裨益于国计民生故无论何等之会必不可争论国是致两国之人或一国之人互相和气则民生国计胥受其益矣今以此诏为凭虽朕子孙万世不可变易将此诏赐与已入会之列区门郡公怯亚耳司搿拉夫登郡公乔渠亨利勒忒伦郡公乔恩亨利色特兰郡公乔渠搿兰恩维尔唐郡侯亚叟勃伦台尔生笛司囷勃尔司班恩搜伯乔恩怯亚尔司劳白脱亨利克拉爱夫世爵福朗雪司劳来世爵叨末司大庵克押克伦世爵健晤司劳白脱乔渠搿拉爱晤亨利亨达利暨局什夫你尔忒等及以后入会之人准其成一国中之会因特赐其名曰奉旨设立务农会并许其刊刻农会图章行用他日该会或永远常立或自愿更变或中途停止听其以自有之权为便用此特赐之名可以遍行通国凡为一切讼狱信牍契据皆以此名目准其买一切货物及设会之房屋或买或租当核其每年租价不得逾三千磅　第三节并准国中无论何人何会以地基房屋等售与该会核其租价亦当如前　第四节凡会中一切应为之事朕悉听之不予阻挡尔等应知朕谆谆之语惟为该会自订十事之外绝不谈及国家上下两议院所议之事故赐此诏此后当一遵会中条约万不可藉口他端背其前约以犯刑章　第五节会中人数不限定额以其捐欠之多寡分为两等曰头等会友曰二等会友头等二等各准其有应得权利此外又有聘请之大名士不助捐欠者又有在他国信札往来之会友　第六节朕又有所嘉许者其两等会友每年大会三次两次在伦敦京城一于五月一于十二月其余一次在英伦岛或在威尔士岛任会中择其合宜之地五月大会时当定于二十二日二十二日或是礼拜则改二十三日此两等会可以有权择会长一人并立康雪尔西人有议事之权为众所推举者如中国之内阁与军机处等西人皆谓之康雪尔如上海工部局亦此类也此会长与康雪尔虽已择已立不能即有权辨事当待本年乡间聚会之期乡间聚会即英伦或威尔士之聚会始行办事一年为满在会诸色执事人或因死亡或因他事自辞当由公举补缺康雪尔中人员乃会长一人会正十二人会董十二人以上诸人皆于头等会友中择举之会副五十人则于两等会友中择举之会长一年为任可以再举而不得三举会副五十人中每年退其半留其半又新进其半所退之人亦准再举　第七节五月大会时于两等会友中择会长会正会副及会董以上诸色执事人员务须遵诏书及该会中所定详细章程或会中章程欲有所增改当一月前通知各执事其会长与康雪尔可以有权举退会中书记书记之职事载会中详细章程兹不复赘朕特许其书记可以用该会之名于图章代会中作契据词状禀札等　第八节朕乐许列区门郡公怯亚耳司为该会之第一会长又乐许搿拉夫登郡公乔渠亨利勒忒伦郡公乔思亨利色特兰郡公乔渠搿兰恩维尔唐郡侯亚叟勃伦台尔生笛司囷勃尔司班恩搜伯乔恩怯亚尔司劳白脱亨利克拉爱夫世爵福朗雪司劳来世爵叨末司大庵克押克伦世爵健晤司劳白脱乔渠搿拉爱唔亨利亨达利暨局什夫你尔忒等为该会第一次康雪尔之执事此数人中当择三人朕予之权于本月二十五日后十日内任其择举会正会董会副头等会友二等会友不助捐欠之会友信札往来之会友他国之会友　第九节又准该会长及康雪尔经理该会银钱出入与一切事务悉遵诏书及会中条约国中律法为一切农务中必欲为之事　第十节恐无凭证颁此诏书布告天下咸使闻知　维多利亚即位之第三年三月二十六日御滑司明司特宫束力内阁中书臣爱门士钞　英国农会钦定章程
第一条　此章程乃奉诏钦定永远不容改变　第二条　此会乃国之公会名曰英伦农会只许行用一个图章　第三条　此会不准妄议国是诏中屡屡言之故会中以后或增添新章或有别事更张皆不得借端以犯此条章程　第四条　此会中会友之数本无限定第会友共分两等曰头等会友曰二等会友以捐项多寡定其应得权利　第五条　此会有权选举有功于农务之人入会免其捐输并有权选举能选述论说之通人入会与外国之人为会友　第六条　此会每年定三次大聚会其两次聚会之期在五月十二日须聚于伦敦城其余一次无有定期惟聚会之所或在英伦岛或在威尔士任会中自便其在五月中聚会之期定于二十二日如逢礼拜则后一日　第七条　于五月中聚会之时众会友有权选立会长与康雪尔此会长与康雪尔虽已选立不能即行办事当待本年乡间大会之期始行办事在会执事之人或有退辞或有死亡众会友当另举他人以补其缺　第八条　康雪尔中之人员会长一人会正十二人会董一二人皆于头等会友中简选此外尚有会副五十人于头二两等会友中简选　第九条　会长之任以一年为满不得连任三次　第十条　会副五十人每年退其半留其半新进其半已退之人准其再举　第十一条　五月中聚会之时于两等会友中举定会长会正会副及会董　第十二条　此康雪尔办事须遵诏书及会中详细章程其详细章程中如欲有所增改康雪尔中当于一月前通知各执事　第十三条　此康雪尔有权进退会中总书记书记所职之事代会中写信札契据词状等　第十四条　此康雪尔管会中银钱出纳以及会中一切事务惟不准干犯诏书与会中详细章程及国家律例凡与会中有益之事皆得便宜行之　详细章程　第一条　当尽废向来之一切章程悉凭以下新定章程为准　第二条　欲入会之人必须经在会之人举荐然后署名于愿入会单此单会中所刻须向书记处取欲入会之人尽列名姓刷印为单于康雪尔聚会前随同下次聚会之排单分发于康雪尔中各执事康雪尔月会时惟单上已列名之人议其可入会与否其未列名者置诸不论或有不能拒绝之人亦可与选惟书记必当笔之于书为后日存案其议选时用举手之法可其入会者上举其手否者不举视可否之多寡以为进退议定入会书记取准入会单填定名姓发于入会之人并将诏书及会中详细章程俾令阅看妇女亦准入会惟铺户不准入会　第三条　欲入会之人未付捐欠者不准享会中应得权利其名亦不得列入会中名姓单举入会之后三月不付捐欠与未举同头等会友每年须捐五磅二等会友一磅每年捐欠先于元旦日交付或过六月之后尚未交付以欠债论即至十一月付清当算作明年之捐本年未付者仍以欠债论欠债会友不得享应得权利亦不得总付捐欠详于第五六条亦不得举为执事须俟清偿债欠后仍同会友之例末句一千八百八十九年五月改　附两等会友在会五十年并无拖欠捐欠等情五十年后再不派捐康雪尔可选此等常川在会为头等会友免其捐输此一千八百八十九年五月之新章程末句于一千八百九十年二月改　第四条　住居他国之人亦准入会务须在伦敦有银行或他市肆能代付年捐或总付捐项者会友或住居不便邮寄之处务页在欧洲各国或英国有代寄之人以便寄信件及报章等　第五条康一千八百九十年以前所选之两等会友年须二十一岁以上既举入会若康雪尔许其总付捐项头等会友须捐五十磅二等捐十磅后再不派捐此等会友须于书记处取所刷之收条收到农务报章或一年或半年一付收条当定自康雪尔或越康雪尔所定付收条之期康雪尔特用挂号之信催促之告其不付收条则将不得阅农务报不得享应得权利若一月之后尚无回音康雪尔聚会时可将此人之名除去不准列会一千八百八十九年五月改　第六条　一千八百九十年以后所选之两等会友既举入会若康雪尔许其总付须付十五磅以后再不派捐例与上同其未总付之会友捐过十年之后只须总付十磅此新章程一千八百九十年二月初五日定　第七条　年年付捐之头等会友及总捐年捐之二等会友在会十年者准其总付四十磅为常川头等会友在会二十年之两等会友准其总捐二十五磅为常川头等会友此两等会友非康雪尔特许其改捐者不许改捐一千八百八十九年五月改　第八条　无论本国异国之人有功于农务及相关农务之格致者康雪尔可许其为不助捐之会友此等会友亦准其与会中议论惟无选举他人之权此等会友不得过二十五人康雪尔亦可举异国会友及通信会友其举法当定自康雪尔举定后会长及书记当签名于执照寄付之
第九条　两等会友之名当以字母为次列于簿册详记其入会之先后捐项之已付未付且注其付捐之日会友须告书记以所居地址与代寄信件之地址汇寄信件与农务报当照其最后所报之地址　第十条　各会友或迁徙或远出须即告书记以所在之地址免致信无递寄之处所寄之件或邮局因找寻无目退还本会书记当用挂号之信依其最后所报之地址再寄之倘仍找寻无目或一月之后尚无音信会中亦即除名　第十一条　如有会友欠捐二年会中当即寄信明示会中章程限期归清如欠捐三年会中即寄挂号信告知例当除名一月之后始除之此等除名会友所欠之捐项仍须归清其事康雪尔主之　第十二条　照以上五条十条十一条除名之会友若归清捐项后欲再入会亦准其入会必须证明是曾除名之会友若欲其如新入会例则当再行举选然后入会此事须康雪尔主之　第十三条　两等会友或自行告退必须捐项与他欠欠一切归清所借会中物件书籍等皆须归还如有破损遗失偿以该物之价　第十四条　各等会友如在会两等会友异国会友不助捐之会友通信之会友若例应除名页会中十人联名作禀当呈于康雪尔聚会之处书记照录禀词寄递当除名之会友呈禀之后不得逾一月康雪尔当会议其事会议者止少十二人若同以为然准定除之若有不合者仍留在会此人若系两等会友有欠项者皆须归清如系常川在会之会友其总付之项概不给还　第十五条　一在康雪尔聚会之时惟康雪尔各执事可有举选之权头等友亦可与议惟不得举选二三次大会时两等会友皆可与议举选三会中所出之报章头等会友得二本二等会友得一本四两等会友皆得举荐会友五会友如欲查验各种化学动植物或欲有所请问必依康雪尔所定价目交付赀费始派人查验康雪尔亦能助成其事其所问者康雪尔当备得之六各等会友准翻阅会中所藏书籍及各种报章七乡间大会时若欲以新制农器及牲畜田产之类置会示众可依康雪尔所定之价取众人赀费八乡间大会时准两等会友任意至赛会土亦得至赛会之观亭　第十六条　会友有欠捐项者不得与乡间大会亦不得以各物入赛会场　第十七条　两等会友至赛会土各执书记所给之票一纸此票不得借于他人如违此例罚金一磅会中除名　第十八条　票上须填明会友之名姓住址并注明是何等会友进土时须至门房报名门房对明记名册所填之名与其笔蹟　第十九条　各会友皆不得分会中赢余之利息一千八百九十五年二月初六日改　第二十条　各会友不得推诿未见君主诏书与会中章程违犯会规以上十九条论会友　第二十一条　康雪尔亦当遵诏书第六节所谕之三大聚会日期预为登报告白内应将下期聚会时欲议之事一一胪陈于每年五月二十二日大会之告白内应特申明此次所选举之会长会正董事及会副二十五人须届时与会诸友公举于十二月聚会之日与乡间聚会之地俱康雪尔定夺至乡间聚会之地康雪尔当于三月初择定于五月大聚会时通知众会友　第二十二条　于大聚会时康雪尔应将上期聚会以后所办各种事务以及各项出入之银钱预先缮就清单一纸对众宣读众会友如或诘问清单中报销诸欠或别有新意倡为议论则康雪尔须子细斟酌于下次聚会时明白裁答聚会时到会者俱各签字于花名册上不在会中之人欲观览会中情形须执会长凭据方许入座　第二十三条　于五月大会时第一件要事即简选会长会正会董皆行举手之规其举新会副二十五人之规详列于后一于四月中于康雪尔聚会之时其应退而欲再任之会副宜开列名单并识其两年内于康雪尔聚会及委办聚会之时共到几次此单即行登报至少欲登两种农报二此会副于两年中康雪尔聚会之时每年只到一次者不得举其复任其中或有可原之故其得再举与否亦归康雪尔主裁三任会副者当有二人共举举之者于五月之前先将其名函致书记书记即以诸被举 之名与倡举助举之名于康雪尔五月中聚会之后刊入两种农报庶于二十二日大会之时俾会众知所当择四此名单本会宜另为刊印各会友均可向书记处取阅五于大聚会时各会友于名单上先将不欲举之人圈去其名然后将此单呈于会长会长遂派三人检阅或一单中其所留之名不止二十五人者概不录用三人阅毕审定众所共举之二十五人钞录其名报知会众于是将各名单销毁如有数人被举举之之人其数适均而额数已满不能俱取则请会众易以举手之法再行简定以上三条论大聚会
第二十四条　凡会中一切事宜以及会外一切交涉事务均归会长主裁他人不得越俎当康雪尔聚会时设会长在座宜推会长为监会凡会中信札契据与各种文件皆须会长签名方可发出此条论会长　第二十五条　康雪尔聚会日期定于每月第一礼拜后三日上午十二下钟惟散会之时刻并无限止所议之事即简选会友以及会中应办之一切事宜　第二十六条　康雪尔于每月聚会时皆可倡议或互为驳诘其所论议之事应行与否以举手之法定夺如遇举手之人可否适均则监会为之夬定倘各执事有不愿夬定者不妨植立而言曰此事姑待下次再议如其众执事中愿下次再议者其数有三之一则定俟下次再议书记当通知各执事下次再议何事　第二十七条　会长如欲招致康雪尔特聚不论何时何地均可其他特聚之规当有会正一人会董一人会副三人公同函致书记令其传示各执事出传单之日距特聚之日至少须七日至于特聚所议之事仍欲于下次月会时以定从违　第二十八条　康雪尔聚会时若无会长在座当以会正或会董为监会如无会正会董则当公举会副一人为监会　第二十九条　凡月会与特聚至少当有五人若不满五人其所议之事概不允从　第三十条　聚会时书记当将所议之事与会中一切情形详记于册设或书记有别故不能莅会监会应另委一人属草而后誊册每次所纪者于下一次聚会时书记当诵读一遍如其无有挂漏错误监会遂签名于后　第三十一条　康雪尔可操诏中所许诸权增损详细章程第不得稍逞私意万事俱当于会有利益而无弊病为要至于经康雪尔所订定之章程会中各色人等务宜遵守不得玩忽再者康雪尔如欲改易章程须于一月之前通知各执事　第三十二条　康雪尔有差派委办之权不拘时事皆得派委经办事无钜细务宜报销清楚常年委办每于十二月康雪尔月会时择定自下年元旦起迄除夕满期其派别等委办或添派当年委办每月会时皆可择定　第三十三条　康雪尔得以会中各种书籍之副册及各物之原样更易他物或变卖物件凡有利益于会中及农务者方可主持　第三十四条　康雪尔得送本会报与本国异国之农会及格致会大小各书院　第三十五条　本会书记所收之欠项康雪尔可择妥当之银行家代为储藏或代为交付　第三十六条　君主所赐之诏及会所房契书记押据详下五十四条与他紧要文件贮于箧中封金贝坚固交银行收藏之他日会中有取此箧必须会长或康雪尔监会及书记会董三人签名于取箧之单该银行方可马念付　第三十七条　会中图章亦贮一箧封金贝之必须用钥匙三枚一交会长一交银钱委办之长一交书记寻常文件皆不得用之或有紧要文件欲用图章者当于月会时豫于排单上声明须俟监会口谕书记即笔于简册既用图章之文件监会书记及会董皆须签名于其上以昭真实以上十三条论康雪尔　第三十八条　会中一切事宜均归以下常年委办经理如银钱房屋农报化学奖赏教读查考植物医治牲畜制造农具拣选种子经管赛会土调排乡间聚会制链牛乳等各种委办此外尚有康雪尔特派之委办惟派立此等常年委办须于一月之前通知各执事　第三十九条　各等委办于第一次聚会时当推举委办长一人以为领袖届众委办聚会时即为监会设或不能莅会应另倩他人暂居其位至其聚会之期除银钱委办外皆于上一次聚会时预定平日如有要事商议则委办长或会长或委办三人皆得随便约聚又凡任会长者得列入各等委办中其任会正董事者亦可列入各等委办中惟不能列入拣选种子委办之内　第四十条　各等会办于康雪尔聚会时当报销其所办之事一一清楚而后可散如有至年终尚未报销者一律撤委惟所办之事他人或不易接手则后任康雪尔再举之亦可以上三条论各等委办　第四十一条　所谓银钱委办者即专司一切银钱出入所有一切帐目另倩工于会计之人职司其事此人之进退一任委办专主若会中应付之常欠外偶有别项用度未经会中允许者康雪尔应于一月前通知各执事会议定夺至于一切应付之欠当由会长或监会书记会董三人共签即期支票方可向银行支取其一切出欠另登清册其聚会之期每月祗有一次与康雪尔同日聚会此外无有特聚聚会时司帐者报销所收诸捐欠其中或由书记收进或由银行代收皆一一注明并记一切出欠末于一千八百八十九年五月一号增入　第四十二条　每年于十二月大会时当公举平常会友三人稽查下年帐目会中所有帐目每年总结两次一于六月底一于年终届期稽查者与司帐者核对清楚以待下次伦敦大会时详细报销并将报销清单刊入农报内此清单详记会中盈余或亏欠诸欠并记每月聚会时所报销出入之数此新章程一千八百八十九年五月一号增入　以上二条论银钱委办
第四十三条　农报委办即为本报主笔兼经理刊印各事所有各处邮寄之论说斟酌去取论说之中或有纰缪本会与委办皆不任其咎惟作者自问可耳且诸作亦不能尽刊第择其切要者刊之故作者幸毋冀其必登也此条论农报委办　第四十四条　如有以农学论说呈与本会者既受本会奖赏他日或全行刷印或印入报章或择其数发印其权皆出自本会其未受奖赏者本人可自取还惟原稿或已遗失或已污坏本会不任其咎此条论印书之权　第四十五条　本会藏书处为农报委办所经理或有赠送书籍及一切物样器具种子等于本会者其应受与否亦该委办所主当另立一册详记所受之物与赠送之人之名姓此条论藏书处　第四十六条　为本会书记之人当专心致力于会中之事且必须任劳任咎不避嫌怨其所为之事当求可对于康雪尔凡康雪尔大小聚会书记皆宜与之毋或失时若非康雪尔聚会各委办有事会议欲书记随会亦不可违拒其在康雪尔聚会时当记聚会一切事务委办聚会时若监会欲其记事亦宜应其命　第四十七条　会中来往信札皆书记所职其来往之札皆当记其年月日于册来札宜编号去廾藏往札宜录稿备查　第四十八条　书记当代会中收受捐项及一切入欠且为代交银行俟银钱委办聚会时将交付银行之收条呈阅其所收之欠除许其存作费用之外当即交银行不得延缓时日会中一切零费皆经书记付出　第四十九条　会中付出之收条用存根簿一册留其半以备覆查　第五十条　每日所出入之欠项皆宜登册　第五十一条　本会文件书籍物样与一切报章皆书记看管所赠送本会之书籍报章等宜即盖用本会图章　第五十二条　本会写字人及雇用各色之工役人皆归书记管理　第五十三条　本会书记可如诏书所许得与他人成讼亦得应康雪尔之命写契据　第五十四条　书记宜自寻目实可靠之保人能保一千镑之数者　第五十五条　当书记之职者不得兼为会友以上十条论书记　第五十六条　本会所定之章程凡有所增改应依诏书第七节于一月前通知会友其通知之法或登报或作札任康雪尔自定其章程已经改定当即笔之于书监会及书记皆签名于下此条论详细章程　一千八百八十八年十二月十二日康雪尔聚会时署会长阿勃忒爱华德书记欧乃斯忒克拉克重定　附求入会书式　某乃某县府某省人今愿入奉旨设立英伦务农会为会友入选之后每年捐金一镑或总捐十五镑在会中时谨当遵守章程若欲自行告退即便函知书记　某　年　某　月　某　日名姓　举荐人名姓　附书记通知入选会友之书式　年月日谨告某先生先生为某所举荐已于上礼拜三康雪尔月会时入选为本会会友议定以某字为先生记号先生于付捐欠或来札皆宜用此记号于尊名之下庶无错误兹依本会例奉上诏书及章程一部此后或年付一镑或总付十五镑即可享本会所有之权利捐欠当于入选后即行交付以后每年元旦预缴再者康雪尔命某达近得一付捐之善法本会会友多用之盖即会友自托银行为代付年捐之法也其法以本会支票一纸填明付捐若干于本农会即向某银行支取若是则不必每年自出汇票矣附呈本会支票两纸一年付一镑一总付十五镑望即填定其一纸寄还若先生之号与居址有不合处求示明为幸书记某某谨上　两等会友化学分原之例附录　一　康雪尔今定代会友化分之价开列于后　一　此化分之物须有关于农务者且为会友自己所用之物又必用于本国方为之化分　一　本会代会友化分必确知会友是自己所用并非受人贿托与售卖之物　一　会友所雇收租及经理田产人等送物至本会化分必须言明本会友姓名　一　本会会友或任耕种公司职事者亦可送物至本会化分惟必系公司所用之物不得售与他人　一　本会会友之满期佃户会友亦可代其送物至本会化分至在种之佃户会友代其送物化分不得取佃户化分之费　一　本会既为化分其化分之法不得转传与制售原物之人如有争论之事不在此例　一　会友送物至本会化分必须自言照以下所开列某条之价　一　送物至本会化分必并将化分之费交于本会化学家　化学分原之价　一　问骨粉及各种饼块如豆饼花饼菜饼之类原质之净否价两先令六边士　二　化分二淡轻四硫养四淡轻四绿或钠淡养三即苏特硝又名智利硝并问买进之价值合宜与否　价五先零　三　化分秘鲁鸟粪秘鲁国近海山谷间有厚数尺之异色泥土后查得系数千年所积之鸟粪以之粪壅极宜之内有湿气若干生长质若干沙若干钙三二磷养四即骨质若干卤兼类若干淡轻四若干并问买价合宜与否　价十先令　四　化分钙轻四二磷养四有可消化之磷养若干并问买价合宜与否价五先零　五　化分钙轻四二磷养四或已消化兽类之骨其中有湿气若干生长质若干沙若干能消化之磷养若干不能消化之磷养若干钙硫养四即石膏若干淡轻四若干并问买价合宜与否　价十先零　六　化分骨纷及卤兼类火山泥用以松土极宜与各种制造之粪壅并问买价合宜与否　价十先令
七　化分杂和之粪壅及兽溺秽物之可为粪者　价十先零至一镑　八　化分灰石有石灰若干　价七先零六边士　九　化分灰石有钙养即石灰若干有镁养若干　价十先零　十　化分灰石或炭灰泥有炭养若干磷养若干钙硫养四若干镁硫养四若干沙泥若干　价十先零　十一　约田各化分泥土查其中有泥若干沙若干生长质若干钙炭养三若干　价十先零　十二　详细化分泥土　价金三镑　十三　化分饼类与各种食料有湿气若干油若干地质若干蛋白质若干木质若干小粉若干胶水若干糖若干并问各食料之力既食之后肥壮与生乳如何　价十先零　十四　化分植物产　价十先零　十五　查水未煮以前其濇何如既煮以后其濇何如　价五先零　十六　化分沟中之水与用以浇田之水　价金一镑　十七　化分家用之水　价一镑十先零　十八　代会友查牛乳不系买卖者　价五先零　十九　与化学家面商　价五先零面商之例会友须预为函知　二十　以书札求商　价五先零　二十一　若所商之事必二三往复者　价十先零　欲求化分之物与信札可寄至伦敦西海拿阜方十三号门牌奥古士德伏爱尔金勾化学师其资费当自伦敦滑思明思忒银行代汇　本会印有小册一本详载择买粪料食料之法及取样送本会化分之法各会友可问本会书记与化学师取阅　买卖粪壅畜牧食料规例　照一千八百九十三年买卖粪壅及食料议院所布条例之意以此劝会友将所买粪壅与食料视其合用与否果与该处买来之发票相符否当买后可持该物送至本会化学师查验待其夬断物之真伪购此勿后应如何取样与本会查不之法已刊有成书如欲此书者可向本会书记处索阅　一　粪壅之物　凡购生骨及骨粉须该行能包管于百分中有四十五分钙三二磷养四有四分淡轻四朗阿摩尼阿　凡熟骨净者当包有钙三二磷养四百分中五十五分淡轻四百分中一分　凡钙轻四二磷养四至少应有能融之磷养百分之中得二十八分或二十五分　凡消化之骨亦须真用强水所消化者且声明百分中有能融之磷养与不能融之磷养及淡轻四若干　凡人工制造之粪壅及杂骨粉亦须包有能融与不能融之养磷及淡轻四若干分　凡卤兼类之火山泥少于至百分中有十七分磷酸而且须磨至极细能于每方寸口内有万孔之纱筛中可筛过八九十分为度　凡购秘鲁之鸟粪须言明百分中至少有磷养及淡轻四若干分　凡购二淡轻四硫养四须无上上品百分中有二十四分淡轻四　凡苏特硝须有钠淡养三百分中九十五分　凡卞你脱即钾盐须定有钾二硫养四百分之二十三分以上各种粪壅须购到即合用　二　畜牲食料　凡去皮与不去皮之萆麻子饼及棉花子饼与菜子饼当纯用真子不得搀杂他物至各食料之纯杂悉凭本会化学师查验为准　设有一切杂和之饼及粉亦须该行言明其中各物之数　会友医治牲畜条例　一　论送病畜至奉旨设立牲畜医院　一切在会会友均得送病畜如猪牛羊等至坎晤滕汤之奉旨设立牲畜医院一如捐坐医院之人医院例愿捐助者每年每分二及纳即二磅二先零寄养牲畜之价每礼拜牛十先零六边士猪羊三先零六边士　会友若欲医治大马之病除寄养之费外每年捐入医院一及纳即与捐助二及纳之人无异　二　牲畜医院答问查验之价　本会会友若求牲畜医院答问查验者应照以下所列之价　与医生面谈　十先零六边士　通书请问　十先零六边士　以已死之牲畜请为查验　一镑一先零　用化学分原法验牲畜脏腑金类及草类之毒　三磅　三　查验牲畜瘟病之原起　若会友所畜之牛羊猪忽起瘟病即应函知伦敦大书院街奉旨设立牲畜医院之监院　监院得信之后即遣本院执事或本会即农会所发各省之牲畜医生往为查验该医生即当以所查验之情形报知监院查马念之人资费亦定自监院每日除路费食费外至多不得过二及纳　若所查验之病为昔所未有可以有益于医学者其资费悉由医院给付　本会为欲助牲畜医院讲求医法每年特捐多数　本会为欲助牲畜医院讲求医法各会友如有各种有病牲畜当赠送于牲畜医院送牲畜时即应电知坎晤滕汤之医院言某日某时可至伦敦牲畜医院届时即使人候于铁路其送费自医院付给　四　各省牲畜医生　各会友有时欲与牲畜医生谈论当就以下所列医生之最近者其价亦当面议下列医生六十人分住六十处人名地名俱不译　各会友请本会除动物之害规条　一　今康雪尔定例如各会友有各种动物如一切虫豸鸟兽之类有害于田亩者欲来请求除害之法者价一先零　一　来请求者必当详言受害之状或送此物至本会以便查验　一　送虫豸来者当置之木箱铁箱●●见管内以免伤损其除害费一并送交　一　一切信件物件可寄开晤勃列区百兽化学院西雪尔华勃吞先生
各会友请本会查验植物规条　一　康雪尔今定托本会代查植物之价惟必系本会会友自种非以种子售人者方为代查　一　凡欲代查植物者其邮费必须先自给付　代查种子有夹杂否与异日生长何如　价一先零　代查莠草与寄生草之有害者考其如何生长如何去除　价一先零　代查六谷之病　价一先零　代查各处牲畜可食之草其草之生长何如牲畜食之肥瘠何如　价五先零　本会植物学家以历来所查马念者印成一书各会友可以取阅则种子自能辨别佳恶惟不得转售于他人　论买种子　一　买种子者当令该行自立包单能包种子中无别种夹杂之子如稂莠之种之类百分中能包其若干分可以生长如六谷苜蓿草西人名刻罗浮苗尾草百分中能生长者应有九十分狐尾草至少六十分其余各草至少亦须七十分　一　奉劝各会友切不可买其现成杂和之种子倘应用种子几色可自杂和　择植物样至本会查验之法　一　种子　送种子来查验宜拣择极真如草类之子于一袋内取其在中者不可取第一次发来之样若止买其样当送全样至本会　倘有涉讼之事此样宜封置袋中盖印于上托付有身价之见证人该见证人当确知系原袋取出不得私自折看不得与他样袋包藏于一处　以种子送本会者细种如草类之子至少一两粗种如谷类之子至少二两其买时是何种当报知本会　草类之子当于用之前四礼拜送来刻罗浮于用之之前二礼拜送来本会未有回音不得即行下种　二　全本　送全本之植物至本会当自土中揠起去其根泥置于轻便之箱或以坚硬之纸包裹最妙于放花结实时送查　寄送有病之各种植物与有害之寄生草当于新鲜时置于瓶中或以锡箔油布包裹送至本会　寄物至本会当备函言其所欲知者且详其此物所生之地之高下干湿及气候之寒暑以便查验　一切物件信件可寄伦敦东南之铙胡特中山街四十四号门牌开勃头司先生后附求入会书式一纸重出不译 
　　俄国农务说田各                                       
汉武帝有言农者天下之本亚洲大国推中俄中国神农揉耒后稷训稼农学之兴先地球且亚洲沃壤中国占其半俄则西伯利亚及西域回疆赡腴皆逊中国故俄国农利偏重欧州欧州之俄自北纬线七十度至四十度东界乌拉岭西界波罗的海南界黑海北界北冰洋内涵一十六兆八十万零五千九百二十八方里平原辽旷土膏坟溢泱泱乎宇内之陆海也然而编户疲耗生齿七十八兆盖一方里仅四五人耳岂天时地利有所限欤毋亦养民之政有未尽欤论语曰既庶矣又何加焉曰富之言非养不能保庶也欧洲俄地分三区自北纬线七十度至五十七度谓之北俄北俄之壤厥土涂泥南多山林而北则极冷自北纬线六十五度至六十四度安利加海股之北始有麦种然惟向阳避风虚植之余尚罕也可耕之时岁仅六月夏日极短蝇蜢攒喙戕害牲兽畜牧不繁瑞典国北境亦同此患由此而南至北纬线五十八度为端拉河口河东北有泥淖之地数百里滨接波罗的海夏时小树稚草青覆土上地无钜木惟卑利忌树状类杨柳低田小坡时或丛长冬盛冰雪酷于斐洲沙漠故人宗罕履更南当北纬线五十六度地名端打士始有山林盖自此以北俄地皆无乔木也端打士之北土多灰石红砂石火石粉其下又有麻石及煤矿地面或沙或淖沙地产番松淖地产番杉而卑利忌树则错生于番松番杉之间此树北俄之地最繁皮厚耐雪枝软耐风农家器具皆取材斯树端打士山林虽茂而钜材适用者绝少惟卑利忌树最良耳盖北俄之地自北纬线六十二度以南皆可耕植惟天气寒栗卉木迟萌而早凋故居民多畜牧渔佃而鲜务农业势使然也自北纬线五十七度至五十度谓之中俄其地青草匝陇嘉树蔽亏欧州之上腴也地饶美林堪制器物居民仅以作木见沙木炭及木把马油之属殊可惜耳民务佃作所产之麦约判二种一色黄身软而皮厚一色灰身硬而皮薄黄麦粉少俄人谓之波兰麦自中俄以外凡亚速海滨及乌坚利诸地皆产之惟中俄所产尤盛焉中俄之南有阿士斯者在斐斯度拉河西岸壤地尤沃麻麦穰丰又南当北纬线五十二度五十二度之间有地积沙宜于麻又南当北纬线五十一度五十二度之间东至沙拉多西至基附城斜数千里宜于麦又南至北纬线五十度加鲁父省产麦尤伙莱菔之可为糖者亦产焉大抵中俄之地自陆腴衍土物殷盛每岁运贩邻国弋利颇滋盖得地之腴天假之也然其田主佃佣日益困弊粪溉寡薄地力日瘠竟有昔日擅名农牧之都而今寂寂无闻者此则地利虽优而人事固有未尽矣自北纬线五十度至四十五度谓之南俄聂斯德河贯其中其地冷则极冷热则极热有宜于耕者有不宜于耕者北纬线四十六度有俄得撤城地当聂斯德河口自聂斯德河东行五千里平畴坦远皆无草木盖其地俱石质最下层为麻石麻石之上则火石灰或灰石火石灰石最不坚久俄萨得之屋有用此石筑者四五十年即融化是以百卉不生惟濒河之区稍有城邑林木苇荻尚饶生趣而已凡近俄得与亚速海之处冬皆冰雪俄得萨则冬时冷逾柏灵而夏极酷热厘阿美寒暑针升至二十八度春雪既融汪洋流注五月将没始茁青草原野芜绿牛羊散牧故居民多业屠牛而俄得萨出口之货遂以牛油为最八月雨泽渐稀草即枯陨与撒哈拉沙漠无异惟濒水余鲜草故牛马皆移牧河干八月遇雨草再萌生仍可放牧但难耐久冬寒凛栗朔风号怒逾年夏仲始息庶卉君羊萎人迹鲜至以全俄土产核计固以黑海濒地为最少矣加打湖虽与俄得萨同纬线而天时地利特优德人旅耕于此颇足饶给虽地鲜林树而瓜蔓繁衍产柠檬橙尤美临河土沃五谷播生惟平原尚乏耳北纬线四十八度四十九度之间川陆夷衍最称沃壤畜牧尤宜北纬线四十一度四十二度之间有黑海土股名曰企林原隰阜陂居三之二腴田弥望最宜菽麦向阳燠区朔风不至亦产南方诸果如菩提橙无花果之属春初正月杏花嫣红天时尚未甚寒也南俄大抵地多平陆且极膏沃居民未讲农学耕器又复粗恶而收获尚给兄能尽地力乎夫俄地横跨三洲而精华则在欧州本国欧州之俄分南中北而精华则在中俄北地苦寒厘阿美寒暑针降至下三十度故北纬线六十二度以北皆不毛之土也
南地苦热厘阿美寒暑针升至上卅度故虽有膏壤不及中俄且黑海与聂斯德河之地皆不可耕其可耕之地就俄本国计则有四万零六百八十九万六千九百二十七的士耶电若连欧州属地计之则有四万一千八百八十一万六千九百三十五的士耶电至于南方属国如波兰则有地一千一百零八万七千二百的士耶电北方属国如芬兰则有地一十一万二千五百的士耶电此二国中共有可耕之地一十一万二千五百一十的士耶电若夫山林草木之地则欧州之俄连属地计之共有一百六十兆的士耶电其余荒芜未垦之地合欧州与属地则有八万八千五百兆的士耶电其耕[垦](恳)而着有成效者在俄本国共有六十省照俄国农务清单核之光绪廿年有二千八百零四万一千七百二十八的士耶电光绪廿一年有二千七百七十四万九千六百零三的士耶电光绪廿二年有二千八百五十三万二千一百八十的士耶电盖俄地之[垦](恳)者岁车取增益矣其谷麦丰而物产阜者则以波他哗省加鲁父省机附省古士基省和罗利施省为冠皆土质黑坟黎元蕃息农植麻麦十人而八惟南境多事畜牧焉俄地价值每一的士耶电值银自二十五至一百五十卢卑虽有肥硗之别然地质本美惜经理无法不能化瘠为腴耳德国素讲粪田之法近年德人往俄佃耕者众俄人则而效之识见稍增矣曩时俄国贵族田亩广衍家畜世仆数千人名曰穑夫责之使耕而坐收其获都计俄民之为穑夫者不下二千二百万同治二年俄皇亚力山大第二诏免奴仆于是搢绅士夫募人佃作需费甚钜然俄国佣耕之人颇尚勤敏故土产畜牧岁车取溢增且俄民俭啬无男女少老皆嚼粗面饮水以自养最奢时则小酌白兰地酒而已故值极廉日给洋银三角已足俄民好家居虽贫亦少远适他日风气若开有往异国佣工者恐难如是吝节矣现时俄国农务费用极少每麦一墩赀本仅三十五至四十马克止矣俄国土产食用之余皆售诸异国而贩运往德者尤众即以米麦核计其售诸德者同治五年至同治九年共有一十二万七千七百九十六俄磅每四十俄磅乃抵三十五英磅光绪二年至光绪六年共有二十七万五千七百五十一俄磅光绪十二年至光绪十六年共有四十一万八千零五十七俄磅迨光绪十九年则有四十一万三千一百九十一俄磅其余土产称是贩诸各国者又称是盖历年递有增益矣且俄地税甚轻又出口无征故邻国商农潜受损耗比年以来俄人修车路通运河在欧洲南俄地界又亚州西域回部推广耕植甚至西伯利部寒瘠之壤亦辟土招[垦](恳)购求各国美种与民播植查该土产销路采买制造机器光绪二十年政府又抡选通谙农学之士遍考各地农业又派人往德国考求农学器用以助俄农所不及改用火车以运谷麦不准重收车费其经理农学固自谓不遗余力矣惜俄国官吏积弊太深人皆有初而鲜终事亦有名而无实政府亦不保护农民挟制凌侮不能自主故民皆惰于耕收而农学不开见识闇陋虽全国土壤膏腴不少国家经理农务费帑甚钜而收效仅有此数否则诸国农商之利必有大为俄人所夺者然即此数端经理俄之畜牧商务皆已有日增月盛之势矣三代以上中国农学甚备后世鄙为小民之事士大夫不屑道而农务日坏近日廷臣屡疏请兴农利而上海亦有农学报馆之设吾华农务之兴此其昉矣以铜为监可正衣冠以人为监可正得失观俄国农制衰坏之故其亦可以对监乎
　　俄国农政新议                                  
西十一月伦顿商务大臣月报云驻劄彼得罗堡之美国领事将俄国农人机器之事务禀报美廷报称俄国农人屡上诉于俄廷指陈其农产所以难与天下市土争胜之故谓天下谷米之价大减有损农家入息不得不思省农业之赀本以济之又谓补救之方法惟有用机器一道盖谓每年收获时农工甚罕既不足用即多损失故敢夬谓增用机器则收获可增而利息可倍也俄国若非因机器农具价昂则用者必盛惟以价昂故中等农人无力购用若夫机器农具之所以价昂者实由于关税太重查其入口之机器农具用以收割者每值百抽税十八至二十用以打禾者每值百抽税二十至二十五用以犁耙割草者每值百抽税二十至三十五用汽机者每值百抽税四十至四十五零碎机件每值百抽税三十五至五十又凡机器农具除抽值税之外另每三十六磅抽税一司零八篇士若兼汽机与打禾机器者则每三十六磅增至四司零六篇士彼国特加如此重税者志在保护本国制造厂之利但俄国制造厂尚未大兴反足自困其民耳现制造厂所出者未足以供买近来其户部筹思整顿之法以苏农困拟更改章程凡农具为俄人所未有自制造者则准其免税入境于是招立农局委员一人富农三十三人并召集机器厂铁厂公局绅等聚会商议推举制造局提调为主席户部特请赴会诸人筹议本大臣所拟之章程能否施行而益及农户造机器者与售铁者不与农户同心故分二党各自禀覆户部农家所禀求者欲将以下诸货免税一使禾能自捆束之机器二束禾之线三无活机之汽牛四灌水上果木豆寸之机器五打禾汽机其阔不下四尺半者并其零件六打草孖机七干草耙八挑选果子之机器九挑选薯芋之机器十以离心力分牛奶之机器并其零件十一摺草蓆之机器十二马拖草耙之齿十三打禾机器之打板十四以马牵用之钢铲十五使禾自捆束与挑选机器所用之布十六造砖瓦之机器只用马力四匹以下或人力运动之者十七分撒田料之机器十八农人所用活机遵朝廷所定之式者十九用以洁净果子菜蔬之机器二十用以洁净哥老化草之机器二十一马拖之草耙与钢耙又将以下各货减至每三十六磅抽税一司零七篇士半一机器之零件或散付入口或搭原副机器入口者二煤油为火料之活机三煎食物之家具四熬马牛米良之家具五熬牛乳之家具以上为农户所禀覆制造局委员禀覆如下一求设法布置使制造机器之材料价廉二求朝廷于农人机器厂主并国家银行委员之中拣选数人为委员讲求善法以满农户与厂主之愿三现在农具税则求勿更改以[防](妨)一改之后外来机器即充塞市竭而本国机器因而受亏四机器散件可从农人之议减至每三十六磅税一司零七篇士半五求奖赏凡本国所造之机器农具能运售出外者反照入口税而奖赏之七求贩运机器农具之税盖照现行章程益及外货甚于土货也八凡学习机器之生徒成功之后朝廷宜锡以事权九更改税则之时宜在十一月即农事收成之时十外国入口农具之税宜拨为充补机器学堂经费并奖赏初试制造各式农具之人以上为制造局所禀覆查一千八百六十余年之初俄廷曾见及振兴农人器机为有益务于是多方津贴其制造厂以助之任其购生铁与铁料皆免其税又开博物院陈置其所成之机器使农人见而试用据熟谙政务之人述俄国现在农具之入口每年得税不过四十五万罗卜士合英金六万七千五百镑故总税司以为若依农户所禀减免其税实于朝廷所损无几税司又指陈外来机器农具每年值银不过五百万罗卜士而本国所自造者值银约九百万镑又查欧洲中俄国所占田地不下二百四十七兆厄架各合华田六亩故每架厄之田所费机器本银不过一篇士半俄国农器之制造以波罗的海与委士挑剌二方为先但近十五年来此局迁变俄国南境矿务大兴而煤铁二项尤盛故新制造厂皆迁就之而农人机器亦兴盛于此一千八百九十五年俄国造成大具农机之数如下牛七万五千五百四十六具刈禾机器二万六千九百八十具打禾机器三千五百六十一具奥地利国工厂曾多方设法引其禾镰销售于俄国税关查得一千八百九十六年由外国入口之禾镰共重三千七百五十六墩值银一百八十万零七千罗卜士此等禾镰来自奥国者居多约计其数有六百万具比其造于东国者殆多三倍云

皇朝经世文新编续集卷八
　　晋安甘韩眠羊甫辑　　　　　　　　　　　　　　　 

　矿政
　　外务部奏定矿务章程谨　奏为酌定矿务章程恭摺仰祈　圣鉴事光绪二十七年十二月二十五日政务处具奏开办矿务一摺奉　旨依议钦此钦遵抄摺知照前来臣等当即按照原奏内所称延聘矿师查勘矿山及豫购机器广招商股各节详加筹议复于本年正月十六日钦奉　谕旨派张翼总办路矿事宜臣文韶臣鸿禨仍奉　命督同办理自应仰体　朝廷振兴之意悉心筹画以浚利源臣等窃维中国矿产之富甲于五洲特以地质素昧讲求开采未能如法鸠赀试办成效茫然近来风气渐开始知西国矿学之精良机器之利便然必有能识矿师之人而后不为下等矿师所惑有自制机器之厂而后不以广购机器为难际此库欠空虚经费万难筹措自不得不借资商力广为招徕顾华商见小欲速势散力微集累万之钜赀收交力在数年以后势必迁延观望裹足不前而奸诈嗜利之徒又往往以一纸呈词希图揽办斥之则有所藉口准之则益启效尤甚且勾结外人辗转售卖其弊必至于利权尽失为今之计惟有明定画一章程使人人晓然于厚生利用但能上下交益　国家固无所私无论华洋各商皆可照章承办其有违背定章任意要索者仍应坚持驳阻杜绝弊混即所以鼓舞商情臣等博访周谘公同商酌谨拟矿务章程十九条恭候　钦定如蒙　俞允即由臣部通行饬遵其有未尽事宜应由矿路总局随时体察情形奏明办理所有酌定矿务章程缘由谨缮摺具陈伏乞　皇太后　皇上圣鉴训示遵行谨　奏　光绪二十八年二月初八日具奏奉　朱批依议钦此　谨拟筹办矿务章程十九条恭呈　御览　一凡拟开办矿务者或集华股或借洋欠均须先行禀明外务部其禀或自行投到或由该省州县详请督抚专咨到部俟奉批准后方可为准行之据未奉批准以前不得开办　一此项禀咨如外务部核夺以为可行即知照路矿总局询以此事可否批准俟接到可准之复文后即由外务部知照总局发出准行执照此照奉到方可开办其照费视成本多寡酌提百分之一缴局以资办公　一开办之人必须系原禀领照之人自行举办不得私将执照转卖他人倘欲售卖或在开办以前或在已办之后须由原办之人会同接办之人照上两条复行禀请立案领据方可转交接办　一该处地主原有不从之权须由原禀之人向其先行说明商定价银报明立案不得私行交易倘该地有关系　国家必须开办之故其地主虽有不从之权亦应听顺　国家之意由官公平发给地价任凭开办　一递禀开办者或华人自办或洋人承办或华洋人合办均无不可惟地系中国之地举办系由中国准行无论何人承办均应遵守中国定章倘出有事端应由中国按照自主之权自定　一矿产出井视品类之贵贱以别税则之重轻现酌定煤铁锑砂白矾硼砂等类值百抽五煤油铜铅锡硫磺朱砂等类值百抽十金银白铅水银等类值百抽十五钻石水晶等类值百抽二十五均作为落地税其有税则未载之矿质应视物类之相近者比照抽收其出口税仍应照章在税关完纳自纳出口税以后内地厘金概不重征此项出口矿税为新增之欠应在税关另欠存储听[候](侯)拨用　一各公司承办矿务给执照之日起限十二个月内开工如逾期不开执照作废该矿即由总局另行招商承办并登中外各报声明某省某矿现因逾期执照作废　一矿山准造枝路以便转运矿产惟只准造至最近水口如与余路相近即准接连余路为止　一附近开矿处所应设矿务学堂为储材之地该学堂一切薪水经费均由该公司自行筹给　一凡开办所需机器材料等件除运自外洋照章归海关收税外内地厘金概不重征如在内地采买材料经过关卡查明实系运往开矿处所准给执照免厘放行惟不准夹带别货违者照章罚办　一公司雇用矿师赴各处勘矿应呈报外务部咨明各该省督抚扎饬地方官实力保护如有意外之事惟该地方官是问至购地开办如遇百姓阻挠及工匠滋事由公司呈报地方官即应随时晓谕弹压尤应严禁胥吏需索倘有前项情事一经查出或被控有据严参不贷　一矿产地亩民地则照市值购买官地则令备价承租惟民地虽购买过户执业仍须照中国原定田则完纳钱粮以符赋额至各矿所用地只准足敷挖井盖厂各用为限不得多占　一公司购用地亩自应公平给价不得强占抑勒地主亦不得抬价居奇并不准以有石风水藉词阻挠如该地主不愿领价愿入股份即按照原值给予股票为凭　一采验矿苗应须打钻掘井遇有田舍土文墓所在务须设法绕越如实在无法绕越应商明业主由公司优给赀费以便迁移　一矿厂如须安设兵护厂专用华人所需教练经费口粮均由该公司自行筹备厂内除管理机器经理帐目必须聘用洋人外其一切执事工作人等均应多用华人该公司从优给予工价如矿峒有压毙人口等事亦应由公司优血　一华人在外洋矿务学堂卒业学生愿回华充当矿师及外洋各埠华商愿回华开矿者准其赴外务部呈明如该生等勘矿确有见地赀本实在充裕俟办有成交力后由外务部奏请给奖以示鼓励　一各公司承办某矿所有华洋股东　国家但任保护如有亏折成本　国家不认赔偿倘因赀本不敷借用洋欠亦应商借商还与　国家无涉　一开采以后每年结帐除提还本息外如有盈余以十成之二五报交力　国家　一此次新章未定以前凡已开办各矿及曾经议定之处除出井税课合同内声明按照奏定专章者应照此次所订第六条办理外其余仍照合同核办以示大信嗣后华洋各商欲承办矿务者均照此章办理此外未尽事宜应俟随时增损以期尽善
　　书外务部奏定矿务章程后                                     
中国矿产之富甲于全球外人之勘验者即山西一省煤矿言已谓可以供全球　千年之用至五金之矿则随在皆有其蕴蓄于地中者不能谓之不富第以有利不能兴致菁华渐竭盖藏将虚而外人且从而要挟君羊思垄断于是强臣枢臣幡然变计叠奉　明诏招商开采亦积有年然所开之矿无一不折阅而干没者惟漠河开平金煤两矿开采较旺股商除官利外可望[赢](羸)余差胜他处然庚子役后漠河则资产荡然股价低缩纵他日幸能恢复已非十年五年内可以期其有成开平则售之外商其存其亡皆在不可知之列则即谓中国之矿务无一有成效可也无一不覆灭亦可也去年　回銮后理财之法以金广路为开源之要义叠　命大臣专司其事而复使重臣管理之其鼓舞路金广之意不可谓不至窃谓中国商利魄力最薄即明予以利益优予以保护犹迟回而不敢应况利一害十而官复多方箝制之且设为苛法以待之而犹可期其事之成利之溥恐亦必不可得之数矣吾于外务部奏定之矿务章程不禁喟然而叹恐此后矿务无复有可兴之望也按原奏有云为今之计惟有明定画一章程使人人晓然于厚生利用但能上下交益　国家固无所私是部臣固以不与商民争利之意明告天下乃第二条即云其照费视成本多寡酌提百分之一以资办公按如此则资本百万者须提一万归公资本二百万者须提二万归公是则商人一事未成先须耗去巨资其为痛苦奚止剥肤又第十二条云矿产地亩仍须照中国原定田则完纳钱粮是　国家于矿面之地既取其税矣第六条云矿产出井视品类之贵贱以别税则之轻重或值百抽五或值百抽十或值百抽十五是　国家于矿内之物又已取其税矣乃又申之曰其出口税仍应在税关完纳自纳出口税后内地厘金概不重征果如所言假使采出之物并不出口但止运销内地其仍须纳厘金可知也出口则困之以关税不出口则困之以厘金彼为商民者岂能堪之又此出口税者不知其百抽若干若援洋货入内地之例百抽七五则并落地税计之轻者已值百抽十二有五重者且抽至三十五其取之商民者不已太厚乎而第十八条文云如有盈余以十成之二五报交力　国家果如是则矿利虽优既耗之于领照之时复重征于开采之后又朘削于得利之后夫孰敢轻为尝试耶西国政府于大工厂大商业率极力保护之甚或岁拨巨欠以资津贴中国则反是不计其有害先计其得利并无扶助之法先定取盈之计此执笔人所不解者也兄第九条云附近开矿处所应设矿务学堂一切薪水经费均由公司自行筹给又第十五条云如页安设兵护厂其经费口粮均由公司自备按商人既设学堂造就矿学人材以供　国家之用是商人之报效　国家已不为不至乃　国家于商人除批准开办外并无实在之恩典为商人所承受而犹责以报效定以额数无乃所施者薄而所责者厚耶其尤不可解者按第二条云此项禀咨如外务部核夺以为可行即知照路矿总局询以可否批准俟接到可准之覆文后即由外务部知照总局发出准行执照此照奉到方可开办按矿务本路矿总局之专责外务部为专司交涉之官本不必过问即云开矿者或为西人或为中西合办不无中西交涉之事然所开之矿既为中国之地则无论西人华人其事专属内政即当受节制于总局何必外务部干预其不可解者一也兄外部既以为可行知照总局总局又以为可行咨覆外部则即将准行执照随文交付岂不简捷乃必待外务部再行知照始将准行执照发出不知究属何意必欲多此一层转折徒令在事诸人添一刁难之途承办商人多一掣肘之苦而已其不可解者二也呜呼中国商民资财既绌魄力又微于开矿一事早已视为畏途今乃委曲繁重如此层层剥削如彼是非导人开矿实禁人开矿也中国商民既裹足不前则狡黠之流必将勾结外人恃其国力以代我开采转致破坏藩篱而我亦无如之何然则此十九条新章适为外人之鸇獭而已讵有益哉
　　某学士论矿务片稿土付跋                                         
再开矿之事上裨国用下益民生满汉臣工屡经陈请乃既蒙　皇上采纳复有部臣主持而行之各疆臣或任意迟延或藉端挠沮率使良法美意废遏不行时事艰难至于此极推原其故厥有八端中国伊古以来居官者以言利为戒有明矿税之祸尤为妇孺所知鉴古虑今则疑于招谤一也循例援案之事疆臣不页思索可见施行开矿则无例可循无案可引则苦于用心二也一言开矿即须集赀官办则无欠可提且虞异日之亏短商办则无人可信更防成效之难期则艰于措赀三也人情安常习故又惑于风水之说开办之始难保不稍有争端官吏因之遂生疑阻则嫌于多事四也开矿见功以后利之所在人所必趋工人累万盈千弹压匪易则惮于聚众五也定例商人开矿十分取二较泰西各国二十分而税一本属太苛又虑及硐老山空工人星散此项矿税无出部中驳诘大费周章则畏于受累六也各疆官名位已高推欲保全则无希冀开矿见功未必遽加褒赏开矿有过或将贻累子孙属员望风更相附和则慊于无赏七也疆臣年皆近耄开矿之事旷日始成安能劳精疲神为此分外不可知之事则难于持久八也此八者有公有私而其断断不欲开矿之心则一而已矣方今天下大势民穷财罄识者寒心而中国矿产之丰盈复甲于地球各国如人有重宝窖藏于地而日日不免饥寒愚莫甚焉故欲富则必开矿而以责之疆臣夬无能开之一日不过迁延时日率以无矿可采一奏塞责耳欲破君羊疑别无奇策臣请为我　皇上陈之矿蕴于山藏于地非可挈而怀也志乘有记载土人有传闻西人之游历者有撰述矿师识苗望气一目了然今中外所艳称者川滇二藏东三省及齐日江皖湖南北新疆等处应请　饬下出使大臣访订泰西各国著名矿师数人议定薪水咨送来华听候录用　特派查矿大臣数员隹乃带矿师周历各省每省现开之矿若干未开之矿若干开采是否有利转运是否得宜一律绘图贴说详悉查覆然后明降　谕旨准民间集赀开办官为保护商力不足酌提官欠助之减轻矿税二十分而取一地方官吏稽查督责统照盐法之例有成效者优加奖励敢阻挠者予以严惩持以十年而各省矿产国计民生不富者未之有也否则上下相蒙内外相遁查行驳诘徒托空言即开矿一端而天下官吏之泄沓因循已可概见矣伏惟　圣明迅断施行天下幸甚谨附片密陈伏乞　圣鉴谨奏　陈衍曰中国今日之困至于此极者一言以蔽之曰畏难苟安而已问中国何以不强佥曰由于不富问中国何以不富曰量入为出只有此数也问何以只有此数则[瞠](膛)目无以应矣礼曰问国君之富数地以对山泽之所出今吾天下在全球上一国君之富而已山泽所有遽数不能终其物一一出焉否耶四境强邻虎视耽耽其欲逐逐者甯欲吾四百兆之众胥而迁之彼使彼饮之食之耶欲吾地中之德产数千年大璞未凿者取无禁而用不竭也今中国置矿不开譬以人有重宝窖藏于地而日日不免饥寒似矣然吾谓中国之弊在尚未至饥寒第戚戚然忧其食指之繁而思以饘粥度日耳至问以子有藏镪胡不取而用之则曰发以锹锄运以畚局吾病其劳也岂知吾惮其劳夜半有大力者负之而趋矣浸假饘粥度日者疾病侵之医药继之则且罄其饘粥之资而真饥寒矣于是鬻田宅焉货家具焉彼大力者坐吾向者之堂居吾向者之室食吾以草具之食而役吾为仆隶犹以为优以相待矣畏难苟安之祸一至于此此疏抗论畏难苟安之弊穷尽无遁形嗣是而各省报请开矿者时有所闻然不派矿务大臣其各省现开之矿若干未开之矿若干仍无过而问者举一废百无济于富国之毫末乌怪其与藏窖不发者以口实谓虽发亦仅此区区果何补于事耶
　　河南巡抚刘树堂奏豫省矿务请由商人自借洋欠承办摺                    
奏为豫省矿务请归商人自借洋欠承办谨照缮该商议定合同开具清单恭摺仰祈　圣鉴事窃臣于覆奏练兵筹饷案内将豫省矿务现有商人自借巨欠前来认办等情附陈在案现据翰林院检讨吴式钊分省补用道程恩培呈称与义大利国商人北京福公司代理罗沙第立定合同借欠一千万两设立公司请办豫省矿务拟名为豫丰公司并于原呈暨合同内声明所借之欠商借商还将来如有亏折归该公司自理所得矿利以百分之三十五分报交力　朝廷较之官银行以余利百分之二十分报交力实属加增且开办六十年以后所置办矿产业全数报交力送到华洋文一样合同三分保欠票一纸章程一分等因其保欠票者保其所借之欠有着也其合同所议则自借欠以迄开矿永远遵行之信券也其章程则皆该公司开办以后自行之事例合同保款票两项均已由义大利公使萨尔瓦葛填盖印押作保臣详加察阅知其借欠委实非虚所拟合同九欠大致亦尚妥协惟其中稍有隐饰之处臣以私意揣之大约洋商出财华商出力名为自借洋欠实则以洋商而借洋债据吴式钊程恩培亦直言不讳而臣之愚见尚以为可行者窃以开矿非巨欠不办巨欠非集股不成集洋股甚易集华股则难而定章则以集华股为先集洋股为禁是以洋商歆于美利欲染指而无由华商绌于赀财愿交力劳而寡助近年言矿利者纷然成效茫无所睹职此之由窃查借洋债与集洋股不同向为功令所不禁而以华商而借洋债与以洋商而借洋债情形尤为有异兄为洋商自借之债托名于华商在华商则有借欠之名并无借欠之实赔累可以无虞在洋商虽平分开矿之利并不总揽开矿之权操纵依然在我事之便利计无有过于此者且即以华商独办而论无论赀本或集或借而开矿链矿之器具验矿化矿之工程仍须仰给于外人是以自有之财办自有之矿利仍不免外溢兄此赀本实出自洋商也且查合同第三欠所开有该公司执事人等除西大班矿师机师工程师化学师外尽用华人等语该洋商所有之权明有限制实与华商自办矿务无甚悬殊臣先后接见吴式钊程恩培等深知其明于大义志在济时必能力顾大局若准其承办此项矿务当克胜任现在时局日殊已准洋商在华设厂制造土货此项矿利尤所觊觎若不为先发之谋恐难禁代庖之情惟事关交涉微臣未敢擅便谨照缮该商等议定合同呈请　圣裁如蒙　俞尤再由臣将合同加盖臣衙门关防分别存发俾昭信守并发给执照指派地方以便开办臣为开浚利源起见所有矿务请归商办缘由并照缮合同清单谨恭摺具陈是否有当伏乞　皇上圣鉴训示谨奏
　　总署议覆河南抚刘　奏陈豫省矿务办法摺 附片                             
奏为遵议河南矿务办法改订合同请　旨遵行恭摺仰祈　圣鉴事光绪二十四年二月十六日准军机处抄交河南抚刘树堂奏豫省矿务请归商人自借洋欠承办一摺奉　殊批着总理各国事务衙门会同户部议奏单并发钦此查原奏内称据翰林院检讨吴式钊分省补用道程恩培呈请与义商罗沙第立定合同借欠一千万设立公司请办豫省矿务名为豫丰公司声明所借之款商借商还如有亏折归该公司自理所得矿利以百分之三十五分报交力　朝廷开办六十年以后所置办矿产业全数报交力谨照缮该商等议定合同呈请　圣裁如蒙俞允再行加盖关防分别存发指派地方以便开办等语臣等正在核议间复准军机处片交给事中郑思赞等奏河南矿务请　饬禁借洋债一摺军机大臣面奉　谕旨该衙门知道钦此臣等就原定合同逐欠查该内惟第二欠所获余利以百分之三十五分报交力中国　朝廷虽较之山西矿利多得百分之十而其余各欠于应征地赋及矿产落地税出口税等均未开载周息八厘亦嫌过重给事中郑思贺等请饬禁借洋债与御史何乃莹条奏山西路矿停借洋欠同一用意刘树堂原奏则以华商赀本难集成效茫然必须借资外人亦不为无见臣等公同商酌山西矿务既经臣等将合同章程逐加添改奏准开办豫省事同一律义英驻京使臣日来催询自应照案办理当即督饬义国商人罗沙第仿照山西办法另拟合同章程二十条与前定山西合同均属相符惟刘树堂原拟第一欠准该公司承办怀庆左右黄河以南诸山各矿地过广应改为怀庆左右黄河以北以示限制谨照录合同章程恭呈　御览现准刘树堂电称已派商董吴式钊程恩培来京备问拟俟　命下之日即令该商董等与义商罗沙第在臣衙门画押以凭开办所有遵议河南矿务办法缘由理合恭摺具陈伏乞　皇上圣鉴训示遵行再此摺系总理衙门主稿会同户部具奏合并声明谨奏　再正在核奏间准军机处片交御史郑思赞奏翰林院检讨吴式钊候选道程恩培在河南揽办矿务借端渔利等语军机大臣面奉　谕旨该衙门查明具奏钦此复准军机处片交御史李盛铎奏河南矿务请详商办法等语军机大臣●●　谕旨着该衙门查明办理钦此查郑思赞原奏内称河南矿务吴式钊程恩培实主其事二人朋比为奸从中渔利该处不肖官员因其擅有利权趋之若鹜吴式钊托故出京擅至豫省孳孳为利程恩培生长纨夸一无所知此等劣员何能经理矿务用特据实纠李盛铎原奏内称河南矿务由总理衙门议照山西章程办理自系为画一起见惟河南原议章程比之山西原议较为妥善即如由华董会同洋商办理一语改为洋商会同华董办理则洋商有权而华商无权事关华洋商人合股办事不厌求详可否　饬下总理衙门知照河南抚详商办理各等语臣等查吴式钊程恩培二员承办豫省矿务是否从中渔利此外有无劣迹臣等无从访查应咨行河南抚刘树堂查明复奏至河南原订矿务合同于应完各项赋税均未声余又臣等既议照山西章程一体征收非将合同各欠概照山西办理无以折服洋商惟合同第三款凡调度商务开采工程用人理财各事一节既据李盛铎指称有妨华商利权不厌求详臣等复与英义两国使臣论及均以概照山西办法本甚公平再四磋磨该使臣等以为事有波折持之愈坚拟就该款内添余又出入数簿由河南抚随时派员稽查尚不致利权旁落总之各省矿务果能自集华股自行开采原无所招致洋商致增轇轕无如股本既难猝招矿务又未便停办不得已而借资异地势不能不予以利益以观厥成现英义使臣屡向臣衙门催促画押臣等以吴式钊等既经被当电商刘树堂另择妥员来京商办旋准复称豫省官绅拘守故辙风气尚未大开强求恐滋贻误仍由臣等酌量办理等语臣等公同商酌只令吴式钊先与罗沙第画押一面由刘树堂随时察看如果有从中渔利情事即行撤换以肃矿政谨附片具陈伏乞　皇上圣鉴训示遵行谨奏
　　山西商务局与福公司议定开矿制铁及转运各色矿产章程                    
一山西商务局禀奉山西抚批准专办孟县平定州潞安州泽州与平阳府属煤铁以及他处煤油各矿今将批准各事转请福公司办理限六十年为期应先由矿师勘定何乡何山何种矿产绘图贴说禀请山西抚查明果与地方情形无碍一面咨明　总理衙门备案一面发给凭单准其开采矿地勿稍身冘延如系民产向业主议明或租或买公平给价如系官产应照该处田则加倍纳赋　二山西商务局禀奉山西批准自借洋债不得过一千万两之数如所派勘矿师以此数不敷于用山西商务局仍专向福公司续借　三凡调度矿务与开采工程用人理财各事由福公司总董经理山西商务局总办会同办理　四各处矿厂应用华洋董事各一人洋董管工程华董理交涉一切帐目皆用洋式银钱出入洋董经理华董稽核各矿厂总以多用华人为是所有薪水皆由福公司发给　五勘马念矿地或应打钻掘井探视矿苗应先与地主商明踏损由禾酌量赔偿至开矿以后或因矿塌陷损伤民命房产应归公司抚血赔偿若定办一矿有占民地必须会同地方官或向地主租用或备价购买秉公定价务使两不受亏方昭公允所开矿地无论或租或买但遇有坟莹祠墓必须设法绕越毋得发掘　六所办矿务每年所有矿产按照出井之价值百抽五作为落地税报交力中国　国家每年结帐盈余先按用本付官利六厘再提公积一分逐年还本仍随本减息俟用本还清公积即行停止此外所余净利提二十五分归中国　国家余归公司自行分给以后中国他处有用洋欠开采煤铁矿者应请一概仿照此章将所有矿产值百抽五纳税以归划一　再此系商人筹借开矿如有亏折与中国　国家毫不干涉　七盂平泽潞地面甚广开办不止一处然各矿出入与所有盈余各归各矿清理如或彼亏此盈不得以此矿之盈补彼矿之亏致使　国家应得余利因之少减　八凡开矿所需料件机器等物进口照开平各矿现行章程完纳海关正半税项内地厘捐概不重征至开出矿产运出口时仍照关章纳税　九公司所开之矿以六十年为限满公司所办各矿无论新旧不问盈亏如何即以全矿机器及该矿所有料件并房产基地河道铁路凡系在该矿成本项下置办产业全行报交力中国　国家不求给价尸由时由商务局禀请山西抚派员马念收　十每处矿厂总以联络官民预息纷争为要应由商务局禀请抚酌派照料委员一人又请照料绅士一员由公司聘请该员绅薪水均由公司筹备　十一矿师工头开办之始自应选用洋人倘日后华人中有精练谙习工程者商务局会同公司派充此项要职至其余司事照料等职无关重大责成者皆用华人尤宜多用山西人以开风气　十二矿丁亦宜多用晋人其工价应请从公酌定至矿丁受伤应如何抚血与使用数十年后应如何酌给养老之费又平日作工每日若干时刻各节统俟开矿后再由商务局会同福公司采择欧美各矿妥善章程商请抚定夺　十三福公司于各矿开办之始即于矿山就近开设矿务铁路学堂由地方官绅选取青年颖悟学生二三十名延请洋师教授以备路矿因材选用此项经费由福公司筹备　十四山西商务局所借福公司银一千万两系约估之数将来每开一矿实需资本若干由福公司拨用后准福公司按照所用之数造印借款股份票刊刻章程定期发卖如华商于期内愿买此种股票者有则无论多寡听其买取　十五华商收买此项矿务股票应由商务局按照时价涨落照章代为收买或自行买卖均听其便如华绅富商于六十年限内将某矿股票收至四分之三即将该矿先期收回由商务局查报饬交该华商自行经理　十六凡于所准矿地遇有民人先经开采者不得侵占如原主自愿租卖应由商务局会同公司秉公给价但不得稍有抑勒　十七各矿遇有修路造桥浚浚河港或页添造分支铁道接至干路或河口以为转运该省煤矿与各种矿产出境者均准福公司禀明山西抚自备款项修理不请公款其支路应订章程尸由时另议至正定至太原铁道已由商务局另行借款修理该路左右各一百里内福公司不得另造铁道以杜争论凡为以上所准各事其页用民地之处亦照各局已定章程租买不得少占民地仍求地方官代为保护　十八每至年终或盈或亏各分矿造具清册应各请华洋公正人一人名核算无讹然后刊刻报单送至商务局查该各矿盈亏会造总册呈报抚以凭分咨总理衙门户部查核并将报交力　国家各项一并呈缴　十九该矿为中国自主之产将来中国有与别国战争之事该公司应听中国号令不得接济敌国　二十兹章程华洋文缮具两分各执为凭
　　总署奏山西铁路矿务办法摺                                          
谨奏为遵议山西铁路矿务办法改订章程请　旨遵行恭摺仰祈　圣鉴事光绪二十四年二月初八日准军机处片交奉　上谕都察院奏山西京官呈诉山西兴办铁路流弊滋多请饬停办一摺山西兴办铁路前据该抚奏称因所产煤铁各矿页修铁路方能运销现有皖粤各绅商筹借洋款来日开办当经降旨允其开办并令预防流弊酌定详细章程奏明办理迄今尚未奏到兹据山西京官呈称该抚竟将潞安泽州沁州平定三府一州典与洋人深堪诧异着将现办情形及拟定章程刻日具奏原呈所指方孝杰刘鹗二员声名甚劣均箸撤退毋令与闻该省商务又左都御史徐树铭奏山西矿务铁路宜归绅民自办各节着胡聘之一并详议具奏等因钦此是月二十四日复准军机处抄交山西抚胡聘之奏遵　旨覆陈日省铁路矿务现办情形分缮合同章程清单呈　览一摺奉　朱批该衙门议奏单三件并发钦此臣等正在核议间复于三月初六日准军机处片交御史何乃莹奏山西铁路矿务请停借洋款一摺军机大臣面奉　谕旨该衙门知道钦此三月十四日准军机处片交都察院奏山西京官条陈山西商务局借款章程关系重大据情代奏一摺军机大臣面奉　谕旨着归入胡聘之前奏内一并议奏钦此臣等当就山西抚胡聘之所订合同章程按之山西京官及徐树铭何乃莹陈奏各节悉心参酌逐条覆核原订借款章程利息既重　国家应得余利几同虚指租税课等项概未声余又似于各国开矿程式尚多遗漏自应酌量增改以浚利源而山西京官原呈谓将潞安泽州沁州平定三府一州典与洋人徐树铭原奏谓将铁轨开矿两事包与商人均属言之过甚即山西京官二次公呈将合同章程逐层辩驳亦多附会无以折服洋人何乃莹奏请停借洋款固属正办惟泰西各国率皆经营路矿以驯致富强日省煤铁矿产之富久为西人所羡若深闭固拒转恐利权旁落何如豫为之地犹得操纵自如现在中国商情集股不易仅用土法开采实系难成方孝杰刘鹗二员奉　旨撤退后义国商人罗沙第俄国商人璞科第即各耸其公使先后来臣衙门催办谓合同业经山西抚遵照奏案批准断难更改并谓已各报其本国政府往复辩论至再至三势亦难于中止臣等公同商酌日省路矿业经奉　旨准借洋款开办果将合同章程斟酌妥善于　国于民均有裨益当与各该使臣订明事关商务非同别项交涉事件应迳与洋商商办使臣不必搀预以免纠葛臣等遂博考西国矿路章程与义商罗沙第俄商璞科第将原定章程逐一增改矿章第一条原稿仅余又办理日省盂平泽潞等处矿务语涉含混改为先与矿师勘定何乡何山何种矿产绘图贴说禀请山西抚查明果与地方情形无石方准开采并添余又如系民地公平租买如系官产照该处田则加倍纳赋第五条声明所开矿地遇有坟莹祠墓必页挠越毋得发掘第六条增入所有矿产按照出井之价值百抽五作为落地税报交力中国　国家官利八厘改为六厘公积一分改为逐年还本仍随本减息用本还清公积即行停止此外所余净利提二十五分归中国　国家余归公司自行分给并声明系商人筹借如有亏折与中国　国家毫不干涉第八条添入开矿所需料件机器等物进口照开平各矿章程完纳海关正税矿产出口仍照关章纳税第十六条于租买民人已开之矿添余又不得稍有抑勒第十七条于添造支路转运煤矿添入应订章程尸由时另议第十八条每年盈亏清册添入各请华洋公正人一名核算无讹以符各国公司通例又铁路合同第六条添入铁路经过地如系民地应向业主公平租买如系官地应与地方官议定租价并照该处田则逐年纳赋第七条声明路成后中国于正定太原铁路两处设关收税与铁路无干第十条原议每年余利以四成归公司二成报交力　国家一成归商务局三成归华俄银行现改为以二成归商务局四成报交力　国家一成归商务局办公之用三成归华俄银行仍声明俟借款完清此三成余利银行亦即停收原议第十四条铁路初成客货稀少恐不敷养路之费准于附近铁路地方酌开煤铁矿数处现今全行删除以清界限其余各条亦均逐句推敲期于妥协并将刘鹗方孝杰所立公司名目一律删除统归山西商务局任办俾一事权臣等与该洋商逐细磋磨始经定议分缮清单恭呈　御览该洋商等守候日久该国使臣屡催定议势难再缓如蒙　俞允即由臣等饬令电调来京之山西商务局绅士曹中裕与洋商罗沙第在臣衙门画押以免稽延至贾景仁被各款由臣等另片具覆所有遵议山西铁路矿务办法缘由理合恭摺具陈伏乞　皇上圣鉴　训示遵行再此摺系总理衙门主稿会同户部具奏合并声明谨奏奉　朱批依议钦此
　　论四川建昌矿务                                                
本舍官四川采访使来书云建昌地方地藏富有矿产殊旺煤炭铁铜水银金银该处山上各色俱有至论土人开矿所得利益殊平常不足记请先以煤斤论之该处山中几乎触处皆煤且在数处地方煤质多在地面价亦最贱譬如冕鲁地方乡人惟输小洋三分即得满装一担至在他处则价值稍昂然较他省煤价尚相去甚远乡人之用此者为数亦无多更有数处地方山中树木成林足为爨炊之用凡贫苦者又可前往樵采不出分文于是贫民赖之至于开采矿苗之法则皆仍其旧习蛮笨非常出矿处惟见掘有深穴掘至有矿之处为止人则手持灯火蛇行入穴用斧砍取矿质砍下之煤装在拖车车又无轮用一人或一童用力推行厥后即在穴外出售亦并不多事剔选然此种办法时有坍塌之虞于是又以木板回护不论其坚固可靠与否然既无人察复无人保险以防不测以故如有惨遭无妄者亦惟付之无可如何而已并不深究其祸自何来系失乎抑怠忽乎皆不得而知此种办法各处皆是虽有矿苗珍贡非常之处然其办法亦无不如是也为此开矿一业最为险恶内页竭力苦作外有官长搜查事此者无不视为畏途此外诸省开煤各矿规模稍为周详办法亦稍为妥善用人亦稍为恰当惟开采之法俱仍其旧若论建昌矿产所生利息确不甚大此其故一因旧价太贱一因购用太少遂致其利甚微建昌以北复有铁矿或又谓其南亦有铁矿数处所出铁块已足备铸该处饭锅农具之用惟尚无出运至外者推其故大抵以该处只有驴载一法而雇驴其值又昂遂致运铁出外无利可得云该处铜矿则在四川极南地方在会理州城与长江湾曲处中间该处矿产已为国家包揽惟国家能购买此处矿铜运到省城铸造铜钱凡行远者每日必见解装矿铜之车每起必有数千斤其采取熔链之法亦皆古法从未改变而矿苗去极旺盖闻开采此矿已不知起自何代水银矿特在西昌县泰昌地方时见出售所出足供金矿之用金矿需用此物亦无多余从未见有以水银出运者按该处金银两矿则在鸦砻江两岸多难更仆数当鸦砻江与白水江两流会合处在建昌之南即为金沙江凡鸦砻江经流处所居人名之为金江此名殊为恰当盖在江两旁凡人使采各处无不应所求而畅所欲然论其自出之利则至今渺若无有其故确有多端一因开采之法太古二因官吏侵蚀太多三因无局差管辖职是故时有械斗斲行凶之事而一遇肇事官长又页禁绝不准开采矣四因无赖游民时行凶暴每出去掠衣物杀害工人以致民不安枕不愿为此幸二年以来中国政府始知开矿之益调拨兵队以资防护又将开矿一事委美国人名某者承办自此以后高山之巅每见有机器弃置无人顾问原其故盖因无人驳运无大路可通耳然则此种弃物将亦有所用乎曰请静待以观其后顾所有购费已为不资而所生利益确甚无多奈何中法新汇报西九月二十八号
　　纪山西矿务                                                     
北京合股公司于西七月十八号在伦敦聚会合股公司董事商议添筹股本英金一百五十二万镑出售新股票一百五十万股每股价英金一磅名曰山西股票此项股票可得该公司每年所得利息十分之一议事时首董宣言曰中国政府现准本公司得专山西省内煤铁等矿之利并准采办山西通省内所产石油煤铁等矿地皮约有二万一千方英里之谱合计有一千三百万亩之大此煤铁矿地通地球中应推为首[屈](掘)一指矣英国与中国政府议办山西矿务已迟至十二个月之久屡次议驳种种为难方始允准诚为欣幸此皆藉英国意大利两国政府合力襄助赞成其事两国驻京使臣相助为理本公司深为感激本公司在中国总经理人罗萨地于一年之内经几番辨难卒成其事足征其人办事勤能此事议有六月之久始经总署批准中国政府准英国公司专此项利益此为开宗明义第一章山西一省北界长城南至黄河共有五万方里地面居民有十五兆之众东界燕京相距一百二十英里据公司矿师报称查勘地势山西省西南一带多半产油矿苗甚旺所产之煤每吨售价银十辨士将来如用新式机器开挖更可售得善价所产生铁每吨仅售二十先零煤铁不特多而且佳开采亦易各地居民甚众且工价极廉每人每日工价三辨士至九辨士为率且招之即来随时可集本公司宜速筹转运之法筑造通省铁路路以通血脉且接至海边码头以便轮船转运既由中俄道胜银行承办保定至正定及太原府铁路本公司已与该银行订立合同山西省北境之煤可由此铁路转运如此则北京天津迤北各城镇均可运行无阻山西东界至山东省现为德人所管亦在彼筑造铁路将来山西铁路必可与山东接连运煤更形便利煤矿之地距扬子江之襄阳仅二百四十英里扬子江中可以行驶载重二千余吨之轮船为英国在中国商务总汇之所英国既得在地球中最大之矿扬子江商务较前必更形推广山西扬子江广东三者为英国商务最盛之处至中国与英国政治如何及中国内乱频仍英国应否代为勘定此则国家自有权衡余不能赞一词因在商言商不便越俎也两月前已派人至德京木百灵与德人商议接连铁路之事德人以此事两国互有利益已极力承允接办按该公司于一千八百九十七年三月开设初筹股本英金二万磅共分一万九千九百常股每股英金一磅内有二千股每股英金一先零系属义大利首相罗叠尼及本公司经理人罗萨地名下者所有新添股票由英国银行出售英人既有此利益但愿长保利源日兴月盛则幸甚矣伦敦中国报西七月二十号
　　节录大[冶](治)煤矿华丰公司严道开策禀稿批词                           
窃职道于上年代陈胡绅禀请开办大冶煤金广当奉宪台钧谕允准并禀明先开桐梓包柴煤矿遵由职道履勘矿山确系胡绅价买验执契据附近并无庐墓所出实是柴煤与铁政毫无妨碍设立华丰公司等情借钤大冶县印信申覆在案胡绅原请仿运道局章三成纳税仰荷宪台体恤商情免予报交力莫名钦感胡绅奉谕之初曾请报交力蒙逾格垂仁办有成交力区区一隅之地小试其端竟得获兹厚利亦非始愿所及既荷宪恩高厚尤愿格外加倍报交力五成藉抒微忱伏乞恩准赏收指拨何处局所即自今冬起由职道按季报解其余五成议以二成分派股利三成开销局用勉可支持职道前禀声明胡绅邀同办理兹适投交力来鄂自当一切督饬妥办以抒宪厂堇所有胡绅报交力五成煤价银两代求赏收指拨缘由理合具禀宪台察核是否有当伏侯批示只遵实为公便　批云览禀均悉查近年叠奉谕旨饬令各省招商开矿诚以中国矿产最为外人所觊觎果能由华商集资开采经理得力则上足利国下足利民实为当今急务兹据禀胡绅开办大冶县尸禹桐梓包柴煤士窿着有成效每年可获利十万两或十万元上下愿以五成报交力即自今冬起由该道按季报解禀请指拨等情具见急公殊堪嘉尚惟该处煤窿既系胡绅资本创办应由商务局饬转胡绅来局面询明确果与所禀情节相符即准其开办其报交力之款从宽自光绪二十七年为始每年缴洋银五万元应令将明年春季报交力之款先行预缴洋银五千元以资凭信拨解纺纱官局兑收准由胡绅设立华丰公司归严道督饬妥为办理嗣后每年报交力即以五万元为定额按季呈缴由官随时派员前往该公司稽查帐目以昭核实如余利溢出十万元之外再行酌加捐数仰商务局转移严道遵照并迅速传询胡绅刻日据实禀覆以凭饬缴定案勿稍迟延此缴
　　江西前代矿政考                                                         
今制府刘公于同治间抚治江西重修通志使吾乡赵撝叔大令主其事光绪初年书成进呈　御览精核称善本顾于矿政一门因前志之旧未及补缀其壴皮铸篇虽颇记现行事例但所用之铜非采自本省则仍与矿政无涉独所纂职官表凡宋代提举坑冶之官可考者悉为载入则赵君之卓识也余按周礼丱人之职先王设有专官顾自遭秦火典籍就湮龙门为后世史学之祖而平准一书仅田各及钱币之制盐铁之官自汉以下诸史志皆兄以食货名通论国用纠棼杂糅读者病焉史志且然更何论方志耶自宋史食货志始分子目别为坑冶一篇元明二史因之此则创体之善未可以全书繁冗面并没其长也江西矿产唐以前见于载籍者如汉书地理志鄱阳县武阳乡右十余里有黄金采续汉郡国志亦同地理志又言豫章出黄金然堇堇物之所有取之不足以更费王隐日书鄱阳乐安出黄金凿土十余丈披沙之中所得者大如豆小如粟米此江西产黄金之证刘昭续汉志注引豫章记云建成县葛乡有石炭可燃以爨按汉建成县为今高安上高兼及万载县地此江西产煤炭而中国取煤始于江西之证隋书地理志临川有铜山则又产铜之始见者其云建成有然石即豫章记所谓石炭李时珍本草纲目据异物志以然石别为一物者非也德兴为古乐安县陈改名银成其已采银可知隋省银城入鄱阳唐高宋总章二年邑人邓远上列取银之利上元二年因置场监即以邓公为名南唐改设德兴县而场名仍旧至宋天圣间山穴倾摧而银课未除范文正公始请罢采又唐时金谿尚未设县先置银场汇苑载葛佑为金谿监银场更因亏岁额被拷佑有二女至孝同跃冶中骨化为银此又产银之证历汉至唐其约略可考者如此自唐季藩镇割据各擅疆土务尽地力始大兴矿政欧阳公修新唐书其食货志载天下银铜铁锡之冶一百六十八所仅列饶信二州之名而地理志独详言之考其所列洪州有铜坑一江州浔阳县有银有铜彭泽有铜饶州贡麸金及银有永平监钱官凡铜抗三乐平兼有金银铜铁虔州南康有锡雩都有金天佑元年置瑞金监大庾有铅锡安远有铁锡袁州有铜坑一宜春有铁信州有玉山监钱官及铜铅坑各一上饶兼有金铜铁铅弋阳玉山并有银抚州贡金临川有金有银其详于矿产者盖由唐末五代考究而得为盛唐所未知也夫矿产大开则民夫毕集成都成聚狱讼滋繁故始则设场以督课继且设官以治民以地理沿革考之凡今之情安上高万载龙泉金谿铅山安仁德安上犹龙南瑞金石城皆先设场而后置县非第德兴一县为然若吉水县本为吉阳场瑞昌县本名赤乌场弋阳县别有宝丰场宜黄先为县县废而又置场后复为县盖皆始于杨吴南唐诸主天佑顺义升元保大之年而北宋因之其所设之场亦有不因矿产者如龙泉则以材木德安则以蒲塘所谓蒲塘殆即今之芦课余疑瑞昌滨江与德安接壤赤乌场常亦为芦课与矿产无涉然其余各场大率采矿者居多循名核实则铅山瑞金金谿其尤著者耳宋史食货志云旧饶州永平监岁铸钱六万贯平江南增为七万贯而铜铅[锡](鍚)常不给转运使张齐贤访求得南唐承旨丁钊能知饶信等州山谷产铜铅锡乃便宜调民采取于是得铜八十一万斤铅二十六万斤锡十六万斤岁铸钱三十万贯此宋因于南唐之明证其所设提举坑冶司为江西专官掌收山泽之所产及铸泉货以给邦国之用初设一员元丰初分置两司在饶州者领江东淮浙七闽在虔州者领江西荆湖二广嗣后或并虔于饶或并饶于虔或易其名为提点铸钱或并其职于漕臣发运然实兼采各矿非止管理铸钱赵宋一代矿政实以江西为枢纽也至江西产矿地名着于宋志者金则饶抚南安银则饶信虔建昌南安铜则饶信虔南安铁则袁有冶虔吉有务信有场铅则信与南安锡则虔与南康南安而元丰四年又有禁虔吉两州铅之文其见于地理志注及元丰九域志者大略相同
且宋代又有采矾之政绍兴十一年铸钱司韩球言铅山场所产之矾高于抚州请增胆矾土矾价值是则铅山于五金之外复又产矾故北宋之初尝以县直隶京师元代又升为铅山州直隶江浙行省地方因矿产而重有如此者若元史食货志所载较宋志为略然亦云饶信龙兴抚州有金抚瑞有银饶信龙兴吉安抚袁瑞章贡临江皆有铁而铅山州兼有铅锡矾又云乐安县小曹周岁办金一百两独不言江西产铜而顺帝本纪则云至正十二年中书省臣言张理献言饶州德兴三处胆水浸铁可以成铜宜即其地各立铜冶场以张理就为铜冶场官证以明史食货志言明初铜场惟有德兴铅山后始采于他省者其事正属相因是江西铜政元代亦未尝废也其所谓胆水浸铁成铜实系宋时旧法按沈括梦溪笔谈信州铅山县有苦泉挹其水熬则成胆矾烹胆矾则成铜熬胆矾铁釜久之亦化为铜宋志崇甯元年提举江淮等路铜事游经言信州胆铜古坑二一为胆水浸铜工少利多其水有限一为胆土煎铜无穷而为利寡明史地理志德兴北有铜山山麓有胆泉浸铁可以成铜又铅山西南有铜宝山涌泉浸铁可以为铜　大清一兄志胆泉在德兴县名有二亦铜泉以泉浸铁数日辄类朽木刮取其屑锻链成铜又铅山县铜宝山石窍中胆泉涌出浸铁成铜天久晴有矾可拾本草纲目铁铜以苦胆水浸至生赤煤熬链成而黑坚又引名医别录云矾石能使铁为铜综观以上诸家之说盖以水含矾性浸铁而链以为铜故水曰胆泉矾曰胆矾铜曰胆铜而据别录所言则陶宏景以前已知此法今日泰西化学盛行诚能考验而修复之不且与铅内提银银内提金同称神妙哉明史地志复谓德兴东有银山旧产银铅山县又有铅山产铅铜及青绿又云进贤西南有金山产金上高南有蒙山旧产银铅上饶南有丁溪山产铁又南有铜山弋阳有军阳山旧产银临川西有铜山旧产铜金谿东有金窟山旧产金万安东有蕉源山产铁新喻西有铜山旧产铜皆一一指陈方向胪列山名洵称详核其云永丰旧产银矿者即今之广丰也其云万载有铁山界巡检司崇义有铅厂巡检司虽附着官名而万载固产铁之区崇义实产铅之地也独怪食货志坑冶一门转只寥寥数语自德兴铅山铜坑而外但云洪武六年置进贤新喻分宜铁冶而论金银之矿则称最为民害其涉江西者仅有世宗初江西有盗矿者一语及神宗时税监潘相之名盖因中官横恣骚扰闾阎为民代大獘不成政体无善可纪故特着殷鉴耳然则统前代而计之江西之矿政莫盛于宋莫獘于明固彰彰矣虽然观于宋洪迈乞减贡金劄子元危素富州蠲金纪事则宋元亦非无獘而究未因噎废食若明代委政奄人则一切都无是处又岂独矿务之不可开哉又接近人论煤炭之用以为胜于金银而唐以下史志殊未之及惟山堂肆考有丰城萍乡二县皆产石炭之语是又宋时煤矿之据也所可异者江西最重风水而杨曾廖赖诸人皆起于晚唐以后顾宋代三百年矿政大兴未有执风水以相难者然则今人所讲风水其果合杨曾廖赖之本旨乎抑亦惩前明之弊而姑托此以为词乎上筹国计而必课乎实功下体民情而徐化其成见是在执政者之善为措置耳余故表而出之以谂谭是邦掌故者
　　萍乡煤矿有限公司招股章程                                  
此矿系在江西省袁州萍乡县境故曰萍乡煤矿叠经泰西著名矿师赖伦及克利马等详切履勘佥称质佳苗旺数百年开挖不尽实为中国难得之矿本为湖北铁厂急需焦炭而设该矿煤质之佳尤胜于开平既可链制焦炭又合轮船铁路之用光绪二十四年三月督办铁路大臣兼督湖北铁厂上海轮船商局盛会同湖广总督部堂张具奏钦奉　谕旨萍乡煤矿现筹开办请援照开平禁止商人别立公司及多开小窿招价收买着德寿即饬所属随时申禁以重矿务等因钦此钦遵在案查萍乡煤矿创办两年有余经之营之规模业已粗具矿务已见成效当创办之初尚未招集商股惟轮电两局及零星附股共已收得库平银一百万两而置办机炉等项需款不赀又向德商礼和洋行订借马克四百万合计中国规银一百十余万两以为陆续购办机器之用分期本息归还今矿务已见成效自应赶紧筑造铁路以应运煤之用查萍乡至安源业已造成铁路十四里名曰萍安铁路今页展设至醴陵铁路九十里与萍安铁路十四里相衔接据洋总矿师赖伦估计机矿工程铁路总公司洋参议李治估计萍醴路工总共约需股本库平银三百五十万两则运道可以畅通礼和借欠可以如期归还利权自保不落外人之手是则除已收得股本库平银一百万两外尚须添招股本库平银二百五十万两庶几一气贯通将后之利源大沛可操左券所拟详细章程条陈于后设有未当幸不吝赐教焉　一煤矿及铁路股本共计应需库平银三百五十万两除已招收一百万两外尚应添招库平银二百五十万两惟上海为各口商务总汇之地一应出入皆以规银汇兑若以库平而论页按一零九六申作规银则现在兑收股本将后兑交股息皆有畸零之类故议得前后所招股本一律改为规银计共作股本规银四百万两前所收过之库平银一百万两再向原根找收规银四千两作为一百十万两今应添招股本规银二百九十万两除已允江西众绅商留起五十万两轮船招商总局一百万两外净应添招商股规银一百四十万两　一本公司股本规银四百万两每股计规银一百两共计四万股每股票一张随给息摺一扣一股至千股均可随意附搭　一本公司以萍乡为总公司他埠为分号将后上海汉口等处皆页设立分号以便生意进出可以就近交接现在各海口之分号皆寓在招商局内凡欲附股者或在萍乡总公司或各海口招商局皆可挂号先行报明姓字籍贯如搭一股者先收规银十两由招商局代出收条一纸俟挂号截止填付股票息摺之时再找收规银九十两以成一百两之数其银当时收足此为有限公司如挂号之后不来领取股票息摺则挂号先收之银概不给还应于何时截止挂号填发股票息摺尸由时再行登报声明　一股息按年八厘闰月不计每至年终结帐除官利及一应开销之外盈余若干分作十成以二成缴部以伸报交力其余八成应酌量将机器房屋轨道路车折旧若干成股商余利若干成员司花红若干成尸由时再行秉公酌定刊明帐略以示大公　一凡事先难后易将来生意丰盛如或别有推广应议加股之时亦照各公司大例先尽老股以昭公允　一本公司系轮船招商局经办而股本亦系招商局为多年总结帐必先缮呈　盛督办宪及招商局总办总董核鉴然后刊印帐略分送股商是以股息及余利页五月初一日乃能凭摺照发　一生意大例最忌帐目混杂本公司进出银钱煤焦数目立流水簿逐日过清不得屯积按月月结年终则总结庶几眉目清楚招股等事虽由招商局挈其纲领至平时帐目本公司另有司事专责各清界限以符商例而昭公信　一本公司专招华人股本所以股票必页填明府县籍贯以免含混影射如或转售与人页将票摺持向萍乡公司或上海分号更名换票亦只准换华人姓字籍贯本公司注明底册方为本公司实在股东倘有并未更名注册而所恃股票非本人姓字籍贯至本公司自称为股东者本公司概不承认　光绪二十七年六月　萍乡煤矿总董　谨启
　　宝石类考                                                  
西四月十七号伦顿矿务报云我英国各属地所产之钻石碧犀玉石各等玩器甚为可贵故商务中人获利之多者莫如贩卖珍珠钻石诸物也今试将各处开采宝石情形详言之尝见有一种水晶钻石其形三角内晶光闪烁若以显微镜窥之四面现出花样玲珑人巧所不能及尝有矿师名卡士道劳士考之谓此三角钻石为地球初辟之时火山所焚之石历岁久远结成晶光又有一通人名曲碌士者去年十二月七号在英皇宫院当讲书时曾论及钻石所产系经烈火焚爆山石积久而生宝光确凿可据试用大远镜窥之见其石纹俱成三角形式与别样钻石不同便可知矣寻常钻石于日光中看之不见有光惟玩于暗室之中始觉光芒发越更有一种以日光照之色同牛乳之白已上两种倘以猛电灼之即现出斓斑色泽惟花样系出于人工造作终不及天然生成之妙故以三角晶钻石为胜也然观其形式虽成三角而角上棱峭之处已渐近于圆可知三角晶钻石乃经地球火质焚爆之余矣又考其石纹之生实于地中先成水晶之质即生此石纹结成钻石之点逐渐生长于地中也更考亚非利加洲之南产有宝蓝钻石以人目视只见所闪者为蓝光较之各地所产者有青色有红色有黄青色有蓝青色不同诸等钻石若以日光照之便生光气无俟电火之灼始有光也乃曲碌士更谓我藏有钻石一颗原质常闪青光若以电火灼之可抵一洋烛之光但我曾考始生之钻石人初取之见其并无光气至历时已久又见其石面渐转黑色至欲马念钻石之美恶宜用电光炙之如该石系含有数光到此毕现若不用电火犹可就太阳光中映之光气亦无隐曜如遇钻石之不佳者电火一及便成黑色此亦辨之甚易耳惟有一种上好玻璃其光气之发甚类于钻石无识者实不能办此亦以伪乱真之当审也故曲碌士又出一扁身钻石使人取显微镜照之见其中之三角形斜袤相间移照假钻石则无此三角样而且无精光之气发露此可辨之真也更有矿师名质者自皇宫院历学有年尝究心考得大红宝石原质之生发云石纹所现系似红丝积成因发现红光于外至于盐有产于山者系属五金之类故其色亦备五金之光也若无五金之质杂于其中则盐亦同水色之清而已按盐则我能考之至大红宝石之色从某原质所变我曾经用药试验数次总不能考得真确惟药水所及之时见其石质坚浑令人可爱若用显微镜观之见其面上石纹形同蛛网又放宝光从可知宝石之精亦积宝砂而成之耳　更有一种水晶红石人亦宝之而既知石以砂而积成故因知水晶红石时有别样砂杂生于其际此亦可以镜而测见也至考杂砂之生于其中者其角形有六十度昔人寻得红宝石多见其中生一孔满纳煤气有一格致家名保老士打曾将有孔红石内藏煤气者隹乃往新西兰国京城交珍珠玉石行商代验美恶该商不审竟将此石以口含之其石即从口内爆裂可知石蕴煤气触人身之热即发矣地球初成其热质能生百宝之精又可知矣今各埠琢石之工日精一日而我埠石工名企利满系伦顿人其考辨石质甚确曾云上好之钻石大红宝石琥珀珊瑚各等俱从粗石变出余考察不少自问于琢制宝石颇能致精然尚有许多宝石为余所不能识且有以矿学名家者尚不能辨则欲识宝石之真未易言也又恶士佛大书院教习名马士者曾在英国大博物院为考察五金之师偶在英皇宫内学院宣论云我有考究宝石之法不必将石挖开致伤完璧惟以尺将石四围量过并用尺量出石之回光便分得精粗美恶然则此尺实为考辨石质之要物乃马教习复制一机器能马念出水晶之光此物亦甚有用故英国各书院均往购买以备格致之用宜此物价值特见昂贵也又新制一机器遇宝石之大者能收光于一边便知其石之粗细乃马教习复谓人如嫌机器之不可用可专用药水分之较捷其法盖先将宝石权其轻重然后以盘盛药水使宝石之影印于药水中再权之如其石重于前便知此石之美如[轻](经)于前则知此石之恶矣然此法前人曾有行之者固非自后创之也
　　矿务问答                                             
问泰西之富效在矿务中国仿而行之于右有合否曰矿之兴也由来旧矣特古无矿务之名耳子华子曰黄帝之治天下也百神出而受职于明堂之庭乃采铜于首山以铸神鼎焉此为采矿之所自始筦子地数篇曰出铜之山四百六十七出銕之山三千六百九伯高对黄帝曰上有丹砂者下有黄金上有慈石者下有铜金上有陵石者下有铅锡赤铜上有赭石者下有銕此山之见荣者也淮南子坠形训曰正土之气也御乎埃天埃天五百岁生缺缺五百岁生黄埃黄埃五百岁生黄澒黄澒五百岁生黄金偏土之气御乎清天清天八百岁生青曾青曾八百岁生青澒青澒八百岁生青金壮土之气御于赤天赤天七百岁[生](空)赤丹赤丹七百岁生赤澒赤澒七百岁生赤金弱土之气御乎白天白天九百岁生白矾白矾九百岁生白澒白澒九百岁生白金牝土之气御于元天元天六百岁生元砥元砥六百岁生元澒元澒六百岁生元金可知五金之矿有苗可察伊古已然周官一书有丱人之职掌金玉锡石之地而为之厉禁以守之若以时取之则物其地图而授之其禁令由斯而谭矿务一端历古如斯非蜀犬泰西之秘计也又考列国岁计政要载矿税一则计布国矿利二千三十万九千六百八十大拉合银八百九十三万六千余两俄国金矿余银二兆六十九万八百四十二磅合银一千七十六万三千余两比利时矿捐六十二万八千福兰格合银十一万九千余两英美两国矿产至旺足见泰西所以致富之道发源于矿亦一端也想我中国五金之富甲于地球光绪癸酉年西报称德人游历中国曾遵直隶山东湖南湖北等省探息至详谓矿产极富煤銕尤多复闻山东山西云南亦然奥国博物院谓中国煤产以江西乐平山东莱州浙江江山及湖南等处为最而莫多于山西比利时议院谓中华土厚人稠金银銕锡四金之产所在多有通国煤产十倍于英中国矿产西人多称述之盖早垂涎于此也中国士夫非无知者如漠河之金矿开平之煤矿平泉之铜矿早经开办具有成效迄今时局维艰弥形支绌是以　朝廷屡陈开采之章　皇上大颁开采之诏各省督抚将军曲体　宸衷于直隶江西湖北浙江等处迭开矿务湘省亦并兴此举自客岁至今各府州县陆续兴办近闻常甯之铅矿辰州之安的摩尼矿湘潭之煤矿颇称极盛益阳甯乡各处亦次第举办夫矿本天地自然之利取之不竭用之不穷者也又得其人筹之尽善采之得法则七泽三湘之地不即五金坌溢之区哉
　　开办湘省矿务说                                                 
奏为拟办湘省矿务设局试行开采冀苏民困而浚利源恭摺仰祈　圣鉴事窃维湖南山多田少物产不丰而山势层叠奥衍多砂石之质类不宜于树蓺惟五金之矿多出其中煤銕所在多有小民之无田可耕者每赖此以谋食近年洋銕盛行利源渐涸惟煤尚可通行然纯用土法开采工钜利微未几即畏难中止其矿产素盛久经封禁之区遂时有人潜往盗采获利稍厚则君羊起相争斗斲讼纷起地方牧令封禁因之愈严贫民恐自塞其衣食之涂常有斗斲杀致毙多命而隐忍不敢举报者重利轻生其情极为可悯光绪二年臣宝箴卸署辰永沅靖道事回省曾备言其状谓宜及时经理不可使天地自然之利所以养人者转以害人前抚臣王文韶正拟试办旋奉　命内用事遂中辍上年五月兼护督臣谭继洵遴委通晓矿事员弁查勘湖南诸矿周历衡永各府所得铅铜煤矿已十余处于民田庐墓一无妨碍臣到任后适值农民歉收每县乏食饥民多者至四五十万口近省浏阳醴陵两属私掘矿砂者日常数千人地方官赈抚弹压岌岌可虞由省迭派营勇分涂防范因思荒政通山泽之利古称禹汤有水旱之灾于是铸金为币以捄民困是开矿之举行之歉岁尤为急务而近年内外臣工疏陈开矿事宜俱蒙　圣恩俯准立见施行如开平石某矿大冶銕矿尤有成效可睹诚以今日公私匮竭非广开利源渐塞漏无以为自强之本计谨查康熙五十二年大学士九卿议奏云南等省开矿事宜奉　上谕天地自然之利当与民共之不当以无用弃之要在地方官吏处置得宜毋致生事耳等因又乾隆三年奉　上谕两广总督鄂弥达议覆提督张天骏矿山开采恐滋聚众之奏据称铜矿鼓铸所需且招募附近居民聚则为工散则耕作并无易聚难散之患地方大吏原以整顿地方岂可图便偷安置国计于不问张天骏藉安靖之名为卸责自全之地着交部议处等因钦此　圣训昭垂炳如星日臣仰蒙　圣恩俾守兹土当此时局艰难度支日绌凡有可以稍裨　国计民生者分应殚竭愚忱尽其力之所能及兄值湘省旱灾截漕备赈仰烦　圣廑矿产为自然之利宜设法经理少佐赈需且行之目前既可以工代赈如渐办有成效尤可次第推广以为练兵制械之资冀补库藏之所不逮拟于省城设立矿务总局委候补道吴锦章总理其事仿前湖北抚臣胡林翼并办厘金取刘晏采用士人之法泽湘士之有志节识度不为利疚者量才委用南北洋及各处熟谙矿务机器之人亦即随时商调以资指臂先择铜煤铅矿等矿较有把握之处试行开采目前需费无多可毋庸预为筹备应用机器如湖北銕政等局有可借用者暂为通融俟稍有成效再行酌议集资抽税章程奏明请　旨总期行之以渐持之以恒先程尺寸之功徐图扩充之效庶期杜争竞而息觊觎尽其分之所当为而已所有拟办湘省矿务设局试行开采冀苏民困而浚利源缘由理合会同兼护湖广总督臣谭继洵恭摺具陈伏乞　皇上圣鉴训示谨　奏三月十二日接回原摺奉　朱批所奏甚是该抚其悉心妥办以观厥成钦此
　　释矽                                                 
常甯水口山开出铅金广其铅面结有晶形之物主矿者不识有持以示梦生者生见其六角尖顶形而粘连一层非如科予遂断为水夕里开即矽养盐类所凝结也按矽养原质为夕里西恩实即矽为黑色颗粒之独质与养气相连则为夕里开即矽养亦名玻养其类分二大纲曰土夕里开曰水夕里开其土者为科子形分三大类碎口锋利明如玻璃者为晶属如水晶墨晶茶晶碧王西俱属之明不透形碎口如蜡者为西马犬能之属凡宝石猫睛空青试金石桃源石玛瑙俱属之边角薄处教明者为嚼斯不尔之属凡鸡血石砂石海浮等俱属之今此矽养俱非此类应断为水夕里开其中含水其结成较土夕里开为嫩除轻养二气几无以燃熔之其类虽统于阿背尔然亦有多种有戏色者有无戏色者有走入木中而结成树阿背尔者有走入火山石中圆转如珠而为珠新搭者惟海亦见爱新脱并台白西亚二种明如玻璃或结如凌与此相似应断为此二种之物其所以能结于铅金广之故实因水性本热而好与夕里开相合其中又含有炭酸其能力能使石销化夕里开离石而与之行复经地震遂走入铅金广脉中其水尚未尽干遂含水成水夕里开若非此情形则为古泉遗迹其水曲火山石面而来遇先成铅金广之处而成潭其水中炭酸为铅性所收独余夕里开与水相合为日光销铄而夕里开独沈下遂结于铅面又过若干期乃为土石埋没若更非此情形则此矿为一热变石铅夹入石中当石熔结时夕里开由火山石中走出遇轻养二气而含水又遇铅质相合而成玻璃质结于铅面玻璃有以矽养夹铅烧成者梦生虽未到常甯惟依斯理断之其铅必在火山熔变石中也惟矽为宇宙闲最要之品除养气外无有更多者石赖此而坚硬其与别种金类合化均成有用之品其在动植各物中亦为要质今更详释于左　夕里西恩之质与石布相类其形有三一为淡木色粉二似笔铅三为晶粒形与金类相同以法熔之成块与铜铁和熔法京有二小石駮用矽与铜相和铸成中国铸钱每糁砂子亦是此意而其质脆者因矽养未熔不能与铜相结　用矽养以取矽即夕里西恩其法同石布养取石布而其工较难　夕里西恩之质除养气外无有比其多凡金石各体无不含有其质其用能使各质坚硬与养相合为矽养其质明净为三分剂火石砂子为田各净之质水晶则几纯为矽养　矽常与金类相合与灰即金灰玻养卤兼素特即苏打美合尼西即蛤利哀卢弥那即铅矾精也等相连为各类之矽养而常消化于水即能消化之盐类矽养也　弗气为独成之质钙弗金广含此最多而与矽爱力甚大设以金类或玻璃作器盛之必●分出而合化于器之质内以最佳之钙弗石并砂或玻璃置大瓶中加浓硫强水重六倍加热用玻璃管曲二方角至二端平行一端入玻璃杯一端入瓶口杯内满盛汞以浸没管口为度若不用汞则矽养遇水成胶粘塞管口所得之水滤出为轻弗矽弗二加以钡绿则成晶粒形用小瓶盛水至颈以矽弗倾入则水面结矽养如瓶倒置而水不流如用水写字于玻璃面以矽弗气倾其上则成透明阳文之字　矽养盐类诸质常藏山石中而分为二大类一为矽养盐类易被酸消化一为双矽养盐类欲知其为何种盐类质页研成极细之粉初以轻绿试之加以浓硫强水如不销化则为双矽养盐类如其销化则常令水变色所分之质胶为云形为粉形内含轻养为矽养轻养再以钾养炭养水沸之如能销化如销化者则为全销化之质其能稍销化者则为若干销化之质　凡欲分出其矽养者如其含者之质能销化则以盐强水加热干之则矽养分出而不能熔其矽养加以钡养淡养则结为白色加以银养淡养则浅黄色加钴养醋酸或加铅养淡养俱为白色　又凡含矽养之质可将钠养炭养用铂丝粘取熔珠冷时色再加热粘取矽养之质少许入火熔之必发多泡因炭养散出也再熔之二三次后其珠透明矣又欲以暗质验之则将钠养淡轻养磷养用铂丝粘之加热则淡轻养化散而成珠再以矽养粘之再入吹火内层见矽养在此珠内搅动若不俟其熔冷则为暗质
凡草本之叶茎作光亦因含矽之故盖土内常含此质而数分销化于水草木吸之以作光料而为挟持全体之硬质其中以藤竹为多五谷中含矽质者以麦为最富故常以之织为草帽团扇光致可观五谷中常有因受肥太盛结实而其本低压受土而反生秧者实因所含矽质太稀之故若其土含矽质颇多而仍有此病则为水内炭酸未能任其销化之力故近日肥田有用苏打者因其含有矽养见水易销可以省五谷吸受之力而遂其长养添入硬质则根茎可以任重而子粒可以加多　禽兽羽毛常含矽质多者愈美人之指甲发皮眼球明壳皆含之身内之骨虽鉐质所成而仍含矽以坚其体筋节之管皮亦有此料故到中年矽质加多变为过硬养生家因此而用汽水凡烧瓦器者其土内常为铁矽养而相近之水含之愈足故瓦胚烧成即以斯水滚之则成一光面如腊烧之则其汁走入土孔而不漏　作磁器之油亦为矽质而内不含铁养以高陵泥配以矽养酸更加卤兼类之水俟胎烧成蘸之火至油熔为止　凡作磁器页铝矽养然纯者不适用因其干则收缩而歪也必加以矽养酸然斯物不坚故又必加以卤兼类或鉐矽养使其受熔则相食而坚用卤兼类过多则略能过光或以烧玻璃料加入锡养亦能成洋磁而不过光　以矽质取香水其法以火石加热倾入水中自能裂开成粗粉磨之极细将自散油和之渐添以水油之质点分而不合水从而销之蒸之则得香水　矽养放在卤兼类水中则成钾养矽养或纳养矽养而销化于水若用卤兼类而少用矽养所成之物状如小粉浆西名熔玻璃再浸于沸水则销化甚速可傅于木器之面以代漆而火不伤敷于石壁不生苔藓石料不固者涂之可免冻燥之裂涂于丝可为救火衣　凡作玻璃以金灰矽养和以矽养酸或铝矽养明净而坚裂火可熔若三者合用别加钒矽养名曰布谦玻璃为最上之品即中国所谓红毛片以铝矽养和鉐矽养则熔冶不须久煆而略青蓝即中国通用之玻璃以金灰矽养或铅矽养制之易熔可受琢磨若迳以铅加入则略如水晶能令光曲可作眼镜千里镜之用或以配料之多寡而成宝石作青黑瓶之玻璃乃以沙土和番卤兼所余之石灰或木灰烧成内含铁养或锰养故黑为最下之料　凡作玻璃器不经煨炼则易脆裂因内层未随同俱硬故也若成后仍闭置鑪中以火养之逐渐减火使之由渐而冷自坚固而不畏骤冷骤热中国玻璃易脆即由未火之故　凡烧玻璃之鑪如通心铛而圜其顶四周开户以入物料入后约页两昼夜方能熔　凡烧玻璃欲其有色深蓝用钻养深红用锰养青用铜养浅绿或棕黑用铁养花红及玫瑰用金养中国红色乃用尿积　若制套红则以白玻璃俟其将冷时以红玻蘸之冷则相合琢至白底而花露作磁器之醉红亦同　凡欲作花者以蜡敷其面而画之至露出玻璃以弗气过之则无蜡处为弗气所蚀而如錾若以矽弗过之则为阳文见前　玻璃常有气泡加硝少许令硝放出养气其泡即散出　有数种金类融之可打成器皿如玻璃而能受椎打伸长而实非玻璃银绿其一也　法京近有假冰戏者以化料倾于地而成盖所用为矽质也　凡古玻璃皆绿色盖其时未能得通光之理如用下等之料所得玻璃每为绿色盖因止能通光之黄与蓝而阻止红光若加锰养得红色即通光之红而阻光之蓝与黄而三色相和则所通之光为白色　中国诗每称碧琉璃而不及他色实因此　凡矽养每遇淡轻而烂铅养玻璃遇轻硫之空气而变黑遇湿气则卤兼类常随去而但存矽养塚间掘得之玻璃器每如珠光即此故　右释矽凡言矽者皆其本质凡言夕里开或矽养皆其配质凡言矽养盐类者为与轻绿类合质凡矽养者皆矽养二亦作矽养三
　　论中国开采矿产事                                           
有欲以印度矿务章程施诸中国者惟其中载有纳捐探矿诸条行诸印度则可若行于中国则未见其宜也此其故盖有数端焉纳捐探矿为中国向所未有其有愿查探者亦无人阻止之一旦而欲其纳捐则必生乱矣此其一也其次如探矿而必纳捐则必经由衙署差役华人性情向不愿与在官之人来往故其谚语有之曰一生不入公门便是此生之福设必欲强之人官署纳捐始得准行则彼必不愿为之或仍如常探矿必欲勒令纳捐则衅端即由此而启盖其矿纵经查探亦未必果为开采一经纳捐即与弃之无异故为华人所断不肯为也兄华人皆视国家之地为公众可用故樵采伐木建屋等事皆任意为之已成习惯今一旦而忽有此举而谓肯遵奉无违乎三则华人纵肯纳捐亦多为难之处以华人每欲见官页经过多处衙役勒索必饱其所欲而后可故如设立抽捐章程是开差役勒索之端而生百姓畏惧之心也恐微特不愿纳捐即查探者亦将无人矣由此观之尚不如仍旧之为愈也至租地开矿亦宜分为两途一则租公家之地由政府批准即可开办一则为私家之地政府纵已批准其地尚页购诸民间也　今将办理公家矿地章程列下一地无论善否每亩每年应纳钱二百文二宜酌量所得矿产若干应纳矿税若干三无论何处凡有矿可开者页禀由该管知县出详始可开办四请租者或不止一人则以其禀之时日迟早为衡藉昭公允五各处地方官应以章程出示晓谕民间并言明除租资及纳税外衙役等不得额外勒索又如有人能照章办理者地方官夬不阻止六凡欲承租矿地者页自将姓名住址注明于禀稿之上更页声明所办者为金银矿或系煤铁矿并指明矿地在何处七承租矿地既经批准十八月之内即页开办逾期作废八凡已经批准者即页认真办理不得有名无实反有损害九凡矿地既经承租即应任其永远办理不予年限如半途中止停工至十八月之久则不准再开或于此十八月内实在不能办理不过徒设土面以保利权者亦应作废惟页由官先行知照如不遵谕然后收回十凡租地开矿者其矿地不妨分租与人或全租与人惟页遵照矿章办理十一凡矿中所出矿产应随时由该管知县查验十二凡应纳之税页在矿产未经出矿以前或临出矿时定夺以便缴纳税章既定即可将矿产随意运往他处不再抽税十三凡中外之人如欲遵照章程者即应准其办理华官不得徇情偏倚十四凡租矿地者所租之地不得过十英方里以外十五凡租矿地之人应自行出资在地设立界石以清界限而免混乱十六承租矿地之人如因开矿而有损他人产业者即应由开矿者赔偿十七承租矿地之人应以所得矿产若干矿质优劣随时明白记载以便政府随时简员莅矿查察又页另行报知该管地方官而地方官亦页秘之不得使人知晓十八租地者如所得之矿与所禀不符亦页更行禀明十九凡租地应纳之税及矿产应纳之税设逾期两月仍然不纳者则由地方官至矿将矿中一切能移动之物封闭或留矿或迁他处概由地方官自便至将租税缴纳后始已如租税已逾期六月仍然不纳者即可将矿收回另租与人二十如承租矿地者或有讼事两造均属华人则由地方官判断设其中有与洋人关涉者则由驻沪中国矿务专员会同领事官审理或自到堂或延律师均可惟判断后即应作为了结不得再行上控以上逐条乃为承租公地者而言至租私地以开矿则亦先由业主禀由政府批准其办法章程今亦如下一凡业主不独应得地面利益即地底利益亦应归之故在己地开矿即不必另纳租资惟所得矿产若干亦应纳税若干与在公地开采者无异惟地既为私地则不能以以上第九条办法律之二除以上第九条外其余章程则与办理公地者等三凡矿面田地房屋仍不妨照常转售与人由衙署印契如下面无矿者然四如矿主欲筑铁路以为运载矿产出外之用政府即宜设法助成不得阻止五凡开矿之人如合股设立公司则其集股若干政府亦不得限制六如开矿时所得为煤则每吨应纳洋二角五分所得为火油则每百加伦纳洋五角所得而为金为银则每百纳七厘五为锡则每吨纳银二分为铜铁则照矿产铜铁价值每百纳二厘五设为宝石则照所得之利抽纳三分
皇朝经世文新编续集卷九
　　晋安甘韩眠羊甫辑
  </div>
  <div class="pagination">
   <a href="皇朝经世文新编续集_page20.html">
    上一页
   </a>
   <span>
    ...
   </span>
   <a href="皇朝经世文新编续集_page16.html">
    16
   </a>
   <a href="皇朝经世文新编续集_page17.html">
    17
   </a>
   <a href="皇朝经世文新编续集_page18.html">
    18
   </a>
   <a href="皇朝经世文新编续集_page19.html">
    19
   </a>
   <a href="皇朝经世文新编续集_page20.html">
    20
   </a>
   <span class="current-page">
    21
   </span>
   <a href="皇朝经世文新编续集_page22.html">
    22
   </a>
   <a href="皇朝经世文新编续集_page23.html">
    23
   </a>
   <a href="皇朝经世文新编续集_page24.html">
    24
   </a>
   <a href="皇朝经世文新编续集_page25.html">
    25
   </a>
   <a href="皇朝经世文新编续集_page26.html">
    26
   </a>
   <span>
    ...
   </span>
   <a href="皇朝经世文新编续集_page22.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
