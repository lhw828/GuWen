<!DOCTYPE html>
<html>
 <head>
  <meta charset="utf-8"/>
  <title>
   皇朝经世文新编续集 - 第 10 页/共 52 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇朝经世文新编续集 - 第 10 页/共 52 页
  </h1>
  <div class="content">
   书顾亭林郡县论后　　　　　　　　　　　　
赖光华
蒙读崑山顾亭林先生郡县论九篇而叹曰呜呼先生之用心则善矣惜乎未知为政之体也夫为政之患闻古人之效而悦之不察其精意不揆其时埶欲姑试之而恐不合乃又为之法以制之于是法乱弊滋而古道遂终绝于天下郡县之与封建殊犹裘与葛之不相沿矣古者封建诸侯非其亲藩即神明胄裔世奉朝贡与国同休戚者也然其后犹有裂冠毁冕专己而行其私而天子卒无如之何今欲使郡县之官概行封建之事虽足以矫一时之弊而不知适以溃天子之大防而无以相制也郡县之天下统中夏于一王其远者去京师数千里今罢监司之任而行世官之赏则贪暴者生杀自恣以虐其民而疾苦无由上愬奸猾者夤缘盘据以遂其私而贤否不能灼知乃仅恃一孤行悬寄之按御史以惩其后又复限以一年更代之令吾恐悦众取容者徒敷衍以塞责而弄权招贿者益恫喝以营私谁肯以汲汲待去之身而行察察为明之举以申其流人斩绞之法哉古之诸侯国自建官岁必贡士惟其在封建时也今欲使郡县行辟属之法援乡举里选之制则奸伪之士饰美行以邀一日之知及其既进容身畏尾持禄以幸无尤其甚者举主且为交托营护摘发者有投鼠忌器之嫌而背公死党之害成如此则庸驽竞乘而大奸营窟所必至矣一乡之称且有乡愿四海之誉先集伪士选举之法固不可行于郡县者也太皿先生生当明季痛民生之困苦愤吏役之专横故为此矫枉过正之论而不知古今之埶异宜封建与郡县之事固未能兼营并进也易曰变通者时也三代之王者其能逆知六国强秦以后之朝野而豫建万年之策哉蒙故纵言之以质世之善读先生之书者 
　　问古者庶人在官府吏胥徒由来旧矣秦废诗书以吏为师汉相萧曹起于掾佐后世由吏员起家致显仕者亦不乏人我　朝重内轻外督抚办事动掣肘于六部而部务掌之胥吏其权过于堂司议者每慨今日天下为例吏利之天下太皿谓吏挟则例以上下其手因以取利也欲挽此獘道将奚由其各抒所见以对　　　　　　　　　　　　
胡志伊
国之有例所以昭成宪而示遵守也自例案益多而巧吏因缘为利故论者以为当今之大獘有三例也吏也利也言吏援例以牟利也兄我　朝重内轻外督抚办事必咨部而后行而部务掌之胥吏任意准驳其权反过于堂司太皿缘六部卿贰转调无常而猾吏至长子孙焉是以案情则官生而吏熟趋避则官拙而吏巧獘积于数百年之前权重于廿二省之内上足以病国下足以病民而中足以病官夫固非一朝一夕之故矣如此而欲挽其流獘亦在清其源正其本养其廉耳止宽其资格而已何谓清源则例者吏所恃以为藏身之固者也汉书云所欲生则与生比所欲死则与死比此特就廷尉言之耳吏户礼兵刑工六官之则例积勘愈密历久愈多竭穷年之力不能得其要领于是猾胥奸吏乃得以意为出入藉端要利无所不至是则例所以防奸而适以藏奸也计六部则例不下数千卷茧丝牛毛其细已甚非特足以生奸利也抑亦大失政体冯林一先生云宜就会典则例诸书手存其要定为简明则例每部不得过二十万言小事涉两可者卿贰督抚断之以理自新例颁发之后旧例旧案不得援引违者以违　旨论如此则每系文既省稽考自易吏不能蒙混援引是亦清其源而流自澄之一法也何谓正本吏必通经古之道也自秦废诗书以吏为师至今日而胥吏之贱等于奴隶稍知自爱者必不为吏宜乎所用者皆虎狼之徒也夫以虎狼之徒而委之以天下之重任欲其不搏噬吾民也其可得乎案汉武帝时卒史皆用通一蓺以上者唐高宗诏诸司令史考满者令试一经吏之必用士人由来尚矣今欲挽捄流獘计莫若就原吏中之谨厚者酌留一二其余尽删汰之而补以学宫之生徒书院之子弟太皿平日既有诗书之气斯临事必存顾忌之心以视旧吏之作奸犯科假公济私者必有间矣岂非欲治其标先正其本乎何谓养其廉耳止书吏既用士人而犹面斥廷辱颐指气使其谁堪之则惟有厚其礼遇宽其衔勒暇则与论斯民之疾苦古今之大局以为政事兴革之本则吏亦得奋其才智以匡我所不逮太皿吏之所任皆国计民生之事也不与之讨论得失善败之林而仅使之习律例亲案牍供奔走之用有才力者又孰乐为吏哉今既宠之以厚貌而又示以有用之学无论弄文黩货之风不戢而自息抑其成就人材又曷可限量哉何谓宽其资格萧曹贤相起自刀笔元时小吏可致宰执台谏明亦有吏员为卿贰者书吏既用士人则宜予以入仕之路定制若干年无过议余又县丞郡佐其未被议余又者仍准应试大计升迁与科目荐举二途并重如此则人争自励既不阻登庸上进之途又得循积劳致官之序以视向之品秩既卑清流见弃者其爱惜声名又当何如耶若夫省官裁吏之议埶既有所难行则何如就当今之所能设施者以渐而整顿之兄乎旧习相沿积重难返今之所议犹恐有未能尽行者是以旧岁已明下　谕旨改正则例乃未几而忽然中辍岂非良法初行称便者固多称不便者亦不少乎虽然补偏救獘者匡时之术也兴利除害者驭世之经也力能行而迟回不夬者疑乃败事也方今胥吏之把持衙门与汉唐宦官盘踞宫掖害正相等然以汉唐宦官之横天下熟视而莫敢如何至　圣朝而寂然无所复事者诚御之得其道也若吏胥之害固　先朝所欲改正之而未逮者也　皇上法　祖爱民百废具举吾知千百年之积习终将有变而通之之一日矣
　　泰西世爵中国科目优劣问答                                   
问春秋讥世卿泰西世爵选举并行中国一凭诸科目孰为优劣曰古左氏说有世卿无选举今公羊说有选举无世卿是圣人改制之意汉行选举以科法日专任世卿唐宋世卿选举皆废而科目每系矣西国从前虽有选举而世家怙埶虐民毫无顾忌厥后丧乱频仍其权乃归选举惟印度之婆罗门教托言卫世努之裔蔑视平民无天日视意法之世家执权为尤酷然自英主印度而婆罗门之教衰意法之权亦渐操诸议院是今日之欧西选举行而世爵不竞矣英虽以世爵主上议院事然必受成于下议院乃得施行独俄以世卿执政仍不异从前欧洲之习吾恐希利尼之祸之潜滋未已也中国历朝以来无欧洲奇变然未能复先王选举之法而科目又一凭诸明祖弱民之新义君子愀然有反本之思焉 
　　幕职问答                                       
问汉制郡国守相得自辟吏公府掾属亦辟知名士唐制诸道节度都团练观察租庸等使自判官副将以下皆使自择今欲仿汉唐之法而用幕职顾吏积贱士人不屑就且必开之以仕途然士人固不习吏事仍取给于黠吏之文件耳且使督抚部司增门生故吏亲家游客数千百辈之冗食开劣幕狂生数千百辈无名之保举冗食且不可徒得也必且出于夤缘弋获士益无耳止吏事益轇轕近日大吏幕职以刑名文案为优席其黠焉者遂至操持州县事体渔苞苴以肥其身家树徒党以通其声气其气焰益出吏胥之上幕职可任乎曰幕职之设非独汉唐制也周官太宰内史并掌爵禄废置司徒司马兴贤诏事是幕职之意也今严其选必其出于学堂才识过人屡试高等者乃与征辟则滥竽鲜矣试事数年第其功勤以为仕进之阶大吏保举不实者有讨则失保鲜矣彼士人者既历校试于学堂矣出身之始声名为重开其功名之途闭其滑避之径未有以猾吏之奸赃自污者也今幕职之黠者必非学堂之隹乃士可知也今泰西之制各署长官皆得自举其属自最卑之秩可擢至属吏首领有才能建曰属地方有司者内部得举以为刑政官之长属疆吏者藩部得举为吏之长属使职者外部得举以为总关税务及公使余部亦然其志定其职任专故能守公奉法然则谓幕职可行于西不可行于中可行于古不可行于今日然则古之士人皆贤而中国今日之士人皆不肖乎吾不敢信也
　　乡职源流问答                                                  
问乡职之设源于三代之遗周礼地官自州长以下有党正族师闾胥比长自县正而下有鄙长酇长里宰邻长管子曰择其贤民使为里君汉制斗食佐史之秩为小吏有亭长三老啬夫游儌高帝纪令举民年五十以上有修行能帅众为善置为三老乡一人择乡三老为县三老与县令丞尉以事相教后周苏绰六条诏书尚有党族闾里正长之职隋竟废之明世设立老人粮长之属遂至凭藉官府肆虐闾阎倍收粮石准折子女乡职之獘何异吏胥雍正时鄂文端议覆州县不必设乡官副官奏云今之州同州判丞簿检吏典等官即汉世三老游儌之属也唐书所载县下于乡者即今之乡约乡保总甲总练之属也名异寔同人存法立牧令得人此等人俱可助其不及使牧令非人虽贤能乡官亦不能主其事遇不肖乡官且足济其恶至衙役差票之害差票可以酌裁衙役必难尽革谓乡官之差委必善于牧令之衙役谁信其必然是乡职必不可复今日复乡职以治州县之吏其理安在曰设乡官必用本乡举贡生监为之则一切钱粮盗贼词讼赌博保甲之属皆可委任士人治之世居其土见闻熟悉则察识易周出入闾井情意相孚则利害相悉身处士林稍存廉耳止则鄙情较浅事归桑梓身家所系则人言宜恤即有不肖士流武断横恣州县裁之以法撒去职司详革衿领既负官谤复为州里所弃谁乐为之明世三老粮长类皆无赖子弟士人所不屑齿故与书吏朦蔽为奸非士人之罪也至于乡首差委何至遽同蠹吏请以西政言之英国县治地方官除敌司退克外有振恤官保卫官学校官营造官税歛官皆由民举以社会为分治宽乡一爬理司分为数社狭乡合数爬理司为一社一社各有五官由民举进退以舆论故无盘踞把持贪赃枉法之事不司赋税监工故无横征浮派之累食禄有定缺应酬有公费故无津贴亏空之虞刑官月审由选授季审由民举捕与刑官为联事部署以兵法编之卒伍如周礼司险守禁司隶搏盗之徒薪工既重约束更严未闻其扰害乡里如蠹役为害之甚也后魏太和中李冲请设乡长里长诸职孝文从之诏曰以大督小从近及远如身之使臂然后口算平均义兴讼息史言立法之初多称不便事既施行海内安之然则事之格于时论者古今有同患矣
　　吏学源流问答                                                   
问吏学之条流可得言否曰汉志引刘向七略科别九家道家出史官阴阳家出羲和之官法家出理官名家出礼官墨家出清庙之守纵横家出行人杂家出议官农家出农稷之官小说家出稗官此言吏学之别也周官司寇三刺讯群吏言吏之为法学者也太宰施典邦国陈殷置辅燕礼士旅食尊两圜壶旅酬于堂上周之吏非甚贱也王粲儒吏论以为先王博陈其教使刀笔之吏服雅驯竹帛之儒通文法则六蓺之泽也汉世为士学者不废吏学贾谊公孙宏儿宽之属皆治儒家言太史公称贾生明申韩公孙宏儿宽以狱吏引经义夬狱而武帝令郡太守卒史督用通一蓺以上者文翁守蜀选郡县小吏受业博士后汉栾巴守桂阳干吏卑末皆令习读且专用经术课吏矣然汉吏学惟法家独盛萧何叔孙通附益法经张汤赵禹以狱吏入官益律令郭躬陈宠父子世习法令应劭撰着律本章句孙叔宣亲令卿郑玄马融诸家汉律章句家数十万言自后衰矣魏卫觊奏刑罚者私议所轻狱吏者选用所卑宜置博士相教授齐孔稚珪上表寻古之名流多有法学今士莫肯为业今若置律助教依五经例国子生第补官庶士流劝慕崔祖恩言汉时习律有官子孙传业今廷尉律生乃令史门户刑之不措职此之由竟未施行则吏学益废矣唐时九流百家之士并附诸国学授之以经高宗总章初诏诸司令史考满者限试以经欧阳詹记太学博士张公讲礼记法家墨家书算家亦自其馆设阶云来唐国子司业掌六学四曰律学然元和中敕曾任州府小吏不得申送进士刘晏乃言吏无爵禄利重于名则其途益轻矣宋太平兴国中始用士人为司理判官元时吏员贵仕至台省而明祖禁吏应试划之士流之外虽初制吏员进士荐举并用而后禁制益甚吏学自唐而绝吏品自明而绝而权埶益甚矣今世西国之制犹近古大学设法学科科分四项曰刑名曰通商曰纪纲曰公法自爬雷司审事官等而上之月审季审审上议院审事等官刑部大臣皆由刑名以进未得仕者为律师或佐官听断或助民执讼皆公言之自捕之官敌司退克审事官等而上之至各康退射尔长官以及民部内部总管府皆取于明纪纲法律学者自出使领事税务邮政藩部外部总办至大臣多由明公法通商律以进故此科为士出身之专途士吏不分而悉通于学故知自贵非吏学之昌明者欤今制康熙中有二甲三甲拨六部都察院通政司大理寺各衙门寔试观政之条雍正中有新进士派交各省藩臬衙门学习之条乾隆中有举人分部学习之条　仁宗末年督责各部任用书吏之獘戒谕益严切仰见　本朝成法以吏学为当务之急今诚于京师设大学堂而各省设小学堂凡二甲三甲及举人贡监之赴选者须入大学堂若干年各省学堂则以廪附生充之取　本朝掌故之书分门考究严加课试以定其论使大受小知黑白昭然斯亦吏学之实事也
　　申校邠庐抗议重儒官议                                
问校邠庐抗议有重儒官议能变通其意以求寔际否曰可哉抗议云郡县莫不有学学莫不有师诸生百数识面者廪生耳增附皆陌路岁时歛学租伺学使按部争新生贽诸生获谴为州县典守如狱掾呜呼学官之獘至为赘疣数语尽之矣余谓学官其制最古于周为司业司成师氏保氏州长党正乡老于汉为学校宫董江都曰臣愿陛下兴大学置明师以养天下之上武帝遂用其意立学校官郡国明帝永平十年召校官弟子作雅乐奏鹿鸣任延为武威太守立校官自掾吏子孙皆令服业受业由汉以来诏立学官之事史不绝书至宋真宗令职官提举曰府助教仁宗诏州县立学本道使者选属部为教授神宗诏诸路州府县学官共五十三员哲宗诏近臣择经明仁修堪内外学官者人举二员此皆古者慎选学官之至意然唐时即有广文冷官之语则学校之衰兆已萌明制府谓之教授州谓之学正县谓之教谕其贰训导今沿教谕训导等称职卑权微益同赘设西国无学官其给师范文凭分主各书院讲席者即学官也今天下纷然言变法顾未一及学官者岂以升斗祗足养闲曹抑闒茸难与言作育邪虽然彼学官既司教铎具有天良诚念　朝廷郑重设官之意与今日时局之艰屯人心之汶闇则必日进诸生而申警之力求寔学而句萌之其能会同地方绅耆购图置器暨一切有用书籍藏之学舍与有志之士肄习其中策之上也不能则进其所属意而质堪造就者策之以古今寔学勉之以负荷艰难但能为中国捄一人育一士即为克尽厥职其或风声所树信从益多不及人人讲授则令人置一册将所读何书所习何业得何新理衍何新论日注于册或五日一阅或十日一阅第其高下而知其得失于是胶庠始非虚设一命亦期称职而人才乃有转移之机嗟乎今之学官与其冷毛亶坐拥有类幽囚曷若晤对诸生互相切劘之为愈与其虚牝光阴麋汁廪禄曷若精研新学稍效涓埃之为愈大声疾呼先睡后醒庶有豸乎
　　德国领事说略                                              
领事之制不与钦使同钦使有头二三四等之差仪节权利惠顿氏万国公法言之甚详独领事则二条而已一曰领事与办通商官员不寄凭信于君者即不为使臣惟驻巴巴里等回回国之领事概寄国信于君者即为使臣一曰领事官不在使臣之列各处律例及和约章程或准额外赐以权利但领事等官不能分万国公法所定国使之权利也若无和约明言他国即可不准领事官驻劄其国故必须所往国君准行方可办事若有横逆不道之举准行之凭即可收回或照律审断或送交其国均从地主之便至有争讼罪案领事官俱服地方法律与他国之人民无所异焉皆原文虽田各而领事之职与他国所以待领事之法大都可见然未及详其所用设领事之故与其意或者以无关公法而忽之也领事之起起于地中海濒海诸国商家董事相推选保商务理纷争久之国家以为善于是即凡国人经商异地者量其能而授之权法最先因转而为特派代政府理商事于外即今日之正额领事英美继之一千八百有余年诸国踵之而德为最后德诸国纷立紊乱无纪国权衰微异时汉细城即德国旧时自主之国出外经商最早数城亦有联合为一后得大权于外者商于外国者众苦商业漫漶抑欲自设领事与欧洲诸国逐限于埶而艰于时普又属意亚洲之西不以为急普胜奥立为北日耳曼约国于是领事始设胜法益联南北日耳曼廿六国号曰德意志权益尊于是领事章程益定定例凡遣领事德皇主之诸小国无庸另设即前曾有设于外国者亦并裁去其制凡领事之在欧洲同教即耶稣教罗马天主教希腊天主教诸国无干涉国家政柄例他教则领事之权略有如钦使者其职司分二等一曰商务领事任之者或商或侨居他国之人一曰正额领事国家之所慎选而特派者也必通律学非由律学出身者必遵一千八百七十三年所定考试领事之例试之商学必甚通又无使经商逐利纷其心资俸丰美大非商务领事所敢望商务领事特酌给之耳其品级分四等一曰总领事诸领事皆受节度一曰副领事为总领事之佐外又有大写传话等员一曰冲要通商口岸领事一曰寻常通商口岸领事凡领事有邂逅皆得举人代理必先得政府可其请代理者事必先奏而后敢行斯为异也一千八百九十一年与奥国互立领事之约载领事办理两国交涉事务最悉一千八百九十七年增领事府审事之权薰蒸赫濯太皿有变本而加厉者矣始而曰保商领事保护商务交涉及驾驶并增广其权利岁终列册报本国商部存之以便马念其是否照和约办事西方学校而外商为重商之植根最深发酵亦最速曰保民本国无领事则请他国领事兼保护之民之权如其国国如其身以故西来者无惫夫无后时富实强盛轻诸国领事之力为多也都其条例备之左方凡七端　一领事府例置人名册国人至止生育悉登之出口报销货物悉登之　二司稽察国人至者可以出护照他国人欲往其国者可以马念其护照而后放行有捕之权属下商船人或逃走可以拘回货物失缺及水渍可以审办船上人在海面或外国犯事可以递解回国有管理船头官之职凡船上人员出入皆归其查马念有料理借欠公司之责如船主货主借欠须将其船或其货责按船货到埠本息清还有意外者免拽国旗之事亦兼司之　三国人流落属下贫穷不能自振者领事津助之孽由自作者不在此例有亲友责其亲友任血资之归　四国人生死婚嫁产育生产作业奉执政札谕亦得经理若在船上生死者收其船主所存之单　五领事可兼审事可兼注册可与人写契印契可将外国契据看马念如国人在属下身故可将其人产业料理　六可以审案如政府有特札可以审其证人可以替人办事两造案件可以从中调理　七凡民间争讼案件及刑律如果政府有札与之可照一千八百七十九年所立之律办理谓得罪国家之案可照德国刑部律审办领事官即可作为审事官有书平衙门理小事者归领事审办施乌衙门理大事者办理之案仍移本国不敢专　论曰西方政教纤微率自民倡国家因而师法之移其权终以为利何者身手如一期其必行修而愈明转而愈进汲汲不可终日保种族教术竞锥刀之末动大兵者不可以更仆数散涣纷纠自治不赡虫营狗苟其不当万分之一甚明南洋群岛新旧金山若诸国之间属役而奴隶之类数百千万郁愤振拔甲必丹纷然肆起望援拯之日久属者公使星节望于道循纲得目庶几其有瘳乎内收其民而外逐其利詗敌之间而察市之盈虚非逐末者之所为国计民生取舍之节因物付物之义交际往来之微于兹有取焉
　　各国宝星考略                     
教宗京畿教皇驻跸罗马宝星共五　基督耶稣名译言王也宝星　一千三百十八年八月十四日葡萄牙见后王德尼士第一置一千三百二十年教皇约翰二十二谕准旌大臣太皿祖于教庙宝星一千一百十八年置也　案葡王德尼士第一置宝星会太皿保阿尔加尔佛葡省边圉而拒摩尔人阿非利加北境人占踞西班牙数百年之攻葡也宝星会人遇基利斯督教民用兵异教卓着勳劳今祗有爵而已　教皇比第九宝星　一千八百四十七年六月十七日教皇比第九置旌各教民　案一千八百四十七年六月十七日为教皇比第九登极一年之令节置宝星以志之宝星系苍色八芒金星一中錾教皇比第九二字周围錾腊丁欧洲古国文三字译言德与功也红绿边蓝佩带一膺此宝星者可比贵胄之显　大圣格来谷阿勒宝星　一千八百三十一年九月初一日教皇格来谷阿勒十六置　案宝星系红珐琅八角十字一中錾圣格来谷阿勒像一橘黄绿边红佩带一旌教民及文武之有功者　圣碎波尔克勒耶稣墓名又教堂名在耶路撒冷宝星　案此宝星与耶路撤冷圣约翰宝星同时置者故命意亦同初圣碎波尔克勒十字军受教僧怀抱于圣碎波尔克勒宝星实祖于此一千八百六十八年正月二十四日教皇比第九诏分三等耶路撤冷大主教以教宗出名颁给宝星　圣西尔为士得勒宝星　一千八百四十一年十月三十一日教皇格来谷阿勒十六置并毁公鸡金距宝星　案教皇格来谷阿勒十六毁教皇圣西尔为士得勒三百十四年即位三百二十六年卒所置之公鸡金距宝星而置此宝星曰圣西尔为士得勒宝星又曰重置公鸡金距宝星宝星系白珐琅八角金十字一每角中间镶公鸡金距各一錾圣西尔为士得勒像一红黑柳纹佩带一　奥斯马加皇国欧中兼并匈牙利王国奉天主教宝星共九　金羊毛古诗家云古希腊之屋尔沙梅痕王阿他马值年饥用继后衣诺言欲杀前后耐挥来又曰歹来士多所出之子佛木克须献神以禳之子乃与同母妹海来出亡天神遣金毛公羊一二人坐之度一海峡海来坠水而亡佛木克须达亚西亚之谷尔西特宰羊酬天神金毛献战神子爵宝星　一千四百二十九年正月初十日步尔谷痕法古省公非里卑第三又曰蓬译言善也置　案公非里卑第三置宝星荣其宠妇克龙倍吕治玛黎以克氏发赤如金也宝星额设子爵二十有四递增至五十公为首领寻步尔谷痕公室亡首领爵秩隶奥室皇查理甲封其子孙王西班牙见后以首领爵秩封西王亡何乌德勒支荷地和约一千七百十三年立以西班牙之奥室一支亡封西王步尔邦西王姓氏自一千七百年得国至今氏非里卑第五为首领太皿以王即位前已膺步尔谷痕公爵也奥皇仍握颁赐宝星之权利自后奥西二国仍均颁金羊毛宝星宝星悬于串珠或金链上宝星有金羊毛一撮上镶字式火链及火石石射火星字者即步尔谷痕之首字也　玛黎歹来斯武职宝星　一千七百五十七年六月十八日后玛黎歹来斯置　案后玛黎歹来斯以是年击败普鲁士见后人于谷林奥地又曰暖谷林置宝星以志捷旌勇敢者不拘门第宝星嵌金十字一红牌一牌边錾腊丁文一字译言勇敢也牌之反面錾夹竹桃冠冕一中錾二字即后名玛黎歹来斯之两个首字也红白佩带一　匈牙利圣爱梯阿痕宝星　一千七百六十四年五月初五日后玛黎歹来斯置　来屋波尔德宝星　一千八百八年正月初八日皇佛郎苏阿第一置　案皇佛郎苏阿第一置宝星志不忘其父来屋波尔德第二也旌文武之有功者不拘门第宝星系八角中嵌牌一錾三字即腊丁文三个首字译言奥皇佛郎苏阿也并錾腊丁文三字译言公与功也反面錾腊丁文四字译言君用足皆本民心也太皿即来屋波尔德之意也白镶边红佩带一　铁冕宝星　一千八百五年六月初五日法皇拿破仑第一自称意大里见后王置此宝星曰铁冕宝星一千八百十四年废一千八百十六年二月十二日奥皇佛郎苏阿约瑟弗第一仍之　佛郎苏阿约瑟弗宝星　一千八百四十九年十二月初二日皇佛郎苏阿约瑟弗第一置　爱礼若倍德歹来斯武职宝星　一千七百五十年皇查理第六之寡后爱礼若倍德基利斯丁置一千七百七十一年十一月十六日后玛黎歹来斯仍之
端东宝星　一千一百九十年置一千八百九年废一千八百三十四年复一千八百四十年六月二十八日一千八百六十五年四月厘改案端东宝星旌教民及武官也一千一百二十八年立于耶路撒冷并设一善院于圣地留养十字军之病伤员兵卢卑咯不来梅二地皆隶日之绅民所创也寻为日耳曼残毁时宝星会人膺圣玛黎兄弟名称一千一百九十年苏阿倍日古地公啡哩特第五复置宝星会于圣约翰大克勒行善遵施济善章讲武守十字军律宝星分三等曰子爵曰神甫曰兵丁子爵皆贵胄衣白圭佩黑十字一音领亦佩黑十字耶路撒冷金十字各一初举首领曰瓦尔德波德亨利寻宝星会以被逐于亚西亚洲而之欧罗巴洲由是日耳曼意大里匈牙利得郎西尔瓦尼奥地四地广占土宇未几埶力炫赫耦各国奥皇啡哩特第二封首领为日耳曼列俟一千二百三十年居若维波兰地公贡拉德以国人崇奉木偶召宝星会子爵居于普鲁士之居尔摩城宣扬正教维时首领为沙尔若海尔曼也未几宝星会子爵劝导有方着成效号令普鲁士一国一千二百三十七年端东宝星联络波尔德格来佛子爵宝星会一千二百一年置愈益扩充一千三百九年移会于马黎阿不尔厄普地推行于爱斯多尼里窝尼孤尔兰的三地皆俄之波兰部几占波罗的海环俄瑞普丹荷五国滨诸地第十四纪之末埶力最盛亡何端东子爵奢侈淫邪糜度支人皆鄙夷而轻视之埶力遂逊一千四百年波兰欧东王国为俄奥普所分人击败宝星会于他暖不尔厄普村斩馘四万陷马黎阿不尔厄宝星会亡走葛尼斯不尔厄普地一千四百六十六年首领爱尔里沙胜路易与波兰战北议和于多尔痕普地割普鲁士西土与波兰列藩属而仍据普鲁士东土一千五百二十五年倍郎的不尔厄普地举主日耳曼举皇时列候例准投筹者称此阿尔倍尔昌言改奉路得日耳曼教僧一千五百年间人演耶稣教旨派耶稣教行婚娶礼乃割普鲁士东土自据之宝星会子爵改举克龙不尔厄瓦尔歹为首领移会于佛郎谷尼日地之马黎阿他尔又曰梅尔仁堆海摩于是波尔德格来佛宝星会弃端东而自立一帜故端东宝星会仅存日耳曼匈牙利意大里数产而已未几仅存一旅师各国时或以微赂借遣焉一千八百九年四月二十四日法皇拿破仑第一下诏废之一千八百五十二年普王欲复端东宝星曰圣约翰福音宝星不果一千八百四十年奥国亦复端东宝星祗有爵秩已耳　星芒十字宝星　一千六百六十八年九月十八日皇非耳地难第二之寡后爱来哇诺勒置旌妇女　俄罗斯皇国欧东奉希腊教宝星共八　圣当特来耶稣门徒名宝星　一千六百九十八年十二月十一日俄主彼得罗第一置　案宝星旌勳绩及事业之最优异者宝星为蓝珐琅十字一字有皇冕一圣当特来像一反面錾展翼鹰一及法文六字译言昭信与忠也蓝佩带一　圣亚勒三德暖甫斯基宝星　一千七百二十二年俄主彼得罗第一置　白鹰宝星　一千七百五年十一月初一日波兰王兼萨克斯见后举主屋居斯德第二置　案近改为皇国宝星　圣阿纳宝星　一千七百三十五年二月十四日石勒斯维厄可尔斯德音加尔多卑普地公查理啡哩特今俄皇之祖也置　案公查理啡哩特纳俄主彼得罗第一之女阿纳为妻置宝星以荣之一千七百五十六年俄皇波尔第一践阼始置为俄国宝星宝星为红珐琅四枝十字一中有圣阿纳像一黄绿边红佩带一　圣斯他尼斯拉士宝星　一千七百六十五年五月初七日波兰王斯他尼斯拉士第二置　圣若耳治宝星　一千七百六十九年十二月初七日俄后加他邻第二置　案宝星旌武官　圣佛拉地米尔宝星　一千七百八十二年十月初四日后加他邻第二置　案后置宝星旌文武之有功者荣俄主大佛拉地米尔第一九百八十年即位一千十五年卒也宝星为深红珐琅八角金十字一牌一錾二字即圣佛拉地米尔两个首字并錾法文三字译言有用荣光声名也　圣加他宝星　一千七百十四年俄主彼得罗第一置　案俄主困于卑吕得河经俄国入多恼江一千七百十一年土人围俄主于此后加他第一随军忠诚卓着置宝星以旌之专旌妇女惟王爵蒙西谷甫膺此宝星宝星系一牌银十字一圣加他像一反面錾小鹰巢一大鹰二食蛇并錾腊丁文三字译言用根于体也　土耳其皇国欧东奉回教宝星共五　尼商意衣夫梯加尔荣光宝星　一千八百三十一年八月十九日皇马哈摩德第二置　案宝星式如皇玺周围嵌金钢石示荣宠也　梅地集地爱御宝星一千八百五十二年八月皇阿倍杜尔梅地集地爱置　案皇置宝星兼旌国人远人示优异也　屋士马尼爱御宝星　一千八百六十一年皇阿倍杜尔阿集士置　尼商意梯耶士勳绩宝星　一千八百七十九年皇阿倍杜尔哈米德第二置　尼商意奢法加德宝星　一千八百八十年皇阿倍杜尔哈米德第二置
日本皇国亚西亚东洲奉神教兼儒释二教宝星共五　菊花极品宝星　一千八百七十七年十二月二十七日皇明治置止有一等　日本驻津正领事官郑君永昌函云即大勳位菊花大绶章绶带也章即宝星皇帝佩用并有勳劳皇族与夫功勳最着爵位极隆者亦邀赏赉菊花章颈饰系特赐惟有大勳位菊花章者得邀赐予颈饰式作菊花菊叶形刻古篆文明治二字为饰佩于项下副章佩于左劦大绶佩于右肩垂于左劦之下　金鹰武职宝星　一千八百九十年二月十一日置分七等　郑君函云即金至鸟勳章明治二十三年二月一日立定功一级至七级有武功拔群者赏之功一级章佩于左肩垂于右劦之下副章佩于右劦之上功二级章佩于左劦副章中绶佩于项下功三级章中绶佩于项下功四级章均以小绶佩于左劦之上　旭日宝星　一千八百七十五年四月初十日皇明治置分八等一千八百八十八年正月初三日头等增桐花　郑君函云即旭日勳章明治八年二月定勳一等至八等勳一等旭日大绶章明治八年二月一日钦定勳章凡国家有大功勳者皆得邀赐赏故勳章所设阶级与位阶相异虽遇勳位不相等者亦可得邀褒赏佩用勳一等旭日桐花章并旭日章大缓佩于右肩垂于左劦之下副章佩于左劦之上勳二等旭日章佩于右劦副章中绶佩于项下勳三等旭日章佩中绶于项下勳四等至五等旭日章及勳七等八等桐叶章皆用小绶佩于左劦之上又勳一等旭日桐花大绶章应在旭日大绶章之上章式刻旭日桐花形为饰绶式红色地白色双线边明治二十一年一月三日立定与瑞宝宝冠二勳章均与前勳章新旧互用　神宝宝星　一千八百八十八年正月初三日置分八等　郑君函云即瑞宝章勳一等至八等章式镜珠形为饰绶式戋蓝地橙黄色双戋边勳一等瑞宝章大绶佩于右肩垂于左劦之下副章佩于左劦之上勳二等瑞宝章佩于右劦之上勳三等瑞宝章中绶佩于项下勳四等以下瑞宝章均以小绶佩于左劦之上　冠冕宝星　一千八百八十八年正月初三日置旌妇女　郑君函云即宝冠章勳一等至五等妇人有勳劳者赏之章式宝冠作竹叶樱桃花形为饰绶式黄色地红色双线边勳一等宝冠章大绶佩于右肩垂于左劦之下副章佩于左劦之上　巴威也王国欧中奉天主教宝星共十有三　圣虚倍尔德宝星　一千四百四十四年聚里也爱不尔厄普地公在拉尔第五置　圣若耳治子爵宝星　一千七百二十九年三月二十八日举主查理阿尔倍尔置　案宝星创于十字军时一千七百二十八年仍之　马克西米里阿约瑟弗武职宝星　一千八百六年正月初一日马克西米里阿第一约瑟弗置　巴威也冠冕宝星　一千八百八年五月十九日王马克西米里阿第一约瑟弗置旌有功　圣米奢尔宝星　一千六百九十三年九月二十九日公兼谷罗尼普地举主约瑟弗克来蒙置一千八百三十七年二月十六日王路易第一颁新章旌有功　马克西米里阿宝星　一千八百五十三年十一月二十八日王马克西米里阿第二置一千八百八十七年十二月十六日王吕衣波尔德颁新章旌精技寔学　路易王国宝星　一千八百廿七年八月二十五日王路易第一置　武功宝星　一千八百六十六年七月十九日王路易第二置　勳绩十字宝星　一千八百七十年五月十三日王路易第二置兼旌妇女　圣爱礼若倍德宝星　一千七百六十六年十月十八日女举主爱礼若倍德屋居斯丁置旌妇女　歹来斯宝星　一千八百八十七年十二月十二日后歹来斯置　募尼克巴京女经堂圣阿纳宝星　一千七百八十四年十二月初六日女举主阿纳玛黎淑琲置一千八百二年二月十八日举主马克西米里阿约瑟弗颁新章　武尔当不尔厄见后女经堂圣阿纳宝星　一千八百三年七月十二日举主马克西米里阿约瑟弗置　比利时王国欧北奉天主教宝星共二　来屋波尔德宝星　一千八百三十二年七月十一日王来屋波德尔第一置　案宝星系白十字一周围錾夹竹桃橡木豆寸叶一串一边錾来屋波尔德之首字一边錾狮一并錾法文五字译言合则强也红绉佩带一旌有功于国者　文勳宝星　一千八百六十七年七月二十一日王来屋波尔德第二置
丹马王国欧北奉路得派耶稣教宝星共二　象宝星　一千四百六十二年王基利斯的扬第一置一千六百九十三年十二月初一日王基利斯的扬第五仍之　案王加愚第四又曰圣以丹人一列十字军攻回民手杀一象时一千一百八十九年也置宝星以旌其勇寻王基利斯的扬第一仍之王基利斯的扬第五颁章程宝星錾象一象负一塔均白珐琅悬金链上或系蓝绉佩带佩挂之法自右肩斜搭至左仅旌路得派耶稣教之侯王大臣　大暖倍罗厄宝星　一千二百十九年王瓦尔得马尔第二置　案王击里窝尼人忽见神纛一曰大暖倍罗厄紧尾敌后克之置宝星以志捷一千六百七十一年王基利斯的扬第五仍之一千八百八年王啡哩特第六厘正宝星系白十字一字边金红两色錾丹文三字译言神与王也红绿边白佩带一旌文武之着勳业者西班牙王国欧西奉天主教宝星共十有五　加拉得拉瓦西地武职宝星　一千一百五十八年加士的易西古省王撒耐德即商促第三置　案一千一百五十八年加王商促第三以西督法林子爵宝星会一千九十八年置击北一千一百四十七年加拉得拉瓦之摩尔人卓着勳绩置宝星以旌之此加拉得拉瓦宝星之寔祖于西督宝星也向有首领逮一千四百八十九年加王自为首领今祗有爵而无地旌教民武官　圣若克宝剑武职宝星　未详置于何时一千一百七十五年七月初五日教皇亚勒三德第三谕准　案一千一百七十年前来翁西地加士的易王非耳地难第二以教民赴公巴斯歹尔西地之圣若克进香时被摩尔人攻击置宝星会以护之总会设于加士的易之禹耳碎是为西班牙武职宝星之最优崇者一千四百九十三年前王非耳地难第五自为首领宝星会人衣白圭一佩红十字一十字式如宝剑剑有剑头并有十字横桁　阿尔加痕他拉西地武职宝星初曰圣聚里也阿宝星　一千一百五十六年辉尔曩度巴黎爱痕歹士苏爱罗及郭梅士兄弟二人置一千一百七十七年十二月二十九日教皇亚勒三德第三核准　案宝星祖于加拉得拉瓦宝星旌教民武官一千二百十四年加士的易王阿尔丰斯第九攻阿尔加痕他拉之摩尔人克之置宝星以志捷宝星会人遵圣倍诺阿宝星会第六纪置章程佩绿花纹金十字一中镶木木豆寸一株太皿阿尔丰斯第九选圣聚里也阿木木豆寸宝宝星会一千一百七十六年西王非耳地难郭梅士置之如干人以充之也一千五百九年王非耳地难第五及后依撒伯尔以首领归国王总会设于阿尔加痕他拉　蒙歹撒西林圣母耶稣母武职宝星　一千三百十六年阿拉共西省瓦郎斯西城王若克第二置　案一千三百十七年王在摩第二废寺僧宝星一千一百十八年法人置置此宝星会于蒙歹撒太皿祖于加拉得拉瓦宝星也一千五百八十七年王非里俾第二自为首领子爵衣白袍佩黑十字　金羊毛宝星　见前　查理第三宝星　一千七百七十一年九月十九日王查理第三置　案王查理第三是年生子置宝星以志庆旌有功者宝星系蓝白二色八角十字一中錾耶稣母像一并錾腊丁文三字译言德与功也白绿边蓝佩带一　圣非耳地难武职宝星　一千八百十一年八月三十一日国会置　案一千八百十三年王非耳地难第七复国时谕准宝星系白珐琅云纹金十字一中有圣非耳地难像一并錾西班牙文五字译言王与国也橘黄绿边淡红佩带一　圣海梅耐集尔特武职宝星　一千八百十四年十一月二十七日王非耳地难第七置　依撒伯尔拉加多里克美利加州名王国宝星　一千八百十五年三月二十四日王非耳地难第七置　案王置宝星旌防守亚美利加之属地人也宝星系八角金十字一字镶屋兰比希腊古地冠冕一中錾亚美利加图一并錾西班牙文三字译言旌公忠也橘黄绿边白绉佩带一　依撒伯尔第二宝星　一千八百三十三年六月十九日王非耳地难第七置　乐善宝星　一千八百五十六年五月十七日后依撒伯尔第二置　武功宝星一千八百六十六年后依撒伯尔第二置　玛黎维克多阿勒宝星　一千八百七十一年七月十七日王阿美代置
玛黎基利斯丁即今西班牙母后武职宝星　一千八百九十年置头等旌提督二三等旌武官　玛黎路易斯宝星　一千七百九十二年三月十九日王查理第四之后玛黎路易斯置旌妇女　英吉利王国欧北奉盎格里刚耶稣教宝星共十有一　袜带宝星　一千三百四十八年正月十九日王爱杜阿尔第三置　案一千三百四十八年王爱杜阿尔第三召群臣茶会而自与素宠之沙里斯步黎伯夫人共舞有顷伯夫人袜带坠地王急取之而窥群臣之哂之也呼曰怀邪者羞之又曰今日笑之者明日佩之而以为荣也寻仿带而置子爵宝星志克来西法地之捷一千三百四十六年宝星子爵二十有五王为首领王与宗亲国戚及各国君王之膺此宝星者不列于二十五定额子爵衣蓝圭一深红绒风帽一合衫一黑绒冠一蓝佩带一带用银戋绣法文六字译言怀邪者羞之也佩罣之法自左肩斜搭至右悬金牌一牌錾圣若耳治像一案初置宝星子爵系左膝后系臂上　刺木豆寸宝星又曰圣当特来宝星　七百八十七年置一千五百四十年兰格兰英国三岛之一王若克第五重立一千六百八十七年王若克第一仍之一千七百五年一千七百十四年一千七百十七年一千八百二十七年一千八百三十三年厘定章程　案一千五百四十年苏格兰王若克第五置逮英并苏格兰复立宝星止旌苏格兰贵胄额定十有六宝星系金牌一錾圣当特来像一像悬十字一牌錾金叶刺木豆寸一并錾腊丁文四字译言孰不惮毁我而受责也　圣巴得黎克宝星　一千七百八十三年二月初五日王若耳治第三置　澡身宝星　一千三百九十九年王亨利第四置一千七百二十五年厘正一千八百十五年一千八百四十七年推广　案王亨利第四即位之先一夜马军将弁三十六人竟夜梭即位后三十六人复扈从浴所因置三十六宝星以旌之命名澡身宝星一千七百二十五年王若耳治第一仍之一千八百十五年改为武功宝星分三等曰大十字宝星额定七十有二曰统领额定百有三十曰子爵无定额大十字系珐琅金牌一牌錾御冕三三冕中间以玉杖玫瑰花各一并錾腊丁文四字译言三位一体也考四教书谓神与耶稣圣灵合三者而为一也一千八百四十七年始兼旌文官　圣米奢尔圣若耳治宝星　一千八百十八年四月二十七日王若耳治第三置旌以郁尼地中海君羊岛隶希马尔德诸岛土着及英人之筮仕者一千八百五十年十二月三十一日君主维多黎亚第一即今君主展拓章程旌立功于英属诸地及他国者　印度亚西亚之英属地星宿宝星　一千八百六十一年二月二十三日君主维多黎亚第一置一千八百六十六年改章　印度皇国宝星　一千八百七十八年正月初一日君主维多黎亚第一置一千八百八十七年六月二十一日改章　印度冠冕御宝星　一千八百七十八年正月初一日君主维多黎亚第一置旌妇女　武职宝星　一千八百四十二年东印度政府置旌英属之东印度土着志用兵于阿富汗亚西亚王采三得印度地也　王国红十字宝星　一千八百八十三年君主维多黎亚第一置旌妇女　宝星　一千八百八十六年十一月初六日君主维多黎亚第一置旌卓着勳绩者　希腊王国欧南奉希腊教宝星一　救主宝星　一千八百二十九年七月初一日希腊之阿尔谷希古城第四次国会置一千八百三十三年五月二十八日王屋东第一定新章一千八百六十三年七月二十七日希腊之阿歹痕希京第二次国会重定新章是年八月改宝星式样　意大里王国欧东奉天主教宝星共六　圣母领报谓耶稣母梦天神先示耶稣降生也宝星　一千三百六十二年撒窝阿意地公阿美又曰阿美代第六置一千八百六十九年六月初三日定新章　案宝星旌教民武官荣圣母之领报也一曰撒窝阿圣母领报宝星一千三百六十二年撒窝阿公置宝星曰珠链宝星止有爵秩一千五百十八年公查理第三仍之改曰圣母领报宝星太皿荣圣母也　圣摩黎斯圣拉若尔宝星　一千四百三十四年撒窝阿公阿美代第八置一千八百三十一年十月初九日王查理阿尔倍尔仍之一千八百三十七年五月十九日一千八百五十五年十二月十四日王维克多尔爱马愚也尔第二定新章　案公阿美代第八置宝星曰圣摩黎斯宝星旌武官一千五百七十二年公爱马愚也尔非里倍尔仍之与圣拉若尔宝星一千一百十九年置并合为一一千八百十六年改正由是兼旌文武宝星系四角白十字一錾冠冕一冕有圣拉若尔宝星之绿十字一绿佩带一　撒(●)窝阿武职宝星　一千八百十五年八月十四日萨尔代尼意古名王维克多尔爱马愚也尔第二定新章　撒窝阿文职宝星　一千八百三十一年十月二十九日萨尔代尼王查理阿尔倍尔置一千八百五十五年九月二十八日王维克多尔爱马愚也尔第二定新章　武功宝星　一千八百五十五年王维克多尔爱马愚也尔第二置
意大里冠冕宝星　一千八百六十八年二月二十日王维克多尔爱马愚也尔第二置　荷兰王国欧北奉更新耶稣教宝星共二　威廉武职宝星　一千八百十五年四月三十日王威廉第一置　荷兰狮子宝星　一千八百十五年九月二十九日王威廉第一置　案王置宝星旌文官之有勳绩者宝星系四角十字一一面錾带冕之狮一一面錾腊丁文二字译言德足贵人太皿即天爵之意也深蓝佩带一橘黄条一　葡萄牙王国欧西奉天主教宝星共六　基督宝星　见前　阿维治兰地圣倍诺阿宝星　一千一百六十二年八月十三日王阿尔丰斯第一置　案一千一百四十六年谷阿勒葡地人置一千一百六十二年王阿尔丰斯第一仍之一千一百六十六年王克爱窝拉城葡地命宝星会子爵防守之一千一百八十一年王割城畀会自是子爵递名曰新军曰爱窝拉宝星会曰阿维斯即阿维治宝星会每遇典礼子爵衣白大圭一右悬百合花绿十字一字下有乌二宝星会久与阿尔加痕他拉宝星联络为一力拒西班牙之摩尔人且逐北之有功于葡一千二百十三年与加拉得拉瓦宝星会并合为一寻阿维斯宝星会首领约翰即葡王位一千三百二十五年曰约翰第一束力宝星会为自主　圣若宝剑宝星　一千一百七十七年王阿尔丰斯第一置　宝剑宝塔宝星　一千四百五十九年王阿尔丰斯第五置　维拉维束撒葡城又曰维拉维西郁撒之诺得大摩的拉公碎卑西永中美洲自主邦宝星　一千八百十八年二月初六日王约翰第六置　圣依撒伯尔宝星　一千八百一年十一月初四日王约翰置旌妇女　普鲁士王国欧北即今德皇本国奉福音耶稣教宝星共八　黑鹰宝星　一千七百一年正月十八日王啡哩特第一置　案宝星旌宗室及国之大臣惟须先得红鹰宝星始准膺此　红鹰宝星　一千七百五年倍郎的不尔厄倍捋得普地边牧若耳治威廉置一千七百十二年王啡哩特威廉第三啡哩特威廉第四一千八百六十一年十月十八日王威廉第一递为推广　案牧若耳治威廉置宝星旌群臣一千七百九十年边牧食邑并入普鲁士始为王国宝星　文武勳绩宝星　一千六百六十五年王爵查理爱米尔置一千六百八十五年改曰大度宝星一千七百四十年啡哩特第二厘正曰勳绩宝星旌文武一千八百十年王啡哩特威廉第三仍置为文武宝星一千八百四十二年五月三十一日王啡哩特威廉第四增置文职宝星旌精技寔学　冠冕王国宝星　一千八百六十一年十月十八日王威廉第一置　可昂蜀勒痕日公采即今德皇姓王室之王国宝星　一千八百四十一年十二月初五日可昂蜀勒痕海新仁日古国王啡哩特威廉公斯当单可昂蜀勒痕新格马林仁日古国王查理盎多阿痕啡哩特置一千八百五十一年八月二十三日王啡哩特威廉第四定新章一千八百六十一年十月十八日王威廉第一推广　倍郎的不尔厄吏治地方之耶路撒冷善院圣约翰子爵宝星　一千八百十二年五月二十三日置一千八百五十二年十月十五日重置　路易斯宝星　一千八百十四年八月初三日王啡哩特威廉第三置一千八百四十八九年王啡哩特威廉第四一千八百六十五年十月三十日王威廉第一仍之旌妇女　勳绩十字宝星　一千八百七十一年五月二十二日德皇兼普王威廉第一置　罗马尼王国欧南奉天主教宝星共二　罗马尼星宿宝星　一千八百七十七年王爵查理置　罗马尼冠冕宝星　一千八百八十一年五月二十二日即俄初十日王查理置　萨克斯王国欧中奉天主教宝星共五　萨克斯王室冠冕宝星　一千八百七年七月二十日王啡哩特屋居斯德第一置　圣亨利武职宝星　一千七百三十六年十月初七日举主啡哩特屋居斯德第二置一千八百二十九年十二月二十三日定新章一千八百七十年十二月初九日定增章　勳绩宝星　一千八百十五年六月初七日王啡哩特屋居斯德第一置一千八百七十年十二月初九日一千八百七十六年正月三十一日定增章　阿尔倍尔宝星　一千八百五十年十二月三十一日王啡哩特屋居斯德第二置一千八百六十六年就上二宝星而置武职宝星一千八百七十年十二月初九日一千八百七十六年正月三十一日一千八百八十三年四月三十日递定增章一千八百九十年七月十三日置为武职新宝星　西度尼宝星　一千八百七十一年三月十四日王约翰置旌妇女　塞尔维王国欧南奉希腊教宝星共三　白鹰宝星　一千八百八十三年二月初四日即俄正月二十三日王米兰第一置　他谷窝无考宝星　一千八百六十五年王爵米奢尔屋倍勒诺维痴第三置一千八百七十八年二月二十七日即俄十五日王爵米兰屋倍勒诺维痴第四推广　圣撒阿宝星　一千八百八十三年二月初四日即俄正月二十三日王米兰第一置旌学塾教堂寔学技蓺
瑞典王国欧北兼并挪耳瓦王国奉路得派耶稣教宝星共六　天神宝星　一千二百八十五年置一千七百四十八年二月二十三日王啡哩特第一仍之　案一千三百三十四年王马女斯第二置子爵宝星一千七百四十八年仍之为瑞典宝星之最优异者宝星中錾三字即腊丁文三个首字译言耶稣捄世主也宝星系十字一各角上錾有翼天神之首各一蓝链一　宝剑宝星　一千七百四十八年二月二十三日王啡哩特第一置　案一千五百二十二年王古斯达卧第一置一千七百四十八年王啡哩特第一重置旌忠君崇教即路得派耶稣教者宝星系圣当特来像之十字一字系宝剑交错而成中镶苍球一冠冕三黄绸佩带一　极星宝星　一千七百四十八年二月二十三日王啡哩特第一置　案宝星旌相臣公使地方官及博学文士宝星系白珐琅八角金十字一中镶蓝牌一牌有极星一并錾腊丁文二字译言不顾利害也黑链一　瓦若宝星　一千七百七十二年五月二十九日王古斯达卧第三置　案王置宝星旌农事寔学荣太祖古斯达卧第一瓦若一千五百二十三年得国也宝星系蛋圆小牌一中錾金花球一绿佩带一　查理十三宝星　一八百十一年五月二十七日年王查理十三置　挪耳瓦圣屋拉甫宝星　一千八百四十七年八月二十一日王屋士加尔第一置　武尔当不尔厄王国欧中奉路得派耶稣教宝星共四　武尔当不尔厄冠冕宝星　一千八百十八年九月二十三日王威廉第一置一千八百六十四年十二月二十三日王查理第一改章　武功宝星　一千七百五十九年二月十一日公查理禹日纳置　啡哩特宝星　一千八百三十年正月初一日王威廉第一置一千八百五十六年正月初三日推广　屋尔加宝星　一千八百七十一年六月二十七日王查理第一置亦旌妇女　柬埔寨王国亚西亚南洲一千八百六十三年始归法兰西保护未详奉何教宝星一　柬埔寨王国宝星　一千八百六十四年二月初八日王诺罗荡置　波斯王国亚西亚西洲奉回教宝星共二　日狮宝星　一千八百八年王挥得阿里康置　案宝星系狮背上旭日一　宝星　一千八百七十三年王拿士尔爱特但置旌妇女　暹罗王国亚西亚南洲奉佛教宝星共四　九石星宿宝星　止旌佛教人　暹逻白象宝星　一千八百六十一年置　马哈沙克黎无考又曰大冕宝星　专赠各国之君　苏拉松克老无考宝星　宝星錾暹王像一专旌国人　法兰西民主国欧西奉天主教 宝星一　荣光军士宝星　一千八百二年五月十九日法办事即总统薄那巴尔德置　案薄那巴尔德置宝星旌文武也初宝星定额分十五队每队武职大员七统领二十武官三十军士三百五十共六千五百十二寻递增额后无限制宝星系三芒白珐琅星一一面中錾拿破仑像一周围錾橡与夹竹桃叶冠冕一一千八百四年拿破仑自称皇增錾法文四字译言法人之皇拿破仑也一面錾鹰一鹰衔电闪光并錾法文三字译言荣与国也红绉佩带一一千八百十四年七月初九日王路易十八即位下令复旧制改錾法王亨利第四九百三十六年即位九百五十四年卒之像一及法文八字译言法兰西那瓦勒法古国王亨利第四也后面錾百合花三而删鹰一千八百三十年八月二十三五两日法廷下令改三花为蓝白红三色之国旗二一千八百四十八年仍复宝星元式一千八百五十二年三月十六日复改宝星子爵佩银宝星一武官佩金宝星一并摺成玫瑰花式之调宝星一统领宝星佩于匈前佩带交错如字武职大员佩武官金宝星一右匈增银牌一武职大员之宝星系一牌佩左匈宽佩带一斜搭匈前一千八百五年皇拿破仑第一置荣光军士女塾于爱古盎法地一千八百九年迁塾于三特尼法地寻增分塾二于附近三日耳曼之罗治法地及巴黎法京旋迁巴黎分塾于爱古盎三塾惟膺宝星者之女肄业焉　圣马兰民主国又曰圣马黎诺欧南未详奉何教宝星一　圣马黎诺子爵宝星　一千八百五十九年八月十三日民主国政府置　哈瓦衣民主国本太平洋王国即檀香山君羊岛未详奉何教宝星共五　加梅哈梅哈宝星　一千八百六十五年四月初四日王加梅哈梅哈第五置　加拉谷那宝星　一千八百七十五年九月二十八日置　哈瓦衣王国冠冕宝星　一千八百六十二年九月十二日置　大加比郁拉尼宝星　一千八百八十三年置　屋碎阿尼即合南洋君羊岛为一洲之名星宿宝星　一千八百八十六年十二月十六日置以上四宝星系王加拉谷耶第一置　阿尔人丁民主国又曰拉卑拉他南美洲未详奉何教宝星一　日宝星　未详何时置　薄里维民主国又曰上秘鲁南美洲奉天主教宝星一　荣光军士宝星　一千八百八十六年总统商他克吕治置　智理民主国南美洲未详奉何教宝星一　勳绩宝星　宝星系赏牌总统卑来士置 
    甘韩《皇朝经世文新编续集》 卷4
皇朝经世文新编续集卷四
　　晋安甘韩眠羊甫辑　　　　　　　　　　　　　 
析津杨凤藻兰坡较正
　法律
　　原法　　　　　　　　　　　　　　　　　　　
马建忠
国始于家家始于人欲明人聚为家家聚为国之原当知国维乎家家维乎人之法原夫人之生也必君羊居萃处相聚成会方有以适其性盖天生人而予以口舌发为语言使与他人得以通情达意如必离君羊索居入深山伍木石为得其性也则语言何用此相聚者之出乎性也饥食寒衣人之情也然食必待耕衣必待织使人人散处而不能通工易事则稼穑织任必身自为之得乎此相聚者之限于力也且也人有嗜欲嗜欲者争之萌使人自为人家自为家则争兢不已故必就其智而明者取夬焉其智而明者所伏必众于是聚人成君羊聚君羊为会有会始有国焉此各国史乘皆有神灵首出之君以为国祖希腊罗玛信史之先故为荒诞不经之说以夸其开创之君之功德职此故耳此相聚者之因乎势也夫人之不能外家国而居本无疑义而故为证辨者以解之者未能一辙而法之原遂大昧英人好勃斯云人求自利性也夫利于己即不利于人于是纠合同利者以敌夫不利于己者而国立焉法人罗沙云人欲自主性也然我自主之事或有损他人自主之权于是各为要约舍人人自主之权成一共主而国立焉二子谓立国之原一主乎利一主乎约是国之立也出乎事之不容已而非发乎性之固然外乎性而言维系家国之法无惑乎其以违法为不足重轻而一切法治刑名之权皆因之而堕矣　原夫草昧之初人与万物俱生榛榛狉狉未有君臣上下之分政教号令之颁惟见我秉灵明人亦秉焉我能自主人亦能焉虽分人己而同此心性己即人之对待人即己之同俦利己因以利人敬人实以敬己利以生各人之分敬以定各人之责责分攸着而法立焉太皿法者所以联属众庶以均责分者也故曰法治外行　然今之讲法者与理相混夫法与理相似而实相悬法治外行所以约束形体使不侵他人之权利理治内行所以约束心思使无违良知之固然买物价值是彼以物予我责我以偿之之分此兼责分而言则为法救灾血邻是我体好生之理而有德于彼彼无责我以必施之分是为理理可赅法而法难赅理此法家与理学家不容不审辨也理学家逆戒于未意之先正心诚意使不失为君子法家则绳约于既念之后杜渐防微使不流为小人难期人人之为君子故制之以法使各尽其分各尽其责如必责人人以君子期之虽殷未免责之太苛一念之萌而善恶分焉极一日之念有不知其几千万亿使欲士师执三尺法以一一绳之此必不可得之数也自来立法者张弛之难协乎中宽严之难得其正者皆未审理法之辨耳理法辨斯立法有准矣法有与人俱生者曰性法有为人所刊定者曰律法其原或异而其用则同皆所以治人也
　　性法                                                    
立法之准准于何曰准于性法性法者与人俱生亚格沙所谓包孕万法而即以法法者也乐勃龙云性法为纲纪而律法为条目家别亲疏财分尔我此大经大法亘古不变者也世之定律者不过因其亲疏而限以服制因其尔我而作为凭契此所谓条目之者也法国律法以性法弁其首云天下有至公不易之法为众法之原制人行止使之率循乎正理定律者常常存心目不可页臾离也泰西诸律皆宗罗玛罗玛律师基再洛云天下有公律焉为古今所莫外远近所不殊奉之则人违之则兽律与之同则国治律与之背则国亡　恒法之纲有二曰敬己曰敬人此敬字专指外行而言否则与理学家相混所谓敬己者耻为卑污苟且之行所谓敬人者戒为毁伤图赖之事此即罗玛律所云性法有三端焉曰正外行曰毋伤人曰还人债者是也　夫人之生也皆有自主之权我行我自主之权我之分也而以敬己明其分我不侵人自主之权我之责也而以敬人示其责虽然我不侵人自主之权难保人不侵我自主之权则有自护之分人欲行其自主之权有页我先行自主之权则有相爱之责　所为自护之分者何即人侮我而我拒之以自保是也罗玛立国之初约法十二载有黑夜去夺杀之勿论之条今之法家若格禄基凹若普分多弗若奔当斯者各宗其旨法国刑律之三百八十条亦云人来害我我迫乎势之不容已而伤人身毙人命以自护者非罪也虽然犹有限限以四例一人必以横逆加我我方可自护以伤人横逆者即于义不当受之侮伤也非然者父母挞子士师戮犯本乎至公将为之子为之犯者亦藉口于自护以抗拒也讵理也哉二人必横逆之见诸行则我力拒之方不失理是故一语之羞一字之辱不得谓横逆之已加即可逞私以片戈伤之也三必横逆之加我身而身外之财帛不计焉太皿命则死而不可复生财则散而尚可复聚如人夺我财我伤人命无异蹊田而夺之牛矣法国刑律第三百二十六条云凡贼只去财而无伤人之势不得杀毙推而论之所谓伤命者非独一己之命即他人之命见其危迫从而护之以伤人亦可此贝西与瑞斯二国刑律皆云凡有妇人童子为强暴所伤力弱难以自护旁观者杀毙强暴以护之非罪也四必横逆之加我我无逃生之路惟有以力拒力而已普分多弗设喻云今有人手白刃挺然刺我我方负墙而立窗门悉闭万无脱逃之机我亦手刃乘其未及而毙之斯可谓无辜矣此四例者皆所以限自护之权也　国犹人也人聚成国人皆有自护之权国亦有自护之理整军旅修器械扞疆圉储战舰皆所以防患于未形与国不得因我之自强有损于彼使我稍贬自护之分虽然犹有限英岛国也战舰是恃曩者法人志在掩袭日增战舰而英往诘焉夫英法毘连增修战舰法之利即英之害故英得过问法果从英之请以减其数则可相安否则英必乘其水师之未强而先攻之此以明自守者之不得逞强以危邻国也英法二国屡约将对海口岸各炮垒悉行荡平以示和好巴黎之会不许俄人在黑海口制舰铸炮并毁该海口岸诸炮垒又英人先以姚尼恩岛让诸希腊约希腊先平岛中炮垒恐石商舶往来此各国之筑炮垒不能自主惧其有妨邻国也然此之所以能限他国自护之权者在约不在理舍约而论则增舰筑垒要不出乎公法之外国之自护之权有如此者试更即自护之理进而论之　夫人欲伤我而我拒之以自全固矣然或恐害之及我身强取他人之物以自保此理学家不以为义者乃法家之所宜从权者也今如乘舟涉海不幸舟溺仅存一板将为他人先得争之不义不争则死夫生为法制死则法穷吾惟有以无法之法以奉吾法而已又或饥馁之及我身而介我侧者有箪食豆羹焉食之则生不食则死君子与其死而不愿食一不义之粟然此可以责君子而不可以期小民法以绳小民者也瑞典之律云凡有急难夺取他人之物以自救者不坐英法奥三国之律惟从轻坐然惧有以开争兢之门也故不曰无罪而以定罪之权予之听案官绅使之比例以权其轻重者权也　至有胁我以势畏我以死以逼我行一不义者则如之何夫明知故犯之谓罪此则非我本心法国律所谓为势所胁而犯者不坐若威力逼我身使不能自主是直器使我身矣此与百工成事而良不良不问其器惟问执其器者同一理也此英善普奥西国之律所谓威力逼人而人为所用者罪不坐犯者而坐胁者以上则专指势力而言若弟之于师亲之于子妻之于夫虽各有顺命之责然所以顺命者祗在师道亲道夫道之常苟为其变强令若弟若子若妻行一不善是自外于师亲夫之职而为之弟为之子为之妻不必以师亲夫视之直可以外人视之矣民之于君则不然夫国有宪章民当法守而不能窃议盖宪章者非一人之私见乃一国之公例君或殴臣于不义臣明知之而故为逢迎者则为背义非然者古今来亦安贵有守正不屈之诤臣者　所谓相爱之责者何曰以惠惠人也基再洛引古诗论曰游人失路从而指之我无损焉犹我执烛以燃人烛我烛常明人烛亦然两无所损执此以言惠乃法家之偏见而非实惠也夫法固不能责我损己以益人而与人同居必有相助相怜之时今日人需我安必他日不我需人故法律家推论相爱之道虽不能责人以施实惠而拯溺救患是为应分孺子坠河见者奔救路人濒死过者解囊此出乎性之不容已即性法所谓相爱之责也　由是观之性法之纲原于敬己敬人之道推为相护相爱之理所以维系君羊伦者端在乎此读律者知之有所亏而参之以法定律者知法之常不变而宣之于律性法可忽哉
　　原律                                                       
性法者所以联尸禹众庶均其责分使之相爱相护者也然而古今异尚南北异宜风俗因之不齐好恶因之不一而天下之法遂源同而流别千歧百出莫可端倪而律生焉　律者通称举两间之色色形形莫不有律日月七政之所以环绕牛董悟为摄律矣筋骸血脉之所以流通答加名之曰生律矣皿律者物物相维之理推之于国亦何独不然蒙代斯基云性法者根性而生不因俗尚而变不因寒热而更至人与人相聚而为会会与会互结以成国于是人情不同合众不同之情而为会则会与会殊合众相聚之会以立国则国与国异国既与国异矣则所以维系者之律亦不能一今夫医者之于病也性寒者投之以热性热者剂之以温国之律法亦若是也远览前古罗玛律因希腊而有损益焉法国与日耳曼因罗玛律而又加损益焉施之各国而复为之损益焉此各国律法之不得强使相同者势为之而地限之也然原其律法之旨要皆上之所定以维系君羊伦者也且夫律者人为之而所以为之者则有定律之权 
　　定律                                                  
国之所赖以立者恃有奔走天下手足与绳墨天下心思之权所以奔走之者则有行律之权所以绳墨之瘠则者定律之权然而徒有奔走天下之权而不先定其限制则行律之权其弊必至于滥所以限制者何曰定律之权故定律之权超乎众权而先乎他权者也夫国有国体或君主或民主或君民共主视其国而后知定律之权属聿何人此则详言于国律篇内兹此不赘论今姑论其定律之次序何如定律共分四事一曰草创所以条陈办法之大旨也二曰讨论所以参考新法之利弊也三曰准定所以申明新法之着为令典也四曰颁行所以宣布新法之必当则守也各国之体制不同而所谓草创讨论准定颁行之权遂厘然而各别以法国论之当咸丰二年初更君主之制故君权偏重而草创新法之权专归君主由枢府尸禹稿移上下议事二院讨论议臣惟能讨论新法之藏否可否而不可删易删易之者亦惟枢府而已同治九年更定民主之制而议院权重于是议臣亦得条陈新法矣此法国之制也英为君民共主之国权在于民惟大赦之令专尸禹君主遇有军国大事诸相臣方得条举新章而草创之权专归民绅二房矣但求条陈新章绅房议臣惟先告绅房而已矣而绅房无权以禁之也民房议臣必请命于民房而后可太皿民房议臣率皆后生新进不有戒其血气之刚将议论纷纭莫衷一是此所以限制之者亦即所以别绅民二房尊卑之分也比利时国律之二十六欠与普国国律之六十四欠皆云君与议臣皆得草创新法惟普国尊为民主之后首相亦得草创焉荷兰国律之一百有四欠云君草创而下之下院然后移之乡选以议得失而以删易之权专属下院西班牙国律之三十二欠暨葡萄牙国律之四十五欠与荷兰之制同惟讨论之职专归上下议房讨论定而议臣各言可否可者过半则垂为令典否者过半则置之　虽然律既定矣而所以准定之者则不属定律之权是有行律之权在咸丰二年法国国律之第一节云律定之后准定惟君颁行亦惟君而论之者曰准定与颁行之权同一签押而已奚事区别不知准定之权即予国主以斥驳之责而颁行之职惟晓臣民以则守之分其为事虽一而其用意之不同有如此者　定律期于施行行律在乎宣布颁行之者所以宣布之者也不然国内二三臣更定法律且近在咫尺者或得闻其定论而僻壤之民何由知新颁之政于是执法者或以未布之律绳无知之民不几罔民乎法国宣布之式因时而变前者新律一出则由里胥击鼓晓众虑其亵也易为榜贴乡镇之式今则新报流传日广故以刊报而代榜贴报有迟速一以官报为则地有远近则以官报投府衙后之第三日为辖府遵行新律之始其远近之限则以府城去都邑之日程若干为定远一日程则视都邑遵行新法之日迟一日由是递加以至于边鄙焉究之此种颁行之式通国遵行未能一辙加以各府尸禹填写月日之繁多生歧误意大利律云凡新定律例俟颁行十五日后合行通国此简而易者也其或有势值仓皇时多变故爰颁新例以济律之所不逮则不拘程限一经授府立即照布立当遵守者也　定律既尸禹之议院行律既归诸国主矣然议院所定之律行乎通国垂诸后世惟能综举大纲而无暇条目之者也法律之外尚有随地以迁因人而异遇事而更之例诓能逐一陈之议院逐一令之讨论乎是故上而国主下而臣僚皆有发号施令之权以济乎法律之穷惟其济法律之穷故所颁号令不得显悖乎法律其号令有随地以迁者如法国国主可相地度宜于通都大邑创建商院是也有因人而异者如擢用某人或荐升某人各示合境是也有遇事而更者如颁示条教则概由枢府拟议法国初定制器者有能巧思新式准其领照专制以昭鼓舞之例但何者新式何者袭旧与夫每一新式限其专制年数之细节则由国主下之枢府拟议而后定者是也　其不能僭用政柄者何一则赋税不能擅加也赋税取于民以供国用非以给上嗜好况夫赋税出乎民之产业民有其产即有主用其产之权苟非心愿输将不得擅夺其所恃以资生之物而民之心愿与否又不得比户而问也于是设为议院议院者由民自举为民以达意宣情也故增减赋税之权专归议院一则刑条不得专设也刑者一国之公罚原其初人人皆得自主而必纳其身于国会之内者要皆出其本愿非能以刑驱以势迫之也但既纳身于国会即当守国会之条约条约者法律是也虑其不守法律有以乱一国之安和故特为徇禁申戒使国人得以惩并已往而警惧将来此刑之所由定是则刑者出乎一国之要约而非关一人之私制故特以其权专付议院至赦宥之权寄之国主所以广好生之德耳且夫刑罚所以威治天下之具财赋所以役使天下之人恐理天下者挟一己之私以严刑而重赋也则夺其所以威治天下与夫役使天下之权转而复之民泰西各国千百年来或火热水深不胜莫君之残虐一旦众畔亲离冠履之分遂土崩瓦解而不可收拾幸则与民约法立为君民共主之国不幸则殄宗灭祀立为民主之国此民之不以尧舜待其上而先以桀[纣](结)视其上知所以责望其上者卑且近则所以寄托于上者狭且小也遥瞩列史而后知治乱兴亡之亦未尝不基于此　律则定之议院令则申之国主今夫律令者乃治民之大法所存一国之宪章所系是在执法者有以酌而善用之耳
　　用律                                                     
律期于用然律文词旨简严奥博不易讨究必待讲解而后明讲解之者分为三宗一则读律家将律意详慎体贴反覆考证着为成书然则出自律师之心得非即谓律意之正宗故其讲解诸条可为司法之指南不足为律法之典则一则汇各刑院之成案以求律意所在但狱讼繁多往往有事同而情异刑院惟察情以援律故同一讼也或两处刑院而判案有相左者矣或同一刑院而先后有歧出者矣是成案不足以见律意者从可知也一则定律者重申条例以补古例之不及其条例与律文互相发明是用律者所当谨守不得以己见也间有定律者见夫古律之意隐而难解即采讲律家所着之书定为正注如罗玛皇名答凹多斯者以已比利恩注解颁之通国前明宏治八年西班牙王泛而第囊以巴尔多来之律注行之合尸禹是也然有定律者侈然自是严禁人之注解如罗玛皇儒斯定田各辑成会典禁人笺释普国之君弗来克利克第一与夫法国王那波伦第一刊有法律禁人注释夫一代典章固不得妄为改窜然法律之垂以昭来兹历百有余年一治一乱其盛衰之时具矣其所遭之变所遇之势亦各不同徒使司法者桎梏章句拘牵文义不为之酌古准今以融会贯通极其弊必有扞格而不行而古人立律之深意反因之而或晦以至私心自用撒尔登英律师也论英国以义结案之律云义者美名也至失其真而徒存其名尚得谓之义乎天下积弊之生皆有美名以为之庇而祸根可滋则名之美者乱之丛也至遇疑案而律无明文是当悉心参究务求平允此则用律者之先当融会律意也　夫原定之律遇有狱讼据以定案固矣然新更一律或遇涉讼其事则成于新律之先其案则发于新律之后将何以处之曰定律原期遵行至律未定之先则并无其律何以遵行使以新律律夫先于律以之行事民将无所适从矣故律者律未来而不律已往此理之常也然有理之变者夫事成于新律之先新律固不得而律之若事虽已成而名分已在则又将何以处之曰所谓名分有二有已得之名分有希得之名分二者名同而实异是当罕譬而喻之法国户口律云死者无嗣而有弟兄则弟兄承产孀妇不与焉设有甲某殁后身无嗣续又无遗文止剩弱弟与寡妻而已乃于讣闻报官之后忽新颁一律云妻与弟兄同分遗产则他日分产古律欤则妻不得承焉用新律欤则弟失其半焉曰当从古律皿其兄于瞑目之时正乃弟已有全得兄产之候妻不得而争焉若没在新律之后而病在新律之先则用新律是弟不得谓乃兄起病之日已有希图全得之心而阻寡妇以中分其产太皿律专指责分而事之成不成无关焉既有应得之名分则当绳之以应得名分之时之律耳至于新定刑条则不然罚惟从轻此定理也假如有罪犯在新律之先而结案在新律之后其或新律重于古律仍从古律科断太皿罪之应处以刑非于士师审知其罪之日当实于作奸犯科之日已有应诛之罪名而其时可诛之刑条仍为古律故以古律处之其或新律轻于古律则定律者之本意惟嫌古律之过刻故重定宽刑耳是当科以新律以体立律者忠厚之心此用律者之当察其后先也
　　废律                                                       
性法合古今而一辙律法与世代相变迁凡有宜古而不宜今之律当废之而不援为法废有特申于明文者以示古律之业已删革废有默寓于新律者缘与新条之不可并行此固显而易见者也其或有一古律明文未见删除新律亦不相悖而代远年湮官司既未之法守下民亦未之遵行将如之何曰是当废而不用从俗尚也律因时而制时已迭更则因之者亦与之递变太皿时势为之也但奥国之第九节与英国例内有古律不得因俗尚而废弛之条故英国结讼动涉经年两造各于断简残编之内翻寻古律以证己案士师虽通晓律文但数百年来刊定之律充栋汗牛讵能一一遍读所以对古律而茫然是当稽其年日会其意旨方能结断嘉庆廿一年有英人名赵尔东者杀一闺女名亚斯东者情节甚重而官误以误杀释之亡女之兄上控反案赵尔东赴案请与女之兄比武以夬是非且云此英之古律许两造彼此角胜至今未见有明文废之者法司拘于古律不能驳诘而女之兄自揣力不能敌遂解其明年议院特定废去涉讼比武之律而女已饮恨终古矣此可为泥古者戒　律有因时而废即有与时俱生者其在古初人世茫茫礼乐制度未经垂定故凡律从俗今则定律行律之权厘然各判诸律必经垂定始可法守虽然英普美三国之律多有未见明文而遵行法司所当援用者从俗尚也
　　分律                                                    
律以制事事以生用故律有因用而异名者有因事而各别者其因用而异名者目有十二一曰纪纲之例所以定上下之分使之足以相制上不自专事事悉遵宪章下不妄干一一悉听成法国之根本于是乎在纪纲之律不独民主之国有之即君民共主之国亦有焉其详则载于国律篇内二曰条目之律夫纪纲之律惟揭其要不能分析于是有条目之律在焉咸丰二年法更为君主之国当时纪纲之律未及彳扁载乡里吏胥以及里邻诸条责成国主俾能自定此为条目之律三曰令民有所遵行之律如年及丁壮应充行伍业有恒产应出赋税以及法国户口律之二百零五欠云子宜养亲暨厥大父母者是也刑律于是乎尸禹所以令法司遵行刑典不得任意出入也四曰禁民不得违犯之律户口律之一百四十四欠男子未满十八岁女子未满十五岁不准婚嫁其一百四十七欠凡男有家而女有室者不准再行婚嫁他如禁售军火等件皆尸禹禁律至杀人抢夺等罪考之各国律例未曾明禁非此罪之不在禁律实因此罪之拂乎人性有不待禁而自禁耳夫律例推原于性法使性法之所禁者重为申禁则人之聪明有限将禁其所不当禁而所当禁或至遗脱不几挂一漏万乎故以不禁禁之但瑞典律论婚姻之首欠云求婚当问女家亲尸禹如以势诈娶者应坐夫求婚之不得以势力诈娶也根乎性有不待律禁而始知其违法者而瑞律之特为申禁者良以瑞典开国之初婚嫁之时惯执兵械以强娶耳五曰听民行止自由之律户口律之一千零七十五欠云父母暨大父母在生时可为子孙分析家产其一千零九十一欠云男女成婚之先可指定一产相为馈赠又一千三百八十七欠云成婚后其男女家财如何治理之处可由二人任定章程此皆许其可行而不行者亦非干律禁也然有律虽未经明许而亦非明禁者行与不行听人自主故律曰律所不禁悉尸禹可行者此耳六曰新定之律所以损益变更原律者也七曰解律之律律有隐义以致执法者未能了然于是立律者即其原文细为申说非于原例有所改移乃即原律而重为细释耳八律有制乎通国者曰公律九律惟辖乎一区者曰部律法国新律之前各部各自有律不得施行他部及今英国绅民二房每颁新律有专尸禹英吉唎者有专制苏格兰者有专行于印度者是其政教随乎地之风气而定不能强使□尸禹同轨者也十曰有择人而施之律如凡田皆税王庄不征凡罪皆控之审院惟九官之长则诉之上议院是也十一曰有防其乱之或萌特定律以预杜者如刊布新书以及日报等项惧其妄生是非饬令印舍官发售之先必呈教部阅准之类但此等条例各国渐渐刊除太皿日报议论是则当改非则当惩未始非执政者监也十二曰因权制变之律时际仓皇常律不足以制之特开例禁而作一非律之律以弭乱者如有事之秋各犯当以军律治之之类是也
律有因事而各别者区为之三一曰物产之例夫讼狱繁兴率皆由于分析变卖之不得其道故先明定易主互市与夫析分诸律以杜其争乱之萌此则不问其业主之为本国人民与他国人民皆以一律律之太皿产置国内而国内尺土莫非国土不得以业主籍在他国而自外于吾国之律之范围此所谓律从其地问地不问主而他国之律不得施行吾国之境也二曰防乱之律夫一国治安之象惟特居吾境内者有以各守其分各执其业不致侵扰他人虑其有作奸犯科之人爰制为戢暴胜残之律于是履吾土者皆安堵无虞矣惟各国使舍官之人出聘通好即以身代其君而吾国之律不得使之于彼敬其人所以敬其君也三曰户口之律以制本国人民婚嫁丁壮之期是也户口之律随乎其人不因地而迁太皿既生为法国人民即有所以为法国人民之理讵可以其之英之普之俄即易其所生之地而变其为法国之人民乎如法国律定男婚当年满十八女嫁当年满十六假如法国女子革马居西班牙竟援其律年甫十四而嫁则谓乱婚又法之律以二十一岁为成丁假有普人年及廿二在法国变买产物仍可收复缘其为普人尚未及丁者也或有疑户口之律虽制本国人民然境无二律安容以他国之律施吾境内以贬吾国之权不知地分南北寒暖不同即血气各异不能强意国女子年满二八而始嫁犹之不得强普国男子年甫十六而有室是各国户口之律未能一辙使皆循寄居之国之律则一人而可历数国其所成之婚姻正礼私情无所判夬所生之姒续正嗣私子难以定名而伦常之际与产业之分其乱将有不可胜言者推至未成丁而立契券将卖主买主无所适从故各国惧其有以相乱也默为相让以成此变通之局况乎婚姻年限虽从籍生之国之律而婚姻之仪仍从寄居之国之律皿仪则着之于外不得于吾国境内行别国之礼式示臣民以特异之举且也婚姻之成否一视见于外者以为凭吾既无官长目见吾民之寄居别国者之果婚妻也不得不以彼国官长之证为信夫彼国官长又非可范以吾国之仪直以彼国官长之凭式为左证焉耳假如法国人民在俄国婚娶必由俄国官长前此证者此定例也间有至本国领事以及使署内取照者此则律之变耳　夫律之因用而别随事而分既如此矣然而逐条法律皆有其事并有其用用与事相糅杂于一律之内以之讲解夫律例必至混淆而毫无头绪所以律法当分门别类庶几读律者寻流溯源不至望若而叹矣　律分二门一以制民与民交涉之事曰民律一以制国与国交涉之事曰公律民律区为三类一以制户口业产之分曰户律一以制商民交易之道曰商律一以制商民涉讼之文曰讼律公律亦区三类一以定国之体式曰国律一以定吏之权制曰吏律一以定刑之轻重曰刑律终之以公法所以定国与国交涉之事也是宜统论各律而次第之　今夫立法期于治平固矣夫治平之效操之于上而奏之于下所以能使治平之效奏之于下者曰有户律焉使人人得遂其生其或生之不遂有商律焉使人人得谋其利其或有奸诈者乱我生而夺我利也有讼律焉使人人得以自护自卫以鸣其不平然而下之所以得奏其效亦视上之善操其术而已其术维何曰制以上下之限使下不乱上上不侵下则为国律而民知所向夫一国之地广矣非一人所可彳扁及也故区为各尸禹一国之事繁矣非一人所可亲理也故设为百官是为吏律虽然其率教者固已相安无事受我范围矣夫人民之众土地之广难保其无不率教者而治法之权穷是当有以威天下罚天下而刑生焉刑者惊其将来威天下之术也惩其已往罚天下之具也故终之以刑律焉内既修矣其或与国之不我信设为使问以通其诚其或与国之或我侮发为战征以讨其罪而使问战征虽无定律要有定法故终以公法焉
　　户籍　　　　　　　　　　　　
马建忠
户律者所以定民之分保民之财使人人得遂其生者也人生有亲疏之杀有贫富之分苟不峻其防闲则亲者反疏疏者反亲而纲常淆矣不严其约束则贫或羡富富或厌贫而风俗靡矣纲常淆则民多[干](于)名犯义风俗靡则民皆尔诈我虞于此而欲理谕势禁以冀其政简刑清也迟矣夫法令者治之具而非制治之原者何亦曰定民之分保民之财而已所以定民之分则有户口之律所以保民之财则有产业之律然而民之财不能常保也所以令取之者有道舍之者有方则有易产之律法国户律条分缕晰最为详明近则各国新定条例多因之以损益焉统计二千二百八十一条类为三卷曰户口曰产业曰易产卷有章章有目目有条兹姑类而论之　户口者统乎一家而言家以人聚欲论家之所以成先论人之所以立泰西格物家云能感觉推理者之谓人太皿人之同于禽兽者感觉异于禽兽者推理耳讲法家言众法所丽者之谓人法因人而生惟人能知之惟人能守之此第泛论夫人犹未切指夫人故读律家云有责分者之谓成人夫有责分者之成人西国语言呼曰贝尔桑那原乎辣丁之文犹云戏中之去色也戏中去色净丑生同此一身而情景各别世上往来父子夫依然一我而责分攸殊所以借去色之名以定责分之归者也由此观之不独有五伦责分者之谓成人即纠股以立商会变产以立义庄皆有债户欠户业户之责分此有成人之实不妨以成人之名以名之耳　人之责分原于亲疏所以为亲为疏者不外乎生死婚嫁三大事立一册籍明注之而亲疏之分不虑其或淆生籍以正嫡庶之分承产因之而定焉死籍以稽存殁之实家产因之而分焉婚籍以定夫妇之正嗣续因之而立焉三者各由本家取见证者数人亲报里胥里胥上册下注时日年终送册于审院其空白之册由审院监司先书册之页数并于两页接缝太皿印然后颁之里胥以杜抽换之弊有生死婚嫁不报者坐之里胥舞弊者问罪恶执法者之玩法也　人生有籍籍者以定责分之地也不必拘所生之地以为籍亦不必以身居其地以为籍惟实指一处而凡词讼之兴官牒之投皆在于此不然同一讼也可告之于数处审院无论各院越境问事有干律纪即此两造之奔走有不胜其烦者矣间有债户欠户居不同籍任指一处为籍后有涉讼即在斯处审院投告以为两便者亦通融之法也此所谓籍者第就境内而言故出入一籍有无页告明矣　惟户律虽制在籍之民人亦旁及外人之旅[居](店)者夫在籍与寄居责分攸殊不容不辨而本国民人之分如选举议臣得为长吏是也其责如及时婚嫁与供徭役是也此等责分凡外人旅居者与中国妇女以及未成丁者皆不与焉至籍隶法国有生而在籍者如其父法籍则子生之地无论国内国外皆从法籍是籍以人定古律外籍之子生在法境即隶法籍是籍以地定近律云或祖父皆为外人惟父生法境则子生时即隶法籍以杜边界之民跨居两籍希免供役之弊惟许其成丁后一年之中呈明不愿在籍方免执役有入籍于既生之后者凡外人愿隶法籍当先呈案准其寄籍三年然后国主颁谕准其入籍其有交力力法国为之广为招垦者虽寄籍一年即准入籍以示优异至外籍之妇嫁于法人则妇从夫籍其生于法境之外人或法人出籍之子孙或外人入籍之子孙曾无需国主饬谕一经本人呈明即隶法籍以其习乎法人之心性故予之甚易凡法人私隶外籍与夫不秉明法朝私受外国官职或投他国营伍者一概削籍惟罚只及身而事前所娶之妻所生之子仍在法籍俄国荷兰西班牙比利时一如法国之律凡外人入籍必页国主颁谕奥普二国新律凡外人受其官职而未言明其仍为外人者即算入籍又普律外人无事寄居一经呈明即由本地官颁照入籍矣惟英人有生为英民即长为英民之说入籍亦难至同治九年始准外人在英国业地而出入英籍之律稍宽矣　至外籍人民旅居法境所享权利与时变迁在昔希腊斯巴尔得城禁止外人寄居其亚得纳城严禁外人出其界地罗玛立国地广人稀特为招徕流佣及强盛则严定限制至泰西列国封建之时虽准外人境内置产但业主亡后财产充公不准承嗣近则凡外籍人民除除职拜官及选充议臣而外所享权利与在籍人民无异如承继宗产开采矿穴领取新式制器执照收买法国银号股分皆不禁焉惟外人若非行商而为原告者当具押保恐其误告则所罚之使费赔累一经出境不得责偿耳若有财产在境内者免其具保太皿行商尚流通如强令具保则营运有石甚非所以鼓舞客商之道耳故免令具保
　　立家                                                      
既论人之所以成当论家之所以立此先口而后户者也夫在籍与外籍之人暨未成丁或已成丁而痴愚者此就一身而言故曰口若婚嫁以正夫妇之道父子以明慈孝之义此指对待而言故曰户户者家也家以人聚殆国会之权舆欤古者家与国各有相因之势始以权操家长而各家不相统尸禹继以家数日烦同壤而居保无争兢之生于是公举一高年硕德者以理各家之曲直而国胎焉其初制度不过合众家以成一国是则国之因乎家者也寻国势浸盛政教伊始其智而明者相其土性之寒煖与夫人情之强弱立为国制而即以范乎家故希腊之家制宽罗玛之家制严者则家之因乎国者也秦西近治国制与家道分而为二迥不相关太皿国之体制可阅岁而更而故家遗俗惟世传而定虽然家道之宽猛固难绳之以法但家之中有合异姓而成夫妇者有为二人所生嗣续者假如统责之曰夫唱妇随父慈子孝理之正也而不为之严定限制曰不如是即为犯律俾编氓有所走向则所谓唱随慈孝四道大无津涯虽圣人亦终身行之而不足而欲即是以绳愚民稍一失足即曰事关风教置之重典不几殃民乎泰西讲律家曰夫妇之道唱随而已然同居则狎易生猜嫌故于婚姻之先后有定制焉而夫妇知所向父子之间孝慈而已然溺爱不明致生暌隔故于家庭之责分有定法焉而父子识所走此户律之纲领也试进论之
　　丁幼                                                      
夫境内人民或在籍或寄居既以明定其分然而国之中有幼者焉有弱者焉阅历未深而与世往来不无交易之事彼狡者方将利其愚以欺其不知是则定律者亟当护之耳然不能执一一问其阅历之浅深故相地以定知识之有无法国以足二十一岁为成丁之限英俄比利时律亦如之普国限以二十五岁凡成丁之先私立卖买各契尽尸禹废纸防其无知而妄作也然有未成丁而早孤者是宜亲治家务律为特设一辅孤者以代之辅孤有为亲族者有为特选者其亲族或父死子承父产则母辅之或子承母产则父辅之西国婚姻男女产业不相和并故子得彳扁承焉或由父母遗命托孤他人者惟父母代理子年未满十八其产之利息尽归父母满后则产之本利尽归于子准亲取利者出乎情之正限以年岁者防其用之偏也假如孀母再醮仍否辅理当询族议惧后夫之擅端也父若再娶仍可为子辅理无惧干没之弊假如双亲已丧既无遗命又无至亲可以代理则由合族公举一辅孤者以治家事辅孤之责乃律例所定苟无大故不准诿谢亦不准取利以为酬谢之资防其擅用孤财也辅理之先细立清单辅理之际严禁变卖或有变产之举当询之族议大事则质之审院至抚孤教养之费由族议定设为监辅以杜其擅专典其产业以防其侵吞有孤子知识早开者可于成丁之先许其亲理己事而辅孤者可谢其责父母为辅孤者子年十五即可谢责外人为辅孤者孤年十八方可谢责皿知子莫若父故速其限至外人既无利可图惧其推诿谢责故迟其限耳但幼者之知识虽开难免矜才自用仍设一助理者以相之则所以保幼者亦周且密矣其痴朦无知不能治理家产者与夫嗜好多端以至滥费财产者则与未成丁者同例当由族人呈告审院详勘真伪立一代理者以治其家务保其财兼计其后也　夫不能治理家产者不独年幼与昏瞶者矣间有远游无宗音耗杳绝其存其殁不得而知所遗财产任其耗蠹则贻害债主与后嗣矣任人霸占则适启争兢矣律有剂其两可者凡外出者于音问已绝之后可由亲族债户呈明审院立一代理此为初限如是者相其远出后已否留一经理之人或十年或五年有差然后审院准其亲族暂承产业如是者三十年此为二限二限期满方准亲族治产则视远人已成物故矣其或业主生回则产业仍归原主太皿准亲族理产者惧业之无主恐致耗失权也断产业归还者缘物有专主主在物存正也至远出之后苟无逝亡确耗其妇不得再醮太皿产业可还而镜破则难图矣
　　婚姻                                                   
人道肇端乎夫妇而夫妇以婚姻合者也西士论事先以释名名正则是非立见尝见有论辨一事者执言盈廷莫识谁是而要之所主者与所奴者同归一旨其前之所以意见相出入者非其事之可以两可乃持论者命名之意各不同耳夫释名乃泰西理学者与法家最重之端而必申论于此者以泰西讲律与中国经传多隐隐相合惟论婚姻一节则各主一见假如中儒读其论必有斥为大坏名教者究之西士所释婚姻之名有迥然特异者名义既殊则所以防维其名义之律亦必有殊矣　法国户律曰婚姻者乃一男一女众前要约当其同生誓愿好合所以共度余生共衍嗣续者也夫曰一男一女则不得置设媵妾太皿一阴一阳之谓道方称敌体矧天生男女只有此数法国被籍岁生男五十一万岁生女四十九万然男之冒险而死者率多于女故男女之数适各相当假如一男二女是夺取他人之分而使天下多一独夫矣若以无后之故必欲纳妾者则婚姻之旨有二焉一以共度余生一以共衍嗣续是传生犹其后焉者也且也二女相居必相忌刻忌刻起则家不和与其有子孙习见此风而异日忤傲长亲不如不有此种子孙之为愈也此亦至论夫曰当其同生誓愿好合太皿婚姻原期偕者若不幸而夫妇二人或丧其一焉则独阴独阳难以作合是婚姻之名实俱亡故夫娶妇醮各任其便罗玛古律凡男无室而女无家者与独夫孀妇不再娶再醮者皆坐以巴比亚保贝亚之条即禁其承受遗产耳后则风俗渐偷弃前夫之子于道旁而抱衾以奔后夫者所在皆有于是定其限制而廉耻稍复法国户律于再娶再醮之条不加可否惟定制以杜其弊假如孀母再醮不得享有伊子产业之息且非族议俞允不能辅理惧利后夫也若妇有赠后夫者不得踰前夫之子应得极少之分总之不得过妇产四之一且再醮之日与前夫瞑目之日少亦无过十越月适当孕期所以清先后之界若无再娶并无禁条惟于前妻遗子之产业所收子息减去防后妻之沾润也夫再娶再醮无乖于理惟伉俪笃者于情不忍此则不娶不醮出乎情之正然而律惟求合乎理不能强制以情故任人自为者此也若夫妇俱在之时宜共收此约任有大故可离居而不得离异离居者夫妇不同室而名实犹存离异者夫妇可各去再为婚嫁者也是非律之宽于彼而严于此良以婚嫁出乎要约二人同心以成一会夫二人纠股以立商会苟无大故尚不得先期分拆而况婚姻之会誓共此生如一人求去其贻害于他人者不特如商会之丧其财货已也夫弃妇则失身之女青春已消矣妇离夫则丧志之男精力已尽矣而况所生子女又将何以处之从父则不见母从母则不见父如或子从父而女从母然自父母视之同此一脉之遗并无子女之分今以一旦反目之故捐数年之愚爱撇儿女之至情忍乎否耶故婚姻之不得离异出乎理之不容已而矫其说者则曰婚姻当神明以要誓故一结而不可复解此立教者所以防维伦纪之说也法国大变之后国与教分当其人心鼎沸事事力反乎前人故有准婚姻后如夫若妇或犯奸暴戾或身受刑典则可告离异或二人有故各愿求去亦可甚至夫妇性情不合亦可离异时乾隆五十一年也至嘉庆廿一年复除之国与教仍分而未合至今凡婚姻者既至里胥前要约则婚姻已正其再至教士前行礼仍听其便若普国之律凡婚姻当至教士前要约行礼然普律尚准离异从可知离异之可否非因婚姻之尸禹教与否亦视其人性情何如耳北方之人重厚故英俄瑞典荷兰比利时律准离异而未见有弊若法若意若西班牙之人轻浮一开离异之禁则婚姻作合不足重轻极其至必有如古罗玛之淫妇以离夫之数多者相夸矣近今法国从离异之说者三之一焉故每岁议院必有请开离异之禁其说以婚姻原期相安乃二人冰炭势难与共孰若解其约令之他适或得再配一相当之人以成室家之好者此虽执偏之论然已议定准行矣前所论者就所释婚姻之义而推论之但婚姻所以成者在二人之誓愿皿一男一女愿共偕老必已情投意合而所以投合又非他人所可臆料是必男女先已相识相知甚深而后可故泰西之俗婚前准男往女家与女晤语使彼此之情性相识或一月或三四月之久方能成婚太皿泰西夫妇相偕宴客则妇为主行礼则妇在先晷刻相随苟情好不投有难同居者矣与其日后反目而进退为艰不若此日知心而合离早定宽其防正所以严其约也
夫曰誓愿则出于二人之情愿可知故有以势力强勒以成者者则愿不由中外虽发誓内无实情婚姻仍未成也由是观之不特古之罗玛希腊由家长主婚而男女夬不过问者与夫泰西封建之时各国小侯抢夺民女皆不得以泰西今日之所谓婚姻者名之即平素病痴狂者与婚姻时昏倒不省人事者又或起居俨如平人而心内不明者虽在里正前发誓但愿非出自中心不过人云亦云并未知所愿之云何则虽有婚姻之外礼而无婚姻之实际可任亲族呈告若里正明知者宜坚去之而不为成礼不特此也婚姻之时其桃僵李代之不得成婚者无论矣即或虽其本人但行实误传以至女受男欺或男为女诈而草率行礼者虽婚与未婚同曩者法国与西班牙构兵法军阵获一人置诸一城彼则冒称西班牙范尼男爵之裔因与城内缙绅家往来又伪造生籍谓生于嘉庆十九年正月者以示里正里正谓其生籍无凭页由本国官长给印渠答以阵降削籍难以取给不得已招其同获者七人诣里正前发誓谓其实为范尼男爵之裔里正予以凭证因与城内显族名蒲尔时得对肋之女为婚时在道光四年之春居无何其人素行无赖事发远遯其妻遣人亦之方知其夫非范尼之裔于是控之审院而以误信实行可以拆婚之例断之夫行实一身之荣辱所系必彼此互知而后能诚心好合至以贫为富以贱为良者即不得援此以求拆婚皿贫富良贱倘来之物矧一身而可以贫富迭更良贱时易者究之二人所以愿婚者视乎人讵可以身外之物而出入其愿哉但婚姻成乎二人之情愿其有秉性固执非富不娶非良不嫁者是誓愿之时一心专注于此若其人实非生为豪族或非良家子弟是婚姻之愿已虚似可因此而拆婚者普国之律所谓目法司马念其情伪而据理以定至法国之律不独不准折婚抑且不准申告恐长弃贫厌富之风也婚姻之礼由二人在里正前誓愿而成是则未至里正之先男女并无约束故泰西无定婚之聘礼以主婚之先既无要约即无授受之分故也间亦以聘礼相赠者但非若古罗玛时凡聘定之家无故退婚当罚以赔累今则聘礼虽多无故食言亦可判罚赔累但所以判罚者非因退婚之故实因其出言无信致累他人既累他人当判令赔者理之常也　婚姻成否除二人情愿之外又宜审其不干所禁否律有禁与亲族为婚者不独父族母族凡代相接者永不为婚即兄弟与姊妹叔伯与侄女姑与侄暨小姨与其姊之前夫不相为婚此种嫁娶不独逆情反性且所生不繁生而痴呆者居多太皿血气使然故求妻必在远方则生育繁盛子孙敏壮此已试之明马念也律有禁未及时之婚姻者法国律凡女未满十五男未满十八不得成婚惧其未及精壮先时暴发则伤其本身且生嗣[羸](嬴)弱故禁之而定律者既不能逐一察其精壮故定一酌中之时耳律有禁不秉亲命而婚者夫婚姻之成出乎二人誓愿但两小无知惧其轻于自许故以亲命节之是亲命所以助子女知识之不逮若子女智识渐开则两亲之权亦渐减矣律有因男女之年岁而定亲命之重轻者凡男岁未满二十五女岁未满二十一非有亲命不得成礼其所以律男严而律女宽者因男婚则上承宗脉下绵嗣续事体重大故谨之况男在二十一岁血气方刚故节之若女则孑然一身外承他姓且二十一岁已届标梅之七阻之必生抑郁若男岁满二十五女岁已满二十一其亲或有遏阻者当三次以书禀亲每次间以一月三书之后亲仍不准径可自婚皿男女各有自主之权似不得因亲执一之见使二人自伤幽抑此亦定律者之从权耳若父母异见则从父父母或丧其一则由未亡者专主之父母俱丧则父族之大父母母族之外父母共主之二族意见不同者或有疑者则听本人自主以便婚姻也然有男女屈强性成视三书之律为具文而所结婚姻实乱家政为长亲者断难坐视故律有准其告阻者直告里正不准成姻并不必申明何故凡告阻者必经审院勘明视其实有可阻之条以后必页审院将告阻之案销去而后里正方得为之成婚又本人之胞兄弟暨堂兄弟间可告阻然必申明其故惟二一本人素性痴朦不省人事一年尚冲龄亲亡祖殁未秉族议之命是亦辅孤与助理者之责惟告阻之后审院察出如无告阻之实当罚其赔累以惩妄告其有男女为婚或前夫与前妻尚在者则前夫前妻之可以告阻者不待言矣除此数人之外他人不得告阻只可私告里正而听与不听权操里正若一经告阻则里正不能审其可否终不得违律为行婚礼矣其或有违禁而行婚者则如之何
律曰是婚礼未成可令拆离夫拆离与离异异离异之故在已婚之后拆离之故在未婚之先一则已婚求离适见轻浮之性一则未婚分拆以从律禁之条禁条有七一男女誓愿非由中也一亲命未秉也三年岁未满也四前夫前妻或尚在也五与在禁亲族婚嫁也六婚前无布告之文也解见于后七里正越属行礼非其职也其前二条本人可知故告拆者只准本人外此则尽人可告　夫婚姻既由二人誓愿而成而又不犯所禁但日后有事将凭何以证其果婚与否故律有定婚姻之礼注册以为凭证者初泰西各国婚姻并无外礼男女互愿而婚已成而私合者众今美国仍无外礼至前明万历之时罗玛教王与各王侯议凡婚者必诣教士前申明注册至乾隆五十七年法民自立为国不遵教礼故定凡婚当诣里正厅事取四人为证高声誓愿今律未婚之先往告里正令两次布告同里之人某与某婚听人告阻两次必相隔七日又以生期凭结与有关婚姻各种契纸交里正察看吉日既择男女亲诣里正延入厅事其必页在事者将婚之男女也里正也证见四人也若父母长亲未书准而欲口准者亦往焉婚礼共分五事一里正至当众读法以明夫妇之责分二里正问将婚者曾立理财之婚约否有则以立约时日与交存质人之姓名各注于册以杜异日卖产欺混之弊解见于后三里正问男愿娶某女为妻否复问女愿认某男为夫否男女应明答曰愿四里正高声曰予遵国律缔尔二人为夫妇五里正注之于册而礼毕焉此所谓国礼信教者再行教礼法国之律教礼不得行于国礼之先以致既行国礼其夫有不愿再至教堂行礼者于是各不相能未同居而求离者往往有之意大利律欲矫其弊爰定国教二礼不拘先后女凡疑男不往教堂者则先行教礼奥国于教礼国礼各任其便苟行其一即为成婚矣　男女成夫妇夫妇各有责分不可不知其责分有二人相同者亦有二人各别者其相同者即终身无二心与患难相扶持耳无二心者即男女无外好假如女犯奸任在何处男知之即可申告审院准渠离居罚女监禁自二月以至二年有差假如男有外好置在家内或在其妻习至之处则其妻可告离居而罚夫自一百以至二千佛郎有差假如其夫置外好于别室并非家中房屋则其妇虽明知之不准申告惟念二人誓愿同居乃夫置别室使其妻鳏居而妇有奸行反为同一作奸之夫告罹重罚似尸禹不公虽曰女奸之祸大于男奸为其可以生一外姓之子以分财产然而男奸之祸尤烈示子孙以不端肇家庭以不睦一经浪游夺儿女餬口之资以买千金之笑者往往有之故今之定律凡男有私好妻明知之准告离居有无论其私好之留于家内与别室者矣所谓患难相扶持者即疾病相助忧患相慰其或慰助不周者准告离居其各别之责分者即夫义妇顺也曰义则夫不得命行不义之事妇能逆夫不义之命而婢使乖性之为皆尸禹不义妇则当顺太皿夫为家长事事悉宜秉命且当随夫所在惟其夫无故远出而无方者或过吝而起居太陋者则妇可不随至婚后其夫仍与父母同居以致其妻受虐者其妻亦可不随泰西之俗婚后率皆与亲离居太皿姑妇皆异姓女率难相安与其同居而异日成仇卒至不能相面不如及早分张常保其恩爱之为愈也此西律之以女人待众人而防患于未然之意也妇既随夫则亦与夫同籍同名同品秩者可知矣夫曰同居即当共度余生矣然男女各有财产使两者相并或离居而各需费用或鳏寡而再行醮娶则他日难以分结律又不能刊定划一之条使婚嫁之有财产者悉遵之故听男女自为定约而律则补其不逮耳即所谓理财之婚约也然此系变产之条详论第四卷
　　嗣续                                      
婚姻正而所由生之子曰嫡子嫡子孕期必于婚后而疑案正复不少母既产子则必为其子之母此显而易见者也当其孕时男女同功方母之既孕而产也谁敢深信斯人之必其父哉则父或认一外姓者为子不可知也如之何律曰隐微之事不可臆测但二人既誓愿好合苟无实证则婚后生子不准不认故子孕在婚之后者必曰嫡子然婚后有离居者亦有新寡者且孕期亦不一则将何以处之律曰生期距婚期少则无过一百八十日生期距分居之期或新孀之日多则无过三百日假如生子一则婚后不满六月一则离后已过十月者径可不认若其夫久出或别有情故万难于可孕之期同居者则可取证以明所生者之非其子又或其妻素行不端则其夫当有确凭证其以淫乱而久未同居又其妻必私匿外好以畏其夫知者则妻有所生夫可不认若生期离婚期不及六月其夫知而不言者仍为嫡子是必未婚前已有私约故也若生期距新孀之日已过十月并无族人告发者亦称嫡子此种有伤风化之事与其扬之不如隐之之为愈也惟经族人告发则有关家产有伤名分势有不得不理者若所生之子虽为私生旋经夭折者律则禁父不认太皿所生者亦人耳既以夭亡异日并不与我子孙同分财产亦何故加以可耻之名曰私生子哉凡夫既有不认私子之权而告发之限甚促限以生后一月过限不得再告其妻隐匿则限二月以其夫已知之日始夫外出亦限二月以归之日始其夫限内告发而身故者准族人续告亦限二月以生子据产之日或生子争产之日为始有为子者早年远出迨父母俱丧中年返里以承家产族人不认其为嫡子者则如之何曰查核生册请一印给以折众口惟生册年久或已散失烧毁则如之何曰可取平素与之相识者自幼迄壮皆认其为某人之子并无异词取为见证审院即据以断重舆评也父子之名正而父道立父子之道出乎天性原无律以处之所谓律者不过去其已甚耳有为父之权有为子之责为父之权阅世而更当罗玛开并之始父得生杀其子女又家长可将其子女鬻人为奴寻风教渐开凡擅杀者坐罪而鬻子之风渐泯惟其子有累他人而其父不愿赔累者可将其子交债主任所欲为此则罗玛斗斗狠之风所致以至父子之间恩爱全无且子当长立谋生而所得财产皆归家长分毫不得自有以至子孙嬉惰性成不肯治生消积私钱亦难劝励罗玛衰时游手者殆什之九职此故也厥后欧洲列国有奉罗玛律者父子之律虽有损益而父权仍重以至父子相疾如仇夫父既血肉子而为人则子之身体肤发本皆父有岂特身外之财而已哉然此第论其理而不可定以为律凡律有责人太过者其弊不至与定律者之意相左不止也如罗玛例欲子尽孝反酿成通国之逆子慈孝尽失有如斯者又况治国之道民庶为首庶者非版籍上每年多生数万口每岁多耗数万粟之谓庶乃国内多一手一足之劳为国家可以致富强之谓庶耳使子食父力不勤操作即代父力尽归父用不准私蓄则力作难以勤奋是户口之数虽增而生财之人未增皆父权偏重禁子自主所致干嘉之际英人禄克云吾人生而明理亦生而自主孩提无知无识则需人引导及壮而知识渐开能知理亦能自主吾不识能自主者之尚可为其亲奴尸禹乎此疾之已甚之言也但其中亦尸禹至理赤子之生异于禽兽衣食举动在在需人稍长则知识虽开犹赖指示是犹孩提学步页有扶持善能自步则扶持者为多事故法律定子未满廿一岁者尸禹于父权过于此限则可自苟有财产即可自理父权将终子责伊始子已成丁所得财产可不归亲然天性犹在敬养之道始终如一凡有婚姻大事亦页请命不得自专其有不敬不养之逆子重坐　父有责子之权惟藉以教子耳教子之责贫富有别总之教为孝子教为良民而已凶恶之犯概皆无教之列国刑案确有可证或者谓作奸犯科者因其稍通文墨稍能看书适以启其奸心不知此在生路不广之国则有此弊若如泰西商贾与士农并重生财之道广即为之之人众一才一艺皆足自[赡](瞻)有恒产而有恒心岂复乐为此违法之事哉然或子顽劣性成不肯率教终日鞭挞则奴视其子而子之疾父有更甚矣律载凡劝戒已至而子仍违教者准父幽之室内或禁之学中不令他出及其改辙而始释者外此复有禁之之律但责罚较重不得轻试凡父欲监子先申审院子年未满十六岁未有另外财产与无后母者则不必申明其故监时久暂听父自定而无过一月否则宜申明其故应监与否审院定夺可至六月之久此不得已之举使为亲者善用恩爱子虽桀骜不驯究非木石岂无感格之望哉
子未成丁财归父理十八岁之前父取其息惟其子力作所得之财与外来遗产其息亦不准父取用彼示鼓励此遵遗命也子已成丁或游荡不法者为父者既难坐观成败又苦责善无权则如之何律准父申告立一代理者以理子财所以济父权之不足也　律云父在则父秉亲权父亡则母代之似母无权矣不知律文惟知家有一主故付权于父耳母之于子其生也三年怀抱其长也教养兼至忧劳甚于其父即父在之日婚姻必请母命又母可为子代受遗产如大父母之产父或以其不遗己而遗孙嫉不为子代受者则母可代受又父有故远出或坐罪监徒母即代父教养故母之权亦甚重父亡则母代子治产其叔与父无异惟教子之权只能监子而不能幽子监子则页先询族中二人然后申明其故俟审院定其可否具女性之轻作也再醮则辅理与否当询族议即能辅理而不准取子产之息且不复准其申告监子皆所以防后夫也是父母教养之权并无轩轾不过为之节制防弊而已　有男女未婚而私合者此虽风化攸关有干律禁但无律以治之太皿律以安和为主如欲严查私合而处之以律无论吏胥之追问不能尽实即实矣而即此吏胥往来搜查已非升平景象若许亲友告发则妄告必多而狱讼滋甚究之弊未除而乱大作天下事欲以明察为能其弊有如此者惟私生之子女无辜生为国内人民国律当有以护之责令其生父母赡养而生父母有难知者律云凡嫡子生日则由亲父母亲报里胥子名亲名同注册内惟私子生日责令生父母报册必多淹溺虽日后查明律以重典而私子之生年月日必难尽真且遗漏必多而一国之板籍不实矣故律以私子既生可由他人报册里胥不得问其主父母之名是私子于生册之上既无父母之名谁为生父母有难知者律救其弊谓凡有在书吏前承认某为其子即以为据认者为母子从母姓认者为父子从父姓父母俱认者亦从父姓父母俱不认者子可据乡党公评追认其母不得追认其父许之追认其母者以生母之怀孕分娩事亦显者兹之追认非所以发露其阴私也不许追认其父者一以真父之难有实证一以杜昔日追认之陋风也法国古律许凡女子未嫁而孕者实指某人为其所私责以供给养育之费其风渐盛以至贫家女子率多无耻甚至假口于国律不遂其欲势将鸣官以勒索富人之财者英国古律有更甚者女子经官发誓指明某人为其所私不独责以供给养育之费且据以为生子之父而贫家女子率多艳粧卖笑蛊惑过客一中其计财名两败至道光十四年一定新律凡私生子应由其母养给至十六岁如母贫不能继养由本乡教堂收取而教堂听其女指明所私何人据为其子生父如是穷家女俟其子年满十六则假新律以勒诈富人之财者所在有之至今旅于英禺见女仆之有姿色者相以为戒有国律许私子追认生父者如普鲁斯奥大利西班牙大西洋英美等国是也有如法国之律不许追认生父者如比利时意大利荷兰罗孟里等国是也校核各国户口凡律许追认生父之国一年私子率多于律禁追认生父之国夫追认生父之律原为惩奸而设乃奸未惩而女子寡耻私男填国自来发私摘伏之律其弊有如此者　私子既许亲认何以处之古律凡非由婚姻之正所生男女贱而远之外不能膺官秩内不能承家产所以重婚姻也法国大变定有私子承祧之律以为私子无辜讵可以绝产之重罚加之夫重婚姻而贬庶子之分与怜无辜而除嫡庶之别二者一过之一不及也新律有酌乎其中者凡私子无人指认曰身婴堂收养而教导之使习一业及成丁听其自便其已为人认者则归亲养亲有教之之责即有罚之之分亦有监禁之权但亲以私生而劣亦已着故审院应以时察核监责其子果否出于一偏之见所以节制之也若私子尚未成丁或有长亲遗以财产则其亲不得取其利息且辅理者不必定为其父惧情不正而有以利之也至承产则庶子非正出不得承继但既认为所生即有应得遗产之分故律曰庶子不承祧而可分产凡其父有嫡子者则庶子所得视嫡子三之一无嫡子而有祖父叔伯或叔伯之子则庶子所得视嫡子应得者半或其父惟有远支弟兄者则庶子所得视嫡子三之二若亲立析产遗嘱律惧其亲之或始以天性之激发而认为生子继以后悔而勒予之者或溺爱私子甚于嫡子以致损此益彼者故为立限生子有一定之分不得因遗嘱而稍为增损其应得之分即律所定三之一二之一与三之二是也若亲在惧嫡庶日后争产先与生子财物则应令生子自誓以后不得再与分产惟所与之产不准过应得之半予以半者非优也亲在则遗产尚可增损今既不得逆知分产时之实数故即所有者以定其分而半之则其后遗产之增损无关焉此律之所以维嫡庶之分可谓适中矣
有庶子而亲欲立正者法之新律惟有孕后成婚之一法所以严嫡庶之限也古律有求谕册以立正者普国西班牙至今行之英律最严凡立庶为正页有议院议定俄国页有俄皇之诏为凭而孕后成婚不足以弥其过他国则概从法律生子承产之制各国不同有绝不准得产者如英俄瑞典律是也有不准承生父之产者如奥大利沙克斯律是也有准其全承生母产而绝其承生父之产者如丹普诺威志律是也依大利新律于生子承产之分视法律稍加焉至夫妇婚后而奸生之子以及与兄弟姊妹乱伦所生之子不独不得立正承产抑且不准指认即案中因他事败露明知为某所生之奸生子或逆伦子亦不得认为其亲律不过责以养给而已此恶之深也　成婚有多年而无嗣续者又男女有隐病而不能生育者律禁置妾将宗绪不因之或坠乎于是有立嗣之律所立之嗣同宗与异姓不论惟立嗣易则成婚之人少天下人往往避难而走易如见无婚姻之责分而有婚姻之实效将人人乐为之于是律许立嗣而严为之制所以重婚姻而杜立嗣之滥也凡为嗣父者身无亲生嫡子又无立正嫡子且必年过五旬而夫妇意见相同者方准立嗣若年未半百苟欲得嗣只有成婚之法夫立嗣以绵宗绪苟有嫡子立嗣何为若年过五旬则精力已衰故立嗣以济其缺其必夫妇意见相同者皿立嗣所以安家而非以乱之也如二人意见不同必生嫌隙是甚美之事反成不美矣至承嗣者年页及丁皿以身尸禹人乃其本身之事成丁方可自主其或年未满二十五者页秉命于亲以防轻作过乎廿五岁则商之而已然或年未成丁而孤茕者如不准他收养立嗣律不几阻人已成之美乎故律准暂收比及丁而立为嗣续立之者与为立者其年岁至少相去十五成丁先又宜收养六年之久方为合律若见有濒危者不辞水火挺身往救而为之救者欲报其德立以为嗣则无年岁之限惟页继父年长嗣子成丁而已此权也立嗣所关甚大页呈明里长申告审院批准然后至里正注册以承嗣之姓附于本姓一成而不可改慎其事也既为嗣子即可承继父之产继父长亲之产则无关焉故立嗣与立正有异立正即为家中之人与其他嫡子无别而名分亦无殊若立嗣不居其家惟继父与嗣子二人有相关之分而已有二人私合而生子或迫于时势而未成婚或婚后未曾言及不幸而夫妇已早丧其一者是则不得再婚以正其生子惟有立嗣之一法焉
　　孟德斯鸠学说                                             
孟德斯鸠法人也法国十八世纪哲学家之言政者先有爱尔喜斯派爱氏之言政以利益为主以改制为用孟氏则不然谓法律之本在事物自然之理故法律未设以前自有至理存焉则法律者由至理与人类相交并由人类与人类相交而生焉者也　又曰既为人类有若干知虑皆有着定法律之权第法律未着定以前自有所谓义不义正不正者存焉所谓事物自然之理也故法律者由此自然之理而生焉者也若谓法律所令之外无所谓善法律所禁之外无所谓恶皿有是理乎　又曰人类之真法律理义是也凡圆颅方趾生于天地之间者皿莫不循此理义者也若夫各国所设之政法不过施行此理义之条项耳又曰所谓义也者居于两者之间所最适中之理是也此理常同不变者也故古来学者若柏拉图若随农皆以理义为道德法律之本原孟氏之说太皿本于此　我国十八世纪之哲学至路索始大倡意欲自由之说不复如从前之说专以事物自然之理为主而道德法律之旨趣遂皆求之于吾身其说详路氏学说　从孟氏之说一若法律皆生于理义而确乎不可移易然观其论各国之法律又以为法律之设亦有循其国之风土习俗政体而生者未可执一而论其所以然者皿孟氏之学以良知为主而良知之用在明事物所以相交之故苟察其相交之故则欲观其法律固不得不揆之于风土习俗政体之异而法律之为物要非确乎不易者也　孟氏之学其始以纯一之至理为主其说本于柏拉图其后以事之实际为主其说本于亚历斯度德尔试观其所论而可知矣　太皿彼为法律者必当适于其国之政体及为政之旨趣又当适合于其国之地势及风土之寒煖又当适合于其地之广狭及与邻邦之相接者何如其土之沃瘠及其百姓之所业者何如又当适合于国人自由之广狭及所奉之教宗又当适合于户口之多寡及人民之意志且也此法律与彼法律必有相因其所以创设之故与创法者之宗旨亦必有相因故欲考求一国之法律必斟酌于此数者其利害得失乃得而详未可执一论也孟氏所着万法精理一书实本此意　故孟氏之意谓万法之精理在所以立法之原因是不过于物与物而求其所以相交之故初不以吾心为主是孟氏于法律之真精神实未透[彻](撤)所谓法律之真精神者即人之意欲之自由是也唯然而孟氏之于法律但求其所以然而不求其所当然但求其因果相联而不可避之理至吾心自由思念自由行为得渐次进化以避夫所以不可避之理孟氏实未见及皿孟氏之学以吾人之良知为本而不以意欲之自由为本此与路索所以有内外之别也　太皿孟氏之论法律特于当世所行者而一一讲求其原因是法律之历史非法律之哲学也近时日耳曼哲学家主此说者甚多即彼辈所自称为法律之史家者也　虽然苟欲讲求法律而求其所以创设之原因其势不能无论断不然则法律之宗旨终不可得故孟氏于法律之史中往往论断其得失此孟氏所由于后日制度之改革其功为甚巨也　向使孟氏子所编法律之历史苟执人事进步出于自然而不可已之理以为论据则其所论议当更为切实顾当时讲求格致之士已稍明进化之理乃以孟氏之智竟绝不虑及是可怪也　今之讲求法律者其论评孟氏谓苟以事物进化之理观之则孟氏于余又述古代法律当更为透彻事理夫进化之理既如是其不可易孟氏乃习焉不察但拘夫所以不可避之理亦独何哉　孟氏余又述邦国之制度谓邦国分为三类其二则旨趣各不相同其一则居于两者之间太皿建国之初则一国之民皆为一人所专制绝无所谓自由权若是者谓之君主专制及民人智识大进则不复统于一人于是人民之中互相议定法律谓之民主政治是所谓旨趣相反者也　君主专制及民主政治之间又有一政体谓之君主政体其君主临万民之上其威权则为法律所限制故既类专制政治又类民主政治孟氏之言如此古来政体之沿革其前后之次序诚有如孟氏所云者其言信不谬也　政体之区别极多要不出以上三种至此三种之优劣得失则孟氏以为君主专制之政绝无所谓法律君主专尚武力以慑其民故此类政体以使民畏惧为宗旨而其名虽曰辑和万民然所以立国之大本业已丧失故此种政体每自相矛盾终亦必亡而已矣　夫君主以辑和其民之故而剥夺其民之自由权以武断严酷为治此专制政治之本旨也苟如是则为民者常心怀不安不能谓之辑和而畏惧之心与安堵之念两者本不相容故专制政治官民均不能达其宗旨太皿其法固自相矛盾故也
其万法精理一书所载谓罗意勤奴之蛮民见树果累累欲取之而无术乃以斧斫其树而朴之然后摘其果实专制政治之所为亦就是耳　顾人民之奉专制君主者车取曰今之政府至少可延二十年吾辈犹可偷生若吾死之后而有大乱复何患乎故专制国之民但求姑息与蛮民之斫树取果而不恤其后者初无以异孟氏此喻诚妙不可及　又曰专制国之元气唯特威吓其宗旨但求平和不求安全然则平和与安全其所异者安在曰安全者人人各遂其生而有恃无恐之谓也平和者不争斗斗之谓也犹一城将陷守埤者嘿尔无言惟有战栗而已　顾此所谓平和人或以为太平岂知此所谓太平者实不合事理非真太平也所谓太平者上下相辑睦而民无怨讟之谓也　孟氏又曰专制国之所谓太平帝隐然含扰乱之种子皿专制国之所谓上下辑睦非自由人民之辑睦所可同日而语此而谓之辑睦则彼沙土之相聚亦得谓之辑睦乎昔罗马之季废民主之制建设帝国其民之状态正与此无异人或谓奥牛斯帝颇足以绥怀万民以吾观之不得谓之绥怀不过威服而已　又曰奴隶之国民无自由者以一人肆其威力窃据国权凡可以强君权压民庶者则目之曰太平凡可以维持国民之自由者则目之曰不敬曰不顺曰异图是皆奸人所赖此藉口以固其位者也　凡专制之国务禁遏一切新奇之议论使国民寂然不动如木偶然其所以然者太皿但求一时姑息之安故也孟氏所言诚切中情弊　故孟氏又曰专制之国其政府所守者不过一二陈腐之主义其一切新奇之议论有害于政府者则设法以壅遏之不遗余力　又曰人苟欲使禽兽帖然就范习一二技艺则时时鞭挞之斯可矣苟彼而知改事他主则万事休矣专制政治亦犹是也　又曰专制政治苟其民冥顽如禽兽则最为适宜当此时也有杰黠者出乎其间藉其权术以威吓其国人人遂奉之为君主其实冥顽之民御之甚易不必以人为君而治之有余昔瑞典王查尔第十二尝有所命于元老院元老院不奉命则曰卿等苟不奉命朕将以一履强命卿等元老院卒不敢违由此观之则一履犹可以御民故曰不必以人为君而治之有余也　故孟氏之意谓专制之国君主肆意而有所诛求绝无一定之法律然行之既久自有若干法律以统抚其众此所谓政治沿革之第二期也若是者谓之君主政治太皿威力与法律并行专制之和平者也　由此观之孟氏所谓君主专制与君主政治其所以相异者非其政之元气与形质有所异也特威力之程度有所异耳　故福禄特尔曾论孟氏所着之万法精理曰所谓君主专制与君主政治实无所异特其所行者异耳以余观之则两者之间丝毫无所区别鼠之黠者设法系铃于狸奴之颈自后车取问铃声遂互相逃避以免于难所谓君主政治者太皿系铃之狸奴也　福氏此喻诚妙专制政治之于民犹狸奴之于鼠也君主政治则狸奴如故而系铃于颈故欲捕鼠则铃必鸣鼠因得以自警犹有法律之防制而民获稍安耳然欲凌虐其民初未尝一日忘也　孟氏谓君主政治君主独揽大权以临百姓虽有法律以防制之但所谓法律者非出于国民之意志非真法律也不过一二规条而已然则君主政治所以防制君主之专恣者其道安在孟氏谓国家旧制相沿凡世臣臣室皆有先世所传之规例苟君主有犯之者若辈辄引以为谏此所以限制君权者也　且所谓君主者不过一人一家其威权出于臣僚之上而原其始则彼之种族未尝特异不过一国中之最贵者而已贵与贵并列在下者亦有若干特权如牧师及世职等皆得援引成例以限制君主之专恣使不至于太甚此亦君主国之法律也　孟氏又谓君主国之机关得以运转自然而不至破坏者有一术焉皿以一种矫伪之气习铭刻于臣僚之脑髓牢不可破即以人爵为莫大之荣是也　君主国之臣僚皆以爵赏为荣故孜孜焉各兢其职不敢或怠以官阶之高下禄俸之多寡互相夸跃或为王爵或为公侯伯子男爵军人有军人之爵法官有法官之爵君羊僚之所望者惟此而已以是互相修饰甚或舍身不顾以邀身后之荣者亦有之而要之皆不外乎矫伪之气习而已　孟氏又曰君主国苟欲免于灭亡必为君主者有好名之心有自重之意以一己之光荣与一国之光荣混而为一故必能躬自戒饰以求美名此君主之国所由小康也　然孟氏又谓君王苟好名之甚而世臣巨室或不能限制其威权则君主必自视如鬼神而一无所忌惮即孟氏所谓光荣者本有所区别若光荣之度皆同是无光荣也故在君主国自上至下其爵位之尊卑不一而足自王公以至舆台各有等级于是互相炫耀互相勉励以为进身之计而此所谓尊卑之别虚夸之念正赖以拥卫君主且所以防其恣肆然此特矫伪之气习使然不过支持于一时而已
据以上孟氏之所论则所谓君主国之机关者不过强暴之威力与一定之规则互相混合而已然则君主政治者皿出于专制政而入于民主政之孔道也　以上所举若阅者更能考之余所着哲学拔萃一书观孟德斯鸠一节则更明矣　孟氏又谓国家当未造民主政治以前其中必有一半君主半民主之政若是者谓之贵族政治其国中以若干人独掌政柄是正君主国之余习若夫民主政治则国民皆君主即国民皆臣庶皿各伸己之意而投票选举则同为君主以己所撰命之司法官而谨遵其令则同为臣庶故曰国民皆君主即国民皆臣庶也　民主政治之本旨在为民者自定法律自选官吏要之无论立法权无论行法权其主权皆握于国民而不容或丧者也　孟氏又谓民主国所最要者在凡事听民自为其不能自为者则选举官吏以任之如是而已　又谓民主之国为民者得实行其自由权且其选举官吏自有明鉴殊有令人叹服者其所以然者何也为民者固未必练达事务特能辨他人之果链达事务与否耳故一人也而为身经百战者则宜选为武职一人也而为学问湛深者则宜选为文职余可类推故所选者率称其职　孟氏之意谓民主之国所以经久而不败者惟赖人民之德义而已昔希腊硕学柏拉图亚历斯度德尔皆以德义为民主国所不可少特彼所谓德义其意甚泛不过谓民主国之民宜砥节砺行而已孟氏则不然兹摘其万法精理数条如左　余谓民主国之元气以德为尚此所谓德者皿爱国家尚平等之谓也固非道学家之所恒称亦非宗教家之所劝化太皿德之关于政治者也故德义为民主国之元气犹威名为君主国之元气也　凡君主国及专制国其国人亦无页乎廉洁正直其所以然者何也太皿君主之国则君主之威并助以法律之力已足以统摄其君羊下而有余专制之国则为君主者倚刑戮之柄已足以威其臣庶而有余若民主之国则不然人人据自由之权以自戒饰固民主国所最要也　君王之国未尝无贤明之主而臣民之有德者则甚鲜试观历史凡君主之国其朝夕侍君侧而号为近臣者其人皆陋劣不足道见之令人作恶　以上所论非由忆测皿征之往亦大抵如斯彼坐于庙堂之上以民之租税为衣食而不营产业者其皇皇焉日有所求不过爵位而已利禄而已其气傲其行鄙遇上于己者则又卑屈无耻遇有直言之士则忌之特甚听其言则阿谀反覆诈伪无信故遇有仁圣之君则恶其明察遇有庸暗之主则贪其易欺此不论古今东西为君主之幸臣者皿莫不如是若见他人之举动不苟者则反笑其迂矣　一国之中苟在上位者多行不义而居下位者守正不阿为贵族者专尚诈虞而为平民者独崇廉耻则在下者将为在上所欺故君主之国上下贵贱皆以变诈倾巧为尚职此故也余尝闻李翕留之论政其言曰若民庶之中有廉洁正直者则为帝王者慎勿用之视此言则知君主之国固无所用其德义也　虽然余非敢谓君主之国必尽去德义特所谓德义者要非君主国之所赖以立也　观以上孟氏之所论则所谓德之关于政治者其意甚晦孟氏以爱国家尚平等为德义又言德义之真为自由之所在然则爱自由尚平等即所谓德之关于政治者倘孟氏合此二者以解其所谓德则意极明嘹何孟氏竟不虑及此乎　且民主国之所由立者非各人之自由以一律平等为重而不敢侵犯乎非他之政府皆有不平等之特权而民主之国则国人皆有权利而无所不平等乎非他之政府握特权者其势赫赫而余为奴隶而民主之国必权理皆等始足以保其自由乎孟氏若以自由平等两者合而为一以解其所谓德不更胜乎　故政治之种类虽多其大别不出二类曰尚特权之政体曰尚平等之政体而已或则曰纯然专制及专制杂用之政体曰纯然自由之政体　孟氏又着波斯人手札一书其事引证荷兰之民主政治颇极雄辩当时荷兰之政为欧洲各国所重而亚细亚各国皿莫不畏之又引证瑞士之民主政治亦极雄辩皿其所论皆托诸波斯人之口谓荷兰瑞士不置君主为欧洲最劣之国然户口殷息莫踰二邦云云后孟氏遂自伸己意谓有真实之光荣真实之名誉真实之德义者惟民主国则然国人之中有知国民之义者亦惟民主国则然其推崇民主之制如是　虽然孟氏犹未能全信民主以为难于维持其所以然者何也太皿当时学者就未熟察民主之制而以古代希腊罗马之制为民主政之极则孟氏皿亦不免此习且彼所谓德义者其意颇泛其实所谓德义亦不过各循其道不侵犯他人之权利而已则人类苟有灵觉亦非必难行孟氏未见及此所由以保持民主政为甚难也
夫所谓各循其道者正不侵他人自由之谓而不侵他人自由正所以保我之自由则循其道者正人人所共利也故苟为民主国之民即以一己之私利言之犹不得不循其道况以权利及责任言之而孰敢不循其道乎　且民主之制苟得其宜则以公众之力防护各人而凡称为人者莫不各循其道太皿以最正者为最大之利益并以最正者为最大之势力人孰有不尽其义者乎而其所最要者在得一真民主国之制度永不使之败坏而各人之自由权均为平等毫无广狭此民主国之要务也　古昔希腊罗马之民主政治所以不能经久而渐致败坏者非因各人扩张其自由权特以民主之中就带贵族政治专制政治之余习而未尽合乎民主之道故耳且古来邦国固乖于仁义中正之道而亡其国者有之矣未闻因仁义中正而亡其国者也若夫自由之权一律平等正仁义中正之至者也　顾孟氏不能窥见民主政治之精义太皿亦有故则以自由之理尚未透[彻](撤)故耳请举其说以征之如左　孟氏谓一国之中苟藉法律之力以施其治者则人得以为其所当为而不能强其所不可为此自由权之所在也云云顾所谓当为者其意甚[晦](悔)何则政府者非能举人人所负责任之类而干预之也特责任之关于义者则干预之耳若夫责任之关于仁者政府初不得而问之故所谓真自由者苟为国人则无害于义者皆得而为之故曰孟氏所谓当为者其意甚晦不能明也　孟氏又谓凡法律之所听皆得而为之若是者谓之自由云云顾若是者特指自由之关于法律者言之犹未得为仁义中正之自由也何则所谓法律者固非尽合于道者也　故一国之中虽人人服从法律不能谓之真自由何则所谓法律者谁创之耶其所创之法律果何如耶是未可知也夫法律纵为美备若创造法律者为不称其职之人而强以行之于中国是不正之所为也且创法者即称其职而国民之公议所创定然苟有背于自由平等之理是犹不正之所为也要之孟氏之释自由犹未得其当其于民主之真不能透[彻](撤)固其宜也　孟氏既余又述各种政体乃论各政体所由立之本原于是举英国政体谓此所谓立宪政体最适于用而施行亦易实堪为各国模范其言曰苟欲创设自由政治必政府中之一部亦不越其职而后可然居其职者往往越职此亦人之常情而古今之通弊也故设官分职各同其事必使互相牵制不至互相侵越于是孟氏遂创为三权分立之说曰立法权曰行法权曰司法权均宜分立不能相混此孟氏之所创也　孟氏谓立法行法二权若同归于一人或同归于一部则国人必不能保其自由权何则两权相合则或藉立法之权以设苛法又藉其行法之权而施此苛法其弊何可胜言如政府中一部有行法之权者而欲夺国人之财产乃先赖立法之权豫定法律命各人财产皆可归之政府再藉其行法之权以夺之则为国人者虽起而与之争论而力不能敌亦无可奈何而已　故国人当选举官吏之际而以立法行法二权归于一部是犹自缚其手足而举其身以纳之政府也　又谓司法之权若与立法权或与行法权同归于一人或同归于一部则亦有害于国人之自由权太皿司法权与立法权合则国人之性命及自由权必致危殆太皿司法官吏得自定法律故也司法权与行政权合则司法官吏将藉其行法之权以恣苛虐故也若司法立法行法三权合而为一则其害更甚自不待言　又谓尚自由之国必设司法之制使司法官吏无罢黜之患者何也太皿司法官独立不羁惟法律是依固不听行政各官之指挥者也　孟氏此言其所以分离三权而不使相混者太皿以国人选举官吏固以一己之事使之代理因分任其事于各人而不使踰越故三权鼎立使势均力敌互相牵制而各得其所此孟氏之创见所以为不朽也　虽然三权之所以设立者太皿出于官民之互相契约一则托以自由之权一则受之此其故孟氏实未之知故其所论之旨趣不出能代议政体之外太皿在代议政体则任此三权者实代民而任之者也故必设法以防制之者势也若夫民主国则任此三权者不过受百姓一时之托苟有不满于民者则罢黜之而已　孟氏又谓自由之国其国人苟有精神之自由者则国人皆可以自治而不必仰庇于人故国人相聚为一据立法之权以自守之可也然此事颇难施行在大国则必不可行在小国亦不免流弊故必选举若干人以代理之云云　又谓凡国人居奴隶之域而无自由之气苟欲免他人之诮则必有选举代理人以代行其事之权云云　观孟氏此言其意太皿在代议政体而不知民主之政太皿亦显而易明路索驳之曰所谓代理人者将乘国人之信已而藉口于代理国人以肆行无忌是犹书押于纸以授之也夫官民之交涉契约而已故任立法之权者止可云受托者而已未可谓代理人也
孟氏于性法及政法所由出之各人自由权尚未透彻故其论立法司法行政等权非晦即混太皿此三类者本人之所自有而求其本原实出于众人之身而不必他求者也何则人人皆有思念之权此即立法权所由出世也人人有思念之权即人人有实行其所思之权此即行法之权所由出也人有侵犯我者莫不有抗之之权此司法权所由出也孟氏不知此理其说远不及陆克故每取法于英国而所论立宪之制往往不免谬误要之孟氏之论政其讲明政体之沿革实有令人叹服者至其政治之哲学固非尽美尽美者也　孟氏之最谬者莫如以立法行法司法三大权与君主贵族民主三政体互相混淆皿彼不欲分此三权使互为权衡而欲融合三种政体以成所谓混合政体此其所以取法于英国也不知三权自三权三政体自三政体两者各不相同故三权之可分固不独混合政体然也　孟氏首举立法权而归之国民诚为合理次论行法权则谓立法行法不可不分而行法权宜归一统乃举行法权而归诸累世相承不受谴责之君王其后又调剂二权置贵族于君民之间谓英国之制如是而国人之自由于以坚固此其所谓混合政体也　夫英国政体所以用混合之法者太皿亦有故英人夙有扩张其自由权之意特不能一举而由不平等之政治骤变为平等于是用混合之制以维持其一时之自由太皿即君主贵族平民三族分领其权此英国之沿革也若欲循自由之真理则必举三权尽归于国民而后可彼所谓混合之制固未足以言自由也　英国之沿革如此故人人择政权中之最适于其族者而占之以扩充其自由权然其所谓自由实未完善要之英国之法皆其国政治之沿革使然非天下万国皆可取以为法则者也孟氏不察乃谓人民而欲固其自由权则立法行法司法三权不可不分而欲分此三权则必混合君主贵族平民三政体而后可岂知所谓混合之制不过由君主政治而进于民主政治之阶级固非政治之极则也　凡孟氏此等谬见遂致言语与事实互相混淆而无所分别夫受百姓之付托而居立法之职者诚与行法之职不得不分然欲尽夺国民之行法权而纳之政府是大谬也立法权固国民之所有而行法权独非国民之所有乎乃因分此二权而一则授之于民余则夺之岂理也哉　凡设官分职而欲严足界限不使踰越者何也太皿欲使国民统政权之纲要而掌握之不使一人数人所窃据故也故在受人付托者之手则分而在国民之手则合何也国民既选若干人而托以立法之职又选若干人而托以行法之职而罢黜之权固在国民之掌握故也则政权之全体实统于国民而不能分不然使同一官吏而握各种之权力是国民自弃其权而授诸人也　故分政权而不使之相混者尽欲使国民握其要领故也孟氏不知夺国民行法之权而以此为特权之一种更以此特权授诸君主谓必如是而后自由之制可以固岂知真自由者无论何人不容有特权而国民所有之权不容有分别皿人人之权利固一律平等者也　孟氏又怀谬见以行法之权之宜归一统与君主之权之宜归一统混而为一无所分别夫行法之职与立法之职诚为相异故谓立法之事必以众议定之若行法之事则非统之一人事或带而不行且不免错杂之弊则固有之然因此而谓君主之设在所必页则又不然不观之美国乎行法之权统于一人所谓大统领也而所谓大统领者迥与君主有别初未尝有特权故欲行法权之统一而谓必设君主则无是理也　夫所谓大统领者虽统行法之权而任其责然不若君主之传位于子孙尽彼既为国民所选举则与他之立法官同亦不过一受托人而已故虽统行法之权而于平等之理绝不伤害然则创设制度者虽欲求行法权之一固不必设立君主但为受托人而已足矣则君主与大统领其为一人则同至其所掌之权固未尝同也　孟氏之论贵族亦不免于谬戾彼谓取人之材能勳绩或练达事务而选举之者贵族政治之本旨也太皿彼之意以为民主之本旨则以抽签之法为选举贵族之本旨则以考绩之法为选举夫一国之中设有特权与一国之中人人平等者本不相同贵族之制或因门第或因财产而握有持权异于平民民主之制则无论其材能如何绩勋如何初不因此而握特权苟愿交力力于其国者则以一己之自由权自行表荐而国人亦以其自由权而选拔之故彼此均有自由权以互相为约此即民主政治之本旨也美国之上院即然其不得以此为贵族之制亦明矣
孟氏之所以致误之由太皿不知平等之义故耳其意若曰民主国之平等不过无所区别而一切贤愚均无所表异而已是未真知平等之义者也所谓真平等者尊重各人之自由权及由自由权所生之各权无所等差虽有奇材异能者不得自恃其长以制御众人亦不得因此而有特权惟以其自由权自白其所长以取信于众人而众人亦以自由权选举之如是而已若夫材能勋绩绝无所表异于众要非平常之本旨也　凡欲考求平等之义页参观余所着近世权理论一书则更明矣　孟氏之谬在以混合政体一事与分离官职一事混而为一夫不论如何政体职权均宜分离孟氏不察见英国之制混合各种政体而分立三权遂以此为极则夫英国之制在当时固为有益太皿其政治之沿革实使之然然其国设有各种特权不能平等固非政治之极则况各国政治之沿革有与英国相异者必欲模仿英国其弊害为何如耶　且英国特权亦渐次减少近于平等之义其所以然者何也太皿平等之义其于自由制度固不可少也吾谓彼国贵族之特权必至消灭净尽而后已且彼国虽有君主之尊不过徒拥虚器其必变为民主政治固无疑也　孟氏尝论君主政治有一种矫伪之气习铭刻于臣僚之脑髓牢不可破太皿即以人爵为莫大之荣云云此言甚精但孟氏既见及此何不云矫伪之气习足以笼络一时之人心而不足以进文明之运于无穷故一切爵位一切特权其势必渐次消灭必至自由平等仁义中正之道大行于斯世而后已何孟氏之卓见而不及此乎　然其论法律制度孟氏之所见有极伟者后法国制度之改革太皿出于孟氏之功为多十八世纪攻击奴隶之恶习而不遗余力者莫先于孟氏当时薄休惠及其他教徒等均以奴隶为不当废孟氏独辟之又哥鲁智斯以战争为奴隶所由出其言曰战胜者固得杀获其敌人于是宥其敌而使之为奴固无所不可其他学者又谓主人与奴隶互相契约此奴隶所由出也云云孟氏于此等邪说皆一一驳正之今摘万法精理中数节如左　战争之时苟非万不得已胜者固不能杀其敌人且人虏他人以为奴车取曰吾当时万不得已固欲杀之寻又宥之因以为奴然为斯言者果谁信之耶太皿彼诚万不得已何不杀之既可宥之非寘不得已也　凡有所卖者必有所自利既自鬻以为他人奴则非真出于卖买明矣何则一为人奴则身命财产皆为人有则为主人者一无所施为奴者一无所得天下有如是之卖买者乎　各人所有之自由权即众人所有自由权之一部各人固不得而弃之也　夫人不得自鬻其身以弃其自由权乃其所生之子豫为设法以弃其自由权有是理耶战胜者不得以所败之敌人为奴乃并举敌人所生之子合为吾奴其背于理亦明矣　人或曰吾侪欧洲人固有虏人以为奴隶之权又或曰欧洲人一旦征美洲之土人而歼之则以非洲之黑人为奴使从事于田园之间亦固其所不然则唐价将昂又谓非洲之黑人其种最贱自首至足黝然深黑其鼻甚低几不可辨其丑陋如此造物之生人既赋以如是之状态岂有再赋以智慧之理云云又谓若欧人以非人为奴而目为不正是不知情势者也苟如若辈之言则欧洲各国之帝王应互相立约以后永不用非人为奴何各国常相立约而卒不及此事则知奴役非人固非出于不正者也云云●袒护奴隶之习者其所论往往如是苟稍明事理者固知其说之非不必辨也　夫孟氏之主张自由攻击奴隶如是故后世文明之国解放奴隶使奴隶之恶习绝亦于天壤之间皆由十八世纪学者之议论及尚自由之国能循此议论故也　孟氏又倡议改革刑法后世亦多采其议先是蒙吞士在十六世纪攻击刑法之过严以为悖理然闻其言者习焉不察若李翕留所定之刑典则惨酷残忍殆无人理又路易十四之条勒其所揭死刑极多又拷讯之法极为酷烈且法令滋章有如密网于是罪人处刑以前几经痛楚乃再施以酷刑其虐如此　当时刑戮之如此然人习之既久不以为怪如塞维纳夫人即其例也旭伦奴侯爵于孛烈太毅所行之报复颇极酷有令人酸鼻者然塞维纳语及此事颇极滑稽绝无哀矜之意彼谓孛烈太毅之农民何顽陋如是当其相继被绞绝不以为惧何其性之忍耐乃尔乎彼又观其行刑以为笑乐尝曰孛烈太毅之大树郁乎苍苍若于树下行刑则更佳矣云云呜呼塞维纳颇从事学问文词富[赡](瞻)为后世所啧啧称道者也徒以长于宫庭习见酷之事故不知仁慈为何物乃自十八世纪以来经哲学士之提撕而仁慈之旨乃大明于世其功不甚巨乎　孟氏极口论拷讯之法不可不废又论陪审之官不可不设又论法律之宜宽兹摘万法精理中数条如左　凡专制之国其人爱国之念与畏人讥刺之念两者皆横于胸中而无时或已故苟非至凶至暴之人断不至于犯法故每以恶名之暴露为刑罚之最重者
此等邦国民法之力已足以防其为恶之事而遏其为恶之心故暴力者固在所不必需也　又此等邦国苟链达法律制度者其所奉之宗旨不在惩恶而在劝善故每欲防罪恶于未萌以收移风易俗之效务使刑罚归于无用而后已　凡古今来法制之所以乱罪犯之所以滋者非刑罚之宽平有以使之也太皿以有罪者得逭其罚故耳　刑罚过严之弊足以败坏人心而使之自甘于卑污太皿国之所以乱其故有二一由为民者不守法律一由法律不善而为民者日走于恶苟法律不善而民走于恶则不可以为国何则以致疾之本正由于药石故也　方今刑法日臻妥协足以副吾辈之望实由孟氏及其门徒所倡之议有以致之今之刑法其旨趣在宽平即于犯罪者之一身犹郑重人类绝不加以凌辱非可叹美者乎　白加掠所着刑法论颇有功于今日之刑法而白氏之说实祖述孟氏者也　当孟氏之时法律制度颇错杂不齐其关于宗教者往往不免苛刻孟氏深慨之谓所奉之教即有不同而宽待之者初非以其宗旨为尽善也然虽宽待之究无背于神意也　又谓奉教者宜互相容忍不可忿争何则为国人者不但求政府之无危而已当求众人之无危者也　又谓奉基督者每曰吾教之所以蔓延于世界者严刑峻法痛惩异教者而已翘克列向帝之时凡奉基督教者相继陷于大辟其已极今则基督教徒一旦得志效其所为以虐异教者呜呼彼盍溯往昔之艰难而一思之耶　又谓基督教徒苟不信余言则余必谓之曰后世之论十八世纪必有谓当时国民已进于文明之域者然或有人目基督教徒为残忍而余又述其虐待异教之事则后世其谓我何　若后之人知今之基督教徒每虐待异宗则此外即有可取者必以此为终身之玷甚或举今日之所有而莫不加以恶名能不为之寒心哉　孟氏于富国之学亦能别创意见彼谓自由之权与平等之义相应而财产之厚薄相去过远则平等之议终不可保何则贫者与富者相向其势不能无所屈故孟氏欲新制法律务使一国之货财散布于众人使不聚于数人之手又欲禁造无益之货物使不害有益此孟氏之论法律所由以节约为主而又欲举古昔民主国租税之法数条使复行于今日也　孟氏之论租赋谓民之所以出租税者无他太皿分其赋产之一分而使其余之财产得藉此安固而已　凡定租税之额者页将政府每年所需几何与百姓每人所需几何详为核算若剥国人有用之财以充国人无用之费非自由之道也　又定租税之基本页通国人之财产而分为三分一曰国人所不可一日无者二曰国人有之得藉此以图利者三曰即国人有之亦不必有益于国大者故第一分则为政府者夬不得而税之第二分则不妨税之第三分则税之不妨稍重　近日租税之法英国最为适中太皿在英国田各计贫人财产之额而免其租赋若无益之物则较有益之物科税更重租税之法太皿莫善于是孟氏早见及此故分国人之财产为三分以为贫人所必需之物而课其税则不可不轻富人所不必需之物而科其税则不妨稍重科税者固当视家产之厚薄若但视其赋额之多少则虽貌为平等要非真平等也　孟氏所以分国人之财产为三分者太皿使租税之额有轻重之差以求合于平等要之从百姓财产之厚薄以为重轻即权百姓负旦之轻重以上下其租税也　孟氏又论政府所以賙济贫人之法有出人意表者彼云所谓真富者有业之民而已所谓真贫者无业之民而已其意太皿谓人虽绝无所有未足为贫唯无业者乃为贫耳　又谓抚恤瘝寡孤独废疾者若但给以衣食虽曰仁慈要非賙济之上策也太皿言政府第集褴褛之民乞食于道者而给以钱物要非政所当务之急政府所当务之急在使一国之人各得其所衣必煖食必饱而无饥寒疾病之患此正为政府者之所有事也若夫姑息之计不过好施者之所为而已　所谓文明之国者其一国之民各有所业所谓阜民生之道不外乎此故凡无所业者则与之其未知所业者则教之如是而已　孟氏于此等议论颇为剀切但措词稍激有过于其所欲言者其本意太皿谓政府之所务在使国人各有所业若人生不幸而为瘝寡孤独或一时失足而致癈疾则所业者不能不废而衣食因以困乏故为政府者当收恤之不使失所若一时姑息之计则固非政府所可恃以为安也　孟氏之论政其所见极深奥远大其所失之处在专务实际而于哲学实未臻极顶故往往有支离灭裂之病此所以为法学史学之巨擘要未足为哲学之宗匠也尝自称曰吾于政治之术尝讨究其本原之主义及既得之后则议论滔滔自在流出绝不页乎经营云云彼所谓本原之旨即事物自然之理为吾人良知所禀非出于意欲之自由者也夫道德法律固出于事物自然之理然取舍去就则在吾人意欲之自由故主义中之主义本原中之本原莫不归于意欲之自由否则无内外之别孟氏不知故其立说不过就世所现行之亦而论评之未尝举世所当行之道而倡议之此其所以失也
　　墨子尚同三篇书后上                                                 
水火有气而无生草木有生而无知禽兽有知而无义人有气有生有知亦且有义力不若牛走不若马而牛马为用何也人能君羊彼不能君羊也人何以能君羊曰分分何以能行曰以义故子墨子言曰古者民生未有刑政之时皿其语人异义是以一人则一义二人则二义十人则十义其人兹众其所谓义者亦兹众惟能以尚同一义为政然后可儒家有讥之者夫一身之中有心焉者有手焉者有足焉者有耳目焉者目与心异不见也耳与心异不闻也手足与心异不应也一家之中有父焉者有兄焉者有子焉者有弟焉者父作室子弗肯堂焉相夷矣兄作恭弟弗能友焉相争矣一国之中有君焉者有官焉者有士焉者有农焉者有工焉商焉者君与官异官与士异士与农异农与工异工与商异异之中又有异如此则天下亿兆人为亿兆国矣惟圣人能以一行万以同齐异为之雕琢刻镂黼黻文章使足以辨贵贱而已不求其观为之管磬钟鼓琴瑟竽笙使足以辨吉凶合欢定和而已不求其外余为之宫室台榭使足以避燥湿养德辨轻重而已不求其外诗曰追琢其章金玉其相勉勉我王纲纪四方此之谓也孔子畏大人居是邦不非其大夫春秋讥专臣语言氏子以大同墨子师之发为尚同之说当六国时车毂击驰言语相结天下豆剖约从连衡诸侯惑乱万端俱起不可胜理科条繁芜民多伪态书策稠浊百姓不足上下相愁民无所聊繁称文辞天下不治舌敝耳聋不见成功子墨子之说曰内之父子兄弟作怨恶离散不能相合和天下之百姓皆以水火毒药相亏害至有余力不能以相劳腐歹余财不能以相分隐慝良道不以相教天下之乱若禽兽然呜呼此亦就天下公共之理言之也非一人之私言也在当时择务从事而言之也公法家之微言也子墨子所谓国家昏乱则语之尚同是也圣王之治世蕲至于丝缕之有纪网罟之有纲而已何必不同
　　墨子尚同三篇书后下                                             
或问曰国家昏乱则语之尚同固已将欲从同必有渐也敢问其方曰子墨子言之已曰明乎民之无正长以一同天下之义而天下乱也是故选择天下贤良圣知辩慧之人立以为天子以从事乎一同天下之事天子既已立矣以为惟其耳目之请不能独一同天下之义是故选择天下赞阅贤良圣智辩慧之人置以为三公与从事乎一同天下之义天子三公既已立矣降而至于万诸侯国君与夫左右将军远至于乡里之长皆如之故记曰圣人耐以天下为一家中国为一人者非意之也必知其情辟于其义明于其利达于其患然后能为之子墨子之言一则曰一同天下之义再则曰一同其国之义三则曰一同其里其乡之义则所谓唯以尚同为政者所以治人七情修十义讲信修睦尚辞让去争夺也天地之间万物生焉人之于万物一物也其所以异于禽兽虫鱼者则孙卿子所谓能君羊也禽兽虫鱼非无君羊君羊而不能从事乎一同其性之义也受有臣亿万惟亿万心受之所以为独夫也武有臣三千[惟](国)一心万而仍归于一也天子所以曰余一人也子墨子所谓先生之书相年之道是也曰孟子距墨氏至斥以禽兽而韩子云孔墨必相用韩子笃于信孟子此奚以独不然耶曰当战国时为墨学者流为横议或多为短丧之说[子](承)舆氏始深嫉之韩子以为辩生于末学各务售其师之说近代讲学家读之当爽然失矣何尝与孟子相妨害哉且孟子恶兼爱何嫌乎尚同 
　　公法通义叙                                              
有生之初人各自爱也人各自利也自爱者恶人自利者贼人天必欲人之相爱相利而不欲人之相恶相贼也于是有人者出以自爱者兼而爱之自利者兼而利之此其人之用心必大公而无所偏倚故其为法也如天之行广而无私其治天下有不顺者从而征之平者去之诸侯宾从心悦诚服流殛凶族四裔于变垂衣裳而治是谓大同古之人有行之者黄帝尧舜是也大道既隐天下为家各私其私各欲其欲国与国之相攻家与家之相篡争地野战屠人为名人牧嗜杀率兽食肉机之所发天地反覆天下之祸烈于洪水故孟子曰春秋无义战又曰敌国不相征又曰善战者服上刑诚恶其私也莽莽万古如原之燎如羹之沸未尝一日息以至今日儵忽凿混沌七窍成矣谁为仁人谁能无敌衣裳之会眇不复见今日兵车明日玉帛乐天乎畏天乎奚为其至此极也呜呼法之不公几于无法而西人以所谓公法者引绳批根桎梏我国又自逃文网互相舞弄惟我国之是觊公耶法耶果何道也自丁韪良中国古世公法梁启超春秋公法学出一孔之儒误绎厥旨遂从而土付会之致以公法即春秋诬圣蔑经授人以隙旧学家愤然争之而门户立矣夫春秋乃万世不易之公法生民以来所未有也岂葛罗丢所敢望耶特秉彝之好异洲同理公义所在时有暗合驯至今日弱肉强食理法蔑如公之一字愈不可问以愚观之公法之学自有通义凡有血气莫不有理圣人之褒贬王者之平治天下即此理此法也公无私者也岂非西人遂无公法耶西人公法学家颇近古刑名纵横家言又驳杂多不可依据我果自强自有之法沛然莫之御也何必彼族所谓公法又尝思之非公无法非法无治非中无本非西无通经不可玩法不可废故有公法通义愚以谓公法出于天然之理天然之理原于道舍道非理舍理非公法故有原道公法者治平之具六经之绪而王者之制作也不必泥于西法也故有宗经以古为监可知得失所见异辞所闻异辞所传闻异辞三世之义可借镜也故有比事斯德果曰公法多凭诸国之常例宾克舍曰常例为公法即不因一二盟约之不合而遂废也故有释例法之行必以权故有重权误于权者多蔽故有解蔽汉高帝入关与父老约法三章耳科条[繁](敏)多则疏且伪故有守约自古皆有死民无信不立维系邦国以不渝为第一义故有不贰文明之世内外公法必合一内之不修外侮乘之不可不辨也故有辨内外公法之权强国用之则强弱国用之则弱是以惟赖教化隆盛之国以行之故有自强凡此十目约为内篇禀诸先王率此性法明有本也又尝思之欲维邦交当俯就西法己则不竞伊可耻也故有明耻葛氏以匹夫创为公法万国遵之故有申葛泰西各国有专科有法师著书立说时相出入故有家法中国所行惟近译数种西人之书多不可见然名家之说亦散见他书惜其章句难以缕析故有辑佚西士着作不免芜杂要其指归万言一致挈其纲领亦便寻绎故有节要法师武断时亦不可思议故有辨正公法之义维系盟约解说字义不无矛盾故有释字礼乐教化非刑不立民耻且格非律不一故有审律邦国交战之故大抵因公法之疑端而起公法师常云各国和睦本当然之理而公法多为交战时而设所以和睦时其条欠尚少惟与交战相关之公法更多所载之事亦最重故有议战公法会通弟二十二节云果能天下一统万国合一安用此公法也信哉此言吾期之地球大同世矣故以大同终焉是为外篇二十篇之义蔽以一言则曰公理不偏于中不锢于西砭此膏[肓](匕目)亦欲尽匹夫之责云尔
　　书惠顿氏万国公法后                                           
中国古无盟聘之制汉晋而降率视敌之强弱为等夷庞然尊大尸禹役贡献贵异者乃得居诸侯王上书辞无常格曰日出天子日入天子兄皇帝弟皇帝父皇帝子皇帝使之往来卑亢之节于是乎在又大抵不出和战之间渴而掘井岁贡岁币争锥刀之末以多寡授受为体粉饰弥缝为意非实能计久长者见眹兆批却道窍绸缪乎未雨上达君势而下葆国权者其不足为典要甚明或以春秋为比附丰采都雅论难闳肆介绍之仪坛坫之饰既木乎有闻善我国家亲诸侯求柴胡桔梗于沮泽抑亦未为通计也文字之判若天渊政教学术情性习尚犹胡之于越台而合之犹水石之不相入俯而就之犹入丛棘之中护于履而刺于冠为背驰为特立犹章甫然不可以适文身之俗春秋所为难而又以方剖判初胎之奇局为日本以之矣改政朔易服色俨然以西人为师西人窃笑之然而往往因是为左袒者众乃有海陬狂生的然以为可法私之为秘计游说公卿之间庄子曰羊肉慕蚁蚁不慕羊肉皿不待智者而知其非也风日之过河恃源而往则意者其不可以已邪于是说者欣欣然而相告曰某得之异日者识时之士有慎约之一策焉有修法之一策焉约者公家之所柄非庶人所得议法天下之公也西方立专门之学搜求拟议之日久增积成帙备刍荛之询世主亦甚有垂葑菲之采者夫西方诸国无如俄德法美英意奥强息兵之会瑞士执牛耳瑞士父老之国犹之局外局外者议平无倾轧之病意气之嫌父不为其子媒必有所以媒之合二姓之欢娶妻不娶同姓以防微也防微合欢而又无倾轨之病意气之嫌然则舍公法乎何求余甚爱惠顿氏之书征引繁博丁韪良者从而译之甚能达中西之意洞如观火西方奉之如圭臬独中国遥遥数万里抑将有炙盭者与曰西方之公法本乎恕故曰揆之情度之理察之诸国交际之亦自虎哥发为性法义法两端宾克舍又推为理例二源性与理天生而具各家辨论虽少异然大致率与吾中国同义与例人之所设道行之而成物谓之而然俄拉费发得耳益演之为公议为常例公议者明许之常例者默许之虽然例有甚不可以相通谓之默许不默则不许可知也议有出于势其言曰出于势者即非当于理非情之所甚甘已有成言亦不得废由是观之强者之获益类多矣不可谓公若夫民之叛其君尸禹国反兵相攻则他国或守局外或许其旧君或许其叛民或许其尸禹国无所不可以约为定是开觊觎之渐也炮台位置防于邻国可联盟毁之是奖陵抑之风也君虐其民民倡自主战争不息他国执贸易不通为辞止其兵公议画其疆界如土耳其希腊之尸禹是启叛乱之阶也两国相攻守局外者可许一国兵船进口而禁其一视先约为权衡则黠者可以资调护战前定约可以助兵可以助战舰可以助帑粮视约数而止不以为敌则诡秘者可以蓄奸谋鋩然其有端齿齿然机事机心若不相掩非公师之袒识之不明履西方之陈亦千年沿习而用之大都如此也且夫神圣不足以摘诸奸诰誓烦数不足以要大众智虑之密科条之审行之严守之笃而无确乎不拔之业是所谓金堤蚁穴者非乎君子贵自强必端其本端本之术若有由然其诸遣使约交藩卫封殖如乎有助惠顿氏公法所载至纤至悉考其缘起庶世之君子得所观感焉初西方以事命使臣无常住者当希腊罗马之时使臣或在百姓之前或在长老会中讨论时事自欧洲通商而来交涉愈繁使臣之权愈重一千五百年而后始有二等三等钦差之目要亦奉命而往将命而归以诘辨为能期不辱而已东西罗马既分教皇始有遣钦差常住之制法始效之奥王腓第南第三继之一千八百十五年伟恩之约一千八百十八年亚垦之约钦差品级益定通于欧洲欧洲以故益知外事变革师法益智国益强光绪二年滇案既定选堪出使者坚与国之约星轺所指无休岁如郭公如曾公所为裨补或在言思之外噫盛矣哉盲者不足与取道聋者不足与察音不入其间者不足与观其微于使者或将有取也
　　法律问答                                               
问何以谓之国法师曰有国必有民凡一国治民律例可自行增损不必问诸各国即一国之公法其能深明此律者曰国法师　问何以谓之交涉公法师曰国与国交涉设法以联络之曰交涉公法荷兰法师果鲁西亚士谓此为联络各国之戋索其能熟谙此学者曰交涉公法师英法师胡克而云各国公法非一国所能定亦非一人所能增损犹之一人不能窜改一国律例岂地球诸国公法一国能违之乎　问公法何以与性法微有差别曰公法之学始于虎哥虎哥主公法从性法而出分性法为第一种公法为第二种意在抑一切权利而归之性法原书名平战条规推本良知谓出于上帝之禁令其学致为纯正案性法揆之于心之是非公法揆之于往来交际之公义后来诸家或截然分性法公法为二事而铢铢而称寸寸而度遂流为法律之学犹孔子正名之旨为名家学春秋律●轻重以礼为衡而习于名法者渐失其真宰我遂有使民战栗等语开后世压力无穷之祸其支派遂为申韩为荀李以此知中西性法之学之变本加厉也汫辟子意在阐明中西性法之源捄将来各国权利构血半及一国君民交讧之祸故于此三致意云　问西政尚实公法兼尚名实然否曰董子曰名者实之宾也孔子正名虽改从殷质而辨等威张例法凡会盟朝聘侵伐平乱行成存亡继绝使臣班次皆以名宾实之学也西国工商格致兵政权力事事核实非公法家以名相维充其实无往非机械杀人之具矣故公法之精名实实名　问交涉公法之根原何在曰果鲁西亚士云公法根原为天然之理与相沿之风俗订定之和约一千七百五十三年布路斯即普鲁士有国书递于英国文内申明公法根原为公正为公便为公理为行惯之条规案天然之理为天律行惯之条规为人律　问公法有正法便法何义曰凡各国能自主而分所当为之事曰正法有因各国交涉多年渐生规例稍为变通是曰公例亦曰便法　案自主之国分所应得者一能增改其国政他国不得与闻二能管理国内之尸禹地他国不得占据国内所有产业由本国自理不准他国阻挠三能自保其国预备战守之法四振兴国内商务俾致富强五能于界外得新地以为尸禹国六有全权管理一切人物即在本国界外者亦能管理七应保护本国之人任往何国如两国民人负欠债项可以理问此西人自主之公例也今以中国衡之则国之尸禹地如安南缅甸琉球高丽台湾乌苏里河以东沦异域矣国之产业如上海租界华人不能买而西人主之而福州乌石山九江庐山盗卖官地之案叠起非国律所能治矣国之商务散无友纪岁输英人数千万矣国之游氓见逐花旗黑奴不若矣国之人民一入教籍作奸犯科官吏束手矣此犹显失自主之权其隐失自主之权为君羊雄觊觎如德议瓜分之类各报謷訾万国公报辑裒私议以广见闻论甚详者尚难尔见缕若之何熟视无睹也
　　驳洗冤录问答                                         
问洗冤录一书始自宋佑间提刑官宋慈取和凝及其子山蒙所着之疑狱集并无名氏之内恕录等书互考马念编辑而成历代司狱之官迭有附益复有宋之平冤录元之无冤录皆历经考马念流传至今今以为西人之法远胜则此书可废欤曰中国详刑之法至矣然州县之任相马念者逢蒸变之际恶臭难近监临远视委之忤作书吏之手妄言喝报在所不免所定罪谳依据古法然古法非经实马念取碻证采取历来案件成书而已讹以滋讹了无深理以言其误约有四端一为人身骨体之误中国骨格之图部位名目支离分析或假穴道肌肉以指骨体谬言假象疑误后生考西人业医学者必详究体质功用之理所恃以为实马念者均经解剖而得之言全体学者有全体阐微全体通考全骨图等所指骨体部位名目纤悉毕具以中图对观详备不及彼书十之一不可用一也一为指言致命之误两额角左右嗓喉结喉骨按西人证马念曾有受伤未致死者不可用二也一为杂证马念之误滴血骨原本梁书豫章王综事又有滴水凝血之法然以西医书证之血凝之理有冷暖动静滑涩风气之别稀稠从违之义以理论之血多水少路人之血可凝血少水多骨肉不必凝又骨体本有吸引血轮之性者羊之骨能沁人血据此断案能无枉乎不可用三也一为凿空求证之误殴后溺水用明油伞照马念此于光学之理无以言之焚尸掷骨可烧地热用胡麻糁地马念之或浇醋用漆桌覆马念之尸体既毁所余磷炭矽土诸质已化散还其原质何以与油质漆质相沁可马念伤状大似戏剧不可用四也考西国医士分三科一为照料医治之科一为防之科一为佐治相马念之科相马念之科当中国顺治时日耳曼总学舍官中始令习医者肄业后法尔述其马念证之书邓干发明其理此学大兴近日皆设此科以赀听断故谓之辅政科窃谓中国医学久无专政宜仿设此科博习详究亦　昭代慎重民命之至意也
　　定律之权问答                                                    
问定律之权曰公法家言人生而具天然之理好善恶恶之性人与人交际则有分所当为分所当得之事故国内相关必有治民律法以定其程是为一国之公法公法之根原生于天然之理与行惯之规例是故有天律有人律公义公正公便公理谓之天律国家所用之律例历代根本之律法是谓人律然则定律之权非一人之所筐箧而守者也必因民义以定之缘人情而用之民义所不便则核众论以更之是故法美律例定于国会英国律例革于议院凡欧美文教之邦其律令率以民义定之往往以保护民权维持工艺商务一切便民之事为主康诰言陈时 臬事义刑义杀推本之曰天畏棐忱民情大可见言公法也然而承学之士莫敢持经义以进退司空城旦书者公理废而国法之师绝也
　　守律之权问答                                                 
问守律之权曰深明国法之正反同异得失以佐其国政谓之师以国为体守天律人律而谨奉之以整齐其封域之内之人谓之君公法家言凡国分所应得本国能自主者有数端其一事能增损其国政他国不得与闻说之曰凡自主之国所有国内律法可依己意而定他国不得讥评并不得与闻一事有全权管理国内一切人物即在本国界外者亦能管理凡奉回教之国或奉别教之国又奉西教之人本非尸禹于此国而住于此国者又犯罪之人居他国者皆包在此条之内说之曰凡彼国人来此国者其人必有暗服此国律法之意太皿设律所以治国俾免祸乱而得平安故凡别国人寄居本国国家必能治其罪与本国人一律否则不能保其国内之民相安无事欧州各国有一法可公用如本国人在别国有犯本国律法可归本国治罪若本国人住在别国犯法则别国可以问罪罗马律法云在界限之外服界外官员管理非无故而服实出于无可奈何也中西之事则不然自中英天律和约定中国地方官与领事会同审办讯断之条而守律之权渐失矣津约第十七欠凡英国民人控告中国民人事件应先赴领事衙门投禀领事官即当查明根由先行劝息使不成讼中国民人有赴领事官署告英国人民者亦应一体劝息间有不能劝息者即由中国地方官与领事官会同审办公平讯断云云燕台和约照复之文定华人由华官问罪英人由英官问罪而守律之权废矣燕台约第二端之三云一凡遇内地各省地方官或通商口岸有关系英人命盗案件议由英国大臣派员前往该处观审此事应先声叙明白庶免日后彼此另有异辞后总理衙门照复英使以将来照办缘由声明备案中国各口审断案件两国法律既有不同只能视被告为何国人即赴何国官员处控告原告为何国人其本国人员只可赴承审处观审倘观审之员以为办理未妥可以逐细辨论庶保各无何隅各按本国律法审断云云西人之论曰西国通例禺居何国即归他国管辖讼事归其国官吏审判故英人居法法吏可定其讼也法人居英英吏可定其讼也西人禺中国仍隶本国官吏辖治华吏不得而辖之华律不得而治之者西国律文同异不甚相远中西律例则格不相入且华官有刑讯之事此西人所以不甘俯就范围者也公法家言亦曰凡奉西教之国与奉回教之国与奉他教之国其教规大有分别故其人之习俗与所视为善恶之事及其国政律法自必迥异两类之人不能有公用之法所以一国不可管理国外之人凡奉回教之国与奉他教之国不服寄居之国仍为原国所管理云夫守律之权废则自主之等品失公法家以分所不当为许人为臣服人之事其与自主平行之道相背如此其远也然而西国睅然行之法学之士不得议其后者中律重也然则守律之权废者律失也律失而不为之所者公理废而国法之师绝也
　　行律之权问答                                        
问行律之权曰凡大小刑狱审问之官皆有一定之界限不及限则为废法逾限则为枉滥西国刑司审问之权足以讯治其国主王公大臣然有最严之两限即平民亦不得逾限而受禁制华英谳案定章曰英国有永不更改之两律皆缘深恐民人受屈起见上而朝廷下而庶寮百执事皆不得变乱一曰无权押人凡人纵被人告案断无滥行监禁不即开堂讯问之理苟或事出无奈暂行羁管亦必从速秉公廷鞫一曰无权定谳凡被告之有罪与否俱页请本国公正人作为陪审人员商量定夺本官不得独断陪审人定被告以为有罪无论该被告承认与否必治以应得之罪定被告以为无罪即行销案纵有新见证重行投诉问官亦不能再行提鞫英律设陪审人员初意恐问官以爱憎为是非故视陪审一事为夬狱第一关头即英国君主亦仅有减轻赦免之权断无加重罪名之力也西人寓华犯罪华官见英律讶其太轻屡欲重行提问加等定拟不知按照英律势有所不行也夫西人治狱之事界限之严如此狱吏不得上下其手贵人不得枉挠其法者析律有定义而持法有公理也析律有定义而持法有公理者律学明白而权有所止也中国狱吏于律名眉目十不晓三四狱情虚实缓急十不暇顾一二或平民未经质讯而滥被监禁事出于胥役之勒索而问官不知也或乡愚无知而巧被陷害事出于豪强兼并之诬控而问官不知也状词未入则讼棍嗾之蠹役乱之案情未悉则富绅之竿牍挠之要人之意旨持之是狱吏之权有限也箠楚枷杻径行喜怒犴狴之间无生理死生成于片辞懦烈易于俄顷是狱吏之权无限也权有限者傀儡牵于尺组而动静不得自由权无限者虎狼盗其衣冠而搏噬习于所愤中国之民焦焉没焉耳目习熟而不暇为之痛心疾首且以病外人之轻刑者公理废而国法之师绝也 
　　西人听讼章程问畣                                             
问西人听讼之章程曰英律约分二事曰刑律曰户律刑律之中分二等一则有害于人如杀人伤人殴人之类一则有害于物如盗窃财物伪造契约诓骗纵火之类此为干犯刑律刑律重罪分故误户律之中亦分二事如甲乙二人已立合同后有一人不认此约因而成讼又如丙控丁欠钱不还等情此户律中犯约一类之事又有无约致损者水路则如戊船掽己船陆路则如庚车掽辛车之类既已被损亦可具控其诉说也寻常案件则问官票传限日到堂听鞫巨案则派巡捕递至次日开堂审问问日见证到齐问官先问原告状人告之证人各口供既毕乃告被告有何剖辨又问被告证人有何申诉凡见证人必发誓词问官乃详细斟问英例执圣书以矢誓谓所言皆真实无妄倘有信口雌黄者事发即治以假立誓辞谎撰证语之罪英律妄语罪重且破露后人所不齿故诳誓者甚少问两造毕定被告罪名轻重轻罪如罚洋不过二三百元监禁不过六月即按狱词援律判定罪较重者问官命发回狱中待定罪延请陪审十二人示期覆审至日问官与陪审人员听口供毕十二人退至他室据口供证词细考有无疑窦是否符合斟酌尽善然后以有罪无罪分别申覆被告无罪问官立予省释有罪问官乃定罪名杀人者缳首或系迫杀则将全案供招上详刑曹或得原情减等罪不至死问官即可定谳也户律之案问官示日到堂原告人页带见证人及各项凭据以凭根问察马念问官讯明得直断令被告措资立予清偿若控索之数在英洋百元以外原告页具禀正副各一声明具控情节应索欠项若干问官将副禀发被告阅看限八日内覆诉原告得直断令照数清偿索欠或在英洋二千或二千五百元以上两造不服可上控刑曹凡诉讼页先缴票费一元五角若户律之案控索在一百元以内之小欠先缴票费三元讼得直被告付还所索之欠外票费亦页交还原告控索在百元以外按其控索之数除每英洋百元随案先交二元五角暂存官署外按案情之大小另有存欠自二十五元至五六百元不等若被告讼得直则此项存欠罚作被告之堂费原告得直则被告清还索欠外并页偿还存欠二千元以上上控者页于十五日内先禀知原问官衙门原告上控者先存英洋二千五百元以备后日堂费被告不服者除存洋二千五百元以外并将断定应还之欠交存原问官衙门然后准其上控此项洋元由该衙门代存银行生息至刑曹断定之后原告理直则将存欠索欠本息尽行给领被告得直亦然以上据华英谳案定章其刑律定谳证据有四一直证二曲证三传言证据四承认证据直证者或知情通报或函告是也曲证者借物为凭由约度得之或从紧要事情连类及之是也传言证据最不可信无根之言难以成信谳也承认证据最为定狱之关键然西律无刑讯承认之法无诱令承认之事凡疾言遽色以劫之甘言诳语以诱之承认虽得陪审之官不据以成狱也据英国水师律例杀人若毒杀陷害之事则凭医生之理以马念之凭化学之理以马念之然有时化学虽得碻证其狱之情节少有疑窦终得原减者罪疑则轻之意也户律之案取证于合同凭约见证其合同之辞必有不明不达之处或在当守不当守之间因以成讼其解释之法有数十事则皆律师授受之公法也君子曰观西人之折狱可以得经义矣重狱必延陪审刑人于市与众弃之之道也索债必有存欠束矢钧金然后听之之道也问狱不以敲朴不以钩距如得其情哀矜弗喜之道也狱疑则得纵缓祥刑之矩也必求其名必当其情非佞惟良以尽人伦观西人之折狱可以得经义矣
　　中国读律法问答                                    
问中国读律之法有刑名八字义以准皆其各及即若是也有十六字义加减计通坐听依从并余递重但亦称同是也词气轻重之间毫厘千里故读律者必精研洞悉而后上下比罪无僭乱辞西人读律之法可言欤曰中律备矣读律之法具矣然而习狱者舍律文之大义而析例太繁非律意也西律专门之书愧未能习窃尝观公法家言矣费利摩罗巴德氏之言曰所有各种律法各种合同其文字必为公理能在一事内用之但有时所造律法或合同有事不能预先料理者虽包在公理之内尚未言明又和约或律法之内有一句与别句相反者或似相反而实不相反者或一律法一和约与别律法别和约有不同之处凡此各事必有法以明之解说之法各国之法师从罗马律法罗马律法论并各国大法师书中得来罗马律法中多论合同律法与文书解说之理罗马法师亦有浑同之解说与其界限并立新律法补旧律法之界限解说之事分三项一正解说为造律法之人自注其本意但此种解说似有新添律法之式以注明旧律法不明之处此法不能谓之解说在律法可为新律法按此如律文字注及新增例案之尸禹皆是二常解说即用惯之解说或已用过几次之解说又数种文字不载在原文内则言外之意能作藏在其内与否此必以用惯之解说为主按此如读律家八字十六字义类是也三为照文字解说其内亦分二项一为文字外面之义二为文字内藏之意外意之解有数事一事应查文字平常之解说并其文理简易之　无论国内律法交涉公法其解说都以此为本如其文字外面之意已显明无不合于理之处则不可深求其意或增减之或揣度之如其意已显明或再改之或别解之则天下所有各种文书凭据都不足恃二事不能以数字数句分解必以全文之总意解之按猾吏出入人罪引律率截取一二语正此文所禁以上为解说显明文字之法三事文有不明之句观其全文大意解之四事将本文与别文相比其文所论同事同人者能得其文之原意五事查其文所有不明之处能有几法可以解之查各解法所能生之事兼查其意为公允与否则能定何解为合六事或一句或一欠有两种解说则必看何种解说为有理而能行者以取之原文证云即如国内之律法设有一地分与甲乙两人而合同云甲可径行其地则此其字有两种解说即可解为甲地亦可为乙地也但甲自能行甲地本不必记于合同之内所以其字必解为乙地也此法田各同弟五事必观文意其总意较文字尤要紧此为有理之文言之以上为解说文字两歧不定之故其不能定之故由于文字不达不详此事律法中不常有者也内意之解有数事解内意者因所用之文字不合于理难定其文意为主或意义为主也罗马法师云文字不可过重必以意义为主一事文字之意较人心之意更大则解说必收缩之原文证云律法有一公说即立合同凭据之人其意必为有理者如园中有房屋主人将房屋给甲园给乙则不能说主人之意要将房屋给甲而不令行过园中以进屋所以给园合同必收缩解说令乙让园中一路与甲二事文字之意较人心之意更小则解说必放宽之原文证云如回教圣书有一欠禁人不吃葡萄酒因当时止有此种酒耳虽不言烧酒及各酒均应包在此欠之内有时两律法彼此矛盾者解之有数事一事相反之两律法一为应许何事一为口尸禹付何事则以口尸禹付者为主如所嘱付者为统同所应许者为特设则以应许者为主二事如所定之事其一不论何时可为其一必立刻为之稍迟则终不能为者必以立刻为者为主三事所有相反之处一为所禁一为所命则禁者为主但此不过为所禁之无穷期者能用四事凡有两言彼此相等又彼此相反则以特意者为主而其统同者为次凡律法内有两相反者必用此法因定律法之人如为特遣之律法其言必简净因恐不包括所有之意又恐言之太过包括不页有之事若统同者可稍宽其界限五事相反之言同为所禁者而其一犯禁有刑罚一无之则以有形置者为之俱有之则以刑罚大者为主六事一人应为两事为分所当为者而其一事为大且有益于人则必为其大者各律法内如有两事相反或两事相混者以此法能定其何事为要但此法力量颇大必在毫无别法之案内用之以上为解说内意之法按此所说皆法师之公论但西律未习难以疏通证明于中律亦难骤为会通又杂公法家能释和约合同之法颇难别白然详其解释之意必以大义为主不泥于文字之间近人所着读律卮言疏通律义颇为近之非斤斤例案者所知也观公法家言旁及解释律法之事废名而从实田各文字而寻指归求义类于微茫利权度于累黍审之又审以察其纲纪综其条流其缜密如此中人士之治律不然挟意气以为出入乱名实以惑是非废制律之闳恉撮撏撦例●以益其纠纷破碎吏胥持天下之柄而国事日以蒙戎闇忽经国之生其谓之何
　　问中西刑律不同西人每讥中国刑法太重故禺华西人不受管辖然中国刑罚世轻世重至我　朝实为最轻乾隆以后尤从宽典何以西人犹以为重日本改从西法流弊已生岂亚洲之人果逊于欧洲欤试综其异同探其本原论之                                   
公理者唐虞三代中外君民所共有之权衡也舟于法曰公法轨于心曰公心二者无他中而已矣无畸轻亦无畸重也故民生受中土制百姓于刑之中吕刑曰罔非在中此之谓也西法之轻也惩罗马君主之惨务矫之以伸民权固未必中也知永终必敝中法之重也我　朝　　列圣精一以执其中非重也因西法以形之故目曰重日本不察遂改从西律收领事审断之权以为自强至计不揆诸同异本原无怪流弊之滋生也夫西法之所以与中异者其故有四曰政体曰礼俗曰教门曰公法圣人作万物睹首出庶民咸定一尊此中法所以谨无将也而西政抑君崇民英国则禁制民权之律希腊意大利异军特起脱羁絏而民会益张德奥诸国民权寖盛虽强大君国如俄者其政亦必出于议院故西律有叛民叛国而无叛君之罪其法之以政体异者此其一阳辟阴合夫唱妇随代天有终女无自专此中法所以严牝晨也而西俗男女平权父母之产子女均分嫁后妇人所得其夫不能过问强取有罪近日美国且有妇人入议院之说其法之以礼俗异者又其一圣神立教体一分殊兼爱无父为我无君此中法所以绝异端也而西教意存偏胜纷争陵藉耶稣主教其徒益众得其刻厉者则抵死仇杀而钤制之律出得其尚同者则提倡自主而长厚之制又出故英法国会改律皆以护人民利权为主其法之以教门异者又其一乱臣贼子皆得诛之人能讨贼见褒春秋此中法所以戒藏奸也而西例他国民党倡乱逋入己国虽行文索捕亦匿而不与故曾惠敏使俄索交回逋逆不获西班牙索古巴叛党于美美亦不许即是此例其法之以公法异者又其一之四者探其本原实自主之说浸入人心倡之以政习之以俗煽之以教要之以法欲其不胥而为乱也几何哉而主民党者且时复伺间狙击国家不痛加刑戮极其弊必更烈于前千百年君权之祸不至斯民涂炭而尽变其法也其害不止耳食者犹动议改中律立保护民权之制掊中西隔阂使通达无间呜呼谬矣夫掊隔阂使通达意非不善也而曰改中律保民权则惑甚天之通中西也不忍屏夷于化外大一统之端倪也正宜开张名教导以会归于极而反欲堕君纲之大防循民欲之乱辙何哉然则将终听其不受管辖欤非也惟案中国律例合万国公法别类分门折衷至当其法有未劦于中者详辨于下页斟酌以持其平届通使往来及更约之期相与讲明改正彼自号曰公法断未有狃于偏私而不可救以中者也即不然则与之公议一中西平治之法以合治交涉等件除当日火因台条约各法问罪之误不强以从已久将自化则书曰咸中有庆虽不获见于今日必见于来兹呜呼公理之在人心未尝一日息不以方隅限者也而谓中西之治格格不入将长此终古也夫岂其然夫岂其然
　　中国严禁讼师外国重用状师名实异同辨　　　                 
顾家相拟作
中国有讼师外国亦有状师其名同矣中国因有害于民而严禁外国谓有益于民而重用其实又异矣说者曰外国状师精通律例故曰律师昔中西初通译者浅陋但知中国有所谓讼师者亦名状师遂以状师二字当之太皿繙译之误非其名同也信斯言也则讼师与状师若未可相提并论者蒙则谓名固不尽同实亦不尽异而其所以严禁与重用之故则当以君权民权为断何言之讼必求胜人心所同惧其不胜而求助于人于是讼师兴焉顾中国之业此者非敢显执为业也其人或为士子或为吏胥必兼营生计享其实而避其名泰西之律师则幼入学堂专习律例学成考取给以文凭然后得受讼家之延请业为专业名有定名其不同有如此者独是两造之争也衡以情理律法必有一当一不当方肇讼之初因有不自知其违理犯法者迨势将涉讼就教于人设有人焉责以违理犯法则翻然悔悟立归于无讼可也乃讼者意气方盛专务求胜每匿其无理非法之端而饰词巧辩以显附于情理之中阴遁于律法之外然虽有是心而非得讼师则不能自达也彼讼师者托业于是有事为荣苟有相求乐为之用且为他日招徕计其惟恐不胜之心较讼者殆将过之讼而不胜讼者之耻犹小讼师之耻实大也且责讼者以无理非法或犹内愧于心赧然顺受而自讼师闻之犹将以无理为理非法为法也孟子论矢函巫匠以为择术不可不慎吾于讼师亦云由是推之西国之律师其为讼者所延请而力图求胜与托业于是而有事为荣亦曷尝有异于中国乎然而西国重用之中国独严禁之何也曰中国之民愚而多贫愚则不知粉饰贫则不堪久讼苟无讼师真情易得事可立解惟有讼师播弄其间教唆焉而愚者不愚矣拖累焉而贫者益贫矣且两造不必皆有讼师智者受讼师之指使侃侃以谈而愚者转嗫嚅而不吐富者赖讼师之包庇头头是道而贫者愈抑郁而不伸充其弊之所极能淆乱黑白颠倒是非使承审之官误刑枉断而愚且贫者负屈含冤遂终于莫白矣又况中国讼事无论曲直胜负皆有所费或且称家之有无即智且富者藉讼师之力幸能获胜而所耗已多故有赢猫输牛之谚是直无论智愚贫富皆受其害而讼狱滋烦疲于审理尤有司所深恶果使恶迹昭彰得其实据虽尽法惩治不为过而岂徒严禁已哉若泰西则异是凡民之贫者自惴无力或竟不涉讼既讼则必皆有律师势足相敌且民智既开一切公法律例章程肄习者多其律师虽亦受讼家之酬谢而颇能爱惜声名又争辩于大庭广众之中承审陪审诸员亦皆从律学出身纵能文饰巧辩究尚有所忌惮与中国之讼师踪亦诡秘专事舞文弄笔者迥殊故无中国之诸害也虽然吾闻西例凡衙门堂费归理曲者承认是讼果得直兼可省费与中国之讼虽胜而尚多耗费者不同则其求胜之心必更切于中国其不惜重资啗律师以厚利而律师之竭力营谋亦必更甚于中国讵得谓一无流弊哉抑又闻之西例贫民无力延律师者许由国家律师代为剖辩此固良法美意但贫民既未出资律师系由官设度亦如中国官代书之依口代笔恐难与重资延聘者角胜争长此固可推测而知者矣且夫天下之理万端非可绳以一律当两造之具备固有此不尽是彼不尽非者更有两造皆非而彼善于此者中国惟尊君权故有司得以专制听断之际或隐恶而扬善或舍短而从长但当持其大纲不必苛求小节苟能奖以温语宠以虚名即私债公财不妨减子而让母如或宽其前愆杜其后患即廷斥面辱亦当忍受而曲从太皿审断之道不一而足要有准乎情理而不必尽拘律例者亦安用律师为耶故中国之民于官长之听断平允者恒称颂之即稍有畸轻畸重而但能了事亦相与安之君权之国体制固应尔也泰西则务伸民气谓人人有自主之权彼此互争专藉律师为枢纽苟有一端之善一节之长务当代为争辩必至理屈词穷智尽能索而后已在承审陪审者转若置身事外作壁上观直待胜负既分坐受其成而已其不能不重用律师者势也然则中国之严禁恶其挠上之权也西国之重用欲其伸民之权也明乎君权民权之别非惟可定讼师律师之异同而于一切西政亦思过半矣或曰泰西著名律师于讼案之理曲者辄谢绝不与闻恐非中国讼师师及应之曰江浙诸省讼师高手亦不滥受请托遇必不可胜者婉词去之彼其人亦皆精通律例机谋识见类能度越恒流使官长罗而致之以毒攻毒必能剖决疑难寒诸讼师之旦未尝不可重用特汉家自有制度以中国之官治中国之民无取乎效颦学步耳方今五洲通道交涉日繁江海大埠华洋互讼必页延请律师与其取材异地曷若择中人之嫺西律者使充是选并令聪颖子弟入外国学堂讲习西律一体考试以储他日之用亦讲交涉者之急务也若中国庸劣讼师或竟不知律例为何物非特讼案之胜负结局不能预料即事后酬谢亦在所轻不过聊图目前之餔啜而已自桧无讥虽谓之无讼师可矣
　　论强国与弱国相处无公法之可言                                     
今之言时务者好言公法遇外人有欺侮我　国家凌虐我民人之事辄曰是不讲公法是不以公法待我执笔人蓄愤既久乃敢发抒胸臆正告天下曰今世安得有公法哉是特强法而已夫其两强相遇势钧力敌明知我开罪于人则人必还施于我也又知报复不已必有两败俱伤之一日也于是乃设为公法以维持其间既以杜人之侵轶亦以保己之权限此则公法之明效大马念也若夫强者与弱者遇则强者为刀俎弱者为鱼肉其始而藐视继而尝试终之以欺凌以灭亡犹之鹰隼之搏燕雀虎豹之噬犬羊是乃天然之公理更无公法之可言孟子曰夫人必自侮然后人侮之家必自毁而后人毁之国必自伐而后人伐之仲虺之言曰亡者取之乱者侮之古贤明训足为殷鉴而今之论者犹日以公法为言国弱而不知自振者犹八异庇荫于公法之下而不为人所凌灭此则可为大惑不解者也姑请以近事言之江苏当道近以筹欠艰难之故议抽房捐上海城厢内外业已开办惟租界以归西人管辖非华官权力所能及因之不与其列犹可言也若南市则固为中国自治之地面矣而内有西商之产辄不以华官抽捐为然啧有繁言夫西商于租界以外购置房产既与华人同在一处即当与华商一律办理乃该西商辄有抗捐之意而华官亦因有通融办理之法是则西商可免捐华商不能免捐必致驱无数之华人产业托名西商而后已其挠我自主之权坏我通行之例果何如者乃日本官场近以旅居该处之西人不肯照付房税之故辄令人前往汇丰银行不复问其愿否将税银自行取足而去此事若出诸我国则洋商之控告西使之诘责兵轮之鹿囷集声势汹汹朝不保夕矣事既上闻则　严旨之谴责在事各官之获罪又不知若何矣而日本则固行所无事西人虽有心甚不平之说不过交公正人理处而止近且有并无外人出为阻挠之说又有美国政府称其办理公道不欲与各国联络一气请公正人理处之说夫出诸日本则如此出诸我国则如彼是知国势之强弱既殊即外人之情态迥异我　国朝野上下不务自强于平日殆至积轻既久徒执一时之空理八异外人为之仗义执言稍存公道乌可得耶抑执笔人观于今日之情势非特交涉之间强弱不等之国无公法之可言也即以交际之事言之泰西两强之国其国君辄互相推重俄皇至法则法国报章引为荣幸德国宗藩至美则美人欢欣鼓舞以为德美交亲之据独我中国之于诸邦则几于进退失据亢固招尤卑亦失体去岁　两宫回銮　太后首先召见各国公使夫人亲之以宴饮申之以赠遗意固主于弃嫌修好也而西报铺余又其事实寓讥诮之意英国某报且指为甘言虚礼欺诱外人见外交报第四期夫以折节下交之故而致动人疑议不足为荣反以致辱即可知我国今日见轻于外人已至极境殆非奋发自强不能起其推重之心也政府诸公似尚不悟此义故去岁以后屡次拟　诏宣布天下动以保护外人保护教士教民为言不知我苟内政清明祸乱不作则无论为华人为外人为教民为非教民皆在覆载之内即皆受保护之益今必别白言之曰所有在华之洋人必当实力保护所有教士教民不可不实力保护既愈以长教民之焰更足使政府之情势为外人所窥破以动其尝试之心恫吓之意近如意国使臣眷尸禹被人掷击一案北京某报余又述其事颇讥外务部不能据实声说折服外人以致上渎　宸聪兔杀无辜而据西报所言则知意人实有挟制之意以为要索三门湾地步而外务部之曲意迁就太皿亦自有苦衷然政府诸公不于内治外交之道加意讲求无事则以保护为条教有事则以谴责官吏诛戮子民为了案之计民命几何何以堪之徒使外人知我国之易与瞰我政府之可欺但使有下手之方有可以藉口之资则平时之交情本事之曲直皆可置诸不论以求其所大欲更有何公法之可言哉久如泰西诸国虽极狭小而苟非所属即无干预其内政之理乃西人于我国虽无●尸禹之名而已有干预之实近如直督袁制军曾革一知县乃法人以其为天主教徒之故辄强欲袁制军为之开复原官制军不得已乃勉允之夫袁制军于法人无理之干求不能正言其非力拒其请实为失策此端一启将来不职之吏但页投入西教即可有恃无恐纵被严谴不难借外人之力以与上官相抗其流弊正不知何底而法人以庇护其教民之故至欲挠我用舍之权强我以必从而后已此于公法果居何等耶苟非藐视我中国又何敢有此耶而论时事者不审国势之强弱犹日以公法为辞非误人家国之谈即迂儒不知时务之言也
　　述日本监牢苛法
  </div>
  <div class="pagination">
   <a href="皇朝经世文新编续集_page9.html">
    上一页
   </a>
   <span>
    ...
   </span>
   <a href="皇朝经世文新编续集_page5.html">
    5
   </a>
   <a href="皇朝经世文新编续集_page6.html">
    6
   </a>
   <a href="皇朝经世文新编续集_page7.html">
    7
   </a>
   <a href="皇朝经世文新编续集_page8.html">
    8
   </a>
   <a href="皇朝经世文新编续集_page9.html">
    9
   </a>
   <span class="current-page">
    10
   </span>
   <a href="皇朝经世文新编续集_page11.html">
    11
   </a>
   <a href="皇朝经世文新编续集_page12.html">
    12
   </a>
   <a href="皇朝经世文新编续集_page13.html">
    13
   </a>
   <a href="皇朝经世文新编续集_page14.html">
    14
   </a>
   <a href="皇朝经世文新编续集_page15.html">
    15
   </a>
   <span>
    ...
   </span>
   <a href="皇朝经世文新编续集_page11.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
