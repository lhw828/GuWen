<!DOCTYPE html>
<html>
 <head>
  <meta charset="utf-8"/>
  <title>
   皇朝经世文续编 - 第 87 页/共 192 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇朝经世文续编 - 第 87 页/共 192 页
  </h1>
  <div class="content">
   伏查　国家岁入之数。地丁关税而外。惟盐课为大宗。盖盐为人生日用所必需。而所费无多。故岁有丰歉。容有缺粮之时。而人无贫富。总无乏盐之日。人人不能不食。又为人人力所能食。故销路宽而输课易也。产盐之地。各省不同。云南四川产于井。河东产于池。其滨海省分。如两淮两浙长芦山东闽粤等处。则产于海所产之盐。皆待煎晒而成。其附近居民之以煎晒为业者。曰户。　朝廷设官以掌之。招商以运之。积斤成引。按引抽课。各省一引之数。自二百四十斤至五六百斤不等。按收正杂各课。自一两数钱至二三两亦各不同。此大较也。顾纳课之多寡。以销盐之多寡为凭。销盐之多寡。以食盐户口之多寡为断。自　国家定课以后。至于今生齿之繁。户口之增。岂啻倍蓗。乃食盐之人。日见其增。销盐之路。日见其广。而行盐之引地。反多滞而少畅。以致正杂之课额。亦有绌而无盈。若是者何也。一由私盐之充斥也。一由浮费之增加也。自设立长商以来。各省官绅士庶。皆视盐务为利薮。或借口办公。巧为侵蚀。或受人请托。曲为通融。他若陋规黑费之类。不可枚举。且课项则有时展缓。而陋规则无处减轻。此浮费所以日增也。浮费增则成本重。成本重则盐价昂。盐价昂则销路滞。销路滞则课额亏。而无课之私盐乃得充斥于其际。质既洁净。价复轻微。由是百姓乐于食私。而奸民遂乐于售私。于此而欲禁贱价之私盐。行贵价之官盐。虽刑驱势迫。有所不能。此盐之所以日滞。商之所以日疲。而课之所以日短也。为今之计。欲增课必先畅销。欲畅销必先敌私。欲敌私必先减费。而欲减费敌私以畅销而增课。则又莫若使各省改长商而行票盐。

夫票盐之所以愈于长商者。何也。长商受官管束。官吏因之侵渔。长商无可如何。故有费而盐日滞。票商随时认领。官吏即欲需索。票商立许告发。故无费而盐易销。则减费即所以裕课。其利一。长商有费。则盐价日贵。贵则不能敌私。而销路日壅。票商无费。则盐价日贱。贱则可以胜私。而销路日宽。则敌私即所以裕课。其利二。长商积疲已久。每致先盐后课而课易拖延。票商挟本而来。故皆先课后盐而课无短绌。则免欠课之积獘。其利三。长商按纲领运。必挟赀巨万而后可以承充。票商量力纳课。即为数无多。而亦准其贩运。则广民间之生计。其利四。长商则恃系官盐。迫人以不敢不食。故盐多搀和。票商则各自销售。恐人之或有不食。故盐皆洁白。则便各省之民食。其利五。长商价重。则人愿食私。而枭徒因之以多。票商价轻。则人愿食官。而私贩因之以戢。则化天下之莠民。其利六。总此六利。而又得人以经理之。当今生财之大道。计无有逾于此者。溯查嘉庆六年。滇省盐课。改归井。至今年年溢销。道光十二年。淮北盐务。前经两江总督陶澍奏改票盐。除年清年款之外。每年协贴淮南盐课银六十七万两。溢销之数。几至加倍不止。道光三十年。两江督臣陆建瀛因汉岸火灾之后。引滞商疲。将淮南盐务尽行改票。彼时中饱之人。藉词摇惑。仰赖我　　皇上宸谟独断。试行之后。裁汰浮费百四五十万。票贩踊跃争先。己酉一纲。上课至五百余万两。去岁部库支绌赖以接济。是改票之上裕　国课。下便民食。其效已历历可征。臣等思各省盐务。除淮盐改票滇课归井之外。惟山东引票兼行。尚能年清年款。而亦总无溢销。其余长芦河东两广闽浙四川各盐务。无不商疲引滞。苦累日形。今两淮云南。既办有成效。则各省亦可仿照成案。量加变通。虽因地制宜。情形各省不同。而销盐之地。食盐之人。初无稍异。惟变法伊始。总以裁费为要图。恐向日渔利之人。无利可获。必致藉词阻止。摇撼百端。设各该省大吏于盐务情形。未能深悉。恐以浮词之眩惑。转致良法之中挠。不无可惜。　　皇上圣明洞照。票盐之利。已在　　宸鉴之中。惟各省改定章程。势难同时及。必须挨次办理。方为施之有序。合无仰恳　　天恩。特简居心公正通晓盐务之大员。先择一省前往酌量情形。仿照两淮改票成案。妥为筹办。办定一省。再及其余。如此行之以渐。持之以久。以减费为先务。以缉私为永图。不过数年。各省尽行改票。销路既广。交课愈多。既化私而为官。即有畅而无滞。课额之增。将有加倍于今日者。所谓便民裕课。其利诚不可胜言也。臣等愚昧之见。是否有当。伏乞　　皇上圣鉴。 

　
卷五十一　户政二十三盐课二

　　两淮盐法议略
王守基

两淮产盐之场二十有三。隶通州分司者九。曰丰利。曰掘港。曰石港。曰金沙。曰吕四。曰余西。曰余东。曰角斜。曰枅茶。隶泰州分司者十一。日富安。日安丰。日深垛。日东台。日河垛。日丁溪。日草偃。曰刘庄。曰伍佑。曰新兴。曰庙湾。隶海州分司者三。曰板浦。曰中正。日临兴。二十三场。共征折价银八万六千六百十五两零。前明本系按丁征盐。今则摊丁于地。而计其亭场池出盐之多寡。酌定科则。交纳银两。故谓之折价。海州三场。盐出于晒。营销淮北。余则皆出于煎。而营销淮南焉。煎盐之法。择卤旺之地。坚筑如砥。名曰亭场。候卤气上升。地有白光。摊灰于其上。灰即煎盐所烧之荡灰也。五更摊之。夏日至午即起盐花。春初秋末。常须竟日。冬则盐花归土。必风日连霁。盐花始凝。帚扫成堆。舁之于池。沃水淋之。大池之外。承以小池。再淋之。方成白卤。试卤之法。投以石莲。浮而不沈。即可以入开煎矣。者。煎盐之釜也。似釜而浅。前代用盘。重而难举。较为灵便。然重亦四五百斤。系湾头官厂铸造。私造私买者有禁。煎卤于。俟水竭气凝。微入皁角。即晶莹成盐。每一昼夜为一火伏。出盐若干。有定额焉。不能欺也。晒盐之法。掘地为井。其上筑土为池。由头道以至九道。则铺砖池。平时渍水于井以成卤。用藤斗戽之于池。层层清晒。至砖池方能成盐。其出盐之多寡。则以池之大小为差。凡煎晒盐皆预领旗牌。有头长。巡视稽察。籍其数而报于官。各场建有盐垣。设丁役巡逻。官为司其启闭户之盐。皆运积于此。以待商人买运。盖以防其走私。此场出盐之大略也。商人运盐。例分纲引食引。纲引远于场。斤轻而课重。食引附近场。斤重而课轻。今则斤重如一。而课额仍分。江苏之江宁扬州二府泰兴一县。安徽之宁国府和州含山全椒。为淮南食盐引地。安徽之安庆池州太平三府。湖北除鹤长乐咸丰来凤恩施建始六县外。其余全省。湖南之长沙岳州宝庆衡州常德辰州沅州永州永顺九府清州沣州二直隶州永绥一厅。江西之南昌饶州南康九江建昌抚州临江吉安瑞州袁州十府莲花一厅。为淮南纲盐引地。江苏之淮安徐州二府海州一直隶州。为淮北食盐引地。安徽之凤阳庐州颍州三府六安泗州二直隶州及滁州来安桐城。河南之汝宁一府光州一直隶州。为淮北纲盐引地。其画限分界。皆因山川形势。有要隘以固籓篱。非偶然也。引商入场支盐。名为捆重。由运司发给照票。载明引包数目。每引一包。场官票发盐。淮南二十场。盐包出场。皆先抵泰坝。坝官有掣。过坝由六河入运河以抵北桥。桥上有掣验。过桥六十里抵仪征。齐泊天池木关外。以候仪征所掣。掣毕。将盐包摃入盐垣。另改子包。子包者。缘江广引地。多山溪小县。水道狭浅。故改小包。易于运载。湖广子包。重八斤四两。江西子包。重七斤四两。安河子包。重七斤四两。有子盐大使主之。改包完竣。然后由玉带河入江。分运各处口岸。而开江放船。又有临江之大掣焉。

淮北三场。盐包出场。皆经板浦关抵永丰坝。由坝陆运至黄河北岸。渡黄河后。复陆运至套河。由套河驳运至于三坝。摃盐过坝。舁入长河船内。十五里而至淮所。俟所掣毕。然后由戽河入乌沙河。分运各处口岸。引盐自出场至应销口岸。所历关隘。皆有稽查。且开纲之始。如桥掣所掣临江大掣。盐政皆亲之以重其事。盖以防其夹私。此引商运盐之大略也。至于引课。前明两淮祗行引七十万五千一百八十余道。每引载盐四百斤。淮南每引征银一两三钱。淮北每引征银一两一钱。共征课银九十五万余两。　国初因明之旧。但以引重难于秤掣。故剖一为二。行引一百四十一万三百六十道。每引载盐二百斤。淮南征银六钱七分零。淮北征银五钱五分。嗣则宁饷有加引。新增有加引。归纲有加引。宁饷者。因明时宁夏用兵。饷糈匮乏。两淮派增九万余引。旋即停止。后经户部查出。令淮商照旧营销。新增者。因顺治年间兵饷浩繁。户部奏加淮引十六万道。归纲者。前代法疏。凡食盐口岸。虽有自变量。皆归于纲地匀销。后则严于缉私。食岸亦能销引。经商人在部呈请加增引目。约二十万余道。吴三桂之变。衡永等府皆为所据。引目停运。克复以后。不但额引照旧营销。竟有商人屡次京控。情愿先呈课银。将以前停运之引。全行补运。则因此而加引焉。盐课之例无豁免。盖源于此。以其时值丰旺。能获三倍之利也。其余有因增丁而加者。有因畅销而加者。款目繁多。统计加增引目。几及正引之半。而斤重递增。亦至于每引四百斤焉。盐多则销滞。经通纲筹议。将新加引目划出二十六万余道。可以运销。其余则摊入通纲。带课而不行盐。又加以前明之王府食盐仓盐变价等项浮费。皆编入额课。故每引课银。淮南加至一两一钱七分。淮北加至一两五分零。遂定为经制。淮南派行一百三十九万余引。淮北派行二十九万余引。每年共征课银一百八十六万九千五百九十余两。是较前代已加增一倍。而杂款帑息尚不与也。其解部杂款。则织造河工铜脚共银三十二万两。当初盐政运司养廉优厚。陋规亦多。每年解送织造银二十二万两。为制办进贡物件之需。又捐助河工银五万两。三藩之变。滇铜阻隔。鼓铸铜斤。派二十四盐关采买。运铜水脚。皆差员捐办。两淮捐银五万。后将养廉陋规裁减。遂皆按引摊征。作为解部正款。其入经制杂款。则盐官之养廉。巡盐弁兵之薪水。各口岸之匣费。匣费即盐商应酬各官之陋规。嗣经查出。酌留以资办公。其余杂支等项。共银一百零六万两。其外办经费。每年约七八十万两。至帑息时有乘除。每年亦五十余万两。总计淮商输纳之款。在五百万上下。此引目课程之大略也。以区区三州之地。所办课赋至五百万。此非全因地利。亦半由于人事。如修河渠以利运。设弁兵以巡私。裁浮费以恤商。筹款项以养。法详且备。若得廉明大吏。因时损益。当为万世之利。乃奉行日久。百獘丛生。官视商为利薮。索费徇情。商借官为护符。短斤营私。积重难返。遂至壅引亏课。

道光十年。裁去盐政。归总督专管。经陶宫保奏淮北改行票盐。票盐之异于引盐者。引商捆盐有定额。行盐有定地。永远承为世业。票商则纳一引之课。运一引之盐。额地全无一定。来去听其自便。官盐滞销之由。不外浮费多而成本重。故先减课额以轻成本。淮北定例。每引正课银一两五分。则减为每引七钱。更裁去一切浮费。定为每引杂课二钱。经费四钱。行之期年。淮北大畅。不但正课复归原额。每年销盐至四十六万余引。除奏销淮北正杂课银三十二万两外。更协贴淮南银三十六万两。嗣又带销淮南悬引二十万。纳课银三十一万两。是淮北之课。较定额又增两倍矣。此淮北改票之情形也。维时淮南疲敝。日甚一日。至道光三十年。开纲数月。仅折新引四万余道。经陆制台奏淮南亦改票盐。其办法仿照淮北。而节目较详。如运司为盐务总汇。其书吏积獘牢不可破。则改为领引纳课。设立扬州总局办理。以清运司衙门之浮费。汉口为江广总岸。其匣费虽裁。而暗中之应酬仍多。则改为票盐。运至九江验票发贩。以除总岸摊派之浮费。盐船经过桥关。皆有掣验。原以防獘。乃獘未去而费日增。则改为坝掣以后。不过所掣。在龙江一关验票截角。其余一概停免。以省掣验之浮费。盐包出场。以至江口。其驳运船价及摃盐改包。一切人工。皆有吏役经管。因而从中勒掯。则改为商自雇觅。不准吏役经手。以革勒掯之浮费。至引目则减去滞引三十万道。每年祇行一百零九万引。俟稍有起色。再复原额。至课款则定为每引正课一两一钱五分。杂课一两九钱二分。经费六钱五分八厘。食岸正课相同。杂费减半交纳。以外丝毫不准浮收。其把握尤在于以带运之乙盐。为新引之加斤。乙盐者。乙已一纲。盐船运至汉口。全遭回禄。商人皆已纳课。例得补运。故定为每运新盐一引。带乙盐二百斤。每引以六百斤净盐出场。至仪征改为六十斤子包。一引十包。取其易于稽查。既大裁减浮费。又多运盐二百斤。成本轻减不啻一半。故开办数月。即全运一纲之引。是年两淮实收银五百万。即往昔盛时。亦不是过。此淮南改票之情形也。总之两淮改票。皆因旧日引商。办新章票盐。其一切缉私。藩篱具在。而为轻其成本。除其积獘。应手奏效。理势固然。无如行之未久。即值江宁失陷。淮南遂至片引不行。经户部奏令就场收税。每盐百斤。收税钱三百文。始犹一年收钱数万串。渐至一年数千串。又经总督奏改泰坝设立总局。每盐百斤。或交钱三百。或交银一钱五分。听商自便。行之数年。亦毫无起色。总缘长江不通。盐无出路。即办无善法。淮北运道。亦时塞时通。经总督奏明。每年祇运二十九万正引。然亦数年之久。始办一年之课。因存坝之盐。始为苗沛霖等所据。商人不能捆运。继则漕督派带饷盐。加以节节抽厘。商盐成本过重。遂至私充官滞。盖两淮数百万课帑。至此全弃于地矣。

迨江宁克复。南北肃清。此淮盐畅销一大机会也。经曾中堂先后整顿。淮北悉遵票盐旧章。每引四百斤。筑为四包。正课一两五分。杂课经费六钱。外捐数分。裁饷盐以恤商。禁毛盐以净私。毛盐者。解捆抛散之盐。贫民例准收拾零卖。后即藉以贩私。票贩运盐。五河为必经之处。于此设卡。每包抽厘钱五百文。运赴上游。正阳关为总汇。于此设卡。每包抽厘钱五百文。核计每引抽钱四千。较课几重两倍。故近年亦祇运二十九万正引。不能如昔畅销焉。淮南则就泰局收税章程。每百斤收银一钱五分。但于各省口岸。分设总局。办理督销抽厘事宜。商贩到坝买盐。定为一引六百四十斤。改筑八包。每包八十斤。由局掣验后。发给照票。不赴仪所过掣。直运大江。至大胜关大通安庆等处。验票截角。运赴各处口岸。到岸后。赴局缴票验包。官为酌量盈虚。而定其价值。发贩营销。得价后。完纳衍金。湖广每引十一两九钱八分。江西每引九两四钱二分。安河每引四两四钱。江甘县食岸每引四两。更在内河酌收厘钱。以济淮扬防费。按半年奏报一次。开办之初。一年约收银三百万两。钱三百万串。嗣即渐次短少。一年不过收银二百五六十万两。钱二十二三万串。现今减去楚西两岸厘金一两八钱。皖岸厘金一两二钱。又以汉阳抽收潞私。有碍淮盐地步。奏明裁禁。不知日后果能畅销否也。此则现在办理之情形也。夫论两淮所抽之厘数。较课额所差无几。而计两淮所销之盐数。较引额不过十分之三。重于抽厘。疏于防私。以为一时权宜则可矣。若欲行诸久远。恐獘有不可胜言者。平时盐价。官私相去数钱。盐法犹以净私为要。两淮之官私。相去数十钱矣。利之所在。人争趋之。未审当事者。将何术以善其后也。夫净私者必先于场。成法具在。而人病其太密。抑又何哉。

　　筹鹾篇　　
魏源

利出三孔者民贫。利出二孔者国贫。曷以便国而便民。作筹鹾篇。

自昔筦山海之利以归国家者。必出其阳而闭其阴。有阴阳即有官私。故鹾政之要不出化私为官。而缉私不与焉。自古有缉场私之法。无缉私之法。邻私惟有减价敌之而已。减价之要。先减轻其商本而已。议者动曰。减之又减。安能敌无课之私。此混邻私于场私。场私无课。而邻私有课。议者又曰。淮盐引地。受浙潞川粤之四灌。其课或不及淮南三之一。安能减三分以敌一分。此又不知私盐课轻而费重。关津规例。多于课本。故遇官盐减价之年。邻私立阻而不行。提价之年。邻私虽缉而无益。此已事之明效。或又谓道光十载奏裁浮费以来。淮课减存四两。食岸每引三两。加以场价坝费改捆费。每引成本十二两。略符乾隆中阿文成公所奏之数。安能再减。不知乾隆中银钱之价。以两兑千。是昔时十二两。仅抵今日六两之价。讵可以名而例实。淮盐十载以来。江南湖广大吏。整饬又整饬。弥缝又弥缝。而银价愈昂。私充愈甚。官销愈滞。场岸复积存三纲之盐。去冬甫请对折行盐。今冬复请两纲展缓。如寠夫之患债。如逋户之畏赋。如垂病之日延一日。如穷邻之月攘以待来年。天下无数百年不獘之法。无穷极不变之法。无不除獘而能兴利之法。无不易简而能变通之法。与其使利出三孔二孔。病国病民。曷若尽收中饱蠹蚀之权。使利出于一孔。出一孔之法如何。曰。非减价曷以敌私。非轻本曷以减价。非裁费曷以轻本。非变法曷以裁费。夫推其本以齐其末。君子穷原之学也。宜民者无迂途。实效者无虚议。大人化裁通变之事也。欲出一孔。无外四端一曰额课减而不减。淮南盐课正杂钱粮。旧不过三百数十万两。以额引百四十万计。引止二两数钱。自帑利匣费并入引课。又加外支杂费。遂引至四两有奇。今淮北既岁拨溢课协贴七十万。是南引可缩至三两有奇。淮南盐课号甲天下。其实每年何曾运足百四十万引之盐。征足四五百万之课。杂款缓纳。动欠数纲。奏销虚报。并欠正课。计一纲之全课。数年尚未完清。是无减额之名。而有减额之实也。计淮南纲食盐。共完入奏销正杂银二百万两。外加帑利盐规匣费。院司节省办贡办公外支杂费。外加参价十六万两。仓谷八万余两。共每纲银四百七十七万两。除淮北代纳协贴七十余万外。每纲计三百九十余万两。额行百四十万引。计每引征银二两九钱。应请作为定额。每年一纲以外。无论提行溢销若干。摊课而不增课。假如溢销至四分之一。即每引钱粮可摊减至二两有奇。若谓邻省川粤浙潞课额悬殊。恐减价仍难敌销。则请征以二事。道光十一年三月汉岸跌价。即销九万五六千引。每月额销祇六万引。及四月提价。即仅销五万引。使尽如季春一月内减价之销数。每年当销百有十万余引。川粤潞私。全行敌退。即一楚岸。已应溢销三十余万引。何况江西安徽皆同。各岸私盐尽退。岂有引不溢额。课不足额之理。是有减课之名。而有溢课之实者一。

又若淮北试行票盐之初。亦惟恐不逮额。乃每年皆行两纲之盐。收再倍之课。岁贴淮南七十余万。是名为每引征课二两。实已每引摊足三四两之额。此又有减课之名。而有溢课之实者二。故曰额课减而不减。二曰场价平而不平。淮南各场。有商亭亭半商半之别。又有盐色售价高下之差。商亭产皆商置。丁皆商招。其所煎之盐。照计火归垣。每桶二百斤。两桶成引。每桶给价钱百文至八百文止。盐价例无长落。即有丁借欠调剂。通计每桶约加百文而止。半商半者。穷借垣商工本煎盐。桶价与商亭等。此皆利在场商垣商者。亭则产皆丁自置。其盐任售各垣。其价随时长落。每桶贱则五六百文。贵则二千余文不等。此利在丁者。大抵场商十居五六。垣商与亭各居十二。其盐色上白者销湖广。次者湖广江西通行。惟极下之市盐。销江西安庆。不销湖广。故桶价高下迥异。又有堆贮捆运之费。暨官私规草价长落之异。每引盐本至少约九钱一两。多者一两四五钱。及售与运商。均送泰坝交易。总视岸销畅滞为高下。每遇岸盐获利。则场价预提。由场至坝仅数百里。一季往返数次。而场商每引得二三两之利。运商即每引暗增二三两之本。故变法而不先定场价。则祇供场商之垄断。若道光十三年至十六年。南盐场价大长。上盐每引至六两有奇。中盐五两有奇。下盐亦四两有奇。再加百斤带残复一两有余。较之目前平市。每引相去二三两。夫行盐原欲使商获利。特未可使不纳一课不行一引之场商。坐收倍利。淮北先定场价。始能改票。南盐何独不同。如欲变法轻本。应就目前平市。定为永制。再裁规费。平草价。以轻场商之成本。或仿淮北官局派买。或兼许各食岸融运北盐。则南场自不居奇。且畅销提行。场盐尽煎尽售。有溢无壅。则商亦将倍利。故曰场价平而不平。三曰坝工捆工裁而不裁。南场分通州泰州两路。通属之盐。由场一水过坝。无须转般换船。费省期速。泰属则场运二河。中隔一坝。般剥偷撤。其獘甚大。近年运商愿仿通属之例。津贴场商银两。改出孔家涵口。直达运河。终为各坝工役所格。其累运本者一。南盐五百斤出场。到仪征改捆子包。江西七斤四两。湖广八斤四两。其耗斤縻费。透私济匪。更数倍泰坝。若谓岸销小包始便。何以邻私皆百斤大包。畅行无阻。而官盐反为壅滞。可见子包改捆。并无益于岸销。祇足为官役把持偷耗之地。其累运本者二。从前淮北纲盐。则三次捆成大包千有三四百斤。淮南纲盐复改捆子包七斤八斤。其大无外。其小无内。皆绝不可解之制。今欲轻运本。速运期。应照食盐百斤出场之例。分场设局。逐包掣定。无论通泰。皆一水直达运河。及至仪征。但有掣验。而无改捆。其仪征捆工。仍令扛舁。船行仍令揽载。市不易肆。人不失业。而泰坝距扬伊迩。转移执事。所在需人。何患安置之无地。泰坝委员移驻孔家涵。仿淮北大伊山抽验之法。仪征监掣同知。仿淮北西坝过载查验之法。仍令总掣全纲。但无改捆偷漏。何患稽察之不周。故曰坝工捆工裁而不裁。

四曰各岸浮费不裁而裁。盐为利薮。官为盐蠹。而其蠹之尤甚者。为江西湖广。方其赴场重盐也。每票千引。需七屯船。前后牵制。不能分拆。且钱粮分四次完纳。又有窝单。有请单。有照票。有引目。有护照。有桅封。有水程。有院司监掣批验子盐五次公文。委曲烦重。徒稽守候。而滋规费。大獘一。及商盐到岸也。有各衙投文之费。有委员盘包较砠之费。有查河烙印编号之费。守候经年。然后请旗开封。又有南北两局员换给水程之费。三关委员截票放行之费。名色百出。不可胜胪。例费岁七十万。每引约计一两。江西则不间盐之多寡。例费四十余万。安徽三府食盐。官费亦三十余万两。每引皆摊二两。屡奏裁汰。有名无实。大獘二。今为变通易简。计移湖广埠岸九江。奏委总办大员专司其事。扼三省运道之枢。且为江督所节制之地。其钱粮一次总纳。以百引起票。其票先盖院司之印。持票赴场捆盐。过局过坝。抵仪过掣。皆止加印截角而无改给。自仪开江。沿途过关。亦止加印加钤而无改给。湖广江西专设盐道之由。由纲盐均在省埠发卖。凡定价值。报销数。催补缓纳课银。改给民贩水程。皆盐道专责。今轻本减售。则不烦定价。以到数为销数。则不责考成。钱粮在扬全纳。则不烦提课。盐票既指明口岸。票商在楚发贩者。亦可将百引之票。转给水贩。毋庸改给水程。到岸销竣缴票。亦仿淮北之法。听其自便。毋庸州县催缴勒索。且九江既设总局。司每纲奏销考程。则江广盐道可改地方巡道。淮南课重地广。纵使减价畅销。亦止能恢复引地。断无侵越川粤潞浙之理。亦断无转灌淮北之事。应请令江运八岸仍运北盐外。其江甘食盐。不许过江。安池太食盐。不许赴湖广江西。湖广江西岸盐。不许售于食岸。共分四大界。其在四界内者。如所指州县。盐过壅滞。许其就地呈明。改运岸。尽荡烦苛。与时消息。而盐如百货之通流矣。江西湖广粮船货船回空。皆可买载有课之盐。千金数百金。皆可办百引之票。云趋雾集。而船私皆变正课矣。夫以十余疲乏之纲商。勉支全局。何如合十数省散商之财力。众擎易举。以一纲商任百十厮伙船户之侵蚀。何如众散商各自经理之核实。以纲埠店设口岸。而规费无从遥制。何如散商势涣。无可指索。以纲商本重势重。力不敌邻私。而反增夹带之私。何如散商本轻费轻。力足胜邻私。且化本省之私。此皆淮北已事。无劳多喙。至地方官吏既无营销之责。又无私枭之虞。考成轻。案牍省。阴受化私为官之益。如淮北皖豫行票各州县之成效。小损而大益。何顾口岸之阻挠。故曰各岸浮费不裁而裁。以上四条。计省科则四十余万。场坝浮费百余万。在场在岸官费二百余万。共计减轻成本约四百万。然后就其所轻之本。核其所减之价。约其所余之利。而通计之。湖广盐每引四百斤。钱粮三两。盐价二两七钱。此据上色真梁盐价。其次色盐价递减。自场至仪船价八钱。在仪栈费及摃包关钞共六钱四分抵岸船价七钱。各处辛工店用八钱。计每引盐四百斤。需成本银八两四钱四分。江西盐价更少一两。惟加到省驳费一钱五分。共成本银七两五钱九分。较目前湖广江西盐本十二两有余者。已减省四两数钱。轻重相去远矣。

计减去钱粮一两一钱。盐价一两一钱。扬费仪河等费二钱五分。岸费九钱。又江船随到随售。无烦守住。一年省桅封加戳等费。亦减去八钱。共约减四两几钱。若提行溢销钱粮摊减近二两。则成本不过七两有奇。目前子包岸价。楚盐上者售银二钱八分。江西二钱五分。今但依道光辛卯春减售之价。已可招贩敌私。然辛卯减岸价而未大轻盐本。故运商无利。不久即提价滞销。今成本减轻。随到随销。一岁往返二三次。则每包再酌减数分。而仍有数分之余利。岂尚不敌川粤之私。此犹仅据定额而言。若试行之始。即并提行溢销而计之。将钱粮摊减至二两以外。使本更轻。销更速。其效尚有不仅如是者。而其扼要则在以九江总局夺江广岸吏挟制需索之权。故可庆十全而无一患。淮鹾明。而浙粤芦潞之利害皆明。淮鹾效。而浙粤芦潞之推行皆效。故曰天下无兴利之法。去其獘则利自兴矣。鹾政无缉私之法。化私为官则官自畅矣。衣垢必澣。身垢必浴。畴不知之。为千金之裘。而必与狐谋其皮。为百金之馔。而必与兔谋其羞。何待挠格而始疑之。故法必可行者。其事必不果行。

　此道光中。陶云汀宫保弃世时所草也。呈之后任李公星沅未行。至陆公当汉岸火灾之后。始力主行之。甫奏新猷。即遭上游粤贼之难。楚豫漕鹾。皆不可复问。盖运数所乘。非尽关人事也。咸丰二年。记于兴化西寺。

　　淮南变盐法议
姚莹

嘉庆道光间。两淮盐法之敝极矣。淮北无商。陶文毅力行票法而转盛。独淮南未及变法。仅奏请数端。减轻课本以恤商而已。当时虽云恤商。而病根未去。淮南盐法仍未有瘳也。病根奈何。一曰出盐之场。一曰销盐之岸店。二病不除。盐法未见其可矣。道光十六年。文毅尝问莹曰。有劝淮南并行票盐者。可乎。莹曰。淮北课少而地狭。淮南课多而地广。其事不同。夫票法之善。以去商贩之束缚而民便之也。有票贩。有水贩。票贩纳课赴场领盐。运至西坝而止。为时数月。行内河数百里耳。水贩则皆淮北引地诸府州县之人。至西坝买盐而归。散售于州县食盐之户。谓之水贩。官惟责课于票贩。而不问水贩。票贩惟售盐于水贩。而不问食盐之人。地近而易从。此其所以善也。淮南不然。其引地远在楚西三省。且有长江千里之险。若行票法。则票贩断不赴场领盐。且冒险千里运至楚西。其远者运及仪征而止耳。楚西水贩亦断不冒险售盐于淮南。如此。是楚西无淮盐也。三百一十九州岛县之人。能淡食乎。惟驱使食蜀粤之私耳。淮南既无所销售。课将十去七八。　国家何赖焉。文毅乃止。然至今日。文毅之法。又穷于淮南矣。昔者莹尝再护运司。库贮实银。常三百六十余万。岁解京外诸饷。未尝告缺。今司库存银纔十余万。京外诸饷。积欠又数百万。官与商皆烂额焦头。相顾束手矣。淮南额引一百四十余万。仪征改捆岁常七八十万。犹以为少。今频年仪捆三十万。捆工数万人。饿者大半。环监掣号呼乞活。而无以应之。殷商运盐。能行二三万引以上者。不过十余家。新纲每开。几于无商可派。积引如山。复多悬而无着。运司计穷。惟以率由旧章四字。借口藏拙。大府筹议补救。又沮格不行。商人困极。无如何矣。二十九年十一月十九夜。楚北停盐。忽被天灾。焚去四百余艘。逃存不过三分之一。淮商课本。一炬而去四百余万。众商闻之。魂魄俱丧。同声一哭。相与签呈告退。通计淮商资本不及千万。今一炬失其大半。欲责其运行千万余金之盐。以输　国课。恐加以严法而不行。此诚危急存亡之秋。更甚于道光八九年间矣。尚能无变法乎。变法奈何。曰。法半敝者犹可补救图全。今敝十之八九。如病者仅存一息。非大泻大补之不可。大泻大补者。减缉私之费以收场之盐。撤楚西岸店以免匣费之獘而已。夫缉私之途不一。自邻私外。以江船夹带之私。场透卖之私为大。江船透卖。七八出于场。其病由垣商相时谋利。不能多收户之盐。户不能枵腹以死也。势不能不私售于枭贩。例禁虽严。而无所用。若清查场实数。每出盐若干。分为四季。垣商收不尽者。官为收买。俾户得以生养。何必犯法售私乎。垣商之盐。以备商运。官收之盐。以应官办口岸。较之用银买自垣商者。赀本不更省乎。官办盐本既省。何致复有欠课。第收盐之费不赀。司库不能复筹此款。则莫如减缉私之费以收盐。计无善于此者。

盖缉私一项。岁常费数十万。大抵有名无实。不过委员稍分枭贩之利。益其私橐耳。无益于公久矣。今大加裁汰。第存扼要之所数区。及总督随时赏犒委员之用。可岁省其费之半。饬淮南二十场大使。责令按季收盐。报明备用。如有短欠不实。严定处分。官运口岸之委员。无须盐本。但须运岸之费。是去缉私之虚名。拔枭私之病根。而益官岸之实用。此其为大补者也。楚西岸店。其獘无穷。始为商人卖盐收课本而设。既乃为地方文武取用不穷之府。乾隆中。即有匣费之名。屡经裁减。迨道光十年。奏定每引四钱。以销盐之数计之。而不肖有司。则不计销数而定为岁额。楚岸七十万。西岸四十万。不问费所由来。第以额定赂规。争取之而已。近十余年。楚岸日增。至一百余万。盖名为岁额。而有重支。有豫借。习以为常。是无增额之名。而有加费之实也。复有往来游客。随时抽丰。不能定数。盖自总督盐道以至州县委员。无复念商情之苦者矣。楚西岸店之人。无非淮商亲友。复借有司之掊克贪求。而浮报用数。分润入己。此所以岁至一百余万也。夫以销盐一引。输费四钱计之。楚西匣费年仅当数十万耳。而违例妄取加增之数。及于百数十万。试思　国家岁课几何。尚年欠百数十万。而入有司之腹者。反丝毫无欠。且重支豫借。过于其额。今中外度支如此之绌。　　圣主日夕忧劳。大小诸臣。食何人之禄。不能为　国分忧。而相与营私蠹耗于公如此。其能无愧于心乎。楚盐因岸店所在汉口。人稠密。无地建仓。又时有火患。是以皆船泊省会。由盐道给发水程。听各县水贩子店。分盐散售。然自九江大姑塘以下。楚西二境二十余州县。皆坐视盐船之过而不能买商盐。仍须自省运回。价值安得不增。是以人情不顺。皆争买船户之脚私。商盐为例所拘。转不许开舱售卖。此诚何理耶。法令皆自相束缚以困商民。及其敝也。　国家亦暗受其害而不知。夫为法而病商病民以至病　国。犹斤斤守之而不敢议。此非愚也。私耳。昔陶文毅原奏。本有签商于黄州等处认运口岸之议。而楚盐道详称。设店即有应用经费。恐不肖商伙。影卖脚私。致汉岸水程无从稽查。西盐道则称所签之商。新置店屋盐仓。以及岸店辛工日用。核算店费。浮于水贩赴青山领盐水脚。商力难赔。仍必增入盐价。似多窒碍。遂格不行。夫添店签商。诚有如二道所云者。然实则假为公言。以阴遂其就近鱼肉商人之计。且既有省店。又于中途添店。资费皆须重出。故不愿行。今不签商添店。但令商盐船至九江姑塘。即淮其开仓分给水贩子店运售。或自至各府散售。其楚西岸店皆撤。有留者。官不必问。但令赴两盐道请领水程。一如淮北票盐。西坝以上。官为稽查。西坝以下。但给水程。其余听之。则官皆便。火患胥除。两省匣费。仍遵定例。按数由淮商完纳。运司委员批解。交两盐道分给。如此。则岸无自浮开。不肖有司无从重支豫借。游客无骚扰。可省匣费百万。

设本商愿在青山或九江大姑塘一带立店者。听之可也。楚西接界卡要之地。缉私文武。照旧设立。其费亦令商纳司库。备文批解盐道。不许私取于商。盖盐法本为　国课。下收其余利。以资办公。可也。然亦止可十之一二。今正杂课纔三百数十万。而岸费已一百数十万。是三分其一。盛时犹为违制。况凋坏至于今日。岁完正杂课。不及二百万。而岸费一百数十万。有加无已。虽幸众为讳匿。　上无严谴。其如商力不及何哉。今以淮南之姑塘九江。当淮北之西坝。姑塘九江以上。既处处稽查严密。姑塘九江以下。大开法网。去其束缚。听商售卖。但约以水程。边卡仍设官缉私。地方官毋庸责成销盐分数。则文武不能额外多取。店伙不能影射浮开。游客不能抽丰骚扰。然后岸费之浮增可节。而正杂课之输纳可盈。苏商之困。下利民而上利　国。中不失办公之资。楚西文武衙门及委员店伙。俱有人心。宜亦无怨。此其所为大泻者也。诚使大府原议诸条颁行。而益以大补大泻之法。是虽不行票盐。而实半师其意。淮纲其犹可立乎。

　　淮北票盐志叙代　　　　　　　　
魏源

天下无兴利之法。除其獘。则利自兴矣。鹾政无缉私之法。化私为官。则官自鬯矣。欲敌私。必先减价。减价必先轻本。轻本必先除獘。獘乎利乎。相倚伏乎。私乎官乎。如转圜乎。獘之难去。其难在仰食于獘之人乎。淮北票盐。创行数载。始而化洪湖以东之场私。继而化正关以西之芦私。且奏销数百万外。其余额犹足以融淮南悬引之不足。夫票盐售价。不及纲盐之半。而纲商岸悬课绌。票商云趋骛赴者。何哉。纲利尽分于中饱蠹獘之人。坝工捆夫去其二。湖枭岸私去其二。场岸官费去其二。厮伙浮冒去其二。计利之入商者。什不能一。票盐特尽革中饱蠹獘之利。以归于纳课请运之商。故价减其半而利尚权其赢也。且向日仰食于獘之人。即今日仰食于利之人。昔之利私而今利公。何谓淮北可行而异地不可行。疑者或曰。减之又减。安能敌无课之私。不知场私无课。而邻私有课。有课之私。减价敌之而有余。无课之私。岂尽价收之而不足乎。或又谓旧票充新。难免再运之虞。无论卡局截角。重重稽察。且票可冒。课不可冒。苟票可转运。则请票十余万引外。即应无复请票之人。何以每年数十万引。从无票少于额盐浮于课之事乎。或又谓湖私改贩。难革鸮音。北盐灌邻。保无藩决。然则枭化为良者。必不许其为良。北受芦侵者。必永为其所侵也。又有谓收税章程。年更岁易。良由以有定之盐。应无定之贩。不如签商认岸。一劳永逸者。不知指商索费。则成本立增。争畅舍滞。则规避竞起。且票盐有百世不易者。改道归局是也。有必与时变易者。钱粮出纳贩不足。则以不足之证治之。贩有余。则以有余之证治之。獘不同。防獘亦不同。总之獘出于烦难。而防獘必出于简易。裕课必由于轻本。而绌课必由于重税。此则两淮所同。亦天下盐利所同。亦漕赋关榷一切度支之政所同。方今生齿日繁。生财日狭。司农憬然盱衡山海。欲筹商课之有余。以裨农赋之不足。然则一隅之得失。固将为四方取则焉。前于道光十七载。曾刊票盐初志。嗣因军需奏销。斟酌损益。章程屡变。事则倍难于前。功则无改于昔。重加厘订。用垂法戒。以存创始守旧之规模。以明　　圣天子贤牧伯制法宜民可久可大之精意。志淮北也。而不专志淮北也。

　曾有淮北票盐记一篇。约二千言。最为明核。不料失于扬州。今欲补之。非得淮北票盐志不可。而亦无此心绪矣。自记

　　盐归场议　
俞德渊

日者所议盐归场。其法有三。一曰归丁以按起科。盖沿海草场四万余顷。给丁割草煎盐。已按亩征收折价。今正杂引课。势不能再取于地。祇当取之于盐。惟论盐必计斤。而各场煎丁零星散处。日煎日卖。用力勤惰不同。获盐多寡自异。不能计斤定课明矣。无已。则征之于。通泰二十场。额二万五千余口。每口岁煎盐三四万斤。以引课加盐价。每当输银一百五十两。共银三百七十余万两。而淮南引课可足。丁既按认课。则盐即己物。听其售与何人。无论远近商民。随赀贩卖。出场后不问所之。脚费外别无浮费。人自乐趋。盐价自贱。且使小民任意营生。何官何私。行所无事。此真嚝然无忌之善政也。然其中难行者有三焉。一在丁之逋欠。一在镬之私煎。一在灾祲之借口。丁皆滨海穷民。篷栖露处。身无完衣。平日煎盐所得。不过佣资餬口。今忽责以百余金之课。按月限完。恐贫人骤得多钱。未经入官。钱已他用。至期甘受追比。追比过严。逃亡立待。势必设立头长。承总包纳。若辈均系同类。容隐分肥。一官何能察。至于煎盐用。由官给领。私铸有禁。立法本严。闻近时各场私之数。与官等。一经官查。则埋掷草土之中。官去而私煎如故。今既计征课。则官之盐。课入倍于盐本。其私之盐。转得贱售以夺官盐之利。即纳课之丁。亦将添置私。隐射逃课。且不独而已。凡炊饭之锅镬。无不可煎盐。现行例中有所谓镬子盐者。即锅煎也。此而不禁。则大海之潮取之不竭。势必烂贱堆积。病而课可忧。禁之则海滨辽阔。官外之私既百计藏匿。官中之私复影射多方。此又不能一概禁绝者也。又闻场煎盐。必赖天时。积潦之年。海潮泛溢。各即有淌消之患。再值洪湖盛涨。五坝全开。则各场即有浸没之虞。向者户值阴雨久。即赴场商借贷钱米。天晴煎盐扣还。前后套欠既多。往往有逃亡者。如成灾稍重。场商必多方捐赈。所以有盐义仓之设也。然皆商捐。官不过问。今以课归丁。稍遇水旱不齐。必借口求蠲求缓。往时荡课。不过数万。节年以来。因灾减免者。不可胜数。况数百年之引课。何能禁其吁求。不为缓课。必且求借口粮。　国家一视同仁。岂能不加抚。更恐各场因灾停煎。丁素无积贮。而各省价必骤昂。此又不可不预筹也。二曰归官场以给单收税。照各场产额摊定。每斤课银若干由运司给发用印空单。存贮场大使所。无论商民买盐。先赴场官报明斤数纳课。请填印单。赴买盐。出场后。另于要隘委员查验。盐单相符。即截角放行。不论何省何地。听其运售。场官给单后。登载印簿。知会委员。其委员亦截角后。知照场官核簿。以防偷漏。各场所收课银。按月解交运库。如此。商课改为税课。场官作为税官。人人可以卖盐。即平日贩私之徒。一经纳课。任意所适。此亦荡然维新之善政也。

然其难行亦有三焉。一在额数之难定。一在稽察之难周。一在官吏之难恃。两淮各场。照引定课。如伍佑场产盐二十余万引。应征课银六十余万两。等而下之。如梁垛场产盐七万余引。亦应征银二十余万两。今就场抽税。不限以额。则听其尽征尽解。乌知岁收果有若干。若试行之初。即责以一定之额。则每场应收银数十万两。场官守单待请。毕竟一月发单几何。毫无把握。且水次有远近。盐色有高低。傥盐高路近。趋归之。而僻远之场。竟售者无几。场官无计招之使来。此额数之难定也。至请单之法。原以杜私。而人情贪利。虽小必争。两淮盐价。斤止数文。而纳税倍于盐本。逃千引之课。即省银数千。难保盐贩不串通户。私相交易。或藉单影射。以数百斤之税。冒运数千万斤之盐。即有委员查验。而场地千里。港汊支河。无处不可越行。虽多派巡役查缉。而若辈惟知营私。苟啖以利。何难为所欲为。此稽察之难周也。或谓就井抽税。滇省行之矣。何独不行于两淮。顾闻滇盐产于井。地有定所。难以私增。其地近而易查。一井官可守也。淮盐煎于。晒以池。则随时可增。池则随地可开。其势涣而无纪。一场官不可守也。乌得以滇盐为例乎。江苏财赋重地。至大州县不过十万。即如淮浒各关。临以监督重任。每年抽税。亦不过三四十万。今以一场大使而责以数十万之税课。官卑任重。负荷难胜。况场署皆近海滨。无城郭之卫。营汛之防。起解收藏。均多可虑。此又官吏之未可尽恃者也。三曰归场商以认纳课。招徕殷实之户。报充垣商。听于某场认若干口。完课银若干两。户煎盐。即归本商场垣堆贮。经理出卖。酌给丁工本。其贩盐者。从垣交易。应售价值。亦官为酌定。毋许价居奇。秤桶遵制由运司较准颁发。所有垣商认充。须殷实五家互保。完课立定卯限。赴场大使衙门报纳。至每岁销盐若干由垣商自为营运。官不与闻。而赴场买盐。仍不问其何人出场售盐。亦不问其何地。以商领。而事有所统。以课归商。而责无旁贷。此亦寓散于整。随时变通之良法也。然其难行者亦有三焉。一在疲商之钻充。一在殷户之规避。一在垣外之私售。通泰各属。场商多借本营运。近者日形疲乏。因负欠多。欲退无路。今闻招商认课。必且营谋投充。联名互保。祇图孤注一掷。将来完课有无。姑置度外。迨至卯期。则设法腾挪。国课必多贻。使大加裁汰。另招新商。则四方好事之徒。如游士幕客官商长随。皆得应募而来。并广求当路致书。为赤手成家之计。此辈一经得路以后。驱除更难。此场商之难于选择也。如谓各省殷户。原不乏人。贪夫趋利若骛。宜有不招自至者。惟事当变法之初。非常之原。黎民所惧。彼富厚之家心计素工。兢兢保守。安挟重赀而谋不可知之利。纵日后不无垂涎。而事前必多观望。此殷户之未易招徕也。必不得已。则仍谋之于商。无论在场在扬。第就平素业盐之人。择殷厚者签为垣商。认纳课。而疲乏者一概裁除。庶可收得人之效。

惟此法施之商土亭商则顺而易。行之土亭则逆而难。盖商土亭商商产也。土亭产也。以户自置之产而一旦属之商人。无异掠贫民之业。使富民代为管领。以世业而变为佃农。孰甘心焉。况商之殷厚者。其经理多委之商伙商厮。此辈专以剥削为能。借贷则要以重息。秤收则勒以重斤。既积怨于商。必与民贩勾通盗卖。其势然也。况垣中有课之盐。价数倍于上。私贩亦必舍垣而趋。盐不归垣。课何从出。则恤杜私之法。又不可不深长思矣。以上三法。共有九难。姑就三者兼权之。则招商认一条犹为彼善于此。苟得其人。讲求尽善。或可徐观厥成。顾事难图始。果欲行之。则宜先定章程。清签商。改官易制诸事。非行之三年。不能粗立规模。此一二年中。课额未可以常悬也。场盐未可以停售也。各岸食盐未可以久缺也。然则新旧接替之时。非熟思审处。其何能变通以尽利乎。至两淮捆盐之夫。淮北则永丰坝向万余人。淮南则老虎泾不下数万人。皆无赖游民。以此为业。百余年来。世代衣食于此。一旦失业。此数万众安往。其患又不止于私枭拒捕而已。

　　谨陈补救淮盐积獘疏　　　　　　　　
王赠芳

奏为两淮盐务疲困已甚。谨陈补救之法。以清积獘而裕正课。仰祈　　圣鉴事。窃惟盐务以两淮为最大。盐务之獘亦以两淮为最深。迭蒙　　皇上轸念周详。宽仁备至。冀商民之两便。期调剂之胥平。乃臣风闻诸獘丛生。积重难返。商多浮猾。帑竟虚悬。运库日空。而杂项尚多冒领。煎日漏。而枭徒由此横行。商私畅而引额滞。口岸远而民食艰。若不设法清厘。诚恐势无底止。其经久可行之法。容臣另折具奏。谨先就现在积獘。斟酌补救。敬抒管见。为我　　皇上陈之。

一獘在库款之浮縻也。两淮向例。先课后盐。盐未出运。课已清缴。诚使正杂各款。划分收支。何至亏缺课本。至四千余万两之多。查从前运库。本有另存借款。可以支拨。今则库款空虚。遇有紧需。本纲不敷动垫。往往预征下纲。令以虚扣抵销钱粮实数。是以未届开纲。先已亏课。其预征钱粮。商人虑无征收实据。即以手本开载预征银数。呈官钤印。仍付商人收执。而商人匮乏之时。又以钤印手本质钱使用。辗转相抵。轇轕不清。此征收之獘也。杂项支销。日益繁多。并不核实估费。即如育婴普济等堂。本属良法美意。今则每堂司事。多至数百人。而老幼孤贫应领钱粮。转致侵克不给。其各处桥庙及添船捞浅等事。浮冒款项。指不胜屈。均由管库商人。串通院司书吏。巧立名目。蒙混呈领。彼此分用。岁至巨万。此支放之獘也。应请　饬下盐政节用兴廉。严行查核。分纲分款。详开册档。毋许预征虚纳。并禁绝浮冒积獘。无益之费。概行裁革。以慎度支而清滥。

一獘在总商之剥削也。两淮有四大总商。十二小总商之目。众商行盐。必得总商具保。每年滚总纳课。一应盐费。均由摊派。近来总商之中。棍商居多。不但家道不能殷实。竟有一引不运。专靠侵蚀库款。剥削众商。以为肥家之计者。每年派众商出费。止有总数。并无细数。众商既不能谒见官司。又不得预闻公议。惟有俛首出赀而已。昔之摊赀办运者。一经剥削。倏已荡然无有。殷实之家。引以为戒。虽知行盐有利。亦皆裹足不前。应请严禁把持。其劣昭著者。立行驱逐。招募公正殷实者充补。其摊派众商之费。务令裁减浮冒。划明款目。呈官查核。使众商咸得闻知。则总商无从欺隐。

一獘在众商之转贷也。向来商力充裕。办运者百数十家。有挟赀至千万者。最少亦一二百万。今则奢侈消耗。兼被总商剥削。赀本多者。不及百万。以次递减。即二三十万之家。不过十余人。往往家业全匮。无力办运。专靠冒领杂项钱粮为生。即行盐者。率皆借本济运。谓之知贝头。行盐虽有赢余。本利尽归债主。即多方调剂。仍无济也。臣思恤商之法。不在加价加觔。惟当节用裁费。应请申严旧章。力禁豪商僭侈。以挽浇浮。拣用敦朴能事之人。责令事必躬亲。禁止商伙商厮与院司书吏句结舞獘。遇有公事。令一体禀谒面议。所有总商剥削浮费。概行严禁。以示体恤。其浮猾而不能办盐者。即予革除。另行签派。俾商人协力办盐。无他顾虑。则鹾纲渐就整饬矣。

一獘在商之私煎也。地世业。岁输课银。丁姓名。载在册籍。且辟其地曰土亭场。制其器曰盘。人人共见。无由秘藏。场官耳目甚近。何虑稽察难周。乃近日无藉之辈。射利私煎。奸商自亦雇煎丁。与争利。每场多者竟至千余。场官未尝过问。即别经发觉。上官亦以调停了事。一味姑容。何所顾忌。应请严私煎之禁。令户五家互保。责成场官确查申报。由督抚盐政拣派贤员。覆加查核。如场官据实举发。从前虽有私煎。念其事非一任。失察处分。概请宽免。傥仍回护漏报。一经查出。并将场官严行参办。则私煎尽去。官乃有确数。

一獘在盐之偷漏也。户煎盐。总期各商收买。以资餬口。今则商力日乏。每至旺煎之时。商不收盐。加以商之于。大桶重斤。多方取赢。又复勒令短价。拖欠不清。于是户之盐。不乐售于商而售于私。应请于改签各商之后。严饬场官查察。户随煎随交。责令商人速即收买。出纳公平。毋许稍有勒掯。如查出户透漏。按律重究。若场官徇隐。别经发觉。即行严参。以苏困以杜私源。

一獘在奸商之夹带也。淮盐每引约四百斤。今则利于多捆。公然行掣。径同额盐。比水程所载盐引。多至数倍。然商人既借引以行私。势不能不受制于官吏。凡受盐之地。掣盐之地。鬻盐之地。额规诛求。不可计算。每引盐例纳课八钱。今增杂费。积至七两有零。盐费愈重。盐价不得不昂。引课由此而亏。私枭由此而炽。应请责成场官及监掣各官。严禁商人。毋许夹带。查出重究。其官吏旧日浮费。永行裁禁。如阳奉阴违。一并参革问拟。庶成本既轻。盐价可减。而消引自然畅旺。

一獘在船户之句串也。船户水脚。本为充裕。今则商人克扣不清。听其夹带私盐。官引到岸。先卖船私。次卖商私。船户不以水脚为利。而以私盐为利。兼且中途改包。搀和沙土。以致质潮味恶。到岸卖私。提出洁白之盐。加色重价。而官盐潮恶。难于销售。引滞课绌。实由于此。甚至商厮与船户交相句串。沿路私售。江湖险阻。捏报淹消。损公益私。獘窦难穷。应严饬各商。照例给与船户水脚。禁绝夹带。盐色一律洁白足觔。查有搀和短称等獘。严提商人船户。分别重惩。傥以漂失捏报。着落商人赔课。庶知儆惧。而盐运之獘以清。

一獘在远乡之缺盐也。淮盐引地最广。北抵芦潞。西连四川。南接两浙闽粤。四面浸灌。全赖匀配办运。盐觔充足。以济民而遏私。乃商人惟利是图。趋近避远。江广远方。时虞短绌。民食维艰。私枭安得不盛。夫官盐既难及。而转罪百姓以食私。是地方官所设巡船卡栅。徒增官费。适为兵役卖放之地也。淮商既已认销。自宜按额运赴。惟水脚既远。成本较多。而偪近邻境。若官盐价值。较私盐而倍昂。则又无以敌私。减价亏本。商何以支。应令专商办运。及时接济。且于额引之外。加拨余引融销。酌减盐价。以杜半官半私之獘。其运盐成本。洒派通纲津贴。免致专商畏难推卸。则众擎易举。而于引课民食。两有裨益。

以上八条。獘有相因。因官病商。因商病。病而私枭盛。私枭盛而商愈病。课愈亏。计惟严稽库款。而牵搭浮冒之胥清。改签良商。而把持耗蠹之悉去。场之盐皆归于商。商船之盐皆归于课。而专商远运。费贴通纲。积獘渐除。鹾政渐肃。纵未必能杜越境之私。而腹内枭徒。无从射利。未始非因时补救之法。伏乞　　皇上饬下盐政。实力奉行。则浮费尽芟。盐价平减。商力日裕。　国课日充矣。

　　筹议缉私以疏官引疏道光九年　　
两江总督蒋攸铦

窃照淮鹾之累。总由引积。而疏引之法。首在缉私。节经臣蒋攸铦严饬地方文武员弁。实力巡查。并经臣福森到任后。督饬官商。加意防范。虽屡次获犯惩办。并将捕获巨枭之出力员弁。奏请鼓励。而私踪究未净尽。官盐终不畅销。连月以来。臣等悉心讲求。盐出于。而透私即在丁。盐行以船。而带私即在船户。互相倚伏。为淮纲第一大獘。此外则粮船之夹带。邻枭之浸灌。表里相因。必须同时并办。庶不致顾此失彼。查商人运盐出场。前至仪征。解捆见斤。按包割引。不准丝毫违制。而船户埠头捆工箕手人等。串通滋獘。于捆盐之时。每包多放数两。途中改包。额斤归商。余斤偷卖。谓之买担放斤。开江以后。沿江沙洲。聚集枭徒。收买各场透漏之盐。或由支河汊港偷运出江。或由海转运至焦山口门偷上江船。或向驳运场盐之屯船户。收买偷瓜巴盐斤。装载赴岸。谓之外带跑风。种种獘端。不可枚举。其水脚一项。扬商本应按照自变量全给。而仪征船埠。既不免有所侵渔。本商之司事人等。又有内扣店费名目。间或有本商亦自有蒂欠。层层剥削。几至毫无余剩。盐船江运。风信靡常。兼须守待轮期。时日既久。食用不足。该船户遂以带卖脚盐为名。并别立补担盐名色。藉多影射。迨至禀报开行。复又停住江心。托词候风。实则乘间买私。并有揽载时。不愿满领水脚。情愿少装盐斤。豫留空舱。以存夹私地步者。到岸之后。私盐既占额先销。正引即守轮尘搁。甚至盗及正引。捏报淹销。两淮先课后引。岸销一经蹇滞。运商不能乘时向垣商付价捆盐。垣商即不能向丁给价收买。户有盐莫售。无从安业。断不枵腹守法。且虑其失业滋事。其私有销售。欲禁不能。枭徒乘机收贩。江广皖豫。咸受其害。是从前第患场之偷漏。致江船之夹带。今则更因江船之夹带。愈致场之偷漏。辗转因仍。以致盐法日坏。凡此诸獘。历经奏定厘剔章程。而日久玩生。恐在前亦尚未至如近时之甚。急须清源正本。兼应因时制宜。现经严催运商付价捆重。以便垣商广收场盐。傥有欠找尾课。即饬分别找清。以资垣商从容收买。先固根本之地。仍饬各运判督率场员。稽查火伏。严禁私。其缴换之时。必经场员。亲为验明。毋任将旧隐匿不缴。以杜藉官行私。致涉透漏。仍令垣商赴场。务须公平交易。严禁大桶勒价。及掀手量盐松实之獘。以恤丁。其江船水脚。毋许船埠丝毫侵扣。并饬商人照数付清。并自行禁革店费名目。勿任司事人等私有克减。以免船户借口。各船受载。务令按船装满。不得存留空舱。开江以后。定以大船限一月到岸。即或阻风。亦不得逾期至十日以外。仍核计该船装盐若干。吃水若干。烙用火印。造具清册。并将该船开江日期。由仪所批验大使申送各盐道查核。如到岸之时。查出逾限。或水迹不符。即将船户究办。

仍饬行监掣同知及批验子盐两大使并场员坝员站员。各按责成。严稽捆筑。秉公称掣。实力盘验。傥箕捆人等。再有串通放担情事。或商捆盐掣有大斤。立即分别办理屯船由场运盐。前至仪征。如有短少斤重。依例锯船枷责示惩。傥于途次迟延。并由站员禀办。其看捆押运之商伙商厮。亦严加谕禁。毋许私自舞獘。甚至得受船户陋规。并干严究。仍檄饬京口水师奇兵三江等营。选派干弁。多带兵目。于焦山口门等处防。堵查拏枭匪。及向来所称跑风诸獘。并分饬里河地方营汛。凡有支河汊港。一律查缉。务使海运私盐。不能进口。内河私盐。不能出江。所以有弁兵薪饭船只灯烛之需。两淮向有缉私经费一款。近年因商乏停支。现拟酌量筹复。庶兵弁果腹有资。更可踊跃从事。又檄行江西湖北湖南三省盐道。通饬所属。凡盐船经由之地。随处稽查。仍于盐船抵岸之时。实力查验。总期江苏稽禁于未经上船之先。各省查察于已经到岸之后。而盐行在途之时。复经地方文武节节防维。庶收缉私之益。至江广各帮回空粮船。自天津公口岸起。以至淮扬运河。可通南北场处所。任意收买私盐装运。并于中舱包揽客盐。谓之客货。归次分销。几占额盐之半。尤为两淮巨累。臣福森前在长芦。曾经实力查办。并于奏报拏获私盐案内。钦奉　　上谕。天津沿河一带军船夹带私盐向为獘薮加意巡防不可日久生懈等因。是粮船之带私。久经　　圣明洞烛。至回空渡河以后。江广各帮。即有人先至高邮宝应一带。先将私盐买定。俟粮船一到。乘夜用小船搬运。或私贩先期开行。于夜间放船出江。停泊芦苇之中。粮船到时。即在大江过载。龙江芜湖湖口各关。虽有查之责。但粮船过关。皆挨帮衔接。若拦江查验。则各帮停泊。帮官运丁。即借口稽迟误兑。并有凶悍水手。不服稽查。一经过关以后。随处可卖私盐。故当冬季旺销之时。反为官引不销之候。现在正值回空。除咨移漕运督臣。飞饬江广粮道暨押运厅弁。严切稽查。毋许包揽夹带外。并移行龙江等关一律盘验。不准违禁闯关。仍由臣等派委标营。及盐务人员。于淮安扬州仪征等处。照例查。如有包带盐斤。通报入官。收盐之客民。及包揽之丁舵水手。从重治罪。总运兵弁。纵令夹带。亦即分别参办。复经臣等出示晓谕。责成文武查禁囤积。务期沿河一带私盐。不使颗粒上船。仍移咨长芦盐政。嗣后粮船回空。经由天津之时。遵照前奉　　谕旨。加意巡查。以清积獘。

再查淮盐引地。处处与他省毗连。有如湖南之衡州。与广东之永兴交界。江西之吉安。与广东之赣埠交界。湖北之宜昌已东等处。为川私侵越之门户。襄阳一府。为潞安入境之首冲。江西之抚州建昌。则有闽私。饶州则有浙私。其余安庆池州太平等府。及食盐各口岸。俱连浙界。无处不受私侵。现今分咨各省督抚臣会核查办。各固藩篱。仍严密巡防。稽核功过。以示劝惩。至淮北场盐。系由晒扫而成。各商每年于七八九三个月。将额行一纲之盐。由场过坝。运至淮所。陆续捆掣。分赴江运湖运各岸销售。其由场至所及洪泽湖一带。透漏私盐隘口。于道光元年。经前督臣孙玉庭前盐政臣延丰奏派海州钱家集及漕河寿春镇各标营官兵。于所辖汛境分别游巡堵缉。立法本属周详。今应申明旧章。认真查察。仍严饬场员稽查晒扫。该营分司不时督察。其官引出场过坝。及归所后。责成各分司及永丰坝员淮北监掣同知淮所大使并乌沙河巡检等官实力查验称掣。如有獘窦。即照例究治。并分行原派缉私之海州钱家集东海佃湖河标中右等营淮安泗州寿春镇标各营及漕标中左右三营并文武各员弁。各于所辖汛境分别稽巡。其安徽河南二省营销北盐州县各口岸。旧皆设有巡役。应令该地方官随时选派。协同查拏。毋致疏懈。通计两淮南北两岸。引地辽阔。总期随时稽察。随处防维。盐务各官与地方文武同心协办。有獘必杜。有犯必惩。庶引盐可冀疏销。而课款渐期充裕。淮纲或有转机矣。

　　缕陈淮鹾积獘疏道光九年　　　　
两江总督陶澍

窃照两淮盐政。关系　国帑。臣频年在苏。已闻其疲敝情形。日甚一日。但不料山穷水尽。竟至如是之极。固由院司屡易。漫无责成。因循诿卸。各顾目前。而库贮既空。奸商无可咀嚼。遂成涣散。臣细加察访。其来有自。亦不起于近日。查淮商向有数百家。近因消乏。仅存数十家。且多借赀营运。不皆自己赀本。更有以商为名。网取无本之利。并不行盐者。以致利衰引滞。向系两年三运。今乃一运两年。愈迟愈积。月利愈亏。而商人习惯淫侈。率多醉生梦死之徒。不知自行经理。惟任商伙商厮。编摆作弄。朦混侵吞。以致日形竭。其岸引所以滞销者。一由成本积渐成多。一由藉官行私过甚。查成本之输于官者为科则。有正项杂项外支带款等名目。用于商者。有引窝盐价捆坝运费辛工火足等名目。此外应征杂支各款尚多。而外销活支月折岸费等款。皆总商私立名目。假公济私。诡混开销。种种浮费。倍蓗正课。统名为成本。归于盐价。以致本重价悬。销售无术。转运愈滞。积引愈多。不得已而铳销一年。让出本纲地步。作为分限摊补。且每纲支解之款。不能停缓。复将上纲下纲征收之银通融借垫。辗转挪用。屡铳屡积。更于科则之中。带征带补。逐渐愈增。此成本所由积重也。私盐充斥。固应首重缉私。然岸销之滞。不尽关枭贩。其商运官引之重斤。与装盐江船之夹带。实为淮纲腹心之蠹。在商人于正盐之外。本有耗卤。无课之加斤。即无异官中之私。而又有包内包外之私。其包内者。系运商捆盐出场。多带重斤。商厮商伙。亦复如之。且又短发江船水脚。以盐斤私抵船价。其短发所给之价。复被厮伙埠头等勒扣过半。甚至船户不领脚价。转以重赂向商厮埠头等。图谋装盐。下至商宅之婢役。亦月有馈费。彼江船何苦为此。无非藉公装私而已。闻江船装盐。每捆解放私盐。谓之买砠。每船装官盐十之五六。余舱尽以装私。谓之跑风。船既装盐。将全引一船之盐。分为三四船。遇有一船遭风失浅。即捏报全引淹销。将并未失事之二三船。亦请补盐。既得照例免课。又得通纲津贴。到岸之后。并得提前先卖。谓之淹销补运。是以一引而换数引。明目张胆之私也。及抵汉岸。商人价居奇。停船挨卖。谓之整轮。以窄径自窘。而私贩转得畅行。迨穷年守候。销售无期。于是在后之船。钻营以提前。其黠者。将待轮之盐偷卖。俟轮到时。买私补填。谓之过笼蒸。甚至盐已卖尽。仍报淹销。将船凿沈。以灭其偷卖之迹。谓之放生。各种獘窦。皆起于整轮。不但价。实便售私。此又藉官行私之为害也。引既不能年销年额。课又焉能年清年款。从前章程。本为虚立。而且虚称报。无非分纲压派之为。虚报奏销。更起悬垫那移之渐。前纲悬垫。后纲复难那补。解饷无措。于是遮掩弥缝。有预纳减纳贴色贴息之名。或折减若干。作为正数。其贴色贴息。亦于正数内少完若干。作为加色加息之数。商既巧占便宜。而库贮因以短缩。与州县之亏那何异。其少纳之数。虽云分纲带完。然积欠已至数千万。前次清查。或分十五纲带征。或分三十纲归补。辗转相承。从何征纳。且以前商折减少纳之课。摊派后人弥补。李代桃僵。偏枯孰甚。以致殷商裹足不前。正课益悬而无着矣。

至于报一款。原系因公抒诚。得沾议叙。自应各出己赀。乃亦先由运库垫解。分年带缴。积欠累累。是库存正款徒为商人骗取议叙之用。而商捐之名适足为消耗之目而已。以上数端。獘起于商。而利不在商。商既自敝。而课因以敝。现在己丑之引营销甫半。庚寅年尚未开纲。课绌商刁。浮伪百出。造谣兴谤。不服稽查。兴言及此。可胜慨叹。然锢獘既深。不得不亟求补救之法。臣之愚见。谓宜计船装盐。不留空舱。则受载有定数。而夹带易查矣。实发水脚。毋许扣。则船户不借口。而脚盐易清矣。遭风失浅之船。准其补盐。不准免课。则淹销无所利。而捏报自少矣。严查水程。俾销数有准。而无引之私自剔矣。更宜大减浮费。节止流摊。以轻成本而恤运商。以上各条。应请　　旨敕下盐臣督同运司盐道妥议筹办。实力奉行。臣亦随时稽查。以资应助。至于收买余盐。减价敌私。皆正本清源之上策。而现似力尚未能。惟有口岸散轮。则销路畅而场自清。食价平而民情大顺。私盐不戢自靖。无如商情固执。但知目前抢跌。微似有亏。不知守候太久。月利全无。纵使每斤多卖数文。得不偿失。况过笼蒸。沈船放水。百獘由此而生。于商大有未利。不止于亏　国课而病闾阎也。查从前两江督臣孙玉庭与湖广督臣陈若霖筹办散轮时。于前两月同到之船。散卖既毕。再开后两月之轮。以散寓整。最为法良意美。行之业有成效。自道光八年冬底复改整轮。未及二年。而盐务败坏至此。不可收拾。然则整散之效。不待智者而始知矣。应请　敕下盐臣会同湖广总督遴委廉正勤明之员。查明汉岸现在滞销引盐共有若干。仿照前次散轮之法办理。积滞庶可畅销。新纲始可发运。以冀稍有转机。渐还旧制。臣为鹾獘太深。暂资补救起见。是否有当。伏乞　　皇上圣鉴。训示施行。

　　会筹两淮盐务拟定章程疏道光十年　　
陶澍
  </div>
  <div class="pagination">
   <a href="皇朝经世文续编_page86.html">
    上一页
   </a>
   <span>
    ...
   </span>
   <a href="皇朝经世文续编_page82.html">
    82
   </a>
   <a href="皇朝经世文续编_page83.html">
    83
   </a>
   <a href="皇朝经世文续编_page84.html">
    84
   </a>
   <a href="皇朝经世文续编_page85.html">
    85
   </a>
   <a href="皇朝经世文续编_page86.html">
    86
   </a>
   <span class="current-page">
    87
   </span>
   <a href="皇朝经世文续编_page88.html">
    88
   </a>
   <a href="皇朝经世文续编_page89.html">
    89
   </a>
   <a href="皇朝经世文续编_page90.html">
    90
   </a>
   <a href="皇朝经世文续编_page91.html">
    91
   </a>
   <a href="皇朝经世文续编_page92.html">
    92
   </a>
   <span>
    ...
   </span>
   <a href="皇朝经世文续编_page88.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
