<!DOCTYPE html>
<html>
<head>
    <meta charset="UTF-8">
    <title>皇朝经世文新编续集 - 第 25 页/共 52 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝经世文新编续集 - 第 25 页/共 52 页</h1>
    <div class="content">第五十三条旧例设立之商业会议所其役员任期照前条第一项选任役员批准之日为止　
第五十四条照旧例设立之商业会议所照第五十二条第一项业经批准者即作为按照本项新例设立　
照旧例设立之商业会议所如不照第五十条第一项又第五十二条第一项办理者即作为该商业会议所业经解散若有此等情事应照第三十八条至第五十五条办理
　　日本商务考略                                     
英人璧赖能详报外部衙门论日本商务之说田各经由该衙门发出其原说极为详备爰撮其要而录之　日本大将军之权向倾一国归日皇主持者不过二十六年耳其鼓励商务所收之功效即非寻常可比盖其与外国通商之货值由四十八兆圆骤增二百八十八兆斯商业之兴可见矣　英商份数　日本国家办理商务政令宽大明达其商务进益非比寻常但英国与英之属土其中所占份数不可不审求也计日本近七年间进口货增值九十兆圆出口货增值七十四兆五十万圆而进口之货英所该者长三十二兆六十三万二千元英属土所该者长十七兆七十七万七千元统计共长五十兆五十万元至各国合计仅长二十九兆五十万元是日本商务扩增我英所沾之益甚大也设使舍此不计只算增长之份数则似乎无大可观者何则此七年间英之增长者每百份得七十二份而各国合计者每百份得一百四十九份但不能以其所得之份数多则谓其商务广大不过转显其七年前所该之份数少耳设以那威瑞典而论其进口之货现在比较一千八百九十年增七十八倍而我英仅田各多一倍惟计银数则英货之增者三十二兆有余元那威瑞典者不过十一万六千元以此观之测商务之增长固不能以前后份数所增多寡而定也　日本商务全无掣肘内地免税出口有税税亦不重通商之官无权可以勒诈亦无机可施其诡术其银行之赀本丰裕者各城俱有分栈所拟子金在日人自视亦属公平其转运货物也陆则铁路水则轮船极其利便且年胜一年邮政电报各地皆有费廉而办理亦得法赛会之举不时兴办有属一国者有属一地者国家皆竭力助之藉此赛会生利家可以得见制造之精良并识全球之物质加以功牌执照颁发不吝宜乎足以鼓励人心日有进益也惟国家振兴商务固竭虑而殚精矣倘日人不能于通商国中自谋位置则咎在其民而不在日之君相也至外国商人之寓日本者多有不能惬意此言诚是盖有指谪其官长及相与交易之商人在所不免但以商务论之可谓无掣肘矣或买或卖彼此绝无扞格英之商人每凡交易无暗中摸索如果买卖不利其过总在经营之不善或命运之乖舛耳与人无尤也寓日本之英商既有所不满意于日之官长若中国能步日国之后尘仿其富国之策以整顿天然之利如日本所为坐收成效则英之制造家亦当额手称庆矣外国货物抵神户或横滨后不能再入内地如入内地必须转属日人方可英日现在约章仍有两年此两年中英商不能贩货入其内地只可卸货于通商口岸然即英商能径入内地其于消售货物亦必需夫土人盖货入内地毫无关税即有些税日政府亦不如中国之宽待外人苛待本国故在中国则外人纷欲运货入内地或以己名担认直待售出为止其利甚厚故其趋愈多也在日本则不然故外来之货只到口岸此后无利可图不复再运然立法如此殊非妥当矣　外人之贩货入日本者无论一己自办或日人定办于交货一端实听其所用之日本书记摆布利败皆由其主持此一种书记日本音谓之口板口图所有一切买卖交易俱以之居间常有定货之人绝不见面者或竟无其人者只靠此种中人一力担承便立定货之约迨货到之后市价不落则无意外设若不然则货物屡有不能出手者本年指一千八百九十七年春间有人定办一货消售不去堆积如山虽力为恳求亦不出货若欲控之公堂未尝不可然一经控告则彼等中人即联志不与交易非低首下心负荆请罪夬不与再谈买卖也以故外人与土人往来绝少虽论买卖亦然且寓日之商人能通言语者寥寥无几又不能获交其国之略有名望商贾故一利一败惟有听中人摆布此种情形其轻浮不谨之日商去大快也　寓日英商与美国制造家欲推广英人商务求其最要者乃相论曰今英之制造家与日之买货家交易而退两皆当意否我英寓日商人于持筹之际有代计我英制造家之利益否盖我英制造家既不能亲到日邦经理则代理之人自当为之尽力譬如通行之货欲更设法推广其责固委之商人即如此货或为人所不知或则知而不广者亦当搬运使来俾不知者得知之其知而不广者无所不知庶几利源可广也但我英商人于此每不留意岂得谓之关心制造家哉历观在日英商类多代人办货少有贩货自卖者此殆缘金银市价涨落无常不敢轻于尝试惟日本现改用金币涨落之患可以无恐而商务竟犹如此盖改弦更张甚难期诸一旦也
至操奇计嬴我英尤不及邻国此亦因英商在日者生理类皆稳当不肯汲汲于钻营且以我商人比之德国其经练就之法又相悬殊盖受挫磨肩艰苦德人实胜于英也且我英原无堪当卖货之人试以我身历者证之昔我在东方到一小埠该处寄寓之欧人不过十余口我适欲购一英国物于是询一英商问本埠有欧洲货物之肆否彼答曰此地欧人无多销流极少故乏此种店肆我欧人若需土物无不购诸邻埠彼固居此数年者我遂深信不疑他日外出见一肆为土人所设所有外洋货物靡不全备始讶英商之懵复询其肆主办货何人乃该埠一德商为之由此观之英商之意以为此非其业不若德人之竭力经营无微不到也然我非敢谓旅中日之英商皆无卓识应为不为第我英之可以谋此等生理而赋闲者尚多不得不为之一述耳　英货入口者有两大宗一曰平常之市货如棉纱织布之料各种金类颜料药材诸项二曰供应国家及铁路轮船与各公司之物论者有云第一宗生意照旧归寓日之西商办理甚为妥适但日本之铁路添筑甚速英之制造家不可不加意也计现时之路属国家者有六百迈尔属私家者有二千三百迈尔此外筑犹未竣之私家铁路尚约有一千迈尔另已准而未筑者不下五百迈尔则其推广之情形亦可想见矣　论国家所用之物其来自英者亦可谓称厥心愿不必复议矣然犹有积獘不能不言者英之制造家每欲买卖之人深明其一切应办之物岂知此乃制造家一己之学问不能以强他人其獘一　更有日人自出式样定造货物虽其式非臻完善而日人每不肯以善者改易如昔有某造兵械局采买一重机器惟其所造之款当今不以为精先向英国一著名制造家定购该制造家因其物属旧式不利乎用去之于是有德国某制造家从而接办门路一开此制造家遂得乘机以图生财之道又日本最通行之缝衣机器始乃某英厂所造该厂若肯迁就日本买家之意至今仍可擅场自日人嫌此机柄矫欲更改其式使比旧田各高而该厂以如此更张有石于用不肯俯就德国制造家闻之不以更改为嫌乐投日人之好因特制此机器故今日德之缝衣机器盛行于日本均由于此此英之制造家不肯改换货式迎合人意其獘二　至于日本国家所需之物统归东京之日本大商行承办若英制造家欲承其乏必须与此数行合办方可至如大公司别项生理原不用招人投票然有所采办仍向各老商家或欧洲名厂之代理人探听故凡英之制造家必须派通于要紧机器者以代理庶几来采机器者彼能以原原本本告之而利权可擅也　论平常之市货璧赖能君云一货始出必使人争索求索之既多乃可委诸旅日商人料理委代之处亦不必定须大商行如虑及藉人定办授人以利此一偏之见实未知其中情节利多于损也　日本商人欲保其利可守目下章法不必过事营谋如运货入口不过费些牙钱便有忠诚之外国商人代为经理且竞相逐利物价极微欲办此物此物即至又不必冒险及先行交价待货至前称心悦目方行交易若夫运货出口则又有善于忖测市情之人妥为发往一切转运之险俱不必日人自忧是其利亦无以复加矣故外国商家为日人用而日人坐受其益此言非谬也　推日本商人之不能径与外国交易者璧君云盖因日人之无信也历观欧美两洲无一商行敢发单与日商定办其制造之物者又无有见日商之取货书而即付货者盖以其不依约而行诸多翻覆也今为日商计必须改弦易辙方足树其声望否则仍照旧章将货售于旅日之外国商人听其运出入乃不虞其爽约或则自运出外待价而售惟不能预计盈亏并须自肩其险耳
　　续日本商务考略                                
日人察看其国商务欣欣然有喜色谓观其商务进境之速可以显其渐成一工艺之国盖所运入生料运出制造之物每年实为出入口货之大宗且生齿亦繁而速计一千八百七十二年止有三十三兆人一千八百九十六年已有四十二兆人欧洲向称富庶若以日较之其中有数国亦远逊于日也然日地非宜于耕植故将来谋食之道必不在耕植而在工艺凡有识之日人俱见及此所以报章之流播劝谕之常谈国家之立法莫不于此注意务使下民讲求制造不必亟亟务农幸日民亦知变更故迩来与同洲各国通商运入口者无非生料运出口者皆自造之货而又购买机器络绎不绝其制造有不日精乎　日本争市　日本之好谈时务者及报馆主笔每谓将来日货可以制就西欧之式销流于欧洲市场以争商利似其望未免太奢而其朴实之日人则不作此高远之论惟力劝其国之制造家守素所擅长之物如茶丝及细致工作之类专向此谋以便销流于欧美两洲文明较着之国盖用手制作或细致工艺日本可以操胜券至于用机器造者必不及人精巧欲图利市断非今日可期而谋在东方得上乘之商务此乃日之有势力者素志尤注目于同洲之中国为销日本货物之场惟璧赖能君云现目日本在中国通商其才能尚未适宜将来欲别有利益必当令小商家到中国贸迁乃可也　日本制造推许过实　日人自谓彼国制造将来不但于亚洲可以夺欧人商利且或至推入欧土以争市场惟是彻底考之不免令人疑者试取日本商务表览之此数年间其出口货确大增盈但细查其所增者不过平常之出产加多运出如米丝煤三宗增值三十六兆圆而已其余新开之利途未见也虽棉纱棉布火柴玻璃器皿雨伞此数种为日本近来制造之物其畅销诚可与西方诸国争衡然有日本近日已学制造之物仍有数种从外运入日增月盛不见少咸此亦异事也　棉纱一宗日本现与孟买相竞彼此在中国争市但将来中国必有自造者出两家料难获利棉布自日本运出者颇多其所销之处以中国为最但此非夺欧洲各国之市也日本每年运入中国棉布有一百万疋为数虽多究于英之兰卡士塔货无伤不过与中国自出如此类之货相争耳其货乃窄度之厚结棉布在中日两国俱用手机织成年中以亿兆码计至于成本之价为我英制造家所断不能造但中国用手机日本亦用手机两国工值中国尤廉何以日本之货比中国自出者更贱盖因日本之织家买棉纱比中国廉也日本货之销于中国者方之英之棉布殊不足数盖日本货不过一兆员而英货则多至二十三兆员是奚止倍蓰也　日人见小欲速往往得一自足使能力军此獘则别国所能造者彼亦何尝不能观其初仿效我英制造各物均得形似但既得形似彼即不求进益而惟利是图非止一二事也大而火车小而去车日本俱仿造亦颇像西国之货但不及欧人之巧而其心则以为不让欧人无志再求精进只图销货得金故终不如欧洲且所制各物愈趋愈下非若中国精益求精能后先济美也　日本鱼利之衰无非日人作伪有以致之盖腌制装礶不事讲求因是无问津者而渔人徒劳祗藉国家赀助之利薮在前为作伪故累及渔人亦足惜矣
　　日本商务学堂章程述略                                        
日本振兴商务已二十五年矣现已足与西人抗衡查其出奇制胜之处全在设立商务学校耳向者其国于此种学校不喜人窥故吾人无有能言之者今其商务既盛不得不述而出之其最大之学堂系在东京大土反等处教育之法列为四班一初学班期二年二根本班期亦二年三高等班期一年四特异班期二年其根本班所教最易所学较浅最要者须渐次各班毕学之各学堂所领生徒规模颇能整肃衣服华美身体壮健尤足以壮观瞻而各班所课总以明理劝善为第一要务大土反学堂之教习等尤以劝善为最要讲义盖欲诸生记明所以为善之道则将来出与人交周旋晋接取忠取信治生立业终身享用无穷教育成材之法尤在先移其性术至善也则其后贸易之际征贱征贵皆由此出固以此为讲义根本焉每日授课六点钟惟礼拜六则仅课三点钟而已礼拜内共课三十三点钟生徒皆须十四岁以上者授课之师入堂时但讲课义时至则罢诸生退而习其私堂中分为三等又照外洋各埠小为分别以习方言而其起课则须先知日本本埠商务情形为准则诸生每日自相讲求之事则在以能自独设行栈或合力公司等等其情势皆具之于书如行情信息销售银纸汇兑提货单保险票出入银单交盘出卖收买各货色涨落各价值自利公利各种折算以及流水账目皆须在在考究诸生咸以其师所授时时温习专心致志自然有得其师则有时亦偕生徒到大小行栈墟集市镇铺户银行钱庄税关等处阅看情形证明实事以开智识俾知地球之上确有此等贸易职业也而后授以舆地之学先讲山川物产农田所出丰歉之端次讲工厂制造之法至于进口出口进口复出口收积分派一切货物利益之道而后又教以地球之上各埠贸易情势异宜此埠利此货彼埠利彼货以货易货互相转运或因习尚或合时趋狡狯变幻维持利权是皆举其生徒引诱之感悟之激励之褒扬之无不以大材期望于有成也于是乎为之生徒者胸有所储意有所感目有所见志有所趋智虑精则生计巧把握定则材力雄出而至各国商埠与诸商角胜矣惟其中之高等班尚有专授理财之术并各行商业例章各国度支税则各国国债等嬴绌之数无不悉具是其所学井井有条宜有今日商务之盛者矣亦有专习英文学堂者亦分四班一诵读调和口音拚合正反切音二语言问答谈说三文法讲求章句以及繙绎四则毕业矣其余若法文若德文若西班牙文若华文日本人谓为汉文若朝鲜文并兼及他国语言者皆列之高班是日本今日兴起之象似又不止此区区商务一端已
　　英吉利用商务辟荒地说                                             
香港新嘉坡五六十年前皆弃壤也西人经营商务每辟荒地为巨埠而英吉利尤擅能事以英人于商务最精也当缔造之初必审其地为水陆要冲又有泊船避风之澳有险要可以扼守有平地可以建屋于是招致商民创辟市廛厂堇未几而街衢桥梁闤闠园林无不毕具未几而学堂教堂医院博物院无不毕具又未几而电戋铁路石駮台船坞无不毕具寖至商货流貤民物殷阜车取与中国之上海汉口相颉颃夫商为中国四民之殿而西人则恃商为创国造家开物成务之命脉迭着神奇之效者何也盖有商则士可行其所学而学益精农可通其所植[而植]益(而植)盛工可售其所作而作益勤是握四民之纲者商也此其理为从前九州之内所未知六经之内所未讲西洋创此规模实有可操之券不能执崇本抑末之旧说以难之因思神农氏日中为市交易而退各得其所以王天下齐太公劝女红管子正盐筴而诸侯歛袂朝齐是商政之足以奔走天下古之圣贤有用之者矣盖在太古民物未繁原可闭关独治老死不相往来若居今日万国相通之世虽圣人复生必不置商务为缓图倘以其为西人所尚而忽之则以中国生财之极富不数十年而渐轮海外中国日贫且弱西人日富且强斯固西人所大愿也 
　　西法为公共之理说                                        
欧美两洲诸国勃焉兴起之机在学问日新工商奋绩而其绝大关键皆在近百年中至其所以横绝寰宇而莫与抗者不过恃火轮舟车及电戋诸务实在创行于六七十年之内其他概可知矣今之议者或惊骇他人之强盛而推之过当或以堂堂中国何至效法西人意在摈绝而贬之过严殆皆所见之不广也夫西人之商政兵法造船制器及农渔收矿诸务实无不精而皆导其源于汽学光学电学化学以得御水御火御电之法斯殆造化之灵机无久而不泄之理特假西人之专门名家以阐之乃天地间公共之理非西人所得而私也中国缀学之士聪明才力岂逊西人特无如少年精力多縻于时文试帖小楷之中非若西洋亿兆人之奋其智慧专攻有用之学遂能直造精微斯固无庸自讳亦何必自画也上古之世制作萃于中华自神圣迭兴造卦画造市易造耒耜造舟车造弧矢造网罟造衣裳造书契当鸿荒草昧而忽有此文明岂不较今日西人制作尤为神奇特人皆习惯而不察耳即如尧典之定四时周髀之传算术西人星算之学未始不权舆于此其他有益国事民事者安知其非取法于中华也昔者宇宙尚无制作中国圣人仰观俯察而西人渐效之今者西人踵中国圣人之制作而研精不辍中国又何尝不可因之若怵他人我先而不欲自形其短是讳疾忌医也若谓追随不易而虑始终不能胜人是因噎废食也夫青出于蓝而胜于蓝冰凝于水而寒于水巫臣教吴而弱楚武灵变服以灭胡盖相师者未必无相胜之机吾又安知千百年后华人不因西人之学再辟造化之灵机俾西人色然以惊睾然而企也
　　英国商务说略上                               
天下有以商灭人之国者乎曰有矣哉印度其明征也管子霸齐霸之而已英直以一公司之力而灭之印度者古文明之旧治若缅甸若斐洲若美洲之北境若南洋群岛举无足言者阴鸷祸贼西人屈指数之历历重足而立侧目而视近且以盈缩厚薄之故疾德美如冠雔言孔子曰放于利而行多怨然则英又乌得无兢兢与虽然其守花打拿利士之训最笃英古名士尝着握海权商权之论见第一册英国水军源流考中由历代而来倾一国之势悍然而往拳拳而弗失如循环之无端如转圆木于千仞之上岂不曰富强惟富乃然曰权利惟利乃然则意者其将有甚不得已焉者也沿其流而泝其源或以得天之幸者为多今夫英瓯脱乎三岛之中不与欧洲陆地相接受兵燹之日少不与惨怛屠毒之祸港纷歧既深且广土肥而不棘煤铁之矿駸駸然浮于地面其人智而勇二千有余年类不改罗曼撒逊之俗诚当以余观之不可谓非人力也异时西班牙之水军最强贸易所至之地亦最广一千七百有二年新旧党争竞不时夬英以其间掠美洲搀印度皆西班牙立约通商之地一千七百四十年至四十八年之间奥内哄又八年而有普法之战又七年而后解英以其间立水军擅海权奥德法莫能禁诸国者竞驰逐英益得济之军资握奇赢而其所为勿替而专遂之则要为议院律例和约之为功议院者通下情和约者专外利又为之完其力而联其势体其意而就其功至纤至悉经营调护如国之大事不复可加之轩轾英之勤民至矣哉初西历前四百年有种人曰皮提了士入英境发锡矿英货始有出口者矣罗马割英归藩兴农田蕃畜牧麦菽牛羊猎狗皮铁锡出口日益众批克特苏格特者海盗魁也掠英地英地为之赤无何安及撒可森人执英柄嗣君曰大阿列非德大作商船九百有二年英商往往有至法德荷挪耳回境者当是之时英商衰盛无常势视乎其君一千一百八十九年王恒利第二延法国法兰特省织绒工师归教国人禁西班牙绒入口一千二百一十五年王约翰始创保商权之例虽政府不能夺一千二百一十七年始与外国立通商之约与挪耳回最先自时厥后法兰西荷兰西班牙日耳曼意大利人亦交乎伦顿城中入口之货亦颇有欧亚二洲所产至女王以尼阿罗之时遂创海埠定商船律一千二百六十六年赐法国属城曰函堡曰吕北人之在伦顿立公司者独享权利护照一千二百八十五年王额洼德赐商人权利墟市城邑许讨欠负一千三百有三年并外国商人赐之王额洼德第三复延法国法兰特省诸工艺师如恒利第二之时诸工艺大兴禁羊毛出口备织绒之储创屯货仓设商务大臣定抽税法一千四百五十八年屯货仓出口货税值金六万八千磅然英船犹少计一千四百年以前英船至西班牙葡萄牙者才一艘一千四百五十二年以后英船始有至地中海者一千四百六十一年至八十五年当王额洼德第四王利喀德第三之朝英商务至衰其故田各有三端一禁货出口一英政府许商人掳他国商船一英赐函堡吕北护照权利过厚王恒利第七立思欲振商务复其权凡与他国立约务以保护英商权利为重一千四百九十六年荷兰之约一千四百九十八年力驾城之约皆扬英商抑函堡吕北更创新例非英商船不得载法国菩提酒入口一千五百一十五年王恒利第八立带水院于踏科城设灯塔便商船来往胡城奴加士德利处处设之一千五百四十九年禁函堡人与苏格兰人交易又令函堡人许英人得于其约中城市通商又加函堡人出口入口货税函堡人以为苦一千五百五十三年女王马利亚除之一千五百五十四年函堡人贩恶布搀英工英工讼之函堡人权利复为英人所夺女王以利沙伯立函堡人求护照许之更许免出口入口半税独岁中布五十疋犹重税之而英商之在函堡约中诸城者出口入口货税皆全免自是函堡日衰英商务日起矣一千五百六十四年英商多在盖顿以利兵函堡最专利一千五百八十七年盖顿以利兵函堡逐英商英商转之士打地城以利沙伯与西班牙战而胜英人莫不奋踊益驰骛逐海权极海国之势贸易彳扁五洲一千五百六十二年英搏士孝经至圭利了海滨一千五百八十二年英名士提反绕斐洲南境至印度德拉其堪的是踵之当是时荷兰人至众商业蕃蔚于是英人合大股往立公司角力衡诈无复少让一千六百年以利沙伯赐英公司护照英公司藉国力权势火宣赫以利沙伯益立商船保险商船往反无休日声气广张浸淫曼衍二百有余岁夷印度为藩属域多利称印度皇帝以利沙伯实基之云
　　英国商务说略下                              
自以利沙伯创立商船保险公司英商务于是大兴寻掠属地益众雅各第一继之益留意讲求初英商人人恃执照居奇国中物皆翔贵雅各第一禁除之着为令一千六百有三年英名士曰提反边列邸那耳回颠北境一千六百有九年立么士交公司于这厘埃阑俄故京一千六百一十三年诸商船在士必子彼利坚者法及荷兰二十艘英六艘英商益励奋又开属地于北美州駸駸与法比法人经商于北美洲者先于英王嘉乐第一时征荷兰人捕鱼税每岁金三万镑一千六百五十一年王宽卫勒创新例凡英往亚洲非洲美洲之货惟英船得载之英属地出口之货皆然于是荷兰商务大减一千六百六十年王嘉乐第三仍其例不改夺西班牙乍美喀岛美洲东南曰西印度群岛所尸禹一千六百八十五年法国逐诸工诸工相率归英英工艺事益美备一千七百有三年王威廉第三免谷麦麦丐税出奖格凡出口货多者赏有差一千六百四十三年与葡萄牙立通商约一千七百三十五年与俄国立通商约约中凡英商载俄货出口者权利与俄商同载英货入俄者俄则值百抽三税之一千六百九十七年始立国家银行始制银纸商通流便利益大进一千七百二十一年免出口货税惟矾铅锡煤炭如故一千七百四十八年与法战胜割法北美洲属地曰堪阿达曰山多明哥曰山允精曰建毋打曰他巴哥英人之商于北美洲者愈盛一千七百七十六年美国自立为民主国英北美洲商权顿失一千七百九十四年始与美国立通商之约一千八百一十五年除宽卫勒例许美国商船自载货至英及英属地一千八百二十二年并欧洲各国皆许之一千八百三十三年复宽卫勒例所以抑压他国商船无不至一千八百四十五年定入口货法凡欧洲诸国所产必径至英国无得迂道如法国之货不能由德国出口德国之货不能由比利时出口之类亚洲非洲美洲出产之货亦无得先屯欧洲诸国而后至英者其谋握利权如此一千八百四十二年英相比利除他国保护本国货物权利税先是欧洲土产及工作等物运至英国如为英国中所同有者须纳保护本国货物权利税外此轻咸甚多一千八百四十五年再定税则所咸益轻一千八百四十六年除麦税以利贫民外国商船得与英商同权利一千八百五十四年除出口货税一千八百六十年与法国立约之后入口之货完印金即中国厘金免正税惟茶烟酒醋干果麦芽糖不免英商务之兴大抵自轻税及除抑压他国商船苛政始也抑有故焉由数百年而来君总商之成而商受其事商之公司又总国人之成而国人受其事合君民为一体因以与一手一足之烈者角资之也如兵爱之也如子教之奖之保抱而提携之于内无乎不尽盱衡谛视凡足以利之者汲汲如恐不及也而国家亦因是以为功掠地数万里立商埠商务转益广展转用之不知所穷阜庶丰实都一国之财口率三百员以上一千七百七十年而后进境尤速创机器诸技艺愈精增积重且挹注环球直以环球为市场入口诸货制成器者益鲜矣一千八百七十年入口货凡值金三百七十兆二万五千三百四十五镑内麦麦丐值金五十一兆镑白糖二十兆镑茶十一兆五十万镑加非七兆镑牛奶油五兆镑菩提酒及色酒九兆五万镑烟三兆九十万镑棉花五十一兆镑羊毛二十二兆六十万镑粗丝五兆六十万镑青黄白麻十一兆三十万镑生铁五金之属十一兆二十万镑柴二十一兆八十万镑皮六兆八十万镑丝绒麻布之属十五兆一十万镑出口货凡值金二百三十九兆四十万磅内棉布值金七十四兆二十万镑绒布二十八兆四十万镑麻布十兆九十万镑丝绸三兆一十万镑钢三十一兆二十万镑红铜三兆二十万镑煤炭十二兆镑机器九兆八十万镑铜铁器四兆四十万镑军器一兆八十万镑皮三兆五十万镑磁器陶器一兆七十万镑杂货六兆一十万镑衣服三兆二十万镑啤酒二兆五十万镑化学所成之物四兆七十万镑白糖一兆二十万镑凡入口货人畜食物百分中之四十一未制成之货百分中之五十工作机器百分中之九分出口货工作机器百分中之八十二分凡轮船居天下百分中之五十七帆船居天下百分中之三十七盛矣哉英国铁路至繁唯美国可望电戋至远水道疏通至勤邮政至远至善金钱之用至一国家大银行周四海至通其诸亦商家之大助夫
　　上海湖北近设商务局刊刻商报并奉饬内地州县概立商会必如何筹议乃于商务有益论　　
欧阳远谟
天下大利必归农而今非其时矣古之人比闾族党各安生业敦本务至老死不相往来所有交易余粟余布后世锥刀逐末浸以成俗近则海禁宏开夷舶辐辏奇技淫巧之物杂出而不可胜穷小加大众暴寡举于此寓驱除意焉凡立约订盟遣使存问无一非行口商而设英之君臣又以牵车服贾开拓土疆占美洲据印度争缅甸入中国皆藉市侩为之先导故我日整肃军戎而彼不忌我方经营口岸而彼必争然则欲求自强莫如谋富欲求致富莫如崇商当事熟筹事势业于上海湖北要冲之处设局刊报俾便谋求封殖收回利权并饬内地州县概立商会所以联支体通脉络广声气者计良深思良密矣夫五方风气不同一市情伪各异商其所商不必会也立会矣则必有以作商之气体商之情去商之獘扩商之量然后可内地各属虽不可执一而论然其受病有同焉者敢以四破两劝之说进一破畛域之习西人商有之利国家出力保护我华官商隔阂如秦越人之视肥瘠甚乃凭势欺凌故有颇饶资本贸迁所至不过境数百里之遥而止今宜官商联为一气商藉官卫庶得所恃而不至于裹足不前一破奸伪之习西人机智日新互市交易全凭工巧取胜我华饰诈欺朦无所不至如茶丝两种因此大形支绌今宜随地所出设法厉禁一破倾轧之习西人大小利益各有专门我华则一家创业稍获赢余车取群焉傚仿不顾两败俱伤又开张新店或跌价贱售以为招徕今宜随市所有每日由会中公董稽察盈虚与时消息公平定价一破贪污之习西人不见利能见其大事非一力能支必集股经纪法最妥善我华亦行此然侵渔浮人少信从今宜严立规条所有开矿设厂以及力能展拓如外洋公司等名目会中代任稽查之责一遇亏公私己官为惩治视所吞蚀按家产十倍处罚如实不敷加等治以应得之罪亦足以示惩儆而广招徕四习既破可用两劝一劝工以精制造西人之盘剥我也其军械汽机动糜巨款无论已即如洋毛亶洋伞洋针洋扣以及零星不胜指名之物合计漏所溢仍非浅鲜今宜妥立规章有能出一新艺创一新器会中酌给优奖并记名商务局附报传闻援泰西通例毋许他人规仿许以专利若干年一曰劝农学以勤树艺西人之毒害我也向以鸦片为大宗今则棉纱棉布约共每岁耗银数千万两我所以抵制之者前赖丝茶两种近闻丝有印度锡兰日本之精茶有东洋意大利法兰西之巧相形见绌衰竭可待今宜精研详求栽种之法凡丝茶棉花甘蔗与一切应须灌概为世所需之物各视其土之所宜定例每家能出某物若干即予以奖励并记名商务局附报传闻既得自然之利更加奖劝之名则器良而食饶业商者乃如长袖之善舞虽然制造树艺之法待谁而教嘉奖农工之
　　青岛暂行设立中华商务公局章程                                  
一本衙门现在批准设立中华商务公局以佐整理青岛内界及商酌德署所行中华事宜　
二该公局董事共有一十二人以籍隶山东商人居其六外省商人居其三并青岛内界各洋行买办居其三惟东邦巾商人及外省商人必须在青包岛设有行铺置有地基始可　
三各局董第一次概由本署选定嗣后每届中国年节应拈阄暗定交卸四人该四人中以东邦巾辞其二外省商人辞其一洋行买办辞其一但交卸之四人越一年始可再行应举每逢西历正月初旬头一礼拜内由十二局董公举接充新董之四人开单呈请本署可否批准然必于批准该四新董前八日登明官报倘有纳捐之各房主或各铺主等意不佩服可在此八日内报明本署查照设本署于局董公举数内批驳一名必须另行补选务于四新董准后始可举行拈阄定卸之事　
四该局董等须公举首领一人另举候署首领一人应将姓名报明本署每遇订有聚议之期该首领须先报明以便届时督率会议倘所议之事各执意见人数两不上下即以该首领之意为主每当聚议之时辅政司或署理该司之员或本大臣特派之员皆可任便临场听议或该司派人代往亦可该局凡遇须禀本署及各德署事件必须先经该员之手　五该局应办之事有四　一青岛包岛华人房屋及房内居住之人必须造册　二商人中有因买卖口角如报明该局后该局须助调处　三华人设因承受产业或因家务轇轕报到该局亦可襄助理清　
五凡有关系兴旺本埠商务使华民安顺利便等举均可相助商酌　
六该局须延幕宾一人并稽查房屋一人或数人并须伙办缮册事宜但该稽查人亦应预禀本署批准而该人等职司稽查房屋及房内人口并按收捐项所造之清户册须将每月各户留去增咸注明于西历每月初五以前呈送本署查阅　
七本署准该公局于青包岛所住华人之房酌收捐资以备该局一切经费其捐资当以房屋多寡生意大小核收然每月不过从三角起至两元止该局酌应捐之户每月宜先开单呈请本署批准始可该稽查人将此捐项送交本署谕定之处存放每中华年节开一经费总理呈查符否始能分别局董去留然本署亦将此单登入官报示众青岛天后宫乃该局之公所嗣如有人捐资入庙或在庙演戏劝捐之款均归并此库　
八该存项用法有三　一该公局所用之人薪工　二保全青岛之庙或公产一切经费　三赈恤款项　
九如有华人违章在未定案以前被押若经该公局董一人出名旦保权可暂免管押以待后讯  
十嗣后本署如欲另定该局办法及邦巾办构讼事宜章程亦应一体遵行
　　论洋盐进口之足以亡华                                    
庚子之变　国家仅存李文忠乃逡起与各国全权使臣以十二款戢兵祸赔费四百五十兆两摊作三十九年并息按月截缴统计九百兆两据洋税司所列预算表每年应缴二千数百万两递咸有差而我主　国计者亦无人取而核之为数既钜意欲稍取偿于进口货剜肉医疮原亦不得已之举从前条约值百抽五有各国商轮所带日用食物概不在抽税之例米盐等项溢额闯漏者已属不可胜计闻新约一概列入税则予即忧从前所禁入口显有碍华民生计者至此亦将不能禁何也以准其报税也然犹曰不过飞洒各处通商口岸耳洎辛壬冬春之际各国派专使来申与盛宫保议商约于是各报纸喧腾探得允准洋米洋盐随便畅销内地予阅之喟然曰呜呼若果行此　国亡已哉盖中国产盐之区有九两淮为大全盛时岁征正杂课银六百余万两而长芦川粤各处之课以每筋而计或少于淮四之三或少于淮三之二辽阳根本之地　国初并无课厘咸同间所征亦属无几然统计各处亦额数百万虽承平日久百獘丛生有极疲滞之时又中更发捻之变引地不能畅销穴土黾户场丁垣商水贩生计极蹙岁课不能复额致各处新纲带征旧课有至数千万者然两淮岁入尚三百数十万合各处计之不咸淮之全盛时又如左文襄之整顿闽盐陶文毅之整顿淮北陆建瀛之整顿淮南或试行而收一年年半之课或甫改而销数年积压之纲明效大马念彰彰在人耳目军旅大定两淮与川粤屡争引地鄂抚彭祖贤至不欲咸川复准无非虑本省或因改革短收厘金存此畛域即复淮咸川之议亦是如此而于　国家之岁课彼绌则此赢大局固无妨碍不过淮课重于川粤川盐胜于淮盐综其所入田各有增咸而其利固犹在民也即如场穴土黾卖私商枭贩私其利亦在民也甚而至于大小衙门之陋规其利犹在官也若洋盐畅销则中国之商立困商困而场丁穴土黾户俱困商民交困则各省之厘解库之款始则求如常额万有不能部拨之项将百呼而不一应其究必归于无商可招封场废穴土黾即中饱之利亦化乌有商运既穷官运亦穷此必至之势也兄各省摊赔之款虽有盐厘已百计搜取于民设并此款无目又将何以取之乎于是而商不能堪民不能堪官不能堪而曰不亡其谁信之光绪初年李文忠欲以轮船运盐李宗羲覆以四害其云恐洋船效尤不服仪栈关道钤束尤为防患未然洋船不准装盐载入通商条约前人本有深意夫以洋船装华盐犹且不可则洋盐畅行之害岂止什伯于此哉或谓洋盐由本国装盐又有进口税成本重于中国可无忧不知海滨随在皆可者火盐今中国沿海如台湾香港威海旅顺胶州皆为所占长芦辽海未尽交还除内河支流浩大海潮所衬不能成盐尚多可以开场置穴土黾之处外洋牟利胜于华商不尽废中国之盐不止华场既坏而又可贱买场私加以洁治顿获数倍之利谁能禁之年来洋货如麦麦丐绒布糖纸之类皆取中国之物以机器成之而卖本与买本殆若天渊此尚非　国家厘课大宗也或又曰洋盐质美味淡其精华半入于化分之强水如火油然购之不值然中国官商大半务为美观悦目如天子之尚虎形不惜一日倍食今之宴客动以番菜何一非中国产何以遂珍于中国趋尚然也愚谓急宜挽回此项利权谓是为我四百兆人生命所关　国家数千百万课厘所系必欲侵之则赔款将无目落又必申定约章入口洋船携带食盐定以额数仍不抽税则彼无所藉口既杜外灌渐整内场一准两淮课厘剔除中饱令尽如左文襄之整顿闽纲不难抵天下田赋三分之二由是大减各省摊款庶有瘳乎此在论赔款可取偿盐课篇论之今春　特简吕尚书参议商约又盛宫保有准某商总设立商会之说或亦有见乎此是尤在主持　国柄者加意民瘼而已
　　太平洋商战说有叙　　　　　　　　　　　　　　　
美国　前上海总领事佑尼干撰　道学文学进士林乐知译
　余又曰古世之通商远地者惟有欧罗巴洲人往来于红海地中海印度洋诸口岸及大西洋角一隅耳厥后有帆船俗名夹板船绕阿斐利加洲而东遂至印度更诣中华远哉遥遥风涛惯历矣既而有西班牙人觅得亚美利驾洲此为径渡大西洋之鼻祖迨美洲诸国渐兴亦以海道通商为理财之长策遂与欧洲估舶联樯东驶甚至大西洋之鼋鼍鱼敝黾不克安其游泳之常更阅岁时凿通苏洟泗故河尔康按西人号曰新开河不知西元前一千四百年间已有埃及王断地脉而通水道也语详拙译万国通史前编又易帆船而为轮船从此东西商业愈兴贸迁有无者佥曰微是河之新辟夫何使地中海红海诸滨之并占奇赢也然犹未计及于太平洋也美国之泇郢福宽郳省俗名旧金山虽滨于太平洋航海舟师殊鲜过问讫乎今世美商隆隆日上乃拟仿苏洟泗故事凿开泥泇濑瓜暨派那溤两地颈以通大西太平两洋之水道藉非然者太平洋之东滨与美国太平洋之西滨皆商市之石田耳地颈既通商途大畅从此太平洋一带天下皆视为利薮而望中华日本印度诸国气象亦自此愈新且专以华美通商言惟华有材出口者源源不竭美与华同纬度土产亦大半从同更可从新河贩运至欧洲不必沾沾于苏洟泗之一水海外通材硕学近多论及于斯美国前任上海总领事佑尼干君余之良友也见示太平洋商战一说亟译华文愿以告诸商务大臣暨南北洋通商大臣也庚子夏五林乐知序蔡尔康译
今考天下丁口总册不下一千五百兆人亦可云十五垓人试为分而计之居于太平洋之滨者占太半焉是故北美洲正滨太平洋有男女一京一兆二亿丁口中美洲太平洋滨有一京八兆八亿丁口南美洲滨有一京丁口英属之澳大利亚洲俗名新金山卓立于太平洋中有五兆丁口和兰属之东印度及飞猎滨群岛即吕宋南太平洋诸岛合有四京六兆丁口又属英之印度缅甸等处有二垓九京丁口南洋之末来由即英属之新嘉坡槟榔屿等处暹罗等处有八兆五亿丁口法属之越裳氏等地有二京二兆丁口朝鲜版籍未详约有一京二兆至一京五兆丁口东方之鲜卑即共译之西伯利亚等处六兆丁口日本一国四京五兆丁口加以中华之独有四垓人亦可云四百兆人而妄人则竞呼为四万万也共合男女八垓七京九兆丁口左右胥环绕于太平之一洋且向所谓天下之太半人者其中又太半在亚细亚洲乃亚洲太半之人群惟日本区区略谙外事余多茫然于泰西商业化裁通变之道亦不知何国之生何物何人之需何材近年以来日本更梦醒蘧然可分天下商途之片席诚使亚洲六七垓人众尽能如日本之融会贯通第言乎通商一端试质诸万国至聪极明之人其能预知究竟乎　侧闻天下目论之士相聚而譁曰亚洲人蹈常习故终不克浡然而兴吁日本非亚人乎日本能兴印度暹罗缅甸越南何以不能兴矧堂堂大国如中华一旦诵起舆人而知原田每每舍其旧而新是谋也高贵如云中君蓬勃如釜上气而今而后岂徒中国之幸抑亦天下万世实图利之矣　今先以日本言西历一千八百五十四年美国水师提督以战舰压其境胁令订立条约开数口岸以通商日本无奈许之回思是岁以前其人皆深恶外人且海禁森严尤过中国也是以欧洲各国虽踵美后而共趋三岛然迟至二十余载西人多未知天下之大尚有日本其人一千八百七十八年日本始新发于硎名誉渐腾于海外亦越八百九十一年通计出入口货物共值日银四垓圆日银一圆田各如中国之龙银更进而至九十七年货值又增一倍夫日本者亚洲锁港之国也且歧视他国藐视外人声气不通邦交隔绝之国也乃于二十年间开此绝大利源遂变战国而为商国若夫日本迤西之中国天下皆知为五都之市何以反不能成如曰不通则中华沿海诸城甚至洋子江一水盈盈与夫[粤](奥)省之西江尽开作通商口岸也而猥曰不能也岂挟泰山以超北海之比乎如曰非欲之而不能实能之而不欲也则夫天下有心人曷不于此加之意乎　试阅中国海关清册欣欣向荣之生意业已难能而可贵苟例以日本之商利吾知再阅二十载中国进出口货价必将增至龙银四十垓圆即四千兆元特较美国今与万国通商之总数大有过而无不及又使华人观乎日本而知自奋或可不及二十载天下运售诸中国之货价当值龙银二十五垓圆即较美国进口货价溢出十分之五　又试察乎印度印度亦亚洲之大国也华人苟对镜参观而知其全地适如中国之十八省特其气候则在热度不若中国在温和带之下也其风俗则过严品望不若中国之融等威而化畛域也其户口则少于中国者几将一半也然而印度之受治于文明大国也瞬越百年水陆畅行并无抽厘病商之政中国则但见厘金之小利初无铁路之大通实较印度为不如而商业之进境乃极速两两相较殊费寻思则请取印度通商清单而阅之一千八百九十七年印度进口货价连缅甸在内共值印金七垓六京一兆零三万九千锣钡有奇衡以同年之华关进口货估值关平银二垓零二兆八亿二万八千两有奇印金申合华银印度实多值华银一垓二京二兆四亿零一千两有奇是年印度出口货共值印金十垓零三京九兆八亿四万锣钡有奇申合关平银四垓四京四兆三亿七万六千两有奇同年中国出口货仅值关平银一垓六京三兆五亿零一千两有奇耳以上印度一单现金银皆不在内又可见出口货之多于入口货且常常如此中国则正与之相反但印度之来往便于华华关进口货之加于印按此非谓中国进口货价之多于印度也各以出口货自相比例而有所加观下文云云其理自明即使中国之米比政大石华商而核诸出口货之价银业已三分有二诚能兴利除獘寓裕国于恤商加以振刷商情有鼓舞而无沮阏吾知曾不数载必将驾印度而上之矣　于戏中国如此印度日本如彼亦既皎然共见显然有征矣今第步华地之舆图核华人之生齿增于印日者几许而按印日两国之进出口货价华关如数递增商业之宏实已罕有伦比兄乎华官能仿印日两国之商政华商生业之盛必可冠乎亚洲由是而驾美跨欧成为天下通商之第一大国我闻如是言之匪艰且行之亦毫无棘手也诚如是也日后商战之大局必不出于太平洋太平洋商战之得名必莫加乎中国此中消息莫显乎微天下万国之中有先知先觉先得良法者必能先沾华利事可豫夬无俟蓍龟
二百年前当英人柏德胜创兴银行之岁语人曰余不敢诩见微知着然逆料太平洋茫茫巨浸将届大兴商局大争商利之时顾习闻者多淡焉忘之也今倘以英国之全权或更有欧洲善权子母之大邦出而开太平大西两洋之水道度美国必不甘退让势将奋起而力争且美已新合檀香山即哈唯岛亦曰火奴鲁鲁自成太平洋之阶级寖假而美国在美英国在欧并驾齐驱遥遥相对分握其大无外之权利从此愈推愈广不惟滨临太平洋之陆地直欲合全洋而吞之于是若印度洋若南洋凡向之所谓利源者胥分操于英美之手他国若有战事英美翛然事外反可代承转运之役窃揆之两国者文字从同语言无别技能并进教化将共彳扁于地球柏德胜之言已有明证为美国计既合檀香山而无人过问即宜任凿通泥泇濑瓜之大工且美国自战胜西班牙以来似此地颈之横梗海中开凿万难再缓地颈既去太平洋通于大西洋教化则自美传之也财源则自美辟之也优哉游哉其乐只且矣　美国至一千八百九十八年始觉前贤孟绿之道为不足守因而思自尽为国为民之名分出而膺各事之仔肩故观乎目下之美人似已预筹天下之要事夫天下第一要事在于商权之自西徂东故通商之大局亦必由西而东谋国者于此倘能独掌商权亦不可不知太平洋必为商战之场也　美国既得檀香山吕宋二群岛益以凿通泥泇濑瓜地颈为当务之急且美人之善审时局者皆曰新河工成而后得通太平洋于大西洋国威必因之愈张不第商途之便利也　美地之滨临大海者都十有一邦通计英程八亿方里合华路七兆二亿方里但实可指为海疆者不过三邦迹其商业之宏实占十一邦十分之六至新属之檀吕二岛正在太平洋中檀岛计英程六千七百方里男女合八万人吕宋计英程一亿一万四千方里男女合八兆人考其土产几于无一不备美国之获益无穷故虽墨守一隅者忽承域外之重任度美必不患其不胜而传教通商二大端亦遂大开乎胜境待至二十周初元之岁美已出外而争天下之商利遂与通商诸大国翱翔于波涛汹涌之中度各大国喜其具有同心而相视莫逆也此最宜留意者也　英国十九周论报有言欧东一路早已归英人之掌握俄德法三国介在路旁瞠乎其后英则自欧洲迤里而东如齐伯陆塔如毛里塔如居沘潞皆其泊船添煤之善地也继而至苏洟泗河亦为英有且红海中之亚丁沘陵两口皆英属也其在亚也厥有印度新嘉坡香港诸澳区何莫非英旗之飘颭且此路之通至西太平洋者中国而外惟英尸禹地最多今滨临太平洋之国政万分吃重抑且通商理财之道大莫与京既幸得操其权即不可失于他国惟美亦然美国自其东境筑造铁路通至西境即太平洋达大西洋也俄路则由大西洋绕鲜卑满洲以达太平洋一切在于内地人不能禁但陆路虽云利便终不能克寸制海程盖大海为天成之孔道铁路则必需人力即不得不糜重金也且战船亦不能陆行以言用兵亦非所敌且也英与美较英多有分于太平洋故美国通地颈之役英亦不能无分以上皆论报语也静言思之可见英人之交力忠于本国而知英之必当留意于太平洋然美之关系实亦不下于英故美人必须知太平洋之重要必须速开泥泇濑瓜河庶可与英屹然并峙也　若夫英之开疆宇而拓商政也自有史记以来万国莫之能比美以后起之新国本境亦尚烦垦辟故其始不过十有三邦为英属之新疆耳既而自立为国版图日益展拓今在本洲增至四十五邦美人恒于此专心致志不甚驰情域外然内地既富且庶初非才乏力弱旦小而不能出外以推广教化者比也兄其人又与英同类自宜与英并兴天下凡有利益之途美与英自有均沾之分故诚能由内而外一化其墨守之故智则陆地无限海权亦无限可以传天下之至教可以保天下之太平而今而后永无有一物焉得离间乎英美之交已　若夫英在太平洋之北滨即北冰洋悬旗而立一大国其人亦皆尽服乎英矣南冰洋一大洲即澳大利亚洲则已全属于英于是英从大西洋以达北冰洋滨之坎拿大计长英程三千里南冰洋之地则适抵欧洲之广袤故南北两冰洋皆英国权力之所至商贾之所经且沿海一带皆有阶级试问列邦何人能及哉今美国出何以不取吕宋檀香山古巴破土捩酷诸地何以不能安而用之以充平日避风乱时修船之用于是太平洋浩瀚汪洋之际遂可与英携手同行然他国亦渐入于太平洋故欧洲诸政府之既明且哲者亦恒留意于此焉
亚洲之地通计英程一京八兆方里占全地球七分之一其中之鲜卑部落计英程六兆方里又占亚洲三分之一俄人乃东田各而得之惟历来地广人稀故观其地虽大而不足奇也察其人殊少而不足与也乃俄既得之急急求补其缺各国遂不得不侧目而视二百年前西历一千六百八十三年有顾利津者为俄国外务大臣曾献奇计于俄廷云俄宜从鲜卑陆路达于中国以兴商时则俄前皇彼得尚未成童且俄人风气未开见识不到顾利津虽有此说人尽如秋风之过耳及至彼得即位已可直接其意然仍未能行其计也所可异者前年一千八百九十八年始成之局面先于十七周之季岁预测而知之也若就近事言大约十九周之冬末俄国大权已通入太平洋且别有一路自俄都出波泸滴海角已通入太平洋之海参崴矣回思三百年前俄在欧洲曾无指数今俄都及大半民人之在于欧洲者占地合英程八兆方里而亚洲亦有六兆方里从此俄大臣之入政府者举不肯忘情于顾利津之奇计矣　俄人拓地长权广商兴艺皇皇如日不暇给厂堇怀时局之士或且为之说曰此分所应得者也不期然而然莫之致而致也有客老喀者更曰凡两大国陆地之边境向虽隔越大荒而中无高山以阻之其人又系游牧之种类界限断难永定故或两国同长或一国独长必将日渐蚕食其间之荒地于是两大相遇壤地相接而分界之事出焉综观西史有日长炎炎之大国四边并无峻岭钜川之间隔必将界外未曾受教及半教之人之居处一切罗而致之昄章美国之成此四十五邦亦犹是也英国在坎拿大亦即如此印度大地亦如此斐洲目下仍如此但似此长进今则已将终极矣盖长进之国皆已接连于茫茫大陆之间矣试思十九周之初年俄在北境压波斯以窥里海英在南境已由印度而得孟加利且入恒河而抵印度故都之外惟其中其西犹未辟也既而英俄两大国无日不长无日不进英之长进尤速于俄故一千八百四十九年从印度西北而至印度河干以讫于阿富汗国大山之麓时则俄亦东趋已藉兵威胁服中亚洲诸人而紧逼乎中国伊牛之外惟业肆东封之大志不得不暂缓图南直至一千八百七十三年始南取基法等地云　又有李奥勒者论一千八百三十八年英国干豫阿富汗事之关系云英之与阿无甚衅英虽在印阻以山川其何石之与有不知英已逆料后来必与俄人连界故英外部独具只眼静观俄人之得步进步未尝有所举动英人心大不惬但英廷反躬自问自一千八百八十四年以来日渐增广之陆地已合英程二兆六亿八万方里矣至于拓地贪权之俄国今已东至中国之旅顺口矣原此事之得成实出俄人之意外夷考日本钤制朝鲜之役中国出而阻之战祸遂开王师败绩甚至不克保辽东之重地俄人乃挺身而出助华驱日以复辽华人喜俄之仗义执言而不虞其因以为利康按当时屡引鹬蚌相争渔翁得利之古谚备刊于万国公报而当局诸公终不悟也痛夫俄更代华贷金以偿日华人尤深感厥心且俄使复请特派李中堂为头等全权大臣至俄贺其主之升冤其巧尤不可名言闻李中堂既入俄疆俄君臣相待之隆他使皆瞠乎其在后华人将何以谢之乎吾见从此中俄之交一退而一进俄遂得大利于东方及见德占胶州湾此前东抚攘夷之大功也俄即强占旅顺口呜呼旅顺去矣满洲为俄砧肉釜鱼矣他日者迤逦以迄于北京行见有可杀克兵来守矣　论者曰旅顺口沦丧之前一年倘有与俄使最昵之人私叩于使馆曰贵国有大欲于满洲而由渐以吞黄海一带地也有诸俄使必毅然夬然曰于是何言也然而今何如乎满洲非已为俄地乎中国迤北诸省不将尽归于俄手乎俄之顺流而下正如雪山融化之顷大冰流而为冰川虽有贲获之雄莫之能阻从此俄柴俄人尊其主曰柴之大志于以告慰行见从里海直至北直隶海湾将尽为俄之内河矣迨问其得之之道则曰不折一兵不烦一矢也呜呼使臣之战胜于坛坫其功效乃若是神哉　余谓俄从鲜卑铁路既成之后国政商业之大得以长进于中国及太平洋者无穷无尽试为通而核之自伦敦至顺天府取道于鲜卑之铁路不过十五日程耳计其路费自伦敦乘舟而西往美洲大西洋之滨登陆乘车从铁路至太平洋滨复乘舟而达日本转赴中华此一路也又自伦敦浮海而东至苏洟泗河渡过印度新嘉坡香港而到上海此第二路也而皆不及取道于法国悉遵陆路过鲜卑至中国之廉若以日期计取道苏洟泗河需三十四日始到上海极速亦必二十八日若从香港一路则二十五日又如中国内地今已豫定之铁路一切联络以通于俄路除笨重之货不能胜车费余皆无可比较搭客小包必出此途至于日后由突厥都城铁路之已通欧洲者至小亚洲而入波斯以通印度印度已有铁路再通缅甸直至云南四川一切便可相仿然论载货搭客之事依然莫便于俄盖俄路一车俄国一权也诚如此也除重货以之仍装火船者余皆不能与俄争即以邮政论有不取道于此乎且俄之便又岂专在铁路已乎路之两端必通于海海已备船故东自海参崴西至欧洲有海必有船以分车路运来之客与货矣
倘有人欲阻俄志不许出太平洋事属不公守道之国不为也倘俄先得之而后塞之不许公诸他国然后他国可与之为敌盖各国皆有自保之权利而俄独妨害之也　中国与欧洲诸国通商俄不在内计一千八百九十七年分进出口货共值关平银三京四兆四亿四万三千余两比较中美两国货价祗多四兆四亿七万五千两有奇更考中俄两国商务海程至洼叠沙又由陆路恰克图至俄都共合货价一京九兆八亿二万五千两有奇比诸美国少一京零四亿一万五千两有奇以此观之此一大国者得握中国之权实大关于美利美岂不可重为留意以出问其意乎且尤要者明明中国之地也而俄已悬旗德已悬旗其旗所悬之地又正美货销流之地也　若德国者重武而轻文初未得设立新疆之善法但德人甚善于经商近且竿头日上矣至其新疆惟土沽澜一地差能自立其他地之费用类皆倚仗国家计一千八百九十八年分共拨出国帑合英金四亿六万一千镑比九十七年更多五万二千镑若以德在斐洲属地言之有地合英程八亿二万零六百四十八方里一千八百九十七年分商务所值仅合英金一兆六亿五万七千磅有奇其中进口货一兆一亿一万镑出口货五亿四万七千镑试问值何物乎至于他处新疆之商务与德自相往来者仅百分中之四十二分今既得胶州湾不知其较他新疆少善焉否也或曰必善于他盖德人能学他人之方言必能学华言更可使土货之价一切从廉胶湾又可称善口山东一省之内无冰冻而有矿产湾之四周又彼德权之侵占他人欲办开矿筑路等事必先问德总而言之德权已可独步于山东又有一端之当记者俄德法三国之占华陆地异于寻常且有似互商而同占也但法人之所得不能如俄德之善故法人意在云南欲变为法权所占之地以加厚其利但今尚徒托空言耳德人之于太平洋也既在西印度新得小群岛于西班牙又在陆地得胶州湾于中国故德人今已四出大争商业于太平洋其纺织之货亦日以多观其商部之清册大可见矣　以法人言法亦志在广立新疆而未得其法者也故在斐洲得柏陵条约之所分者共合英程二兆三亿方里然人口不过九兆五亿有奇其在亚洲得安南印度等地共二亿方里人不过二京有奇太平洋所有之外其在美洲东北角有二地又有西印度数小地及南美洲南太平洋等地共合英程九千方里　若考舆地之关乎太平洋而使大国之得便者厥有美洲人慕理水道及开河事云倘能将横梗大西洋太平洋中间之土颈凿而通之则我美国者正置身于欧亚两大洲之中从此二洲之往来皆取道于聚商之地矣今者土颈未通美东人多产富之地未能归入太平洋不啻有物以为之塞两洋既通而后则东土人多物乏之国正可向我东境予求予取不女瑕疵矣且比年来美国与坎拿大两路不但由东至西相并筑路而运以轮船已也南美洲中美洲诸国亦皆有分故观乎最近之清单知美国西滨太平洋之商务每年不下英金九京三兆镑且非内地之自相出入也皆通商于外国者也更观太平洋中之檀香山萨漠崖非土砥飞猎滨爪崖等岛除诸岛自相往来不计外但与外国通商亦有英金五京九兆二亿五万镑有新金山一地亦值一兆三亿六万镑若论大东方之商务中国有七京八兆五亿镑香港一京镑日本四京镑朝鲜二兆五亿镑安南等处一京一兆五亿镑末来由等群岛七京六兆五亿镑印度连缅甸二垓镑一年共合四垓二京九兆镑之生意皆在东方合诸前数共七垓一京七兆二亿五万镑而皆藉太平洋一水之转输倘以美国全洲之滨临太平洋而计则六京镑太平洋各岛自相往来共一京镑又亚洲之太平洋岸二垓镑又更增澳洲作为一京二兆七亿五万镑实共岁值英金一千兆镑亦可云十垓镑即合龙银一万兆圆然且皆但云程之发轫也中国可增且每岁可增以后各大国之业以商战者更加以中国之一大商所争之大莫可言喻然而又非有流血之争也太平洋第一太平也且缘通商而可免流血之争也万国连而万商通即保安之左券也姑悬吾说以告心太平洋者
　　论公司不举之病                                                    
盖尝阅制器之厂矣铸千钧之铁为大锤运机一击无刚不柔假令其锤咸轻四五则虽日役千人阅岁逾时而器有不能成者矣又尝乘渡海之舰矣采十拱之木为大桅张帆驾风日驶千里假令其桅咸小四五则虽广集篙师船坚风顺而程有不能进者矣夫人之生于天地间也固无不可为无不可成所以能与天地参然制事御物之机势充其量则以一胜百咸其力则虽有若无淮南子曰千人之群无绝梁万人之聚无废功迄于今日西洋诸国开物成务往往有萃千万人之力而尚虞其薄且弱者则合通国之力以为之于是有鸠集公司之一法官绅商民各随贫富为买股多寡利害相夫故人共无异心上下相维故举无败事由是纠众智以为智众能以为能众财以为财其端始于工商其究可赞造化尽其能事移山可也填海可也驱驾风电制御水火亦可也有拓万里膏腴之壤不藉国帑藉公司者英人初辟五印度是也有通终古隔阂之涂不倚官力倚公司者法人创开苏彝士河是也西洋诸国所以横绝四海莫之能御者其不以此也哉中国地博物阜迥异诸国前此善通有无者有徽商有晋商有秦商皆以忠实为体勤俭为用亦颇能创树规谟相嫔不变者数世而于积寡为多化小为大之术尚阙焉迩者中外通商颇仿西洋纠股之法其经理获效者则有轮船招商局有水陆电报局有开平煤矿局有漠河金矿局然较外洋公司之大者不过什伯之一耳气不厚势不雄力不坚未由转移全局曩者沪上群商亦尝汲汲以公司为徽志矣贸然相招孤注一掷应手立败甚且干没人财为饮博声技之资置本计于不顾使天下之有余财者相率以公司为畏途非但西洋绝大公司终无可冀幸之一日即向所谓招商电报开矿三四局者亦遂画于前基难再蕲恢张之策如此而望不受制于人其可得乎夫外洋公司所以无不举者众志齐章程密禁约严筹画精也中国公司所以无一举也众志漓章程舛禁约弛筹画疏也四者俱不如人由于风气之不开风气不开由于朝廷上之精神不注西洋旧俗各视此为五国命脉有鼓舞之权有推行之本有整顿之方明效应之捷于影响中国骤行此法无力者既瞢然试之当轴者转惟然置之风气岂有自开之理是故风气不变则公司不举公司不举则工商之业无一能振工商之业不振则中国终不可以富终不可以强
　　振兴商学条议                                                  
当今之世非富强无以立国无商务无以致富强非商学无以兴商务中国素为一统之国无交涉之事亦无外溢之利故道咸以前虽未讲明商学每岁所入自地丁钱赋以及杂项不过三千万余两而府库充溢闤闠盈初初不闻有空乏之虑洎乎海禁大开争相互市西人侦知我华厌故而喜新好华而恶朴乐贱而憎贵逐异而争奇于是迎其欲以中之乘其虚以投之甚至贬其价以诱之诱之不从则胁以财力胁之不动则迫以威权莫不悉心竭虑及锋而试务使其术必售其利必得而后止而我华人率皆因为学不成而后为商志量褊浅规模狭隘所习不过一艺所见不过目前所博不过蝇头之利所据不过数百数千数万之财故虽有聪颖出众者以敌华商则可耳若与洋商敌不啻以乌获而角童子以鲁缟而迎利刃以面墙而行千里以虒涔而御江河既不能多方杜绝以禁彼之来复不能制造土货以畅我之往按每岁关税清册除出入相抵外岁输银二千余万两其中之暗自亏折者仍不在此数故夫计吏仰屋于上而爱莫能助也群商坐困于下而束手无策也况近年岁入不过七千余万岁出约八千余万岁约亏银一千余万欲借公债而债无可借欲加关税而税无可加欲取之间架印花而　圣朝宽大又不忍出此苟遇意外开支以及偿还国债等事势非借洋债不止近闻保正铁路以戋戋百八十万镑之款尚须告贷于比比既立合同嗣因招股不成因而中止由此以推几有非指地为质不足借洋款之势呜呼以四千万方里之地四百兆人之国竟坐视他人之鱼肉而上下交困以至此乎且夫中国初非无能为之国也木棉出口约共一百二十兆磅生丝黄丝重缫机缫丝约共五万二千余石犬羊之皮约值二兆六十四万九千两茶以运俄菜油以运美者鬣以运日葡磁器以运英美由油头出口者糖属也蒙自出口者锡类也福州出口者木条橘柚竹货也牛庄出口者黄豆豆饼也香港夏门出口者草席草辫金叶麻袋以及干荔龙眼米谷面粉等物也土地沃衍物产充裕西人每盛称之使果治之有术行之有法安知中国财政不富甲五洲乎乃挟自私自利之见亡知微见远之谟即立一公司设以行栈或以二三其见而中止矣或以独饱私橐而闭歇矣或以小敌大寡敌众之见与洋商争胜卒至一蹶不振矣非无制造而苦窳不能禁非不抵制而财力不足支有利莫兴有獘弗除坐视有限之资本无穷之利益拱手让之他人岂有他哉不学无术而已矣夫英立大学则有公法富国策法学四项则曰刑名通商纪纲公法奥国近亦讲求分为三类一则银行典质货物暨保险各事二则制造各法及销售运货去价三则陆地转运之并邮政电报等事可知国以商而富商以学而成中外一理有断然者孔子曰以不教民战是谓弃之方今一商战之天下也人与人战则人弃矣财与财战财则弃矣财弃之极人必无以自存而国亦随之矣则振兴商学不诚为治国者第一要义乎予窃谓振兴之术其难于施行者五急宜举办者五　其难于施行者何一曰商务大臣商务大臣者所以操通国之出入度万国之盈虚坐筹帷幄夬胜千里一言之出一国因之故泰西诸国率由艺师而为商部庶务官或为工部庶务官再擢为庶官之长三擢而为工部大臣必其才力卓着积年劳无失者方擢为商部大臣其学业至精故其权亦最重我国六部九卿欲求一身亲市肆确知商学之甘苦物力之盈缩者恐无其人此难于施行者一　一曰商部近世郑氏危言有设商部以维商学之说窃谓通商之事由关道而上之南北洋由南北洋而上之总署层层节制已属不尟更不知有何地望以位此商部也如易总署为商部则凡商务以外之事将另设何部以处之乎如添设商部由商部而总署于事多一周折即于国多一糜费且于商多一朘削其有裨于商学者果安在乎况户部曰商部通商大臣曰商宪我华非无讲明商学之官但使稍与提倡则商学振起固自易易而多此一举何为也此难于施行者二
一曰官银行银行之名创始于英人约翰拉乌厥后各国踵行有官银行有商银行按泰西银行一借债二汇划三兑换四钞票凡以便行商通有无利各国之转输通一时之缓急故英国法国德国各有国家大银行而通国之财政几主其半我中国自去岁创设银行苟能照此添设亦未必非商务之一助乃招股阅期年之久而仍无成效必欲俟银行开行有以裨行商即有以明商学窃恐有河清之虑矣此难于施行者三　一曰官督商办德意志之典则官司之美纽约之杂货店则官督之名之曰官其实与商无异若我华官与商其分则隔若云泥其情则疏于秦越若以督商实予以利薮商学之兴与否非所计也况名曰官督则事事听命于官行商者必不能裕如甚有迫于势力明知其不可而行之者欲益商学反足害之此难于施行者四　一曰官商合办中国之官其由科甲进身者悉皆殚心于帖括由捐纳保举者或为军务河务中人或为履厚席丰之辈既已筮仕意以为荣莫大矣一旦厂则身市廛必非其所屑为即使屑为其官场习气亦未必扫除尽净即扫除矣而筑室道谋其不南辕而北辙者几何也英领事葛君有曰领事于贸易初无学问又未身历其事使语其同乡商人以至妙之法不免隔膜非其明证乎此难于施行者五　其急宜举办者何一曰公会也中国商务之困困于人之不齐者半困于财之不足者半华人素无商学一闻有利百众咸趋争相购置其成本之价合之原拟之价已不啻倍蓰货运之到埠厘卡林立所费光多到埠货少则洋商以高价招之华商识小招之即来或则倾家之所有以置货或则尽假之钱庄以为孤注之一掷迨货积既多洋商又故贬其价以抑勒之华商欲运货他埠而出口进口成本必更腾贵欲相与久持而子利积矣市期迫矣使久之又久而仍售此价其所亏必益加甚无可如何必减价而售之洋商一家既售则行市随之矣华商以是亏折者不可缕指数在昔京师鬻盐者凡五家互争生理岁多亏累嗣有明于商学者设一总局凡他处代售者皆取乎此不数年间五家均致富饶故为今之计莫若于各商埠凡丝茶磁布绸缎杂货各行各设一公会如英之公所日之会社之例凡行中所至之货皆会集于此以为会议货价之所即为讨论商学之区行中公举一老于商务谂悉外情者以为总理他人亦各抒己见各参其议而以总理为折中遂因其货之高下盈亏而定一适中之价他人均不得移易合千万之心为一心合千万人之财为己财心一则非小利所能动财聚则非旷日所能移欲售则均售而厚利可获欲止则均止亦不至独受洋商之亏折遇有事端则官妥为保护一行而各行一埠而各埠洋商置货而来必不能徒手而返有不平其价值以与我交易者乎况各埠各行皆有已设之会馆有同心合作之名而无其实因其固有略为转移即无窒石难行之虑何惮而[不](石)为乎　一曰学堂也工欲善事必先利器不学而商犹未操刀而使割也今同文方言储材育材各馆各省中西学堂所学不过语言文字虽有商学亦波及耳惟急聘西师设专习商务之学堂视官商为平等凡官商子弟聪颖者皆可入学计日课程一如西人之例且译万国商学之书阅五洲商务之报习英法之语通俄东之文准人情酌物理明其取舍别其良楛因者创之伪者信之发其识小之心进以通明之见盈虚消长痛见症结为学以五年为期如有蹈川省中西学堂之覆辙者车取罚其父兄五年之后一以敌十庶收人材蔚起之效　一曰一平色也英●商之埠彳扁五洲而有一定之磅价无论与何国成交皆以本国之磅伸算若夫我国一省一府一州一邑一乡镇各自有平各自有色甚且一埠之中大有悬殊即以天津而论则有行平钱平市平胥平关平之分每百金至差四●金其色则有化宝新化钱粮长芦锭之别有九八者有九九二者为商学者既通一国之货即宜明一国之财统计举国之平色不下万余学者求之已大非易易故客商置货者往往为土着所盘剥迨与洋人成交而德之马克美之打拉奥之沽而敦澳大利亚之温岑俄之卢布万有不齐虽磅价日有定市而一有不慎即遭暗算方今我国既不能广铸金币以抵之又不能畅行银币以裕之惟有明降　谕旨凡行省用银之平行统为一致或专用库平或专用关平庶学者易明但学外国之磅价银数便可与洋商互市而不至受其抑勒　一曰设侦探也英白勒能●谓外部于华事疏忽恐蹈埃及勒房江之覆辙又谓各国制厂造宜携所出货样至中国游历以广招徕美之依屋君则制赛会场以试华人矣白来克剖公所则遣蒲思探华棉矣苏杭开埠而德察商情德美制翦而英局察马念酌彼国之盈虚定我货之价值揣他人之嗜好为制造之良楛我国苟设侦探则向之彼施于我者今亦得返施于人英晏疏考路君不云乎我国商务中人当究外人何以制货更廉于我国我国亦当考他人制货之法以凌驾其上则体察异情正以神商学之用也可弗汲汲　一曰勤制造也西人尝谓于金贵银贱之时西人每乐于用银之国购货盖用金火于前而购货多于前也去岁日本独窥此秘故欧西购煤多向日本日本遂获厚利考出口之货一千八百八十六年约值八十六兆元九十六年约值二百八十九兆元即以我国而论虽银铜五用而用钱之处仍可以银申算即以银为货之成本虽钱价稍贵而以银合金物价仍大廉于欧美兄我国之土货外洋售之外国制之转售我国仍获巨利而自造无论矣上海工价犹廉于美倍廉于英而他处之工无论矣使以极廉之工价造自有之土货循已知已能之事加愈精愈密之功未有不利市三倍者如福建机器制茶泰西称之江西作洋式之器皿西人乐用之皆其明马念即使甫经开创未必获利而多一制造土货之场即多一讲求商学之区其为利亦非浅鲜数过时可机不可失矣
　　问神农日中为市聚天下之货交易而退西人赛会之举实本此意今法国拟于明岁在巴黎举行五洲赛会其章程曾译登时务昌言报中总署已行文各海关道饬华商携货赴会诚为盛事与中国迎神赛会举国若狂糜财于无益之地未可同年而语试综论其得失　　　　　　
胡志伊
举一事而邻国悦服庶民竞劝虽无当于政治之要其必将举行乎曰为政之道莫要于安民而善邻次之邻服矣民劝矣谓之无关于政治可乎然则西人之赛珍会是亦为政者所当有事也夫赛珍会之设聚天下之货使交易而退各得其所亦第本于古者日中为市之意然以视中国之迎神赛会糜费于无益之地者其得失固未可同日语矣今法人拟于明岁举行五洲赛会中国已译其章程总署且行文各海关道饬华商携货赴会甚盛举也而吾因详考其利益条列于左赛会之设始于乾隆二十六年英国之雅物会其后若法若德若奥若美利坚若比利时皆踵而行之且着之公法凡赴会之物无论行至各处概免征税实惠及民民必归之一利也咸丰元年英国赛会之役共得房金三十万磅门费五十万六千磅五年法国得门费十三万磅同治元年英国第二次大会门费得四十二万磅六年法国又举斯会门费得一百余万磅十二年奥国于奥京建立一会收费极廉亦得二十余万磅光绪二年美国亦立一会局面愈大收费愈多共得一百四十余万磅此收费之信而有征者夫建屋设会所费不资而即以门费抵销颇能相准二利也天下大利必归农故神农以教稼得名后稷以穑事开基农之为用自古重矣近日西人多以机器代耕其粪田之所资戽水之所用皆有新法而赛会即以农院为首案其章程凡种植之物材木之用分门别类陈设富有至于农学益加讲究富国裕民政孰有大于是者乎三利也嘉庆三年法皇拏破伦第一设会巴黎先诏令国中有能制造新奇之物胜于他国者受上赏由是数十年来法国之工艺精益求精进而愈上夫人情习惰偷安无以振兴而激励之则寖成风俗惟频行赛会之举斯斗斲巧争奇不赏而自劝四利也商者国之所藉以通有无者也虞书称懋迁有无化居周诰言土物心咸牵车服贾实为商学之始今则万国互市四海一家而商务愈重然非统筹全局则胜不相让败不相救如行师之无纪律终不足以[牟](牛)大利赛会则有以查商情之衰旺商务之得失兴其利而去其獘五利也天地生财止有此数而惟煤铁五金之用其利无穷故周官有丱人之掌禹贡有贡金之文开矿之利由来尚矣然非化分矿质无以别媸妍非制造矿机无以资攻取今则识矿之具取矿之器广搜罗列恣人观览使晓然于矿利之无穷六利也中国之画不过写意西人之画贵在逼真然古人读书之法左图右史盖无图不足以资考证也是以铁路之取径有图电戋之经行有图水陆之战阵有图船石駮之制造有图而天文地舆之图更无论矣昔英国二次赛会得白抽名画二百七十五幅着色名画三千三百七十幅每幅有值银数万磅者故西人以绘画为专门之学赛会既行则各献所能以炫其技艺之精而讲求日密七利也天地之生万物惟人为贵然阴阳寒暑或失其中饮食起居不得其正则多夭札之患是以神农有百草之尝稽康着养生之论诚以民命为重也今赛会章程下至腌菜捕鱼之法靡不讲究精详而一切颐养所需更可知矣八利也有此八利故泰西之人皆以赛会为急务即五洲万国一闻赛会亦莫不踊跃称善焉无他利之所在也中国地大物博城乡市镇皆有商会若使广具规谟定其章程改迎神赛会之举为万国赛珍会将见智巧日增富强日辟于以上佐　圣天子承平之化外为五洲万国所钦仰岂不懿欤
　　煤油始末记                                           
西十一月份伦顿商务大臣月报云火水油一物出产未久自吐兰士哥卡沙及美国竞开煤油井之后火水油盖从煤井采出故亦称煤油火水油业遂推之愈广此外欧洲盛产火水油之处以粤国之加李沙及路曼尼亚国为最二处虽执旧法开采而出产亦觉不少美洲之加拿大所产以安爹利柯省居多又西印度委奈瑞辣秘鲁及南美洲各地亦产此油而多少不等当吐兰士哥卡沙及美国二处煤油井未开　前缅甸已产之当时天下通用者皆出于此中日二国亦续有出产而荷属东印度群岛至今所产仍甚盛本报由各处官报或凭友人采访得悉产火水油诸处振兴情形谨录之以供众览据一千八百九十六年俄国岁计政要一书俄国开采火水油一业以鸭沙伦地嘴为总汇之区而他力与古办二郡亦多举国周年共产之数以鸭沙伦居百分之九十八此省采火水油始于西历八百年间惜未竟其用至一千八百六十年时尚因分取之法未精采出甚浊祗可用作炉薪或作滑料凡机器车心必抵油始滑故曰滑料因采法粗故产无多又曾改归官办亦无利于是任民间承税开采岁得亦不过二百万抛每抛合英权三十六磅及一千八百七十二年特出例免税但仍要照矿务章程办理自是采火水油之业浡兴获利无算盖得钻井之法深钻入地探得火水油极盛第一次探出大火水井时正在一千八百七十三年也　自此井一开火水市价骤减平时每抛价银四十五古辟士骤咸至二古辟士每百古辟士为一罗卜每罗卜合英金三丝零二篇士卑乔市上销售浊煤油之数常多于制炼之家所需前时有例限设制净油之家数一千八百七十五年见浊油滞销朝廷遂宽其限一千八百八十八年复修其例而火水之业且极盛矣据近日拔淡埠之英领事官详报卑乔附近之油井去年所产比前较增一千八百九十五年共产六兆零八万五千四百三十一墩去年共产六兆二亿二万九千零六十墩增多十四万三千六百二十九墩此处浊油之井流出者渐减而汲起清者增多也迩者古伦尼司士哥卡沙士加李沙渣化日本与秘鲁诸处续有所产将来火水油更有大盛之日从前卑乔之火油生理祗有美国与之争市兹则不能如是之擅利古伦尼之地一千八百九十三年始探得煤油井后逐年探出渐多闻此处已有采油公司七家采出浊油无限此油虽不及加士便海滨所产者可漂净为燃灯之用而以为炉薪则甚宜加李沙所产煤油亦愈增愈广去年自拔淡运至奥恒加利之净油比前顿减者实因加李沙所产之净油有以夺之至德国市面所售煤油情形亦同间德廷有意加增俄美二国运来之净油又向加李沙广运浊油到境使工务土中人得收甑净油之工利　荷属东印度渣化一属所产煤油多销流于中国因其价廉而地亦近虽其物稍次而无损也一千八百八十七年有一公司在暗士打次埠甑炼所产浊油为净油八百九十年复招股至本年三月全盘顶与别公司承受据荷字报所云此公司开设在执罢吉打县地专制炼是处所产极好之油又深袜打喇岛之呤吉埠皮廉肯埠及搬纽岛之古梯埠均产浊油此公司亦购而甑之此公司又曾在连崩地方开煤油井所产极盛而佳此公司所制出净油预备销售于渣化与袜丢罅二处一千八百八十九年此二处共用火水油二百五十万箱至去年增至三百六十万箱去年之数有一百一十五万箱为该公司所给可见该公司所出之货在本境已畅销余始求售于境外也其布置运传煤油甚便公司置备喉管装箱屋大煤油池与乎大桶车以分散其油于全岛之地
前八年清单经表明渣化所产煤油日增八百八十九年共产八千箱去年增至一百二十五万箱此公司所获利自三万六千六百九十七付罗连士增至一百九十二万三千六百一十一付罗连士每十二付罗连士值英金一磅本年正月共产净油十万零八千零零七箱上年正月祗得八万七千五百七十七箱此公司值本银一十五兆付罗连士路曼尼亚一千八百九十六年十一月署理加辣士英领事官帕士边捏君详报外部衙门持及路国开采煤油之务谓其地蕴藏之油极丰由国之西鄙转涉化连附近地方便寻出煤油穴从此过甲八天山脚直向卜急温拿与加利涉而来转至国之东北水池石裂之间每遇煤油乳穴不独露形于地面至其气息亦随在散溢于外所过产煤油之地不数里之间便有人开浅井以手力采之此等小井所产不多而采油之人甚众但所采者亦均在地而用物汲取自西而东共有采油厂五伙一为柯路山谷讨中华路司县二为店波滑沙山谷与他林篾沙山谷附近店波滑沙县三为普立和华山谷与爹利践山谷在平立和事县之北四为表消山谷在表消县之北五为土律士山谷与他士罗山谷在卑哥县又据别家所述不独上文所述为产煤油之地丹纽步以上一太平原均有油诸说所报不一油穴之深浅亦无确据盖未经人钻地探宝故也上文所述之五处祗有一处开采颇广约有深井五十浅井八百其最深者亦不过二百蔑打而浅井之深约在六十蔑打与一百二十蔑打之间并无过二百蔑打以外者八百九十四年至九十五年此等井共产八万墩英领事官又报路曼尼亚之煤油井开采已经二十五年之久但思油源之广远而开采之工甚微则知路国煤油之务正与婴孩初生无异　美国初探出浊煤油之故事据美国第十一期户口册清单所报以自一千八百五十九年在佚他士委路开采度叻井为始惟自法人初辟奔西尼浮亚省时即知是处产有煤油第自佚他士委路开采煤油之后不独令其附近接踵开采而通国亦与继兴大利焉今美国几无一省无开采煤油之事自八百五十九年至八百六十九年十年间共集本银百余兆圆以开采煤油广寻油穴为奔西浮尼亚西阜其尼亚东帼海鹤巾得记天尼司亚躐巴麻卡罗李度与加利宽你亚入省地煤油井经已大开所产煤油均称丰足南加利宽你亚省自一千八百六十年后至今开采不绝惟至八百七十年间所产者始获厚利至一千八百八十五年采油之法又为之一新因是时矿学家始考知凡产煤油之地必有一种灰石故有法以去之是年又在帼海鹤省探得黎麻井在印度杭那省探得数处油穴一千八百八十九年美国共产之煤油独以黎麻井居其三分之一　据八百九十六年美国内部大臣清单曾表明其上十年美国所产煤油之数八十五年二十二兆桶八十六年二十八兆桶八十七年二十八兆桶八十八年二十八兆桶八十九年三十五兆桶九十年四十五兆桶九十一年五十四兆桶九十二年五十一兆桶九十三年四十八兆桶九十四年四十九兆桶九十五年五十二兆桶每桶载四十二加伦从温奢土打之斗码也自一千八百五十九年奔西浮尼亚省开采佚他士委路之油井至今美国共产浊油七百零九兆七亿一万三千四百零三桶而奔西浮尼亚与纽约二省之油田共居其五百一十六兆六亿五万七千二百六十桶宝占全数百分之七十三帼海鹤省共得一百三十三兆桶西阜其尼亚共得三十七兆桶加利宽你亚与卡罗李度二省共得十一兆桶而印度杭那一省直待八百八十九年始称产油之地数年间共得油十一兆桶八百九十五年年内所产者已居全数三分之一有零　秘鲁卡劳埠英领事官详报英外部衙门称说秘鲁国北境之煤油产自三十年前初在鄙他附近之地名曼哥罅因钻地取水而得煤油后续有六公司只股开采无利海滨有甑煤油厂二所制净油燃火暗而多火因不能与美国煤油争胜由美国运至每箱十加伦之煤油价银八九扫路土每扫路土合美银半元而本土净油沽价不过三扫路土只可用以燃点街灯云


皇朝经世文新编续集卷十一
　　晋安甘韩眠羊甫辑　　　　　　　　　　　　　 

　币制
　　币制问畣                              
问银行所以持轻重之权则闻命矣敢问其便何在曰所以通有无也若无银行则富户积银必无所用而假贷又易倒亏或为无谓之豪侈而家赀荡尽矣有银行以积之则无是獘焉且银行存款常大于其本二十倍本赀千万则存款应为二万万银行以一本而博二十本之利则其取息也轻取息轻则贷之者易于得利而银币可以速还则银行不虞抄挤矣银行不虞抄挤则敢于放赈而贫者更可盛兴其工商银行既有二十倍之存款则富者存款于内亦各有二十倍以为之护从一有轇轕呼吸即偿譬之临阵拥兵伤亡立补经营不误富者何必守财地方既有财源则贫瘠可转为富庶然而贫富家国皆取济银行则银行虽有铜山岂无洛钟西应之险若多铸实币其利似属在国然钱利四溢其价必贱而货价又昂古今来钱法之币每如是矣故为钞法以维之用凭单以替之其为钞法也非以代实银太皿以证的款其为凭单也亦非以纸为币太皿与人以发吾币之权银行受之以为银币易主之据而转拨于他人耳人之受者亦可不用现银而以凭单用之再有所受亦如是焉故泉币常不露形而自有千万之转换若必用实银不独迁徙挪移称马念装裹常不敌其运用之速其所费时日合大地计之为时甚久必因此而工俱废银行亦为推倒且此搬运之脚价三次以失其利钱其余因敲马念磨擦损其质料而轻平者又不在其数故与其用银不如用款然而现银常存在库其数易稽凭单移步换形其数难核故银行总办必在能驾御凭单始每现银约为凭单百数之一故知凭单之数则知应备现银之数　问西国凭单乃维持银行抄挤之法因其用款而不用银也故各人自出之凭单愈多银行愈稳然凭单行而银可不用则银行何必开设曰正为有银行而后凭单可用譬诸甲翁发汇丰银行千金与乙某其所发者乃甲翁之钱非汇豊之钱也汇豊受之为之转移甲翁之钱乃变为乙某之业于是汇丰卸甲翁之责任而为乙某管账之人其所得利息即其管账之工资若无银行则甲翁之钱固在己宅其发单与人取钱为不合理若乙某嘱其转移则乙某之钱仍是甲翁之业乙必不信若甲翁果肯转拨付诸应用实能不虚转换迁徙其门如是则甲翁固为公众管理[账](赈)目之人其宅即是银行又何银行之可废故曰正为有银行而后凭单可用也　问行钞票以废金银铜三品何如曰不可昔先王之为市也以货易货而已水火粟帛之外并无他求及生民之嗜欲既开而百货之工以盛举其废者稽其滞者以货易货无相平准故为三品之金以定之所以权轻重之名而衡贵贱之品也故圣王握之以为御物之柄然泉币但取准衡则必以为工使成衣食乃名实用然流通既极则泉币亦为寄亦而终须付诸他人故为钞票以济之所以省钱币转徙之劳而速其周转也故钞票行而钱币益显灵动然而钞票之代钱代其名耳代其数耳若夫钞票之实质则固有钱在取而马念之其料不失称而平之其重不差若废去三品则钞票无实质矣既无实质则为方寸之纸随书千万可代银用其谁信之且夫元狩之间尝行皮币矣方尺之皮缘以文采其直四十万然必四十万以上乃用此皮且必以此皮能换四十万之直方为可贵故为黄金白金赤金三品以直之所以见直四十万之皮本有实质也论者不察徒见钞票流通不见一钱以为见钱可废是何异焚刍灵于庭而谓自有不[衣](夜)食之仆役以代人劳也噫愚矣
问钞法废钱明代之政今若行之亦由古之道耳而子以为不可何故曰钞法之兴何始乎始于质剂也周礼质剂掌于质人而泉币掌于泉府即今泰西银行与银票部分为二之法当时未闻有碍质剂而罢泉府之司矣自后世专欲愚民乃铸奸恶之钱以为民用于是民亦铸奸恶之钱以乱之而私钱乃充塞即有英明之主下令更铸而所取以为料者类多前代古钱或收寺庙铜象钟虡以为用官家但费火耗成本不计铜资故民间常用重钱而销毁之害又起然究其獘所由生终由未计铜料之所直及禁销禁铸之令见阻而钞法之议又起焉主其议者太皿忘钱为货料所铸而以为恃国家通宝字样以行不知钱行于货物之间亦有实料轻重多寡挪移转换与以货易货之理相同今不识钱之所以流通而以为仰凭国家威令故谓取纸而代其用相同而可免盗铸销毁之害是以洪武之际讼狱繁兴及夫明之中年宝钞千贯直银一两其价可谓至贱而此一两之价仍必赖实银以为衡则银又恶可废也不达时务之人闻斯言也傥亦有所返乎　问泰西有无限银票不能取钱即无银钞票也能行于外国何不可行于中国曰否夫无限银票者即有限银票之陪宾而所以抬高有限者也其票虽不能取钱而有一有[限](根)者确居主位以一化两终须化原若换为有限虚影立见实形无中仍可生有并非绝无主名之物其所以不能取钱者以无限之本即有限之本也然银行终不欺人过若干年后仍须收钞则库有存储陪宾已变为主位矣若但发无限银票则为不合理之法今隹豊有利所发银票俱是无限且定为已支实同废纸而华反增价购取固由学不明然仍恃华肯彼此兑银而后其法可售然则欲通钞又乌可废银也　问银行之用借票何也曰所以维持市面也夫市之所以有倒闭者常因[账](赈)未能即收而又受人之迫也今人欠之款可以兑己之欠则无受人迫之事而生理不停且市面有一倒亏各家有与交涉者俱因此而受累而归总仍在银行用借票已维之一通而无不俱通银行且因此稳固兄其所谓借款不过存银于别人之家而未存银于己店故铺户结[账](赈)每视为存留而以抵支出今若能用之则其款更实而欠户因借项用出不还则人将视为亏倒而还钱更速人有所欠己亦有所欠正可因彼此通拨而无滞机故曰维持市面之法也　问其用期单货单何也曰其理亦与借票同且推而论之金银铜三品亦货也铸为钱则可以单用之矣安见期单货单俱有实银实货而不可以单用之乎若不用之则于信之一字无相报还而通行亦但有一面故西国银行每难以谣言动而中国钱店每为人倾挤而卷逃太皿其于信之一字积愤于中为已久大抵西国之政主于流通于银行见之焉中国银行之法大抵主于分利而不生利故每至市面凋疲之时银行常获余利太皿其凋疲之故即是受其折息所困其平日于维持市面之法全不讲求若与己无涉而恐反受累者近日虽设官银行然仍全用一分利之旧法未见便民也　问其用会票何也曰此即唐宪宗时所谓飞钱也宋时张咏镇蜀以铁钱重难行乃设质剂之法一文一缗以三年为一界天圣间遂置交子务以百二十万六千三百四十缗为额其后潞州以铁钱难运亦置交子务大观初陕西河东引直五千至七千而成都才三二百其时尚蓄本钱至大观中增造无艺不蓄本钱至引一缗值钱十数足见当时竟忘其本以纸为钱厉民自养矣至绍兴时复置会子造户部见钱关子付婺州召客人入中执关赴榷货务请钱而榷货乃以日纳三分之一偿之人皆嗟怨既而以臣僚极论其弊乃置行在关子其后关子日多称提不易或以香货换兑而皆不给现钱其名则已三变矣每变愈厉遂为元明以来钞法之根本故亭林先生极论之谓为罔民之政近世客所用会票皆付现钱大反官家之制故权落于市侩而倒持泉币之枢于远者恒轻装远游不挟一钱而自有现银以易其票其银行之钜者如山西会兑庄更专以会兑为事分庄连肆转兑不穷始觉宋元以来交子会子之风一埽而尽泰西会票大概类此惟各人自开之会单每于甲口买货运往乙口尝并提货单押于银行而托乙口银行代收其货然每因货价滞销而银行受累窃谓此獘可以电戋免之且火车轮船盛行大地之货来源与去路彼此价不相悬所失亦必无几似较中土空用会票而交实银为妥也
问银行之买股票何也曰即放[账](赈)而存其票也股票低昂无常而常得三厘之利且银行责任在总揽权利而为地方生财公司售出股票银行即与以赀财售之既多则公司权利反为银行所得而可操其议事之柄以得贸易真实情形且存入之款银行既受其责成放出之财公司实为其外府维持市面振作纪纲大轴一周百轮俱动皆此法为之然而又必恃公司之稳固而后[股](固)价有增不然股价低落而借出之钱为失本矣　问今中国开设银行矣当从何法曰一宜选精学者为总办二宜厚积赀本三宜提存钞票保欠西国银行所出银票俱提存保款四宜出无限银票五宜出有限银票以维持抄挤六宜兼用凭单借票会票期单以维持市面而拓现银以宽舒之局七宜用抵押以为借票会票之质八宜收买股票国家借票以视稳固九宜存二十倍之借款如中国现在银行为本五百万则存款为一万万十宜存流水[账](赈)以济支绌凡流水[账](赈)俱是富户存在银行以备支取者银[行](水)得其周转而得其利以为薪工故流水[账](赈)常无利而为银行所喜存十一宜代国家借款十二宜抽票税于国十三宜为地方宽筹资本以生利十四宜代民人纳税十五宜代国家支取西国银行国家收支之事每多由银行发出凭单十六直存国帑以生利十七直定金银准则十八宜悉五州货价钱币情形十九宜联络会二十宜熟各国度量权衡二十一宜于各国设立分行二十二宜与钱店会庄官钱局通气二十三宜提存公积二十四宜定为有限公司有此二十四事而大纲规模立矣若夫相通塞以为出纳视盈虚以为酌剂则在夫为总办者　问今官钱局不能维持市面何故曰实由资本乏少之故客已有会庄钱店往来而官钱店时有例文拘滞人畏之而所余者惟官绅幕三项人物又定例不许往来善后厘金二局为官钱局之财源乃亦不信官钱局而筑库存款故官钱局尝为市面把持而其钱价常高于市价惟乡民会兑因其有牌价可见故如水赴之是亦便民之一端且当时建此官局原为便民及行使自铸银元而设故但立意便民窃谓此等官钱局各省均宜改为零积银行为尤便也问交易之必于银行借钱何故曰譬之江河纳众流则广纳独流则竭贸易之于银行借钱也因为众流所会也且本钱既用于贸易必卖货而资本方回则滞矣故得银行以济之而短水可变长流之用且现钱买货则价廉而纳息于银行也少赊[账](赈)买货则价贵而纳息于客也多是以泰西店每以自集资本为银行备息之需而以银行之本钱为经营取与之用也　问泰西市面每十年即有虚[幻](幼)之病其故何在曰其故实由买空卖空而其根原由于赊买且有时即有实买而其价实为虚涨至货不能脱而负息已深买者更乘其急而抑其本于是亏闭相仍而货价不能偿矣夫货价不能偿则银本不能补彼此牵连股价低落百工停废而市面衰秀页矣故银行见有虚[幻](幼)情形必须力为维持或交力人勿买其股票或谨慎借贷而吝其出入过此而后凡虚[幻](幼)者已形败露则着实者必见根原重整旗鼓而气象又变矣惟当豊亨之时客必为捷法以获利而虚[幻](幼)又形市价先现有不可思议之象老于贸易者又当谨防其变也　问泰西一年之中每逢五六九十四月辄有紧急之象其故何在曰此中国亦有之但中国为十一十二两月推原其故实由此两月用银最多凡官民上下均由此清结而银行则为得利所在譬之于货行销则取价贵也故开银行者必须预为筹备并预探用银之家虚实何如免为牵制而受其亏泰西之于五六九十紧急其理大概相同也　问有银行即国可富乎曰否汜氏之国多粟不能理财其粟散入他国兄银行乎西国银行始于荷兰而能持权者乃在英国是荷兰之银行乃直为英人通会兑而设也故为银行者总在盛兴工使其银不流入他国矣　问西国之以金为主币也何故曰以其轻而贵也英人虽用三品之钱然每到金磅之数则须用金每银一元值铜钱二十枚凡到一元之数则不能复用铜近来金价太昂银价因之跌落银既跌落铜亦随之其势使然也中国以铜为主币凡还粮税契皆用钱而折银价于库故其钱用广而价昂每钱一贯可换文银一两通以后市乃用银其时银价陡昂升为主币而钱二千乃可换银一两至墨西哥洋银入口其价稍跌然每文银一两可换千六百为常价至去年乃升为千三四百文而民间每不便之由此观之泰西银价之跌者因金价之昂也中国钱价之贵者乃银价之跌也以中国钱质合诸铜价而论万无宜平之理矣乃更铸小洋以敌之是欲银价因多而愈跌也夫银价既跌则钱价必昂此定理也然则多铸银钱又与平钱价之策相反矣况夫中国之钱价万无宜平之理也而或者又问银价跌而铜不与之俱跌者则以钱法但有两品必高抬钱价乃能权银价之低也故欲平钱价必须先主金而省铜钱之质
问禁铜器以止销毁何如曰泉者泉也其义举于流通今止销毁而先禁铜则铜为犯禁之物以犯禁之物而以铸钱则君已先愧若行之于市而民便焉则是禁之于铜器而弛之于铜钱也民且毁铜器以铸钱而与君相敌黥罪不止至于死刑则是陷民于形戮也且夫禹有五年之旱而铸历山汤有七年之旱而铸庄山未闻有禁铜之令也秦因周制而用半两汉因秦钱重而用八铢或用五[铢](诛)四[铢](诛)三[铢](诛)皆因时以为重轻未闻收铜器也贾生虽有收铜勿布之说然当时实因听民铸钱私钱充斥而不准一制故贾生以为言然所谓勿布者大抵笼山泽之利而尽以铸钱耳然从贾生之策则铜器必贵民求铜而不得且毁钱以铸之是令毁其钱也故其策卒不行武帝之时至以白鹿皮为币亦但为黄金白金以权铜未闻主上铸钱不许民间用器也历代以来钱法愈趋愈轻而儒生考古必以前制为定从未举铜料钱价而一定之者故必杂以铅锡而国家乃获盈余渗以砂子而重乃符其数恶钱充斥于市上钱价乃听市侩之倒持不清其本而持其末此所以有罔民之政也　问昔者汉文帝行放铸之令矣贾生以为非及唐之开元以官铸劳费颇欲复行放铸之法而崔丐刘秩皆以为不可今官铸铜乏而铜器又不宜收何若复汉文之令以省官铸何如曰钱之初兴必始于用铜自铸为钱则已知准制矣惟制度不齐而美恶精麤有难定故归之于国家公铸以齐其轻重美恶之衡而国乃为例以定之铸其年号以为识民间见其年号即定为精[美]之钱而不复称量熔马念之苦故钱之归于国家也非许于铸中求利明矣乃后世人君必于铸中求利故凡碍其铸利者无不铲除之及其不行乃以为此乃民间通用之品不如听其自铸此古今来帝王放铸之心也然文帝之时放铸仍以精善为断邓氏则铸邓字吴国则铸吴字犹有钱主可认非如今之私铸竟假年名不求铜质也然当时轻重不能一而国又不能用法以一之矣今若行放铸则是循汉文之獘政而启民之争忘贾生之论而钱法莫知适从也　问然则当何如而后可曰必须计铜料以为钱自古论钱法者均采古制从无计及铜料者惟崔丐有言税铜折役则官治可成计估度庸则私钱无利为千古钱法之准至若刘秩袭贾谊之策收铜勿布乞禁民间铜器殊足扰民且贞元以来常行其策逾年而罢则是禁铜之说汉唐已成陈亦经生空谈经济慎勿再言可耳若夫明代行钞禁止用钱而又定三品以上乃得用铜而厚钱利与行钞之法又复相违更无足道　国朝雍正间亦行禁铜之令并于京师开设官铜作坊较诸前代虑为周密然京外不能遵行官坊悉遵官制民间买卖不通欠色不能趋时而货废滞亦遂罢设故禁铜器其[说](设)必不行也　问盗销由于钱重禁销先铸轻钱征诸古今其说有在乎曰有之唐开元之间天下铸钱岁三十二万七千贯每千文费钱七百五十文则有二百五十之利矣岁计天下钱利费仅八万一千七百五十缗而此八万一千七百五十缗之利仍由锡鑞得来其所以利仅如此者钱质重也然其质犹轻至第五琦为相乾元通宝重至十二[斤](斥)以一当五国家可增三倍之利而钱质但有倍加是明铸重钱暗轻钱料然枚数未增五为虚加一为实用行之数载公私交困而有虚钱实钱之别且轻钱实重而重钱实轻二者之中亦难以称量故五数仍得二文之直收之于上而国反暗耗其三是何如以一枚之铜竟铸五枚之轻钱之为得也且重钱易销昔贤亦言之矣贞元之间每贯六[斤](斥)而张滂奏言造写铜器[斤](斥)直六百宋时每千文重至五[斤](斥)而嘉州之豊远兴州之济众重至十二[斤](斥)凌策上言乃谓钱轻则行者易齎小则熔者鲜利由是言之钱重易销而难行固非一人之私言也故以今之钱论之每文重库平一钱千文为六[斤](斥)四两以熔为铜每[斤](斥)可货钱三百为钱一千八百七十五文而造写铜器之直又不预焉故以[今](金)日铜料铸钱合诸外国每百分高七十之例每文当为三分七厘之重千文为重二[斤](斥)五两三钱若加以净料铸以精工每文之重约为三分较诸香港一文之英钱尚重四厘香港之钱尚行于粤市则中国之轻钱亦断无不行之理惟照此例钱合料价未免太昂不如改为每文五分与铜价约为相平之数以之销毁则失本以之私铸则工繁而利微而犯至重之罪民必不为若照每百分高七十分之例每文之重应为三分七厘按英人在香港铸钱已约三十余年行之于中国毫无变动实因此故也
问以外洋钱价合中国钱价何如曰以英国论之每银元之价可换本士六十枚香港本士可换九十至一百每本士重二钱六分为重十五两六钱而以银元换中国铜钱可值九百为重五[斤](斥)有奇中国暗耗之价约为四倍有余不待买中国钱以铸洋钱而已坐困矣故居今日而言平钱价殊非救时良策也欲救其[弊](币)非抬钱价轻钱质而何　问外国之钱价既暗耗中国何不竟铸三分之钱使与相等曰以通大势本应如此惟中国铜价较低且外国每十二枚之铜即须还一喜林其所谓暗耗中国者乃从其银价扣算而得原非直以铜钱交易而言且钱质大轻私铸较易故于杜铸杜销之外而兼杜暗耗仍以五分为率也至轻四分　问外国既有本士中国何不亦铸大钱曰昔者周景王时铸大钱单穆公以为不可其后唐宋俱行大钱而实扣钱料故民亦轻之今若行大钱则须准子以为母每大钱一枚重五钱以十子合之恰如一母之数而尽废旧钱以新钱还之每大钱一枚另更名目而不以十为数则十数不虚而一数为实母可权子而不至子大于母则其法可行而轻重有准矣中国咸豊常行大钱然每十文以权当十之钱较轻以每百文之钱合诸当百仍以小钱为重是母小于子不能相权今外国之制不能尽悉惟以香港本士合之为二钱六分以十二文合之仍符其数是子母可以能相权也　问外洋金镑合中钱价何如曰泰西采风记已言之案采风记略云英金一镑重中权二钱二分换银钱名一先令者二十枚以先令换铜钱本士者十二枚一本士重二钱六分今与中国交易一镑一钱二分换银七两至三十余换彼国自易本国铜钱才得二百四十铜钱计铜钱五十七两以易中国铜钱则得万钱计铜则千两又云美国银元较中墨圆差重无几与中国交易以一元当中国两元亦由伦敦镑价案中国金价以定银价据为平准实则括中国之金使之昂抑中国之银以为利中国不铸金币又无银行通用铜钱三者皆授人以柄又曰有金币之国则日富而制人无金币之国则日贫而受制故铸金币为第一义近来东方主银之国每为金制其借英美国债者到还债之时则将金镑提高与中国交易每暗扣镑价而中常不觉其与中国还税则独与银初通时每镑合华银三两中国有三千万两之税则约合金镑为一千万近日虽收数加增若以每金镑合华银七两计之实绌四倍为六百万而此六百万金镑仍纳自华民洋仅同代垫以今日军火之用数又十倍于前(持不)是洋[不持]一文之费而坐削中国之脂膏若再过数年金镑再高收数一绌中国必有不支之势故居今日而谈务钱法尤其要也　问西国不禁熔钱何故曰天地之不能有舒而无大亦犹货物之不能有长而无消西国银钱之听人销毁也正以成其消长之理也夫钱者何货也既为货而不许改制则君可任意搀私若有不信民且号泣而无所用是病民也许之以改造正所以示天下以公且英国律例无论何种钱币概许出口然各用各币无假英钱运之他方但为货料则又何能禁其销毁也若果无销毁乎则英国国家每年常缺金钱二十五兆至四十兆而以钞票代之若截止出口数年便可足用而局亦可停止而英不为者因不能成消长之理而权贵贱也曰然则何为于中国言禁销也曰禁销者中国相传之政策若能禁之大皞之宝至今存而泉且多于货矣惟其不能故但以省铜质之法救之且无论如何货料与钱价终有低昂万无均平之理　问西国金银钱搀质有定例否曰金银之渗铜因其质过车耎而成器必须稍硬乃能经久是以国家特设一律以定之凡金二十四分搀入红铜二分银二百二十二分搀入红铜十八分俱为净质派大臣试验如合成色则给发凭据收之如逾所准之数则搀入红铜若干如不及所准则添入净金若干然后送入熔化房近来更用绿气提金其法更捷若本为铜料则可勿搀质惟近日改用黄铜每百分内含红铜九十五分锡四分锌一分为最合色之黄铜若大车耎则花纹不能饱满　问西国造钱有差轻差重否曰有之但合平仍是足数故美国律例必四十镑合平然每有专选重者熔为货料而以轻者为平当之用又有奸人以新制金钱千元置绒袋内而两人摇之每若干时则每枚金钱略能磨细屑少许每十元为一元之值
问西国亦设法免此獘否曰钱之所以用压边压面者正是此故若无此法则销磨更大至若造钱时先将钱胚入自行天平内称过压后再称其天平有三箱一箱收过轻之钱一箱收过重之钱一箱收合法之钱其合法者即收绒袋内每五百两为一袋入库而又平之自无差轻其发银行时银行亦以此法平之其不合式之钱挫之或发炉再熔故西国不用碎银及打针烂眼之钱块其自行天平能显千分之一重数银行见轻钱不收故磨屑之钱必须轻于此数乃能收用然自[相](捐)磨擦其律不能一定所得甚微而失去一元之害较大故人亦不甚为若夫中国既无此准平而又无论何种钱俱用则奸人亦不必费此苦心至于不行花银之地其文锭灌锡灌铜更易更不必磨边　问西国铸钱亦有糜费否曰每造金钱一镑失去四厘每金一镑含净金逾四厘即每五千七百六十厘之重应含净金五千二百八十厘而今则含五千二百八十四厘适多四厘为涨出之数即少四厘为合铜质失去之数在一镑之内失去之数甚小而合百万计之值金钱七百五十七元是设二法免之一配以红铜质更多二不用退火之法凡钱成胚之后放入退火房俟热散尽变作红暗色或黑热为度令养气不再与铜质合化为止如胚尚未红热而骤开其箱则糜费过大因铜质与养合化浸入淡磺强水其铜养必被销化也又浸入淡磺水漂白最宜谨慎因麋费均在此[工](五)夫内因退火漂白其铜质必放出若干一千八百五十七年曾用此二法造金二十五万元此法有二益一能省料二金钱之面更硬而耐久英国近来推算糜费更精而每百万仍有三百七十三元而此三百七十三元不知销往何处万物终有质点如所销之金仍在厂内足令地板铺成数寸之金皮而终无此者足见亦由合养销化于空中也外此尚有销熔之耗剉余之耗惟销熔之耗可设法免之凡机器均有绒袋以收散屑其落地者亦须扫存故耗料尚少其扫地之屑亦为余料之一大宗每年须报数中国自两汉以来黄金盛行自是而后金数渐少亦由销化未能计算也　问准此理以造钱其次序若何曰一收料将所收之料详细化分定其成色二熔化分为四事一将其金料熔化搀以合律红铜二将模子倾入成锭三将锭去其边上余沥与凹凸之端四将银灌内之余料并扫地余屑提出金银三再提锭熔化试其有暗中加入之质否四将各锭轧条成条又以退火五验质将各条再轧之又用抽床抽之乃试其厚薄六将抽成之条揰成钱胚而较其轻重重者发剉机剉之轻者发鑪再熔如式者乃发轧机轧边七将钱轧成凸边又将钱胚退火八用压架与纲模压成钱面花纹又将钱边以钢箍压成直楞九以自行天平平所成之钱十铸成之钱提出若干枚再分化而细平如式乃发银行收用中国有钱局而无银行故钱一发不收而用钱亦不合定式故市面银币杂乱无章　问钱局所定职司曰约为二十二人一为户部大臣兼钱局总办二为邦帛办大臣总理局务三为试马念官专管试马念金类成色及搀金四为管理总账大臣专管本厂所收金类成色价值与卖主年月日五为监理机器与钢模官六为管理账目册官以上六员为钦派以下十四员为委官一为总办委管理账目试马念官二为邦帛办大臣所委试马念官三为钱业会馆之会主四为镌刻铜模官五为平钱官六为查马念熔化官七为查验压架官八为邦帛验官九为邦帛办所委誊账官十为邦帛管刻镌钢模官十一为管解钱料新钱官十二为坐办委员十三为管理钱记官十四为律师共为二十二人其监察之权尤在律师与会主一有不合律例会即视为废料而值钱收回重铸耗费靡多中国民间无此权柄故任意搀料而收料亦以低伪为衡也　问中国钱局其獘安在曰一由收料不精二熔料麤率三未照西国制官四成色不定如湖北银色与广东银色即不相同其文银有漕银京银津银更不能一律且中国既用文银即当以文银成色为定而压低洋银不应仍墨西哥之制为则五未能自定轻重西国皆有自定轻重如英以喜林俄以罗布瑞那以克郎法以佛郎等类即波兰为俄所灭而钱币仍不遵俄制太皿防外人之暗夺权也者哉六通国未定一律权量库平本为通国一律遵用而民间钱店每各用一平如他拉一枚重七钱二分而[郴](林斤)平则七钱三桂平则七钱三分三厘湘平则为七钱五分互相扣平增出数目以为罔利遇不知钱法之人则以为是银应涨之数而令其照补一省之中已不能遵一王之制天下可知近来有奏令各官俸均照京平给发令权倒执殊不足为节流之要七钱局太多各国钱多在京都或于属国陪都加立一二所而已中国经制铸钱之局凡十二所已觉太多近来改用机器铸钱成本极大乃广东[首](省)创之后各省并不搭铸制钱而各自设立将来设局太多银币必然大跌反受其亏譬之于货争买者多则价有虚涨货有不销而遂大跌兄其设局之意但以争铸小银为利或谓其料为较低之银也吾谓学之不精则行事少实义也八未铸金钱使金镑权柄倒执于外人若能去此八獘则钱法较者画一而民气不致旁鹜而以西国为美矣至去此八[弊](币)何先则当先于京师设立钱法学堂凡购料以至成钱无不令司员肄业之[裁](栽)并钱局而于京师立总厂收买文锭金条以作钱料定准衡使天下画一联银行以为行使凡外国铸钱均[以](已)银行为买主成钱即发使用今中国除自发用外亦宜归银行售买设公估以便市用凡民间日用流通于市未入银行者即设立公估局以看成色批定之后银行铺家均照此行使不得再有争论轻平扣色于此则钱法整饬可蹻足而待也　问中国铸钱局以何省为大曰以广东为大英人论之谓为通地球最大之厂其次则为湖北若天津则归机器局福建则归船政局成本仅三万两太皿仅为分广东钱局之利而设故规模均不能壮也
问银钱重若何曰广东每圆重库平七钱三分而当七钱二分之用当时之为此制也太皿欲使市间尽弃墨圆而用龙圆也乃不意市侩反将洋银提高而中国银圆暗形低落近来本洋银葡萄牙涨至每圆合中国银圆九钱有余中国所以受其暗耗于无形非由银质之低亦由无银行以维持而工亦不足以奔走市面也至若铜钱之重初铸为一钱当银一厘之用其后乃改铸八分而去重数之字然当时在钱局换价每圆即可得千文民间换兑可得九百余文则亦未能守每两千文之旧制也即每文合文银一厘之数　问广东钱局铸出钱数曰广东钱局虽大而机器仅开五分之一然西人计之每日做工十点钟足成铜钱二百万枚银圆十万枚今以开局五月计之成银圆四万三千九百三十三圆半开银钱一万七千八百四十八枚只毫五百六十六万七千三百八十一枚单毫一千六百零九万八千五百七十九枚半毫一百一十五万枚铜钱每日可成四十万枚月成铜钱一千二百万枚五月共成六千万枚合五月为六十万贯当时市面甚为流通新铜钱贵于旧钱其小银流至新加坡英官乃有中国银圆入口之禁而各省钱局亦纷纷建立矣　问用金钱废银铜何如曰金钱便于趸售银钱便于零沽若零之又零铜钱为便故金钱之不能盛行大抵依其国之贸易为之太公九府金为上[币](獘)较之西国用金为最早而其后独行铜者贸易小而难得金也故元狩三品当世尚以为病民之政兄废银铜乎且夫西国尝主用金矣而如瑞士所铸则为银铜比利时亦无金[币](獘)至若暹罗居南海之中国小而隘所铸又俱铜质其较中国兼用银币者自难同日语等而上之至于英法其用金币也国属自然而非强为之制也明矣不然日本之维新已多年矣事事仿效西法而主金一说今年乃始更张讵非以受西洋金镑之制明示以不得不更乎由是言之中国之宜用金币者挽回通之利权而不用金币者中国自有之利便若主金而废银铜是犹舍布帛而求锦绣也其何以为国　问各国亦议平金价否曰曾由前任美总统议及德[奥](粤)两国以为不便惟俄意瑞那则依违其间法荷西班牙则以美廷所章程为合法犹大富罗士载则谓宜各国公定一律使金银之价无少偏歧当时一闻此议股价忽然跌落而美廷主金之党亦彳扁布议论以为不便其后芝加高赛会各国会商由美廷开局铸金钱值十六银元使与银元一体通用论者谓美先已铸大金钱值二十银元以为平价之用矣今欲改铸十六元恐未能挽救也其后金价仍得稍平美国金钱亦暂足用各国金价不为牵制而中国金价亦得稍廉矣及夫今美总统之立专主用金而平价之说亦息议此平金价之大概也当时征吕各国而独不及亚细亚之邦亦可见泉币之权倒持于欧美　问中国日本黄金出口之数曰以光绪十八年计之自正月至十月运入英国之金计值英银二百零九万六千一百一十一镑前年十阅月入口之金共值英银九十万九千三百三十五镑两相比较去岁实多英银一百万镑又以光绪二十一年计之金条出口值银一千二百七十余万之数二十二年计之约值银六百余万两然指上海一口若通天下计尚不仅此数至若日本运入英国之金以光绪十九年计之亦值英银二万镑是以近年金价愈昂银价愈跌也　问各国产金银之数曰产金以美国为最多约为六百八十九万镑[奥](粤)州二百六十七万镑俄国四百十八万镑以意大利为最少约为二万镑美国产银之数亦首屈一指为一千一百十一万镑墨西哥七百八十万镑德国二百零八万镑波利非亚二百零八万镑智利一百八十一万镑中国产银之数无闻而产金约为七十万镑大抵指漠河金矿而言若阿尔泰山新疆西藏大小金川所产当不计其数英国不产金而产银亦但八万六千镑而能富饶天下者则以煤铁制造之利出于一孔金银随其[孔](恐)归之而百工依之以为食也观此则知金银不在多产而在能夺其利使如流水之赴渠然则今日开矿而不兴工是将为英国驱也
问银条进口之数曰金条之[出](大)即银之入东方之国主用银西方之国主用金银之贱即金之昂矣然分月计之亦有不齐之处如光绪十八年十月分计之中国运入英国之金值英银一十三万零三百八十二镑而由英入口之银元仅十七万七千七百三十四元以上一年计之十月分运至英京之金条仅值英银一万镑耳而入口之银元竟有二十五万三千三百四十八元惟通计长年英银入口仍多于金价即以光绪二十二年计之金条入口仅值银六百八十余万两而银条入口乃有一千六百八十余万两连银元计之共有三千六百六十万两可见金价出口即银价入口银价逾于金价者则因西方银价跌落皆运往东方置货以谋利也　问美国平金价而购银元何故曰其策不便银元愈多金价愈昂故其策卒不行然当时银价实赖以稍昂计每月买银条四百五十万两一月间各海口银价涨至七分之一常有人计之买银七千万即赔银一千万两若卖去七千万两即可余银一千万两通计五州银价之长不可限故先时以金买股票者其价亦因稍跌故主金之党力与维持而主银者力不能胜而终罢议且银条齐趋美国购办金条出口金条又因缺而贵是以户部有不许金条出口之议然金既不出银自不来而买银之说亦不罢自罢矣　问中国主银之邦近来金条出口银条入口两相比较银入为多若是言之则银之富足也宜矣乃银根日紧何故岂通出不补入欤曰中国通出不补入乃近年之事然以俄美日本蒙古陆运去价出洋佣资之亦足相敌而银根紧迫者其故有五通既多银升主币用银日富其故一机器盛兴出货速于百倍则用银亦速百倍其故二轮车轮路未能大地通行用于一隅收之辄经旬月其故三百货厘金节节阻滞外通内塞病在不灵其故四倡家买笑歌舞征逐游戏之赀易出难返其故五有此五病银根所以不见宽舒而日在拘滞之乡也若以入口之银论之中国实有赢无绌　问中国若不主金有无利益曰夫中国者地大物博之地也虽多取之而不为穷而其仰外人者制造之逊也是故同一棉花也孟买买之制为洋货而土纱为所夺矣同一茶也印度买之搀入印茶而中茶为之咸色矣故外洋之银愈贱中国之货愈销何者银入于中国货即出于中国也及扣以金价而大有暗耗矣故中国若不主金惟有以外销之货制而内销以银扣银不致暗耗以货制货不假外求则权不致倒执而国家可以长富矣且夫洋货之销于中国者其料皆中国所有也譬如一洋针也其光致可爱胜华产矣然其料非中国所无也一洋毯也其香车耎细腻又胜华产矣然其料亦中国所有也他如羽毛头发纷载夫轮舟乱茧败丝整理于机器更无论矣中国事事耻师夷又事事而好用洋货欲求权之不倒执也能乎太皿货者财之本也工者利之源也故挽财货之原必须先制土产　问马关之约准洋人在华开设制造行栈其利何在曰民省买货之价一也工赀炭价俱归华人二也多销土货三也务生抵抗之力四也民免出洋之苦五也内河畅兴轮船六也内地轮车有费可养七也官民销嫉视机器之心八也有此八利中国可以自强若能将洋人所需之物亦由中国制造出口则中物且彳扁布外洋矣惟中国宜趁此机会广开会以执利权则权不致到执矣洋人合力以倾之我即合力以持之洋人虽开机厂断不能运外洋之物制于华地是为中国省财力生[利](地)原也　问日本之约准日银行销中市于日人何益曰银币之不用于外国也非独外国以为禁即本国亦以为忧故小吕宋有禁洋银出口之例太皿银不出口则货可多销也昔者马殷之据湖南也独行铁钱出境不能用于是多捆载货物而去湖南因以富饶中国自通以来颇行王面之币然以外洋之例视之则银元入口亦但能视为银料而不能与银圜等矣惟墨西哥之例既开于前葡萄之银价且在文银之上故日本亦欲以银圜为通行于市为请然以日本例之不宜定此约矣何者日本非银富之乡通国且多行纸币若许银圜通行于市中则国中之货未必能如从前畅销人不运货而带银则日本困矣且日本之货又可在中国制之则人又何乐而远贩于日本也窃为日本危矣故为日本计尚宜与中国立禁止用日银之约　按日本当时之定此约此意固有在焉一欲照中国银质制银以运销中土谋利二将来日货畅销可执银币之权三人以货易货不复扣算中土银价有此未然之三利故忘可危之害而与中国定约也
　　中国宜行金币说                                               
呜呼中国至今日贫弱之势可谓极矣原其贫弱之故虽若相因而究分先后盖自通以来因循苟且墨守旧章不思振作任外人得尺则尺得寸则寸不能抵制以致利权外溢是中国之贫中国之弱使之也论势先宜救弱惟救弱之道不外设立海军整顿陆师精备器械多置兵船厚集饷糈精勤操演耳然凡此皆视饷之所自出饷足则事事应手可办饷乏则在在制肘堪虞亦一定之理现值度支竭蹶府库空虚非但国用不足多方取之于民而民用亦且不继将何所取即欲厚集兵力而匮乏至此巧妇其能为无米之炊耶故欲救弱宜先救贫然查外洋各国致富之由第一求天地自然之利各项种植与矿务是也其次求人力之利各种制造与务是也其利既得尤竭力筹划不使外溢是以各国之利皆愈集愈厚而中国之脂膏为之取吸殆尽中国反是果将何道以处之耶凡谋利之道不外乎出入有入无出固足以致富量入为出亦足以保富使入不敷出即入愈多而出愈多虽入亦奚益耶故为中国救贫之计矿务制造既无专学亦乏钜资即能从速竭力为之亦非十年八年所能收其微效则有入无出固尚不能也且洋债未清赔款尤钜每年进项有限竭泽而渔时虞不继即欲量入为出亦势有所不能惟能将固有之利保之无失亦未始非桑榆之补也保利之计莫重于务吾既不能制造民间习用洋货又不能禁止频年货价之流出势不能[免](兔)惟中国向用宝银出入以银为准外洋则用金币出入以金为准以中国之银核外洋之金权操之外人出口之价一多则外人必将金台贵中国暗受其亏者通以来不知凡几现在各国金价愈贵中国银价愈贱所受亏者照目前核算几大于前之货价一倍夫货价既不能遏其外溢而又加此无名之亏耗恐财源之涸竭可屈指以待矣于此而思挽回于万一莫若银金币以为抵制无论务可免受亏即三十九年中之赔款所省当亦不可胜计且近来外洋金磅骤涨未始非因赔款所致始赔款在二三年中可了则国家之受亏虽多而务之受亏有限乃须三十九年之久赔款一日不了金磅之价一日不平务之耗当不可以亿万计中国现在惟望务之兴以图补救而可任其江河日下耶说者谓华人之购洋货固受金磅之亏然洋人购办中国之货亦以金合银彼此皆有损益务之兴衰似不系乎此也不知进口之货较多于出口外人得多失少乌能相抵耶说者又谓中国之金数十年来为外人搜括殆尽一旦欲行金币则幅员既广人民众多安得如许之金以资行用曰此可无虑也中国金虽日少及早图之去者即不能复来而固有者可保之弗失若虑不敷行用不过以金币为银钱之准非尽用金币且使金币之人千百人中不得一二犹之现在概用宝银试问百家之中有几家能藏一宝银者乎金币一兴且使华人皆知从事矿务采金以佐不足则中国之金可望渐渐复原而交涉损益之间亦可相抵矣若不开用路必不能绝去路金矿虽多开取之后仍不啻为外人交力劳有何益哉
　　拟请银行收用龙银归入务条约说                                         
目今春与各国议和迄今已七阅月虽洋兵渐渐撤尽而议和条约尚未颁行外间颇有以议和之王大臣为不免迁延者殊不知此次条约关系甚重既不能不如外人之意而又不能不有所争盖定约签押之后即不能有所增损也阅昨报纪京师友人来函有中外草约画诺之后所有通章程子目繁多必俟务大臣盛杏荪丞堂到京方克会同二全权大臣与各使妥议刻以两次发电促令启行云云可见议和条约子目杂于总纲总纲之可行不可行显而易见尽有总纲无甚出入而其关系全在子目之中倘有一条受亏而全纲竟为之制肘故于全纲既不能不[斟](勘)酌而于子目尤不能不嗟磨兄外人以务为重则于务一条尤宜郑重盛丞堂督办局[已](以)久现更　简为务大臣其于中外务情形必定较可明晰故两全权必俟其到京方克会议蒙意盛丞堂两接电音而犹未闻启程者大约丞堂虽务明晰而尚虚怀若谷不肯草率从事务必详询博访始肯赴京会议以免受愚今和约子目外闻未见旁人不能悬揣而知惟就管见所及则愿为刍荛之献焉窃思务贸易往来以银钱流通为根本中国圜法日坏一日现虽仿照西法[自](目)制龙圆以期抵制无如行用不广市上仍乐用墨西哥银圆近虽迭奉　谕旨三令五申而人仍多挑剔昨报曾论凡解饷及各省关税厘金宜一概收用龙圆不必有仅撘三成之限制以冀上下通行继思输之官中者尚不敌民间日用及往来贸易之多中国务当以沪上为总会沪上银钱当以各银行为枢纽银行资本充实庄家无不与之往来每日进出奚止数十百万惟其所收尽系洋行而龙圆概不撘用故市上以银行解现不用龙圆遂有抑勒之[弊](币)沪上如此则别处解沪之龙圆遂多窒碍故蒙以龙圆之不能畅行未始不系乎此如能将此条列入务子目则银行自不能藉口矣一经银行收用龙圆之行不期畅而自畅若于外人果有所损则所议未必能行而此事实与银行无损银行所收之银圆仍在中国流通并非运回本国既无损益于其间何必争执于其际此外人不必为难者一也且沪上各银行皆英法俄日等国之人所设墨西哥未闻在中国设立银行所收者同为别国之银又何必畸重畸轻此外人不必为难者二也外人既不必为难则与之议其允许必矣一得之见涉笔及此未识衮衮诸公能不以为河汉否
　　预防铜圆流獘说                                             
当十铜圆之制初行于闽粤二省彼中大吏仿东西洋各国成法自购机器鼓铸通行核其成本较制钱轻咸官中既有余利可沾而民间以其轻而易齎行之市廛至为便益故尤无不乐用诚所谓利　国便民一举而两得之事也去岁聂仲芳中丞抚军吴下以苏省制钱缺乏特仿闽粤章程由司库筹备成本每批银一万两解交江南银圆局铸造当十铜圆发交各钱肆兑用并饬属出示凡民间完纳钱粮税厘以及买卖货物一切交易均准行使仆于时时曾箸为论说谓此后入五都之市凡物价值百文者予以铜元十枚短陌之獘既可无虑且行用制钱时鹅眼不绿触目皆是因调换而生纠葛者时有所闻若行用铜元则画一整齐可以永免斯獘所虑者市侩以无可牟利难免把持抑勒行之稍久或竟有雁贝鼎出而乱真利獘相因是亦难料既而各钱肆一经领到民间之持银圆往兑者几于肩相摩而踵相接虽每一银圆所换之数核之制钱市价时或短去数十文然民间喜其轻便曾不以此而稍形阻滞仆方幸大宪之维持[圜](还)法果有深心而转自觉前说之未免鳃鳃过虑乃未几忽有趋而告者谓市上所行之铜圆竟有伪品搀杂矣其[轮](论)廓字亦与真者无殊特外包以紫铜而中实以铅砂掷之则声重浊而不能清越仆闻之将信将疑询之钱肆中人亦模棱无以应既而见粤省善后总局及铸钱局会衔出有告示谓现在市面觅得私铸全黄铜仙一枚马念系翻砂炉非碾片印造计重一钱七分云云窃谓奸人作獘无所不至宝银之有灌铅也大小银圆之有铜质也铜钱之有砂片也诈[伪](为)百出本属防不胜防是铜圆之有伪品亦在情理之中现仅见于粤东沪上虽有传闻尚未得有实据且即有此事安知非即由粤省运至以图鱼目混珠惟市间既有此传言不能不急谋整顿之策俾其獘不致丛兴整顿之道柰何曰若辈作奸犯科应由地方官设法拘拿严行惩办固不待言惟欲绝其獘之原尤在官局之熔铸此等铜圆者一切工料务须格外认真不可稍有取巧之心致授作伪者以间隙尝读聂中丞原奏谓每铸铜圆一枚需成本制钱九文三四毫以每批本银一万两铸成铜圆得一百五十万枚即可抵制钱一万五千串核之市肆以银易钱时价可望盈余银七八百两候补道刘锡庚办理此事于铜质精纯轮廓完好加意购求甚属可嘉云云夫以九文三四毫之成本而仅铸就铜圆一枚糜费不可谓不巨所谓铜质精纯轮廓完好者固宜见诸实事而非仅托之空言乃仆尝观之钱肆见有铜质尚精轮廓尚整者问之则曰此头批所发也见有铜质黝暗轮廓残缺者问之则曰此二批三批所发也夫以不数月间而相悬已如是是殆所谓物必先腐而后虫生彼作奸犯科之流殆亦有以窥其微而因敢以伪品混淆与不然官中所铸果尽属精纯完好彼虽欲以伪品搀杂亦何能轻于尝试哉嗟乎圜法之獘至今日而已极幸得铜圆周转市廛藉辅制钱之不足乃行之未久獘已将生苟不急遏其流恐不转瞬而真[伪](为)杂糅獘将一发而不可制斯时市侩乘间抑勒小民啧有烦言向之所谓良法美意者至是而尽变为獘窦不亦大为斯民之累而重负聂中丞创造之初心哉仆故因粤省之事衍为此说倘经理者能见此而力谋整顿之方是则　国与民皆受其益而岂独仆一人之私幸也夫
　　纪法国拟更银币                                                   
西十二月二十九号伦顿务报云法国帑务大臣议欲坚持用银之说各巨及大报舍官人未尝论其可否惟有一报名的拔士者极驳其非谓将来白银可同锡贱昔日堪毕曾有成言谓不百年间白银之贱直可用作爨具现法京又接巴加利土耳基属地来信谓该处政府会筹善法以收回市面流行之银同时伦顿亦获此信如此则别国多更变银币可知矣一千八百六十七年曾有法员拟用金钱为流通各宝但是年鲁兰君握法国银行权驳不行今铸银至多者莫如墨西哥国欧州铸银之国亦有西班牙及葡萄牙故有法报名千拿者知改铸金钱为有利益亦驳用银之说谓法廷倘坚欲用银将落墨西哥及西班牙葡萄牙之后矣若以军务而论用银尤为自困之道昔法国当危迫时能立筹巨款者以外国欠我国债甚多耳一千八百七十一年法廷欲筹款三咪辣每咪辣合一千兆弗郎后竟多至四十三咪辣内有四分一为法京所筹有四分一为法国别境所筹统计全数法国能筹一半余一半乃向外国筹措试问法国所用之银倘如今日墨西哥银之低贱法廷能遽筹此巨款乎若遇战务牵连国家又无外债可收此时大局何堪设想所惜者法总统阜利未偕帑务官高车梨赴俄游历俾见俄国帑务官如何料理其饷项得以开其蔀塞且自英伦至日本皆用金币为通行国宝则弃银用金之利不必置喙而始明矣 
　　钞法论                                                           
钞犹币也义从金少犹言金不足用而以是代流行也中古之世有无相通轻重之间准之以币秦汉而降以时为沿革六朝北齐时犹银币与钱相参宋王安石行交子关子其法非不善惜奉而行之者非其人呜呼行非其人则钞法坏矣口既自钞法之坏顿使国家亿兆万无限之利权旁落于奸市侩之手便其操纵之私以遂倍蓰之利岂不大可惜哉天下事有常即有变有经即有权权变者所以济经常之穷也我中国财用之数出入相维二百年来固自不乏溯自道光之季年海市大开四洲互易彼国之珍玩售于中华中华之金银输诸异域漏无当弥切杞忧其间稍能相抵十留二三者厥惟丝茶然而仅矣兄英之印度日本之内地以及远阻重洋之美国近岁以来莫不艺茶树桑年复一年出产渐盛制造亦渐精彼之厚我之薄彼之得我之失今昔相衡数已见绌丝茶利源恐未足以持久也加以阿芙蓉一物自印度岁入中国英榷其税约八百万金磅每一金磅以银饼当之计四枚有奇两数相乘岁得三千二百万之多是皆中国之脂膏生民之命脉也无庸搜括而甘心奉之不待朘削而悉数输之彼之计何其巧我之计何其疏民安得不日趋于贫国安得不日即于弱既贫且弱虽有智者将何以善其后乎幸也今之中国虽即贫弱之渐未着贫弱之形欲事挽回宜行钞法或曰钞为救时之政洵足裕国便民奈券墨未干已视同废纸何咸豊初政固尝行之矣其行日塞其价日微每钞银一两不抵青铜三百数年之后竟等诸将军诰身不能供一醉矣匪言之艰行之维艰子其思之将何说以处此余曰嘻子言过矣钞之行与不行视行之信与不信昔君徙木予金示信信着而法行矣余生也晚然当颁钞时年已十二三矣闻父老言钞行之初未尝不家置户购以便于用而适于藏也未几上颁则足下缴则折钞法因是不行岂钞之罪欤善乎吾友吴越王孙之言曰行钞之权在上而不在下农纳粮完税则钞法行矣吴越王孙者今之有心人也心目之间纵五千年横三万里其论事也彻上彻下吾得两言以蔽之曰有是非无今古尝使欧罗巴就拜驻德参赞之　命历七年之久而后归见其国多矿产者固极富饶不事开采者初未尝困乏问何术曰行钞夫钞之为用王者之权非庶人所得而僭窃之也惟国有权及于四境则一纸之钞不胫而走海内风行矣王者之祚垂千百年则一纸之钞质敝更新与国终始矣尝谓采五金于山不若颁钞法于国颁钞法于国不啻采五金于山盖不采五金无以足国家之用不颁钞法无以济国用之穷二者相辅而行不容偏废我中朝当咸豊之世军时烦猥司农告匮出一时权宜之计既开铸当五当十当百大钱厥铜色黄当五百当千大钱厥铜色赤复颁钞票白银一两递增至千两有差由部行省由省行郡县人以其利于行而便于藏也几于家置户购谓囊小如豆可纳万金之产纸轻如叶抵缠万贯之钱其便一也将之入市无银色之低昂无钱串之短折其便二也行旅之间船尾浪花马头尘色虽目灼灼贼不辨金银其便三也市廛钱券时虞闭歇旬日稽用执政取无从此则颁自国家不计岁月秘之箧笥无异窖金其便四也有此四便谁不乐从未几民粮税始则拆矣继则却矣有上之颁无下之缴视同废纸不亦宜乎我中国政尚宽大藏富于民每值钜款难筹往往贷财西国以济急需不知大宝当前固无庸贷也大宝何曰信夫信者国之大宝也国无信不立信着则法行法行则钞行矣国家岁颁千万之钞与金银之实数相维或为参用或为互市信如是也非惟钞当金银而金银亦因钞愈出以钞为金银之母斯人岂欺我哉当王孙之归也曾上书执政请设钞局于各省以钞下郡县预颁　诏旨来岁天下钱粮悉以钞缴钞归于上则金银通于下金银通于下则国用足国用足则五金之矿开亦可不开亦可此钞法之妙用也当国者其有意乎
尝即钞法一再着为论说而归本于览　国家之权使王者之信大信既昭权归于国总揽纲维则钞法行矣语甫竟有揖而进者喜谈　天下事高而不切唐史所以讥少陵也子学杜三十年未能登其堂而啜其哉惟兹议论庶几近之夫欲足国用必先行钞法说良是也而欲行官钞不除私钞亦有说乎余曰有是哉何言之近于谑而远于情也夫农之课以钞之税以钞是君从民之欲也钞通于税则无不通之贸易钞通于课则无不通之市廛是民从君所尚也市廛贸易无不通则官钞盛行私钞自废此不禁之禁也因民之利而利之最下者起而与之争信如子言是与民争利也益纷扰而已乌乎可[客](克)曰敬闻命矣然子言私钞殆与官[钞](抄)对言耳国子钞指为官民之钞指为私此官中之私犹可言也抑知民钞之私复有私中之私奸影射为地方闾阎之害非一日矣津郡水陆之都会扞蔽畿辅为国北门中外之摩肩互市游说之士抵掌而谈附郭之田十数年间已易荆棘为垣墉丛塚也而楼台之池也而街市之人火因之稠密几于攘袂成云挥汗成雨其日用金钱不可以数计而民间钞纸私中之私得以行乎其间矣按津郡制钱通行九七六市侩辈无以售其贪敢于擅改钱制易九七六为九六相沿成习遂以九六通行君羊以其微也故莫与较不知千钱十万钱则百矣万钱百十万则千矣十万千百万则万矣涓滴不塞流为江河而铅铁小钱亦复施其狡猾迹其用心直于抢去无殊守土者深绝至计力挽刁风未尝不明示而严禁之也近复日久玩生变本[加](如)厉曩之九六者一变而为九四矣九四又一变而为九二矣九四九二即世俗所谓毛帖者是凡专用毛帖及搀用毛帖者其店皆无多程本不啻列摊于市谚云谷面支锅殆是此辈一旦官司捕捉番银数十饼不难袖里乾坤两肩承一喙到处便为家有何顾惜而不敢为非耶至于私铸铅铁钱杂入官铸以小易大犹其显而易见者耳吾故曰欲足国用必先行官钞欲行官钞必先除私钞而私中之私实为民生之蟊贼朘削于无形尤例禁之所宜亟者也客言既已余不禁座为之倾乃起而谢曰旨哉斯言 
　　行钞法以补制钱之缺论                                            
蔡氏广治平略曰闻之钱者泉也如水之行地不可以一日止此非独上下之相通而亦盈亏之相乘若止而不流当名之为池不得名之为泉矣古者伏羲氏聚天下之铜仰视俯观以为棘币外圆内方法天象地是为钱币之始神农氏列廛于国以聚货帛日中为市以交有无黄帝氏作立货币以制国用夏禹铸历山之金以救水火汤铸庄山之金以救旱火民赖以不困是钱也者非特富国之本源亦恤灾之良策太公以九府圜法治齐瘠贫之国一变而为富强管子承其遗法齐用以革月夫钱之为物出于山而无穷行于世而不敝轻可以挟而细可以分非若干疋为货事难于璧万斛为市不易于越乡故自伏羲以来四千余年虽制度屡更世代数易而其法固未尝一日废也所不可解者古行其法而民富今行其法而民转忧贫古行其法而民利今行其法而民反受害即以上海而论我沪自通而后制钱之外兼用银元一曰本洋即大吕宋所铸之洋一曰鹰洋即美国所铸之洋初行之时本洋每元可换钱一千二三百文鹰洋亦可换钱一千百余文近年以来本洋不复见鹰洋仅值一千零数十文至今日则止值钱九百数十文食力之人咸有忧色论者皆以为奸市侩龙断居可以致洋价日跌制钱日缺一贵一贱上下至二百余文为从来所未见夫数年前粤省所铸光绪通宝流行各处所在皆是今则绝无仅有此等钱文不知收藏何处此近事之显而易征者加以铸钱费用甚钜计成一文所费倍之故圜法之坏不复可举然　中国通用外洋银钱实自　本朝始为对开为八开为四开为十六开出入支付有盈无阙取其易于隹乃带民亦便之然近来小洋之价亦日见跌落较诸从前每已短二十余文推原其故皆缘钱业中人多方抑勒沪城钱店举其小者而言已不下数千家其伙友之工食日用之支销一切花费较他处为钜果何时而可以弭补于是罔利之徒狯计不出同一洋元也或以为生银或以为夹铜或以为烂板每逢兑换必克寸扣数面文少亦数十文甚至暗藏硝强药水销变银色随处混用以为贬价地步如日前某包探在某钱铺搜获药水及浸过之药水银洋等物一并送案究办在若辈不过为谋利起见岂知市道之坏关系甚大在上者何忍任奸民把持市面使平民受无限之累前报载抗垣各钱铺每[届](屈)冬令钱价必至短小甚至英洋一元仅易钱一千左右小民受害无穷而各铺均藉口于制钱短缺不肯持平以作便民之举杭州府陈六笙太守有鉴于此缘出示晓谕各店铺不得任意短少以顾大局虽属年终每洋换价须以一千文为度甯盈无绌如有短至千文以内者即当查究不贷云云并知出示之后各铺换价向只九百八九十文者已增至一千零五文可见风行草偃关心民瘼者令出维行观沪上近日情形官样文章虽未必能入小人之耳故救獘之法莫如行钱票长江一带多有用此者惟各分地界彼此不能相通究不若现钱之便然欲推广此法可以照中西各银行规例或由殷实户承办自百文以至千文票式可与近日所行之钞票同取其纸张坚厚不易破坏造之省周之广藏之便贵之轻无成色之高下绝盗贼之窥伺夺洋钱之利权未始不足以除贫民之累救目前之獘有利无害莫有过于此者一面仍整顿圜法开矿铸造自来言者皆以铸钱为无利故多所窒石废而不行夫传不云乎百姓不足君孰与足　朝廷得一分之利民间已得十分之利况泉贝货刀古今之良法我　朝　列祖　列宗规模具在当今铜矿已经开[采](来)者不过十之三四其未开采者犹十之六七利之所在正复无穷且金银二项流出外洋原属不少惟铜钱只行于　中国则今日之钱何至短缺如是开源积流是所望于秉国[钧](钓)秉国成者
　　论钞法利獘                                                   
古者民生日用设圭璧鹿皮锦贝钱币以通交易以相往来而适用者惟钱最便行之又最久顾钱有三品上曰黄金最贵按前汉书陆贾传颜师古注云汉世以钱千贯为一金陆使南越得尉佗赠千金装有五子每子分以二百金尽购好畤良田传各治生产则今之二十万家财也近且金价日昂以今春时价论之比客岁略咸而十足页金九八条金每两尚计值四十六七洋员八九大金每个值三十六七洋员雪金女金吕宋金每个值八九洋员非巨抚士不能以多藏也下曰青铜最贱古有刀式布形刻龙凤龟麟花草当百当五十当十半两只锾等款要以五铢为适用三铢则过轻鹅眼脆薄未几即废五[铢](诛)既盛行渐刻年号吴赤乌梁普通逮唐开通元宝鼓铸之颇佳者也宋干德嘉佑明洪武永乐次之皆不及我朝康熙之肉阔铜精雍正乾隆之质厚刘秩所云官承本贵则私铸者无从牢利不禁自绝此自然之效也但铜钱价廉宜于小负贩零星饮食虚戈弄之物若百钱以上交易莫便于银中国向用纹银以五与十起数自户部宝源局所铸暨各省藩库运库海关皆取足色库平式各不同有松江锭有盐课有长块方块五十两曰元宝百两曰四方锭二十两者扁块十两五两者小锭最小一两数钱则翦丝碎件耳吾粤与外国通而洋银花边始入内地有单鹰又鹰八工字一枝花光面诸别状而以铸国王面者为畅行其数以七分二厘为一毫三分六厘为半毫只毫则一钱四分四厘也五毫为半员十毫为一员由此类推而号百号千号万皆可以员数计焉十四毫为一两较库平且溢八厘惟解库补纹银水其余纳粮税均不折扣民间买卖钜细咸便而奸豪之争秤重戥慨无所施太皿尝考其源流始于南美利加洲墨西哥地而渐及于欧罗巴洲列邦其到中国也度在乾隆初年曩惟吾粤人用之各省依然用纹银僻乡山县富者专尚积铜臭紫标插囷有王戎障面之销焉今则沿海通口岸渐次通用洋钱闻其鼓铸之法每员可搀铜铅一二成除本操赢余息三四分洋人久擅其利张香帅督粤时奏请设局自铸单毫只毫一员半员各种银钱文之曰光绪元宝于今市上通用遂夺洋铸之半近且而鄂而湘而浙等省纷纷设局仿西法鼓铸京师仕总汇昨经翁叔平大司农奏请开办所有拟铸银式与粤局无殊诚裕国便民之大善政也独是利之所在愚贱争趋即以吾粤论始而僻远乡村私购机器仿造渐而省城重地官署林立且有藐法徇私而为之者其所铸只毫单毫为多太皿大则难行其欺小则易售其伪也核其银水约在五六成[间](问)银式与官局所铸不差毫黍虽精于斯业者往往不能细辨不必尽属铜铅也而贸易场中即以暗受亏折于是使官局所铸只单毫等每百元低水至二十元有可民生受害国体为伤始作俑者其无后乎本年自张方伯出示购拿连月以来破获多至十余起风行雷厉此患庶除要之金贵不能多积银多亦不便提携西人所挟以营运者以银纸为多多益善而银钱随身不过数枚供零用而已若今香港之银纸每张最多者五百元最少者一元纸厚而钤识稠且难以伪造其银行之发一张钞纸也必先预备其银随时可取是以贾信之即在省城亦通用发百万钱纸而取其百万银生息是有二百万之赀用也厥利讵仅三倍哉乃我中国从前亦议行钞法矣而取银必经胥吏手层层克寸削留难于是其价日咸初在河工发宝钞许其捐官搭用尚每千两值二三成久而不要递降至值数十两数两后遂废去存者至以表糊墙壁此皆由未示民以大信也诸国惟慎之于始不敢以无米之炊苟闻有持纸到取略缓交银者即喧譁大起胥持其纸收银彼主人亦以呼应不给为深耻数百兆之家产有旬日倒闭自投河而毙者矣夫乃叹天下事皆先尚实实则人人信之不取其银而获利愈宏苟人未见信虽彳扁给以银蚩蚩者犹恐其以铜铅诳己也何兄片纸耶老子云万物熙熙皆为利来万物攘攘皆为利往利也者民所昕夕以图谋锱铢必计较也竭一日之勤劬卑之如其所许虽寡亦甘极百端之拊慰授之乖其所求虽贱亦怒能令人喜能令人愠莫急于钱财今欲从鼓铸银员以夺回斯人之大利则必严惩搀杂铜铅如恐银质软也要当限之以一成过此则有罚出鑪铸成后以西国之银色音声互较焉务高于彼何患市廛之不畅销哉何患私铸之能售伪哉夫一毫只毫买物之至简便者也必于此二者加意革除积獘令妇[孺](需)皆乐于用勿忧有夹白铜黑铅也由是招立官号推行银纸如西国取银之易民则惟利是趋而已岂有重西国而转[轻](经)本国之钞纸者乎所谓收天下之利权未有大于此也
　　论银贱钱贵之可骇异                                                 
自来中国府库及民间皆以银铜二品为便用银则铸成宝锭铜则铸为便钱历有年所不动不变自泰西以银圆流入中国而民间乃有搀杂使用者利其便也初惟沿海各马头用之继且行及内地尽皆日斯巴里亚国所铸即西班牙也即大吕宋也呼之曰本洋亦不知其义何取厥后西班牙产银忽竭而美利坚者又将其邻国墨西哥所铸之鹰洋行诸中国墨西哥产银极旺而其地别无他产惟凭美利坚以贱价购之为之出脱消售美人遂得专其利焉独笑我中国者不自铸造银钱死守成规专铸极笨极重之元宝既不便随时分拆又累于平正高低及至可灾巨祲往往有抱银而死者亦可谓其愚不可及矣所异者数千年来竟无一人焉见及乎此一变其法而甘心任令中国之地方用他国之银钱既不顾国体之攸关为旁观所耻笑又不顾其利为他国所攘竟至棉棉无穷期无止境焉兴言及此感慨系之夫三品之金曰金曰银曰铜泰西则三项并用犹有中土往古之遗意独我中国既不以金铸钱又不以银铸钱惟以铜铸成制钱乃官家虽擅铸钱之权而官家不能收铸钱之利其利尽付之吏胥几使国家以铸钱为耗费之大端而圜法竟不能行焉不亦大堪骇异也耶说者谓中国年来亦深知以银铸钱之便用而兼可获利也亦尝仿照西法铸以七钱二分之洋圆兼铸一角两角之小洋行使以来亦甚获利故踵行之处时有所闻惟不奏请朝廷咨户部明定章程永[除](徐)宝银绽银之旧制一律改铸库平一两之大洋圆五钱三钱二钱一钱之小洋圆通饬各直省照此征收钱粮征纳关税支发军饷开销俸薪以及厘金盐课凡属官私之支付悉以此为进出其为便益实属无穷惟是京师户部衙门及各省藩司衙门则大不便何也无平色之高低无丝毫之较量徒劳出纳枉费收支举平时之利益一旦一扫而空之讵肯甘心而不驳斥此其所以窒石难行虽百口亦奚以争故只可仿效他国之制而不能我行我法不然若两江制府张香帅者讵不能见及乎此而顾为是因陋就简之法则耶至于铜斥之产之价甚巨以不能广开矿务之故势必取资于日铜其利已失加以铸费又太昂贵开销使费名目又极繁多承办之人车取以开铸为畏途心使厂局成旷废似此存心其间诚有难言之隐矣而铸成之钱又极笨重必以七斤半为一千文试问铜价每石几何每斤几何加以工资若干即无一切使费已觉获利之难试观泰西各国产铜极旺作价又廉而以银圆易铜钱则不过四五十个辨士核其铜之分两约田各不足一斤之谱以视我中国之以银易铜不亦大相悬绝也耶今为揭而白之俾普天率土之人咸知中国圜法之不善亦不自今日始而今日则甚而又甚焉尝考鹰洋之初入我中国也一圆易钱一千数十文不等要皆合诸中国之银价以定高低近而缩至每洋一圆易铜钱只九百数十文而人心骇然矣殊不知非洋圆之低昂实银价之低昂银价极贵之时一两可易钱二千四百文银价极廉之时每两[只]易(只)钱七百文故市间所呼钱码以一两为七百文乃其明证人以习焉而不察遂讶目前之银一两易钱一千二百余文为可骇而可异焉夫亦何足骇异也耶又有说者谓此乃暗中销毁制钱太过之故夫以铜价如此之贵自然而然以销毁为觅利之端物希则贵实由于此此说虽未必然亦未必不然又谓实因北方各路军营必以制钱开发兵饷故谋利者车取罄其所有以图贩运而沾巨利此说也是耶非耶当质诸官场之掌牢盆者与夫市间之司会计者
　　用银利弊论                                                 
事有明知其獘而不能变者以积重而难返历久而难更也如今日之用银是已夫银之为物饥不可食寒不可衣非若粟帛之不可少也然而一日不容缺者何哉以用之者多而上与下通行故耳夫上下通行之货古皆以钱未尝用银用银自金章宗始其自金以前或遇用者不过因其地之所产如唐元稹言岭南以金银为货韩昌黎亦言五岭买卖一以银梁初交广亦以金银为货宋景佑二年诏诸路岁输缗钱福建两广易以银以银为岭广物产且坑冶多而海舶利也金章宗始铸银名承安宝货公私同见钱用哀宗正大间遂以银市易然银第佐钱之穷银贱而钱贵未尝专恃银以为用也自明以后市舶之来者日多其用益广延至今日有积重难返之势上所需者惟银下所谋者亦惟银而外国挟百货以来市者又日有以耗之计一岁之中其所耗者不知其几千万万也夫天地生财止有此数银在中国尚可流通一为外国所取如水流滔滔去而不返虽彼有货我亦有货而入之所总不如出之多中国之银日消日竭无怪银愈贵而民愈穷也其獘可胜言者夫既知其獘矣莫若废银而不用或易以钞或专用钱此亦一转移间耳而势若有所不能者何哉盖天下之势积重在银已非一日易以钞则以为轻而不足宝守矣专用钱则以为重而不便运行矣古之所谓利即今之所谓獘也兄今海道皆通洋鹿囷集断不能闭关自治其所铸番饼凡舶往来之处皆已流通如欲遏之使不得行将坐贾行坐拥厚赀一旦为无用之物必至怨读并兴聚而思逞而洋之挟百货以来贸易者既无从得银亦将藉端起衅各海口关税亦渐至废弛而各项要需无从提取此万不能行之势也议者或宜于古法谓古者但以粟布为交易故诗言抱布贸丝又言握粟出卜孟子言不通功易事则农有余粟女有余布可见三代盛时即钱亦不用何论乎银今中国之银既日见其耗不若仍遵古法专用粟布为便不知政由俗革治贵因时古者分土而治交易皆不出乡各以其土之所入通其功而交易之今天下一家贾往来极于万里自通以后东西洋诸国各以所产来市者无物不有其能以粟帛易乎不用银而又将谁用乎兄近世人心刁诈万不如古之朴厚如以物易物势必恶劣滥薄巧伪日生断难平准若银则色之高低数之轻重无难猝辨至铸作银饼其用更便既无毁败之费又省运致之力中国亦可开铸其大小轻重既归画一自能流布即可夺外国之利权此银之为物所以为上下通行之货虽明知其獘而不能变者也
　　铸银币得失说                                              
大抵天下之事不外得与失两端必先穷得失之理明得失之因然后知如何为得如何为失则可转失而□得并可有得而无失此银币之得失所以不可不辨者也夫银币果何自昉哉考之古有三币曰珠玉曰黄金曰刀布而无所谓银者故其时伏羲制棘币神农造货布黄帝制金刀虞制策马货秦并天下币为二等而珠玉龟贝之属为器饰宝藏不以为币及至孝武始造白金三品寻废不行至唐韩文公奏称五岭买卖一以银元稹奏状云自岭以南以金银为货币宋景佑二年诏诸路岁输缗钱福建两广易以金银史称哀宗正大间民间但以银易市此用银之所由来也惟以银铸币者实始于外洋自西人辟地自美洲觅得银矿西班牙用以铸币流行中土后美国继之专贩运于中华又史传中所称如罽宾之文为骑马幕为人面安息之文为王面幕为夫人面皆银币制班班可考者也窃维我　国家励精图治凡有关于富强之道如轮船电报枪炮铁路等项无不次第举行而银币之上足以益国下足以便民内足以保中土之财源外足以夺洋人之利柄反未有议兴鼓铸者岂恐其所得者轻而所失者重乎岂恐其所得者寡而所失者多乎今试设为问答以明得失之理而筹久远之规　或谓中国本以银互市若一旦改铸银币是多一番更张之失也而不知非也夫治天下者利之所在必当兴害之所在必当去岂可狃目前之计而弃远大之谋且今之矿务兴矣岂亦恐更张之失乎苟能妥定章程国宝流通则天下且将称便又何必过为虑哉吾得而断之曰有得无失　或谓明洪武间有不得以银为货之禁诚恐奸民刁侩作伪为奸今欲铸银币其失不更甚乎曰是无虑也夫天下之敢作伪者以摹木放易耳禁令轻耳今果花样极细雕刻极精并书满文汉文等字样而又严其禁令作伪者斩孰复敢作伪以试法乎且即敢作伪而市井间识银者自多其真伪不难立判也吾得而断之曰有得无失　或谓道光中周君弢甫曾请于浙抚鼓铸银圆凡识银者皆视其色听其声而不肯用咸豊初徐君雪村于无锡乡间自行开铸民间指为新板摈而弗用此皆前车之失可鉴也不知此皆操之不善耳夫既视其色听其声而不肯用必其色之伪声之虚耳于乡间自造与私铸何殊彼乡民不肯用安知非疑其中有伪也今若认真辨理不使声色有亏而又堂堂皇皇设局官办犹恐天下之不用无是情也吾得而断之曰有得无失　或谓银币可行之东南若西北则习于用银及钱票谚云秉性难移今欲移之必多掣肘此又一失也不知西北更易行也盖西北一带本无银圆有所购必须钱文但钱重不能多载用银又多扣折之虞故旅苦之如用银币则如取如崔乃非常轻便而又无扣[折](拆)之虞人情舍难而就易大抵然也安有西北不行之虑哉吾得而断之曰有得无失　或谓今之行私舞[弊](币)者多若银币之繁项市侩更易上下其手其失不更甚乎曰正为用银币始可杜[市](巾)侩之私也盖贩行旅之用银大者为宝小者为锭各处银价不同既有折色咸水贴费加耗之异复有济平湘平漕平库平之殊或重或轻或贵或贱但凭市侩之上下其手而旅隐受其欺如铸银币则分量轻重一律价值贵贱相同不准私自增咸即用于乡村僻壤土人亦不能勒价居奇彼市侩又何从扣克寸者吾得而断之曰有得无失
或谓铸银币虽善而设局则需费招工则需费委员薪水则需费未见其利而费先不赀此其失较虚糜费用者相去几希矣不知无糜费之失也大抵银圆不能足色英美德法所铸皆系九成是每百两中必有铜十两且以紫铜浇入音愈响亮质亦圆匀而用之于市肆每圆皆抬价一二分此皆赢余之显而易见者也开局之建造房屋购办机器所费不过一次其余一切开销则每员之所抬一二分已足支度是所赢十成之一皆实得者也又安有糜费之失哉吾得而断之曰有得无失　或谓银币行则不便库吏之侵蚀彼必别谋作奸之地百獘即因之丛生也而安得无失噫是真因噎废食之见也夫谓不便侵蚀此正足以獘绝风清也盖各省解饷至京呈交户部必须经库吏之手若不先纳苞苴则高下轻重一任其所欲为解饷之官受亏不少矣且纳赂者稍不如意又复从中侵蚀必如其愿而后止此种情[弊](币)实堪痛恨如铸银[币](獘)颁行天下并准以之纳饷则一圆有一圆之数十圆有十圆之数其伎俩必无所施但须严申禁令有敢别谋作奸者重科以罪彼必不敢法纲自罹是银币一行非特市侩垄断之奸可一慨而绝即库吏侵蚀之獘亦一洗而清也吾得而断之曰有得无失　或谓鼓铸之法求其精巧甚难若不精巧则易于伪造其失一不能推广其失二而吾谓此二失固然然欲捄其失亦一反手之间耳未经开炉之先宜派精明强干之员并带工匠数人亲赴西洋铸银局观其规模访其利獘并多购精巧机器回华试行开办不可荀且务□精良则上二失自绝也试观日本设局大土反其局曰泉布处局中共分六所曰收纳曰倾销曰熔铸曰剪裁曰錾印曰秤量自设局至今不过十余年而所铸之银[币](獘)如五分一角二角等项皆无伪造且能盛行于中华则其本国之能推广可知也今果能实心实力不涉于粗略不中于虚浮则鼓铸自精而其失自绝矣吾得而断之曰有得无失　或谓由官鼓铸贻失必多是亦不可以已乎曰是不然自通以来外洋之银[币](獘)入口日多初时所用日斯巴尼雅银饼嗣又用鹰洋三十余年来几于遍行中土非特利权皆溢于外洋而且买空卖空市面遂隐受其害今如由官经理严其禁令善其章程铸之日精行之日广则洋钱皆可不用由是　国家既利权独握民亦受益无穷不数年必能夺西人之利权而使漏顿塞所谓一举而数善备焉吾得而断之曰有得无失　或谓银币必有式法何国之式即为效何国之颦必且贻西人之诮以铸银而失体统不亦愚乎曰是又不然夫以[式](弋)而论则各国之式亦多矣英国所铸曰先令重一钱四分小者曰式本士重三分五厘又上中银钱曰福老伦重二钱八分俄国则曰罹卜约重五钱法则曰佛郎重一钱二分半印度则路田廾重三钱二分小者四分之一再小者八分之一强意国则曰以里儿约重一钱四分四厘荷国则曰果伦约重三钱八分美秘二国则曰莎罗约重七钱二分[奥](粤)国则曰果尔登约重三钱三分强土国则曰以辟掗斯忒约重三钱葡国则曰以密而来斯约重七钱七分三厘强[瑞](端)国则曰以烈他斯拉约重二钱埃及则曰以夺洛尔约重七钱二分此皆各国银币之式也若将来创银鼓铸自当别出心裁独昭规制固不必效他人之为然以吾观之莫如一面用龙式一面书年号及分量若乾字亦则务必工良雕刻则务求精细并不袭洋钱之号名之曰龙钱果若是非特不失　国体且能使　国体因之益尊也吾得而断之曰有得无失
或谓今之贪吏多万一奉行不力以致失信于民必且滋天下之[疑](宜)虑此其失难保必无也曰是可无虑但当设局之初必先慎选员吏面以试之严以察之又复隐窥其识力遍访其声名苟得一二廉干之员为督办总办则其下奉行之人自不敢舞[弊](币)而且严定章程无论官员工役犯法者科以重[刑](形)言出法行不稍宽假而犹有作奸者吾不信也吾得而断之曰有得无失　或谓银钱与铜钱同铜钱往往有盗毁者别铸器皿今苟局中之银币随铸局外之银币随毁自终不能持久而反多此鼓铸之劳此其失又难保必无也曰是更无虑夫盗毁铜钱者皆择顺治康熙之重至一钱四五分者以图牟利耳今银钱则不然分量皆归一定并无轻重之殊银质亦属大同又无高低之判将毁之何益乎销之何利乎吾故[知](之)无盗毁之獘也既无所盗毁则必愈推愈广愈造愈多然则可以持久者又何有过于银弊者哉吾得而断之曰有得无失　或谓择要设局鼓铸势不能供天下之用若各省皆设则所费实繁安保无中止之失乎曰是尤无虑大抵鼓铸之时必用机器试观环游地球录所载美国铸币局在扯里司街其法由熔化而鼓铸而范围而淘洗而印花计大者每一分时可成八十枚小者每一分时可成一百二十枚然则积十五分为一刻则大者已成一千二百枚小者已成一千八百枚矣积四刻而为一点则大者已成四千八百枚小者已成七千二百枚矣成功如是其速尚何事多分局乎夫兴洋务讲富强凡足以塞漏者其费必大其效必迟独银币则所费有限且不数年即可杜漏是事半而功倍者莫如铸银币也吾得而断之曰有得无失　综此数端亦可见得失之理明久远之规矣惟与银币相辅而行者则莫如钞票如能　国家设立银行既鼓铸银币以夺西之利源复颁发钞票以补用度之不足既有兴大役动大工自可不借洋债而周转裕如其利国利民岂浅鲜哉
　　问昔有行钞之法多因滋獘而罢如部局颁发银钱各币必恒示天下以信应如何变通古制参用西法详酌时宜俾可通之四海行之百年免匮乏而保利权便民而济国用策             
古无所谓钞法也惟有银钱而已银钱实钞票虚故钞法往往不能通行钞法之议创自前明崇祯间流寇逢起军饟与国用两形支绌于是议行钞者遂有九妙十便之说嗣因闯献二寇渡河法遂不果行我　朝廷鼎国富兵强故钞法卒不议行迨咸豊初叶发逆猖狂其时用欠浩繁度支日绌部臣揆维国计不得已亦议行钞法遂胪陈史策行钞之法责成盐行之于民而民卒不受亦不克行夫以　圣主有驭天下之权经廷臣反覆之议取前代无弊之法设平易便民之政而终不能行反不若市井驵侩者流通行钱票反能转相授受未尝有所窒碍阻滞也虽然钞法之所以不行者其故亦有数端靖略举之议钞法者曰钞法行而民间货卖可以不用银天下之银可尽入内库诚如此言则天下银价必至飞涨现银之价过于钞票则钞法又安能行乎其不能行者一又曰钞行而民不用钱而用钞其铜可以尽铸军械诚如此言民有钞票而无所取钱则钞票废而难行矣其不能行者二有此二端则钞法亦何怪其不行耶然则钞法终不能行乎非也欲钞法之行必使民知钞票与银钱无异而后可惜之议行钞法皆以钞法较银钱为有异故终不克行耳在部臣虽亦示天下以大信而某处发钞若干某人发钞若干或配搭某项经费以出之或分派某业店铺以用之其领钞票者欲支取而无从欲缴还而不准是部臣虽以信[示](士)天下而部臣先视钞票较银钱为轻则民又安肯领此无用之钞票乎今不欲行钞法则已苟欲行钞法则非变古制参西法不可参西法奈何曰惟有设立官银行而已泰西之创立银行也自英人约翰拉乌始而后人之袓其法以业银肆者日多一日其发行钞票悉由政府主其权每岁行中存本之多寡与钞票出入之数皆足以相抵故每一行中所出钞票动至百数十万设使人以空票取现银无不立田廾隹单虽远至数万里外刻期无误如有折兑倒闭存欠钞票例必照数赔偿故能通于四海行之百年毫无弊窦民视钞票与现银无异且较银为轻便故无不信从中国欲以钞法必须设立官银行先由各省藩库拨存欠项颁印钞票仍令巨绅富承充入股各具回环互保甘络声明为首几人各出资本若干议招股份若干禀明督抚咨部立案颁发部照其银行则照西国公司之例以有限无限为别有限则罄其行中之本银为止无限则于本银既罄之外各股东再纠现银以至欠票归清为止每岁由藩司查核银行印行钞票流用于外者若干本银存储于肆者若干必使行钞与存本适足相抵乃可否则再行科本查核之后刊示日报俾遐迩咸知民自信而不疑矣至通行之钞票或一省归一省办理以示限制或遇有官银行处即行给付无区畛域凡有钱粮官项准其以钞票输纳不许分毫折扣阻挠倘有舞[弊](币)营私者准持票者示控讯明从重究办至银行中之事权亦宜仿照西例不得以总办握其柄其法由各股东公举董事十二人各董事公举总帮办各一人必须其人有若干股分始准保充董事而总帮办亦必有股分若干为质始为合例有事则董事会议而会议之从违以董事大半为断总办一人不能自专董事之人或指驳帐目或查核银数均无人敢阻即总办之去留亦惟众论是听如是则总办受成于各董事各董又受成于各股东层层钳制事事秉公自然獘无由生可以行之百年矣银行既立钞法一行一旦国家有事各债即从中而出盖泰西诸邦所设银肆有公有私与国用相表里国用不足即可贷诸银行于是国债兴焉国债者所以济国用之穷每岁子母相权其利仍归之民而不外溢上下皆有裨益较之向邻邦告贷者其孰得孰失不待智者知之矣至穷乡僻壤不能设银行者则由殷实之钱庄集股存储银行由银行中按其输赀之多寡给于钞票令其转发以期通行广远诚如是则钞法尚有不行者吾不信也然钞法虽行若无现钱以辅之则仍不能行之久远通行则非铸银圆不可西洋各国无不各铸银圆其名目轻重亦不一法曰佛郎重一钱二分半英曰先令重一钱四分小者曰式本士重三分五厘又上中银钱曰福老伦重二钱八分俄曰罗卜重五钱[奥](粤)曰果而登约重三钱三分意曰以里儿重一钱四分四厘葡曰以密而来斯重七钱七分三厘土曰以木辟亚斯忒重三钱埃及曰以夺洛尔重七钱二分荷曰果伦重三钱八分瑞曰以烈他斯拉重二钱巴西曰以密耳来斯重三钱八分美秘二国曰莎罗重七钱二分印度曰路田廾重三钱二分小者四分之一再小者八分之一各国所铸既不相同则中国亦不必步其后尘去年广东所铸之龙泉其花纹轮廓均极精致轻重亦甚合宜苟能推广行之于通口岸设局招匠广为鼓铸不特可辅钞法且可夺洋人之利岂不一举而两得哉或谓外洋之钱金银并铸盖以取金者轻而易举出门便于取携也今中国亦宜兼铸金圆俾与银者并行不悖愚谓不然银圆所以辅钞法如欲便取携则钞票不较金圆尤便乎是中国不必铸金圆明矣总之欲钞票之行必示天下以大信大信奈何曰视钞与现银无异而已输纳则见票即收银行则凭票立兑必能行此二者则钞与银何异藏票与藏银又何异夫而后不求民信而民无不信矣民信既立则国之富归诸公民之财藏诸君家
　　问近来东南各省多用外洋银钱民尚称便中国如[自](是)造金银各钱应用何策能否通行有无利[弊](币)试详言之[以](用)备采择                     
今之谈漏者动曰洋药也洋货也洋炮与洋船也而不知漏之似寡而实多似微而实大涓涓不竭将成江河者固莫甚于外洋银钱乎查外洋银钱入中国久矣自西人辟地至美洲不见得银矿西班牙用以铸币即所谓吕宋银圆也后美人继之改铸鹰洋又其后日人继之改铸本洋皆流行于中土其始肇端于闽粤其继蔓延乎江浙其终遂举江西安徽湖北以及东南毗连各埠无不彳扁行一人倡之百人和之人人视洋钱为甚灵即人人称洋钱为甚便于是洋钱之来乃愈多而洋钱之患乃愈大矣夫洋钱何患者非若洋药之以土苴易我膏脂也非若洋货之以奇巧惑我心志也非若洋炮洋船之一动恒逾数千两一举必须数万金也则岂知洋药洋货洋炮洋船之患显患也而洋钱之患则隐患也当道咸年间每纹银八钱五分始换洋钱一枚是每圆浮占纹银一钱二分许以各省交易而计每岁何止四五千万枚即已浮占四五百万两今之时势虽不同然洋钱之质皆非成色各国所造大半俱系九成其中搀铜一成运之来华则皆易我足银而往此中无形之耗拆伊于胡底乎兄每圆止重七钱三分用之于市肆则又台价一二分三四分不等此中无形之耗拆又伊于何底乎设不清其源绝其流吾恐马岭天台尽变为金银之[窟](屈)亦不足以供其朘削也此善策所以急宜筹也窃以为居今之时处今之世欲绝洋钱入口固不可欲禁洋钱不用又不能无已则有自造之策在顾说者谓中国自造必不能通行试观道光间周弢甫比部祝桐君司马曾请于浙抚自造银钱凡市井之徒及凡民之识银者皆视其色听其声而不肯用厥后徐君雪村在无锡乡间开炉自造与洋钱无甚悬殊而民间以新板目之摈而弗用此即不能行之明征也即使能行亦不过行于东南各省若西北一带则习于用银及钱票一旦变而更之必多掣肘则亦安能通行也噫为此说者真儒生拘迂之见而不足与言经世之务也夫践土苍生食毛赤子孰无扬中抑西之心今之所以皆喜洋钱者则以中国本[未](末)自造耳倘一旦自造其犹有舍华钱而不用者无是情也其尚有惟洋钱之是趋者无是理也至若周徐二君则以办理未得法耳盖既视其色听其声而不肯用必其色之伪声之虚可知于乡间自造与私造何异即使无伪彼小民有何知识亦必疑信相参无惑乎其不能通行也故自造金银各钱全赖办理得法不独可行于东南兼可通行于西北盖西北之旅往来必须银与钱但钱重而不能多载用银又多扣拆之虞故旅苦之如中国自造各钱广行于西北各省则如取如携异常轻便即无笨重之虑又无扣拆之虞人情舍难而趋易大抵然也又安有西北不行之虑哉是可以通行者莫如自造金银各钱也而或以为不能通行则误矣说者又谓中国自造其利少其獘多即如易于伪造其獘一难于持久其獘二效法西制足以损中国之体其弊三官员工役难保不因缘为奸其弊四有此数弊则亦何可行也曰是无虑大抵天下事有一利即有一弊惟能制其弊杜其弊则可转弊而为利并可有利而无弊此诚视乎办理之得人而不必鳃鳃焉故为虑也且其利不可以更仆数即如用之既广则足以保中土之财源则足以夺洋人之利柄而且银圆不能足色斯[鼓](彭)铸必有赢余其利则在国　国宝既已流通斯天下皆称轻便其利则在民分量之轻重一律足以杜克寸扣之私是其利尤在于行旅也价值之贵贱相同可以绝卖空之弊是其利更在于客也然则其利不诚大矣哉夫兴洋务讲富强足以杜塞漏者其费必大其效必迟而独至造钱一项所费较微且行之不数年美利已彳扁于天下是欲期有利者莫如自造金银各钱也而或以为利少弊多则又误矣由此观之则知中国自造各钱必可天下通行必能有利无弊也惟自当初创自应用至善之策始能成不易之规谨就管窥所及者略拟一纲十目如左以备采择施行
一曰设局官办大凡事之初创必须官办始足取信于民官办之法当先设局然亦无须各省皆设苟择要而设一局自足供天下之用试观美国铸币之法其局在费里地费城之扯司里街厥法由熔化而鼓铸而范围而淘洗而印花而錾印计大者每一分时可成八十枚小者每一分时可成一百二十枚然则积十五分为一刻则大者已成一千二百枚小者已成一千八百枚矣积四刻为一点则大者已成四千八百枚小者已成七千二百枚矣成功如是之速吾故曰设一局自足供天下之用也设局自择南北两洋居中之地然莫如上海盖上海为东西南北要冲造成后转输甚便而又为通总埠凡洋钱之运入中国以此处为最多今如自造既多则洋钱之来源自少矣其局宜名为龙泉局局中宜分为八所一为收纳所所以收纳金银而待熔也一为淘洗所所以淘洗金银而使净也一为鼓铸所所以鼓铸圆整之形也一为剪裁所所以裁成大小之式也一为錾印所所以印之花样而使玲珑也一为秤量所所以量之而防分量高下也一为办别所所以造成时而审其形声也一为转输所所以造成后而运于各省也并择廉明公正之员为总办会办每所则派一委员时当视工役中怠惰者斥责之勤能者奖劝之由是风清弊绝可一日亦可百年矣此不过大纲耳其中细目尚有十端谨次于下一曰定式所以昭利用之规也造金银各钱必有式然式宜自定非特鹰洋之式不可仿即本洋之式亦不可从以鄙意观之则莫如用龙式盖龙之为物也列于四灵而又有文明之象较之人式鹰式者固啻霄壤之殊且局之名龙泉即以此也故宜一面印龙形一面印满汉字样雕刻务极精良绘画务求工细虽一丝一毫之细亦必笔[画](尽)清晰阴阳分明显以壮观瞻即隐以杜假伪也惟分量之轻重不妨即照现用之洋钱大者重七钱三分小者以次递咸金钱则大者值银钱十圆小者值银钱五圆其银钱必照洋钱之重者亦自有故大凡治民犹之治水也善治水者必因水势而导之则事半而功倍善治民者必顺民情而为之则上令而下从也盖东南各省已安于用此等重之钱设一旦改更或一圆一两重半圆五钱重虽无不可然终恐窒碍难行诚不若仍旧之为愈也此则钱式之宜定也一曰正名所以端利用之本也中国所用外洋之银钱有名为银饼者如日斯巴尼雅银饼是也有名为银圆者如吕宋银圆是也有名为洋钱者如鹰洋本洋是也今中国自造微[特](持)宜改洋钱之称并宜[革](草)银饼银圆之号盖堂堂中国固宜自正其名也且西国银钱之名亦各不同即如法兰西则曰佛郎俄罗斯则曰罗卜印度则曰路卑荷兰则曰果伦强土国则曰以辟亚斯忒强瑞国则曰以烈他斯拉巴西国则曰以密耳来斯埃及国则曰以夺洛尔[奥](粤)国则曰果尔登强意国则曰以里儿美秘二国则曰莎罗英国则曰先令小者曰式本士又上中银钱曰福老伦此可见泰西各国所造者其名亦不从同也今中国莫如名之曰龙泉盖式既为龙式名即宜龙名亦取其名实相副也即将其名印于钱面庶使小民习见易于改称否则洋钱之称相沿已久一时恐不能遽改也此则钱名之宜正也一曰用强水所以提拣金质而使粗涩之弊可无也查铸造金银各钱必须提拣净质盖金银皆含有杂质如金之中有银铜银之中亦有铜金虽所有极微然苟非提拣极纯则所造之钱必粗涩而不精雅也泰西各国大都用硫强水提之其法用黄泥杯一具杯之泥和药制成如将矿银盛入加火一刻许其铜质皆歛入杯中所余之金银二质复用硫强水炼之金即提出而银质入于水其水蓄玻璃筩内再入以别种药水则见银质如棉块块下沈复以强水入之则纯净而不入矣又有一简法与上大同小异其法将银熔化滴滴倾入水中令成小粒以此粒添入浓硫强水加热至沸则银铜俱化于水而其中之金独沈于底再将含银铜之水倾入铅盆此盆内必添红铜若干则铜又渐渐消化而其银结成沈下即得净银矣拣金之法亦如之且此种拣法华人多有能之者初无所难也此则强水之宜用也
一曰办机器所以鼓铸精灵而使迂拙之弊可免也模范造钱工费而效迟今欲工速费省而又形质精匀诚莫如办机器也查西国造钱机器大小不同每日可成四五万枚或五六万枚不等每国之法尤精今不妨仿而行之其法先将金银熔成胚板复将胚板压成条复将条凿成钱胚然后淘而洗之錾而印之而钱成矣此其大田各耳无已则请言其详其熔胚板之法用冶缸取汁入铁模铁模每副四块合为一以铁圈套之将金银倾入而松其圈上之螺丝钉即出银板二块长约七寸厚约三分宽约八分是为胚板再用机器将胚板压成条其机器中叠钢轴二旁有机轮将胚板夹紧于二轴之中轮动则穿过成条宽厚约与钱同而长约三尺左右是为条再用机器将条压令平直前后左右无所参差即由条中凿成饼每分时可凿一百六十枚是为钱胚然后以药水磨擦使之明亮圆匀以机器印花使之精致工细其印花之机器下方上圆高约四尺许全器俱用纯钢制成中有二钢模上下相对模上镂花甚细即钱之两面花纹也模前有铜管下设铜钳将钱胚叠入管内机动则一胚落于钳口夹入模心上下一击钱由模底漏积一处所成甚速可见工省而效速者莫如机器也兄中国幅巾员之广远迈异邦非用机器必不足供天下之用与其多设局以耗费诚不若用机器以速成也此则机器之宜办也一曰采成法所以期弊少而利多也为高者必因邱陵以邱陵本高因之则成功较易也为下者必因川泽以川泽本下因之则致力非难也是故不自造各钱则已苟欲自造必须博采成法择其有利者踵而行之见其可因者从而法之是亦能自得师之道也彼日本初造银钱之时曾派委员往泰西各国访察一切章程后在香港购英国打造金银铜钱机器全副自行开办当中国同治十一年其报销单开打成大小金钱二兆十九万二百五十六块有值银钱二圆五角有值五圆至十圆者共值银钱十四兆四十八万八千九百八十一圆打成大小银钱十三兆三十一万三千七百二十二块有一圆有对开有五分之一及二十分之一者共值五兆六十八万九千六百八十五圆其时不过初办而已奏效如此此岂非博采成法得以有所藉手哉故为今之计当未开办之初宜先派精明强干之员选带工匠数人亲赴两洋铸钱局观其规模求其利弊询其淘熔之法访其鼓铸之方然后回华斟酌损益妥定章程果如此而犹有办理未善不能推广施行者吾不信也此则成法之宜采也一曰招华工所以期有利而无弊也中国自造各钱事关初创如用强水办机器等项必须聘洋人之精于此道者相助为理始能速于见功而吾谓聘洋人不如招华工盖我华人之旅居西土者如吕宋古巴秘鲁旧金山新金山檀香山新嘉坡槟榔屿等处约共数百万人其中以工人为多而人次之在外洋已久非特知彼国之风土人情而且精通机器熟悉制造者比比皆是招之来华襄办则易于确变通非若洋工之水乳难融非若洋匠之固执难化而兄薪水亦可从廉实较之用洋人为愈也拟请转咨出使大臣及各埠领事出示晓谕广为招募送之来华而在华工念切桑梓自必闻风恐后由是以中国之人办中国之事无杆格不通之虑无成见固执之虞其利便为何如也此则华工之宜招也一曰严禁令所以杜绝假伪而使通行之久也中国用机器造钱不患奸民之私铸所患者挖铜耳夹板耳包铅贝质耳何以言之盖机器之造钱与人工异彼私铸之辈安有力购办机器若以人工则花纹之精粗向异形式之灵拙不同其真伪一目了然彼必不能售其技也惟挖铜等弊诚难免此禁令所以不可不申也盖不禁之则相习成风无所顾忌虽善良不免目染耳濡苟其禁之则有所畏惮不敢妄为虽奸宄亦将销声过亦谁谓禁令之不尚严哉故为今之计宜申严禁令凡有敢挖铜夹板包铅者科以重罪或即照私铸铜钱之例从严查办言出法行不[容](熔)稍事宽假每日向银号钱庄明查暗访并出示有告发者给以重赏惟须择公正之员充其职始不至有藉端索诈及受贿徇隐等獘夫然后奸徒无可逞之奸即圜法无不行之虑矣此则禁令之宜严也
一曰明赏罚所以分别惩劝而清利獘之源也大抵造钱一项其局外之作伪犹微也莫患乎局中不肖官员上下其手局外之行私犹浅也莫患乎局中不法工役因缘为奸盖一事之公与不公即全局之振与不振系之诚不得不防之于先防之之道莫善于明赏罚赏罚明斯各知惩劝矣当开办之初宜先定章程凡大小官员三年一保保分二等办事无误者准其保举奋发有为者准其从[优](扰)保举工役中三年一奖奖分三等异常出力者受其赏勤于干事者受中赏办事无误者受下赏至于讨无论官员工役苟有徇庇欺蒙及作伪行私等项情弊查出后罪加平民一等从严究治如或未及查出并准旁人告发惟不得藉端诬告诬告者查明反坐由是人人各保其身家各顾其名利断不敢轻身试法兄乎办事有功又得保奖其尚有不知自爱而甘蹈刑章者吾不信也此则赏罚之宜[明](名)也一曰一行价所以妙通行之用也今之洋价每无一定本质皆重七钱三分而有时作七钱一二分有时作七钱四五分或涨或落但凭市侩之把持垄断而市面遂隐受其亏甚且卖空买空其弊不一而足推原其故无非行价不一所致也故欲自造尤须一行价无论何处无论何时凡金银各钱本质重若干即以若干重算如一元重七钱三分半元重三钱六分五厘即算作三钱六分五厘不准立洋厘名目以致任行增咸垂为定制永守无替则可以杜诸弊端矣并将其事责成地方官及查办委员时加察访苟有私自增咸者即将该店查封并将店主逐出境外不准逗留果如是非惟市面可因以振兴即客亦沾其利益也且俾天下知中国金银等钱有一定行价非若洋钱之价忽低忽涨隐受其亏则趋之者自多乃可以通行无阻矣此则行价之宜一也一曰纳粮饷所以开通行之端也大凡事之初兴必使朝野上下实见其利益则其事可不令而行此亦理之所必然情之所必至也故欲期自造各钱速于通行则必自纳饷始以之纳饷斯各省皆受利益矣何以言之盖各省饷银至京解于户部银库必经库吏之手若不先纳苞苴则平之高下重轻一听其所报而解饷之官受亏不少矣且纳苞苴稍不如意彼又从中侵蚀必如其愿而后已此种情弊相沿已久今如变通章程凡各省解饷悉改用金银各钱则十元有十元之数百元有百元之数彼库吏之伎俩必无所施天下有不共沾利益者哉于是金银各钱必益见重于世欲其通行海内一转瞬间耳而且民间输纳钱粮亦用之　朝廷颁发各款亦用之则更上下流通矣此则粮饷之宜纳也以上一纲十目皆造钱应用之策也果如此行之非惟可以通行无滞抑且可以有利无獘然则所以杜漏而便民用者胥在此举也此所谓一举而数善备焉惟与此相辅而行者则莫如钞票如我　国家既设泉局以鼓铸金银各钱复立银行以颁发金银等票一则便民生而并能利　国用一则利　国用而适以便民生于是虚实相资上下交易又何难以泰西各国齐驱并驾也哉
　　英国铸钱说略                                               
英国以金钱为主故首论造金钱之法其余造银钱铜钱其做法大同小异可以依此类推从生料起到造成钱止其工夫分为数层依此论列如左○收金料○此局所用之金为国家银行发出之净金锭金质极细每一锭长约八寸阔约三寸厚约一寸重约二百两系宝具秤值价金钱八百元入厂时先试验其成色每锭打一戳记记其号数与分两及成色于簿○熔金房○临用之时发于熔金房盛于笔铅和泥之雚熔之此房预备熔金之器俱全皆灵巧而合式者其雚置于自进风之炉每金二十二分搀入红铜二分待金与铜熔合后用起重架与抱钳从炉内取其雚起至炉面再置于架上或车上移至[钢](纲)纲模处其模之尺寸各种不同雚内金汁尽倾入模后其雚可再盛金料如前再熔模内倾出之金条浸入水内待冷取出秤准而记其数○熔银之法与金不同熔银之雚以熟铁为之径十二寸深十五寸每雚熔银四千八百两每银料百分准含净银九十二分半搀红铜七分半其铁雚亦用起重架与抱钳起落起出之后移至模房铸成银板如前金条同意○提余屑○铁模合缝之处有余沥一名飞边用特设之器具谨慎刮下凡各工内所有剪出之质虽金屑等极微之点俱必聚积一处以免耗费其上等造钱厂各房之地面均铺生铁板板面有凹凸绉纹每板之端作漏槽其槽每相距若干置一生铁箱凡每日扫地所得之质俱存积箱内俟存积已多则依法分取其金类所以毫无耗费即熔雚已经用坏者亦必打碎磨细其屑以便分取金类○轧轮房○所得之金板称准而记其数移至轧轮房先过粗轧轮其轮轴以生铁为之用速冷之法上下相切最准车磨极光用螺钉配二轴之虖有表能知其相距如有微差表亦能显凡金锭过此轧轴之后则面积加长而稍阔咸小其轴之相距令上下两轮更加收紧再轧四五次即得所需之薄将此薄板剪成条每条长十八寸但经轧轮后金质变密而坚难以造钱故须退火在炉内加热约二十分时乘其暗红色淬入冷水即变软性再将其条移至细轧轮其轴以生铁用速冷之法为之其面车平而有劈形之件两边均可配准其相距其金类之厚薄苟差千分寸之一即能显明又有手用揰器其揰之径与所欲成之钱同径先揰出钱样一个试秤之如其分两不差则所轧之薄板轧工已毕惟英国铸钱局之轧轮虽已最准然轧成金银条尚不能无差或过厚或过薄此其故因轧轴之质源有凹凸力而未免有远近之改变○如金条轧毕再送至专司测量之人自然有极细之器具能量其金条之厚薄所有不合之金条则废而不用其合式者用极细之天平秤其分两而记之再将金条之边切平其一端搥打稍薄以便送入抽床架○抽床架○此床以生铁为之大而且坚托之以架有链行过其上其链成圈有齿轮令行动又有生铁拉器此器内有铸钢之双柱形车平淬火磨光极准有枕受之又有板与螺钉等器令不能转动将金条打薄之一端穿入双柱之间对面约有一寸其只柱之相距配得极准其相距与金钱之厚薄正同即有钳置于轮架其钳柄有金勾可勾于链之圈内其金条拉过只柱之间薄厚均匀毫厘不爽则抽床之工已毕○以上之拉器无论金银各钱俱可公用因只柱可配各种相距以合各钱之用○[捶](种)钱器○所成之条再送至试马念处有人用小揰器并极准之天平将每一条左右二端各揰一钱胚而秤之所用之法码即分两极准之金钱一圆另加一小码以配后来工夫之耗每金一磅须配耗费五分厘之一故金钱一枚所配之小码极微此后工之耗即退火之时所耗如不依此法所成之金条苟稍有厚薄之微差则其钱样必有过重过轻之弊无法改正必须回炉重熔但其分两之差亦有一定之界限如逾此界限太厚则再抽一次太薄则送回重熔但因局内之机器最准而工人又巧每日所做不合分两之金银条甚少所有合法之条免将其搥薄之一端处剪齐以备送至揰钱房所剪下之零星金料亦回炉○揰钱器有[捶](种)一个或多个每转一次即揰得钱胚一枚或多枚此器每分钟时能揰出钱胚一百枚至二百枚俱视机器之大小与揰头之多少而定多寡其工人将金类条置于受器上即自行送进器内遇揰头处即揰成一钱胚若干时将钱胚详细试马念其合式者再细秤之如其揰稍有磨小之处或有别病则立刻停机修理如后工之内其模稍有獘病亦立刻修理可见欲令其钱之轻重不差则其厚与径亦必无差因此轧轮与抽床各种工夫均不可不谨慎
○所成之金钱胚以七百二十两为一次即宝贝秤六十磅共应得钱胚二千八百零四枚每成一次将所成者送至成凸边房所得金屑与揰剩之余金条并零星金屑均细为收拾送至熔金房回炉○压凸边○此机器谓之压成凸边器司此机器者将钱胚一袋重七百二十两细秤之两数之零至百分两之一此局所有秤各数俱以十进以便推算其钱胚压成凸边之意欲令其钱胚之边两面均压成凸形此为最要之事因能保护钱幂之花纹以免销磨此工必在压花纹之前为之又因其钢模有凹形边与此凸形相配则令所压花纹恰在中心而不偏又能耐受打力令模不致受伤此机器最简有轴在内转动而轴之二端有凹边之钢圆板又有钢块每块有凹与钢圆板之凹适对而与机器之架相连有法可令移动视钱胚之大小而配准其远近此器上有一大漏斗又有自行之机件将钱胚逐一拨落漏斗之槽由槽送至转动之钢圆板则乘此圆板之转动而行于圆板与钢块之间即压成凸边每一分钟时能压成凹边六百枚至七百枚○退火炉○此钱胚凸边已成再秤之而装入袋内送至退火炉之房因金质过轧轮抽床等工已经变硬其炉为倒焰炉将钱胚一袋即七百二十两分为数次添入退火之盆内此盆形如钱板用手将盆振动则钱胚自能立置槽内每一盆能容二千八百零四圆再将钱胚还入生铁盆内此盘亦容前数装铁盘之法随手将钱胚查起装入再用热铁套盖于盘上用泥封密其缝其封密之故一因遇热之时令无化散之事二因令金类不收养气而变色也○退火炉内已热至所需之度则将铁盘移置生铁车上推入炉内立关其门约二十分时不其盘与钱胚能热至暗红色即拉出其车将各盘平铺地面待二十分时已冷其盘须备数副庶可轮流进炉不歇○待盘冷后将盖取去其钱胚已稍长大而质软易于压成花纹但必先在强水内浸之用盆盛淡流强水盆底[加](如)热以沸之用强水之意则面上所生之铜养锈并别种异质俱为强水消化从强水内取出再浸于冷水内洗再后置于生铁板之面上下通热汽令其板热上铺细木屑一层将钱胚倒入木屑中与木屑掉和而磨擦振动之令其钱胚干燥而洁净○以上各工无论金银铜各钱俱同但其退火之工则三种各不相同银胚置于熟铁盘内此盘即不用盖而推入炉内以铁条屡次拨动自十二分钟至十五分钟时已足取出后亦必浸于强水内消去铜养如铜钱则极难于退火将胚置于生铁盘内用铜盖盖之其盖上铺木炭粗层一层再用铁盖以泥封密其缝推入炉内待三十分钟火候红至近白色取出渐冷或即投于冷水内再[浸](侵)于淡硫强水而在熟铁板面烘干之再盛于辊桶转之以备打成花纹所用之铜为九十五分加锡三分锌二分此是现行之成色○每袋金钱胚重七百二十两送至压花纹处此处先秤之而分作四袋每袋重一百八十两即宝贝秤十五磅计七百零一元如系对开金钱则为一千四百零二元○压花纹○压花纹之机器须材料厚而极坚固方能常耐大力因其模每压一次必用最大之力否则花纹不清倘材料不坚则用数点钟后必坏此器为真立坚固之架内有起落之柱即为压杆其体起落之法有杆与曲拐与膝节其杆之外端连以摇杆此杆连于曲拐为滑轮所转动机器之前面有柄司机者动此柄则膝节自脱而模即停止其上模连于起落之柱而随之同升同落其下模有定模之座子以螺钉连固于架底凡上模初置之时必视与下模正对其添入钱胚之法有一机器与钳同意即夹住钱胚移至下模之面临用机器之时必先揩净各处后来与小童将若干钱胚添入通槽捩其柄而机即动其上模未落之先有钢圈为其下之簧力抬令上升围住其钱胚之边其钢圈之内面有直楞之阴纹迨上模落时其钱胚不致压大而钱幂上下两面之花纹并钱边之直楞纹一律告成其钢圈即落下再夹住第二个钱胚如前移至模上当钳张翕进退时其已成之钱胚即被钳所带落由漏斗聚在篮内如其钱胚压完未添新胚或钳有误未夹则有自行之法令膝节自脱
</div>
    <div class="pagination">
<a href="皇朝经世文新编续集_page24.html">上一页</a><span>...</span><a href="皇朝经世文新编续集_page20.html">20</a><a href="皇朝经世文新编续集_page21.html">21</a><a href="皇朝经世文新编续集_page22.html">22</a><a href="皇朝经世文新编续集_page23.html">23</a><a href="皇朝经世文新编续集_page24.html">24</a><span class="current-page">25</span><a href="皇朝经世文新编续集_page26.html">26</a><a href="皇朝经世文新编续集_page27.html">27</a><a href="皇朝经世文新编续集_page28.html">28</a><a href="皇朝经世文新编续集_page29.html">29</a><a href="皇朝经世文新编续集_page30.html">30</a><span>...</span><a href="皇朝经世文新编续集_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
