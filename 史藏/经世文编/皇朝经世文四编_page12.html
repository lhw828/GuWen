<!DOCTYPE html>
<html>
 <head>
  <meta charset="utf-8"/>
  <title>
   皇朝经世文四编 - 第 12 页/共 29 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇朝经世文四编 - 第 12 页/共 29 页
  </h1>
  <div class="content">
   德律风成于西历一千八百七十七年为我圣清光绪十三年有美利坚人倍尔者运其巧思独成新制谓电报虽足补声之所不及然仍须以目谋之今则生面别开俾耳可直达于寥远之处乃用电器收入人声由通彼处之电器复发为人声此法一出百年来格致之用无有更为便利者先是一千八百七十六年美国赛白年大会倍尔制德律风已粗具规模乃取以陈会中任人聚观各国所派大员及格士物聚试验之果灵使异常赛毕经事者品评各国珍奇有英国格物士党生者笔记其器之形质用法谓电气之用至此而超前绝后诚极奇妙之宝也惟此器初恐尚未尽美善愿倍尔再加研究更上一层务使不及片时言语可传至千百里以外方为发憾全无倍尔遂复运精思悉心更改至明年五月五号就暴斯敦大堂聚集众人又于十五里外集众亦如之以德律风传言互相问答先问十五里外之人曰汝处已预备否回声曰预备矣曰既预备请歌一曲回声曰诺诸公试倾听之既而音调监锵宫商互奏唱毕又歌葡萄牙曲一支呖呖莺声如在耳际其时倍尔已倩人将接至数处有一通至一百二十九里分拨老费围子地方倍尔启其机括问如前众答亦如前倍耳曰闻今日百里拏利在彼能一发矫音以洗尘俗之耳否百里拏利欣欣然应之少焉歌声自器中出志和音雅恍如乐奏钧天或谓倍尔当试用时何以必令歌曲盖以曲之节奏高低清浊不一其伦歌之庶以知其器之不论何音俱能传达也又有一人在器前次喇叭传声亦甚清楚又瑟麦肥地方有三人引吭齐唱倍尔初以小电器传其声不甚嘹喨及接于大上始音节清妙众方知德律风有如此之妙用然犹未通国风行倍尔乃建于纽海纹大书院中聚众试其时有着名格物士在座令众学徒八往东西两屋各置一连以电通至院中而中断之令十六人相联以手首一人手执西边电既而东边屋内发声电由十六人身上传过与电相通各人亦不觉有电飞传斯亦奇矣然此亦不过用以玩耳其用以传述事务则始自某书信局黄伯司斯既而市肆及煤矿俱用之后格物士党生经理矿政用一千八百尺长之由总局通至矿底矿内向有量空气表及用德律风相接出声如报时钟以报空气之多寡党生尝喜而言曰仆于美国百年会曾见此及今观之其法更为精熟然倍尔之意以为尚如人之初生阙然未足此后继长增高当未可限量也盖倍尔夙精格致之学谓万物本无声击动空气始得成声试以极簿之铁皮成一空心圆泡就其口呼吸之则铁皮动有凹凸形即于泡外置一小笔头用纸条移过则泡动因笔而作点画如电报然悟声者击动空气而得遂用电线传声成此德律风其听之之法用木制一筒如人耳然筒有窍窍中以极薄之铜皮制为耳膜筒中制有电之吸绕以细铜丝以接电传语时语音击动筒内耳膜使吸铁受其声由电传至彼处听之绝不馍糊后有统兵大员谓此可备战阵之用惟恐电电杆易被敌人所毁乃别思一法不用电杆将电理入地中俾发声时敌人莫识其所在此则于倍尔创制之后推广以尽其微妙者也至近年有美人爱迭生者制成纳音开其机轴装以腊筒一人口向皮带语之则声留腊筒上可邮致他处供人听闻虽相距数万里远隔数十年亦无殊晤对同堂耳提面命此则同一从电学中出而尤为变化出奇其已见诸格致汇编容俟他日究厂由来书之以质格物之君子
传声像声器图说
西国电音之传惟妙惟肖神乎技矣客有以造器之由相询者曰程端甫先生有传声器像声器图说一则述其造器之由明晰晓畅可得而稽也其略曰英之苏格兰人名培勒者素精声电二学西历一千八百七十二年随其父客居于合众国之安化里亚邦其父悯聋且哑者之不通声气也曾设法以教之能言彼习学于父精益求精有生而哑者教之以言越两月而口音即能了了可辨培勒曾云哑者本具能言之性但因哑必兼聋听而不闻无由仿效故终于哑譬如不聋不哑之人自幼不闻人声则亦哑耳苟得善法以教之则不问其哑与不哑第视其舌尚存则无不可以言语者不独人也物亦有之今夫铁印之即作铮铮之响引以电即显吸驱之力体质灵妙久欲为人助能言之巧而人不之察以铁为冥顽不灵者岂其然哉于是专心致志创造传声之气初用发电瓶与平常电报所用者同后乃删繁就简只用摄铁条与熟铁片铜线圈而已如图第八为传声器之外壳以木为之如图第九为传声器之剖面形甲为摄铁条后端有螺丝旋紧之乙为丝线包裹之细铜线缠绕于摄铁条之前端即成附电气其细铜线之两端接以粗铜线通至木壳外相连之螺丝钉从此线传电至远方而声已随之而行摄条极点前之熟片遇声而颤每一颤则电气一显无论声之高下疾徐空气中之声浪亦如之俱能感动其熟片而附电气遂传声于彼处之矣是既成先于家中试之有验既而渐推渐广几若无远弗届者虽道路殷遥亦无山河阻隔由是仿造者踵相接士庆于朝曰此可颁国家政令也商贺于市曰此可议物值低昂也即妇人孺子之侧耳而听者亦莫不欣欣然有喜色曰今闻所未闻也此非某人之声乎何闻其声而不见其人耶将见此呼为彼应彼语而此通虽二人百里传言不啻觌面其人甚远其言则迩也不第此也即有知音者好听琴不必造门诸奏第通铜线于弹琴之室已可聆音识曲而洋洋盈耳奚啻仙乐奏空如有课读者适先生有事暂归则弟子有徒嬉戏而废诵读者以为先生不知也孰意先生已识勤惰不啻目睹因有电以传之也俄而先生至招弟子而谓之曰某也勤则赏以铅椠墨汗某也惰则不赏以铅椠墨汗赏与不赏总不差谬嗣后虽先生出游而弟子亦无敢惰者幸赏而畏电也且是器之为用也犹有大焉者如入地开矿而地中之言语可通入水作工而水中之词意可达岂为裕国便民之一助乎
论声
地气大矣其功用于气象及草木之变化而更有为大且要者乃声音之法也
一声经地气以所达之法全异我凡已所言者乃以纤微至小摆摇传行由流物之此处至于彼处而无其流物行动今我所言之结果便可相较有移动被风成于黍稷田中有波涛之形见游于由向风所吹之方但此行之象为迷独实之动乃谷粒即来往如梗低下而复还者此动相继感一行之谷粒向风所吹亦同时感诸粒其高其低成一可见之波涛然此高低传行恒一之方向而其地所满之谷仅为摆摇而已有声传行于地气亦然地气之埃微来往经过至小之处而此摆摇行于空中由所响之物至耳内波涛非高低之式惟凝结及稀疏之式传寄而其声即为耳内所觉之事也更有譬如在传开摆摇于平水面上之圈乃分歧由处被小物所摸如一点雨然始落雨之时其点为明可见每点生圈以二三聚会之圈所成即长而散留其圈之内为平而渐接及水面之处更远其原按此并非为水之分继所流但其搅动乃水面之举而低所成环形之波涛即行于越广之圈而如此其波涛传寄由其本生之处至于各向在水面也其环形之波涛散由其中似声散由所生之地至于所闻之处所运之摆摇同速游于各方故所传之波涛有圆形惟彼异于水面之圆形因声传达上下亦在间有各方以及横形由此其声之波涛有球形所生之地为球之中也夫此布传摆摇在球形之壳乃为相继凝结而稀疏即将易见为异于地气本土之动如风亦不赖之水面之圈将散在流河惟当为平其波涛不独传开几无搅动以流水本生之行亦有诸波涛可同时传开在其流水皆无相搅此系可见在水当几点落下相近所成之圈横过无一失去而其环之异行仍可追之更有数事甚为奇意见在地气合其故意为声行之法今将指示几许
二声之高乃便用为平常之故也夫言语之官在气地今有之元质即无疲倦成声音可闻清明而和慰若地气大变即为不使可见人少聋觉难亦有声或高或低于平常甚不合宜声之高见为依赖于地气之纤微大小摆摇即以所之物摆摇而定
三声有尖利及下品之别亦为紧要之质合成其大为之故也有异韵共集即成和音相合之全系在作乐之事及声音之平仄调匀及言语之轻重合韵吐嘱及气力有乌声乃其通达为首之法大赖于尖利下品相合之声以成其所分之别及其所指之意也此分别以地气之纤微之摆摇而成至下品之声约有三十摆在一杪时至尖利之声约有一千摆摇其二限之间每声有乐性且在一杪时有诸摆摇之异即生凡有作乐之度与声和及不和之别也
四有声之清浊乃更为其别也此名付于韵音高低相同之别乃同韵致于尖利及下品被异所成之若有横笛与洋四弦为相合其韵音仍发异声此等之别即分二人之声音故为大要者因以声因连与一定之人亦几为必须以使言语可为众人相谈间立之法
五有声音讲正之品气乃为紧要所成之事在世间因以比有声音为思念心志知觉之潘译乃人可指其欲其训其允及其行善于人之法亦以此一人可治他人之行为而感其议论也因我以地气可变为言故人所成不觉之摆摇在空中即为其至要之事变为其至合理交之基及其上进而获益之机也有声音讲正之别生由凹中之异形通此其声所出即成之后在人之声音其声成于喉咙而以口之凹形及数官圜遶之调匀有例所成此讲正之声音未全发出惟见渐所为之声音已言之性质乃高低清浊讲正见为必须以使声音可合其故意于牲畜以及人之生命也请问地气何以使能运此四别与官同时亦使能成之乎果然以致精技巧之合宜有全统宗之故意而适用者
六且岂以偶然有地气及耳同在而有乎地气岂成耳之整理乎或耳独在整理预望空中之允气乎或岂非独可明之道乃彼为此所为有至智者所识其二物之惟性质即成合宜于其中乃齐整彼此如我所见之使鸟以唱可相通人亦可言而闻言语亦可行其甚奇之功在人之思行为等事乎有流物之摆摇如地气与其性质随由行动之例可为较今不同即见为无或此例不连万物之有而所必须为如我可思随物在宇宙中所为也故其摆摇之传开与其性质可准为空中元气必须之分也但有何物使其摆摇为声乎彼何以成其力于我官中而由此于我心乎地气之摆见为独在不合以成声如不合成臭我知此摆摇非全成声惟在定限之中当其摆摇乃少于三十在一杪时即见如为不连之惊动而非如常为之声其速亦有定限过此其摆摇为不听之此限异于异耳而我如是实知有摆摇入一人耳内即不入他人之耳也何以人耳即合宜所闻摆摇为声将落于其限之内乎其限之摆摇落在内乃至关我得闻譬如人声之摆摇乎我身之官即称意为齐整致于元行至细工艺之行动哉
光学
论光
充塞乎天地之间[亘贯乎](乎●实)古今之际习而不察终身由之而不知其道者光是也凡物之质可分为四有发光者有透光者有回光者有食光者何为透光如空气玻璃清水等类是也何为回光如水银类金银铜铁锡类凡化学之所谓金类者皆是也何为食光如树叶黑绒等类也是发光之易者莫如[磷](怜)质然[磷](怜)质与空气化合故发光耳若不与空气化合仍不能发光也宇宙之原质无一种是原能发光者惟与别质化分或化合则发光耳火之显然者柴薪遇热与空中之养气相化合于是发光日之所以发光者据天文家言空中小体为流星之类皆飞至日体与日体相化合而生光计一点钟之久飞至日腊者周日而约有五寸厚如炉灶之添置柴炭者然可谓善喻中国光学见诸墨子经上篇淮南子日火外景金水内景之说本之沈存中梦溪笔谈亦尝引申之张子正蒙参两篇谓大日直而施金水辟而受得无有取于是耶夫火之与日皆物质化分化合之所也化分化合则物质之变动速故光辉外发焉金类皆回光回光者反光也反光者不受光也全不受光故能以其光反照入于人目水中透光透光者不阻光又不反光也人能于水监者水不纯清底有土石如玻璃底之有水银然故可监也曰辟而受者阴阳内外之说其所由来者久矣哥白尼倡地绕日之说于三百余年之前第谷非之阅白年奈端以吸力证之于是哥白尼之说为天文家最新最确之案嘉道时扬州阮氏辑畴人传泥于上下天地定位之经典断哥白尼为离经畔道而不知蹈西人愚夫之故辙也雍干时西人蒋友仁已将哥白尼之说发挥于是变本轮均轮之拙历法而为椭圆地动之巧历法但中国之天算家仍以为借象不敢信天地之本象真如是也至咸丰年间英国伟烈亚力在上海繙译侯失勒[约]翰谈天一书然从中国天算家始信椭圆地动为真象而非借象倘使阮氏增多数十年之寿其忏悔之心岂止如汪衡斋之于杜德美割圆捷术耶南海邹征君伯奇知阮氏之误而宇宙内如此确案竟为西人先发中国失色心大不甘于是检翻古书则尚书考灵曜篇发有四游人居地上不知地转犹居舟中但觉岸移之义且东汉时张衡曾作地动仪矣可以为中国挽回体面然而地球九图器说窃谓地球之转动实日球之光力拨之日球左旋则其光亦左旋于是乎拨地球右旋竟天何而转动则自数千年有人文字以来地球之人未有言之者余阅传兰雅君所辑第四年格致汇编量力由西而东或曰月球常以一面向地球而不为日光所转动何也日光能转动地球何以不能转动月球耶答之曰月去地球近去日球远受地球之吸力大于受日球之光力故常以一面向地球此一说也凡光力不如吸力之大月球之受日球光力者面积之一半耳而受地球吸力者则体积之全也故常以一面向地球此又一说也且地球有回光反照于月球日球左旋则欲拨月球右旋地球右旋则又欲拨月球左旋虽回光之力大不及正光然亦有相消之能焉此又一说也或问曰子言日光力能使地球转动我悬一小铁球于空中何以日光力不能转动之乎岂力能转动地球之动者反不能转动小铁球之轻者乎答之曰上文光力不如吸力之大云云已经诠解今更可设一譬喻以明之日球能吸大洋之水成潮而不能吸池塘之水成潮其理略类乎此是耶非耶敢以质之天文家光学家重学家
论光学植物
近人考求光学之理言太阳之光原为红黄蓝三色合成以三角分之则各得其色此三色可相配而得各杂色与人物之生长化学之离合大有关系其红光带有补养之力蓝光带寒有化分之力黄光明亮有显扬之力映像之片见光银药即时化分惟遇红黄二光则无眼染疾忌见红光故戴绿眼镜绿为黄蓝之并色也人身虚弱宜穿红内衫而植物之发生全赖红光而畏蓝光夫植物赖光而生人皆知之惟全赖红光而畏蓝光则前人未之知也近有法国博士名琴美罗付蓝马伦者在沼委市埠耕稼学舍读书得新理极其大用用花盆四个同置于一处每花盆种花树一枝度常相同水土各无异惟所受之光不同一盆为红光一盆为绿光一盆为白光一盆为蓝光其取光之法用有色之玻璃接漏日光也自落种以至两月其受经光者高至一尺六寸受绿光者仅五寸受太阳之全光者高四寸而受蓝光者只高一寸其得红光者仅五礼拜即开花其枝叶皆青绿柔嫩可爱壮大异常其受蓝光者则无花而又枯浊可厌其受红光者枝叶极灵动以手弄之即时舒而卷矣受绿光与蓝光者全无灵性而受白光者虽稍有灵性惟及粗硬枝节太多两月之久虽有花而未开此人又将其法施他物如蛇母子之类所得结局亦同受红光者得早而大受蓝光者全无花此法一传人争试将见植物之世界别现新景于尝叹世人因粒食维难以至戈干不靖每欲考究农学将中国二造禾改为三造一造禾改为二造今有此法将不止二三造已也而收成必更倍蓰矣吾人奚不稍变成法哉
计渐离透光三种镜
一为平凸镜二为双凸镜三为凹凸镜
惟渐离透光凹凸之面而半径大凸面于半径渐聚透光凹凸镜之凸面半径大于凹面半径稍有不同耳凭此六境以测透光可以纤细无余矣又有折光西人测得光线凡自空气射入水中则折光线即近于垂线自水中射入空气则折光线即远于垂线其测试之法如第十图甲为水中发光点乙为射光中丙为垂线其射光线出水面而入空气即更远于垂线若射光线之度数加多则出光线之度数亦加多如有出光线与水面平行则射光线亦不出水面而射入水中矣观乎此即可知万物折光之理既知即光之理则折光理即光羞亦可知如玻璃瓶内用醋则折光指为一三六用橄榄油则折光指为一四七用柏角油则折光指为一五三八用以脱里克醇则折光指为一三七二用磷则折光指为二二四用炭硫则折光指为一六七八皆可试用而知之也又有光力西人之测量光力或大或小或多或寡全凭藉量光力器其器甚多而以活枢量光力器为尤善如第十一图其器为克罗克司所设用极轻细之金丝或铜银等丝竹十字形如乙中加一硬铜钉如甲此钉靠于小杯凹内如丙用能任意转动其十字丝之端用圆通草片作球形如丁两黑两白装于白玻璃泡内抽尽空气而密封之此气遇光即动其转动之迟速视光力之大小光力大若干则转动即速若干光力小几度则动转即迟几度前曾有人试此种器执烛火距器二十寸则二百八十二稍内转一周距器十寸则四十五秒内转一周距器五寸则十一秒内转一周如用烛两只则所转之数视前加倍用烛三只则所转之数视前加三倍又用烛三置于小器中距器约五寸许令光行过客色玻璃则淡红色玻璃二十秒转一周紫色玻璃二十八秒转一周绿红玻璃四十秒转一周黄色玻璃二十一秒转一周蓝色玻璃三十八秒转一周橘色玻璃二十六秒转一周其转动之迟速不同实其光力之大小各异也故某种玻璃光力大某色玻璃光力小俱可一测而知也此则西人测光之法所以神而奇也一论测电之法也测电之法亦多电有浓有淡有少有多有疾有徐有大有小其为类不一故其测法亦不一也然则测浓淡果何所凭藉乎曰有妙法在昔西人测得含电之物其外廓愈大则电气愈淡其外廓愈小则电气愈浓其法如第十二图用铁轮轴裹以薄铁片数重使之加厚而以电表高悬于轴上电气放满于轮中则电表之二团离不甚远可见物加大而电反淡矣及将铁片撤去则二团立即远扬可见物加小而电反浓矣又一法可测来顿瓶之电气浓淡其所凭藉者如第十三图甲为象牙半周丁为所连之木杆乙为干稻草针针端有树心球而挂于半周心之针处其木杆之下又有针如丙可插于瓶球之上若瓶之电气愈淡则稻草成角愈小瓶之电气愈浓则稻草成角愈大故观其角度即可知其电气之浓淡也又有一法可测空气之电气浓淡如弗打测器及各种测器均可测之后有英人测得自西七月至十一月即华六月至十月也空中电气浓始增大每日之二十四小时内有两次极浓两次极淡可见无论何项电气其浓淡皆可测知也
然则测多少又何所凭藉乎曰亦有妙法在西人测电之多少其法不一而其最简便者莫如电表电表亦有三种量灵其一如第十四图用大玻璃筩一具筩内悬一铁针针尖有灯草团包以金箔其筩之周围画一度数使此表依有电之物则观其针行之度数即知其电气之多少也其二如第十五图以丝线两条悬灯草团二枚如探电式使依有电之物电寒则二团微离电多则二团远扬其三如第十六图用电架一具上插铁柱旁悬铁针有活机可以转动外加半圈如弓形圈中画以度数针上插以灯草团离开铁柱若干即可按其度数而知电之多少也又有一法可测来顿瓶电气之多少其法则凭藉量电气器如第十七图子为小瓶倒套于铜杆之外铜杆连于摩器之收筩将容电气之来顿瓶外皮连于此气之乙球而以口卯卯二瓶记子瓶容满电气所放之次数便可以子瓶测来顿瓶所容之平数其卯球之杆在申而有螺丝旋动绕可使口卯卯二球或离或即即知每次所放电气之数或少或多杆旁有分度故能测之极准也可见无论何项电气其多小亦可测知也至于电气之疾徐也每无定论惟电气之透过各物皆可知其疾徐西人测得凭过铁丝有于一秒内行至二万洋里者电过铜丝有于一秒内行过二十八万洋里里其疾徐之不同如是测之法于电线空隙之下置太平境一具上悬平板如轮令其捷于转运台电光过时返照其上观其二光之方向即可度其先后所差之分数将一秒分作八小分设若二光先后只差一小分目视必不能晰假使大轮外廓于一秒内转转百丈则是每大占一小分二光之相差必系一丈由是可定电气之疾矣徐至于电力之大小也亦有确据其测之之法无非凭藉乎器而已其器亦不一法拉待所设者名曰量化电气管微巴所设者名曰切线指南针量化电气管法用玻璃管刻分度每分能指所容气质若干复以水盛于官之右端封密之覆于发电气器水内金类片上通电气时所放气必由管内上升观其每若干时放气若干数即知其若干之大小也切线指南针法用小指南针挂于铜圈内将圈立向南北其圈一通化电气针必偏差若干度观其所偏之度数即知其电气之大小也又有白底爱所设之器其测法亦甚灵如第十八图甲为大铜杆由玻璃罩中透出上端连珠如乙下端连于亚布内脱圆板如丙此板为器底杆中作圈圈内用小指南针而能转动其用法转动全器至指南针停止不动时将电气容于乙球则电气传于铜圈指南针必偏偏若干度即电力若干大也由是可测电力之大小矣此则西人测电之法所以微而渺也以上测音测热测光测电其法可谓精矣可谓美也可谓神奇而不庸腐矣可谓精奥而非平常矣虽然以天地之大以事物之繁理必有所未穷知必有所未尽其机关奥窍者尚多有余不尽之蕴以待后人之研求是故今日之见为庸腐平常者即昔日之见为神奇奥妙者也又安知今日之见为神奇奥妙非异日之见为庸腐平常者乎所以我中国讲求西学者不贵拘执乎西法而遗变通乎西法西法所有者扩而充之西法所无者超而上之善益求善精益求精则今日以中国比西洋固不及异日以西洋视中国亦难伺矣岂不懿欤岂不懿欤
皇朝经世文四编卷十一学术
电学
电学考
泰西之士讲求邮政殚心竭智以来传信之便捷五六十年前始得电气传信之法昔人见云中电光闪烁常以比作事之速从未有知取而用之者迄今能将雷电收置器中俾为我用可谓探千古未发之秘然格致家考察电气亦已匪朝伊夕古人始琥珀磨擦令热能吸轻物后人以玻璃火漆等物摩热亦能吸轻物若质巨气足则见有火星爆出寻知五金之属皆善引之又以瓶内外黏贴锡箔蓄其气放之则有光如电作声如雷能震人击物干隆三十年美人弗兰林验试遇雷雨时以鸢于空际初见绳上丝缕蓬然竖下继则气随绳下盛之充瓶用一铁匙稍近瓶口则火星跃出迸然有声而始知用玻璃琥珀等物所出之气实与雷电无殊电学由是渐兴此种电气皆由摩擦而生谓之干电至今电报所用之气由意大利人嘎剌法尼暨佛尔塔二人究得一法系以强[水](属)与金属相感而生谓之湿[电]其法用红铜白金薄片数对重每对隔以强水浸透之厚纸复以铜丝二条连之即能生电佛氏旋因其纸易干则机无力乃以玻璃杯为电池后有人造长箱内施磁片分为数十格箱下安铜铅薄片数十对以条铜连之每对入一格箱内储以强水用时但加于箱则二金自然相感生电最旺于是湿电之学大兴或以辅化学或以佐医药然尚未得寄信之法嘉庆二十五年丹国人倭斯得始着书论电气与磁石之气无异之之法于南北设一铜丝以定南针近之则其针与丝俱相平无所吸移俟电路一合而电气运行于铜丝即是鍼改向而指东西观电气南北运行使此鍼横于东西即知地球本有电气东西运行故令针于南北定南针之所以指南北即此理也倭氏既创磁电二气合一之说法国有阿拉格与安贝尔二人复以铜丝绕成螺丝形电气过之每绕一匝则力增倍以铁为心沾电力而能吸物与磁石无异是谓磁铁电学由此益精道光十八年英人惠子敦设电线于伦敦二十四年法人设电线于巴黎是年美人莫尔斯设电线于华盛顿其法系以电运笔而画字由是妙法百出有以电运针而指字者有以电变色而传字形者甚有以运电印书机立时将所传之文字印出者近更有以电传声为德律风者而传信均用号码以审厥字尤为明显而画一迄今泰西各国郡邑村镇电线密如珠网虽在一城之中相去二三里如有要信即发一电迩来大东公司新得保护海线之法尤为精密遂能沉线海底东至中国日本南至新金山西至美国虽数万里外通传要信捷于影响迩于庭户奇妙至此神乎技矣
电气说
中国不用电气西国善用电气中国但见电掣于天西国能使电造于人奇矣哉尝读墨余录格物入门于电气之说略得梗概矣又考西人之书专言电气者如华客电报书脑挨德电学傅兰雅电气镀金书之类乃知西人于电学为专学着书甚富其说甚繁今请约言其略可乎西人以电气报信以铜丝传电千里音书一息可达也为电气水雷以铜丝传电万斛之舟一击可毁也为电气灯可代烛数千枝为电光镜可照光数十里以及电气治病电气印书电气镀金电气织布之类其功难尽述也其器则有蓄电发电增电倍电测电显电摩电吸电诸器其类则有干电湿电正电负电附电化电天空电地球电动物电诸类此其大略也若言其详则未易缕举矣今李爵于中国以电气传报造电气水雷则中国向虽不用电气今亦善用电气矣向虽但见天上之电气今亦能造人为之电气矣将见神明变通而尤善用善造智更出西人上也
论电气
有电气于天空风中在地气大半之势不可推疑但我不大知其所以使然之例而更不知其空中之功行也为此今有格学不助我以见其例所合宜其用即能查出在事有其例及其用更为明之惟我可易见有电气大行在云中于其乎常形势及变化也夫云成以阳气或以阴气所满而其下雨亦指为电气或此等或彼等在其中也有风及云形之变化大概与其电气之指示同行各人知雷云大满以电气而电光之霹雳为电之放释今时以试行得见有电归于草木与空气之为间乃恒经草木生时我不细追其正实之迹遇于空中即赖于电之例所感者但我可明以上所言若例无有或较所有为大不同则其云风之行与草木之功用亦较今所有将为不一也为此可思电气有定立而紧要之故于空中之功用按此可见有用于雷中之暴风及电之霹雳此猛烈之事乃致于空中之电如风致于热湿一般复彼还定在相搅乱之所由带其流由地所有太多至地所有太少也按我本性此极为之事感人有畏惧之意有雷云之甚为幽暗其击开惊吓之暴声其闪即使至热意之且惊怕其电光不能阻住之箭乃世间无物能拒皆言于事甚为可惧亦不关附耳于人身之害也彼所论之意胜过凡有他象乃有至上全能者显怒而警罚究此言非格物者其见此可惧之迹惟为行善之法或行善之系也所有雷霹雳与旋风所任之功用在人性之中今不能论但若有人祥言彼学其事有恶大于善即揣谋过格学与虔敬之道远矣天地中此似为毁灭之使者似空中凡有行动及气象之事皆为大计谋之分断其凡所查出之过乃显仁恩智慧之迹也
论正负电能化分水气
天地造化之所以流行者恃有电气而已以人身而论手互搓则掌闻腥疾驰则头出汗冬月且蓬蓬然如釜土气皆电之发着而成至昆虫鳞介飞走蠕蜎莫不凭电机然后能生活力之猛者电强力之弱者电少木之火赞燧也石之敲火也即电所伏藏也矿为金银铜铁山育圭璧璆琳火产钻石珠玑海出琅玕锦贝其质多端其理则祗此一元鼓荡也顾自西学流传中国人皆知电报电灯燃火炮渡金器其火力未有及电之敏捷者而不揆知诸易义离为电外虽两阳夹辅似火之腾中含一阴故正负电能化分火气此中妙用有转移干坤之功效焉盖水者轻养二气所成也何以辨之请即电气化分而辨之我尝考究西法化学谓先将玻璃盃盛满水再将铜丝两条由盃底通入其铜丝之首各连铂片铂片之止覆以载满水之玻璃管然后用电气紧接于盃底之铜丝自然一气传上面由此递彼水即渐渐化分成为轻养二气而养气聚于正电之管轻气聚于负电之管其气又必多于养气也此乃电气能化水以生原质之碻据也干坤为父母而权则归诸坎离中男中女也中女司火仍藉巽长女之力以生威故火得风则势倍炽金被炙则化熔阳极生阴与医学相表里说者论精于电学能益于国能利于民能为兵船能为救火能为车水能为铁路而鱼雷炸炮照相留声则固人所数见而不鲜也诚以[电](雷)性有二十余种之多究心格致实无穷尽无论中国未窥其奥旨即欧西亦仅得其二成已足称雄于五大部洲电学讵可忽哉其用足补水镬煤炉所未逮精此者制造之机器举重磨坚可以代人力以成功不用水镬永无炸裂之虞善在免害不事烧煤可省火工之费事件简略甚少破坏之忧启发敏捷指顾即可门行毋庸如轮船燃炭需数刻钟也而且性最和平不知伤昔者徐花农太史任学政时区君金铎曾上书自陈其从美国师学习得不传之秘凡兵船开仗无烟筒之可击船虽受炮无虑机器受伤用以缉盗缉私海面梭不患贼匪望见用为官舫无煤火薰蒸作商船少占机器地方行远处不患煤斤之不继此用电行船之利也若用之救火也城市人烟稠密栉比鳞排火患乃市井所特有宋璟置太平桶置水固不济事即令设水车仍恃人力牵挽取水难则施功有限街道狭则安顿惟艰新法有机器水龙喉射较远胜乎旧之零星喷扑不足遏祝融之怒者矣然闻警而始为发煤水沸而始能运动究属迟钝独不思燎原势盛弹指而已蔓延街数条铺数十矣倘能用电法则立刻开机洪涛随注飞若电闪之速而力量不啻倒壁之威此利于救火之至巧至新也
涝亢旱最为民间饥馑之害迩来各直省河蛟发田畴被浸成灾灾黎野或久不降雨禾麦枯槁蝗虫地震瘟疫迭出以祸群黎救时之策莫若各村落皆设水车之具各处恒苦雨潦冲基围颗粒无收卢舍居民每遭倾溺有全家掷诸波臣载小儿以木桶听人拾抚延一线之宗祧者其惨极矣夫巩固金堤业颁官帑而淋铃音苦晴霁难析外涨与内溪并溢宣泄无路即种植无期农氓束手矣问有何法以拯阻饥乎惟此电机可抵桔槔之百倍天旱则戽江河水入水满则戽污潢水出一举而二美具焉此利于农政之说也且夫我中国患积弱久矣目下掌钧衡任封圻之大臣纷纷筹度自强之术而以兴造铁路最为钜之工程但枝路需费动至数百万及其成也则干路非数千万两白镪不能筑就民力竭矣国债重矣有心者代为筹之恐所得莫偿所失也前此既创始于开平渐推广于关外迩者由天津达京师由芦沟桥达汉口南北干路已经营过半但不知收回之利益几何也果可以抵补借息而赢余否也若用电法行车则光掣风驰比之水汽煤鑪其行尤速其费尤廉兼无失火之疏虞更免煤机之重滞此利于铁路之彰明较着也其余用作电灯到处可听取之便用为开矿崇山峻岭力钜可及百尺之深或能特展心裁制为鱼电水底行船无声炮无烟炮烧敌舰于所不及防遏飞弹于所不能达此中别寓神明而非毛锥所得而尽述也夫列邦以海战称雄所赖铁甲之坚固焉耳而铁甲之中又以鱼雷为可畏现特所造鱼雷须用船驶放不能使鱼雷自行自止则敌人可以先避而我之攻击皆虚每一发后费数百金西人所窃笑也惟用电法可以从数里外而潜行于水底倘遇敌船或遇攻其前或尾攻其后使敌人见不及见自然防不胜防虽炮利船坚无有不破者矣此真保固河山之善法也余生平不好拾陈言亦不欲掠人美偶枨触乎时局多艰爰即区君振南所上花农学宪之书而伸其说之未备然言之非艰行之惟艰花农性最爱才已将区振南疏奏于朝特请录用经粤中大吏面试机器覆称可资幄帷之参矣乃以不戒于火自焚厥厂人方笑其犹号良医而饮己药转殒其躯也成败论人奚征卓识哉
化学
论木炭
凡木经火烧化必致成灰盖木之他等原质亦有炭其炭质乃系轻养二气与天气之养气合成者一经火烧则变为炭强气与水遂火散化矣如不在空气中烧之不得与天气相合反不变灰而成炭仍等于木之本形因与木之原质合成者祗有热而无天气复与他物相合之故也此等改变窥查最易须以一口之玻璃筒内实以木烧热至经则与烧炭之理法相似而作炭之法乃将木置地之内外覆以土留孔以通天气其孔内所得之天气不足烧化之用历十余日后启视内之木则尽变为炭而无灰虽然火烧之力猛烈木形全无改变即木皮与皮生之菌亦同于未经火烧之状惟木色深黑而质脆形状枯干体经小而已其所以变黑变脆者即表明体质之改变也若计木变炭数之多少又以木之老嫩干湿论之而合中之数以百斤木烧炭不过廿二斤当截劈木时多受天气之感动不使炭数减少必须以水浸湿将木置入地内之时○炭之体质内多密孔乃因经火烧散之物所遗之空处故有极大吸气之力也以显微镜窥炭体之孔其形直竖而密匀不论炭之长短均能通气而以显微镜窥一短炭之此端亦可以透过彼端约计径一寸其孔有五百七十二万四千之多如以炭繁重物沉入水内上覆器提出内含之气其孔则复生气此即表明其内所含气之多少也每一六面寸炭能吸一百面寸阿么尼亚气五十面寸磺强轻气此二种气即坏物所生极难闻之臭因有此等力吸故又可以吸蚀食物将坏之恶味凡欲备置食物恐经久变坏置炭于内则无此弊惟硬木炭吸臭之力愈大西国有一种红硬木炭较他炭吸阿么尼亚气加多一百十一倍又一种槟榔壳之硬皮炭其体之透孔目力虽不能视而吸力尤大或将炭体之孔注满天气中之养气置露于磺强轻气内其炭孔所吸之硫磺与食气相合变为磺强水再与轻气养气合成则变为水矣○彼坏物所生之气均含毒性故炭能吸坏物生臭之功用更为至要者也皆以炭末撒于将坏之物上为极佳之法今又新制许多之药水药气即绿气与金灰钻等类从前无此水与气之时凡治病之医院等处均以炭末撒置盘中排列于病者室内以为备防传染之法但此法仍不及药水药气之法为佳因炭末不能将室中之恶臭尽行变坏仅能免避有炭处者虽然如此法亦至妙然西国窗户皆留透气之孔上有玻璃转动以通内外之气兼有纱线装入炭末以使外来不洁之气经过炭之吸力必先变坏人则不致受伤即入热病与各等传病之室亦以纱线蓄炭遮掩口鼻以避传染之气而各处街衢之沟眼上覆炭末一层以为物引导沟内秽污其内生秽浊之气又有新出之法将沟旁擎煤气灯之竿外实而内空以为引导沟内污秽之气由此上升经煤灯火烧即可变坏每日吸饮之水亦必经过炭淋方可以将水内所含之秽物所生之磺强轻气均被炭质吸去即收藏食物之木桶里面又宜烧成一层炭形则无变坏食物之弊或病者口干思饮亦宜用经火烤如炭形之馒头一片倾水浸露于下则水中所含之物尽为改变味亦甘美若炭历日久必有湿气吸入体内用不洁时宜先煨干其吸蚀坏臭之力始大也
此上所谓炭之吸力祗论其煤炭之气也不知木炭之质性又能将化于水内之流质并坚固之物皆可以吸蚀其内含之质比如以红色葡淘酒与炭末调和过淋其红色失去则形如清水因色物吸入炭内故致如此再兑入淡反酸水则炭内吸入之红色仍能现出即以极浊之水用炭淋之法亦能吸去污秽改为洁净且饮亦适于口第木炭吸色物之力不及动物炭即火烧之骨灰也之力大也西国白糖色之洁白皆用炭淋所致之色而烧酒之质内含有谷精所谓谷精者乃一种不洁之油物故饮酒必致皮肤与目色变红者即是此物置炭于酒内吸去谷精则无此弊矣○炭作火药兹不具论○烧炭所生之热与烧木所生之热多加一倍烧木所生之热气内有许多水气并他等之气而纯炭无之然炭之用处虽多而炭之弊端亦要如严密之室外不通气燃以炭火之盆则炭强气不能外散往往致人燻死而以烧红之炭经过水气则生炭养与煤气所生之炭轻气之理相似约皆均系有毒之气若以一片炭养散于百斤天气内则立变为人所不能吸之气吸之必死数年前在巴利地方欲以此气以代煤气灯之用人皆不肯依从因恐息灭之后炭强气蓄于室内致人受燻毒之故也用炭磨擦铜气分外光亮画工之绘阔大之图必先撒炭于上作成规模后再用笔点染炭与铁合可成纯钢今人多用炭与铜合亦佳画工描写烟云形气之式亦必用炭食物内亦多用之且炭又不过热故置于盛物之器内能以生凉火轮船内之水气锅用炭覆蔽之法其生出之热气不易外散又可以作他等之用惟炭之极妙处能运天气也然论内外用炭之处固行多而医士治病用炭之处亦复不少但以柳木炭为佳如用于热病为避传染且有生力亦可用于膨闷痢疾不消化嗝逆呕酸等症以炭作用之式不论饽饽与饼片及散末丸等形皆可若与馒头胡麻面等相合则为糊疮之药或用炭作刷牙散能除牙垢有无伤于牙皮且去口臭与牙根变坏之味上文已论过炭有去色物之力亦可用为解毒即如红二次绿信石口么啡马前精等类是也无所可异者炭之为物其本体之坚固永久不能(改)改变且无法熔化亦[无]法升散天下所有之物无一能化炭者即此可以知其本体之坚固也古昔之时有用炭埋地中以为界限者迄今已数十年之久仍无改变之形而古坟旧蹟之处亦恒见有炭之在内见二千年以前用五谷所烧之炭今人尚能分辨其炭为何等谷所烧者即金铜石一物亦系纯炭精合成然非极大之压力不能制出也
论炭气炭质体用各别
尝考炭气一物地壳所容甚多如动植之腐烂造酿之发酵各物之焚烧动物之呼出皆有之而以石灰与白石粉中此气独多取之之法用净炭焚于养气抑空气中即得之然此尚不甚纯须用含炭之杂质如白石粉石灰之类盛于其瓶中和以淡硫强水或盐强水即得纯炭气此气乃诸气质中之最重者可于此器注之彼器因较空气尚重过半为性也甚奇能毙物犹能生物如置已燃之烛于杯内将炭气倒入烛即立熄或将着旺之炭置于气内亦立熄因其性最能灭火故于煤井失慎会有以此物救者更能杀人物如人偶吸之则会厌速闭而不使气入不逾时即死兽畜遇之立毙凡人聚居小屋中火炉四布室不通风便觉困倦而致头昏脑闷职此之故每有人于冬日将窗户杜严炽炭火于床前稳睡不令此气外出吸气愈多遂致长卧不醒更有人入于枯井阴沟煤矿酒池之中不知预防而误死者日众是皆不明化学之理者也使知此理宜于未入之先先用新煆之木炭炽旺或新石灰或冷水收灭此气而后入之则亦无甚妨倘有人为此气触死而救之应速将死者置于空气通畅处用冷水浇其遍身用力擦其四肢渐渐即可复苏此则炭气之有害于人物也其能生物也系因植物之生亦赖呼吸与人无异其吸入之气皆炭气其呼出之气为养气而人物吸入之气为养气呼出之气为炭气如无炭气则诸植物必死植物死不能呼养气而令人吸积而久之人将天地间之养气吸尽亦束手待毙矣此亦可见大造生物各适其用俾炭养二气时时变换而人物始得生生不息世有因炭气而并咎炭质者是亦不思之甚矣炭质烧后所发之炭气能害人固也岂知炭不使之成气便能益人夫世间常用之炭乃木所成取炭之法不一将植物加热而散其气质但加热时不使焚烧所剩者即炭或用木浸于硫强水内愈变愈黑亦为炭亦有以陶取炭陶炭之法将地掘坑置柴料于中后加火密封之即成炭或用柴料堆积后用湿泥澜草封固不泄空气焙煆一月亦成炭时日愈久得炭愈多此数法皆可取炭惟造火药所用之炭须用最佳者法以一铁箱将柴料盛满上留一孔下加火经久而成若用骨与象牙及一切动物亦能成炭惟以十一两骨仅得一两炭耳炭之用不祗可炊饮食如将盛流质各桶煆其内皮成炭虽存数百年亦不损更与养气有大爱力所以化分金矿中之养气而取金类用炭煆而熔之炭收其养气而成纯金其最大之用能灭一切恶气其灭气之力动物之炭更胜于植物无论何物极腐极臭人不堪闻如用新炭研为细粉铺于臭物以上虽仍腐而不臭西人因此制一嘴笼用铁丝布二层内夹炭屑罩于口鼻空气透过屑中所有秽恶之气悉被收尽而不得受其害矣医院诊视时疫剖视时疫剖视死人及在船舱阴沟积污处所用此器可免受症且能作滤器水为污浊取炭澄之自能清恶加新炭粉摇之自能甘芳人或误食植物毒药如鸦片莫飞亚马等前用炭粉和水立饮即能消其毒而不害人并能灭各物之色欲提糖而使净也将粗色黄糖消融于水以动物之炭滤之一煮干即成白糖西国墨水暨红酒黑酒以动物之炭滤之则色香味三者俱无矣炭之益人有如是者同一物也得其用则养生不得其用则戕命亦唯神而明之存乎其人耳
化学当学论
今之聚谈实学者非曰格物算法即曰天文地理步武西法者不曰洋阵洋操即曰英文英语庸讵知此仅西学之皮毛而非其精义哉泰西有化学焉与格物算法相表里与天文地理相颉颃文字语言由此而开妙蕴行兵布阵亦藉之而瀹灵机行之于大廷固可以强兵富国守之于一已亦可以益寿生乃鲁钝者苦其精深聪者又鄙其琐屑是可惜也请言化学之理化学者化分化合之谓也盈天地间之物杳不知其亿兆京垓秭壤沟涧正载其原也而考质不过六十有六苟非化合化分则祗此六十六种而止何由而有亿兆京垓秭壤沟涧正载之物哉然欲考其如何化分如何化合以何法化分以何法化合何质与何质化分何质与何质化合化分之后变何形化合之后成何物其中有奥理焉有苦功焉非三言两语可以明非三月期年可以解也无已姑就富国强兵卫生益寿数大端言化学之效富国之急需开矿夫人而能言之者也以五金而论岂漫为是掘地凿山哉必也未开之先如法化分知其含金之贵贱已开之后如法化八知其出金之盈拙其法愈精得金愈多人工且又省他如工艺制造无非化学之所发皇也照像镀金无非化学之所流露也或曰此皆小民之事初非君子所宜岂知工力固属乎小民而理法必出于君子乎我故曰化学可以富国中国枪药弹率皆购自西国虽常设局制造亦归西人执掌嗟彼华工无非如奴仆之供人使令耳今既欲与西国相争衡而军器必资于强敌孰胜孰败较然易明独不思西人亦犹是人也华人之心思且亦有胜于西人者而遇事皆膛乎在后此无他化学之明且精远逊于西人也假令我华人之于化学亦如西人之专心致志将何枪何之不能造何药何弹之不能制哉吾故曰化学可以强兵至于疗病之药材中国虽有炮制煎炒诸法西人则以化学之理去其渣滓提其精液等药也华药用数两者西药祗用数分同病也华药服半杯者西药祗服数滴下咽既属甚易去病又形甚速事半功倍此之谓欤且于化分化合之理察药材则知某药之同质是故中国外科有用珠粉者西人则知珍珠与灰石同质遂舍其贵而取其廉华医又有用磠砂者西人则代以淡轻四绿又如蛋白与轻粉相和则结为定质以此推之则遇服轻粉者解以蛋白毒自不散岂有不效者乎人每言西医之艺绝伦而不知其得力于药材者实其得力于化学也泰西医士必从化学入门西人年寿今长于昔历观西中具有明征吾故曰化学可以益寿卫生要此三者语焉不详欲读成书已有译本而其上益于国下利于己则此说实莫之易也有志之士曷其舍化学而不学乎
论化学
上海开设之制造局所译出泰西诸书无不裨益于人事而诸书之中尤莫要于化学也夫中国昔人所论物理各事其书不然其意亦不然一见夫泰西所谓化学之深造方恍然于中国物理诸书惟仅知万物之外形而万物之内蕴尚未尝能深知其奥妙也若夫泰西之化学于造物之道已为西人所深悉万物化变成就之理本已显露其二三经西人阐发其微其所成就更为不少矣夫万物自有天地生成之原质以其原质各分为纤粒其纤粒有定形而各物既各有相结之性方能以分定等分相和而成为诸物今以纤粒之细虽显微镜之最精者亦未能确定其大小之实形然有端志窥测者拟日将一寸分为二百八十八兆以兆之所分而取其一分则得其每粒之大以是而亦足知其细矣原质既分为数十类欲以数质而成一物乃以各质调和而成也其各物如火如石如铁如天气合为二质或为三质而所成者其各物所存原质皆有额分细毫未曾微差所最奇者则两三质之分成各物者其分数皆有互相加增始相对合之定例今化学诸士并能将诸物化分归成其原质亦能以原质相和而成为数物化学之裨益人事实有不能尽言者其制作物料也则惜其料精其质而法另有出于常法之不及者其种地也以知某地所缺某物所尚遂引之栽培灌溉其医术也能察考百药之实质因症所宜补宜除而照用也百工之业实无不有赖于化学此化学之所以能供人事而西士之倾心于其学又何乎我所望于中国者诸士既欲接续是学果能中西互相争助其大举庶几数传之后后人既沾其大利亦可追忆曰是功虽泰西所肇创亦吾前人接续勤劳而始大奏其功也再能于功上加功不亦更美乎溯泰西化学之所由长进盖由于昔有狂人为术士所惑梦想长生之丹链金之术惟在熬调熔铸之法能得其精自可成也于是昼夜劳习不停卒至或猒生或病起而始释手也乃其熬铸之劳虽于所图废然未得然亦有异见焉有识者得见其法历年竭力穷思遂起化学故化学始兴也后之化士果能推广而增益之庶不负狂人之梦更能过有识者之法岂非化学之大幸欤
重学
重力行车说
尝闻西学中有重学之一端虽曾历游欧墨各洲未尝与彼都人士考究其实心窃疑之昨日见新闻纸载有虹口路新造飞龙岛试有自行车招人乘坐初不知岛形何若又不知何以名之曰岛更不知车之何以自行及偕茂苑赋秋生往观始恍然悟因语赋秋生曰此固重学之一端曾不可以浅觑特惜告白中不为之表明致有志者不知为何物登车者亦不知其何以有用为慨叹者久之因念余与亚士尼为能亦相识有素曾承其赠余高铁路图说一册即此车之制也此车任重自高而下势同建瓴取其重力坠下便趁力激上一坠一激之间其车自然行走更当接长便自任重致远不烦人力不烦马力不藉火力不藉汽力妙用残觉可取凡一切煤矿铁矿铜矿铅矿之所运货达船最为适用其矿离水次稍远者尤为合宜既不费力又极迅速何便如之闻往年直北曾用此车辇运重物由津至京殆即载三海中之机器铁路也嗣闻河南郑工堵筑溃堤亦赖购取此等车辆载土达堤既便取又省人夫以致易于合龙是真大有裨益之具更闻之西人云日坐此车行走一次可以免夫疾病缘人身五脏六腑安顿腹中久滞不动难免壅阻之患此车目高而下其疾非常人坐车上一经脱卸出于不意未有不惊持其精神而掣动其脏腑者脏腑一动则气之闭者亦开矣食之停者亦运矣较之火轮车马骋车之碾动尤为得力是于养身之道不无小补然则此车岂可与他项玩具同日而语哉麦君不讲中国文理不能立一说以自声明而但登之报章招人乘坐人之阅报而往游者亦遂漫然乘之漠然视之但觉此身忽然被其抑之而降忽然被其撮之使升升降何常不能自主亦不知谁为之主不似入仕途者可以凭己之力夤缘而上升可以受人之力排挤而下降升降之间己与人皆可为主及细察其车制平正通达块然一坐具耳四轮而外绝无机轴然后叹其心思之巧绝而测算之精微焉余不解重学即登此车亦但知其然而不知其所以然故略为此说以剖明之仍望此间之精晓重学者就余之说而引伸之且为测算而详陈之庶不辜负麦君之一片苦心耳至麦君之为人精明干练曾以有功我国经疆吏保荐至总兵官身虽膺夫二品之秩而帖然意下不矜才不使气目下暂作六月之息旅居洋场娶中土之妇处中土之室服中土之衣啖中土之食绝不以中土大人自夸亦有道之士也充具才力使之办理中土之铁路必然得心应手卓有成效之可观若此重力行车一端特其余技耳尤可异者此邦之人不识重力行车之益独惊轻力行车之乐轻力行车之谓何则近日所制以马驾驶钢丝轮轴之车是也轮用钢丝轻而易举缘以象皮行地无声车既迅疾异常而坐于其中立于其旁者皆无聒耳之烦昔人诗云车走雷声语未通使乘此车则虽喁喁细语亦甚了了可听我中土原有蒲轮安车之说为国家礼贤下士之典相提并论何华洋之悬殊而奢俭之远别耶余旅欧洲时知有此等车制以目未曾询及西士据称此等钢丝车辆乃系盗贼所乘取其行驶无声驰骤较捷以防失物人家追获故泰西士商衣冠中人绝不乘坐观于本埠旅居之西人虽殷富亦无此等车制亦可恍然大悟矣此间豪客大都不学无术之徒若录事参知则但务奢华他何所顾而一二衣冠文物中人切勿随波而靡贻西人以笑是则余之所厚望也耶因论重力行车而纵论及之幸勿哂余为冯谖之弹铗兴歌也可
何良栋《皇朝经世文四编》卷-

皇朝经世文四编卷十二学术
汽学
汽车源流考
汽车之制始自泰西近则通行于中外然中国铁路只津沽之开平台湾之基隆两煤矿为之权舆余则虽奉纶音于沿海各省一律创建惟至今十载犹未兴工即东三省间已筑至山海关乃因庆典急需又将工挪移应用以至工程作辍未能刻日告成岂以火车铁路为无用哉非也工费之需有不足也不知火车铁路驾驶如飞有事则用以运兵无事则用以运货瞬息千里实以济轮船之不逮所而辅电报之所并行故泰西各国其国势最巨者其铁路亦最多富国强兵皆可于火车铁路驯而致之也尝考泰西汽车铁路以美国最多其工费以英国为最贵而其始创则以法国为最先西历一千七百年西人尝有思用水汽以代人力者于是始有人创为自行车之说讵越数十载而未成至干隆己丑即西一千七百六十九年法人喀诺忒首创一车内置水锅一汽筒二及火门汽管等物使煮水成汽入汽筒中推挽迭相为用鼓动车轮使自行于上道而尚未有铁轨也佥名之曰自行车是即汽车之始也越两载法国兵曹闻之谓为行军利器乃命白来禽仿其法而大之以红铜为圆锅复置汽筒其推机路长十有三寸每方寸汽约得压力十九磅为火轮一径四尺间于二汽筒之间以鼓动全车轮重约八百四十磅全车重约十二墩可抵马力五匹每小时行四英里有半惟锅小汽不敷用每行四分小时之一必停车煮汽如其时俟汽足始能复行故其制仍未善也嘉庆壬[戌](戊)即西一千八百有二年英人突来肥息克始制铁轨至辛未一千八百十有一年英人来造成马一车作卧锅空其中为火道以单行气筒二置于锅上半藏锅内半露于外推其机路甚长挺杆向上衔于杠杆之一端又一端则有摇杆下连曲拐转行轮轮辋与轨面皆有齿相啮而行每方寸气得压力四十至五十磅不等至是规模略备遂行于世十五年后犹有用之者道光戊申即西一千八百四十八年美国人鲍温造气车用八轮中有齿轮二平地用八轮山道兼用齿轮车前置二气筒径各十七寸推机路长二十二寸挺杆斜下以动八轮齿轮之上别有两气筒筒径十七寸推机路长十八寸挺杆向下专动齿轮齿轮不用时则以一小气筒提之起锅炉内有小火管一百十二条径各二寸全车重三十墩癸酉一千八百十有三年西人孩得利参用突氏之法别成一车锅炉铸以生铁器筒一径六寸嗣因锅小气不足用又造一车火道环炉周略似倒焰炉之法气筒二直立于锅炉两旁推机路向上挺杆直连杠杆之一端其一端则为摇杆下连曲拐拐附于齿轮啮四轮而行
嘉庆甲戌西一千八百十有四年英人司梯文生自成一车四轮径各三寸熟铁鋿鑪长八尺径三十四寸中空为火道直达径二十寸立气筒二径各八寸推机路向上长二十四寸藉齿轮相啮而行略如孩得里法前后轴心相距五尺轮之内层附以齿轮径二十四寸二轮之中又有小齿轮一周轮重三十墩每一小时行四英里乙亥西一千八百十有五年司梯文生又造一车重十墩有半引重三十六墩又四分墩之一又于前后轴端各设曲拐连以链俾前后轮旋转以减阻力又数年始改用挈杆附于轮面摄之以竹下林威次以轮受车之压力太重创用挺簧以减滞力惟簧有涨缩之力汽筒直立推机路因有震动之患司有文生改用小气筒以代簧力英人南佛尔以锅鑪必体小而火切面多体小则轻火切面多则气力大因作穿心管之法自是厥后精益求精老开忒车则司梯文生造于乙酉一千八百二十二年恼佛尔胎车制于己丑一千八百二十九年白来次惠忒与意来格生两机器师所造庚寅一千八百三十年海克倭次复用新法锅炉内为单火道内有水管纵横其间如十字形层递而进又置气筒于锅之下轮之内挺杆前连摇以杆附于轮轴就轴为曲拐二相距成九十度角后司梯文生亦仿其法焉法人敖音造巴黎西境所车用之乃白来味又腊品二人之法其车名来尔格于咸丰乙卯即西一千八百五十五年赛于法都自道光丁未至庚戌年间皆以康屋尔立勿浦尔来格尔三车为最大今则重至三十余墩者已数见不鲜则快车子亦有重至二十八或三十墩者且前此所用汽压力仅至八十磅今则用一百二十磅至一百五十磅故车虽而行驶自若也然亦有喜用轻车者如阿特武士所造者是道光庚戌阿特武士于伦敦造一车行驶如飞骤难停止复用机下压使轫发抱轮以扑刀俾免触碰之虞自道光丁未至咸丰乙卯汽机之法愈愈出精其压力亦日大一日惟前此无汽表故汽力过大时每从萍门泄出所耗实多道光乙酉巴达武创立汽表其獘始去乙卯以前美国汽车多烧木薪内锅内火管制以铜后改用煤其火较烈改制以铁上山车道爱勒忒曾着为论说其言如欲车循轨而上必用熟铁挈杆牵引前中四轮毋使稍有偏倚其挈杆必有活机俯仰自如则轮行折道始能便捷也之美国哈次生及培克四阿之车道则为卫思楼所造也奥国王所乘之车大者重二十二墩八轮前后轮心距二十六尺十寸又八分寸之七为法人弗拉奢忒所造每小时用枯煤六十二磅引重一百七十二墩行十八英里又四分里之三能转九百五十六尺半径之弯此又法之至新者也
咸丰丙辰法国东北道公司略改雁格欧次之法造巨车甚多以为曳货车之用北道公司亦造四十辆由各厂分造其一则克虏苏时德厂所造也表克尼盎次之车为载重之用咸丰庚肆即西一千八百六十年考意次林公司仿其法以为二车一曰腊阑毋一曰腊蒲咸丰己未美国载客之车有十六轮者凡四轮为一架后因不适于用阿特武士于同治癸亥即西一千八百六十三年改作一车前后轮皆用活机故车虽长能转二千尺半径之弯无论道之曲直车行皆稳兰武士技达毋者伦敦西北公司之司机器人也思轫车行汲水入锅之法因于咸丰庚申年就道中康威堤铁轨中间制生铁水池二各长一千三百二十三尺宽十八寸深七寸两竭如斜坡形各长四十八尺池中存水五寸时适与轨面齐用常车式能容水一万五千磅有管自水柜下垂两端各有活节能旋转下口径十寸入水二寸车行时汲水上行速与车等加车行每小时三十二尺或每小时二十二英里水能上升六尺能汲水一万磅至一万五千磅若车行每小时仅十五英里则水上升至管口上端而不入柜咸丰辛酉尼尔生所造俄国河之车重十二墩汽筒径十尺推机路长二十二寸行径二轮径五尺辋面有齿以止滑而无铁轨但前有冰床置锅下如抱该轮架能旋转有机通车上以一人捩之如舵自有汽车以来各国讲增制造力则欲大行则欲捷故车之重数见如多道光庚寅间每车重七墩以已谓为极重迨越十年则有重至十五墩者又十年则重至五十墩又十年则重至五十墩至梅尔士所造之车则重至六十墩车既加重压力亦求庚寅间每轮受压力至多三墩嗣则增至十墩有奇昔日输辋制以孰铁而轨则制以生铁近则用克虏伯钢为辋畀色麻钢为轨故每轮受压力十墩或二十墩全二轴上亦行所无事矣究之汽车之制即诸葛武侯木牛流马之法而易既济一卦言曳其轮以水火鼓汽而行则中国已早开其先特华人不以技艺为重故久而失传西人则以技艺为精故日益加巧今者四郊多垒铁路之筑必不暇及然天心固有厌乱之日世运岂无返治之日小丑跳梁何难聚而歼尔时万国辑和八荒无事则增修器械添置炮船凡所以讲求武治者固不懈容即沿海各省兴筑铁路以维商务而裕饷源亦事所不容缓者因即泰西汽车源流以考之俾留心技艺者知所取法焉谅不以失晨之鸡贻讥于大雅也
气球体用说
客有从大花园观放气球而返者问于梦畹生曰我闻西人之制一器也必深考其体质功用务极精详敢问气球之体用若何子能缕析条分使鄙人得开蒙瞽乎梦畹生曰仆于格致之学素未研求乌敢强为之词有类扣盘扪烛无已请将习闻于西友及得之西书者为之述之可乎考气球以绸为之润以胶漆初制时有人见肥皂水内喷以热轻气顷刻成泡吹之能上升因制以为球中实轻气俾得扶摇直上高出云霄轻气较地气十四倍轻故能摇曳升腾御风而起也特是取之非易其价甚昂每放一球耗费实甚因穷思极索别出新裁知煤气取值甚廉且更轻于轻气一倍遂一律改用煤气更无有人以轻气升球者据西友言球之最巨者阔约三丈五尺以四围上下均算共得一万二千尺满以生气计重一千六百磅满以轻气计重二百磅今以煤气代之则只重一百磅矣以空中一千六百磅之力浮一百磅之轻即使中坐二三人杂置零星器具亦不过增多至四五百磅有不如鸟之飞回翔灵捷者哉客曰然则人何以附之而上随球之下必悬巨繖繖之下必悬藤床或藤篮中陈寒暑表于其中以察天时然后于开旷之处即放之而上球顶有窗可启闭闭则上薄霄汉启则气渐泄而下沈其体质盖有如此者至其功用则平常无风时一时可行百里多至百二十里若有大风吹送则有一时而行二百五十里多至三百里者今者范达山所放祗以为游戏之资耳实则其益有三请为子一一剖析一以谓天象泰西天文家于日月五星昼夜寒暑早已推测详尽着为成书顾测之于地上容或有所差池不若测之于空中更得有所依据尝有人乘球而上初见地上有雨升一二里则见电再升一二里则见雪又升一二里则见日光晴朗翳俱无回视下层一白如棉浓云密布雨云相触即电闪雷轰乃始悟空中之气不同寒暖亦因之而异又有人得养气一袋升至高处约离地二万二千九百六十尺面渐变色白如死灰身亦疲软不堪手足不能运动稍吸养气始得复原再升至离地二万六千二百四十尺则昏迷不醒一息奄奄乃悟愈高则养气愈微不能供人呼吸矣其有益于天象家者如此一以测地舆西人最重方舆之学大而山川关塞小而岛屿乡村无不细意量测绘图刊印犹苦山陬海澨人迹不到之区未免影响模糊无从细测今既有气球可附则从高视下一览无余或勾勒成图或摄影上纸且他国之地己国所不能量测者一日乘球往观他国亦无可禁阻甚且潜行绘就人尚不得而知闻之德意志营中各兵皆有法国舆图一纸一村一郭了如掌上螺纹苟非乘气球测之安能如是之既详细乎其有益于地舆家又如是然犹不足为奇也所最奇者实为御敌之用夫两军交战肉薄血飞彼军之虚实情形在我何能洞悉虽有间谍未必能消息灵通乃有人高放气球凭空俯瞩营寨辎重一一了然帏幄运筹方可制胜犹忆昔年越法之役有绘成安南得胜图者一法帅高坐气球中窥探我军形势黑旗兵挽弓仰射球破而堕法帅遂致被擒此虽姑妄言之聊以快观者之心目然尝见博物新编所载有某员身为裨将与敌人对营而阵不知敌人虚实遂乘球往探约以舞旗为号比至敌营被敌兵所见望空发枪高不能及甲乃就空中指挥令军士望旗进击得以大挫敌军岂非决胜疆场之明效乎客曰与君一席话茅塞顿开然今之放于此间非测天文也非图地势也非因两军对垒侦探敌情也惟沪上从未有此奇观是以试一为之俾令大恢眼界而最妙者不试于赛马场等处独试于大花园人皆谓大花园相隔十余里之遥观者殊多不便不知赛马场等处并无风景可娱欲观气球则惟观气球已耳大花园则亭台花木精巧绝伦又有美馔以疗饥苦茗以解渴游人到此先可娱目聘怀当此岩桂飘香篱菊绚采寻诗选胜别具风流更有海外新奇供人观览有不乐携筇蜡屐结伴而来者乎梦畹生曰是说也虽无与于气球之体用然不妨借以作是说之尾声因并泚笔而记之
汽学通于医学说
友曰子亦知滊镜之制与人身脏腑肢体之故一同理乎余曰不知也愿闻其说友曰人身之内胄为水谷之海交乎中焦藉命门电龙之火以化生精气上达于肺由是鼓动翕张而为往来呼吸其精气又灌输于肺腑敷布于经络用以运动五官百骸脾在胃旁终朝引动人或倦卧则脾不动脾不动则五官百骸遂无异虚设胃之上口出于喉其系于舌本是以脾胃之寒热可于是乎之今观于机器之有锅鑪犹人身之有脾与命门也汽锅一沸则蒸气上腾犹胃之化生精气以达于肺也引擎之高下低昂犹肺之鼓动翕张也机轮之旋转有一定之数犹呼吸之一日夜必一万三千五百息也轮动则众机皆动犹五官百骸之效其灵也皮带撤去则各轮停转犹脾一停歇而人即倦卧也热度表可水沸之热度犹舌之可胃中之寒热也滊锅之水上下轮流更换犹精气之灌注旁达也热度已至则马力充足犹脾胃则气力壮盛也惟人之命门系雷龙之火乃阴中真阳能化生万物实先天生气之机根本鑪所用乃煤炭柴薪之火能销铄五金之精气是以锅鑪易坏最妙莫如以电气代人力电气发热生力用之不尽且可免煤炭柴薪之烦费盖天地间之精气即人身电龙之火西人格致家亦尝言之与其机鑪之用煤炭柴薪不如其径用电气也余曰然以电运机之法目下泰西制造家业已用之特子言锅鑪之制有类人身脏腑则何以西人能造汽炉而西医于内科一门反欠讲究其故何耶友笑曰西人务实不务虚重有形而忽无形易曰形而上者为之道形而下者谓之器者有形道者无形故名医者曰通医道造机者曰制机器西人第知有形之之有用而不知无形之道之尤为有用盖机之有锅鑪有形之器也人身中脏腑肢体内外相维之故无形之道也中国医家长于论道故于攻补汗下之法升降浮深之宜皆审于五行六气七情之盛衰消长而以相胜相感相应相反之道治之医者苟明于无形之道则洞见本原而去疾易于反掌彼西医徒知以有形之为重人身之有形者不过血肉皮毛筋骨肌肤类耳故西医精于外科而疏于内科即气虚阴亏致患痈疡在外科宜用里温中之法以为治者近日西医皆不能奏效甚或性命皆丧于其手盖不明于无形之道之有用故耳孙真人曰分阴未尽则不仙分阳未尽则不死阳者气也无形者也西人诚知医者宜体无形之道而以观锅鑪之法以观人身之脏腑肢体而不第以血肉毛发筋骨肌肤一切有形者为重则思过半矣余闻其论甚为叹服盖友于医道固三折肱故其言能精晰微妙至是是不可以不此笔存之也
身学
人身血质考
今天下中外一家车书同轨美学士卜舫济航海东来掌海上约翰书院课余集华洋教习十数辈轮流考察而定之此其一也嘲菊日届沈医生星垣主讲血理时日乌坠金月兔升玉头有酒正拟同斟忽闻郎当声侧耳听之曰此集客钟也急起偕司钥之朱葆元与王书兰诸弟子随客拾级登楼入化学房以次列坐顾视东西壁列八大琉璃厨实以机器南轩列天文镜一北凭窗横陈二架满列化药数百中设平台置蜡人一具长三尺许周列标又高张人体内外图八幅令化学生吴慎之金戌生等分司之上悬七色斗大星球七点炯然有光旁用八大凹镜分悬于壁台南分列十二案监院居首座观乐轩主吴子良与予用来顿十二电池如法灌满强水偏北距八九弓虚受斋主朱玉堂评华逸史孙绍周用但尼里器三十六电筩通铜线于机首未几闻咄咄声两电灯同时发光上下通明陆离璀璨几疑此身在琼楼玉宇会接仙也顷之户外姗姗其来前者乃女教习抹史道孙米奢司卜琴师李马两女士偕陶雷玛干诸西女而陶雷手一筐杂以日腊红大利花东洋诸香草分插案瓶中西俗所以示敬礼之意也二琴师至西南隅并坐琴台次第奏雅时室中人皆危坐无謦欬者曲终英医生马山离坐而起至平台前启示蜡人诸部美教习司玛李将鞭指图以示血管血轮诸平面沈星垣亦起而揖众宣言谓血为流质非原质也其色微黄其味微咸汁中皆轮点计人全体血居八分之六其质较重于水如二十立方寸与二十一立方寸之比血之运行在管则赤在回管则紫其源发于心其流亦归于心故曰心为血府中分左右上下四房隔以横直两膜每房约容血二两右下房由肺管运紫血入肺复由肺回管入于左上房为内运左下房由身管运赤血以周身复由身回管入于右上房为外运管凡三层外胞膜中肌丝内湿膜力主纵缩逼血前行俾纷入微丝管者为总管回管内外层与管同惟中层无肌丝近心处曰总回管内有一门以阻回血逆流形如半月有名微丝管者细如发密如网设横割一寸可得九百余缕管质无肌仅有薄膜几不成层
言未已见一客脱帽而起视之乃海上唐君梯旃也直前致辞曰血管之脱既闻命矣血色之赤紫请无闻其详愿闻其指星垣曰客无躁吾徐语之大抵血含炭气者其色紫含养气者其色赤盖紫血入肺之微丝管散布膜内将炭气呼出养气吸入变成赤色若一入人之微丝管而呼吸之功适相反故血又化紫谓予不信可一试之即见监院令学生将诸器分置于案时古周君直卿已将紫血两许置入玻璃管用器吸入养气其色渐赤复吸入炭气而逼出养气其色又紫座中皆顾而相诧沈君遂将所试之血作一分倾入化分器中一再分化得水七十九分定质二十一分其二十一分卯清六分一分油与铁锈等二分纯汁十二分复将纯汁分滴于凹面玻璃片递司显微镜者镜之镜凡三架司其事者一为长安诗酒客李毓兰其次为戴调侯汪梦莲两茂才汪君司五分之一之凹镜戴君司五分之二之凸镜李君司十分之四之凸镜血作黄色其轮点之视差随凸镜之大小也一生喜强辨独不信前席笑曰血质如是敢问可有肥瘦之分乎沈君曰有遂左右顾招肥肌之吴生瘦肌之王生至前初不肯强拽之容皆笑不已二生既至沈君出细针均令刺指血滴于片镜得红轮每千点得白轮四五点为正而瘦者较多于肥者三四点沈君云白轮若多至二十点外则血中有病矣鼻边忽闻麴气在坐次忽现天龙一指其所言皆酒顾之乃某君也语沈君曰吾闻挟忠肝者血碧具佛心者血白阿侬之血白耶碧耶沈君未及对予笑应之曰君抱仙骨恐针十指但有青气如烟而出言次延陵吴子已代为刺之得血一点如芥大倩吴君自镜见其眇一目口呼咄咄者良久曰噫异矣今而知我之血战矣请诸君大书某年月日为我记功也可客皆次第窥之见镜中之血径长五六寸血轮上下盘旋借酒力而倍速如窗隙之野马战于日光也逾时凝结作深红色青州曹雨南博士测得轮径每点积三千二百分寸之一平方寸约积十六千三百八十万点监院恐客酒渴茶渴摇铃示仆陈香饼加啡果以宴之又倩米奢司卜指按风琴奏一堂欢喜之乐西语曰凹伦尚吴以志雅集乐甫经耳畔陡起铮铮声屈指已钟报十下矣诸学生遂次第歛其电灯亦息客散予抵卧室见烛龙尚留余跋因命楮先生管城子龙宾十二为述其缘起如此
论脑质
人之聪明在于脑男女皆有前数年已有人考之今俄国复有医士细心考究常与人论云尔以为男聪明愈于女耶女聪明愈于男耶有云女聪明愈于男者又一医士云聪明半出于教化非尽由乎脑也奥大利洲未归英国以前人皆蛮野既归英化之后人渐智矣可知半由教化半由生成尝考该洲男子之脑积体大于女子四百八十一分半彼古埃及人最称教化之美备人皆能学然从平方量其脑所别于奥人者有六百二十六分半即波斯人之脑亦大过奥人六百九十九分以此论之可以能辨人聪明之高下故俄国医士特究心于人物之间以考其脑之大小而即以知人之脑实丰满于万物故人之聪明亦胜于万物惟可异者物中如猫脑重约二两八钱犬脑重约八两羊脑重约十二两狮子脑重约二十五两人熊脑重约四十两大牛脑重约五十两马脑重约六十五两人脑则重约一百三十六两以上诸物脑与人脑比较则不能相胜惟物中有二大兽如海鳅脑独重有二百八十两象脑则重有四百六十两是二物脑大过于人数倍而聪明不能过人抑又何欤然则谓男子必聪明过于女子亦未甚当医士曰男女聪明既不能偏胜而其中亦必有分别有学与否乃有时有学问之人偏于人情不能理会无学问之人转能理会人情到透处可知从脑上分别聪明与否亦有难言之处观于俄国前时有一武员精于用军而其脑极小又有一天主教神父深明天道人道而其脑亦极小可知聪明优绌似不能专以脑之大小决之推之凡人脑壮大即身体强固人脑细小即身体薄弱又不足言矣惟有时其人之体貌魁梧其脑亦从而增大此亦如海鳅与象体大而脑亦从大耳未可信其聪明之必大也观此论说纷纷未衷一是想业医家尚须许多察验始能知其精确前谓判人之聪明优绌不能专于脑之大小辨之然有时观脑中所现之筋系幼细明朗者人即聪明如脑筋所现系粗大无灵秀之气者人即愚蠢此又不可不知也至于论脑之生长如鱼鸟之无脑筋而一味柔滑固无足与人较论即如海鳅与象之脑筋绞甚多其生长与人不同亦不能与人较论若男女之脑其生长亦有不同盖因其脑筋位置总有异也更可异者鱼鸟既无脑筋一味柔滑乃有一种海物名为海螺者独精强捷巧越山超海尾能锯木架屋而居智慧几与人同此种物如以脑考其聪明又解人难索矣尝考之愚拙之人其脑筋常多于智慧之人然则专以脑分智愚亦不然矣更有一医士考知脑分前后合男女两脑旁之前其脑常重于女故谓男独聪明过于女耳惟俄国医士考验之法独与此不同系先察其脑之轻重复将其腰骨内之髓肉察之谓人一身筋节概从腰骨之髓肉处鼓舞运动欲考人之聪明优绌当并腰髓肉考之始能分辨故该医士又尝即鸟兽等物之腰骨髓肉而考验如生鸡腰髓仅得本身脑肉一身之半白鸽牛羊马仅得本身脑肉二分之半猫仅得本身脑肉三分狗与海狗仅得本身脑肉五分鼠仅得本身脑肉六分半海鳅得本身脑肉十分象仅得本身脑肉十八分惟人则多得至四十九分以此数计之宜乎人之首出万物矣夫天地间之物鸡能司晨猫能捕鼠诸物各出其知觉以用于人天之赋禀亦奇矣凡此论人聪明之所由生俄国医士考论为详而缘其所得之理固在俄前武员精明强干脑小智大亦在乎考察腰髓之一道也按其考知该武员脑肉重得一百三十九两其腰骨髓重二十八两实得其本身之脑肉四十九分零又女子之脑重得一百三十两其腰髓重二十六两实得其本身脑肉二十六分零是男女禀受既殊故聪明亦因之而异俄医士其考之详宜其识之卓也
医学
行医临证不可轻忽论
医至今日几失传矣然所綦重人之生死系焉范文正公云人生不为良相当为良医盖良相能救苍生于席之安措天下于磐石之固良医亦能着手成春转危为安同登仁寿之域也是则医虽小道岂可轻忽乎哉如逢危难疑似之证人云亦云则亦何贵有此医乎即如伤寒一证为寒为热人皆知之所贵乎医者要在识其真寒假热实热假寒也何以辨之盖假热者内经所谓厥深热亦深水极似火寒极反兼热化也凡真热固发热而假热亦发热真热面赤烦躁大便不通小便赤脉必紧数岂知假热亦有此等症候哉若认作热证妄投寒凉之剂祸不旋踵矣仲景所谓承气下咽阴盛则毙是也然则从何处辨之不知身虽表热而里实真寒也其亦面赤烦躁者格阳在外虚阳不歛耳故有似乎真热也但其证口虽干渴必不喜冷饮虽饮亦不多或大便先结后溏或小便阴枯黄赤或有时渍洌或气短懒言或眠起如狂神昏谵语而有时则止与登高骂詈扬手掷足热极发狂者大不相同阴证亦有发斑然浅红细碎或夹湿而出白初起形如蚊迹与热证紫赤者又不同凡阴证之脉必沉细迟弱然有时或浮大紧数而细按之实无力无神若作热证治所谓失之毫厘差之千里者矣其实热在皮肤寒在脏腑是恶热非热实阴证也急当以四逆汤或附子理中汤填补真阳以引火归元使元气渐复热必渐退而病自渐减故凡见身热数按之无力者实系阴盛格阳非真热也外台秘要有阴盛发躁欲坐水中按之无力无神者此无根之火也故用姜附汤加人参亦能主治者此足见为医之难也若富贵之家遇此等症候日延数医议论纷纭莫衷一是夫病情如军情瞬息千变岂堪坐困因循哉全恃医者见证明确病家信任不疑方克有济然海上名医林立见证明确者未尝乏人以此治者盖亦不少用药如用兵医为司命所关讵可轻为尝试必于望闻问切乎盖为医之望闻问切知为将之智信仁勇严缺一不可所谓望者不但望其气色晦明舌苔黄白也兼欲望其坐卧燥湿之处寒暖向背之方如低窳之地湿气必多棂有隙暗受贼风是也所谓闻者不但闻其声音高下气弱声粗也必闻其平素嗜欲之偏性情所好如偏于色者肾水多亏偏于财者心营易耗善怒者肝气易升多虑者脾阳必败是也所谓问者非问其病之从何而起医之何药可治也要知其平日起居饮食起居不节必受非时之寒热饮食不时渐成劳怯之情形所谓切者不但切其之浮沉迟数也要当切其之有力无力有神无神证之真寒假热实热假寒也何谓假寒因伤寒失于汗下以致邪从阳经而入阴分凡真寒畏寒而假热亦畏寒所谓热极反兼寒化也欲辨此证必声壮气粗脉来有力有神唇焦舌黑欲饮冷水大便秘结小便赤皆是也如内实满者大承气汤下之不实满者白虎汤清之倘误用热药仲景所谓桂枝下咽阳盛则亡是也然杂证亦有假寒者此以热极于内寒侵于外寒在皮肤热在骨髓谚所谓寒包火是也凡遇此等证候用芩连之属助其阴而清其火间或滋阴降火之品亦多主治然必当察其人之土着流寓质之强弱不同年之老幼各异天之寒暖不时地之燥湿攸关以及居家之贫富处境之忧乐则病之浅深自见然此中千变万化又不可胶柱鼓瑟执一而论也
切问篇
甚矣医之难也昔扁鹊能见垣一方人故于人之脏腑历历在目因其病而投之以药无不愈者今乌得有此神医哉间尝以此语告之西友西友曰西医有此一法前者哲医生治某西女之疾其饮食如常而肌肉日削诸医皆束手哲君以法纳电气于病人腹中鼓动其机遍体通明脏腑皆见始知络中皆系顽痰于是投之以药霍然竟愈其神妙岂在扁鹊下哉余以此言告诸胡君悦彭悦彭曰奇则奇矣然非中国之医所能希冀也医家之施治不同而要不外乎望闻问切四字而切间症尤为当务之急非可以忽从事也请以所知者为吾子陈之夫脉者血气阴阳之所系经常而不离于斯位也一有所偏即知其变病者五运六气之所扰感触而不免于致疾也一有所即现于诊于是疾病肇于中象符于外浮沈错于部呼吸应于指矣是故圣人切脉理审病机察阴阳生死不能逃于指下者良有以也故善诊之士必问人之饮食起居而察脉之变者盖以形诸外而必有于中也所以持脉之道应变无方岂可胶柱鼓瑟而昧于权变哉然而问病易而切脉难者何也以病证易见而脉理精微非淹博沈静之士不能道其元妙故切尤在于问病之先若不识脉则表里难知阴阳莫辨在昔仲圣犹诮当时之士按寸不及尺握手不及足奚于当今之世乎且如弦紧之混淆迟缓之参差沈与伏之相类濡与弱之相似非有心领神会之士孰能辨疑似于毫厘之间今将朱肱七表八里之脉论其梗概若欲广博请观内经难经等书夫七表者浮芤滑实弦紧洪属于表之阳脉也八里者迟缓微濇沈伏濡弱属于里之阴脉也能明七表八里之两大法门足以识风寒暑湿之变化脏腑气血之消长矣夫七表阳也阳数奇浮脉按之不足举之有余寸浮伤风关浮腹满尺浮便难芤脉浮大而软按之中空两边实寸芤失血关芤便血尺芤溲血滑脉往来流利如珠走盘寸滑阳盛关滑呕逆尺滑便赤实脉大而有力按之愊愊然寸实上焦热关实腹中胀尺实少腹痛弦脉按之如弓弦状阳弦则头痛阴弦则脘痛紧脉按之实数状似切蝇寸紧头痛关紧胸满尺紧腹痛洪脉极大举按满指寸洪膈热关洪口干尺洪便血以上皆七表主病之脉象也若夫八里之脉则阴脉也阴数耦微脉若有若无极细而软寸微阳虚关微恶寒尺微下利沈脉举之不足按之有余尺寸俱沈少阴受病沈迟者寒也沈数者热也脉缓去来亦迟迟而有力为缓缓则为虚太阳病其脉缓者为伤风濇脉细而迟来往极难一止复来寸濇少气关濇胃虚尺濇便数迟脉呼吸三至往来极迟寸迟上焦冷关迟不欲食尺迟小便多伏脉重按至骨乃得寸伏气逆关伏溏泄尺伏完谷濡按之似无举之无力寸濡胃冷关濡肢倦尺濡腹痛弱极软而沈细按之欲绝指下寸弱阳虚汗出关弱胃虚生热尺弱气少烦灼以上皆八里主病之象也
尚有左手关前一分之人酌右手关前一分之气口数而时止之促迟而时止之结沈而中止之代沈失常度之革脉伏而弦长之牢脉兹数脉者其论更精其诊更微非肱之三折者不能抉其元奥呜呼切之道何其头绪之繁捉摸之难耶窃怪夫今世时髦之医高自位置诊人之草草了事不问病之虚实症之表里诊毕书方服之便可病天下岂有是理不过好奇炫异草菅人命而已其意以为高出于千古之上而不知自陷于井中天切问病古法有之假令人迎之往来弦紧则知伤于风矣但不识伤风有先后此象之所无不问何以知之气口之往来紧数则知伤于食矣但不识伤食有新久此象之所无不问亦何以知之伤风之问先后者知病之表里也伤食之问新久者分症之虚实也若不问而概以通套之药治之岂不误事乎内经曰临病人问所便便者便于用药也如问执便于用寒问寒便于用热之类若不问而概以通套之药治之岂不误事乎更有无耻之医胸无点墨虽浅近之语亦难索解即或有时偶中徼幸得生在医者并不知何何症之不利因其不利而用法以利之之理居然张口大言自居其功以为非我不能起此沈不亦可媿之甚乎夫因脉而识证因证而用药精以从事自无不愈之理内经曰审察病机能合色可以万全其此之谓欤大抵病色显而易见象隐而难明必欲指某脉得某病某病应某脉者未免失之太拘试看诸痛呕吐等症必沈伏全以外象为主此际若凭脉以用药必致大误故仲圣有凭证不凭脉之语要知浮主一切之表沈脉主一切之里迟主一切之寒数主一切之热此为大网再将七表八里除去四之外作为众目凡诊病先以大纲为主后以众目为辅合之病形气色通盘打算便知寒热虚实表里阴阳之治同道赖君志坤善用此法每遇险症辄奏奇功者惟此故耳岂必待亲见脏腑而后可以施治哉此山人豹斑之见吾子以为然否余肃然而起曰此说也可以补金匮石室诸书之不足因诠次而存之
痧痘探原论
窃观沪滨为英华荟萃之区事蔑有惟痧痘一端业是科者几若晨星迩日徐君石史倡论于前李子紫璇继言于后意甚精详言中窍洵可使后人奉为圭臬之二公者一系铁画银之外精究岐黄一乃杏林橘井之间情殷保赤拜颂之下手难忍释颜益加仆于痧痘一事仅得一知半解见猎心喜技为之痒爰摭先哲之遗言谬作痘原之末议婢学夫人难免方家一笑也尝思治标者必求其本治流者必溯其源而治痘者安可不究其原哉夫痘为先天之毒医家莫不知之而其毒之何自而来何处藏匿何以命名何时发泄则往往语焉不详兹试一一述之或曰因其母怀胎之时无所顾忌好啖辛酸之味及夫腥羶燔炙之物其气蓄于胞胎之中婴儿受之发而为痘其说谬矣盖痘之毒由淫火所致自干坤交会二五妙合之际形未成而毒已蕴其中是毒也实自父精母血中来儿之脏腑肌肤何莫非父精母血所成则其毒将遍藏于儿身内外耶曰非也夫胎者乃相火动而结成相火命门也故三秽之毒仍寓于儿之命门郭铁崖原痘论以毒寓命门为谬乃谓其毒孕育于周身然既孕育于周身曷为其肇发也复由于肾而脾而肝而胃而心而肺乎婴儿初生先有两肾命门介乎两肾之间所以无形之淫火先藏于命门耳至毒之发也不曰疮疡而曰痘者何也溯痘疹一书出于汉后岂汉代之前无此淫火耶上古之人谨身节欲虽亦赖此火以成形惟受之浅则发之轻厥后世风日替淫欲无度其毒益厉前贤怜悯其苦乃着方书以救世因其出如豆粒遂以命名亦象形之义也痘毒既由先天所蕴则生成之后即当发泄缘何迟早不同盖淫火犹石中之火必待金石相搏而出若儿之正气充盈则客气不能感触待至正气稍亏天地邪阳之气乘虚而入搏击而动斯乃发泄之时也痘既发矣犹有顺险逆之分此何以故试因其所行之经而论夫淫火寓于命门而肇发于肾自肾脾胃肝心肺次第相传透之肌肤是为正途痘之出也全赖气血以领载之心主血肺主气以故行至心肺二经而发者为是肝为血海胃为气海毒行于斯热亦蓄于斯肝热则血瘀胃热则气亢痘无气血乌能透达岂不殆哉然犹可行肝之气而血自流发胃之阳而气自达则毒亦得以解散惟儿之生死在乎治者之得失故谓之险若夫毒结于脾肾二经则难上彻矣脾属阴土为毒薰灼培养之生气伐焉肾乃阴水被火燔炙气血之根源竭焉欲其透至肌肤不亦难乎故名曰逆至于用药一端凉热攻补各有所宜如陈文中每用异攻木香等散峻热之药张子和多用白虎黄连等汤寒凉之剂汪月冈常用黄龙丹以攻之朱彦修有用四君子汤以补之然皆各有心得不可妄论其偏贵乎施之的当若失之毫厘则谬以千里必也推详脉候审辨寒暄察气血之虚实观形体之强弱痘点之形色论毒火之盛衰随机应变自然化险为夷若夫临症用药攻斯道者自有权衡仆庸愚肤见曷敢妄参末议又有麻疹则别为一端试再言夫麻者如俗所云痧子也内经曰少阴所致为疡疹是也斯乃君火余热感触时邪铄动肺金而发又曰麻属于脾金镜录亦曰毒藏于脾热流于心青囊大全曰麻疹属阳系天行时疫之热蕴于人身为少阳相火所因复遇外感留恋于胃其热毒之气薰蒸肌肤而成麻二说虽殊其理则一仆心有塞茅胸无成竹孰是孰非焉敢臆断姑以愚见言之大抵麻疹系小儿感受天行时疫之气伏于脾胃酿成热毒不能和解或因内伤或遇外感为君相之火激发由肺经而出肺主皮毛故现于皮肤其症属阳故欲出之时腮红眼赤其毒浅鲜故透发三日而渐回此麻疹之原委也是否有当还乞高明指示焉
皇朝经世文四编卷十三吏政
吏政
请慎重名器疏道光十三年
朱嶟
窃惟赏赐者劝善之经科目者求贤之道我国家设科取士三年大比录其文艺优长者贡于春官名曰举人甚盛典也上年畿辅荒旱收成歉薄百姓嗷嗷待哺即荷皇仁浩荡赈粜频施小民已无虞失所嗣以日久用各官倡议劝捐本年二月据潘仕成报捐银一万二千两蒙恩赏举人准其一体会试此乃皇上逾格之鸿施亦一时从权之至计原未尝着为定律也且潘仕成本系副榜贡生去举人一间耳赏给举人是于破格之中仍寓量才之意斟酌而行岂漫然哉厥后叶元黄立成等陆续报捐经巡城给事顺天府府尹奏请议事下大学士军机大臣会议遂乃比较银数请赏举人虽曰以昭画一然于圣主慎重名器之心因材权衡之道要未能深体而详究也若因此遂成定例臣窃谓适足生富家侥幸之心而阻寒儒进修之志查向来捐例京官自郎中以下外官自道府以下皆准捐至清要衙门非举人出身者不得与焉官可捐而出身不可捐也今以输银助赈之故而得为举人则未登仕版者将可报捐中书已列部曹者又得保送御史纷纷然竞趋捷径滥清班欲肃官方亦以难矣准其一体会试则得陇望蜀谓举人既可幸邀进士何难戈获于是因其势利买通关节雇倩枪替种种弊端在所不免臣故曰生富家侥幸之心者此也至于单寒下士既不能鲜衣华服奔走形势之途又不能遵例纳财致身通显之地其所以系属心思鼓舞才力孜孜以穷经砥行为务而未甚厌弃者良以举人一途为进身之阶耳今若以多士进身之阶为一时劝捐之计不论学问之浅深但较输银之多寡如能累万不啻升三一经呈报便同登第则人将曰富者无所不可贫者其何能为文章不足为贵科名亦觉其轻识趣日卑术业渐废臣故曰阻寒儒进修之志者此也颇失士望徒生幸心以为故常未见其可论者但以请赏花翎未便率行议准而请赏举人不知花翎举人均为圣朝之名器而细按之则花翎实器也举人虚名也实器以待有功虚名以彰有德互为表里未可低昂彼输财助赈者急公好义固不可不量加奖励然在士庶则或酌给匾额或议职衔在官绅则或准其加级或予以升途以示鼓励而劝输奖矣若夫请赏举人所得无几所赏实多应请旨饬下顺天府五城及各省直省督抚嗣后地方偶遇水旱偏灾如有纾诚输捐应需嘉奖之处概不准援引成案冒请赏给举人庶经制定而人绝望心流品分而士多厉志而于劝善赈民之道仍未有碍也
端表率杜弊源疏
富兴阿
窃惟今之鄙习莫甚于外省贪鄙瞻视为固然大吏首倡属吏因之以致库亏欠吏治废弛谨择其尤者请旨禁严以肃吏治事夫州县之亏空几天下无一州一县而无亏空者每届数十年未有不清查一经清查动辄千万或数千万虽云设法弥补徒有其名实则半饱州县私囊半盈督抚两司道府行囊实亏则我君之府库也州县之亏空断不能瞒道府之耳目道府若不知州县之亏空是道府形同木偶倘州县之有劣又安望道府之查察耶至道府之所以不能揭者受州县三节两寿之陋规寻常之馈赠道府明知而不问也督抚两司不知也此数十年之积习近则州县之亏空上至督抚两司下至道府无不俱知始则州县亏空道府代州县向督抚两司隐瞒近则督抚代升任调任州县向接任署任州县关说始则州县缺出两司拣员具详督抚核定准驳近则督抚示意两司某某升调两司遵照具详仕风愈趋愈下愈出愈奇缘督抚于一省之中某缺肥某缺瘠久识之于胸中迨经出缺或于平日馈赠者是升是调或于请托奔竞者是升是调或于亲知故旧者是升是调一经得升得调之员则即取偿于是缺缺分愈肥亏空愈重狡诈之员即因此而挟制上司受其贿属即不能不代为隐狡诈得计庸愚者亦相率效尤挟制之风几天下小民维正之供君上之库尚忍于隐徇其虐民之事贪玩之习何不可代为消弥外省通同一气凡无不化大为小化小为无迨养成巨患不可收拾止于罢斥坐拥厚资优游林下所贻忧者祗君上一人而已至首县最为督抚所信用亦最能挟制督抚凡督抚所需无不系首县备办督抚之嗜好婚丧庆吊亦系首县致信于通省官员始则暮夜之金近则明目张瞻恬为不怪督抚保荐属员卓异后即拜认师生爵受公朝拜恩私室一切营私苟且之事即无不对师谈论更有甚者并未保荐卓异亦夤缘拜认师生大意总在营私更可招谣夸耀我宣宗成皇帝深恶此习严行申禁至再至三无如积习久惯利之所在仍阳奉阴违查定例一省应征正若干杂若干州县应解藩库若干藩库应解部库若干若每年按例将银解至部库部库何至短绌州县何至亏空又何用清查藩司果能正己不阿督抚清廉不徇情面州县一经欠解始则予限严催继则从严参办何至成尾大不掉之势乃动辄藉口于州县赔累【】宣宗成皇帝视民如伤地方一经水旱恩膏立沛蠲赈兼施当经费支绌之时上年江南数省水灾恐各省起解银两缓不济急先发部库之银赈民是民之政皆出自君上州县之赔累何由而起现自督抚以至州县在官去任一切服用买良田起楼阁或自行捐升或子孙援例皆百姓之脂膏与君上之库藏也若不明定科条干纲独断势不能挽此狂澜臣愚昧请旨饬下户部于每年各省报征后将各省开具简明清单某省应解部库正及杂若干两某省业已全行起解某省起解若干两具奏皇上择欠解最多之省将督抚藩司罢革留于该省催征俟州县欠解齐方准各回旗籍其虽未能全解部库欠数较少者予以处分限期州县例准库存之则准一年二年时将上年存起解藩库藩库例准存库之则准二年三年时即将上一年之起解部库如此定以限制则部臣亦不敢颛顸督抚亦必知所儆惕上司既不能代属员徇隐属员即不肯贿赠上司上司于属员既无授受即无所挟制回护倘属员有贪墨之迹蠹民之事皆可随时参劾于国计民生实有裨益并请饬下直省大吏各秉天良清廉自持正己率属毋为己身谋毋为子孙计当思祖父遭逢之旷典本身渥沐之厚恩凡于国家有益之事不计利害须一身担荷毋存诿过君父之念吏治自必蒸蒸日上矣
严惩贪墨疏咸丰四年
韩锦云
窃维今日吏治废坏由捐纳出身者逢人迎合由科甲授职者亦遇事干求棒檄甫出即揣视肥瘠较量迁转于国家设官为民之意漠不相关官不爱民民不畏官盗贼蜂起实由于此自古弭盗之术不过曰安之胜之胜之在择将材安之在选良吏大兵所过户口流离得良吏以善其后若解倒悬厥功尤倍不独被害之区宜即苏民困即安堵之所亦当体恤下情皇上以澄之权寄之督抚各州县距省远近不一督抚履任后州县官不能远离职守来省晋谒贤否未能尽知道府于所属有表率之责且耳目尤近倘于因公接见时观其趋向察其才能又复详阅文案暗访舆论则州县官之勤惰贪廉皆可以得其实现今审断词讼州县有权而道府无权翻控之案道府多不肯提究且有欲提究而州县官抗违不遵者推原其故皆因道府收受苞苴事事被其挟制甚至已经发觉且代为掩护此等积习非督抚破除情面并加参处不足以惩顽玩即如闽浙总督王懿德奏请将福建漳州府知府金崇勒休一案实因金崇需索陋规每因所属未能馈送即行遇事挑剔是公事之准驳一视馈送之有无法营私莫此为甚查律载监临官挟势求索所部内财物计赃论罪乃该督原参摺内第云声名平常耳第云年力就衰难期振作耳所参不实不尽此金崇所以肆意咆哮哓哓置辩也又如钦差大臣载龄等奏请将四川建昌道俞文昭革职一案实因俞文昭在首府任内把持公事各官奔走其门则其钻营贿属朋比为奸者必不止一人一事查俞文昭系由捐纳出身器小易盈非善于要结上司不敢大张声势该大臣等奏请将俞文昭罢斥于朋比贿属各情未能根究早在圣明洞鉴之中臣窃惟有治人乃有治法而行法必先自上始今欲随时整顿岂必尽人而诛之督抚风旨众所向方惟明示赏罚则不可用之人皆将有所转移而乐为我用大吏守正而后秉正者来大吏无私而后营私者退其有怙终婪黩是自取愆尤不可恕也现各省有盗贼地方多以官之贪横为口实治赋者法无可贷尚有拟加重之条治官者罪坐所由岂可从惟轻之议应请旨饬下各省督抚于所属详慎旌别如有贪迹赃即当据实严参按律惩治不得以革职勒休了事庶被参者可以关其口不敢藉辞挟制未参者亦可慑其心必将勉为循良从此吏治民风蒸蒸日上矣臣愚昧之见是否有当伏乞皇上圣鉴
论谕止衙参事
今之谈时务者莫不知中国之弊在乎蒙蔽蒙蔽者上下之情不能相通也譬之一身必气血流行天君始能泰然四肢始能运动若一阻滞小则贻疮疡之患大则成臃肿之虞甚至麻木不仁虽有口而不能言虽有耳而不能听虽有目而不能视虽有四肢而不能动徒具人形奚殊木隅治国亦犹是耳主上深居端拱即甚圣明安能使四海苍生之事尽置之耳目之前非俟台阁之敷陈疆吏之入告圣衷亦无从臆断惟台阁虽为近臣而于外事亦多隔膜苟非详询之疆吏即有敷陈亦难晓畅故疆吏者总一省之事权为内外之枢纽疆吏而贤则下情皆能上达上政得以施行而一省之事自能措置裕如而无所阂隔否则知之而不能言言之而不能尽则恩泽之敷困苦之状皆为所阻上下闭塞非犹人身之麻木不仁哉是则疆吏之责顾不重欤然疆吏总握一省之权似宜周知一省之事不知非寄耳目于僚属则一省之事亦难周知故疆吏之接见僚属宜勤而于接见之时讲求尤宜详切非但可以周知外事亦可以考察属吏之贤否在外府实缺人员程途既远且各有地方之责非有要公亦断不能时时谒见惟候补试用人员之在省者定以衙参之例或逢五十或逢三八定期参谒久久相接属吏之贤否自可周知将来自不致以闒茸之流使膺民社矣且僚属经上宪勤于延接多方指授即闒茸之流亦当深自磨濯化莠为良可知衙参之制尽善尽美为吏治中必不可少之事也无如世风日下仕途日杂每省候补试用人员多至千数百辈虽有衙参之例类皆有名无实疆吏即欲咨诹博访而见者既多何暇及此且自同通以下尚须至司道衙门终日靴手版奔走趋承甚至辘辘饥肠尚难休息彼此劳神不能获逸于是属僚竟以衙参为具文并以衙参为苦事矣夫衙参之制本美举也而弊竟至此非大吏之不能变通办理实事求是之咎耶事苟能因时而制宜则自不难除弊而生利于守经之中寓达权之意则吏治方能整顿耳昨报纪武昌访事人云湖广总督张香涛制军以时局多艰吏治首宜整顿既已设立教吏馆凡现任候补各官自应常川到馆以便讨论政猷爰会商抚宪端午桥中丞拟将衙参旧章概行删免嗣后每逢五十三八等期各官皆于教吏馆中接见中丞韪之已谕令藩司瞿赓甫方伯转饬所属体遵行香帅此举于整顿吏治体属员可谓无微不至属员既省此车马之劳虚文之习而又得到馆讲求不致荒怠且既云在教吏馆接见则督抚二宪逢期到馆必矣督抚到则司道亦不能不到非但纡尊降贵与属员可以详细晤谈而馆中以督抚司道为常到之地馆长之课自不敢废弛而各员亦因此更能鼓舞非一举而两得者乎西人有事每于总会之区相讨论是以事理可以周知上下可以不隔香帅此举颇与暗合而于吏治尤为得其要领窃愿各省悉仿而行之俾听鼓者概屏虚文潜心实学并可尽袪蒙蔽之弊鄙人固深望之恐亦不独鄙人所深望者也
论久任
吏治为行政所关系官不得人则政无由而行固矣然官得人而任不久则效或无由而获古昔盛时官得人必各力其职史册具在犹可考见至久任之制其详虽不可得闻然试观其时兵刑礼乐诸大政类皆家习其事世传其官如司空司马司徒太史等且有因传以为姓氏者夫官而至于家习其事世传其官具有因传以为姓氏者即其任之之久已可知矣故其时百官类能人举其官官举其事事竟其功共臻上理迨汉时宣帝以综核名实为政其于吏治尤所注意尝以谓太守为吏民之本数变易则下不安必使民知其将久不可欺罔乃服从其教化于是凡二十石有治理政绩着者不复骤迁惟以玺书褒勉赐金增秩且有进爵至关内侯者久之或公卿缺出予召用循良之吏接踵继起天以绥靖汉代治化于此称极盛其于古昔久任之意庶几不失至于前明犹知此意如洪武宣德正统间外官自抚布政按察以至守令丞薄各官有已擢内用而政治在民仍遣还原任者有因他事罣误或当去官或当左迁或当下狱以政绩故悉从宽免仍遣回任者有虽以秩满当迁仍吏民之请使还任视事而特进其秩者进秩有至三品者若陈敏知茂州因累次增秩乃至右参政仍视州事秩既益高同州诸监司郡守反出其下人皆叹仰至诸留任者之时期或七八年或九十年其多者如陈本深守吉安至十六年陈敏在茂州至二十余年其久任也盖如此故明代开国以迄中叶其吏治亦以整以饬于古为近今者吏治积二百数十年弊病日滋在在皆需整顿当兴议变法之际变通改革新故之交尤关紧要为得为失大局安危存亡枢机之所在诚不可忽顾其所以整顿之者如裁官并官增官分官择人予权加俸诸端本报前者已详晰言之若久任则亦整顿吏治当务之所宜急者也尝试论之久任之益汉宣帝固尝以民知将久不敢欺罔乃服从其教化为言矣抑尤有进焉则如有一政固美利者然非多年不为功非久任何以尽其能事尝见中国地方【】有一善政前官行之甫经去任而后官停罢之者有之即或不停罢而行之不力卒致废坏与停罢无异者亦有之又如有人焉或善人也前官用之及去任而后官斥之者有之其为恶人也前官罪之及去任而后官赏之者亦有之且自不久任任则凡为官者皆将视官如傅舍于官事皆漠不经意有利焉不暇为之兴有害焉亦不暇为之去甚至有知己之不久任乃凡事自居其利而以害贻之后任者其有贪鄙巧猾者且日惟以朘削脂膏饱其囊橐为一己夤缘钻营迁擢好官之计其为害地方且无穷则又不仅如宣帝所云下不得安云尔也有吏治之责者其图之
驭下论
李联琇
袁简斋论严蔽而曰多其察少其发此驭下者之法也余谓此非所以袪严蔽而适以害宽而并害严奚以明其然也淮南云释大道而任小数不足以禁奸塞邪乱乃愈滋说苑云智而用私不如愚而用公陆敬舆云察精则多猜于物多猜而下防嫌故苟且之患作苏子由云多为之堤防以御其变诈则彼之智将有以出其堤防之所不能及江民表云太察则闻人之过下情不通则不闻己过闻人之过则奸生而刑滋不见己过则心塞而祸萌凡此皆谓多其察之为害大也居官者果能清嗜欲而广观听则诚信虚公而明生矣虽有魑魅亦将无所容而皆觉露矣吾第即其觉露者显惩一二以警之其犹有所掩覆而不即觉者要非甚害于政者也吾明有所尚显有所惩而不必阴有所伺使彼得幸我之不觉而潜消其疑畏生变之心以革非而迁于善是约之以至严容之以至宽以其智虑之所及转移其所不及老子所谓有之以为利旡之以为用也若曰多其察也将自用其明乎抑因人为明乎自用其明则臆度未必然也因人为明则劳劳焉日事访询访则伪迹设询则谗言至于是作奸者闭锢以防我党恶者阿比以蔽我挟嫌者飞洒以欺我即其间容有可寄耳目之人发其是非以信我于始而行将杂其是非以尝于继而卒且反其是非以乱我于终如是而一一以发之有不胜其发矣如是而少其发又何取于其多察乎且我已察而知其情矣虽少其发而其不察者安能略无所形于词色之间彼亦知我之知其情而不见我之发也则以为畏彼而不敢发也否则有所顾忌于己而不能发也否则所欲发者如是而已其他皆不欲发而纵使为之者也则孰不畅所欲为而犹肯若揜覆之初惧或知之后严罚立至乎是多其察之害一至于此或曰子之论正矣而简斋之云则济以术而易见效也昔赵广汉钩距之法问此可以得彼于凡左右之言当吾意者不应不当吾意者亦不应令无由揣摩餂取而我已尽悉其情然后一发制之其斯以为多其察少其贪也不亦善乎曰否是以汤止沸也用术之可偶孰若推诚之可常已既推则可责人善已先蓄诈安可望人诚以诈服诈是以诈召诈也且一诈焉能敌众诈哉一哄之市甘言以诱诡计以钓谓其过而不相闻也而坊肆之久设者不然两军之临以诈出奇以奇制胜为其交相攻也而矛之偕作者不然吾所朝夕于吾侧又久与吾居而待以市心与为敌国危乎不危每见庸才晏然于人上而智驱术驭者无周身之防革坚则兵别城成则冲生理固然矣简齐不别有云乎树荆棘者徒受其刺树桃李者终饫其甘何兹之论严蔽而不然也吾以告凡百有位之驭下者
训廉
汤鹏
浮邱子曰凡与人天下家国事者其恩有所授也则不能毋以赤心古义酬之事有所错也则不能毋以精心果力治之赤心古义酬其恩精心果力治其事则不能毋割其私以从公公与私不两营私则不得复公公则不得复私曷其奈何弗廉贵贱富贫各自其命为之也贵不耀贱则贱不歆贵富不耀贫则贫不歆富不相耀则心不生计不乱不相歆则心不生计不乱则破伪志操名节以肥其躬者亡有也曷其奈何勿廉造物之精英生人之美利毋撄之使独也毋撄之使独则必均均则无丰于己毋啬于人毋丰于己是故不能以其所无为其所有毋啬于人是故不能以其所有为其所为曷其奈何弗廉人心亡厌其必希造物之精英而备取之夺人生之美利而独享之备取之则精英必竭独享之则美利有所必争精英必竭则造物怒美利必争则生人怨造物怒则惨不可言人生怨则变不可支曷其奈何弗廉侈心则崇贿者肥其躬也肥其子孙也肥其躬躬有尽时肥其子孙子孙无已时躬有尽则将焉享子孙无已则将焉保躬不享子孙不保贿贵耶德贵耶德贵于贿则其泽数世而不斩贿贵于德则其泽及身而斩曷其奈何弗廉大臣者小臣之所视听也内臣者外臣之所望风旨者也大臣廉则小臣不能无自爱内臣廉则外臣不能毋自谨小臣自爱外臣自谨则心志清而职事举曷其奈何弗廉大臣弗廉小臣以其贿先之贿先则誉至贿后则毁至誉至则迁擢毁至则迟滞迁擢由贿先则才能者于廉耻蔑如也迟滞由贿后则德行者于显荣阙如也才能者亡廉耻则愚傚其为人德行者亡显荣则士气积于不振群愚傚其为人则风俗坏士气积于不振则人心枝风俗坏人心枝则谁氏之忧也曷其奈何弗廉内臣弗廉外臣以其贿通之贿通则有喜贿塞则有怒喜则为外臣粉饰朝评虽有罪弗得彰焉怒则为外臣谣诼万端则虽有功弗得彰焉外臣思掩其罪以掠其功则贡其喜以柔其怒内臣思固其交以厚其贿则护其非以扬其功外臣贡其喜柔其怒则朋友爱憎岂不重于朝廷赏罚也内臣护其罪扬其功则疆圉治忽岂不壅于朝廷听视耶爱增重于赏罚则纲纪裂治忽壅于听视则元气衰纲纪裂元气衰则谁氏之咎也曷其奈何弗廉小臣毋自爱则必贪贪则与左右吏胥作奸与左右吏胥作奸则遇事持其短长贪则小臣所获有几而左右吏胥作奸无穷则积久必败露积久必败露则所获有几者不能毋与左右吏胥生其刑诛曷其奈何弗廉外臣毋自谨则必贪贪则括取百姓脂膏以从己之欲从己之欲则豢养弥甚豢养弥甚则嗜欲横多嗜欲横多则外臣括取无已而百姓脂膏有穷百姓脂膏有穷则必积为怨毒形为谤讪怨毒谤讪不已则必郁为旱干水溢激为狂怒雷旱干水溢狂怒雷不已则饥民不能毋为盗盗不能毋为乱饥民为盗盗为乱则血彼于锋刃以吐其愤已耳曷其奈何弗廉
不情之请非分之财必藉其所密之人授之其所密之人见可欲必不能无动动必不可毋奢奢必不能盈其所密之人之愿不能盈其所密之人之愿则言必泄言必泄则众渐闻众渐闻则愚民憾而士族羞愚民憾则诉之天以遫其死而士族羞则且笔之于书以世其丑曷其奈何弗廉贪者嗜财廉者嗜名贪廉之常也世运駮人才说则贪廉不能毋变本加厉贪廉变本加厉则贪者嗜财也更嗜名也廉者嗜名也更嗜财也尔乃嗜财更嗜名则饰之乎俭壹可风尔乃嗜名更嗜财则饰之乎取与有节饰之乎俭壹可风则奴仆料其伪朋友忘其贪饰之乎取与有节则朋友料其伪朝廷谓其廉朋友忘其贪则出死力以扞非议朝廷谓其廉则借宠荣以便私计出死力扞非议尔乃成其终身之贪无一朝之败也借宠荣便私计尔乃成其近似之廉无刻苦之累也一贪一廉互相为根乍阴乍阳孰测其然巧伪以丛蛊惑以翩物望以杂国是以捐曷其奈何弗廉几希之界夜气之存贪未尝不省省未尝不悔也贪又未尝竟悔也尔乃狃于故则曰不可更也尔乃溃厥声则曰不可湔洗也勿谓不可更更之而故者新勿谓不可湔洗湔洗之而臭者馨故者新则盗跖焂化为伯夷臭者馨则鲍鱼焂化为芝兰跖盗化为伯夷鲍鱼化为芝兰则为善有力为恶无谓为善有力为恶无谓则凡天下之贪者举可悔天下之悔者举可化也曷其奈何弗廉诗礼之宗仁义之杰贪未尝不近近未尝不敬也贪又未尝竟近近又未尝竟敬也尔乃危言悚论以激之则曰其虑事过也尔乃正言庄论以晓之则曰其执理腐也勿谓虑事过失其守者身将勿谓执理腐失其正者身焉处君子知身之不可也故安之知心之不可离其处也故操之安之为泰山之重之为鸿毛之轻操之为毫厘之是离之为千里之谬曷其奈何弗廉君子欲民成俗则整躬帅物欲整躬帅物则壹志絜行欲壹志絜行则读书考理尔乃弗读书考理则曰壹志絜行强摄之已矣尔乃弗壹志絜行则曰整躬帅物逆施之已矣尔乃弗整躬帅物则曰化民成俗虚縻之已矣縻之者虚则不详施之者逆则不昌摄之者强则不常曷其奈何弗廉君子欲去迫塞蔽亏之弊其必自训廉始乎
拟减冗官议
国朝官制定额如知县多至一千三百有四学官如教谕训导多至一千六百有二十佐杂如县丞主簿巡检典史多至二千八百十有四近于冗矣是宜减之上可省俸下免朘民敢献焉夫京官而冗尚无害于民大吏不冗即冗亦无损于民惟邑令多则民苦之学官多则士苦之佐杂多则民更不胜其苦矣是宜议减其冗今之议减论知县似简缺可减论学官似曾裁而复设者可减论佐杂既无政事徒朘民膏多一官即多一害似可十减其八九诚如是也国俸既节民困亦苏矣古之减冗者如汉光武并省郡国四百减吏十存其一唐太宗并省文武官仅减存六百四十有三皆悉冗而主减也宋太祖减官增俸其言曰与其冗员而重费不若省官而益俸此诚可法也是以皇朝开国之初亦尝议减世祖章皇帝则罢巡按圣祖仁皇帝则罢推官既减之后至今遵行矣今之议减前所言邑令学官佐杂固多可减矣推而言之又如同知通判皆属闲官多至三百五十有三经历照磨亦为虚设多至二百有八合计亦冗至五百余员矣加以前言佐杂之县丞主簿巡检典史二千八百有奇如皆减之则都计已可减至三千余员矣似于国计民生不无小补议酌减之邑令学官之类尚不在此数焉宜亟议减矣此书生末议窃不自知其非谨就有道而正之未知有当万一否也谨议
处分官员议
夫子夺之权黜陟之柄朝廷所执以立纲纪而驭天下也二者不严明则诸司百执事皆莫由自振此虞廷所以必三载考绩而后庶绩咸熙也今朝廷于此二者未尝不严且明而内外臣工仍不免因循玩愒此不可不思变计矣今之处分大要有三曰罚俸曰降级曰斥革此三者皆所以示儆戒也而仍有不足恃者罚俸之举或罚数月或罚一年所以生其愧悔冀其自新也顾吾思各官之所虑者未必在此天下之缺有肥有瘠所谓肥瘠者非俸之大小也谓漏规有多寡也吾尝计之各缺之瘠者漏规之所入或倍蓰于其俸缺之肥者或百倍之今处分仅止于罚俸则如九牛一毛太仓一粟拔而弃之何关痛痒而顾有所愧悔耶夫廉明公正古之所谓循吏也今则不然矣善为官者必名利双收上结宪眷下窃口碑而其手之长心之狠或更甚于列弹章被众议之人见漏规则笑纳也是其人虽加以重罚亦无所悔而况罚止于俸耶至于降级则有虚实之分虚者各官皆先有所抵降实级者亦不过数月遇事即可开复革职则又留任者多夫革职留任则顶戴虽除声势如故在朝廷原以人才实难不忍以一眚遽加废弃而各官知顶戴终有给复之期此时不过暂失有不足介怀者吏治如此是岂国家立法之初心乎虽然吏治之坏不自今日始也向尝晤祝蔗樵观察示以其先大夫蘅畦大宗伯之疏稿内有详查处分一疏适合于今日之情形其疏曰官员处分之设原所以激励人才使大小臣工知惧知省尽心于职司以共襄郅治也若视为寻常而罚不加儆名为降革仍久于其官疲顽因循吏治何由而起臣蒙恩承乏吏兵二部时窃见因事交议者外省咨行其缉捕催征佥差疏防交代结案等项应议职名往往一人一任之中层见迭出甚至罚俸降留之案有积至数十件逾至数十年者罔知戒惧习为固然非所以肃吏治昭劝惩也臣愚以为过属因公事所常有在皇上格外天恩分别罚俸降留革留不令离任仍许自新圣意良厚而该员等不思奋发愆尤丛集遂至应罚之积至数十一例因循略不经意竟有终身不关支俸银而养廉仍照常领取者贪位窃禄殊属疲顽相应请旨特派亲信大臣会同该部核议查明官员有罚俸处分者令其逐案将罚俸银两立限缴清方准仍留本任倘逾限不完几分以上即行开缺另补其有屡任繁缺案件过多亦应酌以银数缴至数千两以上余欠则稍宽其限以示区别不能全以养廉抵缴或扣抵一半为限或竟定以积至若干案即行降革准其缴清开复其降级留任者令视所降级数缴银开复革职留任者令视职之大小缴银开复此中层折甚多务须详核倘蒙允淮应请旨饬下部臣详定章程拣派明练司员数人分别省分官阶各立簿册专司其事随时添注核销吏户两部互相知照无得假手胥吏听其隐瞒所有此项银两即有外省将军督抚府尹等按月咨报分季解部以免腾挪通融掩饰诸弊经此一番整饬则官知儆惧务为循良自必加意勤慎其不能遵照章程者自甘废弃令其去任而缺分因以疏通新官生必更急公自踊跃输将一举而现任者皆思自顾考成候选者俱可挨次轮补官职修而仕路通于经费实有裨益论者或存爱惜人才之见谓居官清苦而处分过多者为之奈何臣愚以为特患其非好官耳如果居官贤能僚寀姻亲孰不极力佽助每见一二清正勤能之员遇有急需上官且为之解囊寅好亦为之集腋方今内外捐输及赔补库项岂皆出自己资财本流通固可无虑至于京官处分本少武职缴恐有扣兵饷之虞应否一并交议之处伏候圣裁臣自派管库银以来目睹储藏之匮乏调任户部又见度支之殷繁早夜思维迄无善策求其有益于官方无伤于治体者谨竭愚昧之见奏请施行云云是可见处分之不足恃自昔已然特今者无宗伯其人为之大声一呼耳横览天下不禁感慨深之矣
吏治
请整饬吏治疏同治四年
周恒祺
窃自军兴以来民生之凋弊已极各省筹兵筹饷日不暇给吏治不无废弛现在中原底定而散勇降贼犹隐伏于各州各县之中则所以办理善后诸政不可不实力讲求也谨抒管见六条为皇上敬陈之一曰重诏令以肃纪力人君之所以整饬四方者惟此令出之惟行耳或察酌时宜或修明旧制凡见之于通谕者无一非斟酌尽善关系地方利弊之事若奉行者一一致之于民夫奚政之不举亦何弊之不除乃朝廷励精图治不啻三令而五申而究其指归仍不免视为具文空言而塞责即如清积案行保甲等事屡经圣谕谆谆试问各省之积案保甲究清焉行焉否耶上以实求下以名应臣恐良法美意之莫能下逮也可否请旨饬各省大吏凡接奉通谕事件务必严饬所属破除积习实力奉行不得以一纸官文敷衍申覆仍复不时访察倘敢仍前延玩立予严参上司之精神多周到一分则属员之精神多振刷一分颓风斯挽法度斯行天下之耳目一新矣一曰核名实以举人才事无钜细得其人则经理裕如求诚目前之急务惟器必试而后知其利钝马必驾而后知其驽良用人亦复如是也若闻其才而不试以事试以事而不考其成一列荐章即予超擢臣恐朝廷逾格之恩适为巧宦钻营之计可否请旨饬下中外大臣凡保举人才必举一二事以实之或品堪式俗或勇足治军或洁己爱民或片言折狱举凡操守词章以及理烦治剧诸类必实有一节之长方授以相当之事一二年后诚能实与名副不妨破格迢迁若所行与所举相违举之者亦难辞咎庶上收得人之致而下无幸进之心矣一曰惜名器以待有功品秩官阶固不可以滥则一命之荣一级之赏亦所以录微劳乃近来军营保举人员往往于实官上并加升衔而州县一途为尤甚推原其故州县官阶虽卑利权较重求保者欲揽其利权之重而又嫌其官职之卑于是无人不求升衔顶带刻下各省候补实任人员不下数万而求其五品之州七品之县寥寥无几等威莫辨何以崇体制而励人心至于佐杂微员每先谋一五品六品之功牌于报捐时填入照中冒为军功保奖更非慎重名器之道可否请旨饬部核议军功之升衔如系保官后另案加保或自加捐者准其随带若一案中官衔并得者则衔可注销佐杂之升衔如系到省后加捐特保者准其随带若未得官前之衔亦可注销庶人知爵赏之贵而交相鼓励矣
  </div>
  <div class="pagination">
   <a href="皇朝经世文四编_page11.html">
    上一页
   </a>
   <span>
    ...
   </span>
   <a href="皇朝经世文四编_page7.html">
    7
   </a>
   <a href="皇朝经世文四编_page8.html">
    8
   </a>
   <a href="皇朝经世文四编_page9.html">
    9
   </a>
   <a href="皇朝经世文四编_page10.html">
    10
   </a>
   <a href="皇朝经世文四编_page11.html">
    11
   </a>
   <span class="current-page">
    12
   </span>
   <a href="皇朝经世文四编_page13.html">
    13
   </a>
   <a href="皇朝经世文四编_page14.html">
    14
   </a>
   <a href="皇朝经世文四编_page15.html">
    15
   </a>
   <a href="皇朝经世文四编_page16.html">
    16
   </a>
   <a href="皇朝经世文四编_page17.html">
    17
   </a>
   <span>
    ...
   </span>
   <a href="皇朝经世文四编_page13.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
