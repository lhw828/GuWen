<!DOCTYPE html>
<html>
 <head>
  <meta charset="utf-8"/>
  <title>
   皇朝经世文统编 - 第 181 页/共 287 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇朝经世文统编 - 第 181 页/共 287 页
  </h1>
  <div class="content">
   自来两国交兵廷臣执简而善陈策谋士持筹而运良图凡以宣展　国威纾分　皇虽在草茅下士有自忘其一得之愚而不能已于言者有客问曰我国自倭奴构衅需饷浩繁凡在臣民果何以舒　九重宵旱之忧乎吾闻宋末屋山之役张陆诸臣殉难有白鹇四翼浮于船边与诸臣同时殁海后诸臣名垂史策而传者未及白鹇物亦有知能无抱憾兹闻近日高丽大东沟海军之战邓正卿重门慷慨立功从容尽节持大义于洪涛巨浪中有见而援之者则曰义不独生遂奋掷自沉浩然毅然惊天撼岳之操矢鬼泣神钦之念诚为古今不可多得岂独威震华洋已哉然当邓军门之投入江中也船中有白狗二头瞥见邓军门入水亦即下水沉入波心以口衔军门发辫意欲扶之便起大有报主之性诸军遥而望之则见邓军门抱住两狗以没此狗亦足千古矣嗟彼鸟兽无知亦能尽忠报主我辈臣民食毛践土日在高天厚地之中则此次部议自借商薄海同风当无不乐于赴义矣敢质之吾子余曰未也客艴然曰大商巨商赀积千金无非为渔利计今部臣议下拟回利息若干分期归赵凡在富商有不勇于输将乎而吾子则曰未也何居余曰然凡人之情所见不一有施舍僧道寺宇而大笔以挥者有捐输　国家公项而蹙然退避者间有捐输之祗愿以无名氏署之揣彼之意殆因近日富商巨贾有由外洋满载而归为贪吏劣绅所觊觎逼勒苦不可言以故每遇地方公事为富商者皆有戒心恐大名一开援为成例启官绅虎视之私也客曰我国家忠厚待人已默体富商嫌疑之念今闻部臣发议商大开所立券据不书姓不书名而但注商者非无意也余曰是固然矣更有一等锱铢必较不拔一毛要性命则快然应要钱财则惄然忧纵使雷公持铜锤当头轰击彼则左手抱往钱囊右手欲拔雷公之铜以为奇货可居作意外大财之想此等人艾不不痛若不严行督责彼则逍遥法外而欲其踊跃输将乐于赴义势固有所不能客曰吾子之言确中此辈情弊然则宜何如而后可使海内臣民乐于赴义乎请以良策示我余不禁默然思曰言非所言议不当议妄谈之罪自知难逃然我等忝在四民之首感戴亨履之恩苟使砚田余润稍有可筹所冀一飞扬沾　朝廷雨露之恩稍助灭倭之饷早泄愤衷是又仆等所昕夕以祷者也若夫商既开富商巨商能知大义而乐于赴义者无论矣吾见近日富翁大都观望似宜用当头棒喝之法即由各省督抚严饬各府州县属吏至公无私再行督察孔子云其身不正虽令不从故乐输之必目官宦始其余商民察其平素财业有值五万者则督借五千十万者则借一万其有富商由外洋归来乐于报者准其赴督抚处领凭执照安居乐业子子孙孙永为良民考试不禁如是则千百万军需咄嗟可不然吾恐商设局开者皇皇而报者落落游移之诮有所难免愿与当局诸君商之

　　论息借商之失信于民
今富商绅民异口同声不与公家通融银钱已成牢不可破之见其势分悬绝政令无常不肯坚守大信靡所控告而聚敛苛急怨咨交作之余幸开一线生机不能扩充推广又为苟且目前之徒所误如息借商苏州江西之事是已唐虞之世契为司徒弃作后稷惟分掌教化稼穑度支三司之使不与六官并列王制天子不言有无诸侯不言多寡商居四民之末贾人不得推择为吏王夷甫口不言钱孟子云何必曰利贱货贵德之风渺矣难追而桑孔之徒益为世主所尊用大都损下益上之谋巧取豪夺之计汉武帝尊卜式为三公以风示天下卒无应者明太祖籍没沈万三家充军于云南猜忌已甚富民寒心而交子会子之类明肆攘夺更足为世诟病且民间寻常钱债争讼官长指为细故不予上紧严追或至有断无偿若欠债之人稍有势力不惟问官不受理抑且债户不敢控说者谓周赧王筑台避债犹存三代忠厚之遗晚近以来则法禁官爵皆赖债之具矣国家政尚宽大　圣祖永不加赋之诏实永固亿万年无疆之休厚泽深仁沦肌浃髓故遇大工大役罔不念切媚兹输将恐后而大钱钞票之制捐输报效之令当事者以智术愚人自为得计不知下民虽愚惟此计较财利之念最切亦最精固可感而不可欺也中日战事方亟本军需支绌仿照泰西成法下令称货于其民大藏卿刊发借券五兆元交各郡县分派争先出借不三月而集事计登册挂号之数逾于原借之数者倍半有奇我中国则有事筹不径借于本国之民而转贷干外洋之商号曰洋债洋商紏集贷多邀华商附股华商均深信不疑趋之如骛利息较重又照金镑先令合算迩年金价翔贵亏耗益巨亦甘心受之战祸既启各国当恪守局外两不偏助之公法竟至告贷无门司农仰屋兴嗟不知所出于是息借华商借之议起巨万子金不致溢出外洋隐藏富干民之至计且免金镑先令之耗折按期清还本息准扺完关税厘金地丁钱粮以示可靠在商民亦藉此同申敌忾之忱即君民隔阂之气亦可常通奏奉　俞旨纶綍煌煌食毛践土之伦具有天良敢不出其有余上佐公家之急而自私自利自外生成乎岂急公奉上之谊不及扶桑岛民乎乃老于阅历者狃于故习谓县官常负人不欲遽解悭囊迭经在事官绅剀切晓谕怵之以利害动之以大义甚至如金陵蒋驴子家管押府署虽值除夕元旦良辰不准保释一似监追亏欠库项者统计各省息借之不过千万耳然已舌敝唇焦力尽筋疲矣是岂商民之无良哉[毋](母)亦伊戚之自贻也当道诸公宜如何明示大信坚守券约俾息借商之法风气自此而开将来如有缓急仍可如取如好借好还再借不难俗谚亦殊有至理即不为战事筹饷计而筑铁路开矿开银行立海军制造船械等项所需经费皆可取之吾国商民无须海关作扺操券而获何便如之诚上下交受其益可久可大之长策也岂知衮衮诸公别有见地迥不犹人上海通商最早中西商富荟萃于斯向称筹饷要地甲午之役各国特立专约以上海为公地不准扰一草一木风鹤无惊咸歌乐土奉　旨息借之商派归江海关道经手者既加盖监督关防以为未足又益之以税务司签字以坚中西商民之信而广招徕可不谓千安万当欤未几大宪出有示谕拟将应还借本息银两拨充商务局股本一转移间注兹挹彼无非代吾民广筹生业别浚利源意至厚也不幸为税务司所持始有壁返秦廷之望苏州借券则盖用藩司印信者已拨充商务股本计六十万金虽改填股票交执俨称股东而商局进出之事不得过问开局未知何日谤书奚止盈箧谓非掷黄金于虚牝乎至江西则有抚德寿奏章可考谓江西各绅商报息借商第一次开单计缴回大票本银小票利息共十九万二千四百廿两八钱请照新海防例奖叙实官花样翎枝贡监加级封典虚衔顶戴并移奖子弟以后如有情殷报者亦准一律办理等语风闻江西息借之约计四十万金即全令报亦祇此区区之数于库储裨甚少且捐生祇有此数此绌彼盈一定之理初不加多特目前以为多耳徒失大信甚属不值噫大宪告示可改也　上谕可凭而官若使之不可凭也惟税务司所签之字则一定不移可当钱用使人不疑以致同一借使苏州江西之人望上海如登仙显有苦乐不均之别合而计之百万借何关轻重乃竟以此失信于民而不顾真可为之长太息也

　　中国假贷俄说
古人有言生财有大道生之者众食之者寡为之者疾用之者舒则财恒足矣善哉此言也夫以古之圣贤治古之天下尚不可[舍](含)此而他求为今世之人治今世之天下者哉风闻中国欲假俄罗斯银一百兆两以各省海关为质余始闻而不信中疑终乃大怒也何则盖之　朝廷议借此不知何用倘以假来俄国允借之运至京畿藏之府库以待不时之需则难欠俄人之债而假来之银依然在府库之内欲藏则藏矣欲偿则偿矣何至为俄人所制哉是可以假之说也然其所以假者非此故也夫去年倭人伐我属国高丽我　皇上赫然震怒兴师进剿与之接仗约三十余战直至今年四月间我军食少兵单力不能支遂与倭人立约允偿兵费至三百兆两余谓殆因此故而假俄人之银以偿倭人之债耳夫然则倭人之债终难籍此以偿清而俄国之银又欲自今而加欠是不必假之说也且所假之银又非一朝夕之可偿虽我　国家据三行省之地子廿三行省之民用廿三行省之财一岁之间所进之银不过数十万两而所出之银或不止数千万两则所进不数所出已觉拮据今日假俄之银又将何以偿之乎或曰各省海关之税也夫各省海关各省盈绌之所关也以海关之税偿俄人则可以海关为质于俄人则不可其故何也以海关为质则中华之海关转瞬而为俄国之海关为俄国之海关则听俄人之指挥矣听俄人之指挥则不惟海关为俄国之海关后将合廿三行省之地而为俄国之地合廿三行省之民而为俄国之民合念三行省之财而为俄人之财矣其祸至于若是之大尚可以假其银乎是不可假之说也且夫中华之地不小于俄国何以俄国之银反多于中华盖洋人以作奇巧之物为贵自我　朝与各国通商以后洋人遂将奇巧之物购售于中华中华之民见其物而无不税其物而抚不购其物则中华之财源因之而流入外国矣是所以中华之财寡而洋人之多财也会今兵荒之后财用不足则其假也非安得谓之非宜然岂不知假之祸有若此之甚也哉伏愿我　皇上大发　天聪　钦颁　谕旨即公卿大夫雷达俄京将所云假银一事作为罢论而　朝廷之间更立治法必致国无游民朝无幸位野无惰农则财自足而用自舒矣古人之言岂虚言哉

　　书户部息借商暨中国在伦敦倡银各报后
日人翦我琉球灭我高丽近又口出大言欲以图我奉天馨称奉天有银六百兆希图混入取其以充军实由此观之日人之翦我琉球灭我高丽近又图我奉天皆为此六百兆银起见贪夫败类莫此为甚然奉天一带名将精兵星罗棋布转眼北地早寒海已合日人纵有诡计亦无如我何而彼之日夜经营不辞劳瘁者是直取败亡而已矣说者谓北洋虽渐冻合日必转而图南则南洋布置虽为周密恐日人愍不畏死横冲直撞困兽犹斗为之奈何当此之时国家已借国债如许之多则国库空虚可知昔明之季外扰于倭寇内纷于盗贼前车之鉴不可不防战事方开将来不知如何结局抱杞忧者能无切切于心乎为今之计奉天以六百兆银生倭人心不如将此六百兆银尽数拨出招兵丁购船舰制枪炮鼓厉三军直指东瀛将日人无分贵贱老幼少长一例骈戮而为首恶者戒则此六百兆银不过暂藏之外府一俟削平日本虽得其地不足以为大以此偿六百兆银定恢恢而有余则藏之外府者不啻藏之内府也或曰此六百兆银之藏于奉天者　国家为强干弱枝之计以故每岁之中二十一行省各督抚皆协解奉天军饷开国以来未之或替一旦轻议拨充军糈非我朝　列祖列宗意也子得毋犹狃于书生之见乎应之曰非也德者本也财者末也我　朝　祖功　宗德超迈千古于盛京之地积储此巨者一旦有事原藉以用之若储而不用又奚用财为惟将此巨或造铁路或购铁舰为　国家立不拔之基则此数百兆银尽数用之力制日人之死命吾恐日人于奉天无希冀则必悔而罢兵而我不可与之言和士饱马腾捣其巢窟再声明其罪恶昭示列国以见我之与日本不共戴天者当为　国所谅则灭日本复琉球收高丽先以此六百兆银用之如其不足再借商债洋债不迟此为万全之策也大学云财聚则民散财散则民聚徒聚此六百兆银于奉天设或狼奔豕突而为日人所甘心焉我　皇上圣明天纵计定有不出此也倘使运筹胜必将此六百兆银悉犒军丁则三军之士敌忾同仇谅无不勇气百倍伏愿上而统师下而将佐清夜自思各把良心发现以为我朝圣人在上待臣子如此其厚也彼一命之士一介之民尚且义气奋发我等或世受国恩或身膺显秩而犹每营之中充额者不过百余人此百余人中且多方剥削使师不宿饱军无斗志谁之罪欤无论　皇上所发军糈为国债为洋债为此六百兆银之奉饷务宜涓滴归公不可私自肥己古人有毁家纾难吾辈表表男子堂堂丈夫即身为国殉亦所不惜区区取之尽锱铢用之如泥沙乎若云为根本起见则此六百兆银万不能拨也是犹唐诗所谓子有衣裳弗曳弗娄子有钟鼓弗鼓弗考子有酒食何不日鼓瑟也我　圣上圣明天纵计必有不出此也当此军糈孔亟吾辈士子视巨商之或助百万或助数十万能无愧色而向阳者藜藿之忱献曝者野人之礼聊以书生迂阔之计欲为我　皇上献替之资焉

　　论举行昭信股票
甲午乙未之岁中国以高句骊事与日本失和兵戎相见陆海交争将帅贰心致失岛地复偿二百三十兆巨按期付给和议遂成嗣以分岁摊还较多利息改议合并偿清而日本亦以前年战事度支空虚虽得此巨尚不足以偿所失合并偿清最为得计因即允许惟是中国帑藏久已告匮既不能加赋以病民而关卡厘税亦已增无可增不能再有以困商贾司农仰屋莫展一筹于是思贷诸外洋初议由俄国承其乏第俄人既需折扣而利息又不肯从轻英公使乃起揽利权要求三事为筹巨俄人闻之遂以全力相争政府左右为难议将贷分属英俄各半俾得利益均沾今所贷深细或者因既贷于英无须复贷于俄遂将前者贷分属英俄各半之说作为罢议亦未可知而高理臣给谏以为贷之外洋无论于英于俄或半属英半属俄均非计之善者不如仍照原约商诸日本分岁摊还虽利息较多不致又辟通商口岸及以别项利益授人　　皇上将原折交总署筹商遂由正大臣等商之日本使臣矢野君电询日廷能否允许旋以不便答而黄慎之宫允遂有通行昭信股票之奏宫允原折虽未及见而本报会记金陵采访友人来书云江藩司松鹤龄方伯接奉制宪札文内开昭信股票经户部议覆奉　旨准行照右中允黄思永原奏办理顷准户部咨印造股票颇需时日应由各省督抚转饬各藩司衙门按照原奏及部议定章程先行劝办凡有缴银请票之人即由藩司绐以印收俟股票印成颁到再由藩司出示令前曾缴银者各持印收更换部票因本部堂准此应即抄黏来文札该藩司查照部章先行试办按此可见　国家度支之绌计臣筹实有万不能缓之势然其时外洋贷尚在未定也今者英国既允借金英十六兆磅　国家骤得此巨似乎此项可以从缓但偿银须一万万两贷尚属不敷则此照信股票亦不可不急于开办以清路赔偿日本之费恭亲王为　国重臣且系懿戚首先乐输十万金为臣民倡　国家勋旧之臣自应如是庶使内臣僚均知观感踊跃输将顾或谓前年中日之役　朝廷会举行息借一事维时富商巨商非不急公好义乐于解囊后以不能信守前言分期归楚遂将息借之银改为股票闾里小民咸以为不便今此昭信股票可以完纳厘金税饷固属万分妥善不必有所迟疑而在下者恐蹈前年息借覆辙或不免惴惴自惧观望不前得恭亲王为之倡率则内外诸大臣有不得不勇于从事之势而海内殷实之户或亦可释然无疑缴银请票夫　国家府库虽匮百姓资财虽竭而今之为官者无不席丰履厚饶于资财委一优差则所余数千金或数万金不等得一美缺亦所余数千金或数万金不等故今之纳粟入官者其数愈多非仅为名也盖所以入之赀得一缺得一善即可收回于他日也今时事如多艰为官者无论正途异途既各无才具以分　九重宵旱之劳惟此为官所得之财自当略破宦囊用以报想诸臣工具有天良自当不生悭吝至于富商巨商虽以前者息借一事不免稍有所疑然苟能晓以此次股票信实可靠善为劝办或尚不至以前事为借口而自外生成也

　　论行昭信股票
书称正德利用厚生易称何以聚人曰财岂上之人为君子之喻义而兼小人之喻利哉良以一失之身八口之家终岁所需必在百金左右故汉文帝以百金为中人之产由此推之小康者则岁需必倍焉推之一命之官一乡之长则岁需必数倍或十数倍焉官愈贵家愈富其岁需且数十倍数百倍焉至于人主之尊富有四海之内则四海之内财利皆何为其所用人主为天下理财而有以开财之源即为天下用财而有以节财之流当国家全盛之时冢宰以三十年之通制国用太仓之粟陈红内府之钱贯朽财恒有余而无不足及夫中叶之后兵戎迭见水旱频仍司农发仰屋之嗟计臣告度支之匮则虽在人主而不免有左绌右支之患终窭且贫莫知我艰此周赧王所以筑台避债也观此一事可知国债之在中国古亦有之初非西国所独创惟是西国风气未漓人崇信实国债之借在所易行中国则官积弊太多虽　天子圣明大臣承流宣化其如良法美意在下者不克实力奉行何观前年商借一案海内臣民不甚踊跃夫固其效可矣无如时会多艰相逼而来商借既不可发棠乃取钞弊旧法参以新意而有昭信股票之设近两淮运署接两江总督刘岘帅排单飞递札文一道内云顷准户部电开议覆黄思永奏息借军一折已奉　谕旨允行并由部先印造股票一百万张名曰昭信股票颁发中外每票一张银一百两周年五厘行息二十年本利清还在京自土公以下在外自将军督抚以下无论大小文武现任侯补侯选官员均缴银领票为商民倡其商民愿借者即责成各省将军督抚将部定章程先行出示并派员剀切晓谕酌量领借等因除飞咨各省并续发部票外各省务将筹借办法先行报部备拨等因到本部堂准此查收银给票事务殷繁属应即贯成支应局经理仍檄饬藩司会办除奏到部咨及股票另行饬遵外合先排札博行札司遵照云云江蓉舫都转遵即飞饬通泰海三属分司二十三南北监掣泰坝永丰坝南北批乌沙河巡厅四首领暨盐捕营都司各按缺分优绌分别酌借并先自缴银一万两为之倡率又札饬淮南总局通行示谕想两淮现任[候](侯)补大小文武各官不下一千余员果能忠忱激发宏济艰难为数当亦不少执笔人按自此项昭信股票奉　旨准行之后恭邸首先领票缴银十万今江都转接踵而起缴银一万两为僚属倡倘各省大小臣工皆能如此尽力报将数百万巨资不难裒集彼商民富户具有天下二百数十年食毛践土之　恩讵在官绅之下当有慨然解囊如楚子文之毁家纾难汉卜式之输财助边者缴银领票仍可用票代银又何乐而不为哉夫不闻明季之故事当思宗时国用匮乏帝命臣工捐助欲后父周奎输银一万两周以无银固辞中涓往谕数四仅取金饰交椅一事塞贡中涓叹曰老皇亲如此其它可知矣及后李自成破京城周被执拷打献出赃银一百五十万两明之诸臣如此宜其亡也以今视昔岂不远出其上哉

　　书户部借用商章程奏疏后
借用商即所谓国债也古者藏富于民有若云百姓足君孰与不足百姓不足君孰与足以故古者什一之征而无不足以三十年之通制国用即关市无征泽梁无禁而上下皆称饶裕倘有大事师行而粮食则于橐于囊乃裹糇粮弓矢斯张爰方启行由是观之古者虽无所谓国债之说而国家有用且输将恐后其情形何等亲密上下交孚固有如此者也至于国债之说则起于泰西泰西各国以商务为重故往往言商而不言民国债者皆取给于商其商人多富而得国家保护之力居多虽外洋数万里孑身挟重赀出外经营而毫无所恐惧则以国家常派兵船不时保卫又派领事各官为之调护国家之于商人不啻一德一心凡有所事无不尽心竭力为之襄助故商人之感激也深此泰西各国之善政也虽亦有税厘捐项而皆涓滴归公故商人胥无所怨而国家偶有大用欲揭借数百万数千万皆可以立刻具备是则实即古者中国藏富于民之义民富则君不至独贫民贫则君不能独富正此意也昨见户部有奏陈借用商备充饷项议定章程奏明立案一折是即泰西国债之谓也泰西各国无一国无国债者其借诸国家也皆有券俗称谓股分票此种股分亦可以在市面销售其价涨跌不定而且其数甚巨此则视乎其国家之盛衰国家方兴未艾则国债之股分票价有涨无跌若前此法国谅山一败而股价骤跌竟致无人过问关心时事者于此等处觇趋向焉倭国事事仿照西法故亦有国债然其法则与泰西同而所行用者多系纸币一出境即半文不值此则其不同之处亦以见其用谋之狡惟中国则向来不行是举盖中国库藏素充偶有费用咄嗟可办无事乎此也自发逆之扰而各省皆为蹂躏库从此荡然于是不得已而创行厘捐至今沿以为例有其举之莫敢废焉夫厘捐则取之于商不必还且不用付息何等简捷则中国此时与其创行向来未行之国债何不加重厘金之为愈而不知部臣之所以议及于此者亦正有不得不然者也厘金之弊至今更仆难数商民无不怨声载道虽其取之也易而出此厘金者若心有所不愿非不愿也愿输诸国家以充军饷不愿输之贪吏以饱私囊然今日之厘捐大都入于公者不过十之二三入于私者多至十之七八而又总局分卡棋布星罗彼商人不啻步步行于荆天棘地之中而局卡中之委员司事巡丁无不焉坐大取之尽锱铢者一遇花天酒地又用之如泥沙商人从旁窥之敢恕而不敢言而国家之受其怨者多矣余尝谓今日国家必欲鼓厉人心则莫妙于蠲除厘卡斯商情顺而民心亦知感也惟是国家正在多事之秋又岂能遽下此令盖虽则入于公者仅得十之七八而其数即已不菲倘一议裁撤骤然短此一项进彼量入为出以制国用者不免诸事掣手虽有巧媳难为无米之炊夫是以因循数十年欲裁而卒未之裁议撤而卒未之撤今部臣变通设法为国债之举观其章程还则有限息则有定平有准据有印足以取信于人则商民皆将踊跃乐输故一创议而京都百万之资立即齐集然则此举之胜于厘捐也倍蓰矣厘捐有取而无偿国债则有偿也厘金加息于货不若国债之取息于上也将来风气渐开亦将如泰西各国之竞输国债以股分票成为市面则视厘捐之举一利一弊有大相悬殊者矣然则既有此国债之举厘捐即日可以裁撤乎则又有所未能此时倭气不靖需正多无者且增之安有有者而反去之之理故此时之不能即裁厘捐者情也理也势也惟既有此国债之创行则将来军事大定必首先裁撤厘捐以苏商困而国家需用则尽可揭国债于商民不但仿西法亦且复古法古者足兵先在足民君富不如民富正为此也夫西法或为中国所不愿仿而古法则中国未有不愿复者窃幸此举之兴足以祛厘捐之害也于是书

 

　 
卷六十五　理财部十　厘卡

　　陈明湖南办理厘金照旧章疏　　　　　
毛鸿宾

窃臣接准户部咨开奉　　上谕厘捐之误虽为兵饷起见穷民受累寔深且恐猾吏奸胥藉端抑勒侵吞舞弊除各省奏明通衢要口设立厘卡其偏僻地面小商零贩经过之所从前设有厘局者概行裁撤并着各该督抚查明分别应留应撤各厘局咨报户部以杜扰民而严稽核等因钦此又奉　　上谕各直省劝捐抽厘藉充军饷迭经明谕告戒严禁扰累至再至三惟地方大吏派员经理往往不得其人凡有顶戴虚衔皆可充任良莠既属不齐增减无从深考以致营私蕴利流弊滋多寔堪恨痛嗣后各该督抚于捐厘委员概行裁撤统归地方官经理并按月申报厘捐各寔数由该管督抚按照例限报部其通都之道厘捐事烦州县未能肆应即着派令该管地方府道等官分头办理毋得以不肖委员充数至抽厘大法并着各督抚按照部定章程简明条分晰开载榜示通衢俾商民一望而知不致使猾吏奸胥欲中舞弊等因钦此遵查湖南办理厘捐刱始之初经前抚臣骆秉章参稽舆论体察情形仿唐臣刘宴引用士流之法不归衙署不假手胥吏力除关卡陋习湖南地方瘠苦本非富商大贾辐辏之区是以历来并未设立货关与湖北江西等省地大物博迥异而综计每岁所入虽衰旺不同大约总在百万内外频年保境援支持危局深资其力良由用人立法权衡悉当收解胥昭核寔商民久相信从用能有裨饷需无伤政体前湖北抚臣胡林翼刱办北省厘捐一皆仿照湖南成法臣十一年留任之后留心查访其中节目或尚随时变通而大纲寔为完美今若裁撤分卡专以地方官经理则窒滋多弊端愈甚谨为　　皇上一一陈之

湖南办厘之始原止长沙湘潭常德益阳买卖较大之处设局试办迨后各客商遂有改向未经办厘地方贸易者商民纷纷禀请一律抽收以昭公允而杜趋避于是始于沿河各口次第添设其乡村小市不通舟楫者则至今未尝举行也又湖南号偁泽国洞庭以南汊港纷歧设卡处所无从控扼总要势不能不设分卡春夏水涨之际总分各卡复多未能扼要势又不得不设稽查卡分卡为商船终岁往来之地稽查卡则随水势之涨落为撤留此皆择其所必不可少者始行举办仍随时察看情形如无裨益即便停撤凡遇卡货物核算清楚收明厘金立即填禀放行毫不阻滞在此卡业经完厘之货经过彼卡查验货票相符并不重抽计湖南通省卡局不过数十处相安已久商民俱无异言倘一律议撤则坐贾或从而迁移行商必因之绕越不独总局总卡恐成虚设而厘金之有无不同即物价之重轻互异奸巧者每网利以自私良懦者或向隅而受累是有损于军饷并无益于商民此湖南厘金分卡难撤裁之寔在情形也厘金一项取什一于商贾款目多事务杂冗过客之去来无定抽收之多寡难权非若地丁钱垂为定额官有册籍可稽民有旧章可守也湖南办厘章程官绅并用凡收支稽查以及书写算货等事皆于生童中选派由督办官绅逐日考核所收数目按月榜示通衢有目共睹不独商民俱能见信即前年洋商因茶税一项赴岳州卡局亦偁湖南办事之有条理既已成效可睹矣今将委员委绅概行裁撤而惟责成地方官办理比而较之其弊有四委员委绅专办厘务又有帮办绅士分任其劳精神一则照料易周耳目多则箝制更密但属中材便可胜任地方官苟留心民社则一邑之公事已觉日不暇给虽长材肆应亦难以余力及于厘金由是胥吏伺闲以营私奸商通同而舞弊收数必立形其绌军饷将何所取资其弊一各卡局每日经过商旅不下数十百人委员委绅常川在局收钱算货无不躬亲督办随到随行偶有争执亦可立时了结无所拖累地方官深居衙署若任听客商出入体制未免太亵且一县之中市镇不止一处相距县署远者或一二百里近亦不下数十里万难日日亲历其势不能不假手于丁胥上下之情不通斯苛索留难扰累无从而究诘亏挪侵蚀丁胥相倚以为奸既恐饱私橐而损公家尤虑拂商情而滋事故其弊二设卡处所皆有地方官管辖委员委绅无权势之可藉收支账目人人可以翻阅稍有积弊不独地方官得而纠察之即地方之绅士商民亦得而举发之倘归地方官经理则银钱应入县库簿账应存署中一切收支细数外人不能尽知知之亦莫敢置议在自爱者固不至任情挥霍然难保不因公挪移倘遇任满卸事列抵流交势所必有案牍因之轇轕款项必至虚悬其弊三抽捐厘金事非得已当此军饷支绌故不能不设法补苴将来大局肃清即不可不随时停止委员委绅由省局札派以往帮办绅士亦多从异地遴选而来收发之权自上操之欲行即行欲止即止无牢不可破之患也一授权于地方官则吏胥据为利薮目前既无寔济日后且成陋规即至军务完竣札饬裁撤而阳奉阴违把持盘结势必不免以朝廷权宜之刱举供胥吏久远之私图其弊四兼是四弊又有二难委员委绅奉委办厘所办之事未善即可因事撤之地方宜总理一邑所司不仅厘金有廉静之吏与民相安而于厘金时形废弛者有明干之吏办公无误而于厘金未暇兼顾者未便执厘金之能否为殿最斯厘金仍无责成则考察功过之难也道府所辖地方远者或千余里其本任有表率之责职位又较尊崇因办厘而旷误职守既恐莫肃官常因办厘而侪伍商民更觉有乖治体且道途往返州县之供亿草率稽查局务之秉承终隔则道府分办之难也

夫钱定有科则犹相率勒折浮收豁免刊贴腾黄犹或私征入己而谓地方官经理厘金即可弊绝风清此势所必不能者也臣固不敢信委员委绅之皆贤亦不敢疑地方官之皆不肖独以为天下无无弊之法惟贵有守法之人得其人则归委员可也归地方官亦可也不得其人则委员有弊地方官亦有弊而地方官之弊更甚于委员语云两害相形则取其轻两利相形则取其重此湖南厘金难归地方官经理之实在情形也臣查湖南从前防剿窜贼分援四邻支用之浩繁筹饷之竭蹶久在　圣朝洞鉴之中臣受事以来李秀成狙伺于江西姜芳张高友等鸱张于黔粤而石达开大股又狼奔豕突窜扰边陲转饷征兵几有岌岌不支之势犹幸厘金按月收解得以均匀散放藉免饥溃而策成功兼之各营勇行资以及军火器械应接不暇实为东南诸路一总粮台亦全赖厘金支此危局两粤黔鄂江皖数省皆与湖南唇齿相依当此军情吃紧之时曷敢不竭力维持为先事预防之计湖南民气刚强筹兵较易筹饷则万分艰难近因邻气四逼商贾裹足厘金已日形减色若再更改旧章设有窒碍则诸务皆将束手合无仰恳　天恩俯念湖南厘金办有成效准仍照旧经理毋庸另议更张实于大局有济抑臣更有陈者军兴十余年东南财赋之区概遭蹂躏开源节流两穷于术既不能撤兵以纵贼即不得不筹饷以养兵筹饷之法以抽厘捐金为最善抽捐之法用地方官不如用委员用委员不如用绅士盖情形洞悉则处置自能合宜耳目较亲则利害易于上达他省之光景臣不得知第就湖而论自咸丰五六年两先后设立厘金盐茶局助饷积成巨款而农安于野士安于家商贾亦相与安于市百物价值初未腾贵民闲无所谓病也今议者动偁厘金为弊政果使别有生财之道夫孰肯居聚敛之名但为局外之空谈未究局中之情事则圣门耻于言利凡人皆若可疑欲举一以概其余将因噎而竟废食臣窃观天下大势不患弱而惟患贫抽捐厘金实现时必不可已之举祗须责成各督抚慎于用人务期国计民生两无妨用人既当立法自平匪特补救时艰亦免留贻后患否则防弊以法弊即缘法而起法愈弊愈巧反得恃法以事其缝非徒无益而又害之矣历观古今得失之源得人者兴恃法者敝凡事皆然而厘金特其一端此又臣度势审时管见所及伏冀　　圣慈之垂者也臣于各属办厘官绅访察认真尚无不肖之徒滥竽充任倘查有营私之弊即当据寔参办断不肯稍事姑容至各属捐输亦系官绅并委与办理厘金大略相同并请概照旧章免归地方官经理

　　厘局纵论
夫树国必在安民兴利必先除害为国计而不惜民生图利多而不顾害大甚非所以务本而抑末也溯自募勇剿匪以来军需不继刱议抽厘原其始意不过为权宜一时之举岂遂以为久而不变之例哉按江西初章百钱之货仅抽三厘旋增二厘分卡给票后因大饷不济复行增抽五厘合成百钱抽取一分揆之厘为取不及分之义已失本旨且分卡愈多增厘愈多于是利未必在国而害则先在民矣然以全省分立四卡抽厘厘虽重而卡尚少不甚受委员丁役之勒掯诈罚刁难阻滞所以民间尚能勉力以利其国以期扫灭贼氛即如前约停止抽厘以苏民困不贻长久之害耳年幸各巨寇次第削平往来湖江之人皆引领以望庶几休息乃商贾厘金不惟不见裁撤又添无限分卡徒知有利而不知有害为国者亦曷足征信于民也间常由建郡越抚州经省垣过吴镇以扺湖口若硝石万年桥浒湾临川城下河鱼桥黄江口李家渡剑江口谢埠滁槎省垣黄家月凶樵舍等卡远者不过百里或七八十里近者祇四五十里再近者特三五里而吴镇河至上下左右相去不数里竟设有五卡外又有老爷庙卡大姑塘湖口卡沿途给票票网罗密布重征苛求其征逾于什一其课严于正供所历如此余可类推矣现以候补员多设为疏通调剂之方大卡则委太守大员中卡则委州县官小卡则委佐贰杂职于中非不酌量贤否主持权衡然而狂澜既倒难挽中流常有穷乏委员不能起行而假冒游幕之宾技无片长藉代为措置以阶进到卡之后受其挟制又有市井狡徒钻营情面荐充仆丁勾串舞弊广大通神有时官不贪诈而若辈反致暴富则不仅国以厘金为饷利官以厘金为美利而局友丁役且竞以厘卡为利薮矣纵其间报销定有规则而种种滥收縻费殊属无穷每见商民纳厘钱必选青倘百钱内短少分文微论数串数十串俱不耐烦数算挥掷于地索补不休稽延终日者有之拖累数日者有之稍有夹带瞒漏逞虎狼威动枷刑必至加至倍蓰重罚而后已当斯时也民犹釜中鱼砧上肉只得贱卖货物以供需索即无夹带瞒漏之弊又故意搬翻货物拆开箱包丢抛破损哀恳罔闻惟能赂以外费则局友丁役心心相印以多报少以重报轻随即放行且票限十日为满万一延误苛勒重完即或货到地头艰于售脱返卡又需复输是岂止取民之利以利国实剥民之脂肤以为局友丁役之私利而已甚至孤客伙破产亡家其害可胜言哉又闻吴城之麓井时值春风夏暴湖北黄州之武穴等处大江之卡风狂水急甚难摆船欲暂避风诬以偷漏往往强赴查验多遭覆溺呜呼为国储利而致害民性命沉莫诉夫岂裕国便民之善政欤设今世有贾太傅安得不为痛哭流涕也今外洋互市轮船遄行诸商附搭火轮不但通运奇速兼可免遭厘卡毒手以故人多乐从人情如是此有识者所为寒心也窃幸际此休兵息民之日天下厘金似宜裁撤以慰人望稍苏民困以践前言上能践信以爱民民必竭诚以奉上君之视民如赤子民必视君如父母君民一体利害相关气壮山河魍魉灭迹语曰百姓足君孰与不足百姓不足君孰与足又曰德者本也财者末也外本内末予民施夺是故财聚则民散财散则民聚诚哉生平读书不成既无官守又无言责适阅樊口厘局景元堂记雷鹤皋先生跋后有云方日抱作俑之虞遂不禁有感于怀确就所见所闻论其颠末一则为民请命一则为国关心循其流若专为民惜财究其源寔欲为国去害也然仆已将就木矣惟愿此说不壅于上闻官多一分之体恤即民受一分之恩惠邦本永固是则仆之志也夫

　　论厘金
本朝以盛德王天下家法相承无过忠厚是以二百余年民安物阜虽尧舜禹汤文武之世无以过之咸丰年间草莽不靖祸东南军需孔急遂设抽厘之法军储于是有备贼氛藉以扫平此固权宜一时救急之计非可以为常法者也今承平日久乡愚无知咸谓各省兵勇裁撤大半各处捐厘未减于前而国家又深念民瘼以俭节为怀绝无土木之兴准所入厘悉归外省支销然统年捐入巨数未审支销何处不知厘金虽不便于民而有利于国并有利于官也又不知有修理黄河浙江海塘沿江炮台福建船政局救生局江苏工程局官医局军械所长江水师等款尤甚于前也昔年贼氛未平何尝有此巨款支销今各宪裁成大举修河工以安百姓建炮台制火轮以防后虞造桥路以利行人设医局以济贫病设救生以拯垂危沿江水师以护民商种种善政殆不止此歉年免科试广额无如民商皆不得其寔济各州县豁免钱誊黄已到留而不发饬差追征如火必致贫民尽纳而后已是民徒受虚恩而不得其寔惠也广额出于捐厘捐厘出于商商出于民惟士稍蒙其泽而民商又不得其寔也厘金之设刱始于胡文忠公夫四海之内共懔王章何以各省各设章程而不能画一耶查江西起验十分全完外不再征浙江虽归十成章程又异分为浙东西各征五成江苏安徽逢卡完纳章程更相悬殊其中各卡弊端无定年来捐数渐减各宪以为巡丁得钱私放故严正额数以致各省卡严紧异常而收数仍不见多不知民已受病罔咎卡员怠惰被商朦漏商家千里而来纵使初卡轻报次卡必补罚初卡轻放次卡难逃沿途或百里一卡或数十里一卡或二三十里数卡千里数百里之商经过十数卡何由逃遁今不但不能走漏而且额外加征百物因之腾贵是以民受其困商家大为减色矣浙省毘连豫闽中信州入镇至常山旱卡照完过五日前票无用水卡重征仍作初起下行衢阑进卡完验贾客货起若在五天内如数销于一客持票还可出卡如过期票作废纸仍复重征还算初起东关初验至江口浙东五成一卡全完进杭城销售嘉兴票过期大关又完五成发往湖州嘉兴过期又完五成湖州过期又完五成温台寍绍亦一律而增征一省之内名偁十分竟有重征六七十分之多而验卡复又额外补征如帛布一疋竟有重完百数十文者其余可推近省之卡照总局减数十文远省之卡硬少百文贾出于民价高而民俭用货物不能畅通各市遂至微弱欲罢不能以致倒帐频闻此浙省体恤民情有东西五成之分商贾尚如此之难何江西无东西之分由初卡起二卡验三卡起四卡验出卡亦五天为度其加征亦如浙式沿途额外加征故意留难索贿尤甚于浙

亦有卡员怜恤商民以前票照额增多不忍再征盖戳放行者出江末卡姑塘索贿益烈不查货数得钱即戳放行如不私贿不由分辨强加增补照额之票再征二三成每有商人面禀卡员请复查验如寔少报不但照补且甘心请罚卡曰尔何不前途少报来此再补商曰前途十余卡苛求太苦照数已出额许多卡曰尔既前途肯增吾处何以不补吾奉宪札坐取此厘凡来船厘满十有其九不照增补吾卡用费出于何处竟是有莫伸只得哀求少补矣出口至湖口华阳安庆等处勒客具结查点货数硬加几成设途中遇雨之时水手看舱搬货或失于归原舱口不符则停扦照围补罚竟有百石之货加完二三十三百完四百者稍有不顺任商舟停泊阻留旬日仍照其所索增纳写票放行而江途之险华阳无口拢舟每逢增补留难之时风伯骤作舟避无及遂致人货没入洪波闻者可悯而卡中置若罔闻至今仍属万般阻难增加益苦而商人以财命为重冀图赶市只得含忍而纳下游大通芜湖虽云搬舱紧纳尚有夹江内河可避风浪而人货可保平安下至梁山水溜而难泊卡丁索贿不遂苛求增加之害与华安无异而风波之险更胜华安再下大胜关泗源沟沙漠洲等卡亦难尽述此三江厘局累商之苦重征加纳索贿之害而谬咎商人偷漏能不乎或曰今既各卡公事严紧出额加征江浙有过期层层加纳之例厘数应宜日盛何捐数逐年减收谓非朦漏其谁信之予曰诚然但漏数甚多而不在商在乡试差船而已逢大比之年各省士子相带货以为考资年来各宪严禁士子亦不敢公然藉词闯关不纳惟以多报少以贵报贱此宗漏数虽巨乃急在一时亦不足论如差漏由来已久积弊日深大宪之差动计大船一二十号纵其家丁包揽客货由京而出外省或由别省而进京成船满载沿途装卸各船卦旗鸣锣逢卡径过局员巡丁明知附带有货莫敢作声若与民载一律完纳数省之卡纳数十卡之捐大差一次朦漏何止万金其余部员各府州县带货多寡到卡递一名片亦不查问一概放行小差一次行数省之卡朦漏何止千金数百金其余近差船亦不细考三江各地官差何日无之统计朦漏厘数亦无所稽考当国需孔殷之时身受国恩不思尽身报使家丁包揽漏厘能不愧对乎夫国以民为本差漏苟能便商利民国课虽损而民受益则为国培本亦可无庸计议矣无如差漏民商不得其益既无其益民商亦知身受国恩共享承平应当报逢卡完纳何致愿附差朦漏而损国税耶祇缘各卡留难苛求索贿查验踏伤扦损不堪故附差船差船不但行途快速货无损坏到地易于出售且省无数周章是以各卡愈紧捐数愈少而附差船者日盛各省咎商朦漏岂不谬哉现今洋商开通子口一税之外行数省子口一律可免是以洋物销数日甚银数流于外洋不知几何今不但洋货作为子口即中国土产洋商亦做子口贩卖内地夫子口之简便与厘卡之留难相去何啻天壤岂独加惠洋商而尽驱中土之民使其穷困耶盖民富则国富民贫则国贫今欲国富而使民贫困非计之得也莫若去其积弊更张弦辙或效子口之法除完关税外每省重征厘金一次如有朦漏以作充公而论如是商人乐其简便不致偷漏四民所产各地通流民商庶得寔惠征收亦可日盛国课亦可富足矣何须沿途设卡多设冗员靡费国帑重为民累也哉

　　论撤厘卡闭捐例而后民业可复
名利者朝廷驭世之大柄也利之源在下不可不慎所取名之源在上不可不慎所与自朝局偏重于利而天下之人心亦竞趋于利为商者利其寔而利其名为官者利其寔而名其名因民之利而利国则有抽厘因民之名而利国则有捐输国非是无以为国商非是无以为商官非是无以为官总之上下交征利而已言国是者皆知以去二者为亟然去二者而别求利国之方则仍无异于二者或且更甚于二者然则欲去二者必先开利源而后可大学生众食寡二语为千古理财之要即为千古用人之要未有国用不舒而能重名器者亦未有仕路不清而可以致民富者朱子集注以国无游民释生众朝无幸位释食寡旨哉斯言何其切中于今日之时势也今日之患患在四民不务其本业始也以游民偶得幸位继也欲幸位先作游民于是已得位者固游民未得位者亦游民甚至不能得位而思依附于得位之人藉以蠹国病民肥其身而润其家者无往而非游民总天下民力之所输纳于公者十三四耗于私者十六七在当日祇为权宜之计不图因循至今反以饱天下游民之欲壑而事乃一定而不可移盖其弊寔始于捐纳而其害遂及于厘金夫固数十年积习使然而非一朝夕之固已曷言之古之时士农工商为四民而农居十之五六士居十之二三工商祇居其一二是故王制所载八十万亿一万亿之田无不治者无旷土无游民百姓足而君孰与不足冢宰乃以三十年之通制国用此三代所以长治也汉时设孝弟力田科犹得重农遗意而纳粟授爵入赀为郎之厉亦阶于汉时后无不复力田之典但沿入赀之陋自明及今至咸同间为尤盛即光绪五年停捐至今已十余年而郑工一开海防再开各省仕途仍形拥挤一官需次依之为幕友者有数人为仆役者又数十人官也幕也仆役也非生而为官为仆役者也舍其士农工商之本业而为此不得谓非游民大率一省之中官而游者数百人幕而游者数千人仆役而游者数千人合中国二十三行省计之此项游民不下数十万人各省州县之缺不足容此则合而归之厘卡一途游民愈聚愈多厘卡亦不能容则凡磨牙吮血之伺于其侧者一旦得志必尽糜斯民之膏血而后已计统各省每年厘金所入之数旺至三千六百余万近年则祇千余万此千余万金者为协解东三省及陕甘等处之防饷为存拨本省军需及善后各款而此等游民所耗亦已在其中利之所丛即弊之所伏既无定额当局者亦得上下其手或有一二处脂不润者则为众所不容此风在江浙等省为更甚他省亦未必不然入于公家者十余万而商民所出之数何止倍蓰于此商以失之游民者取偿于良民登垄居奇百货腾贵民穷财尽职此之由今而欲免厘金则国用无出势必改卡复关而今昔异宜又势必多设分口仍以饱若辈游民之囊橐民困卒不得舒

然则为今之计莫如分遣游民回藉复业为第一义先停捐输分发以清其源而后各省中除任事官吏在官幕仆工役及有业商民外其余一切游民限期令归本藉幕仆役则量给川资官则核其所捐实银予以印票由各藉地方官给还详由各省藩司作正核销各项游民回藉后或垦荒田或辟书院或兴工事是在地方有司之责凡农田矿务养蚕种茶等事参用西法俱有成书不复剿说务令四民之中农之数多于士士之数多于工商风会所趋恐更数十年将工商之数多于士士之数多于农中国乃不可问矣客藉少而土著多地方亦易图治其有逗遛不归者治以违令之罪倘更犯法即以光棍论游民之路既清厘卡则删归要由各府厅州县丞倅以下分任其事有过镌职即令回藉出缺皆由部选更无外补即正途之班亦请停止分发统归部选以昭画一而选途亦不致冗滞凡地方各局差务均为大小文武官员分内之事如正印官不暇兼顾则佐贰杂职皆可分任吏治得其纲领而后农田水利矿务盐法一一可以举行如是行之十余年本富足而民气和然后改卡复关事乃可行否则不遣游民苟且补苴终难无弊至目前防军饷项似难遽节今自统领以至营官往往吞蚀空额及简阅期近乃募井市无赖充伍事过又复裁汰此风不除而议节兵饷转恐酿成大变至游民之原寔惟捐输顾捐输至今日已成弩末虽得官价已减成而欲得缺到任再加捐花样然见每月分发之单仍复源源不断且外官必数倍于京秩若辈不以官视官直以商视官到省后无论得缺但得一厘差其捐本已如飞蚨之复今即未能遣游民而或先以佐贰等寔职官兼厘官不委及候补即可使若辈大失所望废然而返独是欲清仕途固不止停捐寔官一事已也各省候补人员得差得缺以及寔缺人员之到任调任其权在督抚督抚不能尽如人意必广求门路惟情面是行督抚一重情面而属吏之得此情面者非徒手可致此无形之捐输数难核计惟尽遣游民则仕途清而官方肃此弊庶几可绝然使民业不复本富不兴将国用匮乏之时必更刱新章变本加厉是故免厘金停捐输二者皆以复民业为要总之厘金非理财之正道捐输非用人之正道而捐生之未得官者为游民已得官者为幸位生非众而食非寡与大学生财之道有妨故二者去而后可以言治国若夫舍理财而但言用人则异路中尽多有用之材或且为正途中不及使不变通取士之制将时文试帖之祸天下适为若辈所借口一旦天下有事凡武夫驵侩得以乘间柄用而流品卒以无分此则筹大计者所当别有权衡而不可以成见泥者矣

　　请免运米厘税议
连日伏读邸抄知山左右直闽豫诸省一律免征运米厘税又分别拨款给赈仰见我　　皇上轸恤灾黎　　殊恩迭沛普天之下莫不鼓舞欢忻即如粤东水地方官会同绅商先后捐襄赈务又咨会西抚拟请运米东来者普免一切厘税西抚允减其半且以十一月为期逾期照常征收因有粤客告于余曰我粤本年雨泽太多河流盛涨西北江潦水泛溢以致清远广二县石角上凌洲及甫三铺等处围基被水而三水县之永丰古灶上梅土布新村下梅土布等处围基及四会县之黄冈围基亦皆先后溃决计石角上凌洲先后决共百余丈将军脥堤基二十余丈三水四会二县所决围基或三十余丈或十余丈不等共三十余处其它如从化英德曲江翁源博罗佛冈连州等州县又因三四月间淫雨太多河流暴涨因之沿江村落附城铺屋及田禾庐舍多被淹浸坍塌即城垣衙署坛庙营汛亦间有倾塌者小民荡析离居淹毙无算汪洋巨浸早稻一空连州又于五月间山水陡发水高于城居民奔避不遑淹毙万余该州训导唐赞修被水漂流不知下落四野田庐屋宇荡然无存而各处被水情形虽有轻重之分其颠沛流连初无异致灾区既广灾黎极多经各地方官先后飞详　省宪分别派员会绅履勘灾区筹赈灾黎并汇略奏报在案惟是广肇惠韶连各府州水患迭见早稻颗粒无收围基决溃过多一时未能修复晚稻亦无从播种米价日益昂贵灾民待哺孔殷承蒙各　　督抚宪及各绅商陆续劝捐助赈并蒙　邓小赤侍御奏请免征米麦厘税已奉　　俞旨粤东黎庶无不感　　圣天子深仁厚泽轸恤民艰矣窃谓粤东一省即遇丰年富岁尚不敷粤民半年之食专倚广西江南二省及安南暹罗二国贩米到粤始敷民食故虽偶遇荒歉而各省各国尚能源源接济或不至顿呼庚癸今则安南暹罗各国皆因亢旱歉收已于八月间定章封港禁止运米出口而洋米运粤遂少矣江南为产米之区每年运米出口不胜纪数惟本年山东山西河南等省以旱灾辨赈福建又以水灾办赈迭奉　　李伯相及各省　督抚宪先后奏请普免运米税厘以广招徕而襄粜籴至运米到粤者则仍未免出口之税商贩以成本较重难免避重就轻而江米运粤益少矣粤西本年丰收而运米东来者所过厘捐之口更仆难数米商营赀贩运核计厘税适与赀本相等假如西米有一两之值运至粤东合各厘税计之需赀银二两有奇赀本既重售发惟艰商等遂视为畏途而西米运粤亦少矣夫普天之下莫非王土　　圣天子痌瘝在抱轸恤黎一例施仁不分畛域方今山左右豫闽诸省以水旱偏灾入告请免运米厘税莫不　　俞旨立降粤东虽蒙　督宪转据绅商所请咨商西抚免征而西抚仅允减半且以十一月为期大扺未经当道详奏寔情请免出口厘税故未得如山左右诸省一律邀　恩思我粤受綦重各围基骤难修复秋成已过必候来年早稻丰熟并江南粤西安南暹罗等处源源贩运始能接济际此青黄不接米价日腾民病亟矣　大人先生曷不据此寔情入告我　后请由江南粤西贩米出口往粤东者援照山左右直闽豫诸省成案普免出口米税并免厘捐宽予限期或垂久远俾商贩源源而来米值不至昂贵倘能奉　　旨允准则粤民无庚癸之呼民免饥馑之苦矣是亦为民请命之微意也

　　减免抽厘议
甚矣厘卡之害天下矣岂真官民之不相联属而不为商贾计乎寔挽回之无术有术而无权有权而不能独操其权耳夫厘金一节前之刱也非无故今之仍也亦非无因特未得一操大权者以变化于其间使国不乏军需民不嗟亏折耳居今之世愈变则弊愈生弊则生则治愈难此谈时事者所为拊膺而叹扼腕而嗟者也曷以言厘卡之害民也溯自发逆肆扰之时因军饷百般支绌始于关税正项而外添设厘捐以助军乏彼时奏明　　皇上曾云权宜一时待军务平定即行裁去乃同治年间寇已除去复因善后诸端未能猝辨仍借厘局为生财之道虽有廷臣议及一似莫可挽回者乃延之已久弊窦丛生省中委员皆以厘局为美差而各大宪亦以此为调剂之方于是有不肖之员从中取利或结通奸贾得贿以饱私囊或妓楼挥霍以縻官糈至万不得已则偁厘局不旺且禀某地易于偷漏某镇宜设分卡以致二十里一处三十里一处所入之款虽增而耗费益甚足以济军饷者十之中不及三四所最可恶者目前于土出土消之货肩担步行亦必勒令报捐甚至蔬菜莱菔每石值三四百文者亦必使之报捐彼小贩营生竭一日之力尚不足以饱妻孥而乃从而苛刻之可乎近来漏捐议罚亦颇无定制或以一罚十以一罚百任情恐吓或送官惩治或交保严押每因局兵扦手由小忿以起争端观此情形一日不去厘卡即一日不能抒商力一日不抒商力即一日不能抒民心国以民为本而顾可游移莫断为以待来年之说乎

今欲议减免抽厘之法一在于土货当以州县境内为限如某货为土出即立定章程若过某地即欲捐报若干否则听其搬运以便土民之用或以不州县为限如某货为土出而以一百里为限亦可一在于贱货夫上等之货若丝若茶若绸贩运者其资本必巨即南货药材布疋食等类其本亦必有可观国家于正税之外复从而抽厘即少有亏折亦不至窘异常难谋生理所最可怜者莫如贱货鱼虾疏菜等物每石多值数千文少则数百文兼有私贩小船带货数石其穷之形状几至不可述言而局中之扦手则从容而需索之恐吓之或私得数百文而放之使去或恶其悭吝而拘之使罚嗟乎国家之设厘局虽曰积少以成多而顾此穷民使在上者目之当必有所不忍今拟于此等贱货概行免其抽厘小本穷民皆沾寔惠矣一在于微货夫厘局之设初非计及于区区也乃因局中之耗费日多而入款太少即难免有撤差之举于是千方百计谓太山积于土壤河海成于涓滴遂详请颁发定章不问货之多少必照数捐纳以重军需故小贩者流每每绕越远道以幸免于苛求而无如愈绕越则分卡愈多分卡愈多则耗费愈重捐纳愈严甚矣一斗粟一疋布局中丁见之亦必向之需索以饱其私今拟凡货自值十千文以下者皆为微货一概免抽厘金以施恩惠一因民荒减半夫天灾流行或旱干水溢国家之于田赋尚有免税之日而关卡之中卒未闻有此例但关为正税或未可厚非厘为添设之条虽荒歉而无宽政有是理乎其意谓田赋之输纳出于农岁荒而农不登谷故减免之而厘金之抽税出于货岁凶而货亦居奇故仍税之就外而观其说亦似近理而不知非也思凶荒之岁其货皆运入而无运出境内之民嗷嗷待哺而远方之商贾因抽厘过巨而裹足不前彼饥者不愈苦乎即有运之而至者而耗易既多必高昂其价小民不暗受其累乎法官预立定章凡遇本境及左右境凶荒者其赈济之米固无庸完而凡百各货亦必减半以招之境内既荒则五都阛阓之中无一贱货而日用饮食在在皆费于平时苟一概祇抽半厘则于市上之情形不无小补而救荒之政在是矣

一在于免设分局夫分局之设以快捷方式旁通每易于绕越故不得不设分局耳近日厘局林立分设之处太多其经费究不免过耗分局之设上宪有知之者亦有不知之者其知之者多在于通都既放分委复放总委约五六十里一处一县之地多则三四员少则一二员其不知之者多在小邑皆系总委作主有一别路可通即分设一处其中惟延募友一名或账房一名管理即名之曰某局分巡而旗帜高张沿河巡索噫此情形直不啻猛于虎也然分巡而果巡其绕越则亦已矣乃每每于正局报捐而后分巡之局初以照票为名继则勒令加税妄指在正局匿报或指沿途加载而为商者虽有三寸之舌不能与之辩也即有强悍者流使其起货过秤而种种作弊终不肯令其照票而去此皆分巡之所致也切宜通饬各省于分局一概裁去则苛征可以稍免矣一在于免分名目夫抽厘本一项本无名目也乃近日有板厘捐落地捐等名弊端滋甚何以谓之板厘捐也以其有定额择铺店之运货出入者每月令其出捐若干在设立之初亦以店之大小为衡及定章已久无论生意畅旺与否而取之则依常数此所以谓之板厘也何以谓之落地捐以其货至地头洋货及南货多自洋关总报内地厘局唯有照票而已故厘局之中思得一法谓洋关之货原无再报之理但本局设此处必有销支今货已至本地照票之时须出落地捐然后方许登岸一若厘局之设仅为厘局设者故必勒令出此款以助之现闻宜昌之地有落地厘捐局定例售布者五疋以上即要抽厘近来虽一疋小布亦要抽厘乡人苦之而又为落地捐之别开生面者总之各地之风俗不同即捐抽之法亦各名同而寔异名异而实同者名目纷不可指屈当以一律汰之为宜以上数茶仅就鄙见所及而杂陈之唯期无损于国计有裨于民生当轴者苟能采择而酌行其造福苍生岂浅鲜哉

　　论中国厘卡归洋员经[办](辩)必有除弊之法
中国定鼎中原一统前明之政虽遇大兵役饷糈浩度支不继从未尝加一赋于民其取之于民者田赋而外惟是常关之征自道光之季西人入中国通商各口始设海关延西人主之督以道员专稽洋船之出入至咸丰中粤寇流毒中原鼎沸大吏以军需孔急刱为抽厘助饷之法于关税之外复设厘卡当时原谕民以暂收事竣裁撤小民均切同仇之义踊跃输将迨后粤寇已平而防营未撤善后诸事相继而起应用浩大非特不能裁撤抑且分卡日多法网愈密司榷务者人咸目为优差多取少报以饱私囊司事胥吏通同舞弊商贾苦之裹足不前收捐之数年短一年　上宪思遏其弊刱为比较之法卡员顾念考成报解之数既不敢短而贪墨之心又不能淡于是层层剥削竭泽而渔析及秋毫搜及隐微甚至肩挑负贩之小民自乡运城之柴船亦须过卡抽厘查出偷漏或四五倍议罚或六七倍议罚罚不足数则拘系其船只或扣留其货物但顾一己之私不顾他人之害商人困苦市上萧条愁叹之声盈于道路夫设卡抽厘本为　朝廷不得已之举士人出身加民正宜体此不得已之心稍为小民开方便之门乎近来生意情形比之二十年前大不相同货物日低而利息日微其偷漏也亦出于无奈譬之为官者安能于廉俸之外不取丝毫推己之心及人之心则查税之事又何必严密到十分地位岂我欲钱财而小民可不顾身家乎故余以为查捐一事但惩其太甚者可矣至于小本经营细微之物即使查抽其税亦未必有补于国家而在彼邀免此税可以救一家之性命又何必自诩明察使之一无偷漏而后已至于科罚一层尤宜示以定章以二倍三倍而止近见有罚至四五倍六七倍者役丁贪图奖赏往往有货物抵卡佯为不知俟其过卡始大声喊查指为漏捐而议罚者设阱陷人实属忍心害理此尤弊之显见者也今者　朝廷以厘捐政为洋员经办以偿国债接手之期或云四月初一或云六月初一各总局均已清理案件以便[交代](代交)至如何办法因未见明文外人无从探闻但一切章程届时必寔事求是尽行更换据官场中人云将来司事扦手仍用华人惟每卡派一西人督率之若今之总办然并闻总税务司拟俟接手后为中国兴利除弊极力整顿此说若确中国商人反当深受其惠然既用华人为扦手宜尽除扦手之弊每见各扦手遇有估舶无不故意留难预作浮收之地不便商人莫此为甚间有随到随者非此舟之人夙通声气则必新充扦手而未熟各项情弊者也若舟中人平时无交而又遇老练之扦手则不留难而不止惯走江湖者常见其舟被留难而他舟不被留则亦必喻其意相率而为苞苴之奉谓之人情既已一次有效下次再过卡中人心领神会不待呼唤而早已登其舟入其舱草草检一一过目约略报曰某货若干某物若干百斤者或祇作七八十斤或祇作五六十斤此中大获便宜而进奉之人情遂成为定例矣倘有一次不餍其欲下次之留难如故用是舟中人奉承惟谨无有敢拗之者然于公中究不增一钱也吾知洋员接辨后必能痛除此弊洋员辨理各关一秉至公着有成效其身正不令而行何难举我中国历年积习逐节扫除如是则道路之怨声行将易为颂祷有日矣抑闻卡厘扦手有一极陋之习盖遇船货遇卡如见食用可爱之物除捐厘外必索几件自谓不是苞苴俨然当官取舟人不敢靳司事委员不加阻要之为不成体统甚矣想一经改章之后亦必设法除此恶习为小民造无穷之福也
 
　 

卷六十六　理财部十一　赋税

　　赋役议上　　　　　
任源祥

三代赋役之制一变于商鞅再变于杨炎三变于王安石每变愈下而古圣人良法美意澌灭殆尽变制之始不过趋于苟简规一时之利而遂以坏万世之大经其势如水之就下至于今虽古圣人复起欲返古而不能是故因势利导随俗立法而不失古圣人爱民之意天下亦大治查洪武赋役黄策以一百十户为里推丁多者十人为长余百户为十甲甲凡十人输役里长一人管一里催办勾摄之事每岁类报总报十年攒造黄册核隐漏清逃亡第民为上中下三等大约以田为经以人户为纬人户之丁粮有消长而田无消长照田起赋照赋着役至今遵行此诚所谓因势利导随俗立法而不失古圣人爱民之意者也明之中叶甲总不均故行十段锦法嘉靖四十四年每年银差力差总计十甲之田派为定则而留余提补那移参错项多端故行一条鞭法隆庆四年江西提准崇祯中通行力差计其代当工食之费银差计其扛解交纳之费并入丁粮并纳然法之行也其始未尝不尽善而后稍益滋弊也何也立法之始以田为经以人户为纬上中下三等以粮为差积重在粮积轻在丁律注赋出于田役出于丁其实役亦出于田是故赋役一准诸田而人丁之消长无甚关于会计之大数其弊也或有人无丁或有丁无人有司不及问亦不必问夫耕田者人也天下之大人为重而积轻之势乃至于不必问其法岂尽善哉按户口总数洪武二十六年造册人户一千六十五万二千八百七十口六千五十四万五千八百一十二弘治四年造册人户九百一十一万三千四百四十四口五千三百二十八万一千一百五十三窃计洪武兵革之后户口消耗弘治盛时蕃息不啻倍蓗于前而造册总数不惟无益且有损焉则脱漏者多也脱漏户口律非不严弘治君臣察非不精也而所以得容其脱漏者为其无甚关于会计之大数也有司惟以赋役之办集为课最而不以户口之消长为贤否积玩之余一隐于游手再隐于相冒三隐于浮客田有并兼而人亦并兼亦法之流弊使然矣嗟乎商鞅变古而井田不可复杨炎变古而租庸调不可复王安石变古而践更卒更不可复吕祖谦曰寓兵于农赋役乃定夫寓兵于农人皆能言之而施之实事揆之时势罕睹其效当此赋役大弊之余而欲善其后亦因势利导随俗立法而不失古圣人爱民之意斯已耳

　　赋役议下　　　　　
任源祥

赋役之弊莫甚于折色何也开辟以来取于民者不过三端孟子所称粟米布缕力役唐初租庸调是也此三者古有古之定额今有今之定额虽欲过加之而有所不可是故谋利者巧立为一切之法以愚天下之耳目既削其名而收其实复隐其实而增其名于中间收放因而隐射干没则亦折色之为害也按洪武十八年令两浙及京畿官田折收税粮钞绢金银棉布各准米若干三十年复位折色价额大约银每两准米四石两浙及官田折收非两浙官田未尝折收也钞绢金银棉苎布皆准折收未尝专以银折收也两浙人多田少逐末者众故用折色其余府州县舟车不通或用折色折色始不过从民之便其后乃通行折色惟银是征久之折色名项多难于督并乃隐其说于一条鞭折色久而忘其为税粮一条鞭久而并忘其为折色忘其为折色而折色之为害乃大矣按洪治六年题准山西州县可通车者悉从民便征运本色嘉靖九年题准浙江温台处三府税粮照旧征纳本色不许巧立名色征价害民由此观之折色害民而本色便民昭然可见即如江浙每岁漕粮无升合拖欠而折色拖欠无虑数十万以上则本色易征昭然可见也大抵折色有五害本色有五善折色用银银非民之所固有输纳艰难一害也轻宝易匿便于官役侵欺二害也银非贸易不可得人多逐末三害也银不制之于上如泉府之操其柄又不产之于下如布帛之可衣菽粟之可食而偏重在银使豪猾得擅其利四害也银虽多非国之本货一旦有急京边空虚五害也夫民之所有者力也土之所生者粟麦也布帛也取其所有所生而不责之以所无民不苦课不逋一善也税粮科则各有原额数目易晓不得借端移那上下其手二善也输纳不用银银不足贵人多不逐末而务本田地皆辟三善也务本则勤俭勤俭则人心思善风俗易成四善也所虑者本色重滞难于起运然通漕之处漕运事例可照不通漕之处酌量道里于都会要害之地建仓收贮从其长便数年间京边要地本货充牣军国之需裕富强之形成五善也总计天下便于折色者舟车不通之处而已其余皆便于本色而不便于折色即有时偶便于折色而终不便于折色谋国者奈何不五善是图而狃于一切之法病天下乎

　　赋役后议　　　　　
任源祥

三代井田之法坏于商鞅隋唐均田之法废自杨炎商鞅兴一时之利杨炎救一时之弊而古制再亡何者赋出于田役出于丁古无无田之丁丁与田不相离故赋役相准用缓可权自阡陌开而丁自丁田自田丁田离则赋役无准而民病自两税行而丁计田并役入赋既削其名而收其实复隐其实而增其名则赋役无艾而民病然观古王者有分土无分民则后世赋役皆出于田固势所必至者矣明制鱼麟册以田为经以人户为纬黄册以人户为经以田为纬人户有消长田无消长编审以丁田为宗用两税之长去两税之弊所谓因势利导随时立法而不失古圣人底慎之意者也顾立法既久流弊渐生万历初以天下困于丁徭杂泛乃行一条鞭法头绪归一民甚便之崇祯中江南里甲如仓头北解无不破家鼎革以来首改白粮为官解次改仓头为图兑而江南于是无重累康熙二年行匀图法总计每县图甲田地截数均编推而行之与隋唐均田相似法亦善焉虽然今天下之势积重在银积轻在田何以言之古者粟米布缕力役视民之所有土之所产而征之间有折征所以权一时之轻重非定额也而唐之庸钱宋之免役钱始以钱为额然惟役折钱赋不折钱也明季条鞭始以银为额然条鞭征至七八分不碍有司考成是于税粮徭杂项中犹存用缓之义也今起运存留裁扣总作十分未完分厘俱在参处之例且条鞭既并杂泛而征之矣故原编存留所以免杂泛之役今皆裁作正赋起运则杂泛不得不更派是故征愈急则银愈贵银愈贵则谷愈贱谷愈贱则农愈困农愈困则田愈轻田者民之所依国之所宝也而积轻之势至有弃如敝蹝者有视如毒螫呜乎岂谋国固本之道乎周子曰天下势而已矣势轻重也识其重而亟反之可也谋国者诚能审势而权其平则不失底慎之意而赋役无病矣

　　钱粮论上　　　　　
顾炎武

自禹汤之世不能无凶年而民至于无饘买子夫凶年而卖其妻子者禹汤之世所不能无也丰年而卖其妻子者唐宋之季所未尝有也往在山东见登莱海之人多言谷贱处山僻不得银以输官今来关中自鄠以西至于岐下则岁甚登谷甚多而民且相率卖其妻子至征粮之日则村民毕出谓之人市问其长吏则曰一县之鬻于军营而请印者岁近千人其逃亡或自尽者又不知凡几也何以故则有谷而无银也所获非所输也所求非所出也夫银非从天降也人则既停矣周礼地官司徒人古矿即海舶则既撤矣中国之银在民间者已日消日耗而山僻之邦商贾之所绝虽尽鞭挞之力以求之亦安所得哉故谷日贱而民日穷民日穷而赋日诎欠逋则年多一年人丁则岁减一岁率此而不变将不知其所终矣且银何自始哉古之为富者菽粟而已为其交易也不得已而以钱权之然自三代以至于唐所取于民者粟帛而已自杨炎两税之法行始改而征钱而未有银也汉志言秦币二等而银锡之属施于器饰不为币自梁时始有交广以金银为货之说宋仁宗景佑二年始诏诸路岁输缗钱福建二广易以银江东以帛所以取之福建二广者以坑冶多而海舶利也至金章宗始铸银名之曰承安宝货公私同见钱用哀宗正大间民但以银市易而不用铸至于今日上下通行而忘其所自然而考之元史岁课之数为银至少然则国赋之用银盖不过二三百年间耳今之言赋必曰钱粮夫钱钱也粮粮也亦恶有所谓银哉且天地之间银不益增而赋则加倍此必不供之数也昔者唐穆宗时物轻钱重用户部尚书杨于陵之议令两税等钱皆易以布帛丝纩而民便之旧唐书穆宗纪元和十五年八月辛未兵部尚书杨于陵总百寮钱货轻重之议取天下两税榷酒盐利等悉以布帛任土所产物充税并不征见钱则物渐重钱渐轻农人见免钱卖匹段请中书门下御史台诸司官长重议施行从之吴徐知诰从宋齐邱之言以为钱非耕桑所得使民输钱是教之弃本逐末也于是诸税悉收谷帛紬绢是则昔人之论取民者且以钱为难得也以民之求钱为不务本也而于银乎先王之制赋必取其地之所有今若于通都大邑行商集之地虽尽征之以银而民不告病至于遐陬僻壤舟车不至之处即以什之三征之而犹不可得以此必不可得者病民而卒至于病国则曷若度土地之宜权岁入之数酌转般之法而通融乎其间凡州县之不通商者令尽纳本色不得已以其什之三征钱钱自下而上则滥恶无所容而钱价贵是一举而两利焉无蠲赋之亏而有活民之宝无督责之难而有完逋之渐今日之计莫便于此夫树谷而征银是畜羊而求焉也倚银而富国是恃酒而充饥也以此自愚而其敝至于国与民交尽是其计出唐宋之季诸臣之下也

　　钱粮论下　　　　　
顾炎武

呜呼自古以来有国者之取于民为已悉矣然不闻有火耗之说火耗之所由名其起于征银之代乎此所谓正赋十而余赋三者与此所谓国中饱而奸吏富者与此国家之所峻防而污官猾胥之所世守以为子孙之宝者与此穷民之根匮财之源启盗之门而庸在位之人所目睹而不救者与原夫耗之所生以一州县之赋繁矣户户而收之铢铢而纳之不可以琐细而上诸司府是不得不资于火有火则必有耗所谓耗者特百之一二而已有贱丈夫焉以为额外之征不免干于吏议择人而食未足厌其贪惏于是藉火耗之名为巧取之术不知起于何年而此法相传官重一官代增一代以至于今于是官取其赢十二三而民以十三输国之十里胥之辈又取其赢十一二而民以十五输国之十其取则薄于两而厚于铢凡征收之数两者必其地多而豪有力可以持吾之短长者也铢者必其穷下户也虽多取之不敢言也于是两之加焉十二三而铢之加焉十五六矣薄于正赋而厚于杂赋正赋耳目之所先也杂赋其所后也于是正赋之加焉十二三而杂赋之加焉或至十七八矣解之藩司谓之羡余贡诸节使谓之常例责之以不得不为护之以不可破而生民之困未有甚于此时者矣愚尝久于山东山东之民无不疾首蹙頞而诉火耗之为虐者独德州则不然问其故则曰州之赋二万九千二为银八为钱也钱则无火耗之加故民力纾于他邑也非德州之官皆贤里胥皆善人也势使之然也又闻之长老言近代之贪吏倍甚于唐宋之时所以然者钱重而难运银轻而易赍难运则少取之而以为多易赍则多取之而犹以为少非唐宋之吏多廉今之吏贪也势使之然也然则银之通钱之滞吏之宝民之贼也在有明之初尝禁民不得行使金银犯者准奸恶论夫用金银何奸之有而重为之禁者逆知其弊之必至于此也当时市肆所用皆唐宋之钱而制钱则偶一铸造以助其不足耳今也泉货弱而害金兴市道穷而伪物作国币夺于上民力单于下使陆贽白居易李翱之流而生今日其咨嗟太息必有甚于唐之中叶者矣陆贽上均节财赋六事其二言凡国之赋税必量人之力任土之宜故所入者惟布麻缯纩舆百谷而已先王惧物之贵贱失平而人之交易难准又定泉布之法以节轻重之宜敛散弛张必由于是御财之大柄为国之利权守之在官不以任下然则谷帛者人之所为也钱货者官之所为也是以国朝着令租出谷庸出绢调出缯纩布曷尝有以钱为赋者哉今之两税独异旧章但估资产为差使以钱谷定税惟计求得之利宜靡论供办之难易所征非所业所业非所征遂或增价以买其所无减价以卖其所有一增一减耗损已多李翱集有疏改税注一篇言钱者官司所铸粟帛者农之所出乃今使农人贱卖粟帛易钱入官是岂非颠倒而取其无者耶由是豪家大商皆多积钱以逐轻重故农人日困末业日增请一切不督见钱皆纳布帛白居易集有赠友诗云私家无钱炉平地无铜山胡为秋夏税岁岁输铜钱钱力日以重农力日以殚贱粜粟与麦贱卖丝与棉岁莫衣食尽焉得无饥寒吾开国之初有制垂不刊庸必算丁口租必计桑田不求土所无不强人所难量入以为出上足下亦安兵兴一变法兵息遂不达使我农桑人憔悴畎亩间谁能革此弊待君秉利权复彼租庸法令如贞观年曰子以火耗为病于民也使改而征粟米其无淋尖踢斛巧取于民之术乎曰吾未见罢任之仓官家之斗级负米而行者也必鬻银而后去有两车行于道前为钱后为银则大道之所睨常在后车焉然则岂独今之贪吏倍甚于唐宋之时河朔之间所名为响马者亦当倍甚于唐宋之时矣

　　论赋役　　　　　
陆世仪

古者有田则有赋有身则有役未有税其身者汉高帝四年初为算赋民年十五以上出一赋人百二十钱为一算至五十六而除二十而傅给繇役亦五十六而除是一人之身役之兼税之也后世因之计口出财遂谓之曰户口唐租庸调法亦皆论丁一年之间纳租之外一丁出银十四两出力二十日是不惟税役兼于一身而税役之法又视汉为过重矣今制赋税一出于田役民之力一以黄册为定十年编审以次轮当其法视汉唐为简然汉唐之弊在并赋役于丁丁困则多逃亡今时之弊在并赋役于田田困则多抛荒均之未得古法也

差役雇役二法王安石司马公各主一法邵伯温以为吴蜀便雇役秦便差役吕公着又谓二法利害相半因其利而去其害二法皆可行是皆得其一说而未为至当邱文庄有言古今役民之法必兼用是二者然后行之不偏斯言殊为中即一县之中有某役宜用差者有某役宜用雇者一役之中有某地宜于雇者有某地宜于差者是必县官一一用心经理未可执方用药也

凡户口丁田册籍最为难定非县官坐于堂上耆正吏胥奔走于堂下便可支吾办事也必须简求一县人才县官亲临讲究既得其道则授之以法俾之逐乡逐里一一踏勘报明无分毫渗漏方为得法此作邑致治之根本根本一立以行政教以比追胥以诘讼狱以简师徒万事皆原于此治邑者不可不知予于治乡三约中颇详其法

凡户口丁田册在州县断不可不详而在朝廷则但当职要不必职详也每见十年大造费民间无限金钱不过置之高阁终未必得实数则何如令州县竟具总数达部之为得哉但府与司不可不存副本恐有散亡遗失之患耳
  </div>
  <div class="pagination">
   <a href="皇朝经世文统编_page180.html">
    上一页
   </a>
   <span>
    ...
   </span>
   <a href="皇朝经世文统编_page176.html">
    176
   </a>
   <a href="皇朝经世文统编_page177.html">
    177
   </a>
   <a href="皇朝经世文统编_page178.html">
    178
   </a>
   <a href="皇朝经世文统编_page179.html">
    179
   </a>
   <a href="皇朝经世文统编_page180.html">
    180
   </a>
   <span class="current-page">
    181
   </span>
   <a href="皇朝经世文统编_page182.html">
    182
   </a>
   <a href="皇朝经世文统编_page183.html">
    183
   </a>
   <a href="皇朝经世文统编_page184.html">
    184
   </a>
   <a href="皇朝经世文统编_page185.html">
    185
   </a>
   <a href="皇朝经世文统编_page186.html">
    186
   </a>
   <span>
    ...
   </span>
   <a href="皇朝经世文统编_page182.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
