<!DOCTYPE html>
<html>
 <head>
  <meta charset="utf-8"/>
  <title>
   皇朝经世文新编续集 - 第 12 页/共 52 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇朝经世文新编续集 - 第 12 页/共 52 页
  </h1>
  <div class="content">
   一生徒父兄于教习咸须致敬苟教习无违章亦不得过事吹求并不得改从他教习　一教习如课程认真学业精进亦可另行投考换给优等执照如小学教习能精普通学课程亦准另行投考换给普通教习执照　一生徒卒业后教习有给予上中下三等卒业执照之权凡无小学卒业执照者不得入普通学无普通卒业执照者不得入专门学如学已卒业而教习掯不给执照者准生徒父兄邀教习评理　一以上章程试办数年如有偏重之处者随时由学官酌改　至于专门学堂之设虽可暂缓然经费浩繁宜及早筹措而规模则尤宜早定估计房屋仪器书籍器皿当不下二□万金而门类复多如每省必备又非一省之力所能办则专门之学不得不慎为选择也　大抵国家需若干人材即宜为若干专门学查英法德高等学校分经教法医化工六科又另设农商金广学日本高等学校分法科文科工科理科农科医科六门刘张覆奏新政摺拟分七门一经学二史学三格致学四政治学五兵学六农学七工学然此七学之中复有子目尤难者格致学目有天文物理化电光力诸门政治学目有中外政治外国法律财政交涉诸门工学目有测绘道路河渠营垒制造军械火药诸门是不啻数十专门学也况中国人材能膺此专门教习之选者亦寥寥无几势不得不延聘东西国专门学士以居每门总教习之任则薪水不赀断非一省之力所能给　故为今日计宜择其要者大者而先设之又必合数省以通力合作而后可以无遗憾查刘张所言七专门凡中国经学文学皆属于经学此门学业似犹非华士之所难若略知大义可编入普通之伦理课不患其根柢之不固若穷究考据则又蹈嘉庆道光后戴段阮王之积习以毕生之精力消磨于字句训诂之间其弊与帖括等若阐发性理则又遯于空疏长顽固迂拘之气焰似不必设立专门縻有用之欠但于各专门中兼课之否则以科举羁縻之断无虑乎经术之不昌也　又言中外史学中外地理学皆属于史学似亦不必为专门之学堂若就中国史籍言虽浩如火因海然施之于今未必有实用兄科举改章乡会试首土及生童经古场既有中国史事论士子之赴功名者不患其不博通今古但设藏书楼以资借阅鼓励学会以资分购可矣若就西国史籍言则已译者犹不过百余种但多设译书局广译史志兼与藏书楼学会相辅而行照大小考试以之命题则无患其不穷究□□译者必先通东西文亦可于专门东西文课程中列入东□史一课不必急急乎专设学堂也至于中外地理如就其□浅者言则亦可以科举命题译书藏书学会之法行之若欲□其精深则必精测绘广游历而后可是又非学堂之所能造就也查各国皆有地学会分遣会中英俊之能耐劳苦忍饥寒者赴各国游历中国宜量予鼓励以各省舆图局经费为之倡俟经费日富人数日多则先赴本国各省府州县测绘精细舆图即就其所绘之精粗确否为考试量予举人进士等名目然后取其尤优者给以游历资分赴各国回则凭其绘图之勤惰详略授以清要各职则不设学堂而所收之效较学堂为尤钜　若夫格致政治兵农工商则诚不可无专门学以教之然其子目则尚须别择也　格致之学请以天文气学为一科物理化学为一科声光电学为一科然天文气学其用尚可缓其费则独钜且俟财力充裕后然后设之是格致学内不可不先设专门学堂者惟二科政治之学请以中外律法为一科理则为一科交涉公法为一科是政治学内不可不先设专门学堂者惟三科工学内请以矿学为一科工程为一科制造军械火药为一科制造机器为一科工艺为一科然制造机器成本颇□止可从缓矿学则请于有佳矿处设之制造军械火药则暂就各省制造局设立工程学可设立于銕路总局是工学内各省皆宜有专门学者惟工艺一科合之兵农商共凡九科　然此九科者如每省设立必延聘东西国专门总教习各一人则二十二行省即页一百九十八人合之京师大学堂九人凡二百零七人每教习薪水服食器用非一万金不可是一学堂每年经费非二十余万金不可非筹有三百余万金以生息必不能支一学堂一年之经费虽财富之省已十分支绌兄边僻贫瘠之省分乎
窃谓此九科之中惟兵学则各省必不可缓宜淘汰老弱游惰于节省饷项内各建一区若商学则姑就通商口岸及其附近之省先行设立以次入内地声光电学可于电报总局另设学堂徐家汇南洋公学系招商电报局年提银十万两经费颇充而课程则与内地各学堂颇嫌复叠似宜就公学之欠改建商务及声光电而专门学以为各省倡此外七学则请两省合办皆兼习西文凡两省普通生卒业之高材者皆准入学若内地贫瘠省则准其三省合办则各省材力或犹可以给　惟是开办之初有不得不通融者凡偏僻州县去专门学堂较远者川费不资宜令其地另筹公欠专为就学之费如实兴公车费之例凡入专门学堂者饮食矢只洗均由学堂支给凡学生所附之轮船火车等均咸半取值专门学卒业后第其材之高下分为上中下三等上等则由督抚咨送京师大学堂即遵　谕旨作为举人中等者作为贡生列下等者再留学一二年更定其优劣即劣者亦给以生员一体乡试则人自鼓厉就学较易矣　而亦有不得不限制者初设专门学经费有限学额必不宽宜将所容学额分给各州县每州县按额送入学堂而倍其数由专门学总教习考之而挑取其半不录者令回籍而复于学额外另为额外生专俟富家子弟自备资脯以就学则初次卒业后各州县皆有专门学业生上足备　国家之任使下亦可为乡党之教授一二次卒业后专门学较易添设矣　专门教习请西人不若延东人日本学校宏兴人才辈出一苇可杭则资费有限其人虽语言不通然无不能汉文者则性情较近而起居饮食远俭于西人则修脯亦不至甚钜况其国同文会中人尤殷殷以唇亡齿寒保全中国为宗旨如多延其教习必较之西人更为获益更宜由出洋钦使访求华人出洋之子弟卒业于各国大学中给有上中执照者咨送回国分充器使总教之任则较借才于异域为尤便苟实力行之则专门学堂尚不至以经费支绌相率推诿也　学堂之改设其见诸　上谕者已五月于今矣而各直省府州县则顾阳奉阴违焉甚且熟视而无睹间或一二有以书院改之者大率为敷衍塞责计至有以山长为总教习以原有肄业生为学生仍书院之实而改加以学堂之名者非必州县之因循疲玩也一由于课程之无定本一由于筹欠之无他术也　筹欠难矣筹欠于今日则尤难即以苏省言之常额之外分偿赔欠至二百五十万两而折漕裁饷之欠犹不隶此焉苏省虽财富之区然骤添此二百五十万通省财力已觉难支于是有理财责者不得不搜罗抉剔从事于一切捐项固已无遗蕴无余力矣　况学堂之费必有十万金而后有常年七八千金之经费核其中数必筹欠二十万而后能有一学堂即各州县各设一学堂其筹集之资已六倍于分偿赔欠　以江苏七十三州县分派赔欠二百五十万计之每一州县应筹三万四千余金今以学堂之欠每一州县筹欠二十万较之若一与六比是学堂筹欠难于分偿赔欠者六倍也　州县才力既消磨于理财地方财力亦竭蹶于赔欠岂尚有余力能集此六倍之经费则其阳奉阴违也固亦无责焉矣　去年八月初二日　上谕第言以所有书院改为学堂而不导之以筹欠之法夫各直省书院都其中数大率每一州县亦不过一书院书院之优者或能设为定额许住院生若干名然于各书院中已十不能得一余则大都月课散卷为等第之花红膏火为山长监院之舆马修脯耳核其经费较之学堂仅十之一今但移一书院经费而责以开办学堂则其敷衍塞责也亦未可谓之弁髦　谕旨也故为今日学堂计宜请封疆各大吏会商一筹欠之法其法维何曰使绅民知学堂之必不可缓而相率以乐捐耳　夫筹欠之难非绅民不能捐之难也实绅民不愿捐之难使果踊跃输捐则人日出一文亦可以成钜欠尝见地方公事如赛会演戏等虽屡屡捐之十倍于丁漕而民不以为怨以所捐之利益与若人有密切之关系也有密切之关系则虽如赛会演戏等公费于利益犹缥缈虚无绝未闻有抗捐等情事无密切之关系则虽日责以食毛践土之义日诏以深仁厚泽之言而民之乐捐必不能与赛会演戏等知抑压之政体未可行之于筹欠中也
欲绅民知与学堂有密切之关系宜先定课程以为大中小学堂整齐划一不相凌躐之课本先立师范学校专课师范生使私家学堂可以彳扁设于乡曲而后由各州县绅衿公举辨士十人分赴各城乡援讲乡约之例演说学堂将来之利益与学堂创办之艰难而令其公思筹欠之道以公为学堂设法使先议之于其乡演说既彳扁则择期约各城镇之有乡望者约各行业之为首领者君羊赴一公所议之各出其筹欠之法以是非之多少为依违仿各国议院制以人投黑白珠为是非之多少多者从之少者违之则筹欠必较易　何则赛会演戏等未必人人乐捐也特以乐捐者多不乐捐者少则少者亦为多者所化苟悭不解囊一乡之人且君羊起而议其非矣向来遇有捐务所以民怨沸腾者非由捐之之意出于上不问民之愿不愿乎非愿捐者少转而为多者所阻挠而观望乎苟能使各绅民自能为学堂设法皆能倡筹欠办法而复就其是之之多者而从之则不乐捐者亦将为乐捐者所吸引矣各国捐项之繁十倍于中国而民不以为非者虽未必尽由于议院而大者要者亦未始不由于议院也苟得其道焉则国库之支绌犹不难于使之富兄区区学堂哉非然者吾卜其年复一年仍将以敷衍塞责终也　虽然筹欠之事既委之民矣然使各州县各绅富不先筹其可筹之欠以为平民创则又必互相推诿而成一隔阂之象虽各州县情形向殊肥瘠不一然使实力筹之未必无可筹之欠一曰废寺院人其人而藉其产二曰定罚赎例贷其杖而科之金三曰量捐绅富就其多少酌予以虚衔封典之荣名四曰准拨官欠就其财力以先为筹捐集捐之倡率苟在上者实心行之不遗余力而后以君羊策君羊力者继之则大兴学堂之欠未见其必不可筹之于今日也　中国之有学堂不自今始矣综官私各塾设之早者或七八年或三四年欠项非不多也规模非不宏也然核其成效类不足为外人道汇本报之所登载亲朋之所传述其腾为笑柄贻为口实者且不可更仆数旧有者如是则新设者何能必其不如是窃恐学堂大兴后转为顽固者藉口资成志士灰心日也溯其原因则大都有治法而无治人　岂中国之人办理学堂者必不肖哉然中国之步武泰西数十年矣无不金玉其外而败絮其中则学堂之败坏又何责焉况学堂之办既无程式而办理学堂者复非出身于学堂之人所奉为蓝本以黾勉求之者仍不过积习相沿流弊至极之学堂所推为领袖以草创其事者又不过随声附和与世迁移之绅士而欲使不可胜用之人才君羊出于此途造就于若辈亦必不可得之数矣故不变中国之人不足以言新政并不可以言学堂然必待中国人脑质君羊焉改良而后兴学堂则学堂又永无可兴之日则不得不慎选夫经理学堂之人也　其一为编课之人务宜使大中小学之课程有循序渐进之乐无凌躐复沓之处以专门课程言中国向无是书也必从事于译书然无专门之人又不能译专门之学非一切西政西学各有专门之人又不能广译一切专门之书则编大学课程者非有二三十专门学士而又兼精中西文法者不能编专门之课以普通课程言虽较易于专门学然其人不博不能撷采中西之精华博而不通又不能贯串中西之源本且多编一无用之课斯多旷各直省学生一有用之日则编中学课程者非有十余通博之文人而又田各知试马念器具精绘图画者不能编普通之课以小学课程言既不能不通博而又不能全恃乎通博必深于教科之精蕴默体童蒙之情性而复寓学术于游戏之中演精理为易知之语使童蒙读之油油忘倦而后不以读书为苦境则编小学课程者非有十余和蔼之教习而又知各学门经六书源流者不能编小学之课是宜为编译课程局于京都访聘各编课之人君羊居一局使朝夕相见各事其事而后无凌躐复沓之虑此大中小学堂之要义也
其二为教习之人今之为教习者或凭情面或凭干谒几以学堂之中为位置私人计其以书院改之者则总教必旧有之山长分教必旧有之上舍其筹欠而添设者则总教一席上焉者必工于大卷白摺之翰林次焉者亦必精于制艺试帖之举人进士甚有学之数年而所教仍不出于诵读经书占毕文字且扬扬自诩谓为根本之学不知如此教法中国固优为之何必学堂又何必爬罗抉剔百计筹欠而后兴学堂故就今日之学堂而核其实则谬种流传脑瘟相染势必驱此后聪颖之生徒而坑之于愚陋之域而尤可虑者学堂大兴后学生功名之途君羊出于是则月课季课年终课卒业课教习品评之权亦特重倘以营私舞弊者行之则其弊又十倍于今日太皿关防之严密莫乡试若矣而买誊买荐关节枪递之弊犹不绝书有财无才者不惜以数千金数万金博一举人之荣名况教习之修脯岁数百金学堂之关防断不能如乡试而转欲弊绝风清焉恐未必可期之于中国也似宜令此后之学堂准学生之父兄常时查课每岁则集议一次教习之辞与聘以父兄毁誉之多少为依违则弊之所至或不至过甚耳　其三为经理之人其权又重于教习凡学堂之衰旺教习之贤愚皆视经理为转移故向者学堂之弊其关乎教习者尚浅其关乎经理者实深也经理之人约分二大类曰官曰绅夫中国之官其为中外人士之所诟病也久矣凡一切生利分利之政其属于官办者无不敷衍因循成为例行之文告甚至惩前毖后改为官督商办而其利仍不能兴其弊仍不能革今欲以培材之重任责之此中人是北辙而南其辕却行而求其前也然近时积习苟有一差一缺之可以希冀者无不请托纷至暮夜乞怜为大吏者迫于情面又不能不为位置间员计于是总办也提调也舆马也薪水也无一事事之人而糜费则十倍于教习中饱则数倍于正欠且拘牵文义抑压诸生复不可以口舌争情理喻故苏垣某学堂开办未一年而有奴隶学堂之名及总办易人而人言愈甚则一切官办者可类推也至于绅办虽较愈于官办然其人类由官场来一切官派官气与官办亦无甚异窃谓既编课程后更宜取东西国学堂之法律学堂之章程就其最精密而可以恪守者译为专书颁为定例而经理教习等人皆须常川住宿更不准摄他差兼他事则志无他鹜责无旁贷精力无异耗或可冀其胜任耳　办理学堂者既有其人而后可以言教育不然本实先拨吾恐课程将徒编钜欠亦徒筹也　课程编矣钜欠筹矣经理得人矣学堂可大兴乎曰未见其必然也士子之求名等于商人之谋利束发授书后凡夫昕夕之所钻研师友之所磋磨父兄之所培植无不为置身通显计有能较易于学堂且可幸获于学堂者则舍学堂而趋之固意中事也　有二门于此必严阖其一而后可君羊出一门有两途于此必杜塞其一而后可君羊由一途此其故不待智者知之则夫为学堂之大阻力孰有如科举之甚者乎　夫去年　谕旨令各省以书院改设学堂后复优予出身作为举人贡生其由大学堂考取者作为进士一体殿试量加擢用不拘庶吉士部属中书等项成例其鼓舞学堂者亦可为不遗余力矣而中国之人若知之若不知之于创办则因循焉于筹欠则推诿焉非必无子弟也而必为是之徘徊审慎者非以科举不废则虽无学堂不患无求名之地乎创办时如此则他日之就学者可知行见学堂虽设将徒以敷衍塞责终也　试以学堂科举互勘其求名之难易者计有四事　一则学堂就学之年较多于科举也由小学中学以至省学京学非二十年不能卒业若科举则但求其文理条畅即可涉猎君羊书冥心考索虽科举已改门径较制艺试帖为多然假以就[傅](传)之资为购书之费则临时查阅究易于学堂之循班按部也　二则学堂就学之额较少于科举也筹欠之难在今日已成弩末除中学大学由小学推升外就各州县小学堂之力都其中数每一州县不过养学生一百名耳而就学之人何啻千百倍若科举则听其自为行止自为多少但设额以待之耳虽考费较多然以学堂往返之资作应试之费则游行自如又易于学堂之缺额招考也
三则学堂就学之费较多于科举也自小学以至大学之卒业就刘张覆奏摺约二十年此二十年中无日不学即无日不费虽公家学堂不取修膳然薙洗衣服日用及僮仆之赏赐每年之费即至俭亦不下二三十千倘成室之后寒俭之家有仰事俯育之烦势不得不因而中绌其余私家学堂则费更数倍若但应科举则十八九岁后课徒自课亦足以自给亦可以求名势必视学堂为畏途也　四则学堂之事较繁于科举也小学卒业后必去其父母远离乡土以就学于中学中学卒业后又必就学于省学于京学问其年则甫成童耳弱冠耳益以州县之偏僻室家之贫瘠虽有亲友之佽助亦苦其难继若科举则惟应试时有此而时不过月许又非若学堂之穷年累月也　有此四者之比较窃恐士子之求名父母之爱子无不愿舍学堂而就科举夫学堂之造士论其为学之翔实诚愈于科举矣然有子弟者岂能真知培植通材之理彼但欲猎取科名以增荣于戚党耳今学堂出身之贡生举人进士既同于科举而难易乃如此则徘徊于岐路而就其便且捷者殆人情之公理而未可以诟病加之也　然而为国家计为人才计与其听学堂之敷衍以塞责则无心冉废科举而后劬学之士始可以无他[鹜](骛)太皿科举不废则学堂不可得而兴也　然当今之世学堂之建尚止萌芽经理之人复难尽善使科举顿废青青子衿有室家妻子累者岂能舍餬口之业以求不可知之名窃恐其议论蜂起君羊事阻挠将并学堂而不可建学堂之成效既未可知而先使亿万成才咸伤废弃不惟环球各国无此政体而揆诸政府诸公之用心内外诸公之条奏其势亦必不能行也　为今之计惟有照刘张覆奏原摺按科递减之法两科之内姑仍其旧两科之后就各省之中额而分为八每阅一科则裁其额八分之一以十科为裁尽之期倘十科之中间有　恩科则视其上届正科之额如是则年岁已长者既不患无出路而少年英俊者亦可以无他歧似宜先期晓谕垂为定制者也　惟刘张覆奏摺乡试之额按科递减可也以递咸之额移而为学堂之额则东西各国又无如此之办法太皿科名定额最为中国之弊政不问其应试之多少人才之贤否而惟额之求额已满则佳艺亦从而割爱额不足则平庸亦可以滥[竽](竿)就各省院试论有多至百取一二者有少至十取五六者而定额多少之故类以捐输之衰旺为准揆诸辟门吁俊得人分治之初心似不可解是科举之定额为应酬捐欠计非为拔擢人材地也　然大小考试凭一时之目光定通场之优劣虽向隅负屈不乏其人幸制艺帖括本无裨于实用糊名摸索又无由为定评犹之可也今乃移祸于学堂亦知学堂之取士较之科举差为有据乎人之才质相悬者无几小学中学大学既概能卒业则教法既同聪颖而不自暴弃者应无甚高下可以额限之乎况门类繁多学有根柢又非若科举之仅事抄袭发为空论之可以私意为轩轾也使仍限以定额则偏瘠之省因陋就简孤寒之士缄口裹足矣　是以西国于学堂之考试类以百人为一场其人而才则百人可取百人焉其人而不才也则百人可不取一人焉今不惜爬罗抉剔以兴学堂而独断之于中额未始非学堂之阻力也　然不限以额则京都大学之卒业生可授以进士举人之荣名者将十百倍于旧有之额使取之而不能用则向隅者仍多且恐夤缘奔走之风因之而炽似不若限之以额使无希冀心也曰无用之才固患其多而有用之才则患其少苟量才授职何患其多大学之卒业者似宜设大员以专司之或立文部省或隶今之礼部或司以管学大臣务使通国京外内政外交各员咸取资于是其以外交学卒业者则使任外务部司员及出洋钦使之参随领事翻译与各省各埠之会审交涉等官其以内政卒业者则使任吏部司员及州县等官其以理财学卒业者则使任户部司员及外省之厘卡路矿邮币农商等官其以兵学卒业者则使任兵部司员及各省之都司守备千把总等官其以法律卒业者则使任刑部司员及各省之鞫狱律师等官其以格致工艺卒业者宜使任工部司员及各省之制造局厂等官各学卒业之较次者则充当本省之总教分教等事　务使学成而用用当其才出身之途舍学堂无他径合各学而顿宽则艳羡者多无不争自磨濯行见十年之后人才将不可胜用也
　　大理寺少卿盛宣怀奏陈开办南洋公学情形摺                           
奏为筹集商捐开办南洋公学情形恭摺仰祈　圣鉴事窃世变日棘庶政维新事务万端非人莫任中外臣僚与夫海内识时务之俊杰莫不以用西制兴学树人为先务之急臣于光绪二十二年冬间附　奏请设达成舍官片内曾经陈明在上海地方筹立南洋公学嗣以捐欠难集而达成舍官之请已奉总理衙门王大臣等议覆应由户部拨欠办理钦奉　谕旨饬遵又经臣奏明将原拟捐设达成舍官之欠还充南洋公学经费在案臣惟师道立则善人多故西国学堂必探原于师范蒙养正则圣功始故西国学程必植基于小学中外古今教学宗旨本无异同特中土文明之化开辟最先历世愈远尚文胜质遗实采华而西人学以致用为本其学校之制转与吾三代以前施教之法相闇合今日礼失而求诸野讲西学延西师学堂之规模近似矣然臣前年创设天津头二等学堂旁求教习招选学徒大抵通晓西文者多懵于经史大义之根柢致力中学者率迷于章句呫哔之迂途教者既苦乏才学者亦难精择窃喟然于事半功倍之故太皿不导其源则流不可得而清也不正其基则构不可得而固也初议筹设南洋公学拟照天津分设头二等两学堂继念京师达成舍官未有开办之期沪舍官虽无所依仿不可不先行设法筹办况师范小学尤为学堂一事先务中之先务既病求艾相需已殷急起直追惟虞弗及查有奏调三品衔分省补用知府何嗣焜学术湛深不求闻达臣与纵论西学为用必以中学为体考核程功次序极为精邃志气尤坚卓不致始勤终惰当经派委该员总理南洋公学事务即于上年二月间考选成材之士四十名先设师范院一学堂延订华洋教习课中以各学要于明体达用勤学善诲为指归复仿日本师范学校有附属小学校之法别选年十岁内外至十七八岁止聪颖幼童一百二十名设一外院学堂令师范生分班教之比及一年师范诸生且学且诲颇得知行并进之益外院生亦多颖异之姿能力于学今年复将二等学堂先行开办名曰南洋公学中院以次续开头等学堂名田南洋公学上院上中两院之教习皆在师范院则驾轻就熟轨辙不虑其纷歧外院之幼童荐升于中上两院则入室升堂途径愈形其直捷师范院诸生挑充教习至速以一年后为准外院生分四班满三年挑充升中院之四班中上两院各分四班岁转一班阅八年而卒业夫人才盛衰之机全视在上之取舍伏查光绪二十三年二月安徽抚邓华熙奏建二等学堂总理衙门议覆摺内有云所称头等学堂教习诱掖生徒精益求精应如何优以仕途各节查同文舍官学生每届二年大考一次择其学业精进考取前列者量予保奖或分部学习或分发省分或由出使大臣调充参赞繙译等官近且有径请　简派出使大臣者仕途不为不优又各教习殷勤讲校应照新疆设立俄文舍官章程分别有无官职奏请奖余又各等语均经核准钦遵今　皇上复准总理衙门礼部议奏经济特科岁举之制俾天下新设学堂书院所教有用之学皆得学成而各尽其用宇内学生莫不争自濯磨窃维时事之艰大无穷君子以致远为重环球各国学校如林大率形上形下道与艺兼惟法兰西之国政学堂专教出使治政理财理藩四门而四门之中皆可兼习商务经世大端博通兼综学堂系士绅所设然外部为其教习国家于是取才臣今设立南洋公学窃取国政之义以行达成之实于此次　钦定专科实核内政外交理财嗣后每年年终大考后当将学生各籍及考定等级详细造册咨送各该省学政存候乡试年分调取录送惟各教习不乏体用兼赅之选职在课徒调取不及施教至劳荣途转隘拟请将此次教习内应经济岁举者由臣出具切实考语咨请学政录送其本系举人准与经济科举人一体应经济科会试此外拟仍请援照新疆设立俄文舍官章程同文舍官学生大考前列章程三年期满由臣会同南洋大臣江苏抚择教诲有才造就最广者分别保奖以仰副　皇上甄陶才俊之至意至公学四院常年经费以轮电两局岁捐银十万两量入为出仅可相当虽初办两年内上院未开约可节存银五六万两惟开办之费除学堂基地由臣捐购外其余建造房屋置备仪器图书以及一切器具共需十数万金初拟劝捐办理近来商民交困物力艰难似兹钜欠未易集腋而成只能先将节存余欠动用计不敷之数尚多而将来如办理译书之费既在常年经费之外卒业学生出洋游学之费亦当预储于八年之内始有设措之方也谨将现画公学章程缮具清单恭呈　御览所有筹集商捐开办南洋公学缘由理合恭摺具陈伏乞　皇上圣鉴训示谨　奏　谨将南洋公学章程恭呈　御览
第一章设学宗旨共二节　第一节西国以学堂经费半由商民所捐半由官助者为公学今上海学堂之设常费皆招商电报两局众商所捐故定名曰南洋公学　第二节公学所教以通达中国经史大义厚植根柢为基础以西国政治家日本法部文部为指归略仿法国国政学堂之意而工艺机器制造矿冶诸学则于公学内已通算化格致诸生中各就质性相近者令其各认专门田各通门径即挑出归专门学堂肄习其在公学始终卒业者则以专学政治家之学为断　第二章分立四院共二节　第一节一曰师范院即师范学堂也二曰外院即日本师范学校附属之小学院也三曰中院即二等学堂也四曰上院即头等学堂也　第二节师范院高才生四十名外院生四班一百二十名中院生四班一百二十名上院生四班一百二十名　第三章四院学生班次等级共二节　第一节师范生分格五层第一层之格曰学有门径材堪造就质成敦实超绝卑陋志慕远大性近和平第二层之格曰勤学诲劳抚字耐颊猝就范围通商量先公后私第三层之格曰善诱密稽察有条理能操纵能应变第四层之格曰无畛域计较无争无忌无骄矜无吝啬无客气无火气第五层之格曰性厚才精学广识通行正度大心虚气静外中上三院学生各分四班每班三十人　第二节师范生合第五层格准充教习外院生至第一班递升中院第四班中院生至第一班递升上院第四班上中下三院学生皆岁升一班　第三章按三字似误因传蒿禾本如是姑仍之学规学课一节　日本学校规则及授读之书皆由交部后酌定颁行但其初亦屡试屡改然后定为合式公学课程参酌东西之法惟其中层累曲折之利弊必历试而后能周匝师范院外院课程一年之内已屡有更定应由总理与华洋教习逐细再加考核厘为定式　第四章考试共三节　第一节每三月小试总理与总教习以所业面试之　第二节周年大试督办招商电报两局之员会同江海关道员亲试之　第三节上中外三院学生未卒业之日均不应学堂外各项考试惟师范院及上中两院高等学生经学政调取录送经济科岁举者不在此例　第五章试业给据共三节　第一节师范院生考取后给试业白据进院试业两月察其合第一层格换给第一层蓝据第二层绿据第三层黄据第四层紫据第五层红据递进递给　第二节外院生考取进院试业两月去其不可教者质性可造者给予分院生肄业据递升中院给中院肄业据递升上院给予上院生肄业据　第三节上院生四年学成给予卒业文凭　第六章藏书译书共二节　第一节公学设一图书院调取各省官刻图籍其私家所刻及东西各国图籍皆分别择要购置庋藏学堂诸生阅看各书照另定收发章程办理　第二节师范院及中上两院学生本有繙译课程另设译书院一所选诸生之有学识而能文者将图书院购藏东西各国新出之书课令择要繙译陆续刊行　第七章出洋游学一节　上院学生卒业后择其尤异者资送出洋照日本海外留学生之例就学于各国大学堂以扩才识而资大用　第八章教习人役名额共四节　第一节南洋公学总理一员华总教习一员洋总教习一员管图书院兼备教习二名医生一名　第二节师范院并外院洋教习二名华人西文西学教习二名汉教习二名司事四名斋夫杂役二十名　第三节中院华人洋文教习四名洋文邦巾教习四名汉教习四名邦巾汉教习四名稽察教习二名司事二名斋夫杂役十六名　第四节上院专门洋教习四名华人洋文教习四名汉教习四名稽察教习二名司事二名斋夫杂役十六名　再时事方殷需才至亟学堂造士由童幼之年层累而进拔茅连茹势当期以十年欲速副　朝廷侧席之求必先取资于成名之人盛才之彦臣是以有达成馆之议也顾非能读西国之籍不能周知四国之为而西国语言文字殊非一蹴可几壮岁以往始行学习岂特不易精娴实亦大费岁月日本维新之后以繙译西书为汲汲今其国人于泰西各种学问皆贯串有得颇得力于译出和文之书中国三十年来如京都同文馆上海制造局等处所译西书不过千百中之十一大抵算化工艺诸学居多而政治之书最少且西学以新理新法为贵旧时译述半为陈编将使成名成才者皆得究极知新之学不数年而大收其用非如日本之汲汲于译书其道无由矣现就南洋公学内设立译书院一所广购日本及西国新出之书延订东西博通之士择要繙译令师范院诸生之学识优长者笔述之他日中上两院隽才亦可日分晷刻轮递有可以当学堂繙译之课获益尤多译成之书次第付刻倘出书日多即送苏浙各局分任刊印以广流传所需译书院经费即在公学捐欠内通融拨用并归总理公学之员一手经理以专责成臣谨附片陈明伏乞　圣鉴谨　奏
再南洋公学内师范院诸生多系举贡生监而廪增附生为尤多中上两院学生亦不乏名列胶庠之士学堂功课日计岁积不容间旷惟学官弟子例有岁科两试若于试期相率而去则师范院学堂几空不特外院生教课乏人即师范生籍隶数省就试往返远者动辄累月近者亦须连旬中西各课精进难而荒废易一暴十寒卒业何日窃惟　国家立法之意岁试以考学行科试以备乡举无非奖勤警惰俾不至业荒于嬉今诸生之在学堂者日有课月有程季有试年终有大考册报学政按籍可稽此项学生将来大抵皆应经济之科乡试年分学政照册报高等调取录送至三年中岁科两试似不同告朔饩羊必当空存其礼拟请嗣后新设各学堂书院内学生凡系廪增附生一体免预岁科两试使得专精新学以　仰副　朝廷育才致用之至意谨附片陈请伏乞　圣鉴训示谨　奏 
　　论中国宜设立文部之关系                               
中国开辟最早教育最先故地球文明之风皆由中西两亚而波及欧洲读彼方上古之史记蛛丝马亦犹可寻求则无一不本于东来也不谓老大帝国愈积愈敝而迤西民族忽于最近世纪踊跃直上智慧大开进步神速而吾之文明乃过去时代思想徘徊惟有抒怀旧之蓄念发思古之幽情而不自觉瞠乎其后于是讥讪踵起曰无教●曰半开明犹未也而悍者则遂欲用兼弱攻昧之说从而瓜分之取其大陆为殖民地取其土人奴畜而犬使何其甚也欤　近者　朝廷鉴于板荡之日亟崛起而言变法将以远宗英德近效日本而日不暇给之余姑举其尤急者先从事焉如　诏令各省府厅州县兴建大中小学堂一节其歆动天下鼓舞而振作之实已握维新之枢纽设诚致行必能气象丕变日进富强矣太皿教育为立国之基础而文明之竞战较诸枪林弹雨尤足制胜于无形中国之所以受制于外人固在此不在彼也　虽然学堂建矣而教育之宗旨既不一致其规模阶级又无一定之章程以为限制离披四散精神不相联属恐犹未足以收效也考东西各国皆有文部为一国文教之总汇国中学校之事咸隶焉其重与内外部等文部所掌自大学堂以迄民间社会之小学私家之蒙塾悉定其教之程度学之科条而领之以文部大臣有不合法者文部得以处分之故国中学校纵多至数十万所而条理秩然纲举目张夫是以蔚然为教育之世界而无愧乎明且备也　中国之礼部虽有职掌文化之权而兼摄非专官向自春闱一试外他不甚与闻各省学政亦但知以一岁一科校阅文字为官守于学务置诸膜外此未改科举前相传之曩例也今既彳扁兴学堂势不能不随之而变宜特立文部一衙门以各省学政归入文部以各省所有学堂归入学政其文部或即名为学务部画出其职掌于礼部外而另订学务部则例勒为成书仿东西国教育制度之作颁行国中而遵循焉则一道德同风俗鲜不由之矣　不然今各省学堂之设其权在于督抚封疆大吏政事繁剧未必尽心于教化而学政则除按临考试外反近于投闲而置散名实不符其在内则礼官之权不能及督抚以考察其设立学堂之效马念又无民间学堂教育制度之定本家自为教人自为学拉杂淆乱异说岐趋如是而欲彰文明之化树新国于东亚不为外人所狎侮难矣此执笔人所愿当局诸公及早奏请也
　　变通小学议附跋　　　　　　　　　　　　　
茅谦
今吾中国有隐微深锢之病人皆习焉而不之察而饥乱之萌遂渐积而不可收拾者其惟小学乎彼东西雄国之来蚀吾中土者以器战以兵战以商战以工战以农战而不知皆以士战以学战彼中之人咸以吾为不教之国而谓彼中识字者由千人之五百极于千人中有九百八九十焉吾中国则通计四万万众每千人中识字者仅一二人呜呼谓为不识字吾无辞焉谓为不教何其诬也以吾所至吴楚之全壤燕蓟之大都虽极僻陋之乡皆有蒙塾其终身未入塾者千人中亦仅一二焉何其他日之皆不识字乎此则有大病焉初以考试功令不能带书操士业者必诵全经乡愚不察亦竞诵读但求背熟动经十年而后开讲其所诵者四书五经义理奥赜猝难通晓四子之书字本无多又皆不适于市井之用师以必熟课其徒徒但强记而背诵而问其字句不但不解且不能写习他业者在塾不过十年于是有十年入塾而不识一丁者即稍能识字而不能作一粗通说帖者比比然也其操士业应考校者大约亦必先诵十年聪颖之子膏沫暗伤鲁钝之童加以扑责因此而夭折者无家无之至十年后讲书作文又不寻究经典率讨生活于腐浅之时文上智之成材已多周折即为科第谋亦已拙矣中下之资读不能成遂为废物试问前者苦读为何而虚负此十年岁月其为士者既未真读经史侥幸入官中外之故百无知觉为兵农工商者不知古今百为皆谬至于今日无战不败而无知之徒为流氓为会匪土荒而饥人愚而乱势所必然今欲弭天下身家无穷之祸其必自变通小学始矣天下之学以官为本外洋之诟中国曰莫坏于中国之官此则大过然官之偶有坏者岂非以少不识字明理未尝学为官之故乎小学既变官与兵农工商皆少而有学何患不能战胜于地球之上而自取饥乱而死耶变之如何仍从吾三代之学以考求实际而已古者童子必教以数与方名数者今之算学也方名者今舆地学也稍长诵诗书习礼乐诗与书皆古之史学也保氏之教有六书即今之字学也今日西人小学之教颇能暗合古谊兼习进退作乐歌诗则有吾古人礼乐之意且童子分班而教如教一字通班皆此一字则人多而易熟先教实字后教虚字识一字必能写能解由一字联成数字谓之做话入[塾](垫)两月便能作寻常说帖与人往来由是而为专门各学读一句书皆能讲解明了便得一句之用入塾之年愈多则愈通即读一年已能为商工之业今为吾国酌一至通至简之法凡授徒者约分两班童子初入塾则教以识字写字做话由一句至十句外便能写信亦即为他日作文明白之基皆师亲讲一个时辰稍长则与之讲天算舆地史学四书五经各家注疏皆贵不多而极精亦约一个时辰此外背书每人一本生书一本熟书而已足用而皆本日讲彻太皿书多而不讲终身既不能用以后亦必忘去讲则虽少而终身不忘也惟四书正文欲其背熟以备考试其余皆以能通为贵通则上下文理自能记得背熟次之总取事少而不劳得以用心习理其作文日期或辍讲书文课极密亦祗能五日一课欲其多讲解多看书有所入而后乃能出也如是则师徒皆有余功可多剸书积理今与诸同人在江心冉省垣拟创设小学报章先论小学新理各抒所见或注明出某报章或取之经史杂家之书凡幼学之童日日能得义理进步则积之既久至于他日为官为民皆能自济以济一世次由算学加减乘除起取旧刻笔算之书注释明浅使人人皆解次第注刻后列天学地学重学兵学商学农学交涉之学以及一切格致机器之学逐渐续列俾各书塾切近讲解以成人材候出报日另有章程细目就正贤达吾国之士一为蒙师终身废弃而学生亦与之俱废合吾国废者何止几万万梁君卓如归咎于蠢陋野悍迂谬猥贱之学究其弊亦不过徒口诵书而不识字不讲书不究各种学问不通世故也且兼以毒打学徒伤脑气筋以为皆先生之过不知彼先生亦有所不得已耳凡有子弟从师者动辄语人吾子弟之书不熟也明年当易师及易一师
又曰书不熟也而易之此外先生虽有学问能讲解而东家但以书熟为去留年复一年而学生之成败亦不计也寒士授徒受此惩创何敢不求其徒之书熟至于识字尚未暇及殊不知天下无事可以徒背书而能为之理即以考试论只页四书正文不致错记可中进士而有余即四书亦仍须能讲其义能用其理方能作时文余书更可知矣天下饥乱之惧人人切身日迫一日为父兄者幸勿再以徒诵徒多责子弟以责其师而自杀其子弟且杀其师科举之学将来必变就使不变而他日能明理作文考试既捷而百务皆可振兴是即能与五大洲之士兵农工商战也天下强而吾家岂能独弱又中国教子弟所以必穷力尽气而欲背诵五经且及十三经者以为人之学少我之学多考试岂不大胜又必但读而不一讲解及他学问者以为工夫身冘阁则念书便来不及而经书不能毕也不知此皆至贪至愚至死而不悟者也果能自看君羊书明理作文即背读虽少而驱遣驾驭以用之则获科第而有余十年未尝讲解虽多读亦必无用凡多读者便来不及讲而聪明日窒读至十年后虽讲亦难通矣兄有在塾不及十年者终身不讲终身不识字矣何必入塾且夫质地有高下能精解而又能多熟岂不更妙质地稍下一多读而人遂废又何如且讲且读不为无益害有益之为善也或曰多读可以明理然不讲解不识字而理能明乎吾非不欲读也不欲徒读也今之东家但责先生以讲不责先生以熟则家家子弟皆能知古今时事能看报章能知各种新学他日能开创各务家家自有人才而先生亦曰有所进而可以教人可以自用未有自不讲解不能自用其文理而能教人者至于各处义学先生董事皆能作主尤必导以识字明理有实学然后长大可以自谋生业甚至可成人才若但如今之徒诵则他日便又多一类流氓吾见由义学出不识字明理而为流氓者有之矣当事者能不惕然惧哉　茅君子贞余甲午同年友也居常扼腕时事尝谓当今急务无有过于安集流氓者流氓之积必至大乱所以多流氓者由于不务农工生业所以不能有生业不知有生业者由于不识字无学术不知一切殖产谋生之理而其病根则在中国学塾但教童子滑口读书而不教以识字明理不能如西人之阅报章通书问识四方经营生业之事吾国之人一出比闾问地名于途人罕有能答者其至异方问途于野瞠目直视何也人不能识字即方言亦无定准言语不通又不能以字相问直是一步不可行以一步不可行之人遑言游历以增学识遑论行军之重舆地而他业必待文字而后通者等而上之至于官极矣其祸岂忍言哉东西洋人皆能写字作函自通于报馆虽厮仆亦能作书所以其国富强吾国以多不识字之愚人所以诸务回惑而失利故子贞之意以变通小学为最亟邀诸同人兴小学报馆谓近日各报馆林立皆为通人言之而于小学无与焉而蒙塾仍狃于故习初学之基不立他日虽欲学而无由是宜日进以小学新理锢弊日去实学日昌人知自殖他日之流氓或可渐少矣尝作变通小学议约二千余言余读而善之怂心排印以问世或谓子贞欲人不多读书是以空陋导人余谓世之徒读书者愈多读而愈空陋者有矣未有务识字务讲解能自看书通天下事而空陋者也将则为天下人才而有余何有于空陋子贞尝两襄校湖南学政兼综各学重于湘人又尝主讲皖北肥西书院皆以实学敦厉当世以天下人才为己任其不欲以空陋无具陷阱天下也明矣吾恐彼之自矜多读者乃真以空陋无具陷阱天下也余太皿深知子贞之用心又深知子贞之说之必有济于天下也乃缕述平日所晤语者缀其尾云贵池刘世珩聚卿跋
　　创议设立女学堂启                                   
上可相夫下可教子近可宜家远可善种妇道既昌千室良善岂不然哉是以三百五篇之训懃懃于母仪七十后学之记睠睠于胎教宫中宗室古经厘其规纲德言容工昏义程其课目必待傅姆阳秋之贤伯姬言告师氏周南之歌淑女圣人之教男女平等施教劝学匪有歧矣去圣弥远古义浸坠勿道学问惟议酒食等此同类之体智勇而愚妇犹是天伦之爱戚子而膜女悠悠千年芸芸亿室曾不一事生人之业一被古圣之教心冉惟不业不教而已且又戕其支体蔀其耳目黜其聪慧绝其学业闺闼禁锢例俗束缚惰为游民顽若土番乌乎二万万之游民土番国几何而不敝也泰西女学骈阗都鄙业医课蒙专于女师虽在绝域之俗邈若先王之遗女学之功盛于时矣彼士来游悯吾窘溺倡建义学求我童蒙教会所至女塾接轨夫他人方拯我之窘溺而吾人乃自加其梏压譬犹有子弗鞠乃仰哺于邻室有田弗芸乃假手于比耦匪惟先民之恫抑亦中国之羞也甲午受创渐知兴学学格之议腾于朝庑学堂之址踵于都会然中国大议弗及庶媛衿缨良规靡逮巾帼非曰力有不逮未遑暇此琐屑之事邪无亦守扶阳抑阴之旧习昧育才善种之远图也同志之士悼心斯弊紏众程课共襄美举建堂海上为上下倡区区一学万不裨一独掌堙河吾亦知其难矣然振二千年之颓风拯二兆人之吁命力虽孤微[乌](鸟)可以已夫男女平权美国斯盛女学布濩日本以强兴国智民靡不始此三代女学之盛心冉必逊于美日哉遗制绵绵流风未沫复前代之遗规采泰西之美制仪先圣之明训急保种之远谋海内魁桀岂无恫游民土番之害者欤傀傀窘溺心冉忍瞠目坐视而不一援手欤仁而种族私而孙子其亦仁人之所乐为有事者天下兴亡匹夫有责昌而明之推而广之乌乎是在吾党也矣　女学堂试办略章　计开　一学堂之设悉遵吾儒　圣教堂中亦供奉　至圣先师神位办理宗旨欲复三代妇学宏规为大开民智张本必使妇人各得其自有之权然后风气可开名实相副故堂中一切捐助创始及提调教习皆用妇女为之　以上立学大意一条　二堂中暂设教习四人中文西文各半皆延西华妇主之大率每学生二十人而设中西文教习各一人此后经费渐充学生渐增教习亦渐增　三堂中设提调二人华妇西妇各一皆常川驻学照料学生出入管束堂中女仆人等酌奉薪水　四堂中设内董事十二人皆以曾经捐欠之妇人为之主轮日到学稽察功课并助提调照料管束一切不领薪水　五堂中设外董事十二人皆以曾经捐欠之人之子若夫若兄弟为之主在外提倡集欠延聘教习提调商定功课稽察用度等事不领薪水　六堂中设司事二人以男子为之主管银钱出入及堂内外琐务由外董事公择老成谨悫能会计者为之酌给薪水　以上办事人员章程五条　七堂中暂招学生四十人以后经费渐充随时增广　八学生年限幼不过八岁长不过十五岁　九凡学生年在八岁至十一岁者必能略识字方许入学十二岁至十五岁者必略识文法能阅浅近之信札者乃许入学俟有定期即刊日报中以广招徕以示大信　十缠足为中国妇女陋习既讲求学问中人亟宜互相劝改惟创办之始风气未开兹暂拟有志来学者无论已缠足未缠足一律俱收待数年以后始画定界限凡缠足者皆不收入学　十一立学之意义主平等虽不必严分流品然此堂之设为风气之先为他日师范所自出故必择良家闺秀始足仪型海内凡奴婢娼妓一切不收　以上招选学生章程五条　十二堂中功课中文西文各半皆先识字次文法次读各门学问启蒙粗浅之书次读史志艺术治法性理之书　十三堂中设颛门之学三科一算学二医学三法学学生每人必自仞一门惟习医学法学者于粗浅之算理亦必须通晓　十四于三科之外别设师范科专讲求教育童蒙之法凡自仞此科者于各种学问皆页略知本末则不必于三科之中自占颛门　十五纺织绘画等事妇学所必需俟经费扩充陆续延请教习教以中外艺事　十六堂中每月设课一次由教习命题评定甲乙每季设大课一次课卷送通人评定列等第设奖赏惟初办之始或学生未能应课则此项俟数月以后始行举办　以上学规五条　十七凡堂中执事上自教习提调下至服役人等一切皆用妇人严别内外自堂门以内永远不准男子闯入其司事人所居在门外别辟一院不得与堂内毗连其外董事等或有商确亦只得在外院集议　十八学堂初设租界地贵图成不易拟设于沪南桂墅里惟去城及租界过远必预备各人住宿之所方为妥便
十九学生学费仿照西国书院章程略为收一二三三年每月每生收银一元膳在外驻堂不计房费每节每生赏仆佣五角将来办有成效来者渐众乃议加收若捐费既裕亦可仍旧或多开数堂以广教育随时相度情形商定如遇醴泉芝草当不拘常例酌筹培植之道　二十堂中顾洁净诚悫之仆妇等学生来学者一切侍奉均须周到若有不遵使令应告提调更换各生不得自带仆妇来堂至滋别事如有随行仆妇当另设一房屋因妇女出入必有随行者以上云云是各生仆妇不与其住宿之谓若随行者亦宜设法安置　以上堂规四条　二十一凡学生习医事或师范科及艺事等学成者由堂中给以文凭他日即可充当医生律师教习等任　二十二沪滨郑卫之风向盛而租界中桑濮秽迹尤彰明昭着今并设女学各得自有之权不先从本根上讲究起恐流弊较男学外孔内杨者更烈公议凡真正苦节之女即非醴泉芝草亦宜破格栽培勖以专仞师范一门秉贞母之赋畀先觉觉后觉或冀形端表正防微杜渐其庶几乎　以上学成出学规例二条　二十三凡书捐者请皆书其夫或子之官阶籍贯姓名及本人所受封典以备登之捐籍凡各业输捐准书局栈公司庄典行号等各大业招牌　二十四西国义举多有认年捐月捐之例堂中常年费用不赀必得常年经费乃易集事若海内贤淑开办创捐款至五百元以上每年常款至五十元以上者皆准送一生入堂读书免其修金膳费以为好善之报而资激劝沪上南北市局栈公司庄典行号等各大业皆拚股者多难书女东姓氏拟祗募常捐不劝创捐或阖业君羊捐或各家分捐每业共数若干准其并计至五十元以上者亦照例准送一生入堂肄业　二十五凡捐欠不论华妇西妇嫡室簉室不论捐金多寡自一元以上一律皆收　以上捐例三条　二十六草创之始经费未充拟先设堂上海然后徐议推广普及各省府州县　二十七西文教习拟先聘江西康女士爱德湖北石女士美王其华文教习及提调等以次访聘　二十八凡内外董事皆须由同人公举依西国举议员之例以投匦为法惟创办之始同人皆散在他方未能聚议拟暂由倡议诸君权充外董事之职倡议诸命妇权充内董事之职俟一二年后规模稍定乃如法公举　二十九所有捐欠暂由时务报馆代收每期报出将乐助诸芳名刊列报末其开销各项亦登时务报中以昭大信　三十此系试办草创章程取具大意至其堂中详细功课及办事章程等俟开办后更由教习提调暨内外董事诸君妥立细章　三十一堂宇屋落成后除供奉　至圣先师神位外另辟一院装设龛座为女先董祠将来诸女董出心出力者身后凭现在女董公论敬赠乡諡恭送栗主入祠春秋两祭永远配享与斯堂并垂不朽焉海内贤淑果系清正良家乐输者当另设一龛数至百元亦一律配享始助未足准陆续加捐并计　以上暂章五条
　　创设女学堂条议并叙                                   
丁酉冬十有一月朔敬如兄公以海上绅董创立女学堂章程来商余乃裣袖而起曰大哉旨乎天中国妇女数虽二万万岂尽无用哉特以先王内言外言之戒操守弥坚贞洁其心柔顺其道故于中馈内助而外若无能为也者然其间岂无聪明难闷发而为道韫之才灵芸之艺自古迄今可指而屈者凡几西国虽男女并重余不知其自古迄今名媛贤女成才者几何人成艺者几何人其数果能昌盛于中国否耶以余所闻惟有法国若安一人而已若安者收拾余烬攘臂一呼英军披靡退避数十百里迨至关门紧闭功坠身焚西史犹大书特书令人缅想其风徽不置然以较之六代之木兰唐之四姑明之秦良玉讵得曰妇人在军兵气不扬哉若安能以武勇闻一时闻千古闻四国者非一弱女子也耶要其所造而不必果由于才艺也方今中国　圣明在上士大夫之具才艺者几如米粟布帛充布人间所以报答　升平者亦至矣虽有若安其人且无以用其武况在区区若才与艺乎然而才之与艺是曰妇言是曰妇工固四德不能外余也少承母训长适通儒虽知才艺之微藉弥妇道之隙无如米盐累之儿女扰之疾病忧患又间断之井臼之职时有抛荒遑论所学乎今者女学堂之设深嘉诸君子惠及阴教将使二万万弁钗绾髾者各得所学而后出其才艺以备　国家有用之选何快如之余幸躬逢其盛不揣固陋谨如兄公命而择女教所宜者凡若干条着为议惟　诸君子采纳焉可晋安女士薛绍徽余又于海上琴瑟寄庐　一原议堂中崇祀　孔圣是为道统计然　孔圣之道譬如日星在上虽愚夫愚妇莫不赡敬祀与不祀　孔道之尊严自在且各省书院之设多半但祀程朱惟祀程朱而　孔道尤为尊贵也溯女教之始实由于文王后妃次即孟母然有辅圣诞贤之德实无专书以贻后学惟汉之曹大家续成汉史教授六宫其德其学足为千古表率又有女诫女训上继内则古今贤媛无出其右祀于堂中以为妇女模楷犹之书院但祀程朱隐寓尊　孔之意　一堂中课程西国最好既有西学女教习必能选择精善勿庸参喙惟为中国妇女计所学者良非一端四子六经乃相夫课子张本已属不得不学此外若班氏之女诫女训刘更生之列女传蓝鹿洲之女学皆为妇女启蒙入门庶可毕生率循妇道无忝妇功也　一词章之学可以陶写性情宫闺文选固是妇女轨范然亦宜由唐宋八家上溯文选揣摩胎息方克名家诗教尤为闺闼所宜故三百篇首以关睢以为风雅颂之冠下及十九首古乐府等多系妇女之作第淫哇杂羼不免有郑卫之音惟名媛诗归与国朝闺秀正始集所选颇纯足为初学读本嗣后尚宜熟读李杜以尽笔墨之能归于温柔敦厚之旨　一西国妇女多有习乐近今中国伎乐炽张良家妇女咸以习乐为不屑不知帷闱琴瑟房中之乐古人固尝重之惟今之乐已异于古似可不必学然乐章又不可不学欲学乐章乐府以上又如齐门之瑟无有或知者而填词一道五音俱备犹有古乐遗响李清照为人虽有遗议而敕玉一集仅十余阕诚不亚于姜尧章柳耆卿也他如孙夫人阮逸女皆闺闼而为词宗巨擘学之似亦无伤于风雅然学词而不知乐哑音犯调难免知音所讥宜由九宫大成谱西清词谱以及碎金词谱次第入手方知词与乐通之妙且　钦定之西清乐谱末卷即用西乐不过但用六字而今之西乐亦分七字小有更变知此亦足以知西乐之微　一中国乐律原与天文算术通今堂中女生徒既习西学则由算术而天文尤为紧要庶几可望其将来特出一二能于古乐今乐为之厘正以补乐记之不及若地舆一节赵夫人能绣列国此道久无继起必于五洲之大一一讲求似非数年之功不能办然以中国妇女尤宜深知中国山川风土名胜所在所恨者水[经](泾)注禹贡锥指等书皆略于闽粤黔滇无已先以大清一统志或方舆纪要删咸之以为课程亦是捷径之一法　一各省通志具有列女传而卷帙甚繁裒集不易不如先于廿四史中择其后妃公主以及列女诸传读之讲解史家所以褒贬体例以为女史根本似亦不甚费力　一书字之法自古以来无过王右军而右军楷法实出于卫夫人似宜即以卫夫人之笔阵图为女生徒法则　一学律固非妇女之事然　朝廷设律实以匡正人心非无故好行刑罚也世之愚妇荡检踰闲皆因不知官律之误是宜节取大清律例以开导之吾学录一书所择尤善卷帙亦无多或即借资是书较为易事　一女红乃妇女本分而专书特少今学堂之中似宜于中西教习以外另设绣师以课授之闻此节虽属西国学堂亦所不废再蚕桑纺织亦系妇女应有之学尤为近时关系之大亦宜设法讲求而课授之　一西国女子亦喜学医此道尤为至善尤妙者宜学其妇幼两科惟闻西医善于外科割剥之法而于内科之寒热虚实颇不分别且西国药品制成精质其性较烈若与病宜收功固易第中国妇幼体气多虚不免有可用不可用之处鄙意以为欲学西医务宜先读中国之内经难经永学病原伤寒论本草纲目等书而后参学西法庶有交济之妙而无误人之事　三堂中女生徒虽不尽行学医而经马念良方一书亦当稍与讲论是亦将来居家所宜　一女子读经至诗经宜取毛郑之说而去朱传可也而礼记尤宜加意若读史宜读温公通监倘有易知录精本似亦可读　一中国地博民繁五方语音清浊高下迥不相侔而妇女尤甚今堂中之中文教习尤宜择其善操官音者固不仅以才艺擅长也使女子能知中国正音似较有用
　　女学利弊说                                               
凡物无能外阴阳者矣光有白黑形有方圆质有流凝力有吸拒数有奇偶物有雌雄人有男女未有轩轾者也形质不同而为人之道则一也夫学者学为人所必需也一饮一啄一言一行非生而已然则皆谓之学是故扶床之孙即挟之以步履盈尺之孩即训之以称谓其有咿哑而不能成声翘企而不免去步者鲜不以废疾忧之夫废疾于语言动作则亟亟然以忧废疾于知识学问则安焉习焉恬不为怪者何哉岂女子心冉非人固天生之戮民而亲之弃体哉毋亦未加之意焉耳不心冉惟是学也者固文教野蛮之所攸分也国也而野蛮半其数家也而野蛮共其事不亡何待不乱何俟同薇居常想念以为天之生斯民也既有男女之分即有智愚之别虽有巧妇不及拙夫虽有贤姬不如莽汉天所兴废人无能为及今思之乃知有大谬不然者何言之波斯印度耻其国之有女也不敢以示人美利坚者见其女之多也君羊喜而贺之夫亦犹是人也而轻重若此乃知男女之轩轾良有所因而国家之盛衰亦非无故也夫欧美之强度越前古而考其制度之美备人才之众多智慧之浚发风俗之敦厚泱泱乎雄视万国者胥成于学校其学校之制凡男女八岁不入学者罪其父母幼学处所男女并同及其长也别为女学以教之学分三等循序而升高等师范下及百艺视其性近乃入专门由是辅之以女红土广之以女学会上以蓄德下及艺事其教之也分圣教闺范修身教育天文地舆律法家政医算格致音乐书画女红各有专门学成者同得优第故美法之女有为臬司者英美之女有为天文生者典吏者有为传电报司文案医师律师教授传教者类皆与男无异日本步武泰西亦重女学其女学之制约分十三科一修身二教育三国语四汉文五历史六地理七数学八理科九家事十习字十一图画十二音乐十三体操其所以异于男学者不过数事太皿德足以自辅才足以自养相砺以廉节相信以德义而不为严密之防不兴猜疑之心内顾既寡而工业得力既无坐食蠹国之民即收兴业植产之益此西方所以致富强而王道之成治外必先乎治内也且夫福兴有基邦乱有胎国之强弱视乎人才才之良窳视乎幼学西人蒙塾多用女师盖以其专精静细也然尚不若贤母之益何则初生之赤子天性纯一其性情嗜好惟妇人能因其势而利导之且孩提之童狎母而畏父习于父者寡成于母者多幼之所学壮而行焉引线之差视乎起点九层之台立于初基故谚有之曰少成若天性习惯成自然记曰行远自迩登高自卑根本之地顾不重哉夫女学者所以端本也本端则万事理故太女任胎教厥产圣子孟母三迁乃成大贤此又人才之关系也夫孝以事父贤以相夫义以训子大义弗明三从之道阻矣修身立志言动作为圣道不闻则举措乖方矣今女学废弛流弊无既不得已乃严其防范密其扃钥拥其面刖其足惴然歉然恐尚有失而名节日下世风愈颓虽曰刑于之化防其未萌而疑间斯存人道益苦犹之防盗严刑峻法以为得计而盗风之炽日甚一日太皿不穷本溯源去害兴利使遂其生且浚其智譬犹止沸而加薪不绝之于此而绝之于彼岂可得哉夫女学不讲而几以防盗之法防之日望天下之贤母教其子淑妻相其夫孝女事其父使家庭雍睦闾里熙让仁义之风播于国敦厚之化彳扁于都人人皆修其身齐其家以致平治不亦难乎语云家齐而后国治国治而后天下平太皿福之兴莫不本乎家室道之衰莫不始于梱内往乘所纪言之綦详今而欲为起化之渐行道之先必自女教始故古者内政修明为之宫公保傅以正其趋为之典礼训言以迪其志是以教成于内而顺成于外所以佐妇德善风俗而上古风化之厚亦由于此也春秋之际内习渐蔽矣然而秉礼者贞而难犯称古者辩而有辞太皿其时师保之训宫庙之教殆未尽废而先王遗泽浸灌已深也若夫老莱之妇黔娄之妻岂独娴于礼节习于古训哉观其所论殆与闻圣人之大道者也及至末世浇漓重才华而轻德行女教益衰士夫既无实学之足法而女子日习于邪僻以文词自炫以才藻相矜而先王所以立教君子所以端化者亦鲜能明其旨乃因噎废食为词以号于天下曰女子以无才为德其尤甚者倡伪古文之说曰牝鸡司晨非家之祥于是无非无仪酒食是议父若兄夫若弟相戒惟恐其妻女之识一字解一理以败闺范举中国二万万之人有目而闇有耳而充有脑而闭有心而蓬以成此不痛不痒之世界使外国嗤为半教视为野蛮岂不哀哉岂不痛哉
虽然由上之说则不学之为害矣然今日之号于大众而自以为读书者卒未者见厥效何哉夫海内淑秀知书识字者非无其人也然其上者则沈溺于词赋研悦于笔札叹老嗟悲之字充斥乎闺房春花秋月之辞缤纷于楮墨其尤下者且以小说弹词之事陆沉于其间而为父兄者不能因其道而导之反以为无所用而禁之夫若此等事诚无用也然短视而并去其目跛步而并断其足掩耳盗铃自为得计心冉不哀哉学非所用用非所学虽男子亦知其无益也而奚论妇人耶彼班姬续史伏女传经韦母下帷以讲学二宋继轨而授教观古之贤女类能引经据义以夬祸难苟非读书谁复能此是故泰西各国深通古义昌明女学即小如瑞典挪威女子百人中不识字者一人耳日本新树小邦前十年间女学生徒二百余万教习千余员学校三百余所而我文明之邦圣教之泽神明之裔山川之秀二万里之地二百兆之女曾未有一女学以教育妇女此何故耶且西人在我通商之地分割之境皆设学校教堂以教我女子我有民焉而俟教于人彼所以示辱我也无志甚矣闻之海不择细流而百物被其泽圣人辅相天地而有生赖其拯未有泽及草木仁被禽兽而教不逮于妇女者是故孔佛之道男女平等孔子编诗则首关睢传礼则详内则大义昭然至可信据而无知妄作之吴培乃复禁妇女谒圣庙一若此二百兆之人无与于教化之事也者呜呼不亦示敬弥甚而去道弥远乎窃尝观大地奉教图矣举中国之大而惟佛教之从太皿于孔子无与焉者虽然其又奚怪也夫中国妇女所拜者菩萨至圣列贤之名未闻也所礼者经忏传记大义不知也吝于为善而侈于饭僧愚于医药而智于祈禳笃于事佛者莫妇女若也莫妇女众也四百兆之众闻圣教者仅十之一二而事佛者乃半之其曰佛教何足怪哉若不早图安其故习一任此圆颅韭趾之辈自生自灭于高天厚地之中吾恐不归释必归耶奉彼教者日益多归吾道者日益寡靡独国家之危系于眉睫即吾教之亡亦弗远矣且缠足之害无人不知而受斯害者举天下而皆是太皿皆妇女惑于祸福不明大义之所致也今缠足之祸虽或稍戢然开会者不过通商数区入会者不过通人数辈行省之大充耳不闻毋亦知此理者尚少也若欲扩其捄人之心非先彳扁开女学以警醒之启发之不可曰女学如此其亟亟也然神州之大行省之远流风所鬯未易彳扁及有其举之条理奚在曰彳扁立小学校于乡使举国之女粗知礼义田各通书札则节目举矣分立中学校于邑讲求有用之学大去邪僻之习则道德立矣特立大学校于会城君羊其聪明智慧广其材艺心思务平其权无枉其力则规模大立而才德之女彬彬矣起二万万沈埋之囚狱革千余年无理之陋风昌我圣道复我大同于嗟中国其毋塞才壅智而自穷

皇朝经世文新编续集卷六
　　晋安甘韩眠羊甫辑　　　　　　　　　　　　　 

　国用
　　论清国财政                                     
清国大局岌岌可危今又纵匪仇教致首都破乘舆走旦暮之间存亡莫保即幸免分割之祸而事平后赔偿各欠所需颇钜加之历年所借洋债累积如山各口海关尽归外人之手而每岁所入仅偿息银且财源已涸虽官吏旁午日事诛求而民间之困苦流离殊有蹙然不可终日之势夫岁出之钜如此财源之涸如彼求其不如埃及之敲骨剔髓剥肤及肌而日即于败亡也岂可得哉迩来清国政府颇欲整顿财政或唱加抽进口之税或唱重征鸦片之捐敛财之策日出靡穷而迄未见诸施行兹据新闻之纪载海关之报销田各述如左于清国财政之奇绌可见矣中国政府岁入几何吾辈虽不能确知其数然考诸一千八百九十七年英国驻沪领事所调查及光绪二十三年二月十四日至光绪二十四年二月初一日止户部之报销其比较之数列表如左 
　　　　　　　　　　　　　英领事调查　　　　　　　　　户部报销
　　　　地租　　　　　　　三一六五○○○○两　　　　　一○○○○○○○两
　　　　盐税　　　　　　　一三六五九○○○　　　　　　一二二○○○○○
　　　　厘金　　　　　　　一二九五二○○○　　　　　　一三四○○○○○
　　　　海关税　　　　　　二一九八九○○○　　　　　　一五五○○○○○
　　　　内地关税　　　　　　一○○○○○○
　　　　鸦片税　　　　　　　二二二九○○○　　　　　　二一四○○○○○
　　　　其他诸税　　　　　　五○○○○○○
　　　　合计　　　　　　　八八九七九○○○　　　　　　七二五○○○○○
清国政府每岁所入自七千万两至九千万两不等如清国之地大物博而岁入不足一亿即以岁入一亿论之按中国人数均分不过每人四角二分五厘纳税之额如此其轻而民间犹为苛税所困窃为吾辈所不解如日本之均分税额每人五圆七角俄国十四圆英国二十七圆较诸清国奚啻霄壤此盖清国征税之不得其道有以致之也 
岁入之数仅此区区而岁出之数则自甲午一役后费用骤增兹姑据英领事之调查以示甲午以前岁出之数亦列表如左 
　　　　　中央政府皇室及满州守备费　　　　　　　一九四七八○○○两
　　　　　南北洋海军费　　　　　　　　　　　　　一○○○○○○○
　　　　　海防费及洋操练军费　　　　　　　　　　　八○○○○○○
　　　　　东三省及甘肃省边防费　　　　　　　　　　六六四八○○○
　　　　　海关灯台及炮台土木诸费　　　　　　　　　三九七八○○○
　　　　　十八省行政费及军备费　　　　　　　　　三六二二○○○○
　　　　　洋债费　　　　　　　　　　　　　　　　　二五○○○○○
　　　　　其他诸费　　　　　　　　　　　　　　　　二一五五○○○
　　　　　合计　　　　　　　　　　　　　　　　　八八九七九○○○
一千八百九十八年后复兴北洋海军每年支出一百八十万两为定置军舰之费余如购造兵器每年亦不下数百万两且甲午以来洋债日多则岁出愈钜兹又列为一表以证清国所借洋债逐年增加之数 
所借年份
数目
利息
种类
债主国
一八七四年
六二七六五五○
八分
金货
英国
一八七八年
一六○四二七六
八分
银货
英国 
一八八四年
一五○五○○○
未详
银货
英国
一八八六年
二二五○○○○
未详
银货
英国
一八八七年
五○○○○○○佛郎克
五分五厘
银货
德国
一八九四年
一六三一○○○磅
七分
银货
英国
一八九五年
三○○○○○○
六分
金货
英国
一八九五年
一○○○○○○
六分
金货
英国
一八九五年
一○○○○○○
六分
金货
  </div>
  <div class="pagination">
   <a href="皇朝经世文新编续集_page11.html">
    上一页
   </a>
   <span>
    ...
   </span>
   <a href="皇朝经世文新编续集_page7.html">
    7
   </a>
   <a href="皇朝经世文新编续集_page8.html">
    8
   </a>
   <a href="皇朝经世文新编续集_page9.html">
    9
   </a>
   <a href="皇朝经世文新编续集_page10.html">
    10
   </a>
   <a href="皇朝经世文新编续集_page11.html">
    11
   </a>
   <span class="current-page">
    12
   </span>
   <a href="皇朝经世文新编续集_page13.html">
    13
   </a>
   <a href="皇朝经世文新编续集_page14.html">
    14
   </a>
   <a href="皇朝经世文新编续集_page15.html">
    15
   </a>
   <a href="皇朝经世文新编续集_page16.html">
    16
   </a>
   <a href="皇朝经世文新编续集_page17.html">
    17
   </a>
   <span>
    ...
   </span>
   <a href="皇朝经世文新编续集_page13.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
