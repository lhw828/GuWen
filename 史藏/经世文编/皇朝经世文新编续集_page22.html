<!DOCTYPE html>
<html>
 <head>
  <meta charset="utf-8"/>
  <title>
   皇朝经世文新编续集 - 第 22 页/共 52 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇朝经世文新编续集 - 第 22 页/共 52 页
  </h1>
  <div class="content">
   工艺
　　漕督陈　奏陈设立种植牧养工艺公司片                               
再臣维安民之道莫先养民既庶何加必曰富教所谓无旷土无游民此即致富自强之道也窃维自元明以来丁壮逐河漕之利自河流北徙漕运改章向之千指万插者今则悉成游手穷而为盗取得几微罪至斩枭不能禁止其情形亦甚可怜非多筹食力之方使之各有所事则地方官宽严俱难措手兹拟于江城外设立种植牧养工艺公司藉之安戢游民消弭隐患种植之事办其肥料便其器具画其水田沟洫则天地所生成小民所勤力者皆可以学人之心思而致倍蓰之利至于通海之种棉杭湖之种桑虽不如西国之有专学亦各以父老所相承者为秘诀而牧养一道最为致富良图其所资以喂养之者往往取人之所弃于农事有相资之功无相挤之害而辨种防弊西人已有经验专书可以采用前史所载西北逐水草之利有以山谷畜牛马者蓄牧可以立国孳息岂曰小补今蒙古游牧仅存遗意淮海荒地讵云不宜至于麦秆为帽边近为出洋大宗蒲麻可以打包芦苇可以结屋柳木宜于筐筥螺蛤用以煆灰此皆淮海之可资手艺以食力者就苏省而论南北一江之隔乐苦奚啻霄壤虽地有肥瘠亦判乎人之勤惰江北河湖海滩虽经叠次开领但阅时已久复涨者有之荒弃者有之民情既惰于力而复啬于财是以利弃于地公司之设必官谋所以补助扶持之而以本地殷实绅商为之先导臣督同淮扬海道沈瑜庆设法筹措先为倡率数月以来仿造洋胰子洋针洋手巾各货并购地种桑制机织布次第举行人情亦尚观感兴起一面招精于西法测绘之人将湖河海三项滩地择要绘图除前已招领输租外余均集商承领招工试垦期其日起有功各属如能仿行渐推渐广荒地不止终荒游民可以逐渐减少其有能以本地土产制成器用者或本地所无之物而其人之心思灵巧能创制者则给以专利凭限以资鼓励江北向未出丝兹既劝其从事蚕桑拟援通州海门办过成案暂免茧捐数年在各厘局为所未收之捐免之于收数并不见短在地方为现所创办之事宽之则得息可以渐饶以上粗具大端其余条目仍归绅委悉心筹议由臣随时核定分别准行但使一人每日可得百钱合淮数十百万之人以牟计之其乐利当未有艾闾阎多一生计即囹圄少一罪人淮海穷民稍纾苦累仰戴　皇仁何有暨极除咨政务处查照外所有江北拟设种植牧养工艺公司缘由是否有当理合附片具陈伏乞　圣鉴训示谨　奏奉　朱批办法甚善着即认真经理以惠民生钦此
　　鄂省奏请工艺附蚕桑局试办摺                                          
奏为湖北试办工艺附于蚕桑局兼理以节经费而利民生恭摺具陈仰祈　圣鉴事窃维周礼六职饬其材月令五库审其量是万物有曲成不遗之妙百工为自古政令所关光绪十六年臣谭继洵到任后即经会同臣之洞谕饬司道筹欠兴办蚕桑曾于十九年三月将办理情形会衔具　奏旋因办有成效臣继洵又于二十二年兼护总督任内奏明各在案近年广招学徒添设织机六十张纺织江浙绸缎各料精益求精销路愈广经费足资周转现拟扩充规模就局中委司事兼管新募工匠学徒讲求工艺以备农桑蚕织之不足伏查内地所产麦草本非贵重之物织成帽辫粗细式样约二百余种行销甚有利益就山东火因台一处而论每年销价计银已有一二百万两之多所造之货女工居多又樟树易于种植采叶制炼可成樟脑向有成法广东近已仿造亦可畅销他于日用所需有洋蜡烛洋纸压油等物多以委弃之布缕毛骨熔炼而成湖北民贫地瘠水旱频仍尤当设法补苴用苏民困兹由山东莱州招雇织辫上等工匠来鄂收买麦草即于蚕桑局添募本省学徒令其尽心指授由麤及精一面饬令民间广栽樟树现有长成之本先行收买试熬樟脑并购运器械逐渐仿制每蜡烛压油等物俟办有效验即择学徒之精其法者派赴各属转相传授总期失业者得所工做成物者各尽土宜以昭副　朝廷利用厚生之至意所有湖北试办工艺附于蚕桑局兼理以节经费而利民生缘由谨合词恭摺具陈伏乞　皇上圣鉴训示谨　奏奉　朱批该衙门知道钦此 
　　举办江西工艺院详稿                                               
江西等处提刑按察司为议详事案奉宪台批司详拟设工艺院购买房屋举办大田各情形缘由奉批如详办理仍酌各省办有成效善法妥议章程呈候察核此缴等因奉此窃以上焉者劳其心而得食下焉者劳其力而得食劳力者至不求所以得食将逸居无教孟子所谓放僻邪侈无不为矣传曰民生在勤勤则不匮周礼民无常业者有罚盖所以警游惰而塞盗源也为之上者执法以绳之而不立法以教之则惩创于其已犯不能必其改革于将来即其所以罚之者是非元恶大憝不过日扑之而已羁之而已使之荷校于衢而已事过而游惰如故也放僻邪侈犹是也术不几乎穷乎且自鸦片入中国流毒彳扁于齐氏罹此祸者十人而七八昔之迫于人身者惟食之与衣今则又加之以洋火因衣食犹可须臾缓火因至不能旦刻延由是食力者营营终日艰于一饱吸火因之资乃耗大半沈痼于其中者筋力懈弛怠于工作废时失业流为鼠窃狗盗鹰攫虎噬徒手以博食结党而横行此王政之害马良民之蚀蠹虽日持严刑峻法而不可以终挽为民牧者所宜恻悯之而引为己咎已近年各省深知此弊创议劝工学堂公所互相师法亟求补救济刑罚之穷导利养之源警游惰而隐戢其放僻邪侈之所为计诚无有善于此者查省城原有自新所以禁系莠民而工艺之教尚不能切实推广应先就该所田各加充扩改为工艺院收游惰于其中养于斯教于斯教养兼施即寓自新于工艺之内　查原设自新所每月仅由藩库领经费银一百五十两委员薪水夫役工食与各犯饭食均在此数内开支按月报销仅足敷用此时改设工艺院虽系就所扩充力从撙节惟工艺一开人数渐多且备办各项器具在在需钱必须另筹的欠方可举办兹奉宪台于书吏筹饷捐欠房费内拨银一千八百四十六两七钱七分二厘又张藩司于筹饷捐欠书吏房费内筹拨银三千一百六十一两二钱八分六厘归入工艺院经费之用仍由委员按月造册报销现经本司酌各省办法拟就江西工艺院章程四十三条是否有当理合具文详请宪台俯赐核正批示以便通饬各州县就地方情形邀集绅耆议筹的欠一体仿照兴办以冀补救于万一实为公便为此备由具呈伏乞照详施行须至呈者计详送章程一本册式表式各一纸奉抚部院李批据详已悉所议章程均属周妥惟小工厂名目尚歉未协应即改为学工厂仰即查照认真办理并通饬各州县各就地方情形邀集绅耆筹欠仿照兴办以儆游惰而清盗源并候附片具奏另札行知此缴章程表式存
　　江西工艺院章程                                     
计开　一改设工艺院意在收禁游惰教养兼施以冀化莠为良消弭隐患与劝工学堂招集幼童学习各种新巧工艺用以抵制洋货者不同故但名为工艺院　一工艺院就原有自新所推广改设委候补同通州县中朴实耐劳者一员督办院事发给木质关防一颗文曰办理江西省城工艺院关防凡院内大小事务上下人等统归管理作工游民有犯规者有偷惰者或应训饬应掌责应笞责量其所犯轻重分别施行使知愧奋而又须养其廉耳止　一司事选本地贸易中善于经纪与市面熟习者充之约分三类　厘卡司事衙门散席一概不用　一曰司帐凡购料售货出入各价本院费用收支各欠一切银钱往来归其掌管一曰司货凡各工应用何种物料各料如何配搭发与各工以及制成之货登簿后应收储者售出之货登簿后应发出者均归其掌管每日上午一次下午一次亲至工厂周以稽察监工之是否认真监管一曰司市每日上街一二次探听市情市价察阅何货易消何物滞消以及出售各货议价取值归其掌管　一监工以业善工艺能约束人者充之上工后往来周以监察各工之勤惰手艺之美恶其有犯规及偷惰者禀诸委员以惩戒之　监工人数应视在院工作人之多寡大约以一监工督管三十人为度　一听差四人收送货物及一切奔走之役　一管厂二人司厂门启闭厂内打扫　一管号三人上号舍一人内号舍一人外号舍一人司号门启闭号内打扫并视火烛　一杂役四人司各工饭食茶水兼水夫　一委员司事人等厂豆寸役二人各工火夫三人　一养病房服役一人　一皂役二人司扑责兼支更　一把门二人司头门启闭　一头户内厂听事一所安设委员公案客座一所帐房一所货房一所存储已成之货料房一所存储各种物料委员司事卧房随宜位置　一院内大工厂一座分为二重中隔大天井一方上重为细工厂下重为粗工厂有不能在厂内作工者即在天井中操作另院学工厂一所凡良家不肖子弟送入院者在此操作工艺或教以学书习算以与寻常游民略示区别厂内排列长板桌板橙去板桌三尺余高置板一层以便存放各人所作器具物料　　一上号舍一所住良家不肖子弟内号舍一所住能工作之人外号舍一所凡不任操作及梗顽不驯者皆开将其中以困苦之号舍田各轮仿船房舱之式上号舍每人一号卧板去地约一尺三四寸以能起卧为度去卧板四尺架板一层以便存放衣履号各有门内号舍一如上号舍之式惟无号门外号舍每号板三层下二层卧二人上一层存放衣履凡号舍以干净透风为主庶合卫生之道　一凡外号有知改悔情愿安分习业者准其亲具改悔切结升入内号一律操作内号有不安分或作工偷减屡戒不悛者亦即拘入外号以困苦之俟其知悔仍准提还内号照常工作　一养病房一所如游民有病验系属实准其停工移入养病房医治饬服役照料汤药　一凡游民进院讯明向操何业有业者饬就本业操作其无业者及有业而为院中所不能作之工艺则量其人之灵蠢酌令改习别业即选在院之工艺娴习者令其教导教成一人另给赏号或三百文或五百文各视所教工艺粗细随时酌核其教良家不肖子弟工艺亦照此办理遇有聪颖者或教以学写字写信习珠算应别招教师教之　一工艺中凡织带打线结网缝衣造履做袜刻字刷书印招帖糊冥镪绒匣等类均列为细工织蒲鞋麦扇编草帽竹筐打麻绳搓纸捻等类均列为粗工工院中兼购备各种人力小机器多架更以工师教之以广生业至应雇何类工师俟开办时随宜酌定　一工艺之中又分二种有由各铺户配就物料发作者有购备物料自制者发作者仅有手工自制者工本兼资应由司货司事各量手艺分派　一凡各游民工艺分派后视其工艺粗细应立程限每日制成若干由司货司事与监工酌定书于粉牌各人名下悬诸工厂以便考核有不遵限制者必示之以罚　一各游民在院除衣履而外其余一应物件不准私带入院即作工器具及各项货料凡属金刃绳索可以杀人之物每日工毕各人安置工厂坐号板尸世之内不准隹乃入卧舍其器具如有毁坏随时更换换后即将旧废者缴还帐房统由司货司事与督工人加意检点稽察
一进厂上工出厂歇工及早晚食均以击梆为号归监工督率至上工歇工时刻由监工禀请委员按照日之长短酌核牌示　一上等号每日给饭二餐水菜一碗逢五加给荤菜一次内号每日给饭二餐水菜一碗逢朔望加给荤菜一次其在外号者既属败类又系坐食每日只给粥二餐以示惩儆　一夏令每人散给蒲扇草蓆冬季各给棉衣一件内号者加给棉裤　一良家不肖子弟入院与寻常流民不同每日应由本家呈缴火食开销等费三千文其出院迟早须察其能否改悔及所习能否成就随时酌核　一凡粗细工艺自制者提还料本外获利若干铺家发作者所得手工若干均分作十成以六成归本人以一成半贴补院中饭食以一成酬给各司事以一成分给督工之人尚余半成分酬各役藉资鼓励　一各游民所积提剩六成工资奏成总数代其存放生息所得息钱各收入该游民名下积少成多出院之时更利营生其贴补之一成半随收院帐分给之二成半按三节由委员照人数分给　一游民每人给记数摺一扣将作工若干得资若干成本若干得利若干核计应得六成工资共有若干一一记入摺中三月一结其钱由帐房另欠存放生息不得丝毫挪移限满出院一总核清给领司事人等不准扣减分文平时本人亦不准支取分文　一凡游民家有父母查系独子别无兄弟为之赡养准于所积工资六成中酌提二成给其父母有妻子者虽无父母亦照此提给作为养赡其兼有父母妻子者亦只准提给二成所余四成务须留存不得多提凡有家属领养赡者先取具佑认结备案结内写明确系本人家属此项钱文一月一发由本人家属亲自到院具领　一良家不肖子弟入院者已定由本家每月缴钱三千文其所积工赀不再提火食用费应仍分作十分以七成归本人以成半酬各司事以一成酬督工之人以半成酬各役其本人所得七成工资留存院中一并为之生息家属不准支取余照各游民办理　一院中所收多系游惰不法之徒进院后果能改悔即属良民应以所积工资多寡为释放出院限期手工极粗者积钱三十千次粗者积钱五十千细者积资七十千再细者积资一百千方许觅有店保出具以后安分守法不敢再犯切结听其隹乃资出院自营生业仍须察其平时在院有无过犯性情已否改归驯良当限满出院时由委员体察施行倘出院后复因犯事收院须倍其出院限期并于照章留给六成工资中加扣二成以示惩儆　一良家不肖子弟出院不以积资定限但视所业已成实能去邪归正有家属到院具领准其释出倘再犯事送院即照寻常游民一律办理　一凡游民入院有患疮疥等疾易于传染者先入养病所将疾医愈再入内号操习工艺以免同艺受其传染　一游民吃洋火因者院中购有灵效戒火因凡务令戒除尽净号内厂内并不准吃食水旱火因以免火患　一游民进院每人立号筹一枝将其人年貌籍贯书于筹上交把门者收管如有家属及亲友来院探视把门问明来历给以号筹至厂门由管厂者知会监工监工带领本人至厂门隔栅栏立语片时监工在傍察看如有衣服准交监工马念明方付本人其妨碍违禁之物及一切食物均不得私相递入倘经察出从严惩究监工管厂人等有得贿容隐或漫不觉察或私代传送察出从重惩办　一每月朔望在工厂天井招讲生宣讲圣谕一条传齐各游民环列静听以渐化其顽梗之性　一各号游民名数每月开列四柱简明清单呈报各衙门一次其有外号升入内号提归外号者分别按名填注单内以便稽查　一院内帐欠分为二类以用费为一类凡薪水工资火食药料棉衣油烛纸张修理以及一应杂费皆入之以工作为一类凡料本余利工资存放酬赏皆入之每季按类分欠造报一次年终总报一次以备稽核　一游民进院另立花名细册将该民年貌籍贯有无家属恒产向操何业并入院年月及逐月所积工资一一详注一名一页以便稽考　一委员薪水每月三十六两司事薪水每人每月钱八千文监工工资每月每人钱四千文听差把门管厂管号杂役工资每月每人钱二千文委员厂豆寸役各工火夫皂役兼支更工资每月每人钱一千六百文　一委员每日伙食一百文司事每人每日伙食钱七千文督工每人每日伙食钱六十文听差以下每人每日火食钱五十文油烛纸张杂费开办酌定药料棉衣修理随时核实开支　一上等号每人每日饭菜钱五十文逢五日荤菜每次加钱十五文内号每人每日饭菜钱五十文逢朔望日荤菜加钱十文外号每人每日粥菜钱三十五文凡各号饭菜钱一律按名发给大钱倘厂豆寸夫有克寸扣偷减等情察出严究
　　苏松太道袁观察上苏抚拟设劝工所禀土付跋                             
敬禀者窃维凶岁多暴贫民无良将欲救穷训农通商固无待言而工业尤为切要周官考工中庸来工卫文惠工工之为业内增农利与商务自古重之后世士务空谈视为贱业工部四司全失初旨般尔复生不与士齿工业堕地病及民生中于国计东西各国智力日出作为技巧利我民用甚且贩我土货出口制造输入攘利犹是此物加一层制造即加几倍价值此亦漏之大者迩年间有觉者倡造土货以敌洋货竞事其大如纺纱织布等项必需机器彼以银去我以铁来无论商律未定商力不君羊互事挤轧同归折阅为之而利者寡也即利矣其于窭人何裨非惟无裨而又妨之职道司关者也进口愈盛税收愈旺抑岂不愿顾尝惄然引为深忧海关多收万金之税他族即多攫数十万金之利此皆吾鸠形鹄面手茧足之贫民所灌输者也进口之税泰半自剜其肉自食其余耳日椎月削金穴亦罄吾民不沟壑则潢池矣就上海言之职道八年以前来知县事其时流氓已鹿囷集然救以法而犹不敢动曾几何时而啸聚徒侣白昼撞搪职道不得已于三月间详请宪台饬司核议如有流氓身隹乃凶器滋事情重者由电禀准就地正法盖亦除乱用重之意继念流氓非生而为流氓犹是吾之赤子饥则盗佚则淫有由致焉不为画衣食之计辄以峻法从事职道司牧无方悯且愧之知宪台尤有愀然不忍出此者将绳以法先谋其生是用仰体宪台振兴工业轸恻民瘼之至意督率上海县捐筹用欠即在上海创工所一区延教习雇工师分别课以各项工艺凡无业者取具保结咸可来局务求速成冀易兴起土物本有者精制之土物本无者仿造之人食其力既弭地方之祸亦收商利之权学成一技便作人师若归里转授令秉简之游女拾穗之寡妇同巷相从肄业益广天下未有抱艺而寒饿者上海有效扩充内地易知易从既富方谷救时善俗或取于斯除禀督宪外理合另缮章程请宪台批示立案随时为之维持再事系试办不敢请动正欠需用之项由职道督率上海县汪大令自行捐筹应祈免其报销实为公便　附章十六条　一职道意在提倡工艺存活贫寡质而名之曰劝公所期人易晓　一事方创始欠项有限不另建厂先借公所以速开办　一拟延讲求制造电化等学能兼数种教习者为理事派勤谨不苟者为司事分雇娴于各项人力工艺者为工师　一理事司事薪水工师工食及应用器具材料均由所中备给　一工艺分两等内者为化学工艺如照相染色皂烛之类外者为人力工艺如印书帽辫毛巾之类务取垂手能成庶救然眉之亟　一学徒亦分两等壮而敏者宜化学工艺衰而钝者宜人力工艺量材授课定于临时不率教者随予剔退以免败君羊　一有习艺已成荡而失业者谋生则无路操业则无资亦准取结赴所呈明由理事验试有用或即派为工师或即备为材料制成器物由所俵售扣除母本酌提公费入所余即给还本人　一职道已在湘中聘定一善戒洋火因之人不日来沪学徒有吸火因者一面学习一面戒火因否则逐之　一爱博不专迁异无成学徒到所任择一艺请理事酌定如所学工艺已成亦得兼学他艺否则作辍灭裂断所深斥　一学徒概不留宿每日准辰正齐申正散归房虚星昴日循俗予假　一学徒概不留饭逐日备有茶水来学者如丝厂作工之人各带饭一包或点心以供午膳　一俟学成者多即酌拨数名诣改过所分门教导人劳则善既为代营生业亦以钤束身心　一学有成效职道即次第派往苏松太所属各县分设仿办以畅生计以保利权并拟详请宪台通饬各府州县一体仿办　一不论土着客民须取具南北市行栈店户居民有可根查者为之保结即准报名候示期开所来学尸由时即行申报　一诸事草创章程殊未详尽当随时改良禀详宪示　记者曰自洋货灌入中国日异而岁不同于是中国之穷亦愈甚目论之士所兢兢者曰洋药之易我金钱也洋布洋纱之夺我女红也遂以是为朘削中国之漏不知其为物愈微者其赀本愈轻其赀本愈轻者其销流愈广其消流愈广者其夺我利权亦愈甚若手帕若面巾若伞若钉若针皆中国无数穷民所恃以博衣食畜妻子者也今则洋巾洋伞洋钉洋针之属阗溢都会施及屯镇盖自洋货多而土货少矣土货少而穷人多矣穷人多而流氓遂日出而不知所底矣上海为五方杂居之地富饶之名震于内地内地之民既以生计日削无所得食故率谋食于上海而以是为尾闾然上海虽地大物博而近来商务之疲已情见势竭聚此数十万游手无事之穷民实无以处之地方官既置之不问而居人亦漫不加意彼穷民岂果能忍饥饿绝饮食以死于牖下即不得不铤而走险别求所以谋食之方一强者为之魁而诸无赖从而附和之而流氓之党遂众流氓之势亦最盛此固必至之势矣　流氓既盛不可复遏于是官府惄然忧之日以严刑峻法为急则治标之计动援古语以为证曰杀一以警百曰刑乱国用重典执笔人昔亦尝屡陈此义今乃知其不然者原夫仁人君子之戮人也非徒曰恶其人而已实将使众人知戒也今杀一人而众人不知惧杀甲则乙继之杀乙而丙又继之且踵其后者又加甚焉有党羽不患无首领也受一次惩治即多一种方法也故曩岁张桂卿正法而流氓之横如故今岁某凶犯正法而流氓之横仍如故夫小民岂乐于求死彼固自知为流氓则当受国法而死不为流氓则当受饥寒而死而究之以受诛而死者其人究居少数且犹有幸免之理因饥寒而死者其人实居多数且必无独全之势故人之甘为流氓亦几如水之就下兽之走圹其间不幸而被祸者或被官府诛戮而死或被仇人报复而死或自相鱼肉而死蚩蚩小民求一日之饱暖不惜以性命相搏此亦有位之君子所闻而哀矜者矣　是故北京既有工艺局之设而上海袁观察复设劝工所以继之此诚正本清源之上策也综计其善盖有四端民得所归自不至为非且人即至愚无不好生恶死既有衣食以养其身又有工艺以束其心不待官长之敕法自免歧途之误趋是曰化莠其善一也沪上居民火因火万家言及流氓辄疾首蹙頞荒僻之地时方日晡路绝行人游客过之动至饮刃今有劝工所之设则强暴有所归宿居民得以安枕是曰安良其善二也国有六职百工居一后世工艺失传被人贱视自中外大同彼巧我拙彼华我朴非特自失利益且令外人以我国物产之不精讥为文化之未开今有劝工为之基既以挽回利源且以开拓风气是为兴工其善三也今之论者动言振兴商务夫天下之物农以生之工以成之商以运之故夫工者农家之委而商务之源也工之不精商于何有吾未闻楛器劣物可以入五都之市而与人角胜者也今设劝工所讲求工艺先求抵制洋货堵利源之外溢而后徐图贩运俾我国之货物渐能行销于外洋是为兴商其善四也虽然徒法不能以自行神而明之存乎其人是所望于董其事者矣
　　上海劝工所开办章程                                          
第一条本所为开风气起见所收生徒不论本地外省均不取修惟饭食则须自备　第二条本所暂假城内求志书院内为开办之所　第三条本所所授生徒凡二等其文义粗通者曰艺生田各识字及不识字者曰艺徒卒业之后皆由本所发给印凭其艺生可为他处之教习艺徒可充他处之工师　第四条凡生徒卒业以后仍须留所作工若干日作为学资之意并可精益求精卒业后留所日数以所习何艺为断如所学之艺一月可卒业者则须留一月三月可卒业者则留三月最多以半年为率　第五条本所所授之化学工艺为照相染色造皂屑茧制丝人力工艺为织毛巾草帽边织地席织洋袜等先行教授嗣后再随时推广　第六条第五条所言诸艺多则半年卒业少则一二个月卒业　第七条凡来就学者须认定一艺不得兼习如天资敏锐者一艺卒业以后再习他艺亦无不可　第八条凡来就学者须向本所报名并取保人领取本所执照一张以便逐日来所学习　第九条本所创办伊始所有章程或有未善之处自当随时酌改以期尽美　劝工所规条　一生徒于每日早八点钟至所隹乃带执照交给本所报名处学习已毕仍向报名处领回方可出所　一本所每日上午自八点半钟齐班至十二点少息食饭下午自一点起至四点钟止　一本所课程列有详表当按课学习庶日有进益　一各生徒宜分班学习其未到班次者当习昨日之所学学已毕者更习今日之所教庶无废时之弊　一凡遇星期仿西例休[假](暇)一日　一凡生徒概不得吸食洋火因　一各生徒学习时务宜精心倘有未达可向教习问明不得卤莽从事致毁折机件妄縻药料违者记过　一各生徒上班时当静听教习指授不得大声喧嚣或有未明之处必俟班次毕时可一一向教习再问
　　北京工艺局创办章程                                                   
黄慎之学士设工艺学堂于北京琉璃厂甫及三月成效渐着所作器物精美殊恒泰西商人亦相率付赀定购惟恐不及说者谓学士此举既使孑余之民有所归宿而北方素有之土物又得精益求精俾莫大之利源渐有振兴之望是诚一举而二善备者矣爰取其章程登诸报端以为关心民事者告　一本局以收养游民开通民智挽回利权转移风气四端为宗旨　一游民约有数种除老弱残废由五城另行收养外其余以身家清白穷无所归者为上本有行业遭难流离者次之平日懒惰性成兼有嗜好者又次之甘心下流近于邪僻者为下一一问明来历籍贯取有切实保人登注册簿方可收留　一所收各种游民自当分别教养惟闲荡日多骤难就范必须衣食先于教诲督责出于优容去其旧染之污复其固有之善先入迁善所数日察其性情材质再发工厂肄业董劝兼施徐图观感　一游民外有孤贫幼童愿来习艺者亦准取保挂号挨次传补衣履不周者由局制给　一所收之人除学徒外或本有技艺或但作小工皆分别给以工钱能充教习者另议　一所教不拘一格如书画数算镌刻织布织绒毯绣货珐琅铜铁瓦木诸作之类现已分雇各种教习数十人因材施教教习不尽心者更换学徒不受教者责斥　一局中有英文学堂格致学堂蒙养学堂提出良家子弟暨聪颖学徒教以英文格致诸学八异其上达余皆入蒙学堂每日午后教一点钟学堂所需由局制备　一本局购有蒙学白话工艺商务各报氏巾取其有关教化通达人情启发心思增长学识随时在学堂宣讲以发愚蒙而开智慧不但工艺求其改良凡百皆当振奋以收日新又新之效　一凡有制造必须加意研求广为谘访料由何处拣选何种新鲜工由何处招募何国精良式样以何为巧妙销土以何为流通采人之俗尚称人之意旨京货所著名者如景泰琅栽绒毯平金雕刻之类精益求精以广销路洋货所浸灌者如氏巾张布匹针线火柴蜡烛之类设法仿造以塞漏多一番考究即多获一层利益果能土货日销日多洋货日来日少则外溢之利自可逐渐挽回矣　一下愚不移固由于天资之笨亦误于谬种之传相习成风食古不化非别有观摩变通之法破其迷蒙开其奥窔法有不良器有不利资有不足者相与更张而匡助之则一成不变永无转机安望有富强之日本局兼采西法又辅以报舍官学堂则民智易开风气不难丕变矣　一学徒俗例三年为满师本局急欲造就成材不拘常例或一年或二年学业有成教习酌给酬劳学徒亦有奖赏能创新法制造者加奖凡在本局充教习学生者练成高等技艺较寻常工匠能多得工钱多养家口将来皆立可大可久之业不仅餬口于一时方称本局创办之意　一制造成本所需甚巨现掷招股十万元以每百元为一股常年官利七厘每年结帐一次刊刻帐单分送各股东查阅除去开销折旧得有余利按股均分入股者先给实收定期换予股票息摺分息时先期登报凭摺支取　一机器印书景泰琅栽绒毯织布绣货雕刻洋家俱铜活现均开办将来成效大着续添各种机器制造及迳运熟货出　必再广筹资本尸由时应尽老股先续俟　股截止再入新股以足所增之数　一此举工而兼商　请官欠专归绅办无总办会办提调监督诸名目在局任事服役者亦统无官派一以公司之法行之另订条规兹不赘及总以事事核实顾本惜费为要入股在五十股以上者准派一人驻同稽查凡制局有益之事近则面谈远可函达开诚布公以期于事有济　另有工艺局各业考工记容俟考核详确再当续登　记者曰黄学士工艺局之设其有益北方之民者甚大既俾穷而无告之民不复有饥寒之忧而利既兴于此害即消于彼施诸兵燹之后犹之抽薪以止沸当暑而荫暍也若施于人满为患之地则为效尤捷为功尤着今各省穷民渐多莫不铤而走险强者为盗弱者为匪即上海一隅流氓何止千计有司穷于应付乃至创为站笼处死之制墩禁示众之制而罚者自罚犯者自犯岂果民之无良毋亦衣食所迫与其冻馁而死毋甯犯法而死或犹有不死之时也古语曰民不畏死奈何以死畏之然则束其心赡其身易刑罚而教诲之饮食之殆非彳扁设工艺局不为功矣则黄学士之工艺局岂第宜于京城云尔哉
　　创办北京善后工艺局说帖                                      
联军入京四民失业强壮者流为盗贼老弱者转于沟壑一载于兹殊堪浩叹洋兵未退有所慴伏犹且抢案叠出几于无日无之将引联军全撤无业游民生计日拙苟不早为之所则民不聊生人心思变更何堪设想今欲地方安静必先为若辈筹其生路然后继以峻法使之进有所图退有所畏善后之策如斯而已兹谨拟工艺局章程若干条防患未形寓养于教是否有当伏乞钧鉴　一京师人火因稠密五方杂处民数向称二百余万庚子之乱死亡虽众而自去冬以来洋兵所据之地以京城有全权庇荫最称安谧且谋生较易四乡来者日众故居民大数较乱前时并不见少　此指平民而言若官商两等则不在其内　一查京都居民除官商兵丁外其谋生之道约分两途一曰食力　西人所谓工也　一曰食技　西人所谓艺也　食力之中以当家人车夫水夫及瓦作小工四项为大宗食技之人以木匠瓦匠人数为最多此外尚有各种手艺之人统计其数亦不下数十万皆系客民并非土着本系安分之人惟自洋兵入城资本无出坐食山空不免流为匪类　一以上各项人等以失业之故遂致作奸犯科无所不为无所不至既非王法所能禁止又非粥厂暖厂所能收养筹思至再惟有多设工艺局分别教养不独销目前之患且可开商务之源虽稍糜费于一时而可获利于异日一举数善无逾于此今试略以管见所及陈其办法如左　以上总论设立工艺局缘由　一工艺局所收之人大约可分为三等择其向有手艺者就其所长付以所需物料制造成件后交公中发卖并令　教授他人此为第一等其次则选其年轻而性情灵敏者就其性之所近令习一技如织布织带平金绒绣雕刻牙木制造景泰蓝之类为第二等其余粗笨老幼残疾之人则可令其织席打绳编制箕帚及一切粗浅易为之事量力课程为第三等　一凡遇洋人所需之物如绣货景泰蓝及毡毯雕刻之类向为北京所著名者宜格外加工制造不惜资本以为抵制洋货畅销土产之计总之凡中国已有之工艺务期精益求精格外推广中国未有之工艺亦当设法仿造挽回利权使人人如此讲求处处能如此整顿则商务之兴此其嚆矢关税不加而自加漏不塞而自塞矣　一中国地大物博洋人素艳称之惟查出口之物大抵皆系生货而非熟货生货者乃土产材料未经人工制造之谓熟货者如丝茧棉花织成绸缎布疋或用机器或用手工多经一番人事即本国人民多获一层利益中国政府向于此事不甚留意无人提倡以致出口熟货日少一日向来本有之利浸假因循尽为他人所夺可惜可叹莫此为甚今设工艺局首在考求生货出口之后洋人究竟作何用处譬如驼毛一项为北方出口之一大宗彼用我国驼毛织成地毯长方一丈五尺便可售金洋二百元而其所用驼毛至多不过五十元使我亦能仿织成毯则其余一百五十元之利亦为我工人所得而我国所获之利即顿加三倍其他若此者不可枚举本局皆当一一考察以导利源　一本局开办之始先就北方已有之物北人能做之事次第招聘教习一一试办万不可好大喜功徒博虚名而鲜实际　一凡试办一事试造一物其初成之时所费材料必多所获利益必少然不可执此遽为定衡以致有或作或辍见异思迁之弊故局中主持其事者必须确有定见具有恒心者方克胜任　一凡创举议办一事总在得人而理方有成效今议此局专归绅办而官为保护拟设总董一员司帐二员管库中物料者数员其余每办一事即设一司事以专职守皆须酌授薪水俾敷日用并不得兼任他差将来办有成效所获利益在事人员可明提成数作为股分惟平日则不准擅动公欠如此则人人皆可尽心任事而免流弊　一此举有裨地方良非浅鲜乃善后第一要政亟宜从速举行惟经费一节苦无所出应请由政府拨付开办经费数万金及每月津贴若干将来办理得人必可获利尸由时再行筹还太皿此举果能成功将来获利必不在招商局之下　一开办之始宜先就土木各工入手以便凡局中所用之物皆自行制造　一试办果能有效在各处多设分局盖局中多一人作工即地方少一人为匪推而至于各府州县皆能仿办富强之基不外乎此又岂徒工艺之末而已耶　一办有大效即应购办机器及招聘海外华匠舆之讲求新法制造并在外国设立公司将所造货物经运外国自行销售则获利更厚盖自设招商局以来凡洋人在中国营运之利我几挽回一半今再能振兴制造自运出洋则通商之利彼此共之其所得必有数倍于招商者非虚语也　按华商在美洲及南洋所售各货皆华工食用之物居多并非售自洋人是所赚者仍是华人之钱至于洋人所需各物皆来华自行购取回国后获利颇丰而华商之在欧美自立公司与洋人迳行交易者甚属寥寥是有来无往并不得谓之通商华商之愚固不足责而从前有商务之职者即领事是也然亦绝少留意仍未道及良可慨也　以上各节乃大田各情形将来开办时页另立详细章程以便遵守　黄中慧谨拟
　　论各省宜仿设工艺局事                                           
执笔人读北京工艺局章程既竟作而叹曰呜呼为是者其亦有心人哉夫中国贫弱之大源不出于学业两界学界既浅陋迂疏而业界亦日就疲惫此中国之所以敝也市井之中椎鲁之夫拘守成法不求进步于是海外之风潮渐倒灌于东亚之大陆其祸初中于工商究其实卒受之于　国家顾工商虽并举而商务之本要在工艺西人所谓中国有生货无熟货尤能洞悉根源故工艺不兴则商务也者非直但供外人之转输往往我之土产价值极贱捆载出洋一经制造则顿贵数倍营运东来人人喜购夫爱工致而嫌麤劣固属恒情惟是中国不自求精甘于暴弃坐令利源外溢竭蹶奔走为之役使殊可怪也近日有志之士慨焉忧之多取各国工艺书繙译刊布或印成报章冀开民智然文理奥衍仅足备文学士之研究至工人既不皆识字又不甚明算末由诵习无裨实用由是言之黄慎之学士特创工艺局于京师一面收养游民俾有所事事为暂时之办法一面设学堂延聘教习选择良家子弟课以专门诚能实事求是固为今日至急之务矣窃谓各省内地苟采学士之章程仿而行之以理大物博取精用宏之中国一二十年后犹患贫弱者吾不信也　即就目前言之北方自遭兵燹人民荡析仅有孑遗田庐之蹂躏财产之散亡元气大耗断难骤复其生计萧条衣食不给者当不知凡几铤而走险易流为盗贼匪类学士之设斯局使健儿身手一一安辑弭未萌之隐患功德斯多今各省以去年之故货物停滞销路不旺工业之因而止歇者十有六七此辈游手好闲所在滋扰及至穷蹙无归则又与裁勇私枭相勾结以思一逞情形虽未如北方之亟亦不可不预为之虑兄本年夏秋长江一带水灾颇重商务既有大损工业亦受暗亏及此时而振兴之犹可补苴万一然则各省工艺局之设谅亦关心时局者所闻而兴起者乎　凡救国家之贫弱者其业界贵分而不贵合工艺厂之义主合意在广集资本萃于公司网罗一切之权利如缫丝有厂纺纱有厂织布有厂造氏巾有厂类由达官贵族富商大贾为之厂愈多财愈聚则平民之失业者愈众工艺局之义主分意在开通智慧转移风气速社会上之进化如日本全国缫丝纺纱之新机几于家有其具无大厂以为之垄断盖业分则利均利均则沾溉者广富强之起点固在此不在彼也中国工艺各省互有擅长四川之陶江西之磁浙江之绸织江苏之刺绣向冠五洲而近年各国巧制环生我犹蹈常习故他若丝茶为输出之大宗而以制法之粗拙亦形衰耗至于五金竹木之器用尤窳陋多而精美少是皆工艺局之责所当就各省情形彳扁为考究者善乎日人绪方南溟之着中国工业考也●言曰地球大势不容中国独安于固陋文明之风行将洗去其旧习必有二三达识之士兴焉奋然先天下兴新莫工业呜呼其在工艺局哉其在各省之多设工艺局哉 
　　上海法租界设立自来水说                                     
日前中法新汇报载有法总领事白藻泰定议将一千八百九十五年二月工部局所购之地建设自来水一节阅报者想必欲知其中详细情形今请表而出之按法界居民向有英界自来水公司之水总董乌里无以此系地方紧要之事几经时日欲筹一自立之策针对英公司以挽法界利权因思法界将来总须自用其水虽极繁费比之仰给于英公司者较为情愿然自办此事第一义在得一合宜地方以资营造适其时得一机会南市董家渡有一地约八十亩九千银便可购买曾经询诸精于工程者均谓地属可用总董意以趁此机缘得购一地无论其议果行与否而仅此价银能购斯地有利于工部局已属不少爰于图卷收验之后决集众股而购之计当时与股者为葛拉克穆讹塞宋武依孟里德等五人此一千八百九十五年二月初四日事也现在罗列以上股友姓名为不忘始事之意更有不可忘者则前任上海总领事吕班为之经理斯事云　定议取水分量　去年三月自来水公司会议时该总董谓法界所用之水就去年而论共计六十九兆四亿七万四千五百加郎内除民间购用及消耗之之数二十八兆三亿一万八千八百六十九加郎实则工部局所用只需四十一兆一亿一万五千六百三十一加郎按此用水数目应将一切费用通行筹算首则机器应用煤炭次则现时建造储水滤水渟蓄净水各地与夫机器水管等均须一一计及然均视每杪钟应取若干之水为纲领嗣于用水帐目上考其按月份用水数查得八月份三十一日最多者需水五兆加郎以法尺立方积计之应得二万二千七百立方尺今列一表每日机器抽水均作十点钟计以定每杪钟须取若干水方足敷用　每杪钟取水之数　三十利脱耳　每点钟得水之数　一百零八法尺立方积　每日得水之数　一千零八十法尺立方积　每月得水之数　三万二千四百法尺立方积　按英国每一加朗据原说上数目核之合法国四利脱耳五四法国每一尺立方积合一千利脱耳　按表上所列每杪钟取水三十利脱耳全月可得三万二千四百法尺立方似已足用且前指八月分需水之帐只二万二千七百立方即民间购用及工部局自用最多之数亦不过三万四千零六十立方若以三十一日每日机抽十一点钟计之则比原表所列者较多乃十月十一日公会议定每日抽水之时准以十点钟每杪钟须抽六十利脱耳每日已得二千一百六十法尺立方若按八月分三十一日算便合六万六千九百六十五立方较之二万二千七百之表实多四万四千二百六十五方视原占可三倍矣倘改十点钟为十五点钟便可四倍计全年计三百六十五日按每杪抽水六十利脱耳全年共抽水七亿八万八千四百立方即英一百七十三兆六亿六万加郎是与英公司总董所指前年法界用水之数可多一百零四兆加郎也　储水并初次渟水池　储水之池系按潮市引江流而瀦之即以来水高下相距之线为池深之线计满潮高二法尺九寸枯潮高一法尺一寸折中之得二法尺池深即按此数但池至少须两口盖一池所受之水当派出过滤时续来之水须别有池以承之所谓初渟者即此也惟每池均须能储日半所抽之水方可缘潮汐相间一作一息日半则作息三间一渟一抽恰好往复相乘按表上二千一百六十法尺立方作整数二千立方计日半应得三千立方池深本二尺则池面须得千五百方法尺始足储蓄且两池瀦水虽足敷用然仍须再砌一口以备修补时有所更代兄多一池并可宽其时候多渟浑水至净除渣滓则潮退时有小工数名便足以了之　二次渟水池　此池即遣初渟之水缓流而入者也德国佛郎甫续毫六蛮地方建设自来水有工程司名兰德利所创渟水池之法无有出其右者一千八百八十九年巴黎大会各国学问家讨论水利之事渠在该处曾申其说按其造法只须六点钟之久池中不净之质已能持得九成其法纯系灵机深得化学考质新诀所渟之水不令水中丝毫佳质与渣俱沈其速力每杪钟计只四厘然摹仿斯法更有要着不可或忽盖欲渟滤极净大抵须自十五点钟至三十点钟之久方能分出水中应列离析下坠之质其速力以百法尺百二十尺长计之每杪钟只得一二厘闻乌鸦雪飞地方所造水池亦照此法现已将成辰下法租界仿照办理计续渟之池水积可二千立方零六百二十二由地派流过滤之处相距一百八十四法尺将来速率定当力求其缓
滤池　滤池计三口二供流动一供藏储统共面积约四千六百方法尺该池当机器运行时日十点钟既随所进之水而滤之即机停后水渐退而仍不息其滤然欲所滤之净大抵每方法尺滤池面积受水二尺立方零四百以二十四点钟匀之每点钟计滤一寸深之水今每池各以三十法尺为宽五十尺为长各得面积一千五百方法尺十点钟间可以受水三千立方然夜间尚有续来之水八十五十或二十立方不等欲使滤池静息不许乱流须加一捩机以关之如此三池足滤九千立方不知将来用水究竟情形如何但三池并用遇有一池修补其两池可资更替　清水池　滤池之外另需一池专储清水盖当夜间水龙已息不派清水入管而滤池所来之水必有所承故另砌清水池一口计六百八十八立方尺该池并砌斜坡卸水计须二千五百立方方能贮满　机器及流转清水水龙　按此项应用机器水龙须照每杪钟要抽若干之水及由江而池高下之线而定今所用者每杪钟安抽六十利脱耳其高下之线计由来水之处而至地面高三十三法尺又加水龙喷水俯入池中三尺合共三十六尺机器力量按常马力计须三十三匹实马力四十七匹若锅鑪面积将来须预为上海购用次等煤炭地步从宽估实　机器厂　机器厂将来应建在法租界南岸之萧家厂其方围约须二百五十法尺立方机房由地下深二十八法尺按其尺线考其水力大约当在两倍天气二五按水力算法均照天气倍　起盖经费　现时所用起盖经费其所有料件任凭价值涨落从宽估算约在二十六万至二十八万之谱　常年经费　常年经费首在每年摊还本银并息次则雇用西人及本地人辛工次则机器所需煤炭及滤池之沙等按二十年摊还本银常年以五厘行息本息两项每年总共二万零八百七十八两辛工煤沙等共一万一千一百二十二两合共三万二千两　总论　按一千八百九十五年六月念四日所开法租界户口之册核算内计客民四百三十人居民四万五千七百五十八人浮家者六千人共五万二千一百八十八人如作整数五万二千计则每日十点钟每杪抽水六十利脱耳每人可得水四十三利脱耳零半考西国人家用水不止此数但此地不比欧洲又系初创不无地大水少之嫌然将来工部局展拓办理尚可加多倘每日运机十五点钟所得之水已可倍半若二十点钟则两倍矣至捐欠一节每人每年倘各捐银一两全数即五万二千两除常年经费三万二千两外工部局岁可得利二万两如工部局不收此利仅以常用经费分匀居民每人年只须捐银六钱二分即每人捐银一两计全年三百五十六日每人各用水一万五千八百七十七利脱耳每立方合值仅合银六分三厘查英界自来水公司每一千加郎之水收番一元按七钱五分六时价折合每法尺立方之水须银一钱六分六厘所省不止两倍半如每人年只捐银六钱二分每立方只亏银三分九厘是较英公司省去四倍矣惟就英公司代办法界自来水之帐核之据去年三月会议时核公司总董所定法界前年所用之水六十九兆四亿七万四千五百加郎内有民用二十兆加郎之说合番银二万元即合银一万五千一百二十两又另供工部局杂费七千七百七十五两九钱五分计共二万二千八百九十五两九钱五分即除浮费二千八百九十五两九钱五分不计外实净纳去例费二万两法租界将来倘照此数报交力则年收三万二千两之捐除去二万所余只一万二千两岂足敷用他时或在变通捐法或豁免报交力之款或使水价可以减少吾辈第言及此其如何办理之处此事尚难逆料惟其中详细数目自应揭出以供众览盖此为我国同人利益大局之举窃望区区鄙论足以表彰斯意是则余之所深幸也夫
　　瑞士国工艺说田各           
西国运机多仗火力瑞士煤矿甚少火力逊诸国然山岭陡绝河水流贯如高屋建瓴浩灏漫漶举地无涸处于时瑞士机器藉水利为多其取水也布之喉引之而注之池而鼓之而激之激之而轮动轮动而机动复排比众机而河之而络之一机动而众机皆动故瑞士工艺唯水利实嘉赖焉其织绒及麻布也自一千二百余年始也南宋理宗度宗之间后二百年遂有造钟表之法在坚夫城是时刊书造纸诸事亦君羊踵而起矣在巴式城后百年而织丝之艺兴又后百年细车耎绵布漂白布印花布织花织袜之工盛复百年而纺绵纱织马毛及用麦秆捆织物件之业繁再阅百年滋益大备造机器洋琴颜料火柴番鞋树胶啤酒牛奶牛奶饼梳古聿及雕刻木料诸工艺接踵云起自兹以往而旧时工艺亦就湮矣如织花织麻布及绒各物今已绝少今之瑞士以棉花丝绸钟表为大宗而制造机器玩器棉花之属则多出于东瑞士辄为之核其制造诸物综其用人之数稽其始末并其大凡详列如左　一千八百九十年各行工艺如绩线织袜织绵布纺纱印刷漂白染布碾布之类共用八万八千九百八十八人　凡机器行一千五百七十一区共用男女工五万四千一百五十八人　一千八百八十八年纺棉纺行凡用车一兆七十二万二千二百架绩线行凡用车七万三千五百四十五架织白布行凡用机一万六千八百架织花布行凡用机六千九百二十一架　一千八百四十年始创织造机器至一千八百九十年此机器共有一万八千五百副共用三万七千人用手织袜之属共用二千六百人　加劳士省多染布印花布紫利喜城多织丝绸巴式多织丝带共用六万零七百零四人　凡机器织造行二百二十七区共用二万七千八百一十九人　制造机器及各器具行共二百四十九区用四千八百四十九马力用一万六千四百九十人　制造现成钟表及玩器行共用四万四千一百四十七人造钟表事件行共一百七十区共用一万二千人以坚夫省来舍堤滑城丙城为最每年制造钟表约有三兆具以一千八百九十五年核算出口钟表及事件约值银九十兆佛郎　鞋行共用二万七千三百九十三人用麦秆马毛之属制造器物及造火因共用六千四百二十人制造纸料字画共七千三百五十六人雕刻木料五千零四十八人制造乐器二千零七十九人制造树胶物件六千三百四十一人　化学格物工艺有二千三百三十人梳古聿行凡十三区有五百二十八人牛奶奶饼之属瑞士制最佳　一千八百九十三年啤酒行出酒一兆五十二万一千八百零六担浓酒行出酒四万六千九百三十二担其中可饮者二万三千四百五十担值银二兆一十三万七千一百一十四佛郎　一千八百七十七年议院立领牌之例凡行店领牌者以一千八百八十年核算共有三千七百八十六号其中用水力以运机器者凡二千三百二十二区为马力五万四千二百四十三余外用火力者为马力二万七千四百三十二用煤汔者为马力三百九十四用电汔者为马力三百二十三凡用男女八万六千五百三十二女工七万三千零一十一其中用十八岁以下男工九千六百九十一女工一万三千二百二十三以一千八百九十五年核算凡工千人外国人居一百二十七而以德意两国人为多　一千八百七十七年通国立机器行条例每日在行造工十一下钟礼拜日休息其女子及童子造工者另有保护章程约中于通国设监督以司稽察　论曰瑞士逼处德法奥意之间地狭人稀煤产绝少工艺之兴宜倍他国为难矣然人力不给以火力火力不给以水力取天生自然之利为人间有用之资工艺之盛遂屹然抗衡诸国考德国文教皆以瑞士人为鼻祖见本报德国文教篇岂其学实使然耶虞其散漫也为立规矩以制之虑其过劳也为定期限以节之惧妇孺之不及壮夫也为另立章程以保护之患其滋弊也为设监督以稽之夫瑞士一国方里不满八百七百五十二方里人民不及三兆二兆九十三万三千三百三十四人照一千八百八十八年民籍方之中国曾不足以当数县而都其工艺用人至五十七万有奇此外业耕植业畜牧业士业商当亦称是记曰国无游民瑞士其庶几矣
　　法国工艺考田各                               
中庸曰来百工则财用足卫文公丧败之余亦以通商惠工立国工之有益于人国也较然矣一千六七百年间法之工艺已着于时哥鲁北之力也哥鲁北为法户部大臣性最俭极力振兴工艺有大功于法国其后英法战争复缴回南堤城谕旨法之著名工匠多有去法而适荷英德诸国者法工艺遂就衰王律威第十四复强霸屡启衅端重以乱党内讧见本报法国文教篇终岁无甯日会拿破仑第一好战弗恤工而工艺几一蹶不可复振拿破仑第一败后民以安息工艺渐兴数十年来遂坌起矣夫国所与立或立以农或立以商各有所宜勿庸轩轾苟无工艺而农之器用弗良商之贩运何物虽有膏腴如器窳何虽有善贾如挟持何是故农商者立国之基工艺者亦农商之佐也考法国工艺其振兴之也则如彼其废弛之也又如此是亦不可鉴矣乎用是综核年代都稽物数详列左方或亦考证之一助焉　法国工艺之兴多藉火器之力一千八百四十年法国用火力之机器火车火船机器不在内才二千五百一十一副约有三万四千三百五十马力至一千八百七十年增至二万二千一百四十六副约三十二万四百四十七马力至一千八百八十年复增至四万一千七百七十四副约五十四万四千一百五十二马力至一千八百九十年复增至五万八千七百五十一副约八十六万三千零七马力其用机器公司凡四万一千六百七十一　其所用之机器在一千八百九十年核算纺织用者凡一十七万二千九百九十九副铸局用者凡十六万七千五百八十四副开矿开石坑用者凡十三万零二百七十三副制造食物用者凡十万六千一百六十七副营造用者凡九万一千四百一十六副耕植用者凡八万八千九百三十二副化学工艺用者凡四万二千三百二十三副造纸及家具乐器用者凡三万七千六百三十二副造皇家公件用者凡二万五千六百八十一马力此外火车火船机器凡七万五千七百四十九副计五兆十七万五千九百九十六马力　通法国工艺所出货物以一千八百八十九年核算共约值银十二京佛郎克其中纺织衣服工艺值五千三十兆食物工艺值三千一十五兆营造及公家工艺值一千八百九十兆化学工艺值八百九十兆铜铁工艺值八百八十六兆　工艺行用人数以一千八百八十六年核算共用九兆二十八万九千二百零六人其中男工四兆六十九万一千三百五十三女工四兆五十九万七千八百五十三内有行主一兆零四千九百三十九大小督理人二兆三万六千五百二十二工匠三兆零五万六千一百六十一　工艺行规自一千七百九十一年法王颁谕凡入行例规除任人造工艺外凡开工艺行每年要领工艺护照其政府于各工艺行不甚干预惟不准过令工人劳苦国家仍为之限制在巴牛法京有公司六十八为兴国家工艺而设又有妙手工艺院一此院藏有好画及各样巧妙之物总理工艺局一另于商务衙门设工艺商务总局以辅之复于商务局中另设一局料理工人及工人注名册在巴黎多设雇工公所以助理工人若工人有事公所为之料理其公所共有一百二十四区区有行长一千八百九十年为行二千七百一十共出九千二百八十七始创独享权利护照有六千六百六十五机器行及商务记号即嚜头有二万八千四百零二工艺所造欠式又有五千二百零九模样　通国工艺行以五金工艺为最其中若火车路所用之钢若白铁若铁线及铸铁器皿为极盛在巴牛及各处凡洋刀行锉行针行笔嘴行所在多有其出口之尤著名者为水火灯洋锁夹马栊诸物金银器饰货物以巴牛为最以一千八百九十三年核算出口金银器皿约值二十八兆九十八万佛郎克其最大之造机器行在巴牛理利城及鲜嗌田利安路因等城是年出口机器共值三十二兆三十万佛郎克造马车工艺是年共计值六兆十二万佛郎克格致天文及医家所用各器最精者在巴牛墨西利路因是年出口共值七兆五十三万佛郎克法国乐器向来著名铜线琴最多在巴牛墨西利亚风琴最多在巴牛利安弦琴最著名在巴牛理利城及美葛域是年出口共值十一兆八十五万佛郎克巴牛钟表甲天下最著名者为有锤大钟比山干城之表极著名惟近来钟表出口田各有减色是年钟表出口可值十三兆六十四万佛郎克磁器及玻璃器皿亦极著名凡玻璃樽窗门镜五色玻璃玻璃宝石玻璃珍珠制极美一千八百八十五年计通国有四百八十九制造缸瓦及磁器行其中有二万五千五百一十七人造工所出货物约值七十七兆七十万佛郎克有一百六十五玻璃行其中有二万三千六百八十四人造工所出货物约值八十六兆八十万佛郎克至一千八百九十三年缸瓦磁器货物出口共值十三兆十八万佛郎克玻璃货物出口二十七兆二十五万佛郎克但亦有磁器缸瓦入口共需银十九兆四十三万佛郎克玻璃入口共费银十四兆七十三万佛郎克台椅及家具巴牛及波多极美又有车制雕刻扇梭及小儿玩弄等物
一千八百九十三年其出口共值一百二十九兆十一万佛郎克织成货物胶水货物象皮鞋欧洲皮货出口以法国为最伙计是年手袜皮鞋及别样皮货出口共值一百一十兆四十六万佛郎克法国工艺中最美者为纺织工艺织丝工艺天下不能及纺丝局凡一千三百五十六所共有四万二千一百七十三人约重四十七万启罗禁林其实法国所出之丝不足法国之用一千八百九十三年有五兆一十万启罗禁林原丝入口外另有七兆一十万粗丝一千八百八十五年纺丝织丝局凡一千一百七十二所共用六万八千一百人丝货以利安城为最多每年所出货物约值四百兆佛郎克一千八百九十三年丝绸出口共值二百一十二兆入口共四十九兆羊毛所织布法国向来极轻法国羊毛每年约有五十八兆八十万启罗禁林实不足充器械所用一千八百九十三年羊毛入口有二百一十三兆六十万启罗禁林多由亚坚提厘及奥大利运入是年羊毛织成货物约值二十九兆五十万佛郎克绵花工艺自一千七百七十三年在亚绵士地方始创至今则通国皆有一千八百九十三年棉花入口约重一百六十四兆启罗禁林多由北花旗东印度及埃及运入织棉布机器共有七万零一百二十六架手绞织布机器有三万三千零六十三架一千八百九十三年棉布出口共值九十九兆四十九万佛郎克入口有三十二兆一十七万佛郎克织麻布工艺法工艺中以此为最古一千八百九十三年用手织之麻布约值八兆二十万佛郎克用印度白麻织成者约值四兆四十八万佛郎克　在那牛以利沙及巴牛最多印布局在利安多染丝绸局在巴牛鲁因鲁啤来唔等城多染棉布及绒其制造纸局亦极关紧要在一千八百八十五年通国纸行凡五百零七所其中有三万零四百七十工人所出之货可值一百一十三兆六十万佛郎克在巴牛多制花纸在巴牛利安及墨西利亚多制贴墙花纸及纸牌及各样厚纸　制造食物工艺有白糖行一千八百九十二三年通国制造萝卜糖行共有三十六十八所有五万工匠每年可出五十二万三千三百六十五墩上白糖在巴牛极多行书哥辣及白糖饼及制造各式糖果行又极多制造三鞭酒菩提酒啤酒其制造萝卜佛兰地用菩提酒浸者有之一千八百九十二年通国有四千七百一十六所大佛兰地行有二十六万七千九百五十四小行共出有二兆二十六万三千零七十九桶在一千八百五十年时仅有九十四万桶造火因行有国家独享权利护照者凡二十一所以一千八百九十一年核算有三十五兆八十万启罗禁林国家除各样费用外实收银三百兆佛郎克化学工艺制造各样药水磺镪硝镪梳打之属在巴牛近地香水香油之属制极佳一千八百九十三年出口有十二兆二十七万佛郎克造番卤兼工艺通国有三百四十七处所出可值一百六兆七十万佛郎克制造腊烛行共有一百五十三处可得值七十二兆十万佛郎克制造火柴率归国家独享权利国家另择公司承办煤气火井有七百八十六所有一万四千九百三十工人每年所出可值一百五十一兆九十万佛郎克其诸造颜色造漆造铅笔者不一而足
　　德国五金工艺考田各                           
凡植民之术沃国务农牧瘠国务工商工庀材器运之以商通有易无而民足五代之季荆南马氏亦以工商给国用德介俄法奥意之交地确而厄境无可辟之壤故土着之民多业技作以营朝夕昔人谓唐俗勤俭其民终岁劳苦不敢少休德意志近之矣　曲礼之工六曰土工曰金工曰石工曰木工曰兽工曰草工自格致学兴而西人之工艺益博大抵皆因地以施宜山林之地多木工石工原隰之地多草工兽工而近矿之地则多金工德地膏腴不及法美意而矿产与之埒查德国矿产及铸金广之所多在施里先近下来因河处与撒逊近哈子处金金广铅金广红铜金广虽不多而煤炭黄炭铁金广锡金广银金广甚伙其金金广当一千八百九十二年光绪十八年产金二千八百七十七启罗禁林每一启罗禁林当二磅一千八百九十四年光绪廿年产金三千零九十七启罗禁林其银金广则一千八百九十二年光绪十八年产银四十八万七千七百十四启罗禁林其中有二十九万七千三百四十启罗禁林产自普国有九万四千八百三十启罗禁林产自撒逊国其余之银则通国所产云红铜之金广多产于满士非与安士北一千八百九十二年光绪十八年产红铜五十六万七千六百三十吨其铸为整块者二万四千七百七十八吨有三分之二为满士啡熔铸局所铸红铜之运入德国内地者是年有三万二千四百九十八吨其贩售别国者六千五百九十八吨铅金广则出于亚垦阿皮因哥伦威士巴丁在上哈●撒逊近夫牛北之地等处一千八百九十二年光绪十八年产铅十六万三千三百七十二吨经冶链局铸为整块者九万七千九百三十六吨是年之运入德国内地者一万七千五百零一吨运售别国者二万五千六百五十八吨另有锡金广一千零八十五吨运入德国二千二百五十一吨运售别国焉其余则撒逊产铋西名卑士没途灵元与威士花连产锑西名安地麻撒逊与徯先产哥巴撒逊与来因河滨之省又产镍亚丁北属撒逊国所辖产和鲁付林又产锡在伦北城制造孩童玩物甚多途灵元与威士巴丁又产锰威士花连又产水银而上施里先亚垦都细多夫安士北产锡尤多一千八百九十二年光绪十八年产锡十三万九千九百三十八吨其运售别国者有五万三千二百八十七吨售诸英者一万八千八百四十吨售诸奥与匈牙利者一万六千三百零四吨至于铁金广则除中国以外凡地球诸国英为上美次之德又次之当一千八百九十二年光绪十八年德国产铁五兆吨递年益增至去年而德国产铁已有十一兆五十万吨凡冶链五金非煤不成而德之煤金广所产亦足以给当一千八百九十年光绪十六年德国产煤七十兆二十三万七千八百零八吨由英国运入德国者四兆十六万四千五百三十八吨由德国而运售别国者奥地利亚匈牙利荷兰比利时国瑞士俄国皆有德国之煤运往发售九兆十四万五千一百八十七吨及一千八百九十二年光绪十八年而德煤所产有七十一兆三十二万七千七百五十二吨值银五百二十六兆八十九万六千零六十五马克是年又产黄煤二十兆九十七万七千九百三十一吨其余所产之煤油俗名火水极伙德国广开五金之金广又佐之以煤金广故百工皆兴职是故也　德之金银工技地球知名有炼真金之工有制假金之工有制银器之工银线银带制尤精凡金银器皿之工若那比及佛城若和子系吾若依煌若哈铙此数处之工最多亦最良金银首饰玩器之工阿份伯为最多银器之工则柏灵与奥士堡为最有名于时链锡之工多任柏灵而柏灵京城又为通国格致之士所萃故多有用电化诸学制五金及链新银者安士北与伦北亦有巧匠能制新银兵铜德人精于音乐之学故其链五金以制乐器较别国为尤精所制铜丝琴每年约有七万余张贩此琴之肆通国有四百二十五间其余大风琴小风琴自鸣琴与诸式乐器凡国中机器商肆皆备贩鬻制造钟表工厂在树花字华为多至于格致天文化电诸学所用器皿则柏灵门肯伦北来贝燕拿函堡佛郎佛士笃格诸城尤推工巧焉　德国链钢之法地球罕匹克虏伯炮厂之链钢欧西皆推重之刀剑戈矛之属链钢俱极精锐捘灵元与临世皆有极大之商肆工厂专链钢制刀剑等器制刀剑商肆除英国外此为第一其南日耳曼诸邦尤多刀剑商肆美森打属撒逊庵北属拜圆国阿便多夫在威巅北等处皆有最大之枪炮军火商厂柏灵与士班岛之工匠善制缝衣针车亚巅拿之工匠善制铁线威士花连与来因河滨之工匠善制锁柏灵哈子门肯伦北都细多夫安士北等处皆巧制铁器而柏灵哈子门肯之工匠尤良恒以生铁铸链微巧精美之玩物广贩各国　制铁路铁车之工匠执业者颇众火车铁车之巨肆通德国皆二十所函堡比利明奇厘丹积士地丁以秉各城邑船厂林立善制大小船舰制造机器工厂日益增设一千七百八十八年乾隆四十九年德国非芝起厂始制机器四十年前德国所用之火车尚多购自英国美国及俾路芝未几而机器厂大兴工艺益良所制机器不特足供己国之用并可贩售邻国当一千八百六十七年同治六年其入口之机器与出口之机器数适相等迨今而制造益精机器之入口者几绝无而仅有其出口贩诸别国者递年增益矣凡德民之佣食于铁金广铁厂者二十万人铸铁局百二十二所佣食者六万一千人链铁局二百四十六所佣食者　四万六千人铸铁制器之厂百九十三佣食者亦六万一千人一千八百九十二年光绪十八年铸造器物用铁一兆一万三千三百八十吨所铸之物值银一百六十五兆九十八万四千零七马克器物之以钢链制者三百五十二吨合钢铁以成物者八万三千六百五十四吨用经练之铁以成物者值银百六十九兆二十五万马克德之产铁虽不及英美而链钢链铁则不让焉故能工艺振兴而民之资以为养者众也凡五金之金广其藏于地则有采取之工既采之后则有熔冶之工熔冶之后则有制造之工制造既成则又有运载焉有商贩焉小民资以谋食者甚众聪慧格致之士亦藉此以创精器获厚利故金广务益于国者十之四而益于民者实十之六焉中国金广产甲地球而贫民无所觅食观德国五金工艺之繁其亦可以镜矣
　　详论制造火镜始末书                                            
甲午秋开泰以算学蒙四川学政瞿咨送总理衙门考留同文舍官听候差遣适中东之役泰条陈不报因有洗耻刍言之作为四明章君鲁质所见持以告其同乡王侍讲友莱得达徐中堂谬蒙推许于乙未七月十七日代奏本日奉　旨饬总理衙门发给工料先行试造能烧十余丈之小火镜一面因于八月初一日领欠二百五十金九月中旬竣工二十四日蒙王大臣委员马念试有效十月十三日具禀缴署十一月十八日乃蒙总署堂宪亲马念饬候议办泰于是有七说之作所以发明火镜之用也时值南洋大臣入觐事为所闻蒙以五十金为赆约泰南下泰因于去岁正月至总署请假各宪不允并谆挽留泰以南洋之约不可负遂直缕陈各堂之不可留遂函荐南洋声明在署制造火镜有效嘱其慎勿投间置散等语泰因于二月十九日抵金陵谒见岘帅三月初一日得奉札委试造火镜炮架气球泰以欲造各件当先设立炉穴土黾炉穴土黾必用火镜专取太阳之火则火始猛烈纯净链出之料乃精于是具禀陈明已蒙岘帅许允发欠但事多掣肘岘帅又难恒见仅藉洋务委员余瑞芸为通达之枢故泰有致余瑞芸书正在进退维谷之际适有在沪书贾之同乡邓其章三次电嘱勿领官欠伊愿出二万金约泰来沪用见方二尺大镜造火镜一面当作炉穴土黾用河沙熬玻璃光在上海开设玻璃局随即多造推广各省用以熬盐链金广链铁链钢泰因禀明岘帅先用商欠制造请马念如果合用然后再领官欠岘帅许允泰因至沪于四月十六日与邓立合同邓随叩造作之法泰以既经合伙不妨开诚以布讵邓得法后遂支吾延搁直至六月下旬岘帅电饬沪道查询迫泰无路只得再三向邓催恳乃购见方五寸小镜草率兴工一切均由邓主裁当长者短当铜者铁造作全未如法是以火力欠猛岘帅又屡催马念只得于九月二十七日请其试马念于十五分时内在距镜三丈远处可熔安的摩尼而试马念者不穷源委不究底蕴不核情形遂横断其不可为战阵之用其禀覆有云于三丈远处十五分时内可熔安的摩尼不能远至六七丈其不能及远可知何可为战阵之用云云禀覆岘帅后泰以火之欠猛由光之不聚光之不聚由螺丝钉之不合法因设法自措资本重加修理于腊月中旬完工于每点钟内已可熔河沙成上等玻璃熔钢铁为极清流质正拟登报启请天下奈天多阴雨欲俟晴明尚未得当而邓姓闻风即于腊月二十三日统率多人前来折镜泰因具禀总署沐于今二月十五日总署电致上海道云萧开泰在沪集资试办火镜公司闻邓姓从中阻挠萧系南洋调往之员火镜在署曾经试马念何以又有他人攘夺希查覆云云而查覆者不查马念不勘实仅据邓姓一面之词遂覆禀曰毫无成效请将火镜充公故泰又有上海署禀并具禀上海道宪恳其将镜暂留四十日不折俾泰重请试马念或请天下人同来考究幸蒙批准然自去腊以来风雨连月直至三月初二始田各放晴而镜久为风雨飘摇半多朽坏只得又从新修理修理甫完而天又连朝阴雨阴雨未已四十日之限期已尸由川中之局适成故泰弃之遂不过问此火镜之制造之始末情形也呜呼惨矣天之厄泰甚矣使天于去腊得有十余日之晴则泰之莫白者犹可藉众目之共者见而一雪之也乃不做美岂非天哉总之此镜只见方五寸于去腊已细加考究每点钟实可抵煤三百斤若改造见方二尺大镜以面形论火势已加一十六倍以体积论火力必加六十四倍每点钟定可抵煤五十斤周年只以百日晴明计应可抵煤五百万斤且其火既纯猛不杂他质链出之料必较煤火十分精良近日法国电学家叨克士以电气链钢有削铁如泥之妙今以太阳火链之当有过之无不及也又寻常煤火熬链河沙必以八点钟之久方可熔化成玻璃今以此镜于一点钟内即能熔化是用火镜一日即抵烧煤一十八日周年只以百日晴明计亦可抵烧煤一千八百日似此大用如得大力提倡行将天下受赐泰之区区感佩犹其小焉者耳
　　气球形制用法考                                            
太虚者积气之所充周也地球者元气之所鼓荡也万物者生气之所布濩也孔子之赞易也曰同声相应同气相求水流湿火流燥本乎天者亲上本乎地者亲下其言气之权舆乎佛氏以地水火风为四大景教以气水火土为四行气之功用大矣吾于泰西气球之制而益信夫泰西之学有重学汽学光学声学化学电学与夫天文地质动植测算一切诸学昔之所谓气学者贮水于釜以火烹之蒸其气以冲动机器盖合水火而用之故译者定其字为汽非用自然之气也独化学家考验诸质乃定为空气轻气淡气炭气养气诸名气球之初创也本为戏具与诸学无涉迨经格物家精心研究遂神妙无方焉英士李提摩太云当中国乾隆四十八年法国人孟某始制布为球以火火因冲使上升嗣从格物家之说改用轻气易布为绸涂之以漆各国转相仿效工力有加然李君又云式样甚多固亦未能备述也窃闻气球形制虽多总不外轻气热气二种又或有兼而用之者轻气球之制则以轻密丝绸制为空球其用法则盛以轻气下连爿木榻而轻气与球体尚轻于空气故能浮托上升至热气球者因空气热涨则轻轻则上升故其形制球下有口口内生火与轻气球微异然用气力者球体既轻其力必薄凌空运动不克自如设遇狂风猋不无颠陨之患用热力者热气渐减其力必微即设火以生热而火倘烬熄球必顿坠势亦难以持久于是又设法以防其弊而形制益精矣考近年各新报所载有所谓风筝气球者系德国兵官所造其形直圆向底渐大有尾如舵球外有网网下悬篮另配一小球形如风筝以辨风之方向有所谓从御气球者系德人胡尔佛所造状如橄榄其尖向风可减所受风力中置小机器推转风扇两叶如汽船之暗轮以主球之进退球下系筐筐底平置同式风扇以主球之上下后有方式之舵以左右之此皆轻气球之类而能不畏风力旋转如意以妙其用者也别有天气雷者不名为气球而实热气球之类其法以一小球如满天气能在离地千尺之高载四十磅之重球端藏有电机能然球内之气球底有篮盛以炸药为行军之利器又有古巴人阿勒巴创造新球用油捐制成内储炸弹上置油灯灌以极热空气以火浣布罩其灯若遇战时乘夜放入敌营灯熄球落其口自开冷气侵入与热相触药弹立爆此皆因热气不能久存顺其下坠之势而用之者也夫轻清上升火性炎上其理本属易明中国儿童喜放纸鸢乘风飘扬略与轻气球相近或糊纸为灯实以焰硝樟脑一然立即飞腾亦与热气球相似特儒者但谈空理不尚制器儿童戏具学士大夫尤不屑究心所以让西人独步耳要之宇宙间莫非气也气发而扬则为光气触而鸣则为声其尤动荡而疾速者为电西人研求电化各学精益求精将来变化扩充愈难限量谁谓气无专门之学哉
　　问大舜陶于河滨器不苦窳记称有虞氏[工](上)陶外洋推中华为产瓷最古之国宋后尤成江西[独]擅之利能博考中外制法以筹整顿欤                          
陶窑字古止作匋外象形内缶指事也说文曰古者昆吾作匋其说出于世本亦见吕览按昆吾国名即春秋卫地所谓昆吾之墟也卫地滨河虞舜陶于河滨或即在是欤据高诱吕览注韦昭国语注昆吾为己姓始封之君名樊乃吴回之孙陆终之子时代实在舜前作陶者当即其人而或以昆吾后裔为汤所灭者当之误矣考工记曰有虞氏上陶盖自器不苦窳以来甒大泰尊名详礼器啜型饭塯用达宫廷厥后世传其业阏父入周犹为陶正有自来矣中国产瓷之古制作之精宜为外洋所推重也独是三代以前简编缺田各秦汉以降纪载亦未有专书今饶州浮梁之景德镇其地为东晋时新平镇唐武德中置新平县厥后徙废镇名昌南宋景德中始改今名相传新平治陶始于汉代陈至德元年新平尝贡陶础唐武德间有陶玉者献假玉器由是置务而其详不可得闻朱氏桐川陶说有古窑考一篇亦仅能溯源于唐自越州窑始且据陆羽茶经以为邢不如越又云鼎州次婺州次岳州次寿州次洪州次考邢州唐属河北道寿州属淮南越婺岳洪皆属江南顾独未及饶州者殆是时所产犹未善也又唐书地理志河南道贡埏埴盎缶是河南亦产瓷五代都汴其制始精周世宗之柴窑北宋之汝窑及汴京官窑皆河南境惟均州穴缶朱氏陶说以为在河南禹州按禹州为古阳翟地夏禹所居本名钧州其字金明代避神宗讳改为禹若土之均州乃湖北襄阳府属恐向来传写之讹或朱氏考之未审也定窑出定州更在邢州以北龙泉哥窑象窑则于越婺为近而南渡后临安又有修内司官窑且推行于福建皆宋窑之著名者然宋时更有吉州窑在今庐陆县永和镇矩斋杂记云相传陶工作器入窑变成玉工惧事闻于上遂封穴逃之饶故景德镇陶工多永和人据此则永和衰而景德益盛盖自南宋迄元他窑渐皆衰歇明代专于景镇设官监造以供御用而江西遂独擅其利矣顾前明委任中官苛索严督颇为闾阎之害我　朝尽革其弊不惜帑项轸恤工商　国初郎紫垣中丞仿造古式酷似成宣赏鉴家称为郎窑而康熙间御穴所制鱼缸流传都市虽已缺损外国人犹以重金购去其珍贵可想见也所惜者精妙上品悉充贡御外间殊少流传市肆间所售御窑器皆瑕玷之弃余已觉绝无仅有且御厂旧窑久圮仅就民窑责令承办贡器兵燹后体质颇不如前而外洋瓷器转觉今胜于古尝考江西通志所载烧造色目有仿西洋雕镂像生及红色绿色乌金器皿仿东洋抹金描金描银器皿盖昔日洋瓷类多铜质传以彩画所谓大食窑佛郎嵌者大抵如首饰发蓝之类故但仿其色泽今则外洋亦用土质无异中国而洁净细腻且过之陈次亮农部谓中国制瓷之法由高丽传至日本辗转至西洋西洋西人刻意讲求精工殊绝日本复仿西制物多价廉浸淫入我内地利权日失因欲设立公司仿造洋瓷以资挽救洵可谓深识远见矣窃谓振兴工艺之道惟在尽吾之长以求胜效彼之长以求精中国御窑器甚为秘惜者以成本出自官帑商家无力仿制故出洋之货并无上品今欲设公司必厚集资本广储物料先就御器旧法推广仿制此乃固有之长不学而能洋人但喜物精不惜重价必可事半功倍所谓尽吾之长以求胜也近今译出西籍但有造玻璃法尚无制瓷之书欲仿西制非出洋学习不可此非旦夕之效然中国瓷质本佳但须参以新机不必尽舍旧法宜先取洋人需用之器及销行中国之器仿其式样虽未必青出于蓝亦庶几熟能生巧所谓效彼之长以求精也夫洋货之入口夺我利权者莫如洋布而洋瓷非其比也华货之出口日形减色者莫如丝茶而瓷器犹未甚也及时而图之是在识时务之俊杰矣
　　纪法国最大观星镜                                              
法国名士螫的哀精制天文器具据法国性学报云近螫君因一千八百九十年举赛普天大会备制一古未有之大镜按该镜陈设观天台内是台适立于嗳欢尔大铁塔之旁此镜长有六十法码径有一码二十五值银一兆四十万佛郎然制造此镜颇觉不易试问六十码长之机器如何使之盘旋灵动安设此镜之台又需若何广大若何灵便然作者解此谜语也殊为简易渠谓此镜将来并不转移横陈于石砌之巨架而不少移动中间用一可转旋之平镜径有二码者迳收天星之像转而射之于大镜如此旋转灵便而省周折矣于是人皆美螯君心思之颖巧而庆其玉成此大功也又有法名士名璜特维威者颇有眼福曾入亚拉螯地方螯的哀机器厂各种精细机器尝逐一谛视于是在宇宙报上将此镜之制法详述一遍诚美观也其细情详列于后按全架机器共设有二十四长管俱以厚钢皮为之管长二码有半径一码有半该镜上有添附之机器一具据说造成后有十码之高云观星镜举以架架可移动重有一万四千启罗克郎么凡架上零星各件皆制作精细所有各节皆配合自如直臻十□之境磨砺该镜之工系托磨镜厂专办该镜径有两码厚有三十生的码重有三千六百启罗克郎么初起委荪螯朋琉璃厂专办但厂主以工太艰钜从未见及不肯承办厥后幸有垂蒙琉璃厂主名台斯泼来者自愿出而尝试承担此工然微此公几无人顾问矣台君曾试浇镜盘十二枚始得一最美者后见十一枚皆有疵累不适于用最佳者即系起先所浇铸者螯君因欲使此镜磨工与擦工俱精细考究于是不计工本费尽心计务使成功而后已余在此并不将配合此镜之各种细情故为铺张只将其大端田各言之按此镜衬以钢皮平垫一亦可移动镜之上面设一细石磨亦可旋转石磨径有一码零二磨之之法自他机传递转动之力于大镜使大镜旋转均匀再运以推挽之力于石磨使之一往一来作直戋之行石磨并不与大镜相触其用力于玻璃者乃清水与细石粉绞和之糊也大镜砥砺一日镜面亦平匀一日并照镜面平匀之级石粉逐渐换细至后且搬近石磨致与镜面相磋西四月十五号当璜特维威巡游该厂时镜面与石磨相去不远只賸米利迈当五十分之一分盖自七个月以来自朝至暮大镜常旋转受磨擦而镜面日渐平滑然尚未为止功也镜面所有锋棱不平处日有人在彼验视而验视之法又极精细或有手指移近镜面玻璃得热即行伸长然甚细微而验以此法亦可明察无遗至镜面砥砺平匀后即用物尼池地方之细泥细细干擦田各需一月之久方始了事逮后磨工与擦工告竣后大镜即傅以银大镜管中有所谓近物镜者亦以此法磨治计自始至终所有工程殊浩大殊艰涩且每分钟有破碎之虞而致全功尽弃每面近物镜重三百六十启罗克郎么值七万五千佛郎以上各种镜面俟工竣后共值银六兆佛郎云近物镜共有两一为拍照之用一为窥视之用二镜俱可随意换转只用一小车盘旋而已其廓大之数有六千倍并可增至一万倍犹忆自古以来远镜推廓最大之数乃至千倍而止兹直至一万倍之多可谓杰构矣至此奇杰之机究作何用目下尚未知悉惟旁人所以期待之益效则远出千古万万据璜特维威之说天文家如用此镜可窥彻自地至月之天像大队兵马之展扬大西洋内兵舰之水战为此此架大镜开十九世后自经天文士运用之余在天文图籍内必增一大伙新事而发人所未发本舍官引领而望冀螯君所创大举早日成功使有造于学问多多焉中法新汇报西十月二十号
　　制钢新说                                                  
西十二月三号伦顿工艺世界报录波罗茶来稿云钢有一种可性余考得已越七八年系以数式钢制造同式之小刀用以淬水而得之钢有数种或为遮拾父子所制者或同业各店家所制者用以制刀而淬水见热度虽同而所得之坚软则大异又觉刀口之处既变冷而复生光乃持入黑暗之处将各种细为比较则更明显凡同种之钢其变火色必同不同种者则异有一种自炉取出时甚红明在黑处见其渐处黑暗至某度忽然复显红明乃再渐渐变黑又有一种先由红明变至极黑甚于前一种然后复显红明由是复黑复明数次始不见光又试得淬水使其坚刚则有数种宜于大热有宜于底热其宜于底热者若淬之于大热反不得坚因此吾不得其故者久之但既有此异事则必有可解之理乃告于同业数人初或不信试之乃服后见士柏报曾录一论论及此事殆有他人先我而知之者矣惟吾未遇其人今请以己见告我同业诸友看其当理否一问钢何以冷而复热曰此是钢受热既大于伏热之度则钢纹有变化之事二问钢因伏热而变何故曰此殆非吾所知惟以理推之或系遵化学之理而变或系变其质点之摆列或炭质之变形铜内必含炭质炭有多种形式譬如钻石煤炭木炭火因炱笔铅俱异形同质之物三问何以加热于钢以慢为妙曰因其吸取伏热必需时急则不及吸取四问若将钢亟加大热则有何害曰凡钢大具则外皮先熔而内层尚未甚热盖传热需时时不足则内热不如外热之高热度不高伏热更少也五问若钢受急热而淬于水有何变马念曰凡钢受急热则伏热不足淬水之后钢质不坚而害其物以上五问五答大约易明也按常所教之法皆谓淬水时宜俟钢红若李色之度此则甚谬法不能拘泥若执用此法必不能时时如意盖钢式不同火色即不能同李色之红乃火色之甚低者有等钢虽加热更大而淬水成物尚未坚刚可知不能以此色为定则也然则淬水之时当以何为准则盖必先由慢加热至钢鳞将脱之际乃持至黑处观其变色俟其变至将复显红之时即是伏热将散之时可以淬水矣若太热或太冷皆不足之谓也自记其所需之时候所变之形式下次依样为之永无失吴但其色之深浅可因审色处之光暗而异故最妙以极黑之处为淬水之所然别处亦非不可但辨色较难耳由是可得一标准之法无论何种钢皆可得极坚刚合法之度否则过脆过软皆非所宜淬水变坚之理或系钢身受冷甚疾伏热散去亦疾钢内质点不及复形譬如炭质不变为笔铅之软性是也然则制造钢器常有奥妙之理存焉惟各人每秘不宣以为己利是以同业不得互相资益耳
　　泰西制造问畣                                             
问泰西诸国竞言制造制造之用专恃机器机器捷于人力固已古人之不见及此何也岂今人贤于古人乎曰古无机器之名而有机器之理水火运动肇于既济之曳轮光气荡摩原于风雷之相薄近日泰西之新法其理之见于墨子淮南关尹诸书者显有可据中人失其理西人衍其传迄于有明西人入中国王忠节公留心斯学辑远西机器图说一书并制虹吸鹤饮轮壶代耕及自转磨自行车诸器见之者颇称为可非可可也此亦宇宙自然之变化理固然也辟如日月之代明四时之错行天亦可矣金银蕴诸山珠玉潜诸渊地亦可矣形体有妍媸性情有美恶人亦可矣然之三者均不得谓之为可也如必语之曰可则天何以成为天地何以成为地人何以成为人无天无地无人更何以成为天下天下之大其为物也不知几千万种一物自有一物之体一物自有一物之用一物自有一物之气一物自有一物之机使不栽之培之畜之育之取之制之变之化之是万物皆为无用也夫草木生于山林不运以斧斤何以成器栋宇基诸土石不涂以丹雘何以成形西人之于物也多增可蓺各炫可法有一物即辨一物之质以收一物之用有一物即究一物之气以运一物之机不使两间之大有一弃材即极之毛羽微物可以织成适用其心思之精巧有如此者究其精巧之由则曰得力于机器究其机器之由则曰得力于算术而算术之能成机器以至精巧者夫亦曰理而已矣今岂异于古乎曰然则古人明其理而不制为器是亦以机器为无益于民生耳曰机器之为用大矣安得谓无益于民生哉英人李提摩太着救世益教一书又名中西四大政其中弟七章有益于今首论养民列西国养民新法最要者有二十一条其一曰造机器以便制造也自制机器以后四十兆人可作千兆人之事其省工价有如此者又英人艾约瑟着论机器之益云民既增多应添置机器以养之使无冻馁之虞又云如咸丰年间英国有工人一百四十六万仆役一百三万织布印花工匠五十万牧牛羊者三十万制靴工人二十七万女缝工二十六万男缝工二十五万挖煤工人二十一万木匠十八万海军陆军共十七万洗衣人共十四万织绒呢者十三万织绸缎者十一万銕匠十一万羊毛戋工人十万石匠十一万送信人十万织夏布者九万水手八万制作干果糖者八万园丁八万熔銕工人八万开客店者七万酒保在内瓦匠六万卖鱼肉蔬菜者六万袜工六万教习幼童者六万作麦丐包者六万售卖各种布匹呢者六万凡此百有余种如无机器何以为生绎李艾二君之说是泰西各国机器之兴足以生民足以养民致富之由实基诸此今中华人士有言机器夺人工者有言铜銕损人气血者不知所损者少所益者多泰西各国耕牛车轮磨石风车舟船皆用机器近百年内大效已着物价亦极廉矣如其无益何以泰西专用机器而贫民不见其多中华不用机器而今为不见其少两以相衡而不明时势之谭可不攻而自破矣迩年以来风会渐开西学日盛如江南之制造局湖北之织布局上海之机器局江苏之纱厂山东之机器局次第举兴颇收利益亦可见机器非累民之物矣客岁湘省亦建宝善成机器公司制造各种货物均适于用湘中人士极力讲求扩而充之富强之道根柢其中当必大有可观者矣兄周秦之书犹存圣贤之理具在聪明材力日新月异安见不驾西人而上之哉
　　工学问答                                              
问工学一事发端甚大收效甚远今国力日绌度支益窘势不能拨给巨欠建立学堂各省士商甚苦捐输之费欲设立小学亦难措办工蓺必无长进之日今欲筹一切实易行之法有可言欤曰通商惠工民事所急有司之责也今且卑之无甚高论蕲以一布衣之力足以开办者莫如创立工学通俗报舍官设总舍官于上海而推广分报舍官于各省会其行文之体宜取浅近以小说之制演述算学格致汽机工程之事理由浅以入深由粗以及细使田各识之无粗解文义者尽能通晓报首必宣扬孔教宗旨使妇人孺子佣工厂斯役能知圣学之归而定于一尊不惑异说报末必甄录京外近事使妇人孺子佣工厂斯役能知世局之危而启发义愤通其湮郁纸幅务必精良报价必须廉省则销售之途易广购阅之人必众此有三利专家之师求之自外其事甚难今得数人者主笔而海内不学之子皆可得师法其利一小说蔓衍诲淫奖乱今谄以圣教正人心遏乱源其利二普之弱也尽国人而奖以自强之策卒踣强邻雪仇耻今行以是术收民心之涣免积威之劫其利三上海绾毂天下有志之士集赀五六千金已可举行时务报舍官农学会举事不过数千金近事之师也而分报舍官则听天下有力有志者续行之绅治其省士治其乡得二三百金为派报司事薪水已可举行计各省必有善堂善捐各欠支绌之中酌量通融戳拨尚易筹得也分报舍官之职当取各省厂听州县之工数土产土货之数阅实之最其目于总报舍官凡工数分二事曰不成物之工曰成物之工不成物之工若铁路工若船学工若电线工若井矿工若治水工若营造杂金工若营造杂石工若营造杂木工若营造杂土工不成物之工分二事曰成食物工曰成用物工成用物工若制铁器若制金银铜铅锡器若制丝若制布若制竹木器若制磁若制玻璃若制煤油若制纸若制皮羽毡罽呢绒骨角若制绳索火爆草帽缏中国杂用物工若仿制肥皂火柴象皮等杂输入物工成食物工若制茶若制盐若制烟若制酒若制糖若屠割若制麦丐若制药若仿制罐菜等杂输入物工工数分三等通晓格致制造工程理法材器开敏者为上等蓺事习熟田各解文字者为中等质性勤朴向无烟癖者为下等粗晓蓺事嗜烟顽惰者自为一等闲民无常职转移执事者自为一等小邑大城计数若干岁列而比较之土产土货之数分三事曰土产可制造成货而未创为者曰土产土货输出外洋而制造未善销路未广者曰土产土货流转内地而制造未善销路未畅者岁列而比较之总报舍官条为列表以四时汇刊报末廿三省工蓺之情事如烛照数计则其进退之机消长之故明白于士民之心而其转移之效固有收于无形者矣
　　机器制造土货大有益于中国论                                        
天地一机器也日月相吸寒暑相代而位育成焉人身一机器也血轮相运脉管相通而举动灵焉知天地人身之无异机器则知机器之为益多矣粤自鸿蒙既辟地平天成震旦一区神灵首出府事修治物类蕃昌懋迁有无化居纪于虞书土物服贾牵车详于周诰举凡百谷果窳竹木麻枲之利取诸植物羽毛齿革骨角蚕丝之利取诸动物五金土石宝藏之利取诸山泽者皆土货也然而竹木非亚斤削不可以成材麻枲蚕丝羽毛非缫沤组织不可以为布帛动物必修治而适用矿产因陶冶而始精故货也者生之于天地而成之以人力者也泰西诸邦崛起于数千年之后患人力之有所限于是创为机器以司制造工艺之巧月异而岁不同虽机器运以水火而实运以人心之灵用力则劳用智则逸理固然矣海禁既开市舶大集凡进口之货无非机器所造出口之货又无非运往以待机器之造中国不能自造而又事事听命于人于是洋货畅行土货日窒利源外溢元气内亏噫岂天之厄我中国哉实欲使我磨砺儆惧以惠此中国耳每见乡曲谨愿之民胶庠迂执之士偶闻洋务车取如谈虎色变然过市而购洋货未尝不喜其新可入局而者见机轮未尝不诧其神妙是何异临渊而羡鱼耶近年风气渐开通商大埠已有以机器制造土货之举且复推行于内地此实中国之一大转机也虽试办之初规模未广然丝经机器而匀茶经机器而鲜花经机器而净布经机器而良其余种种类有利益故同一货也昔则朴陋今则精美昔则拙迟今则捷速昔则差等今则整齐大哉美哉泄造化之枢秘塞国家之漏省手足之劬劳畅华洋之销路益孰大于是哉且从前不敢用机器者以为恐绝贫民之生计不知出货既多需人愈甚今日机器辐辏土货销行向谓有碍生计者小民反得资之以为利其得失不尤彰彰乎虽然土货以机器而产广机器以土货而用多而苟不讲制料之机不索制机之机购自他人动需重价则仍不得尽获其益也筹全局者宜知所先务矣
　　振百工说                                                      
古者圣人操制作之权以御天下包牺神农黄帝尧舜禹周公皆神明于工政者也故曰备物致用立成器以为天下利莫大乎圣人圣人之制四民并重而工居士农商之中未尝有轩轾之意存乎其间虞廷扬拜垂殳斨伯与与自夔稷契同为名臣周礼冬官虽阙而考工一记精密周详足见三代盛时工艺之不苟周公制指南鍼迄今海内外戍师其法东汉张衡文学冠绝一时所制仪器非后人思力所能及诸葛亮在伊尹伯仲之间所制有木牛流马有诸葛灯有诸葛铜鼓无不精巧绝伦宋明以来专尚时文帖括之学舍此无进身之涂于是轻农工商而专重士又惟以攻时文帖括者为已尽士之能事而其他学业瞢然罔省下至工匠皆斥为麤贱之流寖假风俗渐成竟若非性粗品贱不为工匠者于是中古以前智创巧述之事门臭然无闻矣泰西风俗以工商立国大较恃工为体恃商为用则工实尚居商之先士研其理工致其功则工又必兼士之事吾尝审泰西诸国勃兴之改数十年来何其良工之多也铁路火车之工则创其说者曰罗哲尔曰诺尔德而后之研求致远者不名一家火轮舟之工则引其端者曰迷路耳曰代路尔曰塞明敦而后之变通尽利者不专一式电报之工最阐精微者则有若嘎剌法尼若佛尔塔若倭斯得若阿拉格若安贝尔链钢之工最擅声誉者则有若西门子若马丁若别色麻若陪尔那若回特活德制枪之工则有若林明敦若口云者士得若毛瑟若亨利马梯尼制石駮之工则有若鲁克伯若阿模士庄若荷乞开司若那登飞其他造船造钢甲之工则有德之伏尔监英之雅罗法之科鲁苏造鱼雷造火药之工则有奥之怀台脱德之刷次考甫德之杜屯考甫泰西以人姓为人名自链钢以下大抵以人名为厂名即以厂名为物名者居多当其创一法兴一厂无不学参造化思通鬼神往往有读书数万卷试练数十年然后能为亘古开一绝艺者往往有祖孙父子积数世之财力精力然后能为斯民创一美利者由是国家给予凭单俾独享其利则千万之巨富可立致焉又或奖其勳劳锡以封爵即位至将相者莫不与分庭抗礼有欿然自视弗如之意则宇宙之大名可兼得焉夫泰西百工之开物成务所以可富可强可大可久者以朝野上下敬之慕之扶之翼之有以激厉之之故也若是者人见谓与今之中国相反吾谓与古之中国适相符也中国果欲发愤自强则振百工以前民用其要端矣欲劝百工必先破去千年以来科举之学之畦畛朝野上下皆渐化其贱工贵士之心是在默窥三代上圣人之用意复稍参西法而酌用之庶几风气自变(人)人才日出乎
　　论各省善堂宜设工艺厂以养贫民                                  
吾闻之西人之言富国学也曰凡一国之盛衰强弱必视其人生利与分利者之多寡以为比例差故生利多者必其国人人皆足以自养而不待仰给于他人分利多者必其人皆无业游民以坐分有业者之利然有业者之生利有限而无业者之分利无穷以有限济无穷则生利者殆生利者殆于是生利者亦渐入分利者之途既入分利者之途于是有业者亦变为无业者之类至于举国皆无业则其国不待战而亡盖合一国之人民物产而盈虚消息之比例有如是也　中国今日之人分利者多矣以男女之大较而论大率男有业而女无业以男子之大较而论大率无业多而有业寡男有业而女无业则一家之中生利者五之一而分利者五之四无业多而有业寡则一国之中生利者十之四而分利者十之六职是之由举国财产耗蚀无形彼小民农作晨夕勤动足胝手胼终岁所[入](人)仅充藜藿岁虽中收犹有菜色少有凶旱鬻及子女流为乞丐道殣相望或乃逃之外洋流离万里鬻身为奴操作劳瘁且遭虐逐其黠者则结伙为盗通衢白昼掠财虏人愚悍顽元广无异土番惧乱者厂堇悬睫之忧察微者作迁地之计駸駸乎酿成祸乱者几矣然而当机危势迫之时恒不至于破裂败坏者非人心之可恃则以有诸善堂之默维持于其间也善堂之功筹集众赀赈恤贫乏损有余而益不足不惜其力不惜其财踊跃争先无分畛域如吾粤之广仁广济爱育崇正明善述善诸善堂以及香港之东华医院澳门之镜湖医院等或设之镇埠或设之乡邑凡八十余所或合数十人之董理或鸠数十万之赀财灾报朝至赈欠夕移颁惠浃于邻省捐输及于外洋故无业之民虽多而义粟仁桨日月不绝使苍顿者得延命于残喘桀黠者隐消除其萌薛木可不谓生民之大功哉虽然天下事事有本末理有浅深有补于一时而无补于将来有利于一隅而无利于大局者吾所以不能不推盈虚消息之公理为诸善堂进一说也　何以谓有补于一时而无补于将来也西士李提摩太之言曰凡人作事而能有益于人即为生利一流反是则分利耳今日善堂作事岂能谓其无益于人然推其极则实一分利之端也何则善堂之死济也见人则与闻则赈初未计其求济之人为何如受济之后为何若惟求尽吾心耳不知求济之人大都谓不足以自养其实真不足以自养者不过十之三四其中原可以自养者殆居强半盖人生除废疾不任事外无不可以执一业为一身衣食计者废疾者极之不过十人中三四耳外此必饕餮畏难游手无艺之人幸有赡给苟安目前不复发愤谋生以为终身之计今世贫人中此等人实为十之六七如香港初开时囚狱修洁饮食稍优而游民无赖乃相约互斗亚斤幸罹于狱以得供养盖衣食未足则廉耻难立势固然也是以赈恤愈多则待哺愈众游民愈盛在好善者初非志料之所及而此等人则已自塞其生利之路利路既塞则分利无已卒之贫者终贫而富者不终富举国之人惟皇皇然日呼救贫之不暇而生民之元气无复有养回之时则以知分利而不知生利之误也　何以谓有利于一隅而非利于大局也昔张南轩谓人生大恶莫如鄙吝公理家之言养民谓必使一国之富人不事盖藏竞用其财币以为流通然后于生民之全局有益则今日善堂之施赈殆得其意矣不知得其近似之意而未得其本意则于大局仍无裨也何也夫有取于用财之意者非谓挥霍奢侈徒掷于虚牝也盖富者果能常出其财以兴贸易譬如开一行栈费本二十万子母相权于己既可以获利而修房屋者得其若干造家具者得其若干售货物者得其若干工作者得其若干贩卖者得其若干而诸种人得其所利于是又出所有以图他事业或用之于衣食居游之中而他事业及衣食居游之所需与其所自出辗转摄引得其益者至不可纪极所谓于全局有益者此也今日之善堂捐数十万之钜欠以拯数十兆之民其利不可谓不溥其心不可谓不侠然而此数十万之钜款集之原不为易而数十兆之民均之各亦无多盖可以救其饥寒未能使其无饥寒可以赡其一身未能赡其终身可以拯此数十兆之民未能推及于他数十兆之民可以用此数十万之钜欠未能复生数十万之钜欠以视西人用财之道流转循环利益均沾其相去盖有间也
　∽湟瞪鸵当
种别
工业学校本校
职工徒弟学校
工业教员养成所
共计
百分比例
就职官厅学校
一九二
四二
八七
三二一
三八七
执业民厂
三二六
四六
一○
三八二
四六一
入学他校留学海外
一
二
　 
三
○三
因事告假
二二
一
　 
二三
二八
兵役
二五
一
二
二八
三四
未详
一七
一三
三
三三
四○
死亡
三二
四
三
三九
四七
  </div>
  <div class="pagination">
   <a href="皇朝经世文新编续集_page21.html">
    上一页
   </a>
   <span>
    ...
   </span>
   <a href="皇朝经世文新编续集_page17.html">
    17
   </a>
   <a href="皇朝经世文新编续集_page18.html">
    18
   </a>
   <a href="皇朝经世文新编续集_page19.html">
    19
   </a>
   <a href="皇朝经世文新编续集_page20.html">
    20
   </a>
   <a href="皇朝经世文新编续集_page21.html">
    21
   </a>
   <span class="current-page">
    22
   </span>
   <a href="皇朝经世文新编续集_page23.html">
    23
   </a>
   <a href="皇朝经世文新编续集_page24.html">
    24
   </a>
   <a href="皇朝经世文新编续集_page25.html">
    25
   </a>
   <a href="皇朝经世文新编续集_page26.html">
    26
   </a>
   <a href="皇朝经世文新编续集_page27.html">
    27
   </a>
   <span>
    ...
   </span>
   <a href="皇朝经世文新编续集_page23.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
