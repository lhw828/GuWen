<!DOCTYPE html>
<html>
<head>
    <meta charset="UTF-8">
    <title>皇朝经世文四编 - 第 18 页/共 29 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝经世文四编 - 第 18 页/共 29 页</h1>
    <div class="content">论赛会之益
工商为富国之本周礼一书言之者甚详而管子治齐官山府海亦复于此措意卒相桓公遂霸诸侯文公据破残之收拾余烬躬行节俭通商惠工迄于季年国以复振中国国势负弱极矣加复近者和局既成商约改订利权损失可想而知从此商务日形艰绌其贫弱且将愈甚日贫日弱至于极致且不免为各国商战之所兼并而底于灭亡可不惧哉顾欲救此贫弱当振兴其工商欲振兴其工商当筹上下交尽之策与夫筹之自上及筹之自下之策之所宜从出本报日前业经不惮烦复分别而详陈之矣然犹有其事固介夫工与商之间而关系于振兴之枢机甚大为前论所未及者之一端则赛会是也请更晰言于此以补前论可乎尝试征之泰西赛会之举创始于英人而法人继之奥人继之后此继者愈众其会亦愈盛其开设也大都于其国之京都者为多其会有大有小有总有分有一事一物专门之会有百工万物总聚之会其会皆有定期有数年一开者有数十年一开者开会之际必举派大臣要员董理其事布告各国咸使闻知遣人齎物而赴会焉故会中大都萃五洲之技艺罗万邦之物产区分类别有条不紊易于流览使夫国人有所观摩于人之所有而己亦有之者则比较之人所有而己所无者则研究之何优何劣何损何益何去何从何改何革皆有依据而于人情之好恶物产之盛衰力役之贵贱运价之高低税则之重轻成本之多寡销路之畅滞诸端尤为考察详尽不遗余力说者谓泰西工商绝盛握大利权为古所未有者皆由于赛会之功诚非诬也我日本明治维新以来亦仿行之工商之业遂蒸蒸然日有起色为各国所惊叹进步不已駸駸然且掌东洋之利权而与彼各国争衡并驾其明也若夫中国赛会之事于古昔虽未见明文顾中庸为天下国家之九经来百工居其一管子有云来天下之财聚天下之物藉其通货御之以轻重高下之数国之利也周礼则有大市朝市之别大市百族主之朝市商贾主之而训方氏又有观新物之政夫来百工聚天下之物开百族之市而观新物之制虽未强辞传会即谓为今之赛然其于赛会庶几近之矣今宜复古意循西法参酌损益折衷至当以举行之或官办或商办或官督商办择南北冲要之地几岁一举为之定期各省内地则分开小会其开会费用或由官措或由商筹皆可惟以求适于事势有赛会之利而无赛会之害为主本报前论中国工商势散振兴者当筹其合赛会亦一合之之道也当事者其亟图之哉
鸦片
论鸦片烟加税
香港中外新报言英国牧师丹拿者系议院鸦片会中之经理者也丹牧师传教中国时深见华人多受害故欲拯救此英国议禁会之所由设也与斯会者各色人等均有不下数百余人员另有一人致书于日报馆力言鸦片之美几若天壤间不可少之物丹牧师亦着论于日报以驳之今节录其大意曰来书论鸦片之美用意刻画颇见匠心然终惜其识之不广见之不周也西国始种鸦片不过备药之用及入中土仍仅止于此否故此物若为私家所种其用早当严禁以除中土之害无如事关印度朝廷且为度支兵饷所系故须妥筹善法不能遽尔删除然我等私心无时不欲印度早除此害且此物之入中国寔用兵以过成致登正税此岂中国所得已者乎若使其税中国所征之数亦如印度之式尚不足奇奈何又有霄壤之别乎试思鸦片果害华人即不应使入中国如不为害亦应由中国随意加税中国之恶鸦片过于英国之恶酒而英国酒税如此之昂中国税如此其贱何其不相侔也中国素疾鸦片林文忠公督粤时设法严禁讵料前后相反至于如此乎惟是物极必反中国于此必归于禁其禁亦必有善法加税一亦善法之一端耳我并非欲中国加税劝特以其税中西过异实不公和约议定中国征其入口税银每箱十磅若在印度孟米出口者每箱征银六十磅如以中国之茶相较而易见和约议定中国出口之茶其征税每百元之七五不及一成之数至入英国之口则所征税不下四五成以茶与鸦片并观其公道与否大可概见矣窃思中国寔为自主之国鸦片一物其准否入口与应否加税中国均可自为之主若设善法以除民害又岂等挟山超海之难哉丹牧师所论如此亦可见直道之尚在人间也第吾所不解者中国洋土价银小土则五百两以上大土则在四百两以上除中西所征税银之外则商贩之所余不过二百余两光景但未识印度需价若干水各费若干尚能寔贝患若干详细代筹未必能得加倍之利何以贩卖者竟趋之如鹜怂恿国家用兵以相争耶大约烟商之得利较之贩售他物可胜一筹至于印度之税银较之征收他物可加百倍无怪印度国家不肯禁止鸦片也虽然凡事贵得其平耳英国既不能禁止印度不种中国又不能禁止印度不来惟有加重税银庶几价亦日增贫人之吸食可渐减少纵不能如印度六十磅之多亦不致如现今十磅之少于银税则无不补益于吸食不甚便宜此亦不禁而禁之一法也在英国似不能阻止在印度似亦当思变计在中国似应力图禁种或者郭侍郎二十年可以度绝之说能成不负丹牧师诸人创会之雅意俾中国喜吸此物之人可以除酖毒而登仁寿矣试观道光以前价昂贵吸者自少在后价贱而吸者始多兹能加税自必增价亦返本还原循环往复之理也吾前曾为说曰患之来也以渐其去也亦当以渐亦此意也
论禁必停税
禁一事目前各省大吏雷厉风行或示谕限期或颁发条约凡属官员士子书役兵丁以及民间诸色人等皆令戒绝勿吸先禁馆以绝未有瘾病之人次查保甲以限在家吸食之数果能寔力奉行不难根株尽绝论者谓仅禁馆而种莺粟之禁不能认真则内地所出土必有销售之途吸食之人势不可绝外来洋土虽或减色而税项所入以资一切经费者又不可少则洋土之来亦仍听其自然而吸食之人又不能绝为大吏者于此二事未能加意而徒沾沾于禁馆示限期是截其流而不清其源亦何益哉且土之税因裁除之后无可以抵偿一切经费不能挹注明知言之无益即言之而不能行若种莺粟则目前地皆是虽严札迭摧而各不能寔力奉行委员亦且虚应故事其势万难净尽故亦无可认真若严馆勒限断瘾则吸食之人不能不从官员不戒则参割士子不戒则扣考书役不戒则斥退兵丁不戒则除可以惟我所欲为至平常之人则更有怀刑之惧不敢与官长相抗较之请停税严禁种其难易自有分别是以置其难而趋其易且将使吸食者一律戒绝无论洋土内土销场渐次稀少自然税无可收而种无可利于此二者阴寓不禁而禁之法在当局者固未尝一无权衡也然不于此二事示其限而变其章而吸者终不服也乎二者之中惟洋土税之关系尤重正不可不筹万全之策也设使天下无一吸之人即有亦不如今日之多与今日之盛而洋土税顿渐减少浸而至于洋商不来洋土不入诚国家之大幸而民生之转机矣然而今之洋税其赖以支用者若干恃以经理者若干事即如福建船政局所造所添船只昨见某大臣奏现在所添之船十有余号请援照成案在于洋药税中动支每年约有二十余万犹有不敷是制造巡战船只及购自外洋之船所需经费全在税一项以故中国之海防较往昔为密中国之船械较往昔为精方宜大弛厥禁令洋土涌至市大兴然后税厘可以倍徙而以之购船造械精益求精俾海防足以调遣外患足以抵御可见攻敌备敌之法将为鸦片是赖而谓可以禁绝勿吸使税无所收哉夫今日之势安内攘外之道不能并行而以救目前之急作未事之防则精兵利械可以御外侮虽海疆无事国无衅不可一日无备若制造一事固在所先然制造之所藉者乃在税一项是不禁而攘外之道得矣如谓土销畅吸食日众民情习于懒惰风俗趋于縻费废时失事贻祸实甚而馆之中尤有藏污纳垢之虑盗贼潜往往在是为地方除害似宜以此为先务是禁而又可以安内也特无如其事之窒碍而不可行也顾此则失彼顾彼则失此欲攘外而内何以安欲安内而外无以攘将禁馆者自禁而收税者自收乎吾恐两不相谋其究必有一失抑禁而不严故留收税之地步或仅禁馆而查保甲示限期之法不认真行之乎吾谓欲禁馆欲人戒而洋土之税依然收之以济用揆之朝廷政体已觉自相矛盾必别筹生财之道以滋挹注然后请停税与严立禁二事并发又酌行莺粟之禁以杜其流如此则不特吸者无所藉口即洋商亦自不贩运如此而数十年之痼疾可永除矣
论禁必不能成
尝读美国林乐知先生万国公报其论英国近事曰烟禁将成谓英有议员宣言于议院曰必当集众商定咨行印度禁植鸦片伦敦人心甚为切其意必要于成英国禁烟会诸教友益为欣喜踊跃立行函达各境牧师乘此机禀求议院核准其事无论何国能禁与否姑不具论惟我英国君主宜偕议院力持其权务行筹禁总之害人之物不当出于英也西人闻此遂以为必成我请一言以断之曰英禁鸦片必不能成英人设立禁鸦片之会已久矣以英国虽无吸食鸦片之风而印度种植甚繁英商贩入中国吸者日众为害滋深思欲拯之用集厥会特请于议院大臣设法渐禁印度栽种莺粟期于断绝净尽顾国会弗允所请一则意谓鸦片乃东方人性所好为必需之物不可须臾或离二则鸦片本为药材用以治病乃中国人民自甘吸食于英人何咎之有三则众士所言鸦片为害情形未免过当难以凭信四则莺粟一项关乎税饷今若概行禁止势必倍征他深恐激生祸端由是观之言必欲禁者教士之素志也言不能禁者执政之用心也政与教原判两歧教以救人除害为本政以富国强兵为主鸦片为害人之毒物人人知之知之而立禁之不复有所迟不容有所顾虑此教士但知为人计而不再为己计也印度自种植莺粟而后政府抽其饷税设官戍兵地方一切经费皆从此出设使一旦而禁绝之费从何出无鸦片是无印度也但为人计而不为国计所益在人而所损在已势有同于从井救人此政府所以不敢出也英国教士所设禁烟会已行之十六七年每岁在议院中必抒其傥论宏词以耸执政之听闻无奈言之谆谆而听之藐藐初未尝着有明效何则以其但言一禁字至于禁之后若何善后若何补苴或另植葡萄桑树以兴制酒养蚕之利藉补莺粟之利否则别有善图以弥其所不及或者执政尚可转圜而今皆未之言也禁烟会首为多尔德伯爵沙茀亦在会中以下为备筹议者六十有四人咸谓鸦片流毒中国英人皆抚心自愧四十年来屡请议院严禁因华民嗜此者多疑为甘受其毒且中朝禁种莺粟屡不果行又疑憎恶之心不实故议院至今观望当时曾请于驻英钦使特垂明示鸦片是否害人中国聪明之士是否同恶能设法与英并力断绝此种贸易否中国驻英星使曾尘上听英国政府之意必俟中国先行禁止内地种植莺粟然后禁绝印度之贩烟否则自涸其利源自断其利薮而以利权授人也各持两端事卒不果顾为英言者果出于禁当禁其在我而已初不必问人仍行种植与否也苟徒诿诸他人其不欲出于禁也可知已英国牧师尝入内地游每遇种烟之农人恒言官府禁止莺粟者必其官受洋人指使期保英国贸易之旺不欲吾侪自种稍分利权耳此言似为无理而却有理官禁内地之种烟是犹为渊敺鱼为丛敺雀者也我窃以为种植既分先后则禁止亦宜先印度而后次中国其理庶得为允
总税务司赫德曾箸一书专论种烟大旨谓华人吸食鸦片以进口烟数计之每人约吸三钱即为一百万人以华人三兆论之仅三百人中一人吸烟而中国自种莺粟制烟或云每年三万余斤或云二十六万斤多寡悬殊折以中数大抵与英数相符如此计之中外鸦片每年共销二十万箱约重一万二千墩其价约金钱二十五兆磅每磅值莺洋五圆有三吸烟者者逐日所费自一百二十钱至二百八十钱但英商为鸦片贸易者恒言华人通国吸烟观所遇市井之人仍复气体壮强以为鸦片无害中国之据此言殊属不然真违心之论也或又谓中国既仅三百人中一人吸烟事属细微当无大但吸者虽少受害甚深因之通国人人切齿且印度所来之烟价昂瘾毒一入中国即挠中国禁烟自主之权必待印度净根株中国始可议禁赫君此言始可谓之持平矣不然彼此猜度徘徊冀幸鸦片果何时可禁哉英国教士欲先于印度禁止贩烟毋许种植莺粟诚为拔本塞源之计惜未有以善其后也故仍不能行也特怪教士于华人之吸烟深恶痛绝而斥之为地狱中人责备无稍宽而于贩烟之英商则敬之重之与之周旋接不敢少愆于仪试思吸烟不过害及一己而已贩烟则害及千百人其中孰大孰小孰重孰轻语云窃者诛窃国者侯观于此不禁有世道人心之叹无论中外如出一辙教士禁烟之举如果心坚志一凡遇贩烟之商人悉鄙弃之不与之交即其人所捐之项来助教会者不受其钱急挥之大门之外谓此等赀财取之非义丧人之命倾人之家乃始有此教会受此钱适足以玷教会而蒙污贻垢耳教士而诚能恶之绝之有不与同英国之势则贩烟之商人知为通国所不齿庶几返躬自愧久而久之必思变计香港旧有一洋行曰口行者其东人立誓不贩烟入中国故其行中货物无所不备而独于鸦片阙如此商人诚足挽回末俗而为中流之砥柱也诚可钦哉诚可钦哉或曰英国屡议禁烟非真欲出华人于苦海也特恐他国持其短长故先发以制人耳香港有华商某姓者屡承烟膏而发论禁烟沪上有开设土行者亦欲附入华人禁烟会皆秉承此意者也虽然言禁固胜于不言禁也未始无裨也在教士之热衷锐志苦口婆心亦未可负之也俾英人知种烟之害贩烟之非华人吸烟之患日复一日潜有转机然则其成也将尚有所待也请拭目而观其后
书论鸦片之害后
鸦片之害为时寖久中国无论贵贱少长皆喜食之至美其名曰霞癖又曰福寿膏以为吞云吐雾雅人深致不当如是耶贵馆以如椽大笔作暮鼓晨钟黑籍中人有不回头是岸也哉尝考鸦片产自外洋载于本草名阿芙蓉自明代始入中国本朝则康熙二十三年始以药材列海关之税每岁二百箱而已干隆三年私贸者四千余箱嘉庆元年因定贩食鸦片之例而私贸仍不可止道光元年奉旨查禁粤省大吏以暂事羁縻徐图禁绝入奏于是因循日甚其突增至二万箱者则在道光六年设水师船之后道光十二年裁船而积习已不可挽十七年复设船议定每千箱以若干箱送水师报功是年进口者遂至五万箱大抵自总督衙门以及船营汛差保窑口各关口司事者莫不有费而鸦片之害遂烈而鸦片之害遂大矣夫鸦片岂真难禁哉良由中国之上下好利而忘害也诚使船不敢收其费营汛不敢取其费差保不敢领其费窑口不敢敛其费各关口司事不敢私其费则鸦片虽欲害人其如人不受害何至于总督衙门有费而船营汛差保窑口何责焉即各关司事人又何责焉即谓受鸦片之害者皆由贪鸦片之利也亦何不可鄙人生长乡闾不谙政治窃谓欲禁鸦片受害之人必先禁鸦片受利之人夫利害不并行未有贪其利而能顾其害者亦未有罹其害而遂舍其利者苟欲禁之宜明颁谕旨告知天下凡京官外官吸食洋者限以半年戒绝半年以后仍蹈故辙一经告犯即行革职春秋二试应之举人暨贡监生员必其不食洋切结连环互保违者不准应试中有带具者查出即行枷号示众候补人员着各省督抚司道查明有食洋者一并革职吏役兵丁人等吸食者亦限半年戒清违者革役除名其余士农工商一染此癖乡里咸为不齿隐示与众弃之之意不出一二年间可期弊绝风清也又鸦片利厚各省乡民种之者如鹜凡有种者此即令拔去违者罚其田充公其有制造具及贩买土者封闭其门不准贸易则以清其源者节其流而何患积重之难返也尝读侯官林文忠公拟谕英吉利王檄有云今定华民之例卖鸦片者死食之亦死试思洋人若无鸦片烟带来则华民何由转买何由吸食是外洋实陷华民以死岂能独予以生彼害人一命者尚须以命偿之鸦片之害人岂止一命而已乎故新例于带鸦片来内地之洋人定以斩绞之罪所谓为天下去害者此也观文忠此檄卖者食者皆处之以死则鄙议内外官革职生员不准应试吏役兵丁不准当差亦不为过也即治其种鸦片者封闭其门以其产业充公亦不为过也文忠负经天纬地之才其所以筹议鸦片之害者亦不过如此郑子产有云政宽济之以猛是也又各埠馆林立其中良莠不齐多有暗藏春色或在其中以局赌为事不独吸宜禁其败坏风俗尤宜禁也因读贵报纵论及此以为中国不禁鸦片则已如欲禁之非严以禁之不为功苦衮衮诸公以为洋药之税其甚巨土药亦经大宪派员设局抽厘为国家度支计不能遽禁则非鄙人所敢知也
论害
鸦片流毒中国已有百余年当时视为禁物来数既不多中国人之吸食者亦甚少自林文忠公烧偿之后禁遂大开虽无教名间吸食之理然既收税着为定例则民间亦遂明目张胆而吸之来源愈旺吸者愈多而受害亦愈多然当时只有外洋运来之大土其受害已无穷期今则各省植莺粟括浆成土若云南贵州四川山陕以及江苏之徐州尤其着名者也向咎西人之毒中国而今更自相残害既收其税自不能禁外洋之不来既不能禁外洋之不来自不能禁民间之吸食云南贵州四川山陕江苏等处民间之栽种者又收其土药税为进之一大宗则何能再禁民间之吸食乎不但此也中更议和之后出愈大罗雀掘鼠搜括靡遗药税之外又加膏捐说者谓西人酒之税独重以其无益于人也税重则物价必昂昂则无力者自不能吸食即有力者亦可望其稍稍节减中国之土税土损犹是意耳亦不禁而禁之一法也昨报纪芜湖访事友人来函云传闻驻京总税务司条陈加税土药一策专以出土最旺之云南四川江苏安徽等五省先行创办按照每百斤征税六十两计算每年约可收银三千万两惟须就田间收浆时即行征缴以后无论运至何省概不重征等语总署业经议准惟户部与外省督抚尚多顾虑或谓京中俱经允行并有此以六成归还洋债三成解归内务府一成办公惟各省疆吏议覆摺奏尚未尽行达部故尚未经揭晓此系官场得有确信且悉总署会议原摺及税司条陈某京官条议均皆奉有廷寄抄给到省势在必行云云如果照此办理则土药之税当加一倍土税如此加重其价必昂方冀吸食者舍洋而就土虽害犹是或者利权不致旁落今若土药过贵则人亦何乐而不食洋药乎蒙意土药加征则将洋药亦必加税而后巳其势然也然无论税重税轻而吸者仍不闻少减非但不减而且日有所增于何而知即于加税知之矣诚以能加重税者以药土销之旺也土药销之旺以吸食者之多也以此观之中国之害终无已时矣四民以士为首朝廷虽大开禁令而于官士人仍不稍宽者诚以官为四民之表率而士人皆得进身为官者也往往见有同通州县以下因嗜好过深而上之弹章者朝廷即立予斥革可知朝廷禁虽开而独不能为官恕也
或者谓因嗜好而登白简者下僚居多岂内而阁部寺院外而封疆监司皆知自爱而无嗜好者乎曰不敢谓大僚之人竟无嗜好之人惟皆讳莫如深人皆无从而知之故亦无从而参之耳至于士人虽未闻有因吸食鸦片而被斥者然各省学宪考试时无不谆谆劝谕黄兰学宪试江苏时须考生之指如吸鸦片者不列优等亦可谓严矣调署广东番禺县裴明府出示云奉本府宪转奉粮宪札行准藩司移开案于光绪十二年七月十八日奉两广总督部堂兼署广东抚部院张案光绪十二年六月二十六日准礼部咨内阁抄出光绪十二年五月初三日奉上谕御史文海奏请严禁士子吸食鸦片一摺士为四民之首宜如何束身自爱若如所奏本年会试士子竟有手提鸦片灯出闱情事实属不成事体该御史当时既经面何得因人数众多不即扣留惩办嗣后乡会各所有派出王大臣等务当实力稽察如有前项弊端即行送交刑部照例办理并着各省督抚于乡试时一体认真查办以端士习而挽颓风钦此钦遵云云今届期广东援例出示各省想亦必遵行上之责备士子如此之严是待士之厚也凡士子之吸食鸦片者秋闱伊通恐中心不无惴惴矣不特功令森严不无顾忌即场中吸种种受累其害亦有不可胜言者矣朝廷虽独严禁官士人之吸而不知官士人吸者独多凡吸之人筋力疲惫精神枯耗故无不废时失业俾昼作夜在一无所事之人既无所事自无督实牵制之患不妨优游岁月乐此不疲精神虽耗本无所用其精神也筋力虽疲亦无所用其筋力也与一灯一枪相终始己以无用之人自待人亦以无用之人目之已耳若一入仕途无论簿书钱谷案牍劳形即应酬迎送之繁亦刻无暇晷每见吸者当衙参之时终夜旁徨不能安睡诚以安睡之时已为吸之时所误矣一有堂事案卷茫然临渴掘井诚以阅卷之时亦为吸之时所误矣迎送也必待瘾已过方可出门及至出门而去者已去来者已来徒劳往返其能不开罪于上游者乎见客也必待瘾已过方可谈而车轿之伺于门童仆之候于室无不啧有烦言其能不开罪于同僚者乎然此尚知顾忌竭力从事者也而犹虑不满于人意若但知吞云吐雾置事于不问误公误私势所必然一旦登之白简后悔无穷谓非吸之害耶至于士人一吸鸦片在家之时用功者举业尚可不废然人之一年而能竟其业者吸者迟至二三年恐尚未能竟其业者也大抵用功之时大半亦为吸之时所误耳一值考试则更苦状万分院试之时终日而毕既不能具且无吸食之时无吸食之处祗能吞服药往往有平日称好手而场中精神不济因之潦草塞责者更有遗忘药而遗白以出者涕泗交流无论矣然科岁中不过受一日之苦犹易敷衍若乡中九日九夜之久其受苦不更甚耶虽可以带具并可以卧吸而为时亦较宽展其害似较轻而不知虽可以带具而究为禁物藏之既不可不严否则如手提鸦片灯出闱而御史已形之奏牍矣不但此也士子之负筐入闱者书籍笔墨号帘号闱以及钉绳日用之物食物器具之类已带不胜带若再加以具不但收拾之烦而且提之重吸之人力多不济其受害者一中虽能卧吸而号舍如蜂房如蝟之伏不能伸缩可想而知且又须起稿焉又须誊写焉又须翻书焉又须煮饭焉又须涤器焉忽起忽落烦苦之状莫可言谕且闻之吸者外吸若干者中必倍之因恐精神之不济也在外吸食尚有废事失时之虑中虽较岁科试为宽展而文字较多虽写作从速尚嫌局促再分以吸之时有不手忙足乱者乎其受害者二且当手忙乱之时瘾未过之际精神恍忽一灯荧然书籍纵横不仅如青山之乱往往有试卷之被焚书籍之被毁者其受害者三吸之人食物少带尚可忍饥且各物可乞诸其邻若则不能稍缺或所带不敷或为号军所窃无过瘾即不作文亦难终日而在号舍之中既不能交卷而出又无乞邻之处此种苦状虽系自取而其中心如焚实堪怜悯其受害者四现在中不但有瘾之人必须带具多备鸦片并有无瘾之人临置备具或假之他人入中吸食以为鸦片可以解倦并恐精神之不振藉此以助文思往往有素不食鸦片而因此上瘾者其受害更无谓矣现虽重申禁令恐仍不能掩耳而盗铃耳
查鸦片本为洋药西人以之治病而华人之作俑者创为具卧吸流毒无已今戒之药市廛列而吸之人有增无减药之消场亦日增一日令人无从索解据此中人云从前戒药之中多用灰而今则用吗啡者居多吗啡鸦片之精也故药一日不除瘾一日不绝并有绝而药不绝其实与不戒无异华人受之害恐无已时也此尚但论官与士人耳受之害者岂独官与士人而已哉当禁未开之时吸之人大都皆富商大贾巨室王孙然尚千不得一百不得一而且深藏密室惟恐人知莫不以吸为耻以吸为忌者也近二十年以来非但有力者吸食渐多即贫苦力作之人吸食者亦渐众且皆明目张一榻横陈几成霞世界之害尚可问耶人但知外洋土之来贻害中国不知仆就外洋所来害犹浅自内地栽种而害更不可收拾矣国以农为本民以食为天虽现在种者断不能与禾苗黍稷相妨农害民比比皆是每见种之处竟有一家大小皆吸食者所种之收浆后必扣留一家一年之粮余者销售为完赋纳租之费而饭食则尚须从别项经营之出息自较别项为优然一家吸食亦所余无几矣若遇收成歉簿官断无以赈荒之理非填于沟壑即流为盗贼非种之害耶此等种之人皆因吸食鸦片无以为生不得已而为此自种自食之计其初本无谋利之心也故所种亦少迄今渐推广即素不吸食之人不知吸受害之深但知种得利之厚于是相率而效尤向之一村之中种者不过一家一家种者不过数尺地现在种之处竟有种之数亩数十亩者即素不吸食之人自种之物吸之良便亦必至上瘾而后已以此观之亦何怪今之吸者之多耶且向之吸者皆须置备具在家吸食或有父兄督责者不便吸食故上瘾者尚少今则馆林立易于避嫌往往有家中不知其吸而其吸已数年者此馆之害也不但此也人之吸大半皆从游戏而来自有馆或借此以息足或朋聚而谈心在有瘾者到此过瘾本不作怪而素不吸食以为偶尝此味必无大害不知一而再再而三及至必不可少之时而自不能不吸矣使无馆此辈断不吸亦断不上瘾者在今各省各郡各邑馆皆密如节比即乡落市镇之间亦有数家数十家者若湖上更不胜屈指有所谓大间中间小间并有花间每日所消之当以千计当以万计即所点之灯油曾有人合算统计沪上须油二三十篓但就一隅而论所费已如此不但所费之大不知消耗几许人精神败坏几许人家产废弃几许人事业是馆之害更甚于种矣性最烈而亦最歛而最速人当疲乏之时多吸一口则精神为之一振故力作之人吸之者多然因力乏而吸食则一刻不吸一刻不能用力究之愈吸而力愈乏愈吸则小民之生计不更穷乎且因其性歛而速而人之有病者往往以为急救之法治泻治肝最为有效然取效在一时而受害在毕世吸之人大半因肝气者居多并有并无肝气而吸上之后以之藉口者其害更由自取也并有因之毕命者性暴烈生吞数分片刻即能致命自有鸦片以来或因勃豁而自尽或因受逼而轻生阳间增无数公案阴曹多无数鬼吞自尽之案报中所纪几无日无之然皆妇女居多使家无吸之人生即妇女之性固执当亦过时即解断不致有家破人亡之患大抵之毙命易于悬梁自刎与酖毒无异酖毒究非易得而则到处皆有且久已视为寻常吸食之物并不禁售即家中本无者买之亦易则何异地皆酖毒哉乃明知酖毒而人争吸之是亦华人之一大数矣日人禁最严故国势蒸蒸日上华人吃者多故国势日弱利害相较固不待智者而知之矣蒙意欲除害须禁栽种各处禁设馆一时虽不能禁绝亦正本清源之道也然当此捐项日增帑项支绌之时亦祗付诸无可如何之一叹矣
拟禁鸦片说
求治者必清其源除害者必穷其本比如养苗必先去其稂莠螟蟊方可致壅培用药必先袪其风寒暑湿方可加滋补泰西诸邦自与中国通商以来漏之最大者莫如鸦片以土苴易我金钱岁以四五千万计窃揆天下大势入者固多出者正复不少中国所出以丝茶为大宗其税不敌烟税之半外洋所入即使利益均沾其税不及烟税之半以每岁计之两税相衡已多畸漏若统筹三十年之通所损何啻浩万斯即布告天下明示禁止揆之万国公法谁曰不可惟是贩售鸦片其利为英人所独擅其事为英人所专主他国不得而干焉英人恃印度为外府一切设官养兵专赖鸦片无鸦片是无印度也故英国议院大臣曾在其国中立会禁栽莺粟毋使流毒于中土初议改种他物然亦卒无善法说者谓与其外禁邻邦之贩售不如内禁民人之吸食外禁事听之人内禁权操之己鸦片运入中国消流早登和约今欲禁之自外必于约内删除鸦片进口一条则庶几流绝而源澄抑思英与我国通商他物获利犹微而鸦片乃进之最大者一旦商去其无穷之利断非所愿故前人为禁烟之说者曰极贵则易禁极贱亦易禁极贵在重征其厘税使之加无可加极贱则遍地栽种莺粟可以无事外求要之禁烟非不可行在乎立法严而行法宽期效急而收效缓毋至徒扰乎民而已至于烟之为害人人知之矣一为贫之由就其大处观之边关之地岁入烟若干数岁出银若干数以极有益之银而换极有损之烟如是者相沿已数十载银之去者不知凡几欲其不贫能乎就其细处核之编户之氓人日得米一升半升即可度而烟之费则倍蓰既不能节其所出复不能谋其所入于是鬵田宅鬻妻子一身所有无不斥卖殆尽吸烟者耗其资即不吸烟者亦并受其累一乡若干辈一州一邑若干辈推而至于天下更不知有若干辈欲其不贫能乎一为弱之根凡吸烟之人不耐劳苦筋力减也不能振作精神颓也不思久远心术坏也图片刻之安不问来日贪一身之适不顾全家其能任以天下事哉以至朝廷无刚断而宫弱胶庠无气节而士弱军旅无纪律而兵弱闾阎无事业而民弱举天下趋于委靡而无勇往直前之概皆鸦片阶之厉矣虿之毒螫之而已蛇蝎之毒除之而已洪水为灾天生大禹以平之猛兽为害天生周公以驱之惟此鸦片苟不先去其害虽尧舜不能为治不先禁烟即开矿亦无用也矿之所出不敌烟之所耗相安糜费储积仍无由基是灌漏也即练兵亦无裨也持戟之士即属吸烟之徒一遇惊惶遁逃惟恐不速是张空弮也
近日民间吸嗜者十居六七上自官绅下至肩挑背负之俦无不以有限之资供无穷之瘾甚至鹄面鸠形填沟壑而不顾内地种植莺粟者比比皆是种于云南者曰云土种于四川者曰川土种于两广者曰广土种于浙江台州者曰台土山西一省种者愈多河南一省所种视中土各处所产为独优以土膏厚而壤地居中也一亩岁可收烟膏二十两吸烟之人日多一日种烟之地日广一日若听其自然而不加以厉禁即使无外侮之至推其终极亦相率为饿殍而已矣然则禁之之道当如何曰由官而士而兵而民自贵达贱其情公自上及下其势顺内官责成于长吏外官责成于督抚士责成于学使兵责成于主帅民责成于守令限期可宽而用法须严逾限不悛者杀无赦惩一所以警百此周礼用重典之意必令出法随而后可以挽救若稍一纵弛视为具文永无廓清之日矣或疑关税少此一项于国课有噫子孙之膏血为外人吮食其大半而父母欲得少许分而尝之尚忍乎哉此不徒见小利则大事不成也昔赭寇鸱张蔓延十余省其有于国课者岂止一项筹饷募兵种种需费任得其人则理财自有善策若唐之刘宴可征也岂必恃此烟税哉或又疑禁烟而西人不允奈何曰我欲止其烟土之来则彼或不允我自禁夫民人之吸则彼本无涉惟是烟非止洋土本地所出亦多欲返烟土而尽为谷土此非可强制也必择地方官之老成晓事为众所服者因其土地之宜风俗之便设法以劝导之使勿再种烟然非久任者弗能办今朝更一牧暮易一令奉行者必有名无实故禁吸烟者宜严而劝止种烟者宜婉禁烟之后吸者既渐少则烟土之利亦微民自愿改业矣禁烟之时编查保甲标明烟户以严旧吸新吸之分藉示区别既吸烟者许其在家吸食年老废病者听之余者限以若干年当戒逾限不戒者罪之地方官每年必将清册送呈苟吸烟者渐少从优保奏如或壅于上闻以少饰多及督率不力者从严参办如此则上下一心励精图治庶几烟害潜消于无形耳不然者岂第贫弱之患哉
续禁鸦片说http://wave.bbs.xilu.com/昨读贵报见有拟禁鸦片一说此说也固已屡见而是篇尤为精密其筹禁各法亦罔不详且尽殆所谓有利无弊毫发无遗憾者矣何可续何必续何敢续何能续然愚则偏欲续诸君且听我之续夫鸦片之宜禁畴不知之苦于无良法以维持之则一纸空文人皆视若弁髦其有认真办理者雷厉风行必使根株尽绝毫无假借令出惟行如是则可以禁矣顾中国之治各分畛域东禁则去而之西南禁则去而之北则是以邻国为壑而暂效于目前仍无补于大局也由上而下次第各有所责成是已然中国之地大矣广矣人又多至三四百兆安得耳目之必及即安保禁令之必行知所谓禁也者仍即纸上之空谈耳愚则以为禁鸦片之法别有在也夫中国之漏鸦片最为大宗若中国而忽下禁烟之令则香港澳门等处即可以为鱼之渊雀之丛而利仍出于外洋于中国无与也今中国创设海军讲求西法制购轮船铁甲相度险要筑建炮台电线虽已通行尚欲造铁路以辅电报之不足会计一年所入不敷其所出之数费用颇为浩繁则何不即于禁烟之中更寓裕饷之法非必其出于聚歛而国用自无不足是不亦美乎其法安在曰中国而禁鸦片之来路外洋或为之梗中国而禁华人之吸食外人不得与闻也一时而欲禁人之吸食人或不免有巧避也若听其吸食则彼无庸避矣请下一令曰凡有吸食鸦片者不之禁但必须呈明在官即由编查保甲时详细注明分为上中下三等下等之人吸鸦片者每月应捐纳洋银两元中等者每月捐纳洋银二十元上等者每月捐纳洋银五十元或再于此三等中斟酌子目稍分捐数均无不可此之谓烟捐乃吸烟者之捐非贩运者之捐也夫彼吸食鸦片之人往往锱铢必较同一烟馆而此家较彼家烟盒稍大可以多出一口半口则必舍此而就彼一星灰末沾于桌上亦必爬剔而出以灰易膏斤斤较量灰中或和以水并有搀杂他物之灰以相混者种种下作皆由于鄙吝之故下等之人或小本营生肩挑贸易或以推车负担自食其力一日所获除糊口外仅足敷烟霞之费又岂能于烟赀外再措烟捐若中等之人则尚不至如下等之竭蹶然于烟赀外另出烟捐恐其力亦有未及即在上等者家道殷富或系显宦尔俸尔禄断非吸烟所能贫然此等人或不但一人吸烟一家之中或夫妻皆有瘾或子侄亦相染若家有两人即须月出百番每多一人则多五十番夫亦安能持久不能缴捐则惟有逐渐戒除之一法上等者或一家有数人吸烟每年必有一二人戒者中等之人则所入恐不敷所出每月必有数人戒者下等则朝不保夕每日必有数人戒者所谓形格势禁不禁而自绝之道也
如此禁法不出十年中国之人必无吸食鸦片者矣且不但无吸食之人而已国用亦因此而足试思中国近来二十行省吸烟之人何限此令一下一时不能尽行戒绝则不得不照数付捐合计所收一月之中为数几何以后虽逐渐减少苟迟至十年而净绝则此十年中不知其所收之捐盈几千兆矣即曰戒者甚速早至五年而已净绝合中国无一吸烟者而此五年内所收之捐亦不知几百兆矣然又恐其仍蹈前此苏州禁烟覆辙悉以上海租界为逋逃渊薮一至租界华官收捐殊有未便则又有一法于此租界之所以不肯与于华官禁烟之议者以其有烟灯之捐利源所在不肯废也今若仍听其收烟灯之捐但于编查烟户之后将每月所收烟捐分半以与西人西人岂有不乐于从行者乎行之数年所收之捐项以之制枪炮筑炮台购铁甲练海军制水雷开铁路采矿产一切中国此时所以谋富强者无一不可以举行迨至烟患既除而海军陆军莫不整练从此禁止外洋烟土之来吾知外洋畏威怀德不敢异词且及此时也中国无一吸烟之人彼贩烟土者即不禁阻而亦将不复入口矣岂不美哉岂不美哉夫洪水为灾则天生大禹以治之猛兽为患天生周公以驱之今烟之为患于中国也较之洪水猛兽而尤厉安知天不生圣人以除其害方今中国大皇帝亲政伊始百废具兴内外臣工罔不悚然逖听新政若此令一下则中国数十年之痼疾一旦而如距斯脱夫亦何难之有哉试观近来印度专事讲求种茶之法出茶亦逐年渐多从此以茶之利易土之利彼早有见于此以为将来必有此禁革之一日故先事已为之备也然则中国又何惮而不为也哉
去毒
悲哉洋之为害乃今日之洪水猛兽也然而殆有甚焉洪水之害不过九载猛兽之害不出殷都洋之害流毒百余年蔓延二十二省受其害者数十万万人以后浸淫尚未有艾废人才弱兵气耗财力近年进口洋货价入千余万出口土货可抵五千余万洋药价三千余万则漏也是中国不贫于通商而贫于吸洋也遂成为今日之中国矣而废害文武人才其害较耗财而又甚焉志气不强精力不充任事不勤目力不多见闻不广游历不远用度不节子息不蕃更数十年必至中国胥化而为四裔魑魅而后已昔者国家尝严刑峻法以禁之而不效天祸中国谁能除之然而吾意以为不然论语曰齐之以刑免而无耻齐之以礼有耻且格是法所不能治者名得而治之顾亭林曰以法治人不若以名治人学记曰君子如欲化民成俗其必由学乎是政所不能化者学得而化之何也中国吸之始由于嬾惰由于无事无事由于无所知无所知由于无见闻士之学取办于讲章墨卷官之学取辨于例案兵之学取辨于钝器老阵如是已是近日宋学汉学词章百家之学亦皆索之故发为空言不必征诸实事考诸万物农无厚利地无异产工无新器商无远志行旅无捷涂大率皆可以不勤动不深思不广交不远行而得之陋生拙拙生缓缓生暇暇生废于是嗜好中之此皆不学之故也若学会广兴文武道艺城乡贵贱无有不学弱者学之于阅报强者学之于游其君子胸罗五洲其小人思穷百艺方且欲上测行星下穷地隔旁探南北极岂尚有俾昼作夜终老于一灯一榻者导之且不为禁之哉故曰兴学者戒之药也近日海内志士伤时念乱怵然有人类灭绝之忧上海扬州均有戒会其说大抵各自治其所属之人如吸者主不以为仆师不以为士将不以为兵田主不以为佣商贾不以为伙匠师不以为工凡以治愚贱之人而已夫不治富贵智能之人则将吏师长田主工师不乏吸者彼恃有逃墨归扬之薮犹不戒也且官师皆无常职彼视其官师如传舍亦不戒也吾谓惟在以学治智能少壮之人愚贱者视吾力所能及者治之衰老者听之十年之后此智能少壮之士大率皆富贵成立或有位或有家因以各治其所属之人三十年而绝矣今各省多创立学会谓宜即以戒会附之而行无论何学会皆列此一条四十岁以上戒否听其便四十岁以下者不戒不得入会家训训此乡约约此学规规此剥复则反此其时乎孔子曰知耻近乎勇孟子曰不耻不若人何若人有夫以地球万国鄙恶不食之酖毒独我中华乃举世寝馈湛溺于其中以自求贫弱死亡古今怪变无过于此使孔孟复生以明耻教天下其必自戒始矣
皇朝经世文四编卷二十五户政
公司
论商务以公司为最善
中国初无公司之名也公司之法创自泰西泰西商务之兴良由格致之精制造之妙然资本实大苟无公司则一二人之力量断不能措置裕如无论设一厂立一行其资本有多至数百万数千万者至于工程则尤非公司不足以竟其事故铁路有公司也开矿有公司也电报有公司也就铁路而论最多之国有得十余万英里者其费直至数千兆西人不惜所费其效不嫌迟之数十年而必要于有成其利亦必收之数百倍而算无或失此种巨似非筹之国家不可然试问即有极富之国能独筹此帑项乎富商无论矣惟能合众人之财斯能得众人之利始则合数十人推而至于数百人数千人聚财愈多斯建业愈宏得利愈厚人见公司得利之厚则附股自多招股自易小以成小大以成大即有资本极大之事每苦力有未逮者乃自有公司之设则无事不可为矣至一业有一业之公司一事有一事之公司几合一国之人而皆有通财之义而谓商务犹不能起色者未之有也且用财犹兵也兵以合而势厚可以制胜可以克敌若散而不合则心不齐力不胜未有不溃败裂者西人之设公司即用兵之意也中国商务之衰皆由心之不齐心之不齐皆由财之不聚财之不聚皆由公司之不设往往设一铺立一业资本之大未有逾百万者股分之多未有逾一二十分者即一业而论各自计盈亏各自为涨落在闭门自守之时所失之利固失之于华人所得之利亦得之于华人于大局原无所损益乃自通商以来渐成商战之局西人聚财而与我敌而我不能聚财以御之非但不能御敌而且自相矛盾甚至倒戈相向其有不为西人所败者乎为今之计无论何项贸易均宜设立公司招商电报两局即前事之师也当两局创造之时人皆观望不前至今日而始知两局获利之厚假使商局而不招股则商局至今未成江海之利必为西人独得电报而不招股则电报至今未设其利亦必至为西人独得公司之益不可见一斑乎现在风气虽开而人心终觉其不齐人力总嫌其不聚故虽有公司之设或因招股不易事败垂成或因不能续招半途而废致令人遂藉口为公司之不可恃而以箝招股者之口且以寒入股者之心不知公司之不成非公司之不可设也或立法之未善或资本之不足耳尝考西人定例公司分为二等一曰有限公司一曰无限公司所谓有限公司者凡执有股分票之人遇公司当亏欠累累之际除每股预定额付若干外便可脱然无累若无限公司至资本荡尽而犹不足债主仍须向各股东催索直至一无帚欠而后已犹华人之合会然有限者可以量力祗交一股不必再交还与不还听之他人无后累者也无限者所认之股虽有定数而累年累月一力不足者即多亏损赔累之患此不无后患者也西人近来所设大半皆有限公司俾人无后患之虑招股自易入股自多所以所设公司可日增一日而商务一日大一日中国虽亦有仿而行之则尚如晨星之可数而风气终未大开商务所以终未能起色故欲振兴商务须广设公司不敢谓公司之皆有盈而无绌也合而计之所失固巨然以数十人数百人之力分而任之则所失亦轻虽与股者不能人人问事人故不能无疑则试取英国颁行公司定例观之则可知公司之有利而无弊矣苟能广设公司俾一国之人不商而亦商则商情自熟商力自厚至既熟且厚而谓尚不能与西人争胜焉吾不信也
论华地创设公司宜开除官办名目
中国今当讲求商务之秋商之所大利者尤莫要于通力合作公利公明即外洋所谓公司股分也股分之中又有有限之目无论他日如何兴替亦惟所有股中现在之老本逐年之盈余以凭摊核而无局外株连辗转相轧之弊法至良位至当也而其所以与此股分者有现备本预备本之分现备以凭在股预备以凭总局先与现备而后不乐与于预备则现备者自在也另有总局再招别股以实此预备各有各额使不侵从前预备者之权而为现备为预备等股中人皆可将其股分纸据转售于人总局苟兴则股因之而兴先由各日报访悉市情旬刊月刊以及日刊时刊一若货价起平可得而按者而与股之多又可轮举司理值董分董诸任守以便公核公议而无流弊其不在董内者每年均得与有董人一体收受总局所刊结册为之从容核对了然于心不啻身亲其际有股必有摺有摺必有号凭摺以领息银摺失可查号数更换新摺免拾取者之冒领此外洋通行各公司股份之大较也中国仿之首招商局而未能即满人意者因官办故耳上年沪渎肇兴公司轮船股分虽为商办而风气未开股友中动多龃龉是以得半而止惜哉中国目下虽知其利然惟外洋西人之所创设者则踊跃不遑争先恐后内地华人之所创设者则大声唤号裒如充耳即至近年奉旨开办之铁路公司股分银行公司股分重以皇家为之保护而应者愈寥寥如晨星焉又何也岂华人有所爱于西人而与西人较亲有所不爱于同类而与同类反忮耶此其故真有难明者矣然细思之则其故又不难明也人孰不有爱子己不欲利其己是故天下不知谁为好人惟与我诚实相孚者是为好人天下不知[谁](推)为挚友惟与我性命相关者是为挚友而此中之消息尤以历历征为可信历历征之可信尤有事于自自征之尤可信试问中国之官其可信者何在乎一息借也而易作报效者有之派作商股者有之毋论原人之愿不愿惟以勉强从事稿出吏手呈填商名轻轻把急公好义四泛字千人可用万人可用者不知不觉已货取千百之利虽不见为省省如此然已有闻知则此省如此他省亦安保其不如此也是中国人非不乐公司股分也不乐其为官办也而铁路银行之司理人方以钦命某某简放某某之台衔列诸其上也毋怪民具尔瞻不可向迩矣窃意中国自经甲乙大挫之后新民之谕沛深宫凡百廷僚疆吏宜有能体此谕而实力奉行者竟不意其泄泄如故沓沓如故征利如故罔民如故也不亦大负朝廷之盛心哉观浙人老牟前此之上周子迪廉访于署之书可见中国官场习气所积者深而谓商民虽甚乐公司之利其敢与官场中一丝一粟之染吾不信也诚能自行开办不爱官权中国之大何利无之蔗糖产于漳州头聚于粤港棉纱大利免使日本侵权磁器着名久称江西总汇英俄虽仿种茶而仍求于华西北日收毡绒而何莫自制此为万分之中一二尤显而易见者而已可夺外洋之利广吾民之生则商所系于公司之中者大矣
论公司不举之病
尝阅制器之厂矣铸千钧之铁为大锤运机一击无刚不柔假令其锤减轻四五则虽日用千人阅岁逾时而器有不能成者矣又尝乘渡海之舰矣采十拱之木为大桅张帆驾风日驶千里假令其桅减小四五则虽广集篙师船坚风顺而程有不能进者矣夫人之生于天地间也固无不可为无不可成所以能与天地参然制事御物之机势充其量则以一胜百减其力则虽有若无淮南子曰千人之无绝梁万人之聚无废功迄于今日西洋诸国开物成务往往有萃千万人之力而尚虞其薄且弱者则合通国之力以为之于是有鸠集公司之一法官商绅民各随贫富为买股多寡利害相共故人无异心上下相维故举无败事由是纠众智以为智众能以为能众财以为财其端始于工商其究可赞造化尽其能事移山可也填海可也驱驾风电制御水火亦可也有拓万里膏腴之壤不藉国帑藉公司者英人初辟五印度是也有通终古隔阂之途不倚官力倚公司者法人创开苏彝士河是也西洋诸国所以横绝四海莫之能御者其不以此也哉中国地博物阜异诸国前此善通有无者有徽商有晋商有秦商皆以忠实为体勤俭为用亦颇能创树规模相嬗不变者数世而于积寡为多化小为大之术尚关焉迩来中外通商颇法西洋纠股之法其经理获效者则有轮船招商局有水陆电报局有开平煤矿局有漠河金矿局然较外洋公司之大者不过十百之一耳气不厚势不雄力不坚末由转移全局曩者沪上商亦尝汲汲以公司为微志矣贸然相招孤注一掷应手立败甚且干没人财为饮博声妓之资置本计于不顾使天下之有余财者相率以公司为畏途非但西洋绝大公司终无可冀幸之一日即向所谓招商电报开矿三四局者亦遂画于前基难再蕲恢张之策如此而望不受制于人其可得乎夫外洋公司所以无不举者众志齐章程密禁约严筹画精也中国公司不举所以无一举也众志漓章程舛禁约弛筹画疏也四者俱不如人由于风气之不开风气不开由于朝廷上之精神不注西洋旧俗各视此为立国命脉有鼓舞之权有推行之本有整顿之方明效应之捷于影响中国骤行此法无力者既瞢然视之当轴者辄然置之风气岂有自开之理故风气不变则公司不举公司不举则工商之业亦无一能振工商之业不振则中国终不可以富终不可以强
荒政
条陈荒政事宜疏
彭世昌
臣维荒政者国家之仁政也有豫备于未荒之前者有补救于已荒之后者全在大小官吏因时制宜多方筹办庶有裨于生民然非博采旁求确有成见则布置难期其周妥且非准今酌古都为一编则查者恐惑于分歧用不揣冒昧谨遵我朝成宪广取古今之说悉心融萃期于篇幅不繁而纲目悉备辑为备荒事宜十有四条救荒事宜四十有二条另缮进呈恭候钦定拟请饬发各省循照办理不但已荒之区宜力图补救即未成灾地方亦宜先事豫防有备无患固非止为一时计也是否有当伏乞圣鉴训示施行
备荒事宜十四条
一曰重农事自古为政莫先足食足食不外务农我朝念切民依重农贵粟屡颁谕旨诚二帝三王之用心而万世兆民所永赖也有司牧之责者凡夫劝课之方允宜实力奉行并讲求区田代田诸法以厚民生毋得徒事虚文此为备荒第一义
一曰勤开垦生齿日繁待食者众向之所耕田亩可食千人者今以之食万人或虑其不给矣欲求充裕之法不若于各省间旷之处令民择地开垦其无力者官为贷给牛种而不遽行升科则民有所利而愿往者多既岁可增百万之粟且无人满之患亦一举两善之道也
一曰兴水利水利之兴所以资蓄泄备旱潦变歉岁为乐岁也各直省大吏宜饬查各属境内形势细加筹度何处可以疏渠何处可以筑堰何处可以穿井开塘或劝民自为或动用公官为辨理务期事在必行则效有必致岂止一时之利哉
一曰急补种昔人谓地方遇有水旱种植必不得时即须先察地利如水多则急以不忌水者种之旱久则急以不畏旱者种之失彼得此尚可支持其半此诚备荒之急着也
一曰备杂粮杂粮如荳麻荞麦芋薯等物其种甚多不论南方北方皆宜广为之备虽地气或有不齐但能时种多寡必有所获其足以资接济者一也大抵南人以稻谷为大粮北方以粟麦为大粮此外往往多不留意一遇歉岁遂不可支是宜预为之筹也
一曰治菜圃民不可有菜色不可不兼治菜圃盖萝葡莴苣菠薐瓜瓠之属平时可以佐食荒岁亦足以充饥其法以数亩之地缭以短墙或限以枳篱先种长生二三十畦余莳时蔬一二十种惟务勤加灌溉每种菜一亩八[口]之家四时皆可取给若近城市其利尤倍
一曰广树植树谷之外可以供食用备饥荒者莫如树木雍正二年上谕舍旁田畔及荒山不可耕耘之处度量土宜种植树木桑柘可以饲蚕枣粟可以佐食柏桐可以资用即榛楛杂木亦足以供炊爨仰见圣虑周详无微不至地方官宜责成乡耆里长广为劝谕就所宜之木处种植勿视为不急之务
一曰裕仓储积储者天下之大命也常平之制善矣此外如义社各仓并宜一律兴举凡立仓不论若干家若干人总以乡村附近联络者公设一仓乡村零户有难于联络者或每族各设一仓或一族中每房各设一仓均听其便如建议之初仓廒未立或神庙或公祠或殷实之家仓屋有余者暂行借储一俟积谷稍充便可另行置仓又募谷不拘一法总以无抑勒无假手为要宜于秋实时州县官设立印簿遣绅衿耆老数人转相劝谕听捐户自登姓名谷数多寡各量其力银米悉从其便出者毋吝劝者毋勒或每年一捐或数年一捐或一捐不复再捐均酌度情形宜办理捐谷既有成数即赴地方官呈明立案更有推广劝募之法如称筹开筵酬神演戏等事节其糜费捐入义仓此祝寿酬神之上术亦即备荒之良策也又司出纳宜择老成殷寔者一人总管再选一二人逐年分管仍设立四柱册登记明晰互相稽查不经官吏之手州县官核实转报而已至遇歉岁即以本地所积之谷散给本地之人先尽极贫次中贫至家计稍可自支者不必散给仍以岁之上下分别赈贷赈粜赈济又积谷尚未充盈不妨变通办理创质谷法于东春方兴之时听农民以物质押资其工作秋后加利清还于仓储有益于民亦便臣父大忻道光年间曾仿此法捐谷千余石于族并置仓一座择人经理今行之数十年积谷颇裕不但本族可无匮乏之虞且逐渐可以及远矣至于日积日多谷不胜用又宜划分若干为嫠育婴等会以广任此亦计虑之所必及也
一曰禁种罂粟栽种罂粟大为农田之害例禁綦严民间傥有仍前栽种者应从重议罚以备里社之荒并责成该族长里长立令拔俗改种五谷如有顽梗不遵者该族里长禀究盖少一废谷之地即多一产谷之地不得不积习难除致防民食
一曰戒浮靡谚云富家一席酒贫家半年粮此言奢靡之蠹也不独富也即家无担石之粮往往亦染于习气有效尤者此辈虽在丰年已不能给一遇饥岁立饿死矣地方官宜剀切出示劝谕富者务宜图匮于丰省无益之费为有用之地贫者愈当量入为出力求撙节庶几家给人足可恃无恐也
一曰酌禁远粜禁粜固非善政昔人谓收成之方仰屋而叹荒俭之地顿足而呼是也然以本地足谷遂任四方多粜则本处之粮必尽贫民不免于饥死亦不可不虑今有一法凡地方丰收及旧存足支三年者酌留两年之谷自备其余一年之谷任其远粜若利其价高任意多粜致本处之粮骤贵且尽者准人举发籍其谷分存义仓
一曰预筹他籴[凡事豫则立地方遇有水旱若待其灾成之后议籴则价必腾踊且恐缓不急济须于灾象甫兆时通](户口若干需谷若干现存仓谷若干不敷若干预于他方谷多处买存以待不时之需亦备荒先着也)盘算扣本境[户口若干需谷若干现存仓谷若干不敷若干预于他方谷多处买存以待不时之需亦备荒先着也](凡事豫则立地方遇有水旱若待其灾成之后议籴则价必腾踊且恐缓不急济须于灾象甫兆时通)
一曰安插游民游民者民之蠹也平日游手好间生计无出往往三五成群藉端生事一遇饥馑多为盗贼是宜设法以安插之或劝其习学杂艺或贷以资本使之谋小生理或令充当间役或令看守庙宇皆无不可
一曰保全富民保食六条终于安富良以富者贫之毋也一邑有富民则一邑缓急可恃一乡有富民则一乡缓急可恃若富民凋敝贫民何依设遇灾歉更何所恃乎是则在贤有司于无事时加意护持而后有事时得赖其力如平粜助赈施粥诸举是也
赈荒策
赈荒之策前人之言更仆难数矣若宋童煟之救荒活民书国朝俞森之荒政丛书赈济事宜倪国琏之康济录荒政辑要诸书言之已备又如魏叔子之救荒策张清恪之救荒十条方恪敏之赈纪十五条汪稼门之荒政附论六条以及陈芳生之赈济议汪家禧之灾赈议胡晓沧之备赈书乔润斋之赈灾书阮文达之煮赈图跋齐梅麓之图赈法孙灏之银谷兼赈疏之类言之尤详且尽矣而今豫之荒与偏灾不同赈之尤难灾至两省费千万燕秦之邻省亦旱荒东南之数省又水灾则筹赈不难之尤难乎民众时久国赈民捐皆难乎为继有法无金终归无法此所以筹赈至今日更不必拘泥前人成法也今朝廷帑赈之后继以官赈绅赈民赈又继以邻省之赈如奏拨江苏捕蝗之银盐务之银台湾捐之银此前人成法所无也又邻省民捐江苏上海则轮船运米以赈此又前人成法所无也湖北汉口则茶捐抽厘以赈又前人成法所无也又东西洋各国捐赈此更前人成法所无也今既各省设捐局捐翎捐职以赈矣而苏沪之官又偏劝民之房捐店捐户捐而各善士又有铁泪图塔图之捐及轮船通衢神庙各钱桶之捐甚至茶亦碗茶捐钱一文亦择日演捐赈策固已无微不至矣而终不问以工代赈者盖工赈之银安出又不闻散遣屯田者盖屯田之费又安出惟无金故无策所以议论非不美总等于画饼充饥空言无补耳为今之计工赈屯田及兴水利虽为根本之国见大之事而终属缓不济急方今两省灾民数千万一日须费二十万金虽有诸捐诸拨皆属杯水舆薪而拨已无可拨惟有诸捐及零捐诸法尚可暂济目前之急终非长久之策也弊已间见焉如上海之中国人为法国通事庖人已与中国巡捕伪为法国工部局巡捕局之捐赈簿逐户书捐而未告法国领事官事已败露官讯金矣此类安见不借赈入私也恐类此更难免必无则适足阻人善念坐视饥民之死矣今夫前人所论与今人所言皆法也而执死法不如用活人赈饥在用正人能人随事变通不必泥法胶执定章程随时通变赈得一分民受一分之赐在实心行实事而已良法而小人行之即弊生常法而正人行之即利溥故赈策不在多言在众正各出善法各行其是俾有实济会涓滴为江河随时急拯而已若远策而缓图则赈民于既死之后缓不济急矣又上海由轮船运米以赈两省愚窃谓赈米不如赈麦山西河南皆旧游之地有麦无稻故民皆食麦而不食米有老人终身未尝食米者惟富室喜庆晏客偶一设米饭耳山西惟太原县产米岁熟尚升米百钱仅供官署之食耳民间不食也今赈二省以米无异民饥而使食肉糜矣且无炊具而昧煮法何必米赈洞悉民情知素食麦则赈麦可矣米贵麦贱赈麦可倍赈也活一人者可活二三人也又闻近日山西河南已得微雨地未深透尚难栽种如能再雨山西犹可种麦以山西气寒向来栽麦较迟故今犹可补种惟无食无种无牛具虽欲补种其何以种能不亟筹乎否则不耕将赈至何时乎窃意以两省计之此甚钜闻顺天雨后李爵相已奏准截漕十六万石为饥民归耕之资本则山西河南两省似可仿行倘两省抚臣以度支既虚断不能效冯妇再作发棠之请则邻捐难继且恐数少无裨别筹一策似不如上请于各省无灾之州县酌加亩捐每亩一二文集之即成钜于有田之家为数甚微尚属惠而不费且以各省之田捐济两省之耕本似亦名正言顺有益无损管见如此未知可行否也
酌拟灾赈章程疏
琦善
窃照直隶省本年夏令雨泽愆期农田受旱以近畿一带为稍重前经臣预筹灾赈事宜具摺奏闻声明另拟章程期奏办在案兹查顺天府一属荷蒙赏拨米豆平粜煮赈此外各州县亦经臣先后奏明缓赋减徭出借义谷湛恩汪濊该贫民等当可无失所之虞而自六月二十七八日以来据各州县禀报连次得雨秋禾已种者尚可挽救未种者尚可播种杂粮无地贫民皆得佣工餬口较之未雨以前回不相同第地势有高下之别雨泽有大小之分其中固不乏转歉为丰亦有受旱已深得雨未足之处就目前情形而论尚有应须勘办各州县虽节候未交处暑遽难议定灾分而一切查灾放赈事宜皆系獘薮攸关自应预立章程期归画一盖非杜绝浮冒则帑必虚糜非任使得人则民无实济因为详采例文参酌成案并于前直隶督臣方观承之赈纪前闽浙督臣汪志伊之荒政辑要各书择其易行而无獘者纂为一帙分别勘灾蠲赋查赈放赈煮赈平粜六目而冠以总说六条敬谨另录清摺进呈御览是否有当恭候训示遵行
疆域
拟西藏置郡县议
皇朝幅员最广西藏[古](苦)为佛国今隶版图其地虽远然尚在五印度之东北其东则与云南之丽江府属地四川之雅州府属地交界既与此二省之郡县交界则似其地亦可拟置郡县矣请陈末议夫近时如台湾西域皆增置郡县矣诚以建置郡县则有守令治民理讼治赋以教以养不致同于化外久之可使渐同内地也今考胡文忠之西藏舆图请拟分置郡县焉夫西藏国朝定制向设驻藏大臣奉使以镇抚定年还朝今似可改为督抚于前藏后藏分驻而兼设藩臬道员焉至于分置郡县除省城既置首郡首县外夫西藏东界四川雅州府打箭炉厅之土司地其界邻要地如察木多宜置郡县也北界青海办事大臣所辖之土司地界邻之拉里为最要地宜置郡县又如北界伊办事大臣所辖之土司地亦宜择界邻之要地如聂拉木亦宜置郡县西境之极远地如阿里亦宜置郡县至于居中之要地如结定如薄宗之类更皆宜置郡县焉此外宜置县者居中之要地如齐布山底克河之类皆宜置县至于四面之边境或界邻或地险尤宜置县者界邻则如界云南丽江府澜沧江之地界哲源雄部落之地界怒夷之地若此之类皆宜置县地险则如察拉冈里山楚二河冈底斯山雅鲁藏布河冈泌巴山绰罗克河伯景当山博克河之类亦皆宜置县也如此则郡县分置碁布星罗复设学宫牖诗书以化之更设将弁练士卒以镇之常则有裨变则无患迨至久道化成将西藏无异中原矣岂不美哉敢以管窥拟为此议焉
西域设行省议
西域之地二万余里谨考钦定西域图志及一统志会典之西域舆图更以西域闻见录之图胡文忠之图参考之请先详言其四至八到西域之四至八到东至镇西厅巴里坤哈密再东为图尔库尔泊那沁河与喀尔喀及安西州为界西至喀什噶尔城英吉沙城再西为图斯库尔泊伊西洱克尔泊与霍罕巴达客山为界南至和阗城再南为尼莽伊山其南皆大戈壁北至塔尔巴哈台再北为齐桑泊额尔齐斯河与哈萨克为界东南到喀喇沙尔城再东南为塔里木河噶斯泊其外皆大戈壁西南到叶尔城再西南为阿里玛图河与博罗尔为界东北到绥来县再东北为苇湖与科布多土尔扈特为界西北到伊再西北为伊河与哈萨克为界此西域之四至八到也此足立为大行省也考内地行省之分以江分者为江南江西以湖分者为湖南湖北以山分者为山东山西西域横天山旧为两路曰天山南路曰天山北路如改设行省可即两路分为两省宜仿山东山西之例即曰山北山南设二巡抚更仿两江总督两湖总督之例设一总督以总理之曰两山总督其巡抚省治山南宜在阿克苏山北宜在乌鲁木齐以两地扼要且又适中如乌克苏为山南省治东为哈密为辟展为哈喇沙拉为库车可设四府西为乌什为叶尔为喀什噶尔南为和阗亦可设四府都计可设八府都中足以控制如乌鲁木齐为山北省治东为巴里坤为乌里雅苏台北为塔尔巴哈台可设三府西为乌什为惠城为伊亦可设三府都计可设六府居中亦足以控制也且乌克苏民居二万地蕃五谷来往通衢形势扼要商贾云集闾阎富庶固宜于立省治乌鲁木齐山川灵秀沃野千里草肥水甘人民辐辏富庶繁华甲于关外亦宜立省治也且夫西域之所以必拟立行省者其故何哉盖将镇之兵驻之但能卫民而不能治民教民惟建省而守令治之儒学教之而又有督抚司道临其上夫而后法制备政事举教化行而礼义兴也西域既已设州县矣则更可建省治也夫考之于古汉置炖煌郡即今之炖煌县是也汉设安西都护即在今安西州地汉设玉门关即在今玉门县地皆在今之嘉峪关外此犹可曰虽在关外尚非西域地也而再考之于今则国朝于今西域地之东境已设州一厅二县四矣迪化州一州也镇西厅化平川厅二厅也奇台县昌吉县阜康县绥来县四县也今镇西厅东界哈密即设于巴里坤迪化州西界伊即设于乌鲁木齐而四县即属于厅州夫既设州县不可设行省乎即此州县不可由甘肃而改隶乎且考西域之设州县国朝以前历代已有之考太康地道记设宜禾县即在今之镇西厅国朝亦尝于此设宜禾县也广舆记言唐之伊州即今之哈密明之火州即今之辟展以其地炎热今犹俗呼为火焰山也则历代已曾设州县今犹不可设行省乎今于西域已设文职多矣除两厅之同知一州之知州四县之县令及儒学外如伊吐鲁蕃均设同知矣哈密设通判矣又辟展哈密土鲁藩惠城惠远城绥定城迪化城等处皆设巡检矣再迤而西独不可设文职乎变而通之独不可皆设守令乎不可再设督抚以总之而立行省乎惟论设行省而立州县必立学校而定额今西域东境已定学额镇西六名迪化昌吉阜康绥来各四名至迤西设学则文治之兴似宜有待论学额乡闱主司学使似宜待文风盛时徐徐次第举行恐未可以旦夕期也虽然宜设行省此论其理也而论今之势则西陲未靖国帑方虚建署增官重以廉俸计费浩繁且其地赋入甚微似设官不必求备建立行省宜可缓图窃恐度支尚有未逮姑存其说俟凯旋之后军饷无须丰裕之时元气又复太平无事从容布置徐议举行可也今则非其时也
皇朝经世文四编卷二十六户政
养民
条陈与民休息疏
窃臣见军兴以来各路军营奏报获一胜仗则曰斩馘甚多获一城池则曰杀贼无算而贼仍未净尽者缘民之纷纷从贼也夫民具有天良岂甘心从贼缘职牧民者驱之从贼也今欲杜其从贼之路宜令各省大吏督率地方有司正本清源与民休息臣于应行事宜中择其最要者四条为我皇上敬陈之一薄赋税以厚民生也我朝定赋轻于前代即不得已劝捐抽厘亦非强民以难堪之事无如经手各员额外需索祗知为己营私不顾为国敛怨虽经皇上多方诰诫而积习相沿弗思变计不知民至今日其困苦不堪言矣兵燹之余流离失业室家旷废田土荒芜而犹以已竭之脂膏填无底之谿壑嗷嗷之哀鸿几无生理贼匪之狡诈多端不惟胁民以咸亦且诱民以利为民则饥寒莫诉从贼则衣食有资愚氓无知几何不为其惑耶请再行严禁地方各官不得于正供而外任意侵渔为小民开一生路即为贼匪减一分来源所谓厚民生以正民德也一慎讼狱以平民怨也今之州县往往自耽安逸于一切词讼委诸左杂彼既身在局外岂复出以审详其贪酷之辈又贿赂公行是非颠倒不知一人号屈万众寒心一旦风鹤告惊或至乘机生变是岂民命之不古哉叹息愁恨之心蓄于中者久矣嗣后大小词讼责令亲身研鞫无枉无纵盖欲使天下无叛民必使先天下无怨民也一善抚循而使民得所也国设亲民之官所以安民非所以害民也乃自军兴以来派兵车则四皆扰立团练则私橐必盈无事任疮痍之满前而不为设法有事恐饷需之累己而不为亲兵官之虐民也不一民之怨官也必深偶有不逞之徒一为煽动往往聚众抗官酿成巨案此其咎不尽在民也嗣后不论完善之地残破之区责令悉心筹画俾小民得所则上抚宇其民而民犹背叛其上有是理哉一勤晓谕而使民咸劝也昔黄霸守颖川选择良吏宣布诏令使民咸知上意遂致教化盛行盗贼止息朝吏宣布诏令使民咸知上意遂意教化盛行不感激涕零者乃皇上之恩纶屡下而州县多延搁不行以其无利于己也上下揆违情志不通职此之故嗣后蠲缓恩旨固令迅速刊布至一切谕旨之关系民事者亦俱令剀切晓谕俾穷乡僻壤无不共闻庶民情固结而贼匪之势日孤矣以上四条请旨饬下各省督抚洁己率属实力奉行其地方有司破除积习着有成效者准破格保荐不次擢迁而仍蹈故习及奉行不力者予以严参将风声既树转移自速不惟贼气可以扑灭而郅治自臻上理矣臣愚昧之见是否有当伏乞皇上圣鉴
安置流民议
流民者何失业之人也人而失业无以为生则必至无恶不作始而累其父母累其兄弟累其宗族无父母兄弟宗族者则扰及亲友及至亲友至无可扰则行路之人皆思鱼肉计日促情日迫则胆日大乡僻之处非无此等之人而势力尚孤则尚有所顾忌惟沪上五方杂处流民之聚较他处为多流民之凶恶亦较他处为甚官长几办不胜办本馆亦书不胜书虽有捕房局随时查察而流民之肇祸仍无日无之所谓去恶如去草根株不绝必至滋蔓难图在轻视之者则曰不过一流民耳何足为患不知小民为乡里之害大之即可以祸天下能不亟思善法以处之耶十二日报纪流民横行一节云本城参署西施源泰煤炭店小主名成发偕友某乙往龙华游玩迨兴尽而返行至西门外斜桥畔适有无赖数十辈结队而来成发之车偶与碰撞若辈欺其二人年少孤弱遂逞其狐狗党之势拳飞踢任意攒殴并出利刀将成发乱刺致腰背受伤乙亦欲避无从被拖至田间以老拳奉敬呼啸一声各鸟兽散乙狼狈而归唤人将成发剑负而归以若辈素不相识无从根究执笔人阅至此不禁为之发指化日光天之下康庄大道之间胆敢如此行为可谓目无法纪之尤者矣犹幸成发受伤未甚不致殒命现在既无从根究若成命案势亦必无从根究无论死者之家无从诉死者之冤无从伸地方官无从查访差役无从拿捉若辈得以逍遥法外依然无法无天非较盗贼为尤甚乎说者谓治乱民以重典惩一庶可儆百沪上流民之多皆由地方官仁慈宽纵故若辈无所忌惮自县署公廨以及局无日无流民之案问官不过枷之责之发所而管押之若辈遂视枷责为常事管押为安居且枷责有释放之时管押有满期之日至期满释放之后几如纵饿虎放饥鹰流民之习依然流民之胆愈大尚欲望其迁善改过不亦乎难哉沪上非不办流民而流民之不见少者职是故也不知流民固宜重办然国家自有刑章流民虽无恶不作而不犯斩绞之罪亦断不能置之死地既不能皆置之死地当不过枷之责之管押之而已矣若谓惩一可以儆百则如张贵卿之事可谓惩之至矣何流民之肇事仍不见少耶然则不办流民而流民之害不能除即严办流民而不能人人严办而流民之害仍未能绝将流民竟无法以治之乎曰是不难设法以安置之则流民之害自绝矣安置之将奈何曰现在事事仿行西法此事亦宜师西法而变通之西人以犯罪之人罚作苦工寓猛于宽最为良法中国宜仿而行之设立工程局派文员以总理之武员以管带之编为工程队凡有流民悉编入队无论地方何等工程即以若辈为之且若辈以犯罪之徒非兵勇可比仅给粗粝支营而居经费亦省且移工费以养之当有余而无不足或有虑其聚之后不受管束致生事端则宜照营制以一率十以十率百或分隶各营责成营官营勇督率之无事则养以粗粝犹之在自新改过所中有事则责以工役且在营中俾得稍知营规营制有事之秋即不能执殳而前驱亦可为各营之夫役并无须多筹经费也上海众多宜从上海先办渐渐推广即一乡一邑之间不及设工程局编工程队者当归各汛地管束日日使之做工与其费口粮而养囚徒何如使之工作而抵经费不亦一举而两得哉如此则流民将不惩而自惩不少而自少矣愿与有地方之责者一再筹之也
论难民亟宜设法安插
平天下之大乱易弭天下之隐忧难乱之既生果有良将劲旅不难同仇敌焕以奏肤功也惟所谓隐忧者则不然其始并无端倪之可其后每至决裂而难为有如外侮迭乘疆宇日蹙朝野惶惶如燕巢幕此目前之时势凡有心时事者莫不引以为忧然不得谓天下之隐忧也夫祸之藏于隐微而发于人之所忽者乃谓之隐忧今日之所谓隐忧者非此北来之难民乎古者民间有札丧凶荒国家皆拯之皆有常典掌自司徒周礼一册班班可考何则民以食为天苟不得食则荡析离居流离道路或者迫于饥寒流为盗贼设非筹之于预恐其一发而不可制之故三代以上有难民而无流民而移民移粟之事不数数觏逮乎挽近善政不修于是乎郡国一值水旱苟有司失于抚彼难民或相率亡命每肇揭竿之变甚者至毒逋四海必待鼎迁玉改而后可以重太平即如明季之祸其初则郡邑水旱史不绝书无何难民变为流民流民变为流寇终致甲申之乱然当夫饥馑荐臻之始虽哀鸿遍野道殣相望在有司目击情形不过曰天灾流行国家代有照常催科循例赈而已其有流民入境鸠形鹄面者遍乎都市亦不过给以口粮少许驱使出境而已其或骚扰闾阎要挟官长亦无非请命发符调集兵以弹压之而已殊不知彼难民者亦朝廷赤子初非梗顽不率教之氓特以迫于凶岁不得已而离乡背井冀谋一饱不敢有他志也乃不谓所至地方非遭驱逐即遭恫喝不闻有善策为之安插而第有严命迫之播迁斯时也欲求食而不得欲旋里而不能有焉相率为盗而已矣故难民之乱非好乱也有迫之者而不得不终于乱也比岁屡患河决大江以北大河以南往往难民数十万户散之四方罔所栖托朝廷轸念民瘼为之诏有司设法劝捐拨带赈济故灾区虽广幸而民气静谧天下晏然然而近日鄂渚告浸萑苻四起圜法之坏无术挽回劝赈之事又成弩末被汰之兵勇无所栖身无业之游民艰于糊口而粤匪如孙文者众至数十万结连外援谋为不轨德人又以谋杀教士之案引为口实袭我胶州当此时而难民纷纷各省诚隐忧之大者乃风闻前日难民之至苏垣者不无骚扰乡闾等事有司拟请于上台调兵为弹压计愚谓泛舟输粟乃救灾【古典小说之家】之道征兵授甲乃量敌御寇之方民未为乱而以兵咸之是非激之使乱也耶然抚驭难民之道在昔虽有良图在今实无善策古者或使就食于乐土或使屯田于边境或藉以兴大役动大工使得自食其力今则非势有不能即力有不逮计维赖良有司相时善抚设法安插使不至转徙于沟壑为患于都邑啸聚于江湖散入于外洋则所以保全天下之大局而弭目下之隐忧者未必不在乎是呜呼无谓阴雨未至而缓彻土之谋毋谓直突无虞而忽徙薪之说惟仁者能消患于未然惟智者能避危于无形及是时之难民而不亟筹所以安插之法浸假他日者入于会匪并入于盐枭而后劳师动众以图之则何如早鉴及此思患预防之为愈也顾今日当道诸公有谁是早鉴及此者乎吾故曰平天下之大乱易弭天下之隐忧难
丝茶
丝茶宜创设新法论中国土产向以丝茶为大宗曩者洋药入中原其商易均丝茶以归迨万国通商轮船集茶丝之销更广于是有专轮装载者统计年中茶以福州武彝为最丝以湖州四川为尤粤则合二者而有之于丝茶两商亦首屈一指乃近十年闲茶商则多遭折阅丝作亦少获利源推原其故则以印度西冷茶已种自外洋日本法兰西丝亦产于外国其价既廉其费更省故泰西各国多就近购买而免远涉重洋此中国茶丝所以大不如前也然其始则因奸商搀杂伪鼎舞獘营私西人之为其所累者不特赀本亏折抑且养生有伤西冷法国创辨以来其接踵而起者已不特英俄为然矣所幸者印度西冷所产之茶其色香味三者均逊于中国且有化学医生迭次故较均谓外洋之茶不如中国之美且外国之茶饮之伤生不若中国茶饮之有益故虽印度为英国属土而英人之富家巨族均不嫌价贵而用中茶其用印度者不过贫民小户而已故迩来中国茶务虽被外洋夺其利权然能工货殖者于头一二造尚可利券独操也夫茶之运出外洋也其初珍贵异常惟王公大臣得而饮之莫不比诸琼浆玉露惟君所赐继而风行通国味辨建溪地无遐迩人无贫富有非茶不足养生者而西人之嗜茶遂不啻华人之嗜也惟迩来洋则愈采愈多华茶则日销日少而中国茶利遂为外洋所夺操斯业者靡不起江河日下之嗟矣至于土丝则湖粤有素丝四川有黄丝近则粤西湖北上海亦有丝产其运出外洋者则不止欧洲各国也虽英法等国向有洋丝惟其桑叶茧与中国不同盖其丝多出自野蚕与华人土丝色白而滑质美而良者大相迳庭及其后雇请华师开院教习凡种桑而至饲蚕由剥茧而至缫丝无不尽得其法于是英法两国所出洋丝駸駸乎欲与中国并驾齐驱矣日本近年复仿西法开设蚕桑等院悉心讲求故所出蚕丝日有起色西人亦贪其价廉费省购以为雨繖玩器等物惟衣服则鲜用之故日本蚕丝虽销于外国而中国丝业尚不至如茶商之日坏也然其利权则已被夺去其半矣然则为今之计非别创新法而整顿之精益求精巧益求巧使中国茶丝良于外国而其价值亦廉于曩时则中国利源其见夺于外洋者可以复取即朝廷说课其日取于民间者亦可以复旺整顿之法则莫如开垦地方购用机器种茶植桑缫丝剥茧凡与西人交易务必监工制造无论茶砖茶叶湖丝粤丝均拣选精良无杂伪鼎而朝廷亦筹其新法勖其商人务使利权日以挽回而后已大者既复小者亦归是不求利而国亦利矣故以刻下中国商务而计尤以挽回利权为要而利权又以茶丝为大所谓茶丝宜创新法者如此
论丝厂
中国自古不甚出丝凡绮纨锦绣之属非素封之家不用然商贾之子偶一用之尚为所指摘往往见之于史册且非特往古为然也即今之时山陕等处尚有此风众号为富而观其服御布衣草蹻而已又非特山陕为然也吾乡嘉道时尚复如此有缎衣者必一邑之望也推其故则由于风气未开小民不知蚕桑之利耳即各处所制之锦有号为府绸者有号为茧绸者有号为某缎某锦者类皆粗劣不适于体故亦无以夺布缕之利而振起财源也江浙两省本驻织造府专制上用物料或有贵重精良之品而居民不以过问故蚕业终不大兴发匪平后各口通商民俗奢侈于是浙之嘉湖踵事增华桑者大盛农夫废耒不耕而食比户千金杭甯织户既争妍靡贩者云集而泰西各国亦来购取岁入累千万近艳羡争相仿效乃有浙之杭绍苏之无锡追步而起而泰西之丝经以湖产所缫之条太粗不合于用初得蒸茧今干运回用机器缫丝之法继以载运不便运机来申缫丝而归始创其法者以中国工价廉获利不资于是中西各商闻风兴起沪上一隅至设丝厂二十余家而各都会之踵建者尚复无已内地各产蚕诸地踊跃饷养自倍于前论者均翘足拚手以为此诚吾国特辟之利源隐与洋相抵制者也而不知稍得微利已受钜害而目论者皆习焉而不察也今各处产蚕之地以有干茧之可售故向育蚕子一斤者今可育子二斤以茧成即可易银不用缫丝之劳耳然向之栽桑一亩者今必栽桑二亩且或有不敷必栽至二亩有余而止不育蚕有本者今见利思迁改而育蚕则亦必栽桑也有绝不育蚕者见桑业之利且倍于谷则有田四五亩者亦必栽一二亩以尝试也然则近来夺五谷之居为不少矣失我中国昔以其谷养其民皆稍有盈余然或遇荒歉亦不过一年之食耳今以发逆之乱有荒弃遂不垦辟者去其十之一有于莺粟之利而改种者去其十之二今又于桑之利而改种又将去其十之二盖较前而地利几失其半也复加以户口日增贩运出口较前销售之路反倍之小民之心志以分于蚕桑之故疏于讲求又隐损其一二焉此所以米价日昂民心思乱而起日用之费诚难为继也不可谓非各丝厂阶之励也夫中国之地利其废弃者无论矣即其所号为土性沃人工修者类皆拘守旧法卤莽灭裂官吏劝农之虚名都鄙无农报以讨究是故沟洫未必悉理田畴未必悉治耒耜刈获之事未必悉如法邀幸天力亩收二三石遂广大稔设雨阳稍愆虫螣稍见则皆束手无策惟能相约以灾告耳以如此之田若是之农此其所以艺桑者妨谷乐蚕者惰耕也若在上者能留意于【古典小说之家】犬亩使之早习新法垦辟草莱则全亚地利早倍于前区区之桑何妨民食故今者由外视之则固似丝厂之设有害农事而不知实则当咎农事之不修而不可以咎蚕事也引绳而绝之其绝必有处即从而咎之曰病在于是即今者丝厂之类也盖以吾中国之农功必有饥馑洊臻民不聊生之一日而适以丝厂之故重损良塍而惰农志推其米贵之源而丝厂乃当其指责也虽然五谷之利既名为丝厂之所妨矣而蚕桑之事能得利于丝厂否乎丝厂之有害于蚕桑者亦不少矣乡民前以少育之故制种良饲蚕勤壅桑盛故获利多今以多育之故事事苟且桑则拥肿枯瘠矣蚕则灰霉僵烂矣育子数斤值桑数亩有初眠而弃其半者有大眠而弃其半者有上山而悉弃者小民几至以育蚕为孤注一发不中辄至倾家即苟获利而益桑损谷得此失彼亦复无补故湖州各乡干茧不盛仍以丝鸣乃村野之间当饶如昔绍兴无锡等近年以来大行干茧而村野之气象未见较前丰盈也此丝厂无利于蚕桑之明征也
或曰丝厂无利于蚕桑既闻之矣然丝厂亦能受蚕桑之利乎曰有害而已乌睹所谓利也鲜茧之蒸干也率三而得一乡民居奇鲜茧百斤价率四十元以三乘之得一百二十元加以柴薪购运之费十元捐善举等费又十元是每干茧百斤为洋一百四十有余以之缫丝率六而得一以干茧每百斤一百四十乘之得八百四十元加缫费约一百三十元是每丝百斤为洋九百七十有奇而外洋丝经之价适中得八百元左右则厂中出丝百斤当有耗洋一百七十之虑倘或值贬价其患更不可思议所以昨今两岁罢业者七八家即首创有名之厂亦皆岌岌可危而乌在其有利也其所以然者一由乡民留佳茧以缫丝而货劣者于商人一由乡人欲其性重蛹中之蚕尚未成蛾即已摘售购者不察为其所蔽以致蚕重丝轻须茧六而缫丝一否则四百五十斤已可得丝一百斤矣以四五得一与六得一相较丝厂之受患于蚕桑之不精也岂有涯哉是以天下之事皆有相因之势农事之不修而为兴蚕桑之利则丝厂已受妨谷之恶名又其蚕功之未精而为开销运之源则丝厂且蒙耗本之实祸要之在上者漠视乎民既不勤农又不恤商故民与商交受其病耳吾尝即丝厂计之而每为咨嗟且每为凡中国之商扼腕也今外人之视丝厂以为垣墉若是之崇高也工般若是之众多也凡执事于其中者皆颐气指使而车服焕赫举吾中国之商凡所为气象阔大者无逾于此宜其获利不资矣然而以适中之势给之每出丝百斤则有耗洋一百七十之虑其得以权子母而稍有微利者皆徼幸万一之事耳犹忆丙申之冬外洋丝经之价每包六百金左右销路不畅积货甚多各厂商皆相顾无计运动不灵几至通市震动全局糜烂俄延观望迟至丁酉之春仍无气色危迫之情莫可名状幸至夏初即有转机后遂蒸蒸价昂至每包八百余两存货悉罄于是各商乃得重苏否则至今申地之厂存留者不过数家而已于极贱之时忽得至贵之价不可谓非天幸也然丁酉年春各商聚语或望每包价至七百两者众咸嗤以为呓语不意后之飞涨至是也则其遇如此之转机皆出意外而不敢以自期者其初心盖决已听其溃败矣岂不危哉虽然前事不忘后事之师今丝价已稍疲矣而今岁之茧价闻较前更稍贵不知司其事者将何以善其后也大约丝厂之失算在于互相倾轧各存隐私而不立公司之过也如能设立公司延聘总董则彼此之情自通利獘得以考校售价得以画一女工薪钱以减省车盆若何措置而出丝佳锅鑪若何改易而用煤省逐事互订得失易见愈推愈精然后力得持久之道否则以是之钜本掷而听诸天命亦何其愚而可哀也今以不立公司之故尤有大害者则莫若赴乡之收茧矣收茧之时至迟过十日小民作幻之情市价昂贬之机一日数变不定虽有智者不及为计然厂中终岁之盈亏悉基于此偶一失措即大局持重之人方欲静默而伺其隙而躁动之徒已相率放价诱起乡民之贪志使之奇货自居非盈餍其奢望不售所以干茧百斤之价昔只八十元而今至一百二十元也若是之角逐轻妄已则耗其资更重启小民苟且逐末之心其为患者甚大谁为丝厂之业而可不急立公司议定妥法哉然而岂特丝厂为然哉凡吾中国之商亦皆可以视此矣
论中国茶业亟宜整顿
中国茶业本为出口生意之大宗而近年以来日见其坏滔滔者流而不返大有江河日下之势本馆于此事颇为关心不时着为论说以冀发聋振瞶俾得补救于将来约计不下数十篇亦几几乎舌敝唇焦墨干笔秃而卒未闻有采及刍荛以试铅刀一割之用者坐视此业之式微年衰一年无从挽救良可[慨](概)也英国麦君问皋居中国也久稔知中国之事颇亦为中国之茶业寒心前者承惠一函并以西国商务新闻见示并印度茶业公司清单四纸函内所云无非欲中国之业此者力图整顿与本馆先后所论大致彷佛其四家公司清单皆系去年之帐此四家者其总局皆在伦敦生意颇盛此外尚有业此者则不及尽知但就此四家而言之曰大缉林公司去年一年之中除开销一切而外净余英金一万零二百四十四磅二先令八辨士一曰查立赫公司计去年净余英金八千三百十二磅四先令九辨士一曰外阿山去年净余英金一万七千七百三十六磅十四先令九辨士一曰内阿山去年净余英金一万一千一百十五磅七先令四辨士由此观之印度之茶业其兴旺盖可知矣且考历年生意而计之亦觉年胜一年揆其故实由于印度做茶以机器中国做茶用人工人工则有精粗机器自然匀净且印茶出口无税而中国之茶则税极重夫是以中国之茶业日坏而外洋之茶业日隆也夫中国之茶本系出处历年最久外洋种茶为时未几而顾使后来居上此实由于中国于此事不知早自整顿故也今年将次开办茶市之时上海有人以此信登诸商务新闻纸并云目前茶市将开而观众商之意不甚活动有某大行本为着名硕贾今年竟已停做闻尚有数家亦有欲停之意恐今年茶业又将不佳汉口办茶诸西人最踊跃者为俄国俄人办茶但挑选其货倘其合意不顾价之高下尽量收买迨俄商办毕则所余之茶多系挑剩选余上等之货已属寥寥因此他国商人莫不知难而退然中国苟能于此事力为筹思从新设法亦必有可以挽回之机第一做茶之时宜用机器勿全赖人工庶几茶叶匀净至于搀和伪物之獘则尤宜亟除也再者中国茶税太重此业中人吃苦不少此其故由于前此定税则时照粤关之例定为每若干而不问其每价值之高下假如每收税二两五钱若茶价每可售五十两则亦不过值百抽五之常例不为多也乃降至今日价则日贱而税则如故假如每止售得银价十两而亦抽税银二两五钱则是抽至四分之一矣不太多乎为今之计中国不思振整茶业则已如欲整顿则必须亦效外洋之作为公司凡山头有地种茶之户合数家而成一公司亦照外洋用机器制茶而请改定税则必照价值之多寡以定税之数目勿拘定每若干约略计算由山头至上海每值百两之货可以收税银三两由上海运至外洋每值百两之货又可收税银三两先之三两由贩客输之后之三两由洋商输之如此则每值百两之货前后共收税银六两较之值百抽五已为稍胜而于茶商大有裨益于国课亦不甚短绌即曰有所短绌然为挽救商务收回利权起见当亦有所不惜也前日接有电报云俄国商务大臣商诸英国商务大臣欲办西伦之茶电音简略止此一语然度其意则俄国茶商亦有舍中而就英之势俄人若办西伦之茶较中国必更便宜其载运必更便捷如此则中国之茶业必且渐为西伦所夺而疲敝益将不堪矣夫以外洋商务新闻之所述者如此电报之所传者又如彼吾乃愈为中国此业中人寒心前者屡屡言及不蒙采用自知人微言轻不足取信今则外洋新闻其在外洋电音又具在而该业公司之清单复历历可据麦君虽系英人尚且深为中国远虑而谓业此者乃反视之漠然也乎振笔书不禁大声疾呼已
论茶
近闻汉口有创机器焙茶公司中外茶商均甚踊跃查中国茶叶近三十年以来岁岁减色究其故全因中国茶商不能因时置宜时求精致现在焙茶仍用土法不思改变以致茶业日衰竟成不可收拾之局耶稣降生前二千二百年中国打仗以弓矢见长故至今考取武生仍以弓矢评定甲乙而西国枪利害则不问矣今茶亦然印度年年争夺中国茶叶之利虽茶叶香味远不及中国之纯正然焙制得法大夺中国茶叶利权其所以致此之故有二英国茶商悉心讲求力图制胜一也中国茶业守旧不改自取亏折之道二也西洋报章屡次发挥中国宜如何力图改变否则西洋茶市不复能以重价购中国焙制不精之茶叶无如诲之谆谆听之藐藐而茶业一衰至此且并非无救药之势岂不可叹时虽已晚倘若认真整顿仍可挽回惟是宜急为变通西洋饮茶之人非不喜华产之茶叶如能焙制得法必弃他国而取中国所产之茶叶据医士云中国茶叶因所产之土无恶性多服不伤人身体印度茶叶则有所不然今汉口既有机器焙茶之举则中国茶业虽不能恢复旧业然必能挽回衰局是吾西人之有茶癖者所切盻也
论茶务
中外通商以后出口之货以丝茶为大宗诚以外邦地土不及中国之相宜故中国之丝中国之茶西人所不能少者也迩来洋货销场日旺出口之货不及进口之多利权逐渐外溢西人以机器缫丝仅收中国之茧中国之丝销遂滞然犹谓有茧可抵也现在西人养蚕种桑之法反较华人为精可以人力夺造化之功挽地利之宜于是华人亦相率而仿西法设缫丝厂广种蚕桑以期相敌近年来虽未必得利而丝价日贵可知出口之货尚多丝之利未必遂为外人所夺若茶务一项从前较丝为佳自印度种茶而后各国接踵而起西人既自出茶虽不能不买中国之茶而已不能居为奇货以致上市之时货则由彼提高价则由彼杀低近年以来各处茶客之亏折者无不盈千累万说者谓价由西人所定而货固我之货也不售由我西人虽欲杀低而断不能不办此货则何妨稍爱何必急于贱售以致亏累不知西人如急于购办此货并此货之过高妙西人亦断不肯错过皆因现在印度出数既多且制法亦妙而各国亦皆种植不仅藉销中国之货故西人有意为难使居奇不售但不拆本恐更失机茶非丝比丝不即售栈中为日过多尚恐有朽坏之货一时更难脱手若茶则色香味三者缺一不可今年之茶只能今年所用过时则色香味虽未必皆变而总不如新出之妙故茶客急于脱手而西人乐于杀价也且西人并非专因茶客之急于脱手而为难大半皆因挑剔现在西人制茶愈制愈精中国之货未必皆能画一故不能尽信耳蒙意现在中国出口之货惟藉丝茶二种丝则仿照西法可望起色而茶则仍循旧制则终难望其畅消西人既以机器制者为佳华商当购取西人茶样置办机器仿照制法若果能尽如西人之意吾知非但货能畅销且价亦可以昂贵不观西人之以洋货运来中国其初不过以西人自用之物华人以为罕见之物而购之究竟未必尽合华人之用尽如华人之意也后来西人在华旅居日久华之风土人情喜怒哀恶均为所悉故所造之物皆揣摩华人之意而为之每来一物华人无不争贾竟有日用之物习为故常非此不可者西人商务又何怪其日兴耶华人无制造之物足以动西人之目合西人之用谋西人之利惟此茶之一项本为华人自然之利且为西人所必不可少之物苟能日盛一日虽不能尽抵来货尚可以保去利之少而乃不自整顿徒令西人藉口不亦甚可惜耶乃观初二日报纪振兴茶务一则不禁心窃喜之可见风气将开而中国茶务之衰其可望转机矣纪云泰西所造制茶机器福州茶商已购而用之兹闻各商欲联为振兴茶务公司渐渐购机制造已有将茶运往英国获利而归者观此情形他日闽省之茶不难与印度西仑美矣迩者泰西又新出西乐果焙茶机器闻汉口茶商购以试用即因雨沾湿之茶亦可制以出售不特色香味并美而且其价可较人工所制者加昂用此机以烘焙其妙已如此若采摘搓制皆用此机则其茶当更出色泰西各国嗜茶者莫不娓娓称述本年汉口俄商所购之茶少于往岁因多购自泰仑也印度之茶如此之旺无他有机器以为之也中国之茶如此之衰亦无他无机器以为之也现在已联为一气有成效可中国产茶之地何勿各立公司购机制造大抵机器所出之货惟速惟匀茶叶贵乎速者也速则色香味不走匀更不必言矣并出货可多人工亦省风气渐开不禁为茶商欣喜可知中国之利权虽失于前自不难挽回于将来西人之有益于吾中国也岂浅鲜哉
或者谓茶户皆系穷民安能自购机器曰犹之现在之缫丝厂耳从前中国皆从民户手工缫出然售于行家提挑之后销售洋商现在行缫丝机器以来民户俟蚕成茧之后行客即赴乡收买设灶烘干运至有丝厂之处存栈一切皆归厂中民皆不得而知尽有售茧之家尚不知机器之若何出丝之若何丝之优劣若何茶叶而以机器制造亦犹是耳机器当由茶商购设当出茶之处俟茶叶摘采之时收而制造之与丝商之收鲜茧无异在乡人可省烘焙之劳而茶商可得出货之速不亦一举而两善备耶然则茶叶一经机器制造而茶叶即可兴旺乎在西人之论中国茶务者意犹未尽乎此也中国之茶销售外洋者日衰恐不久全失其利曾苦谏中国急免厘金以挽回茶利华人不以为意现在英商之集于中华茶市者由众而寡显为此事之证华人不以茶务为虑而征税之员明知茶税昔多而今少但知教农茶考求种茶制茶之法而不思茶税之重为第一弊试取华茶之销于英市者论之光绪二十二年由中国直往英国者计茶二十一万九千四百零九担其上一年则有一百万担相去几至五倍今年汉口九江出茶较上年为盛第一稔所收者约得五十五兆磅前英商递年减少俄商增多补之惟闻俄国存茶太多今年添买者不过上年之半尚余二十七兆五十万磅须销于英美二国然上年二国销茶不过十八兆五十万磅今年多出十兆余磅若不大减其价难于脱手但茶价贱而厘税不减农茶之不伤本者鲜矣有门英领事传冷卡士君尝将各处茶务详覆英廷云光绪二十二年门乌龙茶共得一兆二亿磅比上年减百分之五十五犹恐今年减少更甚此处种茶之处多已抛荒而并有全坏者又谓制出一兆余磅之茶值银不过一十三万六千圆厘金抽至二万元出口税抽三万五千元两共已居茶价三分之一日本明于先见去年将台湾之茶税减作每担抽税一元一角二分而中国仍固执其五元八角一分之税此为中国之失策将来茶利俱亡悔将何及十年前门产茶二十七兆二亿余距今例当增多十数倍不料反少十数倍又云中国茶务之弊非天下最巧之机所能救必将厘税全免又兼用机器始有济耳以此观之西人之论中国茶务可谓详且尽矣华人但知制茶不用机器以致茶务之衰而西人乃谓即尽用机器尚不能挽其弊更为推原之论大抵商务之道首在恤商而尤在农人不亏种本则种植自多种植既多出数自旺然后再筹销售之计统筹大局使商家必有余利之可沾则商务自能起色此不独茶务为然也惟茶务尤为最要之关键耳
说者谓西人欲使中国茶务厘税尽免虽为中国计而亦不免有私意存乎其间大抵税厘减则价必轻价轻则销场虽广而洋商之得利更厚恐亦非中国之利也曰不然西人此论颇为正大厘金一项本为西国所无西人之不直中国久矣至于税项西人重于进口轻于出口以为出口轻则土货之销广进口重则客货之来源少西人之利不肯外溢商务所以日旺中国现在支绌之时厘金断不能免更何能独免茶厘至于出口税自不妨从减既减出口之税自当重加进口之税以税抵税当有余而无不足西人本有此例与之商订想西人亦无可置喙并有此论乎若减出口之税当不独茶之一项即别项货物亦可望销路之广中国商务关键在此尚望当道者熟筹之毋执成法而不更也是则中国商民之幸也夫中国之茶销售外洋者日衰恐不久全失其利矣而印度之卡路吉打与锡兰山二处产茶递年增多西报曾苦谏中国急免厘金以挽回茶利惟华人不以为意若饕餐之徒甯杀肥而烹食之不肯宽待而常拾其所产之卵也英商之集于中华茶市者由众而寡显为此事之证华人岂不知之然全不介意者岂反以英商不来而快于心乎中国茶务之将亡必矣不特华人不以茶务渐衰为虑而征税之员明知茶税昔多而今少亦不以为意此辈但知教茶农者求种茶制茶之法而不思茶税之重为第一弊试取华茶之销于英市者论之光绪二十二年由中国直往英国者祗得二十一万九千四百零九担其上一年则有一百万担相去几至五倍今年春九江汉口二处出茶较上年为盛第一稔所收者约得五十五兆磅前英商买茶递年减少者俄商增多而补之惟闻俄国所存茶叶太多今年能自中国添买者不过上年之半尚余二十七兆五十万磅须销流于英美二国然上年二国共销华茶不过一十八兆五千万磅今年出茶过限十兆余磅若不大减其价则难脱手但茶价贱而厘税又不稍减茶农之不伤本者鲜矣又门英领事官传冷卡士君尝将各处茶务详覆英廷其言足令闻者感伤彼云光绪二十二年门乌龙茶共得一兆二亿磅比其上一年减少百分之五十五犹恐年今减少更甚焉过今年之后更恐不复成茶市矣此处种茶之郡县多已抛荒而茶田更有全坏者卡士君又指出其弊之由盖谓制出一兆余磅之茶值银不过一十三万六千圆厘金抽至二万圆出口税抽至三万五千圆两共抽银五万五千圆已居茶价三分之一至其国日本明于先见去年将台湾之茶税减作每担抽税一元一角二分而中国仍固执其五元八角一仙之税此乃中国之失策夫阅历深则知识进国强当自发奋而中国独不然将来茶利俱亡悔将何及矣十年前门共产茶二十七兆二亿余磅距今二十一年例当增多十数倍不料反减十数倍卡士君又述识时务者之意曰中国茶务之弊非天下最巧之机器所能救除必将厘税全免又兼用机器或始有济耳
出洋茶利防弊策
间尝观于流水而得通商之理以我之所有易彼之所无期于两国无缺流水之为物以此坎之盈补彼坎之绌期于彼此相平此水性之自然而亦商务盈虚消长之机也中国与外洋各国通商互市垂百余年自五口通商长江关埠凡外国所进之货物我几无所不有中国之土产苟可销者亦无一不销于外国彼此往来贸易亦彼此互相仿效窃料数百年后凡我之土产外国必无一不自产之外国之货物中国无一不自造之彼此通功易事如流水之两坎相平不复再有流动之性则贸易必归清淡而通商之局将衰此亦天地自然之理也中国中产除湖丝外实以茶叶为大宗每年售出外洋价值银二千九百五万有奇可谓中国极大之进矣物极必返盛极必衰即无印度起而相争亦知其非久持之局矣人情于他人之获厚利者无不起相争英人嗜茶成癖英商贪利如命羡极生妒日夜营谋必欲专取中国之利而后已其处心积虑则句践沼吴之心其百折百回又愚公移山之计于是遂聘请中国茶师教以艺茶之法焙茶之方就印度天时和暖之地土膏腴之区广种茶子不及十年居然制茶出售近年产数尤旺销数愈增几及中国十分之九不出十年必更驾乎中国之上矣犹幸其茶价虽贱茶味而不良终不及华产之味厚是以销数犹未广近闻印商心计更工即买中国之茶搀入印茶以冀畅销其始华多而印少继则华少而英多则洋人惯饮印茶嗜华茶之癖渐淡矣以势度之中国茶则必渐为所夺非夺也不过彼自产茶不须问中国购买耳是则有国家者应有之利权天地盈虚往复之正理无足怪也所可怪者他国知保护本国之利产者犹且欲夺为己有而国中则视出口之银滔滔不返任其自然每岁漏入英之银不下三四十万两绝不思挽回之术为可异耳犹幸天诱其衷山陕滇蜀之民亦知遍种罂粟以夺洋人鸦片之利是以洋土仅销于沿海各直省而不能越雷池一步侵灌中国土浆之销界此亦可谓天道持平之理矣诚能外洋所获利于我之物一一如其道以施之如用机器纺织棉花则洋布羽纱之货入口自少矣如用机器组织羊毛则毳剡呢毡之类销场自滞矣开矿产以出煤铁五金则洋铁洋煤无人顾问矣精制造以成机器则船械炮火无待他求矣推之广种加非可可子等则洋茶之利反为我侵多养牛羊牲畜则洋人食物惟我是资他若种葡萄以酿酒仿雪茄而制无一非可夺洋人之利苟使洋人不能以货来我亦不必以茶往则虽尽失丝茶之大利犹为保全实多无碍于保邦之治理此其救时之一策与
皇朝经世文四编卷二十七礼政
礼政
礼论
天地为虚气而生人为散数交通流转于其间者二有形则货财而无形则礼节礼节所以维持夫货财也天地只此生物人不知惜之则耗散者益不足蓄积者益有余而贫富之势悬绝先圣王默识其深也于是制为交际宴会昏丧祭之礼各称其家而为之则庶人不得拟士大夫士大夫不得拟君公天子其所用恒视其所有而又凶荒杀礼山泽异礼通时与地以酌剂之故古民亡僭踰之罪而资产得以常充财之出入移易隐受约制于无形而人忘其拘苦岂不简而神哉论者深原之以为陶育之具浅者则曰是等威之辨也人之生也衣食结而后善心生官骸之和淑乐利之所充而达也不探其实义徒执学士升降揖让之概之人人论仪文与论等威其精粗殊而其失要不异焉三代以降田不口受民各私其产富者厚自奉养而贫者朝夕不赡不均甚矣然而人性好矜胜文饰日滋而未已亲戚宴动议方物往来馈遗重以金币丧葬之家雪盈堂涂缁黄列进盛音乐以娱宾不如是则谓之不孝男女昏耦礼未毕而征逋者滇门豪家以骄其里閈而无识效之更愧厉其不若不务竭其资不止方自以为世礼之相因远矣非一人所得更也今夫禀气之不齐医者不能人立之方则莫若一使之保节而脆者充壮者益固品地而生计参错礼不能以整一而俭则可以咸遵夫俭固礼之本也先王之制牲牢玉帛之陈几席章服之具钟鼓笙管之奏未尝不务从其厚矣然而瓦尊也明水也大飨腥也冠缁布也疏布之用而蒲越鞂之设也观其所尚则其微意可知人即至贫不能具多品矣区区简质之备独不有可安者乎有力者知所贵在此不在彼则其侈心不作孔子曰礼与其奢也甯俭当井田未废且然而其为无恒产时哉且昔之人亦尝讲求于斯矣明堂学校守养老郊社禘祫诸典征辨古昔聚讼丝棼三代创制之精莫钜于是议之而不敢忽焉而卒未有振兴如三代之盛者何也详行于庙朝之上而未能通于闾阎之隐增饰视听文在实亡民气何自而治理何自而隆哉虽然礼乐者人情之着也斯人一日不绝即礼乐一日不亡古之匏土等音废矣而今未尝无其乐也古之丧昏祭宴异矣而今未尝无其礼也独奈何士大夫动作自恣导乱愚甿之耳目僭越亡等生资坐消虽有恭俭之君宏毅之主而欲求礼乐之效于一朝卒不可复得
错曰商贾操其奇赢日游都市亡农夫之苦有仟伯之得因其富厚交通王侯力过吏执以利相倾千里游敖冠盖相望乘坚策肥履丝曳缟贾子曰矫伪者出几十万石粟赋六百余万钱乘传而行郡国此其亡行义之尤至者也董子曰累日以取贵积久以致官是以廉耻贸乱贤不肖浑淆又曰身宠而在高位家富而食厚禄众其奴婢多其牛羊广其田宅博其产业蓄其积委务此而亡已以民夫天下虽大经此三者牣其间其气力足以驱役众庶其势位足以震动一时恶习之所被流荡亡极江湖澄而风挠浊之山谷朗而雾昏之可深痛哉是故吉凶宾嘉无有品节忍为失时而废礼不敢见哂于戚男女愆期丧棺羁室终身只处数世浅藏礼教猖狂其咎安在昔者尝闻父老言吾乡俗五六十年前实未凋衣皆布素年未六十不衣裘赴饮者必先饱于家至则杯酒数周四盂略具而已而主宾揖逊情意周浃虽草野之俗不尽协于古礼而礼意自胜故其时物充值约一夫之食日十数钱民无窘苦之状有康和之乐即一乡以推之天下使长此而不变虽驯至三代礼乐不难也或谓朝廷等威之辨不为不严海内遵而行之岂不甚善然如汉制命妇深衣制缘佐祭早绢上下助蚕缥绢上下而倡优下贱更绣衣丝履不能禁也贾人服缃缥而召会嘉客被墙屋以文绣不能禁也等威之辨弥严必有出乎其外而视等威加厉者上以责下以例奉此其于世道何裨哉无他故也能责之于下而不能倡之于上也且夫等威者上下之辨也自上下下则等级自明不上而下则何名为等以身教者从以言教者讼独奈何徒以法令为哉昔海忠介令安自课二仆耕田艺蔬于民无取一毫国朝汤文正抚吴濒去送者睹夫人舆出袖落败棉絮属吏为之感涕使得如斯人者置之节镇别千里被其泽置之辅相则天下化其清风流之所播渐咸晓然知朴质之为本方以奢费不知分为耻纳斯人于轨物之中而人不觉又何等威之不明为患耶盖介士者浊水之矾石也得之则澄不得则混然非其时崇廉而黜污则节操何由得自伸哉夫世之论礼者可以思矣严贾人不得衣丝之禁士经明行修始得为吏程吏以贤不肖为进退无资格之限清白盈廷阴邪歛举宫室衣服饮食器用俾仆一切而立之限家守仪型人知自爱此之谓廉耻兴而等威辨等威辨而风俗清风俗清而财用裕财用裕而人心人心而刑罚省呜呼岂不甚哉
崇检论
马福安
昔圣人建天地之中而为之礼所以轨范人伦整齐殊俗使人得以束身寡过而无悖夫五常之性者也自魏晋之世老庄盛行以放旷为高妙以礼法为俗人一时风流相尚贤者不免阮籍居丧饮酒食肉谢安石期功不废丝竹幼舆任达折齿毕卓瓮间醉卧当时以为名士而艳称之以致礼坏乐崩中原倾覆故王衍将死叹曰吾曹虽不如古人向若不祖尚浮虚戮力以匡天下犹可不至今日桓温北伐至洛阳登平乘楼叹曰遂使神州陆沉百年邱墟王夷甫诸人不得不任其责西都时王恺石崇尤为豪侈能守礼崇让克全贞素惟刘实兄弟而已或问江左人士于颜舍含推周伯仁之正邓伯道之清卞望之之节然伯仁以酒失贻讥犹染中朝余习惟望之持论侃侃当官干实欲执正当世不肯苟同时好时贵游子弟多慕王澄谢鲲为达望之以为背礼伤教欲奏推之斯真笃礼守法王臣蹇蹇者矣夫天下非氓庶犯法罹罪之足忧而士大夫弃礼蔑义罔识廉耻之可畏诚以士大夫者教化之纪纲风俗之原本而人心以为转移者也故朝廷崇礼百僚奉法士大夫以名教相尚节行相高而风俗人心未有不归于端厚者也朝廷弃礼百僚坏法士大夫以浮虚相祖放纵相师而风俗人心未有不归于邪薄者也然则天下之要道可知已欲民知义莫如尚廉隅欲民知礼莫如敦矩矱欲民贵信必不可以巧诈欺之欲民兴仁必不敢以刻薄行之立身以清白奉公为贤当官以勤事尽职为恪立朝以忠厚正直为敬行事以秉礼尚义为宗一时士大夫风流笃厚凡为骄逸淫纵自放于礼法之事皆兢兢焉防其萌杜其渐是以君子勤礼小人尽力廉耻笃于乡闾礼义兴于家衖而无奇衰不轨之民以污我大化者由上之人不以防检为迂而力崇之之效也尝观东汉风俗之美其时郭有道陈仲弓王彦方营幼安之徒皆以匹夫为善于家而乡里化之争讼者望闾而返盗窃者咸畏其知示以上之风旨而士大夫又皆身为表率吾见礼教之兴不必俟读悬书而后浃于民心也是在有风俗人心之责者加之意而已
大典
遵议大礼疏道光三十年
曾国藩
奏为遵旨敬谨详议事正月十六日皇上以大行皇帝朱谕遗命四条内无庸郊配庙祔二条令臣上详议具奏臣等谨于二十七日集议诸臣皆以大行皇帝功德懿铄郊配既断不可易庙祔尤在所必行直道不泯此天下之公论也臣国藩亦欲随从众议退而细思大行皇帝谆谆告诫必有精意存乎其中臣下钻仰高深苟窥见万分之一亦当各献其说备圣主之博采窃以为遗命无庸庙祔一条考古准今万难遵从无庸郊配一条则不敢从者有二不敢违者有三焉所谓无庸庙祔一条万难遵从者何也古者祧庙之说乃为七庙亲尽言之间有亲尽而仍不祧者则必有德之主世世宗祀一在七庙之数若殷之三宗周之文武是也大行皇帝于皇上为你庙本非七庙亲尽可比而论功德之弥纶又当与列祖列宗同为百世不祧之室岂其弓剑未忘而烝尝遽别且诸侯大夫尚有庙祭以天子之尊敢废升祔之典此其万难遵从者也所谓无庸郊配一条有不敢从者二何也古圣制礼亦本事实之既至而情文因之而生大行皇帝仁爱之德同符大造偶遇偏灾立颁帑项年年赈贷薄海含哺粒我烝民后稷所以配天也御宇三十年无一日之暇逸无须臾之不敬纯亦不已文王所以配上帝也既已具合撰之实而欲辞升配之文则普天民臣之心终觉不安此其不敢从者一也历考列圣升配惟世祖章皇帝系由御史周季琬奏请外此皆继统之圣人特旨举行良由上孚昊眷下惬民情毫无疑义也行之既久遂为成例如大行皇帝德盛化神即使无例可循臣下犹应奏请乎成宪昭昭曷敢踰越传曰君行意臣行制在大行皇帝自怀谦让之盛意在大小臣工宜守国家之旧制此其不敢从者二也
所谓无庸郊配一条有不敢违者三何也坛壝规模尺寸有定干隆十四年重加缮修一一石皆考律吕之正义按九五之阳数增之不能改之不可七庙配位各设青幄当初幄制阔大干隆三年量加修改今则每幄之内仅容豆笾七幄之外几乏余地我大行皇帝虑及亿万年后或议增广乎坛壝或议裁狭乎幄制故定为限制以身作则俾世世可以遵循今论者或谓西三幄之南尚可添置一案暂为目前之计不必久远之图岂知人异世而同心事相沿而愈久今日所不敢言者亦万世臣子所不敢言者也今日所不忍言者亦万世臣子所不忍言者也经此次朱谕之严切盈廷之集议尚不裁遵行则后之人又孰冒天下之不韪乎将来必至修至基址轻变旧章此其不敢违者一也古来祀典兴废不常或无其祭而举之或有其礼而罢之史册所书不一而足唐垂拱年间郊祀以高祖太宗高宗并配后开元十一年从张说议罢太宗高宗配位宋景佑年间郊祀以艺祖太宗真宗并配后嘉佑七年从杨畋议罢太宗真宗配位我朝顺治十七年合祀天地日月星辰山川于大享殿奉太祖太宗以配厥后亦罢其礼典制改议乃古今所常有我大行皇帝虑亿万年后愚儒无知或有罢唐宋罢祀之例妄行陈奏者不可不预为之防故朱谕有曰非天子不议礼以为一经断定则巍然七幄与天长存后世增配之议尚且不许罢祀之议更何自而兴所以禁后世者愈严则所以尊列祖者愈久此其计虑之周非三代制礼之圣人而能如是乎大行皇帝以制礼之圣人自居臣下何敢以寻常之识浅为窥测有尊崇之虚文无谋事之远虑此其不敢违者二也我朝以孝治天下而遗命在所尤重康熙二十六年孝庄文皇帝遗命云愿于遵化州孝陵近地择吉安厝当时臣工皆谓遵化去太宗昭陵千有余里不合祔葬之例我圣祖仁皇帝不敢遵遗命而又不敢成例故于孝陵旁近建暂安奉殿三十余年未敢竟安地宫至雍正初始敬谨蒇事嘉庆四年高宗纯皇帝遗命云庙号无庸称祖我仁宗睿皇帝谨遵遗命故虽干隆中之丰功大烈而庙号未得祖称载在会典先后同揆矣此次大行皇帝遗命惟第一条森严可畏若不遵行则与我朝家法不符且朱谕反覆申明无非自处于卑屈而处列祖于崇高此乃大孝大让古之盛德也与其以尊崇之微忱属之臣子孰若以莫大之盛德归之君父此其不敢违者三也臣窃计皇上仁孝之心两者均有所歉然不奉升配仅有典礼未备之歉遽奉升配既有违命之歉又有将来之虑是多一歉也一经大智之权衡无难立判乎轻重圣父制礼而圣子行之必有默契于精微不待臣僚拟议而后定者臣职在秩宗诚恐不详不慎皇上他日郊祀之时上顾成命下顾万世或者怵然难安则礼臣无所辞其咎是以专摺具奏干渎宸严不胜惶悚战栗之至
请亲理大政疏咸丰十一年奏为政柄下移无以服众应请皇太后亲理大政并另简近支亲王辅政以正国体而顺人心恭摺仰祈圣鉴事窃惟朝廷政柄操之自上非臣下所得而专我朝君臣之分极严尤非前朝之比自文宗显皇帝皇驭上升皇上嗣位聪明天亶尚在龄全在辅政得人同民好恶方足以资佐理如怡亲王载垣郑清王端华等非不宣力有年然而赫赫师尹民具尔瞻今竟以之当秉政钜任揽君国大权以臣仆而代纶音挟至尊以令天下实无以副寄托之重而餍四海之心在该王等不过以承写朱谕为词居之不疑不我皇上以宗子钻承大统天与人归原不以朱谕之有无为定至赞襄政务一节则当以亲亲尊贤为断不得专以承写为凭何也先皇帝弥留之际近支亲王多不在侧仰窥顾命苦衷所以未留亲笔朱谕者未必非以辅政难得其人以待我皇上自择而任之以成未竟之志也今嗣圣既未亲政皇太后又不临朝是政柄尽付之该王等数人而所拟谕旨又非尽出自宸衷其托诸掣签简放请钤用符信图章在该王等原欲以此取信于人无如人皆不能相信民可畏天下难欺纵可勉强一时不能行诸日久如御史董元章条陈四事极有关系应准应駮惟当断自圣裁广集廷议以定行止该王等果知以国事为重亦当推贤虚己免蹈危疑乃径行拟旨駮斥已开矫窃之端大失民臣之望命下之日中外譁然自古天无二日民无二王礼乐征伐自天子出凡统兵将帅暨各省疆臣皆受先皇帝特简虽当势处万难无不思竭力图报者亦以统于所尊故能一诚不贰今一旦政柄下移疑莫释道路之人见诏旨皆曰此非吾君之言也此非吾后母圣母之意也一切发号施令真伪难分众情汹汹咸怀不服不独天下人心日形解体且恐外国闻知亦觉与理不顺又将从而生心所关甚大夫天下者宣宗成皇帝之天下传之文宗显皇帝以付之我皇上践阼者也昔周之世武王崩成王立周公相之本朝摄政王之辅世祖亦犹周公之相成王疏不间亲典册具在以周公礼圣尚不免管蔡流言迨风雷示警于金縢而忠棐益见现在近支诸王中能知大体迈于载垣端华尚不乏人一切离间之言应请毋庸过虑又知垂帘听政之制宋宣仁太后称为女中尧舜情欢洽国本无伤我文王后当家初年虽无垂帘明文而有听政实用因时制宜惟期允当不易为今之计非皇太后亲理万几召对臣无以通下情而正国体非另简近支亲王佐理庶务尽心匡弼不足以振纲纪而顺人心惟有吁恳皇上俯纳刍荛即奉皇太后权宜听政二圣并崇而于近支亲王中择贤而任仍秉命以行以待我皇上亲政以前一切用人行政大端不致变更紊乱以承郅治于无穷宗社幸甚民臣幸甚如此庶于亲亲尊贤之大经既不相悖且于该王等亦可保全终始受福良多此皆中外臣工所欲言而未发者臣先为言之臣忝为大臣受国厚恩屡奉先皇帝手诏嘉勉云朕所望于该大臣者至大至远又奉有忠勇性成赤子报国等谕每诵天语感激涕零今外患固宜亟平而内忧尤当早虑臣天良所何忍不言何敢不言伏愿皇上干纲独断迅赐施行并请将此摺发交惠亲王惇亲王醇郡王等公同阅看如有尚未尽善之处应令大学士九卿科道集议以闻庶大局可全而人心可定谨不揣冒昧披沥上陈无任激切待命之至
学校
请推广学校疏
李端棻
</div>
    <div class="pagination">
<a href="皇朝经世文四编_page17.html">上一页</a><span>...</span><a href="皇朝经世文四编_page13.html">13</a><a href="皇朝经世文四编_page14.html">14</a><a href="皇朝经世文四编_page15.html">15</a><a href="皇朝经世文四编_page16.html">16</a><a href="皇朝经世文四编_page17.html">17</a><span class="current-page">18</span><a href="皇朝经世文四编_page19.html">19</a><a href="皇朝经世文四编_page20.html">20</a><a href="皇朝经世文四编_page21.html">21</a><a href="皇朝经世文四编_page22.html">22</a><a href="皇朝经世文四编_page23.html">23</a><span>...</span><a href="皇朝经世文四编_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
