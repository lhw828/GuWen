<!DOCTYPE html>
<html>
<head>
    <meta charset="UTF-8">
    <title>皇朝经世文新编续集 - 第 27 页/共 52 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝经世文新编续集 - 第 27 页/共 52 页</h1>
    <div class="content">六兆两
四十七兆八十六万三千两
　本舍官按表内现行税则系按壹千八百九十八年海关册开列其增改税则系就值百抽十二半之数核计　右表所列税银数目若不甚悬殊则中国所增之税不但足抵厘金且较常年约增十兆两使出口税再免则每年更增三四兆亦属易易由此观之裁厘金则税银必有增无减更不待烦言矣　或曰以上各节系专指货物而言而于鸦片火因项则未尝论及鸦片火因之为物也轻而易举使厘金果裁则必尽舍水运而遵陆偷税之多何堪设想蒙曰然蒙拟办理鸦片烟之法即就地征税目下中国所设厘卡不为不密然鸦片火因之偷税者几于无处无之查土产鸦片火因每年约有三四十万旦即按海关税则每旦六十两核算每年应收由十八兆至二十四兆之多乃查各省税册仅二三兆两即一千八百九十八年海关税册亦不过四十七万七千两似此各省税册必有不实不尽　处然鸦片火因偷税之风亦属防不胜防苟非中国实力整顿改为就种火因地征税则将来偷税之弊犹不知伊于胡底也就地征税其法至便太皿烟种于地人人得而见之非同易于藏匿者可比即按地亩之多寡地质之优劣使种火因者加完地税而已或又曰盐课为岁帑大宗尽裁厘金似于盐政不无有石蒙曰盐有盐政专官厘卡征盐课非其责也然蒙于盐政另有条议兹附于此以备参考其大旨以仿印度就土征税章程为主中国果能照此改革则通国自无私运而于饷源亦大有裨益 
　　外洋印花税中国能否仿行议                                            
任天下之钜者不可慕一时之美名救天下之艰者不可拘一己之成见使病旧法之不善必尽更新者而后快在老成虽或訾之要其猛毅之心固未可厚非也独惜夫知旧法之不善而易以新法顾其流弊较旧法抑又甚焉利未见而害已滋扰攘靡已吾安知其所底止哉中国自马关立约岁增二千余万出欠杼柚告空搜罗无术于是爱国之君子有以外洋抽收印花税之说进者极言其利云行之久可以废厘金而无中饱病民诸弊噫为此说者其殆荆公行新法之见乎夫天下之理有万端人之情伪百出拘一己之识见而以一隅概天下谓为无弊其谁信之昔荆公新法行之鄞而有效行之天下则大病太皿行法之人非尽荆公若也中国之抽收厘金已数十年于兹当定制之初固谓斟酌尽善又迭经审定防弊非不周详乃利之所在弊随以生中饱偷漏日以滋大为泰西各国所诟病是岂当日之法诸公所及料哉顾厘金之害虽钜受之者仅行商为甚而坐贾次之苟印花之税一行必尽天下之民胥受其害何也自捐例宏开仕流日杂贪鄙者集赀博一官以为什一之逐故息借商欠之例开有借以勒索报复者矣昭信股票之令下有因而按亩派捐者矣偶一为之害犹如此之甚兄印花税欲定为常制乎谨胪举陈氏奏疏程氏条议就蒙所见駮正之以为土壤细流之助云　陈氏奏疏曰查印花税创自荷兰盛于英吉利今则[彳扁](偏)行各洲无国无之谓之印税者太皿令民间买国家所制之印花粘于各项契据之上以为纳税之征也　駮之曰此亦犹中国契尾也契尾粘于契后令买主注明姓名田地契价以杜后累国家稍收其税以资国用仅施之于产业契据太皿田产虽或频年易主而世守数十百年者甚多易一主税一次颇为简便然合县幅陨辽门舌匿漏且难偏查而兄推之各项契据其烦重固相倍蓰矣　程氏条议曰印税即暗税最便于民而所收至广其法令各项生意凡有帐单者皆须计其钱数贴印花其税至轻其罚至重设有人入市买布一疋其值三元布店必开一帐单交与买主其单上应贴印花数厘或至一分如不贴被告发布店应受罚六元他皆仿此　駮之曰此亦犹厘票而加厉者厘金仅行商货物有偷漏者受罚此则坐贾居民偶有遗忘较之有心偷漏未可同日而语而亦必罚之且以三元所收无几而必严定苛例搜剔不遗余力牛毛茧丝民情益困吾恐君羊起而毁印花之局不仅见于法兰西之民也且厘卡虽密而通筹合计每县尚不及一卡江西之制十分厘金归四卡分完此后即为满票是计程千余里仅须完厘四次若就近贩售适不从厘卡经过则数百里内尚可不完厘金今若有发单一次即贴印花一次是乡村野店贩之城市偏僻小县贩之大埠迭次完税其苛细不已甚乎　陈氏奏疏曰其造之之法应于京师设厂并办购制纸制印机器雇匠创造其纸则中藏纹理其印则细极毫厘以杜作伪如或一时开厂未成可仿日本造钞之例令英厂暂行揽办严立合同防其偷漏俟官厂能制即行自办其行之之法应取各国税则参较详定章程务从简便先行颁示天下然后于各省会城普设督销局一所为总卖印花纸之地将此项印税转发民间各市镇铺户代为零卖每百两中铺户应得一两官收九十九两　程氏条议曰宜俟出使大臣将各该国所用印花详考用法贴说进呈田各仿其轻重之等自数厘以至数两酌立定章其印以铜镂文极细宜向西国定刻大抵于货之易售者收税稍重将其章程先行布示天下然后定某月一律开办直省州县普[设](说)税局或附于银行或寄于城镇铺户每月计卖出若干所领印花于月终统计数目报明税局再行续领运货转销者则于报关时贴印花于货单经行所过验明放行初行人始不妨疏门舌民觉其便自将争趋
駮之曰此亦犹厘票领之牙厘局契尾颁之布政使办法并无他异惟城镇均设售所则犹邮政局售印花之例陈云定法务从简便程云立法之初不妨疏门舌二君之意未尝不以忠厚存心但零星发单皆须贴印花安得为简便三元以外不贴印花即有重罚安得为疏门舌然则苟欲简便疏门舌但有掩耳盗铃并不切实稽查之一法则亦何取此虚文乎若完者听之不完亦听之又何以服众乎兄中国官土习气多一名目即多一陋规收税解之省局势必如地丁之勒索火工补平补色诸费而经收诸员亦不得不照收地丁之式改收银为钱矣且初办之始成效未睹必不能遽裁厘卡运货过关虽曰验明放行又多一番周[折](拆)货物价值甚有迟到半日而相去天渊者是于厘税外又增一害也　陈氏奏疏曰其稽查之法应严定漏私罚欠律例凡一切契券字据不粘印花者皆作为废纸事发照例议罚遇有词讼官不为理　駮之曰此亦犹中国税契之法税契立法何尝不严然匿漏者甚多虽间有所惩终不能息以愚所知江西抚建各府其契价无论若干概书四两或二两犹未必逐一投税有首告者乡里共攻击之终身不齿遇有讼事两造均白契罚不胜罚惩不胜惩抚建二府为江西民情敦厚富庶之区犹复如此由此以推他处似此者当不一而足税契尚不能整顿试问印花税今日能行乎　程氏条议曰查印税有十便此项印纸无寄售于镇市铺户他国多有纸店发售需用者随处可买无留难之苦其便一印纸中具刻钱数一目了然绝无蒙混之弊其便二由户部即按颁出之数核收毫无侵蚀之患其便三各省分局除设员按时稽查各铺户帐簿外别无检核骚扰之端其便四　駮之曰中国定例凡行户必领牙帖严禁朋充顶替是以每隔数年当道必派员言核任此事者以为调剂每帖必索行户常例陋规其有作弊者更在常例之外夫大县行户不过数十家小县或仅一二家马念帖尚不甚难而流弊已如此若印税既复调查帐簿无论人心诈伪百出势必另立伪簿备查徒有名而无实即使认真办理试问一县之大镇市数十处店铺数千家逐户言核一月一次岂一二委员所能胜任若责之地方官又必假手吏胥遇民之弱者得而鱼肉强者不敢过问益难平允若添设委员则于厘卡之外更增数倍如之何其可行也　程氏条议曰严立章程之后听人自行贴用无督责催促之事其便五商贾常购印花以备用其税课皆先入官无征求勒索之病其便六一切契据无印纸者遇有词事官不为理则人皆不肯惜小费以贻后患其便七货财交易之事必有一二人与其间有受者同罚之条有告者给赏之条人又不肯惜微费以取重罚其便八　駮之曰税契匿漏经人告发必严惩之此定例也近来人心不古有契已投税为仇家所讦一经到官无论曲直守候拖累已罄产不足抵在漏税者惜小费而受钜累咎所应得独已税而误遭陷害情何以堪即使有司严惩诬告然已无补于事兄诬告者多由奸蠹指使或捏名假托以便从中牟利有司亦办不胜办在告匿税者并无给赏之例弊已如此然受害者犹仅有业之家若印花税之事行必将如缉私盐之逐户滋扰而开刁民攀害之风诚不可不虑之于始也　程氏条议曰常税暨厘金皆在未买货之先而此税则在买卖既成之后民尤乐从其便九外国人与华商交易者亦贴印纸谓之自完国税是外国人纳暗税其便十　駮之曰人情每多惜小故取之多不若取之少取之少不若取之不觉商贾之经营也每货必核厘税水去川资若干然后出售买者亦不知其成本若何统而计之故不觉有厘税若临时购成再贴印花则买者已知抽费若干必致争价多寡于出入之间矣外人虽有公法然亦视主国之强弱若何且我进口关税已不能仿西人之权自我操而谓印花税西人能听命乎兄西人之贪得无厌我不能自振则彼与我一分利益必索十分以偿之是我徒自困其民而所得犹不偿失也呜呼中国至今日贫弱极矣论生利者则言保商务兴金广路以求富论分利者则言核偷漏严中饱以济贫抑知天地生财止有此数足于此必缺于彼诚使能取外人之余而补于我虽急则治标然邻之薄即我之厚也若势不能夺外人之利力不能胜外人之专徒欲朘民之膏以为剜肉补疮之计是中国民财既剥于通商之外溢又剥于厘税之日加上下交病水清无鱼试问百姓不足君孰与足乎吾得而断之曰中国之印税必不可行也且夫中国之大患在于立一法即生一弊敷衍者视法为具文贪婪者藉法为利薮使长此不变虽泰西一切良规皆难仿行岂独印花税哉苟能祛乎二弊即中国税契厘金之旧制未尝不可补苴亦无待于更张矣吾故曰印花税之法非特不可行亦不必行也　就税契厘金两项流弊比较而印税之不可行自见可谓力破余地　所论税厘诸弊亦系末流之失非其本法但今日官吏势难尽易则使办印税未有不偾事者说者徒见厘金之苛索中饱故欲别开生面不知厘卡苟非设于要隘商民断无自往完厘者若印税通行于城乡市镇则散漫无稽倘仍藉关卡稽查是关卡仍不能废兄印花不由关卡售卖而徒责令稽查又将苛索于例外乎至中饱有损于国而实商民所大愿余别有论说兹不复赘
　　法国印花税章程                                         
西历五百三十七年东罗马一千四百五十三年亡创征印花税一千四百余年西班牙日耳曼今日德国英吉利三国一千六百五十五年法兰西相继征税一千六百七十二四两年一千七百二十三年法国递定条例税章渐密一千七百九十九年十一月法皇拿破仑第一废印花旧例定新章厥后随时增改悉祖于此考印花有二一印于所用之纸一为粘贴活印花国家独有权利制造售卖归户部综理造纸局设在梯也尔地方法京巴黎设立印花局专司刷印印花及制造活印花又有异常印花惟法京印花局各府州县经售印花人奉准钤盖其按纸张大小之印花即系异常印花只准用之于经人专司民间析产房地交易缮立遗嘱合同等事宜须谙像例考取给照方准充当所给之羊皮纸及各公局之单据簿册通计印花税分四类开列于下　一曰按张大小之印花除专例准行之各事外用之于民间例行单据词讼呈禀批判等件之原文及该各项钞件并一切例准呈官之件此项印花税连按照正税之双倍加一税在内纸角钤太皿印花分别抽税如下半张小纸税六十生丁全张小纸税一佛郎二十生丁全张中等纸税一佛郎八十生丁全张大纸税二佛郎四十生丁全张大簿纸税三佛郎六十生丁平人签名之护照及打猎准凭按正税之数加抽印花税民间招贴印花税如下见方十二代西迈当法寸名代西迈当每约中国裁衣足尺二寸九分余半税六生丁见方十二法寸半至二十五法寸税十二生丁见方二十五至五十法寸税十八生丁见方五十法寸以外或每纸告白自二件至五件均税二十生丁每纸逾五告白者税四十生丁五色套印招贴西洋戏舍官及他项招贴间用颜色印画未便太皿用印花每纸见方一迈当法尺名约二尺九寸余或一法尺以外税五十生丁再大则税一佛郎其各项文件亦按纸张大小粘贴活印花者径由给发文件之人用笔涂抹以杜复用惟问案衙门审案官诠解案由之钞件用注册所给发之纸缮写不索纸值用活印花由钞件之签名人粘贴涂抹招贴所用印花由印书匠粘贴涂抹惟不得用之于缮写之招贴　二曰按值征税之印花一生意单据或法国与别国所发之无论可否议价之银票及票背后注明议定价值之存栈货单可用活印花或用刷印之异常印花纸每百佛郎或一百以内均税五生丁二法国或别国在法贸易之各铺厂所发股票续股票及各府州县各公局之续股票均用活印花其续股票照股本每百佛郎税一佛郎二十生丁惟法国房地行行此行遇房地交易如售者无主出银购买或典押购者银不足数填借若干以房地之契为质均索利五六厘不等诚便民之一事也之押据另给利益每千佛郎只税五十生丁又法国各铺厂股票期限不过十年者照时值股价每百佛郎税五十生丁续股票之期限十年以外百税一佛郎法国或各公局之续股票股本每百佛郎税一佛郎此项印花亦可趸购一年期限之活印花小册大率以一季半年或一年为期过期作为废纸照时值过价每百佛郎税六生丁连加一税在内别国铺厂之股票续股票在法随时定价者均抽印花税三国家收课官掣给之指抵国帑票每千佛郎税一佛郎六十五生丁四国债票如中国息借票或别国在法随时定价之股借票或各单据内填注之股借票除经人添注之各据外每票值五百佛郎及五百以内者均税七十五生丁五百至一千税一佛郎五十生丁一千至二千税三佛郎　三曰趸购印花凡各铺厂与各公局之股票续股票按时值股价每百佛郎年税六生丁法国房地银行之续股票每千佛郎年税五生丁法国银行票之印花税照上一年之行用票价酌中计算用按值征税之印花按纸张大小之火险印花必用趸购印花照保险之数计算各项保险每千佛郎税三生丁巡防局定额捐千税四生丁
四曰专项印花一本地行用之提银票不计银数每纸税十生丁无则罚五十佛郎行用他处之提银票税二十生丁准用活印花旋准用刷印之印花纸缮写倘无印花或印花不及例征之税者照隹银信论凡给票人取银人或票背后首先添注人照票注银数各罚百分之六别国之提银票在法付银者例应先太皿印花无则沾利人票背后首先添注人取银人或取票人亦各罚百分之六倘前三项提银票程式未合法国条例者应缴生意单据税平人签名之发货票收银票收清票十佛郎以外税十生丁未经经人等给予之收清票及收银票或他人代付之银收票数逾十佛郎者均税十生丁归欠银人给付惟该各项收清票或代付之银收条无印花者罚六十二佛郎五十生丁归签名人给付二国家度支官掣给之收银票除丁口财产税票外数逾十佛郎者税二十五生丁并入欠欠项下若给予贫人帮款之收条准免印花水陆两军弁兵之提银票或生意单据之收条丁口财产税票及支领口粮加饷等收清票概免印花三铁路公司收货票快车税三十五生丁慢车税七十生丁信局小包寄件所有寄时收条收票提单等件从前各税三十五生丁今则各税十生丁连接到寄件人应给之税在内其本城寄件概免前各项印花四上各项每件之提单四张一与寄物人一与收物人一与船主一与船公司不论纸张大小各税六十生丁五兑换银洋人细帐一万佛郎或一万以内税六十生丁一万以外税一佛[郎](佛)八十生丁　所有税关丁口财产税货物税落地税西洋落地税即充当地公欠各印花刊于各项票上或掣给之收票上税额自五生丁至七十五生丁查法国与法属地阿尔日黎每年约得一万六千万佛郎合库银四千三百余万两云　凡平人签名之据或笔据例用按照纸张大小之印花纸若以无印花之纸缮写罚六十二佛郎五十生丁生意单据自缮写之日起计十五日内未经呈验所有授者受者沾利者暨背后首先添注者按每百佛郎各罚六佛郎倘此项单据所用印花未及例征之税照未缴之印花税计算罚锾行用他处之提银票亦照上办理若用已经用过之印花或售卖用过之印花照违例论拘案罚五十佛郎至一千为止倘复再犯加倍判罚并监禁五日至一月为度私造印花者例禁綦严罚做终身苦工窃取真印花致损国课者监禁五年至十年为度又无论用何法制仿造印花即非有意偷漏亦予严禁按西洋各国英法最富各税亦以英法为最重德俄奥次之比利时为局外之国不治军实诸税较轻印花税亦如之中国向无印花税若欲创立此税宜就西洋各国之税之最轻者再为量减庶　国计民生两有裨益足垂久远焉黄致尧谨识
　　法国赋税考略                                              
中外之政一也其间或因势而变或因地而变虽若歧异要无害于大同读西史条其政治得失其法制之善者多与周礼近而其变迁更改之亦亦与我历朝之沿革彷佛也中国之政三代以还皆有江河日下之势欧州百年前棼乱倍中国近则由乱而治由浊而清蒸然日趋于上华人震其强富以为国政修明所致不知其立法之公理实包蕴于吾经史之中若夫条理节目则亦随时递变始臻完善不特中国经史所未言即西人立法之初亦未必能料其卒也曩读法国律北京译本讶其立例似中国及读法史考财赋见其今昔沿革尤与我同故刺取其大略着诸篇昔人谓宋元明年代较近讲经世之学者宜先读此数史窃愿世之君子本此意以读西史焉可也　周礼之制乡遂用助法都鄙采地用贡法法国古时亦用采地贡赋之法与吾三代同秦汉后封建既废变为赋税法国则自经丧乱采地贡赋之法亦不行然此法虽不通行仍未尽泯查法国史一千八百九十三年光绪十九年法国采地贡赋进欠四十八兆五十万三千三百佛郎则今日尚有采地贡法也然采地每年入贡之数已日少一日矣　中国赋税有正税有杂项税法国亦田各相似而名目比中国更繁凡地税屋税丁口税台椅什物税门户穴心门税工蓺税产业税金广务税马车税橡树税药肆税打波税会舍官税去车税兵税皆谓之正税凡割契印契税银纸税分拆家产税衙署例钱典质例钱衙署印给例钱领牌银若卖浓酒菩提酒啤酒等物必须领牌白糖税盐税载货税管理金银税蜡烛税油税柞药税醋税纸税纸牌税番卤兼税莴茞税水道行船税轿税此五款近年已免火因牌税火药税火柴税邮政税电局税德律风税俱谓之杂项税观于法国税则繁重始知　国家薄赋轻徭为不可及也　中国多逋赋法则所入正税每亦逋欠亦多当一千八百三十二年之时道光十二年法国正税征银二百五十七兆佛郎后来税额递增而所收仍寡至一千八百九十三年光绪十九年正税所征亦仅四百九十兆佛郎太皿催科之难中外同出一辙也　法之地税屋税始于一千七百九十一年乾隆五十六年是年始立册籍记录屋地税额至一千八百五十年而始通行　丁口税台椅税始于一千七百九十一年亦是乾隆五十六年门户窗牖税始于一千七百九十八年嘉庆三年　工蓺税始于一千七百九十一年乾隆五十六年打波税会舍官税始于一千八百七十一年同治一十年　去车税兵税则近数年而始有耳以上皆正税　割契印契税始于一千七百九十年乾隆五十五年　衙署印给例钱始于一千七百九十八年嘉庆三年　载客税始于一千七百九十七年嘉庆二年　载货税始于一千八百零三年嘉庆八年自后遂征收火车运物税　蜡烛税油税始于一千八百七十三年同治十二年　醋税及柞药税始于一千八百七十年光绪元年　纸税始于一千八百七十一年同治十年自一千八百一十二年起以后遂日益增多
火药税始于一千七百九十六年嘉庆元年　火柴税始于一千八百九十六年光绪二十二年　火因牌税则历年已有至一千七百九十年乾隆五十五年而豁免至一千八百一十年嘉庆十五年而再征云以上杂项税　法之国债古时已有迭经内乱政府遂因而销没之其刊入今日之国债簿籍者仅三分之一耳凡三十八兆六十万佛郎然法国费用递岁加增故其国债亦日增而月盛一千八百九十三年正月一号光绪十九年法之新旧国债共有三万零六百一十一兆六十八万五千一百二十二佛郎其利息银则一千八百九十三年光绪十九年共有七百六十一兆七十万佛郎云今将其一千八百九十三年光绪十九年　国库进出数目照法国史开列于左　地税屋税一百九十六兆零八万七千四百五十四佛郎　人丁税台椅税八十七兆五十万九百三十七佛郎　门户穴心牖税五十六兆七十九万七千七百一十佛郎　工蓺税一百二十二兆二十一万零二百八十八佛郎　余外正税三十三兆七十六万四千六百九十九佛郎　登册税五百四十兆八十七万六千五百佛郎　过印税一百六十八兆三十三万七千五百佛郎　家中器物税六十九兆六十四万三千佛郎　关税四百八十兆六十三万六千佛郎　白糖税一百九十六兆三十三万五千九百佛郎　其余杂项税五百八十二兆二十五万零一百佛郎　火柴税烟税火药税独享权利牌税共四百零七兆五十一万六千八百佛郎　邮政电局德律风税二百零八兆四十万二千二百五十佛郎　国家火车路国家局税九兆一十二万八千七百七十佛郎　山林采地所收之贡税四十八兆五十万三千三百佛郎　另有加额税一百兆三十一万四百四千七百七十六佛郎　在亚勒支利亚所收税四十九兆五万五千零二十佛郎　通共进欠三千三百五十七兆三十五万零四百零四佛郎　新旧国债一千二百七十三兆三十六万四千九百四十四佛郎　伯里玺天德费用一兆二十万佛郎　议院费用七千五百二十佛郎　户部费用一十九兆五十六万八千六百二十佛郎　律部费用三十四兆九十九万九千六百佛郎　内务衙门费用七十一兆九万五千六百九十九佛郎　外务衙门[费](黄)用十六兆三十三万四千八百佛郎　陆军费用六百三十四兆六十一万零一百三十　佛郎　水军费用二百五十五兆四十五万七千五百三十三佛郎　乡塾书院教门费用二百二十六兆七十四万三千二百三十二佛郎　商务及工蓺费用二十五兆一十六万五千三百二十四佛郎　邮政电局德律风费用一百六十三兆四十六万四千一百五十八佛郎　藩属费用七十二兆五十八万六千六百三十五佛郎　农务费用四十二兆八十五万五千二百一十佛郎　公家建造各项费用二百二十四兆五十二万六百七十四佛郎　国家买卖费用一百八十二兆六十七万一千八百零一佛郎　偿还欠项息银三十四兆六十七万九千三百佛郎　亚勒支利亚藩属费用六十五兆八十七万一千九百五十一佛郎　通共法国费用三千三百五十七兆一十九万七千一百三十二佛郎


皇朝经世文新编续集卷十四下
　　晋安甘韩眠羊甫辑　　　　　　　　　　　　　　 

　兵政下
　　裁兵私议                                          
中国谋兵者二十余年矣日本衅开败覆接轸卒至割数千里之地偿数百兆之欠然后和议乃成呜呼此中国交涉以来之一大创也虽然和议之受害由于战事之失机战事之失机由于兵力之莫恃夫朘民以养兵养兵以行口国今有事则败逃相继贻国家之忧无事则安坐以嬉糜府库之帑是亦不可以已乎于是识时之彦忧国之儒愤武备之废弛患度支之支绌咸慨然以多裁兵勇为救时要义蒙闻之而叹曰呜呼噫嘻此致亡之道也人必有手足而后可以御侮物必有爪牙而后可以安生是以戎兵克诘元圣陈言备豫不虞左氏垂戒矧在今日列国环伺讥嘲来病夫之目报章定瓜分之议机微意险事速祸深事变迁流殆难意料窃维中国急则治标安不忘危之义自当卧薪尝胆经武整军视诸曩年尤为急务以七年之病蓄三年之艾上以巩国家亿万年之洪基下以保华族四百兆之命脉虽知其难将焉避之今乃狃补疮之见忘陨身之虞处角力之秋为弭兵之议呜呼噫嘻此致[亡](忘)之道也　曰今之裁兵恶其无用而裁之也曰兵之无用则有之矣虽然此非兵之咎也昔塔罗练湘军以忠勇为之倡士卒均以披襟当石駮石为乐有欲避者则目笑之今湘军犹是也何以用于昔日则有用用于今日则无用庚申之役英人募边民数千人以兵法部勒之资为前驱遂酿圆明园之祸今边民不乏也何以洋人用之则有用中国用之则无用吾故曰非兵之咎也且夫士君子值　圣明不讳之朝处崇高得为之势知法之无用也则为之变制度立规条以更之知将之无用也则为之举人才设方田各以谋之知兵之无用也则为之募骁勇精训练以成之夫如是则易无用为有用矣今乃愤无用而去兵假去兵而偿欠吾恐欠之一去而不返屡起而愈增者日益滋甚也今夫中国之无用者岂独兵乎夫通知古今者士也今则词章考据享敝帚之千金国势敌情堕迷雾于十里如是则士无用杀敌致果者武员也今则惮于爱国而敢于营私勇于扰民而惧于赴敌如是则武员无用推而上之恢张远田各参赞宪政者内外各官也今则界画疆分自为风气拘文牵义莫任仔肩以坚执一是累　庙算以游移两可负　圣恩如是则内外官无用然则今日愤无用之人责有用之实即裁兵之义而推之则学校可废也行伍可革也曹府可空也夫然后尽裁之之义得裁之之益然裁之不已用将谁藉又必举殴美之人而以为官蓄殴美之人而以为士招殴美之人而以为兵夫然后庶政可举实学可兴外侮可御也呜呼尚可说耶尚忍言耶　曰然则兵固不可裁乎曰乌乎其不可夫今言兵之不可裁者吾闻之矣曰失养也曰召乱也斯二说者吾皆疑之夫芸芸万众贵能以力自为养耳自国家以养人为义于是冗员不敢汰积弊不敢除上官之用人也非金其才也怜其贫也士夫之效用也非任其事也谋其食也谬说一兴众流横决驯至学堂育才之地而人以为餬口之资州县亲民之官而人以为快心之具人心变于上风俗衰于下因循酝酿盖至今日而世变为已极矣今日而不图振兴则已今日而图振兴自当以综核名实为第一义苟其有用彼以性命而易粮饷者也不得谓之养若其老弱充数有名无实则十成可裁也何必五成一时可裁也何须数载博宽大之虚名蹈因循之习积斯固中国败坏决裂之由也　曰其如召乱乎曰裁兵而召乱者古固有之然非今日之实事也今日绿营之兵游荡耳羸病耳乞丐耳乌睹所谓兵乎其发饷也如散济贫之粮其习操也如阅演武之戏他省非所敢知若天津若安庆则吾固数数见之矣以此游荡羸病乞丐之人虽率以闯献之凶才授以殴美之利器则亦动而见糜耳夫何乱之能为且夫论事之大旨曰利害曰是非利害重于是非则计利害是非大于利害则计是非今刑官不畏子孙之报仇而废其斩绞之刑大吏不畏属员之反噬而停其参处之法而于裁兵一事顾曰恐其失养以召乱也异日者民贫财尽嗷嗷待哺国家又安所资给以赡之乎假利害之空谈清是非之公理此又中国败坏决裂之由也　曰然则子意亦主裁兵矣而于今之裁兵顾斤斤焉非议之者何也曰吾之所谓裁兵者易其无用而使之有用也今之所谓裁兵者愤其无用而安于不用也夫处今日之时势而顾安于不用兵乎呜呼噫嘻此致亡之道也
曰今之裁兵非安于不用也特以无事则散之使往有事则招之使来用其新盛之气藉免惰窳之虞斯亦随时消息之义也又何必长年耗蠹俾司农仰屋乎曰自古及今无此两全之策也三代以上寓兵于农者也然周官司右掌君羊右之政今凡国家之勇力之士能用五兵者属焉曰属焉则必非散之井牧者矣非养兵而何虎贲氏虎士八百人郑康成曰选徒之有勇力者名之曰士加之以选则必非自备糗粮者矣非养兵而何夫先王时际承平有民兵之制尚养额兵今兹势值抢攘无民兵之制反制额兵抑何其大相剌谬乎夫考之于古犹曰古今异宜也则请征之于今今之耽耽虎视日伺吾旁者非俄英法德日本乎俄养兵二百万余人每兵岁需银一百两英养兵六十余万人每兵岁需银二百六十两法养兵九十七万九千人每兵岁需银一百三十五两德养兵一百七十万一千人每兵岁需银一百一十三两日本养兵二十四万九千九百八十三人每兵岁需银一百二十圆综诸国军需之费自二万万至一万余万不等一中魁奇硕彦每谓以此数百万之兵散于农工商则可以开不竭之源以此数千兆之饷用于农工商则可兴无穷之利今不以养人而反以害人时相与咨嗟叹息而道之于是设弭兵之会赞公断之约其于利害之数审之至熟矣然而精炼之师军容山立制造之厂炽铁川流君臣上下寝馈以之彼谋国者岂其甘心付财力于东流掷黄金于虚牝哉诚以环拱互峙比权最量力贫弱一形欺侮立见与其悔之于后受莫大之亏何若备之于先消未然之患故殚贤豪之智力精毒痡之谋竭亿兆之脂膏填船械之壑而不悔也孔子曰善人教民七年亦可以即戎矣又曰以不教民战是为弃之言备之不可已教之不可无也今日中国之败正由仓猝招募纷纭调集以无学之将驱不教之兵速率弧度聋瞶同讥利石駮精枪泥沙等弃丧师辱国妄不由兹语曰前事之不忘后事之师也今乃驰骛于覆车之轨因循于铸铁之错援引通义矜诩远猷一旦铁舰闯海戎马生郊烽火上达于甘泉羽檄交驰于赤县调无可调招不及招躯壳块然手足莫恃呜呼是岂可不为之寒心乎　曰子所虞者外患耳然以今日之势曾不足累强敌之爪牙正以英俄相持德法互忌莫肯先发大难耳我诚于此以公法支注之以忍辱维持之彼以刚我以柔彼以急我以缓迁延数年国计稍舒起而谋兵未为晚也曰是以人家国为侥幸者也夫盗贼之患其情甚隐其事甚罕彼富豪者往往厚其墙垣多其护行口彼非不惜费也诚思大为之防也今明明见敌人有吞我之力又明明见敌人有吞我之意彼处必然之势而我怀幸免之心抑何智出富豪下也夫盗贼之窥伺也恃有国律国律有主而行之者矣强邻之逼处也恃有公法公法则谁主之而谁行之俄土之战惭于礼拜堂之钥匙也而藉口于保护希腊教之约普奥之战冀合日耳曼之盟也而藉口于丹麦之地法德之战欲挫德意志新胜之势也而藉口于利几普侯之事其开衅也以私心为起点其终局也视兵事为转枢均无所谓公法也矧我中国因应失宜见屏于西人不列于国会乃当情见势屈之秋欲求舌辨廷争之效是欲北向诵孝经以弭贼也有是理乎若夫忍辱一事则固办理交涉以来之一绝大宗旨然忍于台湾忍于琉球忍于越南缅甸几于无事不忍无时不忍究其忍辱之由则曰吾兵力不足恃耳夫昔恐兵力之不足恃而屈于忍今知兵力之不足恃而安于忍天下未闻有以忍为国者也且今之安于忍者固将曰忍吾国力厚吾民生也然今日民生之凋敝国计之难支悉于交涉受亏而来彼西人者窥伺至深操纵至熟一旦藉端起衅索口岸汰厘捐通内地之务包要津之轮路要吾以万不能忍之事激吾以万不能忍之情吾将安而许之乎则我不欲亏国计有亏之者矣我不如蹙民生有蹙之者矣利权之失贫弱之忧视亡国一间耳将起而争之乎搏虎驯狮空拳赤手飞箝捭阖敝舌焦唇然后叹公法之难凭忍辱之无益也吁其□□□曰信如子言非多练兵无以备敌矣然自古兵愈多者国愈弱史策所书不可枚举予亦尝稽其事而详其说乎
曰夫蒿木多则难折人众则势强此古今之公理万世不易者也若夫末流之獘滥以致溢此则驾驭未善奉行失宜若唐宋之季世是矣唐有神策军有方镇军有神策行营军长庆之际户三百三十五万而兵卒九十九万率三户而奉一兵然方镇之兵擅于强侯神策之兵隶于宦竖运掉不灵而横溃为患譬如病狂之人孔武有力而奋拳举爪以自伤其致弱也非兵多之为咎也宋有禁兵有厢兵有番兵论者综其户口岁入之数耗于兵者常什之八无虑十户而资一厢兵十万而给一散卒无坐食者兵给漕挽缮河防者兵供寝庙养国马者亦兵教习不精而疲癃徒具譬如资刍豢以养痱癖四肢拥肿而病与之俱增其致弱也亦非兵多之为咎也马端临曰兵犹手足也国犹身也手足强壮则身存手足枯槁则身废兵多则国存兵少则国亡未有以兵多而亡者谅哉其洞鉴本原之论乎夫兵多而弱者古有之矣子亦知兵少之危乎昔光武金都试之乱罢都试法内省营行口之士外减徼侯之职至安帝时诸羌转盛动摇数州费八十余亿而无所补济自后内置●校外重州牧朝端交哄君羊盗如毛而而汉社遂屋汉之应劭宋之陈傅良推原祸始咸咎销兵晋之兴也诏天下大郡置武吏百人小郡五十人余悉罢之州县无备五胡雾趋四方云扰元帝知其獘于是定优赏投充贷免僮客之制而措置乖宜实不足用王敦苏峻相继称戈盖杜预诸贤其先见之明为不可及矣凡兹两端荦荦尤大若其他之忘战而危弛备而弱者尤不可胜数也今拾叔季救敌之唾余昧明哲经远之大计呜呼其亦弗思而已矣　曰子言则辩矣然宋太祖以二十万兵遂以定荆湖取巴蜀平江南我　朝龙兴八旗劲旅亦不过二十万余人遂定中原败流贼破明藩今必谓兵之强弱系于兵之多寡得非一隅之论乎曰此攻守之势异也夫开创主攻守成主守主攻者力聚而强主守者势分而弱理有固然无足怪者兄宋之战兵二十余万而京师屯十万以制外变外郡屯十万以制内患　国初军麾四出英王征陕西之军都统准塔征山东之兵豫王征江淮之兵每路各六七万不等外此则征于科尔沁等外藩者有之收之于降附诸将者有之是虽名为二十余万而实不啻倍之也夫宋初仅举周世宗所得之地抚而有之境土未广布置犹易今则中国海军熸矣边防海防数万里形势寡弱水陆交警较之于宋事势不侔矣定鼎之初天人合应皇府宗支钟生将田各胜朝余孽尽属孱士拉朽催枯奏功颇易今日强邻逼处智深勇沈盖非盗贼之智创残之力也较之国初运数不侔矣夫登堂则蓑不御遇暄则盖必张言时之各有适断丝者持寸刃崩城者须冲车言治之各有宜也乃时殊而势易犹援古而证今是徒狃纸上之空文而不考寰中之实迹也非所敢知矣　曰然则今之时事当何如曰大汰冗弱增募骁勇求将才以领之延洋员以练之推广湖北洋操队之制采用盛京卿自强大计之言其今日济急之良方疗羸之圣药乎夫救时之策以利行为要而经远之道以持久为先吾尝默参时局博采名言观宇内角立之机审中国财力之效持久不敝盖非民兵莫由矣特是奉行不善闾里萧然本源未清良法滋獘必有如刘宋之法丁介甫之保甲者经纬一事条理万端盖非今日所能遽行亦非鲰士所敢妄议也虽然此其意可言也夫国之于兵以强弱为存亡兵之为事以死生分胜负关系之重危险之端衡之他途殆罕伦比今官则存重文轻武之见兵则视为至愚极贱之人欲国之强乌可得乎夫人情贵贱之端即国势盛衰之本德意志困于法几不国矣自定四民为兵之制为兵目者国人皆艳羡之于是摧奥蹶法雄视殴洲日本蕞尔国耳自去盟受创愤更军制凡经惩役一年以上之罪犯禁狱一年以上之国事犯皆不得入营充役重兵者至矣于是发扬蹈厉郁为强邻考诸中国何独不然唐初重资荫亲行口勳行口翊行口皆以五品以上子若孙补之边兵有死事者长吏亲吊抚于其家此唐之所由强也迨其衰也役番卒如奴隶折冲果毅累年不迁甚至子弟为武官则父兄摈而不齿而安史之祸遂作宋艺祖待勳爵如公卿荣名崇品悉以与之郊祀赦宥先务赡军此宋之所由强也迨其衰也受逃亡收配隶靖康之难召募并急市猾寒乞杂然前陈而汴京以亡觇四国之勃兴考前朝之积獘何去何从昭然可睹矣然则今日矫枉之策振弱之端非重武于文不可武不可得而遽重也则非合文于武不可合文于武之道莫如举天下之武科而废革之举天下之文科而变通之为秀才必识技击取西人体操之书与中国武技之式绘图列说颁布学校令诸侯依法练习督学校试艺尤高者文虽劣亦录之全不习者佳文亦黜赴会试者必习枪石駮设一武田各院于京师凡本科中式者远近各省限于十一月齐集入院院中备伙食教以枪炮用法步法常式每日三时无论中否均以六月为限限竣则散之俾各事其业有年老疾病不愿习者则于卷面另编字号按各省额数摊派减十之六非老病而不愿习者则扣其考有愿习或已习者则留院肄专门武学学成内则任以兵部职掌外则付以统将责任　余另有合文武私议兹撮数言于此俾天下咸晓然于　圣天子振刷国耻崇重武功之意庶士子皆敢于言战而英俊不耻于为兵其与先王无分文武　列祖不忘骑射之义盖有合焉然后寓兵于民之策可徐行矣补偏救獘意者其在斯乎若夫存惩羹之见忘蹈火之危假掩耳之谋济燃眉之急呜呼噫嘻此致亡之道也
　　问海军骤难规复今日设与外夷陆战当以何策取胜                           
自海疆弛诸夷偪处　朝廷惩前毖后创设海军固欲励精求治矣乃未几而平壤鸭绿之战北未几而旅顺之师败又未几而威海行口刘公岛之地失海军之不足恃如此为筹所以陆战之策此留心世局者不得已之计也虽然谈何容易考外夷成军先以医士巡行都邑选精壮少年入营训练训练既精每年仍调操十二次以免生疏凡阵法之变化号令之疾徐器械之利钝无不博稽而详究我　国军不择将将不知兵兵不习战营哨粗具重费饷需观美徒存不求实效一旦有事交绥无异驱君羊羊而探虎口胜负之数岂待蓍龟夫战无常胜胜于其兵兵无常胜胜于其将将也者运筹决策于彼己之间而应以万变不为一是者也故劳师罢远客主殊形兵法所忌策以待敌长取胜者而南燕主之于刘裕则失之什围倍战众寡异势军志所急策以致敌常取胜者而成安君之于韩信亦失之盖策无定也定之以人人无定也定之以识昔宗少保以阵图授岳忠武忠武以为运用之妙存乎一心图不足恃至哉斯言可谓知兵矣同治中兴君羊材效命似于战事当益精进乃承平三十年将弁习气渐深而且行成则力加裁撤戒严又仓卒招罗去年中日构衅以新募不教之卒当素练精战之兵故但使之猿鹤惊心望风而溃耳兵法曰卒不可用以其将予敌也将不知兵以其君予敌也君不择将以其国予敌也比来当轴诸公似觉有见于此所设洋操武备一切仿用西法力图自强愚窃以为用西法固善然不多得善用西法之人亦难尽恃以为固也彼洋人之为我教习者未必皆知勇兼优才能异众即殴洲各国所称得人最着之士德惟毕士马克俄惟加姬考甬英惟的士累利奥惟安德拉昔而已夫楚郑之政不易民而治良乐之御不改[辙](车取)而行昔法为普蹶而几不振得麦马韩替矮士甘卜大相继柄政收复疮痍坐称强盛十余年后遂能用师数万里外据有越南义大利因法奥瓜分发愤自雄以加弗耳为之相喀拉摆尔提为之将卒能燃已死之恢复旧都侪伍上国土耳其有一麦德哈德而不知用故四分五裂势难自存由是观之得人者昌失人者亡无中外古今一也往者盛京堂宣怀条陈自强大计议举绿营勇营悉数去之简练三十万人入营教练期以三年录为常备兵又期以三年退为豫备兵又期以三年退为后备兵分画十镇星罗碁布亦古者寓兵于农之意惜为部议所格遂不果行尝考汉旦黾错论用兵临战合刃之急者三曰得地形曰卒服习曰器用利夫地无常形因时制宜而卒服习实居利器之先今能师错之意而善用之士选练卒服习起居精动静集趋利及避难毕得一善用兵者使之统率呼应冲驰突击以此抵御诸夷或者其可语曰安边境立功名在于良将又曰为政在人然则胜夷之策固以选将练兵为本陆军如是海军尤当急起振之不可以其骤难规复而遂置之也
　　弭兵会不可深信论                                           
俄皇近日下谕请各国裁减兵士创设万国弭兵公会各国之闻此消息者咸怀疑莫释日本民人闻之尤滋议论佥谓俄皇此举不知是何命意殊堪诧异究竟因何而设尚难臆断查此会名目殴洲各国闻之已久创始者系耶稣教中人体上天好生之德请各国休兵息事永免涂炭生灵彼时人之与此会者虽有是意惟以事非易办故议行此举迄无有如俄皇此次之毅然决然者窃思俄国近日于东方之事正在竭力经营曾筹欠九十兆罗卜拟备推广水师之用并于新得中国之旅顺港口建造炮台力筹防务西伯利亚铁路又复并力工作限日竣事察其举动大有从事疆土之概乃于亟亟增兵之中创一弭兵之议言与行违无怪各国之闻而滋疑谓俄皇此意是否真实抑系假托设果真意而欲使各国深信不疑诚恐难必前者曾有人议论谓弭兵公会终于必行第不知在何时耳且谓此举之成不知将厌廾干戈而后共敦玉帛乎抑不知将大张杀伐而后惧而思反乎惟俄皇现欲创举此会难处甚多一系各国兵额须有定数兵所以御乱国之安危系焉各国论定兵额有谓须准税则盈绌者有谓须准幅员广狭者有谓须准人民多寡者之三者惟准人民多寡为额其法较善非惟陆军当遵此办理即海军亦宜如此又须测量各国沿海边岸共若干里轮载重共若干吨合以民数几何而后海军可定再须将各国轮船认作万国公产不得据为己有盖据为己有势必彼据此夺藉词保护纷纷添舰争端由是起矣故各国而不欲弭兵则已各国而苟欲弭兵非万国订立合同不可一国违背各国联合攻之此议若成而后太平和局永远可保和局而能永保诚莫大之幸事而其要图先在裁减兵士倘俄皇此举果成其造福苍生诚非浅鲜所可疑者际此视耽欲逐之秋遽创此议诚不知其意之所在尚须加意窥探以柝此疑按俄邦现为环地球最著名之国意其必大张权力称雄薄海今忽建此议令人解索不得岂以国势最强兵士较多其被祸为尤烈故为此以凛弗戢自焚之戒乎查历代俄皇往往凭恃势力喜为各国提倡如此次弭兵之类者不一而足要其事之克底于成而为各国所利赖者曾不几见耳尤可异者美国近拟扩充武备添募军士今俄皇忽请裁减不几南辕北[辙](车取)乎从前俄皇聂克拉斯第一阿烈山得第二及阿烈山得第三在位时蓄意胥欧州各国统归管辖故将奴仆律例删去今皇嗣位以祖宗未竟之志为志欲使天下人民尽归怙冒藉收从前与各国争竞不惜糜费巨资之功此意不特俄皇为然即揆诸各部大臣亦若合符节是以俄皇权势虽大必待计议而行就近数年来俄人所亟亟经营之事厥有三端一系广筹支度二系赶造西伯利亚铁路三系拟将巴尔干及土耳其国收入版图此三事惟并地一层筹之再四迄未奏功自中日一役后黄海及北直隶两路唾手而得俄国有此声势英人心甚猜忌竭力经营不甘居后见俄人大整海军英国海部近亦议添大战舰四艘及船捉鱼雷船多艘冀跨越欧州角雄海上兄美国近在日斯巴尼亚用兵大获胜仗亦可称环地球一强国现亦添置战舰增募兵士俄人自量设万一有衅俄国饥馑荐臻度支支绌必非二国之敌故假此名目以冀[愚](余)弄各友邦惟此事揆之日本必不允许缘日本船少兵寡须竭力扩充方可成一全力之强国断不肯入此公会中国欲保自主之权除现有各兵外亦须添募几倍且须认真训练庶可与各国抗衡故俄皇此举无论欧州各国允准与否惟我亚洲断不可贸然入会也
　　向戌弭兵与西人今日所设弭兵会异同若何论                         
孔子成春秋而乱臣贼子惧是神明于弭兵之法而未尝立弭兵之名也万类芸芸强弱错处攘敓取攻岂能无争使兵果可弭古人不必作弧矢以威天下矣乃后世昌言弭兵有适以召兵者亦有间能弭兵者则视乎言弭兵之人何如耳宋向戌善于赵文子又善于令尹子木欲弭晋楚之争而息诸侯之师十四国高其名而欣然来会于宋是犹罝兔者印以蹄兔寻蹄亦而至而不知其亦之伪也戌之计亦狡矣哉左氏洞鉴山王结前曰为名后曰请赏为名徇名请赏徇利纵横之祸实兆于此戌真千古罪人欤不第晋贪弭兵之名以求利于一时遂以失霸楚循弭兵之号以收权于天下遂以称雄也有国家者安用此召衅胎祸之臣为诚不若近日西国公法家设弭兵会而数十年间因之以免于战争者无虑百数十事盖彼公法家皆布衣下士持公理而议之者每易耸政府之听颇有春秋成而乱贼惧之意故会曰弭兵则凡有可或弭者亦得从而弭之也顾或者因此遂以苟安为可恃战备为可缓抑知居今日而衡时势俄德逼于北英[瞰](耳敢)于西法伺于南日本窥于东互相猜忌竞争雄长而尤欲集矢于中国弭兵之名固不易居而弭兵之实亦何可得乎夫人特患安于弱而不图自强耳昔英人以区区三岛积渐而辖属全球日本以蕞尔一隅骤变而称雄东亚以我三百六十余万英方里之地四百兆人民之众苟能奋发自振庶政维新交涉之案不致太阿倒持将风声所树人且惴惴乎重足而立也而后折冲樽俎消患无形而弭兵之效收焉矣固不藉公法家之笔舌亦何取宋向戌之谬说也岂不懿欤 
　　问泰西军械日益求精利钝悬殊胜负立判今日之枪石驳断非制挺所能挞人尽知之顾何以孟子尝言制挺可挞坚甲利兵岂圣贤之语亦有时不验欤抑兵尚权谋不恃器械欤试综合古今战法证以孟子本书明晰言之                        
有车兵有骑兵有步兵有遥相攻击之战有两军肉薄之战有谋定伐人之师有仓卒应敌之师非可以概论也孟子说梁惠王以修政雪耻谓民知亲上死长则可以挺以挞坚甲利兵语本不误特后人未能分别解之耳车战盛于春秋至战国渐废不用而边塞方兴骑射中原犹未通行凡策士所言动称数十万者皆步卒也古者弧矢以威天下然亦止用于两军未交之先追奔逐北之后又矢石宜于防守设伏以逸待劳以有定击无定故能制胜车战骑战用弓矢亦利在及远也若步战两军既交血肉相薄戈矛剑戟皆为利器器必有故统称兵所谓兵既接也析言之则亦单称兵单称刺人而杀非我也兵也此但称兵者也杀人以挺与有以异乎此但称者也挺非战具而亦能杀人孟子之对惠王者同时之言其专就步战两军相薄为言本无疑义且孟子之言自有次第请更以本书证之惠王以移民移粟为尽心孟子策以不违农时此目前补苴之事也而制产分田始为贤君兴发之常制惠王以丧师失地为耻辱孟子策以省刑薄歛亦目前保守之计也而吊民伐罪始收仁者无敌之实功夫司马之法寓于井田使孟子得行其志则计井出赋顺时讲武蒐军实而利器械者必当勒为成书垂为令典一旦赫怒安民自必有如荼如火之容如熊如罴之勇岂真斩木揭竿驱市人以赴凶危之地哉惟王者不轻用兵故必待彼之陷溺其民而后伐之彼民之冻馁离散而后吊之也且夫不教而用谓之殃民步伐进退跳荡击刺皆寓于教之中恶有以制挺尽治兵之事乎然则此章之旨特以屡挫之余君气方馁民心未固故但以恤民劝忠为言苟但是而行之敌虽乘胜复来而人自为守家自为战仓卒御侮亦可以济兄乎梁之国非无苍头奋击梁之民亦有矜棘耰鉏而岂恃区区之梃哉战国地丑德齐武田各方患其有余不患其不足梁虽非甚强而颇胜于韩故信陵君能得士心而国赖以安者数十年孟子从本原立论亦谓不必徒于器械求精耳当时器械别无奇制梃之与非甚悬殊尝观精通技击之士挟数尺白棓则刀矛皆不能近古今初无异理若枪石驳为及远之器犹之弓矢均非梃所能敌孟子不曰御疆弓毒矢而但云挞坚甲利兵曷尝有语病哉要之战事至今尽变古法枪石驳兴而弓矢废西洋之枪炮兴而中国之枪炮又绌今西人能于相距数十里外窥以远镜驭以测算奋打猛击锐不可当故有称今日为药弹世界者设与泰西交战而药弹之远率速率炸力与用器者之手法眼光准头一切远逊于彼安得不败然而天时地利人和皆为用兵之要使得其一二端而枪石驳药弹尚不至于悬殊未必十败而遂无一胜也是故泥梃以言梃则孟子之言固不可通于今日若以梃与之比例推之举凡新式之枪石驳最精之药弹犹之也其旧式之枪石驳通行之药弹犹之梃也所不同者泰西制造之精日新不已为秦楚所未有中国之弱更甚于梁使谓用兵不恃器械而弗求精进将遂不足以自存是直欲徒手而搏兵矣执古谊而昧时艰夫岂圣贤之咎哉
　　问旗绿各营既敝乃改募勇今日募勇之獘亦已昭然共见当用何法救之             
顾子曰观于道光咸丰之际未尝不叹旗绿各营之俱獘矣夫旗营之獘时势为之也天也绿营之敝法制为之也人也遭俱敝之时而募勇以继之尽人力以回天运可不谓贤乎而无如至今时而又敝也呜呼旗营历年二百以渐而敝犹可说也胡勇营才数十年而亦敝乎绿营之制饷薄势分而敝犹可说也胡勇营饷加势聚而亦敝乎是乌可不有以救之吾不暇求药且先穷其病夫勇营之獘有与旗绿异者有与旗绿同者有已伏于昔日者有甫滋于近年者请分别言之旗营先世皆从龙之彦种族本强传世一二称有祖父遗风数世之后则酣豢嬉游不堪复用募勇则取自田间者朴实耐劳曾历行阵者骁勇善战所以能胜于旗营也乃承平既久不知战事酣豢嬉游亦耽安逸且有所谓游勇者忽而入伍俄又离营诳骗去掠通匪入会无所不为恶习传染良民一经当勇终身不能归农此一獘也昔人有言五方风气各殊固非人尽可兵绿营悉用土着柔脆文弱皆可补伍又兼营生计藉以餬口苏抚标兵多有工刺绣者舍长枪大戟而用细针密缕传为笑柄勇营则可募于风气强悍之区以类相从自成劲旅所以能胜于绿营也乃近年仓卒召募不暇审择乞亡闲民滥竽充数或平时缺额急则滥补此又一獘也旗兵素习骑射实有专长不独蒙古索伦兵剽疾犹昔即旗藉士大夫谈及骑射亦皆见猎心喜徒以时局变迁易弓矢为枪石驳遂至失其所恃勇营则操演本无定式惟上所好故金川之勇能习碉剿传重庵之勇蓦山越涧如履平地粤之匪乱则赖洋枪队速蒇厥事成效确有可观然近来讲习洋操统帅意见各别延教习则各国不同购枪石驳则诸式互异兼习则技艺不精分习则步伐不一而獘又生矣绿营饷薄不足事畜遇有差遣仍加行粮塘汛散兵无论已即存营之兵一遇征调东取其伍西抽其什情谊不联号令不习帅不知将将不识兵安能成功论者或归咎定制之未善不知开国之初八旗禁旅天下无敌绿营不过随同征剿因人成事且惩于金声桓李成栋姜镶之叛则所以分其力而弱其势者正强干弱枝之至计也曾左诸公知绿营之无用力矫其失故勇饷必厚勇队必聚其立法皆与绿营向异顾自肃清以后不次裁撤存勇无多名曰防营大吏以幅员辽门舌伏莽未清又或民气强悍藉资镇慑于是分营分哨驻扎复因局卡分布教堂林立并有分棚保护之举遂致聚处之勇亦渐变为塘汛之兵且为节省之故饷章核减而近日勇营颇讲应酬于是克寸扣摊派无不踵绿营之獘矣呜呼诚知昔日勇营之胜于于旗绿而末流之獘非其本法则不必别言救敝而但复其初制讵不足以尽善矣乎然而事势之不同法制之当变又有当别论者固不可不察也何则昔日之乱中原糜烂民不聊生谨饬之士与其坐而待毙曷若投袂从戎且当寇盗纵横官吏不能行口民民遂起而自行口雄杰者奋起草泽自成一军又或拥众观望中立于官兵贼寇之间迨官兵得手亦遂交力顺其所以削平大难者道固不一而足岂湘淮勇营所能专美哉今则宇内又安士民乐业凡召募所得非游勇即游民耳曩日自成一军者雕零殆尽惟毅军岿然独存而壮者老老者死亦非昔日之旧矣且夫中国人情轻利而重名贪利而忘身者所在多有昔之踊跃用命者岂仅为是四两数钱之饷哉获一胜仗则牛马辎装所得几何克一城垒则子女玉帛所得几何而飞章告捷懋赏荣膺名利且双收矣虽舍生忘死以博不可必之名利而得之者恒于耳目间遇之人情安得不鼓励乎今则邻敌纵横不敢轻开边衅至万不得已而宣战究非当轴本心故有战备方具而和约已定者壮士固觉心即交绥于洪涛巨浪之中击沈船舰而于我固无所得也且今之当勇者与昔向异其志仅在月饷方谓必无性命之虞一旦闻战纷纷告退或临阵溃逃盖平时以月饷为重临事则性命更重又安能得其死力哉近来议变法者病勇营之来去无常易于规避遂有复民兵之议又江南招募新军必先由本籍确查履历取具保结是诚确有所见然冯氏敬亭有言骁雄鸷悍之徒不喜束缚宜听其来去自如愚谓勇营许随时告假者殆亦此意故金陵甫克曾文正即谓湘军不可复用立予遣撤盖急则依人饱则扬去古今跅弛不革马之士类然有未可以文法拘者特今日欲议经制自当别思变计耳
然则救獘之法奈何曰八旗贵族宜如何整顿处置非草茅所当擅拟若绿营则必不可用往岁部议裁兵而江西营兵皆有顶去犹书吏之缺底当事不得已派县官捐银津贴始得裁定夫以区区每月一两之饷而须费十数金以补其缺此等兵尚有何用断非全裁不可虽湖南之镇筸云贵之苗疆其绿营非无材武之人亦当用其人而变其制至勇营之良法有必不可改者营官由统领委任哨官由营官保送什长由哨官选择颇得身使臂臂使指之妙又但以现在事权为体制不论原保官阶予夺黜陟　朝廷不为遥制立功则由统帅陈奏量予迁擢分事权与勳阶为二阃外得伸专制之威　朝廷不废赏功之典且陆师必居营垒每夜点名稽察水师不许登岸间居凡此数端皆亟应实力遵行而不容踰越者也今请画三策分陈于左一曰设乡兵以资防守近日议复民兵者每援泰西常备豫备后备之制此可用之于乡兵虽民性刚柔不同然柔弱之区无非强健之质且无听其终于柔弱之理是当有以教之宜仿团练之法按丁口多寡酌选若干人给饷操练更番休息如每年给三月之饷是一人终年之饷可养四人也此项乡兵专责成防守以代绿营之用凡护送饷鞘人犯捕治小盗贼把守城池关隘保护局卡皆用乡兵不涉勇营之事绿营兵可用者破除窠臼归入乡兵其将弁用附近之人受节制于郡县预约不远出征调有能不恋室家愿赴边疆前敌者察其技艺可用保送勇营除其本勇其或勇营立功后年力渐衰许给文凭归本籍充乡兵教习昔王文成公平乱皆用民兵其将领即县官可师其成法也一曰设藩镇以资征战勇营但将领得人立可转弱为强惟宜力戒克寸扣饷项零星分防诸獘又戍守之地不宜过久致成安土重迁宜每省选勇丁万人多则倍之统以提镇大员受节制于督抚但分驻省会扼守大郡其支郡不必皆有有则以五百人为止毋得再分每半年或一年必更调一次甲乙递易常备行装即在戍所亦当兼治河工修筑城垒使习劳苦凡入伍者不拘藉贯但取材武试看半年察其可用即移和原藉注册务使来历分明三年之内不准请假请假必有定限限满由原藉给文回营若屡次立功超擢者许宽其文法但当军情紧急仍不得规避此项勇营约每省设一二镇然防海防边仍应通力合作更番调戍昔文信国议分宋境为四镇以前敌为首腹地为尾可师其遗意也一曰设学堂以励专门近年各省水师陆师武备学堂纷纷建立第陆战之法未必泰西为独精亦非西法所可尽就现在时势而论断无悉撤勇营而遽用民兵尽黜将弁而皆令由学堂出身之理故陆师学堂洋操阵法可兼习不必专习也惟海军为西人专长铁甲鱼雷方且日新不已此中国所本无必应专门学习窃谓　朝廷宜特重其选多设学堂于滨海之区俾精习测量驾驶熟谙风涛沙线耳目常与西人相接并令出洋阅历俟回华方补官弁额缺其出身视翰林进士举人有差兵船常年历外洋毋许久泊水手散勇亦仿天文生之例示以优异庶业有专精而人知自奋乎至于中原平衍边塞荒远以练马队为宜南方长江大河水师石駮船宜联为一气成法具存扩而充之尤易易也惟今日之时势不难在练兵而难在筹饷兴言及此则又瞻顾徘徊而又不敢尽言者矣
　　长江宜添设兵轮以辅水师石駮船议                            
支室于将倾之势持一隅焉而毁败尚可无忧救病于垂危之余延一脉焉而生存犹当有幸中国自海军不振洋面要隘尽为夷人占据是其室将倾矣其病垂危矣不得已而于长江议添兵轮亦保毁败计生存之一策也何则曩者彭刚直之没长江水师石駮船已渐几于无用今海隘悉失专恃长江为险阻则尤不能不力图振作若徒藉红单船与阔头舢板为用恐不特非催敌之具即运载军粮器械枪石駮火药等件亦未必调动神速也今请沿江各省大吏相其形埶酌剂妥布兵轮择熟悉江面情形曾任战舰员弁以为水师统带每统带管辖一队其队定以第一等战舰三艘第一等舰四艘第二等舰四艘石驳船水雷船各十艘额外备用则以从前駮船为之其现充水师者除病瘠不中用应予汏除外所有老成壮丁须令分布战舰藉资谙练亦便学习至各队常之处必须地方宽广建船厂以修建战船设军局以顿贮军需凡运载火药军装料理军中粮食司理巨石驳水雷机器等件皆设专司分门办理而战舰中如驾驶船行管摄机器关顾水雷指撝水手医治伤病此等人亦须得学之精习之熟者如此则无事时以防捕盗有事时以御侮折冲长江一带庶乎其有备矣若夫枪石驳之必择最善火药之必取最佳弹丸之所及远近军械之同用一式役夫之必须无缺用具之必须大备军法之不得妄杀军士之不得去掠以及驾驭之善训练之勤则系乎统带之得其人非□以预定也经费所出各大臣当早筹及之奚俟参末议哉 
　　问中国建立海军糜费钜万中日之役卒至不可收拾然海防实为今日急务或拟专设海军大臣一员总制南北洋数省兵轮前人亦有议及者于海防果有益否             
老成谋国必利獘兼权乃为有济中国自与英法构衅创立海军筹饷练兵造石驳购舰糜帑钜万荩臣硕辅经营尽二十余年矣中日之役一败涂地不可收拾遂有谓海军可废者此因噎废食之谈也泰西各国水师强盛甲于五洲比年以来但闻彼国添舰此国增兵精益求精不遗余力今日海口万无能封之理欲与诸强国争雄海上而不练海军是犹渡江无舟楫徒手搏猛兽立见其败而已则整顿海防诚今日之急务也但地跨九省遥遥万数千里布置散漫不相联络何以收臂指相使之益或拟专设海军大臣一员总制南北洋数省兵轮前人亦有议及者窃以为其利有三獘亦如之一曰一事权各省督抚皆有守土之责意见不同畛域遂判既设总帅则若网在纲操纵自如也二曰合众志各营统将多自为风气号令不一缓急不可得力联之以总帅无事则一例操演有事则互相救助三军一气上下一心也三曰功过不能相诿军营积习胜则称己败则尤人权在一人则功赏罪诛别无推诿自必实心实力不敢怠忽矣是之谓三益何谓三獘中国用人多采虚名或文臣而任专阃或陆师而总水师习者不用用者非习措置乖方往往误事其獘一总帅节制数省位望既尊关系尤重海阅操之事每岁必躬必亲苟或沿途逗遛麾下恣为威福地方官艰于供应其獘二国步艰难之际自应忘家忘身遇有大战事必须亲自督队方足以作士气而励军心使自恃位尊贪生畏死徒诿偏裨则若辈有所观望有所推托必误戎机是有总帅反不如无其獘三欲除三獘必遣王公大臣出洋学习天文舆地测量驾驶诸法俟其熟悉水师情伪海战机宜然后畀以此任额定出之时随从不得过三十人兵船不得过一艘火车不得过五辆沿途不得逗遛地方官不办供应遇有战阵赏不靳罚不贷劝惩严明而三獘可除矣三獘既除犹有四虑将士未经训练而遽促之战一虑也船石驳未尽坚利不早为之备二虑也遇事遥制不得专决三虑也待之不诚任之不久虽有孙吴不能奏绩四虑也去四虑绝三獘以收三益于用人之法防海之道思过半矣 
　　问咸丰同治以来剿贼二十余年未收绿营之效亦未收武科之效论者咸归咎于从前立法未善近议变法合营伍武科为一途洵为至当不易顾　国初何以未见及此能推原其故欤             
今夫法制之变迁必由于时势时势之更改贵相其机宜自古无不敝之法道在与时变通而已我　朝武功之盛震越千古自　太祖掘起混同江　太宗继之征高丽平插汉内外蒙古尽为臣妾兵威远扬所向无敌至　世宗章皇帝征明流贼奄有中夏其时八旗劲旅拱行口京畿外省则督抚提镇各有标兵名为绿营多者五六万少亦二三万岁需饷银约千万余两营汛而外兼设武科试以弓矢校以刀石盖将以网罗异能之士收拾丘踶之才也故　国初平定三藩剿灭郑氏及征讨准回各部皆调集各省绿营八旗禁军及东三省骑兵赖其勇力以成厥功而名将若李壮烈伯杨昭勇侯亦皆起家武科以武勇闻天下绿营武科均收其效不可谓立法之未善也自后川楚教匪滋事始以乡勇辅营兵之用然不过十之二三耳　成庙末年海疆多故发逆因之大起重以捻匪苗回之乱更历咸丰同治以后始克清夷讨贼二十余年得力于湘淮诸勇者居多而绿营遂为天下所诟病阃帅如曾胡骆左诸公统将如塔罗杨李诸将类多起家翰苑从事文土投笔从戎奋亦行伍从未有以武科人材得与其列者而武土一途又复不适于用推原其故良由饷俸微薄岁之所入养一身则有余赡八口则不足而军士又生长本地故虽挂名军籍往往另习手艺兼资负贩以谋事蓄之资即使檄集操演亦祗虚应故事校阅甫毕而营伍旋散夫力有所分者即势难常聚是以偶遇征调微特将不知兵兵不知将即同类亦有素未谋面者在当日大乱甫平营员实力操练或可尚无此獘而至今承平日久则老弱充数在所不免　朝廷名曰养兵亦第养此乌合之众不教之民而已矣若夫武科之制不过沿用前代遗法藉以收拾人心故虽殿试之列高等者积资外简仅得参游其次则不过为都守而瑰奇倜傥之士多由军营效力别谋出身之路膺是选者半属市井无赖博一矜以欺诈乡愚幸而乡会试获隽亦可得微末之职而不虞衣食无怪乎执弓挟矢之流动为弄翰操觚之士所鄙而奇才异能之出是途者卒鲜也夫法积久则獘生是故捻匪之乱而湘勇之无用见日本之役而淮军之无用又见昔彭刚直查长江水师谓此军改归经制甫及五年而獘端已伏盖良法善政久则生玩也方今时事日亟武功益重　朝廷变法自强京内外谋画诸大臣议合营伍科土为一途俾识韬田各者由学堂肄习司战守者由武科拔擢设武学以养之于未用之先练劲旅以备之于将用之际建威消萌洵不易之良规也而　国初未见及此者非才识有未逮也列祖　列宗统一区宇天下大定正当偃武修文包干戈以虎皮而补偏救獘可俟　圣子神孙之因时制宜而不必纷纷制作疑人心之躁而不静也今我　皇上诞敷文德震耀武功一切营制武备力求振兴行见　天威远播风声大开陆讋水栗莫不仰我　皇灵猗欤盛已
　　问火药储于城市固虞失慎薛叔耘星使欲仿西国之制存储旷野之区果无流獘欤          
自同治以来衔命使绝域者曾惠敏而外惟薛叔耘星使为最贤蒙读四国日记庸盦文集窃有执鞭忻慕之[慨](概)而深惜公之未竟其用独公常有奏请移建火药局一疏欲仿外洋各国悉储于荒僻之区则千虑之失有不能为贤者讳焉今使语人曰知洋务难乎知中国务难乎则必曰知洋务难矣又试诘人曰子为中国人亦知中国务乎则必不以不知谢矣然而中国务之难知实甚于洋务若军械之藏去廾在官惟恐以召乱而资敌者犹其易知者耳自黄帝蚩尤以来有征战即有兵器乃武王克商而即载戢干戈包以虎皮岂徒示天下之不复用哉抑利器不欲以示人欤井田之制农隙讲武当耕耘收获之时度必什袭藏之窃意农民所肄较官府所藏亦必有利钝精粗之别故春秋时出师之际始授兵于太宫太宫者即后世之武库也太宫武库未闻设诸郊遂而谓火药独有异乎夫石駮火兴于元武至明犹未甚精而王恭厂失慎一事已称奇惨以今日药力之猛制链之精储积之多较明代奚啻倍蓰近年失事迭见诚有不忍闻睹者薛公金在前车久思变计一旦躬历海外亲见其储藏军火与中国不同于是毅然言之此岂非仁人君子之用心哉蒙独惜其未即中西不同之故而参较之也窃谓中西不同之故有四一曰泰西之患专在敌国中国之乱兼在乱民一曰泰西之人悍以强中国之人柔以黠一曰泰西军火易得数见则不奇中国军火有禁难得则可贵一曰泰西擅长于制造中国艰窘于购置请得缕晰陈之泰西各国鼎峙互相猜忌顾其国中君民一体上下情通虽或乱党发难其势力恒不逮官且国势方强日以御外侮为事更何有于靖内讧中国兵力御外侮已不[足](是)其犹足以靖内讧者差恃军火之利耳苟使乱民得之将不可制其不同一也泰西乱党之强肆无忌惮实过于中国然在官人役禄厚职勤处处皆有捕稽察严密实力奉行无粉饰因循之獘偶有逆谋立即破获其乱党犹得幸存者特误于立法之宽狃于自由之说苟使以泰西之实心行中国之重典乱党固久灭矣中国民气驯良远胜泰西但乱党溷迹于良民之中颇难稽查吏重贿赂官蔽耳目城市且不易防兄僻远乎其不同二也泰西本无军火之禁官兵有之乱党亦有之中国则不然乱民起事必先以军火为急可得则盗弄之不可得则焚毁之其不同三也泰西精于制造求之在我一旦交战虽敌人尽有吾之所长不难别出新意制新器以胜之中国则事事求人凡利器良法或重价购置或仿傚未精设有损失大伤元气其不同四也更以近年实事征之湖口石駮台有焚毁之事江阴石駮台有失去军火之事京师某城楼有失去石駮位之事其为乱民所为无疑特当事未敢以实报耳且各省火药局往往有盗卖之獘中国积习遇侵亏官物辄以一炬了之历年军火之失慎乌知非监守自盗而姑藉吴回氏以解嘲耶人情之险至斯已极而谓可以泰西例之耶陶方之制军于武童改试枪石駮车取鳃鳃焉计虑恐授回民以利器其识见过薛公远矣夫因粮于敌及烧敌积聚本兵家之胜算军火之重等于刍粮昔年中法之役某处石駮台被法人奸细用强水洒其石驳顿成朽物中日之役间谍密布此类尤多是则置火药于危地又岂独乱民之可虑乎然则如之何而可曰各省都会城池宽大者宜就城内僻静之区贮之城内无隙地者勿多贮或甯拓其城贮之以相联络但使稍远于市廛勿竟为官长耳目所不及庶乎得之要之中国自古及今恒以守城为务泰西则守险而不守城邻国通但在海口无深入内地之事海口以内犹城内也设为西人谋而令其储军火于海口以外虽至愚亦知其不可矣薛公之贤自在天壤讵可以一眚掩之独奈何世之侈谈洋务者车取昧昧于中国之务也此蒙所大惧也
　　问秦销天下之兵而盗起唐令天下乡村各置弓刀鼓板而盗益横用法殊而足以致乱一也近日讲求内治颇以乡团为急然利未见而獘且丛生必如何始为完策欤                         
古今治盗之术治于既炽之后不若治于未炽之先绝于既萌之日不若绝于未萌之时是故唐虞之诘奸宄周官之严守望固弭盗也稷以播谷契以明伦亦弭盗也不足有补不给有助者亦弭盗也室有塾党有庠术有序使其父与父言慈子与子言孝者亦弭盗也唐虞三代所为化行俗美者户不闭者以其弭于未盗之先有此具耳三代以下则不然上之人平居固非能教其民也所尚者虚名耳固非能安利其民也所急者赋税耳幸而岁丰无事则坦然四顾侥幸以图旦夕之安一遇水旱偏灾饥寒无知之民蹶然而起然后在上者设兵以御之责官以诘之严保甲团练以防之非不足以绝狗偷靖雈苻而流虽塞源实未清也不观诸秦与唐乎秦皇逞其雄威并吞八荒席卷天下以为天下之变多起于盗贼遂令销天下之兵铸金人十二乃陈涉吴广之徒率罢散之民将数百之众遂崛起而亡秦社唐令天下乡[村](材)各置弓刀鼓板以为盗贼无自而兴其后王郢之祸黄巢之乱卒溃决以移唐室之二代用法虽殊而其致乱则一何也盖皆防于所及防之处而不能防于所不及防之处也今中国之盗亦多矣门市教者盗入会者亦盗焚杀抢掠者亦无非盗于是讲求内治者以发逆之变曾藉团练之力敉平遂以办团为今日防盗之急务然利未兴而獘且丛生岂团练不足以制盗乎夫兵不能御盗不足忧官不能诘盗不足忧教化不敦大可忧吏役日横大可忧农工商贾失其业大可忧所谓不足忧者非谓其无关于天下也数者之不理一□未去止一盗耳一方未靖止一方耳若夫起于一盗而有不止一盗之势起于一方而有不止一方之势此则所谓大可忧者也是故教化不可不敦也教化非必举草野之民尽申其告诫也但使为士者敦诗说礼勿为莠言以乱政父慈子孝无有左道以惑民绝火因赌除土豪勿使横行于乡里则风俗纯厚可无犯上作乱之事矣吏役不可不惩也惩之者非必尽杀无赦也严其科条勿使词讼而有悉索之害绝其敲剥勿使征收而垫今岁之粮则憔悴之民可安枕而卧矣农工商贾不可不劝也兴水利实仓储则农夫无水旱之患许专利保商民则闤闠无倒闭之忧蚩蚩者生计日舒矣又何事兴团练以防盗乎万一有之是所谓自作不典者也所谓凡民罔弗憝者也夫然而练团勇以御之可也精技械以剿之可也选团总以治之可也至于欲团勇之御盗而不为盗则在统之以团总欲团总之治盗而不养盗则在责之以官司欲官司之诘盗而不讳盗则在纠之以督抚此又防于既形而有利无獘之法也夫既有以防于未形之前复有以防于既形之后而谓犹蹈秦唐之覆辙也未之前闻
　　攻战守具不用之用说                                            
今天下之制枪则有前门后门单响连响之殊制石駮则有前膛后膛铜铁纯钢之异石駮台则有明式暗式泥土三合土铁铸之分战舰则有蛟船雷船碰船快船铁甲船之异其余水雷则伏雷行雷杆雷鱼雷体制不穷火药则炸药棉药饼药栗药新奇叠出惨烈如此耗费如此造物将何以供其镌鑱然风气盛开即在今三四十年而此三四十年中攻守战争之事转少于昔日者何也诸国皆惮于先发也往者泰西战事一曰英法助土攻俄之战一曰南北花旗之战一曰普法之战此三役也皆在二三十年以前或构兵连年或震动大局而拿破仑之佳兵黩武动以全国为孤注又无论焉近年则如俄土之衅智利秘鲁之争或邻邦为之劝和或构难而即讲解故烽火之警稍靖焉即兵民之祸亦稍纾焉大抵昔之筹攻战守具也较易故其视攻战守也亦较轻今之筹攻战守具也较难故其视攻战守也亦较重且其费至繁往往倾数十年之蓄积以侥幸于胜负不可知之数即使偶胜已觉得不偿失智者所不为其术至酷偶一设想犹为之心悸而神惊若一朝逞忿一念喜争糜烂数百里生灵之命仁者所不为是故今之时势善为国家谋者常以精筹攻战守具为无形之攻战守初不必见之实事也窃尝观英法俄美德诸大国不惮殚其人力物力穷年累世以求枪之灵石駮之猛舰之精台之坚迨各造乎其极而又无所用之非不用也殆以不用为用也夫瀛环各国平时互相考校于枪石駮舰台之孰良孰楛无不确有定评一旦有事则弱者让于强者强者让于尤强者殆必至之势固然之理强者于攻战守早有把握未及发难虽取千百里之地索千百万之饷而不难弱者于攻战守茫无把握不敢轻试则亦割地输币而有所不靳且弱国即幸而偶胜而弱固不足以敌强于是虑大国有再举之师邻邦有勒和之议终于弃地受盟如光绪戊寅己卯之间土耳其之于俄罗斯是也是故与其争胜于境外不如制胜于国中盖必平时精心营度然后能操此无形之具若不得已而用攻战守则已出于下策矣然则居今日而图立国之本惟伊吕复出管葛复生谓可勿致意于枪之灵石駮之猛舰之精台之坚吾不信也若夫修内政厚民生浚利源励人才则又筹此数者之本原也
　　枪石駮说上                                              
自枪石駮兴而弓矢戈矛之术废战阵胜负之数与前向殊即所以论将才者亦异古之将才杰出者如项羽之拔山扛鼎其气固盖一世矣至若汉之黥彭蜀之关张唐之褎鄂明之常遇春傅友德等皆以武勇显名于时奋建奇绩即岳武穆将才天挺百战百胜而其武艺绝伦亦实非一时诸将所及夫战勇气也故自古恃勇而胜者十常七八今之决战则不然设以虓猛绝伦之将而遇快枪精石駮不能不殒于飞铅之下虽拔山扛鼎之雄亦奚益哉往者粤寇之乱将才辈出塔罗杨彭多鲍诸公出百死入一生撤去扞蔽立群子最密之处而不避用能累战累捷语人曰石駮固有眼不吾伤也此亦倡勇敢之一法然究当听命于天不尽以人事为胜负且当时粤寇之用不过中国旧式枪石駮耳否则西人所废弃之枪石駮耳若有今日至精之枪石駮恐应之之法又稍不同居今日而论将才不外筹欠之裕鸠工之良取法之精操练之勤四者备矣善用之则胜不善用之则败智勇固不可阙所以用厥勇者不同矣若夫恩威兼济信赏必罚法令简肃实用兵机要所最先此又古今不变中外不变者也
　　枪石駮说下                                          
泰西诸国枪石駮之精不越四端曰力之猛也发之速也击之准也至之远也诸国竭其才力物力苦心经营者数十年遂于猛速准远四大端各有极至之处今其隽士巧士覃精研思者尚未已也或谓果若此则西国四端之精进将终无已时恐复阅数十年今日所谓精枪利石駮又成废物矣余谓不然凡物生长各有止境人之长七八尺而止象犀马驼之巨逾丈而止千年古木高数百寻而止西国枪石駮殆已止于极至之境末由再精之时也何以言之今日至精至利之枪石駮如欲再加其猛必有转移重滞之病有不能多开之病如欲再加其速必有子药骤竭之病有不暇命中之病如欲再加其准必有运掉不灵之病有应机迟钝之病如欲再加其远必有目力不及之病有子力坠下之病是故欲加一端之胜或及为三端之累且过求一端之胜亦必势有所穷利不胜害此吾所以决今日之猛速准远为不能不止之境也若夫随宜而变通之相机而损益之盖造者用者无时可已之事乃其范围固莫能轶矣或问百世以下事久而术迁机熟而智生傥能别创新法以制枪石駮则枪石驳可终废乎答之曰理固有之然此究在百世下非余所能悬揣也 
　　海军人才难得问答                                             
问海军既熸将复振之其策安在曰船可修石駮可购惟人才难得不独得才中国难即选才西国亦难昔英员琅威理为水师副提督或曰良将也有扼之者以其不便于己去之后用洋员其才逊故其名皆不甚着汉纳根特陆军之将耳以治水师用违其长东沟战事易以马格禄又未见其长盖吾于彼中人才未能洞悉往往费千万磅金钱聘一寻常之洋员不独无[裨](埤)于时且贻各国姗笑夫吾王公大臣不求如伊藤山县榎本之身隶黑衣力开运会而但取给外来之将才纵使陆师尽戈登水师尽琅威理已非持久计而兄羊质虎皮之源源而来也事变蹉跎曷其有极故夫今日海军虽有圣智实无奇策综其指归不过育才购器选知兵大臣扼全海威权而已考英于海军设童子军七千人在船学习又立商学堂于兵轮以资阅历俄亦有童子军五千人此中国之亟宜仿行者又宜于沿海各省广设水师学堂其有成材护之如婴儿重之逾科第夫一夫善射百夫决拾上有好者下必甚焉是为育才舰不必取其大以便利为要石駮不必震其名以灵活为要鸭绿江助战之西人名坍而者言中国铁舰虽大于日本而行驶不及日本日本吉野舰所发快石駮络绎不绝定远镇远两舰仅发一炮而吉野之炮已约有四十弹此船炮之大不及小而快者之证其价廉可以多购质小可以令童子军时时练习驾驶然放之事将来利源开拓再购如定远镇远者未晚是为购器从前创设海军之时参仿西制以亲王大臣总海军全权寔得要领然自南北洋分为二支粤闽两洋又分为二支如秦越人之肥瘠漠不关心中日事起北洋诸舰相继歼旃而江浙以南忘捕鹿之犄角忍孤雁之离君羊南洋之言曰吴淞为江海要冲兵舰断难抽调闽洋之言曰马江之疮痍未复台防兄复戒严事详中东战纪操纵离合论西人谓美德为合众国不啻一国中国为一统国其畛域牵掣不啻无数小国余闻斯言为之戄然今再立海军当有一知兵大臣总理南北闽粤海权毋受各督抚牵制有事则如日本两军迭为前后无事则纵横海上考验各管驾能否及童子军沿海武备水师学堂之课程海军之兴庶有日乎今夫海疆[延袤](索褎)万里整顿规制棼如乱丝综要而言厥端有十一立总海大臣力破如上所云畛域之獘二沿海广设水师学堂三仿英俄置童子军商学堂于铁舰四多购快船快石駮五规复威海旅顺石駮台旧基六设立中国南北沿海各船坞以扼天然形势昔英人戈登尝云铁甲战舰石駮船必先有藏聚各船之埠以便暂时避匿盖退可以守乃进可以战埶有利钝故耳七广修船政八因沿海屯兵至要处立尖圆盖露联堡子堡大垒浮台暗台各种石駮台九石駮台之后必设重石駮台所用攻石驳战石駮务使近石駮与远石駮长石駮与短石駮相间十不时巡历海洋远驶各洲以知沙线礁石以习风涛以护商民以察各海各岛要隘此应举之宏纲如是其详则非更仆能终但熟察从前海军之何以无效将士之何以不用命机栝之何以不灵通而又考环球水师第一之英国而损益其章程思过半矣傅云龙之言曰凡防近登宜扼远口防前击宜策后抄石駮台宜泥不宜石水雷宜虚实实虚之数语者皆金东事之失以为言而兵家要恉海防秘龠不外是也顾一切皆可从容布置而育才实不能再缓须臾世有为海军学其人者乎余将揽辔从之
　　陆军学问答                                                 
问兵制既闻命矣敢言陆军学孰为扼要曰自火器兴而兵异古法其练之理则同诸葛武侯曰军不习练百不当一习而练之一可当百八阵六花久佚厥恉列国陆军大致不越步兵马兵石駮兵察远莫石駮兵若行捷莫马兵若转动分合整散离奇莫步兵若三者相辅缺一不可如地[坴丸](蓺)平衍以石駮兵马兵为一大队而分配步兵为散队以迎距其间敌距我尚远则必以大石駮轰之及其渐近则枪队步兵逐层排列前跪后立利斫马足利伏地避石駮弹利突起为游兵以牵敌埶利能整散离合弥缝马石駮队之阙若敌阵不动则放马队冲之凡横冲直冲斜冲随地相宜而步兵或尾其后或从他道包抄之敌阵已溃则万马齐发蹂躏平原与岐出包抄之步兵相助能获全胜若山路崎岖步兵山兵野石駮兵为宜大石駮队马队似难兼用仰攻俯攻进险肉薄其权全恃督步兵之哨长什长全恃分道绝其粮道子药之奇兵如前此镇南关之捷法子药告罄我军奋勇乘之遂有转机若中国近来之用兵情形向异步队乌合马石駮各不相应断无幸胜之理今夫平地之用步马石駮如率然然击首首应击尾尾应是曰互抵行伍小而灵游兵多而捷是曰便利方阵聚而守从前破回军利用方阵防马队冲突最稳散阵攒而宽无方无圆惟变所适是曰整暇以石駮兵乱敌阵而开步兵之路以马兵遮敌目而便步兵之移以步兵左右石駮兵而防攻夺之猝是曰掩护是故三者滞一不可弱一不可要非百练之军难与变化练之奈何一曰练器如一枪石駮也前膛不如后膛田鸡不如来复一子药也圆弹不如新制墨药不如栗药栗药不如无烟药其练法于平时用何枪何石駮何药及表尺低昂热力涨缩速率远近守之画一研之必精倘一营二三临时换易必至蹉跌一曰练胆养由之矢无虚发鱄诸之剑能洞要无他巧也惟坚忍故胆未定则不能忍或放枪太早及敌至而子罄矣或放密且速子未罄而热涨不可以手矣要之战事不外攻守二者攻法避实击虚避锐击懈其机贵灵守法不独守城守垒守石駮而守阵守队守时守拙尤宜有忍力持之一曰练耳目惟忍故静惟静故灵虽石駮雨轰天而耳能听虽毒火因喷溢而目能明其至要尤在先锋西名史克米休添助西名式脱帕后劲及探路巡报之马兵之数军者键全军性命须耳目及胆至于灵活坚定乃能有功一曰练心谟罕默德之为教也使人以死为乐故其徒慓悍凶勇蹈汤火如饴故土耳其经俄人摧残酷烈犹以善战闻天下耶稣之为教也亦然兼爱顶踵无所顾恤且为天堂之说以生其艳心为十字[架]之(架)制以感其愤心故其徒争种争教视死如归吾华能以舍身爱国为心者士夫中且不多见安能责之不读书识字不濡孔教之愚民是在为统领营官者事事体察时时训迪导以忠孝之真源发其缠绵之爱力胜相让败相救生死相扶持如此乃可以与彼教争衡不然彼以死练心而我畏死之民不急生其忠心爱心公心实心非独养兵征兵不可用而四万万其人者四万万其心乃自有地球以来之奇惧也夫兵其小焉者也
　　练兵问答                                                    
问练兵之制若何曰周礼小司徒会万民之卒伍而用之以起军旅以作田役以比追胥以令贡赋于斯之时兵农合一上下一心有征兵之便无养兵之害汉兴踵秦置材官郡国其京师有南北军屯亦自郡国调发罢遣行口土必劝以农桑是时兵民未甚区别犹得周官遗意迨文帝募民徙塞下为募兵权舆武帝时番休变为长屯而兵制一坏光武时长屯变为远征而兵制又一坏唐太宗颇仿宇文氏法立府兵两宫营及五府诸郡每月更番宿行口三时务农一时讲武其制稍稍复古未几府兵变为弓广骑弓广骑额虚藩镇事起而贞元以来之祸亟矣宋养兵百万武功反远不如唐盖兵不夙练与无兵同器不精利与徒手同兵多器利而不通其血脉坚其识力与藉寇兵而齎盗粮同存亡之机自古已然以今日欧洲大国言之德尽人为兵男二十岁至三十岁皆隶军籍无富贵贫贱[俱](但)不能免役其逾三十二岁限满后遇敌兵压境仍听征调惟及四十五岁者免役俄亦无论士农工商大臣子弟年二十一岁报官充兵学兵五年或为营兵或为藏兵藏兵以十八年为期以备国家不时之需英凡马步技艺三年而成不成者斥成者授之名粮食粮三年为届愿留则六年九年不等若至二十一年则以年老放归仍给口粮赡之终身法有战兵有守兵其制大田各相同其详则见列国陆军制德国军制述要水师章程诸书要之西国四民多出自兵其攻战之兵又别有额以为国兵犹中国养兵之制额兵不足则征民兵补之犹中国征兵之制在周官有征兵无养兵在西人有征兵又有养兵而其兵民合一呼吸相通虽三代不过是中国额兵既不可用湘淮练勇日久暮气渐同旗绿其遇警临时召募又多市井乞丐无赖之徒以三两有奇之饷银驱之骈死枪林石駮雨间孔子曰以不教民战是谓弃之如谓从前起乡勇铲洪寇拉朽摧枯如风扫箨未为不精不知其时多出团练如西人由民兵而国兵之制且亦屡经败血而后振今与吾构难者又非洪[寇](冠)徒搏之众而团练久虚则狃蒲骚之役以致冶父之囚亦固其所然欲骤仿欧制令四民悉编入伍非一时所能遽议惟有将额兵及湘淮诸军之无用者悉汰之仿南皮制府新军之法各省练数万人以待不时征调入伍时须年三十以内筋骨强壮血气充周者方为合格至立军章程南皮奏报甚详可取而观焉时务报刊出或谓兵苟能精中法亦可御敌焉用斤斤西法为曰子见西军操练乎每一举步则万足齐发一举枪则万杆同声立如植木然行如奔涛然或骤行而止而足一顿地如地震然其连番枪法如贯珠然其阵[方](法)如泰山然其阵圆如长蛇然其或散或整如风云变幻然其两军伪攻出奇设伏诱敌冲锋如临大敌然视中国之畸零参差闻声先遁张皇践踏者岂可以道里计而兄西国通例无不可兵之士斯无不能学之兵如师丹之役普兵按法舆图过其土人路径之熟前岁倭兵偶为我虏者检其身常有地图一幅其能谙测绘准头不问可知中国统兵大员尚难以此相责是上驷不如其下驷也欲矫其失必宜于韬田各院选统领营官于武备学堂选哨长书记必稍能读书识字者方许注名新军营官哨长时以粗浅算法及山川险要示之凡教兵士地图即先用本处各村镇分图一一指示虽乡[愚]无识者一经示其所身历之境无不恍然然后由本府县而推教以他[府](省)县由本省而推教以他省如边省紧连英法俄日本者逆料将来不无战祸其地图险要亦尤宜共悉又或将历朝兵要临阵机宜编成俚语如曾文正水陆歌叶浩吾天文地学歌之类使之朝夕讽诵粗知崖田各既柔其血气之刚复蓄其忠愤之蕴而后可与言战窃意古之军礼及晋文教民之法当亦如此至于各省团练欲其核实则如盛世危言所纪民团诸法盛京卿条陈练兵之要粲然可观危言云必须不拘资格各省选一公正廉明能知兵事之员准其会同地方官选买枪石駮子药凡年届十六岁至十四岁者皆须报名学习一年匿不报名者送官惩治又西例有免充兵丁数条亦宜仿订此规模太门舌恐非一时所能行又考英国有各乡团练局招募土人操练于有事之秋守御本土以补额兵之不足中国如不能举国充兵籍则遇有边警似宜[仿](防)英国练乡勇法规复中兴实政庶不蹈近来仓皇召募之獘欤
　　练将问答                                           
问练将之法若何曰周礼诸子之职掌教国子修德学道若有兵甲之事则授之车甲合其卒伍官则属诸司马职则考其道德明文武之不可分途也中国古来将才如乐毅诸葛亮羊祜杜预韦叡岳飞王守仁为儒将韩信冯异王猛贺若弼李靖郭子仪李光弼曹彬宗泽韩世忠徐达为大将孙膑吴起白起耿弇杨素慕容绍宗李晟马燧为才将英布王霸张辽刘牢之曹景宗高敖曹尉迟敬德周德威扩廓帖木儿为战将而其折节读书深通兵法则同　本朝将才辈出如赵良栋岳钟琪费扬古杨遇春杨芳等皆能读书识大义即额勒登保相传其神明于三国衍义一书以为兵法今事势日异选将愈难欲规古制协时用莫如创韬略院于　京师广武备学堂于各省核实考验定为科目升降之法其武备章程大致有十一体操二常算法并代数句股割圜术便肄枪炮准头三古今各国兵制及战土行军之处四论说五通中西语言文字及各国情形六石駮台营垒攻守诸法一长久炮台营垒海口边界等处一暂时炮台营垒如战场所筑者及攻击敌人石駮台营垒速率诸法七舆地险要习海军者知礁石触避沙线险夷经纬南北及驾驶诸法习陆军者知步马石駮队因地布列及水草善恶案孙子十[形](营)九地大旨峰地无孤泽地无迎绝地无舍围地无困而退难可诱进险可薄盖火器既炽抛物线之曲直视火线路之平险故陆军地形以审曲面[坴丸](执)为至要八阵图阵法疑兵伏兵奇兵护兵牵制兵及诱敌冲敌(冲敌)缀敌疲敌涣敌心杀敌埶避敌坚法九军律十廉明公正和蔼威严俱备如十者皆能是为大将才亟应升之韬田各院韬略院卒业又派往五洲游历缒幽凿险以坚其[胆](党)识或再送往外国武备学堂比较高下学成授统领营官及充各武备学堂山长如十者能七能五亦均许入韬田各院学习及往送各国游历学习如十止三四则不入韬略院仍量才授每营哨长各省汛把等职此练将考课之大田各也今夫泰西兵律无论王公大臣贵戚子弟均隶兵籍躬贱役与士卒同甘苦此即古者大司徒庶子国子有大事致于太子以军法治之之制闻某国太子曾充伙长日本有栖川亲王以善治兵平萨摩乱而睦仁之弟与其太子与兵民齿大臣若山县有朋榎本武扬诸人皆昔在欧洲充黑衣之职者盖其统兵大员无不由学校出身学既成又航海至泰西隶名军籍如是一二十年然后回国予以大将之任中国自曾湘乡李合肥深明此恉遂有肄业外洋学生如刘步蟾邓世昌林泰增曾在彼中立优等者前岁鸭绿江之战世昌与致远毕命洪涛尤为壮烈惜乎统帅[非](其)人其学成而归膺管驾者亦属寥寥而水师学堂之设士夫且以化外视之琅威理云中国重文轻武往往小视海军将弁故世禄之家不喜入军籍此实三十年办理海军之病源故余谓桓桓师舰不熸于旅顺威海之惊涛而熸于目笑腹非畛域牵掣之陋习也而当事委曲苦衷至彳扁国中无可申诉哀哉今诚立韬田各院　京师广各省武备规制严课最于学堂以为武生武举之目寓武会试于韬田各院以为进士侍行口营用之目如文科詹翰科道以下各职愿从事韬田各者亦准其入院肄业及游历外洋如此十年而武备之精将才之出可操券获郭隗曰冯几据杖眄视指使则厮役之人至若恣睢奋击呴藉叱咄则徒隶之人至故今日大病在文武分途而武科与行伍又分途是直呴藉叱咄之而已矣昔沈文肃有停武科之奏格于吏议不果而去岁孙御史赋谦复以停刀石习枪石駮请经兵部议驳引严禁私藏火药之例谓如改试枪[石驳](驳)是火器为士子肄习所必需官不能禁其私藏倘藉睚目此小怨滋生事端恐启纷争之衅惟令营用武进士落第武举之发标者肄习枪石駮乃孙御史有仍请变通旧制一摺大致以两利相形取其重两害相形取其轻立说摺云今以枪炮论之弛其禁而纷争恐伤人命严其禁而考试不得将才人命之伤所伤者数人即至多亦数十百人将才不得则敌以巧利相攻我以滞笨致败其被伤者虽千万亿兆不止夫人苟有仇雔言必期致之死地即刀剑亦足逞凶而禁枪炮遂能防其滋事耶再如各省大盗皆执洋枪以行去而良民拘于[例](违)章反不能执枪以御之故明火截路之案伤亡者因以滋多又云刻下吏治废弛患在粉饰具文而不实事求是耳若事事认真自强何难之有方今外洋[皆由]武备学堂拔取将士以期精益求精而我但[令](今)营用进士落第武举练习枪炮是以中下之材敌上驷欲并驾齐驱而不能尚安望其捷足先登也然则与其严枪炮之禁博虚名而受实祸何如弛枪炮之禁选将才以练兵戎其摺尚未见议覆明文余谓枪炮不得私售五洲通例部议自是正论第孙御史捄时苦心沈痛迫切不可无法以权衡之是在各省各府书院添设武备学堂由官购枪石駮若干藏之学堂于学堂土付近另辟隙地为演习所枪石駮火药毋得越学堂一步有执枪石駮火药游行街衢村落者科以罪 各府学堂卒业选其知测算准头者升之省会中学堂中学堂卒业由学政及山长会同考验给凭升入韬田各院是则利器藏之学堂科目视其术业一切意外之变可防惰窳浮嚣之习可屏而孙御史与兵部原议适相成也若夫体操一事无论何等学堂胥当从事于此则古今中外不易之理也
　　西人考验石駮法特设新较土说                              
西国之洋枪即吾国俗谓之鸟枪也或译之曰来福枪是也西国此制仅兴于一千三百年后至近今百年制造愈巧日新月异标目不同究之总在石駮门一动石駮弹直冲愈远愈妙是在石駮码长短之间为优劣今日所制之石駮尺较旧日之分两尤多譬如两军对垒但观其枪制之新旧石駮线之短长未及交锋吾可于此决胜负矣西人于此特慎重焉石駮制既趋其新而操演之法亦难仍其旧向在上海虹口之野翦辟荒径设立较场为义兵操练之所地虽草创而人则勇敢当先尝议旁荷美治兵之法总以早晨练习行伍庶与兵丁身体有益用是常于晨兴整伍而入鹄列以待如临大敌如见杀伤各以新旧洋枪比较而放之将台之上则记其石駮戋所中远近之量为度觉李麦府虽中一着而石駮戋较远足与今日最佳之新制比较马直尼虽中二着尚须定[睛](晴)于石駮尺兽眼中即石駮尺上之孔专心注意乃能正鹄未免费力近此数日来吾人又在是处着实征求配放五六周火门七八动乐声震耳与石駮声隆隆相互答每次凝眸注视觉声发于后而弹落于前此时所著者为数仅五遂谨识之以较前言若合符节是则若以马直尼之枪为破敌利器将显示于世界之上有战不胜之具矣至其所得分量若与今日之新制比较又如敌军之枪弹弹皆中在仓门上而我军之枪弹弹皆中门钥孔窍中则准索相称可以概见新旧之枪不宜凑合战于一处有如是者迩来虹口之较土又不合用因秋季大演较于平日为精虽系每年循例必有之事而今秋较迟若在绝早则霜痕铺地甚厚若在下午而所立之靶恰在西方日光遍在枪干上亦非所宜用是公议移演于新较土按此土在虹口以外将近宝山此土地亩广门舌直戋九百至一千码四面围以小濠又筑围墙三面以障之土中多设靶位有三土堆为次第远近之阶级而级则二百码继则三百码最远则八百码又有六小堆以作记点洋枪亦具三等之制各随所具之枪制而量其远近力量择其土堆第几堆为标的此系救时之利器绝大关键亦绝大证据者可于片刻之间求长久之利弊焉惟该土之地距上海较远由南至北不妨作竟日练习虽下午日光特明而靶在东向日光恰好在于枪后旧时所用皆铁靶今则以篷布靶代之记录坐于前靶之下以铁屏障之但观布靶经火则石駮弹业已穿过则照其所着之处一一记之一人放枪毕则拔靶而易靶留以待验验靶犹之验弹也如此办法即有一特设新添之兵亦无偶然侥幸[捏](言臼工)造命中之数矣是则今日考验石駮戋于新较土中必然可以更进于前者吾人公议甚愿买断此土之地现今碍于地主似可起价与之转圜否则可执先买之权亦是占先之利益云尔
　　日本陆军士官学校条例             
第一章　总则  
第一条　陆军士官学校撰拔愿由陆军士官出身者为生徒教之陆军要用学术　
第二条　分生徒为士官生徒幼年生徒二种其士官生徒授以各兵科步骑炮工士官切要之学术其幼年生徒教授将来为士官生徒豫备科之学术　
第三条　编生徒为步兵科四中队骑兵科一队生徒少尉及石駮工兵科一队特科生徒队并幼年生徒一队其名称如下　步兵生徒队　骑兵生徒队　特科生徒队　[幼](力)年生徒队　
第四条　士官生徒分为官费生及自费用二种其可充生徒如下　其一幼年生徒课程学术卒业者　其二陆军下士卒年龄二十四年以下者　其三教导团生徒年龄二十四年以下者　其四华士族平民年龄十八年以上二十三年以下者　
第五条　士官生徒名为志愿兵自入学之日编入常备兵籍遵陆军一定规制服役军务誓在服役军务期限中必使从事陆军勿有他志　
第六条　士官生徒修学之期步骑兵科以三年为满石駮工兵科以五年为满其石駮工兵科生徒于五年内后二年任少尉官称生徒少尉仍在校中修学　
第七条　士官生徒于修学期限中因疾病或不得已事故不能讲修豫定学术者仍请延期若干年月以毕其业　
第八条　士官生徒入学之初不定何兵科先编入步兵生徒队学习步兵科学术而骑兵于初年学期石駮兵工兵于二年学期考业细察下所列三项然后定其兵科　第一考业之得失　第二该人体格强弱可适骑工石駮否　第三该人志望何科兵　
第九条　士官生徒虽依前条定兵科而该人学术不能达该科者须由官命转就他兵科　
第十条　士官生徒修学中不许以该人情愿归省父母或私行退校　
第十一条　士官生徒修学中犯下列事项者因其行状才能及学业程度降等为下士或饬使退黉送交镇台诸队以为常兵毕定规复役年限或饬使退校以免议揆量其宜而行之但饬送镇台为常兵者其服役年限须自入士官黉日起算　第一项该人品行不正若紊军纪若屡犯黉内法则者　第二项该人过怠或才质钝鲁不能卒业者　第三项以病患不能奉职军务者　
第十二条　生徒少尉修学中品行不正乖为将校之正操者须照陆军将校免黜条例以处其罪　
第十三条　士官生徒修学中每年行二回学术大考试以定其优劣等级　
第十四条  士官生徒修学中经第二年学期大考之后就该生徒中选拔隽者为领队下士须加其绶章以光其誉　
第十五条　士官生徒经第三年学期大考试之后须升任少尉官皆以考业好否定其升降　若于大考试学术劣等或修学中屡受惩罚者时命少尉试补以示惩劝　
第十六条　生徒少尉学术优等品行方正特为众人标准者于卒业之时察考试验优等择若干名超迁中尉以示风励　
第十七条　生徒少尉名簿顺序于卒业时从试考优劣定其前后　
第十八条　士官生徒自费生经第一年学期大考学术优等品行方正或超补从来官费生欠员或加于新募官费生定员以为官费生其仍不得为官费生者须经第二年学期大考之后照前回以升于官费生　
第十九条　士官生徒官费生修学费用其他被服食料等一切皆系官给且另给若干金自费生除修学费用及寝具外被服食料等费用皆须偿纳于官　但生徒少尉赐本俸三分二故除修学费用外一切食料被服须自代办　
第二十条　幼年生徒选拔华士族平民中陆军出身志愿者定限年龄十四年以上十七年以下者　
第二十一条　幼[年](生)生徒誓自入学之日从事陆军决无他志云云须遵守陆军一定规则故修学中不许归省父母及私行退校然病患不能卒业者又修学中怠慢学术若品行不正等者须由官命勒令退校　但官给费生徒因怠慢学术若品行不正勒令退校者须将在校中费用偿纳于官　
第二十二条　幼年生徒修学期限为三年其期限中因疾病或不得已事故不能讲习豫定学科者仍得延若干年月以毕其业　
第二十三条　幼年生徒修学中每年行两回学术大考以定其等级列余又　
第二十四条　幼年生徒修学中经第二年学期大试验后就该生徒中选拔隽者命为幼年生徒干事　
第二十五条　幼年生徒官给费之法限于战死陆军将校并同等官之孤子修学费用及被服食料等一切皆系官给且另给若干金其他生徒在初年学期中除修学费用及寝具外被服食料等费用皆勒令偿纳而至第二年及第三年学期中被服加恩为官纳食料费用勒令偿纳　但在第二年及第三年学期中择学术优等者若干名并被服食料皆为官给以示劝励然于尔后大试验考科表劣等者即止食料官给
第二十六条　生徒召募检查官及检查医官以陆军将校并陆军医官若干名任之又检查官随员书记以下士若文官若干名任之　
第二十七条　将召募之生徒人员及检查格例每年择宜定夺　
第二章 职制　
第一条　士官学校长以陆军中少将一名任之直隶陆军卿以总理教中一切事务生徒教育方法及定黉内规维军纪风纪统辖教中官僚监视其勤惰能否而于其管掌事务对陆军卿任担保之责　
第二条　校长掌择士官生徒隽者任领队下士职及择幼年生徒命之干事　
第三条　校长掌定每日会报时限使次长受领学科提理及各队长报告而就军纪及教育紧重须会议者得依校长意见临时开议　
第四条　校长于一年二回由次长所呈一般生徒考科表详阅之下附记自己之意见一面上于陆军卿一面抄录之颁之生徒保人　
第五条　士官学校次长以大中佐一名任之司补佐校长整理校中一切事务　
第六条　次长司受领每日报告又自校长已经蒙委任事件及日常琐末事件直以己见处其是非而后具申其状兄于校长　
第七条　次长司经一年二回大试验后受领自学科提理及各队长所呈校长之各生徒考试表更制各生徒考科表附记以自己意见然后交呈校长　
第八条　庶务课长以少佐一名任之司整理学校本部庶务次长不在之时时为代理　
第九条　课僚以士官若文官任之书记以文官任之分文书文库武库等各务各从其事而武库吏下附属火工下长一名以听吏令　
第十条　繙译课不置课长择译官中高级者一名主司整理课务译官以文官任之专司繙译　
第十一条　学科提理以石駮工兵大中佐一名任之主司担保学科部一般事务监督所属官僚使生徒劝励适法勉修诸学科　
</div>
    <div class="pagination">
<a href="皇朝经世文新编续集_page26.html">上一页</a><span>...</span><a href="皇朝经世文新编续集_page22.html">22</a><a href="皇朝经世文新编续集_page23.html">23</a><a href="皇朝经世文新编续集_page24.html">24</a><a href="皇朝经世文新编续集_page25.html">25</a><a href="皇朝经世文新编续集_page26.html">26</a><span class="current-page">27</span><a href="皇朝经世文新编续集_page28.html">28</a><a href="皇朝经世文新编续集_page29.html">29</a><a href="皇朝经世文新编续集_page30.html">30</a><a href="皇朝经世文新编续集_page31.html">31</a><a href="皇朝经世文新编续集_page32.html">32</a><span>...</span><a href="皇朝经世文新编续集_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
