<!DOCTYPE html>
<html>
<head>
    <meta charset="UTF-8">
    <title>皇朝经世文新编续集 - 第 30 页/共 52 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝经世文新编续集 - 第 30 页/共 52 页</h1>
    <div class="content">三十一年七月十六日
葡萄牙
三十年一月廿六日
三十二年七月十六日
　

初我国与外国通商订立条约始于德川氏是时政府尚锁国民智未辟权利一切皆任他人主之自王政维新朝野知耻条约公法常欲力挽前失明治初年遣派岩仓大使至欧美各国特假重权专议改正条约之事所布之国不克允许继而井上外务卿当职专为此事竭心尽力挽回之机虽稍进步然内外疑忌仍多障膜遂又中止及大隈伯为外务卿时于明治二十二年因此事几及险难凡我国之著名政治家为此改正条约之事无不棘手计历年来均视此为难题不易望其成就纵坚意一志或终有成就之一日然实无敢以速成期之不意明治二十七年故陆奥伯当国与英修约首议此事英竟乐于允从其后诸国改正条约均视此为标准噫平等之约本为公理昧心之所为岂能终违公理哉然未始非国民之热心当局之尽力故能次第进步至于有成非侥幸偶然而得此地步也惟此约虽立宜早施行此实我国人民所同深幸者近闻政府已将各法律急为审查现经开至第十一次议会虽然所开议会当议诸公固属乃心于国然注意所在只知速为发布勿误期限似此建议实未中肯我国历年以来反对党之气焰众所共知今议会开议时虽不闻异议然劈头第一件试问政府诸公曾否于反对党中孚其信力虽信守与不信守我辈不能预知万一意见相歧于议会羊散后将一切法律埋没政府之本心是将何以挽救刻下实施约之限为期已迫若因此延阻不难将多年来与外国政府交涉非常困难之成议一旦中变且临期延误先自失信关系于国体实非浅鲜故今日开议他事尚可从缓惟最惊心动魄之处莫如奉行法律一案必先于此注意布置稳固而后实施乃为无误今议员辈尚幸不闻反对之事然综核历年之情埶此事究不可不虑敬告一言请注意可也
　　通筹南洋各岛添设领事官保护华民疏                                      
奏为英国属埠拟添设领事官保护华民并通筹南洋各岛派员先后次第恭摺仰祈　圣鉴事窃臣查光绪十二年两广督臣张之洞派遣委员副将王荣和知府余王嶲访查南洋各岛华民商务奏称该委员等周历二十余埠约计英荷日三国属岛应设总领事者三处设正副领事者各数处经总理衙门议复在案臣于光绪十六年七月准总理衙门咨称据海军提督丁汝昌文称此次洋如附近新嘉坡各岛曰槟榔屿曰麻六甲曰柔佛曰芙蓉曰石兰莪曰白蜡皆未设领事华商因受欺陵剥削无不环诉哀求拟请各设副领事一员即以迶地公正殷商摄之统辖于新嘉坡领事应先与该外部商定核给凭照如能办到实于华民有裨等因到臣当经办文照会英国外部援照公法及各国常例声明中国可派领事官分驻英国属境俟商有端倪拟再咨明总理衙门详筹妥办臣窃思领事一官关系紧要而南洋各岛华民繁庶若不统论全局则一事之利弊无以明若不兼筹各国则一隅之情势无由显臣谨综其始终本末为　圣主敬陈之大抵外洋各国莫[不](又)以商务为富强之本凡在他国通商之口必设领事以保护商人遇有苛例迶时駮阻所以旅居乐业商务日旺即历游之员工艺之人亦皆所至如归而西洋各国领事之在中国权力尤大良由立约之初中国未谙洋情允令管辖本国寓华商民与地方官无异洋人每有人命债讼等案均由领事官自理往往掣我地方官之肘从前中国各口之枝节横生亦实由于此然即在他国不理政务之领事仅以保护商务为名者各国亦视之甚重稍有交涉即筹建设太皿枝叶繁则本根固耳目广则声息灵民气乐则国埶张自然之理也中国领事之驻外洋者在英则有新嘉坡领事在美则有旧金山总领事有纽约领事在西班牙则有古巴总领事有马丹萨领事在秘鲁则有嘉果尚领事在日本则有长崎横滨神户三处理事有箱馆副理事太皿南北美洲与日本各口迭经总理衙门与出使大臣筹画经营建置较密惟南洋各岛星罗其木布形埶尤为切近华民往来居住或通商或佣工或种植或开矿不下三百余万人即委员王荣和等所到之处亦已报有百余万人臣窃据平日所见闻参以张之洞原奏计华民萃居之地荷兰西班牙两国所属应专设领事者约四处曰苏门答腊之日里埠曰噶罗巴曰三宝陇等埠曰小吕宋英法两国所属应专设领事者约五处曰香港曰新金山曰缅甸之仰江曰越南之北圻与西贡他如槟榔屿等处已可相机设法或以就近领事兼摄或选殷商为绅董畀以副领事之名略给经费而以就近领事辖之斟酌盈虚迶宜措注要亦所费无多就南洋各岛而论只须设领事数十员大势已觉周妥加以略有添派综计岁费当不过十万金窃查各关洋税项下每岁提拨一成半作为出使经费约银一百数十万两而近年出使各馆所需暨游历人员所用统计当不过六十万两总理衙门原议以其赢数豫备添派各国使臣之用臣愚以为西洋头等强国均已派有使臣即二三等之国亦由各使就近兼摄似暂无须多派惟逐渐添此十数领事者则商政日兴民财日阜息息有与内政相通之故且慰舆情于绝远不启华人觖望之端收权利于无形不开外人姗笑之渐所获裨益较之所费奚啻十倍臣尝阅各国贸易总册以洋货土货出入相准每岁中国之银流入外洋者约一二千万两又考数年前美国旧金山银行汇票总数每岁华民汇入中国之银约合八百万两内外虽该处工资较丰而人数尚非最多则推之古巴秘鲁可知推之南洋各岛又可知夫中国贸易与各国相衡亏短甚钜然尚有可周转者以华民出洋所获之利足资补苴也倘此源再塞则内地之银必更立形匮乏民穷已甚窃恐事变丛生即就新嘉坡一埠而论设立[领](须)事已十三年支销经费未满十万金然各省赈捐海防捐所获之款实已倍之而商佣十四五万人其前后携寄回华者当亦不下一二千万太皿领事一官在彼外洋虽无管辖华民之权实有保护华民之责纵令妥订条约章程必须领事随所见闻与彼地方官商办则洋官亦得藉以稽查而土人不敢任意苛虐即驻洋使臣欲与外部辩论亦必以领事所报为凭方能使洋官有所顾忌此领事一官所以不能不设之由而已设领事之处未尝无显着之效也
今华民出洋之利已稍不如前矣诚能于南洋各岛酌添领事尚可挽回补救而收固有之利源然所以议之稍久迄少就绪者太皿亦因立约之初中国未悉洋情并不知华民出洋之众于是但给彼在中国设领事之柄而无我在外洋设领事之文又各国开荒岛为巨埠专赖招致华民而洋人实属寥寥一经我设立领事彼不免喧宾夺主之嫌又碍其暴敛横征之举所以始必坚拒继则宕延外部以咨商藩部为辞藩部以官民不便为说虽管秃唇焦而终无如彼何此惟在局中者深知其难而局外之视事太易者又或称就地可集钜资无需另筹经费或狃于洋官驻华之例几谓一施领事华民即为所辖竟无异管理地方者此皆阅历未深实多隔阂当局者知其断难办到不无矫枉过正之议几谓徒多耗费无其裨益斯殆有激而然臣窃以为望之过奢转滋流獘领事所收之身格费船照费原可略资津贴正不必歛钜资以招物议今已设领事之处马念民船稽民数原可稍分彼权正不必揽政柄以启猜疑但如臣以上所陈则不求近效而其效最大惟须认定主见中外一意合力坚待得寸得尺相机筹办必可循序就范即如新嘉坡初设领事英之外部亦尽力阻挠当时颇费周折至今乃无异议窃查英法荷日四国属境其苛待华民不愿我设领事者以荷日二国为最而法次之英又次之荷日国势皆昔盛今衰其立国命脉乃在南洋诸岛岛中垦田开矿招商征税各事又恃华民为根柢惟其政令不甚明肃呼应不甚灵通洋官往往征取无艺侨寓之西人又侵侮华民或迫之入籍或拘之为奴或禁往来或朘其生计若有华官在旁理论究可补救一二虽商设领事之始彼必枝梧推宕然我苟据理[埶](执)言因势利导始终坚持谅彼亦无辞以难我及早图之则难者或渐化为易矣今不图则易者亦渐觉其难想总理衙门必仍知照出使美日秘臣崔国因催商日国外部先在小吕宋设立领事俾便次第推广以符原议至英国待我华民较为公允臣观各国在英尸禹地设一领事视为平常之举向无拦阻又知英国君臣用意颇欲与中国互敦睦谊或不于此等事件稍露歧视中国之形近与该外部商议请照各国之例在英地迶宜派设领事即彼未肯速允臣拟坚持初议至再至三与之磋磨先就香港仰江新金山等埠酌设一二员而槟榔屿等六处亦当审其地势人数从长筹画由此推之法荷各属亦或较易为力臣非不知洋人性情坚韧每商一事必多波折然苟不惮笔舌之繁不参游移之见不紊缓急之序或稍有效可图太皿庇荫周则民生厚而不独开商务财用裕则近忧纾而非以勤远略布置广则众志联而兼可詗敌情呼吁少则　国体尊而即以销外侮臣为海外数百万生灵起见不敢稍安缄默所有英国属埠拟设领事并通筹南洋各岛派员次第缘由恭摺具陈伏乞　皇上圣鉴训示谨　奏
　　论美国禁止华工之故                                              
驻美国加利福尼亚省正埠中国领事何佑君前曾在本报发一问题题为美国禁止华人究于美国有何损益阅者无不悉心研究然当一千八百八十二年与一千八百九十二年时美国已将此事查考辨论明切然后议院始将禁例颁行此禁例以十年为限明年五月届满美人拟请议院续申前禁美国各外交家亦均以禁止华人一事须勒为定例永不更改查此禁例创行之初不过试办藉观各华人情性能否转移然颁行已二十年而各华人一切行为绝无少异故我辈殊不愿与同处一方之内　禁例颁行以来奉行甚力然华人诡诈百出阑入仍多故虽禁止有年而华人未尝减少一千八百八十年前此议未兴每届十年编查户口一次华人岁[有](自)所增自议禁后户口册上华人虽未见少去不见多以加利福尼亚省一千八百八十年户口而论华人共七万五千一百三十三名一千八百九十年七万二千四百七十二名一千九百年则仅四万五千六百四十一名以纽约省论一千八百七十年只有二十九名一千八百八十年增至九百九名一千八百九十年增至二千九百三十五名一千九百年又增至七千一百七十名即是以观可知加利福尼亚省华人已渐迁至美国东部各省故加利福尼亚省禁止华人成效已着如东部各省踵而行之华人当不至蔓衍我国也　加利福尼亚省禁止华人有效故十年以来本省美人景况较前大胜犹忆禁例未行之先本地工人颇受排挤几于无可佣生饥寒既迫往往游荡街衢联结党羽乘机肇祸此固当日实在情形也何君乃谓并非工人无事可图致设此禁实有好事之辈憎恶华人故耸动群工致成此举云云此语实为未确议院初亦疑禁止华人非出众意故特令美人投票以观公论所在加利福尼亚一省左此禁者只有八百八十三人议院俯顺舆情故特派专员至加利福尼亚省覆查各专员禀复议院谓华工必须禁止然后议院始颁禁例禁例既颁遂无无业工人沿途滋事倘使议院不从此请窃恐游民滋扰愈甚至今必有不堪设想者矣　美国议院行事视众情为向背华民深悉此情故欲竭力转移美人之公论知此事与政府辨论无益故不用公牍往来特将美人此禁如何有损弛之如何有益各节往复辨论投书于美国各代表人以图改其方针设计不可谓不巧若不早为驳诘恐不免陏土其术中故加利福尼亚省正埠工部局员已召集通省名人议禀议院俟此例满期仍申前禁现定期十一月二十一日会集当即可定议矣　何君深知新建国如美者需用中等工人必多故云中国来美工人俱为凡庸之辈断不能与美工争衡何君太皿知美国上等工人大都自相团结以保其本有之利权禁止华人多为若辈提倡故为此言一以减美国上等工人惧嫉之心一以动美国果业农家之欲太皿场圃佣值华工独贱而彼辈极喜雇赁也何君用意可谓精密我辈不可不直揭之以破众人之惑何君又云禁止华人大不利于美国禁例颁行不过二年加省贸易大见败坏合美国通国与中国贸易已减少七百万圆此言未免相欺查禁例颁行之后美国与中国贸易非特不减且渐有增一千八百八十年凡货物之由美运华由华运美者共值二千七百九十九万九千四百八十二金圆至一千八百八十二年增至三千一百七十六万二千三百一十三圆一千九百年已增至三千八百一十三万圆确凿有证非可空言欺众者又据美国驻上海总领事古纳君本年八月分册报内言各国运华之货英国最巨次即美国华货运往外国则美国首屈一指故将由美运华及由华运美之货与由英运华及由华运英之货除英国殖民地不计外两相比较其数不相上下他国则皆瞠乎在后云云此即禁止华人与美国贸易无损之实据也旅美华人所用由华运美之货为咸鱼海产白米等物税关报册自一千八百八十一年颁行禁例以来各物入口并未减少即各物进口数之旺损全视华人之多寡其余如丝茶等品则与旅居华人无关禁止华人固与美国贸易无甚牵掣也即华政府亦不至因美国禁止华人遂生嫌隙太皿华政府深知此禁不独吾美国为然故虽因此事稍有争辨而他事交涉我愈持平因此龃龉之处久之亦渐销灭于无形矣 
美人福司达君着外交论一篇内言自美国与中国通商以来美政府力禁美人不准在华贩卖鸦片因政府深知鸦片一物有害中国并犯中国例禁本国政府曾命驻华公使照会中国政府凡美人在华犯禁贸易美国政府断不庇护又前数年旅华美人因事受亏由华政府偿银七十三万五千二百三十八圆美国议院于一千八百九十五年会议谓美人索偿太钜因缴还中国政府四十五万三千四百圆殊非中国所料中国政府当时曾命驻美公使道谢并云两国交情嗣后更形亲密兄此次拳匪肇乱中外失和美国对华之策尤足令华人感赞故余谓禁止华工两国交情不至有损兄中国昔时本不愿本国人民旅居外洋近因生齿日繁始解其禁以免己国人满之患顾华人移居外国与他国不同他国一人外出即失一人之用华人之至外国者初至甚贫归时甚富故中国国家不但不失一民且可因[之得](●)益华人病殁异国必归其骸骨于故土其不忘本国之心如此诚可畏也　何君欲请美国删除此禁全就工作立论略谓华工甚拙仅堪供耕种之役精巧工艺俱不能为故华人来美与美国各种工艺无损斯言亦不可不辨美国禁止华人非仅从工艺起见亦非为分别种类起见系为保全国制与我国文明起见我辈试思其言凡华人来美者半为贱业粗工诚如何君所言如开矿造路耕田植果等事华人取值甚廉人乐用之白人生业遂为所夺然此犹有益于美者其他则更无可取矣华工既无室家又不乐居此土所得工值仍输之于本国故其佣值虽廉吾等已觉所失不少然此犹粗工耳贱业耳至上等工艺如制火因造屦缝衣摄影镶牙髹漆制钟表等事精巧不让美人且亦能自立规约即以制火因一业论加利福尼亚省已有一千五百人造屦一业又约一千人试一游加省正埠之所谓中国街者其精美工作林立也华妇之为缝工者手指既佳工价亦贱故喜之者多而美国各女缝工因以失业者不少某富商怜之特设一制造厂专用美国女工然不久即以折本闭歇太皿不敌用华工者之业勤值贱获利甚丰也且华人食品粗粝非美人之所能耐同一果腹之资又美人奢而华人俭此皆与美国女工大有关碍也吾美女工生途本狭若再为华工所夺必至无事可为矣　加利福尼亚省男女童恃罐装糖果营生者颇多加省正埠华领事署侧有大糖果肆一肆主华人凡管理机器制銕箱木箱装罐及封口各工亦悉用华人有时华工不足始招美国男女童然以美国之人与华人同时执工一切操作情形即与华人无异殊有碍我国体面　观本年六月三十日正埠工部局册报可知不仅执粗工并能为各种上等手艺计正埠一处制吕宋火因箱店五用白人六十名华人八十名帚刷厂八用白人一百名华人九十名吕宋火因行三百二十一用白人五百名华人八百名化学制造厂六用白人一百名华人四十名制衣厂三十用白人八百名华人二百五十名糖果罐厂十一用白人二千五百名华人三百五十名洗衣厂二百九十白人所设者一百三十九家华人所设者一百五十一家共用白人一千六百名华人八百五十名火柴厂四用白人六十名华人二十名汗衫厂四十用白人八百名华人七百名制鞋厂十六用白人七百名华人二百五十名织呢厂一用白人一百二十五名华人二十名妇孺汗衫厂十六用白人二百名华人五百七十名以上各种工作美人俱视为上等而华人所占之数若是其多可知何君所云华人仅堪为贱业粗工及耕种之用者其说未确矣惟华人初至美时往往仅执贱役此系实情然到美不久即能学习上等工艺与美国上等工人相敌如旅居华人太多上等工业必为所夺美国上等工人无处谋生则不独下等工人受其害矣就令华人至美仅司种植于美亦不相宜美国农业若尽恃华人必蹈古罗马覆辙罗马战胜敌国辄虏其人以归使代耕田而己则迁居城市致城市人浮于事失业者众遂结党肇乱而罗马民主政体以毁美国不可不预为之防也　何君又言美国地多未辟招集华工[令](今)其开垦美人产业进富谋食之路日宏华工到美无损美工按此言仍就华工不能为上等工艺立论不知华人到美不久便操上等工作即使从事垦辟所得之利仍多属于华人势必与白人相争愚意美国未辟之地不如留待美人缓缓自辟之为得也就令华人不能操上等工作其益于美者亦不过肆主受之于国民毫厘无补况华人所得佣值又悉运归本国哉吾国需用粗工黑奴已足黑奴所得工赀仍用之美无虑漏卮华人不然自一千八百六十八年来统计华人自美寄归中国之赀不下金钱四百兆圆其数可谓钜矣
何君又言中国昔时建筑长城为备北寇之用恐其阑入故为之阻今美人所立禁止华人之例亦与筑城阻寇无异顾所禁虽同而被禁之人则不同北寇之来专事去夺华工至美虽得雇值然究为美人代劳事足相抵此论实似是而非世界人种有高于华人数百倍者非不欲来美但其地位已被华人所占是美多一华人即少一上等异国人兄美人思想与何君全异何君视工人如机器美人不然何君谓机器制物有益于国人所共知以华人取值之廉自奉之俭所作之工多益于美正与机器无殊美国不禁止机器何以偏欲禁止华人殊不知机器不能不动恃人司之机器用以助人华人到美司机之职亦为所夺浅见者往往谓华人仅堪为粗工贱业讵知华人大有则效能力一切上等工艺不久必全为所揽现如造銕路制船等事多用华人可知华人聪明无让白人也　本国驻上海总领事古纳君本年册报凡由东方运往美国货物小宗用美船装载大宗则先运日本而以日本船转运至美日本已创航业来往外洋与各国争利云云按华人种类同于日本日本人能如此华人不久亦必能之当此万国商战之时资本之权力最为无限若禁例竟除将来资本家水陆各业悉用华人美人生机日蹙日用起居势必学为华人而后可华人性质驯良资本家俱喜用之喜用华人而不用白人则美人工业必亡美人工业亡则美国民主政体亦必随之而亡矣　何君又言从前美国南部各省用黑奴作工致富倘美国今在北部多用华人其功效亦必相等不知南部各省以用黑奴致富然富则富矣而社会受害殊多所得究不偿所失美为民主之国人人操平等自由之权南部各省因用黑奴致分人类为三等一为贵族一为贫民一为奴仆平等自由之局因之而败虽富亦何补哉兄南部因用黑奴致开战衅兵祸既起南部各省不仅耗所得之财且伤残人命不少元气大损不易恢复至今回首犹觉心悸故我辈今日所发问题不在华人之能致富与否亦不在华工之值廉与否而在华人来美与美是否相宜愚意华人受雇即与美人同值亦在当禁之列太皿以华人居美与吾美政体大有碍也　何君又言人谓华人在美举动迥殊事事不能融洽故议禁止不知此皆美国不许华人占籍之所致倘亦等诸齐民同操选举之权则此弊自免英属坎拿大刑官某曾言日本人现在坎拿大者不少我等应许其有选举之权议政院议例局内俱应许其有参议之权否则将来民数日众殊为有碍观某君所言可知美人应许华人有选举之权云云向使美人愿华人久居己国自不靳此不能以上等工人与寻常工人特示区别然观美国现在情形不愿华人久居美国既不愿华人久居美国则禁止华人之例安能遽废如虑美国民数未充不妨以白种补之究胜华人多矣　我辈皆美民宜勿忘美国立国之本意未立国前束缚于专制政府之下相待刻薄众心不服始叛而自立以成民主之国以保我平等自由之权以遗我子孙万世之安乐定国之初洞开门户无论何国人如有喜平等自由而避其国君之苛虐者苟来吾美无不受之偿以所求但必遵守美国之律美国政府以其遵守国律也保护之一如本国人然所许者专指欧洲白种言未尝兼及黄种也黑种人居美久故所得利益与美人同黄种又不能与黑种并论也总之无论白种非白种苟有自由思想而为本国政府所不容者美人推立国之初心许其共处乃华人之至美者并非因本国政府刻待欲觅自由而来既至美后亦不以其归附本国之意移而归附美国居美之日尝念故乡美又何乐有此人乎且华人亦无真知自由之福之为可贵者其至此也非由自愿大都受人佣雇而来现在加利福尼亚省有公司六家专以募雇华工为事若令辍业恐即无华人足迹昔华民有欠外人债者往往鬻身债主被迫至美佣工受值徐图自赎品质卑下至此而谓其可为我国之民乎　据加利福尼亚省捕厅与正埠各教会监督所言华人旅居美国三十五年其与美人缔婚者不到二十人所生子女半为败类故前次加利福尼亚省议政局会议新立一例嗣后华人不许与美人缔婚向来美国之律只禁与黑人嫁娶今则华人亦须禁止矣华人至美非独不能与美人杂处且亦不愿宗迹所至必聚其同族而居即许其入籍亦长为异种之人而已
观以上各事可知美国政府许他国人来美而独禁中国实欲保全本国人及他国人之故万国公法本国禁止他国匪人入境并无不合公法款目至繁惟以自存居首其他款俱不能有所侵触华人恶习输入美国最足扰乱我等教化若不早绝其源吾国声名必渐败坏今旅美华人多无家室且美国学校书楼教堂戏院罕见其亦至败俗陨德之事则往往乐为又不守卫生章程丛生疾病多所传染过圣节日亦不遵守教规昼夜操作衣食俭素以濡染数千年陋习之华人一至美国乃与吾受教循分之民争利此事安可忍也吾国教化乃吾祖吾父热心爱国汗血经营不知经几何年代始能将蛮野气象湔涤殆尽今乃为华人所败将听其坠地乎抑将竭力保全乎　华人操作坚苦惟白人未娶者足与之敌然欲与华人争利即终身不能婚娶乏嗣之患即灭种之缘也以已娶者与华人争妻子必致冻馁吾国疗贫院迁善所之人数必至日以加多美国社会宜早虑及惟尽力禁止华人庶有济乎　由此观之若许华人来美必至华人日盛白人日衰吾国文明教化恃何人保全敌国外患恃何人悍御谓华人为有用之工役则可谓为有用之国民则未可总之华人在美实为美之痼疾痼疾之深浅视乎华人之多寡故华人即能为美人辟地殖产推广种种事业所得之益终不敌所受之害兄国家以保全社会无形之利为上而财产有形之利次之华人纵能使美生产日富货值日贱然销此货者仍白人无识之农家厂主以雇用华工为有益试思华工制物即令货美价廉谁为取用究其终极未必有益兄华人工赀虽贱辄寄归本国金银流出无异厂肆与值社会亦与值一千八八百八十二年暨一千八百九十二年两次设禁华人之害绝不见减稍弛何堪设想彼慈祥者不计人民利害谓世界一家凡来归者不宜或拒或受此言殊为可惜夫视世界为一家此意诚善然我国已多遣教士至他国传教输进我国文明似已尽吾先知先觉之职又何必定使外国之人悉归吾国乎　耶稣教徒保罗尝对雅典人云全世界人皆上帝所造同一血脉然又云上帝令众民各有界限不令淆乱今吾西部之人虽已将禁止华人之利弊大声疾呼而东部犹有声望素着之辈日欲弛去此禁何其不惮通国之诟骂也　按美国禁止华工[极](及)天下不平之事明年禁满我国总领事何君先期着论登报发明公理冀以感动舆情为异日挽回之计虽未者见全文然观篇中所引各节辞婉而意挚要可想见其心乎吾民矣斐伦此论抨击不遗余力阳以保全文明为辞而阴主分别种类之见不然何以云美人与华人同时工作有碍体面又云美民未充补以白种究胜华人耶且篇中所言亦多未能服人者试举数端华人在美何以不许占籍但以现在情形美人不愿一语了之而不能明言其故一美之立国既主平等何以保护他国人乃云专指欧洲白种而不兼及黄种二既自明禁止之故不为工艺不为种类而处处又从工艺种类立论三吾料何君必有以折之然势力所在又安能以理争也物竞之说演为种界种界之极乃惧黄祸白人其天之骄子耶日本与我同种篇中引美领事古纳所报未尝不怵然于彼乃工人之禁不敢加诸日本而独加诸我毋亦以日本国势方盛不敢显撄其怒欤嗟乎神皋沃壤吾民之宅群客攘主不甯厥居谋生道穷乃适异域求为仆隶亦不可得彼苍者天何酷我黄人之甚耶往者已矣继自今愿吾民牧哀此穷黎本推内沟中之心为发愤自强之计而吾民亦争自濯磨善受教育毋甘守其卑之习而见摈于文明之外安知吾黄人之气之不终吐也
　　外交无为论                                                
外交之无为也有二曰钝拙者曰利巧者　外交无为往往流于钝拙者何耶曰是由涸竭其外交之资源以自毙者也外交资源者外交界之专门语在制外国政府以为我用之谓是故资源丰富者有实行吾意之效而穷乏者反之今日外交不外乎利益交换之举苟我所处置有影响于外国利益之关系则务有以笼驾外国使在不得不容吾请之地其利益关系点多者谓之外交资源之丰富否则穷乏而已　一千八百七十年九月三日绥丹败报达于巴黎帝国政府既仆巴黎选举之议员集府厅别立护国政府而裘尔斯法布路斯膺外务大臣之任与战胜之德军议和十八日会俾斯麦克于非色野法布路斯本不知德法外交之实际所谓挟彼我利益关系之所急以操纵彼国使为战后条约之轻减固无甚把握也徒以滔滔雄辩说正义之原则政体之得失冀以感动敌人此足博国会议场之拚赞而已彼老滑宰相岂为所动哉竟以无功绥而氏所着德法战争外交史评之曰非色野之会于巴黎防战大事中亦殷鉴之一也法兰西战争之初既误于中等外交家之失机而今又踬于急就之外交家为独拉孟公拿破仑第三之最后外务大臣之措置可以见株守正则作用者之失策于法布路斯之举动可以见不知外交资源者之为自欺也　然而外交资源之丰富在于彼我利益之关系点多果何道以多之耶曰无他平时外交勉增彼我交涉之事端而已种种交涉之事端有利益于彼者有利益于我者前者我或示与彼同意以为诱彼之作用后者我把持之或姑放弃之以为动彼之方便如其素无交涉无关系则何以施擒纵自在之策耶此无为外交之所以拙也以无为外交而欲有实益于国家犹之无金而阅市此欧州列强外交家所以于外交界之事不问其起于[何](仁)国与吾国有直接关系否必进而干涉之以为外交资源之所由也近如希[土](士)之争其与法国关系者不过巴黎条约中与盟之一国耳然而亚诺多利用其地位首倡调停之策求列国之赞成如革雷得岛自治案如希土讲和规约皆即亚诺多原案修正之而于此交涉之中途亚诺多屡用之于他事使关系各国无阻碍法事之意此固可想见也英吉利亦然虽不现于表面而其实世界各部外交之事端英政府与其外交官无文牍往来者殆稀读历年蓝皮书可知独合众国守其孟禄主义对欧洲列强外交之事立旁观无为之地然其事苟有影响于美洲大陆之形势则虽与合众国无直接之关系而以孟禄主义第二则证之必进而干涉无疑远如墨西哥帝政近如斐律滨之事可见矣　惟外交资源在滋之于平时而非可临事急就者当今之时欲不依争议不依兵力于平和嘉会之途而吸收利益于他国以无损于列国共和之实唯在有为之外交家扶殖外交之资源以丰富其利益交换之资料而已若乃战战栗栗畏多事之难而偷一时之安非所以尽其职也　虽然外交无为亦有因以为利巧者一千八百五十四年英法之与俄战也嘉富洱侯以比邻交亲国对此大事取无为外交之方针者数月及九月英法联军抵克赖密阿胜负未决迫冬寒苦传疫不得不暂驻于穷乏困难之下义大利知大势之将定及时而动与拿破仑第三结同盟之约以少数之军应援而胜俄其报酬也由拿破仑第三之翼赞而成义大利统一之局此无为外交之利巧者也一千八百七十七年俄军之迫康士坦丁也英俄交涉日赴危急俾斯麦克对之取外交无为之方鍼频促干涉而不应其后时势逾迫至于欧洲全土之静扰一视德国之进退以为准而后出而为之先与英奥二国语玩二国之宰相于掌上而开公会于柏林抑制俄相古察夸夫而使俄国弃战胜利益之半遂使德国立十年指导欧洲之地步此又无为外交之利巧者也夫无为之所以利巧者始若无为而将以大有为者也若乃始终无为则何往而免于钝拙耶
　　外交史及其研究法                                            
极东其外交之烧点哉处今日而乏外交之智识危险失利其何待言不佞忧之乃于数年前刊行外交史及外交时报又任学习院专门学校庆应义塾大学部特设外交史科教育之事而东京帝国大学亦议设讲座并派助教习于欧洲专攻外交史诚庆事也兹应东京日日新闻之命因掇拾所欲言者忧世之士庶几览焉　研究外交史有直接之目的其一曰练外交之技能外交者技术中之技术今欲[从](能)学理上研究法则其途未开故舍实地熟练外似无研究方法虽然有类似之比例则陆海军之参谋术也以军事之要素复杂变化无方亦似无就学理上研究之法然观我陆海军大学校及欧美各学教授之法则以战史为最大要部太皿战史者记过去之实事两军之主统率军队舰队于一定情兄之下若者胜若者败详悉其事实而分解其理由实足以资后来之参考夫前后之事必一一符合分毫不差斯固绝无仅有者然类似之情况则数数见之涉猎战史者追他人之经验为己事之材料必有益于判断之力外交亦然事不必同而但期相似则若清国近年之地位可以比土耳其俄日之于朝鲜可以比英法之于麻洛哥其尤著者也其他髣髟弗之端尤不可以数计故博通外交史者监既往定将来得以纵横其策而不害夫亦赖是耳即如北京使臣会议之初我当轴若知当时土耳其问题屡开会议之故事自不使俄得置满洲问题于此议之外不佞前报已指示之惟是陆海军之参谋术尚有野战演习以代实马念而外交术则否故以外交史练外交术其要更甚于军事　其二曰在知欧美列国相互之关系列国对外之举动必有因其国内部之形状及外部之关系影响而发者故欲于一定之时与地豫知一国之举动其一国之内情无论矣其对外也若者有所恐若者有所恃若者有所困审其有无而察其形变所谓要事无逾于此即如英国困于南阿之战争及中央亚细亚国境对俄之关系不知者乃曰满洲问题日英同盟也无论其说之无益且足以摇惑一国之耳目此近事之彰彰者惟是列国之关系种种实因于前而果于后自今以前曾不知几经变迁几经逐而至于此也是则欲悉其因乃究其果欲穷其果再溯其因舍外交史其谁归哉　研究外交史之目的既如是重大而研究之法将何如法国革命前之外交封建之外交也于今为无用拿破仑战争后之外交始为欧洲现在国际直接之前驱则请自维也纳公会始虽然欲求一联贯详备之书而不可得不佞所辑不足数其他则酒井雄三郎所译之近时外交史而已法人塞薄有一千八百十四年后欧洲政治史美人麦克威恩近译为英文昨年巴黎出版之拉威司与仑孛合着之寻常历史最后三卷可谓帛系密德人翁根所着失之简弥勒所着每年史失之繁然此皆寻常历史不专属外交也夫研究之不可缓如彼而求书之难又如此无已则集重要之外交文集及关系各事之外交纪载与有名外交家之传记以资材料可乎余尝讨论爱尼之外交文集以研究一千八百六十年后事变之材料余如维也纳会议希腊战争普法战争柏林会议之事可分求之诸家着述又如梅特耳加威耳拍密斯敦毕斯马克关系外交之人物传记亦最重要而有兴味之材料也毕斯马克躬践录及秘事录既占近时外交史之光明地位而近日刊行之克利斯比之私传荷恩仑公之备忘录亦多载外交史所未发之材料要之研究外交史之目的唯分求其事于书而贯络穿杂其事于心研究者不啻编篡也此余之所以忘寝食而乐此不疲也　虽然以上书籍传记大概出于事变数年之后此数年中世变纷乘错杂迷昧则欲知现时之形势又不能悉赖于此而不能不别择良法也是欲知现时之关系必得最速之报则必与欧洲政治访事预立契约即如外交时报因编篡故而糜钜金与某报馆缔立特约并通消息于政府不然则事之真伪正负不得不用十分之辨识力以断之矣然若徒恃研究而不临实事则仅读前后数日之寻常新闻杂志足矣区区一国之报告乌能得公正之羊而不为人所蔽哉故必博览焉而得其中而尤要在能知新闻杂志之筋节在载确实消息盖无论何报必有其主义之所在虽或有时变易而就数年连读参酌之则此报之若为所长若为所短自能习知而得之又于暇时缀集报告成一完足之传记亦最良之方法也
　　使例田各述                                                  
各国遣使例　一凡自主国有遣使之权　一半主国能否通使当从上国之命　一合众国凡遣使权利皆归上国如美国之类　一数邦联盟从前归各邦派发使臣自一千八百十五年重修合一条约遣使之权乃专归公会如瑞士荷兰之类　一两国非立定专条通使与否均听其便　一国君尚在冲龄或疾病不能议简派及条约等事可由摄政王大臣代之书押仍系国君出名　各国接使例　一凡认人为国者无不接其公使之理案平等平权最公法家精义故无不接使臣理　　一两国果有条约议定不相接待即照条约行事　一各国不愿接教皇使臣者曾着为例俄罗斯日耳曼及丹马因教皇夜郎自大皆不愿接其使英国从前亦悬为厉禁一千八百四十三年方弛其例法国虽接教皇使臣仍有条约限其权利　按此可悟国家自尊卑人之失　一我国应差遣何人断无听他国指择之理然或预将拟派何人与其驻京公使面商可否原于国体无伤若既经商搉而仍不接待是为无礼若商搉后而故遣不协之人往则可声明不能接待然非有重大情节断不出此　使臣等级名目例　一头等公使惟皇帝君主及民政大国有之若附庸与民政小邦半主国无此例即遣亦不为他国接待　一在外公使或因重大事件庆吊盛典暂加头等职衔者有之　一向来公使只一等约一千五百年始有第二等一千七百年至八百年始有第三等一千八百十五年维也纳立约又有一等公使故现在公使分为四等按一等公使西语谓之安摆色笃只有上等大国能遣之二等公使西语谓之安非特简公使与全权大臣及凡能将文凭呈递国君等使皆是三等公使西语谓之密呢司太凡驻京公使是也四等公使西语谓之萨惹太复耳仅能将文凭呈递各国总理事务衙门其办事如总领事官等或公使回国留之代理也　一款接使臣礼节即按其等级高下以待之如同等使臣则以呈递文凭之期判其位之先后先是西国每有争先启血半者自定此例而争端即息矣　一使臣分常使特简密使全权名目　一使臣有(有)一国同遣数人者不常有有一人兼理数国者有数国合遣一使者　各国优待使臣例　一平时毋得锢禁伤害及新报妄行讪谤按此例最得尊人国以自尊之义　一使臣不归地方律法管辖其所住馆内一切人役皆自行管束但有词讼与彼国人民交涉者亦用彼国律法办理　一公使本身不纳丁税随带应用物件进口亦不纳税惟所住公馆仍纳官租　一使臣有罪案不归审问堂审问仍将该使保护送交本国治罪又使臣有争端此国不得拘审　一两国兵血半既开亦不得锢禁阻挠务极力护送出境按此例甚精　一使臣道出他邦他邦验照牌票必按照使臣之礼相保护按星轺指掌云侮慢某国过境使臣即为侮慢其国凌弱某国使臣即为妨碍天下通使之国数语甚精　使臣朝觐例　一公使行抵任所即当报明该国总理大臣预请朝觐日期　一头等公使可委本署参贝投递副本国书请示朝觐日期　一二三等公使亦可委参贝前往惟办事大臣只将文凭呈递总理衙门　一朝觐或公朝或私朝当按两国向章而行私朝仪节较公朝为简便　一公朝仪节由带见大臣率领六马宫车前往使臣公署请正使先升带见大臣同坐使臣自备之车迶后其迶使人员皆自备车辆相从至宫门有武弁人等执刀击鼓列队迎接进正门升正阶御前大臣出迎带见大臣前引行至殿内国君或坐或立旁列王公大臣正使与迶使人员进行三鞠躬礼国君立命正使坐正使坐诵陈词词毕参贝捧过国书正使呈递国君国君受之国君复诵答词正使仍三鞠躬退出有即归公署者有迶往见小君储贰及懿亲者按如此情形进退有礼彬彬雍雍度春秋命使往来赋诗陈词亦不过是　一国君无亲往荅拜例皆令总理大臣代往　使臣奏报本国事件例　一兵势强弱兵制若何　銕路若干条　军械良窳若何　石駮台坚固否　一通商情形船只数目　工禾丸若何　库币盈绌若何　地丁钱粮若何　江海市镇若何　邮政办法若何　一将风闻之事与塙凿之事分别注明若遇要事必详细剖明以便本国权其轻重　一慎择彼国议院有关军国之言详细汇报　一详报新刊各种有用书籍按此例总署毋以其烦琐不经意则交涉政治学术均有无穷之益　各国使臣会议例　一会议之所应设于各国冲要之区俾各大臣致书本国较为便捷公法无论国之大小强弱如有交涉均可派员会议　一各大臣初到会时互相拜晤然后定期会议并将一切礼节预为商订其礼节或由掌会大臣从公酌定免致临时滕薛争长之嫌　一开会前日须公举掌会大臣为主复由掌会大臣举一人掌书记以纪载会中诸事掌会大臣多举设会之地之正使及从中调处之会商使臣又各大臣于开会前日必先将全权事据公同校阅查核然后开议　一事件甚繁应将各大臣所陈缮写节略递回本国
一会议完竣各大臣宜将所定各节立为条约如事件不一难以归并则立条约数本而另立专条以联络之　一会议之事如有大国恃势专横欲以私议坏公局则亟合各国使国以驳斥之按此西国多行者　使臣解任例　一使臣解任其故有七文凭限满一也撤销全权字据二也本国调回三也彼国辞回四也自行告退五也本国君薨六也驻劄之国君薨七也遇驻劄之国君薨使臣遂暂行停任俟接到国书呈递新君仍照常供职　按羊任事宜星轺指掌言之甚详兹不赘述但举其例于此 
洴澼子曰公使条例星轺指掌一书蕉抽茧剥谊例森呈在近译诸书中允为明豁其总论所胪须知八节尤交涉精要之义顾予闻迩来轺车四出别开宦窦有并是书及万国公法未寓目者或询及之愕然不知为何物于是朝廷视此选益轻而西人之所以玩诸股掌者无乎不至此忠臣义士为之辍食弃餐抚剑西向而心已驰于瀛海矣近人皋兰朱瞑庵克敬就近译万国公法摘取为十一篇中有交接使命二篇专谈使学简明切近最便搜寻余乃推其意为使学例略一篇端务平实无取高谈不过星轺指掌发凡起例之言然由是求之而若网在纲经纬厘然盈科后进江河万派或于瞑庵之恉不相盭云或谓各例平浅无新意高明之士断所不取然命使根原遴使条目及今日使臣所以自处之义前篇已分别言之故复举公使要例为读星轺指掌万国公法者初●日并此而未之知则乌可以谈使学矣窃愿世之以聪明绝特自负者勿易视天下事且诚举使臣一切规例烂熟平时而又益以经纬万端之学则全牛在目奏刀圭石然矣顾安得今世士夫一洗南宋虚憍之习而平心考马念也噫
　　各国交涉等差问畣                                             
问国有数等之分其交涉若何曰国可分为两大类一为一国或数国属于一主者二为数国相合成一会者请先言一国或数国属于一主者约十条一一国一主如当时之葡萄牙西班牙等国无人疑其非国必以交涉公法待之二数国永属于一主不改此等国只能自理其国内公事国外之事不得与闻别国不能迳与之交涉如有交涉必向该管之国辨理如奥属之恒加利英属之阿尔兰皆是○案此则高丽与欧洲及日本迳自立约通商中国失能管理属国之权久矣不待马关立约时始明许为自主之国三波兰国事一千八百三十二年俄国为波兰订立新律云波兰为俄国之一分其吏治律法军政必归俄国管理波事必用俄人必废旧立之国会而另立一会当时英法诸国俱议其非而俄不顾至今波兰不能成国别国亦不能与行交涉公法之礼四数国暂属于一主从前哈那伐之与英国布路士之与瑞士所尸禹之奴萨对●又如那威之与瑞典两国在维也纳立约以后之事太皿公法于两国相联为一国主所统属当时土付属之国不能与别国行交涉事迨两国分治仍能自行交涉公事而为自主之国五有为他国保护仍自理其国之政事而能否与他国交涉视其约章其归他国保护仍行自主之权者如土耳其波斯暹罗阿富汗是也有一归保护不能与他国交涉者如从前瑞士及来纳河边之数邦名为自主而其兵政有法官管理其公会有法官主持国之政悉法王拿破仑所定故当时各国不与之交涉其后不服法国管理乃以自主之国待之六有为他国保护而国之内外政事悉保护国管理如伊乌呢牙各岛为英国保护是也此等国谓之半自主国一切政事明奉保护国章程惟其国人往别国寄居或于别国置产业或别国人前来寄居可迳行办理不必请命保护国○案伊乌呢牙于一千八百年俄土两国订约议定伊乌呢牙各岛合为一国归英国保护所议条款甚多不备述七比利时国各国保护为中立自主之国不归荷兰管辖○案比利时本南荷兰分而立国八吉利士国各国保护为自主完全之国不归土耳其管辖○案即希腊其民不服土辖终叛土自立九臣服之国如土耳其所臣服之各国而欧洲仍与之交涉○案欧洲各国不以与其属国交涉为嫌者原摈土国于公法外十埃及国埃及前亦土耳其臣服之国自一千八百四十年其国王妹黑妹得阿里叛土自立经各国立约渐予以自主之权若夫数国或数十国相合成一会者如日耳曼瑞士意大利美洲合成之国会凡交涉事宜悉归国会主持其立会章程甚多大约各邦派人入会上会为各邦主所派下会为各邦之民所举凡国会之权与王权相埒案举此条与前列自主之国大看环球立国规模知其大概矣　问大海大洋能为一国专用否曰不能昔果鲁西亚士言海为公用之理甚详丙克舍格一作宾克舍言大洋为各国公用若欲有辖海之权非经各国订约许某国管理某海之某一处不可然亦只能指明环绕其国之海面若干里归其节制不能令全海专属于一国如一千八百二十三年俄国明示太平洋五十一度纬度向北之水俱可归俄管理美国不服以谓太不合于公法又从前英国欲专管其国周围之海荷兰不服与之构兵虽以力屈终从其约而丙克舍格惠顿诸人均着论非之然公法海洋虽各国公用而各国之船亦不能任意驾驶毫无禀承是以海船必挂本国旗号必有行海护照指明何国之权属于何口并从何口开往何处若无此凭据则与游氓海盗等可以拘管问罪案此为驶海例法而天然之律即寓其中太皿海虽无主主海者天天天者人人命于国国命于天是以天权国国权人人权海海权物春秋王系以天天贞于元人物制度之朔也探原者游于海洋而见太平之象焉　问窄海与大洋之别曰凡海峡之两岸均属一国则行船之事可专归一国管理如两岸分属两国则两国公同管理管理之权可于海峡中间依其地之大小而定凡行船捕鱼等事以是为准　问近岸之海向尸禹其国其国权所辖以离岸多少为度曰有和约则以和约为准如未经立约则以离山三里即石駮弹所能及之远为度公法家云现在石駮弹较前更远无以定之则仍须各国公商定一不易之约方可案英国外海以离岸三里为所管界限而与中国立约中国任英国管理中国之英人不但住居中国界内者并在洋面内一百英里内所有船上之英人俱能管理此是中国不谙公法误定之约公法家不宜据为例法
问管理本国之河道若何曰罗马律法云凡能行船之河定为公用则各国之权可以任行并在河旁抛锚停泊或起落货物无人阻之此是旧律云然今公法家则以行船之河为本国之人公用非天下各国人所能公用夫窄海尚与大洋不同况内河乎案一千七百八十三年荷兰不许比利时在司口勒脱河行船至构兵衅惟一千八百十五年维也纳立约云凡河道经过数国或经由数国之交界则全河归数国公用从河源至船所能到处及入海为止此指数国相界之河言若自河源至海本一国管理如中国长江之类不在此例　问用河道与用河道两山奚别曰昔法国许英国在米西细比河行船和约内不载用两山之说后两山属于西班牙西员遂不许英船停泊河岸有一船以绳拖引到岸西员将绳割断英船乃持绳登岸以枪拟之曰如将绳割断即致死地西员自知理亏不复阻案河既立约公用自无阻其用岸之理　问管理界内民物之权若何曰不但本国人应归管理即居本国之别国人亦归本国律法管理但不能强以充兵并办理公事　问久居本国可入民籍否曰从前罗马律法不许他人入籍为民俄国则禁其民久居别国别国人入籍则必誓之欲改籍他适亦听之今中西律例俱听异国人入籍及吾民入籍异国隔膜之见较前更化惟西律既入籍他国有事不得与旧国为仇不得充兵籍与旧国争战自是性法所宜然孟子曰率其子弟攻其父母未有能胜者也法国律例即入籍异国得有官职一经召回仍以本国人论　问凡国可禁止外人之来即许其来可定一寄居此地之法否曰英律外人既到英国界内则必遵英律出界则不复过问若从前英国公会设立律法派大臣数员押令寄居之外人在若干限内离英违者问罪监禁此乃欧洲乱时之律非公法也　问西律在本国界外有管理人物之权与公法不合何以悍然行之曰此为政教异律法异之国言之也其待土耳其波斯埃及阿富汗及非澳土人往往而然罗马律法云在界限内而服界外官员管理乃出于无可奈何案此乃公法之不协于公者然益以见吾律法教法之不容不亟修以相抵制也　问管理界内产业之权力若何曰凡国中人不能将国内之产业或卖或送与他国之人即卖与他国之人尚为本国所管无论何种产业及如何得之俱依此理而定或查出新地如法而得者或为他国所让者或交战后立和约而得者或历年用此产业遂为其所得者总之凡属界内者即一国之公业即君民之公业非独国之民不能私以予人即国之君亦不能私以予人也昔法欲割地与西班牙而国会争之事在一千五百二十一年法朗苏亚第一为西班牙所擒是其例也　问此国罪人逃至彼国可向之索取否曰从前罗马法律有正论二一各国不可藏匿别国逃民罪犯二查问前来之人知其罪而逃亡者则必送归其本国审问谠哉言乎其深契春秋书遂乱纳叛之旨乎乃近来交涉书中恒以别国不能送还罪人为词且云无论有无和约载明亦皆不准似此薮逋泽垢法何以公太皿一则政府阴谋欲得卫律其人者以侦知国是一则西律以叛君为公罪不忍坐视其死而法家附会之遂力反罗马之旧律其公法家言为平允者一索回罪人必为犯事地方之国二其人所犯之罪必两国皆以为罪又云如但在别国议论国家是非并未为害则不将其人送去但不将其人送去断不许其在此国谋害本国此西国通例案一千八百年以来英俄法美订送还罪人之约以数十次然则罪犯之送还与否仍视有约无约耳　问收买奴仆及贩卖奴仆何以悬为厉禁曰此公法家第一精要之谊也自一千八百年来此义大明于天下英与各国申明禁约者五十一次北美洲民主林肯与南美连兵数年卒除此厄可见西人之坚忍矣太皿生人受中于天具有知觉具有性情灵魂脑筋斠若画一但无学术以振荡之斯良贱之种美恶之质判如云泥然天之畀以自主之权未尝轩轾也泰誓曰天视自我民视天听自我民听孟子曰性无有不善又曰民为贵墨氏兼爱尚同与子舆氏本恉原不相盭但病其偏于俭偏于薄偏于恃其平等而无上帝之心持之但思以仁平力不知以智进仁流弊必至禽息鸟视无父无君而仍戕其平等之义故孟子诋之急欲以视听寄民之权四端开民之智渐启升平之运也公法得兼爱尚同兼善天下之旨其精义见端于禁黑奴而英美学术亦蒸蒸日上知所务矣
问有国内之民加害于别国之人咎将安归曰公法言其故二一国王许其民加害别国之人二庇护其民不加之罪故其咎可归于国王则可加兵于其国太皿加害之由虽非国王而国王不设法查禁则是显违公法公法所不贷也余闻斯言为之戄然中国数十年来教案迭出小民无知车取以芥豆之嫌贻忧君父彼教非特恃权袒庇即援公法相争亦无词与之枝梧失国体煽人心贻种祸患将难言故特检斯语以相鉴戒　问吾民居别国或令其纳税供役违公法否曰视其久暂何如如久居其国自当合彼国之风俗法律若入籍后仍请本国照料使不遵彼国法律于公法不合　问吾民寄居别国别国负其钱债不肯偿奈何曰据一千八百六十一年英法西三国发兵至麦西哥国代索各国百姓之钱债公法许之公法又云彼国欠债之人是否国家信任办理国事者如此款实国家所用则债主之本国可令欠债之国清偿　问有战事急迫军械无出可将寄居之别国人产业暂行借用否曰此是万不得已事后必早偿其物或折银两若干如从前布人侵法法将瑞士河之英船数艘拏住借用后依公法照数全偿　问干预别国之政为公法所许否曰有许有不许如俄布奥之分波兰而干预其政公法家所痛恨也若公法家言可以预闻者有六一与国之民或为国家苛政所苦则可以与闻二有一国拓地兼并逼胁邻邦则可以与闻此事较前一事更顺三国内作乱分党相争或请我国遣师相助四应行即位之国王而为他人篡夺如春秋讨●●之类五我国寄居彼国之民或受其害而彼国不肯理断六彼国思改纪其政而兴学练兵在在需人或借财异地或熟商良法以上六者公法均许其与闻然如从前法国国会中人罗布主张平权之说言人欲自主必派兵相助各国恶之恐乱全欧大局也若一千八百二十七年土耳其与希腊争战死伤极多其与国前来与闻又如兵祸将启弭兵会人君羊起劝之其名皆正不得轻议其非●国与国均系自主万无干预之理其或干预者必为救民水火起见乃合性法之源若一涉私心则不为公法家诉矣故公法家无一定之理以言之太皿自荷兰法师及各名法师均以加害他国之民即如害应行保护之国　问凡认他国为自主之国其法若何曰有攻得新地请别国认为属国如英主之为印度帝后是也有本国之人分而另立一国如西班牙之于荷兰荷兰之于比利时是也有数邦合成一国如德意志意大利是也有两国战争未定而中立国已派领事驻其地且任其挂旗号以通商乃暗认兵为自主法如英美交争法先与之立约通商是也若新国与旧国相争能得旧国先认为国而后各国认之于理更顺总之公法家有扼要一言无论明许暗许必须其百姓公同悦服而后认为自主之国即如取人之国亦必其民心大顺不能强以兵力恫喝也记有之民之所好好之民之所恶恶之　问各国之主能自立名称亦须各国应允否曰昔俄国彼得自称安必陆耳如中国皇帝之称各国已允惟波兰久而后认法国拿破仑亦自称安必陆耳各国已允英国独不肯认又如英主维多利亚称五印度帝后国人不悦他如小邦之称王尤必须各国应允始能行交涉之事　问一国强大诸国惎之违公法否曰公法自保之法三一与别国订彼此相助之约二设备陆军水师及各种兵船三在本国界内起筑石駮台城堡此三者别国均不可阻然一千七百九十三年法国驻英大臣舍伏林致书诘问英国添助兵船之故英廷不服与之抗论惟有本国叛臣逃往他国添备军械复仇本国则本国可以诘之如一千八百二十年葡萄牙有人作乱匿于西班牙增兵煽乱英国代为攻灭此与惎强国而辄用阴谋者有间　问各国通商本天然之律意否曰果鲁西亚士言通商为人应得之益惟本国商务可以一切主持或准数国与本国通商或禁数国与本国通商务使本国得其大益数国亦分得其益案此即利益均沾之本旨中国公法不讲务不修致以此语为各国衅端遂令开一口岸增百漏斯乃天然之律意至商战云者乃政府之阴谋非性法之公理也
问授受土地之理几种曰送地让地割地购地并地押地分地其大端也送地之事今日罕见惟从前教皇议将地球大半之地送与西班牙葡萄牙又一千年法王送地与天主教主又一千二百九十七年教皇布尼发司第八将萨的牙岛送与西班牙又一千七百六十二年法国将牛奥领士与路细也纳送与西班牙让地之事则一千七百七十七年葡萄牙将阿那薄纳与弗难度布两岛让与西班牙一千七百八十四年法国将巴脱里麻岛让与瑞典割地之事则如法如普如土耳其指不胜偻购地之事则一千八百年美以英洋二千二百万元购得路细也纳之地于法一千八百五十年英以金钱一万元购得阿非利加西边所有之地于丹并地之事则英法诸国往往以此国之君娶彼国之女王并为一国如英王抄司第二所娶之妻有母纪司与孟买之两地并入英国法王非利伯第三所娶之妻有卡克生与皮西也两地并入法国押地之事则一千五百八十五年荷兰借欠他国银两将国内数地抵押及一千六百五十四年丹国与瑞典立约将荷兰一地抵押此时荷兰尸禹于丹国一千七百六十八年止奴阿邦将各西加岛押与法国分地之事则如俄法奥于波兰最为公法家訾议一千八百十四年萨克利生王移文各国力驳分地之议案以上诸事于授受之义多失其平太皿民而圉之国而界之此赢则彼绌此盛则彼衰赢绌盛衰之私意横梗胸膈机心忌心争心贼心并时而起而五洲大地碧血为磷苦海成狱矣安得举东西全球为合众国万其图而封建之平其种而士民之俾睢睢盱盱之众于沧桑变幻中另辟诸天极乐界耶西国百年以来风云儵曶奇变横生惟柏灵大会返各国侵地为一时盛举故公法家恒艳称之昔晋侯使韩穿来言汶阳之田归之于齐传曰胁鲁使归之曷为使鲁归之安革之战齐师大败齐侯归吊死问疾七年不饮酒食肉晋侯闻之曰奈何使人之君不饮酒食肉请皆返其侵地春秋于是嘉晋之归地而治之以太平世之法孟子曰争地以战杀人盈野争城以战杀人盈城痛民贼之祸也曰域民不以封疆之界固国不以山谿之险威天下不以兵革之利治太平世之法也然则欲举公法之君羊约平之而界约其尤要者邪案此时不能遽臻此境惟积公法家心力由有界至于无界有约至于无约斯乃各国平权之上乘法乎　问公法言弃地之理天下岂有甘心弃地者曰公法家言国家行事偶露弃地之心欲得地之人即以其事为凭此理至微猝难罕譬昔汉弃珠崖唐弃河湟明弃河套皆甘心弃地之举若近来中国所弃之地由沙漠而膏腴由藩属而岩疆由阶除而堂奥剜肉补疮怵心刿目约何以界法何以公薛叔耘海外文编极论不勤远略之误盖犹据乱尚力之谈而目前中西盛衰之枢洞其原矣呜呼以中国所为殆公法家所云偶露弃地之心者邪　问收得新地之理若何曰罗马法师云凡应有得地之益者三一为得此地一为存此地一为灭此地余谓言灭者非而得与存二义最可深味太皿无论何物必有其主此为天然之理分所应得者美非澳三洲是也使其不得则终古顽种上帝之憾焉耳又收管地方之理亦分为三一为天然当得之物二依律法得之三得物年久无人争夺即属之其人果鲁西亚士论得地亦分为三一占据空地二定立和约三交战侵据又公法家言查得新地之人其人必为本国所派往所佩服即以其人主其地如并未派查而得其地本国可不必另设保护之法但其人自为本地之主别国不得恃强驱逐然久之必依本国常法定其为本国之属地本国亦应管理之凡英人查得新地皆如此即罗马法师亦云凡无主之物无论何人得之即归所得之人其奉国家凭照得之国家尤亟宜收管其地又或各国各人同时知有新地则或将其地分给欲得之人欲专让一人当由精于界学律法者分勘之法师马二登士议定得新地之界两种一天然所设如河海山林之类一人工所营如墙棚界石柱桩之类案觅得新地以化其民良其种乃天启文明之象于性法初无貤缪以视力争每系富要隘之区者公私广狭不同也故乐举其详以告世之志斯学者　问各国相接有无等品曰各国等品有天然之律不以地界大小人数众寡钱粮盈绌地产多少定其等品又凡国相与无论大小强弱必致敬尽礼以泯猜疑英律有英国百姓出揭榜以谤友国之王则科以罪又如别国驻英公使为本国百姓欺侮则本国亦必问其罪案国律不许人相毁谤交涉公法亦不许国相毁谤此乃尊人国以自尊之义中国士民不求自强之术但喜为蔑无根之谈鼓游民而召外血半辱人自辱益何有焉或曰等品者名之实也恭敬者实之实也名者华夷之界限实者名教之纲维且夫以名为教已渐趋秦汉权力之重而礼义之大闲质●之精心若民之秘龠究不以其名以其实春秋华夷之辨乃礼而等之义而品之非地而界之也故降于夷则夷之进于中国则中国之且重言之曰有夷狄之行夫所谓夷狄之行乃今红皮土番残忍秽浊未通文教耳果以地论则然于夷乃夷徙于中国乃中国有是理哉兄春秋之夏只齐日鲁行口郑宋中区一弹丸地耳今犹忍夷此数地之外而等品哉不然公法之等品真名之教耳而其实名之中而等品者有礼有义有政教且明天律之不以地界何吾党之误释也教而斤斤自狭其量也
问海面兵船相敬之礼若何曰一千六百七十一年荷兰照会国内之各水师云无论到何国相距能放一石駮之远则必依其国之礼放石駮或行落蓬上旗下旗之礼无论别国行礼与否我必向之行礼案此说最合公法孟子曰爱人者人恒爱之敬人者人恒敬之若法师左处书中云前法国兵船在西班界外大海遇安白哥船不肯行礼拏至法堂审问则不及荷兰律例之平又法国定兵船行礼之规条有两款一遇别国兵船彼既施石駮若干声此必如数答之惟放石駮之数不得过二十一响二法国兵船到别国必依所到国尝用之规矩放石駮英律亦同若商船遇兵船以小遇大则行礼以一商船遇全队兵船则行礼又商船不得挂兵船之旗违者治罪若得兵船部特准方可　问约章共有几种曰有战约有和约有商约有局内之约有局外之约有公约有私约有此已允许彼不能允许之约有彼已允许此不能允许之约有彼许此可不许之约有此许彼可不许之约其于本国有君约有民约有国约夫约之为义见于周官春秋载书插血虽是衰世之事而会盟行成以弭兵端往往而有谷梁传曰诰誓不及五帝盟诅不及三王交质子不及五伯周礼是民约春秋之约其有不得已者耶今丁春秋之世欲高谈古义并废约章埶所不能惟所谓私约者非徒无益而又害之春秋之义惟助义以讨有罪不能私旬以伐无罪约不信则贼信假理屈之国以私约而助之则贼义贼信贼义不如无约且曾见五洲之国有懵于政学而以私约强者耶今夫私盟春秋所恶故于会一二国特盟皆书日以讥之于会诸侯合盟书时以信之而特于胥命曰近正明公约可以言信私约不可言信也今议者或以中国向无私约之国约章类纂虽有彼此相助之目去非私约密约故临变周章无与为伍不知中国不求富强之学而但立私约为护符益滋忌耳甯可恃哉去岁以来海外各报竞传中俄密约之言士大夫走相诧也余不谓然或曰忌者为之犹信　问西国立约以来最要者几次曰一为一千六百四十八年威斯达非利牙之约大旨在主张各国平权不受天主教王之埶力乃欧洲第一转机二为一千七百十三年犹脱类之约尤指明各国能自主之根原三为一千八百十五年维也纳之约弭各国兵争之祸谊例致为公允四为一千八百五十六年英法土与俄订立土耳其黑海之界蠲忿成盟以保亚欧大局此数约者为开辟以来雷轰电激掣动全球之大约　问和约既定后来可议更改否曰难哉如一千八百七十一年俄国欲改黑海为中立海之各款各国公使俱不应允难可知矣然日本议改约章终为各国所允是在富强之后以坚定之力持之勿畏其难可也　问保守和约之法若何曰西例一发誓二质物三质人四保状保状亦有两种一令人作保二令别国作保然此犹旧律也不必泥但守之以信义可耳　问西国之王分所应得者几曰公法家言凡人代国办事者一国王二公使三领事官此国王之本义也至国王在他国界内不为他国管理即国王前往他国其行李物件不准他国收税并不许筦税务人等查看此国王之本分也若有别项产业于人国据交涉公法可为他国查拏充公又必完纳各项税饷与平民无异案公法数国王于公使领事立论特为奇并然孟子天子公侯伯子男五等并列春秋治王及卿相记曰自天子以至于庶人壹是以修身为本太皿心点交而线切日星吸而力摄上下通而国固古义古例非不学所易知也　问如控他国之王于此国可归审问堂审办否曰西律向来不能审问他国之王如一千八百四十四年布仑司回哥公在英国控哈那伐国之王审问堂不肯审问此类甚多然两国果有相争之事不能决可另择他国之精于律学者从中评理案西国相控如虞芮质成之类
　　使臣领事各种交涉问畣                                           
问简派使臣之理如何曰凡能自主之国有与别国交涉公事则简派公使前赴别国即不能自主之国如经和约内载明简派公使则亦有简派之权使臣为交涉第一要义其应尽之职应享之权利见于星轺指掌者颇详本报拟再专谈使学以资法守故兹萹仅田各举收派数款明公法之大纲　问接收公使之理若何曰凡能派发公使之国自能接收公使平时接收公使必令其驻界内若有意外非常之事则可在两国交界处接见然果有他故不愿发不愿收他国亦不能相强其不收之理有六种一明知所来公使有害本国二争战时局外国无故干预派使臣为说客三来使向为本国大臣人民痛恨勉强接收必启他血半四来使即系本国之人西律公使不归本国管束若收本国之人于律法有碍五来使原为本国获罪在逃之人则更可以峻拒之前英荷曾有此事经荷国拏获监禁六派来之人声名甚劣于两国体统俱有丧失凡此皆有不收成案可考但既系和好之国当先明言不收之故请其另派一员不得颟顸拒绝能于公使未离其国之前预为理论更觉两全　问公使约分几等曰向来公使只一等约一千五百年间始有第二等一千七百年至八百年始有第三等一千八百十五年维也纳立约及一千八百十八年欧拉杀不拉立约又有一等公使故现在公使分为四等第一等公使西语谓之安摆色笃二等公使西语谓之安非三等公使西语谓之密呢司太四等公使西语谓之萨惹太复耳安摆色笃有常驻者有特派者只有上等之国能派之无论君主民主倘次等国派发上等公使则各国亦不待以上等之国安非一分常驻特派凡全权之臣属于此类密呢司太为常驻公使萨惹太复耳并不派往各国朝廷仅将文凭呈递各国总理事务衙门其办事如总领事官等或公使回国留此一人代理或派往本不发使臣之小国又有天主教皇所派者西语谓之里卡谛矮腊脱利又一等谓之能乌西此等公使系代国王行权凡欧洲同教之国待之倍尊于各等使臣星轺指掌于四等公使抡说颇详可取而参观　问公使久驻始于何时曰威斯达非利牙以前尚无久驻之公使至一千六百四十八年后各国始[渐](斩)定公使久驻章程并其应享之权利若干种　问两国争战可接收敌国使臣否曰古者兵交使在其间子反围宋华元登其床左右不为华駴何不可接收之有西例两国既有战事公使自不能驻其境内但遣使议和或评论曲直可择一地与议公事或另请他国发一照会保其公使至本国商议亦可　问公使全权可否凭信曰全权必给有特凭为国家办理全局所以既有全权凡或常或变但以公使所行之事为准　问接待公使有无等差之理曰即视其公使等级之高下以待之如同等使臣则按其呈递文凭之期判其位之先后惟教皇使臣不在此例遇有某使呈递文凭在先而他国在后其在后各国虽未认其国者亦当居该使后星轺指掌有言虽其特简公使例无推尊之理其所异于常使者只所办之事不同其次序常有同僚使臣让之在先者是礼也●分也善哉言乎公法方以平权治天下若以国之大小强弱差使臣先后血半端启矣其谓之何　问公使为他国所害所辱如何曰与辱害其国与国王等不但派公使之国能责令赔罪天下各国亦应共罚之如上年合肥相国为日本奸民所伤日主所以皇然恐得罪于各国也其科辱害公使之罪不能似常人西例遇此案件应请其国王赴审问堂审问问其加害于众人之罪不问其加容于一人之罪二语甚精案此例不独公使凡随从公使之人均不可辱害　问公使如犯有害众人之罪可即拘拿审问否曰凡害众人之罪二一害人之财产二害人之身命则可发文至其本国即行收回不能遽科以罪如设计谋害国家及国王可速将公使送出界外促令收回兼可请其治罪案从前苏格兰女王马利派使臣勒司利事英国法师五人议定公使协助乱党之罪可即行科问勒司利坚不承服英国竟监禁充发各国法师皆不直之其后以公使谋人国家者颇多一为西班牙驻英公使孟都刹之案一为法国驻英公使陆部司匕尼之案一为瑞典驻英公使格林白哥之案俱照公法办理
问西国公使有用妇女者否曰一千八百八年奥王扯立士第五之妹马果楼于甘布类和约代王列名又同时萨伐王之母罗义利亦[代](伐)王列名又法国亨利第四时曾派女公使一员赴土耳其京城又了林色公之妻亦为全权大臣议定英法两国和约此约分法国与荷兰为二以癈从前连合之约[丙](内)克舍格曰妇女为公使非常有之事但实有此事而为成法则可遵用之也案西律男女平权故有妇女为公使之例　问设立领事官始于何时曰千余年前西罗马国于时众暴寡强陵弱诸国乃议欧洲南边各通商海口设立领事官　职其职分与其权柄约凭古罗马与希腊国法律一千三百年来埃及首先准西教之国派领事至其国设立公厂羊其后循欧洲各国北边东边皆渐次设立　问西例领事官何以分内外曰凡专办审问事件一面贸易一面兼办公事为内领事官其外领事官乃自主各国派往别国各海口各埠头照料到口到埠之本国人及通商事宜其应享利益与公使略同如有他国辱害领事官者与治辱害公使之罪略同但设立领事必经和约载明方无窒碍　问领事官应后权利几种曰一管理埠头通商一切事宜二寻常不纳所到之国税饷与国王公使同三遇交战时凡尸禹兵弁不得入其公厂羊借宿回本国之人欲往内地游历通商领事官可以发给凭照前往五能与所到之国官员面商公事六官厂羊之内所有书籍什物不可为所到之国官员前来提取查阅七领事有被人控讦者不能归审问堂审问八能收养本国无资失业之民及兵丁逃亡者及本国人身故而代办其遗产九劝化本国商民令其和勰十能查禁各商船违犯律法及妄冒本国旗号者捕拿之而详请船部审问堂办理至审问本国人罪案及钱债口等领事向无此权惟中国日本土耳其马达格斯卡暹罗布尼由波斯土利布利多尼经和约载明准其兼办总之领事应得之权利无论至何国何埠必当细核两国和约成案通融办理　问领事官几等曰总领事正领事副领事惟总领事能管数处口岸及通国通商之事正副领事俱属之　问中西交涉事件其干系领事者若何曰凡西商禀告华民者必先赴领事官投禀候领事官先行查察谁是谁非勉力劝息使不成讼间有华民赴西官处控告西人者领事均宜听诉一例劝息其西商愿行投禀海关均应由领事投递倘有词讼领事不能劝息又不能迁就即移请华官公同查明办理其西人如何科罪由西国商定章程律法发给领事官照办详中英和约第十三款
　　公使觐见原始                                                
外国分交涉交际为二端交涉不恤过严交际则仅在仪节之间不嫌宽假中国所往各使其国君无不接见慰劳以示优待亦谓仪文末事耳然中国自准外臣入见亦皆允行西礼以示体恤查俄商尼果夹贝俄使雅兰布葡使斐拉理皆康熙时并有南怀仁任我钦天监官葡使巴哲格及教化王使臣英使马戈尔尼是为英国初派赴华之头等公使皆乾隆时均奉　特旨准赐以筵宴同治时各国公使复援此为请初未遽允礼成而退海外遂传为盛事俄使倭良戛理布策英使威妥马法使极福里美使镂斐迪荷使费果孙比使色尔能士日本使意●西马柳原前光其因争礼而去者则惟嘉庆时英使司当冬托病一事又未威妥马所请之时于烟台条款便多要狭中国既深知其故因光绪庚寅合词来请遂着为例不限定其礼节而俄使以不欲紫光阁觐见故亦即改于文华殿噫我朝廷柔远为心因时达变兼容并包一视同仁学者瞢然于一切交际之道动致惊疑小则害止身家大则忧贻君父由辨之不早辨也　问中国近派使臣外国屡请更换与行之在先者相合否曰星轺指掌云邦国应差遣何人断无听他国指择之理又非大有情节不可拒绝恐当升平无事之时忽绝使命而易于启衅今德国不接黄公度观言诚不羊其何理各西报且多驳诘何得以分所应绝为词且各国之不接受者其由皆可悉数如奥国不接美使蒲晏臣见公法会通法国不接英使布公不接教皇使波里见公法便览俄国不接英使于甯一千八百三十二年瑞典不接英使葛德利一千七百五十八年萨君不接法使塞蒙费一千七百九十二年不接布使马尔顿一千八百二十年汉诺福国不接布使威司发一千八百四十七年其所以不接之故初非无说且与此大相悬殊至中国于光绪壬辰不接美使卜雷尔特因其刻待巴拿马华工仇视华商名正言顺不得为德所藉口噫外国动言公法今证以指掌所云又历数夫列邦之成案德其有说耶其无说耶然此竟可施于中国而中国不能援指掌公法成案与之争此有志之士所以抚膺太息也案英国公论报时务报译云中朝新简罗君丰禄充使伦敦因材器使人与事宜其与同时使德者有黄君在华人中能洞知西人心思通晓西国文字者首推两君噫英人之推服甚至德与中向称和好何以固执若此或曰此事不出自德廷然则彼国驻华之使失国体违公法不且为环球诸国所窃笑乎
　　商用客卿问答                                         
问交涉得宜外人能为我用否曰用其国之权力与显募其人为我用事虽二而理则一查通商约章附有彼此相助条约此原指权力公理言然美续约第八条曰中国自愿制[造](道)各种机器向美国以及泰西各国借助襄理美国自愿指准精练工师前往并愿别国一体相助则用其国之人之公理亦显寓权力公理之中欧洲诸国纵横捭阖其权力觝固不待言至纯用客卿以俄为最昔彼得之师曰其●秀阿乃苏格兰人其训以文字兵机者乃法人雷富卜德其初造巨舰者乃荷兰人排纳德其教习常胜军者乃英人戈登同治间亦有戈登见后后人袭前人名乃欧人通例一时客卿布满朝廷即今得儿斯得意伯爵其先祖亦德人为彼得宰相前外相义儿斯亦非俄产太皿能取资外人以张其羽翼又操纵磬控之不至太阿倒持此俄之长技说者谓其酷类强秦诚然日本隐师俄制痛改其锁国之谋用英法荷兰人尤多二十年来禾丸术武备駸駸方驾泰西浸至取材本国而有余然则天下非无可用之材特患驭之无术耳中西交涉以来如克平金厦康熙时荷兰有力旋首为通市之请平定准部雍正时俄罗有功旋定恰克图之约征服廓尔乾隆时幸英同扰其边徼旋创黄埔舟山之交易秘鲁拐带华人二百名同治十二年日本官将该船扣留诸人得登彼岸前岁马关立约已割辽东法俄德沮之事遂中已此各国以权力相助之成案若其选募西人如英将戈登以常胜军立功数次法将毕力尔自愿隶籍合肥而美将华尔德法将勒伯勒东达耳第尤以死绥报国又如赫德主持税务数十年不得谓其无袒英意然前此中法之役赖其助成款局者不少马格里历参使事薛侍郎谓其劳勩不辞研求利病动合窾要近则合肥李傅相南皮张制军所聘用者尤不乏人琅威理汉纳根骆丙生名尤着不得谓其无效而傅兰雅李提摩太林乐知诸人不惮苦口灌灌棒喝当途彼其心益可共鉴使尽以外人疑之则仍拘挛旧法而后可使一切委诸外人既不能发此指示又不能极力步趋则如突厥波兰埃及之甘心受胁而后可然则将如之何曰必如俄日之开诚布公广招俊彦须由各使臣田心物色毋以彼中下驷糜我国厚禄首立洞达中外之大臣握其权多选聪明绝特塙有根器之学生踵其后如此始可用外人如此始可不永用外人薛侍郎之言曰英人坚韧俄人倔疆法人蛮横而探其狡黠之谋则各造乎其极然则用其国之权与用其人力非鉴别精而操纵神太皿难轻言抑吾闻中人之通晓政学流禺外洋如容闳其人者不少奈何不为知莹之赎钟仪之请也
　　问西洋人来中国动云利益均沾而华民出洋种种受制必如何乃可伸使权而保华民试详筹之   
夫王者有分土无分民虽在雕题椎结之伦亦思保卫而安全之兄本为黄种神明之胄顾可任其颠连海外而无告乎然必力足以及远而后有以副吾痌瘝之心故西人之通商中国也设领事以泣之简公使以督之而其要尤在常泊兵船隐隐有虎豹在山之势一遇龃龉莫不恃以为恫喝而中国又以利益均沾之言倒授之柄于是一国所得各国安坐而享之一国所求各国群起而咻之喧宾夺主而犹以为不足动形觖望以视吾民之在彼国者相去直不可以道里计即如金山之身税独取华民古巴之者仔视同囚系三藩城则见逐于会党西贡省则受困于横征种种虐待情形闻之真堪发指西国明理之士亦代为不平而中国反不能与之较同治以来遣使往驻各国并分设各领事然万里客卿惟恃以口击贼平居既无以壮国威临事又何能慑敌志故虽輶轩络绎而折冲樽俎之功无闻岂我之使材独劣于彼哉亦绌于势之无可如何耳且夫势之胜理也久矣而于今日为尤亟于今日之西洋为尤亟太皿尝考交邻之道两国相遇而势均力敌者以公法相牢笼彼此罔敢或踰公法者彼中之所谓理也独至于中国则惟其力之所能为而论交涉者乃欲持公法与之争冀得伸使权而保华民应得之利亦可谓知其一而不知其二矣然则使权终不可伸民利终不可保欤曩日闽中扬武兵船游历东南洋各岛吕宋侨居华民鼓舞欢呼至于感泣谓百年来未有之光宠而西人亦为之改观今宜通知驻劄各国公使如各埠华民有愿得兵船保护者当自筹养船岁费禀请公使转咨南北洋酌备兵船派往各国洋面半年再换他船藉资练习如一埠不能养一船者则数埠共养一船使之往来巩护中国有事则悉数调回然必国势聿张海军大备而后外埠养船庶几使臣得爪牙之卫呼应自灵旅民有依倚之形身家无恐否则本实先拨虽盛其枝叶无益也谋国者亦知所先后哉 
　　问中国果能自强将来设遇各国换约之期执持公法与之侃侃而争其首先应删改者何在      
尝观今日之天下而知通商互市之局将长与此终古矣水有轮舟陆有火车九万里之程途不啻咫尺当此而欲闭关谢使微特埶有不能亦事所不必也故中国苟内政修明不难渐臻强盛惟外交事件居多滞碍设遇换约之期自当执持公法侃侃而争然事必审其所急功必求其有济则其首应删改者尤宜斟酌妥善使服彼之心而不得不从伸我之权而无或少挫而后事乃有成功乃可就也谨陈其事如左一曰教会之法宜整顿也溯西人传教之初实假历法之精以畅行其教法而入台推步遂为开堂之先声明季利玛窦汤若望辈以历法倾动一时乘间进天主教书当时士大夫重其历而信其教而教堂遂开于畿辅洎康熙时南怀仁以推闰得实特许西洋人在京师传教而各省仍有禁也道咸以后始准在内地设立教堂洋人来传教者一例保护由是其焰愈炽其害愈深近数十年教案迭起赔款索地藉端要求窃揆其故大都皆地方匪人累之也太皿匪人或犯官法或负重债或结深怨一入其教则有所凭恃益无忌惮是教会之在中国不啻逋逃薮也于彼教之本旨显有不合今即不能饬令停止亦页严立限制其有素行匪僻及讼案未结者彼教不得收录作奸犯科者教士不得代为说情更宜将入教之民别造细册迶时稽察隐寓禁防其购地建堂仍须由官查核不得私相买卖致有强占抑勒之情如此则民教相安君羊沾利益其有裨于国体不既多乎一曰税则之条宜改正也税则为有国者自主之权按照公法迶时可以增减中国通商之始不谙西例所定既轻又误将税则载入条约遂至一成不变迩者李傅相不惮跋涉周历各国筹议加税乃各国佯之而英相独梗之太阿倒持良堪扼腕然日本初与泰西交涉其受绐亦等于我嗣因力图自强坚请改革各国亦竟不能拒查法国西贡进口重税有值百抽四十者英美各国亦有值百抽数十者凡中国丝茶糖货运至外洋无不重收其税往年招商局和众轮船偶至美国所纳税课重过他邦而中国各海关进口之税仅值百抽五火因酒食物为外洋所最重者或竟免抽以报施之理揆之太觉悬殊我不如日本之振奋持之以定力要之以公法但能加进口税至值百抽十而海关帑项已不可胜用矣一曰管辖之权宜参定也泰西各国无论经商传教人等居住何国即归何国管辖日本亦循其例今我宜将西国律例详译并大以公法及大清律例汇成中西谳案章程与各国会商遇交涉讼端悉照此书办理凡泰西商民教士统归地方官约束不得妄自尊大有干犯礼法僣越权能者一体饬回本国无得逗留内地如此则獘绝风清实足消隐患于未萌且系遵照公法彼即崛强应不能不就范围也一曰出洋之民宜保护也华民生齿最繁出洋佣工实为闽广人一大生机南洋各岛华商甚多声势相倚尚可自保惟在美洲秘鲁古巴檀香山旧金山者皆工人为多易受苛虐今美国已定二十年之期禁华人不准复往而檀香山亦限制华人入境每季不得过三百人且须出银五元领取护照否则罚银五十元驱逐出境即游历及商贾人等亦不得逾半年且须出保单保银五百元限半年出境若有过期罚去保银监禁半年此等苛例显违公法甚至新金山亦纷纷效尤华人到彼须纳身税英金三十磅而且华与洋讼若无本地人作证即不得为华人伸理至西班牙人专好贩运者仔拐诱华民一至其地苦役殆不可堪各国皆斥为非理若不援据公法于约章严定规条恐华民受害终无穷期柰何不早为之所也一曰洋药之害宜禁止也道光年间广东焚烧鸦片原期禁绝乃江甯立约置之不论嗣复利其税项之多改称洋药准其进口一误再误以至于今每岁进口约七万箱近年英人以賏鸟粟误人各国啧有烦言于是并设戒火因会但我既容其源源而来利之所在人争趋之彼岂肯顿失其自有之利乎故欲绝洋火因必先除内种欲除内种必先禁吸食俟吸食者稀然后照会英国不准洋药进口彼即不愿而迫于公法固不得不勉强应命矣譬治病然先清其本而其标未有不治者也至若迶时而制其宜因通其变有转移大局之责者必能善审其机固非学识言剪陋之士所能预拟矣
　　宜编辑道咸以来交涉文牍说                                      
西国外部每届岁终辄取此年内之往来公事文牍汇印成帙华俗名之曰蓝皮书窃谓此法最善而施之今日中国则尤为不可少之举请得而申言之太皿自道光以来交涉日繁当时各国之公文臣工之奏报宜如何明白宣布俾人知外患之孔急　国势之日迫求所为内修政治外杜欺凌之方乃当时　朝右诸臣率以讳　国恶为宗旨凡办理交涉议陈洋务之奏摺多不发抄故士生今日欲考求当日故事亦止于诸巨公文集及私家着述中略窥一二而究之当日情形孰者为因应之失宜孰者为办理之不易则犹未能尽知也窃谓我国办理洋务内之则以前之总理各国事务衙门为总汇外之则以南北洋通商大臣两署为总汇然沿江沿海各省凡有通商码头及教堂处所其督抚署中所存公牍牵涉洋务者太皿亦不鲜极当汇而录之刊印分布上以备　朝廷之披览中以便官吏之监戒下以供士子之考求是不可以或缓也太皿我国自与外人来往以后每办理交涉一次辄受损一次其中因由千端万绪不可究诘有我国举动本违公理遂致备受责言隐忍迁就以致受损者有西人所为本不合法徒以我无备预之方彼有先事之智前既乘我于不觉一一预为布置及至指名要索则我虽欲不从而已无如之何以致受损者又自外人故意挑剔藉端尝试本在不必应许之列即彼亦不敢必我之应许乃我国官吏不谙外情亦不知公法或稍受恫喝即应声如响或不耐磋磨即迁就了事以致受损者此等情形实当使人人知之庶可悔往者之已误为来者之殷鉴而苟非披览当时上下之　谕摺中西之公文又何从而知之至于近今教案为最难办然前事既覆来轸方遒从前各省州县历办教案不止一起其得法也必有其得法之故其不得法也亦必有其不得法之故苟非历览当时之文牍又何从而知之故编辑之举必不可缓也此犹就官吏言之也若就士人言之则大约十年以前好言风节率以喜谈洋务者为汉奸力诋西政者为正人至近今则其风一变讲求西国政学者不乏其人然于　本朝之掌故既有所不详则其与西人交接之得失即亦不能尽知一旦身亲其境以其虚[憍](桥)之气办繁重之事其不至误事者几希然则编缉中外交涉文牍以供士子考求即以储异日之大用俾不致偾辕轶辙以误　国家之事亦不致视为固然使中国受亏于从前者永不能挽救于异日是又瞻言百里之哲人所必当留意及斯者也


皇朝经世文新编续集卷十六上
　　晋安甘韩眠羊甫辑　　　　　　　　　　　　　　　 

　外史上
　　英国政治考                                         
英政凡三易视民权为转移当威廉第一之先为莺撒逊撒逊者德小国名为英人之一种莺者英伦之合音也之旧治是时民权已甚重威廉第一改之而显理第一复之其莺撒逊之政沿用至今者则民会英制国人皆有制律之权国中有一会其值会人皆百姓公举之是谓民会及同类定案英制国人皆可定同类人之案两例也威廉第一立侯伯釆地之例立那曼那曼亦英人之一种京都君臣上下之例更定刑务及政府于是民权渐杀及显理第一制定律书始复百姓以自主之权　迄今英人国律皆以显理第一之律书名查打里北他谈译言旧自主权书也者为本一千二百一十五年五月又制一律名大查打译言大自主权书也大旨言英国政府凡英人皆当保护一千六百二十七年又制一律名皮地臣阿富阿士大旨言国中山林泽薮皆额外利权宜归诸民国君不能夺一千六百七十九年又制一律名夏必亚士哥鲁怕士大旨言英人因事被拘限二十四点钟内讯明不能越限重罪者不以此论若其人不欲久革马衙署须倩人作保或以银按保释俾回家再于定案日就讯又有一律名爹拿拉臣阿富赖此律言一切律法必上下议院公允乃行此律实干豫君权之大者时威廉第三即位莫可如何遂允所议盖出于一千六百八十九年正月也又有传位之律名厄阿富悉利免是一千七百零一年所出又有一律言英国与苏格兰交涉事共二十五欠是一千七百零七年三月出又有英国与阿尔兰交涉之律共八欠为一千八百年六月初二出又有天主教自由之律创于一千八百二十九年四月二十九号又有更政之律一千八百三十二年六月出言英国事者一千八百三十二年六月又制一律言苏格兰事越二月又制一律言阿尔兰事又有一律制于一千八百六十八年始定选下议院议员之法　凡国君宜守国律治国国人视君如圣明君之权可以黜陟百僚可以出战书可以定和约可以接公使命使臣可以理财可以治军可以锡爵凡国大事上下议院议定君得而俞咈之君之举动不为人监察惟大臣承旨布化必下上下议院议定方可虽有诏谕不能擅行盖君之权有时为国律及议院所制也君之恩赦亦有限度凡人臣有罪已定案君祗能酌减不能复用若臣求君赦必表其当赦之由赦后而其事不实则复照前议大抵君所举行皆有律法制之不能专断也　凡君位定传于包树威德小国也所飞公主之子孙必耶苏教者不得外传必继治无人然后上下议院议更传位之法君薨则太子即位不必听命于上下议院亦不必待总理牧师加冠其加冠之礼君即位后即往伦敦城土面尼士打大礼拜堂誓守国律誓毕则干地布厘城总领牧为之加冠君主十八年方可秉政若年幼则皇太后摄政无太后则先皇临终遗诏命皇伯叔辅政无遗诏则上议院举皇族之贤者辅政君年十八则辅政者退辅政者所立之法君得而易之君老疾不能听政若太子年长谓十八岁可以临朝否则皇后治之无皇后则上下议院公举一大臣代理之　英国皇后其权位与君同女主之夫则无皇权亦无皇衔祗自称其衔或女主以新衔锡之英君之衔称大英国及阿尔兰君主又称印度国皇兰喀斯特及宽华之君律西及苏格兰之君包树威栾堡之君及王子以上诸衔君皆可称也继世之君若是王太子可称伟勒斯王子太子未立而薨其衔传于长子自额洼德第三以来继位之王太子可以称宽华之君克士特伯爵律西君苏格兰先沙又称苏格兰伯爵阿尔兰子爵凡王子称卑士　皇子生二十一年谓之成立成立以后岁有禄糈君则以君爵或侯伯爵锡之皇子生未及二十五年必告于君而后娶若年二十五则可以不告凡娶必先一载宣告政府及上下议院允之而后行公主适人粧奁禄用国家定之　女主之俸岁授三十六万三千七百六十镑金又授兰喀斯特之禄三万七千镑金太子授宽华之禄六万三千镑金凡宫府之费皆与焉凡王族一千八百七十四年时定授以十三万二千镑金　皇居在伦敦之卜建咸京宫或在巴磨拉在苏格兰地避暑之宫在阿士邦是海岛也太子居马鲁坡禄宫其余宗府则居建星敦及球之地今女主名亚力山颠拿维多利亚第一生于一千八百十九年五月二十四号是坚特地名之君名额洼之公主额洼为卓耳基第四及威廉第四兄弟今女主承叔父威廉第四大统立于一千八百三十七年六月二十号明年六月二十八号加冕一千八百四十年二月十号赘日耳曼小国撒哥堡侯之世子亚鲁北为夫一千八百六十一年亚鲁北卒[女](文)主之太子名亚鲁北洼德一千八百四十一年十一月九号生称伟勒斯王子一千八百六十三年三月十号娶丹国王第九基斯地安之公主名亚力山打为妃
　　英国纪略                                         
英国版图近来推广兼保护之各国目今计之幅巾员之广几同欧罗巴洲四倍之大每年国帑进欠除内地自行所集各钜欠国内开销不计外共合二百六十兆英金镑居民四百兆人口航海之业得地球之半除陆军不足与他国相抗外所有武备无事之时计九十五万人与俄国相等而巡捕队未曾计及也货物如麦洋绒木料茶煤铁黄金数种均应推英国为最按茶英国已赛过中国煤铁美国将与英国相等黄金则英国不久即当首屈一指现在英属国各金矿之场曰澳大利亚洲曰新锡兰曰南亚非利加洲曰加拿大曰英属之吉阿讷曰黄金滨按美国现在所出黄金近来几与英国相埒俄国得其一半之数惟铜则美国亦胜于英银则以美国为最至于各种宝石以英国为最土捌科火因叶则以西班牙为第一英国次之加非糖亦以英国为第一前者各国欲伤英国糖业加重进口税章殊不知西印度君羊岛之糖业胥受其害然飞吉岛及君斯兰之糖业大有进境而计之所产数目价钱并不减少　近年德法二国均犯觅属土之病意大利亦有此意甫及举行即遭大败已作罢论然德法二国推广属土立志太晚现在地球膏腴之地早已落英人之手迄今办理属土德国颇不得手而法国耗费钜欠虽在亚非利加洲添置地面无穷然恐将来不能自理得不偿失惟俄国幅巾员之广与英国不甚悬殊农务矿务日见推广讲求且幅巾员相连诚称丕业外敌无隙之可乘现在我英国每年拨用钜欠添置水师诚属难填之壑较之俄国不倚水师而陆军亦不必如今之众已足自保有余立于不败之地　美国民间均好事且多藏蓄土地肥饶殊属可畏查其幅巾员与加拿大澳大利亚两处相等又查加拿大天气严寒然矿产甚旺故美国将来与之敌商务亦有不易之处俄国与英国日后必同享威权各树一帜德法及他国万难及之　将来地球各处英人之律例风俗必为后来者所依守因各处现效英法者往往见之澳大利亚新锡兰及太平洋各岛为尤甚　今之英国属土曰印度曰自治之属土十一国英国遥制之属地及保护之属土或归外部或归藩部或归印度部经理者均详后章每年开销殊难统计如吉布热尔塔与穆尔达二处均属屯兵关隘之所至于各屯煤之所则有二说英国商务在各处往返必须有屯煤之所以便舟楫即使外间无属土无须兵船保护亦不得不建设屯煤之所也现在虽欲国家筹费为水师起见建设屯煤之所尚可谓一举二得此一说也有云经费浩繁或归商办姑志待议此又一说也按法国之属土阿尔吉理亚每年兵费为数最钜而不能不合而计之盖如遇法国有事则全队提回法国以为接济之兵但地中海之路须无拦阻方可运载至法国也属土开销法国费用较英国为钜大约除海部兵部筹费保护属土不计外法国政府每年尚须筹费一兆余英金镑作为各属土开销可谓钜矣德国在西非利加洲新置属土用费既多而所得利益殊属微渺且属土居住之民大都均非德人　夫印度则各国如愿欲得地如此者地球无其匹　由此推之则英国版图既散布于地球各处当今之急务应以亲睦联络为主合纵蒂交相与为一如武备水师经费大可节省而事权归一利害所关年复一年事更难缓今者印度有印度之兵外部有外部之兵如东亚非利加洲中亚非利加洲及乌干达等处是也藩部有藩部之兵如西亚非利加洲之边界队是也均不归兵部节制似此亟应连而为一余始有厚望焉译字林西报
英国版图式廓属地众多当推印度为尤大英国君主管辖英吉利苏格兰阿尔兰三国之地称尊号曰君主其后兼有印度之地上尊号曰印度皇后英君主所有属地欲将其中政治国计分门别类言之綦难印度一国本为自主之国自上示英国版图遂由英国派官驻扎管理国事其权则自英国首相主之有事则由下议院会议其他属国则有自行内治设官立政者而印度与他属国不同固已上示属宇下矣西印度各岛锡兰岛穆黎什斯岛各有自行律例英国则设理藩院尚书管理各岛事务若有大事理藩院所不能办者则由内部办理南亚非利加属地亦各有其主其他为英国保护之各国未易详言因其多有自主之权有为亚非利加凯普属地所辖者有为英国外部所辖者有为印度政府所辖者即如爱敦亦为英国属地亦系自主然爱敦应归印度孟买省管辖邻近各岛受英国保护诸小国如桑马力兰等俱应归爱敦管辖名目繁多未易更仆数尚有阿森熏海岛亦为英国所属其地界于英之间未能定其主名向为海军统辖英人视之如海中之战舰者然赛泼勒斯虽亦归理藩院管辖然其地在土耳其国境英国向其租赁香港为英国属地地在中国之南近日亦已上示我英国版图如德国之租该达俄国之租蒲兰亦系久假不归近亦已分属诸德俄矣近又与中国订定和约缅甸边界地方画归英国其余或归我保护或为我拱卫者不可枚举未暇尔见缕言之就地球以上观之英国属地之多至于如此然要不若印度之大故先以印度言之即如澳大利亚坎拿大等国日后兴旺如今日印度情形然我英仍当以印度为首屈因印度民数众多尚未设立议院其政事一切仍归英国遥制如能加意树立其利多有在意想之外者故必以殖民兴利为先而后可与言治印度之首务　印度末一次年报示报一千八百九十五年至一千八百九十六年情形于一千八百九十七年八月方在下议院分派殊觉迟延自从是年禀报之后印度常有巨灾如瘟疫饥馑地震等事而印度西北界内灾象尤甚现已一概敉平西北界内战事亦甚猖獗今幸已平静矣惟印度瘟疫尚有数处如故人民染疫者死亡相继商务亦因之大损印度大藏大臣岁计印度税项日见其减恒致入不敷出尚需借欠然印度在平时亦患帑项不足以贷欠为常事故辨理印度之事以度支一项为最棘手印度陆军兵数我英人未知其中情形者观之似觉其多然以印度人口之数计之实未及额数之半在地球中兵数以印度为最少印度军中英国白种人充当兵官者甚少印度土军如以之经大战阵恐不足恃必将白种之兵与之联合练成一军然后可以得其力若派白种人与之成军照现定军营兵士口粮核之其费不赀现印度政府已形支绌如再以白种人与之成军则度支愈不给政府益形猖獗印度如欲添用英兵正恐不易辨印度政府欲在各省添办团练以免调英兵前来然印度各省所练土兵不但不能得力且有反受其害者盖土兵常喜滋事故不如废去之为愈　印度尚有为难者回教人与印度土人恒有相争之事国内亦常有相争者其人分处于大城镇有事之时如不派兵镇压最易滋事故必派兵为之防守一闻有警所派之兵即可由铁路疾驰而去乱事指日可定有识者观之知印度各属土人皆有两不相下之势印度有数土人常有不能仰体政府之心者又有数处土人谓政府不能遵行彼教爱护彼教中人如阿富汗王自西人视之并非识时之俊杰然阿王能得民心土人视之亲如君上英人政治虽一无偏倚然民间信服之心则不能如其待阿王其故由于英国官员不能悉如土人之意阿王则从其教不易其俗是以颇能得民心印度大半地方民心深戴英政府此等人如能悉心教化将来必成有用之材如欠项不敷致难如愿诚为不幸之事
英人办事向不偏倚至为公平印度人恒有偏[袒](祖)之处而土人反有喜偏倚而忌公平者其故何与盖土人恒自信其教横梗于中苟有他教侵之其心不能无芥蒂也印度各省英人待之无论男女各种教门一律看待并无畸重畸轻其土人亦自有分别某种与某种各争强弱故与英人相合恒有同室操戈者至于印度各省名胜仅有存者若他处古蹟则有毁灭无遗者矣印度风景皆天然生成地球中应推最美俄京圣彼得堡大操军容甚盛然尚不若印度之大观风景在冬令恒觉萧索惟印度则冬令反觉生色以俄国之大欲求印度之美景竟不可得印度人之居室华美殊常有最大之寺院名曰达治有回回堂名曰阿噶腊内有珍珠造成之回回堂踏耳儿布有一回回教堂亦用珍珠造成阿噶腊城墙以及中印度各王宫奇丽精美甲于天下为世间所罕见中国大开海禁与各国通往来亦多美景闻其国多内乱近与日本构兵其名胜处所多有为所作践者日本维新以后极意求新所有名胜古蹟百无一存从前游归之人至中国日本者所见天生古蹟及人力所成者恒不多见惟印度巍然独存是以览胜者历数名胜尚推印度为最古云北阿美利加其内分两大国一为合众国一为坎拿大近已隶于英国版图其地大小相等美洲人民多至十五倍财产之数又倍之坎拿大地方常为合众国侵占土地日削其地分两种人一种为天主教人一种为下坎拿大法国人均不愿坎拿大地方归入美版图之内合众国人亦不愿吞并坎拿大邻境地方是以聚处同居无虞无诈美国土产甚多坎拿大次之将来如果兴旺必可胜于美国　从前英人之由美国至坎拿大各处者久居必舍而去之美国缘美国城镇大者极多市面较门舌铁路早经开筑其开垦之地工人极多他国人之旅居者皆得自由英人乐其利便咸趋之若鹜焉英国人之至坎拿大亦多美国最胜地方多为美人居住殊有人满之患坎拿大未开辟以前无人过问今则皆以为乐土居然成都会矣坎拿大冬令天气不甚寒较美国尤温煖虽居民财产不逮美国之富将来必可媲美无疑　从前仅知美国矿富而不知坎拿大矿产极富亦有如许太皿藏也坎拿大之矿产不久当有人开采将来矿产大开商务日兴定有蒸蒸日上之势当坎拿大与美国画界时尚不知其地蕴藏之富一千八百四十二年与美国订约画界之时有数处地方画入美国界内此则前英政府之失察因其时尚未知坎拿大情形若何也　寓居坎拿大之法国人待英人极为至诚自与南阿非利加洲启衅坎拿大居民以外国人为多现为英国人管理皆遵照英国律例与外国人益相敦睦两无猜嫌太皿坎拿大前属法国英法两国争夺此地其时欧罗巴洲印度阿美利加皆有战争后为英国获胜遂将坎拿大收入版图糜费甚大如是者有年至于坎拿大与法人交谊若何英人不能知悉无从设法保护是以法人之在坎拿大者又复叛乱意在自由不受英国管辖适值英君主登位之时淮令土人各奉其教许其自主措理裕如由是相安无事土人貌虽恭顺有时亦傲慢异常因其与天主教中人积不相能故常有相持不下之势　吾人在坎拿大辨事较之在瑞士国所办之事为尤难太皿瑞士国天主教与[耶]稣(耶)教人互相争教各不相下至今犹然瑞士国共有三种言语一为德国一为法国一为意大利国三国言语皆通行但瑞士国虽分三国语言实多本处土人非其国有德法意三种人也瑞士国以前曾与德国交战其边界土人多半操法国语者且其地并无意大利人所操土音各从其俗耳其国战事之起有因争教者有因争种类者故战祸为独繁惟教士相争较之种类之争其祸更烈办理尤为棘手惟所争者皆不出瑞士人非若加拿大土人中有法国人也现在战务已平法人之与英人耦俱无猜各安生业诚为幸事
　　亚当世系考                                                        
亚当者西人之所自祖也妇曰夏娃居埃田园埃田园在亚细亚洲之西伯辣今曰父腊底斯河及希底结两河之间今曰底结里斯河初天地之未肇也有所谓上帝者焉以六日而造成之一日光发二日天水判三日汇水为一区而陆地出草木蔬果遂茁四日造日月星辰以照下土以理画夜以定四时五日产水族飞禽六日育六畜昆虫六日而万物备七日而安息故西人守安息日以至于今于是上帝肖己之形造人人由造者命曰亚当亚当之译言犹土云埃田园中生二树曰生命树者可食辨善恶之树者不可食食之使人知羞耻益智慧儗上帝长骄肆之渐则有蛇曰魔鬼诱夏娃食之夏娃亦献其夫他日上帝至亚当夏娃皆掩覆形体而后敢见上帝怒其背逐于园外令生生世世皆勤苦拂乱其所为亚当遂夷为等人矣亚当生二子长曰该隐次曰亚伯该隐耕而亚伯牧亚伯性善上帝歆其祭该隐女石而杀之亚伯之后遂绝上帝怒该隐讨其子孙世为奴虽有聪明之人如犹八者不过得为琴工土八该隐者不过得为铜工而已亚当后生少子设设生以挪士以挪士生该南该南生马列列马列列生雅列雅列生以诺以诺生马土撒拉马土撒拉生拉麦拉麦生挪亚自设至挪亚皆能敬承上帝之道寿皆数百岁当是之时天下浇漓繁缛失上帝心上帝愀然有悔志将降洪水淹绝之在创世后一千六百五十年西历前二千五百六十三年顾独爱挪亚告挪亚曰若且为方舟长三十丈广五丈高三丈三重之若妻若子若子妇咸登生物牝牡之属各一不然不免于是淫雨四十日昼夜不绝水高二十丈凡百有五十日而洪水退赤地无口焦类惟挪亚之族存焉挪亚三子曰闪曰含曰雅弗延亚当之嗣实为列邦之祖　论曰西方之纪洪水言人人殊尧典曰滔滔洪水方割荡荡怀山襄陵浩浩滔天下民其咨咨之云尔信如彼言上帝降洪水讨罪人何中国之盛四岳九官十二牧拜手而让者比肩八元八恺华封康衢之属熙攘于道而彼如斯其仅也抑有四凶唯舜之为罪天秩天余又其旨甚微且夫中国文字起伏牺伏牺去尧洪水田各六百岁执女娲氏止水为说女娲氏者伏牺女弟先西方洪水又田各二百余岁不可以强同希利尼之言斗加加利安印度之言马奴加列底之言亚利沙地皆洪水后遗存者云亚美利加记其事忘其祖由千百年而后求故老之传闻伏生授尚书又假之其女雁贝鼎者因众矣若巴比伦若埃及若拉丁其诸西方之苍颉也然后因之笔于书言之凿凿年代奇数之所悉备如亲见者以是为实转注假借母生子子生孙类不可以屈指计孟子曰吾于武城取二三策而已不其谅与虽然其劝善之心多其言上帝谆谆然命近诞未失其宗其奴该隐其贵挪亚其意甚明其言夏娃之食果得窒欲之义企沕穆之风慨乎其言之也东西文义不相通所藉而译之又皆佣贩者流朴石之讹白骨武夫十常八九推求善本取其尤雅驯者润色之着于篇
　　挪亚子孙迁徙考                                               
西历前二千四百六十九年挪亚之子孙生齿日益繁而未始出乎西伯辣希底结两河之间耶苏约书号之曰示拿示拿者巴比伦也巴比伦始作尖字字如籀篆之形镌之砖后世掘地或得之寻其文纪高塔焉当是之时天下既庶君羊议即巴别地名在巴比伦译即淆乱之意建高塔欲崇其墉至于天夸耀后世且以通诸散处者往来聚会之情上帝恶其骄而党也党而过生罪犯者众则隳其功淆乱其音声散之四方四方因之而成族翘然异矣巴集城间近巴别高三十丈之遗址砖筑者犹或存为可处云自迩以来闪含雅弗之世类不可考所谓可考者亚细亚洲之西曰亚述曰加列底曰巴比伦曰亚兰或曰即余又利亚曰亚拉伯曰以色列闪之裔亚非利加洲曰埃及曰奴彼亚曰亚古实亚细亚洲之西曰腓尼基曰加南含之裔亚细亚洲之南若欧罗巴洲之东曰印度曰希利尼曰罗马曰计吕丁曰日耳曼曰士拉弘雅弗之裔初挪亚尝被酒解衣磅石薄成然而寐含窃窥之出告之兄若弟于是闪雅弗持衣去行覆挪亚之体不回首不敢见其裸挪亚知其然则祝福闪许其后为选民亦祝雅弗许雅弗之后得居闪之幕为之宾恶含诅之使世执役事其兄若弟之世故阿非利加于今为贱种而其教祖挺生于小亚细亚中欧罗巴之族亦因信服而奉行之得闪之福与闪之后齐也　论曰西史言古时人寿各数百岁闪得六百有奇闪之孙曰撒拉得四百三十有四撒拉之孙曰法列得二百三十有九当巴比伦筑塔之时去洪水百岁而已闪未压世闪信上帝获上帝之福独奈何乃纷纭至于此烂然五代鳞次而相继以久特闻音声殊绝至可该笑且所言持衣之事将无有私耶稣祖欧罗巴者贱含而因以贱阿非利加示之意或乃昌而言之的然以其教祖为先觉譁然自贵有蔑视四洲之心然则非其族也可无勉与说者嗤其诞不以屑意于是乎与掩耳盗铃何以异庄子曰观室者又适其偃焉非以示察不然不周发其覆而通其微或亦君子之所不喜也
　　亚述国沿革考                                        
亚述者小亚细亚之古国而欧斐二洲之光道也地当波斯湾之北西伯辣希底结两河之旁亚当挪亚之故壤闪之子曰亚苏尔留居焉初含之孙曰甯绿创巴比伦府于西伯辣河西亚苏尔之子曰汝卢士者万国史记译曰尼弩攻夺之凡诸旁邑莫不宾服虏其辎重无算即希底格河东驱人民数千万筑尼尼微城城中孩堤且十二万人在西历前二千四百九十余年西史云周一百八十里万国史记云周五十里历前二千四百六十余年汝卢士之后曰洗米拉密士更城巴比伦故府令高广出尼尼微城上飞园飞桥浮屠倾宫相属汝卢士卒后洗米拉密士莅政洗米拉密士者伯他拉之姣女才智绝世西史儗之神人骋志黩武思欲以功名先其夫北履黑海南灭波斯利印度富实率大兵攻之大为印度象阵所败负重伤归子愚离亚士弑之自立愚离亚士美姿仪如好女居深宫中知国人疾己益置兵自卫国人卒杀之千余年间嗣位者类与愚离亚士无以异深居简出淫纵无度不以国为事历前八百八十五年王煞打那巴利最甚彼方之詈人者必曰煞打那巴利以为戮辱无何玛代王攻破之煞打那巴利自焚死国土分裂数传当西拿基之时光复旧业与米所波大米玛代余又利亚腓尼基西拉伯埃及怕勒斯太尼战无不胜属役辽远背[叛](贩)者众疾疫盛行历前六百二十五年遂为巴比伦王尼布甲尼撒所灭巴比伦者始上示亚述为藩牧亚述王煞打那巴利政衰巴比伦牧曰那波裒拉撒耳疑即万国史记所云拿朴拉撒者助玛代自立为巴比伦王至子尼布甲尼撒益强破埃及灭犹太徙其民大修巴比伦城巩固壮丽过洗米拉密士之时尼布甲尼撒病狂死再传至伯沙撒骄淫侈靡历前五百三十八年玛代王古实攻灭之初历前二千年间亚述殷盛风俗恶薄有亚伯拉罕者亦闪之裔自米所波大米在西伯辣河东避地加南即怕勒斯太尼后曰希伯来又曰以色列又曰犹太在亚拉伯之北地中海之东万国史记言地中海之西者误绝世事以畜牧自业晚岁生子曰以撒以撒生雅各雅各生十二子独爱约瑟第十一子诸兄愤妒将杀之诸兄牧畜山谷间会雅各令约瑟视诸兄诸兄欲置之眢井雅各四子曰犹太言之兄若弟不如鬻之遂鬻之埃及大族为奴大族之妻私约瑟约瑟不可转谮之下之狱狱中事埃及显官先系狱者为之占梦有马念显官得释许调护约瑟未得间期年埃及王法老梦肥牛瘠牛各七自水中出瘠牛吞肥牛瘠牛之腹不加丰显官因奏约瑟自狱中出为王占之约瑟曰七肥牛者七丰年也七瘠牛者七凶年也瘠牛吞肥牛而腹不加丰不因为之仓储祸有不可言者矣法老大以为然顾国中无能出其右者授约瑟大官征丰年粮五分之一以备凶年民无流亡约瑟之力也于是加南亦大旱人不粒食马牛羊无蒿木草雅各令诸子皆就籴埃及约瑟见之言之王迎其家赐耶哥伯坷山左右为雅各子孙游牧地数百年雅各子孙生齿益繁以二百万计又慧敏教旨且与埃及异埃及大恶之令皆作苦工隘其生所以虐之无不至益设苛禁禁加南人无得育子必悉投之河当雅各之末年告诸子曰吾族托客于此不可久虽然教宗不可弃可令三子世为祭司长授约束脱一旦闲然得归使可全而致之当是时祭司长之裔有妇生子不忍杀荐之积苇埃及王女就河浴见之喜沿河求乳母其母佯为不知者而乳之王女因抚为己子长名曰摩西摩西怒埃及之殴加南人者杀之逃米甸荒野为人牧羊四十年摩西神异诸方术无所不通则反埃及请于王得放加南人归埃及王后悔追之摩西举族渡红海不及遂至西奈山受十诫摩西年百二十卒于喜西额山约书亚立为以色列族长道众归加南加南先为异教人所据与战七年逐之复取其地颁之十二族约书亚卒诸族哄阋外侮纷至始设审官四百年至撒毋耳善治国撒毋耳老使其子摄国人不服欲更立王者如他国撒母耳遂选便雅悯之裔乃雅各十二子与约瑟同母扫罗立以为以色列王在历前一千零八十年扫罗任撒母耳为政任大辟为将雅各四子犹太之裔大辟善战摧强敌扫罗忌其功大辟逃既而扫罗死于阵国人思大辟召而立之大辟未弱冠通学术更税法修兵制取耶路撒冷欲因以创拜堂未果卒子所罗门立竟其志七年告竣末年国益贫征歛繁数卒子罗破暗立国人请除之罗破暗不从于是十族之人皆叛惟便雅悯之族从因自号犹太王在历前九百八十年都耶路撒冷十族别立耶罗波暗王以色列十二传为亚述所灭历前七百二十一年犹太王罗破暗卒亚庇雅继之卒亚撒继之卒约少法继之胜兵百万人数传至约雅金为巴比伦王尼布甲尼撒所灭历前五百九十二年于是亚述故境尽属巴比伦历前五百三十六年波斯克巴比伦释犹太人五万归国三百三十年马其顿王亚力山大入犹太感祭司雅铎威仪释之三百二十年埃及王肤其民自是属埃及转属余又利亚余又利亚衰犹太得自主历前六十三年罗马降之属罗马罗马更立王曰希律希律残杀亲戚孩提无口焦类耶稣方生几不免最后罗马灭犹太犹太人散之四方唯耶稣之道存焉　论曰西方之人重教教之所至国之兴替因之而所纪类不出示拿之间文字不备诸国逢起纷如乱丝万国史记详而滋惑辄为调理如此亚述以来似续之亦差为可据云
　　腓尼基喀颓基考                                            
西历未纪元以前示拿之间国土分合繁错起灭无常势亚述以色列犹太创之巴比伦继之始名迦勒底自先世居高加索山非宁绿时之巴比伦故万国史记别称曰后巴比伦也玛代又曰米大波斯又曰巴西咸属波斯王古实又曰古列又曰济鲁士玛代王阿斯台阿基女之子亦称玛代王并玛代灭巴比伦北极黑海里海南跨埃及国势益东藩印度大抵以战为急西际地中海役腓尼基腓尼基独能以商自豪所以植西方之基甚固势利背驰趋舍斯异理则然也当是之时西方无望国唯独希腊希腊无远田各国内哄诸族争长无休日被逐者往往至迤南诸岛东或至小亚细亚西或至下意大利不以商为重操舟之术又腓尼基所自传终不足与腓尼基角腓尼基者濒地中海之东含四子加南居之号曰加南自亚细亚至埃及北方沿海之地犹太人皆号曰加南译即贸易之义加南七城城各自治不相属立互保之约首曰西顿加南之子所创因以名其城次曰推罗贸易最盛与耶路撒冷夹河而居故以色列之族初亦曰加南盖加南创于先也界利巴嫩大山地瘠广八九十里或云五里万国史记云三里长五百里或云二百五十里万国史记云十余里耕不足糊口自上世以捕鱼为业习风涛之险性机警创算学诸技艺无不通善营造于是采利巴嫩山柏作船方圆各一艘西抵居北路岛是为腓尼基始至之地岛中诸物繁丽有非目者见者岛人固而愚计夺之载之归益制玩器往教岛人工作成为转鬻异方取赢余久之据居北路之政迁居者日众垦荒田开铜山又西抵革里底岛又北绕亚细亚渡大尼尼海腰抵黑海又西至阿非利加洲北之恝他哥为代斗立喀秀页基之基恝他哥东北曰西西利岛所至筑新城立商埠焉地中海之间迨遍益西掠西班牙为属地得金银之属甚富出支伯拉德海峡又曰日巴拉万国史记曰黑拉格支伯拉德海峡有天柱山异时航海者谓之西极无敢至者腓尼基人最黠旦候日夜候星忖知岛埠所在不以示人人或逐之故诡其途令触礁覆没而后止于是谓人曰天柱山之间海水粘如浆有火龙吐炤不可近人益裹足腓尼基益得自专西北抵英境英境多锡号其地曰锡洲抵亚利满海岸得琥珀人宝贵之价兼金又尝应埃及之聘绕阿非利加西径好望角抵印度腓尼基所履之地既多获珍奇往往类此以故独富饶享用豪侈碇石以银为之然而心思精密触之成器黾勉跋踄抑有以致然云初西顿卑鲁士河间海沙晶莹腓尼基人就之爨无炉以硝荐之硝得火液沙成片得玻璃家家悬之以为饰尝牧羊海上犬齕螺士冗视犬口色甚红以为伤也拭之无伤视螺士冗红如犬口取之为染料非王公封君莫能购也又能雕镂金银制诸香料若香米处处祭会资之甚至且驱橐驼远贾异国北致亚伦米汝亚之铜铁东致巴比伦波斯之麻丝南致亚拉伯之木象牙酱闻风而至如锡兰岛之属桂若猴雉培累杂沓相杵之声相接擅水陆之利数百年侧目者因众矣历前七百五十年亚述王撒玛纳色耳摧之五百八十年巴比伦王尼布甲尼撒摧之三百五十年波斯摧之三百三十年马基顿摧之腓尼基之在亚细亚者亡惟阿非利加之喀颓基仅存喀颓基者当亚非利加之北西西利岛之南推罗女子代斗因而创之在历前八百余年自历前四百八十年至三百年间屡与西西利西拉库斯战卒胜取其南部立来利庇恩城二百八十九年西西利族人曰玛米太尼叛西拉库斯喀颓基助西拉库斯击之玛米大尼请救于罗马罗马欲乘衅夺西西利遣大将革老丢往战无不克喀颓基别扰意大利边遇风战舰或为罗马虏罗马战舰之制始备益遣雷古鲁曼利悟径向喀颓基覆其海军喀颓基惧求和雷古鲁不听喀颓基擢三提普为大将大破之历前二百四十二年终为罗马所败西西利之权顿失地中海诸岛皆为罗马有喀颓基弱使哈美利迦田各西班牙故地西班牙原为腓尼基所创以自益所至皆捷哈美利迦　旋战殁兄子汉尼巴代领其众田各地至伊伯路河罗马忌而禁之旋被刺哈美利迦之子小汉尼巴代之益英誓以灭罗马为志历前二百十九年攻拔罗马属邑沙侃坦尽取西班牙全土罗马怒出二军一军向喀颓基一军向西班牙小汉尼巴以西班牙属其弟哈斯兑禄巴自将精兵六万象四十头踰亚尔伯峻岭凡五月达意大利冒雪悬崖至者才二万六千人休兵五旬而后进无敢当其锋所至皆降小汉尼巴欲先定意大利全土然后回收罗马举兵南罗马得以其间将哈彪迹小汉尼巴不与战绝粮道说意大利民皆叛围之小汉尼巴夜出燧牛躏罗军纵兵毁罗马田园至哈彪田园止罗马疑哈彪以别将代之小汉巴尼击之因大胜复得诸城遂休兵于巴尼甲保亚罗马转攻诸城粮食器械不备不能援诸城往往叛去小汉尼巴欲速夬罗马持益坚询于众举马尔塞罗袭破小汉尼巴于诺剌小汉尼巴入意大利未尝败至此气顿挫请和去之小汉尼巴遂与余又拉古合马尔塞罗围之余又拉古将亚基麦由善作守具守三年有内应者城陷小汉尼巴仅以身免初哈斯兑禄巴守西班牙覆罗马军终为罗马将西阿比所破小汉尼巴困蹙请援喀颓基喀颓基不时遣则招哈斯兑禄巴哈斯兑禄巴弃西班牙循小汉尼巴道往援罗马将李浮邀斩之投其首小汉尼巴营中则遣西阿比击喀颓基喀颓基招小汉尼巴撤兵归历前二百二年与西阿比遇于萨马大败跳走喀颓基降　论曰当罗马之隆辟欧洲摧马基顿坏波斯属之印度合东西为一统蓄志积虑硎刃待发喀颓基违其先志悍然撄其锋千年之积仓示府库广土众民适为罗马藉罗马于●宰割天下惜乎腓尼基乘亚述巴比伦之隙窃一艺之长水之所至筑船澳储薪粮陆四十里建舍官舍周行李之乏逐时趁虚邀世之利甚悉倘亦今之英吉利乎哉创字母母一元音数母相切源源不可穷为西方之鼻祖独中国翘然异之聪明学术将有大过人者专利无厌强邻逐之不遗余力支持曼衍强弩之末犹将饮羽乎石梁白圭曰人弃我取不其伟与功业之不终无其贻谋至斯而极也不然沕穆熙攘或不可复企剽窃屠毒之惨庶几一旦得少息耶
　　古希利尼建国考略                                          
希利尼者今希腊故壤也不知其所自起或曰雅弗之裔自小亚细亚航海往居焉西历前二千二百余年有伯拉斯日者逐向的士及列里热斯诸族立国希腊之北一千八百五十年间加南人义纳孤筑亚革斯城始教土人耕田筑室一千八百五十六年埃及人西格禄立阿的加国即雅典兴技艺以羊毛为衣播种树艺立法度辨伦理一千五百五十九年腓尼基人迦达慕建德巴城教民酿酒范金作兵器耒耜传文字无何埃及人大脑士弗吕家人伯罗布相继往实为希腊政教之祖移风易俗声名赫濯大抵含之裔为多婚购孳息史脱有闲无可复辨最后有曰希利尼者最着因统诸族而名之云地当欧罗巴之南北陆相接东西南皆环海南北可七百五十里东西可五百四十里分北中南三区北大地二曰帖撒力即代撒利曰伊派鲁即伊贝罗中南以哥林多士腰为界中大地十有二阿提喀最强都曰雅典南大地七南希利尼亦名曰培罗裒尼素拉叩尼亚最强都曰士帕太即斯巴达雅典士帕太竞为雄长居濒海贸易独盛与他洲争战亦独多希内地多山山往往如屏居民即山屏大小以为国不相属鸟道纡盘以为至险各守分界君其聚落务农而已罕与外人接闻见寡陋名称不显然而雅典士帕太之后实人才之聪杰兵之利士之勇终不足以兼并大一统势使然也希利尼之裔分四派曰多利曰埃阿利曰亚该亚曰约年万国通监云三派曰斗立岸曰哀欧尼岸曰依欧立岸与此异然此乃与希腊志田各同而希腊志田各不言埃阿利之所起万国通监又并脱亚该亚之名互有所田各其万国通监之所以与此异者斗立之音近多利哀欧尼之音近埃欧利伊欧立岸或是约年之合音别有一本曰约耳则伊欧之音合为约而粤东读耳如尔去岸字独以尔字转与北音之立字相混耳南北同国同文译言之讹犹若是况希利尼古文多阙数千年后但恃和美耳之诗亦其彷佛或乃假之传闻言人人殊即得其实而展转东来鲁鱼石朴不知凡几读西史之难可以类见故取其诸本相同多者为定未敢谓当也阅者谅之分地而居埃阿利族居中希利尼之阿提喀亚该亚族居南希利尼之培罗哀尼素约年族错居中南希利尼之间而多利族则居北希利尼之帖撒力帖撒力多利善战族或南徙踞南希利尼亚该亚约年不愿为之臣迁于地中海诸岛及小亚细亚西濒海之地甚众约年族筑以弗所及米利诸城诸城皆名曰约年众埠在小亚细亚西南亚该亚创利波岛跨小亚细亚西北自尔以来希利尼诸族四族统称沿欧罗巴之南东尽黑海经营殆[彳扁](偏)东南抵罗底小亚细亚西南大岛南逾革哩底岛抵斐洲北之古利奈西抵意大利南之西西里岛幅员延袤视今希腊尤盛然而内自诸国外自诸岛至诸埠人自为政非一王之法徒以语言风俗相通合而称之已耳多利既踞亚该亚之地亚该亚与约年未尽徙之族悉为役属酷虐无状而约年之诸埠犹以雅典为祖亚该亚之诸埠悉奉埃阿利为名则是三族犹和而多利孤多利未厌转田各阿提喀当是之时阿提喀且亡王扣德鲁斯抵死拒之多利仅退足自立士帕太之威愈张权愈专初雅典厌君主推亚尔千主治首领之名视王权稍杀诸国则而傚之者众独士帕则否历前九百年间理古力变之置贵族元老贤者年六十以下二十八人议政以通上下之情名曰西那多开民会选都人年三十以上使陈所见西那多待民会之议而夬国君虽有兼权亦必待民会而后行为今西欧君民共主上下议院之良法威令至行举措无乏雅典民主之权转替亚尔干与王无以异则改为三年一年而易如今西欧伯理玺天德之制然而权在贵族挟强陵弱益用纷纠五百九十四年所伦变之分都人为四等最富者捐饷亦多执国政二等三等备器械四等贫者执干戈卫社稷今西欧惟富者得举议员以其与国同休戚亦其意也外此劝孝励学抑强化俗夺人父子骨肉之爱归之忠勇无乎不至雅典士帕太至强振希利尼之世轻诸国抗波斯之难屏障西欧　论曰希利尼中南际海以故言人才者称中南与接为构日以心斗雅典以学胜士帕太以专胜理古力所伦得一旦之遇藉手国柄黎民于变国顿富强其经画规模垂于后世以谓天性实然而乃跋踄遐陬观光问政择其善者剂其可否施之其俗成一代之仪虽杂革月功治病之标然精微周洽终有不可掩者也山间窃食之伦安其所遇智其所见延喘旦夕仅克自存弭首听人之命然则通塞之际师不师之故九天九地之判其于兴衰也不綦重与哉
　　古希利尼沿革考略　雅典                                  
希利尼诸城雅典之名最先着或曰雅典为埃及人西格禄之裔然外此曰加利族曰德族曰意族纷乱不可悉考以故诸族内相轧外相讧攸火起攸火灭徒保疆圉舍士帕太无能与雅典埒者历前一千四百九十八年当雅典王昂飞的安之时外人至中希利尼日众割处相攻击昂飞的安遣使十一国立公会申约结畜义金以备军储岁春秋期于德勒斐庙平时各派二员司之无得侵民权有不如约者十一国共伐之连横缔合外侮不至人情晏然航海历迁骤然致富一千二百五十七年王德修立分国人为三等一曰爵绅二曰百工三曰农民爵绅专横餕削农工农工贫乏国势顿弱德修转以为苦于是汰官司裁署舍抑强扶衰远方之民归之如市当是之时中南希利尼之间哥林多土腰之域美基奈亚哥斯其王类皆能自雄一千一百九十三年美基奈王亚加米嫩常率中南希利尼诸国督舟师一千二百艘渡伊真海攻德罗亚德罗亚在小亚细亚西十年克之其事近诞无足纪亚哥斯石城虽存莫知其概一千一百一十六年或曰一千一百有四年多利族南徙中南希利尼皆中衰陵诸族诸族之迁诸岛埠者皆得自主治适会雅典王扣德鲁斯万国史记曰哥德落希腊志田各无其名捐躯扞多利之难二子争立国人因废王推举之然类不出扣德鲁斯之裔袭位者终其身展转三百余年专横如故则定之期限又选九人共柄政而事权纷错奸宄愈生自所伦变法而来贵贱之权始均陈力就列人才藯起无何所伦将远游则与众约期以百年守新法所伦既去贫民得志骄盈富民势骤削不厌不相下两党之争遂起所伦族曰派斯他图者贫民党魁也智而勇冀以乘时窃王位散私财收物望煽贫民起兵攻富民取雅典王之训农通商致远方学术之士卒传子义比亚义比亚之弟曰义巴尔孤性浮暴掠民妇民妇之兄杀义巴尔孤义巴尔孤之属杀民妇兄又虏其党送义比亚义比亚杀之国人大譁逐义比亚义比亚奔波斯窃位凡五十年雅典人推盔斯化尼为首领悉革旧制民权始复初亚细亚西希族诸城皆隶波斯为波斯王古实所征服当波斯王大流乌之时诸城图自立遣使雅典求援助四百九十四年雅典大率舟师与之合皆为大流乌所破亚细亚西诸城尽降大流乌怒雅典四百九十二年使大将马多牛将水陆诸军击之水军遇风多覆没陆战又大败大流乌益愤恚更遣水军往先谕希利尼诸国诸国畏其威悉听命独士帕太杀其使雅典去其书四百九十年大流乌集战舰六百艘兵十一万与雅典遇于马拉敦雅典见兵才万人将米力太底邀击大破之波斯兵舰欲绕亚的加袭雅典城米力大底谍得其计反旆待大流乌知有备去将再去会病卒子泽耳士誓于众必报雔言四百八十年发兵百五十万筑长桥二千丈渡他大尼里海峡道塔雷夕经马基顿抵贴撒力北希利尼诸国多迎降中南二地皆震恐会于哥林多推士帕太主盟提兵六千扼之于德尔摩比勒地险狭背山面海鸟道仅通泽耳士三战三北得希军叛者为乡道夜袭军后士帕太王留尼达大惊曰事去矣独与麾下三百人斫泽耳士营入其帐下杀伤甚众会明留尼达退泽耳士进攻覆之无一生降者时雅典水军方与波斯水军相持闻败皆逃于是泽耳士长驱而南至雅典雅典人地米斯多率老弱弃城避泽耳士大掠焚其城地米斯多悉集战船三百余艘令壮者皆执兵乘船扼撒拉米海峡泽耳士使巨舰一千二百艘逐之众恇惧无复斗志地米斯多大窘则令部卒为间告泽耳士曰今不系希船希船明夕散走殆尽泽耳士以为信围之数重希船人人殊死战船小转捩便利天又暴风波斯船自相撞破坏沉没无算泽耳士惊怖失色遽收兵北归留兵三十万使马多牛守贴撒力明年马多牛复率兵入阿提喀所至焚掠雅典将亚利斯多智特士帕太摄政保撒尼破斩之波斯之患始息雅典之名震邻国四百六十九年米力太底子西门破波斯军于欧里麦同四百六十年破居比路寻又破其将麦加比斯兵三十万取其岛波斯请和禁波斯船无得往来希利尼海上地米斯多大作兵船之力也地米斯多定例每岁作兵船二十艘地米斯多既克波斯复城隍修政治四百四十四年当比里吉之时●术益兴技艺益巧为诸国冠又值士帕太之衰雅典益自雄所以苛虐诸国无不至哥林多属岛曰各西拉叛雅典助之士帕太助哥林多以故诸国多与士帕太合四百三十年攻雅典比里吉病殁国人立克勒恩四百二十二年士帕太破雅典杀之明年遂与士帕太立和议比里吉之族曰亚基者以为非策适属岛西西里使来言余又拉古长老大族欲勿援亚基固争不听乃自将往则欲以擅起兵为亚基罪亚基逃劝士帕太援西西败雅典军不赏亚基怏怏士帕太欲刺之亚基奔波斯劝波斯绝士帕太雅典招之归以为海将军屡伐士帕太复侵地擢统领副将败于敌国人怒亚基自将击破之怒不解亚基亡其后雅典复攻士帕太士帕太转与波斯并亚基移书戒雅典雅典不以屑意屡挑战士帕太将利参特特重雅典以为怯弃船上岸大掠利参特击其无备仅以入船还利参特围雅典二年力屈降要盟毁重城兵船无过十二艘选都人三十二人为亚尔千号三十虐官雅典逐臣曰达拉西浡路起兵逐之诸国同时被士帕太患者皆欲附波斯庶几自存士帕太王亚揭西劳大怒自将攻破波斯军波斯军散金间诸国又藉雅典人古农金筑城垒亚揭西劳回兵击雅典波斯暨诸国悉●败士帕太斩利参特士帕太乞盟虽得且为诸国长举夷为附庸希利尼之势顿衰雅典视诸国之强而为之属无足可者矣　论曰雅典古声名文物之国二千有余岁西方之人读其书考其器未尝以为烧火芮聪明于无益者其俗自私傲而忌功陷米力大底逐地米斯多穷亚基流西门皆自坏其长城杀名贤索克拉的之属设贝壳弹效法罗织不尽不止车载斗量何补于齐壤地相错舟车辐辏善者怀宝不肖者将移楚材而植之日惜夫得延残喘幸也不为谆诲诱掖摧折恐不力然而学校疆场之间瑰伟特达之士挽颓俗扞大难连肩接踵无其士气之昌忠君爱国之义悉邪何其异已
　　埃及变政考                                       
王缙曾林嘉驹　亚非利加之北有埃及者古帝国也其疆域扼亚非欧三大陆之咽喉其形势占世界之要害人民颇盛物产至饶考其国史则变迁甚多先为波斯所攻田各旋归罗马之版图未久复为土耳其之藩属至一千八百七十五年以财政紊乱国债日增遂售苏彝士河股票于英政府而其政权又复渐入于英人之掌握矣先是土耳其派监督克地夫一者往埃及总理其国事至是英人既得政权遂迫其民人废其故而新自立全国之民须悉听其命而国民不服相率而起奉其十官阿喇皮革月铄以为乱乃叛谋未就而英之兵舰已抵西历山多里亚以其兵力削平内难民人莫可谁何惟低首下心听命于克地夫而已于是英人复以其权力助其改革庶务举行一切此埃及变政之所由起也今试胪举其变法之次第于后以资考证焉　官制　初埃及自克地夫以下官人皆选诸己国之民新克地夫既立以后英廷年特遣头等顾问官一佐之而户部事务亦归其兼理又派领事一人总理埃及一切变政事宜至兵部大臣则英又立有定约非延彼国之人不可其他员弁则或英或埃及或土耳其人俱可英兵驻埃及者数与埃及土兵等是则埃及各部事务之权俱在英人掌握而无自主权矣克地夫虽归土派而其下皆英人党权固操之于英人也　兵制　埃及未变政之先兵皆柔弱不堪遇敌太皿兵制之不讲也埃及之兵其饷甚微率不足自敷更不遑论及家人妻子矣即员弁之薪水亦不丰厚且病伤者国家无养恤之惠当兵者无退息之年兵房又秽不堪故国人相率视兵为苦事为畏途国家招兵至以缧絏入乡强致之比英人助其变政遂一改旧观悉仿英制兵既得厚饷而其衣食房屋又精美备至病伤者国家出资以养恤之新招者则严立程限以训练之故仅三月而埃及兵制已大有可观非复从前委靡不振之旧习矣　税则　埃及旧制其租税仅三分之一归公其二则尽入于官吏之私囊国之取于民者既不敷出故国债纷积而无所取偿变政而后每乡或二乡必设一□康忒即管理税务者其所税固无多惟必收之于收成之期而已盖妨民之欠租也其民有无资本不能耕种者则官贷之或贷于银行而官为之保前以不知灌溉之法故出产不富迨英人为之创灌溉法而昔之所为不毛者今尽为肥壤其法务使农人用力少而出产多故农人富而田亩增税无不纳国家之财生矣　水利　埃及水源本发于尼罗河其流自南而北以其近赤道也故雨泽甚稀而尼罗之水或深或浅随时变迁欲藉其流以灌溉田亩惟密迩尼罗之地而止稍远之区则不能沾其利昔有法人机器师者欲藉机器之力使尼罗之水尽灌溉于埃及内地当时埃及之人不知其利卒不用其议迨英人聚于埃及者日益多而埃及政权入英人之手亦日益盛遂举行之此工告成民皆称便焉　学校　至一千八百八十二年后埃及始有公家学校渐效泰西制度设立书院凡官学生课本国文字外必兼习外国语言一科或英或法听学者自择然学法语者少学英语者多官民子弟已及学龄者必先入蒙学由蒙学升中学中学毕业即入大学校任学一专门其专门约分六科曰工艺曰铁路曰制造曰电学曰机器曰商务又另设高等学校分师范法律二科以上各学校皆自变法以后立者　刑政　埃及未变政之时已设刑政司四所一理教案所埃及本信回教故遇有回教讼事均赴该署理直二会审公所凡外国人有所诉告或与本国官民有讼归此审问三外国理刑厅凡外国人犯法者定罪于此四本国理刑厅专理埃及本国土民之讼事并定其应得之罪故埃及变政之时惟刑政则英人未使其改变至审问官则本多贪酷今已力行整顿务使官不贪刑不滥民无冤者并派理刑分司数十人分赴各乡民有欲讼者即可就便审问英人又激厉其贵族子弟并教中之人学习法律俾使彼等知法而不敢犯法也　铁路　埃及铁路至今未大兴虽已竭力经营筑至尼罗河分流之处然以无电灯故火车终不能夜行且英人则以通国俱造铁路南至好望角为望然兹事体大非一时能成其铁路工程最欠坚固以工人仅得其应得之辛工百分之四十五故也政府之意盖欲以盈余之欠为多建铁路之用然而有铁路而不坚固与无铁路等今则埃及之人渐知前此之谬其工人亦可得其辛工百分之八十四而新建之铁路遂远胜于前者十倍矣　呜呼埃及固非古文化最盛之国耶其土地至广也人民至众也其物产至丰且盛也其变政又未尝无效也然而终不能脱人之范围与革马絏者则又何也太皿有故矣夫万国蒸蒸大势相逼变亦变也不变亦变变而变者变之权操诸己不变而变者变之权让诸人埃及不自变其政藉英人之力以为变所谓不变而变者也变之权操诸己则其国强变之权让诸人则政权将浸入于他族之手而国益弱若埃及者直为英人存非埃及自存矣不良可哀乎世之有国家者盍早自变法图强勿蹈埃及之覆辙而使人以哀埃及者哀之也
　　埃及国千年来事实考                                        
埃及当中国殷之世以文雅蜚声于全地而为希腊兴于中国周代罗马兴于中国汉代之导师然其人以虚诬为智慧视小民如无物上不应天下不顺人何怪国势日衰永无长进之望乎降之汉代属于罗马而叛服靡常时则基督教兴于埃及人数颇多足以集事惟末流多弊故当罗马败亡之日甚至有名而无实焉　西历六百四十一年当中国唐代亚剌伯人至埃及鲸吞蚕食渐兼并于大码塞王至西历九百余年乃改属阿斐利加北岸之土泥澌王一千一百七十年有萨那亭者勇略绝人奉漵利亚王之命远至埃及商议交涉要事见其土崩瓦解即鸠占而不去时则欧洲有罗马教士数辈周游城乡间力劝人拯救圣地即犹太故国脱离不信者即回纥教也之革马绊于是人心大奋一唱百和甚至君王让位官吏辞任而偕壮士数千人前往犹太耀德观兵固属千年难遇之奇事然而胜败未夬者则缘萨那亭威名方震不但跨有埃及漵利亚诸邦更率大兵力拒欧洲军士也一千一百九十三年萨那亭死其子孙仍继位为王一千二百五十年埃及国权为麻嘛律格所夺麻嘛律格者译言奴仆也祖藉突厥抑突厥属地猝难深考年幼时或为父母所卖或为去盗所掠遂入军营其为人也以傲狼淫虐自雄而贱视士农工商更藉兵力以胁民心欺凌刻剥无所不至考萨那亭幼年亦以人奴隶军藉而有过人之才器遂为一世名将麻嘛律格同一微贱同抱前程远大之志英士濮南曰麻嘛律格者负奴仆之名而具将帅之实本无赖之子而执一国之权且横行无道而爱艺士之精故居处之富丽衣裳之华美即举今时教化大行之国亦尚莫之或及异矣哉若问珠玉锦绣何自而来则曰埃及当时不过农夫之国耳惟东商自印度等处运货至欧洲诸国必道出于埃及麻嘛律格要而鱼肉之假如一货也购自印度值银万两及抵埃及必索银四千两充贿赂赋税诸需货商又图厚利遂高抬至二万两埃及商人既得此货转售于义大利之小民主国曰费坭澌者益贵至三万两费坭澌官吏知其有厚利也又必取税银五千两于是印度万金之货售于欧洲诸国计值三万五千金而麻嘛律格及士商与麻嘛律格有贿赂之交竟于万金货本中例获一万四千金似此肆意剥削麻嘛律格之赀财有不藐铜山而傲金穴哉　一千四百九十七年葡萄牙国名人法师可弟茄马创造艨艟沿斐洲西岸而南觅得好望角即斐洲极南处遂东北越印度海次年五月果至印度北境之茄那沽答城知欧印有海道可通遂还葡萄牙遍告欧洲诸国埃及恐塞其非义之财源深怀愤嫉于是麻嘛律格裔孙之元师及费坭澌民主谋于印度之茄那沽答王将大举以挠之费坭澌人即大运木于埃及鸠工造船船成则由埃及东南出海俟葡船之再至誓不两立奏凯而归谓可偷安旦暮矣印人熹得捷书以埃及水军有战无不胜之势视葡人为不足虑葡人则重修战舰精练舟师一千五百九年二月卒埽埃军太皿地球关系重大之水战是役几莫与京矣　一千五百十七年突厥王西儿等一兴师至漵利亚驱逐麻嘛律格部众进伐埃及势如破竹麻嘛律格败亡埃及即改属突厥自时厥后亚欧二洲人遵陆往来尽舍埃及而趋突厥岂知突厥之贪贝庄夺利不知餍足犹麻嘛律格也于是印商之改就水程者日益见众地中海滨运货事几致无人过问且其间海寇四起行船亦大自危机　埃及受制突厥更远逊麻嘛律格掌权之世埃民回思虐政反共视为恩施是以生计则每兄愈下商人云集之口岸忽化为凌替不堪之乡落虽其始寖昌寖炽亦或仅有虚名至此更奄然与鬼为邻矣　突厥宰制埃及不能灭麻嘛律格之种类然务欲灭其威权故岁遣大臣往充埃及总督而分全地为二十四洲许麻嘛律格贵人为州牧复从而抑扬之意太皿欲此二十州牧者互相争长雄驯至势分力弱再不能协力以逞志也似此举动成为突厥之常例而适表其所谓国政者并非本于正之一字衡以受教诸国之法纪一则流芳百出一则遗臭万年矣　一千七百九十七年拿坡伦后为法国皇帝将法国之师伐费坭澌国灭之削其荣号不许再攘印货之重利人皆许为奇功拿坡伦班师回法意将重图大举政府共商位置以戢其桀骜不驯之气时则法国正深忌商人之久居印度而不可明攻遂命拿坡伦率战船三百驶往埃及重开印度欧洲之通路俾通商之事改尸禹法国日后或可竟取印度成法国万古之威名英国水师提替倪利森等知其阴谋要法船而败之拿坡伦虽败然其赴埃一役直若唤醒欧人之春梦使知亚欧二洲通路之关键不在茫茫大海而在区区埃及凡得主埃及之国即操东西商路之金贝钥则诚不世之功也拿坡伦既回法国遂获皇帝之权埃及亦适大有改变先是突厥深山间颇多未尽顺服之小民中有希腊种人墨西默德阿利者以保护突厥为名愿往埃及治兵既至即蓄自私自利之心而又善于设谋遂踞埃为己有旋尽灭麻嘛律格后裔于是麻嘛律格制埃六百年之权柄一旦归于无何有之乡矣
一千八百二十四年墨西默德阿利自埃及出师兼取漵利亚诸地更越大海伐希腊国而踞之欧洲诸国闻警相顾错愕皆不能测其结局急合英法俄诸水师努力以救希腊重复其自主之权然墨西默德阿利不以为意也重集精兵围突厥之康偲但堤挪泊都城突厥王告急于俄皇俄师奔命惟英法二国皆知俄心[叵](巨)测屡有得陇望蜀之意深恐战败墨西默德阿利之后遂夺突都而并据其海颈也即日连兵而出与俄宣战兼保墨西默德阿利得取漵[利]亚(利)为属邦以无损乎欧洲之旧好墨王遂有获胜之名乃不久而仍有败绩之实者何哉墨王之治埃也督率臣僚剥削商民冀弥补军需之缺埃民遂纷纷离叛墨王无计可施惟有力攻突厥以伸埃及自任之权英俄奥普四国恐欧洲重召纷争勒令罢兵而以漵利亚重归突厥然仍许其王于埃及以分突势　一千八百四十二年墨王以癫疾卒其孙以阿巴斯继位越年又卒墨王第六子迶义德继位之二王者虽亦有可取之处而力才实不逮墨王善觇国者曰埃及独力难持特旦暮间事耳爰有素抱大志之法国驻埃领事官狄芳斯白者欲在埃东地颈开掘大沟以通地中海红海间之捷径遂以甘言诱埃及王曰此路既通埃及主权必炽而英国在东土之权自此衰矣又曰掘沟之费愿在法国筹措无劳埃及自任二王信而许之迨至沟成按即新开之苏洟泗河也与世间通商之事虽属大有利益而埃及则衰象迭兴似无望于重振主权矣　初图埃及之大沟者实即拿坡伦也在一千七百九十六年法士某谏曰不可红海之水高于地中海者八丈其[何](河)能淑而不知此特讆言耳一千八百三十三年林安德缮具开沟一表英商及印度政府皆欲成之而因创议于法人遂任法国属役然经费所需约合龙银一垓九京圆即一万九千万过于豫估定额合法国之力一时不能应付无奈借助他山太皿英国所筹居大半焉职是之故法国无词可藉即无以损英国之东商继而埃政不纲法国又阴谋百出英国不得不遣兵戍埃及然仍非视为藩属也祗欲保其自主之名而隐以杜他人席卷之谋耳　一千八百八十三年以后埃及得英国之保护当时民数仅九兆名口者今乃一京余名口庶矣先无大路者今有华程六百余里履道坦坦矣先若未有銕路者今多于西班牙国矣耕耘之地今亦增至华田四京亩矣又因新修二巨堤工费值龙银二京圆将更增华田四京亩矣论其风俗亦复大有变易国事既多获益民生自庆安全然则如英人者信大有造于埃及哉 
英国李提摩太地球一百名人传余又　萃五大洲数千年磅石薄郁积之灵气而生此一百名人性情学术不必从同然因心作则俱可昭示天下后世或讲道或穷理或尚武功或精格致或博史学或工诗文或专工艺无论国都大小有兹数者可为善国否则缺焉不可为矣今标举有名君臣为人系为泰西所推重者言若在中国印度其所景仰当别有人使中国印度阅彳扁泰西史记其所景仰又当别有人风俗不同取舍遂判或增于此百人之外或减于此百人之中吾知在中国印度必益以秦皇朱子成吉思铁木儿亚克巴　圣祖仁皇帝等兹不具论谨摭拾百人事业有益于世者着于篇
一曰辟地查古初国最小一国仅百里许后渐推广至千里万里不等当时万国星罗棋布无月无戎事迄强吞弱大并小国以千计虽不免于争竞而或一年或二三年始克一见矣今地球大小国都存者百数中间竟有百年无事共庆升平者彼此相持未敢轻易宣战深知一胜一败关系国运存亡生灵生死所以愈开化愈持重愈野蛮愈好斗一千八百九十九年二十六大国会议弭兵于荷兰事虽未成而期仁爱协乎天心迟早必遂所愿而忍人乃或非之是亦陋儒之见也安知天道二曰定律查昔时国律各因其俗彼此差是以边境易生嫌隙因此五洲圣人讲明理道使各国之人恪遵公理毋分畛域毋分君臣毋分士农工商一律平权中国则有周孔犹太则有摩西罗马则有遮司替尼安印度则有玛奴亚拉伯则有穆罕麦德皆发明理道保守和平之局者也先年因律法不同大会有名律师于瑞西作万国公法今一千八百九十九年又于荷兰会议增减数条大略谓五洲各国若能大同小异庶乎不至失和云三曰立教查昔者王法既立不惟居官人治官事毋敢任情枉纵即亿万百姓亦当使知律法各人安各人本分即各人尽各人本分书曰天降下民作之君作之师良以君治民师教民不分两事中西各大教皆以爱人为本不忍人陷于不仁不义不智不信弃其五常是以犹太基督回回印度儒释道并日本神道未有不讲此五常或间七日或间朔望或间春秋总期其择善而从无论何国王法必本乎天理然后引而之善民之从之也乐而国得安矣四曰[兴](新)学校查各大教遗经悉载数千年前事理迄传经以后数千年考其国史然后知此二千年内所得新地其形圆转如球仰观天文昔时算法亦不如今日之精各国所试马念之法并知何者有害于民何者有益于民是以有名之国务立学校不惟讲求各国古今且考究各国要学凡今多智识之国未有不兴闭塞之国未有不败者然则学校之兴也乌乎已五曰大工作查古圣人所创新法大有益于各国所以人人尸祝之不衰今一二百年内才智辈出复考验天地之气得其新理能用天地之气使一人可作万人之事凡制货运货无不损工损力且古人仅知一国及一国以前数百年数千年事情今日博学家并知五洲各国及五洲各国以前数百年数千年事情中古之人只传述上古之事不求其法今世聪敏之士学上古之法考查天地之气得开辟以来未有新法诚以古人言理有万不能更改之处如孟子所言顺天者存逆天者亡是也故凡知新理用新法之人其能可通神比一百年前富十倍其不知新理用新法之国但见生齿日繁养民之法不增国与民日困一日然则讲求新理新法大有益于民之人安可忽诸要之思为第一等国都尤有五事不可缺一一服官者发号施令必审知各国形势然后内外能和不然因小嫌启大衅患将上中于国家二讲道之人必知各国宗教源流然后能行天理良心之事否则妄加诬毁使中外失和种久仇之根三他国有学问人既得新理新法能使其国富倍于前中国士夫不可不效而行之彳扁立学堂以开通民智四商务中人不但贵查考己国货物有余不足并当查考各国货物有余不足久之自能为地球上一大富商五练兵保护以上各等人平安凡兹五者无论何国若缺一焉国必危若皆无焉国必亡观于波兰土耳其及今日昏昧之中国可知矣孟子曰家必自毁而后人毁之国必自伐而后人伐之又曰明其政刑虽大国必畏予阅历中外数十年深知国家安危之故厚望各国尤不能不厚望中国也夫
　　秘鲁政治考                                           
权制　民主之国其权有三一曰议院有定法之权二曰总统有行法之权三曰按察有执法之权盖例之沿革非议院会议不能集事政之可否非总统画诺不能施行案之曲直非按察听断不能定谳三者势均力敌既不相谋亦不相下也　总统　国君不称王亦不称帝示与民共主之意也故国人称之曰伯理玺天德译言一总统耳四年期满美国法国亦四年一任例由国人另举美国时有联任者不能蝉联公举既定则先行布置各事届时新旧总统均赴议院各议绅暨各公使咸集少待议绅出誓状一纸新总统于案前对耶稣十字架跪而诵之诵毕书名起立旧总统乃以大带阔约五十长三尺许中用白色两旁红色下垂金络斜挂胸前援之如旧总统因事不到即由议院首领代交并儆戒数语遂隹乃手同登暖阁小坐新总统复起而言曰今受臣民付托之重诞膺大宝当兴利除弊慎始敬终凡尔臣民亦宜献可替否以匡不逮众皆鼓掌称善议绅亦起念颂词以将意新总统乃起辞步行回宫延见各国公使并以酒点相饷即于本日简派大臣以理庶事太皿旧总统先一日移居他处各大臣亦一律告退也每届更换总统之年先期三月筑坛使众投名公举都域分设五坛各省府均设一坛欲投名者先向街政局领纸填写投递定例每人只准举一人五日撤坛由街政局汇送议院以举者人数之多寡为定街政局更换总办亦然总统治军旅黜陟百官乃其专责若政令之张弛刑罚之轻重均由议院察院主之如系全权之总统则否　总统每月俸银二千元每日伙食银二十元左右副总统各一员每月俸银一千元如总统薨游未届议举之期议院循例举副总统摄任以理国事每岁元旦及开国日期总统先率百官诣教堂行礼午刻升殿受贺未初延接各国公使领事款以酒点以志庆典　议院　议院之权最重凡法律之因革财用之损益皆须议院议定乃告于君君不能擅自改之如以为不善可饬议院重议然后颁行上议院绅四十四员每省一万人中举一人下议院绅一百零四员每省五千人中举一人平时不给薪水惟开院议事日给车马费八元上下议院相同定例各议绅二年期满届时公同掣签掣出四分之一另以新者补之上议院者或由下议院升补每岁孟秋二十八日为开国之期举行辟门大典函请各国公使咸往观礼届期齐集下议院因其地较上议院宽大故均在此议事厅上设暖阁有公座二即总统及议院首领所坐也两傍均系议绅之位其长椅皆制定不能移动中设长方桌一供耶稣小十字架并烛台一对门左有方棹一为报馆主笔人记事之所楼上甚狭右为大按察左为各国公使其正面楼上为本国庶民观议之所申初总统泣止乃宣告于众曰若者为利国之事若者为便民之事若者为赋税之事若者为交涉之事其集众议之京外各衙门亦将上年所办各事编印成书送交议院查核三个月之后阖门停议国有大事亦准特开惟不得逾四十日深恐旷日持久经费无出也他国议绅有兼充各部大臣者秘鲁则否议绅均无官职而职官惟大按察由议院公举余皆总统谕派故与议院显分两党也　六部　秘鲁各部例由总统简派大臣一员以理其事吏部曰俄敏因娜译言治理各事也掌简选各官及稽察邮政勇等事户部曰阿先达译言管理田土也掌农政兼商部税关等事刑部曰虎斯地西阿译言诸事能准乎理也掌教门并善堂书局进教等事兵部曰厄而拉斯译言战务也掌饷械及海部等事工部光绪二十二年新设曰福敏多译言工艺也掌营造兼考察工艺等事外部曰礼拿襄纳斯搿斯特里俄斯译言外交也掌交涉及请派公使领事等事大臣皆曰弥礼司多罗每月俸薪四百元各部设总办司员一人月给俸薪二百四十元　六部衙署均在总统宫内分列两傍各大臣午初入署申正散值每遇星期为休沐之日各员例由宫右之门出入中门只有总统及其眷属行走驻秘各公使呈递国书亦进中门以示尊崇
大按察　审案官讲求律例须由议院公举必其人由律师出身考列上等者方能中选上按察五员名曰葛棣素比马为全国刑名总汇之区案无巨细一经判定不得平反其体制亦最尊总统不能调遣刑部不能节制终身不迁他职总统有过国人可于上按察处控之每月俸薪四百元　下按察每省一员日语曰葛棣素比俄尔都城另设审案官四员一管户婚钱债案件日语曰比里美燕斯丹西阿一管命盗案件日语曰格里敏一管水利田土案件日语曰里亹襄各有专司不得越俎总名之曰挥斯得每月俸薪二百余元其次为管理杂案官每县一员专理细案如遇案情重大者即须申详上台办理矣管理杂案官日语曰巴而斯译言细事也　上按察之折狱也五人端坐于上原被告各延律师当堂辩论如语气过高按察即摇铃止之绝不询问两造听毕退堂孰胜孰负次日批示定谳矣　命盗钱债各案下按察虽已拟结如被告不服可延律师再向上按察院控之　外官　各省设大员一人以资镇抚日语曰比利弗杜译言正知府也统率文武征收赋税秩如抚每年俸银五千元各府设知府一员日语曰苏比利弗杜译言副知府也管理地方暨征收地租缉捕之事如遇大事仍须详请正知府酌夺其俸薪向无定数以所收之赋税多寡为衡每月至多三百元少则百余元每县设知县一员日语曰哥米塞里倭专理琐事仍归副知府节制每镇设有似坊官者数人日语曰倭虔邢度尔亦有出票拘人管押人犯之权　每年西正月十八日地方官照例封印三月十八日开印封印期内相率至海滨避暑诸事不问每届礼拜四之日判理小事而已若六部大臣则否　自口心统以至百官授任之初均须当众发誓如中国之自具甘结然　财赋　全国每年进数约一千二百余万元仅能抵照例之用款如遇军务及兴造工程必须设法挪借也　国债旧欠一百六十四兆七十六万五千元又欠息银九十七兆三百五十万零九百四十元光绪十六年因与英商订约条约译●以全国铁路作抵六十六年为期作为全债清讫今尚欠民债十六兆三十四万一千元　近年库帑支绌议院会议自光绪二十五年西正月为始纸火因每百包加税二元各种洋酒佳者每瓶加二角次者加一丝茶加倍杂货每百元加抽银十五元以济国用全国海关共设三十处祖廕自光绪丁酉抵秘鲁是年进口税共征六百三十四万九千三百七十三元零七仙各国进口货共值十八兆零四千零四十八元七角三仙出口货共值三十一兆零二万五千三百七十二元一角出口税征二万一千二百三十一元按外洋出口税最轻以冀土货畅销也　戊戌年西一千八百九十八年进口税共征六百二十二万七千五百一十一元六九仙进口货共值十九兆二十九万七千二百七十二元一角三仙出口税共征十五万八千九百十二元六角五仙出口货共值三十兆零二十七万四千七百七十四元八角九仙　丁酉年进口轮船共三百十一只计四十八万六千二百三十六吨帆船一百六十七只计九万一千八百三十一吨出口轮船共二百七十九只计四十六万六千零十九吨帆船一百三十五只计八万四千二百九十八吨戊戌年大致相同　印花税公司定例承办者先缴银一百万元二年期满所获之利除扣还一百万元外余与国家平分近年获利颇厚朝廷复与该公司立约以每百分中须六十五分归国家矣其章程自二十元至五十元用印花税纸一角由五百元至一千元须用印花税纸二角以次递加若偷漏察出每罚洋五十元　鸦片火因厘税亦招公司承充包办定例先缴银二十四万元以两年为期所有洋药均归其销售若他人代售亦必须领公司之凭照否则即以偷漏论按律惩办公司中尤以华商股分为多　秘鲁初交力西班牙之例收人头税大省每人四元小省每人二元小孩咸半给以执照一年一收嗣以民怨沸腾光绪二十一年始行革除　钱法　钱币分金银铜三品大金钱重八钱八分近已停铸小金钱重三钱二分其价与英金磅相同金银钱一面铸国牌一面铸执旗美人西人名曰里滑亦达多耳出小说中取自主之义南美洲皆如此大银圆重六钱九分次者五角再次为二角或一角小者五分皆开局自铸铜钱二种大者二分以五枚为一角小者一分以十枚为一角皆由美国代铸也　都城铸银局地方宽大房屋坚固为西班牙人所建已历三百余年矣内分验银所化银所五六处铸银圆大机器房一间设有轧银处洗银处秤银处锭花处鑱机器大小四十余架每机器日能铸银钱二万五千元其总机器有时不用火[力](刀)而用水力盖地下暗接自来水总管若水势湍急即藉水力以资运动亦省煤之一法也另有一室罗列各国金银铜三品之钱以及乾隆嘉庆咸丰各制钱龙纹银元皆备俾资考镜　秘鲁素无官银行近因库款支绌运动不灵光绪二十三年西八月始行招股开设而民间亦无私设者故都城除英国意大利两银行外别无汇款之处也
刑罚　秘鲁刑法与欧洲各国大旨和同虽谋为不轨殴人至死者仅监禁终身或监禁十五年而已惟素无嫌隙不应谋死者忽起意谋死如杀害妻女之类方定死罪非斩决也其法俟定案后押赴市曹使罪人安坐于上以白布蒙其首遣教士至其前为之讽经忏悔讽毕而退乃以兵士五名各持洋枪排立五枪齐发一轰而毙国律如此军律则否　国例男女至二十一岁婚嫁方能自主然苟合之后男者无力娶归为女之父母察出男者须罚银五千元田廾女养赡否则控之于官监禁五年以示惩儆　都城有监狱四处一收轻罪之犯一收重罪之犯一暂收未定罪各犯一为女监其收重罪之狱在公家花园之左地广数十亩周围石垣高逾五丈四角有楼可以眺望巩固异常进头门两旁为公事房分上下二层铁门林立中建一大圆屋上供天主像逢礼拜日令各犯登楼拜下为执事人稽查处并晚间守更之所盖数百间之屋以此为主脑焉四面一望皆长巷夹室如棘院之号舍颇为精洁即监狱也计分四巷每巷上下一百零五间共计四百二十间再其下有黑室数间如监犯有不遵约束滋事者即阑入黑室一二日以示罚惩长巷悬挂粉牌牌书本国文字使各犯闲时识字每房住犯一名设榻一棹一凳一每巷中设有长棹为各犯饮食之所每犯日必两餐每次一人给牛肉半铸一盂麦丐包米饭咸备皆清洁无越宿再食者食时须先讽经食毕亦然肃然无譁与中国之僧尼相同巷旁为工艺所木作皮匠或书或画百工咸备均视各犯之所能其不能者教之每日限定成物若干由总办发交善堂售价生息俟该犯罪满释放将本利全数给与领回若终身监禁者则给其家属是以有一贫如洗而监禁数年反致小康者其中厨役洗衣洒扫等事亦监犯为之长巷分设铁门至晚即锁亲友之探监者例由稽察官引进与该犯隔铁门相语而已长巷之外有隙地一区种植花木疏菜每日使各犯饭后进内小步片时以舒气血深得古人哀矜勿喜之意祖荫丁酉十月往观查有监犯三百十五名内有华人八名皆充厂豆寸役衣服整洁毫无菜色监中执事三十五人正副总办各一员正总办月薪五百元副口心办三百元　交涉　秘鲁出使人员列须籍隶本国之人头二三等公使必须年过三十五岁声望素着熟悉交涉者头等参赞必须年过二十八岁曾任二等参赞及总领事者二等参赞须年过二十五岁曾在法律学堂考列二等或由文员出身曾任副领事及使署供事或在外部常差已满三年者方为合例使署文随员必须文员出身曾在法律学堂肄业二年或曾任副领事或在外部当差多年武随员必须实系营伍出身曾充队长者始能选派　出使各员一经派定先给半年薪水以为川资及铺陈之用倘该员先已在派往之国则止按六分之一发给因不需川资故也　出使者由起程赴差之日起支薪水差满由禀辞就道之日起限两月后停支薪水　出使各员如在外病故其眷属在离任四个月内回秘者进口准其免税　驻英法德美之二等公使岁给薪水二万元三等公使一万二千元代办公使一万元头二等参赞四二千元随员一千二百元其银均照出使之国所用银钱给发若驻他国之二等公使岁给秘银一万二千元三等公使岁给秘银一万元代办公使岁给秘银八千元头二等赞给秘银三二千元随员给秘银一千二百元署中公费每年限销六百元派驻各国之总领事月给薪水银五百元正领事月给薪水银三百元若系商人兼充之正副领事则不给薪水每遇货物运赴秘鲁者须先向秘鲁领事呈报给以凭单加盖图戳以便进口时海关查马念[戳](戮)费亿百抽一领事有薪水者此欠解归国家无薪水者即以此作薪水及公费之用也　铁路　全国铁路计二十条长二千六百启罗迈当皆延英美商人承办造费共用银三百余兆元近已统押归英公司经理矣　铁路之工以利马至鄂洛亚为最巨共费银二十一兆八十万四千元五载始成有铁桥长五百英尺共计大小铁桥三百七十二座穿山洞五十七处最深之洞长约半里火车入洞其黑如夜洞中未设电灯故人畜时有碰撞之虞所经最高之岭距海面一千三百一十二英尺盘旋而上下望田庐历历如绘焉　婚礼　秘人崇奉天主教者十之八九教中人婚娶定例须于夜间近年多改在日间午初拜庙矣至教堂行礼听教士之训诲男以戒指授女诸亲友亦诣教堂道贺赠以金银各钱女以银盘承之转奉教师俗谓之拜庙乃为正配否则即以苟合论人多贱之然不奉天主教者既不能强之拜庙又不能不令其娶妻也光绪戊戌之冬有人特创一议谓非奉天主教者完婚时男女均邀亲友作证订一合同或十五年或十年限满再行换约已由总统批交议院[会](曾)议业已议准施行以示便民
邮政　邮政局创于光绪二年设总监督一员会同吏部总理通国局务各省派正总办一员各府派副总办一员余则派帮副总办一员惟各员均须有赀产及切实有名望之人旦保方能札派全国共设邮局二百三十所惟总统及文武大员公文免收寄费余则手写信函重不过十五个轧兰麻权名每轧兰麻合中国库平三分五厘寄本国内地收银一寄五大洲各国收银二角二分挂号者不论轻重加收银一角刻印书籍报纸重五十轧兰麻者收银六分章程颇为周密惜办理不善时有积压之弊　电报　全国陆路电线计长二千五百启罗迈当由秘人自设公司兴办昔以三字为一码戊戌之秋改以五字为一码与各国相同其价既减而字亦较多也　海电有二自嘉里约至巴拿马者系美公司兴办可直达五洲其自嘉里约至智利者由英公司兴办获利颇丰而公司均派有轮船驻秘以便随时修理也　德律风公司由秘人自创公司兴办每家安设者全年须银五十元执事多用妇女或由公举或由考取盖因妇女心灵手敏其工资亦稍省耳　学堂　秘鲁官学堂共九处曰天文地理陆师水师教门律例医理矿务格致均由国家筹欠兴办每届年终总统亲诣公家花园传集各堂学生面加考试分别奖赏给以金银各牌以示鼓励　都城藏书楼屋宇内宏厂内分三层藏书三万五千部其资半由国家拨给半由国人捐助者各国之书咸备华洋合璧之书亦不少任人前往观览惟不准隹乃出耳楼上为地学会聚各国之舆图由会中随时余又会以资考订　医院善堂　都城医院计分四所一为军营医院专治战伤士卒及营中有疾病者一为平民医院小民贫苦者咸往诊之不收医资一为残废医院专收疲聋残疾者备有医药饮食使众居之一为育婴医院则专治幼科也　总善堂设于都城其经费以开设彩票为大宗每月一次其彩票每号售银一二角头彩得银一千元或二千元不等除给彩外余充善堂经费粤人侨居此间喜开白鸽票花会番摊诸馆每月由承办者缴地方官银一万元名为罚款亦以充善堂经费也　街政　各省设立街政局一所如内地之保甲局然专理修治道途并派捕沿街弹压朝夕换班局中诸事以富绅主之二年一任其经费出自房捐有人承充公司亦以两年为满先缴银八十万元两年之内所有房产由公司按月收捐获利不少凡铺户开张居民迁徙生死等事必须向局呈报注册局绅权力有不及者会同地方官办理至夜间派人洒扫街道以华工为多每人日给以工资五六角云
秘鲁军制考　陆师　武职分九等提督曰亨利拉得地亹襄副提督曰亨利拉得比利阿达总兵曰哥郎乃尔副将曰殿年地哥郎乃尔将曰马育尔都司曰甲必丹守备曰殿年地千总曰苏殿年地把总曰沙亨杜　查秘鲁武员素无定额现无军务仅有实缺总兵数员月领俸薪八十元千把总月领十余元而已　定例武职告退闲居国家仍按其官阶给以俸薪如曾当差十五年者给以四分之一当差二十年者给予半俸若逾三十年则赏食全俸如遇征调即须应召不能推诿也全国步队四旗马队三旗炮队二旗捕兵二千五百二十八名骑马兵八百四十三名共计七千三百七十七名每名月薪三十元民团十万名有事即可招募成军平时则不给饷糈也马步队驻秘都者共五营不用长夫多雇妇女以资炊饪缝纫之役　陆兵赴防其帐篷以棕色帆布为之卷而负于背如遇风雨可取一片披之若雨衣然晚间支以来福枪二杆即可为篷颇形简捷　水师　利马快船　铁甲一寸　长七十七迈当零七寸　阔十迈当零三寸马力二千疋　装一千七百九十顿　行三百十二海里吃水四尺二寸　光绪六年西一千八百八十年英国民厂所造　全船将弁二十四员　兵一百零三名　快炮三尊　绞炮二尊　十五寸径口大炮二尊　刚弟杜襄快船　钢甲一寸　大桅三枝　长一百迈当零四寸二分　阔十二迈当一寸九分　马力二千疋　装一千七百九十六顿　行二百八十八海里　吃水四尺七寸八分　光绪十二年西一千八百八十八年英国民厂所造　全船将弁二十一员　兵一百一十名　大炮四尊　小炮八尊　山达罗萨船　钢甲四分　长五十三迈当三寸五分　阔八迈当五寸二分　马力三百四十疋　装三百三十三顿　行三百四十海里　吃水一尺八寸一分　光绪九年西一千八百八十三年英国民厂所造　全船将弁十五员　兵四十三名　大炮四尊　快炮一尊　绞炮二尊　扎拉哥船　木质　长四十二迈当零六寸　阔九迈当零六寸　马力五十五匹　装二百三十九顿　吃水一尺八寸　全船将弁五员　兵八名　按秘鲁本有大铁舰二艘快船五艘光绪六年悉为智利所掳今仅有船三艘小轮一艘均购自英美轮船公司以旧式商轮改造聊供查海口送军士饷械而已
秘鲁商务考 
国名
进口
出口
中国
五万四千七百九十三元八一仙
无
德国
七十七万七千七百八十一元一六仙
三十五万八千七百元零六二仙 
阿根丁国
十三元二
一百元
比里时国
十五万六千四百九十九元九四仙
无
玻璃斐国
一万三千九百四十八元八四仙
三万八千零三十元八五仙
中美洲各国
四[千](十)零九十七元五
</div>
    <div class="pagination">
<a href="皇朝经世文新编续集_page29.html">上一页</a><span>...</span><a href="皇朝经世文新编续集_page25.html">25</a><a href="皇朝经世文新编续集_page26.html">26</a><a href="皇朝经世文新编续集_page27.html">27</a><a href="皇朝经世文新编续集_page28.html">28</a><a href="皇朝经世文新编续集_page29.html">29</a><span class="current-page">30</span><a href="皇朝经世文新编续集_page31.html">31</a><a href="皇朝经世文新编续集_page32.html">32</a><a href="皇朝经世文新编续集_page33.html">33</a><a href="皇朝经世文新编续集_page34.html">34</a><a href="皇朝经世文新编续集_page35.html">35</a><span>...</span><a href="皇朝经世文新编续集_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
