<!DOCTYPE html>
<html>
 <head>
  <meta charset="utf-8"/>
  <title>
   皇朝经世文新编续集 - 第 13 页/共 52 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇朝经世文新编续集 - 第 13 页/共 52 页
  </h1>
  <div class="content">
   德国
一八九五年
一五八二○○○○
四分
金货
俄　法
一八九六年
一六○○○○○○
五分
金货
英　德
一八九八年
一六○○○○○○
四分五厘
金货
英　德
一八九八年
二六七一三二○
五分
金货
法国
一八九九年
二三○○○○○
五分
金货
英国

一千八百七十四年至一千八百八十七年已借洋债五次然逐年偿还至甲午年间其未偿还者不过五十万磅自甲午后所用军火及事后赔欠威海卫守备等费不得不再借洋债至一千八百九十八年所借之数已有五千万磅一千八百九十八年至一千八百九十九年又借五百余万磅为修造铁路之费除修造铁路所借者不计外每年应偿之数兼指本利列表如左 
　　年份　　　　　　偿还数　　　　　　　　　　年份　　　　　偿还数
　　一八九九年　　　二二二七六二○○两　　　　一九二二年　　　一九一九一七○○两
　　一九○○年　　　二四七二○九○○　　　　　一九二三年　　　一九一九一七○○
　　一九○一年　　　二四五六四九○○　　　　　一九二四年　　　一九一九一七○○
　　一九○二年　　　二四四○八二○○　　　　　一九二五年　　　一九一九一七○○
　　一九○三年　　　二四○八○七○○　　　　　一九二六年　　　一九一九一七○○
　　一九○四年　　　二三九三五三○○　　　　　一九二七年　　　一九一九一七○○
　　一九○五年　　　二四七七二五○○　　　　　一九二八年　　　一九一九一七○○
　　一九○六年　　　二四五六○七○○　　　　　一九二九年　　　一九一九一七○○
　　一九○七年　　　二四三四六三○○　　　　　一九三○年　　　一九一九一七○○
　　一九○八年　　　二四一三○四○○　　　　　一九三一年　　　一九一九一七○○
　　一九○九年　　　二三九○八三○○　　　　　一九三二年　　　一九一九一七○○
　　一九一○年　　　二三七○四八○○　　　　　一九三三年　　　一三一○六九○○
　　一九一一年　　　二三四七八一○○　　　　　一九三四年　　　　六○七四四○○
　　一九一二年　　　二三二七四四○○　　　　　一九三五年　　　　六○七四四○○
　　一九一三年　　　二三○五六七○○　　　　　一九三六年　　　　六○七四四○○
　　一九一四年　　　二二八四三八○○　　　　　一九三七年　　　　六○七四四○○
　　一九一五年　　　二○二○五五○○　　　　　一九三八年　　　　六○七四四○○
　　一九一六年　　　一九一九一七○○　　　　　一九三九年　　　　六○七四四○○
　　一九一七年　　　一九一九一七○○　　　　　一九四○年　　　　六○七四四○○
　　一九一八年　　　一九一九一七○○　　　　　一九四一年　　　　六○七四四○○
　　一九一九年　　　一九一九一七○○　　　　　一九四二年　　　　六○七四四○○
　　一九二○年　　　一九一九一七○○　　　　　一九四三年　　　　六○七四四○○
　　一九二一年　　　一九一九一七○○　　　　　一九四四年　　　　一○一二四○○
　　合计　　　　　　八○三三九八九○○
自一千八百九十九年始至一千九百四十四年应偿各国之数自百万两至二千四百万两不等共计八亿余两合之修造铁路之欠不下八亿五千万两虽以中国岁入之数尽偿洋债亦必十年之久而后可甲午以前每年应偿之数不过二百五十万两今一旦骤增如此钜欠吾辈诚不测清国政府将何以善其后也 
清国岁入所最重者不过地租盐税厘金海关税内地关税鸦片税六种而已使加征诸税以补岁入之不足为一时权宜之计是亦非甚难者虽然言之匪艰行之唯艰中国国势既与各国不同而人情俗尚又与各国相殊即如地租一项清国素尚尊农所征地租较诸税尤轻今欲少加数成以裕国库似亦非计之左然此说一行民心即乱徒为骚扰内地之厉阶而已食盐之价由官所定加税较易然盐为日用所必需非火因酒可比使骤加重税于日用必需之物则民生之困苦颠连较日本重增酱油税为尤甚也厘金虽由内地商贾所纳而商贾仍以其数加诸卖价之中所纳之税终为买者所出则加征似无不可然工商各业必将大受其害盖税重则价昂价昂则销滞于是资本不敷流通不便商贾皆将望而裹足厘金永无增加之日矣且所抽厘金初无定额卡员任意勒索除照定额缴官外余皆藉饱私囊故英领事所调查虽不过一千二百万两实则所收之数不下数千万政府再欲加征则卡员私囊之肥如故而为害民间将不知伊于胡底矣海关之税为一国至大之财源如能改正关税章程遂清国政府之初心则不难立增钜欠无如关税之增非经各国允许不可今清国政府虽竭力与各国商议而各国皆置若罔闻是其策终无可行之日也内地关税其弊与厘金相同则加征之不可无待言矣鸦片之害行于清国者日深且广负贩之徒莫不沾染政府每欲重征其税既富财源潜移恶习然嗜之者迄不少衰而困苦弥甚加征之说因而止已非今日始矣 
地租诸税既无可加则其他更无可加之税司农仰屋束手无策不得已试办火因膏捐一千八百九十九年三月先于北京上海开办不论大小每铺年纳捐银五十两各商不堪其苦沥情上诉二月后其令遂废清国政府于加税之事亦可谓力竭计穷而卒无善法以弥其后殊可悲也夫清国均分之税虽不过四角二分五厘而官司之侵蚀胥吏之勒索各人所出奚啻倍簁故清国而不欲整顿财政也则已如欲整顿财政必先清奸除弊涓滴归公则民间所出仅如今日之半已足上裕国库下苏民困亦何至如今日之左支右绌也哉无如政府见不及此日讲加税而无税可加转而劝借商债用黄思永之议创行昭信股票诱以重利饵以厚爵而所得之数不足四千万兹将各省承借之数列表如左 
　　　　　广东省　　　　　　　　　　　　　一○○○○○○○两
　　　　　江苏省　　　　　　　　　　　　　　七○○○○○○
　　　　　江西省　　　　　　　　　　　　　　六○○○○○○
　　　　　广西省　　　　　　　　　　　　　　五○○○○○○
　　　　　安徽省　　　　　　　　　　　　　　三○○○○○○
　　　　　河南省　　　　　　　　　　　　　　　三○○○○○
　　　　　奉天省　　　　　　　　　　　　　　　三○○○○○
　　　　　山东省　　　　　　　　　　　　　　　二五○○○○
　　　　　合计　　　　　　　　　　　　　　三一八五○○○○
创议之初拟筹一亿两以备各项经费而百计劝导仅得三千二百万两后因不肖官吏奉行失当致民间骚然无复应者寻有上谕除官民业已承借者外一律停办劝借商债之说遂于是止也 
诸税既不可增商债又不能借旋奉上谕饬王公大臣六部九卿共商整顿厘金关税盐课之策并饬速即会议具奏一千八百九十九年七月十一日特发上谕派刚毅南下查办各项税额并饬各省将军督抚详核各项收税册籍严杜中饱力裁浮费每年敷余若干提归公用勒限三月详议具奏又饬盛宣怀于三月内将招商电报两局历年收支之数开列清单又目裕禄查明开平矿务局之实在情形漠河迁安金矿亦须一律整顿承办厘金关税盐课各员凡有营私忘公者从严参处寻又通饬各省将军督抚各就本省情形设法筹饷即练本省之兵逮刚毅奉命南下查办之后每年所得之数兹亦列表如左 
　　　　　南京厘金总局　　　　　　　　　　　二○○○○○两
　　　　　盐库　　　　　　　　　　　　　　　一三○○○○
　　　　　上海道报交力　　　　　　　　　　一○○○○○
　　　　　招商电报两局报交力　　　　　　　一○○○○○
　　　　　南京练将高等二学堂停办　　　　　　　六○○○○
　　　　　南京机器局　　　　　　　　　　　　　三○○○○
　　　　　镇江道报交力　　　　　　　　　　　一○○○○
　　　　　南京商务局停办　　　　　　　　　　　一○○○○
　　　　　苏州地租　　　　　　　　　　　　　六○○○○○
　　　　　各地厘金分局　　　　　　　　　　　一○○○○○
　　　　　广东省　　　　　　　　　　　　　一八○○○○○
　　　　　广东厘金　　　　　　　　　　　　四○○○○○○
　　　　　四川江西浙江三省　　　　　　　　一一○八○○○
　　　　　合计　　　　　　　　　　　　　　八二四八○○○
由此计之每岁所得约有八百二十五万两为数不为不多然财政奇绌如今日之清国虽得此数犹苦不足迩闻清国政府公拟章程六则将饬各省渐行试办 
　　　　　一　加征贩盐执照之税
　　　　　一　鸦片火因税无论进口货及土产均须一律加征
　　　　　一　火因酒税照现定章程酌量加收
　　　　　一　各省通行印花税但须严绝中饱之弊
　　　　　一　各省运送饷银之费须格外节省
　　　　　一　各织造官应贡各种衣饰一律收解现银
以上诸条虽不可谓非善策然所得几何徒滋纷扰窃为吾辈所不取也 
清国理财之策不可谓不尽力矣然大厦非一木所支延至今日穷乏益酷今又遇义和团起军火之费销耗无计且开罪邻邦赔偿之欠较甲午一役不啻什佰也当此之际吾辈甚望清国政府于一切政治界上焕然刷清改革官制一涤奸弊之风然后徐图财政不十年间隆盛可复期焉 
清国为尚文之国尊奉君主多设官吏以为饰观朝廷之上滥竽充数者不知凡几此实历代相沿之旧例也清朝起于满州抚有中国一循旧例又以开创之初满人虽屡立战功而不能通达政事遂并用汉人故冗官滥员较昔尤众且宗室之中虽之无不识菽麦不辨之徒亦皆与以高官厚禄妄充执政积渐成久致有今日之腐败司财各员则又贿赂公行求饱私囊之计层出不穷清国有恒言曰农之利倍商之利十官之利则不可计夫所给廉俸至薄也而谓为利不可计贪墨之外无他道也贪墨之辈充塞国中而求其国库充盈财政整顿者是犹适燕而南其辕甯有幸欤吾辈唯望中国有志之士出而肩此钜任首革官制次设警察不肖官吏历年所积之弊一扫而空若是则加征诸税岁入之数不难倍增于今而民间所出不及今日之半上下交利计无便于此者矣 
　　某洋员上当道论整顿中国财政策                                       
夫中国之危急至斯而极实为古以来所未有兹姑不必远论往昔即就难本朝顺治纪元之后而观亦所仅见谨按近今八年中已肇战祸二次　国家之财力因之而日耗负莫大之债贻无穷之患左支右绌补救为难及今之计惟有将加征于民者刻意咸轻俾不至穷极生变挺而走险再酿乱阶然凡事必有端委兹当因端竟委而考其所以其故有四一因中国患在徒知闭关自守而与各国阂隔不通五大州之强弱盛衰绝不留意一若与己毫无关系二因中国不求自振致各国之压力日增中国每每一再因循而不筹所以抵制之方又莫明压力之轻重思所以对待之法三因患在中华人民不识西人之旨趣若何而西人亦莫知华人情性奚若徒以彼此不识情性之故遂致转令华人目西人为无理四现在和约大纲虽已白令俯从所有各种利益悉皆让于西人其中必多所更张既有更张即不免有彼盈此绌之虞无怪华官为自谋保全起见遽将更张之处希冀咸抑以此四端彼此皆因误会遂不免遇事龃龉开罪邻国而华人又不知西国兵事之强甚致一败涂地无可救药今事已往矣姑置勿议所最要者将现在及以后之事急为措意布置惟有悉泯猜嫌勿可再存报复之心盖　国帑竭蹶水陆军备一无可恃既不足以抵御不啻徒耗饷需耳再者无论何项营勇俱不可有仇戮西人之举非惟无益且自招损若不依此而行恐其祸不旋踵而复起致社稷苍生惨遭荼毒之祸悔已晚矣是以亟望政府诸公作既往不咎之想为未雨绸缪之计约束将士毋滋事端并将现在各种压力受捐之处预为消弭悉心筹度所当赔者若何筹备所当还者若何筹还一切弊病戋除净尽又须善体外人情性察看事机如何而与华人不同必求相合再临民之官选举明白事理忠厚诚笃者自幼培植周知外情奖其才能优予俸糈量加擢用务使政治日臻上理无利不兴所谓抵制之方即在于是强盛之机亦在于此则外侮无从而起隐患自此而消故中国苟能奋力自强既无凌人之念即无受辱之虞不数年间当可无敌于天下矣中国向来狃于自安今果力行不倦疆圉则固若金汤平安之局永保战争之祸不生至于教育之道惟有广兴学校务使家弦户诵如多设大小学堂广译有用或专门之书以饷学者俾四百兆人民将与地球各国并驾齐驱第今者只言进欠大宗实无暇赘及此耳其练兵及整顿海军二项今亦无须论及俟后日度支充裕再详现所论者一为厘剔文官积弊二为自兹以往四十年内之度支出入办法近今颇有论及者即赫总税务司亦曾着论及之深惜其中进出各欠有难以明晰处因无详细册籍可考即如某欠属某项下所入多寡亦难详悉因向来督抚任从属员按照旧日则例征税而若辈则并不悉照税则抽收大半巧立名目任意需索不为开报致使户部及该管上司无可稽核似此办法者所在皆然于何知之观于常关归税务司稽征现甫开办三数月已可田各知一二其中有照章征税者亦有不照章征税者虽不照章征收而民间则奉令惟谨莫不照数完纳现在应行更正者首先宜令派往收税之人当逐日按照某欠某项详细开列清册或照则例或因地制宜其经征之人所用经费及薪水亦当详报所需薪水总以足敷其用为度至各省报部册籍虽不甚详悉然亦田各能知其梗概今将其支欠田各分为一二为内廷用项及各部经费其载明部册者或缺或全无从悬揣二为各省经费从未详列欠项报部兹者各项进欠及支出欠目毋庸详赘在外人已尝论及窃想华官较外人自必知之更详现在显而易见者厥有数端一近来各国压力日增摊赔之兵费连银钱低落之价核计在内每年需费至四千二百余万两二宜急筹经费为重整陆军海军之用三盐课盐厘常关既已抵偿洋债　国家正宜设法整顿以补各省亏短之数外此则有各国现拟更订厘金办法亦宜设法抵补务使各省敷用而无支绌之虞四　国家宜竭力振兴商务盖商务能富国亦能足民倘商务一兴税饷自增民间亦无不乐从今为　国家体想有不得不筹开源之法者数端惟当设法不使贫苦小民扰累难堪为要其法分列于左
一地丁宜切实整顿也数年前虽定有额征之数然而不照额完足者尚属不少且征之于民者多归之于公者少查照户部定额所入应得三千一百万两徒以此提彼留以致不能如额比年以来据各省所报均匀扯计尚有二千五百万两综计通国之田当有四十八万万亩除去荒塉被水坍淹者可种之田统以四分之一扯计应得十二万万亩以每亩征银一钱为率每年应征一万二千万两除经征者所提平余应销经费及银价钱串低昂不等与夫运解耗费去其一半外每年所入应较现时加倍以现时均匀计之每年约增二千五百万两　一盐课宜变通也近来盐课每年约征一千万至一千二百万两司其事者约数千人其中半为征课之人半为缉私之人以防偷漏者诚以所定章程虽属严密不过徒费国帑统计产盐之地不足二十区地势亦不甚广今宜变通办法拟将盐课改为在土统征一次或察看情形再定征一小小落地税此外概免重征如是办理庶与盐商素日所沾之利益毫无所损而盐商领运之成本及较之往食岸销售之价尚无轩轾即不加价而　国课几增一倍矣　一土药宜增税也有人谓土药加增每年可得一千万两只以　国家向来不欲民间栽种莺粟以其利少而害多若再欲加增于干犯禁令之土药似于情理大相悖谬故明达事理之人亦殊不以加征土药税为然第以事势观之各处断不能不种莺粟严禁亦属无益倘属禁令过严则洋药进口自必加增洋药一增则中国金银漏必多甚为可虑是故现拟产药省分一体加增内地土药税额并厘订章程请领种火因执照方准栽种应收照费多寡即按其所种亩数核定并于成浆时每旦加征税银以四十两为率就出产处就地征收如欲运往他处则于出口时照章再征一正税即可任便行销矣　一印花执照宜试办也此节鄙人先曾多方论及所可虑者该项印花税虽属试办亦恐与　国课仍未能裕如盖商人避重就轻系属长技惟欲开饷源似不可因噎废食有不得不先行试办以冀其成现在会逢其适正值改订通商约章之际如能乘此时与西国所派之商税大臣议妥试行印花度华洋各商亦无不相率奉行其试行之法即照各省现行之房捐铺捐例按资本之大小租值之多寡抽收于　国课固不无小补而于商民亦无异议也至现行各项之执业印谕以及凡开行号之大小牌帖地方官吏是否照章科收殊难一律其纳费之多寡亦不得而知嗣后当悉心革除另颁印花新章以期一律所收若干应将数目随时详报以备稽考而便提拨　一厘金宜更订新章也现时华官以厘金为　国家入欠之大宗在西人则无论或官或商咸以厘金为阻石贸易之一大弊病各公使与政府诸公因此事辩论数四几致舌敝唇焦目下立议裁撤厘金者颇不乏其人间有一二不愿者惟湖广制军张宫保耳今拟裁去行厘只留坐厘详细更订新章似于公家不无裨益鄙人之所以言及此者以为无论裁除何项当另筹别欠利源以抵裁撤之项庶几挹注有方饷项无竭蹶之虞然若俟筹得别项抵补再议更张恐行厘之弊永无袪除之日矣此外可议之处难以枚举兹当逐细胪列于后应乘此修订新约之际商请商约大臣于海关货税项下加征若干俾抵行厘所入之欠然后请　旨于光绪三十一年正月初一日起将现行之行厘悉予革除惟须将新章预行酌定俾便施行近来厘金一事屡经有人议及总税务司暨鄙人亦尝言及之为最难明晰之事厥有十端　一经征之员或按厘金正项或照章内所列之欠抽捐或酌当地情形数有若干皆无册籍可循　二详报督抚之数　三各省截留支用之实数　四解部与听候部拨之数　五洋货厘金征收数目　六土货运至各口出洋征收数目　七内地土货往来自行销售者征收数目　八行厘坐厘或认捐落地等项征收数目　九征收之数内有解司库者较之解部库者所差之数若何　十征收总数内除解司库及解部库外提出经费及留支之欠若何开销
以上各端询之官土中人佥无有知其详者然与厘局相近之处亦可田各知其利弊鄙人经历各省聆之各大吏厘金每年收足约可得六千万至八千万若以六千万为定额似尚充当今解部库者只一千二百万至一千六百万各省留用六百万至八百万两倘裁撤厘金以别项代之每年应筹出二千四百万两并另筹经费六百万两共三千万两揆之情理似无不足抵补厘金之欠由何而筹当以现在所订洋货之税为率前三年内洋货进口除洋药不计外共征正税六百零六万六千两其中五分之一运往内地完纳半税其余五分之四共完进口税约四百八十万两间有在租界销售者俱不纳厘金他如运销北省东省者完厘数亦甚微且有附近口岸运入内地之货少收厘金系因向海关请领子口税单之故是以厘金断不宜重逾半税至广东等省凡进口洋货所纳厘金则较进口税反逾二三倍矣然如上所言各项洋货能将行厘坐厘若俱完清则较所征之进口税可增一二倍其五分之一有请内地运单者于所抵之处完一正税或即作为落地厘金以此计之洋货进口应完内地各厘税每年足有一千一百万两又有四百万两系收自各项厘捐以之作经收员司之支销经费自属有盈无绌则综计之共有一千五百万两矣　再者裁撤厘金当思所征之洋货项下应有若干如何而能补其亏缺以中国近三年内洋货贸易而观除洋药一项不计外每年约值有一万九千五百万两所收厘数每百分以七分五核算每年约得公欠银一千四百六十二万五千两较之上列之一千五百万两仅绌银三十七万五千两若归各海关于所征之进口税内并征应需经费不过二百万两内中所增者惟重订新章防弊缉私等用耳此项厘金系征自洋式夹板等船所装之货物又由外洋各口驶至中国之华船装来货物应隶于通商各口之常关如上载百抽七五之例征税者兹亦并核在内所有洋药厘金无论循旧而行或按新订章程情形仍与以前无异去不在其列也至坐厘内现有数项应行裁撤者拟即酌加于土货之内以补其不足目今须令各省另立名目抽收其应酌加之货列下　如在当地销售之黄火因黄酒茶叶土布绸绫疋树木柴薪锡箔等项如食盐之法按斤加征钱一文之类以三万万人计每人年食六斤应多得银二百万两如此抽捐每年约增一千八百万两其应如何定章之处须候户部会同各省督抚议妥后通饬各省分征至如何酌量开办暨责成稽征之员若何考核功过悉由各省定夺此外无论华洋各货一律免抽不必专设局所如现有之牙厘总局分局在鄙意即委各州县管理自足胜任按现裁之厘金连应裁之经费每年约短三千万两并将洋货内地各厘悉予裁免改为内地运单约绌六十三万两以上共裁土货洋货等厘计有三千零六十三万两筹补之法有二　一各关代征之厘净得银一千二百六十二万五千两　一内地新增之税净得银一千八百万又新增厘金盈余约净得银二百万两共三千二百六十二万五千两其新增之税一千八百万两应须拨出所有拨解之法今亦分列于下
一拨归藩库八百万　一拨经征经费暨所需薪水工食三百万　一应拨戊戌年之偿欠五百万　一拨备意外及灾所需二百万　如上所言现拟增收之洋货税其数适与各省报解部库厘金之数相等果能裁去各厘局并阻滞贸易之分卡则公欠自必日见增多永无支绌之虞倘蒙政府俯采刍荛允将拟裁之厘加征于洋货项下改归海关代征则各省无烦报解之劳至浙江江苏湖北江西应认偿戊戌年之欠洋五百万仍由各该省司库分筹拨解鄙意窃以土货行厘一经裁撤则出口货必年盛一年商民咸沾乐利惟如此办理欲将通商各口厘金归各海关代征转恐各省以无欠支销藉口不愿将厘金常关隶于海关经管然据情理而论海关所征亦应视为归公之欠其代各省经收之欠应否留作本省之用应由各该省大吏自行核夺鄙意目今如何办法拟由中国政府自光绪三十一年起将各省现设征厘之法全数裁撤在未撤之先应特设商务局所派有大员数位专办其事设法征收弥补撤厘不敷之欠暨征收各项之法但所派大员中须慎选谙习户部欠目暨历来服官外省通晓地方征收正杂各税各一人以及谙于盐课明于理财各一人办理是事并另聘洋员一二位襄赞其间本局所创设之大旨并非为外国自行要求起见亦非中国无谓之举不过拟改先代所订征税成法以符目下理财新政所立之法总宜不忘保全商务本旨以征税愈轻为愈妙使贸易渐次振兴如进口税不宜格外加重否则进口贸易难免咸色税课即因之不无咸收出口税宜最轻以便鼓励土货出口生意此乃最要之事缘每年赔欠为数甚钜若全用现银输出恐金价高涨莫如多令土货出口犹可稍挽利权外国银行主人常云出口贸易如不加增金价更欲增昂由是言之以新约签押时金银之价值为率则四百五十兆之赔欠可暗增至五百兆上下此系一定不移之理并非鄙人悬揣之词所以土货出口中国不但应将内地各税厘一概免征即海关出口税若能察考情形可以咸收自应一律从咸最妙莫如将出口税定一数目一二年内倘逾此数目即收欠既有盈余不妨将出口税则酌加删改此数当以三千万为限缘中国若将内地各项厘捐以及查厘之分卡分别全行裁免则出口之货度必日见加多三五年之间海关所征之总数度不难至三千万之数本局所应有稽核之权令外省出官署将该署所征各种正杂税数目开单详细报明以便照单查核不得含糊声复了事致有不实不尽之处本局所亦应督令外省各官署将该署经征各人员数逐一报知以便核定去留当去者即去当留者优给薪水务使所得之资可敷事蓄无中饱舞弊情事本局所亦应咨商外省各官署竭力撙节经费如有不亲身供职者概不给薪水至　国家恩赏一节除近支王亲与功臣后裔暨有功之员致仕家居者应得赏银外余皆一概节裁京内外候补冗员亦页酌量裁汰其各省出入欠项仍归该督抚自行主持惟榷税事宜须恪遵　谕旨所订税则征纳如欲更章格外加收须出奏后奉有　特旨方准施行否则一概不能随意增改以上所云虽未提及加增税饷而讨论其实似厘金一时不撤用人一时必多则经费必大经费大则索民必苛果能撤去厘金则各局经费既无所需民间输入官家之钱自然咸少鄙意拟先改正地丁盐课次及于承种土药之地按亩收赋再试行印花税捐由渐扩充以收实效至于房捐矿税暨加征民船所运各货之捐项应仍行照纳惟沿海各税须田各加增并拟设立敷处征收内赋之局亦不可妄事开销即此数端果能俭约从事所得之欠不独可济　内廷暨国家各项之要需且自敷用而有余故不必另设抽税新法总之征税之法必须按理行事不得为安置各员身家起见以致苛刻商民又有说者以为举此数事或不免起人疑虑之处一恐外国应允而不允二恐中国无此干济之才又能操守廉明而恪遵办理者三恐撤厘之后现办厘务各人员有遣散之虞要知外人灼知中国确改历来显见之弊端归于　列圣所训忠君爱国之正道暨振兴实学鼓励商务之新法则外国不独应允且能力助其成如患人才难得中国政府若能实事求是永远施行则怀瑾握瑜之流必有崛起英才出襄国政缘待时而动者不一而足中国向例凡大员得一厘差属下所管各员悉皆另易私人前任所交亦概置弗录总其事者既以三年为率奉委各员亦当以及期而代鄙意于三年后撤厘现在任事之人届时均当满限即撤亦无妨于事刻下办法非欲尽去已经录用之人第不能再增新进之辈且会议各事既经兼用外人定能使外国实心允许力赞成功并可使中国人才确知此次维新系实在经久之举虽然犹有未尽之说在鄙人尚有前数年所拟理财数端今亦再行补述于后
一抽税之要须分贫富使富者多出贫者少出方为公允人情无论贫富皆有不愿纳税之心惟贫者为尤甚故西国征贫人之税皆用暗抽法征之于卖者之手而加于货价之内使买者无纳税之名而有纳税之实是谓暗征　二须归简易用人设局皆不宜多期于收欠多而经费省　三勿留难烦扰收税之人不可日与完税者相值时常搜马念致生厌恶之心能于一年或半年抽收一次为最简便抽数须有定准人人一律又必刊布于众使人人皆知勿得畸轻畸重任意增咸如有改章亦必先期宣示使有适从　四已征者不可重征如税则修洋货加税之后尤不可再征　五奢侈之物专为富者之用宜多征日用所必需之物贫富所共用者宜勿征　六收税之人如有额外苛索准随时上控税捐总局须有结实可靠之员专管遇有控告由总局立即派员查办使完税者无受欺之虞而收税者不敢有滥索之弊　七税捐总局外局所用员司皆须优给薪水使无内顾之忧方能洁己奉公　八勿抽出口土货及未经制造之土产中国出口土货须能与外国所产者争衡方可畅销故价值愈贱则销土愈广国之能富全赖乎此故有国者必多方鼓励其人民使物产丰马念方为得要即如中国茶产年少一年人每谓抽税过重之故虽未必尽然究非出于无因试观产茶之国无有征出口税者惟中国为然所以茶业日见咸色也　九抽税之法须合风土人情弗与制度相背　以上所论皆系入欠本源然亦有不得不并论者如征收矿税各节中国现在既准由数省开矿将来即不得谓各省尚有为难之处一概不发开采准单缘成案业经载明无论华洋各商及华洋合股开采者皆须允准如不允给洋商开采准单洋商本银既不输入中国则工程浩大华商自难独力支持惟给发此单须俟熟习矿务并谙晓西律公正之人事权允洽与否方能照行以从前发给时半属漫不经心并不为保守中国管辖之权暨所得利益等项矿务章程最要者仍有二端一中国政府于洋商开矿自宜加慎免致有永远占用土地之权二应讲求多得矿税之利所有章程可田各按西例举办惟不得事事仿行缘外国素有管辖外人之权中国尚无此例似签立合同时即应格外慎重只可发给殷实富商不得滥给行险牟利之辈如由外省发给须将合同中所载权限章程各项底稿呈与京师矿务总局察勘后方可照行惟该总局中必需有一深明矿务之大员暨一廉能之律师办理各端庶不致有违大旨中国仍应随时收回矿产之权其价应照平常估算或由两造商定亦可倘其中有关地方情事或有碍数国交涉应请局外公正之人评论如承办商人于定限之内不能如期按本缴银兴工开采中国政府亦应有权废置前据所有开矿商人商会中国亦不得滥予权制必需俟本国驻京大臣保有实心任事之据方能量予至于征收矿税总宜体念开矿生业半属险事所获之利自应听其从丰且开工经费亦极浩大盖矿产半在边境用人办事资斧须充机器运至彼处山川艰险需费较巨迨后将采出之货运至市上售销道途既叹维艰运费亦必不资足见此等开矿之事成本既大縻费亦多该商等莫不冀厚利之可收偿愿有日似抽征矿税一项不宜过重否则商人既无利可望必君羊相裹足不前所以中国政府于商人利益暨国家利权总宜两相保全持平办理征税之法或按该矿所获余利抽纳或按开出之数核征君羊议纷纷尚无定论即以按利抽税之说而论鄙意亦以为然惟需在位者确有稽核轻减之权方无掣肘之事奈中国现尚无权管辖外人若按利抽纳恐有窒碍难行之处莫如仍照出产数目核征较为妥善金矿银矿出产应照熔净之质核收税银不照初出矿之时连杂质计算盖计利抽税一节若只照帐目所列余银而核为数或绌当不及实在所得之盈也但以上各情虽经议及尚有不得不相提并论者不妨试论及之如洋人居住内地一节当俟将中国有权管辖外人之时方可听洋人在未设领事之处随便寓居按照目下情形夬不能任便外人在内地往来居住惟中国尚未能接办矿务铁路必须资仰外人襄理此节自当通融不在限内现在时当开创或不免有洋员在内地侨居以资教习之处虽为数可按籍而稽然于此事必须另设专章办理譬如此项外人既居内地遇有应缴地方官税捐须与华民视同一律且当遵守本地一切定章如有自称外人而驻京大臣及领事均不认为本国人民者即不容其在内地安居他如在内地改易华装梳辫薙发系本朝制度即视为本朝赤子故仍应归华官管辖其有诡称某国者非有该管领事文凭不能即认其为外族也
再以上曾言更订新草须设法使出口土货物产丰稔俾销土日加畅旺其畅旺之由有二　一宜咸轻出口货税　二宜使销流之上货不致变坏当愈加讲求精进以时势言之如欲咸免出口货税只有一法拟将中国向来征税章程悉行更订即以新增之税补足其数因国中向无余剩之欠以抵支销故也鄙人前拟加征货税以代坐厘及落地税者并非指运出外洋之土货乃指当地售销之土货数种而言且鄙人曾经论及嗣后出口货税应咸免数成原以进步之始藉作梯阶将来终须悉行裁免为是也其土货不使败坏与愈加精进之处兹故无待赘言惟论丝茶棉花草帽辫蓆羊毛羢六宗货物近年丝业愈趋愈下系蚕种染病所致论其事者语多可采然华官则不甚经意以致尚无成效且华官每每以华丝较昔不相上下为词所言虽是然而上等丝出数日绌下等者则日见其赢一切用费较前增加其蚕丝出口之不见少者盖亦有故系因乱丝豆及蚕茧二种外洋皆用机器缫作将中国向所视为无用者西人悉使之变为有用也现在染病之蚕既多中国此时而不急起直追设法铲除净尽必至滋蔓难图盖以植桑之数有限病者与未病之蚕所食相等第病蚕所吐之丝少而欠佳不啻徒縻叶价为可惜耳近来西商购用华丝日见短绌者皆因向日所售之好丝渐趋于下故也今欲改弦易辙应令产丝之处各设育蚕院一所提选佳种剔除病蚕即以佳种滋生之蚕子给人饲养养之有效然后出售收其值即以其值贴补院中费用更有益者再将饲养调护之法互相劝导俾乡农育蚕之家人人知其善法自无暴弃之虞矣抑有闻者每育蚕院一所年需费用不过六千两聘一洋人如隹乃有眷属可租赁民房以之栖止是故此事尤应悉心考核所费无多改观亦易将使各国之丝当莫与之抗衡不然转瞬丝市一移中国受亏更钜矣茶叶为出口货之大宗今为印度锡兰所夺数实不乏盖该处制茶之法既得其宜又善于营运窃恐后此向购华茶之俄商亦将改辙而就锡兰购运矣今宜亟使之物美价廉为先务舍此殊无他法至于种茶之美善焙制精精良大半出之山户务使制茶之法当如何而能精美销路如何而能通畅此固明达人而能考察非鄙人所能得其详所悉者每茶一旦由内地以至装运出口税捐之重约需五两贵于业此者大为不便所以茶市日见衰颓几有难挽之势其余三宗货物外人亦以制作之法敝败日甚大非昔比即如草帽辫一项现在外洋竟无人过问棉花羊毛羢成交时往往扰杂低伪之物此风断不可长嗣后当立讨以儆广东蓆亦应加意编织庶不至为日本侵夺所幸此货现尚未闻有人疵议总之以上所言聊贡一得之愚无非将应兴应革之利弊略为指陈一二以备考倘视为可行各省不乏明达事体大员自必竭尽心力为国家广开利源不当以某项难裁某缺尚优只为属员调剂瞻徇已也
　　国债各例问答                                                    
问国家之有借贷也何昉乎曰昔者英伦之于法也尝结世仇矣征赋而民不堪乃为借贷之事其贷之也非君贷之乃国贷之国货之故用之于国而利出于民民之所得国之所征也民之视国也无异大银行国之视民也无异存欠家而其为国家收发者则仍银行也故每一借欠出银行车取先出告白占定股分民之愿借此买其股分即是借银及行之既久而民便焉遂为岁入之一欠矣虽其土削入别国而得其土地者不以废约视仍案其土地人民之数而计其应还之债焉故民视　国债如泰山之安而不敢陌路视今中国借欠民以为疑必须洋关保认而借外国之债又以洋关为质是中国已不可为国而但有洋关矣欲无外人之轻视也能乎故为中国计宜法洋关设官栈罢厘金以便民国权不为外人所执则西商无从挟制矣西商无从挟制则国体尊而民不敢藐视矣不然今日用一欠而托洋关明日用一银又质洋税十年之后洋关永远归洋人管辖而户部亦渐押与外人当斯时也民尚知有中国吾不信矣　问外洋借欠以何用为最曰军火系国家安危非危急之秋民不愿贷其平常之贷者大抵乃为国家兴利如铁路桥梁电戋水沟之类因其利可以预算非如用兵胜负在所不知之数一败或与之俱穷且为生利而借则生出之利既归于民应还之息亦非损上楚弓楚得上下借此为流通而国家藉此可以整顿地面而显出太平之亦若以中国处之则以劳民伤财之事而非其人各自为民间之财不见为民间所用府库之积但见为君上所私即有盛兴西法为民生财而民且以此生财之借为国家滋扰之端矣无怪乎歌舞升平但知以文章为报国之具也　问国债能有法清偿否曰西国国债亦分二项一为永不还本其息较重一为分年还本其息较轻每到还本之年车取钩定之拈得某号之票则还某号之钱近人曾设一法以清国债谓宜重与之息至其身死而止死后本利均归国家而以还生者之息人之夭寿摊匀计算各得五十年则五十年后国债全行还清而国家尚有余利以[大](太)兴学校医院其法尚未举行然则法实未尽善今思得二法一宜用前法而兼仿人命保险公司除自戕外应归入国家之本利仍提若干为长养遗孤之资二宜兼吕宋票法凡愿借国债者每股为银四两每年开彩一次凡得头彩者赏银八万两二彩三万三彩一万四彩五千五彩一千其余五百者十百两者五十十两者百五两者千得彩者缴借票其余无彩而仍许存借票过十五年后本利所积甚为可观乃案期而还其本并带三厘之息此息不利上加利但案本案年清还若其人已死仅存寡妇遗孤则每股加给恤利三厘以人死之年起算其三为案照中国人数每人捐银五钱为银二万万以清偿日本偿欠国家即每年于盐铁丝茶火因酒当店戏园加征五百万发商生息二十年之后本利为五万万以四万万还诸百姓而以为工商农医学校案其人民之数而建立之以一万万特建银行每年提出息银存诸国库以为封桩其四则仿广东围姓之例各省分立统归官办理以应扣之欠为还国债之用如此则国债嗟咄力办而不受制于外人虽以俄法德之强奚能为　问借贷之与人国也何为即弱其国曰夫什伯相下者人之情也民之于国也亦由是焉若夫君权极重之邦民向不预国事国之借之无异君之所贷则受其制也尤易焉是故希腊受制于俄埃及受制于英高丽受制于日本无不俟其隙而执其权乘其危而挟其利今日而听朝请明日而主会盟而驻兵保护从兹起矣是故财者国之命也兵之机也借债于人无异举国而听命因人以为兵曰然则俄之于法也亦尝借贷矣未闻俄人因此而听命于法也曰俄者强国也法欲交之以为援故其于借贷也尝定联盟之约俄之借于法也其本息终须还息征于本国而还之法人则俄为失计矣而又许以出兵报仇縻烂其民而失与国之好变与国为强敌而德奥意又联盟以拒之是徇一时之请而树敌欧州也俄之计更失焉所幸者以鲁马能务之才挟法而俱东不背联盟之意且要德而俱来以散其合从之约俄于是挟两强国以东顾而地球之势乃震动焉夫以强国借贷于强国其要挟之利且若此兄非强国乎今中国借贷于俄则有铁路遍行东三省之请借于法则有割江洪连广西铁路之约借于英虽无请而藉口于江洪之割而更改边界开通西江之请亦如愿偿焉然则中国愈多事则外国更愿借以财外国愿借以财而中国愈贫弱藉非有鲁马能务之才其谁能旋转乾坤而安国家于磐石也故为中国计宜筹自借之法而不授权于人矣
  </div>
  <div class="pagination">
   <a href="皇朝经世文新编续集_page12.html">
    上一页
   </a>
   <span>
    ...
   </span>
   <a href="皇朝经世文新编续集_page8.html">
    8
   </a>
   <a href="皇朝经世文新编续集_page9.html">
    9
   </a>
   <a href="皇朝经世文新编续集_page10.html">
    10
   </a>
   <a href="皇朝经世文新编续集_page11.html">
    11
   </a>
   <a href="皇朝经世文新编续集_page12.html">
    12
   </a>
   <span class="current-page">
    13
   </span>
   <a href="皇朝经世文新编续集_page14.html">
    14
   </a>
   <a href="皇朝经世文新编续集_page15.html">
    15
   </a>
   <a href="皇朝经世文新编续集_page16.html">
    16
   </a>
   <a href="皇朝经世文新编续集_page17.html">
    17
   </a>
   <a href="皇朝经世文新编续集_page18.html">
    18
   </a>
   <span>
    ...
   </span>
   <a href="皇朝经世文新编续集_page14.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
