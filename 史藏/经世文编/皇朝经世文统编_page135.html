<!DOCTYPE html>
<html>
<head>
    <meta charset="UTF-8">
    <title>皇朝经世文统编 - 第 135 页/共 287 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝经世文统编 - 第 135 页/共 287 页</h1>
    <div class="content">驻札广东领事呈报北京公使曰纳半税而运货内地者几已绝无闻因内地华商不敢收买半税洋货之故

倘因国用支绌不得不多方筹款则违背条约征敛频烦情犹可原而所收之数解部者不到十分之三于国用何益徒以肥饱各省官吏耳然叩其官吏之廉俸多少则须用显微镜始能见也粤省有定例三条一华人自己之洋货可纳半税二洋人自己之洋货可纳半税三洋人之货已经售与华人者不能再纳半税粤省官吏于半税一事实深恶而痛疾之故华人则不敢请纳半税洋人虽纳半税而货到后仍有落地捐之征综计之视完纳金之数更多土货之自内地而运至通商口岸者亦然欲纳半税于未运之前就地先有征敛故半税之例不行是阻挠半税者以粤省为尤甚倘洋商欲在内地办货取其所办之货未经重迭征敛而成本较轻则华官必处处掣肘使其罢而后已

各口给发半税执照不能一律虽台条约载有一定办法而未能见诸施行中国理财之法不变则此事终难一律所幸者变机已兆或可拭目俟之欤

论在华商情白勒能君谓在华英商类皆按部就班守其条约已有之权利无开拓之意余曾邀集众商问我国在华商务究竟应如何整顿请各抒所见而所言皆不甚惬余之意夫中国商务之尚可大为扩充固不待智者始知而英商知之尤谂及扣其扩充之道何在则又无起而代为画一策者洋人欲办之事中国动辄掣肘使其锐进勇往之气销磨殆尽故箝口结舌袖手旁观惟归咎中国之墨守旧法不知自开利源而已

各口商务有各口之病香港所病者一为粤吏阻挠半税洋货一为中国船只纳税轻于轮船一为中国不肯在西江开埠半税之例不能畅行前已详论之矣华船之税轻于轮船尚无损于英商惟轮船公司吃亏耳西江则现始开埠而华人尚多方设法以阻挠之南宁百色之间如宜昌之于重庆宜用华船轮船祗能至南宁而止门福州所病者茶税太重约值百而抽五十福州城作为租界以外之地亦属非是

上海中国会云除公使驻札北京外每省省城应派一员公使专备我与省中大员办理交涉之事该员即归公使制以中国督抚之权甚大我国非派专员不可且驻京公使公事殷毓往往不暇兼顾商务自宜另派一商务大员专心考究振兴英国商务之道云云余谓每省派一专员无甚用处上海中国会之言曰各省督抚必体国爱民倘本省有未兴之利必思所以兴之特苦于无人相助故因循不果我若派员以作其气必有翻然改观者且可观其一变理财之法以富强其国余则谓中国会期望于各省督抚者过厚抑知各省督抚所最不喜者在变理财之法法愈乱彼愈可舞弊宦囊充足全恃乎此

刑司与总领事系绝然两事不宜责诸一人幸外部已觉其非不久将分而为之以专责任

倘准英商派华人进内地采办货物于英商不为无益至内地行轮则华轮胜于洋轮洋轮阻难处甚多也中国宜整顿圜法鼓铸钱币使通国画一否则平色多不胜其弊惟钱币画一而官失其利矣食盐价一项中国国家独擅其利倘准洋盐入口值百税百盐课可加一倍而盐借可减一半也

白勒能君谓中日之役中国商务并未因之减色惟牛庄一口为日人所侵踞至一千八百九十五年年底日人始退此外各口商务仍如未开衅端以前查一千八百九十四年及九十五年海关报册其进出口货物与价值视前不相上下其求所以然之故殆大半得力于上海驻札总领事韩能君韩君力持扬子江与上海为局外之地不能攻击至于中国大局则虽一败堕地创巨痛深而委靡不振如故不出我之所料

马关约成而英国在台湾商务一变台湾既属日本英货须纳税较多所幸者商务从此可望扩充耳台湾茶叶此后必先运至日本然后再转运出口此则于我国在门茶商大为有损也中国筹赔日本兵费恐于我商务颇有关碍洋债悉以关税抵偿而关税所缺者则势必于内地各税设法以弥补之查内地抽税约征百而中饱七十归公者祇百分中之三十分耳故商人所纳之数视归公者几至三倍之多此次因弥补关税之缺而中外商人皆须吃亏违背条约之征敛当于此愈甚

新开口岸系重庆沙市苏州杭州四处重庆则非用轮船不能兴旺沙市则洋人货无甚销路但上下轮船在此装卸货物转运他处而已苏州去上海太近所有商务皆荟萃于上海苏州不能甚兴杭州开埠后不过为土洋货经过之处浙江内地土货之出口及洋货之入浙江内地者必先到杭州再行转运如福州之绿茶此后必改由杭州而至不由宁波矣然则苏杭开埠特商务稍有移动耳挹彼注此初无加多也出口之丝亦未必因苏杭开埠而遂有所增每开新埠中国国家必谓此系让与洋人之利益而孰知所利于华人者不洋人无论其它即有税则有定关吏无私两层已大有益于华商矣

说者谓金贵银贱凡用银之国必大兴制造即如中国以前以若干银购若干货今日犹是也货价既未甚涨落工赀亦无甚悬殊而用金之国则货价与金价日见昂贵宜乎用银之国大兴制造也是说也犹未尽然中国虽号称用银而实则铜之流通远过于银农工不问银价与钱价若何彼非铜钱不收诚以日用所需用钱居多于是工价货价皆须以钱作准矣故中外贸易以金铜两品之上下为尤关要键现在以银一两 祗兑钱一千二百文前者可兑一千五百之多然价银虽跌而工价则如故前者作工一日需钱若干今日仍需若干也查上海一口纺织盛行惟究竟能否与孟哲斯脱英国著名纺织之区争胜则须视银铜之涨落耳

白勒能君谓欲兴中国商务必先富中国之民欲富中国之民必先开浚利源然以中国之政法而求其利源之畅旺是犹步而求前也中国民间之穷困至今日而可谓极矣良由肉食之徒祗知自充其欲壑视闾阎之疾苦如越人之视秦人肥瘠漠然而不动于中其尤甚者设计朘削惟恐不尽如是而民有不贫者乎

我西人亦有受损于华官之事然为息争起见苟能忍受则亦忍受之矣有时我西人与华官有所争论请公使向中国政府理说中国政府无不袒护华官即使政府允为办理行文督抚而各省督抚大都若罔见闻或谓政府行文各省时往往另附私函暗嘱各督抚毋以为意其所以行文各省祗以掩饰西人之耳目而息其忿尔

各国公使有事舍总理衙门无可告语者而总理衙门无节制外省官吏之权设遇紧要之事惟有请旨周折若此殊可厌也

中国度支日绌窘急万状乘此机会或可使中国变易征收金之法使各国允中国加收关税一倍则中国税银每年入款可增银七百万两是中国之所欲也至内地金务令中国委西人办理与海关同其所收之税与所设之卡均须有一限制惟此事大不便于各省官吏故万难应允然各省厘卡林立且派贪污之员主持其事终非商人之利也即云有背约征收之弊可将已收之款归还然非有确实证据不可在中国必以中国之人所见为证据而华人畏官如虎发瑕摘伏庸有望乎若夫加收关税每年可增入款银七百万两中国繁富数省之关卡厘金为官吏所中饱者亦有此数中国内地商务之不兴职此故也中国抽收厘金烦苛已甚镇江厘局于凡经过之货若交足值百抽十五之数则沿途所经厘卡皆可免捐镇江之例如此而商民乐从可知零星输纳当犹不止于此也故远道转输竟有货未到埠而已须售货以完厘金者矣

驻札中国领事因须审判案件不暇顾及商务为今之计各国宜专派一员管理商务既有管理之人则不第于商人有益且公使亦可以谘访一切其利便为何如乎

我西国与中国通商已久而缺憾尚多中国之所有而西国之所需者与西国之所有而中国之所需者遗漏不少我西人宜加意讲求焉

中国内地商务我西人知之未尽研究而得其精惟传教诸君是赖因渠等谙习内地情形也各通商口岸应仿照上海之法设立货会陈设各种货样纵人观览则洋货之名色品类华商可以洞然于中矣

各国制造厂应派人所出各货至中国内游历或分送或贱售以广招徕

　　中国通商各口二十一年分商务情形　　　　　
英人特甫附

中国本年篇中言本年即一千八百九十五年商务情形驻北京英公使麦格铎瑙报外部大臣沙列不雷侯所报或采各口领事论说或摘各海关册记确中利弊颇费心思查天下最著名之英国船厂及工业场中与中国有交易者共计六家所派代办之人余虽到任未几常与接谈遇事无不为其竭力图之彼固精明强干但非本国之人均他产也以英国字号而倩他国人经理其弊特甫已于中述及矣再寄货运价至英国各口与至外国各口者各不相同譬如货物运至汉勃德国城名至纽约至屋台萨俄国城名者虽往往绕道伦敦比径至伦敦者运价转贱各国颇占便宜闻英人开设轮船公司所定运价亦复如是其有损于英国商务比之各国以货物与我争利关尤甚此特甫亦详言之矣英使所述如此兹请特甫将所拟之照录于左

中日构本年年初兵事尚未已止人咸以为此与中国必大有于商务而抑知不然适相反也一千八百九十五年中国与各国互市货值约价三百十五兆两九十四年仅二百九十兆两是本年转多二十五兆两尤可异者其所加之数较之九十四与九十 三两年相比所加数目尤多比之九十二年相去尤远自不待言本年中国进出总价每百分中加八分也

英商生意本年亦有加无减各国与我争利固有其事惟其所争诚如上海领事所言仅在小件货物如火柴洋针之类若大宗货物英国犹执牛耳惟英商办事拘泥不知通融遇有交易每候华人自来他商则往往赴华人处百端兜揽此则颇有出入者也英国之商务在中国者目前虽远胜各国而交易之法若不速加整顿将来为各国所谋商务减色退落人后意中事也最难解者有英国至大字号派在中国代办之人皆籍隶他国英国字号每借手于人他国字号均由其本国人自行经理仅此一端孰轩孰轾固不待智者知之也

中国与各国互市货价除英国外计值一百八兆两其与英国进出货价比之与各国货价约可加倍英国与中国互市以香港一口最关紧要而香港则实不过转运而已其出口至中国者皆由各国进口之货物也其由中国进口至香港者皆仍由该港出口至英美印度南洋新金山及中国沿海各口也譬如蚕丝由广东出口至香港复由香港出口至法国即作为香港出口货物是以香港商务仅英与中国互市货价中之一小分也中国与英国上年进出货价计二百四兆十一万四千一百四十 五两与各国货价计八十九兆六十三万六千五百六十八两本年与英国货价二百十五兆三十一万六千二百十八两 与各国一百八兆二万九千九百九十六两

以上进出口货价数目所有各国进口至中国由中国复出口至各国者并未扣算查本年货物之由中国复出口者计值价八兆二十五万二百四十五两 上年计值价三兆五十四万三千二百八十两以复出口之货价减中国与英国及各国进出口货价即得进出口实数此节以下中论及中日所订马关条约又中法西六月三十日所订条约与商务有何关涉各情报中未将原文照录内地半税执照办法本极简便无如华官故意为难彼此争执往返行文辩论经年者有之此照有数省尚未秉公办理使洋商不失其中应得之利益其最能为难者广东官员也一千八百九十一年所发执照最多计一千九百四十六纸合货价一兆七十五万两次年华官多方阻挠有请照者或治以罪或吓以势几至无人敢请领照是年仅发四百九十二纸今年中间数月内地半税执照竟废而不用矣兹请纵言其弊洋商办货前赴内地其有执照者华官或不阻滞而此货亦经华商所购华官复从而抽任意勒索言除弊者必曰凡货物已请有执照者不准华官再行抽讵知华官勒抑之法密而且多实非英国使臣所能周知其弊之难除如此惟照此办去与中国利源最有妨华官苦不悔悟另设新法筹款以供各省藩库之用此弊终无已时　内地执照华官为难固不仅在广东已也茶叶在福州所还之内地各税比请领执照而还半税者其数尤多而本地茶商深恐华官阻难由福州出口之茶不敢请照其余各口本年发出执照数目加多惟上海

一口照数大减有数口如汕头如宜昌厘金委员均以抽杂税比仅纳半税利己尤多内地来货请照者甚少

附论出口货　中国出口货除香港外以美国所销最多本年销十五兆二十五万两上年计十六兆二十五万两其运至英国者不过十兆五十万两英国所销货价自一千八百八十五年至九十五年十年之中除九十二一年外是年所销尚不及十五兆十五万两本年数目独少印度所办货价计二兆七十五万两上年二兆五十万两其余英属所销数目无甚上下惟粤大利亚一洲连年减成而该洲本年所办各国出口货总盘合算比之前两年实有进境其出口至俄国各属者有加无减至欧洲者除英俄外计二十一兆两上年仅十九兆两八十八年尚不及十三兆两

茶　此项货物以在英国所销而言颇有江河日下之势而俄国则愈办愈多否则本年出口数目比上年必相去尤远茶务尚能支拄者赖有此耳中国茶叶美国仍喜食之但所销已不及往年之多亦年减一年上年出口至美国者计四万三千一百九十六担本年不过三万一千一百二十担广东茶务几已化为乌有本年出口数目不过一万担有上年尚有十二万担但比前年每百分中已减五十分而前年与九十二年比较又减一半矣俄商在长江各口所办之茶以汉口所出最多前年以来出口数目大加而所加之数不在茶叶而在茶砖茶饼之类此项茶砖系汉口所制专备西伯利亚及蒙古等处之用

蚕丝　此项货物为中国土产中之最著名者古时西国以丝名中国年来有丝数种出口数目大增如用机器所缫之丝上年仅出口五十万担本年加至三兆五十万担其中由上海出口最多本年该埠出口丝价计三十六兆两上年亦三十一兆五十万两现在上海所有缫丝厂共计二十五家苏杭本近出丝之处亦将次第开厂兹将九十三年至九十五年中国出口各种蚕丝数目分别列左

九十三年　　　　　　　　　九十四年　　　　　　　　 九十五年

生丝　　四万三千五百十四担　　 二万九千四担　　　　　　三万五千四百十六担
黄丝　　一万二千二百十八担　　 九千八百担　　　　　　　一万一千二百五十六担
重缫丝　无　　　　　　　　　　 五千六百八十一担　　　　一万三千六百十七担
机缫丝　无　　　　　　　　　　四千三百四十四担　　　　 六千二百七十六担

广东出口丝虽不及上海之多为数亦属不少该省地土本宜养蚕巴斯陡收养病蚕之法中国现亦用之此法系赫总税司由外洋觅得传授华人广东税司名泛雷阁者于册报丝业时曾谓该口丝厂开设未经数月而于劝教土人收养病蚕及各种深微之法已颇有成效可云云广东本年出口丝数无甚上下惟生丝一项大有进境计出口二万四千担较上年之二万担计多四千担机器缫丝该口本年系属初办计出二万担价值七兆五十万两

各项出口货上年棉花价虽涨仅出口一百兆磅本年转出口一百二十兆磅此项棉花大半发往日本现在上海及各处陆续添设纱厂将来销棉花路必愈加广猪鬃运至西国获利尚厚黄豆及豆饼自日本占踞牛庄后出口数目大减樟脑自台湾交割以来亦觉减色狗皮羊皮出口颇多合价二兆六十四万九千两上年仅八十八万一千两海关年结册报内曾论及之此项皮货天津为出口总会之区鸡鸭毛出在重庆其出货之多实属无可限量上年出口四万三千担今加至六万五千担牛皮大都由汉口出口本年皮价虽大而出口数目不如上年之多中国牛皮出口总数减成职是之由赤糖减少白糖冰糖加多汕头本年出口各种糖计一兆五十万担较上年之一兆十万担计多四十万担此货大半运至中国北边沿海各口至香港者仅四万四千担草席本年出口三十二兆余张约倍上年出口之数铺地席亦属大加计出口四十八万三千卷较上年之二十七万三千卷计多二十一万卷其中运至美国者居多菜油生意总汇之处汉口其一也本年出数稍加九江有稍有菜油出口数亦渐加草帽辫上年出口七十万担本年不过六十二万担但以天津而论本年出口数目比上年实有长进此项生意所以减色者以货色太低若不亟加整顿恐为日本独擅其利日本货价虽贵货色较佳土布出口三万六千担较上年之一万六千担已增一倍此项货物大加似宜留意现在外洋之华人咸以土布比用洋布合算

中国货物不出口至外洋者甚多若门颇有金叶出口指出口至中国各处而言计二十四兆张较上年之十七兆张前年之十一兆二十五万张实为年有加增该口袋大加本年出口之数约倍前年蒜头比上年加倍布亦加插香倍之干荔龙眼草席糖等类均属加多纸张减少柚子出口三兆个以抵上年一兆之数而黄酒减少

汉口茶务减色另有他项货物以补足之各口并无别项生意若福州出口货物仅木条橘子纸竹橄榄而木条自军务以来亦大减色本年出口之数不及前年一半烟叶出口计有数处如汕头本年出口二万八千担较上年之二万四千担亦多四千担该口出烟叶一种他处无之

中国出口五金除锡外为数甚少蒙古出锡最多其出口货中锡为大宗本年出口四万担若上年则止三万九千担门英领事谓该口出货镬运至南洋香港者颇多并谓此项铁镬中国镬匠既须缴领照费护商又须税出口税若由英国制办出口其价可比中国便宜英国铁商果能先觅镬样仿照制造发至新加坡一带销售必利市三倍也

英国进口至中国货价本年计三十四兆两上年仅二十九兆两此数殊可满意缘欧洲各国进口至中国货价除俄国外仅值银七兆五十万两英国各属来货除印度减少三兆两外其余亦属有加上年约二十兆两本年约十七兆两上年之数印在内本年数印不在内惟进口货所加数目有名无实缘有几成向来作为本国贸易今作为与各国互市数目也

英国来货最多其次则为日本本年进口至中国货价计十七兆两其中有从台湾进口货价八兆八万两亦在其内上年来货仅值九兆两美国来货比前减成上年计九兆两本年仅五兆两

棉货　此项棉货总价本年计五十三兆两上年五十二兆两所加亦不多若以十年核算一千八百八十六年至九十五年并无加增之势八十六年至九十五年之内原布白布粗布英美斜纹布及英美细布做被单布共计六十六兆六十一万三千疋而九十一至九十五年五年之内共仅六兆八十八万四千疋来货所以减少因用金之国装运布疋来华售价比往昔较为昂贵也印度棉纱进口加多及手织工业大兴又上海纺织局之次第添设亦由此耳

本年上海商务比之上年固有进境即各通商口岸亦莫不然惟各口进口货本年不及五年之多以后恐亦未必再能加增上海纺织局前已言及而张香帅在武昌所设之纺织局出布出纱亦颇不少各局所雇工人约二千八百名日夜工作工价每月自三千五百至三千七百文为止小孩约二千文每日工作十二点钟仅歇一点钟工人晚间工作能耐劳苦无异白昼九岁以上小孩工作时刻与及岁之人相同放工之期每逢初一十五等日及中国新年而已现在工作织机计一千架锭子三万七百个每日所出之布约六百五十疋所用棉花取诸本埠通州长江北岸及邻近上海各处本埠棉花长一寸中之四分之三通州棉长一寸中八分之七织布局旁现又造一纺纱厂年前当可告成备用锭子五万个其访纱机器购自道格赛之白洛格司其汽机锅炉系比国所造纺织局所延西人仅六名四系英籍二系瑞士籍有姓嚣者为总办其棉纱本地所销甚多布则出口至上海本地及长江上游一带亦颇销行中国纺织局渐加则印度棉纱及寻常布疋来货必立减也

羊毛货　此项货物本年进口至中国者约三兆七十五万两上年三兆五十万两有余进口羊毛货除意大利布各种均有加增意大利布上年八万五千疋本年六万三千疋有余惟此货并无加添之势一千八百九十四年以前有数年曾至四兆五十万两之数一千八百八十六至九十五年十年之间除九十八十九等年及先三年外均过五兆两之数羊毛货进口减少实因货价腾涨之故本年进口较多大约为做陆军号褂之需由此观之此项进口货所加之数以后能否不减尚难逆料

土　洋药进口总数本年计六兆七十五万磅合价二十九兆磅上年在八兆五十万镑以内合价三十三兆镑此货进口至中国其数自九十五年以前从未在八兆镑以下中国栽植莺粟之处现亦不少满洲所产由牛庄装帆船运至山西此种土搀假颇多中国栽植莺粟之处在西边及西南一带如四川贵州及云南是也重庆一口自一千八百八十六年至九十五年进口洋药止 一磅 耳其余栽植莺粟之处若台自一千八百八十二年以来所种加多惟由台出口者为数尚少山东通省每年所产约二万四千八百担土药零售每斤三元洋药价约倍之长江下游湖北河南各省亦栽莺粟宜昌一口几无洋药进口惟由该口复出口之土药自九十一年以来约加三十倍南边沿海各处栽植莺粟之地甚广洋药进口加多仅数处琼州其一也而十年前洋药进口至中国数目较今多多矣

五金及杂货　本年进口五金比上年减少本年合价七兆两上年合价七兆五十万两驻上海领事前于具报上海商务情形时谓五金一项大半来自英国而欧洲他国亦有运至中国与英国争利者等语查中国进口五金自一千八百八十六年至九十五年十年之内其数颇有加增上年来货固格外较多而进口五金价早年已过七兆两之数虽然各口进口五金大半为数平常不必细论

杂货之中最紧要者为煤油本年俄国及色曼曲拉来货大加而美国煤油则比上年减至不及一半一因由美国寄来存货过多一因美国一时所出不足敷用上年设油池时中国政府力拒不从而既设之后此项生意颇有畅兴之望惜英国无产油处也色曼曲拉油大半进口至琼州该处所销色曼曲拉油比美国油每罐价洋低一角煤油之用虽渐推而有数处仍恶用之此因所用之灯系日本所制危险可虑此种灯易碰翻因此失彼者不胜枚举前年重庆拨翻洋油致成巨灾当经地方官禁用煤油众意亦以为然该口九十三年进口煤油计五万五千加伦每加伦加 八升上年亦三万五千四百加伦而本年进口之数一万二千七百加伦职是故耳

火柴一项其在中国销路推广不已日本火柴进口之数远过别种本年进口不过八十五万格劳司一千八百八十六年进口各种火柴总计尚不及二兆格劳司而至一千八百九十年已过四兆格劳司之数今则倍九十年进口之数矣现在中国造火柴之处颇有数口重庆无外国火柴进口本地有火柴厂二处上年出四千五百箱本年出五千八百箱每箱计匣五十格劳司即本年共出四十一兆七十六万匣查中国内地颇有数处所用火柴甚属有限所可异者中国

本年进口火石比之上年较多一万担

本年进口之煤计五十七万二千吨上年仅四十八万六千吨嗼啡戒药上年进口之数重四万八千两本年加至七万 两米 年计十兆担上年仅六兆担燕窝人参华人嗜好中之为者以及面粉一项进口数目均有加添广东税司论进口面粉曰若永照现在中国情形南方销用面粉将推广至何地步正难臆度也

</div>
    <div class="pagination">
<a href="皇朝经世文统编_page134.html">上一页</a><span>...</span><a href="皇朝经世文统编_page130.html">130</a><a href="皇朝经世文统编_page131.html">131</a><a href="皇朝经世文统编_page132.html">132</a><a href="皇朝经世文统编_page133.html">133</a><a href="皇朝经世文统编_page134.html">134</a><span class="current-page">135</span><a href="皇朝经世文统编_page136.html">136</a><a href="皇朝经世文统编_page137.html">137</a><a href="皇朝经世文统编_page138.html">138</a><a href="皇朝经世文统编_page139.html">139</a><a href="皇朝经世文统编_page140.html">140</a><span>...</span><a href="皇朝经世文统编_page136.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
