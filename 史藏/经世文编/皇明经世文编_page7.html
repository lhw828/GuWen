<!DOCTYPE html>
<html>
 <head>
  <meta charset="utf-8"/>
  <title>
   皇明经世文编 - 第 7 页/共 172 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇明经世文编 - 第 7 页/共 172 页
  </h1>
  <div class="content">
   宣德甲寅秋、居庸之外。怀来保安宣府万全皆大熟。上虑边人安于足给。而忽警备也。乃九月甲申、　车驾亲廵饬之。词林从者士奇勉仁弘济德遵、士奇年七十、特拾舆卒二十人、而道中气候清和。动息舒徐。号令严肃。行者不劳。居者无扰。间　驻跸平旷。命将士飞放驰射。用阅武也。是月丁酉、至洗马林、盖去宣府西百八十里、洗马林者。旧名荨麻林。语袭讹也。时北虏阿鲁台之众为瓦剌摧败。狼狈假息塞下。左右从臾希合之臣。多请掩捕之者。　上曰、朕知饬备耳、困人于厄、非王者事、不听、从臣中士奇为最不习兵事间以文事承顾问而　宠遇恒均一夕召问士奇、卿数日马上亦赋诗否、士奇惶恐叩首　上慰劳再三既班师、十月甲辰至北京。扈从往复。裁二十日。其间情之所至。亦时见诸赋咏、凡得小诗若干首、并前扈从叙之记忆前五年从廵边至宣府。往复二十日。在道未尝不寓兴于诗。而以今视替。年益迈。气力益衰。词意益鄙陋。无足采。特以其发于一时之扈从而将来亦可考见岁月故遂录之而不弃云。
　　赐游西苑诗序【内苑】
　　君臣同游是盛事经济之本也故此等文皆详载之
　　宣德八年四月二十有六日　上以在廷文武之臣、日勤职事、不遑暇逸、特　勑公侯伯师傅六卿文学侍从游观西苑。以息劳畅倦。于是成国公臣勇、丰城侯臣贤、新建伯臣玉、少师臣义、少傅臣士奇、臣荣、尚书臣琎、臣濙、臣中、侍郎臣骥、少詹事臣英、臣直、侍读学士臣时勉、臣习礼、拜　命以行、时少保臣淮、来自退休承　命偕行。凡十有五人。又　勑中官导自西安门入。听乘舆马。及太液池而步。大监臣诚、奉宣　圣旨、令遍历周览。从容勿亟。于是诚导之循太液之东而南。行观新作之圆殿。返而观改作之清暑殿臣诚为臣勇等言、于此一事指出盛事二殿皆　皇上奉侍　皇太后宴游之所也。臣勇等仰瞻殿庭周庑。规制高明。缮作精密。凡所以供奉之具。洁清鲜好。靡不悉备。俯而思惟　皇上之圣孝。　皇太后之盛福。皆古今鲜有。遂拜稽欢呼万岁。乃降而登万岁山。至广寒殿而仁智介福延和三殿。及瀛洲方壶玉虹金露之亭。咸得遍造。是日天宇澄明。纤尘不作。引而四望。山川之壮丽。卉木之芳华。飞走潜跃之各适其性。万华毕陈。胸次豁然。心旷神怡。百虑皆净。信天造之佳境。而人生之甚适也。已而中官传奉　上命、赐黄封之酒御厨之珍、令咸醉而归、又拜受　命、方爵数行、时久未雨。忽云阴东来。微雨沾席。仓庚如簧。和鸣不巳。众吅以喜。相与引满劝酬尽醉而出。文词典质乃为□称臣闻一张一弛。文武之道。　皇上统四海之广。抚兆姓之众。一日二日万几。则以闲暇游焉息焉。且奉天伦之乐。于兹诚宜。又俯矜左右执事之勤。亦俾之预有今日之适。　恩甚盛也。于是羣臣欣幸遭遇、赋诗者若干人、诗总如千首、臣士奇预侍宴间于兹屡矣、是以谨序于卷端云
　　送龚宪使致事诗序【致政】
　　宣宗皇帝临御深惟安民之道。文贞当国极重此一事诏吏部凡布政司按察司正贰及府州正阙。令京官三品以上奏举。必取廉公端厚。识达大体。能为国为民者。如所举后受赇并罚举者。　皇上嗣统。申饬旧章而加严焉。由是被命之臣咸颛颛不敢以忽凡所奏举十率七八称得人于时按察使尤难其选、吾友豫章龚鐩子谏、起科日初擢给事中、升云南佥宪改广西、又改广东、用少保东莱黄公奏、升四川按察使、　命初下、中外忻忻喜　朝廷官人之当于其职。且重黄公之明知人也。岁余子谏声誉益起、葢士大士公议今宪使之贤。亦无浮誉子谏表表在甲乙数。子谏、宋吏部侍郎竹乡先生之后、笃志而清修、耿介而直谅、有学术、明大体、尝言事过直虽忤不悔所至不尚威严、而政纪清肃、除害兴利、具有成绩、如在云南、为法教屯兵引水灌田、岁免夏旱之虞、广西叛猺猖獗、都司不能制、子谏亲督官兵进讨擒戮徭寇二千余、生絷凶渠送京师、斩于都市、悉还所掠良民男女数百人、四川时、释平人死辠于十年之久未决者五十余人、皆着人耳目、其所建议便民尤多。盖其心夙夜在民。所历官或万里。或七八千里。跋涉险远。而氷檗之操久益确。仕四十余年。贫如家食旹。园田无寸尺之益。而视旧加损。此其人岂贵富之能累其心哉。今年七十有一、言于　朝、乞致事归、天官卿言鐩虽老、尚堪事事、未应退盖重贤者之去也。　上念其涉历之久且艰。竟从之。优老之仁也。子谏既拜　命过予曰、故人能无一言识别乎、嗟乎、久劳怀逸。人人同情。何独子谏哉。故赋近体诗二章、寄久要之情云耳、
　　记
　　旌义堂记
　　赐印章记
　　重荣堂记
　　旌义堂记【赈荒】
　　正统三年六月十日、　上遣行人卢懋赍　玺书旌江西吉安府泰和县民萧襄为义民、葢自　上临御以来、四方之人、仰体　皇仁、民入谷得赐玺书异数也出谷县官、预备赈荒、事日有闻于上、悉赐玺书旌褒、时士奇兼掌内制。每私怪斯举、权舆吾郡。而未闻吾邑有一人继者、葢历三岁、始见于襄。吾与襄同邑有连、且尝作宾萧氏塾、固知襄必能为义然犹怪其独缓也、今年过乡里、里耆老为余言襄之图效义久矣。属时令丞阙、簿摄令事、襄具材作义廪、言于县、请以籴官、又言愿出谷纳廪、以备赈饥、吏无赇不行岂止斯事然独奈沮善何县吏需重赂乃行襄私窃叹曰。以赂吏。曷如及饥时襄以赈民乎。不肯赂吏亦视不行明年、吉安府通判余君来掌县事、襄复言之、余君大喜、即日遣其佐视襄所作廪。而内其谷、凡千二百石、遂闻于朝、斯其所由缓也。嗟乎、水旱在古圣人之世不能无惟古圣人有备焉。故其民不病今民比比能仰体　皇仁为先事之备。食禄者乃有不能。或又寅缘以为巳利。彼独何心。如余君之明治体、豫民患、卓然其今之循良有司、何可多得哉、若萧氏之务义、厥有自来、非昉于襄也、替襄之大父思和甫、父安正甫、当元季寇乱、所在靡宁、思和甫父子挺然发帑倡义、保障其一乡、终乱不见兵祸、至于今号其里曰桃源、我国家靖宇内、定法制、简富民长万石、区俾董徭赋、思和甫与焉、惟义之行、上下赖之、后安正甫继焉、一循其父之义、及襄偕弟应又继焉、皆循大父父之义、尤格慎介然不一毫苟取、其区之民、有横恣不律者、率略之弗较。有艰窭不给者。恒加恤之。盖萧氏施义其乡。昉于襄之大父父。而至于襄益笃也。　玉音下逮、龙光辉煌、真无黍也矣、岂若世之骤兴于一人、偶见于一善、而滥冒宠锡者之可同日语哉、予既名襄所居堂曰旌义、襄来北京、属书之、予惟其宜书者有二、泰和之民、以效义荷　玺书旌褒自襄始一也、余公之廉公明决二也、遂幷萧氏世德书之、
　　赐印章记【内阁印章】
　　赐印章是异数
　　仁宗皇帝赐印章二。世宗亦有赐非阁中故事也其一范白金。广方寸。文曰绳愆纠缪。葢临御之初。召少傅臣蹇义少保臣杨士奇。至思善门谕之曰、卿二人自吾监国时相辅益甚厚、今不可以薄、但吾有过举、如未得即见、可具述其故以此封识进来、　赐义与臣各一章、且各赐小素揭帖百、俾述所言、葢求益于下之切也又召义与臣各赐象牙图书一。臣得杨贞一印。皆有玺书。盖念其尝効分寸之劳也。　宣宗皇帝赐方寸银章二其一文曰贞一居士。葢取　先帝所赐贞一章而举二字赐臣为号也其一文曰清方贞靖。时览贞一章既。顾谓臣曰、此　先帝之灼知汝也、然吾知汝亦非浅、指清方贞靖谓臣曰、此汝之所有、而吾所素知也、遂以赐臣、又谕之曰、士奇必以所辅　先帝者辅我、臣叩首对曰不敢不竭尽愚诚、既拜受赐、时皆以为千载之遭际。　希阔之大恩也。盖　仁宗初赐臣二人绳愆纠谬章。后数日亦赐夏原吉。臣冒昧进曰、文贞此请诚为得体然微有自德意凡文贞　三朝圣谕录所载多此类臣与杨荣金幼孜。实同职任。今赐不及二人。幸　天恩均之。言且再三遂　赐荣幼孜同一章。至　宣庙赐清方贞靖章。是时蹇义杨荣胡濙皆有赐。其文则各因其人而不同于乎　仁庙求益之诚切。微劳之不忘。与　宣庙之不改父臣。而褒宠之加厚。皆自古寡见。今　二圣远矣。臣之孱弱愚劣。终不能效裨益万一。徒捧遗赐而永恸、谨志之以示子孙俾珍袭云、
　　重荣堂记【赈荒】
　　皇帝临御之初、玺书数下、以恤民为首务、念旱潦之弗时而饥窘之可悯、命所司存间给济、又分命廷臣四出修备荒之政。于是四方之民。祗体　上心。竞出谷于公庾。以为荒岁赈给之助。无间远迩。风动云集。传所谓尧舜率天下以仁而民从之者也。旌褒之命。靡日不下。辉映日月。光华古今。何其盛哉新淦界江里李孟都宣德十年、尝出谷五百石、县如制建碑表之、乡人荣之、正统五年、今刑部侍郎薛君修荒政于江右、重宣　上德、风励其民、孟都跃然感激、复出谷千五百石事闻　赐玺书旌为义民劳以羊酒孟都祗诣阙谢　命光禄赐酒馔孟都更是异恩荷　天恩之隆厚。归而命其庋玺书之堂曰重荣。介武选员外郎毛谷英来谒记。以侈　上赐。以永示其后之人。予叹曰此治世盛事也。盖自吾童丱时、尝闻老长言替我　国家未一区宇也。民困于元季。兵戈寇盗乌散而鼠窜。流离颠蹷。父子夫妇。相视不能相保。所在皆然。文贞之生在元末夫岂计复见今日而为太平之幸民哉言巳且戚且忻。既复曰何以报　上之赐哉。吾谨识之弗忘。而自吾之幼而壮。而老至于今八十年。朝廷清明。礼教修举。四境晏然。民远近咸安其业。无强凌众暴之虞。而有仰事俯育之乐。朝恬夕嬉。终岁泰然而恒适者。　皇上天地之赐。岂可一日以昧报乎。民知体　上心而思效义、此天理之良心有在矣、夫能一为之可书、如一再为之、又其所出者、加倍于前、如孟都然者、尤以见好义之有诚、重荣之堂、其信可书哉、谷英历官多、明于知人、且屡道及孟都之先人有为通判为长史为县尹者、皆以忠厚为政、夫譬之木、一本所出、其性无异、则李氏之及人、岂直孟都而巳乎、因幷及之、李氏之后世、尚世承之勿隳、
　　题后
　　恭题　三朝赐诰命刻石后
　　恭题　天恩卷后
　　恭题朱孔昜所受勑命后
　　恭题谢庭循所授　御制诗卷后
　　恭题　勑谕致仕官罗崇后
　　都城览胜诗后
　　恭题　三朝赐诰命刻石后【诰命】
　　太宗文皇帝御天下二十有三年、文臣皆未有得　赐诰勑者、惟永乐十年。文臣得　赐诰及封赠祖父母妻者。尚书八人。太子少师一人。翰林则内阁之臣五人。臣士奇亦与数焉。葢时甚重之也　仁宗昭皇帝初临御。循洪武之制。文臣考最者悉　赐诰勑封赠。而首及辅臣。时制草巳定　上亲御宸翰于。辅臣制内增二语天语非故事故特详之勿虑崇高而难入勿以有所从违而或怠呜呼　明圣之心二帝三王之心也臣祗事　三圣。赐诰凡十有五通。永乐四通。洪熙十通。宣德一通。臣士奇心恒愧悚。驽钝无庸。不能效报万分之一。上有天于荣命。然不敢忽也。谨缮写刻石以永示子孙、
　　恭题　天恩卷后【恩遇】
　　叙文臣赐诰之少以见其重亦可为故事考
　　臣士奇永乐八年五月十八日、于文华殿陈情题本录副、时　太宗皇帝亲征北虏、　仁宗皇帝监国南京、中外政务、悉听　令旨裁处、臣士奇以左春坊左谕德兼翰林院侍讲、留辅导、同母之弟罗京、闻北京种田之令、祖宗时屯军之制严明如此故文贞以得请为□后来制竟纵弛矣寓书告别士奇将行、葢不得巳具此启陈情、　仁庙一再览之、以示吏部尚书兼詹事府詹事蹇义、兵部尚书兼詹事府詹事金忠、右春坊大学士兼翰林院侍读黄淮曰、士奇素无词组及私。此　从之。顾忠曰、幷永昌军役亦免之。即亲洒宝翰。题十九字于题本之后。付给事中施行。十九字即所得令旨也。又命忠速行永昌卫。且令官给宪口粮脚力归。天地大德士奇之不肖何以能报也既拜恩命。遂辞口粮脚力之赐。及部牒至永昌、宪先数日卒、卫即日发遗宪妻子男女五口归泰和从京同居、依先人之坟墓聚亲戚于里闬。优游恬嬉于无事之域。葢未尝一日忘　朝廷保全之恩也。京今岁来省士奇于北京。兄弟相对皆苍颜白颠。每论往事。感激之至。零涕无巳。罗京为文贞同母之弟姓罗氏则文贞母再适而生者也京请录当时陈情题本。以垂示罗氏子孙。遂幷志其槩。呜呼。罗氏后世。尚勉思力学务善。持身保家以不天朝廷之大德于永远哉。
　　恭题朱孔昜所受勑命后【善书】
　　宣德二年、翰林院编修臣朱孔昜所受　勑命四道、孔昜一道、其父母妻各一道、孔昜谨通录副以藏、间属臣士奇识于后、臣记忆永乐初、　诏求四方善书士写外制。善书者受清秩始于此故识之又　诏简其尤善者于翰林写内制。且出秘府古名人法书。俾有暇。益进所能。于时孔昜兼工署书。骎骎詹希元矩度风韵。伟然杰出也。一日　上御右顺门、召孔昜书大善殿扁、举笔立就、深荷嘉奖即日授中书舍人、明日有　旨、凡写内制者。皆授中书舍人葢善书授官自孔昜始后北京宫殿成。禁扁皆孔昜书。遂升编修。又五年始授此勑。编修史官也。勑文首末则当时通命史官之词。孔昜历事　四朝皆以法书被知遇。受　勑后无几升春坊中允。今虽老笔力愈劲。文贞亦善书者诫予每欲临帖可见苍然岁寒松柏也位之所进。殆未可量。纶章之褒。亦殆未止于此乎。谨拜手识于后云、
　　恭题谢庭循所授　御制诗卷后【御制诗】
　　替我　宣宗皇帝万几之暇。想见当时太平讲论道德之余。间游萟书画。时非厚重端雅之士不得给事左右永嘉谢庭循独见爱重、恒侍燕闲、语有斟酌葢庭循清谨有文。每承顾问。必以正对。尤精绘事。每有所进。必荷褒锡。此卷其一也。　上素重官职不轻。未几。进庭循五品为锦衣卫千户。盖亦兼重其为人也。今宫车远矣。庭循珍袭此卷甚谨。以臣士奇宣德旧臣。间出示之。臣拜稽瞻诵。感恸歆艳。幷发于中。有不能巳焉。嗟夫。是赐也非庭循不能得。便知非滥恩亦非庭循不足以当猗欤盛矣、若龙光宝气、上烛云汉、必有神物护持于永远、谢氏之荣。岂有穷乎。
　　恭题　勑谕致仕官罗崇后【典史致仕】
　　永乐二年正月十七日　勑江都县典史致仕臣罗崇一道、典史致仕亦有勑可见当时不卑小官如此臣崇既装潢成卷、又五年、　上廵幸北京、诏吏部驿召天下致仕官、暂任以政此事更为异数、崇至署麻城县且行、出此　勑示臣士奇属识一言。臣士奇俯伏端诵。仰惟　皇上达孝推恩。优礼耆德。　圣德隆盛。而崇老退遭逢。荣幸欣跃。感激怀报。当何如哉。孔子曰。君使臣以礼、臣事君以忠、忠者臣道之当然、今　皇上宵旰图治、孜孜焉安民之为急、崇是行、诚能精白一心、以宣扬德意、惠抚其民、使咸获生遂、庶几尽为臣以忠之义、以不天负此　勑、而宝藏之、传于子孙、光辉烜赫。其有穷乎、崇尚懋敬之哉、
　　都城览胜诗后【北京城】
　　筑都城大事也识之
　　正统四年、重作北京城之九门成、崇台杰宇、岿巍弘壮、环城之池、既浚既筑、堤坚水深、澄洁如镜、焕然一新、耆耄聚观、忻悦嗟叹、以为前所未有、葢京都之伟望。万年之盛致也于是少师建安杨公、少保南郡杨公、偕学士诸公、以暇日登正阳门之楼而纵览焉、高山长川之环固。平原广甸之衍迤。泰坛清庙之崇严。宫阙楼观之壮丽。官府居民之鳞次。廛市衢道之棊布。朝觐会同之麇至。车骑山王来之坌集。粲然明云霞滃然含烟雾。四顾毕得之。而胸次轩豁。趣与景会。乐哉乎游也。南郡公有诗、诸公皆猗和之、缀辑成卷、是时仆以　赐告南归、不及与游、既获覩羣什而歆艳焉、皆所谓登高能赋之大夫者也、讽咏之余、因嘅叹凡事之成、各有其时。　太宗皇帝肇建北京。既立郊庙宫殿。将及城池。会有事未暇及也。巳而国家屡有事。久未暇及。宣德时何以未作都城　皇上嗣大位之五年。仁恩覃霈。海宇又宁。始及于斯。而不日成。岂非得其时者乎。夫得其时而不得其人、犹未也、盖尝闻之　命之初下、工部侍郎蔡信扬言于众曰、役大非征十八万民不可。材木诸费称是。　上遂命太监阮安董其役、工役固为省矣然营卒就役亦成故事取京师聚操之卒万余停操而用之厚其既廪。均其劳逸。材木诸费。一出公府之斤有有司不预。百姓不知。而岁中告成。盖一出安之忠于奉公。勤于恤下。且善为画也谓事之成。非繇于人乎。嗟夫、一事之成、犹必得人则于为国家天下之重且大、不可推见乎、
　　碑
　　灵慈宫碑
　　灵慈宫碑　【海神】
　　起法苍古踰淮而济而汶。两京之通道也。凡南方两淮两广间东西湖湘淛闽黔蜀。其方伯郡邑百司与夫海外番国蛮夷君长之贡献朝觐受事请命者。商贾之懋迁者。往还交错。蚤暮不息。而事之重且大者。军国所用租赋悉出南方郡邑永乐初。命平江伯陈瑄率舟师道海运北京。然道险。所致无几。海运于是渐废矣乃浚济宁临清之河以达北京。以便饟运。岁终数千艘每春氷泮。则首尾相衔而上。河陿且浅。一雨辄骤溢。雨止复竭。加有洪闸之艰且险。舟稍不戒。非覆则胶。时平江公仍奉　命督饟运、嘅然念曰、凡大山长川。皆有主宰之神。能事神则受福。往年吾董海运。借神祠发论凡海道神祠吾过之必颛颛持敬如神之临乎前也间遇风涛。及鱼龙百怪有作。辄叩神佑。靡不响应。今兹祠祀未建。非缺典欤。遂作祠于淮北之清江浦。以祀天妃之神。盖公素所持敬者。凡淮人及四方往来公私之人。有祈于祠下。亦皆响应。守臣以闻、　赐祠额曰灵慈宫、命有司岁用春秋祭、于是董饟运。参将都指挥佥事汤公、节请书丽牲之石、此叚有体葢世俗所传神肇迹事。远不可质。惟神者天之所命。天固以利物为心也。神斯无不在。诚斯无不格。诚神孚而福泽降。自然之理也。既为书作宫所自、又作迎享送神之辞、俾歌以将事、辞曰、
　　洁芬馨兮芳筵、奠苹蘩兮清醑、吹参差兮鼓瑟。纷望拜兮堂下。神来降兮云中。导霓旌兮鸾葢。从海若兮河伯错玉节瑶佩。神戾止兮憺安。悦下人兮恂忱。风泠泠兮巾幕。恍若睹兮居歆。神昭昭兮在上。人总总兮在下。纷有祈兮不齐。神均锡兮灵佑。车道陆兮履坦。舟循川兮安流。风与雨兮时若。物阜成兮神之庥。岁祈报兮有祀。神倏山王矣忽旋。上卫　国兮下民生。神惠同淮流兮千万亿年。
　　皇明经世文编卷之十六终
　　皇明经世文编卷之十七
　　华亭徐孚远闇公　宋征璧上木　陈子龙卧子　彭宾燕又选辑
　　周立勋勒卣参阅
　　杨文敏公文集（颂　记　序　杂着）
　　杨荣
　　颂
　　平安南颂
　　平胡颂
　　平安南颂【平安南】
　　皇天眷命于大明、开千万世太平之鸿业、　太祖高皇帝龙飞淮甸、顺天应人、扫清六合、凡际天薄海、大小蛮夷之国、罔不臣服、岁旹贡献、杂沓、后先无有少懈、目历代以来、土地之广、幅员之长、未有若今日之盛者也、我　皇上既嗣大统、奉若天道、率由旧章、臣民守职、夙夜惟寅、蕃夷来王莫盛于　文皇帝之旹余壬申为赋以昭圣德之万一而海外诸蕃。暨诸僻远之邦。素未入中国者亦莫不梯山航海。稽颡扶服。奉表献方物。以得瞻觐　天朝为喜幸。是盖远人向慕之诚。寔由皇上怀柔之有其道也。迩者安南贼人黎季牦、及子苍济恶不才、灭绝伦理、欺天罔圣、久蓄祸心、肆狼吞噬之暴、与狐鼠狡黠之谋、贼弒其主、侵我边境、以逞凶、刼夺占城、要取其贡赋、僭称大号、毒痡其生民奸宄日滋、冥顽益甚、朝臣屡请加兵致讨、　皇上尚念无知。遣使谕以祸福。俾其自新、而贼怙终弗悛。复上表欺诳。请迎陈氏孙。特入此叚以为出兵之名尝避祸来京者归立之。　皇上信之不疑。遣使送还本国。而贼乃伏兵于途。要而杀之。事闻、　皇上召廷臣谕之曰、今四方宁靖、无事干戈惟兹安南小丑、以蕞尔之地、恃其险远、敢逞凶逆、其可置之度外乎、羣臣咸进言曰、悖逆不道、国有常宪、此而不诛、何以警众、于是不得巳告于神明、命征夷将军、率偏师往讨其罪、师行　皇上乃载谋载惟、是时犹在南都也躬诣龙江禡纛而遣之。授以神谋睿算、仍戒其毋妄杀无辜、毋毁人填墓庐室、毋剽掠子女财帛、曾未数月、师驻邻疆、不疾不除、纪律严明、甲冑精饬、旌旗炫耀、钲鼓有节、诸将士感恩慕义、人怀敌忾之心、奋迅鼓勇、径由坡垒、破鸡翎、飞渡富良江。直捣东都。遂平西都。而贼党实时殄灭。所过秋毫不犯。市肆不易。白姓引领望风来归者。日以万计。将臣乃敷宣恩意、拯其焚溺、释其胁从、遍求陈氏子孙立之。巳无遗类国中官吏耆老。咸诣军门。请复古郡县。以隶中国。设官兼治。庶几咸沐　圣朝清化。以脱遐荒夷狄之陋俗。以永永福其子孙于无穷也。捷音入奏、　皇上一从所请、以其地为郡县、设官兼理、诏为陈氏立祠。设官典祀。悉除苛虐。用其才良。而廪其无告者。中外闻之、莫不欢欣鼓舞、以为　皇上恢弘基业之功、光昭于　祖宗、而安辑黎庶之恩、遍及于天下也、臣荣备员禁掖、欣覩盛事、谨拜手稽首而献颂曰、于皇　太祖、统一万邦、普天率土、来廷来王、岁时贡献、厥篚相望、如彼葵蒮倾心太阳、赫赫端拱、而治。嘉祥屡臻。灵物毕至。文武将相。视同一体。龙兴云从。风行草靡。南平江汉、北定朔方、中原晏然、以耕以桑、闽浙蜀越、悉归版章、定鼎金陵、既盛而昌、我　皇继统、一遵成宪敬天勤民、登庸俊彦、信赏必罚、殚恶彰善、皞皞熙熙菾巳南面、万里邈远、如觌目前、幽侧荒僻、无不烛焉、聪明神圣广运如天、无微不被、无欝不宣、蠢兹南夷、肆逞悖逆、诡诈万状、罔知纪极、在廷臣庶、请加诛殛以振皇威、以靖远域、　皇帝曰吁、藐焉狂獠、敢肆凶顽、自致天讨乃命大将、以遏凶暴、以整我师、以控蛮鸟、铠仗煌煌。旗旐央央、钲鼓喧鍧。师律而臧。涉陂巨海。鲸波不扬。平跻险阻。虎豹遁藏。嗟尔蛮夷。蕞尔土壤。蜂蚁之众、狐貉之党潜形冗巢。孰使狂罔。天戈一麾白鬼胆丧、　帝戒将臣、神武不杀、歼厥渠魁、下人可活、我师我旅、毋饥毋渴、绵绵翼翼、其何能遏、　帝戒将臣、奋扬威武、相其原隰、深入其阻、旄倪毋辜、载用辑抚、虽云遐荒。我疆我土。将臣所至悉谕　圣恩振扬威武、雷击电奔、逆竖潜伏、歼拔厥根、以解倒悬、以雪陈冤、　帝谓将臣。措词皆有休要尔访陈氏。厥胤伊何。求立续嗣。咨询陪臣。曰无余裔。国人白皿伤、欷歔怨詈、　帝曰吁哉。惟彼南人、虽在蛮貊、同乎大钧、弃而弗理、祸乱弥臻、涤瑕荡秽、纲纪维新、邦之耆老、咸诣辕门。请置郡邑、维屏维藩。教以忠孝、俾知彝伦、耕食凿饮、同我夏人邦人有言、荷戈执戟、昏迷弗菾、妖狐所惑、今见王师、如拯焚溺、输诚归向、刬磢洗涤、邦人有言、聚啸跳踉、猘天所制、莫知其方、今觌义旗、正正堂堂、引拔崖石、置之康庄、扶携涕泣、指誓天日、销兵归田裂帜入室袪其狠暴、以效质实、世世臣妾、永保宁谧、将臣抚循。以宽以勤。征夫鼓舞。行旅欢欣。归牛休马。喜动风云。万姓咸曰、吾　皇至仁、捷书入奏、大赉勋庸、功逾铜柱、勒碑崇崇、凡在戎行、咸预显融、莫不稽首、惟皇之功惟　皇之功。克绍　太祖。惟　皇之基。超轶前古。惟　皇之德。上侔尧禹。于万斯年。作民父母。
　　平胡颂【平胡】
　　臣洪惟　太祖皇帝受天明、平胡元乱、为生民主、悉复中国古先圣王之政、四夷万国、罔不臣属、独元之遗孽、远窜沙漠、声教弗遵、　太祖皇帝、屡命将出师、极加追剿、虽获其部落贼酋无算。而萌孽尚未尽除。逮今　皇上即位、朝廷清明、海宇宁谧、蛮夷之国、奔走贡献、虽古替所未宾服者、亦皆向风慕义、相率来朝、侏离椎髻、辐凑京师、惟胡寇窃处塞外、弗底于治、皇上不忍绝之、高皇帝亦数遗元君及其将帅书数遣使谕以天道祸福、俾知逆顺之理、庶几、感悟、同乐雍熙、而乃悍然弗顾、凶悖尤甚、辄杀使臣、抄掠边疆、日肆毒虐、　皇上谓豺狼之性无厌、不剪灭之后必为中国恶。乃永乐七年春二月。廵狩北京。明年春正月。命　皇太子祭告　天地神祗二月丁未、　皇上躬率六师往征之。旌旗甲冑。绵亘千里。塞外广漠之地。苦醎乏水。此一大事故载之惟　乘舆所至。甘泉涌出瑞雪交下。天人协相。士无渴饥。军声大振。勇气增倍。五月巳卯、直抵斡难河、虏酋本雅失里、知天兵奄至狼狈失据、遂率其众逆战　皇上率师进击之、铁骑躏蹂、烟尘蔽空、炮声雷訇、矢锋雨集、虏众震恐失措、遂皆犇溃、本雅失里单骑脱逃、余众悉降、获辎重牛羊马驼不可胜数、六月甲辰师至靖虏镇虏酋阿鲁台复率众潜伏险阻、来拒我师、　皇上躬率贲数百人攻破之、杀戮无筭、阿鲁台潜遁、沙漠万里、氛祲廓清、旃裘部落、狡黠靡遗、奏凯班师、天威震动、乃七月壬午、还至北京、文武中外之臣、暨四方蛮夷之国、莫不奉表称贺、臣闻古昔帝王盛治之世。皆不免于夷狄之患。自周以来。历汉唐以至于宋。乃有若玁狁匈奴突厥契丹之类。数侵中国。流毒生灵。虽有贤智之主。骁勇之将。仅得少挫。其锋而已。孰能殄灭而荡除之。驯至宋亡。遂入主中夏。生民几乎左袵。而后天生　太祖高皇帝。出而挫之。芟夷羣雄。攘斥戎狄。君主天下四十余年。　皇上以神武之资。继志述事。旄钺一麾。而龙沙万里之外。罔有遗患。以为　圣子神孙万年无疆之业。其于古替因循不究。以蹈后艰者霄壤不侔矣。　圣德神功。巍然焕然。直与天地准。夫岂浅见薄识。所能形容万一哉。然臣荣猥以菲才、叨职翰墨、备员扈从于戎马之间、亲覩　皇上、躬御戎衣、以临六军、神谟庙算、机敏睿发、出奇料敌、变化若神、天戈所至、罔不披靡、是以扫除胡孽。易若拾芥。以致此万世不拔之功业也。其可无所纪述。以昭示后世、谨为颂拜手稽首以献、其词曰、　皇帝临御、圣德同天、仁声义闻、渐被八埏、车书混同、统驭夷夏皞皞熙熙、率底于化、椎髻冉裳、奔走向风、厥篚相望、罔敢不恭、惟此胡孽、潜伏荒漠、假息涵淹、仅有部落、啸聚草莽、侵挠边疆、狐鼠蠢蠢、敢恣跳梁、　帝勿加兵、谕使自悔、反拘使臣、因致戕害、　帝曰豺狼、莫克抚循、桀骜弗悛、慢天虐民、乃誓六师、大举北狩、龙旗央央、旄金戊左右、戎马万乘、桓桓天兵、金鼓一震、阴山为倾、瑞雪旹降、甘泉屡涌、士无渴饥、悉奋骁勇、直捣巢穴、万里长驱、丑虏大骇、敢逃天诛、帝训诸将、毋恣杀戮彼虽殊类均、此化育、乃锄狡劲、乃歼渠魁、降附则释、以怀以狭、获其辎重羊牛驼马、大漠其空、无有遗者、剪除遗枿、荡涤膻羊星、赫赫天威、震动朔庭、奏凯龙沙、班师振旅、士卒歌呼、万姓蹈舞、乃至京师、乃开明堂、饮至策勋、鼓锺锵锵、　帝曰羣臣。予岂究武。实奉天罚。用昭　太祖。周逐玁狁。汉击匈奴。孰若我师。剪刈无余。中叶外夷、远迩无间。亿万斯年。罔有遗患。黄河载清。海不扬波亿万斯年。播之颂歌。
　　记
　　进士题名记
　　御赐图书记
　　重建孟渎河闸记
　　固安堤记
　　进士题名记【进士题名】
　　永乐辛丑、寔　皇上正大统之二十、先是　上廵狩北京、营建都邑、至是告成、春正月元日、乃御奉天殿、受朝、万国来同、景命维新、初建北京礼部贡士之始故载之而是岁适当会试贡士之期、领乡荐而萃京师者三千人、礼部拔其尤者二百二人、三月望日、　上临轩策试、越二日以曾鹤龄为第一、刘矩次之裴纶又次之、赐进士及第、余赐进士出身有差、揭黄榜于长安门外、公卿大夫暨士庶人咸谓都邑肇建、而人才汇进如此、夫岂偶然哉、莫不欢欣鼓舞、以为目覩盛事、诚旷世之嘉遇也、有司复请题名于国子监、　上命臣荣为记、臣惟昔周之武王迁都于镐。引用此事殊有典则讲学行礼。以宣教化。以作新人才。而其子孙传绪。至于永久。盖启之者。有其道也。方今都邑告成之日。　圣天子咨询治道。登进贤良。以隆文明之运。迓千万载之太平。斯世斯人。亦何幸欤。诸君子遭际明时、题名于太学、太学贤关、天下公论所自、有其名、宜有其实以副之、诗曰、古之人无斁。誉髦斯士。　皇上之盛德也。又曰。济济多士。文王以宁。是尚有望于诸君子。其勉之哉。臣荣谨记、
　　御赐图书记【御赐图书】
　　宣德二年二月戊寅、　上御文华后殿、召荣谕之曰、古者君臣莫不同心同德、以成天下之务、君有失则为臣者匡正之、臣有过则为君者训戒之、庶几更相警饬、两无猜嫌、信所谓明良相逢、千载一遇者也、卿尝祇事我　皇考仁宗昭皇帝二十余年、竭诚效忠始终一致、及今侍朕左右、益加敬慎、知无不言、言无不当、深用嘉悦、兹特赐卿镀金银刻图书五颗曰、是时诸公皆有御赐图书而公独多志之以见君臣相与之隆方直刚正、曰忠孝流芳者、以表卿之忠实也、曰关西后裔建安杨荣、曰杨氏勉仁者、以着卿族系之所自出、幷表其名与字也、卿尚体朕至意、永永无斁、臣荣窃惟人臣之义、惟忠与诚、乃能赞辅　国家、光膺宠命、以享爵禄于悠久、苟阿狥以取容、迎合以求悦、不顾事体之重轻、不念民情之休戚、纵已之所欲言任巳之所欲为、则将无所不至矣、其可乎哉、臣荣自惴非才、夙夜祗慎、惟恐有负委托之重为愧耳、至于非分之恩。曷敢希冀。追惟初仕以至于今、历事　三圣日得侍近清光、屡沐天地大恩、眷待之隆、锡赉之厚、非一言可述、今复蒙　恩赐以范银图书、奖谕之重、制作之精诚、古今罕有、臣荣敢不敬承佩服、传之子孙、永为家宝哉、故敢具述于左方。以见　皇上眷待恩礼之隆。它日或可以备采录云、
　　重建孟渎河闸记【孟渎河闸】
　　君子之立政、有可以益国而利乎民者、知无不为、为之有力、虽疲民力而民忘其劳、耗其财而民不自恤苟或役于非所当务、则谤怨随之、其能留声当旹为利后世者几希、孔子曰、择可劳而劳之、又谁怨、孟子曰、以佚道使民、虽劳不怨其信然矣、乎、工部侍郎庐陵周君忱、奉命廵抚苏常诸郡、常之武进、故有孟渎河闸、以通东南漕运、及商贩之舟、且溉傍近田数千顷、岁久闸坏、公私病焉、常守莫君愚、图改作之、以役费繁重、弗敢专、谋于周君、议以克合、遂发往岁节省税赋浮费、以市财僦工砻石姑苏洞庭山、而舟致之、郡民皆欢忻趋事、作于旧址之南丈余其下先错列巨木戈、贯以长松、而后寘石焉、东西石甃、纵以丈计。为十有六。崇以丈计。为二百五。中广视纵当八之一。南北为雁翅状以杀水势。中夹木石凿以纳。悬板而上下之。经始于宣德八年九月、而毕工于是年之冬、用徒匠以日计。二万三千七百六十。木以株计。八千九百。石以丈计。三千五百。灰以斤计。二十二万。砖以片计。十有二万。始终董其役者。知县朱恕効劳为多、者、耆民恽昶、闸成而获利如故、莫君以为苟无记、述则后世莫知所自、遂因通判张龄来京请记于予予述图志、两浙运河贯郡城西行三十里、历犇牛吕城二埧以达京口、舟行既艰。而河小不足以通巨舰。唐元和中、刺史孟简始令开北河。自奔牛北行七十里至河庄镇入杨子江。舟无巨细。皆得径达于江。此河通则漕舟出江者速而运事及期其所系非细故也而免过埧之劳。第其水上引运河。源远不能常续。下仰江潮。去来不能常存。简于是置闸河庄。为之节制、使人以时启闭、其利益博、其惠之在人、可谓深且久矣、人以其姓名河。谓之孟渎。又谓之孟子故闸。亦以孟渎为称闸废民失其利、今得周莫二君子、协谋而更置之、二君子之惠足以继简、而流于无穷、是可尚也、
　　固安堤记【修筑固安堤】
　　天下之难治者。莫踰于水。而治水之先者。尤莫踰京师。故大禹之迹。首在冀州。岂以水之利害。所系者大。而帝畿之内。宜慎其防。以为宏远之图也欤。卢沟之河。发源太原之天池。伏流至朔州马邑从雷山之阳。发为浑泉。而为桑干河。雁门应州云中山西诸水皆会焉。愈远益大。过怀来。行两山间。拘束龃龉而不得肆。至京城西四十里石经山之东。地势平而土脉疏。冲激震荡。迁徙弗常。后魏都督河北道诸军事建成侯刘靖、及子平乡侯弘、筑戾陵堰以防之、水患以息、后人思其功、谓之刘师堰、历世既久、水势渐更、下流十五里、距卢沟不远、有曰狼窝口、时复冲决、漫流而东、浸没田庐、民弗安业、　圣朝建北京、视河为襟带。永乐间屡尝修筑。辄复颓圯。今　圣天子嗣位命工部侍郎李庸、内官监少监姜山义、山王任厥事、复命太监阮公安、少保工部尚书吴公中、总其事、且勑其务存坚久、勿为苟且、庶几暂劳永逸羣公效命、材谋具济、经始于正统元年冬、毕工于二年夏、凡用工匠二万余、月给粮饷以万计、累石重甃、培植加厚、崇二丈三尺、广如之、延袤百六十五丈、视昔益坚、既告成赐名固安堤、命置守护者二十家、建神祠于上、有司以时修祠、礼、凡督事者、悉赐钞币以劳之、其视筑戾陵堰、役费加倍、而坚实亦过之、仰惟　圣明至德、蟠际穹壤、而于京畿益图巩固、以宁济斯民于千万年、诸公亦能同寅协恭、用成厥功、盖可久可固而利益于世者不小皆所当书
　　序
　　神应泉诗序
　　大祀宿斋坛倡和诗序
　　送徐都指挥还建宁序
　　神应泉诗序【神应泉】
　　其事详于少保金公所著北征录中钦惟　皇上御极以来、海宇宁谧、祥瑞屡臻、华夏蛮夷罔不率俾、四海内外、皞皞熙熙、熏然泰和、惟北虏遗孽、倔强梗化、拘戮信使、寇攘边场、　皇上赫怒、躬率六师、往征之三月丙子、驻师于凌霄峰厥地高燥泉水歉乏、是故忽天雨雪弥布于地、士马充足、莫不欢腾鼓舞、以为　皇上至诚格天之所致也、遂踰锦水碛、历压虏川、涉金刚阜、所经之处。平沙旷漠。鹻水悉化为甘泉。丙申驻跸于清水源。地咸水涸。忽涌泉上出。滔滔汨汨。莹彻清洁。斯须滂洋、将士环睹、惊骇嗟异、咸以为除灭残胡之征也、　皇上召中官汲取尝之、味甚甘美、仍赐将士皆饮、乃命之曰神应泉、臣以菲才、承恩扈从、日近　天颜、亲覩灵异、莫効涓埃、之报、愿为歌诗、以颂公德于无穷、谨拜手稽首以献、
　　大祀宿斋坛倡和诗序【大祀斋坛】
　　正统巳未春正月、十有五日甲午昧爽　皇上以明白乙未大祀天地、乘法驾、从百官、恭诣南郊、省观牺牲品物、巳乃御斋殿、凝神端穆、预严对越、左右侍卫与臣工执事者、亦皆秉寅清之忱、思以骏犇自效、罔敢或怠、夜三鼓、　上具衮冕登坛、升降裸献、天宇澄霁、月星明润、大乐迭奏、声歌协和神祗洋洋。来享来格。礼成、和风飘扬。香霭芬馥。圣心悦怿、凡与祭者、莫不欢欣、以为　皇上诚敬纯孝之至、昭孚感格、以至于此、神之储祥、降福于国家者、岂有穷哉、予以衰迈猥承恩命、以相大礼、深窃庆幸、乃赋二诗、以纪其实、而词林诸君子属和者甚众、得诗凡若干首、夫以予之謭才、固不能诗、而国之祀礼、莫大于郊穹祗百灵、于是乎飨、　皇上至诚大孝、于是乎尽、而臣子助祭精白之心、亦于是乎见、非常祀之比也、诗之作其可巳哉、
　　送徐都指挥还建宁序【都阃还闽】
　　予尝覩国录所记自　仁宣二宗以上三司升卒皆载之是时未设抚镇事皆隶于行省故也自后替矣
　　建宁居七闽之上游、襟山环水、东邻括苍、北距上饶、而西南之间、遥控交广、凡福兴泉漳诸郡、品物之贡验。三吴两浙商贾之来往。罔不辐凑于斯。边藩要会。莫有逾于此也、　国朝洪武初、以其地重人稠、特设福建行都司、以建宁左右延平汀邵五卫所隶之、皆遴选武臣之贤能者、以掌卫事、时徐侯彦实之先公为建宁右卫指挥莅事明敏、训练有方、凡都司之事、有所疑、弗能决者、必咨问之。然后行、公夙夜悉心、勤于所事、毫发罔敢忽怠、繇是忠义闻于　朝廷、信实着于藩服、惜其蚤圽、而弗获大施、于是吾郡之士民至于今思慕之不忘、厥后侯以长嗣袭职、复莅建宁、盖侯自幼旹优游邑里、军民利病、罔不究心、及在官之日、公廉弗扰、士民悉安、官长咸加敬礼焉、洪武壬午、侯率师驻守汶上、值今　上举兵靖难、将渡大江以靖难建功故超擢而侯独挺身来归、遂授任使、擢官至指挥同知、去年夏、奉表至行在、特蒙召见、恩眷益隆、留数月乃遣、　皇上复以为是职未足以尽其才也、遂诏拜本都司都指挥佥事。给驿以还、凡列于朝者、靡不荣之、予始家居时、尝辱知于侯、今承乏词林、虽远隔数千里外、而心情之相契、有加无替、故于其归也。率秋官主事叶溥惟渊、洎建之士大夫寓于此者、相与出饯于郊外、惟渊乃举酒属予为序、以华其行、予时以匆冗弗暇、今侯之子祯、以随侍　皇太孙殿下、练习于京师、得赐归省、惟渊暨诸友复诣予请序、以发扬侯之令德、予不可以再辞、谨摭实而复之曰、夫人之所以遭遇于时、得以享厚禄丰爵者、必其德有诸巳、才足以有为、而后位称其德、才副其用、故能致远大之事功、而膺爵禄于悠久也、侯之为人、德足以愚众而敦俗、才足以修政而立事、而其威仪风裁、使阃外肃然、枹鼓不惊、士民安堵、绰然有古良将之风、此其所以荷恩眷、而承宠命也夫、
　　杂着
　　题北京八景卷后
　　题北京八景卷后
　　予尝考天下山川形胜。雄伟壮丽。可为京都者。莫逾于金陵。至若地势宽厚。关塞险固。总握中原之夷旷者。又莫过于燕蓟。虽云长安有崤函之固。洛邑为天地之中。要之帝王都会。为亿万年太平悠久之基者。莫金陵燕蓟若也。替　太祖高皇帝受天明命、混一九有、以金陵龙蟠踞、长江天堑、遂定都焉、迨我　皇上继承大统、又以燕蓟左环沧海、右拥太行、内跨中原、外控朔漠、宜为天下都会、乃诏建北京焉、及今十余年、　车驾凡两廵狩、荣叨禄翰林、既尝历观金陵之胜、今而复忝扈从、得以追陪文臣之末、随侍　皇上、遍阅北京山川之槩、退而与诸僚友讨论、莫不称叹、以为斯文千载之奇逢、一日翰林学士兼左春坊大学士胡公光大、偕翰林侍读兼左春坊左中允邹公仲熙、考求其迹、以替人有燕山八景之作、而简册无闻、今　圣朝天下一统、　皇上建都于兹、诚非往替之比、不可无赋咏以播于无极、于是仲熙倡为北京八景之诗、学士胡公两和其韵、而又序之、僚友同赋者凡十三人、荣亦厕名其间、亦何幸哉、窃自幼时尝阅地志、考其山川形胜、心目为之开明、精神为之飞动、思欲遨游览观、而不可得、及今得以循历两京。又得屡承　上命。奉使西北。由江淮道大梁洛邑踰关中。以至玉门关之外。及侍　皇上两率师出塞。肃清胡虏。北至极漠。西抵和林。观两京之地。王气所锺。寔为天下形胜之最东南西北。道里适均。真足以控制万方、而为　圣子神孙、万世盘石之基也、荣以菲材、叨逢恩遇、涓尘海岳效报未能、兹以北京八景图幷诗装潢成、因举足迹所至、书于卷末、具以诸景之槩、所以得名流于图首、诚非欲跨耀于人、人将以告夫来者、俾有考于斯、不惟知天下山川形胜之重。而又有以知八景所在。如目亲覩。有若予辈之菲薄。叨承　国家眷遇之厚。乐其职于优游。得以咏歌帝都之胜于无穷者。皆　上赐也。然则观于是者、岂无感发兴起、以自奋于　明时者哉、因书此于末简以识岁月云
　　皇明经世文编卷之十七终
　　皇明经世文编卷之十八
　　华亭陈子龙卧子　徐孚远闇公　宋征璧上木　夏允彝瑗公选辑
　　宋征舆辕文参阅
　　金文靖集（赞　颂　序　杂着）
　　金幼孜
　　赞
　　太祖皇帝御书赞
　　麒麟赞
　　太祖皇帝御书赞
　　金文靖文皇时名臣其文可采者绝少特存赞颂数篇以见当时之盛云
　　皇上宴闲、出示　太祖皇帝所书、御制嘉禾诗一首、云章烂然辉映日星。羣臣骇跃。争先覩之。即日摹刻诸石刻成取石本装潢成卷、越十有二日、御奉天门颁赐羣臣公卿、幼孜幸得与赐焉、臣窃惟　太祖高皇帝、龙飞淮右、提一旅以靖祸乱、混一六合、休养羣生、修礼乐以致太平、涵濡渐渍、垂四十年、百僚效职四夷承风、惟时嘉禾屡登、四郊之民、无冻馁之忧、庙堂之上、垂拱雍容、圣情悦豫、亲御翰墨、着为歌诗、沨沨乎、洋洋乎、雄伟壮丽、浑然天成、至其字画之超诣天机□发、森若飞动。虽龙跳虎卧。凤翥鸾翔。不足以喻其妙。此诚天纵之能。圣学之余也　皇上缵承丕绪、祗廸先猷、被阅手泽、如对　尊严、用勒坚珉、藏之秘府、以昭示万亿年。永永无极。顾臣菲薄而亦窃获此赐、宠荣焜耀、称颂难名谨当珍述、传之子孙、视为至宝、乃稽首顿首、再拜而为赞
　　麒麟赞
　　臣闻麒麟、天下之大瑞也、帝王之德、上及太清、下及太宁、中及万灵、则麒麟见、又云天不爱道、地不爱宝人不爱其情、则麒麟见、又云王者德洞沦冥、化及羣动、则麒麟见、是则麟之出、必圣人在位当天下文明之日、固不可以幸而数致也、钦惟　圣天子嗣大历服、法天图治、励精宵旰、致理万机、仁声义问、洽于远迩、德教覃被、民物和会、四方万国、靡不止帚戴、于是天监　圣德、景贶屡臻、而十有七年之间诸福之物、纷纭充牣、史不绝书、乃永乐甲午秋九月、西南夷有曰榜葛刺国、以麒麟贡、明年乙未秋九月、有曰麻林国、以麒麟贡今年秋复有曰、阿丹国、以麒麟贡五六年间麒麟凡三至京师、烜赫昭彰、震耀中外、诚千万世之嘉遇、而太平之上瑞也、昔者皇帝道隆德盛麟仅出于囿、周南虽托诸歌咏、而未覩其真、降及汉唐、寥寥无闻、今　圣天子德协重华、功高旷古、厚泽深仁、涵浸无间、而兹麟之祥、屡见而不巳、葢上天以是彰显　圣德、为王化之大成、诚宗社生灵万万年无疆之庆也、臣添列禁林、目覩嘉祯不胜荣幸、用述为赞、以传之久远、谨拜手稽首、以献、赞曰、猗欤仁兽异状奇形、二仪胚腪、玄枵降精、帝颅耸拔、肉角挺生、紫毛白理、龟纹纵横、其质濯濯、其仪彬彬、有趾弗踶、惟仁是遵、有角弗触、惟义之循、步中规矩、音协韶钧、养绥抚幼藏嘉思边、四时乘化、其鸣弗愆、是名麒麟、出应于天、待时而至、弗后弗先、万里来宾、载迈载驰、瑶光烛霄、卿云下垂、重瞳屡顾、众抃以嬉、大开明堂、坐以纳之、于惟我　皇、法天图治、声教流行、东渐西被、无幽弗烛、无远弗暨、川汇云犇、稽首奉贽、爰集大瑞、后先骈臻、何以致之、惟　皇之仁、惟　皇之仁、洽于八垠、极天际地、罔不尊亲、惟　皇谦恭、弗自为圣、匪物之珍、协于仁政、惟　皇奉天、丕显大命、圣寿万年、四方之庆、
　　颂
　　瑞应龙马颂
  </div>
  <div class="pagination">
   <a href="皇明经世文编_page6.html">
    上一页
   </a>
   <span>
    ...
   </span>
   <a href="皇明经世文编_page2.html">
    2
   </a>
   <a href="皇明经世文编_page3.html">
    3
   </a>
   <a href="皇明经世文编_page4.html">
    4
   </a>
   <a href="皇明经世文编_page5.html">
    5
   </a>
   <a href="皇明经世文编_page6.html">
    6
   </a>
   <span class="current-page">
    7
   </span>
   <a href="皇明经世文编_page8.html">
    8
   </a>
   <a href="皇明经世文编_page9.html">
    9
   </a>
   <a href="皇明经世文编_page10.html">
    10
   </a>
   <a href="皇明经世文编_page11.html">
    11
   </a>
   <a href="皇明经世文编_page12.html">
    12
   </a>
   <span>
    ...
   </span>
   <a href="皇明经世文编_page8.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
