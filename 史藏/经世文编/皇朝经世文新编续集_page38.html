<!DOCTYPE html>
<html>
 <head>
  <meta charset="utf-8"/>
  <title>
   皇朝经世文新编续集 - 第 38 页/共 52 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇朝经世文新编续集 - 第 38 页/共 52 页
  </h1>
  <div class="content">
   西教士之至中国内地为传教而往也如与民情相洽亦何烦地方官吏为之保护自民教不和巨案叠出于是保护教士一节遂为地方官吏之考成而保护之流弊致推之于争讼一切无所不用其左袒教民之威权愈甚平民之冤抑愈多而仇教者●愈逄起嫌血半【衅】日积则夬【决】堤坏防而酿去年拳匪之祸太皿【盇】非一朝夕之故矣执笔人曰世界之公理恃力与势必不足以服人虽暂时压制于先久将君羊覆之于后今教士以其本国世守之教传播于中国意甚盛也德之流行速于置邮而传命乃数十年来疑信者犹参半其采生折割之谣言固已渐次昭雪而怨恨之气并猜忌之心至今犹未能释毋亦所恃在保护而于神明感化之故或反为势力所阻欤　中国上等人之脑筋思想甚微感慨甚多方佛氏之初入也其高深微妙之理足以笼罩上等人之智慧而使之醉心于此故其粗浅者遂为下等人说法而有余虽历代攻之者颇众若唐之韩昌黎至为人其人火其书庐其居之说而头陀衲子之缾钵如故也贝文梵筴之韭轴如故也绀宇琳宫之金碧如故也卒未闻歛公怨而激众怒致仇杀相寻焚戮惨礉如今日西教之难者则以佛氏并不藉地方官吏为之保护僧徒与平民等视积久相忘别无芥[蔕](带)之嫌故也耶教则不然其保护之条订于和约辅之以国力故宗教一端干涉及于政治部而传教者于进教之人又未能从严甄别品类不齐往往为莠民逋逃之薮借以鱼肉良善地方官吏狃于保护之约章有所偏私于其间则仇教之事殆非平民之过矣夫耶稣教自明季入中国利玛窦首居京师一时公卿以下咸重其人而喜与之游其后汤若望罗雅谷南怀仁等亦相继航海供事历局是时中国之与外人习处较诸今日何如粤东一带信教者甚众官吏方行严禁而教士教民未闻别有危险之象自道光二十二年白门约中始有传教者至中国各省页一体保护地方官不得刻待禁阻明文而教案即屡见于各省试推原佛氏盛行于中土数千年相安之情形及十六世纪中耶稣教在中国之情形不诚大可悟哉　自去年扰衅后惩办罪魁至再至三一经指索无能漏网地方官吏惴惴焉惟恐保护少有不力重干咎戾近者依威教士自北京至山西一路官吏预备行舍官【馆】郊迎接待酒食宴饮礼意周浃彼教士亦遂欣然以为得计不知此特官场南犬媚上司之长技耳教士不辞辛苦劳瘁冒危险而有内地之行欲传教于土人乎抑欲传教于官吏也夫中国官吏苟下一令曰如是则得官而且得功不如是则失官而且得罪虽极丧廉耻极失体面之事皆优为之而兄于教士亦何足为异所可虑者教士既得计于官吏平民则非所顾忌纵各国亦颇悟民教不和之中欲为限制教民章程而其与人为善之欠【款】诚未尝输入众人之心则平民但见教士与吾岩岩之官吏相往还气焰为不可近而已矣东方儒宗尚有忠信以为甲胄礼义以为干橹之说太皿忠信礼义即所以为保护之具弦歌未辍匡人解围然则势力者诚非宗教家所●以自卫者也世有达者请视余言
　　拟请设立总教务司说帖并序                                     
教案之祸于今为烈去岁拳匪之乱固由六七大臣主持于内两教疆臣倡导于外而附和之大声势之众则究由民教不和蕴毒深厚所致华人言之西人亦言之不可诬也事后西邻责言中朝悔祸而政府所以责疆臣疆臣所以责州县者则除保护而外别无他法夫官之权力虽足以约束斯民使之慴伏而不敢动然当夫积忿既久仓卒肇祸万众一心舍命不顾之时则官之权力亦有时而穷而保护之说殆亦未可恃也窃谓为政之道贵于持平使传教者与夫入教者事事悉就我范围无所异于平民则教外之民自久而与之俱化无所恨于教士斯不必言保护而保护之道自在其中舍是而不责教民之结怨徒责平民之仇教以威力胁之以官权行之欲求民教相安永无祸端是犹槛眈眈噬人之虎豹而冀其不奔逸遏汹涌下注之大川而求其弗溃决也其可乎其不可乎不待智者而知之矣昨有人以所拟请设总教务司说帖见示者其说虽创辟而平实易行行之或可免教案之祸也因序其首而录其全文于后以为当轴者告焉　其言曰窃维民教相仇至今愈急地方官无论如何持平办理终形[隔]膜且事权所限其棘手情形尤难言喻若不及早筹一维持良法隐患方长某筹思至再欲使民教相安外人悦服垂诸久远可无流弊者莫如设立洋员专司其事即以其人之道还治其人凡遇有紧要教案即由该洋员等会同华官秉公核断大信昭然外人无从挟制有关大局良非浅鲜今拟简明章程数则于下　一外洋传教本为劝人为善何尝欲与政府为难无如教案一出动辄牵动大局即外人公议亦多为我慨惜只因中外殊教无人专司其事而承办教案各员平日于教务本未深谙临事又张皇失措非偏于此即失于彼畸轻畸重固尸禹咎由自取即使尽心办理而民教两端各执一理安能尽如人愿今欲救此弊莫如专设洋员司理教务遇有紧要案件会同华员随时斟酌秉公判结该洋员职守攸关绝不致有所偏袒结怨于民而地方官亦可从此省事不致左右为难　一外洋教会甚多更仆难数今拟由天主耶稣各教会中令其由牧师神甫中公举天主耶稣各一员在北京职如总教务司可名曰天主总教务司或耶稣总教务司月授薪俸若干各教会公举定后由总署奏明札委一如总税务司旧制　一南洋再设一副教务司以协理其事亦可酌给薪俸其余内地如有应设教务分司之处将来由总教务司随时禀请酌给顶戴宝星等类以示荣显而不必另付薪俸　一总教务司等只此数员薪俸不妨从优俾得尽心任事惟遇有办理不善或众望不孚之处中国政府有随时撤任之权另由各教会公举他员接充其任惟页向在中国多年及精通华语者方能与选　一以上所拟设各洋员原系为议办重大教案起见至于零星教民细案仍由各地方官随时自理不得推诿以期省便而专责成　一凡教士教民皆不得借故干预地方公事宜由总教务司妥议定章程通饬遵行　一凡教民中如假托奉教凌侮乡民者应由总教务司妥议专条从重治罪　一凡民教各案由各教务司议定曲直后即就近交地方官治罪　一凡牧师神甫跋涉重洋逢人劝化多多益善本无民教之分今既出头办事职守攸关自当格外公允断不致有偏袒教民自损声望之理况更有华官会同商办则其中情节必可尽臻妥善无容过虑而该总教务司等既为各教会所推荐公举之人自当众情悦服遇有重大案件静候议断苟非不得已该公使领事等自不烦过问以省事端而全交际　以上所拟各节乃其大田各情形询诸西人颇为许可将来果欲举办再当集思广益另订详细章程必页于民教两有裨益方可施行大局幸甚
　　论设立总教务司之关碍                                    
前日贵报所载某员拟请设立总教务司说帖余读竟叹曰某员之为是说帖也其殆未思夫总教务司一设则教权骤长而民教之仇愈激而不可遏也夫此次拳匪之乱实源于民教不和此其故中国人知之即西国人亦无不知之太皿【盇】非各省人民均与教为仇则乱事之起断不至一呼百应至如此捷速而非教民实有致恨之由则亦断不至各省人民均与教为敌今当联军驻扎京畿各国西人共见共闻之时该教民等尚敢倚势凶横杀掠讹索不可枚举致使为教兴师之联军亦未能秉公惩办凡滋事教民多有置诸极地者西员于此事持正办理该处华民颇深钦佩今某员说帖乃欲该教等设立总教务司是不啻以华官管理民教之权使该教自行管理矣夫教案之起由于教民多不安分而教士又往往袒庇教民小民怨恨日积以致酿成巨祸今设立总教务司试问教民果能从此安分乎教士果能从此不袒庇教民乎吾恐从前州县能了之案今必至京城始能了矣昔之教民仅藐视州县者今且藐视督抚矣夫总教务司既为教中所保则自应受保护本教之责彼教民理短之事必不自认理短也而以为平民之刁狡以求直于教士教士若不得直于官必不自认为袒庇教民也而反以为官袒庇平民以求直于口心教务司试问口心教务司于此果能秉公办理乎即使秉公办理教士等必谓其失去保护本教之责而尽力攻去之我　朝廷能不准许乎且京城设总教务司而各府县仍由华官独断则教民必谓府县枉断而求伸于总教务司若使各府县均有教士陪审则教民必各倚其教士而求讼之直将何以处之又说帖中谓总教务司可由中国政府随时撤任吾恐如果政府因总教务司偏袒不公而欲行其撤任之权则各教会必力争争之不得则必挟国力以相抗吾恐此条之设虽有如无也且中国向来延请西人所订合同思虑极为周密犹尚有不遵合同随意索扰之虑兄骤与以重任乎平民见官场偶因讼事见西人尚疑为偏徇若竟请教中自树总教务司则更以为政府偏崇西教而教中谅亦必指此为偏重该教之据借以欺压平民而仇恨之心必转而愈甚又中国向来虽崇奉孔孟之教并未设立总教名目今独于天主耶稣两教如此办理更足动愚民之疑虑况两教教民本多水火向来为天主教民迫胁之人往往入耶稣教以求胜各省两教争斗斗【鬪】之案已层见叠出将来若有天主总教与耶稣总教争辨不夬之时不知从何法以处之总之治民之权应出于一断无出于二之理今若患教案之难办惟有审正律例慎选有干力之州县使莅其事则教民自不能恣横而又广开民智使民间咸知与外人相处之道则平民自不致无端恣闹若不致力于此而惟末之务吾恐教权骤长而民教之雠愈激而不可遏也　按某员之意太皿【盇】谓各处教士教民散而无纪不如立一总教务司使事有归宿且既受　朝廷之官禄自不能不受我之责成其用意亦甚善然总教务司既由其本教公举则彼自必以偏袒本教为事必不能秉公办理以之民教公平而地方官办理教案则必愈形棘手不揣冒昧作为此论质诸某君当亦以为然也又说帖谓系仿税务司之例然中国设税务司体例亦未尽善若总教务司则关石更多不可不防
　　论和约宜订教务专条                                       
北方自拳匪构衅大局糜烂非一日矣迩者偿欠【款】议定和局将成海内举欣欣然有喜色谓中外可敦辑睦士民重者见升平而吾独以为和约虽成未足恃也不揣其本徒逐其末其乱将不旋踵而复兴何则事必有其本祸必有其根其本不端而事能治者非所闻也其根不绝而祸能平者未之有也试思此次之乱人民何为而涂炭为教民相争而涂炭也　乘舆何为而播迁为民教相争而播迁也两洋商务何为而衰微八国联军何为而驰骋为民教相争而衰微而驰骋也然则其事由于民教不洽其祸成于民教相哄民教实启衅之本今各国不欲辑衅则已各国而苟欲辑衅则和约宗旨自当调和民教如何防微杜渐如何正本清源如何持平交涉以息其龃龉如何通融办理以平其仇恨一一订为规条庶可隐弭民教之争永保和平之局乃观和约十二条竟置民教于不问呜呼此所谓不揣其本徒逐其末而欲其争端永息乱事不兴其可得乎解者曰各国之于东亚挟其膨胀政策为开疆辟地之谋苟民教多一争端即时局多一变故此正各国可乘之隙也何不利之有而必欲别订规条则应之曰此实不然民教相安为中国之利即为各国之利民教相争为中国之病即为各国之病故无论为民计为教计为中国计为各国计要皆宜订立专条使民教永远相安斯固救时第一要义也今以理论言华人性质者必曰其势涣而情离无难用我压力不知压力愈钜则激力愈猛激力愈猛则阻力愈长此则力学之理固然矧以中国幅巾员十八省生齿四百兆而欲端用压力奴隶牛马任我所为太皿【盇】亦不易得之数则与其凌轹而起多事之渐何如和平而为息事之谋此教务不可不订专条以善其后[者](仇)一也更以势者见此次议和息战未尝不创钜痛深果为压力可制之民则必毖后惩前不敢有所变动乃北方联军未退而民教之仇杀时有所闻驯至诸暨愚民亦有闹教之事然则民教无以善其后后日之积嫌生隙积怨成仇蕴毒之深酿祸之巨恐有甚于今日者是固中国之祸是岂西人之福此教务不可不订专条以善其后者二也各国之于中华开埠通商无不志在商务而英人在华商务尤巨百分竟居六十二分则必利于无事此次北方有事南方商务大减是故欲兴东亚商务自当绸缪未雨别筹妥善之法永弭民教之争庶几中外相安商务可蒸蒸日上非然者乱势日滋商途日塞岂不大负互市之初心此教务不可不订专条以善其后者三也迩者钦奉谕旨刊刻誊黄举凡保护不力各官及私设仇恨西人各会一则申明处分一则切实严禁则此后保护教堂官自不敢疏忽但恐其不敢疏忽于教转而疏忽于民则民之结怨益深教之所处益险实非长治久安之道况抑民即激民之变省事即多事之阶万一衅起细微而会匪奸民复从而煽惑人心酿成祸乱则官法亦有时而穷此教务不可不订专条以善其后者四也然则端条之诗奈何曰此非一言能尽然论其大纲则不外乎持平办理故欲永和民教一言以蔽之曰不问其民不民教不教事必以是非为断情必以曲直为衡而已
　　教育当定宗旨论　　　　　　　　　　　
中国之新民
人之所异于君羊【群】物者安在乎凡物之动力皆无意识人之动力则有意识无意识者何不知其然而然者是也亦谓之不能自主有意识者何有所为而为之者是也亦谓之能自主夫植物之生也其根有胃吸受膏液其叶有肺吐纳空气其所以自营卫者不一端焉虽然不过生理上人物体质生生之理日本人译为生理学自然之数而已彼植物非能自知其必当如此不当如彼而立一目的以求之也其稍进者为动物饥则求食饱则游焉息焉求而难得者则相争其意识稍发达田各知所谓当如此不当如彼者然必如何然后能如此如何然后不如彼非动物所能知也最下等之野蛮人其情状殆亦尔尔要而论之则植物之动全恃内界自然之消息者也动物及下等野蛮之动则内界之消息与外界之刺激稍相和合者也皆不知其然而然者也若人则于此二界之外别有思想别有能力能自主以求达其所向之鹄若是者谓之宗旨　宗旨之或有或无或定或不定或大或小或强或弱恒为其人文野之比例差夫野蛮人之筑室也左投一瓦焉右堆一石焉今日支一木焉明日畚一土焉及其形粗具曰是苟完矣因而居之若文明人则必先出其意匠画其图形豫算其材器未鸠工之始而室之规模先具于胸中矣野蛮人之治国也因仍习惯不经思索遇一新现象出则旁皇无措过一时算一时了一事算一事若文明人则必先定国体焉定宪法焉或采专制之政或采共和之政皆立一标准而一切举措皆向此标准而行若是者所谓宗旨也未有无宗旨而能成完全之事业者也故夫负襏襫栉风雨于畦陇者何为乎谋食之宗旨使然也涸口沬糜脑力于窗下者何为乎求学之宗旨使然也挥黑銕流赤血于疆场者何为乎争权利之宗旨使然也然则无宗旨则无所用其耕无宗旨则无所用其学无宗旨则无所用其战百事莫不皆然而育其一端也　文明人何以有宗旨宗旨生于希望希望生于将来必其人先自忖自语曰吾将来欲如是如是此宗旨之所由起也曰吾将来必如何然后可如是如是此宗旨之所由立也愈文明则将来之希望愈盛教育制度所以必起于文明之国而野蛮半开者无之何欤教育者其收效纯在于将来而现在必不可得见者也然则他事无宗旨犹可以苟且迁就教育无宗旨则寸毫不能有成何也宗旨者为将来之核者也今日不播其核而欲他日之有根有芽有茎有干有叶有果必不可期之数也　一国之教育与一人之教育其理相同父兄之教子弟也将来欲使之为士欲使之为农为工为商必定其所向焉然后授之未有欲为箕者而使之学冶欲为矢者而使之学函也惟国亦然一国之有公教育也所以养成一种特色之国民使之结为团体以自立竞存于优胜劣败之场也然欲达此目的夬非可以东涂西抹今日学一种语言明日设一门学科苟且敷衍乱杂无章而遂可以收其功也故有志于教育之业者先不可不认清教育二字之界说知其为制造国民之具次不可不具经世之炯眼抱如伤之热洞察五洲各国之趋势熟考我国民[族](旅)之特性然后以全力鼓铸之由前之说则教育宗旨所由起也由后之说则教育宗旨所由立也　吾国自经甲午之难教育之论始萌蘖焉庚子再创一年以来而教育之声遂彳扁【徧】满于朝野上下此实渐进文明之一征也虽然向彼之倡此论任此责者果能解教育之定义乎何所为而为之乎果实有见于教育所得将来之结果乎由何道以致之乎叩其故则曰外国皆有教育吾不可以独无之云尔至外国何以有吾国何以无外国何以为之而能有功吾国何以为之而久无效此问题非彼等所能及也英有英之教育法有法之教育德有德之教育日有日之教育则吾国亦应有吾国之教育此问题更非彼等所能及也其下焉者见朝廷锐意教育我亦趁风潮附炎热思博万一之宠荣其上焉者亦不过摭拾外论瞥见欧美日本学制之一斑震惊之艳羡之而思仿摹之耳审如是也是何异鹦鹉闻人笑语而亦学语孩童见人饮食而亦思食也审如是也则今之所谓教育论者全尸禹无意识之动未尝有自主之思想自主之能力定其所向之鹄而求达之与动物及下等野蛮之仅藉外界刺激之力以食焉息焉游焉争焉者曾无以异以是而欲成就文明人所专有之教育事业岂可得耶岂可得耶　虽然吾骤责彼等以无宗旨彼必不服何也彼固曰吾将以培人才也开民智也若是者安得谓非宗旨然则吾于其宗旨之果能成为宗旨与否其宗旨之有用与否无弊与否其宗旨能合于今世文明国民所同向之宗旨与否不可不置辩夫培汉奸之才亦何尝非人才开奴隶之智亦何尝非民智以此为宗旨谁能谓其无宗旨者耶彼等之宗旨虽未必若是然五十步与百步之间非吾所敢言也试一繙前者创办京师同文舍官上海广方言舍官之档案观其奏摺中公牍中章程中所陈说者何如此犹曰在内地者试一游日本东京中国公使舍官中附立之学堂有前使臣李经方所题一联云
斯堂培翻译根基请自我始尔辈受朝廷教养先比人优　此二语实代表吾中国数十年来之教育精神者也舍翻译之外无学问舍陞官发财之外无思想若此者吾亦岂能谓其非宗旨耶以此之宗旨生此之结果吾中国有学堂三十余年而不免今日之腐败所谓种瓜得瓜种荳得荳丝毫不容假借者也今之教育者必曰吾之新教育不如是吾将教之以格致物理吾将教之以地理历史吾将教之以政治理财若是者谓为学科之进步也可至其宗旨之进步与否非吾所敢言也夫使一国增若干之学问知识随即增若干有学问有知识之汉奸奴隶则有之不如其无也今试问以培人才开民智为宗旨者其所见果有以优于李经方联语云云者几何也吾敢武断之曰此等宗旨不成为宗旨何也教育之意义在养成一种特色之国民使结团体以自立兢存于别国之间不徒为一人之才与智云也深明此义者可与语教育焉耳　吾欲为吾国民定一教育宗旨请先胪列他国之成案以待吾人考而自择焉凡代表古代者三曰雅典曰斯巴达曰耶稣教代表现世者三曰英吉利曰德意志曰日本　第一雅典　雅典者古希腊市府之国而民政之鼻祖也其市民皆有预政事之权故其教育之宗旨务养成可以为市民之资格奖厉其自由之性训练其断事之识又雅典人所自负者欲全希腊文化之中心点集于其国也故务使国民有高尚之理想有严重之品格有赅博之科学一切教育条理皆由此两大宗旨而生故其国多私立学校授种种君羊学哲学等其人重名誉轻金钱有以学问为谋生之具者则若鄙弃之不与齿其结果也立法行政之制度在上古号称最完善至今为各国所仿效而大儒梭格拉底柏拉图阿里士多德皆生于其间　第二斯巴达　斯巴达者亦希腊一国与雅典对峙而贵族专制政体之名邦也其教育制度由彼中大立法家来喀格士所定其宗旨在使斯巴达为全希腊最强之国故先使全国人为军国民一国之子弟一国所公有也父母不得而私之童子年七岁即入公立学校养之教之皆政府责任惟其以专制为政体也故务束缚之养其服从长上之性非至四十以上不能自由惟其以尚武为精神也故专务操练躯体使之强壮每使之历人生不能堪之苦工有过失者鞭挞楚毒于长老之前纪律极严一国如一军常以爱国大义讨实而训警之故敌忾之心无时或忘斯巴达之教育即由此专制尚武两大宗旨而生者也其结果也使其国狎主夏盟雄长诸侯　第三耶稣教会　耶稣教之教育非国民教育也虽然其宗旨之坚忍而伟大有深足法者且中古一戋之文明赖之以延近世无量之文明因之以发故不可不论及之耶稣教无固有之教育法无固有之学制无固有之教授材料语其特色则以耶稣为教育之理想以耶稣为教育家之模范也其宗旨在严守律法而各自尊其自由权且互尊他人之自由权以至诚起信为体以杀身成人忍辱耐苦为用当中世之初教会本无学校而此宗旨所磅石薄郁积愈光愈大及今日而耶稣教之学堂遂彳扁【徧】于大地其结果也能合无量数异国异种之人结为一千古未有之大团体其权力当与国家相颉颃时或驾而上之　第四英吉利　盎格鲁撒逊种者今日地球上最荣誉之民族也其教育之宗旨在养成活泼进步之国民故贵自由重独立薰陶高尚之德性锻链强武之体魄太皿【盇】兼雅典斯巴达之长而有之焉英国之学校特注重于德育体育而智育居其未若以学科之烦程度之高论之则英国之视诸国瞠乎后也而绝大之学者绝大之政治家绝大之国民出焉何也其教育之优点不在形质而在精神其父母之视子女也不视为己之附庸而视为国民之分子其在家庭其在学校皆常有以启发其权利义务之观念而使知自贵自重其所教者常务实业使其成年之后可以自立而断绝其倚赖他人之心自其幼时常使执事使其有自治之力虽离父兄去师长而不至为恶风潮之所漂荡故英美国民皆各有常识各有实力非徒恃一二英雄豪杰以支拄国家者也以故六洲五洋中大而大陆小而孤岛无不有盎格鲁撒逊人种之足亦而所至皆能自治独立战胜他族太皿【盇】皆其教育宗旨所陶铸非偶然耳
第五德意志　德国新造之雄国也其教育宗旨可分两大段一曰前宰相俾士麦所倡者二曰今皇维廉第三所倡者前者民族主义之宗旨也后者民族帝国主义之宗旨也当十九世纪之前半日耳曼民族封建并立无所统一大政家士达因大文家盎特等倡之俾士麦承之端发挥祖国之义唤起瞢腾涣漫之人心使为一体其时普国学制之善甲欧陆大将毛奇尝指小学校生徒而言曰师丹之役非我等能胜法人而此辈之能胜法人也可谓至言而小学校生徒何以有如许势力非徒以其功课之完密而已实其爱祖国爱同胞之精神为之也及今皇即位常勃勃然欲龙跳虎掷于大地而首注意于教育宗旨彼尝自撰束力语数千言论改革学风之事曰我普通学校我大学校有共当努力者一事曰教养一国之少年使其资格可以辅朕为全世界之主人翁是也此其气象何等雄伟其眼光何等远大而今日德意志民族所以駸駸然几与盎格鲁撒逊代兴者则皆此二大宗旨之成绩也　第六日本　日本自距今三十年前为封建之国者殆八百年故有一种所谓武士道者日人自称之为大和魂即尚武之精神是也又日本帝统自开国以来一戋相承未尝易姓故其人以尊王爱国合为一事尚武尊王二者实日本教育宗旨之大原也故国家思想发达甚骤自主独立之气磅石薄于国中能吸取欧西文明食而化之而不至为文明之奴隶智育体育皆日进步其结果也能战胜四百兆民族之中国三岛屹立东海为亚洲文明之魁　由此观之安有无宗旨而可以成完备之教育者耶安有无完备之教育而可以结完备之团体造完备之国民者耶夫无团体无国民则将不可一日立于大地有志教育者可无儆欤可无勖欤　以上六种举其宗旨之长者以示标准请更论次其短者其在雅典偏于哲理溺于文学强武之气稍缺其所养成者只能为市府的民族不能为国家的民族故雅典亡而其文学亦与之俱亡是可为人民恃国家而存立之明证也其在斯巴达专制暴威太甚侵个人之自由权其民不能离政府之外而自成一活泼强立之国民故其末路诸市叛之失盟主之地位而遂不能复兴其在法兰西自拿破仑称帝以来中央政府之权力过大其所设学校皆务养成官吏以供己之指挥迄今垂百年虽政体屡更而此风迄不能改故法国学校之学[生](主)惟以试马念及第为第一要件其国民以得一官一职为第一宠荣虚文盛而实业微形质多而精神少故法人与英人德人相驰逐于世界而夬【决】不足以相及其在奥大利前宰相梅特涅以十九世纪第一奸雄把持其政局者四十年其宗旨务在压制民权柔和民气教以极陈腐之耶稣圣诗极烦缛之罗马文学卒亦枉作小人民权之气终不可遏而奥国国民受毒既久元气难复至今犹不能与列强并也其在俄罗斯为今世专制第一雄国其教育事务受监督于宗教大臣之下所谓希腊正教总监者也俄以专制政治立国自不得不行专制教育然以一政府抗世界之大逆流恐不免举鼎绝脰之近者学生骚动之风潮日盛一日去春之事俄皇固不能不让步焉矣其在日本自三十年来震于欧西文明专求新智识之输入而于德育未尝留意既已举千年来所受儒教之精神破坏一空而西人伦理道德之精华亦不能有所得青黄不接故风俗日坏德心日衰至今朝野上下咸孜孜研究德育问题而大势滔滔竟如抱束薪以塞瓠子毫无所济有心者咸忧之焉以上数端亦近世教育界得失之林也　朱子曰教育者如扶醉人扶得东来西又倒教一人如是教一国殆更甚焉宗旨一偏其流弊中于人心往往有数十年数百年而不能拯其失者观于法兰西奥大利日本之前事可为长太息焉矣夫偏犹不可何况于误误犹不可何况于无试问中国今日所谓教育家者为有宗旨乎为无宗旨乎曰无也谓彼以教汉奸育奴隶为宗旨其论未免太苛吾信衮衮诸公之必不然也然舍此以外竟未闻有一人提出一宗旨以表示于国民者何也闻甲之言曰英文要也则教英文乙之言曰日本文要也则教日本文丙之言曰历史地理要也则教历史地理丁之言曰师范要也则教师范戊之言曰体操要也则教体操己之言曰小学校最急也则称道小学校庚之言曰教科书最先也则争编教科书如蝇之钻纸任意触撞如猴之跳戏随人低昂如航海而无罗针如抚琴而无腔调虽欲以成一小小结构犹且不可况乃为四万万厖大国民之向导者耶且前者人人心目中无所谓教育者则亦已耳今既有之则发轫之始实为南辕北辙所关播核之初永定苦李甘瓜之种庄子所谓其作始也简其将毕也必巨今乃以乱弹之曲鱼目之珠盲人瞎马夜半临池天下可悲可惧之事安有过此者耶安有过此者耶
然则为今日之计奈何曰第一当知宗旨使欲造成文学优美品格高尚之国民也则宜法雅典使欲造成服从纪律强悍耐苦之国民也则宜法斯巴达使欲造成至诚博爱迷信奉法之国民也则宜法耶稣教会使欲造成自由独立活泼进取之国民也则宜法英吉利使欲造成团结强立自负不凡之国民也则宜法德意志使欲造成君国一体同仇敌忾之国民也则宜法日本苟不能者则虽学法国之拿破仑可也学奥国之梅特涅可也学俄国之皮里加辣陀现任宗教大臣可也彼其宗旨虽谬然彼固有所为而为之犹胜于无意识之动力仅感受外界之刺激突奔乱撞与动物野蛮无别也故必先知宗旨之不可以已然后吾敢以更端进也　第二当择宗旨今欲于我四万万同胞国民求一适当至善之教育宗旨果何所适从乎雅典斯巴达前去刃之骨董也其精神可采其形质万不可师耶稣教于欧洲文明甚有关系焉然今亦已成退院之僧于国家主义时代颇不适用且其经累次枝节与吾民族几炭不相容其不可行无待言也或曰俄罗斯与中国政体相近宜学之然俄人于内治方且不能抗大势而思变计吾何为蹈其覆辙焉或曰法兰西久为欧洲文明之中心点又为十九世纪全球之原动力盍试效之然法民好动吾民好静其性之相反太甚且案之历史地理之位置无一彷佛者乌从而追之近年以来吾国民崇拜日本之心极盛事无大细动辄曰法日本虽然日本非吾之所宜学也彼岛国吾大陆一也彼数千年一姓相承我数千年禅篡征夺二也彼久为封建民习强悍我久成一统民溺懦柔三也无已则惟最雄伟之英吉利与德意志两民族乎英人性喜保守而改革以渐此我所宜学者也德人昔本散涣而今乃团结此我所宜学者也虽然彼英德民族者亦皆各有其固有之特性积之千余岁养之百十年乃始有今日又非我空言疾呼曰学之学之而遂能几者也　第三当定宗旨然则我国国民教育之宗旨究何在乎曰今日之世界民族主义之世界也凡一国之能立于天地必有其固有之特性感之于地理受之于历史胎之于思想播之于风俗此等特性有良者焉有否者焉良者务保存之不徒保存之而已而必采他人之可以补助我者吸为己有而增殖之否者务刮去之不徒刮去之而已而必求他人之可以匡救我者勇猛自克而代易之以故今日各国之教育宗旨无或有学人者亦无或有不学人者不学人然后国乃立学人然后国乃强要之使其民备有人格谓成为人之资格也品行智识体力皆包于是享有人权能自动而非木偶能自主而非傀儡能自治而非土蛮能自立而非附庸为本国之民而非他国之民为现今之民而非陈古之民为世界之民而非陬谷之民此则普天下文明国教育宗旨之所同而吾国亦无以易之者也试问今日所谓教育家者曾有见于此焉否也试问彼辈所用之教育方法其结果固能致此焉否也　两宗旨或数宗旨对抗并行可乎曰可世界之进化也恒由保守进取两大势力冲突调和而后成有冲突必有调和或先冲突后调和或即冲突即调和譬若甲之见以为端制政体适于中国者则用全力以造端制之国民可也乙之见以为立宪政体丙之见以为共和政体适于中国者则用全力以造立宪共和之国民可也但使其出于公心出于热诚不背乎前所谓普天下文明国共通之宗旨则虽为斯巴达可也虽为俄罗斯可也虽为美利坚法兰西可也而必页有贯彻数十年之眼力擎举全国民之气概而不可如动物野蛮之受外界刺激而为无意识之动教育云教育云如是如是　或曰如子所云不可不待诸政府当道之有大力者曰是不然吾非不以望诸政府然不能专诿诸政府勿论远者请言日本日本之福泽谕吉非穷乡一布衣乎终身未尝受爵于朝然语日本教育界之主动者千口一舌千手一指曰福翁福翁何以故有宗旨故耗矣哀哉吾中国至今无一福泽谕吉其人也　按斯巴达人之生先由警察官检查其身体不合格者即弃之于台格德山中任其自死其合格者即以葡萄酒浴之太皿【盇】以为身体之羸弱者必不堪葡萄酒之猛烈而死也小儿生至七岁即离父母入青年队受官吏之指挥其教育端以体操短发跣足裸体而居夜则采幽卢达河畔之芦而卧其上不论寒暑冬夏同目一服日食甚少每食必就公席其席一桌十五人新来者非得此桌人许可不得附入每席每月供若干食物每人每月出若干食费皆有一定规则其食费由食者自出惟国王之食费由国家出之斯巴达人在公席中颇能谈论自由故人民之言论于公会被束缚者于此颇能偿之而年少者亦可于公席中养成政治之知识年三十为成人始得结婚预国政有选举官吏之资格人虽在婚后仍于家庭不得眠食自由食必就公席眠必入兵营常有婚后数年而夫妻尚不得相聚至数分之久者故斯巴达人之妻常作男子装入兵营而见其夫斯巴达人以农事委之黑落得商工业委之伯里伟果其市民之所业惟武艺及游猎而已亦喜诗歌何蔓之诗最盛行于其地其赴战好目紫色上衔垂长发蓄虫须以笛及管弦鼓勇太皿【盇】其视战如人之临盛筵故必盛装而往也据来格瓦之法律凡男子年六十以内皆有服兵之义务其公席之共桌食者临战则相约共生死云
　　回教盛衰论　　　　　　　　　　　　　
余杭章炳麟撰
天方教之变名曰回者以回鹘回回称称教以其国若称佛家曰释教释者塞种也若称火教曰婆罗门外道婆罗门者印度贵种也若称保罗所传曰希腊教希腊者[泰](秦)西小国也号从中国名从主人则必以天方为近正天方之祖穆罕默德生于亚拉伯之墨加与阿丹默德那附近惟大食波斯亦与之为甄翼其地在汉为条支素无回称而教亦不及葱岭以东至于穆氏则威棱震月出骨辟地乃数千里自九姓昭武以西可萨以南骈偶像而毁之骈太阳火教而逐之亦王褱材雄田各之主哉厥有回称自回鹘置摩尼寺始旧唐书宪宗纪回纥请于河南府太原府置摩尼寺许之其时薛延陀故地于今为色楞格城者附唐为仙萼州置瀚海都督府彼交股祠祆之礼唐人所见仅止于此故后世遂以回名其教然而自唐迄明天山南路皆有佛教无天方自穆罕默德二十五世之徒玛木特额敏始分十二支趋布哈尔敖罕痕都斯坦喀什弥尔巴达克山诸国然后附乎葱岭之右臂与附乎葱岭之左臂者岿然皆有清真寺矣二十六世玛木特玉素普始东迁喀城立寺行教听者鳞萃死而葬于其壤则元裔之称汗于叶尔羌者与分王于阿克苏和阗库车者皆弃其佛教以从及准[喀](唱)尔西扰天山犁庭扫闾殄无余烬而蒙古之裔绝三十世霍集占始横起据之以其尨凉之言尨凉之衣冠斥土自王不奉王步虽及新疆龛定三十六国之胄皆奉事回教王宪不能更儒术不能化与之听治于行省而芳臭弗变者国故然也今夫太行之东西黄河之滨远者至滇昆明皆有回种与之听治于行省而芳臭弗变者国故然也虽然谓唐初葱岭以东无回教乎则景教之碑立于建中其为天主天方犹区太皿【盇】弗能断谓元明之世葱岭以东无回教乎明洪武时大将入燕都得干方先圣之书令编修马沙亦黑马哈麻译之而白帽之种遂抪扈于中土若是则葱岭未得闻其教而中国之流衍已夙矣今日之天方惟波斯阿丹巴社是其旧壤土耳其以引弓之国据天主教故地不絜斋浴袚以礼天主而絜斋浴袚以礼天方则以其游牧博卡喇时已服于杀拉生故当中国唐时以南则安集延以北则哈萨克非其遗族而奉教惟谨惟大禹之九域其族错处其教不传于氓庶太皿【盇】以诳燿之术不足以逮二氏暴横乡曲抗郡县之命不足以逮天主耶稣故乐从者少也而越南之西贡以之异哉薛氏出使英法义比四国日记言西贡民奉天方教者居多大抵天方之教狠鸷贼深以同类为兄弟以异类为脯炙欲环而取之固不可得一方负固一人内附以征抚之其内附以征抚之者其以同类为兄弟以异类为脯炙同也乌虖自有地球花刚石以来五千万年天方未尝一日逞其志天地之道日困而还月盈而匡土耳其之屈强能自立于俄英间马地之诞妄能称酋豪于埃及其固辑睦之道有足称者然则依倚回种而树以为重镇者可无戒欤
　　英教士米气君论教案起衅之故                                    
近时民教不和实甚吾等欲思平其祸乱必先追溯其起乱之由从流溯源方能设法耶稣教本为善教然其初所以得入中国之故则甚不善太皿【盇】用各国向来交涉中最为狡滑之策以行之者其教自入中国以来不及六十年故其起讫缘由吾等皆能详言其事始于一千八百四十二年在南京定约时约中准教士太皿【盇】造教堂起筑坟茔并准传教于中国皆以通商之五口为限既立约以后法人之意又欲扩其权力因倡为中国政府一律保护教民之说耆英从其请于一千八百四十四五两年代为奏请当经明降　谕旨谓天主耶稣两教劝人为善准与一律保护并准将康熙年间教士在北京所太皿【盇】教堂均行给还其时中国在位大臣以为法人此请甚为公道并未疑有他意殊不知其中深谋谲虑中国已受其欺矣法国以联络教士为谋人土地之计起自路易十四以迄于今历考案卷显而易见但初犹不如是之甚耳此为以传教欺中国人之始后此之所为无一非欺自一千八百五十八年英法两国与中国起衅又复议和法人又追溯一千八百四十四年之事更与中国约不准虐待教民此次亦系诡谋皿从前已有准为保护之　上谕所以覆请者寔有诡谋在内英法两国均有同志英国端为推广耶教法人则兼为干预中国政事谋占土地起见中国譬如大石一千八百四十六年受法国所欺之事已为凿柄于石中及一千八百五十六年则又纳水其中故石遂破矣其谋外似和平约中所用字眼皆使中国不觉故易受欺文中但言教士系教人为善而已其他狡谋均置不言然此实两国同受之咎不能偏怒英国也至一千八百六十年有法教士为推广天主教权之事行一极欺中国之事此次法国所派议和大臣男爵克鲁士亦为教士所欺于和约华文中添入一段所添者为以前教民所失产业皆一律收回虽现产主系买得者亦应收回并不给价并言无论是否通商口岸均准教士买地建堂此段法文约中所无此约言明以法文为主既为法文所无中国政府可以明令更改惟其时大臣过于旦小惟恐因此起血半忍而不言以致今日此事耶稣教中本不愿和同照办因其后天主教中入教者日多耶教日少不得已亦遂照办前四十年内两教所以能传入内地办理各节均起点于此前三十五年内各处教案常遭杀戮均由此一节酿成故祸端开自法教士而耶教士之过较轻且每欲为之更改然亦殊不易矣耶教尚可原谅太皿【盇】因耶稣若不照办则于教务大有损石故不得不然耳惟北京司各脱所管教会不肯照办其意亦非谓教士不准入内地惟每至一处民情不愿官不保护则舍而别至一处并不勉强致如他教之请政府派兵胁人也查中政府处此为难地步而教士行此欺术向来我等皆言西国教化胜于中国今不具论祗此一事欺人欲令中政府以后遇事不疑尚可得乎中政府既见教中人言行不符名为劝人为善实则谋其土地譬印度之板榔树其根所窜虽石壁亦为破损我等既用此欺[绐](给)之法则中国如设一去年抗拒我等之法我等虽知其所谋非正亦不能怪其无理矣
　　粤督陶制军奖励新加坡商民设孔教堂文                                
为札饬事照得新加坡天南新报载有闽商林文庆拟在该埠筹集资欠创建孔子教堂派人传教等语本部堂闻之深为欣慰查近来维新中人者见欧美之富强愤宗邦之不振车取谓中国积弱由于数千年压力所致因归咎于儒教以为宜废三纲行平等自由之法此其用意亦何尝不自有苦心然而立言过当流弊遂多不可不辨夫中国圣教首重伦常孔子告齐君所谓君君臣臣父父子子各尽其道非谓臣当忠而君不必仁子当孝而父不必慈即后儒申以君为臣纲父为子纲夫为妻纲亦只借纲字以明表率之意未尝教君父用压力于臣子也太皿【盇】合君羊之道人类之相与而已人之相与不外五伦诚使一国之中各率其五伦所当尽而又有仁义礼智信以为尽伦之具则是人人尽责亿兆一心康乐和亲大同之治富强功效犹其余事是知五伦之中本已赅人人自由之理而五常之德亦即西儒所谓人民之义务然而不明言者慎防其弊而已今欲废去三纲以伸其民权之说倡此论者已破厥藩篱和其说者益肆无忌惮变本加厉倒行逆施推其流极必将如外国无政府党而后已今之无政府党人专以刺君为事欧美各国无论君主民主无不恶之然原其倡始之初亦只偏重民权好言平等一变而有均富之会再变而为无君之党其流弊至于如此未始非卢骚诸人立论过激有以致之是则至正至中不偏不倚必折中于圣言矣林文庆等久居外埠平昔志愿无由自达于内地官绅道涂传说每多毁言今闻其崇信孔教是于古昔圣贤伦常大义必已晓然明白而于外间失意之徒所创革命之说以及托名保皇广布谣言存心叵测者自不致受其迷惑本部堂自阅此报深喜林文庆能别邪正知前者传闻之言不足凭信咨行札仰该令传知该商俾喻本部堂劝勉之意该商等既循正道务宜坚持不懈不入歧趋是为至要切切特札　光绪二十七年十月初七日
　　论教案宜急求善后之策                              
自拳匪作乱以后寰球之公论乃渐出曩者遇有教案无论为华人为西人为教士为非教士车取归咎于莠民之滋事官吏之保护不力其于被害各教士教民方且痛之惜之回护之无有敢言其非者自经庚子之大变于是中西通人始恍然民教结怨之已深仓卒起血半【衅】之有由而后西国之议院报馆推原祸始始渐于教士有微词而若昨报所登英教士米气君之论则尤为深切着明足资人鉴戒者矣窃谓自通商以来教案非一大约教案出一次则官民之惩处重一次保教之　旨意亦严切一次太皿【盇】就内政言之则为厚于责己而意不欲以纵容之咎为外人所藉口就外交言之则正当外人激动公忿声势凶凶之际苟非严惩官民何以平其忿而关其口故政府存了事之心疆臣存苟且目前之计就事论事草率完案而于善后之方调停民教之策则概不计及而不悟教民之气焰因之愈炽平民之怨忿因之愈深川壅则堤溃毒积则痈夬卒有不可收拾之时也今者值此创巨痛深之后　国家赔欠【款】之所费抚恤之所费为数既已不赀而民间蹂躏之所失抢掠之所失勒索之所失更不可以数计其尤甚者除赔欠【款】分三十九年付给几于千兆外其立需付给之抚恤等费又共页现银二百万两而直隶各州县之迳自议结自行筹付者犹不在内呜呼中国近年民之穷财之尽太皿【盇】亦至矣民间欲立一学堂或公司则无论为官为绅为商民率以经费无出为辞观望迁延鲜有成就太皿【盇】筹欠如是之难也今徒以衅自我开之故不得不勉徇外人之请将盈千累万之资拱手而与诸人其为巨创岂待烦言犹幸天牖其衷外人亦有平情之词公道之论我若不亟乘此时亟与议定善后之方调停民教之策则设使异日者历时稍久痛楚渐忘教民之恣肆既变本而加厉平民之怨恨亦积久而必发复有闹教之案肇乱之事将前者之赔欠【款】去清后者之赔欠【款】又至恐罄　国家之所入亦不足以给之而国几不成为国矣彼身为大臣与　国同休戚者可不惩前毖后以求免于此祸哉至于弭祸之策初无他奇一言以蔽之曰毋令教士庇护教民毋令教民欺虐平民而已矣今外人徒以保教责中国政府政府徒以保教责官吏官吏徒知阿徇教士之意于教民则优待之于平民则痛抑之以求免于意外之祸一身之累是犹救火而益之薪扬汤而止其沸也庸有济耶

皇朝经世文新编续集卷二十
　　晋安甘韩眠羊甫辑　　　　　　　　　　　　　　 

　学术
　　贵州学政赵惟熙奏请开设译书公局摺                                  
奏为请开译书公局以培人才恭摺仰祈　圣鉴事窃自　诏行新政以来天下喁喁咸有望治之心内外臣工之条陈时务者亦各参酌情形嘉谟入　告但裨实政立　予施行仰见　圣主集　广益之虚怀凡在臣民同深钦戴臣窃惟今日之急务以培人才为最要培人才之急务以周知四国之为为最要比者屡降　明谕饬建学堂各省疆臣学臣咸已次第兴[办](辨)奉令惟谨矣惟设学之初势难彳扁【徧】及东南大省或者尚易为谋至边徼之区不惟经费莫筹而洋文教习更觉无从聘请即以一乡一邑论承学之士何啻千人鼓箧有心而望洋兴叹亦主持文教者之责也即彳扁【徧】设学堂而所读旁行斜上之书受寄象鞮译之语为数究属有限且学习西文宜于幼童而已登仕版之职官任繁而不暇学已得科名之宿儒时过而不能学今欲收速成之效餍多士之求百十人任其难亿兆人获其益者当无过广译西书矣查从前译书最伙者如江南之制造局其次如同文馆如天津学堂如上海西人各学会译本刊行虽有三百余种之多然分别观之每部不过数种欲求通其门径而尚不可得且半皆彼士二三十年前之撰述太西新学月异而岁不同我方珍为王褱奇彼已弁髦视之矣又局译之本多专重兵事一门不知太西之政艺各学整齐画一厘然秩然实得我古先圣王遗意至兵之一说乃不得已而用之西人之所以富所以强全不系此不本之务惟末是图即使果能胜而兵凶战危所伤实多故译书当以政学为前艺学为次拟请　旨饬设译书总局于京师分局于各省同力并举出书自多务使宿学新知均得沾溉穷乡僻壤咸遂取求庶风气日开见闻益广必多奇才异能之士崛起于时以上副　作育人才之至意谨就管见所及酌拟译书事宜八条敬备　朝廷采择　一拟请先在　京师设立译书总局一所以大臣领之或径隶翰林院及大学堂管理局中聘请精通中外文学之人专译东西各国新出有用书籍翰林院编检各员职事无多即可任笔述之寄书成再遴选词臣中之素工古文词者加以斧藻总期文理明达不至以駮杂鄙俚贻笑通人而又能曲畅旁通弗失原书意旨者乃为定本刊印成书编颁行省既可省译费之半而词馆各员亦得藉此以练习外事似一举两善之法莫便于此　拟请　敕令沿海沿江大省每省设一分局即由该省督抚学政管理任令提欠【款】聘订通人专司译政惟成书之后须缮写全本咨送总局鉴定加以润色然后发还原局陆续颁行至边远小省力不能专设译局者亦应设官书局一所俟总局及各局译有成本要者自行刊刻次者广为购运庶乡曲寒畯均得同沾　教泽矣至此项译局书局各费即为培才起见拟恳准其作正开销以免观望　一出使各国大臣例带繙译官数员在外公牍无多任令光阴虚度亦殊可惜拟请　旨饬令出使诸臣就近访求其国新出精要之书派令译述仍咨总局鉴定先为酌定程式三年任满每员应呈缴若干种约若干卷精当者准于例保之外加等优叙草率及不如格则停其保奖如有繁重大部非译员数人所能集事准聘该国通人主之而责译员等分承其乏其应需欠【款】项即在出使经费内开支庶蒐罗广而取用宏矣　一自通市以来随使人员及出洋游学者颇不乏人其能著书立说考求外洋政艺者以臣所见已有数十种之多而繙出之西书亦均斐然可观惟以未奉　明谕推行不广拟请　旨准令各省文人有能译出西书善本准就近送由地方官咨送总局查核其书内果能裨益实用无离经畔道之语者分别等次上者奏请奖以实官局为刊本通行次者发还本人令其[自](日)为刊布予以专利之据庶有志之士闻风兴起咸出其才力以上辅　文明之治矣　一应译之书拟请先政而后艺政学约分三类其一为各国内政如制用有经劝学有典议院之论说法院之科条重农经武之规模通惠工之利病分院分类不厌详求其二为各国外交如外部之政策使臣之官　公法何以持其平约章何以善其后交邻有道驾驭攸资其三为居官之职掌太西各国一官专理一事一事专订一章章程既定所司奉行罔敢分毫踰越其稍有窒石者克寸【尅】日付议而变通之故无一成不易之法亦无徒法不行之虑皿【盇】其因时损益美矣备矣大纲既立然后渐及其专门之学如格致制造化电声光等类以求实际庶乎有体有用本末兼赅矣
一译书之事似易实难非西文精而兼熟华语者不能口译非中西优而兼通西学者不能笔述且西学门类最繁知此者非必通彼即如近日之以译书名者丁韪良公法家也所译格致诸书卒浅陋不足观傅兰雅格致工艺家也所译公法交涉论纠葛不可卒读是其明证请　旨饬下中外臣工保荐译才无论中西人士但能深通洋文者各举所知以备　采择须考其素精某学即令译某类之书庶无迁地弗良之虑矣　未完　一西人语言文字稍合其声音稍有缓急轻重不同故拼字法亦无一定之式至译以汉文则同一名也或只一二字或至三四字以外且北人译之则以北音南人译之则以南音故百其手则百其文即如英吉利国名凡见诸以前纪传者字音歧出无虑数十种开学者之瞀惑授旁观以诋诽兹事虽小所关实钜总局既立应令先将数见之国名地名官名人名物名译以京语仿辽金元三史国语解之例重加厘定其相沿既久者仍之立为一表以后凡有译本悉依此表不得意为出入亦同文之一端也　一译成一书颇需时日费亦不[赀](资)要当慎于事先而后物力日力不至虚掷设局既多彼此各不相谋难免重译之事即以前论如制造局所繙出之化学监原先后并译者乃有四本同文馆之富国策先后并译者乃有三本事倍功半殊为可惜以后分局拟译何书先将原书本名及书内大概宗旨咨报总局查核奉可乃行庶免重译之虑　以上各条拟于推广新政之事稍有裨益伏念今之时局日棘需才尤殷急则治标不得不先即中学已通之人冀收早成之效即将来学堂林立而生徒亦可不必尽习西文则自多余力以为考求实学之用矣所有请设译书公局缘由理合恭摺具陈伏乞　皇太后　皇上圣鉴谨　奏　再现已奉　旨饬建学堂并以中西政艺各学取士仰见　圣主因时制宜之深衷曷胜钦悚惟致用各书门目极伙不惟后生初学骤难问津即老师宿儒亦苦涉猎不及查外国学堂均有官订之功课本师以是授生以是受无凌节而施之弊有闭门合辙之益如译书总局奉　俞允行即请将编订功课书一事归该局专办凡蒙学堂以何等为应读之书小学中学大学各堂以何等为专课之书何等为兼习之书何等为涉猎之书准酌一定程式颁行各学堂遵照办理庶将来师范既一考官亦得所持以为衡鉴之具至经义及论孟义创始于宋臣王安石其大意以发明圣贤经传之义理为本间出己意加之论断并引用古今事蹟以证据之其法律疏于八股文而能上下千古畅所欲言足以考见作者之才识故理不致诡于正格不妨从其宽并拟请　旨恭仿　高宗纯皇帝钦定四书文之例令儒臣搜求名作裒集成书以为士林矜式如以古作不多或径请　特派能文之翰林院官撰拟若干篇进呈　御览　赐之删定俾主司君羊士得所遵循庶愈广　同文之雅矣是否有当理合附片陈明伏乞　圣鉴训示谨　奏 
　　晋抚岑饬洋务局司道条议译书事宜札               
为札饬事照得强　国首在育才而救时尤先济变方今列强环伺学术政治日异月新中国急功近名之徒见异思迁不知原本仅仅剽窃彼中绪纶即已厌弃华风究其所言于彼中政治学术之精实亦茫乎未见以此而言时务救中国则不足亡中学则有余而守正者流则又彼己不知瞢然雾坐长此不改必致沦胥夫列象胥于周官求宝书于柱下知古圣先王之立政为学皆以周知万国为先矧　四库全书已收西籍礼失求野往训昭垂然则欲育通才译书一事其殆不容刻缓者乎顾兹事之难亦须预计各国藏书汗牛充栋甲部乙部已不易分又彼中通人详于求新田各【略】于温故新编一出旧籍遂庋晋省现拟繙译之书自以法律官制学校及农工商金广【鑛】等书为急然各书之中究以何者为新何者为旧何者最急何者可缓何者为初级何者为高等必页详加考核指名购译始免糜费旷时若茫乎未知专听译员自行选译万一彼竟心存敷衍何以证之此择书之难一也中西名物本不相同有此无而彼有者有名同而实异者附会失真遂滋[疑](拟)义最难译者尤莫如官秩之名称化学之材料毫厘偶失千里殊涂他若地名人名互见互异更淆观听莫定是非近人有谓宜勒中西合璧表暨修国语解者其端未竟其例颇佳是否可从或别有善策发凡起例亟应精详此译例之难又一也东西颛门之书必通颛门之学之人始能譒译而颛门各书中又有深浅之别译本善否必视为此学者之深浅以为差且东西学人精通华文者亦颇无多若延一不通文之译员则笔舌互传必多舛误傥必以精通华文为断又恐其颛门西学未能精深此译才之难又一也且洋员译书率多不尽其长故为延宕日省待用译编孔亟必页先与订明每日至多出书若干至少每日出书若干计日程功方无旷误今日之言译书者莫不曰译东书为急译西书可缓然又有谓从东译西究不如径译西为简捷者酌量财力何去何从至东西洋现出之报章其中关系各国政治学术者尤伙若何择购若何编译亦应详筹他如招学生以养译才筹的欠【款】以期永久均应通盘筹画宏此良图本部院深知此举之必不可缓深惭言剪陋莫策远谟该司道等经济素优必能图维尽善为此札仰该局即便会同悉心详议限半月详覆以凭具　奏万勿延宕或空言敷衍致观成无日也切切特札
　　东抚饬议编书札                                   
为札饬事案据筹办崇实学堂候补知府朱守钟琪禀称敬禀者窃卑府于本月二十六日接奉钧札委令筹办崇实学堂事务遵将学堂应办事宜通盘筹画窃谓其中要领急切待行者无如编书一事书不编定无以治中学中学不明无以通西学此理之万不能易者请为宪台陈之四部之书至多学堂年限有定欲令一时遍读君羊书无以为教不令通知各学大义又何以为学此西国所以有溥通学书也中国无溥通学书所以不能不以编书为急若书不编定则四部之中究竟应读何经应读何史何者应急何者应缓兼攻则不暇偏废则不能兄【况】书不画一则学无定程教无次序易一教习则宗旨顿殊守一专家则门户尽阂日授以泛无条理漫无[稽](嵇)考之业恐学生即有忽视中学之心在堂则敷衍课程卒业则终归废弃教者以是为教学者以是为学数十年来各省学堂成效可者见此书不编定无以治中学之说也学中学以明理学西学以治事天下断无理不明而能治事者近见各省学堂专重言语文字算学等事而于立身治世之大皆未与之讲明其中所成人材不但无兼通之人即有专精西艺一门者反于中国之物理人情大形隔阂夫设一学堂成就一二奔走之材获益已鲜矣况事理不明并不足以尽奔走之用耶推原其故皆缘中学毫无定程可以任意敷衍以致[抛](勉)荒义理徒袭虚名用之应燮济时识者知其不可此中学不明无以通西学之说也方今邻祸日深人才消沮不但为国祚兴衰之会实中学绝续之关学术不明中国必无自强之一日现蒙宪台设立崇实学堂言言以中学为重此诚得兴国造士之本日前晋谒并蒙令聘人编纂中学课程书是尤开办学堂之急务当经秉命延接卑府旧友顺天附生李熙来省与之面商一切即属其与江苏举人袁大启顺天举人李点酌议编书章程以备采用兹由该生等将章程拟送前来卑府伏查原章大意拟按京师大学堂奏定章程分定功课按南皮张制军劝学篇所论读书之法与应读之书依类编纂其未备者以己见拟编之书专为溥通学而设但取精义要旨不采繁文亦不自着一字务使学生于三年期限之内将各种学问皆能得其要领知其涂径若详尽溥通则需待专门之学其书皆按日分课[末](未)附问答以便教习有以[稽](嵇)查学生易于警记所议各节似尚切实可行本之大学堂原奏与劝学篇一书亦尚非漫无依据自立新义者可比惟据该生等云编书之事莫难于经莫繁于史事属创行夬【决】非昧所能从事即如经学为立身根本首宜致力然各家笺注林立全读既无此暇节取又近武断若但存经学之名不为编出定本恐凡不在功课书之内者一切皆置高阁岂有学通中外反于甲部之书田各【略】不涉意者此裁夬【决】之难也一经之中注者百家议论杂出专此训诂则宋学家非之取义理则汉学家訾之兼收并采讥为骑墙自立法门指为妄作此弃取之难也不但此也学生以三年为卒业每年在堂不过二百五十日每日中学功课不过三小时既名溥通又不能端此弃彼应读之书如此其多读书之时如此其少若非将所编定本咸之又咸断不能刻期卒业篇幅既少采择即难详备外人不知用意所在必至毛举细故訾议繁兴此删节之难也学堂行即开设书局编出一课学生方治一课为期甚促为书甚多数人目力有限一时既难遍及且书不全备遇有停笔待考者便页延搁时日既不能因为时太促而任有遗漏亦不能因诸待详考而有误课程编出之书将来难保不页重定此又编辑之难也凡此委曲情形不能不先事虑及生等材识驽下恐难胜任宜延通人主持等语卑府详绎其说大概皆事所应虑惟学堂既以中学为重编书自不容缓往岁京师大学堂即有编绎书籍之举事虽开办并未成书此次设局编纂究属创见之事其中头绪之繁指摘之多诚不免如该生等所虑然卑府愚见窃谓近世学校衰敝已久多士不务有用之学所以挽回风气者全赖学堂学堂若不编定功课必又蹈各省故辙虽有崇正学之名并无讲求中学之实将来成就人才仍归无用可虑者正在于此若但虑书成简陋犹未免学人好博无实之见与其三年玩忽视中学为具文何如田各涉初阶通各学之门径况既名为溥通学书则各种学问皆应备具势不能以七八百课之书包括古今不遗一说编书专以切于实用为主则一切门户之见自可衰息该生等所虑之处细为剖析似亦无庸过计但此事关系学术不厌求详应请宪台将卑府此禀并该生等所议章程发下司道并各书院山长公同会议定一确实办法并恳饬发官报局刊布各府州县以期集思广益免蹈卤莽之愆卑府为慎重学术起见是否有当伏求宪明裁酌除将学堂详细章程另议禀陈外所有先行筹办编书情形理合录呈生员李熙等所拟章程禀请鉴核批示只遵又据禀称敬再禀者开办学堂以编书为最急目下为日已近似宜从速举行卑府查该生等学识尚正应请札委顺天生员李熙专司编书江苏举人袁大启顺天举人李点帮同编书如蒙允行即可开办惟帮同编书尚页二人俟由卑府延访明妥后再行禀候宪委再编书局本系创办所有经费无可仿照该生等薪水等项拟请批示遵行实为公便各等情到本部院据此除禀批禀单均悉编书事同创始关系綦重应如所请分行司道等妥议详覆再行酌核饬遵仍一面饬由官报局刊印所议章程分发各府州县约同在籍绅士及书院山长公同酌议随时汇覆以备采择所有设局应用经费及应支薪工等项仍由该守酌量筹定迅速禀覆以便饬由藩司核明筹拨溥通学功课拟援照京师大学堂章程三年卒业为期未免过促应如何展宽年限之处仰候西学教习酌定功课时即由该守妥办理以期融贯而收实效缴册存印发并分行外合亟札饬札到该县即便妥议详覆以便核定确实办法克寸【尅】期开办俾免延吴【误】所有应需经费并饬藩司暂于杂欠【款】项下设法妥筹一面饬由官报局刊印所议章程分发各府州县约同在籍绅士及各书院山长公同会议克寸日汇覆以期集思广益毋违切切此札
　　遣使出洋广译西书条议                                       
今天下竞言西学矣　朝廷倡之于上士大夫应之于下或[遣](遗)幼童出洋肄业或于京师及海滨巨埠设立同文广方言等馆拔取聪慧子弟聘西士为之教习近更风气宏开各直省均拟设时务学堂中西并习所以为育材计者至殷也顾出洋肄业所谓引而置之庄岳之间成就较速而流弊所至将有学西遗中于我纲常名教之道渺无所知甚且有反加訾毁者就令学成而归亦俨然一西人　国家仍不获指臂之用利少害多前车可鉴至直省设立学堂固不致变夏于夷然每院仅及百十人止耳非有力之家广通声气者纵负翘异之姿亦难尽预斯选则欲中国之士人人能尽西士之所长而家自为学舍繙译其书以颁行天下曷由哉故近日议者莫不以遣使出洋译书为急务第非得其要领亦不能事半而功倍谨借前箸胪列之以备葑菲焉　一译书宜就驻劄各国使署另设专员也查出使大臣例设繙译数员分为头二三等由使臣拣选奏充其中固不乏明通之士而徇亲故之私情受势要之荐托滥竽充数亦所不免谓宜由译署王大臣考取各馆学成诸生奏请　　特旨发往每署约页四员薪俸照头等繙译支结不劳以往来公牍专采所驻之国最要诸书就近禀明使颁行俟三年差满汇取各员所译书籍通较优劣以为举劾庶人怀综核之惧而无敷衍之虞矣　一译书宜因材器使分类繙译也西书虽系艺成而下然专门名家各有心得非稍涉其学之门径即通其文亦莫解其义更何论繙成华文也谓宜就发往各员中马念【验】其素习何类之学即令专译其类之书庶微奥毕宣无毫厘千里之谬而译员亦得以广阅专门之书日加精进是尤两得之道也　一译书之国名地名官名器物之名宜归画一也中西相去数万里声音文字向不相同即一器一物之名西语繁重亦多累成数字此等有音无义译者徒以拼合之音意为之字而所为拼合者又各随其人之乡音及呼音之疾徐轻重故同一国名也两人译之而彼此互异一人译之而前后又异展转糅杂无所适从徒令学者阅一书即页一番考证甚觉虚糜学功也谓宜将泰西之国名地名官名与一切最要器物之名列为一表以中国官音译而成字仍分注英法二国文于其下饬令译员均视此为准不得擅改庶免淆阅者之耳目而舌人亦省重费心力矣　一译书宜广译本原之书也西书汗牛充栋一时固难遍及然如近日制造局所译多系言船石驳之书职任所在无怪其然至格致书院似可推广繙译无庸偏重制造家言今人震于枪石驳之烈车取【輙】谓泰西之称雄海上者徒恃器械精利耳讵知其富国强兵之本事事从教养民生起见君民一体实有与我古先哲王暗合者哉谓宜饬令译员精选各国政学商学农学工学诸书兼收并录庶得富强之原自可获富强之效矣　一译书宜就日本转译也日本为我同文之邦自利文肇兴始有倭字与汉文相杂然究不甚多且形体相近较西文难易向殊黄公度廉访谓可不学而能非虚语也兄彼国维新以后西学大兴所译西书要者田各备即其所自着述亦多有可采谓宜于日本多置繙译数员转译彼中西学之书仍与各处译员互相照会拟定书目免致彼此重译则用力甚甚少【尠】而收效尤速矣　一译书宜怂劝西士繙成汉文也近日泰西博雅之儒多通汉文能读中国典籍援笔成文亦颇明顺谓宜饬令译员采访各国中西兼通之士劝其以汉文繙译所学之书代为缴呈　中朝上者可获宝星之赐次亦流美誉于无穷西俗好名必欣然乐从果其书成切用即分别酬以各等宝星亦所需有限风声远播将有相继兴起源源繙译者是我无译员之费而收成书之功其获益尤非浅鲜矣　以上六条管窥之见未必切中穴欠要而大旨似不外乎此也抑更有说焉尝观今时译本往往近鄙佶鞠辞意纠缠淩辞求明反晦令人不能终卷传曰言之无文行而不远语曰辞达而已矣必使所译之书质不伤俗文不伤华庶几风行艺苑家有其编然则为译员者西文固须精通而尤当先通华文以为译书之础基也乎是在译署王大臣之慎重其选矣
　　东亚益智译书余又【叙】例                                   
今欲拓数万万陆战海战之地灏灏莽莽高掌远跖巍然称天府焉又欲统数万万同种同教之民睢睢戢戢聚族亟居奄然奉一尊焉远观三古近观纪纵览两极横览五洲其惟我亚之支那乎支那之国于地球如是其广博而蕃殖也奚不可发扬蹈厉浡焉奋兴席成吉之余威师彼得之雄心吞并六合混一寰宇乎抑不可虎踞东方鹰瞵西土锄强扶弱挫彼胜此环球列国屏营震慑大义大侠昭　天下乎即不然而封殖其众慎固其圉外不启仇衅内不弛政策久安长治帛系【緜】帛系【緜】延延虽更亿岁历万世可也顾互市不百年交兵不数役而败血披靡几至不振窃尝昧昧以思而得支那致弱之原因二焉支那立国四千余年圣哲迭生创制尽善嬴秦暴兴尽废民政二千年来支那之民习于故常惮于改革安于愚弱昧于祸乱当此势力竞争弱肉强食之世界即尽复古初皇王之政教恐合于古者不尽宜于今无以御外即无以自存而兄【况】末流之敝古道无什一耶此其一欧美各国文明之本原不在船械之坚利不在制造之奇丽而在政学之精良支那与之交通数十年缔盟十数国輶轩所采象胥所陈学校如林教师如鲫综其见闻无一言一事及于本原者而支那之民亦止惊疑骇目咢【愕】于船械制造而已此又其一胎此二因遂萌君羊【群】难始餂以通聒以传教继削其外权操其内政或拊其背或扼其吭或且脔分其肢体身冘身冘逐逐吮血磨牙四百州膏腴将受斧砧四百兆生灵将为鱼肉而支那之民冥焉漠焉偃卧厝薪之上谭笑漏舟之中若不知及身有亡国败家之痛后世有种灭族绝之祸者斯邦志士所为太息痛恨奔走相告诫也其言曰欧人之敌异种仇异教也始以商战终以兵争其残灭三种之人割据三洲之地与今日之事若符契者印度缅越覆辙未湮搘拄亚东惟我两国支那一覆日本其危吾恐芒芒亚土天日不明师师黄人蝼蚁同命覆亡之祸一至此极此同洲同种同文之仁人君子所当壹心并力忘身舍命以救之也救之之道厥惟开智开智之事亦惟学校报馆译书数者而已学校繁重今尚不逮报馆译书已勉为之公等不弃请任其一乃告同志乃集巨赀设局译书命曰益智深维好学近知之言窃附有益为公之义爰谘爰度佥曰惟宜夫两国通好隋唐以来矣符节西去经籍东来学子缁流游人估客往还络绎帆樯如织故我国在昔政俗之雅善名物之骈罗太皿【盇】由事事物物咸取法焉明治之初欧美师舰鳞萃海隅睊睊相向迫胁求成吾国小而偪民智而强乃于此时薪胆为雄首改政体次及兴学次及练兵上下汲汲以西政西学为国务以图存图强为宗旨于兹三十年厂堇【厪】厂堇【厪】自保回视支那地日以缩民日以蹙国权日以削弱所以然者亦曰政学不修地利不辟民智不开耳夫政学不修实生厉阶地利不辟实启戎心民智不开其民固朴实坚忍而非全聋喑也诚能发大愿合大君羊举学校报馆译书数事而张大之教育盛行神智日宣以四万万聪强之民修其政学辟其地利不十年而广博而蕃殖者尽复矣不二十年而广博者益富厚蕃殖者益精强矣不三十年而富强功效文明程度驾欧凌美震铄全球矣昔诟之为病夫目之为老大者且移北美新世界之称称我亚之支那矣谓予不信请俟来者　定名　本局名曰东亚益智译书局　宗旨　选译有裨实用之书以开智为急务　执事　局长一人综理局事理事一人襄办局事干事二人经理各事编辑二人订定译稿　办法　一本局延聘两国修儒硕学任其编译　二译成之书陆续刊行邮寄中国各地发售又每年派遣局员前往中国内地分布各书为风气之助　三本局各书印以日纸装从华式校勘必精审印刷必鲜明以餍阅者　四大雅闳达有译出之书愿交本局刊行须与本局宗旨不背始可照办当酌送润笔之资或提每部售价二成相酬　五有托本局代译各书者页与本局宗旨不背始可酌办译成以后或购稿或购书均听其便　六中国各地书局书庄愿代售本局各书者须确实可靠本局当列为代售处提售价二成作为酬谢邮费在内　局所　本局设在日本东京京桥区宗十郎町廿一番地函件迳寄局中　明治三十四年三月朔日　大日本众议院议员东亚益智译书局长山口熊野
　　春秋董氏学跋                                            
南海先生既衍绎江都春秋之学而授旭读之既卒业乃作而言曰孔子为神明圣王为改制教主湮勿口不彰着久矣春秋不明三世不着则后世以据乱为极轨而无由知太平之治中国遂二千年被暴君彝狄之祸●矣哀哉王仲任谓文王之文孔子之文传于仲舒以孔子为素王仲舒为素相汉家一代之治公羊严颜之业皆董氏之学太皿【盇】孔子之大宗正统哉独念江都相生畏大愚之罪殁湮王佐之称刘向以董子为王佐才而歆非之窃谓此歆挟私乱道之一证经伪经篡后清明蕃露竹林玉杯汉砖等视耳元契不遥至　先生乃推之演之揭日使中天拨星以向极庸董氏得有此功臣耶明书不更有谶至诚其知之矣明吾书董仲舒钟离意当刘歆薰塞之后何从知之必非伪造夫孔子立元以统天本仁以爱人建三统而推之无穷在兹之文太皿【盇】自信也今异种逼迫覆易是惧要知彼之所有皆非我之所无彼之所无当资我之所有具　先生论每卷演说　孔子父天而耶事天不事父失之偏也彼虽强而必降我暂昧而大昌归于壹而与天久长杜牧言天若不生孔子则杨墨骈慎已降百家之徒庙貌而血食十年一变法百年一改教高下横斜何所止泊然则天既生孔子同于圭黾声紫色者又谁足以自存大同之治智者必无疑于斯言虽然道之将兴岂不在人式饮式食谁当无责苟大道已露必欲遏绝之或坐视而不同力则地球虽大生灵可使尽何者足深恃哉 
　　课士略说                                              
余旧岁尝箸劝士质言一书因科举旋复旧制遂未脱高禾【稿】嗣欲仿上海求志书院甯波辨志精舍章程于书院常课外另设定志文课专考实学分经学小学理学史学掌故舆地政治交涉词章艺学诸门拟自今岁举行会奉　督宪札饬士子不得仅就制艺用功书院须兼课经史掌故时务不得仅以八股试帖塞责等因窃念设于常课之外士子犹谓无关功令诚不若列于常课之中方可视为分内之事况另外考课经费无出亦难持久爰恪遵　督宪之谕议定本年鳌洲书院以八股试帖及经史掌故时务算学相间命题遇考试经史掌故时务算学时仍各就所长自占一门或有兼试两三门者应分卷缮写以便评阅业经通禀　各宪及出示晓谕在案兹拟定章程并将士子读书用功入手之处略为指示为说于左　一曰经学兼小学　十三经注疏监本五经　钦定七经并颁在学官苟为乡试二土计则此数部已足毋庸再读他书若论经学则注疏尚系一家之言仍须博考遗文兼采众说大抵汉儒经说确有师承而西汉尤胜于东汉　国朝太儒辈出于汉儒遗说搜辑靡遗且旁推交通以畅其恉故经学称最盛有志治经者当购古经解汇函　皇清经解正续编则经学之书大教已备其唐宋元明之空谈臆说伪书等诸自郐可矣　治经固以明义理为主而义理非训诂不明且古人用字有假借经文传本有异同则训诂未易遽定夫读书必先识字故文字训诂之学谓之小学小学乃治经之利器是以近人刊小学汇函即附于古经解之后也且尔雅已列为经本朝人所注说文诸书　皇清经解正续编多已收入故小学与经学事属相因不能分析　学政按临经古土例试经解经解自以考证异文辨析异义为主然亦有考证事实者则有关经义之事实也亦有考证典制者则三代以上之典制也能为经解者其乡会试二土经文三土对策必能制胜　通经所以致用非欲人终身沈溺于考据训诂之中也　国朝康熙以至嘉庆经学最盛而乾隆尤为极盛良以世宙承平民生富庶士人殚其聪明才力用以考古固自得其乐耳道光以后内乱外侮纷起迭乘遂变而讲求经世之务今日世变益亟以救时而论实无暇再效昔人之所为故经济科六门并无经学而张制军劝学篇特列守约一篇太皿【盇】以致用当务为贵不以殚见洽闻为贤也然果有笃志好古之士不求用世而愿为专门之学步　国朝先正后尘者亦任其自为兄【况】书院考课不过偶发一题略见一斑在稍事涉猎者亦能为之故仍遵督宪谕饬以经学为首要之此乃博古之学非通今之学也　一曰史学兼西史　凡古故掌古舆地入此门　读史以廿四史为主而板本少价值昂不易购置同治中兴各省书局合刻之本每部售银一百五十两已称易得乃光绪初年上海啸园刊本及同文书局石印本复减至百两百元迨图书集成局铅字排印本●售洋五十元而杭州竹简斋石印本出更减为三十二元可称贱极士生今日稍有力者若不购全史可谓无识矣第卷帙浩繁势难全阅如资治通监正续御批　通监辑览各种纪事本末皆所必读李芾生广文辽金纪事本末亦必传之作宜参观也若正续三通亦考掌故者必备之书特不易购置耳其余应读之书按书目答问求之自得　以古为监可知得失所贵乎读史者欲知治乱兴亡之局盛衰消长之原政法变革之大端国体民生之大势而已　国朝人为史学者其肆力于古不减经学而更难于经学然以之致用则不甚切要守约篇言之详矣史学之书倍蓰于经为今日计但须照守约篇所言行之更不必高谈专门考古之史学矣　自秦以后中国为独立之国其间分崩割据多不足道三国南北朝及宋辽金元亦不过鼎足之势对待之形故除以古为监更无别法但古今时势递变不同援史事以证今时代愈近则愈切盖近则情形尚有相似处远则全不相涉也孔子周人也删书断自唐虞则周以前止取唐虞夏商四代为时不过千年而其考列国之史乃备取百二十国宝书岂不以并世而生其政治得失尤足以资借镜乎今日五洲通道泰西各国富强具有本原日本以蕞尔数岛一朝发愤自雄遂成维新之治此真他山攻错之资也士生今日断不可不读西史如泰西新史揽要万国史记日本国志等书必应观览但国名地名远近方位尤页先知大概则瀛环志田各【略】海国图志及地球全图更在所宜先矣　掌故者历代礼乐刑政典章制度是也舆地者古今郡邑山川建置离合是也此各为史学中之一门若各国之政法域外之形势则兼时务矣　史学有考求义例评论书法者此为修史之用有订正事实异同文字歧误者兼可为对策之用至掌故舆地之沿革尤毕生考之不穷惟史论或止论一人一事或通论历代得失初学可勉而几而宿儒有莫能尽且可融会古今参合中西以立论所谓上下五千年纵横九万里也现定考课应以史论为正而间参以考辨此博古而兼通今之学也
一曰时务兼西政　凡当代掌故及现在舆地形势入此门　经济科六门内政外交理财经武皆时务也各国交涉固前此所未有即理财经武今昔情形亦大不相同惟内政所包甚广有不限于洋务者然亦页通　本朝一切典章制度及参酌时势之宜此即二百五十年来之史学也应读之书如　十朝东华录　圣武记　皇朝经世文正续编咸丰同治以来时贤纪载诸书胡文忠曾文正左文襄各文集奏议各大臣出使日记中西纪事万国公法通商约章以及旧岁湖南所刻时务诸书皆宜购置此门专为通今之学　时务之学重在时字时局屡变月异而岁不同故前五十年之书不及前二十年之书前十年之书又不如三五年内之书穷乡僻壤遇有新出之书安能即得然总以愈近为贵就其可得者而研究之纵有未知之事而始基已立三五年内之事后欲补知究易为力耳　前数年时务报风行海内有汇刊成册者旧岁方拟改为官报旋以康梁之狱中止又因天津等处报馆妄生议论致奉饬禁然遵照停止者仅中国人所开数处而已其通商码头各报馆托名洋人售卖如故足见风气已开势难遏抑今日欲广见闻非阅报章不可讵必因噎废食耶　自复用八股后外间谣传有不用时务之说此大谬也为士者坐而言为官者起而行前之议以策论取士不过欲合坐言起行为一贯耳今虽复用八股为士者不谙时务似可藏拙然一旦为官则所行之政所办之事皆时务也不考求于平日而欲应用于临时不已晚乎此我督宪所以言言致勉也　一曰算学兼格致　凡习各项西艺均入此门　算学本中国自有且西洋借根方尚出于中国特西人愈阐愈精耳自康熙中　　御制数理精蕴厥后名贤辈出算学之盛为中国从古所未有今日欲习算学但就　本朝人所译所箸之书读之已奄有西人之长矣书目答问所载诸家算书按图可索而近刻西学大成续西学大成所收算书多中国名家所箸非西书也至声光化电一切格致诸学则自通商后方入中国译出之书仅千百之什一近日吾浙徐氏箸有东西学书录采摭颇为详备阅之可知大概惟通商大埠习各项西学者间有其人难遽望之内地有志者但就西学大成正续编所收涉猎玩索之自不致茫无所知若欲专精则非从专师不可今此门仍以算学为主而附存西艺之名悬格以待来者可也　西人一切学问皆从算学入手而以制器为实功经济科六门以格物居五考工居六本相因也惟考工须马念【验】诸实用难以空文考试耳若算学则昔年久经奏定凡精通算学者由学政保送至京归总理衙门录科于顺天乡试另行编额取中此例固未尝废也　中国上古神灵首出作君兼以作师故政教学术同原而一切艺事则专官掌之俾世其业今日泰西各艺虽圣人[复]生(复)亦必兼收而不废也若泰西前古并无哲后贤君故无政教可言耶稣崛起创教在彼中已为翘楚然其宗旨仅与回教相似尚远不及佛教兄【况】孔子乎西政之善乃由近数百年君臣上下同心考核而成西艺之精亦由近数百年智士通人磨砺精进而得全与其教无涉乃中国士人嗜西学者间或兼慕其教恶西教者辄又并斥其学皆由不知分别之故耳余旧岁曾以中西政教学术风俗异同得失命题兹再附着于此以谂时贤　以上各条所说乃大略之大略此外尚有理学词章两项他省书院亦列为专门兹所以不列者以非当务之急也夫理学出于宋儒不愧圣门德行之科士生今日但当师其立身行己之大端何暇空谈心性致类爿木【牀】上架爿木【牀】屋下架屋乎若词章不外骈体文古律赋诗词以歌颂功德润色承平言之今非所急若夫咏物怀人感时触事在作者自写性情固无关乎考课也　八股虽曰无用然尚说圣贤义理目尚可通于散文若骈文诗赋其无用更甚于八股惟散文为说理论事言情所不能外上焉者导源于经史诸子下焉者但须明白晓畅欲知体裁当取古文辞类纂读之奏议论辨尤为经世切要皆宜散体故不另立古文一门旧岁课试有以四六体为论者则大失策论取士之意也　本朝诸儒专精考据于前代钟鼎碑板蒐罗审辨不厌求详是为金石文字之学此学于经学小学史学均大有裨益惟与通今无涉故不列为专门其间有关于时务者如埃及古碑与古篆籀相似可见中国声教曾及于非洲近年南美洲复掘出华字碑尤足征中国早通美洲何愿船之说为有据而西人目为新世界者乃一偏之论也惜此等碑但得自传闻末由拓视为憾事耳　综以上所言要非读书不可天下之书不胜读而不必读之书亦甚多欲知别择当先求目录之书有志者于书目答问东西学书录必当家置一编至今日石印盛行卷帙愈繁者书价愈贱较同治以前仅十之二三生斯世而不购书不读书真虚生也　读书期于用世读书知也用世行也百人读书仕宦者不过数人其无虽无行政之权而不可不知其理况居乡治家亦非通达世务不可时务者当世之务也具众理必由于读书应万事必通夫世变明体达用之学有志者其勉旃
　　新史学                                              
第一章　中国之旧史学　于今日泰西通行诸学科中为中国所固有者惟史学史学者学问之最博大而最切要者也国民之明镜也爱国心之源泉也今日欧洲民族主义所以发达列国所以日进文明史学之功居其半焉然则但患其国之无兹学耳苟其有之则国民安有不团结君羊治安有不进化者虽然我国兹学之盛如彼而其现象如此则又何也　今请举中国史学之派别表示之而略论之　第一　正史　甲官书　所谓二十四史是也　乙别史　如华峤后汉书习凿齿蜀汉春秋十六国春秋华阳国志元秘史等其实皆正史体也　第二　编年　如资治通监等是也　第三　纪事本末　甲通体　如通监纪事本末绎史等是也　乙别体　如平定某某方田各三案始末等是也　第四　政书　甲通体　如通典文献通考等是也　乙别体　如唐开元礼大清会典大清通礼等是也　丙小纪　如汉官仪等是也　第五　杂史　甲综纪　如国语战国策等是也　乙琐纪　如世说新语唐代丛书明季稗史等是也　丙诏令奏议　四库另列一门其实杂史耳　第六　传记　甲通体　如满汉名臣传国朝先正事略等是也　乙别体　如某帝实录某人年谱等是也　第七　地志　甲通体　如各省通志天下郡国利病书等是也　乙别体　如纪行[等](乙)书是也　第八　学史　如明儒学案国朝汉学师承记等是也　第九　史论　甲理论　如史通文史通义等是也　乙事论　如历代史论读通监论等是也　丙杂论　如廿二史劄记十七史商榷等是也　第十　附庸　甲外史　如西域图考职方外纪等是也　乙考据　如禹贡图考等是也　丙注释　如裴松之三国志注等是也　都为十种二十二类　试一繙四库之书其汗牛充栋浩如火因【烟】海者非史学书居十六七乎上自太史公班孟坚下至毕秋帆赵瓯北以史家名者不下数百兹学之发达二千年于兹矣然而陈陈相因一邱之貉未闻有能为史界辟一新天地而令兹学之功德普及于国民者何也吾推其病源有四端焉　一曰知有朝廷而不知有国家　吾党常言二十四史非史也二十四姓之家谱而已其言似稍过当然按之作史者之精神其实际固不诬也吾国史家以为天下者君主一人之天下故其为史也不过余又某朝以何而得之以何而治之以何而失之而已舍此则非所闻也昔人谓左传为相斫书岂惟左传若二十四史真可谓地球上空前绝后之一大相斫书也虽以司马温公之贤其作通监亦不过以备君王之浏览其论语无一非忠告君主者盖从来作史者皆为朝廷上之君若臣而作曾无有一书为国民而作者也其大蔽在不知朝廷与国家之分别以为舍朝廷外无国家于是乎有所谓正统闰统之争论有所谓鼎革前后之笔法如欧阳之新五代史朱子之通监纲目等今日盗贼明日圣神甲也天命乙也僣逆正如君羊蛆啄矢争其甘苦狙公鉰狙辨其四三自欺欺人莫此为甚吾中国国家思想至今不能兴起者数千年之史家岂能辞其咎耶　二曰知有个人而不知有君羊体　历史者英雄之舞台也舍英雄几无历史虽泰西良史亦岂能不置重于人物哉虽然善为史者以人物为历史之材料不闻以历史为人物之画像以人物为时代之代表不闻以时代为人物之附属中国之史则本纪列传一篇一篇如海岸之石乱堆错落质而言之则合无数之墓志铭而成者耳夫所贵乎史者贵其能余又【叙】一群人相交涉相竞争相团结之道能述一群人所以休养生息同体进化之状使后之读者爱其群善其群之心油然生焉今史家多于鲫鱼而未闻有一人之眼光能见及此者此我国民之群力群智群德所以永不发生而群体终不成立也　三曰知有陈亦而不知有今务　凡著书贵宗旨作史者将为若干之陈死人作纪念碑耶为若干之过去事作歌舞剧耶殆非也将使今世之人监之裁之以为经世之用也故泰西之史愈近世则记载愈详中国不然非鼎革之后则一朝之史不能出现又不惟正史而已即各体莫不皆然故温公通监亦起战国而终五代果如是也使其朝自今以往永不易姓则史不其中绝乎使如日本之数千年一系岂不并史之为物而无之乎太史公作史记直至今上本纪且其记述不少隐讳焉史家之天职然也后世专制政体日以进步民气学风日以腐败其末流遂极于今日推病根所从起实由认历史为朝廷所专有物舍朝廷外无可记载故也不然则虽有忌讳于朝廷而民间之事其可纪者不亦多多乎何并此而无也今日我辈欲研究二百六十八年以来之事实竟无一书可凭藉非官牍铺张循例之言则口碑影响疑似之说耳时或藉外国之着述窥其片鳞残甲然甲国人论乙国之事例固百不得一兄吾国之向闭关不与人通者耶于是乎吾辈乃穷语曰知古而不知今谓之陆沈夫陆沈我国民之罪史家实尸之矣
四曰知有事实而不知有理想　人身者合四十余种原质而成者也合眼耳鼻舌手足脏腑皮毛筋络骨节血轮精管而成者也然使采集四十余种原质作为眼耳鼻舌手足脏腑皮毛筋络骨节血轮精管无一不备若是者可谓之人乎必不可何则无其精神也史之精神维何曰理想是已大群之中有小君羊【群】大时代之中有小时代而君羊【群】与君羊【群】之相际时代与时代之相续其间有消息焉有原理焉作史者苟能勘破之知其以若彼之因故生若此之果监既往之大例示将来之风潮然后其书乃有益于世界今中国之史但呆然曰某日有甲事某日有乙事至其事之何以生其远因何在近因何在莫能言也其事之影响于他事或他日者若何当得善果当得恶果莫能言也故汗牛充栋之史书皆如蜡人院之偶像毫无生气读之徒费脑力是中国之史非益民智之具而耗民智之具也　以上四者实数千年史家学识之程度也缘此四蔽复生二病　其一能铺叙而不能别裁　英儒斯宾塞曰或有告者曰邻家之苗昨日产一子以云事实诚事实也然谁不知为无用之事实乎何也以其与他事毫无关涉于吾人生活上之行为毫无影响也然历史上之事蹟其类是者正多能推此例以读书观万物则思过半矣此斯氏教人以作史读史之方也泰西旧史家固不免之而中国殆更甚焉某日日食也某日地震也某日册封皇子也某日某大臣死也某日有某诏书也满纸填塞皆此等邻苗生子之事实往往有读尽一卷而无一语有入脑之价值者就中如通监一书属稿十九年别择最称精善然今日以读西史之眼读之觉其有用者亦不过十之二三耳通监载奏议最多皿此书专为格君而作也吾辈今日读之实嫌其冗其他更何论焉至如新五代史之类以别裁自命实则将大事皆删去而惟存邻猫生子等语其可厌不更甚耶故今日欲治中国史学真有无从下手之慨二十四史也九通也通监续通监也大清会典大清通礼也十朝实录十朝圣训也此等书皆万不可不读不读其一则罣漏正多然尽此数书而读之日读十卷已非三四十年不为功矣兄【况】仅读此数书而夬【决】不能足用势不可不于前所列十种二十二类者一一涉猎之杂史传志劄记等所载常有有用过于正史者何则彼等常载民间风俗不似正史专为帝王作家谱也人寿几何何以堪此故吾中国史学智识之不能普及皆由无一善别裁之良史故也　其二能因袭而不能创作　中国万事皆取述而不作主义而史学其一端也细数二千年来史家其稍有创作之才者惟六人一曰太史公诚史界之造物主也其书亦常有国民思想如项羽而列诸本纪孔子陈涉而列诸世家儒林游侠刺客货殖而为之列传皆有深意存焉其为列传不大率皆于时代极有关系之人也而后世之效颦者则胡为也二曰杜君卿通典之作不纪事而纪制度制度于国民全体之关系有重于事焉者也前此所无而杜创之虽其完备不及通考然创作之功马何敢望杜耶三曰郑渔仲夹漈之史识卓绝千古而史才不足以称之其通志二十略以论断为主以记述为辅实为中国史界放一光明也惜其为太史公范围所困以记传十之七八填塞全书支爿木【牀】叠屋为大体玷四曰司马温公通监亦天地一大文也其结构之宏伟其取材之丰赡使后世有欲着通史者势不能不据为蓝本而至今卒未有能逾之者焉温公亦伟人哉五曰袁枢今日西史大率皆记事本末之体也而此体在中国实惟袁枢创之其功在史界者亦不少但其着通监记事本末也非有见于事与事之相联属而欲求其原因结果也不过为读通监之方便法门着此以代抄录云尔虽为创作实则无意识之创作故其书不过为通监之一附庸不能使学者读之有特别之益也六曰黄梨洲黄梨洲着明儒学案史家未曾有之盛业也中国数千年惟有政治史而其他一无所闻梨洲乃创为学史之格使后人能师其意则中国文学史可作也中国种族史可作也中国财富史可作也中国宗教史可作也诸类此者其数何限梨洲既成明儒学案复为宋元学案未成而卒使假以十年或且有汉唐学案周秦学案之宏着未可料也梨洲诚我国思想界之雄也若夫此六君子以外袁枢实不能在此列则皆所谓公等碌碌因人成事史记以后而二十一部皆刻画史记通典以后而八部皆摹仿通典何其奴隶性至于此甚耶若琴瑟之专一谁能听之以故每一读辄惟恐卧而思想所以不进也
今此六弊其所贻读者之恶果厥有三端一曰难读浩如火因海穷年莫殚前既言之矣二曰难别择即使有暇日有耐性彳扁【徧】读应读之书而苟非有极敏之眼光极高之学识不能别择其某条有用某条无用徒枉费时日脑力三曰无感触虽尽读全史而曾无有足以激厉其爱国之心团结其合君羊之力以应今日之时势而立于万国者然则吾中国史学外貌虽极发达而不能如欧美各国民之实受其益也职此之由　今日欲提倡民族主义使我四万万同胞强立于此优胜劣败之世界乎则本国史学一科实为无老无幼无男无女无智无愚无贤无不肖所皆当从事视之如渴饮饥食一刻不容缓者也然彳扁【徧】览乙库中数十万卷之着录其资格可以养吾所欲给吾所求者殆无一焉呜呼史界革命不起则吾国遂不可救悠悠万事惟此为大新史学之着吾岂好异哉吾不得已也　第二章史学之界说　欲创新史学不可不先明史学之界说欲知史学之界说不可不先明历史之范围今请析其条理而论述之　第一历史者叙述进化之现象也　现象者何事物之变化也宇宙间之现象有二种一曰为循环之状者二曰为进化之状者何谓循环其变化有一定之时期及期则周而复始如四时之变迁天体之运行是也何谓进化其变化有一定之次序生长焉发达焉如生物界及人间世之现象是也循环者去而复来者也止而不进者也凡学问之属于此类者谓之天然学进化者往而不返者也进而无极者也凡学问之属于此类者谓之历史学天下万事万物皆在空间又在时间空间时间佛典译语日本沿用之若依中国古义则空间宇也时间宙也其语不甚通行故用译语而天然界与历史界实分占两者之范围天然学者研究空间之现象者也历史学者研究时间之现象者也就天然界以观察宇宙则见其一成不变万古不易故其体为完全其象如一圆圈就历史界以观察宇宙则见其生长而不已进步而不知所终故其体为不完全且其进步又非为一直线或尺进而寸退或大涨而小落其象如一螺线明此理者可以知历史之真相矣　由此观之凡属于历史界之学凡政治学群学平准学宗教学等皆[历史](政治)界之范围其研究常较难凡属于天然界之学凡天文学地理学物质学化学等皆天然界之范围其研究常较易何以故天然界已完全者也来复频繁可以推算状态一定可以试马念【验】历史界未完全者也今犹日在生长发达之中非逮宇宙之末劫则历史不能终极吾生有涯而此学无涯所以天然诸科学起源甚古今已斐然大成而关于历史之各学其出现甚后而其完备难期也　此界说既定则知凡百事物有生长有发达有进步者则属于历史之范围反是者则不能属于历史之范围又如于一定期中虽有生长发达而及其期之极点则又反其始斯仍不得不循环目之如动植物如人类虽依一定之次第以生以成然或一年或十年或百年而盈其限焉而反其初焉一生一死实循环之现象也故物理学等皆天然科学之范围非历史学之范围也　孟子曰天下之生久矣一治一乱此误会历史真相之言也苟治乱相嬗无已时则历史之象当为循环与天然等而历史学将不能成立孟子此言皿【盇】为螺线之状所迷而误以为圆状未尝综观自有人类以来万数千年之大势而察其真方向之所在徒观一小时代之或进或退或涨或落遂以为历史之实状如是云尔譬之江河东流以朝宗于海者其大势也乃或所见局于一部偶见其有倒流处因以为江河之行一东一西一北一南是岂能知江河之性矣乎春秋家言有三统有三世三统者循环之象也所谓三王之道若循环周而复始是也三世者进化之象也所谓据乱升平太平与世渐进是也三世则历史之情状也三统则非历史之情状也三世之义既治者则不能复乱藉曰有小乱而必非与前此之乱等也苟其一治而复一乱则所谓治者必非真治故言史学者当从孔子之义不当从孟子之义吾中国所以数千年无良史者以其于进化之现象见之未明也
第二历史者余又【叙】述人君羊【群】进化之现象也　进化之义既定矣虽然进化之大理不独人类为然即动植物乃至无机世界亦常有进化者存而通行历史所纪述常限于人类者则何以故此不徒吾人之自私其类而已人也者进化之极则也其变化千形万状而不穷者也故言历史之广义则非包万有而并载之不能完成至语其狭义则惟以人类为之界虽然历史之范围可限于人类而人类之事实不能尽纳诸历史夫人类亦不过一种之动物耳其一生一死固不免于循环即其日用饮食言论行事亦不过大田各【略】相等而无进化之可言故欲求进化之迹必于人君羊【群】使人人析而独立则进化终不可期而历史终不可起盖人类进化云者一君羊【群】之进也非一人之进也如以一人也则今人必无以远过于古人语其体魄则四肢五官古犹今也质点血轮古犹今也语其性灵则古代周孔柏柏拉图阿阿里士多德之智识能力必不让于今人举世所同认矣然往往有周孔柏阿所不能知之理不能行之事而今日乳臭小儿知之能之者何也无他食君羊【群】之福享君羊【群】之利藉群力之相接相较相争相师相摩相荡相维相系相传相嬗而智慧进焉而才力进焉而道德进焉进焉者人格之群[人](入)格义见第一册非寻常之个人也人类天性之能力能随文明进化之运而渐次增长与否此问题颇难夬【决】定试以文明国一小儿不许受教育不许蒙社会之感化沐文明之恩泽则其长成能有以异于野蛮国之小儿乎恐不能也皿由动物进而为人[已](以)为生理上进化之极点由小儿进为成人已为生理上进化之极点然则一个人殆无进化也进化者别超出于个人之上之一人而已即人君羊是也然则历史所最当致意者惟人君羊【群】之事苟其事不关系人群者虽奇言异行而必不足以入历史之范围也畴昔史家往往视历史如人物传者然夫人物之关系于历史固也然所以关系者亦谓其于一群有影响云尔所重者在一君羊【群】非在一人也而中国作史者全反于此目的动辄以立佳传为其人之光宠驯至连篇累牍胪列无关世运之言论行事使读者欲卧欲呕虽尽千卷犹不能于本君羊之大势有所知焉由不知史之界说限于群故也　第三历史者叙述人君羊【群】进化之现象而求得其公理公例者也　凡学问必有客观主观二界客观者谓所研究之事物也主观者谓能研究此事物之心灵也亦名所界能界能所二字佛典译语常用为名[词](嗣)和合二观然后学问出焉史学之客体则过去现在之事实是也其主体则作史读史者心识中所怀之哲理是也有客观而无主观则其史有魄而无魂谓之非史焉可也偏于主观而田各【略】于客观者则虽有佳书亦不过为一家言不得谓之为史是故善为史者必究人君羊【群】进化之现象而求其公理公例之所在于是有所谓历史哲学者出焉历史与历史哲学虽殊科要之苟无哲学之理想者必不能为良史有断然也虽然求史学之公理公例固非易易如彼天然科学者其材料完全其范围有涯故其理例亦易得焉如天文学如物质学如化学所已求得之公理公例不可磨灭者既已多端而政治学君羊【群】学宗教学等则瞠乎其后皆由现象之繁赜而未到终点也但其事虽难而治此学者不可不勉大抵前者史家不能有得于是者其蔽二端一曰知有一局部之史而不知自有人类以来全体之史也或局于一地或局于一时代如中国之史其地位则仅余又【叙】述本国耳于吾国外之现象非所知也前者他国之史亦如是其时代则上至书契以来下至胜朝之末止矣前乎此后乎此非所闻也夫欲求人君羊【群】进化之真相必当合人类全体而比较之通古今文野之界而观察之内自乡邑之法团凡民间之结集而成一人格之团体亦谓之法团亦谓之法人法人者法律上视之与一个人无异也一州之州会一市之市会乃至一学校一会馆一公司皆统名为法团外至五洲之全局上自穹古之石史地质学家从地底僵石中考求人物进化之迹号曰石史下至昨今之新闻何一而非客观所当取材者综是焉以求其公理公例虽未克完备而所得必已多矣问畴昔之史家有能焉者否也二曰徒知有史学而不知史学与他学之关系也夫地理学也地质学也人种学也人类学也言语学也君羊【群】学也政治学也宗教学也法律学也平准学也即日本人所谓经济学皆与史学有直接之关系其他如哲学范围所属之伦理学心理学论理学文章学及天然科学范围所属之天文学物质学化学生理学其理论亦常与史学有间接之关系何一而非主观所当凭藉者取诸学之公理公例而参伍金勾【钩】距之虽未尽适用而所得又必多矣问畴昔之史家有能焉者否也　夫所以必求其公理公例者非欲以为理论之美观而已将以施诸实用焉将以贻诸来者焉历史者以过去之进化导未来之进化者也吾辈食今日文明之福是为对于古人已得之权利而继续此文明增长此文明孳植此文明又对于后人而不可不尽之义务也而史家所以尽此义务之道即求得前此进化之公理公例而使后人循其理率其例以增幸福于无疆也史乎史乎其责任至重而其成就至难中国前此之无真史家也又何怪焉而无真史家亦即吾国进化迟缓之一原因也吾愿与同胞国民筚路蓝缕以辟此途也
　　论西学与西教无关　　　　　　　　　　　　
顺德刘桢麟撰
海禁既开外患斯亟于是西学始渐萌芽书院学堂海疆间设中东以后惩于既往益用恢张乃者西算之肄西文之习公私学塾学会书楼蔓衍行省且及内地加以胶警之创特科之设激励鼓舞翻然从风駸駸乎殆维新之机哉或问于刘桢麟曰中国之弱由于人心之不良官吏之不善非不用西学之所致也今天下竞言西学智者倡之愚者和之举国若狂吾恐中国之忧不仅在彝狄而在乎变于粉大狄也吾不惟惧中国之变于彝狄吾直惧乎孔子之教将以坠地也刘桢麟曰恶是何言也夫泰西诸学为吾孔子六经所包与吾周秦诸子相合原原本本海内着述之士类能考之且言之累叠无待鄙言若夫以西学为孔教之患此尤吾子之过虑而实未尝深察西学之本原故也请先言西学之与西教无关者有数端泰西自希猎强盛时当中国成周之世文物即[已](以)以大开他里斯等七人号称七贤专以穷理格物之学提倡一世其后额拉吉来图梭格拉底拍勒图什匿克等以理学名家他如克烈测知日月食交周欧几利德等着几何原本亚奇默德悟重学造螺丝起重诸器意拉得乃木司的尼测算地球半径埃克米创浑天仪类能阐发物理着于载籍为后世格致家之祖至于梭伦创定国律果鲁西亚士白分道弗等发明公理以立公法之本皆见于彼教未出数百年之前耶稣生于汉平帝元始元年故今日西人之言格致学者靡不导原于希猎古籍殆犹吾中学之读周秦诸子也此格知之学无关于西教者一也若夫政治之学自印度埃及希猎创为文字典制荜路蓝缕递嬗相沿至罗马崛兴设税关为税法之始置司户为稽查户籍之始筑路修渠为道路工程之始皆当周灵王敬王之时迨汉元帝时罗马帝该[撒](撤)治历法定为闰日不闰月为今欧美各国所遵行创孛该玛基书院藏书三万卷为今学堂书楼所自出汉成帝时通商印度为各国通商之始汉章帝时立义塾养老院育婴堂为今泰西诸善政所取法至于创拉丁文造定律法文字典章范围欧洲诸国数千年莫能外此尤其荦荦大端尽人所知闻者彼时耶和华氏之教方始萌芽奉天捄世之主且遭彝戮其又何与于人家国之事哉此政治之学无关于西教者二也泰西当宋元之时大为特狄所虐累为回国所破其国贫弱其人愚陋自英人倍根当明永乐时创为新法请于国家立科鼓励凡着有新书者赏以高第清秩制有新器者予以厚币功牌其寻有新地或身任大工者酬以重赀予以世爵于是国人踊跃各竭心思争求新法以取富贵各国从之数十年间科仑布航大西洋寻得美洲新地墨领遍绕大地知地之为球哥白尼发地绕日之说自是而后瓦忒因沸水而制汽机弗兰林因磁石而制干电奈端因苹果落地而悟吸力葛立里尤因儿戏而制远镜其余受尔敦始造火轮船施蒂芬森始造火轮车惠子敦始设电线韦德黑始制鱼雷炮克尔司始造连响枪凡此新学不胜枚举吾别有泰西新学权舆考故近年来泰西诸国创辟新法报官领凭专利者络绎不绝英国年出二千二百种美国年出一万二千种法国年出九千种诸国亦或称是其兴盛如此故能震烁寰宇凌驾五洲彼土传道之士方且引为宗教夸耀吾华而不知实自倍根一布衣倡导之力以致之也此西学之兴无关于西教者三也泰西近百年以前一切新学虽有端倪而政尚守旧民气封蔀加以教皇威权恣肆横悍箝制列邦凡立君施政必请命乃行其有变法更新者则咒之罚之以为干天之戮愚民酷虐之状言之难罄泰西新史揽要末卷详言之自法皇拿波仑出主开新不主守旧主变动不主安静削教皇之权倡民主之政穷兵黩武震动全欧虽佳兵不祥卒受敌虏然其在位二十年立养民之善政改律法之旧章一切制度靡不更新说者谓其构极大乱象实辟极大治机故欧洲近五十年间变政之速文明之盛推原其始未始非拿波沦创定规模有以激厉而表率之也此西学之盛无关于西教者四也　曰西学虽无关于西教然彼中传教之士凡至华地所在皆设学塾既例不可禁而华人趋之若鹜浸淫蔓衍且将祧尼山之席矣兄【况】复提倡而效之乎曰是更不足虑也彼教士之设学塾于吾华也不过推其爱人为善之心见中国之不自振乃设学以倡之冀以开风气至于受教与否彼未能强人以必从也然即入其学者必从其教亦彼西人之分事而适形我中国之不能兴学自弃其民以与他人而不能谓西学之累之也且我既以是为虑则当亟求振作大兴学校取彼法而自用之显以收育才之效隐以杜逃儒之渐若拘牵忌讳甘于自愚不为亡羊补牢之计寍效渊鱼丛雀之敺匪特国与教之难保抑亦见笑于西人也
曰泰西之与中国其势异其习异以彼之法行此之俗[勉](免)强牵合必多龃龉吾中国三代圣王自有美政惜湮没失弃坐致衰弱诚返寻而复之斟酌而行之吾未见其有逊于西国也且彼中新学既不能出吾六经诸子范围外吾但取而衍之斯亦足治矣何必齗齗外求且授他人用彝变夏之藉口哉曰中国处今日极弱之势亦犹欧洲百年以前之情形耳彼其时之情形尚尤甚于中国之今日以彼之所阅历而证之于我之事势因机利导其事至顺又何龃龉之有且风俗以教而立不以政而变语云变其政不易其俗吾惟守吾教而法其政浸假而俗之善者益张其不善者亦或随政而化更无所谓龃龉也谅哉南海先生之言也曰天道后起胜于先起也人道后人逸于前人也泰西于各学以数百年考之以数十国讲之以功牌科第激厉之其室户堂门条秩精详冥冥入微矣吾中国今乃舍而自求非数百年不能至其域也彼作室而我居之彼耕稼而我食之至逸而至速夬【决】无舍而别求之理也夫彼泰西教养之法诚有未及吾三代者然今之中国已自弃先圣之法反令外彝得其近似譬如故家子承袭先业而忘其学行彼邻人之自食者反得以其学行挺起虽其家世微贱吾反为之屈矣故今日中国之所必求复者三代圣王之美法而美法不易遽复则吾邻人之有专门之学高异之行合于吾三代圣王者吾亦不能不折取之也天下事人为其难我为其易未有不乐就之者顾甯舍其易而甘求其难是固不可解也矧所谓难者又夬【决】无求得之日乎　曰然则中国今日惟专尚西学斯可以强乎曰非也天下惟公理公法之学举地球诸国历千万亿年无异若夫器艺之业月异而日新政法之条此宜而彼盭必审其时势择其良窳辨其先后然后乃行之而无弊泰西今日之盛业大抵由数百年积势而成或起点于微眇而推之为宏钜之工或沿习于旧俗而扩之为文明之化或创之一二人而悬之为万国之的亦犹我中国率二千年之旧法后代沿于前代后代又沿于后代迁变无亦忘其本原特中国能因而不能择西国善择而更善因耳故今日欲言西学必以先通中学为主中国之经史掌故郡国利病百未一知而遽欲全以西学易之未见其行之无碍者也非不可行也政术艺业之伙即中国而论古与今不能无美恶是非之互殊中国与泰西又不能无异同离合之间隙泰西于泰西复不能无尽美未善之遗憾我惟通中学乃知古今之术业何者当去何者当留何者当急何者当缓而不至为古人所误复不至为今人所欺我惟通西学乃知西人之术业何者为善何者为不善何者为可行何者不可行乃不至贻中国之误复不至贻西人之笑烛照数计成竹在胸然后采泰西之法而行之以中国之道惟借材而堵宝非买椟而还珠斯乃真今日之西学也　曰如子言西学与西教无关然则孔子之教可不复顾虑矣曰是又不然孔教者我中国立国之命脉也必孔子之道大明然后西学乃行之而无弊必西学大明然后孔子之道乃比较而愈显何也孔子制作六经其义理制度大义微言实足以范中外而治万世其道不明则世之见西学者或震其精深而以为不可学或鄙其怪异而以为不屑求而不知反之诸经秘纬皆吾教中所自有是于孔子既有割地之憾而于新政必有阻碍之端新政不行于是西学不明西学不明则彼中之良法美意吾既无所取裁而彼教之条理凡有合于我孔子与不及我孔子者吾更无从考见而孔子范围中外之教法闇勿口不彰坐令彼族雌黄列中国为半教訾儒者为无用甚乃以中国科举之流弊学校之痼习而归咎于儒书之未善如是则彼教乃愈张而愈广吾教乃愈抑而愈隘是固可为大忧者也夫兵家之义知己知彼百战百胜我必自张其军立于不败之地然后乃求胜于人我尤必侦探乎敌预操其可胜之券然后乃足恃于己今日之言西学亦犹是也不特此也彼教之盛也固由其人传道之坚毅亦由其国政之能自强故有恃而无恐吾既惧吾教之陨坠正当取师于彼以强其国力即以强其教宗是西学不特为吾教借监之资亦实为保守吾教之具也夫又何疑欤
　　泰西藏书考略                                
入其国行其原野游其都邑瞩其涂衢之芜治农商之耗息工技之良窳其政可知也览其学校若干塾报馆若干区藏书若干舍其教可知也　圣清文治迈前古内若翰林院外若文澜阁咸富贮图书直省儒学亦　颁给十三经廿四史三通等藉　今上右文兴学开官书局首重藏书所以涵育士类者恩至渥法至备海外仱末兜离之俗即博购坟藉振式教学曾何足以兄【况】百一顾泰岱屹崒不鄙部娄耀灵赫戏兼列众宿凡夫舟车所通之国有能构书库开民智亦谈文教者所有事也自古埃及时西人已筑楼聚书其所藏有巴比路士本巴比路士者树名状如柏生河滨埃及人捆履织席索綯胥恃此复削其树之体为木简以代纸写书故名之曰巴路士本阅三千余年今犹有存亚述巴比伦之间古城郭遗址往往获碑碣及零砖断瓦摹辨古文字记曩日藏书事亦甚具希腊古史亦备言古昔藏书之楼希腊中绝教化播传邻邦于是亚州之西埃及与意大利书楼踵筑其最着之楼二一当埃及之亚力山大城近尼罗河口相传为巴多那买王所筑一当皮加门相传为皮加门王所筑西历前二百零二年汉高祖五年罗马人战胜加他哥即今日徙利斯地而归偃兵修文广筑储书之舍当是时有罗马人二一名亚西刘士一名波厘呵同创公家大书楼其后罗马皇奥[古]士(古)笃又广建私家书楼迨西历四百年以后而罗马公家书楼已增至二十九所世家华族咸就而读之太皿【盇】罗马书楼自昔已伙典书者多用脱奴籍之人云罗马人之曾为奴而遇赦者此种人多有学问罗马既衰戎卒蹂毁藏书楼室荡然无存中古时欧西修道之士搜剔金石征考文献故亚佗士之修道院今尚存遗碑而边尼特之修道规条至以罗曩籍写古书为第一义其藏书楼之在修道院者则以满加斯那哥威在威士花连夫里打山加连四处为最知名哥士毕者山加连之修道院长也于八百一十六年唐宪宗元和十一年创建大书以阅二十年而始成古书楼无有其匹伟乎其钜制也自文教蒸起而西人之采古籍者滋益多邦君豪族咸以求遗书为美谈修道之士尤以为务教皇尼哥鲁第五有手写秘籍三千函太皿【盇】异时罗马教皇之设大书楼实基此也匈牙利王马太阿哥尹奴聘延意大利工书之士写书以充其楼名其楼曰哥尹拿藏书最博然无异藉秘册惟以钞缮精美见长而已一千五百二十六年明世宗嘉靖五年楼为土耳其人所毁书帙流散四方吉光片羽今西人之藏书者皆宝之自一千四百余年以来明以后西欧始刊书后中国已四百年矣当是时德国更改教会凡修道院皆封禁罄修道院所储归之国修道院之书悉以贷民西欧藏书之制一变矣当德国三十年争战时毁书楼不可悉数及提厘总统攻系地北城中新构书楼储钞本甚侈城下之日掠其书归以实罗马之书楼及法兰西畔党内讧藏书最着之楼多为所毁一千七百九十七年嘉庆二年罗马城陷于法凡书之藏于教皇者悉掠之手写之书归法京者殆数千帙焉一千八百零九年嘉庆十四年德之书楼半掠于法伟恩书楼破掠尤酷拿破仑第一败法人乃悉返其书且并三十年前提厘总统所掠者而归之系地北之楼于是储书益博普法战时士打士堡城之书楼烬于炮好古之士咸惜之而书楼之新构者在柏灵则经始于一千八百一十年嘉庆十五年在邦城则经始于一千八百一十八年嘉庆二十三年在耳冷元与哥定元则经始于一千七百三十七年当乾隆二年哥定元书楼藏书之法最善且多精本德法并称文教之邦储书皆最富然累世争去简帙之摧残者众矣欧州藏书之富以法京大书楼为最凡书二兆零五十万卷又藏手写本九万二千卷而英京博物院之楼亦伯仲焉博物院之藏其始祗有士伦尼士之理学书而已迨一千八百三十八年道光十八年而所藏增至二十三万五千卷后更增为一兆六十万卷而宝星边又附以己书万六千卷卓耳基第三之子孙复益以祖父之书六万五千卷又增以连威书楼之藏二万零二百四十卷此楼所储手写本最富而每岁又车取增三万余卷渊欤其美备矣而德国大书院之书楼亦未尝多让焉计一千八百九十年乾隆五十四年柏灵皇家书楼已有七十九万七千九百七十四卷又手写本二万四千零二十四卷此外民间之书公会堂之书或私置或公会所置或会馆所置岁辄增益则懿乎其益智之券也盖书楼之设与书院实相辅而行西欧最初之书楼亦与大书院同时经始今京师官书局与沪上大同书局皆拟广译西书因汇考西籍之藏冀有海内硕夫搜付译人以聪吾民之耳目者也
　　论日本文　　　　　　　　　　　　　　　　　　
廖云翔
近日在支那倡习日文者日人居多而询诸日人何为劝支那人习日文则日人必曰是非我日人倡之而实倡之自汉人也询其实据则曰支那人学于我国者常自言一年可以译书及细考之则诚然而非妄且屡马念【验】之而屡不爽其故何欤可畅言之以喻其意焉四十年来日本改革制度汲汲惟西法是务全国学校凡中学以上必有英文一科故国虽小而能英语通英学者殊多今日支那欲改学制若仿照日本全国学校中学以上皆设英文一科英文学者既众能读西人之书能了解西人日新之学以人所长补我所短以人所有补我所无此为最上上策人所共知者至于日本所译西人文籍则识者或嫌其旧皿【盇】其书或译于十余年前今已为西人所吐弃不道者然是亦可无虑支那人读日本书不必读其十年前所译可读其近译之最新者则支那人当习日文无疑也日本全国学校中学以上犹存汉文一科合之日文英文则三国文字并行矣日本古来教育例有国文汉文两种近则加以英文考试之法取才于英日文者为多今日支那之视日文虽不能若视英文之重全国学校中学以上虽不必皆设日文然每省可限设若干校教习若干员此亦学制之一要端也迩者刘张两总督奏议广译东西各国之书此议诚当但支那人西学精通可以执笔译西书者殊不多觏凡西洋政治经济法律学术等书若欲别类分门次第繙译奏效颇非易易惟东籍繙译不难其间虽有在支那则音读在日本则训读在支那则为汉字在日本则为假名之别然汉日之相去与汉英之相去其间殆不可以道里计故两国语言虽异而平常应酬可以笔谈以达其意虽属异域不啻同国此亦今日支那学者之一快事也今日诚欲支那风气大开民智大启则中学以上诚宜皆设英文一科至于汉学精通年过三十以上者若使究心英文责以专门实学收效最难宜使究心东学以收捷效若果推行此类人才当必不少虽在支那成学不若游学于日本之易然苟进一年而为二年可以执笔繙译则亦不致有日暮途远之叹也近来支那政府与各省大吏热心遣学生留学日本研究东学此诚急所当务而苟多聘日本教习往教支那学者则栽成更广矣日人闻支那百度维新凡于政治经济法律学术具有心得与仅具一技一能者多欲争先捷足冀在支那大博荣誉厚利故其劝习日文之言为最切苟聘之教支那之人谅亦必实事求是具见功效故田各述所见以存其说识时君子得毋以为陈腐乎　右论为日本横滨华美学校教习廖君卓庵所以而本馆向有臆见亦可借廖君此篇一为发明藉告中国之通人并质诸廖君以为何如皿【盇】今日中国诚欲习日本语言文字译日人自着之书当以游学东洋及延请日人教习为善所谓地近费省效速三者皆备吾无间然若本意为繙译西书通知西国政学源流而以日文为之过渡则断断不可夫过渡云者不过因欲速急就之故而勉强以译日文代译西书自属万不得已至设立学馆专门造就而必俟日人译出之书以钞胥之役自任是谓中人不能自读西书也亦可耳止之甚矣兄【况】日人之译西书也吾不敢谓其竟无善本然其旧者固已为西人所吐弃即近译之新者亦未必能将西人新制最有益之书具大见识择要取精而译之保无贸利之徒类近日中国之译书不问其书之优劣完阙专为印售趋时地者如余前着中西关系论田各一书内言政治教化各节俱属极大之关系而坊间有翻刻本则第二卷所论传道之事已被删去不知余着此书之意以中国教案现为交涉之要端故尤留心于此则一经翻刻不啻撕破吾书而以残缺之册子授人以贸利全失其本真也倘日人误认此残缺之书即为予所手着译作日文试问日人之读此书者有益乎无益乎按日本近日翻印此书去系全本倘取残本翻刻则误矣此可见翻印各书亦页见识也彼中国于日文中求西书易地以观恍然可悟矣兄【况】以日文译西文于西国语意曲折已属未达一间而著书家亦有用其私心臆为删订以合本国政俗之宜者中国又从日文译出反指为西国原书其能免隔膜哉譬诸牛乳辗转贩购之余而能信其不和之以水也傎已且夫译书之才最为难得不但中国尚无其选日本考求英文三十年其译者未必皆精通西学之人即西人之中真有译才者亦不能数数觏所以然者大凡欲译一书必将原书融会贯通并书之旁面底面以及来源归宿又书外之事与书中有关涉者须一一洞晰无遗而后能毫无遗憾曩予为李文忠译路透电音初系直译其语而电文甚简文忠读之茫然不解后每译一电必先历余又缘由方觉一目了然译书者亦犹是也故为今之中国计果有翻译西书之意不必借径于日文而亟应多设西文馆专教西文夫学西文虽难而其为用则大通其文字固可以多读未见之书且谙其语言亦可以环行地球之面非若日文之往来三岛间而已也中国人向无自立之心动辄依傍门户然倘日人从此不译西书则中人之译书者亦将遂断种子耶以中国人才之盛而役役焉仰面以问人曰日本现有译西国新书者否吾将执笔以随其后矣古今有此待人而成之理乎余非欲诋諆日本之译人也聊为中国表明公理欲其养成自立性质务能自读西书勇往直前不但无待于日人也并无待于西人斯则善之又善矣世有明达之士当不河汉斯言
　　中西医学平议　　　　　　　　　　　　　　　　　　　　　　　
张德汉
今世之艳称西医而鄙视华医者纷纷矣谓其有听肺筒以知心肺之病有测肺器以马念容气多寡定人强弱有测喉镜马念目镜以治喉疾目疾有借血法以救产妇失血之证而华医无此也而且切脉则有器有表问疾则有变有常而华医则但凭一息以定至数至于脑气血管确有把握又用化学分溺中各质以究病源而华医则徒讲五行生克之空谈也于是中国愚夫愚妇举诧西医为神可即西医亦自矜为独得之秘而中西医学之短长遂至辨论不一蒙姑不与之辨短长而究其势有不能相通者厥有四焉欧洲各国最忌东南风以其由非洲沙漠吹来受之每易得病且挟瘴气以俱至也喜西北风以海在西北得温煦荡涤之气也故西医谓海风最有益于人之身体凡值盛暑严寒及有疾病者皆居海口调养中国则适与相反喜东南风之和煦以海在东南也畏西北风之严厉以其由西北塞外而来也此中西地气之不同故其受病亦异所以华医治华人尚且南北异宜其不能互相通行者一也西人用药但有温性而无寒京【凉】敛散升降之剂故华医之药多和平西医之药多猛烈凡华人之服西药者宜少不宜多可暂不可久盖毒烈伤脏腑轻浅不急之病多服每至暴亡金石多燥烈阴虚内热之人久服必贻大患此中西用药各有所宜故主治亦异其不能互相通行者二也泰西之人体质强壮其平日所常食者为牛羊为火酒故大黄黄连芒硝强水等物华人以为泻火之药而西人视为养胃之补剂班蝥樟脑水银巴豆华人视为毒药而西人则以为常用之物推之蒲公英萆麻子华人以为痈疽要药而西人以为性轻不适于用此中西赋质相殊故其视药性亦异其不能互相通行者三也华医之诊脉细而微而西医之诊脉简而约故中国论脉之道如秦越人八十一难名曰难经实与黄帝内经相辅而行为千古诊脉之准绳降及宋元之世复添七表八里九道之脉共为二十七脉而西医皆屏不用惟以浮沉迟速究寒热虚实是中西之诊脉不同彼此各执一是其不能互相通行者四也世之究心中西医学者诚能考马念【验】乎所以不能相通之故而神而明之庶几推行尽利随地皆宜盖西医所优在于实事求是故薛叔耘星使谓西医之精者于治外证十得八九但其治内证则得于实处者多得于虚处者少至为笃论试取西医所着医书观之虽或间出新理以视中国医书之精者如王叔和孙思邈之方金元四大家之论近世喻嘉言陈修园之说其深妙之处要非西书可及也且所用剖割鍼刺等法证之中国古昔若扁鹊之为人易心华陀之刳腹去积仲景之穿胸纳饼已早为西医导其源又考罗马人汉尼巴于成周时得中国内经素问二书归而医学大明尤可为原本中法之明马念【验】若夫求效太速则又西医之通病故往往用药而中则一投立愈不中则受祸最酷如曾惠敏公之丧其子黎纯斋之损其一目又近事之可鉴者也总之西人之医学专以求新为主故新法亦日出而不穷如近岁新创电光照骨之法三月之间举国医士已尽弃旧法而用之中国则不然名医数世之后良方要诀失其真传而业医者又强半以学帖括不成者为之庸医无杀人实多可胜浩叹所以中国医学古胜于今西国医学则今胜于古方今京师大学堂章程已议有医学一条窃谓宜仿西制选学生高才者学焉凡医家得一良法准报明　国家考马念确实酌予旌奖给以凭照庶可传授广远不至湮没将来医学合中西为一贯于以资行军之用为卫生之术俾四万万黄种同跻于仁寿之域是不能不望于世之三折肱于此道者
　　舆地学约                                           
舆地宜先通经　舆地之书载籍极博而尚书禹贡为之初祖周礼地官大司徒掌建邦之土地之图周知九州之地域广轮之数春秋列国犬牙相错征伐盟会有事必书虽古今形势各殊而大体不外此矣夫禹贡以州为目以水为经而土壤田赋悉附着焉论其体制非止行水之经周官大司徒以土会之法辨五地之物生山林川泽分别部居灿然不乱春秋固非专言舆地而论兵谋言形势亦考古者所当知也尔雅释地释山水诸篇正名之书其闲殷周异制河渠废兴寻波讨源可以知沿革损益之故究分合省并之宜若仅以为考据之学则误矣总之以考古为先河以通经为归宿禹贡治水古今不能出其范围周礼所言多后世农家之学历代名将通左氏兵法者尤多岳武穆有言运用之妙存乎一心明乎此可以治一切学问矣又岂独兵略为然也哉　舆地宜涉猎全史　舆地为史学之一种汉以前山海经为舆地专门之学书而体杂小说故四库抑之历代地理书如史记河渠书汉书沟洫志地理志后汉书郡国志之类皆于史别居一门杜氏通典州郡志边防志郑氏通志地理略马氏通考舆地考四裔考亦皆别为一类讲舆地自应先读舆地之书然国于天地必有与立易曰王公设险以守其国孟子谓天时不如地利知平王东迁之所以失则知汉高关中之所以王知魏据中原之所以强则知蜀居偏安之所以亡东晋都江左知晋之不复西也南宋居临安知宋之不复北也形势所在存亡系焉且沿革建置杂着于本纪功臣封地灿着于年表新唐书之方镇有表新五代史之职方有考辽史之属国有表部族有表史记匈奴南越诸传创例于前历代四裔立传于后此皆不统于职方不括于地志而为当今言经济者所不可阙所以然者一国之富强四夷之和战苟无一书以摠括之则圣君贤相之经营乱世太平之得失皆无由秉其大纲如此而欲经营四方难矣　舆地宜有专看之书　舆地之书经史尚矣此外尚有宜专精之书　大清一统志殿本难得以洪氏乾隆府厅州县图代之冯焌光所刻　皇朝舆地略乃据李氏原本增修亦简便可诵若夫亡佚之书如经训堂所刻之晋书地道记晋太康三年地志岱南阁所刻之括地志张澍二酉堂丛书王谟魏日地理书抄之各种皆可从缓　四库所录之元和郡县志以下各书亦只备考古之用而非当务之急又如河渠水利海塘之载在南皮尚书輶轩语者悉宜浏览而不必专主外纪之属近世皆知有海国图志瀛环志略二书然此类之书尤以近出及西人所箸者为尤要如地学浅释地学指略地学稽古篇之类何秋涛朔方备乘当时最有盛名其书大抵主于考订史志之误而意在防俄其图考二卷书外别行尤据全书之要大抵古今地理之书几于汗牛充栋非择其至切至要者读之将劳精疲神终年而无所得岂非所学非所用乎故读他书宜博而读舆地书宜约惟约而后能专惟专而后能精昔左文襄军次恒有方舆纪要一书公之勋业固不仅在此亦足见专之一说先我而得之者矣　舆地有旁证之书　舆地之书浩矣博矣触类旁通皆可证逮专言地理固宜专读地理之书诸子百家私家撰述有一书之中或言形势杂记之类偶及方舆如黄帝素问异法方宜篇筦子山国轨山权数[淮](准)南地形训之类读书有得随笔为札记虽无当于着述可以备遗忘资考镜有时读专门之书或有疑义必别取他书以之辨惑则旁证一例为益滋多　读舆地书宜有次第　书契以来舆地之书代有着录横舍之士皓首难穷驽马十驾而致千里非熟于途径不能也致力之方先通经而后读史次摠志次今地志次边防外纪次图表次测绘由考古而知今由中国而五洲由陆地而海道由考镜而测量以考古为舆地之始事以测绘为舆地之终事以推广泰西诸学为极致知测绘而不通古学是谓无本洋匠而已矣拘考据而不达时务是谓无用书生而已矣先办径途则知所从事矣　读舆地书宜有日程　古人刚日读经柔日读史人有恒心惟士为能一日之内拟定课程如某时读某经若干叶某时读某史若干叶某时浏览某书若干卷某时作札记若干条循序渐进不躐等不贪多不好异政如农功日夜思之即日知所亡月无忘其所能未有一暴十寒而能有成者也　读舆地书宜兼看图表　古人左图右史周礼职方氏掌天下图书萧何入关收秦图籍知天下险要而汉以王周礼大司徒郑注云若今司空郡国舆地图汉书三王世家云御史上舆地图是汉时图学尤重也郑樵通志立图谱一略自西学兴而图学愈新愈详愈确中国古学之图如李氏沿革图历代沿革形势险要图今图则胡氏一统舆图董方立舆图黄翼升长江图　大清会典新图然不若西图之精西学有制造局之平圆地球图益智书会之平圆地球图　皇朝一统舆图日本地舆方图其图皆精于中国此图之宜看者也表则丁氏舆地经纬度里表顾氏巴西各部经纬度表缪氏俄罗斯域表通俄道里表铁路表刘氏各国铁路表英国属地车道表许氏外国师船[表]钱氏中外交涉类要表光绪通商综核表中西纪年周始表此表之宜看者也　舆地以通测绘为实用之学　西人入学之始即教以几何画形之学童而习之凡百学问皆藉图以明图为专学不专言舆地也而舆地之用尤广故西人地学皆有图如风云露谓之地文之学则有测缑林取说矿石物亦谓之地质之学则有地学浅释地学指略五洲万国形势沿革谓之地志之学则有地理全志绘地法原测地绘图等书航海之学则有航海简法海道图说御风要术行海要术等书地非图不明图非测不确今欲通测绘先通算学次置仪器则舆地之能事毕矣　舆地旁通之学　泰西人谓地球绕日而行为八行星之一如[论](轮)轮诸曜运行及地球形体论月绕地球及朔望交食则通天文考察五金矿质[冶](治)土则通矿学勘核两国边界定戋立约则通交涉学考求轮船泊岸銕路道里船坞商埠进口出口货物多寡商利嬴绌则通学论体质与摄力动力之例则通重学论地质诸体经热度消融变化之理则通化学论火山温泉天然气机则通气学论雷电一物引易雷在地中则通电学然皆以通测绘为要领不通测绘不独诸学不能通即地学亦仅为中国之学而已
　　论尽民下责分学                                    
所谓为民下之责者是人第四件所当为也予以教人尽此责之书籍学塾内固有几种其中众生徒皆习者乃史学惜其惟有史学之名而无史学之实目前所读之史其条目偏而不全狭而不广或论国王之世系毕生之细事或论深宫之得宠失爱者彼此计画相害相援或论篡逆之情事若读史者欲于此中求国家之兴衰何由而致其所发令施政者有何缘起终不得其概也又史记中或载列国争权失和所言者惟军中统带及麾下兵弁名目马步兵若干炮位之数并所列之阵或如此或如彼若何接仗若何前进若何败北某次何弁阵亡某队死伤有几某日因何得胜某日因何失利又计其两军之接仗几次胜败几次何国大胜总计彼此之死者伤者若干胜者俘掳若干种种细故人若欲知尽民下之责则以上之各事有何相助哉假如尔等尽读天下之十五大战十五大战是西国记事之书载古今大战之事实益以各史上所记之小战而一旦临及推选人材之事岂可较之于未读史书之前更有明见耶西国平等之官职民间可以推选若谓此种事乃确实而有旨趣不知确实而有旨趣之事非必有实用今人之意见殊有失其中正者每以无用之物誉之过情而疑为有用数十年前有荷兰之喇叭花盛行于本国玩花者虽人用金子依其花之分两而互易之犹不肯又有人以一具破损古磁为希世之宝更有愚之甚于此者以重价[购](讲)买古时元恶大憝之遗体似此三等人各重视其所有以为大有旨趣然则三物岂果有实用耶推而思之史记所有之旨趣岂足为实用之据哉史记与别物无异终以有济实用为定假如人告曰邻家狸奴昨日已产小猫几只此固确实在闻之者必谓此乃无用之新闻而嗤其告者何也因所告者事虽确实而与人在世之行作毫无激励亦毫无阻止于学为完全人之义绝不相助史记所载之事亦无或异所记者实事也但大半惟记其事而不记肇事之端倪故于为人之道毫无裨益披阅之以为消闲之用固无不可读之以得处世之益则不可也若国内经历之事读之可获益者史上反多未记古时列国皆以国王为注意下此臣民无足轻重所以作史者但记君上之事蹟而于民间之风土人情缺焉不讲夫史记中于人最有关涉者系草野中事是以作史者宜备载国之如何缔造如何坚立国内有何等民其行政与治民之法何若有何偏见有何弊病以及四野之情形国中有何教其教有何法度有何权柄有何仪节有何经典信从者或情愿或勉强于国家有何损益宜备载民间有何等称谓有何交接之礼上下间往来有何文法盖观此所以见上下之相视相待又处家处外之风俗规矩以及父子夫妇两伦之次序彼此相视之大概民间之蛊惑如异端之符术怪诞世俗之拘忌小孩所佩戴之压邪诸器物载明国内有何项之生计一人专攻一艺或兼营别业耕田制物用何等之机器所制之物精粗何若货物以何而广运贸易用何等之银钱行业有何世守各业有何行规史记亦宜备载肄业之情形即如小孩读何种书诵习几何年有何格致之学时世之趋向民闲之思议儒士有何立论房屋欠【款】式衣冠雕刻字画音乐时赋裨乘以见民之雅俗饮食之物玩戏之事居家若何过度有何自怡之境国内之律例民间之习气一切举动俗语以觇其德行之大凡予以似此之史记自有大用读之者由此而知为人之方然而若此之史记载如是要言而不先读别种引导之书则亦茫无头绪一如锁之无钥所谓引导之书即生命学心才学人欲明悉百姓彼此平常相交之梗概必须知夫人性若何及自然之行作若何而后可即如制物销路是百姓中平常事业而亦与人之性情相关故欲知制物销路之理必页先考察人之性情平常相交尚属如是况乎欲全知百姓之相交可不先洞[澈](激)人身之才能及心之才能乎可不先洞[澈](激)身处何境则必有何等心思何等何为乎国中之民原合众类以成凡国民之所作即其众类同心所作所以欲知国民作事之所以然须知民中一一之心思举动人之心思作为根于性情而有相因之理所以欲知人之心思作为须识其性情之大概至性情之良莠勤惰本诸身之健弱心之善恶论及身心者是生命学心才学故曰欲明史记页此二种书为之引导也要之其欲知为民下之责者亦赖格致学但目下不拘大小学塾其诵习之书并无一种可襄助以尽此责者即所读之史记惟一半有实用而半中之半亦苦无引导之先资以致不得实益惟冀通儒家搜罗编缉以成若此之广博史记又望书生辈殚思尽虑研究诸等格致若庶能领会史中之益处焉
　　论玩物适情之学                           
所谓玩物适情即人第五件所当学者包括裨官野乘歌谣音乐字画雕虫等雅艺树木花草等类愚将各种学术其有用之多少以定先后曾列玩物适情之学于第五予既列之为第五或疑予视此学一若无足重者不知予平昔固甚重之深悉此种学足使人怡情适性其用非小若无字画雕刻音乐歌舞花木以及种种美观之物则人之当斯境者于寻欢乐之心全无机会未免生趣索然以为人生于世殊多缺陷是我岂以习练赏监之精及得赏监之机会为缓哉吾知人必将多致功于此二者因日后人将尽收天然之物以供所用生物成物必至精至密一切工力必得当而无妄用肄业必有准则凡相宜之学问凡人皆可得之甚易于是人人必有余暇用心于雅艺寻欢于天然之妙物但雅艺虽足以加人而加人之欢情固为要事然终不及上四学之切于人生日用之事为尤大夫人必先有恒业以养命恒业既成而君羊聚一国然后玩物适情之事可以兴起是以论身论家论民之端必先于玩物适情之举譬如场师种一树以冀其花其必以培养树之根株及叶为尤要为藉此而花可得成就得花是栽树之本意场师所望者是花然而目前不得不加意于根于叶使之畅茂明知于此束忽花终不可得若种树专以求花尚加意于根叶何兄【况】栽此树为求作栋梁者哉裨乘音歌雕画等雅艺乃国已有文化已有昌炽而加花以润饰文化昌炽即国中士农工兴旺之气象也文化在先而润饰在后是以讲究文化与昌炽之学必先于雅艺之学今大小书塾竟颠倒其应学应知之次序重花而不重树加意于雅艺而不加意于文化吾所以出此言者盖论保护身体之学则空无所有论谋生之恒业惟教其大略而已其大半得于离塾之后勉强凑集其于父母之责毫不提及论为民下之本分则所教者惟史记之某事某端种种杂乱全不贯串大半一无所用其有用者又无别学以通达之而反以玩物适情之事为重今人所重者乃占别国之方言前人之文章以及音乐图画雕虫等雅艺其重方言及前人之章句者以为能使人于下笔时标其风雅并能鉴别他人之文词殊不知于此所得之益与上四条保身养家之诸多益处大相迳庭其重音乐图画等事者以为能使人有秀气不知使人有秀气者与兴国之学大相悬绝也凡玩物适情之举其必于正务之暇方可用心及之既如是则讲玩物适情之学亦必在于正书之后诵习予非谓此种书必束之高阁待上四条之工夫一一完毕始可寓目要当并行不悖为是惟少致其力而已既玩物适情之举在所不可少或问此举宜以何学为本在不知者疑与格致学无涉孰知格致学亦为此学之本苟不知格致学则所作者不能精雅即赏监之人亦无从辨其高下也今绘画及雕虫等未能了悟格致学故所造之诣总未臻尽善是为据画家及雕工所作者是物之形体音乐及诗赋所宣者是人之[衷](哀)怀故凡欲精于画者雕者必页洞澈形体之本然凡欲精于音乐诗赋者必页透悉人之衷怀假如欲为雕工必页先明白人之骨节筋络如何排列如何相连如何行动亦须明乎力学否则所作之工与直者全未形似假如一人悬空而立右足着力其左足全未着力则身体必向右而偏所谓中心戋者必落于右足底内皿【盇】身如此庶不致倾跌若雕工不明此理竟将如此所立之人仍是正而不侧以致所谓中心戋者落于两足之中则必取笑于人盖设令为活人必致倾跌所雕者与活人全未形似于此立见昔有雕工名米伦雕一武士手持銕圈宛似欲对面前之像抛去后人称美其工不知其所雕之武士身体过于前伛设如生人则銕圈脱手之际身体势必前向踞地像与活人有殊于此可见而其病因不明力学所致至画人物亦以格致学为本凡物之形状若何系依其物所居之地若何照视之之人所立之方向若何又物之远者必小而晦近者必大而显曾见画师不明此理故所绘之画毫不似真与儿童在墙壁上涂抹之画无异近时之画比昔年之画迥有分别因近时格致学士更精于人物之形质知其生长明其变化故也凡物之位置若何则所显之形状亦若何在不知其理者其于物形状之细微曲折难免漫不经心既不知物之的确形状即不能写其物也有画家名罗意司者昔人推为好手然画木鬲【槅】子窗竟绘壁上窗之影棱棱确凿宛如墨戋之痕苟其明乎光学决不若是更有名罗士帖者谓有毫毛之物得光从某向照之即显闪烁之光是光横照穿入毫毛返映所致乃罗士帖昧乎此理甚至无毫毛之物光不论若何照法亦写以光芒闪闪之状至音乐亦以格致学为本言语之用所以显露心怀心怀有缓有急有喜有怒有爱有恶等别即辞气亦异辞气异而歌谣之声由此而分矣辞气之有疾徐高下并非偶然乃凭人之衷藏故辞气之高下疾徐页与衷藏相应斯为合拍推而至于歌曲其声音美与不美须观其心与心怀之缓急等情相应否
今所有之歌所谱之调若以格致学按之皆犯乎音乐之律不足为歌不堪为调因人心不平而鸣者竟用不足以鸣之言词为歌曲或有平而不能鸣之心竟用歌曲以彰之心与歌调不相应故与格致学有所剌谬也至诗赋其理与音乐无异皿【盇】人之心意每有急切而不能自己者若此则寻常之辞难以宣表必页藉诗赋以达之诗赋之口十韵有比喻有假借之语有形容尽致之词无非显露心意所以诗赋之佳否页观人心意如何发动其缓急之处是否与言词凑合若不尽此理则不足谓诗予已云画师雕工各雅艺师必页知凡人物之体质其生长其地位之变迁皆有定理其歌者及作诗者或歌或咏必须知人之情发动若何然后可以精其所作不但此也彼尚应知人之聆此歌诵此诗者以及识见或雕或画者其性情于者见【覩】闻之下若何触发不论何项雅艺置于目前人见之必有心思发动至发动何心思悉凭其心与性何若观天下人之心与性虽不一然总有几端相似之处就其相似之处即能推想制雅艺之准绳若何苟雅师循乎准绳以制雅艺自必有目共赏雅师必须先明夫人之心与性其施用若何动情若何然后得雅艺之准绳以遵用有如画幅在侧若欲问其或优或绌即问观画者其心被感而发之心思如何又如戏剧其美与不美乃在目之合宜致观者称善而不厌烦再如小说家与为诗者将所作照目分段落或讲究文法者将字敷衍成句其能如法而使读者心思感发所发之心思适得其中皆在作者之心思能与读者之心思相呼应也今之擅雅艺者果各有功力以求工之精粹惟其功力无非从历试而来若究其理此等功力乃本于心才学是格致学为凡游于雅艺者所不可少也明矣予非谓格致学能使人人为名师乃谓凡游于雅艺者必页明人物之体质及其性情耳予亦非谓人考究乎此别无本领便可专门名家乃谓人之具此本领尚页赖格致学以为之辅佐否则其本领亦无以自见凡为名师原凭天赋之聪明既有此姿示而又加以格致之学则其措施自不可方议耳既言作之者无格致之学不能入于精微今乃言若无格致之学则凡耳而目者及赏监之人亦无从辨其高下假如壮者观一画轴较之幼童必多领略其趣若究其故无非因画者乃将真有之人真有之物并真有之事传神于纸而壮者明真人真物真事之底细自可对之而恍然若素昧幼童安知其趣又如士人与乡愚讽诵一诗士人则尽得其味而乡愚则一知半解此无他惟士人明于世人明于世事故能了然于诗中所记之人所咏之事若乡愚则异是既人必页明真物真事而后能领会画内诗中之趣味则愈明于真物真事者自必愈能领会画内诗中之趣味矣或有创新意而绘一画雕一物口永【咏】一诗或制作别种雅艺苟明乎所画所雕所口永【咏】所制之新事新物自可于此欢乐耳目亦为之一新如其昧昧无知则无从以得欢乐也凡雅艺师其于新事新物愈能层出不穷则愈能使观者启其聪明愈可见一知十愈足益其欢情但观与听及讽诵之人亦必明乎层出不穷之真物真事方可领略其意趣而欲明乎真物真事者决页格致学耳不但格致学为雕刻绘画歌乐诗赋等雅艺之本即此格致学个中自有乐地不假外求或谓格致学与玩物适情之事自相歧二如已尽心格致则于玩物适情之事自废若其尽心于玩物适情之事又必于格致学弃置不知是说也介乎唯唯否否之间依心才学而论思想与动情果不同其时当思想之际则情自寂然不动若遇情动之际则思想亦自无从尽心格致自必心有专归无暇以求玩物适情之趣所说是已然而格致学日工夫成就则所诵习之真事真物其中怡然自得者正自无穷格致学实无碍像才及监物才反能扩乎寻欢之境其不明此学者即无是乐也每见格致学士在其所知之事物上较他人更得其乐奇台是德国之有诗名者本精于格学所作诗歌最能引人入胜益人之欢可见格致学于玩物适情之事本无所歧二若谓人愈明于天然之事物而反于天然之事物少得其寻欢之机此言殊未近理假如此有一滴水不知者视为平淡无奇而明格致学之人则知此一滴水乃百千韭【纤】细之水花藉吸力并合而成若吸力倏焉乌有必显电光而滴水仍化为韭【纤】细之水花又如一巨石面列痕迹他人熟视无者见而明于格致者知千万年以前曾有大冰山从上坠下行过其面而擦此痕迹又如雪片自上飘下寻常人见之以为一雪片而已若以显微镜照之乃雨点在空中凝就花样新奇悦目各自不同其知格致学者岂非见此而推想更奇更新更美之物乎不知格致学者其身之上下四旁纵有新奇悦目之物罗列满前亦莫之觉悟人在幼年未曾读动物学及植物学未曾考究昆虫花卉则在路旁篱下所得之旨趣未及其半人未读地学则不知土石下藏有遗物既不知则于土石间少得一寻欢之机矣假如一人游于海滨若无显微镜及蓄鱼之玻璃小器尚不知海滨之乐为何若吾深惜世人惟留心不急之务而不注意于天然自有之千变万状切心于辩士各兰君主有无设计谋害英国君王之论而不欲精明于天然造化之工彼用聪明以考究希利尼之诗文而于造物主用大手笔在地球之外壳所渲染之大文章竟茫乎未见总之玩物适情之事亦以格致学为开首一因总总艺术皆以格致为本凡在游艺者必页明乎格致之纲领然后能造作其事二因观与听及讽诵之人须明乎此学方可得其趣味三因格致学中自有玩物适情之处
论学问之用在于琢磨心才　前云学问之用有二一书所备载之事乃有益于人之度生上已详言矣二乃书琢磨心才予以凡人所学某项事物与其作为最有裨益者即是最可磨链其心才而使之愈可作为也若谓某种书教之以应为之事乃于磨链心才使之愈能作其事此书去不相与必页另用别书则与天然之常法直是南辕北辙矣观天然之常法人若欲精能力易于作某事即页习某事以为精进之基夬【决】不习他事以得之即禽兽亦然假如印度生番以射猎为事必须手足便捷然其手足便捷必在射猎上得来方能合用若在拳勇上习学则非所宜其平常行事则专恃勇力然其勇力亦在乎日日所历之事上练就方可合用若在别处所得之武技亦无所用至追逐仇敌搜寻兽属或避之专在瞷视宗【踪】迹目力于追寻瞷视以得者其精明较之视他物而练就者自妙余可类推若欲某才能精于某事页于某事上寻讨练至精明庶几与某事应凑肄业亦是耳凡有益于度生之学即琢磨心才者是也今有人言读古国之文字其益在能加添人之记才大小学中大半工夫用于此者为是故耳不知格致所论之事物富而且繁更可造就记心即如天文学若欲记太阳与行星等工夫已非浅易何况记及天上众多之恒星乎可见天文学堪以习练人之记心又如化学所论之杂物其类甚多甚至除化学师外无人能举其名者且化学论杂质物包含何原质原质以何理而合若欲一一记之必须终其身用心于此可见化学足以习练人之记心至地学所论地球壳内之土石从太古至今如何凝就土石内之遗鸟遗兽遗木种类各异下层之遗物与上层之遗物有何贯串如许事端必须苦力多年方能记之于心可见地学果能习练人之记心至物学所论之声热光电其头绪甚多人欲一一记之则深苦其难若生物学则愈可琢磨人之记心即如体骨学所论之骨节等事不知几许多而且杂初学医者熟读之而仍忘必页加工递至六七次方能省忆植物学所论之树木花卉约有三十二万种动物学所论之毛虫羽虫约有二百万种格致学所言之事物为数纷繁条分缕晰即格致之士惟能精于此中之一屑每见格致家除其在本业所务一屑之外余则惟知大略其知格致学之几分者已可练其记心也明矣
　　流质代煤详述                                     
西十一月份伦顿商部大臣月报云行驶轮船向以煤炭为火料今则拟易以火水油故轮船之制又将一变但如何变法今尚未定纽约銕岁报之意以为轮船所用之火料宜以流质代定质即是以火水油而代煤炭也近日兵船与商船经试用此法颇见成效查流质火料分清浊二种清者名茄老仙浊者名纳他皆含自飞油质易于焚烧核得其原质为炭轻相合二者味甚烈焚时火因浓惟轮船所用之纳打并非此二物而另有一物乃甑火水油余下之渣滓而茄老仙边仙二种皆极易焚自飞亦极速故由甑取过别器所余渣滓无味而焚之亦无大火因【烟】此渣滓色黄棕质稠田各【略】如膏又田各【略】如清静之糖吉水制白糖所余之水俗名吉水须热至寒暑针三百五十度始能焚虽多置于船上而无险又可经久不坏又不自飞散而干又不伤船板与载之之桶此渣滓之名甚多或曰李舌淡或曰亚士的其或曰纳他火料或曰美失美失之名最通行俄人报章说若以火着于美失之面上美失不能焚烧又煮熔铜铁汁趁红滴入美失内亦仅两相遇时生火及至滴落水底火即熄矣又以小炮口对之而轰亦不能使之焚烧若临用时必要其焚烧页将其加热至可焚之热度是时即使置之而不焚亦必自飞散矣加士便海上轮船并其附近之火车皆用流质火料以代煤炭因彼处火水油井价贱易得别处火水油井不及其便其势自然不同也加士便海属俄国故俄国用美失为舟车之火料习以为常即鱼雷艇亦用之去年美国曾以一小鱼雷艇试烧美失代煤而生汽力又闻别国亦有多处试用美失为行轮船之用意大利国已定计用美失行鱼雷艇大兵舰亦用之德国亦用于鱼雷艇现在威廉喜换地方建造巨桶以载美失法国现亦讲求试用惟用美失之法改试多种皆犹有憾窃谓其缺憾必因炉镬之式不适用皿【盇】目前各船所有炉镬均平日烧煤炭所用今改而烧火水油则必有所不合试法者当在此处设想曾试三法以烧美失生汽力一将寻常之火炉除去其隔筛易以松浮之物如阳起石或不木之类使油自其下透上而焚二乃将美失变为气质以管至炉内烧之此法曾于一千八百六十七年经美国试用于丕罅士炮艇此法缺憾在于其气管易致闭塞不能化气升散三乃以水汽或热空气将其油吹送于炉内而焚之此第三法人多试用而收效亦以此为最独有一言未能定夺者系当以水汽或以空气而吹送纳他为最善用空气之所嫌者在于其压气机太重且占地方太多至于用滚水汽亦有所嫌因其汽不能无耗费至今未有善缩汽机以补此失有鱼雷艇名美五者试用美失彼将砖磨成坑将其斜放于隔銕筛上成角四十五度如是即成气路以盖全面美失油可由此分散成扇面形在此受热至生光空气由此气路发出与油化合即成轻养化合而生之火焰分布其美失膏之法系以压气之空气为之在俄国试历新法较在美国者为通达明显其鱼雷艇名歪博曾试历此法至以滚水气分散其火水油之法曾有人特设一机为分散其气之用其成效最多俄国所试炼专用滚水汽为吹散火水油之料其汽初入焚炉之际受压力每方寸不止四十五磅即是多过三倍空气之压力既入焚炉之后即放松而与美失之流质相遇而吹散之于是水汽纳他尘与空气相混杂成雾而焚论鱼雷艇用此种流质火料其益甚多较别项大轮船用此种火料更胜一则上油于船舱较易于上煤一则贮油处不多占位置一则管油炉工人不必如管煤炉工人之多且其工亦不若烧煤之苦一则油之热力能使水化汽较多于煤炭其比例若七与四如一鱼雷艇载满煤炭能行四千里水程若改用煤油其重如之艇行之速亦如之则能行七千里之遥由是观之此法其功力加倍且美失油能尽烧而无烬又不必费清洗炉底工力至末尚有一筹用此油则绝无火因【烟】凡此长处均得其便则天下通用必矣但其中亦有短处至今尚未补救盖存贮此油与传递此油未知有危险否且未得新法制炉又烧油不如烧煤之准又油价较昂于炭价云
　　火有光热说                                         
洪范曰火曰炎上谓炎而上者火之性也西人则不言炎上而言涨升涨升者即炎上也天气非热不涨非涨不升其所以涨大而上升者则皆出于火之光热实炎上之明证也何以征之西人言可焚之物令之极热遇养火之物即焚又然镫之要有二一页养火之气由下或外透入以养火一则令焚余之气由上升散此二者皆即炎上之理焚物与然镫事本一辙惟万物中不尽可焚之物物之可焚者如煤炭油薪等类是亦不尽养火之物物之养火者如养气绿气等类是其余如銕锈泥砂之类皆不能焚亦不养火凡可焚之物以火热其本体使生热吸养火之气则起然继以自发之热渐烧而不熄然可焚之物世间最多而通用者则为煤炭油薪等类皆与养气化合以成火其质中均含轻气与炭质经热炭质与养气化而为炭二养轻气与养气化合而成水汽一能发光一能发热光热者炭质轻气与养气相化合者也但使空气不足则不能多收养气无以化合而发光热耳故焚物之火炉然镫之镫卓必使空气能入余气能出则经火之气受热涨大轻而上浮四围之冷空气趋补其缺陆续添换火得饱受养气环转愈快光热愈大倘一有不通则火立熄是火(能)之能然赖气之流通气之流通因天气涨升天气涨升火之光热为之也非火性炎上而何而或谓火之炎上实天气托之如格物入门中云常言火炎上者以火性当然不知实天气上托之力热之发散六面皆同无分上下其在火上者近火一层遇热增涨轻而上浮遂将冷者换下若在火下近火一层虽热不能下移互换故受热有难易不知此即炎上之确据天气全高之重等二尺四寸水银之深若不受热加涨自下压而不上托其能上托者涨大而轻轻则必浮火随之而成尖形然其所以涨者要由热生天气经热无不涨涨无不升是火使之涨升也天气之不下压而上托者非由火性之炎上而何至淮南子云火曰外景言火外明内暗与西人之谊尤为异地同揆西人言火分三层外层最热中层最明内层不热不明此亦空气中之养气化合而然也烧时炭质轻气虽各与养气化合而养气与轻气之爱力大故先合而成水气即生大热炭质则化分变为最细之点而上升遇轻养二气化合之焰受大热而发白光再升至焰末又遇养气而成炭养故火分三层其内层之热不能使烧而为未烧之雾其中层为养气与轻气化合之处炭质由其气内透出烧至白光而明外层为养气与炭质化合成炭养之处其光淡而热甚至内层之热止能使成炭形而不烧者因四围有烧质阻之不得与空气相遇所以火之中心无养气化合故不能烧所烧止在外层一明一热也与淮南子外景之谊诚不约而同也
　　论格致学所练之记心胜于文字学所练者                           
就其练记心而论人与古国文字之习练记心实不见有所优绌况于格致学所得之记心较之古国文字中所练出之记心更胜一筹读古国文字惟以古国之文字翻以本国之语言记其所翻译某字为某语以练记心然而某字与某语并无自然之联络亦无理所当然之呼应若格致学所论之事物则步步有自然之联络亦有理所当然之呼应故于古国文字所练成之记心实呆滞于格致学所练成之记心乃灵动彼所练者仅记心而已此所练者记心而兼悟性矣即就练记心而论是格致学胜于文字学此其一也再者格致学所琢磨之心是明夬【决】之心也有名儒法来潭论及练心才谓今人之病惟患缺少明夬【决】之心不特不知若何可以练出明夬【决】之心亦不自知其心之不明夬【决】其心之不能明夬者因不着重格致学耳诚哉是言也假如前事与后事有相应一物与他物有关切人苟知其有相应有关切之所以然则能明夬【决】于天下事物之所以然然而知其有相应有关切之情理终不在乎精明他国文字之意义而得也明矣人若欲练明夬【决】之心必须将从所闻所见所知者得一总理再将后来所闻所见者试验果与此总理相贯否如此惯于讲求庶事则明夬【决】之心自然生矣格致学之为益正在教人惯于讲求庶事是格致学胜于文字学此其二也再格致学可以磨出自强之心也人若专学章句及翻译文字则人云亦云泥于陈迹而无以自见其长其专于格致学者则能以己见推阐别臻一境所有自强之心有不油然生乎凡他国之某字翻以本国之某意义乃学生或问诸师傅或考两国之字谱而知之某文法为通或不通乃凭文法之成式为准但何以某字有此意义某文法如何为通如何为不通竟无呼应之情理故学生受诸师傅稽之字谱无从追问其情理只一味顺受而已如此读去则学生之心地习于纯任自然不惯于多方推想迨至日久成习而于古人所留遗诸事不问其在理与否惟是安常袭故泥于陈迹其根实于此若读格致书者其心地正与此相反皿【盇】格致学专令人用思索学生读诸论策非凭陈迹及师长之指授必页自己体马念其实在且有许多事物必页学生日只从首以推想至末者读格致学步步前进学生页步步思索苟一部推想而未见其实际则毋须勉强领受如是读去则心地自然强奋矣兼之天然之事物常然而无特异吾一己所推而想出之事理物理既与天然事物合输而吾一己所量度者既有明证则心地必然益强而能自恃矣此强而能自恃之心乃人志气中之最有用者且也人读格致书所论之事与物及事与物之变化而后世之以真事真物即磨出耐久之心亦炼出崇实之心书院教习汀特尔有言云人读格致学必须耐而勤谦以奉受天然事物所显示非徒以口头奉受惟以真心如格致学所论天然事物所显之实情者实理与私见有矛盾人必页离弃私见而悉心领受其实是则功夫有成效矣凡真心考究格致学者每显其割爱之志气太皿【盇】人试马念【验】事物势必弃绝其成见撇去其所恋爱之旧习若是之割爱真为外人所不得知者岂不卓尔贵乎此格致学之琢磨人心胜于文字学此其三也再格致学能使读者推想造化之大功用其不愿体察天壤间之事物者可谓昧于造化之工矣试用一譬以明之假如一著书之士人或遇之者揄扬其美贝其书之明通文理之简雅词义之博大如其人只阅其书之标题未展览一过更未尝试其书中之事或可领会与否而徒以虚言附和若此之赞美有何实济哉其赞美之诚心与否自不可问矣以小喻大世间人于造化之工亦无或异每颂美之曰巍巍乎化工之大讵知其于称为奇妙者竟过而不问且谓人讲究此者乃儿戏之辈甚至有讥刺之者若而人也较之与专于格致体察造化之工而识其荡荡难名者不可同年语矣是格致学胜于文字学又其四也再者格致学示人以天然之事物及人之所为皆常然而无特异格致学士试马念【验】诸事诸物即知前事与后事果商情理相呼应断无或爽而善报恶报为理之所不容缺世俗以祸福之来无关天然之理遵与不遵惟崇异端邪术以希冀之乃格致学士嗤其语之不经太皿【盇】赏罚自有天然之理非可以徼幸天然之理极慈爱然亦严而不束人若遵之而行势必诸事顺达增以福禄日胜一日苟有拂而逆之其苦之终局无可以逃于是格致学士常以天然之理训诲人不欲人偶有所犯也格致学示人以天然之理戒人不可稍有违背其胜于文字学又其五也总之或启迪天良俾之立德或开发心才俾之精进格致学大有实用太皿【盇】讲求事物之意义远胜于讲求文字之意义或开发人之心才或使心才自强而能自恃或使人知有报应之不爽其讲求目前之事物之变化胜于查考字谱等书也
　　论各业不离格致学                                     
凡天下之大其大半人在耕种制物贩运三等之内即不在内者于此亦无干涉其所习之业皆与算学化学力学相关虽于动物学植物学或相关较少然于民景学确大有关涉既如此则人于所习之业利与不利要惟于所究之学多与寡精与不精为定今之学徒或在行号或在制造厂师所传授者其中皆有格致之理惜夫所学者只凭耳闻目者见【覩】得其皮毛而不明其精蕴不能推广其用若子弟未经习业之前在学塾中读其书而明其理岂不更为利便乎今者除作粗重技艺之人其余除本业之外有出资合伙为公司营求他事业者若深谙其业之有利则获利必多苟不知而率意为之则必亏损其所以能知有利无利惟明关涉该业之格致学而后可凡耕种或制物与贩运者不特当明本业之学问又当明乎他业之学问即如于此有一煤矿富家集资以开采不谓开凿之余空无所得而资本为之尽耗此因不知地学而然苟知地学则知沙石有老与新两等有某样遗物凝结其中者即为老沙石而非新沙石老沙石之下自必无煤因煤乃在新沙石之下老沙石之上也惜夫此人见老沙石而其中有遗物去未留心细察致老与新茫然莫辨所以有此失耳又有人出钜资造磁电机器以代蒸气之机器不谓枉费心力未能成就资本为之一空设使其人早知夫磁电气之性则其金仍在囊橐中矣且也日日有人邀富家设公司创造新物而在明晓格致学者笑其徒劳鲜济又见处处有殷实之户制所必不能成之物以致登时成为贫窭贻乡党之口实依今日之光景而论不拘耕种制物贩运苟不知格致之学已是吃亏若预度以后之局面而言则不知格致之学者将尤为受害列国通商愈推愈广各行生业愈出愈奇故凡为农工商者更宜凭格致学以作为方可不居人后况且出资本合公司以营求他务者日盛一日凡人之有意于此者其可不究心于格致学乎以上所列之各学实为世人谋生计之要务正为学塾中所置而不讲幸而吾国学生离去书塾或入行号或入厂内能零星习学耳否则谋生之计头绪茫然矣尤幸历代以来各行业有师长口传互相授受否则各行业中亦且颓然坐废而吾国依与数百年前未受教化之时无甚差别吾等今时之日新月盛者惟因知事物之形态渐渐以精能将天然之物为我所役其物为数百年前王公贵人有钱而不能致者今则贩夫佣豆皆得取之裕如然则如此之利便不得谓目今肄业者之功也吾国之到此地步能成而能立者全赖生物成物运物三等事业之茂盛而此三等事业之茂盛全在其人之精于各业而能精于各业者全在格致学问不幸此学问皆由他处零星领受初非学塾中专攻其事而得之也
　　格致会通说                                                
泰西之格致悉为天然之公理由人事之试马念渐推渐广以神其运用也分而言之曰算法几何热重电化天文地理声光汽水动植全体医农测候矿产等学合而言之皆一理之贯注各有相关徒知一学无以得要旨泛览各学无以造精深贵交通以明其理专一以见诸用循序渐进乃有实获太皿【盇】算法几何格致之楷梯也天文地理格致之大原也兵农工商格致之功用也而其纲领旨趣则不出热重电三学而已其从入之途要确有先后次第焉未可凌躐也不揣固陋试详举之　天壤间有形而后有数形者数之根也几何学本理以求形点线面体四者分合错综以成三角八线而有四率比例用尽方圆之蕴驭以代微积无不可求之形即无不可明之理凡理之不能明者可以算式明之此重学所由出天文地理学所由精格致之学所由入也故曰算法几何格致之阶梯也天文之学广大精微非专家之业无以窥其涯涘然必明其大端方无疑地球之自转绕日地赖日之摄引循行轨道而有昼夜四时风云雨露寒暑涨缩以化生万物皆日之光热摄力为之也是天文为地学之大原由地学而推之考求地面五带之气候与各处之动植吸銕性之大小而光热气电各学出焉考求地质之层级及各层殭石煤矿石类与山川之变迁而矿化水农诸学出焉故曰天文地理格致之大原也　格致者人生切要之功用也积人积智愈究愈精其事不出兵农工商之务泰西之富强悉本于此盖由方程之界限通几何之条段明代数之消化通微积之常变乃以重学之六器凑合而成机件用以通力复运以汽力往返旋转曲尽其妙而制造以兴明热学之传引发散电学之驱吸推引光学之透入微管气学之压力真空化学之化合爱恶矿学地学之地体脉理学愈精事愈广用愈宏无一非兵农工商之要务故曰兵农工商格致之功用也　何谓格致之纲领不出热重电三学也天壤间品物流行不外气流定三质而已所以成此三质者本热有大小也而此三质皆加热则涨减热则缩因减缩而有轻重因轻重而有浮沉因浮沉而有聚散因聚散而有流动因流动而有传引因传引而有爱恶因爱恶而有驱吸因驱吸而有分合因分合而有变化皆热重电三者之能力也日光之热蒸水化汽升降而成云雾雨露直射地面海陆之聚散不同空气流动成风透入地层令地层内之气流定三质变化而生长植动物此日光之热也地心之热薰蒸地壳而成空气吐喷火汁而成火成石震叠地中使地面崩陷而成地层煤矿殭石等此地心之热也至化合之热养气与炭质化合成烧可蒸水化汽运动机轮可煆炼金类调和万物此化合之热也其余郁积生热摩擦生热动荡生热实因空气中之养气而成皆化合之热也有热即有电有电即有力电者热之精英力者热之蓄积也故热与电皆能显力而力亦可生热与电三者实相依附也他如空气之压力真空之作用水之流行风之荡漾皆重力之显着以成无穷之妙用也万物静则有重动则有力所以能错综交感者孰非赖重力以为之乎至空气与地面相摩荡则生干电植物生长时有余热溢出则郁而生湿电地质中养气与銕质化合而成銕养则生磁电有此三电各有阴阳以成电极同类则推异类则引而有驱吸以成变化而生生不已矣是知地球上无热则无涨缩无重力则无流行无电则无化育三者实天地之枢纽万物之本原也虽化学本极精邃诚无所不赅要皆赖此三者以有功用也故曰热重电三学格致之纲领必由是以入斯无不交通矣而其从入之途何以有先后次第也凡事必明其理而后能透其用理者事之本无浅之不深浅处少一萦回深处即多一障蔽此必然者能步步着实得寸则寸得尺则尺无不可见诸实事此西人为学之大旨也故不明数算之曲折不足以知元代不明几何之条段不足以通微积不明三角八线之比例不足言测绘必透几何之界说方可讲重学必透动重学之体性摄动粘合诸力与重心乃可言天文必透静重学之时与力兑时力不能并减六器之通力皆为杆理只能增时省力运以汽力则加力增速再明热学之隐热容热与空气之燥湿压力真空乃可尽汽机之蕴由汽机而知金类之压力牵力阻磨力与断稳各界及水化汽之生电与机轴之坐电于是可从事电学明电学之大原出于地面则可致力于地学由地而推之测候动植诸学由地质而推之矿化诸学既知化学则可讲求种植农全体医诸学能得大纲确无疑义自恍然天地之为天地随处皆化机而胸襟为之一扩于是可专精一学以致实用故曰从入之途确有先后次第也
　　电学始末考                                   
泰西之电学日新月盛无所底止者也然事必有其理而后有其用欲明事之始末非得理之始末无以透其用之始末是理者事之根基用者事之究竟也电学之理中国知之久矣关尹子云风雨雷电皆可以人力为之如冬起雷夏造冰皆纯气所为此即今日西人之电学也特仅言其理未推及其用故不能见之于事西人之电学本已然之事由试马念【验】以得其理渐推渐广以神其用虽变化莫测要百变不离其宗不求理之所在安知运用之妙哉试先考其事终言其理以发明电学之始末焉所谓事者何考西人之电学分三类曰磁电曰干电曰湿电磁电者即磁石也自古知其有吸銕性恒指南北而不知为电也嘉庆十三年包司托考知附吸銕气乃以车耎【輭】銕条与磁石相切传为附吸銕气名曰恒吸銕其性与磁石同惟南北异极耳化学家考磁石原质知为銕养能发异类二种电气恒吸銕亦能发异类二种电气乃制成机式令旋转极速连以包丝铜丝使电气流行回环以作诸工其用甚宏此磁电之事也干电者以二物摩擦而生也其事始于明万历间希腊之大利司因琥珀吸芥以他物摩擦亦发此气能吸轻物乃试推引定正负测传阻马念收放为干电之权舆仍[名](明)之曰琥珀气迨乾隆二十年美国弗兰克令制大摩电机来顿人尼阿司造瓶以蓄之因制放电乂阻电凳【灯】诸器而干电之事始为大备并试知摩擦之电与空中之电相同始名曰电乃有电学此干电之事也湿电者以异类二金片浸淡硫强水中消化而生也其事始于乾隆四十五年有贾拉法尼者因剥田鸡感电跳跃之事以悟湿电之理为湿电之先导后弗打以二金类浸强水中连以铜丝立即发电而为电池即名曰弗打电池继其事者为英国之但义礼葛禄福法国之雷克兰司美各创电池即各以其名名之湿电之法渐精用亦渐广此湿电之事也合而言之电学之始末不外是矣但仅考其事不知其理无以致其用也所谓理者何电学公理以电分正负二极同类相推异类相引为标准其所以然者亦无定论惟科勒姆伯以电为二种流质彼此相推引故有驱吸二力虽无实据咸宗服之此电学之公理也其磁电之吸銕者因銕含异类电气二种流质彼此异类相引而显吸力也指南北者因地球有异类电气与之相感而吸令恒向南北也传成附吸銕者因磁石与銕条相吸后二种流质彼此流通而蓄积两端也故两端各为正负二电极其中心成中立性无所驱吸者二种流质相和而平也此磁电之理也干电之推引传阻者因不同类之二物相摩擦时能使二种流质分离彼此相引相推而成正负二电此干电之理也湿电以异类二金片为锌与铜浸淡硫强水中即相推引而成正负二电者因锌板发气泡上升是为轻气水内所余之养气与锌化合成锌养复与硫强水化合成锌养硫养若以铜板同浸使上端相连则梓板不发轻气而铜板发之是为湿电与磁干二电之理无异也是三电者事虽异理则同惟其理同是以其用亦无不同连以铜丝则电气皆流行不已周而复始太皿【盇】流则生力聚则生热发光有力有热有光斯用之无尽藏焉任千变万化层出不穷要皆一理之推暨也故曰理者事之根基用者事之究竟欲考事之始末必得理之始末而后能透用之始末也
　　学问之源流门类                                                
万物有有形无形之分界限甚明且有形之物又分有生命与无生命之两类物类既分学问之类即由此而亦分然则缘各物之类为类者是固学问中分门最善之法也　上古之为学但知泥于目前拘于一物而虚灵之理咸置诸不问如孩提之童徒知认其已见者而不知以已见推至于未见夫泥已见者以为学则毕生之所见亦罕矣　从古历今万国之学问大旨分三变其一为初启时之学问其二为大备时之学问其三为集成时之学问初启时之学问即试马念【验】之学大备时之学问即性理之学集成时之学问即实物之学　试马念【验】之学洪荒初辟文明未盛智识未广学士大夫不知考究入微间有闻见仅记诸诗词歌谣希腊立国之初称才智者七人考其所学仅天地水火空气习之无效遂流为章句之末中国上古亦仅讲求各物之外形如诗经尔雅纪鸟兽草木之详三都两京述宫殿制作之备降至淮南山海经虽语多附会说近荒唐然纪山川舆地风土情形亦田各【略】可考惟无关于实用耳　性理之学亦盛于希腊一邦约在中战国时希腊名人辈出悴心殚力推悟入微始成此根底之学为后儒考求实物不易之经法国之研求理学承其余绪约在宋中叶时与中国宋儒道学不相远近其余他国虽为学之时或有先后而蒸蒸日上之新理则不判径庭也　实物之学则括众物之精妙析万物之毫末不使有一发之间一隙之疑实弥前人之缺憾穷造化之机缄放之则可弥六合卷之则退藏于密言于始者即可行于今实用实效恢括靡遗此固积数千年之精神经数十国之研究而始有此精华大备之时也　性理之学较易于实物之学请从而缕言之一不费财物二不稽时日三易于变通为其所究心者官司之外用神心之内应喜怒哀乐之造端天理人欲之界限平旦之气中和之道可以静观一室豁通一旦改恶迁善捷于转圜　实物之学须先增其闻见循其次序一端舛误万端亦谬故非备置各式器具以便试验不为功非亲加考察逐事讲求不为力非善为立则以慎毫厘不为美然一具之购已费钜欠【款】一物之质性穷毕生之力萃众人之智而考之有莫能殚其功者　性理之学括之则曰性理而析之则又曰性灵本天理事故而考证之谓之性理从渺无朕兆而冥索之谓之性灵人体超于他物之表灵性亦超于庶类之上然其所以能超夫万物者为能推想其故也不特此也天下万物万事各有一惟一无二之宗旨真确不移之实道生有死无之终始来因去果之奥义皆性灵之分学识之基也至于范围天下之性情而使之不淆辨察各事之定准而定为不易尤为从事于诸学之纲领也　然则性理之学虽为各学之根本万物之始基而于此因端竟委从流溯源未始非为学至速之一径也况中古之言性理者泥于一偏胶于一见者众多学之不善不中于寂灭虚无之病即甚其固执拘谨之心且与之言理不若与之言亦更可以动其听而启其心如列各国于纸球上令学者按图索骥信而有征不更胜于仅闻以名仅授以方尚界于疑似间乎实物学之类吾试为之历数而明其大意焉如推究物之形体仅及其式样状貌大小而不求物之实理者是为算学算学中分数学代数学形学等兹姑不论学问之中不必考察试马念【验】者算学而已算学之理是则是否则否无甚曲折然乐此不疲者每为性静之人至于人生日用之大本大原则宜于取精用宏者习练其智慧也　推究万物变动之理是为形性学譬如见得物体皆各有分量毫不相混又如冰水汽同出一体而各物不能如冰之坚明水之流动汽之散布是也至于能使各物之为热为明为有声为通电气等皆形性之功用也　推究各物独具之性是为化学譬如水与水银形似而性别銕与铜类似而性分金与银质同而性异皆页细考其自具之理也夫物各有分量论各物之重轻谓之形性辨各物本有之重性谓之化学物各有颜色论各物之颜色谓之形性辨各物自有之本色谓之化学
至若推究生物之类则有植物学考草木花实者也夫生命之功用有三一饮食二滋长三生育植物亦有补养长大化生之功用有植物公共之学焉所以考其补养长大化生之景象有植物专门之学焉所以考各植物独具之补养长大化生之景象　推究生物之类不仅有生性而且具觉性者则谓之动物学有动物公共之学焉所以考其饮食滋长生育以及知觉运动之大概情形有动物专门之学焉所以考各动物独具之饮食滋长生育知觉运动之情形也动物之学兼及人体性理学之后以是学为独步　有别立门户而与他学搀杂者天文学与地理学是也天文学所以考行星恒星之象与其运行之位大都凭藉算学然近今大都兼用形性化学地理学乃考求地球山谷矿料火山之状又考各矿所聚之质者也考此学者大抵用形性学与化学　天气之学乃考察空气与蒙气变动之缘由朕兆大抵用形性学尚有名为地舆形性学者内中亦包含数种学问之数学者非学问之大宗乃隶于大宗学问者也　以上各学愈精愈富人之一生断不能兼而攻之即如电学家近创透物之电光人尚未悉其故现英国学士聚成一会专考此学　考之欧洲其能博考各式形性者殆只英国之伯爵盖尔惟一人而已故各学所有之支派此处不必琐述　或问曰西国有医药航海熔链五金等学子何不一一详述乎曰之数种者端资习练操作之功层出不穷日形繁[赜](颐)吾于此尚不克殚述其第一义是在知其所宗尚之学如以上所述大宗学问能启人智慧而不必皆由习练者如考药性者必知化学植物学尤重在生物学航海者必知天气与天文学知天气则知避暴风知天文则知其船在何经纬度也　今请田各【略】言自古至今各学所得之次序此中更有趣味譬如化学古人已有考之者中国有五行之分已四千余年矣西人究心物质亦始于是时但或只讲万物之源流与其所以结成者或设法变银为金而已近始推陈出新绝不涉前人蹊径故化学非古有之学实近今百年之学其心殚其力悴考水与气之分质今又考万物互相变合之理如去年有练银成金者数年前有化煤为金刚钻石者言之可骇然其所藉以试练者皆有一定之学术理法非若前人之事出偶然也古人有言曰尿之色黄金之色亦黄故尿与金同类其所见之谬讵不可笑　治医学者为时更古上古治疾之方颇有捷效然医学之进境初不甚远考知血之时常周[期](其)者不满三百年用化学治病而料理始能合式者只在百年中治兵枪弹与外科之伤使肉不腐坏者不满二十年用各式新法如种小儿之痘以瘳微虫传染之病者则近惟于香港孟买试之以郎忒仅透物电光察马念【验】人之内体者则代以之●年耳最紧要最有用之学习之最难其精英之发最缓与性理学不同　学问进境之速率有可以形性中之重学为譬者如一石从空坠下初缓继急递加其速率学问之道无异是也诚能切实讲求其中境历久而愈速则无异近十年之所得胜于前千年之所得也是皆近人讲求学术之效也　学问又互为滋生者也譬诸讲心术者一人之德行能动他人之观感渐而摩之推行甚速理法学术各种学问皆互相资助者也是故蒙童学塾苟能以学之大宗如算学之支派等逐类讲解明晰使得知所自择已能大收其效至于成学之士则宜有格致之报讲学之会高等之学堂以相与切磋琢磨者也　史学与地舆志以上未尝述及比诸他学又作别解然正不必另立门户且史学与地舆往往夹杂于诸学之中各学皆有史凡古今渐进之次序列国所尚之异同皆可作史学地志读也读史与地舆志之法纷然不一然甚易解但须用各种图样作证不必口讲指画读者一见便明是为教史学地志最善之法兹姑不赘华人喜考列国地志深为可嘉西学之行其殆肇端于此乎

皇朝经世文新编续集卷二十一
　　晋安甘韩眠羊甫辑　　　　　　　　　　　　　 

　杂纂
　　蒙古盛衰论                                      
呜呼方良豺离之属杀人以长其子孙其子孙亦蕃衍分虫【蚠】息是固天道所不与知也犹是裸胸而生而暴戾恣睢屠黔首如草艾顾羡续且数十世则吾未尝前闻于彭铿氏之子蒙古之盗中国其杀人什伯嬴氏嬴氏遇刘项系颈以组丧其陈仓之石独扶苏嗣子某当违难奔辽西为数部长至日初曰弓月者始见逼归日本然秦裔之不亡亦廑矣蒙古则自顺帝北窜其太子曰阿裕锡里达赖汗者子姓犹不绝如戋【綫】数世以后遂为车臣土谢图札萨克图三汗横有漠北血食至今且南则科尔沁等五十一旗西则四额鲁特皆其种族或尝庸牧马是何天之笃爱暴人使其丑类历五六百年而不一衰息也章炳麟曰唯唯否否不然吾闻亚洲之域环乎中国者曰蛮闽羌狄谓之虺蛇犬羊之种今之红黑番人则近是意者其诚虐老兽心天性异于冠带之族耶其诸吾中国之酿嘲其人而被之恶名耶惟蒙古始祖巴塔赤罕实出自苍狼白鹿载在元秘史以春秋所讳为美谈是则其自具狱也而非吾中国人之驾诬之矣嗟乎使吾入鲸鲵之域固自分必死亦何怨乎鲸鲵且知鲸鲵之自是可久也蒙古以窃毛之兽心若雄虺荐食上国而苗裔不蒙其祸吾故曰方良豺离之尸禹【属】杀人以长其子孙其子孙亦蕃衍[蚠](坌)息是固天道所不与知也如是族者甯渠与欧美诸国可以生人之道论者乎徒可道其盛衰之既木法乎自然而已当其宰割赤县剥丧元元颓夷陵墓自黄巢王仙芝以来未尝有而贤智之士如姚枢吴澄者方肉食朝列汗颜不去志犹有所匡正彼于蒙古之种类特未谛也彼蒙古于中国犹土耳其于希腊也蚕食数百年犹不得持君臣义而兄【况】狼鹿之种乎若之何其视以紫宫北极而欲拥铎卫之也当是时蒙古知髦杰附己一二愚民不敢弯弓而报怨乃益横厉奋其爪牙攫咀所至覃及禹域则神明之胄孑然其殆尽矣席成吉思之余业威棱憺邻国令范文虎等征师十万东伐日本日本君臣至祷禬神宫以求解此则以然炭爇飞蓬虑无不糜烂者天夺其魄飓风凭怒余皇帛兰沦陷岛国者以十百计智虑穷尽六师墨色仓卒而归计蒙古起兵以来未有覂驾败绩至是者顾使日本不费一卒而蒙古皆漂为转尸其诸厉气之未当彳扁【徧】于神明之胄而故遗日本一方隅土使不与中国同饱于饿狼之喙也嗟乎当蒙古之盛方明不坠滈池不遮惟神风猋之灵一挫其气亦若有上天縡之矣彼特自以为天之骄子驰骤俯仰所趋则如志而不知大命之不久假也明太祖起于亡命河神授图是时四方豪杰已所在云起土崩之日蒙古钟虡未变官府未改号灭国四十之劲旅其更数传者犹在四方及明师雷厉蒙古羽箭不射横弩不发父子相率弃后妃北遁惟王保保与明齮齕倔强十余年终未得志无他蒙古之气固自此衰矣其后瓦剌可汗及小王子等控弦尚数十万跳踉朔方世为边患明虽都宛平畿甸闲犹数不靖谋臣猛士时以鞑靼为患帖木儿既西败土耳其至欲弄兵大东以窥九鼎天实祝之未发而陨是数子者固犹燋火之熄焰即乍起不足以为蒙古复盛之证也及噶尔丹作以牧圉侵轶其故主漠北诸部皆鸟窜兽遁南下保近塞地荡析离居莫有甯处仁者矜而覆之复其戎索之地致其九白之贡喀尔喀三汗自崇德时已各贡白马八白驼一谓之九白之贡后以为常筑阿尔泰山为长城以断准部之钞掠以其无政事法守为置库伦办事大臣以纪纲之愍其苦寒复与俄罗斯通茶叶大黄于恰克图其仰视中国诚若鷇翼然其权力益分戎事废弛人知晏卧俄罗斯磨牙于后而不知为自守计视昔之负箙疾趋噬人若国瘈狗者其楛窳诚不知其几何也皿【盇】自巴塔赤罕之生时大时小尚已其幽明强弱载籍所不能记至成吉思乃虓鬫震中外世为枭雄历六百余祀戾气既泄[筋](助)力緛弛虽种族蕃衍而不能任一战卒故蒙古之极衰至于今日乃夭阏雕伤为尤甚其不能存萌薛木【蘖】以待王气之复盛章章明矣夫杀人以长子孙者天道所不与知及利觜长距之既极则亦有以折之排之使不复振起昔者匈奴衰矣继之以鲜卑鲜卑弱矣嗣之以柔然柔然灭矣踵之以突厥突厥歼矣充之以回纥及回纥孱靡革马尸禹【属】契丹其后女真蒙古嗣兴计朔方之地一部之盛衰永年如蒙古盖不数见今其当骈首以就大戮无疑也彼俄罗斯之未事蒙古者以西伯利亚之铁路未成耳轨道既通蚕食黑龙江则必自呼伦贝尔城以西噬喀尔喀其举之之易若以一手足橛春草也跾跾然谋伊牛【犂】而不得得是五千里亦足以横沙漠且以是为规伊牛【犂】根本其进取也益易剥爿木【牀】以肤吾中国之忧方大而彼犹酲醉偃卧而不遽觉信夫其出于冥顽之产夫然则吾中国将如何曰河决不壅鱼烂不鲜与灭自俄罗斯甯灭自我蒙古尝以异类噬中国中国复噬之何损于义奉招摇之耀诛淫昏之裔攘除确特之族蒙古博明西斋偶得曰元史称帝姓奇渥温秘史载孛敦察尔目为孛尔只止歹氏此亦如中国姓氏之别皿各蒙古之类凡十数皆出自奇渥温姓帝自为孛尔只止歹氏以别之孛尔只止歹其先世之名也蒙古不讳名其来久矣今蒙古元裔皆博尔济吉特氏而姓确特确北[音](昔)作平声即奇渥亦平声二字合温其余音当日译言之言为耳以其壤地为郡县而练士卒以处其险阻若昔之改土司为流官者何损于义兼弱攻昧取乱侮亡武之善经也呜呼吾于是知其无天道也凡事之餍于人心与不餍于人心而出于自然之度者则不得已而谥之曰天道也
　　邱菽园内翰上粤督陶方帅书                                      
敬示者窃职昨从港报得读宪台谕饬坡领事罗君查明职与林文庆有无植党图粤一札职维新中人也十载江湖颇闻爱国之田各【略】恭逢　天子仁圣维新布治佑保国民方自与众驩虞讴歌　帝德翳独何心而忍倡乱且亦不敢道路谣传言过其实重劳宪念赐之话言职以负罪之深自顾藐躬忽丛疑谤容亦有故既承明问督责期望两者兼资忠爱名言尤惬寤寐职不自量窃幸有田各【略】亦原心之知己大君子其人苟安缄默益惧失人谨由十九日电覆外再缮长示历余又悃忱唯宪台之明加垂察马职生及三十年矣栖迟海外何刻忘乡宗国之亲维恭敬止徒以身丁世难外族凭凌旅洋华商时闻厄状私忧过计以为中国不更新百度大变旧风则立见其危苟委蛇狐惑待变无期则危至亦且不旋踵常以维新大政企望廊庙间有能操吾民生命者庶一举行将凌欧美而福中国也戊戌四月　天子下令咸与维新海外望风驩喜无量继捧　明诏彳扁【徧】立学堂及于海外前任领事香山刘君造庐请谒共草章程属稿未定即闻以职偕林文庆名详示驻英使臣欲以中西总校使分任之辞不获命时拟别荐能者自为之佐不谓急电传来　皇躬称疾凡百新政一切反汗学堂诸董云散风流至今为梗己亥三月职乃与林就其近者先成一女童学堂兼课中西培本姆教入示英人旋蒙批准并承今署督瑞公夫人允充名誉校长开议之日领事刘君翩然来会愿偕职等同充倡董众情踊跃以次而及荷尸禹【属】望加锡埠则有李商连喜之妇孺学堂又葛留吧埠邱商鸾馨等之中西小学堂其仰光埠李商鸣凤等之辅仁学社则仍英属也南洋闭塞渐见开明中有华裔土着传世六七而未一履中土者亦能讲求爱国念所自出饮食颂祷首唱敬　皇西人许为知礼其秋九月七日复有恭请　圣安之举先是西报传疑　宫禁新闻都无确耗旅民惶惑意绪尤歧职于其时不揣愚戆传单会馆联以君羊情首率电达署名商众五百余人各岛效之接武而起越时旬日邮到京抄恭悉九月八日内阁钦奉　上谕一道有华民出洋其心恒不忘中土忠爱之忱殊甚嘉尚谕令沿海各省于华民回籍时设法保护其旅居海外商民并着各出使大臣妥筹保护等因钦此伏读终篇感激涕零既有以窥见　湛恩之厚在远不遗而即以汴庆　圣体大安万机待理永慰霖望矣此事原委具详闽人曾昭琴所辑星洲上书记中职复谨扬末议广坐陈词冀以稍定民志率直之见方谓逞臆抒诚可告无罪而抑知草野言高疑谤之乘已基于此虽然职以时艰之故无暇粉饰警眠唤寐口不择言间于报纸中好为愤谈激论则亦有矣如戊戌　训政极言捕党起嫌迁怒新法之非己亥庚子事变尤多忽而建储大背　祖制以贻列邦之责浸淫而及朝贵通拳袒匪之事此数大端也今日内变猝乘　宗　社几危　乘舆西狩四百兆众莫不疾首某王以下罪魁祸首不可胜诛职顾于难端未发之始过抱先忧心所为危不容终閟尝正言曰如端庄刚董妄挟　天子孤注国家萧墙之忧万一而有则海邦男子邱炜萲其人者铁血未寒有不臣而已矣嗟乎区区之愚以为所欲言者天下之公言亦国民公愤中不敢自逸之本义耳何图用此大获咎戾然而中国深知顺逆感念　国恩之志士即以此故过加存拂职所为僻居岛上闭户穷愁而君子至斯未尝不见者抑亦怜其愚忠乐通悃愫也星坡为南洋总汇之要区锁钥欧亚轮舶鳞萃往来过客何止楚粤一流职以幼长濠镜喜亲粤人平居撰述如菽园赘谈五百石洞天挥麈笔记五六种皆尝乐述粤闻以资谈助庚子正月及闰八月粤人康有为梁启超两者先后道坡使人将意职重忆为　上今所识友【拔】之人又自故国政变中来必知　朝事因开阁见之文人相聚结习未忘考古校经盘桓旬日因从问变政始末我　皇圣度临风慷慨涕如糜绠瞻依　北阙图报皇皇中间谈及时务指陈得失英雄所见虽曰略同而沉机观变豪杰各不相下旁观不察拟议滋多猥以康党妄见附和庸众目论何值一哂或又以职本闽产凡所延揽胡独粤亲疑必有图以快其利且因粤旅而及楚湘辗转传讹骈拇枝指其说愈凿而不知有以上诸情实在也
溯自庚子之前职与康梁了不相识而戊戌己亥间侧闻　朝政新旧汹汹因心发词早伤嫠纬每与同人匡坐筹议共思补苴或撰报论公诸天下或驰书四出劝建学堂以励实学或合舆情上叩　宫门吁　圣安而请亲政凡此种种谅在宪台洞鉴之中无烦絮述倘虑为康梁所煽惑则士各有志无能相强兄【况】即电示一事日中辟门联名商众五百余人其与职素无杯酒欢者且居大半矣职之愚戆自问不惯煽人亦不愿为他人所煽康梁何人而可以煽邱炜萲哉至若楚人唐[才]常才中者绝未谋面亦未涉南洋职于丁酉来坡纡道香港尝从友人案头获湘学报数册观之始知才常在彼主笔贻笺辨学中凡数次亦越庚子春初才常以所着觉颠冥斋内言刻本四卷由鄂邮赠职见其留心西史穿穴异同颇加珍护然函信往还不及杂事究不知其兄弟几人且有弟名为才中也汉口事起鄂督张公电咨英伦使官转饬坡领事罗君首举才中供词为言向职诘难职觉波澜太远有如天外飞来又如一部十七史[不]知从何处说起甚欲诠述原委面恳领事托其代陈亦以罗君为职夙友己亥履任而花筵舞席时共听歌此际位秩纵判云泥而短衣怒马挟弹少年之故人讵便翻手不识乃自鄂电之来蔺廉避面欲语形悭职尝卑词通使约会寓楼而罗君必欲呼职使前辕门听命职未知所以对也爱职者言曰吾子罪未分明揆之西律万毋自向领署之理识亦内忖张公之意本属无猜惟受委者不察误承风旨执才中一偏之词要求成谳则辕门以内不难瞬涌惊波藐尔微躯曾何足重他日因沉冤而交涉起牵连外局当非所以上慰张公且亦悖张公意矣用是引嫌未赴罗君终不肯来区区之忱初心竟左忽于是月晦夕岛人传说海澄邱族已为闽吏围捕祖兆宗祠毁焚殆尽职骤闻耗痛不欲生连发家电三问不答昏垫之余车取【輙】觉我罪伊何胡畀余毒　九阍日远生既不能求谅于人曷亦仇彼谮人一举大名而死耳南邦诸节钺其有乐购吾头者吾当戴吾头来于斯时也北方奉焰日夕正张估客贾胡眷念留鹂救灾心切尝有署名某某二国商人某氏投函职寓方加怂恿谓用白衣摇橹故智上溯黄河建义诛拳当必悉索以助职终未纳其言妄有举动者诚以　觚棱在望不违　天威丈夫欲建勋名不敢先处嫌疑之地也兄【况】其形拘势逼又有近于自残同种为彼驱除者耶职是之故不胜迟回每念时艰家难萃于一时独坐腐心风云惨黯宇内芸芸四百兆众当以职身为无告第一矣未几恭闻　行在日陕之信　禹汤罪己旧党失权凡戴　帡幪　天日再者见而职亦于其际始得家人确耗自言初闻围捕之风说阖族狼窜巷无居人以致坡电来询久沉消息也呜呼前事往矣来日方长和议迁延　回銮有待天下想望维新之士诚共系念　圣皇亦重望在皇所者之能以教养嘉谟为民请命矣前读宪台奏变科举学校之摺维新大政亟唯此先絜领振裘因民禔福欧美芳触兴也勃然凡职怀所欲陈皆为宪台所素裕即如近日东省俄约关系隆重非首严俄人之请则援例纷前他不暇论职家漳厦定复辙覆台澎无国鲜民思之疾首而宪台复上海绅士之电即允驰章入告力任回　天逖听之下尤以仰见　中兴硕画经纬万端之量令人钦怿靡穷焉兹之紬绎谕札休休有容爱人以德知道路之言不足成信则饬查以明之以维新中人有不得已之苦衷则巽语相攸不啻自其口出驽骀如职无足齿称公犹如此而兄【况】天下之大莫绝领袖伏处草野什伯于职者哉职容为宪台披沥一言曰维新变法者天下之公理公言也无所用其禁而亦非刑禁所能穷求行新政至不得不思去此蠹国背　君之权臣草野微贱似过言高然　君国代谋思未出位论　皇上为中国待治之　圣君而中国存亡实志士之生死以之已今于忠　君爱国之人概目为袒于康梁之党康梁身分诚日加增而志士皇皇进无以为自解之路其激昂者心伤蜚语击剑悲歌次之披发佯狂引维新为大戒于斯二者过犹不及岂身逢　圣明而宜有此比年以彳生【徃】职尝与七闽百粤间故旧笺素通辞语及此意相对慨然郁郁久之如天之福瞬盻春季和议底成两全权大臣收　京迎　主捧　日再中前之要　君祸国诸人既因此次尽服其辜道少豺狼舆情不壅　君臣合体万国来同取法维新与民乐利不徒楚粤诸党会本非生而好乱一旦名义无出闻而戢其他心想彼康梁亦犹人耳望风解散之不暇否则流离琐尾今更越在远岛之中有不火因销灰灭者哉若夫　复辟难期不闻新政沉沉此局坐俟分是天未欲平治中国也以职之无知犹夬【决】桑梓为墟剥床肤切虽即空山撰述百篇千策为着谁来亦熄诗亡亦当死不瞑目旷观古史大乱之生多有枭雄崛起冀附高材捷足之列者四百兆众可胜防耶职投荒海外忧患百经情知贝锦织成几于人皆欲杀久安义命有听诸天倘必亟亟自陈妄相干卖亦适取见笑而自点耳闇然旡闷两岁观心忽拜金玉之音若再匿情不告将有与浮言倒置以长终者甚非维新始愿所宜出也故敢述其委曲藉邮附呈万里海天铃辕渊肃临楮曷胜屏营之至只请　崇安不罄谨呈
照录苏城因果巷陋室议约　一本室约集同志略备书报专为同乡亲友见闻少者设立中央阅书报社取四郭来者之便如新撰陋室余又【叙】一篇所载诸要务因同志甚鲜未易骤行先以书报供览窘于地步约以三十人为额余俟宏愿者推广举行台椅屋租茶水已有同志认助书报泉财每逢年终核钞呈查本室办事但求同志积点成线守之以恒毋贻进锐退速之讥　二本社书报拟分十二种曰普通　格致　医　教　政　法　农　工　商　矿　杂件　兵备立目录一册所藏本数卷数当时代购价值均须载明现祗沧海一粟贻笑博学惟望同志迶愿乐助谨将　台衔登明流芳传以志不朽苟能助齐各种同径本社不胜荣幸现以助下之书报分常借助暂借助两例若常借助者可选举察董如有事远行不得已欲将常借助之书报携去则传中亦当改常为暂若暂借助则限期归还以周年为度愿借者请赐书本社迶即出据领取常暂借助　诸君皆可借本社所藏之书归阅准借一册限以三日亦须立借摺交社如果逾期同人何以流览以后祗能谢绝无借进者恕不借出暂借除年借外如有不便常存本社者分月借旬借必须预先申明　三诸君如愿阅书报不取分文惟无书报助于本社者虽同志之亲友必凭商家如大书坊纸行之类保信倒换凭摺始可临社该凭摺不便顶替诸社友每天凭摺领取书报交还时由轮值理事马念明无损方可还摺不得与之为难如有损污惟该保照全部赔换若原本难购由同人公议讨助他种希有书籍以饷后学全望同社自重如能爱惜书报助者必广阅者可博慎之慎之　四诸君每天光临之时清明后以晨十点钟至晚六点钟止寒露后以晨十一点钟至晚四点钟止在社诸君无论火因酒赌博浮行戏言所当痛恶即琴棋字画皆不便在本社谈议致旷本务希各用心书报以增识见如或不以为然请即止驾　五社友阅后如有合曰悟请另作札记大约分心得疑问订误加案四门各自备册或由社友互校或每门备循环两册接月请通人覆定不得在本书报笔污违约者赔偿　六社中正理事司朝夕收放书记者由同志商派在社可迶便取阅如不值日必问值日者商取临阅诸君皆须承认在书室内作副理事排日轮司诸事如人数满额每月每位轮司两天如事冗正副理事务请互相襄助诸君认定日期风雨不更若因久生厌托故推诿不如说明退社以免两误如暂有要事离社务托社友代理必须两愿不可勉强诸社友归还书报轮日理事漏察损亦难辞咎理应合赔社中书报天晴页常开窗户透风以免蛀损　七本社如有社事函订合曰商见字必须光临社约本可随时改良如有高见自乐听受请赐函示惟可否页从公议酌定概不覆函以免辩论　八同志如要购外方新书报合股趸批除汇费邮费保险贴水余下代销费照股派还以昭利益均沾之公愿助本社者听　九本社拟集成书林仿经世编体分门而集除各种经世文编已集不选外专家文集势难遍查如日后田各有重复务求同志详细关照即请同社诸君各选一种摘对目录俟印出书林视所录之多寡酌酬劳之轻重印色戳记笔墨各自隽【携】带　十同志如有着译编辑軿股印售惟求薄沾辛利以期广销不可过分沾利迹近垄断既失寒士期望难逃公理责备如励学译编等本社敬其苦志情愿代售不沾微利尔
示批照录　兹蒙友人抄示海关道袁观察上刘岘帅请变通土口皿【塭】务一示抵制洋盐说一篇并岘帅批词一件亟照录于后　敬示者窃职道只奉　宪札条议新政拉杂无序无足采也伏思盐为大帑所系正月间已有奥商英商贩土口皿【塭】来关经职道设法拒之电示　钧察在案然窥彼情形洋土口皿【塭】入口势在必成且盐利薮亦弊薮也尘浊过甚虽无洋盐亦宜有廓清之一日今大利将为所夺与其事后始谋措注何如先作绸缪谨抒其一得之愚开摺录呈抵制洋盐说一篇伏乞　宪台训示 
　　袁爽秋京卿致两湖书院监督梁节庵太史书                                     
藏山先生兄大人执事屯难颠沛之中兵火余生忽枉故人六月初五日手书存问周挚相厚之意甯复有涯此次京师大乱事之本末曲折具详上壶公师前后四书并抄件中可取密观不烦赘论国病久入膏[肓](盲)甲午东事以后深创巨痛事过辄忘宫恒舞市酣歌臣工粉饰以蔽主聪上下欺蒙以相妄媚进谀退直以成主术日益骄臣道日益言舀【謟】匡拂之谏不犯于颜药石之言不入于耳燕安酖毒曾不悟危亡之将至一旦黄巾左道突入禁垣震惊宫阙骄将附和横挑敌血半【衅】师出旡名朝政不纲倒持于蜩螗之妄议蛇蠍之莠民以致兵连祸结未可猝罢当此之时犹未悔悟责躬寤内乱之萌芽所自始可谓大惑终身不解者矣昶自五月半后妖贼之露刃挟伺夷馆之池殃几及官军之去掠横行涉历百险于国事虽伺间发言因势陈导而补救之功阙如潢胄主持鲜能意气相入胸所欲言无从倾写于身于世两无尺寸之济正坐以前悠忽岁月未能实下承担做克治集义养气工夫故临大变而未能有以济之或亦类彼湛冥蜀雄容貌禄位不足动人故默然独守吾玄者耶良可笑也伊川程子律己精严以目最畏尖物立与克下此一腔私意令室中彳扁【徧】寘尖刃尹熇屏绝外物戋【剗】除嗜欲所居布被蔬粝不蔽雨风几案所余裁一古研亦持以赠人世界无一物足以累吾神明而后操刀剖割足以办天下之大事先师寤刘公坐卧陋室眈道玩艺观理甚深而室中萧然无一可娱耳目之物先正坚苦澹泊如此真所谓不以利累形不以物役志者也故能临大难而不挠今昶根抵浅薄故不能积奋自强以挽时局尸官溺职负罪何如兄从容讲肄于两湖三舍之间徜徉适志于云火因【烟】山水之表通古今之变为多士师清修笃行为诸生法式荀爽明易委蛇三公间潜运智田各【略】陈逆卓之难郑公教授不居观省野物秋杖出门致黄巾之拜一出一处一仕一隐一浮一沈一龙一蛇一晦一显道力之坚胜有以异乎以异也微兄无所发吾之狂言草草奉复聊当面谭惟为时珍卫不尽欲陈弟昶顿首顿首 
又手书　前书未尽廿三夕久困少寐起作一木前丐友人缮写以工左右久居危城之中目瞑意倦公勿讶其非手书也再叩道安惟德业日隆佐壶公师经画宗社至计以扶危定倾幸甚幸甚弟昶叩 
　　夏大令绍范示稿                              
敬示者窃卑职奉宪台檄委代理归州篆务遵即起程赴任当将接印日期具文通报在案现在视事以来已将匝月地方情形颇已得其大概谨举所知为我宪台详陈之州城旧在江之南岸明嘉靖十四年地陷城圯因迁岸北东去旧城约七里初建土城高不及肩自明季为贼[寇](冠)往来盘踞屡修屡废嘉庆九年知州甘立朝请帑改修石城周围五百四十二丈七尺尚称完固洲治跨大江两岸区分十八乡前十一后七西南较广东北稍狭东西广二百二十里南北袤二百四十里火因【烟】户约二万余家各乡皆峭壁悬崖谿涧输贯匪仅车马所不能通即背负徒行惟少壮习惯者能之通行驿道自花桥至州城必经蛇倒退鬼见愁诸险中隔九畹穴湾两大溪并无桥梁舟楫出旧州河乃渡大江夏秋阻滞常至经旬百里羽书仅以绳递即四川栈道之类是也自州城至牛口须沿江循山麓行江水盛涨须小船六七方可达巴东境盖上界巴东下界东湖路尚平坦其最崎岖阻塞者州境二百里而已土货惟木耳为贵地僻途险商贩[裹](里)足不前他县且鲜有知者兄【况】别省乎州南九十里有青火因【烟】土口皿【塭】井西六十里罗沱有大沱石青紫斑斑可以为砚颇发墨药无贵品乾隆四十年开采州境硝筋五十年前督宪特抚宪胡奏明州境之仙女洞岁可获净硝万余筋今久停采十八乡中惟茅坝建东两乡颇有米良【粮】田其余皆食包谷杂莳菽粟岁仅一获居无村落之聚人无旬月之储任几高既不便汲饮依麓又莫能板筑地瘠民贫不言可知嘉庆四年教匪数万余人自兴山界之歇马河扰至州之白马滩乡勇百人不能抵御焚杀甚幸朝窜而夕即扬抑以掠无所得而据无所恃故耳盖就一州而论可以练乡勇不可以屯客兵可以少出奇不可以多制胜夫以水陆如此之险自来议防守者曾不及此岂非以备御之不可设而转饟之徒费无益乎故就川蜀湘鄂形势而论南备常澧北守郧襄中由夔巫趋建始长阳则宜荆亦在所宜备其或由归州者率乘涛而出徼幸断不可越岭而蹈颠危也近日重庆通商外国教士买贩游历之徒与夫保护商教之兵舰运销货物之轮舟无不取道长江经由州境伏查来去江路西自巴东县经东让口二十里至牛口入州境东南流六十五里至州城又一百二十里至三斗坪出州境稍南流又百二十里抵东湖县计州境穿峡上下一百八十余里内著名险滩此伏彼起谓之竹节滩枯涨迭更盘涡无定亦谓之泡漩虽长年篙师罔知趋避昔年巨商李祥兴之母溺毙峡江祥兴悲愤雇募丁壮沿滩椎凿自嘉庆中迄于道光辛壬之间所费至百余万缗视前称利涉矣就中尤以新滩为著名凶险滩在州治东三十里州治当北纬戋【綫】三十度五十八分京西五度五十二分三十秒英东百十度四十分三十秒新滩当北纬戋【綫】三十度五十六分四十八秒京西四十三分零六秒英东百十度四十九分五十四秒嘉庆十五年前渔阳关同知驻滩以缉川私其后滩务亦由同知管理咸丰九年前督宪官前抚宪胡访闻地痞舞弊害商种种不法情形饬拿首恶李汝诚柳万富就地枭示别定新章光绪元年五月前督宪李前抚宪翁奏准立案滩务举措悉由沙市十三封巾首士公同访察径示道府请发印谕经理不由同知及知州查马念【验】刊有滩务章程一册意美法良如使悉能遵行自可垂之久远去冬十一月初六日德商瑞森轮舶沈没于空舲滩滩在州东四十里东距宜昌约二百里由宜昌溯江沿南岸行至崆岭峡口有大石横截江心左下三石联珠峙伏水中水小愈险舟行必由大石左旋捩柁右转毫厘失顾舟摩石上矣亦曰牛肝马肺峡言两崖摩天岩石下垂如肝肺也闻瑞森经此峡时船主不听引水人言捩柁约先二丈地许又值水涸轮舟稍长运掉不灵遂致覆溺今春二月后水势渐涨英兵舰乌克由宜赴渝经过诸滩遂无窒碍默计和议成后商务日益推广川江必须行驶小轮以期畅销土货挽回利权空舲滩东距新滩止十里升高可见拟请于滩务章程内增入空舲滩保险一条由十三帮首士协同议辨似于将来商务不无裨益又州西二十里有泄滩当北纬戋【綫】三十度五十九分二十九秒京西五度七十三分四十一秒英东百十度三十九分十九[秒]凿滩有泄爿木【牀】石长三十余丈水涨则愈险与新滩水涸时互为凶厄凡此三滩皆州境江峡中险之尤险者其次险诸滩更难指屈计由宜昌府属之虎牙滩起西至巴东江程约三百五十余里卑职皆经测量依经纬度绘图贴说悉据见时地名形势为准另纸录呈钧鉴由巴东至夔州江程三百七十五里由夔州至重庆江程一千一百七十五里皆于商务航业大有关系矧时局艰难论形胜者每睠注于蜀栈巫峡君羊【群】谓顺流而东可以控扼荆襄提挈江淮一气联络进退有据惟是英饵缅藏法窥桂滇蜀处囊中无所维系自来都邑戍络者多限于偏安今之事体[迥](回)不如古以非职守所及故未敢妄末议至辖境民心目前颇似安谧拟就地变通团保辨法次第举行并以后如有地方一切应因应革事宜自当因地因时实心实力认真整顿示办外所有卑职到任后察看大概情形合先据实示请大人俯赐查核
  </div>
  <div class="pagination">
   <a href="皇朝经世文新编续集_page37.html">
    上一页
   </a>
   <span>
    ...
   </span>
   <a href="皇朝经世文新编续集_page33.html">
    33
   </a>
   <a href="皇朝经世文新编续集_page34.html">
    34
   </a>
   <a href="皇朝经世文新编续集_page35.html">
    35
   </a>
   <a href="皇朝经世文新编续集_page36.html">
    36
   </a>
   <a href="皇朝经世文新编续集_page37.html">
    37
   </a>
   <span class="current-page">
    38
   </span>
   <a href="皇朝经世文新编续集_page39.html">
    39
   </a>
   <a href="皇朝经世文新编续集_page40.html">
    40
   </a>
   <a href="皇朝经世文新编续集_page41.html">
    41
   </a>
   <a href="皇朝经世文新编续集_page42.html">
    42
   </a>
   <a href="皇朝经世文新编续集_page43.html">
    43
   </a>
   <span>
    ...
   </span>
   <a href="皇朝经世文新编续集_page39.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
