<!DOCTYPE html>
<html>
 <head>
  <meta charset="utf-8"/>
  <title>
   皇明经世文编 - 第 132 页/共 172 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇明经世文编 - 第 132 页/共 172 页
  </h1>
  <div class="content">
   潘季驯
　　修守事宜
　　筑堤
　　塞决
　　筑顺水坝
　　下护根干埽
　　造滚水石坝
　　建石闸
　　建涵洞
　　建车舡坝
　　挑河
　　闸河偶浅急疏之法
　　栽柳护堤
　　栽茭苇草于护堤
　　伏秋修守
　　一筑堤【修守】
　　凡黄河堤必远筑。大约离岸须二三里。庶容蓄宽广。可免决啮。切勿逼水以致易决难守。仍勘堤址虚实。如有浮沙。量行掘槽。务取真正老土。每高五。寸即夯杵二三遍。若有淤泥。与老土同。但不堪夯杵。须令各分轮番脚躧。俾结成一块。稍干更加夯杵。其取土宜远。切忌傍堤挖取。以致成河积水。刷损堤根。验堤之法。用铁锥筒探。或间一掘。试堤式贵坡。切忌陡峻。如根六丈。顶止须二丈。俾马可上下。故谓之走马堤。
　　工费。凡创筑者、每方广一丈。高一尺为一方、计四工、土近者每工银三分、最近者二分、土远者四分、如堤根六丈。顶二丈。须通融作四丈折算。此计土论方之法也。如帮堤。则先计旧堤若干。今增高阔各若干。亦以前法折算。
　　一塞决
　　凡堤初决时、急将两头下埽包裹官夫、昼夜看、守、稍待水势平缓、即从两头接筑、如水势汹涌、头裹不住、即于本堤退后数丈。挖槽下埽。如裹头之法。刷至彼必往矣。此谓绝头裹也。如又不住。即于上首筑逼水大坝一道。分水势。射对岸。使回溜冲刷正河则塞工可施矣。塞将完时。水口渐窄水势益涌。又有合口之难。须用头细尾粗之埽。名曰鼠头埽。俾上水口阔。下水口收。庶不玫滚失而塞工易就也。
　　如用大埽、长五丈、高六尺者、用草六百朿、每朿重十斤、价银二厘、该银一两二钱、柳稍一百二十朿、每朿重三十斤、价银一分、该银一两二钱、如无柳稍、以苇代之、草绳六十套、每套四十二条、每条长二丈四尺、价银三分、该银一两八钱、桩木五根、每根银一钱、该银五钱、楸头滚肚绳四条、共享苘二百五十斤、每斤价钱五厘、该银一两二钱五分、每大埽一个、约共该料价银五两九钱五分、挑土夫工远近不等、难以预计、中埽并土牛工料以次逓减、
　　一筑顺水坝
　　顺水坝之设、专为吃紧迎溜处所、如本堤水刷汹涌。虽有边埽难以久恃。必须将本堤上首筑顺水坝一道。长十数丈。或五六丈。一丈之坝。可逼水远去数丈。堤根自成淤滩。而下首之堤俱固矣。安埽之法、土水厢边埽宜出、将褁头埽藏入在内、下水埽宜退藏、入裹头埽、庶水不得揭动埽也
　　如筑长六丈。阔六丈、高一丈、用埽两面厢边、每边用埽二行、裹头二行、中间填土、每行用埽三层、共计用中埽十八个、每个长五丈、高三尺、用草四百朿、柳稍八十朿、草绳四十条、排桩签桩共享桩木四根、人夫二十五工、共享卷埽堤夫四百五十工、运土堤夫二百工、俱不议工食、共享草七千二百朿、该银一十四两四钱、柳稍或苇、一千四百四十朿、该银一十四两四钱、草绳七百二十套、该银二十一两六钱、桩木七十二根、该银七两二钱、行绳十四条、每条重四十斤、共享苘四百八十斤、该银二两四钱、约共该银六十两、如无柳稍、以苇代之、
　　一下护根干埽
　　凡堤系扫湾须预下干埽、以卫堤根、此埽须土多料少、签桩必用长壮、入地尺余、庶不坍蛰、
　　如下长三丈、高三尺、埽一个、用草一百六十朿、该银三钱二分、柳稍四十朿、该银四钱、草绳二十套、该银六钱、桩木三根、该银三钱、量用苘作行绳、用堤夫二十工、不议工食、每埽一个、约共该料价银一两六钱二分、
　　一造滚水石坝【即减水坝】
　　滚水石坝、为伏秋水发盈漕、恐势大漫堤、设此分杀水势、稍消即止帚正漕、故建坝必择要害卑洼去处、竖实地基、先下地钉桩锯、平下龙骨木、仍用石楂木夭韭铁木夭韭缝方铺底石垒砌、鴈翅宜长宜坡。跌水宜长。迎水宜短。俱用立石拦门、桩数层、其地钉桩须札鹰架、用悬硪钉下、石缝须用糯汁和灰砌缝、使水不入、如石坝一座、臑身连鴈翅共长三十丈、坝身根阔一丈五尺、收顶一丈二尺高一尺五寸、迎水阔五尺、跌水石阔二丈四尺四鴈翅各斜长二丈五尺、高九尺、用粗细石计长一千三百九十余丈、并地钉桩龙骨木铁锭铁销煤炭木炭石灰糯米苘麻及各匠工食、约共该银一千九百余两、其运石抬石搬料夫舡、并官夫廪粮工食临期酌给、
　　一建石闸
　　建闸节水、必择坚地开基、先挖固工塘、有水即车干、方下地钉桩、桩头锯平、木夭韭缝上用龙骨木、地平板铺底用麻艌过方砌底石、仍于迎水用立石一行、拦门桩二行、跌水用立石二行、拦门桩八行、如地平板铺完、工过半矣、自金门起两面垒砌完、方铺海漫鴈翅、
　　金门长二丈七尺、两边转角至鴈翅、各长五丈、共享石三千一百丈、闸底海漫、拦水跌水、共享石九百丈、二项共享石四千丈、并铁锭铁销铁锔天桥环地钉桩龙骨木地平板万年坊石板绞关闸耳绞轴托桥木石灰香油苘麻柴炭等项、及各匠工食、约共该银三千两有奇、其官夫廪粮工食、临期酌给、
　　一建涵洞
　　建涵洞、以泄积水、基址亦择坚实、方可下钉桩砌石、水多则建二孔、少止一孔、
　　如涵洞一座、口阔一丈五尺、身长二丈、中立石墙一堵、亦长二丈、宽五尺、分为二孔、每孔宽五尺、两边四鴈翅各一丈五尺、共享石二百丈、并地钉桩铁锭石灰板木、并各匠工食、约该银一百八十余两、其夫役工食临期酌给、
　　一建车舡坝
　　先筑基坚实、埋大木于下、以草土覆之、时灌水其上、令软滑不伤舡、坝东西用将军柱各四、柱上横施天盘木各二、下施石窝各二、中置转轴木各二根、每根为窍二、贯以绞关木、系篾缆于舡、缚于轴、执绞关木环轴而推之、
　　一挑河
　　凡挑河面宜阔、底宜深、如锅底样。庶中流常深。且岸不坍塌。如不用堤、须将土运于百余丈外、以免淋入河内、
　　凡创开河者、每方广一丈、每夫日开深一尺为一工、挑浚泥水相半者减十分之五、全系水中捞取者减十之七八、取土登岸、就而筑堤者、亦以半折算焉、
　　一闸河偶浅急疏之法
　　凡闸河浅处、如水溜在中、须两岸筑丁头坝以朿之水溜在傍、将浅边顺筑朿水长坝以逼之、水田坝中。其势自急。中溜自深。如浅处不多、或排板插下泥内逼水涌刷、或排小船、用杏叶杓挖浚、必不得已、则用桩草制活闸节水、亦一策也、
　　一栽柳护堤
　　柳橛柳椽须相兼栽植、柳橛须用核桃大者、入地二尺、出地二三寸、紧靠堤根密裁、俾枝叶搪御风浪、柳椽须相距五尺许栽一株、既可捍水、且每岁有大枝。可供埽料。俱宜于冬春之交、津液含蓄之时栽之、仍、须时常浇灌、柳椽宜用棘刺围护、以防盗拔畜啮
　　一栽茭苇草于护堤
　　凡堤临水者须于堤下密栽薏苇、或茭草、俱掘连根丛株、先用引橛椎窟深数尺、然后栽入计阔丈许。将来衍茁愈蕃。即有风不能鼓浪。此获临水堤之要法也。堤根至面、再采草子、乘春初稍锄覆密种、则虽雨淋、不能刷土矣
　　一伏秋修守
　　四防
　　二守
　　△四防
　　一曰昼防堤岸、每遇黄水大发、急溜扫湾处所、未免刷损、若不即行修补、则扫湾之堤、愈渐坍塌、必致溃央、宜督守堤人夫、每日卷土牛小埽听用、但有刷损者随刷随补、毋使崩卸、少暇。则督令取土堆。积堤上。若子堤然。以备不时之需。是为昼防。
　　二曰夜防、守堤人夫、每遇水发之时、修补刷损堤工尽日无暇、夜则劳倦、未免熟睡、若不设法巡视、恐寅夜无防、未免失事、须置立五更牌面、分发南北两岸协守官、并管工委官、照更挨发各铺传逓、如天字铺发一更牌、至二更时前牌未到、日字铺、即差人挨查系何铺稽迟、实时拏究、余铺仿此堤岸不断人行庶可无误巡守、是为夜防、
　　三曰风防、水发之时。多有大风猛浪、堤岸难免撞损若不防之于微、久则坍薄溃决矣须督堤夫捆札龙尾小埽、摆列堤面、如遇风浪大作、将前埽用绳桩悬系附堤水面、纵有风浪。随起随落。足以护卫。是为风防。
　　四曰雨防、守堤人夫、每遇骤雨淋漓、若无雨具、必难存立、未免各投人家、或铺舍暂避堤岸倘有刷扫、何人看视须督各铺夫役、每名各置斗笠蓑衣、遇有大雨各夫穿带堤面摆立、时时廵视、乃无疏虞、是为雨防、
　　△二守
　　一曰官守、黄河盛涨管河官一人不能周巡两岸、须添委一协守职官、分岸巡督、每堤三里、原设铺一座每铺夫三十名、计每夫分守堤一十八丈、宜责每夫二名、共一、于堤面之上、共搭一窝铺仍置灯笼一个遇夜在彼栖止、以便传逓更牌巡视。仍画地分委省义等官、日则督夫修补夜则稽查更牌、管河官并协守职官、时尝催督巡视、庶防守无顷刻懈弛、而堤岸可保无事、
　　二曰民守、每铺三里虽已派夫三十名、足以修守、恐各夫调用无常、仍须预备、宜照往年旧规、于附近临堤乡村、每铺各添派乡夫十名、水发上堤、与同铺夫并力协守、水一落、即省放回家、量时去留不妨农业不惟堤岸有赖、而附堤之民、亦得各保田庐矣、
　　一竖旗竿灯笼、似此防水殆如防寇矣以示防守、各铺相离颇远、倘一铺有警、别铺不闻、有误救护、须令堤老、每铺竖立旗竿一根、黄旗一面、上书某字铺三字、灯笼一个昼则悬旗夜则挂灯、以便瞻望仍置铜锣一面、以便转报、一铺有警、鸣锣为号、临铺夫老挨次传报、各铺夫老并力齐赴、有警处所、实时救护首尾相顾通力合作、庶保万全、
　　一冬春预备、每岁秋末冬初、修守稍暇、即督夫采草十余日、每日限以朿数、每朿限以斤数、大约五斤一朿者、每夫日可采五十余朿、采完即运置近堤高阜处所上下葢垫、俱须如法、不令雨淋水泡、以致朽烂、仍责成的当人役看守、管河司道、以此课管河官之勤惰焉、如此则数年随取随足。不必旋买。如采积百万朿。便可省银一千两。其桩苘等项、俱宜于冬春间估计详尽预发官银、督各州县差人收买、运置各厂、其初买必报所差之人、买完必报所买之数、庶护埽顺坝等工、不致临时缺乏、脱有不测、而物料既充、旦夕可塞、此河道第一吃紧工夫也、
　　一水汛立春之后、东风解冻、河边人候水初至凡一寸则夏秋当至一尺颇为信验。谓之信水。二月三月桃花始开。氷泮雨积。川流猥集。波澜盛长。谓之桃水。春末芜菁花开。谓之菜花水。四月垄麦结秀。擢芒变色。谓之麦黄水。五月瓜实延蔓。谓之瓜蔓水。朔野之地。深山穷谷。氷坚脱泮。逮乎盛夏。消释方尽。而沃荡山石。水带矾腥。并流于河。故六月中旬之水。谓之矾山水。七月菽豆方秀。谓之豆华水。八月荻薍华。谓之荻苗水。九月以重阳纪节。谓之登高水。十月水落安流复其故道、谓之复槽水。十一月十二月断水杂流、乘寒复结。谓之蹙凌水。此外非时曝涨谓之客水皆当督夫巡守。而伏秋水势最盛。非他时比。故防者昼夜不可少懈云。
　　河防要害
　　淮北
　　淮南
　　淮北
　　一砀山旧缕堤、原因傍堤取土。以致堤根成河。每上河刘霄等口漫溢。则直灌堤河。壅激冲撞。缕堤坐此不支。今弃此堤于不用而另帮近年所筑月堤。巳为得策。又虑缕堤决。则月堤亦危。且砀居丰沛上游砀堤乃丰沛外户外户失守。则堂奥随之。故复彷黄河顺水坝之意。于单砀接界处。筑斜坝千余丈。使上流漫溢之水。循坝径止帚大河。不得迫缕堤。以危月堤。今岁已有明効矣。后之守砀堤者、宜加意此坝、冬春拨夫帮培。伏秋倍夫防守、此保全砀岂沛一带堤防关键也、
　　一丰县邵家大坝。乃断截秦沟旧路。最为吃紧。葢河出小浮桥、则能刷洪以深河。若复出秦沟。则原非故道。河底甚浅甚所注泥沙。并下流河身。俱淤垫矣。往辙昭然可鉴也。此坝今巳倍帮、又接长数百丈、每岁宜摘调徐北堤夫赴此加修加守若日后夫力钱粮有余、再于华山斜筑大坝。直至楼子集。将秦沟浊河二口俱断。则全胜之策也。但坝须大斜向东南、勿令兜水、乃可经久、姑识之以竢将来、
　　一茶城浊河一带、每岁黄水大发、辄有倒灌之淤、葢往时闸河出三沽。泉水陡峻。有凌轶黄水之势。故黄水不能灌入。令夏镇新河地亢阻泉。水不得直下。故济宁十二闸。半没水中。泉水之力既弱故黄水得鼓其余勇而灌入焉虽淤浅不过数日。闸水即复冲开。然咽喉之地。岂容顷刻梗阻。除三年两挑之法、宜酌量常举外、每岁黄水将发之时、须即调夫、密筑丁头长坝朿清水急冲之。其河渠散漫处。量于水中缕筑小长堤朿河使狭。则水亦增深。船可无滞。虽似权宜之法。已成岁修之工。若再浚通三沽旧河。以泄金乡鱼台等处之水。则又增清水冲刷之力。而淤浅之患可袪矣。此工宜与东省协图焉。
　　一徐州之房村牛市口梨林铺李家井、灵璧之双沟曲头集、栲栳湾、睢宁之马家浅、王家口、白浪浅何字铺邳州之匙头湾张林铺沙坊等处、皆系扫湾急溜、先年屡经冲决、最为要害、每岁冬春间、务及时详加勘议应护埽者急护、应顺坝者急筑、若水既发、则难施工矣、水发之后、尤须倍严防守、司道府官、俱当不时巡阅、矧滨河田地。每利于黄河出岸。淤填肥美。奸民往往盗决。葢势既扫溜。止须掘一蚁穴。而数十丈立溃矣。凡此等处。夜防尤不可懈。识之慎之。
　　一止帚仁集新堤、所以捍御黄水、睢水湖水、使不得南射泗洲、并攻高堰、而又遏睢水湖水、使之并入黄河、益助冲刷、关系最为重大、每岁三月间、即当拨洪夫二百余名、协同本堤夫并力修护、堤下宜密栽茭柳、以搪风波、其水浸堤根稍深处、即预下护埽一二层、桩笆欹朽者、务逐一掘换填筑、内四铺以至九铺、尤为危险工宜倍之、每岁冬春、宜多运桩苘绳草分贮各铺、及管河主簿、督令专驻本堤、以便督率、然其橐钥。则又在小河口之通塞。葢小河通则睢水径入黄河而止帚仁之水减半其藩篱。则又在耿车时儿滩一带之堤。葢此堤高厚坚固。则睢水不能漫入埠子等湖。而小湖常通矣。故上自高卓。下至时滩。皆当接筑长堤。岁加修守。且密栽茭苇以护之。葢修守此堤。即所以修守止帚仁也。况小河常通则灵睢宿迁积水得泄。而沮洳渐成膏腴。舟行径直。免犯湖险。而小民便于贩易。为地方利。又非浅鲜也。司河者加意焉。
　　一邳州东南六十里。原有直河。以宣泄蒙沂诸山之水。近年因黄河垫高。直河遂塞。诸山水俱迤逦。由落马湖以出大河。水势纡回。则近邳田地。常被淹浸。湖波浩淼。则候风舟楫。迟滞艰危。不特直河居民失市廛之利已也。今已开复通行矣。但迤里阎家集等口。乃原通落马湖故道。近筑长堤遏水。此堤之坚瑕乃直河所视以通塞者每岁仍须加高加厚。水发之时。严行防守。不令复出落马湖。庶直河可保不淤也。此与耿车时滩之堤、同一关木戾、不可不知、
　　一遥缕夹中居民、及滨河居民、俱当谕以移居高阜处所、或即结庐于遥堤之上、葢黄河伏秋盛涨之时、缕堤逼水。必难恃以为安。若水至而后避则无及矣此亦徙民当水冲者之遗意也。即小民安土重迁。亦须谕以四月暂移。至九月复还故址。每岁春抄、司道即严行各州县、家谕而户晓之、久之、而民知遥堤之外皆乐土、自有不待驱迫而相率移居者矣、
　　淮南
　　一岁防高堰、高堰为淮扬门户、堤防不可不严、修守不可不预、官夫既设、每岁伏秋、又益以营兵四百名、画地分守、随汕随葺、似可无虞矣、但帮护之法、每岁冬春间、须于桩板之内划漕一道、贴席二层、紧捆草牛捱蒂密护、毋使此夕须。漏缝、然后实土坚夯、则是以桩板席片护草牛、以草牛护土浪、窝何从得来、至于密植橛柳茭苇以为外护、须于水落即种、庶免淹没、是在当事者加之意耳、中间三千丈、已议甃石、工成之后、兵夫可撤也、
　　一岁防湖堤诸湖堤岸、见议加帮高厚、且多减水闸、寻常之水、似可无虞矣但如今岁霪潦弥月、山水并发则又不可不预为之计也。查得沙坝并芒稻白塔二河俱可泄水、但当事者、因虑私贩塩徒、潜通间道每每筑坝断流、殊不知欲禁舟航、何须筑塞、除冬春初夏、任从筑坝外、一入初伏、即尽启诸坝、河心密布桩栅、仍委白塔巡检、严防越渡舡只、仪诸闸、一体开放、闸口拦以木栅、则湖水可泄、而塩政税课、亦无妨矣、
　　一岁防清江浦外河清江浦内外河相隔、仅得一线之堤最为吃紧、况黄河自清河县出口。由西射东。势甚湍急。然扫湾迎溜之处。不过一百五十丈。今岁之水。可谓异常。止是卷筑鸡嘴六道。每道相去二三十丈不等阻隔来流。复于鸡嘴中间。卷扫护岸。即可支持。然仓卒措办、未免张皇、莫若于冬春之间。卷筑大埽。帮护老堤。埽外深下密桩。内用两笆两席以护埽。亦如岁防高堰之法。自可无虞。合用人夫、查有本浦牙行原编夫役、专听本堤兴作、免其别处差拨、自可足用、其余桩草、所费不多、措办自易、至于用石甃砌、以为永久之计、则俟工力少裕为之可也、鸡嘴即顺水坝之俗名、
　　一议守西桥坝、淮郡西里许、地名西桥、界于内外河之间。淮黄合流。从西直射。势渐内徙。民甚危之。然长不满二十丈。今议岁守之法、每冬春间、预先多备物、料、治河深下密桩、贴以笆席、中实以埽、责令能干义民官一员、伏秋、昼夜防守、时时侦探、折则加、损则易、大略与防守清江浦外河相同、今岁以此法守之、居民晏然、更于此坝之上、卷筑顺水坝一座、以杀汹溜、尤易为守、舍此更无法矣、
　　一议守徐家坝清河而下、黄淮二渎交流注海、越五十里、一大折于淮郡之西桥、又三十余里、一大折于徐家坝、其冲激怒号之势、无异西桥、前此治者屡坝屡坏、为与水争尺寸耳、今议弃旧址、只营月坝、去水稍远、令无湍激、外护桩埽、用实基、事省功倍、良得策也、每岁修守、预备物料、仿西桥议为之、伏秋将屇、专责山阳令、督管河主簿、不时巡视、少有圯坏、辄先综理、年复如斯、斯永赖也、
　　一议守八浅堤、宝应县之西十余里、有白马湖、其当湖心而东、即所谓八浅堤也、往岁堤决、湖水奔逸、建瓴而下、舟楫过者少、遇西风辄沉溺不可救、其决处阔八十余丈、深且二丈五六尺、而水势湍急、莫可名状、虽不惜费、宁能与水角力哉、屡筑无功、覆辙可鉴也、乃议从湖心浅处、先筑西堤一道、以捍其外、仍于河之南北、截坝二道、暂令运艘越湖而行、堤坝成则八浅正决、潴水不流、捧土而塞之矣、是筑西堤者。乃所以塞东决也。但东决虽塞西堤终不可弃、必须岁加修筑、仍密种橛柳茭苇之类、使其能当涛浪、则东堤不守而自固矣、此当于冬初预行宝应县掌印管河官料理可也、
　　一严闸禁河口、诸闸之设、先臣平江伯陈瑄、殊有深意、葢节宣有度、则外河之水不得突入、运河之水、不得盈漕、非惟清江板闸一带堤岸易守、而宝应诸湖亦缓此一派急流矣、但启闭之法、非严不可、如启通济闸则福清二闸、必不可启、启清江闸、则福通二闸、必不可启、启福兴闸、则清通二闸、必不可启、单日放进、双日放出满漕方放、放后即闭、入伏即于通济闸外填筑软坝、秋杪方启、悉照先年旧规与近日题准事例行之、其于河道关系不小也、
　　一岁守淮城北岸遥堤、查得清江浦起、由柳浦湾至高岭止、共堤一万六千四百余丈、乃淮安城北外捍、殊为吃紧、虽经设有堤夫但因高堰逼近淮河、伏秋修防甚急、各夫俱为占用而此堤之守、较之高堰、难易逈别、故议自清江浦起、至新城小北门外、为第一、自小北门起、至北冈止为第二、自北冈起至高岭止为第三段、各委能干义官一员、率夫十名、如有油刷、随宜修补倘遇大有损动、即于堤内有产之家、量起夫役相帮修筑、仍须预备桩草绳苇之类、各安置要害处、所以待不时之需每岁冬春之交、即预行申饬山阳县掌印官可也、
　　一岁守通济闸外大坝、旧通济闸、逼近外河、河形浅直、水势汹涌、不便启闭、而朱家口一带堤岸、尤为难守、今移闸于甘罗城旁、改河于西南隅、而于旧闸内半里许、筑拦水大坝一道、置朱家口于度外、似为得策矣、但大坝最为吃紧、万一倾圮、则新河与旧河之水、并泻入闸、势必不支、每岁四月初、须专委一的当义民官、拨夫十余名、量备桩草守之、毋忽议者又谓从大坝迤东两头、直接泰山筑堤一道仅三里许、则坝东与高堰七里墩、迤北两岸、一带堤岸、俱不须守而堤内之田、皆可耕矣、冬涸之时、夫力稍暇、即宜图之
　　一防清口淤涩、清口乃黄淮交会之所运道必经之处、稍有浅阻便非利涉、但欲其通利。须令全淮之水尽由此出则力能敌黄。不为沙垫。偶遇黄水先发淮水尚微。河沙逆上。不免浅阻。然黄退淮行深复如故不为害也往岁高堰溃决。淮从东行。清口遂为平陆今高堰筑矣独虑清河县对岸王家口等处。淮水过盛。从此决出。则清口之力微矣。故于清河县南岸筑堤一。以防其决。葢为此也。工若甚缓。而关系甚大。必须每岁督令清河县、责差的当员役看守、如遇塌损、即便修筑可也更有一事、尤宜稽察、河南凤泗等处、商贩舡只最利、由此直达、每为盗决、须严防之
　　科道会勘河工疏【附　会勘河工】
　　此录所载条议俱详予本疏中至于钱粮工役细疏具于覆疏存之以备后来查考
　　题为恭报两河工成、仰慰　圣衷事、臣等惟黄河为患、自昔治之、鲜有臻成効者顷又甚而夺淮、以致淮扬之间、民遭胥溺、其仰厪　宸衷、亦孔殷矣、河臣潘季驯等、乃能殚智毕力、卒使两河顺轨、上有济于运道下有裨于民生、诚旷世一殊勋也、工巳报竣、委应差官查勘明白具本回奏等因、奉　圣旨是、着尹瑾上紧去、钦此、续该本部覆题前因会同彼处巡按御史、查照原题事理、将后开工程逐一查勘、果否做完及有无坚实、钱粮有无虗冐勘明径自具奏等因臣会同巡按直隶监察御史李时成、夙夜兢惕、殚心竭力、以图瘝旷、凡所勘堤坝虑其长短之异数也、为长绳以计其丈尺。虑其厚薄之异制也。为横竿垂线以计其底面。虑其泥沙之异土也。试之锄镢以验其纯杂。虑其坚松之异工也。试之铲锥以验其虚实。堤堰以土真杵实为上。坝闸以石块坚厚为工。即自淮北地方、勘得管理中河工部郎中余毅中、督率府卫州县同知等官王琰等、原分工程、自古城起、至关王庙止、遥堤一道、丈量长八千六百八十九丈二寸、俱根阔六丈、底阔二丈、高一丈、至九尺不等、筑塞崔镇大决口一处、及刘真君庙等决口、共三十六处、丈量长四百六十一丈五寸、古城堰口堤一道、丈量长三百六十丈、崔镇减水闸坝一座、坝身连鴈翅共长二十丈、三山头遥堤一、道量长二千四百二十八丈三尺五寸、俱根阔四丈、顶阔一丈六尺、高八九尺不等、马厂坡遥堤一道、丈量长七百四十六丈、根阔七丈至五丈不等、顶阔二丈、高一丈至八尺不等、各堤栽过堤柳数计一十六万一千六百株、共享过银四万八千七百五十九两九钱七分七厘三毫、米一万四千一百七十六石九斗七升二合、又勘得海防兵备兼管河道参政龚大器、督率府州县通判等官、宋守中等、原分工程、自吕梁山麓谷山头起至直河止、遥堤一道、丈量长九千四百六十四丈一尺、俱根阔六丈至五丈不等、顶阔二丈至一丈五六尺不等、高九尺至七八尺不等、谷山并匙头湾亟洞各一座、三山遥堤一道、丈量长一千三百九十一丈八尺、俱根阔四丈顶阔一丈四五尺不等、高八尺、各堤栽过低柳数计五万二千株、共享过银五万一千一百七十七两五钱五分六厘六毫八丝、米四千三十三石三升、又勘得徐州兵备兼管河道参政游季勋、督率府卫州县同知等官蔡玠等、原分工程、自窦老谷堆起至象山止、遥堤一道、丈量长一万一千七百五十七丈二尺、俱根阔六丈、顶阔二丈、高九尺、徐升镇减水石坝一座、坝身连鴈翅共长三十丈、三山遥堤一道、丈量长二千六百四十七丈一尺寸、俱根阔四丈、顶阔一丈六尺、高九尺、并顺水坝一道、各堤栽过低柳数计一十五万一千六百株、共享过银五万九千三百四十五两八钱一分四毫一丝、米五万一千九百六石一斗二升八合、又勘得水利道副使张纯督率府州县同知等官樊克宅等、原分工程、自桃源县关王庙起至清河县护城堤止、遥堤一道、丈量长九千七百二十一丈、俱根阔六丈顶阔二丈、高一丈、至八九尺不等、塞完张泗冲等决口一十八处、丈量共长二百一十一丈季太三义二镇减水石坝二座、各坝身连鴈翅、俱长三十丈、三山遥堤一道、丈量长二千五百四十九丈、俱根阔四丈顶阔一丈五寸、高八尺各堤栽过低柳数计五万三千株、共享过银五万三千三百一十三两九钱四分九厘八毫、米一万四千三百一十八石一斗五升、又勘得颕州兵备兼管河道佥事朱东光督率府卫州县通判等官李光前等、分工程、自象山起至果字铺止、遥堤一道、丈量、长六千九百三十六丈七尺、俱根阔九丈、至六丈六尺不等、顶阔二丈一尺、高一丈至八尺不等、果字铺起至李字铺止遥堤一道、丈量长八百四十八丈六尺、俱根阔六丈六尺顶阔二丈一尺高八九尺不等、止帚仁集遥堤一道、丈量长七千六百八十二丈八尺、根阔六丈至四丈五丈不等、顶阔三丈至一丈不等、高一丈二尺至八九尺不等、内填塞决口四十七处、丈量长三百四十九丈、各堤栽过低柳数计三十万株、共享过银七万四百一十三两一钱五分六厘七毫、米二万五千四百一十八石九斗二升、复至淮南地方、又勘得管理南河工部郎中张誉、督率府卫州县同知等官郑国彦等、原分工程、高家堰筑堤一道、丈量长一万八百七十八丈、俱根阔一十五丈至八丈六尺不等、顶阔六丈至二丈、高一丈二三尺不等、内三千四百丈、俱系桩板厢护、筑塞大涧渌洋汤恩等决口三十三处、丈量长一千一百一十八丈、筑塞朱家决口一处、及筑月坝一道、丈量长八十丈、本口直堤一道、丈量长一十四丈、闭塞天妃闸一座、帮筑赵家口迤西两岸堤二道、丈量长六百七十四丈俱根阔二丈至一丈顶阔二丈至一丈、高一丈至八尺不等、修建礼字坝智字坝各一座、天妃坝一座开过出闸河口、自甘罗城起至淮河止、丈量长二百一十三丈、底阔四丈、面阔六丈、深一丈、两岸筑堤二道、丈量长四百二十六丈、根阔十丈、顶阔二丈、高一丈、筑塞黄浦大决口一处南北拦河坝二道、丈量长四十五丈、根阔一十三丈顶阔十丈高二丈、填筑正口连土堤一道、丈量长九十四丈、自水底至顶、高三丈八尺、根阔一十三丈、顶阔四丈三尺、改建通济闸一座、并拦闸河一道、各堤共栽过低柳数计六万株、共享过银八万八千九百七十七两一钱五分一厘四毫七丝一忽、米六千五百一十石一升五合、内高家堰涧北武家墩涧南越城集二处、土堤根底、丈量共长五千七百七十四丈三尺、查系去任水利道佥事杨化先行填筑、计用过银一万四千九百一两一钱一分六厘六毫五丝、又查得清江厂工部主事陈瑛督率都司等官俞尚志等、原分工程、自清江浦起、修筑南北两岸河堤、丈量长三千三百九丈八尺、俱根阔一丈二尺、顶阔八尺五寸、高三尺五寸、筑塞郑家决口一处、丈量长六十七丈、并加堤一道自水底至顶高一丈三四尺不等、底阔二丈五尺、顶阔九尺、共享过银三千二百四十九两六钱二分九厘、米五十石、又勘得水利道副使张纯、督率府州县同知等官刘顺之等、原分工程、自淮安新城北修筑旧堤起及清江浦至柳浦湾止、丈量长九千八百五十一丈、帮阔二丈一丈五尺至一丈不等、高四尺至二三尺不等、又自柳浦湾起至高岭止、新堤一道、丈量长六千五百四十丈、俱根阔四丈五尺、顶阔一丈五尺、高六尺、西桥坝一座、丈量长一十二丈、自水底至顶、二丈、筑塞八浅夬一处、丈量长八十五丈六尺、下加土堤根阔七八丈不等、顶阔二丈、自水底至顶高二丈至一丈四五尺不等、用石包砌、高一丈五六尺不等、石堤两头接筑土堤二道、丈量长一百五十丈、俱根阔三丈、顶阔二丈、高一丈三四尺不等、南北拦河坝二道、丈量长五十九丈、西堤一道、丈量长二百四十一丈、俱根阔五六丈不等、顶阔一丈三四尺不等、自水底至顶、高一丈六七尺不等、各堤栽过低柳数计五万四千株、共享过银三万九千八百五十八两七钱五分二厘九毫、米一万六千二百五十石三斗一升二合、又勘得柳浦湾旧堤头起接连新堤一道、丈量长九百七丈、底阔四丈五尺至三丈四尺、顶阔一丈二尺至一丈不等、俱高六尺、查系原任副使今致仕章鸾所筑、用过银四千二百三十七两六钱三分五厘、米二千八百九十三石五斗七升、又勘得营田道佥事史邦直、督率府卫州县通判等官王开等、原分工程修筑宝应湖土堤一道、丈量长四千四百九十二丈俱根阔五丈顶阔三丈、高一丈六七寸不等、内用石块包砌、三千三百七十四丈九尺、除修补石块旧堤一千八百八十三丈一尺外、新砌石堤、实计一千四百九十一丈八尺、俱根阔五尺、顶阔三尺、高一丈四五尺不等、上加土西面三尺、东面四五尺不等、用桩笆厢护一千一百一十七丈一尺、修建减水闸四座、共享过银三万七千四百九两七钱三分二厘六毫三丝、米一万九千五百七十三石三斗一升六合又勘得扬州府知府虞德烨、督率府州县通判等官郭绍等原分工程、自扬州高庙起至仪真县东关止、挑浚过淤浅河道、丈量长一万一千五百六十三丈五尺、挑浚五尺至二三尺不等、阔一十四丈至八丈不等、共享过银一万三千九百二两二钱五分二厘五毫五忽、又勘得淮安府知府宋伯华、督率府卫州县同知等官刘顺之等、原分工程改建福兴闸一座、修建清江闸一座、各砌石块、丈量共计二千二百九十二丈三尺、旁开月河一道丈量长九十三丈、南北拦河坝二道、丈量长三十五丈、闸下两岸、并月河堤、丈量长一百二十四丈俱有桩笆厢护、共享过银一万一千七百二十八两九钱九分九厘六亮六丝三忽、米一千五百九十三石一斗四升九合、总计两河之工、筑过土堤共长一十万二千二百六十八丈三尺一寸、石堤长一千五百七十七丈四尺、塞过大小决口共一百三十九处、建过减水石坝四座、共长一百二十丈、修建过新旧闸三座、车坝三座、筑过拦河顺水等坝十道、建过涵洞二座、减水闸四座、浚过运河淤浅长一万一千五百六十三丈五尺、开过河渠二道、栽过低柳八十三万二千二百株、及原任副使章时鸾、先筑过土堤九百七丈、以上细数此则摠数也各工共享银四十九万七千二百七十五两七钱一分七厘九忽米一十二万六千七百二十三石五斗六升二合、每石原议折银五钱、该折银六万三千三百六十一两七钱八分一厘、通共银五十六万六百三十七两四钱九分一厘七毫九忽、该臣等逐一亲历、躬自查勘、堤堰决口、皆系真土筑塞、加以夯杵桩实、石堤闸坝、俱系平广厚石、缝以铁锭厢钤、堤堰之设、亘若长城、坝闸之坚、屹如盘石、委为坚固、足堪捍御、河渠淤浅、挑挖深阔、舡只通行、实裨转运、及查先后题议工程、并无疏漏、通将所用钱粮、行委庐州府同知孙化龙、淮安府推官王国祚、对卷稽核、查得先该原任总理河漕工部尚书吴桂芳揭议、该工部覆请、准发南京户兵二部粮剩马价银二十万两、截留漕米八万石、加耗米二万四千七百四十九石一斗七升三合二勺、每石折银五钱、共折该银五万二千三百七十四两五钱八分六厘六毫、后该摠理河漕都察院右都御史潘季驯、会同总督漕运户部右侍郎江一麟、议题、该户工二部复议题请准发该折粮料银五十九万八千三百二十三两二钱二分六厘、除庐凤苏松等府被灾题准停征、并减派银一万八千二十八两八钱二分九厘三毫七丝、实该银五十八万二百九十四两三钱九分六厘六毫三丝、南京事例银五万两、因例已停、止解银二万九千一百九十两、续该户部题准掣回银三千六百三十两、解还太仓讫、实该银二万五千五百六十两、巡塩衙门议开支河银三万五千八百七十六两、内除支河停开未支银二万五千八百七十六两、实该银一万两、巡漕御史陈世宝、奏借漕米、该户部覆题准留五万五千石、加耗米一万八千七十四石六斗、每石折银五钱、共折该银三万六千五百三十七两三钱、议将河工银两补还淮安府、积出法马羡余银二千三百一十三两四分五厘、以上七项银米、通共该银九十万七千七十九两三钱二分八厘二毫三丝、内除解还太仓漕米价银三万六千五百三十七两三钱、并万历六年七年各工岁修用过银六万二千五百三十七两八钱三分一厘一毫四丝、米六千九十八石二斗六升、折该银三千四十九两一钱三分、及仪真开挑便河、先用过银二千一百九两七钱四分九厘三毫二丝、俱听河漕衙门年终奏报外、实该银米共银八十万二千八百四十五两三钱一分七厘七毫七丝、除大工用过前项银米外、实该剩银二十一万九千七百六两八钱五分四毫六丝一忽、米四万五千一石九斗五升一合四勺、折该银二万二千五百两九钱七分五厘六毫、通共剩银二十四万二千二百七两八钱二分六厘六丝一忽、见在淮安府并各州县仓库收贮、臣等仍吊取卷簿、亲自核实、俱无虚冒、伏乞敕下工部、再加查核、并将効劳官员、破格优叙、谨题请　旨、
　　皇明经世文编卷之三百七十八终
　　皇明经世文编卷之三百七十九
　　华亭徐孚远闇公　宋征璧尚木　陈子龙卧子　李雯舒章选辑
　　严峤锐子参阅
　　陈恭介公奏疏（疏）　孙太宰奏疏（疏）
　　陈恭介公奏疏（疏）
　　陈有年
　　疏
　　议覆成国公朱希忠恤典疏
　　为钦奉圣旨事疏
　　题为酌议军余丁差等事
　　议覆成国公朱希忠恤典疏【成国追封】
　　查得诸司职掌、凡功臣殁后、公追封为王、侯追封为公、合封三代者、照依追赠封爵一体追封、其袭爵子孙、非建立奇功异能、生死只依本爵、查得正德十年该锦衣卫带俸指挥同知张钦、奏称故父英国公张懋、历事　五朝、随同讨获逆贼曹钦、及提督操练効劳、乞要追封王爵、该本部议得张懋前项、俱系本等职分、似难追封、题奉　武宗皇帝　圣旨、还会官议了来说、钦此、随该本部会同中府掌府事成国公、朱辅等、议得诸司职掌所载系　圣祖定制、万世所当遵守、别难议拟、具题奉　旨再经本部会同议得、张懋于例、不该追封、题奉　武宗皇帝　圣旨、还准追封王爵、其余的罢、钦此通查案呈到部、看得后府都督朱希孝、奏乞已故太师兼太子太师成国公朱希忠恤典、乞要比照英国公张懋事例、追封王爵一节、为照世爵追封。以军功为主。具载　令甲至于殁后封王。　朝廷名器。于斯为极。尤当慎重。国家二百余年非军功而王者止张懋一人耳张懋王爵巳经言叉革然当张钦陈乞本部具覆、初议巳为不可、及两奉　旨会议、举朝持议以为不可、最后奉　特旨追封、非可为例、今成国公朱希忠袭爵、垂四十年、事我　世宗皇帝、则扈跸督营、効有勤劳、逮事我　穆宗皇帝、暨翊载我　皇上登极、皆恪恭厥职、平生忠谨。固足为多。但不过际遇熙时。效臣子职分之常。未尝勒奇伟于边疆。投艰巨于戎马。生前被笼。巳足酬劳。殁后论功。辄难优异。所据追封王爵、朱亦奉旨赠王爵旋巳革去揆之于例、实非所应、臣等未敢轻议伏候　圣裁
　　为钦奉　圣旨事疏【乞免难成烧造】
　　据江西布政使司呈、奉臣等案验、清查烧造　上用瓷器、内有难成器皿具数详报、以凭会　题等因、行据饶州府知府刘会乔呈称查得原奉　钦降式样并单开烧造瓷器、共九万六千六百二十四个副对面坐枝口把。内除各项运解进、及节奉　明旨、停免裁减外、尚有烧造难成、鲜红朱砂古盌大红鱼盌红五龙靶锺红鱼酒盏年久失传、大玲珑方圆手盒面径阔大鼓腔凉墩、自来未经烧造、计一千五百六十个副对、节奉催督、广询博诹、经心设法、重悬赏格、召募智巧匠人、采择泥土、广造坯胎、入窑屡次试烧、百无一成、悉皆坼裂、虚费钱粮、徒竭心力、工人束手、法无可施、至如檠台龙缸玲珑凉墩酒海龙坛二榚花缾大龙盌白薄酒盏龙盒等器、共二千二百二十九个副对枝口、内多奇巧妆寘五彩、或口面阔大、或上大下小、底尖口撇、或口罄肚凸、均属难成、虽经造解。然皆百选一二。钱粮糜费。回青耗损。伏乞转达速为题　豁等因到臣据此、案照万历十一年六月十九日、准工部咨、该　内承运库署御马监太监孔成等题奉　圣旨内烛台棋盘屏风笔管、减半造、该本部复议、分为十运。每年解进二运。移咨前来、并单开各器共九万六千六百二十四个副对面坐枝口把就经备行该司道府管厂等官、钦　遵烧造间、万历十三年内准本部咨、为天时亢旱推广　圣慈、瓷器既烧造难成、内屏风棊盘烛台花瓶新样大缸烧成有好的、着拣进、不堪的听彼变卖、未烧的停止、以省费息民、今据前因、除将原奉停止裁减之数、另行造册咨报该部外、该臣会同廵按江西监察御史孙旬、覆查得该司呈称烧造难成、鲜红朱砂古盌大红鱼盌红五龙靶锺红鱼酒盏大玲珑方圆手盒鼓腔凉墩等器、从来烧无一成、所当请免、其檠台龙缸玲珑凉墩酒海龙坛二榚花瓶大龙盌白薄酒盏龙盒等器、百选一二。亦属难成。乞并行　请减各一节、为照臣子之于　上供。未有敢不竞効者。但力有殚而莫就则困财有糜而无益则穷。臣谨据该司呈称烧造难成之数、询之人言、揆之物理、葢良有繇焉夫丝可计缕而累织。金可相液而立铸。无他谬巧乃若陶事。则人所能者。砖埴为坏耳。及闭陶而煅之成石变幻目不及睹手不能扶迨日至启陶。盻盻然视器成则喜不成则有彷徨愁叹而已。就中而论。制巨则难。状奇则难。色莫知所傅则难。即今所闻大抵不出三者。厥初肇造尚诿曰工未习与。募未广与。二三年来。环陶之官役。昼访夕惟。几幸逭责。何所不至。工非不习也。募非不广也。所告既已不少。所费亦且不赀。而陶冶未获观一器之成　内府未获收一器之用若前所称鲜红古盌等项。其为竟不可成明甚。其次虽尝间成解　进寔皆出自天幸识者谓檠台凉墩之类。百不得一。龙缸花瓶之类。百不得五、谓之难成。亦非饰词。夫捐不可计之供亿。耗不易继之颜料。而以陶为壑。以竟难成之器为委。财力俱诎、公私偕病、江右嗷嗷、虑此久矣、幸今　圣明敬　天悯人、爱民节用、行令臣等查　奏、臣敢不仰承　圣德、俯察下情、谨将难造器皿数目开坐上　请、伏乞一并　赐免、或酌量　请减、其经用不可缺、及人力有可成者、容臣等严督造解则　圣德之所沾被、易彷徨为歌舞、转虚糜为实用、而　上供亦不致愆期矣、
  </div>
  <div class="pagination">
   <a href="皇明经世文编_page131.html">
    上一页
   </a>
   <span>
    ...
   </span>
   <a href="皇明经世文编_page127.html">
    127
   </a>
   <a href="皇明经世文编_page128.html">
    128
   </a>
   <a href="皇明经世文编_page129.html">
    129
   </a>
   <a href="皇明经世文编_page130.html">
    130
   </a>
   <a href="皇明经世文编_page131.html">
    131
   </a>
   <span class="current-page">
    132
   </span>
   <a href="皇明经世文编_page133.html">
    133
   </a>
   <a href="皇明经世文编_page134.html">
    134
   </a>
   <a href="皇明经世文编_page135.html">
    135
   </a>
   <a href="皇明经世文编_page136.html">
    136
   </a>
   <a href="皇明经世文编_page137.html">
    137
   </a>
   <span>
    ...
   </span>
   <a href="皇明经世文编_page133.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
