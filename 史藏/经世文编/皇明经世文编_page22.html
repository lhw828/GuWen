<!DOCTYPE html>
<html>
 <head>
  <meta charset="utf-8"/>
  <title>
   皇明经世文编 - 第 22 页/共 172 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇明经世文编 - 第 22 页/共 172 页
  </h1>
  <div class="content">
   经画边储疏【粮料利弊】
　　题为经画边储事、成化二年正月二十六日、钦奉敕、朕惟思患预防、国家至计、近因各处水旱灾伤、赋税减免数多、户部巳行节次议拟通行区画去后、苐恐有司视为泛常、略不究心、敕至尔即督同司府官员、照依户部节次议拟淮安保定等府、并两广四川纳米事例、通行斟酌、出榜召人、于缺粮去处上纳、以备官军支用、且迩巡抚一方、则一方安危、系尔一身、可不思患而预防乎、凡可以安民弭盗之术、听尔熟思审处而行之、必使人民安妥、盗贼屏息、斯称巡抚之职、臣窃闻之、经曰、穷则变、变则通、言理道贵乎变通也、唐虞之治、盖莫不然、我朝　列圣所行、多亦从时损益、臣一方虽小、莫非王事、累奉敕旨、曰听尔从宜处置、曰听尔熟思审处而行之、臣亦自谓苟利国家、不敢避事、但缘边储事宜、委官人等、类多拘守常例、惴惴焉惟是畏惧该部参驳。虽欲兴利除弊。实难见诸行事。臣谨经画数事开陈。特敕该部看详计议定夺、
　　计开
　　一件以陈易新、免坏艹束事、臣惟管理钱粮。固是烦难。管艹一事。更无善法。以其难于盖藏。易于朽烂故也。边方艹有二等。一为备冬。马军自备艹。不出通关。餧马半年。随马随了。于中则有役占懒惰。有马无艹之弊。一为预备积垛艹。出给通关。有警方支。不许擅放。但缘边方俱系小城小堡。中间上纳堆垛。既无京师惯熟之人。其或警急无闻。军马不到。无由动支。虽经年年插捕苫尽。坐见朽烂。循环之虚数尚存。在场之艹束无有。负累收艹官攒。数十余年。不得了结。或告体勘烧窑粪田。或经赦宥免追免问。糜费钱粮。甚为可惜。前件合无今后不拘常例。以陈易新。抵数收放。且如宣府在城马军随马自备艹束。每年不下一百万束。秋期采打完日。即令送场上纳堆垛。出给通关。听候有警支用。别将远年挨陈艹内。酌量抵数放支喂马则备冬之弊可革官攒之累可免马得饱腾。艹得艮用。新艹得以耐久旧艹得以支销不致委有用为无用。公私有益。经久可行、
　　一件收籴粮料、利于蓄积事、查得正统十四年夏季宣府粮料二百一十一万九千五百九十三石五斗五升、今成化二年春粮数相等、惟是欠少粮豆二十五万有余、合当多方措置、务及先年之数、及照尚书年富、都御史李秉、先在宣大时、将官库银两、或春初给发耕种之家。至今还纳粮料。或秋期出榜收籴。纳获通关。后领官银。俱随时价定立斗头上下利便蓄积数多时价收籴粮料及盐粮上纳本色二事俱于边储有益胜于民运艰难也近户部因防官豪贪利作弊。有例停止。臣惟地方官豪。不过镇守摠兵等官。其各官若敢仍前作弊。既有臣滥叨巡抚。又有巡按御史。及户部管粮委官。犯有常宪。孰敢容私。未可因噎废食。致悞钱粮大事。但须似往年发运官银、纔可勾籴、臣先巳移咨具奏、请乞发银前来、未奉明降、前件合无俯就边方发运银两、仍照旧例许照时籴粮、以为防患蓄积之计、候籴有余粮该部查照量减山东山西艰难远运其利不小、
　　一件暂折远艹、官民两便事、查得宣府预备积垛艹束、正统十四年夏季不过一百万有零、初不以为少、今成化二年春、六百六十六万七千之上、犹不以为多、而恒虑其少者、以当时犯边贼少、不动京军、今则贼屡犯边、动调京军故也、每岁坐山西纳艹五十万、束、草束粗重、难于远运、初年本处运来、车摧牛毙十分负累、近年小民赍价、自至宣府地方、近者本处、远不过蔚州等处、买艹上纳、州县科敛盘缠使用其弊巳多、及其既到、或奸贪军舍、或官豪势要、从中包揽、其弊尤多、入场之草有数。彼此之弊百端、疲民不胜远劳。官府被其搅扰。今年太原县委官能干。本县该纳草二万五千束。每束止收杂银四分五厘。一并对赴宣府具告令其买纳极为省便前件、合无今后前项艹束、行令彼处巡抚等官、于本布政司、每艹一束、折收足色白银四分、煎销成锭、委官送至宣府官库交收、候秋收之际、臣等酌量时价、许令诸色人等、先上艹束、纳获通关、后领银两、若遇价高。另行议添征补。若价贱积有余银。本库作正支销。倘值宣府年歉艹少之时。仍令征运本色。如此庶在官在民。两得便利。山西小民。可以少苏。而艹场亦可绝包揽之弊。
　　一件量减塩粮足给马料事、照得户部先因口外独石等四仓、急缺粮料、奏开淮浙长芦河东官塩共九十五万二千三百二十二引、止因斗头太重。无人上纳、臣曾具疏、亦巳量减、若使有人上纳、亦可得粮四十余万、今查得自开中以来、将及三年、止有淮塩上纳过米豆三万之数、其浙江长芦河东之塩、并无一人告报上纳、访得宣府上塩、比之大同不同。宣府准塩每一千引。用银五百两以下。大同止四百两以下。葢缘宣府军卫地窄粮少。而产豆更少。又兼口外山路险远。非大同路道平坦。地方宽阔。人民繁庶之比其独石马营。先因宣府官军在彼驻札杀贼。支尽料艹。至今料豆十分缺少。又通查宣府各仓料豆、视正统间尚少二十五万有奇。诚为急需。臣惟商民中塩。非为报国其心止于谋利今至亏折资本。岂肯陟险开中。前件合无再加减轻斗头、多定黑豆分数、令其急于趋利、于居庸关南大同等处。籴运前来。争先上纳。庶使虏情不测之际、万一有警、马料充足、不致悞事、
　　一件照旧添设管粮州官事、查得宣府仓场二十余处、正统间、每仓添除卫经历一员、提调收放、三年考满、守支尽绝起送、葢缘钱粮重事、而仓场官攒。职小名轻。易于挟制。亦易干自盗。添一名分稍重之人。互相关防。最为良法、迨尚书金濂等、以各仓属军卫管辖、作弊多端、具奏改隶直隶隆庆保安二州、其经历改作各州判官吏目、仓粮弊蠹、十去四五、后经裁减、近年虽为缺官提调、奏添判官四员、分投收放、但每员分管四五仓、道路往复、动百余里、奔走不便、故放粮等候。则山东山西远运前来。有停牛歇车买艹赁房。经月不了之苦。欲委卫经历等官。既妨本等职守。又且不系守支愈加作弊查得天顺五年、独石仓官攒为包揽奸人挟制、虚出通关事发、都御史韩雍委郎中王育前去查盘亏折粮米一万七千有余、切照仓官吏目一员、每年俸给银布本色米不过二十余石、今以一仓官攒作弊、几至亏折边粮二万、得失多寡、较然可见、前件合无仍照正统间事例、户部行移吏部、每仓除授判官、或吏目一员、前来提调收放、其见在判官、就与注定仓分、俱照例收放、满日起送、如此庶得仓粮弊少、远运称便、
　　陈言边务疏【边务】
　　题为陈言边务等事、臣以至愚、待罪边方、滥预台职十年于兹、顾琐琐事功、无能効报、衰病之余、似忘言责、今略据边方所见、条列上陈、犬马之心、蒭荛之见、伏望　圣明、怜其迂腐、而察其愿忠、俯赐采纳施行
　　计开
　　一件优恤被虏走回人口事、照得各边虏中走回被虏男子、在虏年久、或颇知虏情者、奏送赴京送审毕、御马监验充勇士小厮、若貌陋软弱不堪、发回原籍应当本等差役、系是见行事例、臣惟被虏走回之人。俱吾赤子。边臣不能保障。以致被虏。连年陕西等处被虏人口。不下万计。多有父母妻子。已被杀死。孤孑一身。没入腥膻之地。捶打使令。百般苦楚。故思慕中国。设计逃回。闻有走至中途。被贼捉回杀死。其走回者百中一二耳。今者发回应当差役。倘遇军卫有司不知艰难。不加怜恤。差役烦扰。愈加苦楚。致其自悔逃回。甚者狡黠之徒。能觇虚实。复走虏地。因而作孽若宋范仲淹之才智。尚致张元吴昊叛止帚西贼。亦不可不为之虑。再照走回人口、间有拐带马匹回者、因无定例、多令随同送京、或因走伤中途倒死、更为累负、公私无益、前件乞敕该部计议、合无今后听其自行货卖盘缠、或令所在官司价买给领骑操支逓、其走回人口、不堪充勇士者、沿途给与口粮逓回原籍、该管官司识认完聚。除粮税征操正差外。免其终身杂泛差役。庶使再生之人。知感天恩。而被虏之人。米耳风而止帚矣。
　　一件旌劝大臣事、照得前镇守宣府摠兵官永宁伯谭广、逮事　太宗皇帝、功在漠北、时译家马、　仁宗皇帝命守宣府二十余年、边境宁谧、修理边防、遗迹犹在、后人得以因而整饬、且其公忠宽厚、识达大体、谨坛壝之祀、崇学较之政、至今儿童妇女、皆知其为贤将、然未闻本官得有世袭。臣因而有感。将近年耳目所及。举其一二。如广西都督山云。浙江都督许亨。宁夏都督张泰等。皆有贤名。皆不知其后何如又如政事文臣中纯诚朴忠如王直胡濙高谷等。清德正学如仪智薛瑄杨翥吴讷等。风节凝峻如钱习礼李时勉等。廉恭体国如师逵古朴顾佐王质鲁穆李棠杨信民轩輗王守等。公勤才望如金忠张本魏源张骏罗汝敬刘中敷邝埜王佐王卺侯琎徐琦王士嘉李嘉段民陈琏焦竑金车萨琦王恂张凤沈翼年富贾铨等。监学模范如胡俨陈敬宗吴溥等。他如魏骥陈泰李敏马谨等。未知存亡。要皆恪尽臣职。出于流辈。又有殁于王事有足矜念、如都御史等官邓棨等。亦皆未知其恤典之详。洪惟我国家有道之长盈百年矣。仁贤辈出。中外大小皆有其人。臣寡陋之下。不能悉知。惟谭广之贤。后来将臣勋绩未居其上。未得世袭。至于文臣先朝曾有赠谥荫叙者。虽曰一时特恩、寔皆可行盛典。且近者　朝廷举行　祖宗未行之盛典。凡系文臣见任三品以上官。俱得遣子入监其即唐虞三代敬礼臣下之盛心。恩盛渥矣。臣窃闻古人云。死之日是非乃定。见任官员劳绩未极是非贤否未可前期尚蒙异典。既死诸臣。未蒙旌劝。恐非　圣明优礼大臣之心。前件伏请　圣裁、特命儒臣、翻阅累朝纪载、或断自宸衷、定立程期、大集廷臣、博采公议、内除赠谥荫叙巳备者外、其余论其行能之大小、劳绩之浅深、历年之久近、取其众所共知、名实昭著之尤、如译广王直等、武臣或袭或赠谥文臣或赠谥、或另选用子孙一人入监、或俱令自陈定夺、将见汉晋之报功、至及萧何羊佑之妻、唐太宗特官、屈突通张道源之子、不得专美于前、朝行之众观感激发、为劝多矣、
　　一件书籍事、臣近见武经总要四十卷者、宋仁宗命侍制曾公亮等编定、宰臣丁度成之、其为书兵政边防略备、故事十五卷、自列国以至于宋。兵家成败。将官得失皆在焉、俱有据依。非他书比。诚兵将所不可不知者。朱熹亦尝欲下此书以教武举。即今诗书礼乐之将。固有其人。然储材以为他日之用。必先教养乞敕该部计议、请命儒臣看详此书。略加较定。刊刻模印。分给武学官舍。人人讲习。流布中外。诚亦兵戎之一助臣又惟大学衍义一书。字字蓍龟。言言药石儒臣进讲之余。　圣心默契。所得多矣。臣以为今日之事。人所知莫先于攘夷。尤莫先于弭灾。然衍义所载辨人材恤田里正纲常励风俗。如此等事。驭夷之法。固在其中。其所谓修已之敬、事天之敬。遇灾之敬。则弭灾之道。又无不备。凡此皆今日所急、况又伏覩五伦书所载　太祖皇帝命侍臣书此于新城内殿两庑壁间、曰前代宫室、多施绘画、余用此以备朝夕观览、岂不愈于丹青乎、又闻杨士奇云、　仁宗皇帝监国时、尝于翰林院取阅此书、即令翻刊间赐臣下、此又　皇上祖宗家法。伏乞　圣神留意特诏近臣简会上项书板或别行翻刊、赐及羣臣、将欣戴　圣恩、感化善道、贤者加勉、不肖者革心、可以使知辅导之方、可以使变中常之质、亦足以表古人为君为臣皆不可不知大学之深意、　皇上之盛德大业无穷期矣、
　　皇明经世文编卷之六十终
　　皇明经世文编卷之六十一
　　华亭宋征璧尚木　徐孚远闇公　陈子龙卧子　周立勋勒卣选辑
　　周季勋成子参阅
　　余肃敏公文集（议）
　　余子俊
　　议
　　议军务事
　　军务等事
　　为军务议造战车事
　　为边务事
　　处置边务等事
　　地方事（一城池一边墙一耕作一将才一流民）
　　地方事（郧阳）
　　添设将官事
　　外夷侵占地方事
　　增重国体事
　　修举边备事
　　议军务事【一边墙一粮草一器具一火器】
　　臣自出居庸关、历览宣府大同山川形胜、仰惟　祖宗设武备、宿重兵、诚为西北重镇、但经正统十四年戒严之后、虏贼播迁、自辽东以至宣府大同延绥宁夏甘凉诸处、不东则西。习我水土。扰我边方。臣等议得所在兵民、委的疲敝只合先其所急、修理边备、成化十年、臣廵抚延绥时、曾奏起陕西民夫五万名、相兼所在官军肃致与杨文襄专意修边墙或又云筑墙无益要当视其夷险阔狭论之不可执一而言因其地势或削山筑墙或筑墩挑堑民夫每名免其远运边粮二石给与食粮一石。两月之间。边备即成。到今十余年。虏贼不敢犯。为今之计。类而推之。宣府山川。比大同险处为多若不惜小费。使两处边备早成。遇有警急。少烦各兵不几年间足偿所费休兵息民、实为经久、今将修边添官惩恶等事开坐、
　　一修理边备、如大同中路起。西至偏头关接界去处止。东西地远。六百余里。地势平坦。无险可据。会议得四月五月。贼马多瘦。以往年较之。未能大举深入。除调集中西二路征操马步官军。并屯种官军舍余人等做与墩样其地阔远不宜筑墙止可立墩从中路起随小边故址每二里筑立墩台一座每座四面。根脚各阔三丈。高三丈。对角做悬楼二座。长阔各六尺。空内挑壕堑。阔一丈五尺。深一丈。计用做工人五百。筑墩以取土为艰土近者十日可成一座。姑以一万人十日计之。可成二十座。一月可成六十座。两月可成一百二十座。连络二百四十里。各以十人守备此守边之至要非但瞭望得真多备鎗炮等器可以四面击贼以平日试打鎗炮验之。可致三四百步今以两墩鎗炮共击一空中停去处止有三百六十步决无不可击至之理但边人疲敝。除马队防护外。做工人不多。合无比照延绥修边夫例、量为优恤、仍给口粮及大同东路。另起一工。宣府从西路。与大同接界去处。总起一工并力次第为之。优恤等项、一体施行、若两月内不能毕工、附近山西腹里人民、多因连年荒旱、加以供给大同等处粮草、贻累迯窜、未可望其撮补、乞　敕兵部从长计议、比照景泰年间、借用京营军人。摆堡运粮接济宣府边储事例。借拨外卫轮班步军三万各备布袋锹镢等器。令把总官领来听臣分拨调度撮工。完得一墩。得一墩济。若声息紧急。两月满日。即为放回。如或稍缓。量留过久。照例优恤等项、不使失所、或疑二里一墩、相隔太远。如俟下年空内再补。务期成功。其偏头关、系延绥接界之北。原奉　敕谕不曾该载更乞　敕令山西镇守廵抚等官、将修边事理、径自施行、
　　一关防边储、照得大同宣府。屯宿重兵。随处设有仓场。逓年收受河南山东北直隶各府粮草。以备供给岁用不敷者。动支户部官银籴买。正收正支。实系军国至计本部年例会计粮草明白。俱令运纳本色。如十分路远者。听其征收轻赍银货。于仓场附近去处。籴买本色上纳。务要洁净。有司早获通关。军民两得其便。近年以来。各处官旗诸色人等。号为揽头。运纳本色收受为难故有揽头等项侵弊官民俱困而折色始称简便矣然久之塞下无复积储物价腾贵则又思本色也预料纳户起程分投差人接至中途巧言哄惑必欲包揽撮放公途供给酒食加意奉承延至仓场城堡住处明白令大粮头主张。私自许伊干纳几石。不讨价物。逼令小粮头尽数揽与上纳。或撒放。以至下年了结。幸得价物到手。任意花费或充还宿债。或代纳旧粮纳户上门。动辄倚侍官府情熟。明则危言骂詈。暗则隐面潜藏。贻患有司。坑陷良民临敌缺乏弊源在此又有等狭势贱买。或克减官军俸粮。不行关支。就留在仓。逼挟该仓出给实收。却行增价关支官银。并揽粮过久。因为有司差官守并通关。方与备办三七四六麄米。插和沙土进仓。该仓官攒平日被诱吞饵。只得收受养军无惠弊源在此其它料草之弊。千态万状。俱此一律。乞　敕法司合无今后揽头有犯。尽将产业折剉赔偿。粮价完日。旗军舍余人等杖罪以下者。照常罪发落。徒罪以上者。广西充军。武职官员杖罪以下者。调广西差操。徒罪以上者。广西充军。庶使奸贪警惧、边储完足。官军既得所养、战阵所向成功。
　　一急缺修边器具、照得大同宣府地方。不产铁料此土风所当考即今修理边备。合用熟铁打造锤凿锹镢等器。兵民疲敝。无从措置。况近日召募壮勇。已有次第。盔甲鎗刀等件。官无给领。必合成造。乞　敕工部量送遵化所产或南方熟铁十万斤。前来分送两处应用。庶几民兵不致贻累。
　　一急缺神鎗火药、照得大同宣府、原降神鎗硫黄未到多余、即日修理边墩、召募壮勇、重为地方殄灭虏贼至计、惟神鎗之势。所向无前。大率湏得神鎗一千五百余把。硫黄一千余斤。方勾两处应用。乞　敕工部奏请　钦定神鎗硫黄各给若干、差官运送前来交付两处见在监鎗内臣收掌给用、庶几虏贼不敢南侵、葢慑服劲百战百胜。必湏神鎗多备。所向无前。及照各边先年俱各给有手把铜铳、以木为矢、其长稍似神鎗、一头以铁为镞、一头本身三面掏陷、类如箭翎、公在边试验故言之曾用火药点放仅去一二十步。不能远致贼前。大抵不如神鎗。以竹为翎本身两头不失轻重之数乞　敕再给神鎗一千把。量分大同宣府两处监鎗内臣严密收用。更将手把铜铳木矢试造以竹为翎用火药点放果能去远令其多造以为守墩一助劲敌虽众。所至寒心慑服之机。或不出此。
　　军务等事【边防】
　　验得辽东山川险阻、林木茂密、地方窄狭、虏贼间或侵犯、难于久住、陕西延绥、边备颇固、少见贼入、宁夏恃贺兰山之险、甘肃止一线之路、且屯堡数多、贼人不等、惟大同宣府一带。山川旷阔。水草便利。往过来续。未有宁岁。臣奏准修理边备、访得宣府墩台。止用石块迭砌。此则易于毁圯不用浆泥坐缝又无悬楼。臣于本月十四日、行令总兵官周玉即照原发墩样成造、每墩摘拨操熟神鎗五把、炮二个、长鎗四根、并弓箭等器、共享十人守备非操熟者勿用守墩人少故用器更宜精利如果悬楼长木。未曾采有。及或采有丈尺不勾者。或二根三根接长一根用之给还官价。及令宣府公差都指挥孙成仔细相看、大同输沟新墩修筑方法回还、传说依此而行。续据京营都指挥顾刚等一十二员、管领京军二万到来、分派地分亦须体贴人情臣酌量路远倍劳以近就近分拨宣府一万三千四百有零。大同东路阳和城六千六百有零。在宣府者本月二十四日上工。在阳和者二十九日上工令做轻省工役如铲山挑壕之类。其余筑墩打窝劳甚之事。未曾使令。近因天气炎热。本年二月二十五日肃敏将作如此细密不减陶士行令去浑源蔚州山场阴林采打悬楼木料每人日采椽二根。木一根。就山场堆放。听候载用。续报达贼近边日遣轻骑窥伺攻墩等项。臣先机调度地方以独石为首柴沟堡为尾军马以总兵官所领者为首游击所领者为尾麟次分布。其一总兵官。其二镇守廵抚官其三副总兵其四游击。务要声势相援。会同所在城堡军马相兼防御。相机战守。其参将宋澄所守四海冶等处。切近天寿山。又在总兵等官会议处置。本月二十八日、行令总兵官周玉遵行、续因宣府墩台被贼攻围数多、行令总兵官周玉、会同镇守廵抚官趁今贼营颇远。前项墩台应该作何防。御。及早计虑。每墩该拨几人。该用何等器械。不致墩台失陷。明白回报、毋得临期推托、除京营做工官军二万、令其将所采木料见数堆垛明白、随即放回外、候边事稍宁将新墩阅实奏报施行、
　　为军务议造战车事【战车】
　　照得自古命将出师、诛暴禁乱、见可而进、知难而退、进退之间。非车不可。成周之世。如临冲之伐崇墉。檀车之战牧野。罪人斯得。明效足征。迨至后世。如武刚车之走匈奴。偏厢车之平突厥。亦皆效其遗意。未尝不成战功。仰惟我　朝制兵之法。超越前古、凡有征伐、所向无前、但承平已久、正统十四年、京师戒严、成化十九年、大同失利振扬威武、正在此时、追忆天顺年间臣守西安。曾办车料。送至宁夏。成造兵车。用无不利。至今赖之。臣今奉　命以来、平原旷野利于用车此古法也熟看大同地方山川平旷宣府地方一半相等。门庭寇至。车战为宜。臣等议得为今之计。大率以万人为一军。战车伍百余辆车用人挽所以変古合今每辆用步军十人驾拽行则纵以为阵。亡则横以为营。营车空阙去处。以鹿角柞补塞又得此利葢即借作辎重也凡战士器械不劳马驮干粮不烦自赍别处伏兵。亦以鹿角柞如车营自卫以俟。若使虏贼合众对垒。彼用弓矢。止有百步技能。我用鎗炮。动有三四百步威势。如相持过久。彼将分散抢掠。我则随处起其伏兵。或首遏其骄横或尾击其惰归前项车营取便策应运无足之城策不饲之马以臣所见。前项车两。相应成造。大同以一千两。宣府以五百两为则。计算每车用炮四个。每个生铜或生铁俱用荒数二十余斤。其车头车厢铁桩铁箍等项。用熟铁一百余斤。筑墩之余即以作车动无遗算除木料近蒙　朝廷拨以京军采打数多尽足选用其余无所措置。大同巳行那借修造墩台悬楼官铁成造战车百辆。鹿角柞一千三百余副在官。诸色人匠。俱各歇手。所在官军。疲敝之甚。分毫不可科扰以挫其锐。以速其迯。乞　敕工部量支。系官生铜生铁熟铁各十万斤。送至大同宣府两处。三七分收领。责成守臣于宁夏山西守臣处顾募人匠。随其前料。并各处炸碎铳炮废铜等项成造战车。并器具若干备用。如果不敷、陆续另行、言之郑重此系亿万年简易守边一策今将战车鹿角柞桩绳式样、及画下营抬营图本开具、
　　一战车式样一辆、　一鹿角式样二副、　一桩绳式样一副【桩十二根、绳十条长者四条各长七尺短者六条各长三尺、】 　一战车五百两每两辕长一丈二尺下营图一本、台营图一本、【可御万余贼之用、】 　一鹿角柞五十副、每副长五尺、下营图一本、台营图一本、【可御千余贼之用】 　一桩绳一百副、每副长五丈、阔一丈、下营图一本、台营图一本、【可御二三百贼之用、】 　一下兵车营图、【周围用车五百两、拽车者每两十人、鹿角柞五百副、肩柞者每副一人、俱步军、共享五千五百人之上、车外壕阔深各一丈。营内可容马队官军一万五千之上。可御虏贼万余、】 　一台兵车营图【周围外层用兵车五百两拽车者每两十人、里层用鹿角柞五百副肩柞者每副一人、俱步军、营内可容马队。并官军一万五千之上。可御虏贼万余、】 　一台鹿角柞营图、【周围用鹿角柞五百副、每副肩柞马军一人、共享五百人之上、营内可容马队官军四五千人之上可御虏贼千余人、】 　一下桩绳营图、【周围用椿绳五十副、每副椿十二根、绳十条、长五丈、阔一丈、椿绳外壕深阔各一丈营内可容马队官军二三千之上。可御虏贼二三百余】 　一台桩绳营图、【周围用桩绳五十副、每副桩十二根、绳十条、长五丈、阔一丈、步军一十二人持之、共享六百人、内可容马队官军二三千之上。可御虏贼二三百余、】
　　为边务事【边务】
　　未临大敌须得整暇有余此疏正非近来将帅可及
　　照得榆林一带、二十五营堡、东西萦迂二千余里、额设官军两班守备、每班不过一万二千五百员名、在在无险可据、因为阿罗出等熟知乡道、自成化五年以来、秋冬则举众为寇、春夏则潜退河套、近边军民、多被抢虏近里军民、因之不安、仰赖　朝廷悯念陕西为中原安危所系、延绥为陕西切近藩篱、添调京营并大同宣府宁夏甘凉陕西等处军马、通计数万用剿前贼颁给银两、起倩陕西山西河南三处军民或攒运、或借拨、或籴买、或预征、或开中、或采打、多方设法整理粮料草束、以济军饷、军民困苦、不可胜言、复议财力费耗、恐致他虞、止留大同宣府山西宁夏等处、并两班军马。相机战守、又于去春。料彼贼马劳瘦。兵家劳逸之数正在于此暂将前项军马疏放休息以此两年之间。粮料草束。仅可支持。即今黄河将开。臣等议得若使此贼即目尽数过河遁去。见在粮料草束。巳被费支殆尽。万一不去。不惟疮痍军民。转输过劳抑且远来客兵久暴于外乞　敕该部计议、合无趁今贼马劳瘦。比照上年事体将大同宣府山西宁夏客兵。并本处头班官军。俱于本年正月终旬暂放休息。通行陕西山西河南三布政司上、紧整理。今次奏讨粮草、该部仍与右都御史王越面议。将来或增兵搜剿。或照旧防守。至本年六月初旬。贼马渐肥之时。通行星夜前来早毕其事此则我逸而彼劳若前项休息月日遇有小寇俱令本处军马相机战守若是大举入寇。不拘前限。一面催取附近山西宁夏。并大同宣府军马。兼程前来策应。一面奏报。令王越星驰前来。用济紧急。无事之时。令官军牧放马匹。量支银两。以偿草价。此外预料不尽事宜、又在临期处置、
　　处置边务等事【处置边务】
　　臣会同右都御史王越、并镇守总兵等官、议得虏酋孛忽始则与阿罗出等、同入河套、侵扰边方、次则阿罗出勾引癿加思兰聚众为患、后阿罗出被癿加思兰杀散遁去、今孛忽又引毛里孩男阿扯来党众抢掠。前后四年、虽累被官军追杀、终不退去、推原其故。因是此虏熟知延绥地方险远便于窥伺河套散漫易于潜住且知我军数少。分守不敷。为今之计。此时虏入套未久正宜穷兵追剿失此不决后更难为力矣必湏多调人马相机剿杀俾贼进日歹穷迫必然遁归但延绥二十五堡。东自清水营。西至定边营。俱系通贼紧关处所。马草支费将尽安边筹策、预难定拟、即日贼马瘦弱。或难深入。且自正月。被我官军挫杀之后。到今离边远去。别无烟火。所据原调大同宣府山西宁夏并本处头班官军、宜照上年事例、暂发回还、本处休息。以省支费俱限本年六月初旬前来。限内若有小寇臣等设法截杀。万一大举深入。又在随调随至。不拘前限。其王越合当乘此贼情稍宁。起身赴京。候三司管粮官。多方设法攒运。比及贼马渐肥时月。臣等通查预将运过粮草数目开奏。听王越与兵部查照面议延绥某城见积粮草若干。可屯军马若干。可勾几时支用。或粮草充足。当图大举搜剿。或粮草不敷尚有剿逐之意不止一千防守当令照旧防守及军中机务或事有当行而难为。人有可取而未任。临时逐一开拟奏　请定夺、仍令王越星驰前来、以终其事、
　　地方事【一城池一边墙一耕作一将才一流民】
　　节该奉　敕朕惟武备所以折冲御侮、卫国保民、自古有国家者、莫不恃此以安、兹者各处地方灾异迭见、加以戎虏逼近边陲、防危虑患、此正其时、敕至尔等即便会同巡按三司等官、从长计议、彼处弭盗安民之术、选将练兵之方、与凡可以禆补事机重务者、逐一条陈以闻、务在凿凿可行、不许浮泛不切、尔等其钦承之、钦此钦遵。会同镇守总兵廵按三司掌印分廵等官、议将裨补军机重务。开坐奏请施行
　　一卫国之计、据西安府申、陕西城池。自古无水。且城中井水苦醎。人吃多病省城本利所关不小悉之则可得防守机宜宋时从东引龙首渠水入城年久渠道崩塌土崖。随修随坏。致水或断或续。利用日少。缺用日多。劳民伤财。难以纪极况城中之用。不能周偏。成化二年、复从西引潏河之水自地名丈八头起。修石闸一座。樽节放水二分。到于西门。远有一十五里。穿城而过。尽勾居人之用。多余者泄出城壕。年复一年。积滞过多水面与城脚相等譬如人之一身。水谷有出有入。方无壅塞。前项余水有入无出。恐势不待。目下即有侵倒城垣渰没民田损坏民居之患。似前耗力费财。势所必至。原系三边根本。亲藩所在。不可不虑。合无从本城西北角地势低洼去处。亦如丈八头开渠一道。量泄前项城壕余水经过汉时故城以达于渭不过二十余里。节财省力。其实在此。臣等议得前项军民所告事体相应、若依今年秋收之后、先尽操练军余民壮人等、再行添辏城中火夫并工修挑不必旬日、工可就绪、乞　敕兵部施行、
　　一保民之计、据西安府申延庆境外。即系河套。正统初年、镇守守备等官贪图地名深井围场宽阔。易于打猎。水草便利。易于孳牧。地土肥饶。易于收种。据外以守险移内以便民二者未可相非当论时势便否耳于此筑城。取名安边营以为守备之处其实矢见利干家之意多保障地方之意少向后达贼每遇河冻。踏过套。不时入里抢掠。镇守守备等官。不过束手闭门。只闻失机未闻得捷。成化年来。官军委靡。又不如前。成化九年、蒙镇守分守等官计议量留官军看守深井旧城。以为截杀之所。将安边营大势军马。那入近里。地名中山坡。即深沟儿。就险守备。深沟陡崖。边墙牢固官军易于战守。军民易于转输纵有达贼在套军民耕牧自若高城深池。随修完固。近该陕西布政司将各县成化十三年马草。共五万三千四百束零起运新安边营便利仓、将及起程间、闻说延绥镇守分守等官、不肯那移前项草束、仍要送去深井旧仓上纳、百姓不堪、告乞施行等因、臣等查得廵抚都御史马文升等、各照地方历举安边之策内一款、延绥西路定边安边二营、正统初年开创、俱系平漫沙漠去处。难于打墙挑壕。近年因是相去路远。于定边东空添筑永济小堡。按伏马一百余匹。接济飞报军情。及镇静堡军马原守塞门。今那于地方毕家梁。前项五营堡。俱各水苦且远。人多生病。马不长臕。内定边新兴安边永济四营堡。贼易窥见虗实。军马难于出入前项镇靖堡巳行奏准。仍守塞门。其余四营堡俱各那移就险而守。但定边营接连宁夏花马池营我固便利彼无邻援合当照旧不动。合无将新兴堡那于迤南古迹海螺城。安边营那于迤南地名中山坡。永济堡那于迤南地名上红寺。镇靖堡不必那回塞门。却那于迤北白塔涧口。前项海螺城中山坡上红寺。多是削山为城。因欲伏兵放马。俱巳削城。修有门禁。就可搬移。逐渐修理。其白塔涧口就决滩河迤南之险。其河深有二三丈。远有一百余里。事成之后。定边新兴安边永济宁塞靖边镇靖龙州八营堡。以守则固。以战则利况常年不须民间运纳谷草但得纳户就彼采。打野草足勾供给该兵部题奏钦遵外、今告前因、乞　敕兵部、行令照依前该会官、连名奏请施行、
　　一安民之计、据西安凤翔二府所属咸宁长安凤翔等州县里老连名状告。延庆边方。正统初年。蒙上司恐军民境外种田。引惹边衅。埋立石界。严加禁约。人知遵守、边境晏然、向后官豪人等、越界种田。头畜徧野。达贼窥伺抢掠。蒙　朝廷西顾重以为忧。远劳禁兵。及四集大同宣府甘宁陕西军马并力战守。老师费财。难以数计。幸而达贼悔过。退遁河外。即今军民疮痍未复。稚弱未成。复闻沿边把总守备等官。未审奉何明文。又将边墙以外。烟墩以里。堪种地土。边界所在固宜退为闲田如吴魏分割江淮之间各弃地不耕是也丈量种菜未免引惹边衅又似往年远近闻之无不惊疑等因。臣等议得延庆沿边一带、正统初年该镇守陕西都御史陈镒、经理边务、埋立界石、彼时军民依界种田。不敢纤毫违越未闻难过近年营堡多有移出界石之外。远者七八十里。近者二三十里。越境种田。引惹贼寇。节该建议严禁。皆蒙俞允。今前项人民所告果实缘边墙至烟墩、如清水营一带。中间多有耕种百里者诚恐此弊一开末流无所不至万一被把总官员将地土霸占。派令军人代种或岁有旱涝而追租无旱涝人有迯亡而追租无逃亡往时覆辙。今犹在目。为今之计。当思种菜之举。比之兵连祸结。劳民伤财。孰为轻重此守境要策况坚壁清野古今御寇一策即今陕西地方灾异非常。人心汹汹。恐于时政未宜。合无将原降　圣旨榜文、并各官建议边墙图本内事理、重与申明、乞　敕兵部施行、
　　一选将之计、有十万人之将、如都指挥以上之类、有万人之将、如指挥之类、有千人百人之将、如千户百户之类、陕西地方。十万人以上之将。能称厥任者。虽不多见。为万人之将比亦非易村矣其万人千人百人之将容或有之。此等官员。非军功不升。但中间或有被奸人排陷。如遇勘问官员。畏避嫌疑。不肯担代。即罹禁锢。后虽改过。弃村可惜况举劾又未必当乎终身带俸差操不许管军管事在在缺员。职此之故。合无今后此等官员。三五年后。果能改过自新。照依旧例。听镇守廵抚廵按并三司官、从公奏保。前项官员。有一不愿者。恐非公论。不许轻易施行。所保官员。再犯贪淫等项者。方纔终身不录。如此、则人有自新之路、政无下举之理、乞　敕兵部施行。
　　一善后之计、照得近该都御史原杰、钦奉　敕谕处置荆襄等处流民、编排里甲、纳粮当差、既设都司卫所控制、又设府县管束、百户逋逃、一旦安枕、弄兵扇祸之辈。当今流寇多在此境可见经理之难尽变耕田凿井之民但事方垂成原杰物故虽是新设廵按御史。难行便宜之事。诚恐前项盛举无官督责。未成者中止。巳成者遽废。臣等境内如山阳商南等县。亦在处置之数。固巳就绪使别处未效壤地相接亦为无益合无仍　命廷臣一员。亦如原杰所奉　敕谕。加重付托务责三二年内完报如此则前功不弃。后患潜销。乞　敕户部施行、
　　地方事【郧阳】
　　廵按湖广御史吴道宏等题、照得荆襄郧阳西安汉中南阳六府州县数千余里。皆深山大箐。穷谷茂林。其中土地肥美。物产富饶自古及今聚隐盗贼臣徧历所属。督修道路此地山多人少易于窜伏至今竟为大患自郧阳一抵西安一抵汉中一抵南阳增置铺舍。疏凿险阻。今商旅络绎不绝。公文四达无留。居民乐业。政令流通。尚虑接境四川一边。南起夔州。北连保宁。其间所属大宁巫山广元等处。崎岖千里。险恶万状。物产茶盐杉铁之利。往者剧贼石和尚刘千斤。今闻流贼有入蜀者彼以出今以入也皆自大宁巫山突入荆襄小杨儿辈亦自保宁潜迹汉中。殃及流民。劳我师旅。合无行令四川镇守廵抚等官、会臣计议、督令分廵分守等官、通将前项接境地方。踏勘体量。要见何处可以开修道路铺舍。何处可以增置廵司军堡。各照地方。如法整治若能如此岂有今日之患总由经理者不得其人耳务使万山之中烽火侯相接行旅无虞四通八达悉抵郧阳遇有贼情。亦要彼此开报。会合应援。倘若违悞。亦听紏举。奏抄到部、参照吴道宏奏要会同四川镇守廵抚官、将夔州保宁所管地方、开修道路铺舍、增置廵司军堡、以达郧阳、以便弭盗一节、深为有理但夔州保宁二府地方广阔、人民稀少、若将所拟数事一时并举、不无人心疑虑、难责近效、合无行移梅忠张瓒吴道宏、各委四川湖广三司、分廵分守官员、系四川者。亲诣夔州保宁二府所属大宁巫山广源等处系湖广者。亲诣四川前项地方接界去处。各再从宜勘议。先其所急。如果道路可开。将该修道路量起地方居住人役。令自备器具于今年冬末来年春初。农闲时月。用工如法开修平处务阔丈五险处亦阔六七尺俱要达于郧阳。具实回奏。如或转委属官、致事无成、听吴道宏紏举、候人心喜见成功。无所疑虑。然后经画。何处应修铺舍。何处应增巡司军堡。另行奏请定夺。
　　添设将官事【辽东添设将官】
　　镇守辽东太监叶达、题称会同总兵廵抚等官殴信陈金戊等议得、建州三卫夷人、世受官赏、给与印信、管束人民、先在干木河地面居住。与七姓野人有雠。前投朝鲜今反破其国都盛衰难量如此投奔朝鲜又与本处为恶被其征剿无处栖身。节次赴京具奏、　朝廷嘉其慕义、准令那来辽阳迤东苏子河一带居住。逓年往来朝贡。自成化二年、悖负国恩、紏集丑类、累犯辽阳等处地方、抢掠五十余次、人畜不下数万、以触天威震怒、建夷不可蓄从来巳然遂将元恶董山等二百五十余人、俱留广宁监禁致死、动调大军、抵巢征剿、但为总兵等官。遽尔班师奏捷罔底成功。逮今节次构结海西贼众、攻围清河等堡、抢杀屯寨人畜、若不早为设备剿杀、不免又似昔年之患、今看得分守锦义二城右参将崔胜、生长辽阳、颇有谋勇、熟知地里、下人信服、乞将崔胜命充游击将军、于各城选取精锐马队官军二千员名。并召有东宁等卫土人。俱令本官统领前去辽阳沿边一带驻札。遇有警急。就便相机战守如贼势众大。一面量调邻近城堡官军。分投抄剿。一面令副将韩斌周俊。并力夹攻。仍飞报臣等调兵应援。务要谋有素定、事出万全、但虑军马数少。分调不敷。广宁原有京营调操官军三千员名。俱系永乐年间奉天征讨人数。到今五十余年。近于成化八年。为因边方稍宁。取回京操。仍乞添调前来随同游击将军杀贼。庶使丑虏慑服。边境宁谧。奏抄到部、臣等切惟建州等卫女直。本以犬羊贱类。仰荷　朝廷设官降印。使在羁縻之类。送往迎来。以示怀柔之恩。百余年间。辽东一带将官得人。兵备整饬。以时朝贡无敢轻犯。近年以来。兵备废弛。粮草蠹耗。致伊轻视。渐致不臣。本年自九月到今、举众深入清河叆阳等堡地方。如蹈无人之境、人畜被其抢虏、官军被其损折、今叶达等思患预防、要行添设游击、召募土兵、诚为地方至计、但游兵一设、未免于各营堡挑选团操以军士一身两处为家人将内顾情或不堪其退回京营轮班官军一千四百员名。团操甫定。又复更张。恐致嗟怨。徒劳无益。况数目不多。纵令尽去。不为轻重。合无准其所奏。毋以传报夷情为虗言。毋以近行抚谕为足恃。添设中路广宁参将一员、就将所举崔胜请　敕赍与钦遵、于总兵官所守地方内、挑选官军二千、于副总兵所守地方内挑选官军一千、再行召募土人、令崔胜亲领于辽阳地方贼犯去处、会合副总兵韩斌、往来杀贼、听都御史陈金戊、亲临节制、及行户部整理粮草定夺、给赏土人银两、候地方宁靖、官军散回原处、土人疏放宁家、崔胜令于广宁驻札。以后有警、亦依前例行事、无警于该操时月往来总兵所部官军二千提调操练、俯就军士以遂赡养、另推参将一员代替崔胜分守地方、
　　外夷侵占地方事【安南侵占】
　　总镇两广太监顾恒、照得委官勘过龙州原奏安南边境侵争田地立营、近河添兵霸守等情、内称行拘该州目老农杨等、审得本州岛所辖罗回峒、原于江南立隘、其剥淰营傍、那郡三村、俱系守隘村分、到江为界、地名丘沐一带地土、交人不曾耕种。三村人民。先年过江。私自开耕成业。成化六年、交人谭莫等。在于丘沐岭一带沿江埋立排栅、起葢营盘、成化十一年、又行栽添竹木、接近江边、不曾越界侵占三村人民只是不得过江耕田。因此告争。再三研审、交人素系自守疆界、别无越境侵占田地情繇、臣等议得龙州边境。与安南所属太源等州县边方。委的原隔一河。其河外丘岭地方。虽境外空闲之地。先年龙州官民。与彼夷民往来和好。以致剥淰等村。居民过河开种田禾。埋葬坟墓后加偷窃往来招嫌致怨此越境往来所以为构争之端也但安南国假此守边之名。迫近龙州之境。聚设营栅。屯兵哨守。使剥淰村民。惊疑嫌怨。构结至此。合无请　敕安南国王、差的当人亲诣太源等州县边方、戒谕在边夷民。各要照旧。保守本境地方。安生乐业。尽将龙州所奏丘沐等处附近罗回剥淰等村沿河一带营栅兵守。俱各掣回。庶免惊疑。不生嫌怨。今后边民。敢在过河越境种田。牧养偷窃、生事扰人者。就便擒拏解回本州岛痛加惩治。
　　增重国体事【四夷通事】
　　武选清吏司、照得四方夷狄、自开国以来。陆续开设卫所。及宣慰宣抚安抚招讨长官司等衙门。百余年间。恩威并举。朝贡各有限期。赏例各有等第。怀柔之道曲尽无遗。凡四夷赴京朝贡有印者自有印信番文无印者自有白头番文。连方物俱赴沿边、应该起送衙门。差通事并官舍伴送前来。访得近年以来。有等小通事。自恃能专其事。诱取夷人货财。中间有不与者。动辄交通来路通事。并伴送官舍。巧为词说务动其心。与其捏写番文。连篇奏进。及查所奏事理。率皆谬妄之言。只得勉为抚谕、畧其罪责。甚非增重国体。抑且贻笑外方。案呈到部、照得通事之设。本为传译四夷言语。以通其情有一句传译一句有十句传译十句不妄为加增。不曲为减少正统土木之変止以通事诸人诱引也先非分求请至生嫌隙此边务安危所系庶尽本等责任今小通事怀奸至此法律不原合无将今年见在朝贡夷人。求讨番文。行令御前荅应大通事都指挥等官詹升等。会同本部该司官。督令小通事逐一当面审勘要见所进番文系是夷人某人自写就行给与笔墨令其重写如其不能。就行追究何人代写。其代写之人。得到是何赃物。来路通事。并伴送之人。有无知情。通行奉送法司问罪。仍明白将夷人省谕姑宥之罪。今后再不许听信交结。此等奸人哄惑。如违治以重罪。虽悔无及。仍行辽东甘肃陕西四川云南贵州湖广广西等处镇守总兵廵抚廵按三司等官、各行所在起送官司。今后凡有夷人进贡。即便拘其来路有印无印番文。用所在官司印信护封。另行具本付应。差通事伴送官舍赍进。候到鸿胪寺报名。大通事与各边夷人疏远或无别情即便通报大通事亲自审勘前项护封番文数目相同。本寺照依常例引见。以后有求讨。大通事仍会本部该司官。同拘夷人令其当回亲笔。将前项事情自写番文大通事与其封进。照例番译送科抄出施行。
　　修举边备事【一恩典一官军一镇守一提督一间谍】
　　廵抚四川都御史孙仁、题称松潘东南二路番夷作恶、年复一年、制驭之策、惟在抚剿两尽而巳、自洪武初年克服以来、于各番开设安抚司长官司衙门择其豪酋。授以安抚长官。俾各管束所属无非所以抚之也。而未尝不剿焉。及于松潘茂州各置一卫。迭溪小河各置一所。东南二路各立关堡。积蓄粮储。屯驻军马。有总兵参将之官以揭其纲。有提督廵守之职以张其目。无非所以剿之也。而未尝不抚焉。抚剿兼行。恩威并着。制驭之策尽矣。但蠢兹丑类。生齿益繁。而我之边备。亦或废弛。修而举之。岂容少缓。内关堡墩台倒塌。桥梁道路倾颓。卖放军士。克减行粮等事。节经会同镇廵等官计议、次第禁治修复、不敢烦渎圣听、外其申明五事、皆切要边备、缘责任在人、乞敕该部详议举行、
　　一申明恩典、
　　前件照得云南贵州广西湖广四川土官袭职定例、具在顺天八年三月初八日钦奉　诏书之内、应该本部行委三司御体勘定明会奏、行令就冠带袭职、及有成化十三年二月初十日申明奏行例、照旧土官袭职。六品以上者。纳谷一百五十石以备荒。其间有洪武永乐年间。各因抚安顽民。或因从征进有功。除授土官。以后子孙为因雠杀。或以争职等停革。止做把事土官承袭不得分外科索不宜狥情保奏当以旧例开谕使之遵奉则法纪肃而夷情悦矣冠带舍人等项名目。停革远年者母一槩纳谷朦胧奏保承袭土官照旧止袭把事冠带等。今孙仁奏称松潘一带安抚司长官司番人。贫穷者无米。俱不承袭。私自冠带。止将印信相传掌管。要拘审勘、应袭明白代其、奏请、奉有明文、就彼冠带管事一节、上以尊崇国体、下以俯就夷情、深得制驭之策、但恐前项土官。中间多有因事停革。年远不该承袭之事。合无行令本官会同镇廵等官。将前项未曾袭职。私自冠带土官。通行查勘。不究巳往之罪。分豁某人该袭把事。某人该袭冠带舍人。无力纳米。某人因为某事停革年远不该承袭。各具不扶保结缴报、就因定名会奏、另作施行、
　　一选练官军
　　前件、四川松藩茂州威州一带卫所。及东南二路关堡能知地利险夷。贼情虗实。武艺精熟官军。止合分为二等。头等专事攻战。次等专备防守。务令兵将相识。不许私自更代。敢有故违。即于户口年貌籍贯册内查验是实、治以重罪、勿事姑息、其镇廵等官、往来提督征操、躬亲比较、明示赏罚等事、悉照所拟施行、
　　一镇守往来
　　前件、孙仁要将副总兵尧彧、右参将傅泰、务要照旧、互相往来廵视驻札、傅泰一廵直至松城、尧彧一廵直至茂州、若有不遵、听镇守抚按官参究、则官军知畏、边备修举、况各官往来。随从并各关堡官军。动以千数百计。若将为恶寨贼掩其不备。出其不意。相机设策。以攻剿之一节。悉如所拟施行。但副参分守地方界内关堡墩台桥梁道路等项。照旧各自督令所部修理。不致紊乱。分守成命。抑且可以顾籍所守职业。其余往来耀武扬威。设策驭夷等事不许互分彼此务湏一体责成。庶几往来。不为虗应故事。
　　一提督廵视
　　前件、孙仁所言、松潘南路归化镇平迭溪长宁东路三舍关堡。尤为总要。比先各添设提督都指挥一员、各带官军三百员名、在彼驻札各照地方、往来廵视、番人与夷虏不同常与中国往来或因而刼贼出于不意故湏时时廵视在我常有应授使之不敢作过遇有番贼出没就便追捕截杀及护送粮运其法甚良近年以来不知添设之繇各带家小。经年累月。止在各该关堡。或私役卖放。不过行文虗应故事视贼纵横若无干涉但每处一员。常年廵视不带家小。人情弗堪。要行镇守廵抚官、公同推委堪任提督都指挥或指挥千户、每处二员、共十员、分为两班。一年一换。各照原定地方提督往来廵视。遇有番贼出没就便亲率廵视守备官员。相机追剿截杀。不许似前将带家小关堡住坐一节。悉如所拟。选委都指挥指挥十员、分为两班、各带官军往来巡视、一年一换、若所委间有指挥、听以都指挥体统行事、所部指挥敢有轻视怠事者、即为依法治之、不必选委千户。致难压服人心。
　　一密行间谍
　　前件、孙仁所言、各番巢寨。悉在高崖深箐。地险人强。若欲攻之。无如行间。若多择能说番语。谙晓番情。乖觉之人。以为通事。或令其往彼碉寨。或觇其来我关堡。醉之以酒饱之以食。赂之以金银布帛。以投其好。以诱其心。向此寨则曰。某寨番牌。欲谋官军来将汝杀向彼寨则曰某寨番牌。番人愚而易诱只此巳足羁制之矣欲谋官军来将汝擒俾之自相猜疑。互生雠隙然后欲攻此则谋之彼欲攻彼则谋之此或以其人为乡导。或用其寨为老营。或募彼壮徤。充我先锋。果或成功。厚赏勿吝。要行镇守廵抚、转行总兵参将等官、务要慎择行间之人。密施攻剿之策。及命四川布政司、量支官钱、送赴各边收贮听用一节、但攻夷间之术。止可用之于一人。随时行间岂可预言而当形之竟奏耶葢因欲动支官钱故不得不上言耳行之于一时前项所拟俱听相机随宜而行若先机泄漏对众宣扬为兵家所忌矣
　　皇明经世文编卷之六十一终
　　皇明经世文编卷之六十二
　　华亭徐孚远闇公　宋征璧尚木　陈子龙卧子　何刚悫人选辑
　　黄子锡复仲参阅
　　马端肃公奏疏一（疏）
　　马文升
　　疏
　　题为正心谨始以隆继述事疏
　　题为豫教皇储以隆国本事疏
　　敦怀柔以安四夷疏
　　题为选辅导豫防闲以保全宗室事疏
　　添风宪以抚流民疏
　　恤军士以蓄锐气疏
　　存远军以实兵备疏
　　禁通番以绝边患疏
　　为思患豫防事疏
　　题为厘正祀典事疏
　　题为祛除邪术以崇正道事疏
　　题为因灾变思患豫防以保固南都事跳
　　谨启为追究庸医用药非宜明正其罪事疏
　　题为厘正封赠事疏
　　题为正心谨始以隆继述事疏【正心谨始】
　　此公为总宪时所上疏
　　切惟人君之要、莫大乎谨始、谨始之要、莫先于正心、而正心之要、又在主乎敬焉尔、若敬有不存、则心放心放则德不谨、而万事俱不立矣、何望其凝天命、得人心、保大业、而隆治道也哉、洪惟我　太祖高皇帝、膺天眷命、神圣知勇、始以布衣、龙飞淮甸、东征西伐、栉风沐雨、十八载而有天下、在位三十二年之间、宵衣旰食、劳心焦思、立纲陈纪、贻谋作则、此心此敬。未尝少忽。葢为　圣子神孙立万世不拔之基。以垂之永久。其创业亦可谓之艰难矣。然创业固难、而守成尤不易也。逮我累朝、皆能以圣继圣、以心传心、克宽克仁、忧勤惕励、所以世底隆平、治臻熙皞、而无忝于圣祖也、恭惟　皇上养德春宗葢巳有年、潜心圣学、亦非一日、是以即位之初、励精图治、任贤去邪、敬天法祖、不迩声色、不殖货利、勤政事、崇俭素、却贡献、黜异端、隆大孝于两宫、布仁恩于四海、躬耕籍田、亲幸太学、凡古帝王盛德之事、皆有以备之于躬而施之于事矣、真大有为之君、不世出之主也、然靡不有初。鲜克有终。人主之大戒也。天命人心。去留靡常。人主之所当察也。且自古圣帝明王。未有不接见臣下而能致治者。近日百司言事之人。往往欲　皇上接见臣下。是亦忠爱之至。自后孝宗末年屡延见大臣其言有验臣以为　皇上未接见臣下非终于不接见葢亦有所待焉尔若常如今日。臣恐君臣之情。上下不通。亦未可以言治矣。昔伊尹告太甲曰、惟天无亲、克敬惟亲民罔常怀、怀于有仁、鬼神无常享、享于克诚、天位艰哉、葢欲太甲敬天勤民。而保天位也。传说告高宗曰、惟学逊志务时敏、厥德修乃来、允怀于兹、道积于厥躬、监于先王成宪、其永无愆、葢欲高宗修德法祖。而常无过举也。厥后太甲高宗。为商令主。伊尹傅说。为商名臣。治道之隆。葢有以也。况迩来各处水旱灾伤、天鸣地震、是皆天变之大、皆上天仁爱人君之意、此正法古修德、应天以实而不以文之际也、伏望退朝之后、万机之暇、节膳寡欲、以颐养天和、澄心静虑、以默思治道、日御便殿。召见儒臣。或讲说大学衍义。或诵读贞观政要。及通鉴纲目等书。曲为辨析。某帝存此心而治。某帝不能存此心而不治。用是以亲决万机。葢事事有不难矣。仍望于太皇太后皇太后两宫。益隆其孝养。于亲王介弟。益笃其友爱。凡内外官员。或有奇技淫巧之献。必禁之而责其人。珍禽异兽之贡。必却之而塞其衅。大政事之疑。必召内阁大臣面议而后行。或文武大臣有阙。必召该部正官询访而后用。于缘边将官。不时降敕戒饬。务在保境以安民。于在京武备。敕令总兵等官严加训练。足以防奸而御侮。科道为　朝廷之耳目。若有小过。曲赐其宽贷。大臣为人君之股肱。务存大体。特为之优隆。左右誉一人之善。必究其所自来。毁一人之短。必询其所从人主既不能不亲内臣则谨择其人非第要务哉始内臣之中察其醇谨老成者则亲信而任用之浮躁回邪者则疏远而防驭之大臣之中。察其忠良者委任之不贰。便佞者罢逐之无疑。于母后之家。重加赏赉。而不假之以权。于外戚之属。厚加优待而不任之以事。赏所当赏而不致太滥。刑所当刑而不致太僣。浪费钱粮。宜加减省。无益祈祷。不必修建。于宗室则推恩而昭德。于四夷则厚往而薄来。畿内百姓。差役浩繁。所在地土。暂免踏勘。凡百用度。悉从俭约。一应邪术。罔为眩惑。尧舜之道。亦不过此。
　　题为豫教皇储以隆国本事疏
  </div>
  <div class="pagination">
   <a href="皇明经世文编_page21.html">
    上一页
   </a>
   <span>
    ...
   </span>
   <a href="皇明经世文编_page17.html">
    17
   </a>
   <a href="皇明经世文编_page18.html">
    18
   </a>
   <a href="皇明经世文编_page19.html">
    19
   </a>
   <a href="皇明经世文编_page20.html">
    20
   </a>
   <a href="皇明经世文编_page21.html">
    21
   </a>
   <span class="current-page">
    22
   </span>
   <a href="皇明经世文编_page23.html">
    23
   </a>
   <a href="皇明经世文编_page24.html">
    24
   </a>
   <a href="皇明经世文编_page25.html">
    25
   </a>
   <a href="皇明经世文编_page26.html">
    26
   </a>
   <a href="皇明经世文编_page27.html">
    27
   </a>
   <span>
    ...
   </span>
   <a href="皇明经世文编_page23.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
