<!DOCTYPE html>
<html>
 <head>
  <meta charset="utf-8"/>
  <title>
   皇明经世文编 - 第 34 页/共 172 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇明经世文编 - 第 34 页/共 172 页
  </h1>
  <div class="content">
   华亭陈子龙卧子　宋征璧上木　徐孚远闇公　李雯舒章选评
　　相熊伯祥参校
　　彭襄毅奏疏（疏）　王康毅奏疏（疏） 
　　彭襄毅奏疏（疏）
　　彭泽
　　疏
　　论流贼 
　　论宜允诸大臣辞免恩荫疏 
　　论待归正人疏 
　　论镇守内臣换易 
　　覆廵抚延绥都御史疏 
　　军职贴黄 
　　江防六事疏 
　　论流贼【流贼】 
　　盗兵败于参将宋振、奔聚林县山中、复出掠卫辉怀庆、臣意贼计有三、或面缚来降。变名潜避。上也。北有戴仪兵。南有宋振兵惟中路卫辉大名兵寡。若暂时假息。乘隙出山。仍循故道。长驱剽剠。徐为迯散之计。中也。流寇畏其流刼难制也若假息山林是为穷寇何今之久立家计也若倚恃林辉济源河内以西壶关阳城陵川高平以东。地方险远栅为家计。以图久驻。下也。然此贼自揣不赦。必出其下。凭山溪之险。紏合土贼。招聚亡命。迫胁善良。则环百数十里之境。民畜钱谷。皆为所有。时遣数十百骑刼扰彰德卫辉怀庆三府。使我军不得休息。钱粮日费。彼合而逸。我散而劳。将来未可猝定也。为今之计。必须山西河南两镇官军。恊同宋振。表里夹攻。使其寝食不遑。进退无所。不数日间。殄灭无遗矣。若但移文山西镇廵官截杀。动调官军。关领军器。往返动以月计。机会既失于因循。士气亦沮于牵制。继有后谋。难以济事。
　　论宜允诸大臣辞免恩荫疏【听辞恩荫】 
　　近覩　敕谕、录定策之功、封拜恩荫、多至五十三员、官爵太滥、今大学士杨廷和等恳辞之疏、尔时李太宰默上书阁臣论不当受恩典诸老甚为不乐万一轻受异日议礼不合新都之祸更不测矣至四至五、尚书毛澄与太监萧敬等具辞亦至于再、内杨廷和蒋冕毛纪虽俱准辞伯爵、改荫指挥、费宏虽巳准辞指挥、改荫千户、俱经日久、不敢拜受、而毛澄与萧敬等屡蒙温旨、未见赐允、臣等窃见诸臣之疏、皆出由衷、况节经言官论建、咸以为言、伏望　皇上体念内外诸臣辞免之恳切、俯从科道等官论奏之频、仍痛锦衣卫所官员冐滥之积弊、将前项敕内有名如大学士杨廷和等、量加别项恩典、以为大臣忠诚之劝。其费宏毛澄以下分别等第。系文职者、量荫应得文职系内臣者量赐优赏。皇亲巳受封爵者、子孙弟侄俱不必槩受武职并令世袭、其前项内臣中间如有当时同心恊力、平定祸难者、量荫一官、止终本身以旌勤劳。庶于朝廷崇德推恩之盛典。诸臣秉忠戒满之本心。言官随事纳忠之专职咸兼尽而两全矣。
　　论待归正人疏【待归正人】 
　　比年北虏为患。俱因掳去边民。及负罪投入者。教以用兵节制。以故所向无前。今各边走回人口在虏营住久。其于虏情动止。关隘险夷。及我边人为彼乡导者。无不熟知。乞　敕各边镇廵官凡有走回人口。如幼男妇女。并掳去年浅者。量给衣粮。护回原籍。其在虏日久。谙晓虏情者。务加研审。若果忠实有才畧。即留边効用厚加慰劳以备咨访因而资为间谍诱我汉人使渐逃归以孤虏势其无他技者。仍护还。若有留难需索者。加治不宥。庶来归日众。而虏情可得。战守有赖。
　　论镇守内臣换易【镇守内臣】 
　　此疏便开尽撤内臣之机永嘉执叔此辈廓然矣
　　顷者司。礼监传奉　圣旨、敕御马监右监丞郑斌、镇守广西地方、守备倒马关传伦牛荣取回南京闲住、臣等窃谓中官出镇巳为民害。凡官如此况于内臣至于数易其害尤甚夫杨金郑斌安川。行事廉静与否。臣等虽不得预知但传伦牛荣在镇年久。所欲巳满。又荣尝被劾。或知警畏。若新任者。饥虎之欲。甚于饱虎况交待之际。迎送供应。为害实多。今无故骤传更替。此非各官夤缘钻刺。焉有是乎。乞将杨金郑斌安川。拏送法司明正其罪。仍将伦荣各加戒饬。再乞以后各处镇守等项内臣。不得频数传奉更易。庶旧任者得安心办事。未差者亦免奔竞无耻之愆。
　　覆廵抚延绥都御史疏【延绥边务】 
　　一严禁例以除宿弊、今后各镇守太监总参等官、有犯役占科敛等事者。太监取回。宜照文职犯赃事例。不许推用将官革任。降级者拿问。其奏带拨置之人发极边卫充军。一联边堡以壮军势、请新安边营分守参将并千户所查带原该兵马、仍于旧安边营住札于十字涧筑城、将把都永清二堡官军、移调操守于砖井筑城将石涝新兴二堡官军、移调操守于花马池、盐池镇城、亦量增筑、添设守备官、移调三山饶阳二堡官军操守、又营堡旁地膏腴千顷、均给官军、听其开种、四五年后、乃可征租、又于镇城至波罗堡适中之地、增筑平夷旧城拨军操守。以遏虏冲。一止滥刑以重人命、各将领于所辖官军、除临阵退缩、许用军法外、其余有犯、止用常刑、其情罪稍重者、行抚按参治、如有酷用非刑、致损人命者、听各该抚按紏举论罪、一明军功以劝武勇、凡名边官军斩获首级先行兵备官研审的确、开载明白、送廵抚再审奏报、一面行廵按御史照例覆勘、以候升赏、若兵备官审报不公、坐以狥私罪名、一减繁琐以便节制、请今后军职有犯、除徒流以上、照旧奏请外、其余笞杖罪名、乞照云贵事例、听廵抚官照旧罚治、年终类奏以备查考、一利器戒以供战阵、请行四川广西云贵福建等处、但有一应器械、可以破虏杀贼、如强弩氐甲神鎗藤牌等项、俱照颁式样制造。或拨委工匠。及善于用使之人。赴各边演习。
　　军职贴黄 
　　旧例京外卫所军职帖黄文册、每年一造、送部查考、又军职贤否、在外听抚按、在京亲军等卫、听科道并本部主事等官、府属卫所、从本府堂上官、各访实填注考语揭帖送部、以凭斟酌推用、金吾黜陟向由兵部　正德时多内降耳夫锦衣卫官、近待之职。尤须得人。近杨玉钱宁辈招权纳贿。蠹政害人。葢缘册籍莫稽优劣。而去留不用廷议也。今不严稽精简。弊必复滋。乞命该卫将所属审取各父祖从军升袭来历开具贴黄文册、如例造送、仍行掌印官将各官贤否、从公查注送部、以备袭替推用、有所查据
　　江防六事疏【江防】 
　　一专委任、言新江口原设都御史管理、而事多关白守备参赞、掣肘难行、宜令小者专决、大者会议、庶便责成、一明约束、言新江口反九江扬州仪真原设官军守把、声势联络、今承平玩愒、江洋刼掠、不了相干。宜各照所辖缉捕应援、违者参究、一实行伍、言新江。口官军舍余原额一万一千六百余名、今役占老弱、耗减过半、请清查拨补、以备操练、其各卫所官舍旗军立功者、不得改回原卫一示激赏、言官军所以营求改差者、惮其劳也恤其劳而优厚之则人劝。宜查指挥等官勤能懋著者。超起擢用。军士赏赐布疋、全与本色。优免二丁。帮贴军装。增修窝铺。计处月试赏犒之费。一处船只、言江船原额三百四十、多不堪用、战船阔大、不利风浪。宜令南京兵工二部会同操江验看修补、一时操练、言新江口专习水战、宜将各船官军编定。不许差使更换。召募习水者百十名分教各船。有风则习廵哨小船无风则习大船庶人船相得。缓急有赖。
　　王康毅奏疏（疏） 
　　王宪
　　疏
　　防御十事疏 
　　覆均艹场疏 
　　计处清军事宜 
　　为建言边情严设备以安地方事 
　　防御十事疏【防御】 
　　一招募惯战勇敢、边民多骁勇、弘治间曾行招募、颇得其用、后因官籍为兵。人不乐从。今宜谕以就募、有功者优赏、事宁之日。欲自便者听。一预处粮饷支费、延镇孤悬河套。四面飞沙。地不耕稼。而又数岁荒歉。宜饬当事诸臣乘道路无梗。亟备糗粮待用。一处备骑征马匹、大仆寺所畜不足以给战马、宜令守臣取之苑马寺所孳。茶马司所易。及各边所贮马价。一戒饬防守将士、乘贼未至、日夜为备、补其单弱处所、一招徕被虏人口、华人被虏多为所用。宜厚加优恤止帚正人口。以招来者。一召募间谍疑虏、虏计渐狡。必有阴为之教者。如梁成辛洪是也。宜啖令杀虏归华。纵事不成。亦足以疑虏。使不敢深入。一计处内地饥馁、民不聊生。恐致内变。宜令守臣预修救荒备盗之政。一戒饬将领掊克、将失士心。每由贪黩。今后犯科索役占者不止罪。谪。尽数查追。以为后戒。一招改京军实边京军游民所萃。招兵为易。而边镇缺伍。计补无术。请许各京卫军。自安业服役者之外。但恐京师浮户惯习安靡岂肯复止帚穷边耶有原籍陕西流迯。愿改边卫近地者听。一类覆建言奏疏、先因虏警、本部会议、有慱采羣策之条、以致言者纷纷剿说、恐渎　圣听、今后择其急者覆请。否者月终类奏、
　　覆均艹场疏【牧马草场】 
　　草场地土、在成化时、巳有豪势侵占之患、时则令太仆寺查照志书图卷区别上中下等、凡高阜低洼、止堪牧马者、听养马人户轮管牧放、肥饶可垦者、拨与有力马户耕种、照依佃重官田事例、征收花利、不拘银谷、依、时估纳、如遇灾伤逃移、及贫乏甚、不能具马者、量与助给以足正数、马政之外、毋许他用、待后养马数多、停免耕种、照旧牧放、此善制也、其后则有居民得入耕垦之令、又其后则有马户免科之令、又其后复有禁民佃牧、违者准屯田论罪之令、于是豪强倚藉养马。兼并无制。转佃他人。厚取租利。如今太仆王崇献所言者矣。向令旧制常存。马户佃租不免则田有定税而奸豪无几幸以殖利居民佃者不禁则民有定业而马户亦无所肆其兼并之谋此皆妄摇成计。而不虑其后者也。且养马人户。自有额定丁田。国家牧地。非有可、私。故收入其租以备缓急。此恩之行于法外者也。议者不察。不问贫富。不计丰凶。每逢解俵。槩而给之。如此则官自为买。非复民间孳生解俵之旧矣宜复令申之旧。高阜低洼。逓年抛荒者。许除租为放牧地。其诸肥饶成熟者。无论在军与民。照依三等则例纳租。每解俵百匹。量留银百两。其马多银少者。则尽数贮库。以被灾伤逃移贫乏甚者之缺。余皆解太仆如故便
　　计处清军事宜【清军事宜】 
　　该本部题武库清吏司　呈奉本部判送据主事王学益呈称照得清理军伍、系国重事、　国初各该卫所、在伍有缺、俱得经自勾补、宣德十年、该本部题革、节该本部题准事例、各卫每年将节年该勾迯故军士、尽数查出、分别司府州县、攒造底册、一样二本、一本留部、一本转发各司府州县、照名清勾、仍每年将各卫所军额、攒造旧管新收开除实在清勾五项花名册一本送部以凭清勾冐漏等项、查照各司府州县、亦每年将奉到本部转发清勾军册逐一开立前件、攒造实有事故文册送部回答、立法亦若周详、但查得在京各卫所、岁造前项文册名数多者、如府军前卫、则费银数十两、其少者亦不下六七两、又有衙门岁该造送文册不止一二十项、每项费与此相上下、俱于百户俸给官军月粮扣支使用、极是繁扰不堪、则在外可知矣、况各卫每年清勾军士、多则万数少有千余、而计所解到军士、每年多者不过二三十名、至有一军勾及数十次。所费不知几何。而卒不能得其一日之役者。实为未便。各该承委督造军政指挥、不免责成各所千百户人等、多有不谙文理、及见前册、岁以为常、徒费少益。非特视为故事、抑且或生厌心、往往止凭识字人等任意誊写惟求塞责、大抵攒造次数愈多。则差讹愈甚。且奸弊横出。或有见伍而作缺。有丁而作无。以希解补取利者。或有故逃以待勾。既勾而复首。以希解补取利者。或有移名换籍以希解到作无凭收伍取利者。或有新军初到而勒财以逼之逃。受财以纵之迯。以致随解随勾者。虽禁例甚严。而捡核无法。势难悉杜。及查各该司府每年奉到清勾文册、誊发各属、被里长书手人等增减字画、埋没名数、作弊多端、其造送回答文册、亦多止是纸上虚文、至于勾军数十而实有不数人者。又有一军回答至数十次而卒无下落者。又有虽禾尔实有而不解补者。其巳解军丁。则又有随解随逃者。有伪为批印回销者。虽近有勘合之例。而道里展转。岁月侵寻。册籍浩繁。日力不给。终归苟且。又各清军官员。因本部原定之数。或至不足。有将不缺伍及在营有丁例不该勾人数。作册外清出。以强凑免罪者。有将丁尽户绝责令里甲顶认。及妄指无干者。其民害不可胜言。若不及今为简要之法。将见卫所之清勾徒费。而行伍难充。各司之回答虽频。而文具何裨。且使奸军或计行。平民或被枉。而稽考既疏。劝惩不至。军政之坏。渐无纪极。合行各该卫所自嘉靖十一年为始、除宣德四年以前逃故军士、巳经题准住勾外、其宣德四年以后、嘉靖十年以前、该勾逃故军士、不必每年造册发清。听本部定夺军单式样、令照式刊刷、备将宣德四年以后嘉靖十年以前逃故军士、每名用坚白厚纸填单一张、用印铃记、隶本部者径送、隶都司者类送、本部挂号转发各司府照名清勾、仍照旧以司府州县相属攒造底册一本送部存照、以后年分、止将本年逃故军士、造册填单、送部施行、发单者俱免再造、本部仍每年终将各府州县逃故军士单总数类填勘合催勾、其五项册、亦不必每年造送、听本部斟酌定与式样、更名总册、行令各随该卫原设五所或十所、俱每所钉作一册、照依发去册式、分别百户将各军照充发年月顺序挨写、不许遗漏、每纸一张、分作八格、每格填写一户、止列横格开单军祖姓名贯籍不分八行开写充调接补顶替来历先管百户总小旗姓名、余行空下、仍于每百户下除将原额军役填满外、各空格六张、一样二本、一本送部、一本存卫、仍照前册分别各布政司及直隶府州县、各送一本。以凭转发收贮、以后年分、止将本年新收编发军由、及解补到军数、开造送部、本部清军委官督令该管人员、将该年逃故解到等项、填写军格下新充军由填写该管百户空余格内、该卫并各司府州县、亦行照填注以凭查照、虽至百年、可免更造、各司府州县、亦不必每年通将逃故军士、造册回答、及不许将未奉单勾者、妄勾扰民、止照本部发去军单、逐一清审、内有丁者即与解送着伍、遇例优免及无勾者、即与开豁、每年终将各解过军丁、收有批回及例免者、开造小册、连单类送布政司、及直隶该管府州县、差的当人员送部销照、若将有勾军丁自到日为始、三年以上不解者、虽止一刀。府州县清军官俱参问。丁尽户绝并山后人氏挨无者、查照军政条例、及节年题准事例、候经勘五次以上、送清军御史处审实类缴、免其再勾、本部及该司府州县仍各立住勾册每卫一本以备查照、老幼不甚解者、候经勘三次以上、造小册送部案候、原单留该州县、候出幼解卫、及老疾故绝逃移跟捉者、候三年不获者、该州县另册编记原单缴部、行该卫所另给单勾、如再三年不获悉听本官施行虽久不废、其该年清审过官员职名、及里甲邻佑姓名、俱照式填写单后、各取亲押、若里甲人等、通同作弊、将有丁捏作故绝、壮丁捏作幼小、非老疾捏作老疾、见在捏作逃移者、事发应解军照例发边远充军、如原系边远发烟瘴极边、仍另佥户下一丁补伍、里甲邻佑窝家人等、各照例发附近充军、官吏依律坐罪、以后清军御史、五年一差、务要五年内发去军单、责令各清军官逐一完销、仍吊各司府州县原收住勾册查审、内有捏弊者、另册送部、事完即许复　命、不必定以三年违限、各清军官员、但以完销军单明白无弊、及不枉平民为贤否、以示劝惩、其各卫所及有司送册单缴册单限期并违限等项、俱照旧例施行、则清勾之在卫所者、嘉靖十年、若犹未损于旧。嘉靖十一年以后。各卫所造册之费。清军一事害多利少须大变更之此于旧例中稍存蕳易之术耳不啻减百而存一。所省官军扣粮之害。不知凡几千万矣。回答之在有司者。嘉靖十年若犹以为烦。而自本年军单既销之后。所嗣发者岁各无几。所省官司里甲之扰。不知几何而费亦不知凡省几千万矣。且此单一出。不可妄销。而不改之例既严。捏故之条尤重。佐勾之册尚存。御史之查不废。则军卫之该勾者。有丁在所必解。无丁在所必豁。有司虽欲以虚文了事不可得。虽欲以刻薄用事不可得。而行伍可渐充。无辜可免害矣。军总册之立。可以俟百年不改。而勾单之发。又不烦复而易查。非独可杜展转讹写之端。而在卫所妄勾之宿弊。在各司府州县吏书积年美法之宿弊。虽欲自逞。其路无由矣。军之逃至三次者、指挥千百户之所管。逃至若干名以上者、凡法例之所欲禁、皆可一揭以知、而法行无不可之叹矣、夫然后清军之职。在武库者。册籍不至于填塞故综核可精。在有司者。承行不患于烦难。故心力可尽。在御史者。按法不惮于无凭故激扬有道。庶乎简以知要。不病于迂疏。变以时宜不谓之纷更。而于军政可少裨矣。及照各卫先年造报清勾军册、旧例于新选官、并复任官员顺带、水路应付红船、陆路应付脚力、近该本部题准、止许进表官及抚按等处公差顺带、亦照例水路应付红船、陆路应付脚力、但各卫所道里远近不一、前册不肯一一依期到部、与进表官员到京相左、各抚按等处公差人员、往往利于赍文讨马、不肯带册讨驴、又南直隶各不系冲要府分、俱无人肯枉道赍送、以致多滞、今既定每军止许给单一次、则文移自减、合咨吏部于新升除官员、系两司以下、州县正官以上、每季于各布政司选委一人、直隶各照廵按地方、选委一人、开送过部、将该地方军单、尽数给与、顺带前去、浙江等处、送各布政司交割转发、照例不支廪给、水路应付红船一只、陆路应付本官马一匹、及量单多少、定与扛抬人夫几名、本部仍按季另填勘合、行各司府州县查验、则驿递既可不扰。而军伍亦得及时清理矣。再照先项清军事宜、于各军卫有司等衙门、虽极简便、而该司稽考填写各项文册、则实天下军政根本、尤宜精详、所据原设当该吏十名、止二名系拣拨、余俱大拨、多有不谙书写、恐致悞事、合咨吏部将该司册科令典名缺俱拣拨前来、庶为便宜缘系计处清军事宜、以便遵守事理、合呈请议处施行等因判送到司、查得宣德十年该本部题准在京在外都司卫所、不许填给勘合差人勾军、止将递年逃故等项军人姓名贯址、造册送部、转发清勾、成化十一年、该本部题为陈言类送军册以便稽考远年欺隐军伍事、行都察院转行各处清军御史督同都司卫所南京北京卫所、各于本部委官俱着落各该军政及首领官、将各管旗军、逐一查出、要见原额旗军若干、见在若干、逃亡若干、改调若干、务在原充军改调来历年月贯止节次补役户丁正余姓名、备细通类造册、每布政司攒造一次、直隶府一次、各一样二本、照依递年清册、差人送部、转发清勾正德十六年、该本部题为仰承　恩命修举邦政事、内开一定册式以防欺隐、切照勾军文册、先年虽曾降去式样、柰世久人玩、合照依都察院咨到旧管新收开除实在清勾五项册式、通行天下、攒造花名总册一本、以防欺隐、一复有司回答册以便查考、切照天下有司奉到勾军文册、清解毕曰、除清过军数、呈清军御史奏缴外、另造回答册送部查考、正德十六年、该本部题为陈愚见、以清军政事、内开除宣德四年以前逃故无勾军名照例住勾以省费用以杜纷扰、宣德四年逃故军士除奉例开伍不勾外、其余俱作奉册清勾之数、三年一次造册送部、转发清军、其成化元年以后逃故军士作照例员勾之数、一年一次造册送部清勾、又查得军政条列内一款、所勾军士、若有丁尽户绝并山后等处人民挨无名籍等项三次有司系保结回申委无勾取、军卫有司、各另造册申缴兵部开豁、若有故违、查勘是实照依原奏准榜例查问当该官吏、又一欵故军户下止有人丁年七十以上、或笃废残疾不堪充军者、保勘是实、明白回报定夺、不必起送、官吏人等不许因而作弊、将不系此等老疾之人、朦胧妄报、脱免军役、违者论罪、又一款勾补军役、若正军户下本有人丁、比先年朦胧捏作无勾、即便改正勾解、如仍扶捏回申照依榜例军丁发边远充军、原保甲邻里人等收发附近卫所充军、官吏依律坐罪、又一款逃军除自首死罪责、限起解外、其余拏获者、就于原籍所在官司、取问明白、初犯再犯、依律处决、先将户丁解补、里邻人等、仍照隐藏逃军榜例治罪、窝家发附近卫所充军、若窝家系军人发边卫充军、其窝家如或惧罪不拏、将迯军转递他所藏躲者、不分军民、俱发烟瘴地面充军、所在官司知情故纵者、依律坐罪又一款军户之家、多有全家逃躲、及有司递年勾取里老邻佑明知逃躲去暗地取索财物、容情不行拏解、今后若有此等作弊之人、照依榜例正军发边远充军、知情原保里老邻佑发附近卫所充军、又查得正德十六年该本部题为清理军伍事、内开一应军册、听候吏部新选复职官到部、原额文凭、查对相同、陆续封付前去、各衙门交割清理、陆路应付驴疋、水路应付红船、一切廪给马匹等项并革、其抚按公差、应付脚力之人、情愿带领者、除本等应付外、合量加驴匹以为驮册之用嘉靖四年该本部题准今后该司预将前项军册、分别司府封记本数、只候各处进表官员事毕回还、行移礼部、开送本部、如上半年不系进表之期、遇有各处公差回还、告讨脚力者、就便搭配公文、责令带领止许本等应付、如册数委的重多、量加脚力、仍于原来批文、将领过数目、明白开坐、系各省者、赍至布政司交割系直隶者、该府州县交割、嘉靖八年、该本司主事廖云龙呈称军册壅滞、要行议处、该本部题准移咨礼部、着令进表官于公事未毕之前、赴本部分领军册、照依应付等因、通查案呈到部、看得主事王学益呈称计处清军事宜以便遵守事、一节、为照事有急而必变。法贵简而可行。所据清军一事、积弊巳久。凡有议者。皆思变通。而推原其故。则以其繁而寡要费而少益尔夫繁而寡要。则难稽。费而少益。则易玩。以下之易玩。而乘上之难稽。是故文虽详而弊无由察。禁徒严而奸不可止也。今主事王学益具呈前因。一则免递年清勾之扰。一则省卫所攒造之费。弊端厘革。公私两便相应依拟、合候　命下、备行五军都督府、南京兵部、在京各卫、并浙江等布政司、直隶各府州、通行各该军卫有司衙门、悉照本部题准、该主事王学益具呈事理施行、各卫所依式样攒造军总文册、并清勾军单完日、各用牢固木柜、锁封印记、选委的当人员、用心管解、在京仍限本年五月以里、南京直隶山东山西河南限本年六月以里、浙江江西湖广福建限本年七月以里、四川两广云贵限本年九月以里、俱到部、都司掌印官员务要催督、如有违限不到、各都司官与各卫所官、一体从重参究、以后年分、该送军册仍照旧例、俱限五月以里到部、及行各司府州县如遇本部发到各卫所军总文册、务要置立木柜、整齐堆架别库收贮、以俟百年不忒、各官去任之日、俱要交代明白、如有疏违、接管官具申该清军御史、如无清军御史、申廵按御史、具呈都察院、移咨本部参究、其各都司卫所及各司府州县赍送册单人员、如有违限损失等项、俱照例送问重治、并咨部院着传行各该廵按清军御史严行各属着实举行、及以后清军御史悉照本部今次题准事理定例五年一差、但以完销五年内发军单毕日。许令回道。不必定三年为限。则费省而人自便。法简而弊可稽。行伍渐充。军民不枉。而军政庶乎可修矣。及照各该进表官员并抚按等公差人员领赍军册、委有未便、合咨吏部自嘉靖十一年夏季为始、每季于新升除官员系两司以下州县正官以上每布政司选委一人、直隶各照廵按地方选委一人、开送过部。将该季所有册单尽数给与、顺带前去、各省送各布政司交割、直隶送各廵按御史交割、转发清理、照例不支廪给、水路应付红船、陆路应付本官马匹、及量单多少、定与杠夫几名、则不独可省驿递应付之扰、而军册军单、亦不迟滞、其该司当该吏十年止二名、系拣拨、余大拨委多不谙书写、亦合移咨吏部、查照该司令典名额、俱用拣拨前来、庶无悞事、
　　为建言边情严设备以安地方事 
　　大原府忻州儒学训导方仕誉奏、臣惟陕西西宁地方。原系蕃夷杂处之地。洪惟我朝　太祖。迅扫胡元。招集人民。开荒展土。始建城郭。设立卫所。名为西宁是以学挍茶马司仓场驿逓。渐为备具。于是西番进贡。达贼潜住。虽系边境之地。实同腹里之安。西海出鱼盐之利山泽滋马牛之蕃。金褐是产。绒货皆多。其城西南有李斯牧川。其城西北有双伯羊川。俱地方百里。土脉肥饶甚堪种牧。于此军民乐业。西番获利所以仓场委积。茶马之政兴也正德七年以来。有达贼名唤。亦不剌阿儿秃厮黑刺麻三种深入。侵夺前利。西番每被掳掠。临城往来。抢刦军民。不息战争。以致地方不安。人民失业。至今视为泛常。臣在此生长每惧此患颇知山川险阻。地理深浅。先年作生员之时、曾言于杨总制郭兵备、设立边墙柞子、略为防备臣切思西宁地方。自洪武开设卫所以来。原无达贼侵害。今被达贼侵害。为因失于不备之初、仰惟　朝廷身居　九重、不能细周边务、虽设总制廵抚、离彼千里、况有廵按、只是一年、本处虽有兵备守备、暂来暂去、故虽设备、未免询于乡人而巳、所以随备随废、致使达贼深入、臣受一介之职、愧无涓涘之补、若不悉陈设备之策、恐达贼贪残益甚、熟知山川险阻、　窥中土盈虚、致使边疆狼狈、唇亡齿寒、又况西宁正南四川松藩卫东南通归德千户所河州岷州、西北通甘肃凉州。东北通庄浪宁夏榆林、直至山西三关大同宣府。为达贼往来之路。于此可以设险固守。况达贼诡计百端。忽来忽去。统兵西征而北走。北征而西走。四路通达。徒费军马钱粮。难以防敌。往往失于不备。念臣每在边疆、被害存心、非止一日、伏望　圣明远绍　太祖之成宪、大施恤患之深仁、乞　敕兵部议处、转行山西陕西总制抚按等官、设法招集各处有罪人民。发去充军。会同西番于双伯羊川等处拣择地形。建立城卫。以御达贼往来之咽喉。而为军民力田之良策。不战自巩固、不争自持久、不惟西宁为然凡宁夏榆林及山西三关大同宣府四川等处于达为出没往来险阻去处。亦须设险固守、使达贼不得熟视中国之境。于以壮　宗社亿万年无穷之业使　国家永无西顾之忧也。奏奉　圣旨该部看了来说、钦此、查得先为查访边情急缺救济事、该提督军务尚书王琼题称近年肃州卫屯田舍余抽选一千员、作为游兵、致将屯地抛荒、相应设法清勾补足军伍、将新选屯丁游兵疏放种田、乞要行陕西都御史备查肃州卫节次开逃军册、备行原籍、严限清勾解补、及行山西山东河南陕西北直隶大小问刑衙门、今后但系发遣充军人犯、俱申各该抚按定发肃州卫充军等因、该本部议应依拟覆题、奉　圣旨是准议行钦此又为议处边备以御虏患以安地方事、该廵按御史陈世辅题据饬甘肃事务、分廵西宁道副使李淮呈称自兰州至甘凉诸处、沿边一带、虽有墩台、缘坍塌不修、或窵远不守、或设立不系紧要、或紧要未曾添设、虽闻有挑穵壕堑而未必尽挑、有筑堵防卫而未必尽筑、有斩截岩崖而未必尽斩、合无就将附近该修该添堡寨、一并踏看估计、量其多寡、设立大小屯堡、修设之后、各于近堡去处、设立小教场一所。督令屯丁就彼习射。仍于适中去处。筑打小堡挑穵壕堑。置立吊板。以便趋避。若零贼三五骑近堡。瞭望的确。伏兵许其恊力勘捕等因、该本部议拟题奉　圣旨是准议行、钦此钦遵、俱经通行总制及该镇廵官详议参酌时势、着实举行、去后未报、今该前因、看得训导方仕誉奏称一节、为照设险御虏、乃安内攘外要务。今本官具奏前项事情。与往时各官建议。大要相同。其言似有可采。但称要于双伯羊川等处建立卫城。事体重大。况本官原系该镇土人。中间未审有无便巳损人、别项情弊、遽难议拟、相应勘处、
　　皇明经世□□□之九十九终
　　皇明经世文编卷之一百
　　华亭陈子龙卧子　宋征璧尚木　徐孚远闇公　吴嘉胤绳如选辑
　　宋存标子建参阅
　　李康惠奏疏（疏）
　　李承勋
　　疏
　　论知人安民疏 
　　重守令疏 
　　定经制以裕国用 
　　会议事件 
　　议吐鲁番入贡 
　　丰财用材 
　　条陈弊政疏 
　　辽东据处残破边城疏略 
　　论知人安民疏【知人安民】 
　　臣闻自古帝王治天下之要道、至简至易、在知人安民二事而巳、人曷为而难知乎、毁誉乱之、而四目四聪、或不能无蔽也、民曷为而不安乎、守令虐之、而监司不能振风纪以激扬之也、天下之本在君心、我　皇上奉天法祖、精明纯粹、君心正矣、而天下未治、何也、安危之机在君德、　皇上恭以守身、恕以及物、君德盛矣、而治効未臻、何也、葢由郡县之官、爱民者少、而殃民者多、为监司者、又多不肯秉公任怨、以督率其属、故也、臣尝稽之、案牍科差、一日重于一日。又尝察之闾阎军民、一年贫于一年。上泽虽布而不得下流。下情虽苦、而不得上达。奉诏宽恤事件。公然废格不行。奉旨蠲免税粮。肆意重复征扰。其它奸弊。百孔千疮。实政不修。虚文是急。　皇上有不忍人之心、无人为之宣播、而小民无从得知、　皇上有不忍人之政、无人为之奉行、而小民无从沾惠、太平之治、何日可期、伏望　皇上特降敕旨、切责天下巡抚巡按督察有司绳愆纠缪、使朝有善政。必及于民民有隐情必达于上。天下之官。厉民者去。而宜民者留天下之事。厉民者罢。而宜民者行。事有当为即为之。而毋以利害为念奸有当击叩击之。而毋以强御为畏事有当言即言之。而毋以触犯为虞。则所谓德之流行、速于置邮者、庶几可冀、至于两京科道、以言为职、亦多不能体　皇上求言求治之心、期年之间、不闻直言时事、间有论列、不过列举小事仅以塞责乞赐叮咛戒谕、令其展布四体、靖恭尔位略承顺之细谨。务为善之远图。于凡官之失职、政之失宜、知无不言、言无不尽、宪职举。则远近乡风。而郡邑之政无不举。言路通。则实事必闻。而隐伏之情无不通。何忧乎人之难知。民之未安也哉。然治道固非一端、振其颓而起其惰、恐无切于此者、臣言及此犹有私忧过虑、自古以来。刚直之才。果锐之气。养之甚难。而折之甚易。葢敢言敢为之人。利于善良而不利于奸恶利于公朝而不利于私室言路大开。容有一二伤于激烈者。人必从而诋之曰。此好名也。万一谴怒加之。则众相戒而敢言之气挫。言路暂开而复闭矣。抚按举职。容有一二行事稍过者。人必从而诋之曰。此有挟也。万一谴怒加之。则众相戒而敢为之志沮。风纪之职、暂振而复废矣更望皇上建其有极。过者抑之使就中。而始终保全。不及者勉之使企及。而不遽废弃。言或逆耳。当谅其心。事或逆众。当求之道。若戒谕之后。各官仍前畏避。不振纪纲以绳奸恶者。听臣等指名参究罢黜。以为辱台之戒。又或一时狂愚妄发。悞触雷霆之威。而心实无他者。亦望容臣等据实分解。以养直臣之气。周易泰之九二有曰包荒者。臣以为用之于听言尤切包荒之量。即大舜隐恶扬善之仁也。有曰用冯河者。臣以为用之于断事尤切冯河之勇。即文王一怒而安天下之义也。伏惟　皇上清明在躬、传心之要、得之舜文、其于修已以安民、修已以安百姓、特在善推其所为而已、臣等狂瞽妄言仰渎宸听不胜兢业、
　　重守令疏【重守令】 
　　治化之行。自守令始。守令之当重。人孰不知。然徒有重之之虚言。而不副以重之之实事。亦未见其重也重之之目有四。曰求之博而择之精也。曰礼之重也曰责之专也。曰任之久也。夫知府虽当久任。而州县亦不可不久。推官知县有行取之例。虽难以九年。亦必待二三年善政有闻。而后、可旌异之。又二三年素履无改。而后可行取之。更繁调简之例。一切毋以妨职业。然上有员缺。则下必逓迁。故欲久任之法必行又自爱惜人才始伏愿　皇上念天之生才至难。君之造就尤难。毋以小过而弃大用之才。毋以一生月而致终身之摈。在上既无轻弃之才。则下自无速化之术矣。近以言官建白吏部重守牧之职、而欲公荐天下之贤才、可谓得其要矣、臣愚以为州县正官。尤为亲民。择之尤不可不博而精。况京堂之荐举有限。人才之隐伏无穷。与其限之于数人。未若博求于天下。方今抚按于按属之贤者、巳有旌扬之典矣、但贤才众多。恐非一人所能尽知。而知之未必尽真也。用之未必尽公且当也。自知府论之。其辽佐则有同知通判推官之员。其属则有经历以下至州县正佐首领师儒之员。莫不各有僚属。又郡邑之中。或有志行高洁。甘于山林者。皆所谓天下之人才也。以僚属相与则贤否着于官。以乡士居家。则善恶孚于乡。见闻之间、知之必实。即汉法每州计户文秀孝之例使各举所知。不拘爵之崇卑不限数之多寡。摠以闻于知府而明扬焉。至于布政按察二司、亦莫不以所知属官乡宦为荐。因其所荐之人。吏部加之以访察之严。参之以众人之举。随才量地。授之以官。不举者申蔽贤之罚。谬举者严连坐之法。则求才极其广。荐举极其公。而选择极其精矣。夫士莫不愿伸于知巳。既受知于君子。则凡中人之才。犹知自励。而况豪杰之士乎。如是而守令之职。犹称乏人者。臣未之信也。夫守令之职。既精选矣。然使待遇之不隆。犹为未也。夫守令之于统莅最重者。莫如抚按。其参谒之礼。葢着为令矣。比来守令不问贤不肖。惟以奉承为臧否。跪拜频仍。守令之伤于治大半抚按监司扰之送迎踰境者。虽知为过礼而内喜喜则忘其恶自处不谄不渎者。虽知其为正而不悦不悦则顿忘其善或者争一跪伏之末节。而构成大隙。又于是从而媒孽其短。假耳目以求其瑕疵。植心腹以伺其阴私。甚而大张无稽之谤。指廉为贪。以正为邪。而论劾公排。考语私丑矣。　朝廷见其罗织之词。以为去之犹有余辜。而岂能尽知其中不能无负屈者乎。或未必遽去。而迁就为之所。使有道之士。不得行其志。而又蒙其污。故有高飞深逝之想。而不乐就其职。亦势之所必至者耳。流俗之见乃谓某官之贤如彼。近被挟私一劾。遂致如此。况吾曹众人可不曲意依阿乎。至于公事之是非。生民之困苦。天灾之迭至。真知其可忧者谁与。真以为巳忧者谁欤。天下之俗。愈趋愈下。以至于此。不急改弦而更张之。诚可为寒心也。臣愿申明宪纲。使各遵守。弗得违越。在上者固不可蔑视国宪。而责其过为承奉。在下者尤不可不知自重。而非礼逢迎。各官在任。果有异政者。更隆以殊恩。或荣之以爵秩。或劳之以金帛。或朝觐之年特赐召问。则遇守令之隆。又自　朝廷始不惟人不敢轻而守令亦知自重矣如此而不知激劝。职业未修者。臣未之信也。然任之不专。犹为未也。今之守令。守令之权莫重于汉故其时政文事行凡事必申请于监司。为监司者亦乐分其事。否则疑为轻巳。怒及而谤随之矣。不但提吏参官。而又尽收其政。至于琐细末务。委官规画。不复关白守令。既有成案。然后数刊大榜。饬以四六之文。付之施行。虽有土俗不宜。不得辄有变动。前官之榜乡民未及徧阅而后官纷更又至矣有志者稍有厘正。动辄获戾。僚属军民。见正官无专主之权。益动忽之。葢知上之人。必不听其自任也。复何善政之有。臣愚以为凡府州县一切事务。皆宜付之守令。不得分侵其权。或疑如此。使郡县得人则可。如匪人也。不遗殃于民乎。夫守令既经简择。得人必多。又礼之隆而责之专。图报必切。不幸而遇匪人。岂无所以处之乎。且臣亦非以为监司可废也。葢卑者分其繁尊者执其要治体当如是也抚按二司。但当公以照之。静以观之。分巡分守。或于岁终季终。考其职掌。而申达抚按。覆按其实。因其优劣。而课其殿最。不及则教。大过则抑。反复之而不悛。于是核其罪之所在。而去一以警其余。则贤者不至掣肘难行。而不贤者亦不得以肆其恶矣。守令之职专且久。而职业未修者。臣未之信也。然又不可徒恃虚文而巳。大抵天下未尝无不可救之弊。而患无救弊之诚。亦未尝无不行之法。患无行法之人。探本核实之论。提纲之论甚关治体惟在抚按得其人而巳矣。欲抚按之得人。惟在吏部都察院堂官忠赤肯任怨而巳。臣愿　皇上明敕各该堂官。如遇巡抚之推。必精择老成重臣而久任之。每岁巡按之遣。不论其次而惟其人。必得识达治体。有忧国之真心者而后及焉。如巡按四五次而举措中理。舆论攸服者。则查旧例不次超拜佥都御史按察使之职。否则回京考察之例。亦必见之行事。不可徒存虚名。葢在外臣工监司守令。有抚按以举劾之。巡抚则有科道以纠劾之而近日则虽同处。巡按亦间有劾之者矣。巡按一方。其任极重。劝惩之典。独缺可乎。夫　朝廷取舍必公必明。天下抚按。自不患其不得人矣。抚按得人。则其举劾必明必公。天下方面有司。亦自不患其不得人矣。虽然。监司者。守令之原。朝廷者。监司之本。故大学首篇极论修齐治平之道而揭其本曰。自天子以至于庶人、壹是皆以修身为本、伏望　皇上正身率德、以道修身、以身取人、则内而辅弼九卿、外而监司守令、皆得其人矣、王道之成、何远之有、臣不胜惓惓仰望之至
　　定经制以裕国用疏【经制裕国】 
　　夫量入以为出。是谓仁政。量出以为入是谓虐政。既不量入为出。又不量出为入。杂然而收。泛然而用。是谓无政。考成周之制、以四分制国用、每岁用三存一、以备凶荒、故三十年之通、则国有九年之积、汉之时则有计相。唐之时则有判度支。宋之时则有判三司。皆所以会有无而制国用也。近年以来、户部虽有会计之虚名。而无量入为出之实政。臣愚谓当因其名而举其实。通查一岁天下税粮所入、总计若干、经国之费、总用若干、首两京、次各边、各省直隶各府、每岁所入所出、俱查有的数、分为二目、仿周礼用三以足一岁之用、存一以备不测之虞万一所出多于所入。则会九卿于堂上科道官、各查凡百费用。有约于昔而浮于今日。必考昔之所以约者。宂费甚多但恐□可问而内不可问耳请而复之。又考今之所以浮者。请而约之。至干裒多益寡之道。拨此补彼又在临时通融议定。务使所出不踰于入之数。通将出入总数。攒造黄册一本进呈以备御览、然时有盈虚。事有因革每十岁一会而损益之此十年一会之大纲也若岁有丰凶。事有多少。每岁十一月户部会奏各官。通查某处灾伤蠲免若干。某处用兵该用若干。则以各处茶塩商税之所入者。补足钱粮正额。以备军国正支。其余杂用。一切不得縻费。汉毋将隆所谓大司农钱自乘舆不以给供养。葢不以本藏给末用不以民力供浮费别公私示正路也经制一定取之有经。用之有义而财恒足矣。
　　会议事件【会议规画】 
　　今日士大夫忠于谋国者、多以甘肃孤悬吐番内侮为虑、究其为说、不过两科、或曰必复哈密以固藩屏是谋非吾所能及也或曰但宜填实肃州。此不易之论然理天下之事者。必须自易以及难。不可舍近而图远。经理甘肃请自兰州始。将规画次第、开列于后　一复管粮部官、甘肃粮储旧有户部郎中一员驻札兰州、专理其事、催督民运区处塩粮召商籴买之类奉玺书而行、责任颇重、今摠制衙门奏革、而以职任付之分巡、边粮重计。废专官而令带管督催。不能如向之周备。其势然也。又分巡专坐兰州。则有妨巡历分务。不废巡历。则粮纳沿途跟随。一不便也。兰州守候。二不便也。平居无事。尚可支吾。万一羽檄交驰。巡历督饷二事俱急。顾此失彼。可不虑乎。今欲经略甘肃。必复此官。而妙选其人。此首务也。　一河西一线之路山多地少。必须仰给河东之粟。成化弘治年间西凤各府起运边粮。多是纳户自运。往往至于破家。后遂改为折色。每银一两。折米一石。彼处供事军卫管粮等官。将银给散军余人等。令其趁熟买粮上仓。领银则有侵扣抵换之弊。输纳复有守使加耗之陪。又银一入贫军之手。未免妄费。催征不完。遂多逃避。本为养军。实以累军。和籴之患自古道之此旧日和买之为害也目前饷军。全仰此举。难以一旦遽革。必须图之以渐。自嘉靖八年为始、每岁户部于岁计外、发银二十万两行令管粮郎中于兰州召商籴买。每银一两、籴米一石。时价纵贱官价不减但因时高下其耗以取常平。每石亦不得过四升。兰商买卖辐辏闻价既高粮必云集即唐人搬运之法但彼以官运此则通商耳兰州之积既多。招商以渐而及庄浪凉甘。二三年后将见肃州之商亦有可招而强军领买之弊政可除矣此后米价每石值银一两一二钱以下。则放折银每石值银一两四五钱以上则放本色若再如近日斗米值银三四钱。地方荒歉之甚。乃立二法。一。则令军士挨次东行二三日程就有粮仓分支本色是移军以次而就食于东也一则转搬兰州之积以救甘肃之荒是移米以次而渐入于西也转搬之役或借倩逓运之闲军。而官给之车牛。或顾甘肃之车牛而酬其脚价是又于运粮之中寓赈济之策也此其大略也。提纲于上而因时通变督饷中丞其人也专任而分理于下则郎中之责任也。各□民运皆宜□此葢兰州之积既实则甘凉之气自充甘凉之积既实则肃州之气自壮譬如人之一身。元气充足。手足自然强徤故诗称公刘迁邠。始则力于农事终则止帚附日众。有夹皇涧即芮鞫而居者也。释此不图而敝实力以事远夷外强中干。何以支乎。此勋所以断然以治兰为甘肃之先务也诸镇土俗不同、合行经略事宜、开列于后、总而论之。大要在于得人。得人为巡抚则调度中机宜。得人为总帅。则号令整肃边军气壮。而夷虏不敢犯。此二官既得其人。又假以事权而久任之则偏裨之属自然皆得其人。而大小庶政。无不举矣宜大二镇地方事体。大略相同。岁收则米贱难卖而病农岁歉则米价涌贵无买而病官又有势力之家。刁豪之客乘青黄不接之时低价撒放于农而秋成倍收。卫所之日贫由此五谷低价预买俸粮。而临仓顶名冐支此实官军穷困之根。若官库有银。趁熟而籴买则小民无求于彼而撒放之弊自清官仓有米而按月放支。则官军无赖于彼而预买之端可绝此不禁之禁也。辽东土广人稀最宜施营田之法副参游击守备等官军马。不必长聚城中。令各自择肥美之地据形势。立军营就将所领兵马常川驻札而分地以耕有警则听截杀。无警则就近耕牧所分地亩。永不起科不知兵者必以守城为言。譬之人家。镇城是其寝室。形势阨塞之地乃其门户与冲要之路也。门户有守。冲要有守。主人可高枕而卧矣若门户不守而惟寝室之谨。不亦愚乎。勋初至辽东宁远前屯、达贼每入、则径奔官路、掳掠人畜、后巡边择要害三道沟等处、设立三营。令官军将久荒饫土尽力开耕许其永不起科。一年之后。三营之军。遂有余粮达贼再无敢犯官道者。又沈阳拾方寺去处地土极美。但临边有山贼常登之以望内地。以是久弃不耕。遂筑墙包山于内。而于山顶立一大台以瞭望。虏寇遂绝沈阳至今米价为之独贱葢营田之法。且耕且守。大行则大利小试则小利。比之屯田尤为便利。宣大地方恐亦可行也榆林自米脂以西地涉深沙而行。车不可前骡驴驮负。三日而后至镇城东西边堡远者。又须十余日。驴骡自备料草巳重。所载正粮不能数斗。故转运最难。延庆二府差近而甚难已如此况西凤各府乎。延庆若熟不可不多买预积以备转搬也宁夏地宜五谷、兼有蒲鱼之利、人言黄河在天下皆为害。独宁夏为利偏关仰给本省二处。区处本色颇易。但不可缺乏年例折银耳。
　　议吐鲁番入贡事【吐番入贡】 
　　甘肃之忧在粮食不足。恐日后不能自守。而吐鲁番之患其次也。方木兰既降。彼之谋主已丧。虽诚伪不可知。羁住甘州。在我掌握。但须丰其廪饩以坚其止帚心。保其妻子以制其逸志。谨其防闲以消其它虞可也。带来沙诸夷就食于我者。闻巳大半各还旧居。若其果然。又边境一幸也。如有未去者速宜济以行粮。劝令早止帚本土。趁时耕种。在彼为长久之便。在我无肘腋之患矣。其入贡诸夷。于吐鲁番宜谕以沙诸夷。皆我良民。防尔扰害。远来附我。今已遣还尔等宜各守封疆。毋相侵害。则进贡之路。长久可保。若仍前侵扰。彼来赴愬。则当拘尔贡使。绝尔赏赐。依前闭关。不复容尔往来矣。于天方诸国使臣、宜谕往岁闭关。止因吐鲁番犯顺。尔等自来忠顺。不在所绝。今后宜依期入贡。□常贡一子　圣主义在柔远。不贵异物。毋得常格外别贡珍玩以邀厚赏。又闻诸夷入关。各官颇有求索。沿途又多稽难。宴犒之类。亦甚菲恶宜通行戒谕。毋致生怨起衅。至于哈密一事。固未敢遽议兴复。以劳人费财。亦未可轻议弃置。以辜沙诸夷仰望之心。姑羁縻之而已。其吐鲁番国势、昔有人自其国逃来、言彼国都东西可二三百里。南北七八十三。人以种植田猎为业。帐族散处。每帐能载者。三分之一。通国一起可五六千人。必数月而后合。命则其主延首领及散卒素有谋者。并入一密室谋之室中上铺红毯。其主南向而坐。东西相向。各铺白毡首领以下。依次就坐。主乃策其下曰。用兵如此所以小而能强我等出兵。若中国布如此陈何以破之。用如此器。何以御之。首领以次各陈其见。择一善者。乃杀牛设誓。期以必死。故每战虽败不退。最能支久。自彼国至哈密六百余里。经黑风川三百余里无水草。瓦剌多于此邀而覆之。自哈密至嘉峆关。一千二百里。亦有无水草去处成化时刘宁出军四十八日而后到。路虽近而行难故也。三子速檀满速儿有同母弟曰巴巴乂、最强、素欺其兄、异日必夺其国、异母弟二人曰、真帖木、忍帖木、仅能自存、彼将入寇。必驱沙、诸夷以为前驱、又约瓦剌以助其声势。使我镇巡有谋。宜结瓦剌以伐其交厚沙诸夷以为间谍俟其兵至肃州。我但坚守不出。小堡难守者悉并入大堡而坚守之。数日之后。彼之锐气无他。自然挫矣。我乃出兵二三千。立牢固营盘而守之。每出游轶以扰其牧放彼追则走。彼去复来。不过数日。彼将计穷而遁止帚。俟彼返路。我以精兵随其后。彼若来攻。固守而不与交锋。我无亡矢遗镞。而彼之进退狼狈。则瓦剌沙。皆将作难于彼。而我收全功。至于所以挑瓦剌沙者。又在将官用机用智。难预图也。
　　丰财用材【丰财用材】 
　　防御边患、虽非一事、总其大要、不外两途、曰丰财用材而巳。以丰财言之、月粮赏赐。俱有定额。此每镇经常之制。可以预而计者也。行粮料草。师出无常。此每镇不时之需。难以逆而知者也。弘治以前、每边在仓粮料、皆百万以上、陈陈相因、葢非一日之积也、后遭正德十五六年之间、费用俱尽、各镇仓廪皆空、宣大辽东延绥宁夏为甚、而甘肃为尤甚、姑指一事最易见者言之、如米每石值银一两。而官散折银六钱。是官军每月止得米六斗而少四斗。军何得不贫。米每石值三两。军多饿死。是官银三两。止当银一两之用。官安得不费。各边众口嗷嗷。皆咎巡抚不于有收之际。预买以省银。巡抚非不知出此。其如无见银何。人又咎户部出纳之太吝。然户部每岁额外解发各边官银。动辄至数十万。或百万。不为不多。然岁入巳尽。而上不足以塞请者之求。葢以数年之深弊。非岁月之可以骤举。其势然也。理财者自古为难。而在今为尤难也。臣尝备员各边颇识其俗。请举一言以赞末议之万一。曰预而巳。假如各边于岁用外。每岁预得见银二十万两别储之。岁小收则可买米二十万石。大收或倍之比之以三两折米一石在官获三倍之利矣歉岁得一石米值银三两军亦获三倍之利矣实边于屯田之外惟此一法葢各边谷粟之价。不论丰凶。十二月以前。其价尚可。正月以后。则日贵一日。商贾兴贩之术。亦无他巧。只是米贱则买于民米贵则买于官。若官府银有余。米贱时买于商。而以银折放官军月粮。米贵时俱发本色。官军咸□而商贾亦不得以年大利矣以用材言之、取边任之才。与内地异。边将之选。与文臣异。副参以下。又与大将异。大抵文臣之用于边者。论边材不出此数语当取其深沉有实材者为上。警敏识兵势者次之。而小廉曲谨。避谤远一者。非其人也。此种最能令人误认奇特其好名刻薄之徒。不可用之。必坏边事大将为贵持重有谋。能节制偏俾。而不专于勇。副参守备。但有地方之责者。固当选其勇。然非廉则地方受害。游击中军千总之类。是为军锋。必以勇力为主而不可责备。宜行各边总制巡抚会同巡按御史将见任副参以下。从公开注某人材器堪任何官何地、分别优劣、具奏黜陟、仍于属内体访。果有材堪将领者、坐名保举擢用。若大将内有不称任者、在京从科道、在外从巡按御史、指实劾奏罢斥、然边方之事。征战固在将领。戎务所寄实在文臣近来臣僚之选。皆重内轻外。而于外之中。又重腹里而轻各边。在边有声望者。不久多改内地。欣然以为升秩。或稍迟则人必慢易之矣。古称天下安危。其重在边。而臣又以为边地安危。其重在文臣。尝自历陕西查得各边仓粮。被官攒通同奸徒虚出通关侵盗者。动以千万计。时管粮兵备宪臣、多考察才力不及者、或老弱不振者、调除、不惟不能禁下人作弊。亦有身亲为之者。岂惟是哉。甚则身为巡抚。亦复効尤。边备奈之何其不大坏也。自　皇上中兴以来、宿弊一清、断无此事、然臣犹以为言者、弊俗重内职而轻边任。犹未尽变。而各边管粮兵备之选犹轻也。至如州县之职。尤为亲民陕西云贵四川广西边远州县、税粮差徭。皆供边之数。而抚养百姓尤安边要务各正官动辄半年或一年缺员。铨司间有除补。彼或畏难。径自舍之而去者有矣甫及数月。又以朝觐离任年余不肯复往者有矣。此风不变。边方困苦之军。受卫所之害而无人为革。边方愚弱之民。受有司之害。而无人为主。故我　皇上虽有尧舜之仁心仁闻而远方赤子、至今十年尚未得蒙至治之泽也、伏望　圣明留意
　　条陈弊政疏【条陈弊政】 
　　一止调操以实内地。我朝官军调操之制、肇自永乐初年京师兵少、调发中都大宁山东湖广附近官军、轮班上操、宣德正统以来、踵为故事、日益加密、除南方各省、未暇遽论外、如河南山东南直隶、俱京师咽喉。山西陕西。又中原形胜要地。各处官军。或调操于京师。或调操于各边。本地无军可守。臣昔备员陕西右布政使、经过潼关、询其实在军士、不过数名、惊问其故、始知皆在各边操备、后盗入商洛、镇巡官议欲赴救、无军可遣、河南山东直隶、武备单弱尤甚、以故盗贼纵横。莫可禁御。刘六王镗。足为前车之戒。臣熟知前项调操。官军在京。止堪备做工之役。在边则将领给私役而巳。供馈送而巳。于国有行粮料草之费。于私有赍送科克之苦。而又未尝得其实用。今昔相因以为旧规而不敢变。此军旅之所以日耗。而内地日益空虚者也。以工役军此大弊政如臣愚计、省行粮以雇游食。何忧工役之乏。以行粮而募土人。何虑边旅之寡。通将调操官军、留于本处、委官兼同民壮精加操练、如邻境有贼、则互相策应、又或一边告急、则合力赴援、如此贫军无侵克之害、地方得保障之功、比之不问有警无警、一槩分派调操者、强弱多寡之势、又不可同年而语、此一弊革而数利兴者也、
　　一足衣粮以恤边军、臣惟戌边之卒、烽火斥堠、终岁不休、锋镝死亡、朝夕不保、比之京辅之军、劳逸安危、何啻百倍、近年调取边军、征剿流贼、贯串于河南山东江淮间、又久屯京师、出入禁地、稔见内地军民、安逸脆弱、有子女玉帛之供、无饥寒危迫之患、未免有不均之叹。起羡慕之心。萌轻视之志。况又各边抚臣抚处失宜。将领剥削日甚。往往以衣粮不足呶呶于军门。擅杀不忌。推求其本。军情之所以易动者。因无恒心也。恒心之所以失者。由衣食不足也。臣愿　皇上敕下吏兵二部。查议各边抚臣。有不宜于边者、急宜置之、贤者久任之、或由佥都升抚、由副升左右、而不轻移动、粮饷不足、户部查议给足、不许将领克减、令沾实惠、而又察其疾苦、时其劳逸、彼将感恩图报之恐后、何变之足忧、如此则边徼安、天下安矣
　　辽东据处残破边城疏略【抚处事宜】 
　　臣因明春开原将有事于修边今冬先须亲诣彼处相度事势、规画粮料、过沈阳、涉蒲河、经懿路、循泛河、边墙处处倒塌、墩台仅存颓垣是边防之狼狈不独开原一处为然也。又行至铁岭、访旧疆界、今巳尽弃、约七八十里之广、西则三卫达贼直至定辽河。东则海西达贼。直至背阴山。中间止存一路。不及里余行旅尚被抢杀。田地曷敢耕种。若背阴之路不通开原之咽喉遂绝虽有智者不能为之谋矣。是开原之危急不独三万辽海二卫为然也。及抵二卫地方残破之状、官军愁苦之容、有不忍正目者、臣自任事以来、见得三卫军多逃移、极力招抚、未有应者、近蒙　圣旨大发内帑之金、又有钦赏之颁、然后逃亡来者颇多、昔日开原残兵不满一千、今四千有余矣、铁岭兵不满数百、今一千余矣、臣每见复回之人。处处驻马。询其生事。皆以手加额曰。目前感戴　圣恩。粗可度日。但恐日后卫所科差逼迫。出办不前难以存活。盖残破之余招来固难抚处尤难招来之后不继之以抚处则招来之人又将散而之四方矣譬之久病尫羸之人。必须一切屏绝外事。专心调理。庶有可生之望。若少扰之。则其死必矣。史讥刘琨长于招怀。短于抚御。臣以为不然。是时琨已承制公此论欲止帚恩　朝廷耳琨人臣耳。抚御之策非遇　明主将安所施。故有周宣中兴之圣而后能成劳来还定安集之功。今臣身处边方。幸赖　圣明在上谨具抚处事宜。除暂免屯粮、巳经会题外、今将查访过地方应合施行者三事、仰尘　睿览倘蒙采择施行、边方臣民不胜感幸、
　　一曰停马价以抚贫军、照得本镇官军、该出椿朋马价银两、每年春秋二季、收放买补马匹、给军骑操、系是旧例、但前三卫逃亡军士、今初招抚赴操、若又追征马价、巳难出办、况见在军士、不及原额十之三四、若又陪包逃亡军士马价。一人之身。兼偿数人之负。人情益觉不堪。合无将三卫拖欠正德十六年马价银两免、追、待后年岁丰熟、另行议处、庶贫军不受逼迫、
　　二曰停造作以恤边卫、照得抚属每卫一年额造盔甲腰刀各一百六十件、弓张撒袋各八十副张、长箭四千八十枝圆牌四十四面、该料银七十二两、该役匠作数多、臣至三万辽海铁岭三卫稽考军器、询其匠役则以被掳逃亡为词、查其物料、则以年荒犯欠为解、欲将管局官员、重加责治、见其身寒体羸、不胜鞭挞广询博访皆称卫所委的无人无料、难以造作、查得各卫见在造完军器处处有余、足彀数年之用若将三卫军器免造二年、未至缺乏、
　　三曰省繁文以杜科扰查得所属二十五卫每年造册缴报、起数至多、缴吏部三件、缴户部十五件、缴礼部二件、缴兵部九件、缴工部四件、每造文册一本、辄用六七本、一立案、一缴卫、一缴都司、或守巡苑马行太仆寺、一缴该部、一缴该府、一奏缴、虽是旧规、其实无益、边方纸张难得。能书者少。远路买纸。高价雇人都司等衙门、差人催迫驿逓被马骡口粮之扰。卫所被供送打点之扰。解册又有盘费解扛之扰。科敛纷然。贫军受害。若文册足以革奸弊。存之可也。足以备查考。存之可也。臣昔历任户刑工三部属官。亲见解册既到。置之高阁不为虫鼠之所毁伤。则为奸吏之所费用。并不曾见于缴到册内。查出何项钱粮以充国用。但以其旧规而姑存之。巳为过矣。况又有不系旧规者。乞敕各部将前项文册、查照缓急、何项止造一本、何项止类总数何项通行减免、免一分。则民受一分之赐。以一方一起计之若费财不多。若通天下计之。则其费多矣
　　皇明经世文编卷之一百终

《皇明经世文编》　（101～114）/五百八卷　（明）陈子龙等 选辑
　　卷一百一　　李康惠公奏疏（疏）
　　卷一百二　　梁端肃公奏议一（疏）
　　卷一百三　　梁端肃公奏议二（疏）
　　卷一百四　　梁端肃公奏议三（疏）
　　卷一百五　　梁端肃公奏议四（疏）
　　卷一百六　　梁端肃公奏议五（疏）
　　卷一百七　　柴司马奏疏（疏）
　　卷一百八　　丛司马奏疏（疏）
　　卷一百九　　王晋溪本兵敷奏一
　　卷一百十　　王晋溪本兵敷奏二
　　卷一百十一　　王晋溪本兵敷奏三
　　卷一百十二　　顾文僖公集（议　书　叙　记　杂记）
　　卷一百十三　　梁文康集（疏）
　　卷一百十四　　杨石淙文集一（疏）
　　卷一百十五　　杨石淙文集二（疏）
　　卷一百十六　　杨石淙文集三（疏）
　　卷一百十七　　杨石淙文集四（疏）
　　卷一百十八　　杨石淙文集五（状　书　记　杂记）
　　卷一百十九　　杨石淙纶扉奏畧（疏）
  </div>
  <div class="pagination">
   <a href="皇明经世文编_page33.html">
    上一页
   </a>
   <span>
    ...
   </span>
   <a href="皇明经世文编_page29.html">
    29
   </a>
   <a href="皇明经世文编_page30.html">
    30
   </a>
   <a href="皇明经世文编_page31.html">
    31
   </a>
   <a href="皇明经世文编_page32.html">
    32
   </a>
   <a href="皇明经世文编_page33.html">
    33
   </a>
   <span class="current-page">
    34
   </span>
   <a href="皇明经世文编_page35.html">
    35
   </a>
   <a href="皇明经世文编_page36.html">
    36
   </a>
   <a href="皇明经世文编_page37.html">
    37
   </a>
   <a href="皇明经世文编_page38.html">
    38
   </a>
   <a href="皇明经世文编_page39.html">
    39
   </a>
   <span>
    ...
   </span>
   <a href="皇明经世文编_page35.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
