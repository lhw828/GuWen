<!DOCTYPE html>
<html>
 <head>
  <meta charset="utf-8"/>
  <title>
   皇朝经世文新编续集 - 第 31 页/共 52 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皇朝经世文新编续集 - 第 31 页/共 52 页
  </h1>
  <div class="content">
   无
可仑比国
七千九百九十二元二七仙
五万三千四百五十七元八八仙
古巴国
一千七百八十五元三四仙
无
智利国
一十七万五千三百八十五元五八仙
六十七万六千四百四十二元四八仙
厄瓜多国
二万零五百九十九元九一仙
九万八千六百四十三元七二仙
西班牙国
三万七千八百零八元九二仙
十七元
美国
六十三万三千一百九十一元五七仙
九十七万四千五百七十五元三七仙
法国
三十八万六千三百六十一元三二仙
十八万七千二百三十一元一
英国
一百五十万六千一百零四元五二仙
三百十九万三千七百七十八元七一仙
意大利国
十六万六千三百三十五元五四仙
三千四百六十五元四一仙
乌鲁圭国
七千六百五十六元三八仙
无
　 
进口共计四百一十万零三百五十五元七七仙
出口共计五百五十八万四千四百四十二元九五仙
出口共计五百五十八万四千四百四十二元九角五仙　秘鲁物产考　鹤龄省　金矿　银矿　硝矿　米官耶兽名其皮可以为褥贵重异常　耶马兽名似驼而小能负重致远　标拿省　甘蔗　白糖　火酒　棉花　胡椒　苎麻　煤矿　煤油　火因叶　五谷　白蜡　草帽　加非　戈起尼育虫名粤语名之曰●益米为染红色之用　金鸡纳[药](乐)名为治疟妙品　古士姑省　葛槁草名作竹个辣豆之用煖[胃](胄)温润　葛加草名似茶而小能止渴润肺　加非　靛青　黍米　火因叶　竹个　辣豆　羊毛　珍珠　银丝器皿　莫苟话省　弥糯酒　金鸡纳　土口皿　罗力多省　木料　葛稿　桂皮　生漆　沙巴理耶药名主清血热　硫磺　树胶　衣加省　棉花　葡萄酒　海岛粪　王加末力加省　水银　煤　海鸟粪　土货出口运赴各国等第表光绪二十四年海关册报　英国第一　智利国第二　德国第三　美国第四　厄瓜多国第五　法国第六　可仑比亚国第七　玻璃斐国第八　中美洲各国第九　义[大](人)利国第十　中国第十一　日斯巴尼牙国第十二　巴西国第十三　比利时国第十四　墨西哥国第十五　葡萄牙国第十六　阿根丁国第十七　全国土地分三第西北一带最为肥美天气和平时有微雨颇宜耕种在安达斯山左右者亦称沃壤居民以畜牧为生若东方诸郡均野番所居时有雷雨土地硗薄秘人视为石田也　滨海各省海鸟云集其粪可以灌田为出产之大宗均运赴欧洲销售盖鸟粪中有硝磺气故能生物格致家谓鸟粪一旦可抵马粪二十一旦牛粪三十八旦者粪二十二旦人粪十四旦功力云　各省田寮连种两年之后必停种一年谓地力已衰宜稍加休息其实尚未得灌溉之法耳　沿海居民以机器者火土口皿颇为洁净国家亦定税例征之平民隽带若逾五十磅即以私贩论矣　煤油磺以标拿省为最昔不知制法其质不清今延欧洲化学师用药水重炼则不让于美国矣　蔗以制糖而余汁即以制火酒销售欧洲厘税极重　金奚鸟纳之树产于南美洲惜不知制法皆运赴欧洲制成霜后日语谓之加国加　耶乃运赴各国销售也　各省所制银丝器皿用手工而不用机器颇为工致足与中国相疋欧洲各国不及也　各省所产五榖不敷一国之用故白米均系华商由内地运来麦则由智利运来也　南北境各山内土人约五六十万獉狉未化日语为印的育译言野人也以羽毛为衣服以竹石为弓矢穴居野处不与外人通外人亦不得而至焉故山中各[矿](磺)无人开采而物产亦未详悉也 
　　日本内政                                                
日本之输入文明也不过三十余年而其人之智力之爱国心之同化力已占文明诸国枢要之地位其进步之迅速真足动世界各国之惊叹方日清战役未兴以前居其地者详察其文明进步之状态亦夬不料其数年之后忽现此大替势力盖日清一战实为日本文明发见之始无异在学生徒离教师之监督而表示独立独步之能力也西洋诸国昨方见其为学校青年之生徒忽焉而出其强力与世界相颉颃而为黄色人种之教导安得不起而惊骇耶于是三国同盟以制限其成功萎衰其势力抑塞其妄想而战争之效遂为所夺矣　俄国连合德法二国迫日本弃旅顺港及辽东半岛以日本占据两地清国帝都及政府不免危险且有碍朝鲜之独立永害东洋之平和为辞当时日本政府无力抗拒遂弃其战胜之效然俄国以周旋之故欲得报酬遂自占旅顺口而遗日本以直隶要害之威海卫　英国初以三国同盟为非私表同情于日本而自处于局外然以英国旧来政田各观之非自然之态度也及俄国既占旅顺口果发现其本色以对抗俄国势力之名说日本而占威海卫　法德二国虽不直接强夺日本战胜之效然法由是以得广州湾德由是以得胶州湾故评当时日本之地位者谓为鹬蚌相争渔翁得利盖日本当时所得之纯益不过战史上有名誉之一事而已虽得清国之偿金兼有台湾及澎湖岛然台湾之乱无已时澎湖岛一不毛之地耳　日本国民闻此干涉意气激昂而政府不为改其方针惟谋扩充陆海军冀他日不再受此暴戾之干涉　此新强国之动作有极可惊者即以己国资本于无多岁月间能使工商各业陆海两军皆具第一等国之资格以占极东经济之优势嗣后海军之发达必较今日为迅速有欲解夬极东问题者不可忽日本之势力也　其经济进步亦甚迅速然一切设备未尽而工业机械创设过多经济界若有恐慌恢复非易加以政治感情之冲突议会之困难而政府之苦衷可以想见已　欧洲诸国见极东有勃兴之工业国不胜惊愕然可少安其心盖其经济尚在幼稚之日也　从来西洋诸国人不易知日本之内政今试为研究而论之　本年三月十五日发刊之远东报曰日本近日之危机在其内政私欲相争横行不止其结果虽不能遽断然使今日乏学识求虚荣之青年得权威而立庙堂其危险恐不可计也云云●远东之言盖由本年五月至七月内阁之摇动而误今其事已过略述如下　日本移西洋之文明动世人耳目者二十年于兹矣而于其内政未尽观察者不免有日本欲效西洋之所长而去得其所短之叹　其实现时日本政治界之困穷不在时期未熟急激采用国会制度之故夫国会制度固极元妙欧洲旧国能结善果亦甚非易而是等文明国虽保守党思想亦甚宽大其进步党自由党急进党又云社会党各有政治经济之学识而解决国家之问题力颇充足然观日本保守党曾未脱旧时积习自由党有议国家重要问题亦乏学识经马念日本一千八百八十九年采用此制迄今十二年尚余失败历史之质者正非无因也　欲审日本现时之态状当先观其往事盖日本为东洋采用立宪制唯一之国家以一千八百八十九年二月十一日发布宪法其大纲场保护人民之权利保证信书之秘密信教新闻结社之自由皇帝有绝对之主权综上下两院而成立法部议会每岁一集有参与立法议定豫算之权　就政治言之在日本国可分藩阀与政党二派藩阀虽极少数而占内阁员及文武枢要者多盖一千八百六十八年王政维新实由若辈赞助之力其中尤占枢要者为萨长而西乡大山桦山松方山县桂井上青木伊藤氏属之次土佐而板垣伯属之次肥前而大隈伯属之彼贵族院议长及国民同盟会会长之近卫公爵者京朝公卿亦皇室苗裔也凡此皆明治之元勳亦称元老者也　日皇当内阁动摇之时常召以上诸人或旅见或特见详询之而后夬定故新内阁之组织颇不难然近时内阁动摇竟使此巩固之基渐就分裂是不可不究其因果也日本政党由各种之人而成故其组织自有一种异状党员之中固有素受教育正直可信之人其无学好名精神腐败而卖其说者亦复过半其较有进步者为自由党及改进党此虽分二党当欲推倒[政](致)府代继其任之时车取为相同之举动其所主张者则举国投票之权大臣对议会之责任国民有参与国务之权是也
一千八百八十九年以来政党反对政府稍得豫防藩阀之弊所争者在一千八百九十年至一千八百九十四年之政治众议院遂于一千八百九十三年至九十四年受解散之命凡二　日本政府知此等争竞无益乃转其攻击之锋而导之于外交条约改正与朝鲜事件之解夬诚当时政府之至好机会也一千八百五十八年日本与各国所结条约认各国领事在本国之裁判权至此己国法律之无弊遂建改正前约之议至一千八百九十四年英美二国先将新条约画押是日本政府之大功也　朝鲜事件更为重大问题致成日清战役维时众议院舍政党之私争以非常爱国之心全院同声议决三亿万圆之军费　然至和约既成而各政党之反对运动又起且力攻三国干涉而战胜损交力之所由然有爱国心者终不久而止其反对之声　一千八百九十七年大隈伯率进步党与板垣伯率自由党相接不顾总理大臣伊藤侯之防范而合称宪政党其目的在废藩阀内阁组织政党内阁常在议会攻击政府专以此为方针伊藤内阁卒以此罢而大隈伯代之虽然宪政党之成惟以倾倒藩阀内阁为目的其组织后之方针纲领皆未定故不久亦自解散　于是山县内阁成山县大将退让政党联络议员改正选举法以图内治之平静又恐其不能持久乃谋转国民之耳目于外适北清事件起列国咸有关系山县侯欲树日本之优势于极东转民心于外事使内阁仍其平静夬然表干涉北清事件之意然财政因以支绌伊藤侯以其主义之自由人望所归于日本政府有大势力乃以此时宣言不干预山县内阁之政田各而私为一政党之组织　伊藤侯之组织政党称立宪政友会宣言百事由宪法行不认大臣对议会之责任山县侯知不能与之争遂辞职　于是元老及国民舆论切望伊藤侯组织内阁不止侯以其党基础未固且多病为辞不遂终代山县而入内阁　伊藤内阁操元老及自由党协同之纲领其内阁之巩固行政之美善人所共信也而实际乃反之　伊藤内阁所遇之艰难即在贵族院昨年政府提出豫算众议院以多数决之然贵族院悉与反对竟至两院冲突而人人为伊藤内阁危　当此时也经济上之恐慌起于全国其故在行政止滞输入独多而货币渐告缺乏一千八百九十六年来虽为继续前业募集公债仍有不能应手之势　时渡边大藏大臣不谋于伊藤首相又不报告金银兑换之景况而独公言现行财政法规终不能依外国资本以行舆论为之激动于是渡边建议欲销除所筹铁道电信经费六千万圆各议员有受创业人贿赂者起而拒之且以当时外交平静欲移清国偿金中所提准备军费之六千万圆以为交通事业之用渡边大窘乃请于伊藤侯欲上奏天皇束力裁而伊藤侯不许　五月一日伊藤首相以病辞职大抵因元老之分离议会之分裂迫而为此也　自是内阁动摇六周之久而不止虽[屡](属)被天皇征召政友劝告而伊藤侯去志终不为动　于是组织内阁之命下于桂大将桂大将知此时结萨长元老与结自由党皆不合时宜因转而结贵族院之软派议员而未为阁员者故今之内阁其所属不甚分明而有调人之性质于是评议纷起有谓为军人而非政略家不过规仿山县大将者有谓为慧敏之政治家尝为陆军大臣于山县内阁之时而巧袭其地位以得伊藤侯之宠将来必见机而辞职者　新内阁其将傚山县侯不顾财政之困难而张势力于极东耶抑傚伊藤侯取温和之方针永避俄国之冲突耶吾人今不知之　或曰桂子爵侯北清事终将不复起公债祗就国库之所有经营国家之事业然桂氏用此温和手而以元老之分裂终恐不免艰阻幸系属山县或可得贵族院之赞助然众议院中党派纷纷恐终有反对者立宪政友会虽以伊藤侯之退隐与星亨之被刺稍有动摇而仍谓新内阁必与联合桂内阁若不与政友会同意不可不结他政党且以机密费笼络政友会之背党者以为己助而取多数于议会议会召集期去今不及三月此殆为桂子爵不可忽之战期也　日本无社会党又无宗教之危险故政府无处置此等之苦心虽然农工之现状当改革者不少然兴起事业非其国家财力之所及则政府所亟当改革者惟裁节元老之势力登用少壮有为之人才庶可以稍泯不平之气欤　日本政党之希望在改正宪法立举国选举之制俾国民之意见得与议会相贯彻虽然国民之社会标准议员之德义心尚未足以语此极其所能不过扩充现时制限选举之成法保证议员代表之真际则旦夕尚有可期也　今内阁不遇保守党自由党之反对果能有解夬此等问题之时会及伎俩否吾意本年议会必当寅此答案矣
总之明治政府今已一新其面目昔之元老分为二派又无互相结合之望山县侯虽率贵族院霸于此方其数不多且以与天皇有密接关系不能甚抗内阁而彼方之伊藤侯率所集国民代表之众议院殆在独立独步之地位故将来首相于众议院必不能翻弄之而只可援引之其所要求苟未至败坏上院之保守思想者即不可不周旋之夫当此大难之时而能无过失者盖非非常之人不能今之内阁其果有此能力耶抑竟无此能力耶诚不能无疑也　大抵目前之状兄夬难持久以日进月步之人民而欲完代议之制行举国选举之法明大臣对议会之责任亦自然之势日本之必有此时机可无疑也然非几经内阁之变动政权之争夺聚散离合而老朽政治家乌能由政治舞台而退耶日本人有年达六十不能取政治之说果尔则所谓明治元勳者人人已达六十而当由政界退出矣三十年来彼等功绩非小然徒掌握权力而不养少壮有为之后生甚可惜也　日本内政之危难无害于极东之平和日本政府且乘北清之事转国民之反抗心也虽然政府夬不能如一千八百九十四年日清战争时受政党之同力赞助且不免有内讧外患交集之虞今日本国内所现排外之心日盛一日贵族院议长近卫公爵与其政友组织一国民同盟会其目的在遏欧势之东渐而保存亚洲之大局其赞成员皆占各省地位此会报曰东洋报一月发行二次用日英清三国文字其第一期有今日本进列强国为清国韩国暹罗国及印度国等亚细亚诸国之国力代表者之语又有近卫公爵所着之满洲问题公常欲为满洲解纷争而置之各国公保之下是义也公殆将推行于韩国虽然公亦曾思此会有混乱极东之力耶　日本素无与俄开战之筹备仅送一师团于北清而财政已见拮据其目前财政问题之苦固极谋解脱之也英国新闻纸虽屡以俄国对满洲韩国之危殆为言而日本不为之动可云至幸盖日本政府务图国利而仍希望平和洞悉英国新闻纸目的之所在而不为所愚也　前泰晤士报尝曰日本在韩非有意欲开拓版图惟期扩张商工业而已维持韩国之现状者日本政府所希也故韩国问题日俄两国之间意见不致冲突者由日本之政策严正和[平](不)其军备以防御为限日本不与俄国争武力之胜利于韩国而经济之竞争则不稍弛当其承受云南韩国公债千二百万佛郎时日本为建筑京釜铁道即募集起业醵金六千三百万佛郎之金于内地虽财政竭蹶而募集竟告成功其事业则起一千九百一年九月迄一千九百五年而可毕　法国见日俄之相接近日英之相疏远自当赞美七月十五日对赖美尔报曰日本今益与俄国相亲此外交社会之通说也某政治家语该报访事人曰日俄同盟自创议至定约不过六月然观今日之状态要不足惊云云由此观之日本不与俄争韩国之版图而与俄法相合以期在厦门福建等处得遂所欲未必无其事也昔年三国干涉辽东日本颇见温顺北清事起对同种之暴行而能与文明诸国通力合作以行文明之战西洋诸国安可无以报之耶
　　西报论澳洲宜禁止亚人　附跋                                           
英属澳洲议院拟立新例嗣后非白种人不能旅居其境闻者不免惊骇故将其地情形略论于下以见其事之所关非浅　澳洲情形与美国十九世纪初叶相同地广人稀财源盛旺各国人民纷来沓至澳洲近状亦然地利饶沃凡生齿繁盛之国无不移民往居昔美国以人少之故宣言如有欲移民往美者美所深愿澳洲则不能一律办理在地球上所占形势与美不同且今之时局亦与百年前大异当时迁往美国者无非欧人而以英人为多既为白种往者虽众无损美国文明教化若澳洲则来者多为亚人以亚洲之国人数众多如中国日本印度者相距为最近也之数国人往居澳洲诚属无益澳洲方望日进文明故容纳亚人殊足为梗　中日两国人民往澳者厥数甚巨计二十五年华人到者日众议政院征收人税以为阻止之计然亦无效近年日本人赴其地者亦日有增益议政院尚未设法限止至印度人近数年内由澳洲与印度订立合同募往操作者亦复不少　凡由亚至澳之人文明程度以及日用起居与白种人大相迳庭白人与居恐易染其俗统观全洲以北部人数为最少而亦最近亚洲若许亚人前来则将来北部必全为亚人所占此外各省华人其数较在美国约多五倍虽与白人相处久终不能捐弃故俗渐进文明所谓禁止华人所关非浅者此也至日本人之来澳者土人恶之虽不如华人之甚然其不能则效西国之文明则与华人无异土人不甚相憎者则以其来较华人为少耳至招募印度工人亦须禁止因印人至后亦与其地文明有碍故澳洲议院设法禁止亚人之举诚不可缓　美国重申禁止华工之例亦同此意或谓禁止华人中国政府必谓各国俱无此禁独美国与澳洲为之殊非公道日本亦必谓己国已入公法与欧洲各国平等日人之往他国者其教化程度未必逊于他国人之来日本者日人并不阻他国人之来何他国不愿日人之往然若如此顾虑此事必无成效我等欲保全吾国教化岂能复问华人日人之意为何如哉查议院限制华人日人成法或征人税或验资本然终不足以拒绝故现欲实行禁止之法非别筹良法不可　所谓良策者奈何曰凡人之至澳洲者无论其来自法美德义中国日本一抵本埠必先具示政府政府察其人果有学问不至有累吾国教化始许入境此事必须从速举办愈迟则办理愈难若仍拘守旧例谓来者皆宜以平等相待则他种人愈集愈多土着无计谋生久必酿成乱事故今日之禁异种人即所以保全吾白种人也译美国三月而利费报 
跋曰呜呼西人当今日岂有公理之可言哉吾人当此后岂尚有栖身之地哉澳洲议院以欲禁华人旅居之故特造为种种奇说创为种种新例期于如愿而后止乃其所造之说则固有不可解者其言曰澳洲方望日进文明故容纳亚人殊足为梗又曰凡由亚至澳之人与白种人大相迳庭白人与居恐易染其俗词重旨复一言以蔽之曰欧洲文明亚洲不文明而已然如日本者不久与诸国同列于公法内乎诸国于日本不尝引而亲之以平等相待乎今岁英与日本不尝有同盟之约乎而犹谓其不能则效西国之文明此果何解也耶彼亦自知其无可解说也乃特以不解解之曰我等欲保全吾国教化岂能复问日人之意为何如则固明谓我欲禁日人则竟禁日人云尔我不欲谓日人为文明则竟可谓日人为非文明焉耳呜呼以自命文明之人而有此武断之口吻而犹以文明自居此又何解耶我国自近年以来国势既积弱不振而出洋谋食诸人内之既不能得　国家之保护外之复不能同心同德为自相团结之计诚无解于西人之藐视然以高自位置不可一世之白人而犹鳃鳃焉以沾染为惧一若与华人同居即足丧失其文明者然试平心论之若使吾国之势力与欧洲同吾民之气魄与欧洲同彼敢出此言否耶彼其所谓文明者固难于保存若是耶此又何解耶且既已藐视我华人谓为不可与同君羊矣则固宜足不涉亚洲之地目不见亚洲之民以自表其为怀清履洁完全无缺之人则犹之可也而今之至中国者则固纷至沓来生于斯长于斯聚族于斯日增月盛无有已时余若税务司若教习若武员若工程师其交力用于我　国家者尤不可枚举夫华人往彼自食其力则谓有碍于其文明欧人来华有利可图则初不以为嫌岂若而人者固皆德性坚定根柢深厚虽与华人同处固能自保其文明不致丧失其在本土者一与外人亲近即不能保其固有[耶](邵)此何解耶西人恃其商务之雄横行天下所向无敌遇有拒不与通商者即指为违天必多方逼迫遂其愿而后已中国今日商务固万不能拟议及此然彼以商来我独不可以工往乎近者会议商约西使至以任外人在内地侨居一欠逼我当事之许诺夫许己之来而不许人之往有施无报有取无与所谓文明者果如是耶此又何解耶议员之论通篇皆以亚人往澳有碍文明为言惟篇末特终之曰他种愈集愈多土着无计谋生久必酿成乱事是为图穷而匕首见言竭而真情露质言之曰不欲使澳洲之利益为华人所分取而已矣必欲使澳洲之利益任欧人之垄断而已矣岂果有深意哉呜呼观澳员之论议则西人当今日岂果有公法哉强法而已矣强则何所不可我欲生则生之我欲杀则杀之我欲容留则容留之我欲驱逐则驱逐之古所谓欲加之罪何患无辞者也与之并立于天地间者非我能制彼即必为彼所制甯有幸哉今吾国朝野上下方且玩岁愒日不思来日之大难求所为自保之方其尤者方且存一托庇宇下之志以冀覆育于外人得以畜田园长子孙如故其亦未知外人之情势矣
　　澳大利全洲情形                                           
西四月伦敦温故四季报云我英属澳大利洲分列七省所置官守有由英国派员管理者有由民间公举自治者七省之名曰鸟修威劳曰域多利亚即维克拖利曰君士兰曰修符曰西澳大利曰塔斯马呢亚曰鸟丝伦即新西兰全洲居民有五百万户口之繁已等于苏格兰矣全洲天气和煦土地膏腴宜于农事近三十年间其进步极速以近十年论每年出口货有一千八百万墩出入口物价共值六千八百万磅畜羊一业合地球而计彼居四份之一其他牲畜繁殖如本年共有一千四百万头内有马二百万头种植五谷之田每年收获约值价二十四兆磅植草之田尚未入计肉食蔬果运出外者递年加增今年牛奶运至英伦价值四千万磅所出之麦麦丐运往别处者合地球计之澳大利居第六等五金出产以黄金为盛近四十年间扯计每年产金一千一百万磅居民不过英国十份之一而每年征收税饷有英国三分之一去年铁道进欠一千万磅税关进款一千万磅邮政电线地税等项进款一千万磅是年共进欠三千万磅其政治修明人皆知书　鸟修威劳省地分三第一襟山带河蜿蜒有八百咪远另有支河十五可藉以溉田且土壤肥沃天气和畅第二由北至南多大山高有一千尺至七千尺山下溪涧极多可以种植畜牧第三西边皆平原圹野有一大河长一千七百咪沿河边俱为原隰亦最宜畜牧一省中分设上下议院上院员由英国派遣下院员由民间投阄公举雪犁为鸟修威劳之名镇以泼昃纯海口为门户由太平洋入泼昃纯海口有无数小洲其形势天然全省有四百五十五处为商土每年进口有茶酒食物牲口衣服棉料五金煤炭银圆金叶图画器械等物价值二千二百磅出口货则有羊毛金银铜铁羊烛罐头食品牛油牛羊皮牛马羊五谷等物比进口价值多二百万磅其出产以羊毛为大宗鸟修威劳一省养出羊四千八百万头去年雪梨城沽出羊毛四百十二万五千一百三十五捆每捆约重四百磅无论都会村落皆有书院或由公家拨欠或由民间捐款为书院经费童子有不读书者罪其父母亲属故人皆识字而其楼阁之宏丽可比英伦焉　域多利亚省昔日为鸟修威劳统辖八百五十一年自立为一省地虽少而物产极盛地之袤广由东至西有四百二十咪南至北有二百五十咪其政令由民自理此处丰草长林极宜农务故各处农人多鸠集于此歪劳搬拨伦及鸡隆三处海口出入船艘极众自立之年居民探出金苗极盛天下之人趋之若鹜又常得时雨和风遂成乐国四围林木干霄蔽日有大木高至三四百尺者山花野草四时妍发万山重叠皆矿石产也农人到此删除林翳种菩提树及作牧场巴劳辣科劳士基猎边地高三处为著名金矿又有白铁煤炭青铜等矿每年运出口值价一百万磅至今居民有一百二十五万多是英种每年生死人数千人中生十七人故生数常多于死学堂林立教习有四千二百人每年学堂经费六十二万零九百八十九镑更随处有藏书楼任人借书展阅其政治美备过于英伦船艘略少于鸟修威劳载重约有四百余万墩又其每年出口货物所值既富以该地一百二十五万人计之每人约值五磅零十五司零出口货物价值每人约值九磅出口羊毛价值二百二十二万五千磅合计澳洲出口之羊毛一百份彼值十一份每出产牛马羊共值一千零四万五千磅出口金价值二十一兆五百十三万七千磅合澳洲每年产金价值三十二兆零五十四万五千磅八百五十一至八百九十四年扯计每年产出金四百万磅域多利亚一省自初采金至今日统计共产金二十三兆七百万磅合澳洲产金而计彼值一百份之六十四凡英属地耕稼以此地为最近日新辟之地极广我英人更宜在此经营垦辟也　君士兰省开辟稍迟为澳大利第三等之大地其地之广倍于鸟修威劳八倍于域多利亚五倍于英伦由北至南一千三百咪由东至西九百咪海岸环绕长有二千二百五十咪其地如此广大故土性与气候各处不同气候有和煦有炎酷有一大山横跨海岸长约五十咪四围有小溪而清泉活泼足以灌溉田园皮厘士滨城乃君士兰都会之地距么顿士卑海口有十七咪近十年间户口渐蕃即皮厘士滨一处一千八百八十一年五咪里内容居民三万九百五十五人至今日容居民十万余人其屋宇宏敞比于英伦君士兰一省前十年仅有居民一万六千九百零七人今有五十万人每年生齿甚繁每年一千人中生三十人死者十一人此地人民之数土着居百分之五十二英人值百分之三十七其余则有华人日人及檀香山欧美洲诸国人前数年尝出严例禁逐华人故华人踪迹渐少学堂善堂工艺堂随地建设由公欠佽助其每年出入口之货倍于鸟修威劳三倍于域多利亚四倍于南澳大利西澳大利及塔斯马呢亚独鸟丝伦可比较焉
八百九十七年冬季入口货价值一百二十八万磅出口货价值二百五十二万三千磅除金不计此处五金矿尚富现尚有未搜出者金铅铜铁煤最盛出口金倍于鸟修威劳马口铁亦极盛每年采出价值三十万至六十万磅煤炭亦多其耕植之法有不近溪涧者则用机器穿井抽水溉田初辟之时人皆以畜羊贩羊毛为事今则更留意于农业田园共有三十六万四千亩以种麦为盛八百九十六年木豆寸麦三万六千亩终岁收麦八十万零一千筐更多产谷薯蔬果牛奶牛油有四千人制牛油每年制出四百万磅气候温和宜于畜牧近十年间养马四十六万头牛七百万头羊二千万头者十万头今每年出口羊毛有六千万磅近数年间始种蔗今种蔗之地有一万亩制得糖一万五千墩故凡种蔗之家无不获利去年出口货价值九百万磅货物俱输往英伦及英属地入口货价较出口货价仅得其半欠国债三千磅今将进欠摊偿亦渐减去去年正月进欠二十五万磅今年正月进欠比去年增多一万磅去岁正月支出公费十八万四千磅今岁正月省去公费一万一千磅地方之广大每口人可得分地一咪丁方而耕地大物饶无论养何等禽兽种何等蔬果皆能孳乳畅茂铁道网织转运便利且五金多产凡人到此地不必多挟资本若身驱骁健可耐劳苦者即钜富之基也　修符省即南澳大利由北迤南长一千八百五十咪由东迤西阔六百[咪](米)海岸环绕长有二千咪全省计袤广有九十万三千六百九十咪丁方居民四十万大半是英人都城名遏地离城内居民十五万每年生齿之繁胜于域多利亚每年一千人中比较生死之数生二十九人死十一人其设学堂及善堂悉如各处章程每年学堂费公款十二万磅出入船艘之多半于鸟修威劳多英人主持船业往来加拿大及各处船艘英人值百份之九十余则德法等人掌之遏地离城每年出入口货物有二百万墩全省运出货物比鸟修威劳四份之一比域多利亚三份之一出口羊毛到英伦有十份之七其余则运往德法诸国以澳大利全州出羊毛而计修符值百份之七份数十年前探得有铜矿由是多人迁居此地前者每年产佳铜二千墩今每年产铜有四千五百墩波罅采矿公司近年溢利有八十万磅农业每年所出货物价值二百万镑统澳大利全洲产出货物而计此地值百份之十一每年每人约派得银五磅零九司零物产亦丰饶惟略逊于君士兰耳农人多种麦及种马草而收获半于域多利亚至今畜羊八百万头牛七十万头马二十万头每年养出牛马羊值价二百万镑产出牛油七百万镑牛油约有鸟修威劳四份之一除居民用去之外尚有四份之一以运往别方出产货物递年加增去年出产货物价值一千五百万镑全省国债二千万镑此地最宜农业若果勤于耕稼获利愈厚矣　西澳大利省南北纡延千四百五十咪东西袤广八百五十咪海岸环绕长有三千咪政令由民间自主虽为英属不受英廷管辖气[候](侯)最佳泥土膏腴开辟至今入稔居民每月增三千余人今共有十六万人会城名波蒲有居民四万零八百九十六年每千人生死计生二十二人死十六人学堂林立现有学堂一百五十所徒侣有一万凡入院肄业来往舟车之费由公欠拨给故村落有十余家童子已有十余人者由皇家拨款建设小学堂每年小学堂经费五万三千镑中学堂有一所经费尚未定更拟设大学堂一所无论大小学堂亦随时择地增建此地垦辟未久必要藉精明才干之人兴办各事出口之物以金为始九十四年出口金价值七十八万七千零九十八镑九十五年出口金价值八十七万九千七百镑九十六年出口金价值一百零六万八千八百零八镑九十七年出口金价值二百五十六万四千九百七十镑有人承垦新地政府征税极薄凡承垦新地该农人有家室者则皇家给以荒地一百六十亩未有家室者给以荒地一百亩每亩每年纳地租六边士限耕二十年为期更有设立农务银行以便农户借贷为耕作资本取息极廉更有铁道如织便于转运此地宜于耕植及畜牧凡有益于民者皇家必速为整理桥梁水道修筑完固英人咸愿挈室人到此焉八百九十七年六月晦共计半年进公欠二百八十四万二千七百五十一镑用公费二百八十三万九千镑至岁杪铁道进款加增二十万镑全省现有微积银行三十八所银行归邮政局员管理民间积存银放行内者是年共有一百零六万八千三百二十二镑又有一农务银行开设两年贷出欠五万二千四百二十五镑此银揭与农户买牛马置器械用今农户将此借欠办农事连本息已积有十万四千一百八十六镑农户得此欠耕地二万四千亩去年全省进口货价值六百四十九万三千磅此数多于上年二百七十一万镑近年进口货多于上年百份之二十四九十六年出口羊毛价值一百六十五万零二百镑是年共出入口货价值八百十四万三千七百镑各地卖与民间者限九十七年十月清缴地价共卖出地八十六万二千九百七十五亩九十六年铁道进欠九十一万镑除经费外尚溢欠三十三万镑今年预计入欠三百万零八千镑合澳洲之地以此处产金为最盛八百九十七年共欠国债七百一十万五千一百镑据津颇利大臣言此地将来极繁盛云
塔斯马呢亚省在澳大利之南乃海岛也其地之大若苏格兰袤广有二万六千二百十五咪丁方北边则有拔斯海腰距澳大利一百二十咪岛内湖山溪涧气候和煦风景可人近大湖之处地势更高居民在此得山川清气而身体康强合罢海口最为形胜是处有大城为都会之地全省居民有十六万六千余人土着居百份之七十九英人居百份之十九余则外国人每年居人生死计一千人中生者十九人死者十四人其开辟之始以经营学堂为急务有大学堂一间设有绅董轮班管理更设奖赏以励学徒每年经费四千镑全省有书藏三十九间每间罗列书籍八万五卷另有无数小学堂物产以金银铜铁羊毛麦　槐花果子材木为大宗山多五金同于澳大利内地民勤俗俭苟能挟小资往垦地必获大利英人之好隐居者多挈室人到此聚族焉有铜矿大公司一间自开采至今获资二百万镑国债有二千七百七十八万镑每年进欠九十万镑支欠七十九万零二百五十九镑牧土将尽沽楚尚有一千二百万亩未垦者各处承垦租税视地之肥硗定价凡承垦者限十四年期满每亩地约缴地价一镑承垦必以一百亩为额百亩之地价先缴三份之一余则递年摊缴至期满仍为公地此地亦膏腴在此耕植亦多获[利](则)　[鸟](乌)丝伦省即新西兰分南北两土近澳洲之东距澳洲一千二百咪海里亦澳洲之一省也天气和煦物产丰饶十年间其进步极速八百五十二年旅居者皆英人有二万七千六百三十人至八百九十七年九月除毛利士土人外有英人七十二万二千九百人是年计土人有三万九千八百五十四人其时一年中以一千人计生者二十人死者九人居人能知书者自五岁以上百人中有八十九人学堂亦林立其大学堂及格致书院俱设在敦地典即敦以丁凡子弟有不读书者则罪其父母亲属居人多制雪肉干肉有制牛油制酒面制牛皮磨谷米厂制衣服鞋袜厂铸铜铁印字厂各厂每年制出货物价值一千万磅八百九十六年出口各货羊毛价值十三兆二百万镑雪肉价值一百二十五万镑金价值一百万镑五谷价值三十五万镑牛油价值八万二千镑痴时牛油所制价值十三万镑苎麻价值三万三千镑是年共计出口各货物价值九百三十二万镑入口货物价值七百十三万零七千三百镑八百九十七年入口货价值增至八百零四万一千八百镑出口货价值一千零零一万八千二百五十镑澳大利全洲是年运货往来于英国价值共五千二百六十万镑鸟丝伦值一千二百五十万镑以全洲而论与英伦交易者其货物多于非洲及法国以德美印三国之货输入英伦者澳洲亦几与之等鸟丝伦去年国债有四千三百五十五万二千三百镑内有三千万筑设桥梁铁道炮垒电线衙署学堂所用省内地任民间购买耕植而价亦廉贱既买之后永归买主管业广地居民故买地皆有限制由是各处英人咸愿在此耕植且地宜畜牧山多黄金次则为铜铁煤炭八百九十七年出口金值五千三百三十七万镑此地民勤俗俭凡少挟资移家到此便能伸拓各种事业英人之辞官归里者多往隐于此全洲居民欲立为民主国八百八十年会议此事未果然澳洲之民不忘故国永归藩属则我英廷自当保护而全洲可保无恙奚必如此耶
　　德国政书序                                                    
监景者絜形监言者絜声监人者絜身监国者絜政聆德前世悬衡轻重帝王之矩仆累而炳灿也然而图爵弁纁裳韎韐之服被今士夫鲜弗血然罔沕而骇之善乎荀子之言曰五帝无传政非无善政也久故也禹汤有传政而不若周之察非无善政也久故也夫法式乎迩治权乎通地球撱旋君羊国伙够孔子曰三人行必有我师择其善者而从之其不善者而改之太史公读秦记谓法后王语卑而易行嬴之政至暴也史迁以为得失之林况鸠散以成集振靡以植强君臣韭揳规虑钤谋如德意志者乎余读德近史报馆购有德国新史论卑士麦治普之亦甚详谂威廉弟一与卑士麦之筹普窃欢其沈谋奥诡殷然批伔洞揍而莫知所穷及观德志意政书则又设仪立矩灿然莹然若黑白之眉列岂所谓见形施宜轨程而耦变者耶此书纂集于胜法之后卑相魁柄约局之时故滑淖韭微穷道本末如此也虽然政化刑讼之平理民俗士风之憓悫文学格致之侈博工技农牧之蕃巧都日耳曼二十有六国皆无过威巅北德之书院教习及仕为显宦者多此国人德国有最着之诗人二其一亦威巅北人也而蹶法兴德集勋于普固其雄鸷权武出威廉卑相下亦以户口不逮三兆方里仅逾三百鷽鸠之鸟不可以九万里而图南修袖捷舞硕舰利涉势使然也惜乎德盛朋党比周而匿是德有君政党有民权党有教皇党君政党务循法以治国民权党好变乱旧章教皇党务保护天主教而诋异教君政党多在位君子民权党多工作细民昔时之刺德皇及卑相者多此党人也门户挤击善谟虽备钳迮难施孟子曰徒法不能以自行党祸病国酷欤中外同蔽矣然其条理惬粹博综周贯其诸治之镜也故取而序之且以授门人南海杨文炳撮其大凡为提要一篇俾谈德政者麤考涯涘焉光绪[戊戌](戍戍)孟春上元后六日南海朱淇序　德国政书十四卷　德意志约局编纂南北日耳曼列国立约联盟凡立约之国谓之约国约国之君及各处自主之城共立公局议条例谓之约局各国之权归立约之君所辖所有立约之君共设公局而普国则独享约局首席之权因普王为约局首席故称为德国皇帝此书法制之善在权统于一而不能擅权权统于一则事易举权不能擅则弊无可生如有统兵之权者无主战之权通国水陆军俱听德皇一人之令可谓权统于一矣然德皇不能擅出战书以与邻国战故兵权虽在掌握而好武穷兵之弊不生有治民之权者无判定刑律之权官吏有干犯律法者可在其本人衙门控告又可在其下属衙门控告约局议院有立律之权无行法之权皇与官吏有行法之权无立法之权其立律之法德皇先议一例交约局议定皇乃谕布而行之约局所议有不合德皇之意者可以谕止之约局欲改制度德皇不欲亦可将其十七份议政之权阻之盖约局议政人数普国占十七份也大抵皆权专而分惟专也故令下如流水惟分也故易尽厥职而一人无独揽之权相维相系防弊密而事不致于掣肘可谓法良意美矣弟一卷详列各约国之疆界第二卷论德国约局律例须布告本国约局及议院使之通行又详言凡同盟之国听其往来寄居及在本国居住之例拜圆国不在此例国人出境给与护照之例经理捕工艺保险公司之例属地之例出往外国之例税关及商务之例约国所用百物税则及斗量权度银钱银纸银行始创新法独享利权护照保护教堂公产保护通国商务船政之例领事在外国之例拜圆国不在内建铁路开道路开水道设法御敌保护国家通商事务木排小船在内河往来之例内河税务邮政局电气局拜圆威颠北不在内各约国所在文官衙署交涉事务公文凭据及通国刑罚之例审事之例水陆军兽医局洁净局及报馆会馆之例另有一例载德国人在本国凡人皆得通籍第三卷论德国约局凡约中各国须公举值理人入局办事其人额共五十有八普国十七拜圆国六撒逊国四威颠北四巴登三徯先三麦连堡是威连二包树威二撒逊威吗一麦连堡士提列子及阿典堡撒逊买灵元及撒逊亚里典堡撒逊哥堡哥他安遐士花士堡路多利士打士花士堡逊地口鲜华利得旧来士及新来士韶唔堡立俾及立俾吕北彼厘明函堡各一人之多寡视国之大小焉凡约局事务须使议员商议者先草具章程予之议院议定后约局仍须熟商是否章程已定则设法使之通行倘法有未善约局须设法以除其弊若拟新定一例必须各值理人允协否亦必允者过半乃行或是非各半则惟局主是从约局中自行选立数公会以理国家陆军炮台船政税务商务铁路邮政局电汔汽局审事署财赋署外务署及管理以利沙罗定元事务署每会除主席外须四约国协理每约国仍得参议其总理外国事务衙门必须以拜圆国撒逊国威颠国全权大臣协办余外各小国每年仍鹿囷选全权大臣二人佐之以拜圆国为首其筦理陆军及炮台公会拜圆国例有专席不用德皇考选余外之值理人及船政公会之值理人由德皇亲选其余各公会值理人则惟约局集选约局各会每年须会议遴选一过其曾充值理者仍可选入若约局值理人有事商议须条列明白预呈首席人以便约局再会时酌夺其约局值理人随时可入议院惟不能同时兼职第四卷奉普国主为约首是为德皇凡与万国交涉德皇主之其大者如与外国下战书立和约与友邦联盟立公约命钦使往各国及接各国公使皆可由德皇自主惟下战书一事须约局允准方行若敌人仓卒侵扰不在此例
其与外国立约倘有关涉本国约章者必须约局及议院允准方可其宰相以下官皆德皇所立约局议院亦进退唯命议院所立条例德皇俞允以后先传于众即便施行不得阻止约局及议院每年一会若事繁冗德皇可预先集约局商议平时若局中值理人有三份之一坚执集局德皇亦必须听其聚集聚集时宰相为首席经理当议之事如约[局](中)值理人间有不从可以用权强其各尽本份第五卷论议院西名来士托议员由国人所选选法极慎密所择之人先期不得泄漏照一千八百六十九年即同治八年五月三十一号所定之律凡德人满三十五岁不论居住何国均可选入惟现在水陆军人员不得推选若辞职后及满任后则可或自有产业而须人代理不能自主者或有产业而[经](径)债主告[讦](许)者或贫不能给赖贫穷库补助者或因事出籍者俱不能推选凡德人虽年满十五岁惟曾经迁徙须满一年后方有推选人员之权大约十万人中可选一人入议院若约国中有不满十万人者亦准其遴选一人一千八百七十五年即光绪元年时议院有三百九十七人普国居二百三十五捞恩堡一拜圆国四十八撒逊二十三威颠北十七以利沙罗定元十五巴登十四徯先九麦连堡是威连六撒逊威吗三阿典堡包树威及函堡各三撒逊买连元撒逊哥堡哥打及安遐各二其余小国各一议员三年一任任期未满如欲散议院须约局妥商并德皇俞允方可议院散后凡遴选者须在六十日内会集再选其新议院须在九十日内立成倘议院仍有不允则其聚集之期不能再过三十日当聚集时止可一次推迟不得至再议院人员不受国家□□其现任官有被人选入院者不用告假若由议员出赴外任或迁陞须再经选乃合当议院聚集时倘有前经犯事者其时不能拘执现在新案不在此例若议员有例该拘执者其拘执之事当延至聚集后乃行议员议事时所伸议论国家不能追责如有人照直录入报章政府不得过问所议之法必须人数过半允协方可通行议院亦有规矩至少有过半值理人在土方能议事议院中立一公会能定某人可入议院某人不可入议院亦能照约局章程商酌律例以便议事第六卷论税则及商务德国各约国之中其出入口货间有因地方之不便其税则不能一律者但除此以外皆有出入口货税及坐地税如中国厘金之白糖盐啤酒佛口兰地火因各项税银及本地土产税银统归国库出纳如拜圆国威颠北巴登所收本地坐税及酒税则归其本国以利沙罗定元及余外小国啤酒之税则仍归国库其榷税及料理税务由各约国自行管理余外各国所有不入公税地方须科钱以充德国国库公费其拜圆国威颠北巴登以利沙罗定元诸国国家所榷佛口阑地啤酒之税不得均沾其别处科钱入国库者亦出入不与焉第七卷论国家有权督理通国铁路事拜圆国不在内第八卷论邮政局电线局系通国公家制度一概由德皇经理以八年为期期满要核算清单嬴余则归国库惟拜圆威颠北两国不同办法其邮政电戋局归国库之银亦不与焉第九卷论水军及船政第十卷论领事府通国水军权统于一德皇总之帑项由国库拨出凡沿海居民当充水军免充陆军其系基利港口口也口地港口所有通国商船合为一队是为商务船队凡立领事德皇主之第十一卷论国家战务通国陆军权统于一德皇总之照普国战法普国军律办理第十二卷论国家财赋其每年经费先于上年年终按律预定宰相须照每年将通国经费开列清单送约局及议院查核倘是年经费骤增关税坐税邮政局电线局欠项仍不敷支宰相可以照各约国民数额外加抽以充国用如有急务可照约局律例贷支但下年不得援以为例其拜圆陆军费用由约局议院仍拨归拜圆国第十三卷论争讼刑律若有人得罪于国家及国皇虽经定案而该犯不服准其在吕北御状公会再告御状公会可以提全案审讯案既定国家皇上不得更改凡罪案如系●犯德国国家或约局或议院或政府俱照各约国局例定案如其得罪本国之例若约中各国有争论系属公事者可以请约局办理若约中各国间有争论政治之事亦可以请约局处断如各小国有不照律办事被人告讦约局可以审判使该国政府照律施行第十四卷论更改约中政治之律立为国律倘局中有十四人不允即不能更改政府之上为宰相署局署分数部督理通国邮政局为一部督理通国电线局为一部外有统理以利沙罗定元署统理通国民册署约中另有衙署管理藉分其通国铁路统归宰相署管理宰相署及总理各国事务署可以一人兼署钦差领事俱在管辖除国家钦差外仍有数小国另派钦差互相驻札外另有衙门管理税务及出外埠事务又有国家书院衙门又有总理商务衙门在来积城此衙为商务衙门之首另有算赈衙门一统按此书十四卷中凡律例七十有八条理精密德国之兴具见于斯查德国之先本名日耳曼欧洲大国也后分为数十国国异政人异权而日耳曼遂衰弱拿破仑起国几亡普鲁士崛起于诸国之中修政自强本报馆另购有德文专书专论普国当时修政自强之事者兹不详败奥败法合南北日耳曼为一遂于一千八百七十一年同治十年西四月十六号创纂此书后二年再有更改而治法始定总日耳曼二十有六国皆以此书所立之国律为主而己国之律次之盖德能合散以为整化弱以为强其政治实有大过人者故举此书而掇其大凡如此有能译而行之殆亦言政者之龟监欤
　　北冰洋洲及阿拉斯加沿海见闻录                                          
阿拉斯加全部之地势　阿拉斯加在北亚美利加之西北西历一千七百二十八年俄国惠达士拜凌航海始得之拜凌海峡先属于俄谓之俄领亚美利加至一千八百六十七年合众国以七百二十万金易之乃为合众国属地其地西滨拜凌海南临太平洋北面北冰洋东接[坎](次)拿大极西仅隔拜凌海一苇水与西伯利亚东北之端相对其西南北三面皆濒海洋故海岸多曲折大小港湾尤多又有无数岛岫散布东南沿海故成为内海而其岛岫之大者在太平洋东南有阿历克山达诸岛西南有葛特耶克晓马秦诸岛由阿拉斯加半岛之极端引至极西曰阿鲁金诸岛与康萨加东岸遥相对峙为北太平洋及拜凌海之分界其他拜凌海中著名产腽肭兽之普鲁比罗岛之外有仙笃马休仙笃罗林斯二岛又北入拜凌海峡为肯格斯大耶美士数小岛　肯格斯岛在拜凌海南与阿拉斯加相近航海者每称为冰洋之齐布拉大今考其命名所在非谓美据此海峡以扼北洋如英据齐布拉大以塞地中海之意盖以土族于岛上之腹穿数十洞为其住所自海上望之恰与齐布拉大岩头无数之石駮门相似故也　岛地与大陆隔绝至冬时冰结不便航海故岛民惟以海马海豹及水禽为生计夏则避暑岛地以海马之牙及漂水等制造弓矢投枪鱼金勾猎具并各种玩具妇女则以水禽及海豹之皮制成衣服与航鲸船相贸易此岛与大耶美士岛及西伯利亚沿岸均为海马牙交易之善地　大耶美士岛在拜凌海峡之中央其岛由大小二岛而成岩石色黑卓然立海上高一千二三百尺然险要尚不若肯格斯大岛属俄小岛属美相距仅二里许岛上田各有居民其民以岛地与大陆隔绝不能狩猎故与对岸布林斯惠斯居民于美亚两大陆沿岸土族之间为皮货鱼油等贸易之介绍享其利益中有爱斯克穆族者独以敏捷狡猾称　拜凌海岸瑙吨湾内有小岛曰寻脱马考俄昔筑堡于此又于殽巩大河地方设贸易所为转运皮货之总隹今有美国阿拉斯加商会之分社及格利克派教堂与教土人之学校兼有发售食物杂货之栈实为供给从事殽巩河金矿之各国人及贩鬻皮货探检内地者之需惟其价昂贵较桑港之价殆有十四五倍之差　岛岫散布东南沿海中亚美利加西北来之煖潮适当其冲可以就浴除晓马秦诸岛外岛上之木以杜松枞为多然西遇阿拉斯加半岛则树木顿稀阿鲁金诸岛北则松柳外无一大陆之东部沿岸与英领之科仑伯相接深林郁苍怪石兀立北至科克津头开南半岛其内地树艺颇盛远及殽巩河畔邱陵起伏林木繁茂又冬至线以北通加必湾之数河其源皆发自深流然其树木多枞类干之长短较东南部殆减十分之一黄桧类在阿历克山大诸岛中之雪加港者高越百尺直径五六尺树阴所覆之山顶去水面千五六百尺至面于西方拜凌海之部分者除内地外满岸不见一树盖地势平坦异于太平洋之高山峻岭实为荒漠之野自是北上过拜凌海峡入北冰洋则沿岸地势愈下植物愈稀枯草苔藓卧柳之外别无所见　阿拉斯加州在冬至线以北去海岸七八十里之内地从未有白人踪迹故纪载其风土者每不得确实如住居海岸之土人亦以内地五六十里传有土番踞为巢穴凌害外人故君羊相恐慎无有越邱冈者一千八百八十三年美国陆军士官力爱在霸伊脱白罗测候所在时思欲探检内地情形而为力爱向导之爱斯克穆土人畏不敢进故不达其目的而归乃相传为此说云　意此广漠之内地多系冻野冰泽一望平坦至冰雪融解少有低洼如池沼然为鸭鴈游息之所近来土人之豢鹿渐少相率逃入内地盖恐被逐于海岸之爱斯克穆族及殽巩河地方之山族遂遁内地无人之旷野于此见海岸地方之不易居也
河流过此旷野入于海者北有科罗卫河西有科克河余入于加必湾之奴他可库开克西剌开克河等水皆浅涸不便舟楫洲中河流之最大者为殽巩河发源于英领义亚利加之罗开山永及数大湖中合保克拜立铁那南河及其他数河西流二千余里至拜凌海岸河分为五皆入于海据美国探检者陆军士官希淮加所报该河长二千余里其中一千五百里水深得通船舶河身最广之处二十里狭者亦不下五六里河中有数十小岛云云近年待冰解之期一二轮舟载粮食杂货自寻脱马考溯殽巩河与河畔土人交易故内地教士及贩鬻皮货从事金金广之白人皆赖此轮搬运货物搭载行旅其河流入于拜凌河者有爱斯克贡河长约六百里为国内第二大河又注于东部太平洋之河流有加拔斯德肯智利加脱等河与噶特耶克岛极东之加尔克河同为北美阿拉斯加中有名之捕鲑土其地之山为合众国之罗开希拉纳巴达及太平洋沿岸诸大山永蜿蜒北走会于殽巩河上西入国内故峻岭高山并耸于国之东南部者有阿拉斯加新脱爱力斯二山永而与外之山岳悉含火山性质今发现者不少其永从阿鲁金康萨加远连日本诸岛是以行船至日本箱馆其针路自东北而东南沿岛之南盘曲而进当船之左舷见山顶隐隐有数十点火因筒复进近阿鲁金君羊岛之极东及阿拉斯加半岛其喷火因益活泼其点益多山境连结亚美二大陆遂为北太平洋北部之大火山带　从来言火山之最者为意国南保斯之范斯发斯火山及西西利之哀脱那火山爪哇之龙泊谷火山今则称日本岩代之盘梯山其喷火尤烈证以余所视之[阿](河)鲁金诸岛亦其一也然意国之范斯发斯日本之盘梯山一在欧洲文明中心之意国一在亚洲文艺渊薮之日本其地多博学之士苟有微细变动即探索研究阐其奥理传布人间以惊世界之耳目若阿鲁金火山地居北美偏隅岛内荒芜民人蛮野暗于物理不闻文学虽有非常事变只恐惧畏缩无有注意其事者所以布闻于世者少也　阿拉斯加半岛以西之阿鲁金诸岛探检者入其地见山永起伏之异态岛岫并立之变状地壳陷落之奇形并山腹岸壁等露出种种地层触目会心到处皆是此皆昔时火山爆烈所致其余现出之新岛河流闭塞川泽低陷仅就十八世纪之末传于俄人之纪录及土族之口耳者已不可胜数况在未经探索之外者乎　据俄人纪录一千八百五十年之时阿鲁金诸岛中活动之火山有二十五喷火因消灭者二十三加以阿拉斯加半岛者四属加拔河上流及雪脱卡诸岛附近者八计共六十惟其数确实与否予无确证惟美人云火山熄火之时代极远者其火孔已经变化不易识别故为探检者目力所不及云忆二十四年前美国购此地于俄美政府所派探检员之报告举其活动者十二山而余于北洋航时途中目击之五六火山均在其内兹将其一二之位置形状及喷出后之传闻经历者略记于左　巴葛斯罗夫火山距阿鲁金岛之奥那阿拉斯加港西一百里由孤立拜凌海中之二小岛而成此二岛与一细带之砂堤毗连大者即为火山其形如拳突起海上高六百余丈其白火因蒸气之喷出顶有一处腹有三处顶上喷火因甚炽余则微弱小者状如古碑屹立海中岛面青苔凝绿颇觉可玩前年余所乘之备耶号欲觅在绝顶之火孔士官水兵等登山彳扁历余亦与焉地质由脆黑色之岩石而成火余之石覆其上触手即裂不能立足登攀甚难距顶上五六尺喷火因愈甚之所硫黄气扑鼻岩石亦带微热至顶上白火因升腾之所非有窖穴中惟数条裂孔四围石上生硫黄其质甚佳众人剥取之隹乃听于舰岛之南岸有一砂堤其形甚长海兽集焉据舰长所言此山百年前高与火齐兀峙海中其后四十年有烈焰爆生山陷三之二火烬四飞远及二百里岛面仅存三之一毗于此二岛之砂堤及各小岛即详于爆发之时俄人记载中考阿拉斯加民藉财产由魄脱罢夫之报告者于此岛言之颇详今并译之

皇朝经世文新编续集卷十六下
　　晋安甘韩眠羊甫辑　　　　　　　　　　　　　 

　外史下
　　游檀香山日记　　　　　　　　　　　　　　　　　　　　　　　
严锦荣
天地间两物相遇则强者日盛弱者日灭非尽屠戮也强与弱其所取以资生之利同同此利而强者得之优弱者得之薄得之优者盛之因得之薄者衰之原也自海道大通白种人所至之处他种人皆凌夷澌灭往往数年数十年之间客籍岁增若干土人岁少若干如空气之迭代更换新空气至推荡其旧空气而占据之呜呼吾不知地球他日果将为一种人所独有数种人所共有帛系远杳渺不可得而知之事以近世纪之比量推之则灭种之言岂虚语哉木种欤黑种欤红种欤如败箨之遇秋风萎华之摧急雨凋零散落无颜色矣江有沈舟过帆者之所戒道有覆辙来车者之所警木黑红人不自哀而黄人哀之黄人哀之而不鉴之将使他种复哀我黄种也读游檀香山日记此太平洋中心点之天堂今之掌其金贝钥者何人耶掩卷沈吟泪下如绠不觉言念他种行自念焉观云识　国民之责任有[二]一(二)个人之责任二会员之责任个人之责任有三大端一曰守互益之约一曰恢复权利于社会一曰遵社会已立之法律会员之责任亦有六大端一曰尽己之能以保全别人之权利一曰尽己之能以求别人之曲直一曰尽己之能以防他人之不法即尽力以行法之谓也如某人见贼匿而不报则此人亦有罪焉一曰人人有开民智民德之责任一曰人人有公举代理人之责任如社会不依法而行为国民者亦有三法一是甘为奴隶服从社会之法一是力拒之法一是流血求治之法此等责任地球上人人应有之事如无此等责任者不得谓国民盖人人皆有国家国家是一大社会也今将游檀香山日记登于报中是欲尽开民智民德之责任而已晨早八点钟到埠九点有傅兰雅氏之友人地网君到船接同学诸君上岸游历时领事署亦派繙译潘君到迎地网君亦操广东语人甚通达同学甚慕之是日以马车周游各处先后拜见埠上领事此领事闻于前年为疫症烧埠之事尚属认真后经地网君家小食茶点又往各名胜之地观览一切至晚始回船临别时地网君曰前之美国游学生多失国民之精神诸君戒之　檀香山现在之情形　檀香山居民约十四五万华民约二万余日本人约四万余白人约四五万而土人仅得万余人所居之岛有八其地之广约七千七百方里土人面目黎黑形容枯槁身体伟大一若印度土人杂血之种类颇繁大都能英语米麦丐等物多不嗜食所食者以芋头为主其食芋头之法先将芋头捣烂成浆用木器载之然后以二指代箸同学诸君亦尝染指其间惟甚不适口总汇之区广厦甚众俱用木为之酷类日本房舍且家家各有一小园以为运动体[操](掺)之地生意场中各铺户多是西洋欠式凡岛中住屋外面彷佛东洋而室中所陈设杂[器](气)则多用欧美者埠上背山负水姿致天然下有几几湾之风景上有滨住坡之形胜天气和暖土地肥美种植极宜物产甚繁加以政治有方夜不闭户真可谓海外桃源矣是处学堂教堂林立全岛之民无论何国皆例须入学又有一女学堂为从前土酋之女公子临终时拨其私蓄所开者女生徒数百人教育之法颇佳生徒学业亦甚进步此公子生前嫁一白人今博物院中尚存彼二人之相大抵彼生前有造于岛人不浅也又有一监幼童之学堂凡岛中荒嬉不学之幼童皆监禁其中使之肄业痛改前非吾意他日文明极盛时各国必尽变其监狱制度仿监幼童学堂之法行之为犯人迁善改过之地而后已也岛中学堂一律用美国教科读本生徒虽众惟能深通西学如白人者甚鲜缘岛中学堂俱小学中学未有专门之大学堂也　博物院　檀香山有一博物院内陈土人自制各品有一种极精细之布其色有红者有白者有红白黄相间者闻此布系用树根织成又有一种特别雀毛衣是用小雀毛结束于绸上而成其毛色不黄则红此物土人禁用独酋长之长乃能衣之又有一种席其细致处台湾席不及焉以此论之当日土人亦非无智者但教育之事不讲故不能大进步遂有亡国亡种之惨耳我中国人种虽称聪慧然苟守旧不变则亦蹈檀岛土人之覆辙而已能勿惧耶
国旗故事　檀香山自来酋长之雄者以金美金拿为最然彼所以得抚有全岛之地全赖英人某君授以枪石駮之法既得酋长之位英人劝其藩属英国故檀岛国旗县用英旗迨至美国倡独立之后美人劝其改用美国旗当是时从英则美怒从美则英怒是以土酋将其旗变为英美相合之旗此旗本英旗之式而加以八画盖指檀香山八海岛之意八画之色分白红蓝此旗改变之原因各国皆知之惟中国不通外事懵然罔觉某年檀香山有船载檀香至广东发卖官吏不准其进口因其所县之旗素所未见故也此旗至一千八百九十八年尽变为美国旗矣　外国人到此岛之情形　土人与中国人交通之故由贩卖檀香起见是以中国人以檀香山名之中国人何时与彼族交通无可稽考大约总在菊君船主事发之后菊君英人也外国人到此岛者以彼为首屈一指土人见之欢迎异常酋长待之亦甚厚且与之同游各岛忽一日菊君船上有一水手因事与土人斗枪毙岛中头目一人于是土人大怒纠众争杀时菊君在船中犹未知其事之夬裂尚以为水手与土人龃龉其事甚小不以为意乃直登岸欲谒见其头目不料途中为土人所杀当菊君初到时见其土人多以钓鱼为业更有极野蛮之事令人可笑者以岛中酋长之骨作为钓金勾凡得此金勾视为至宝是以酋长将死必嘱咐其私人密藏其尸免遭此辱前有一酋长之骨忽为继其后者所得用作鱼金勾至今此金勾犹在博物院中土人所信奉之神大都皆偶像其形容皆极凶恶博物院中亦多存焉其酋长等辈皆有娶妾之风此事今土人几尽变之可称进化惟拜偶像之俗则至今未革也往古之事土人各自谋生大都以钓鱼种芋为业寻而有杰出者为众所归服遂变为酋长之世当是时各酋长互相残杀战争之风极盛后有一酋长名金美金拿者得白人某君教以制造枪石駮等器不数年八岛为彼所据自号为帝抚有全岛此由酋长之世变为君主之世及夫女皇李连奥加连利在位各大臣自相杀害咸与女皇反对内乱旋生几无甯岁美国打劳君出而调停其间各大臣殊深感激遂去其女皇之位而变为民主举打劳君为总统今女皇尚在无所振作其故宫已易为总统之署此由君主而变为民主之世当打劳为总统时曾倡为藩属于美国之说其政府不允至西班牙与美国起衅之后美国政府始许之因其地居大西洋之中可为海军屯煤之用属美之后其政治理财之法皆踵美国行之人人皆有选举之权惟中国人非入美籍者则无此权此其故皆由我国衰弱外交官不能设法力争有以致之也　土人灭种之故　檀香山地方虽不甚大惟昔时居民颇多一千八百三十二年全岛土人约有四十万至今不过仅一万余耳推其灭亡之故有三大原因一教师及酋长杀戮之故　二溺女之故　三生存竞争优胜劣败之故　先是教师及酋长杀戮之惨令人不可思议每值神诞庆节之日祭司必屠宰生人以为祭品是以节诞之前教师必以诈术欺骗土人以供祭品之用除此惨例之外更有特别惨刑将两少女赐以果食当其食时忽置于死地此果平时禁人食之犯者处死每一年中例有一夕全岛之人不能出声即鸡犬之声亦在禁内犯者亦处以死刑此皆当日教师作弊肆虐之故也然尚有最奇怪而惨酷者则莫如岛中酋长死之事每逢一酋长死则于路上杀戮平民以为祭品故凡有一酋长死一闻其耗则男女老少相邀逃入深山土人之服其丧者皆自焚其房屋自弃其蓄积自毁其容貌自脱其数齿以为尽职总之一酋长死则举国无异遭一场大兵燹其可笑至此溺儿之俗凡未进文明者多有之中外历史可考而知也惟檀香山为最甚曾有考据家谓其国人民有三分二为父母所溺者其溺法有生葬于土中者有投之于海滨者但溺女多而溺男少是以岛中男子多于女人数倍焉
土人性质　檀香山土人好辩而性极勇猛然所以具此性质者大抵常时各酋长并立互相争杀有战国之风故至此也或因沿海而处颇擅航海之业故人有冒险之质而具勇猛之概亦未可知其人多能言政治好谈论而无实学与中国今日之徒谈维新者无异土人全无立法之才惟有夬断政治上是非之能近来岛中一切制度皆外人为之设立土人能创立文字全岛之间计土人文字之报馆有十二家西文报馆亦颇多土人徒能操西语能深于西文者甚少夫中国如是之大其报馆几何国民识字者几何拿破仑曰报馆者国民之教师又曰一家报馆过于千刀之力我中国观于檀岛之土人及拿翁之箴言亦可以憬然改矣　土人无进步之故　天下事本无所为小大能推而广之虽小亦大也不能推而广之虽大亦小也昔西国有一元帅驰一骏马其马蹄之钉忽然落去临战阵之际马因此而失道元帅被戮国亦由此而亡以一钉之小推之至于亡国之大则事之无分于大小此其明证也考檀岛土人无进步之故亦因一至小之事此处土地肥厚种芋极易故粮食充足无饥馁之虞人人有饱食终日无所用心之患是以不知谋生为何事不知生存竞争优胜劣败之道为何理外人胜之灭之而熟视无者见焉呜呼此不能进步之第一原由也能不动心乎　中国人在此岛之情形　中国人在此岛商务极大人才亦众商人之派其子弟游学欧美者时有所闻凡中国人之生长此岛者咸肄业于岛中西人学校故无人不通英语即与本国人相见亦辄为之其土生之中国人多不识本国文字中文报馆有三家埠中分两派一守旧派一维新派时有龃龉岛中有会馆一间中国人在此埠所得之政治自由较之别埠略优惟身体自由未得毫末而微窥中国人之意似有略为心满意足之思然亦因国势衰弱政府无保护之力使民气不振甘为人后耳岛中米行生意中国人最大有一黄亮氏米行生意俱在彼一人掌握之中凡树艺五谷者多是中国人因中国人最擅长此技也但所用之农具彷佛如中国内地所用之物田主皆是土人中国人不与之租赁徒自劳其力以为人役耳盖有殖民之材料而无殖民之善策良可惜矣其次蔗糖生意中国人亦多赖之至于各类种植之事亦多需中国人此处之中国人全是广东广东人之中以香山人为最多前年因疫症烧埠之事中国商人元气大伤近日美国政府拟拨一百五十万赔偿中日两国所烧货物之费据中国人云独中国一国所失已值三百万领事署繙译潘某云此案领事不欲干理后集议会馆为众商人所白故不能不理噫此国民之事分所当为彼领事竟欲置之不问其于社会之宗旨恢复权利之主义其亦曾思之否乎天下间无时不争无物不争有事则以兵争无事则以脑争以兵争者人人皆知之皆畏之以脑争者人多不知之不畏之盖其争也不必爪牙用而杀伐行矣夫使习于逸乐者而与习于劳苦者争将不数传而其种灭矣物竞之理白人知之黄人未知之黑人红人尤未知之是以地球之上白人为主而黄黑诸种为牛马为奴上示而已迩来日本颇明此理变法维新与诸国争衡遂得称雄于东[方]檀(方)香山土人习于乐土智识未开不知有竞争世界遽出而与白人交通其胜败优劣不待智者已可夬矣岛中土人约万余而每年死者多至一千五百人是土人战败之成亦而优胜劣败之明证也中国观于此事可畏乎不可畏乎我四万万同胞其当奋然而兴矣　檀香山一小中国中国一大檀香山也不知有死视已死人不知有覆国灭种之事者亦曷视已覆之国将灭之种耶
　　论俄罗斯立国之势                                        
俄罗斯一国商务之旺不如英水师之盛亦不如英地产之富不如法工艺之良亦不如法陆水之练不如德学问之精亦不如德若是则俄当为欧罗巴诸国所弱矣然而诸国畏之忌之者何也俄之地形广博无垠以一面制三面有长驾远驭之威居高临下之势且旷土既多以其地之产养其地之人而有余是得地利秋冬结入夏始解虽有强兵猛将不足以病俄是得天时俄之君权特重非若他国有议院之牵制且其开国较迟纯朴之气未散内外上下戮力壹心以图远略是得人和夫俄立国之基初与西洋诸国不同故不必事事如西洋而西洋且视为最强之国各有瞠乎其后之势兄俄自前皇彼得罗以来慕效西洋政俗讲求制造风气日开数十年后商务未必不日旺武备亦未必不日精工艺未必不日良学问未必不日新以俄事事不如西国尚擅最强之胜势若其诸务一旦与西国相颉颃譬犹大江洪河出三峡下底柱奔腾冲突于平原之地浩浩荡荡莫之能御矣此欧洲诸国所以长虑却顾隐忧莫释者也夫俄不有事于天下则已俄若有事于天下东则中国与朝鲜当其冲西则土耳其当其冲中则印度当其冲而余默察俄之隐谋则注意印度为尤甚然果使印度折而入于俄则中国与土耳其亦岂能一夕甘寝英之执政知俄之睥睨印度也乃随事而豫为之防窃闻俄皇之论亦颇踌躇审顾不欲轻动意在抚绥其人民辑和其部族垦开其荒地联络其邦交沈机观变引而不发固有虎豹在山之威然后以其全力生聚教训积至数十百年后地广人众势力且十倍英德诸国相机而动纵横四出谁能阻之昔者战国之初六国合力摈秦而秦得闭关息民养精蓄锐者数世迨开关出师六国从风而靡自救不瞻俄之机势大与秦类太皿积之愈厚则基愈固蓄之愈久则势愈雄今日者俄如多事固天下之患也俄竟息事尤俄国之利也然则中西各国将若之何曰尽其自治自强之道而已矣若俄之所以自谋则非他国所能与闻也
　　再论俄罗斯立国之势                                       
欧罗巴诸国之畏俄罗斯固其事灼然显着矣夫诸国所以尤畏之者知其虽败而不困也昔者瑞典国王查理材武过人战无不捷尝伐败俄兵取波兰进捣俄都骤迷失道为俄所乘全军熸焉身困壤蹙复割芬兰以讲瑞典至今削弱不振法王拿破仑矜其雄田各尝驱六十万锐师逴万里覆俄墨斯科都城俄人歛兵不战遮遏险要乘风纵火别遣奇军出间道以辂之拿破仑[狼](狠)狈退师粮尽天寒士卒饥冻中涂崩溃死亡田各尽未几而俄皇率诸国之兵径造巴黎城下矣英法两国助土攻俄之役俄之石駮台兵舰被毁实多于是立约定盟禁俄之水师不得驶入黑海未及数年俄人遽寒黑海之盟英法且熟视而不能禁矣夫两雄相扼莫急于挫其锋乃挫之而俄不加损设复为俄所挫将若之何莫难于破其都乃破之而俄且益劲设再为俄所破将若之何是故六国抑秦于函谷而终无如秦何则六国之并于秦也可夬矣项羽摧汉于彭城而终无如汉何则项羽之灭于汉也可卜矣石虎侵逼慕容氏而终不能取燕则燕将反取赵地慕容垂击败拓跋氏而终不能倾魏则魏将反倾燕国此皆必至之事固然之理无待蓍蔡者也何则俄之为国地广人稀冰雪坚冱粮无可因城无可据得其地不能守得其人不能用故诸国则窥则俄已窥之未有不败者而俄则因利乘便恢拓疆土方无虚日此欧洲诸国所以栗栗危惧也兵法云先为不可胜以待敌之可胜惟俄有之非俄之君相所能自为乃其形势然也或曰俄之凶党蕴其栗毒朋谋揖志冀革旧政俄皇权力虽重日夜虑炸药飞弹之祸可谓至危俄民亦以所享权利不能与英法德诸国齐民齿嚣然丧其乐生之心尚何能日加强盛哉答之曰余所论国者势也非国政也俄之国政寝久亦必改变与英法德诸国相同昔者田氏代齐因其霸国余烈往往能与秦楚争雄西魏创府兵及租庸调法历周及隋至唐太宗始收其大效[凡]至(凡)强之国其基定于数百年前非必一姓之所为则余所能衡量者亦俄之国势而已矣遑计其他哉 
　　香港议政前编                                                  
香港一岛外属已久从无有过而问焉至其中如何措施办理吾人未敢预闻夫此咫尺庭闼之地视同异域又安望其知域外之事哉兹得香港总督母路屏孙批示其议政局所估明年戊戌岁计赢绌一事并言明应办事宜大有开诚布公之意又申说前年已着成效相持比较则全岛历年内政悉具要略于此故急绎之以公同好母路屏孙批谕云当两礼拜前议政局诸君所估明年一千八百九十八年岁计一册敬慎要公余窃喜之惟其中最要者系于入口一项逼欲变计详纪从前商业供给之事欲使船只通行之间咸轻运载吨数之税每磅之重由百分之二分半咸至百分之一体恤商情亦为之所乐为也并言此后如有不得已之时仍行加税增此船只吨载应税之数商情亦当踊跃似此设辞岂有不准之理然此后加增与否尚在偶然不可必之势而余尚有所疑者不得不为诸君告也愿诸君平心静气以计之则全岛之大局幸甚就每年税饷本原收单项下存之而此时所咸应得之税统包在内约差七万元第以银元价低仅值一先令九便士中间税饷所得暗行亏折之处已自不少余且不敢言即于此时抽征项下加增少许以弥支绌兄在于咸乎收单之中所最丰足者于陆地各商货上无鸦片若最妙者际明年中加增于鸦片项下此是估计第一把握庶可开以下诸事矣诸君其有意于此乎税饷估计原冀总数可至二百六十九万四千八百六十八元今以明年收征二百六十万九千八百七十八元为抵塞或再估计于利息项下八千四百九十九元此即诸君慎勤于公家之事者今据去年一千八百[九](八)十六年税饷收纳总册记录价值利益如下鸦片出入之税七万一千六百八十元诸杂税约合五万七千七百元印捐一万一千五百元医济院收款三千四百元官印费二千五百元英后书院学生规费三千五百元信资一万四千七百元地租一万七千七百元水上所收之费一万四千元更有新款二事一为中国人入墨洲之马念单二万元一为利息三千元此中各账目但就原文译之会计准否不敢知不过粗详其政如此云此系去年之成效也今之估计要不出此范围而已满望时景生新所有屋宇转昂其随可以增长利益故于去年七月初一日西历起新行创举权其轻重特加税于水上所收之费设立于九龙等处马路也诸君之意犹疑政府于太平洋之货有厚沾其利乎故言必有发露于明年之利然就去年收单之数计之而太平洋贸易一节多为瘟疫防阻直至今年之中犹未盛也安卜于明年乎是政府于税饷项下除收之数外又可指明者如收单项下咸轻应得七万二千元罚款二万二千五百元华船牌照四千六百元报效银二千元邦巾贴钱一万元陆地消卖款一万五千八百元此系所入有限之数而所费又无穷也政府之意原欲励精图治仰望此邦巾贴之款以为民间有益之事庶可相续办理以征速效故于设立税饷愉悦从公讵知转启猜疑乎是使政府反感于汇丰银号之董首也以求其源源接济耳明年陆地应办事宜正多余若不详告诸君则明年取资于税饷收纳之间万一短落咎将安归哉估计明年公费等款总须二百七十七万零七百零六元此数之中除拨借款十三万七千八百三十元余则尚须二百六十三万二千八百七十六元皆由税饷项下支给再行开除去过费之目六万一千九百九十二元是为变通估法然此皆中国银价最低在于一先令九便士者奚济于事若以去年之数与明年之数比较其中所差者二十九万五千七百九十六元然其应用利益不能少过二十七万零九百零六元此数业已悬示张告内中所列明年应用款目于各种工程上要在保护属地即指香港言使全岛欣悦溥受利益而后已诸君未必不复记忆也
如公家大路地名姑照译文之义在于山巅九龙路当行广拓新路由种花路直至大为局山凹而止此路修筑成功可以广开山市民居栉比在意中事此岂政府一己之私意乎诸君不见曾经办过款目乎如估计新辟之得胜路得胜医院育婴堂等处此系英后登位六十年之期岛中做成记念之事亦由大众忠义之心捐题至九万八千元政府不得不准照办理然其时愿加此数今与税务董首再四商确不得不加入于递年税饷之中盖计此积用迄今至十九万六千元矣皆系积贮所支借者因与言明于明年以后递年弥补署约画押此中利益固诸所共知也抑又有虑焉再为诸君述之估计明年费用以较去年利益将谓有所余剩乎然所开公欠之欠四万八千九百七十元养老赏银二万六千九百五十元信局二万三千五百元各地方保险一万元各项工程一万三千五百元此固在在必需者算明公欠之款于费用中者是各项应该凑合也不然则此积贮之款必成沈坠无着矣计自去年十月始银元跌价给发各款各款虽照章收领已非从前之比如养老赏银固属地长老所资其利息无端以银元之跌颇形不足又如所发各项工程所有广大之工皆系包含估计之中守定价值庶有利益无端以银元之跌安能仍执从前尺度乎凡兹等等政府欲求体恤民艰且不可得矧欲裁减乎此外别项开销依照去年之例地丁项下六千六百元地方官薪俸三千二百元捕并监狱等一万一百元零星杂役六万六千二百元武备兵费二万六千八百元自余思之估计明年之事即如诸君高见修改税饷总数至二百四十四万六千零六十五元而修改费用总数至二百五十九万零八百七十元是费用多过税饷十四万四千八百零五元若此费用与税饷出入相抵而税饷之表必须上升岂宜似此反行压低乎陆地贸易之款与邦巾贴钱都无影响可靠鄙意以为估计税饷必须两倍于费用如十万元与二十万元之比若中间变通办理亦须置于最高之处冀可多获利益譬如邦巾贴钱之利息四厘半原系于总数之外每年应给者今应隹乃来十万余忽以六万五千干代之谓已预先估计安排此三万五千元并余剩九千八百元有是理乎夫岂诸君旁观则明而政府当局则暗乎抑政府何尝不欲权衡工作减低税饷乎政府初意尚欲设立祈祷改过局中市菜市亭广大监房并自来水暗沟暗坑各项工程无非要紧嗣以岁饷不敷悉行中止犹忆当余视事之初年税饷不敷而举借款诸君皆信此区区不得已之事转详吾言于会议所此系一千八百九十二年正月二十五也诸君可追忆之自然明余之怀抱也是年十月十六日余曾告明诸君此借款已成要着诸君亦均谓然咸欲取资于一千八百九十三年税饷以偿及至一千八百九十三年税饷成效无着而此借款存贮记录共二十万金磅年息三厘半乃公家代理人所议嗣后递年税饷所出并未偿补及至一千八百九十七年即今年也借款又积一[十](千)四万金磅是皆四厘起息而旧款存储收单仅作三厘半因令其遵照并合于一千八百九十三年借款之例现今统计共合三十四万一千七百九十九金磅已过于以上三十四万金磅之数是固格外形容相连于费用之中今欲抵完其息必须一千五百九十四金磅截至西历九月三十一日止连本须还四万三千一百三十九金磅而税饷安能支此税饷之中除去正供又无以给借款今举其甚速之效马念言之当一千八百九十四年终我[们](门)税饷到手之数不及四十五万元凡有人心者试于度支所在默思暗揣其出纳入息究竟若何必能相信断不用反咎于一千八百九十四年也亦不用溯流于一千八百九十六年也虽然以此属地之价无论公道与否断不至仅值一百二十万元也今不必说●大加增但就各地保险价值及各种费用修理一切其实不外于一百二十万元之息也今洋钱跌价将近百分之十与我英银固属相宜而奈此属地度支之不足何非然者我们不已骇异于一千八百九十五年之税饷乎是年所得税饷亦不外四十五万元然是年银价较差除去费用尚有所溢合之一千八百九十六年共得十七万一千九百零八元此亦一节可庆者惟至今年一千八百九十七年尚需一股税饷一万三千四百元固我们相信必需者亦须并入明年之费是余不得不左袒于税饷耳现今诸君意见亦关切此税饷地步未尝不以为要紧也余非不知有违诸君之意冒险而求所以济之者此中之苦衷可以想见至余之所以勉励准许者亦不能顾及诸君之为难掣肘也今诸君以议政局节俭之道来余敢不拜嘉哉第须先求从前应验之法而后方可估计明年一千八百九十八年之税饷始能透彻于胸中庶无错综颠倒之患余思不错不知诸君果能同心否余意又在各安职分以循礼制庶可医此缺之耳至所留本岛差遣之练习武官渠该别样收纳于属地应有厚酬以答之中间所有授受固为我们利益机会虽余之一片愚诚报效国家固亦诸君之所助也余有收得我国政府谕云以礼貌收结支属得其忠义之忱同心协力以寄干城俾我最远属地安如磐石也余每季亦将办理香港方法并税饷费用出入项下悉行榜示不啻于火车烟船之号筒也利益之权曾经定实其所仰望者惟鸦片耳若欲由此前向以求减省则惟洋银起价而后可
　　香港议政后编                                      
本年本港纪载应办各事固属无多时虽太平岂宜即撤防守今据数事足资考证者请为诸君言之按总捕禀称二事云一港中更夫向归洋人管理由晚六点钟起至朝六点钟止如此尚须加增有用捕以相副之布置停妥足使去夺之时稀少惟此去夺之事往往多见于冬月及至冬月自应严为加意二收为夜行执照并灯火章程查此夜行执照始于一千八百五十七年彼时原为防闲谨慎善法今则太平既久似可不必拘拘于成法也似宜删除此法俾民间出入自如即中国寓港达人乐歌善政岂不妙哉等语余思此说必系近时捕及别职官员有意纷更市惠于其属下诸君亦知我官土恶习至此乎兄此事已行多年何自今必欲启发乎如必欲弃成法而不用恐后来必有弛张更甚焉捕一役专重体气使其察港中清洁亦与居人身体有益今亦当为诸君详陈之本港原有设立许多保人险公司近年大见亏折计前后经过瘟疫十七次中有数次由于内地传染而来兹可记忆者多系邻近口岸如澳门汕头台湾等处每次时疫一起恒历数月之久当本年一千八百九十七年中港中并无疫症此虽保人险之进境实因捕平时小心护卫所致又计前月西历九月间港中英人及他国人之死约千人中可少一人零半若与一千八百九十一年比较千人中可少至二十三人零十之六是月港中中国人之死千人中约二十六人零十之九若与一千八百九十一年比较约千人中可少十八人零十之九是则今年可少死中国人二千欧洲人十七工程一节总沟改式业经告竣计长三十六迷当之暗沟安设停妥除分支通入人家屋宇之小暗沟其长两倍于总沟者尚不计在内耳是为得胜路一段好沟足称第一若与英国随处大城市中之暗沟比较觉有过而无不及港中街市禁阻防碍民居之事于住屋项下业已定例出示遵行如恐人家拥挤分拨往来之马车等既已妥贴而住屋之麦丐包房洗衣馆公火因馆赌钱土及禽兽栈房各有一定时候洁净房屋不准其堆积秽至碍生病今已确守无敢抗违至若新辟之市土屠屋及兽苑即养生物之园之在九龙等处皆系出产要紧食物以供本港之需自来水一节尤为民间养生必不可少之物今已增至四万万高伦士此系量水器也每一高伦士约合其玻璃酒瓶四瓶半专为扩充而至九龙等处地方之用当一千八百九十三年时余初莅任视事以学堂乃教育人材之地即为重修规例一功课中加以算学甄别之时亲至堂中奖拔其尤而赏赉之二其中亦准教育中国人于初学者以中国语授以欧洲学问是年七月时即由中国医学堂考取一等学生两名入学三是年十二月议设女学堂其中深承诸君赞助之力乃克成事四在一千八百九十五年十一月间设立限制以英语课授欧洲各种学问俾在港中国人民克知英语之精惟此法初立尚未尽善至次年认真办理妥为改订今亦教导有方足期人才之盛矣余信此等学堂守成之必有益既使中国人克知英国语言文字之妙亦使之克知欧人心志之美而后量其才能以役用之事半功倍余思此项费用实系根本要紧之处望诸君维持而勿忽至于船只进出口之间以今年之数计之虽不及去年一千八百九十六年之盛然其惬余意者当此九阅月中至西历九月三十日为止共有七千一百零八号欧洲船只所载吨数约九百万吨之谱查各国船只其加增者惟德国与日本为最多所载吨数约在总数中有一百分之六十八其余大洋进来吨数英国有一百之五十六所有进口及经过船只约共五千四百万吨货物及煤炭等而搭客往来经过亦有一百万之数惟中国之拖载船只不能如是之多虽各物暂见坠跌收单中约比去年已减至四十三万吨之数惟近此五年中香港商务情形大有进境统计港中销售之吨数颇加有二百五十一万零二百五十五吨商家之出入银钱亦裕约合汉平二千八百九十三万三千七百八十八两港中工艺亦复可观余于政治之暇特为出力建设洋油厂两所织造毛羽衣服厂自来火厂胰皂厂煤厂及藤工制作广招船坞糖厂绳等厂丝厂现今无不适意此亦厚蒙诸君并力合作将近四载从余再请再允故能克成余之初志也约载两年以后九龙等处之路成必有更盛于今日余既荷诸君爱创立于先收功于今日者更不敢不践此幻于将来耳本港商务其最关紧要者莫如本年六月初三开西河港与洋商交易一事诸君忆否前年一千八百九十五年西历十一月二十五日与诸君面议之事乎虽然事有一时利益者有一处利益者亦有反为国家利益所延阁者此中微秘非个中人无从索解岂不使人疑虑万端乎今者归结之候此事已暂分明可以印出余言之不谬余之所喜谅亦诸君之所喜也当此事将成之先所有证据具在西河港与香港书信往来今亦议定可无疑矣是此新疆之地可卜收成焉　港中中国人民咸俱喜悦余并不更改其风俗压勒其心志但使其各安生业无踰吾例所有辞讼亦持平以断故他们虽视余以总督之尊余实视他们如友朋之重倘其间有一两番彼有过当处余惟秉此素心默体其情状与我国家政治尝欲举拔百姓而庇之以福者余莫不仰承此等利益以保全之当一千八百九十四年大疫流行其责甚重余因创立助捐赈济善会设一新所余至其间以指画之嗣而接连续办许多善事皆有成效尤著者如某医院中之力办善事本港之人无不日加钦敬云尔改换夜行路票及灯火章程已详于上矣虽可不必限制若欲以为余意准允华人而余实不敢受惟诸君代办而据事直陈庶几有济大英属土彳扁于地球之上今年又为英后登位六十年之期余虽具有一片丹诚实与数百年英民散布各属地者无有分别彼时余虽欲使我后声称于本港之上永永不朽实亦诸君暨港民之力也一千八百九十七年西历十月十五日毋路屏孙押此篇下半多有惜别语似系去任之语无关紧要故删之以从简洁
　　各国都城地名译音异同表                                         
译音必有定值笔述者与口述者其所操方音平时各有不同则无定稍有不同亦不能定出于口译者之口达于笔述者之耳闻根与心相映笔者惟笔其所闻之音而已虽有详审难于确也假令人自从事于语言文字之学则必得真矣然人之所生之乡其所操方音既不同其所以读中文之音未必皆口十于正读也读中文之音正矣其所从受此业之师所操西音未必皆西文之正读也则仍不能确定然不必论传远方之言也不必议译学也即中国人与中国人语所生殊乡则虽同一字而喉齶舌齿唇之间高下轻重清浊缓急已必不齐故译者译音有歧翻者有歧切者大[抵](低)歧于西字拼合之曳声然今不论　各国有君主之国有民主之国有君民共主之国有半主之国有君主为疆大按图剖分之国有主权足不能用之于政治之国今不复为区别惟以五洲之名纲之半主之国不表惟斐洲表埃及斐洲之国不表惟表埃及者着其关系东西孔道又表阿比西尼亚着其木强而犹有爱力能一脱无理瓜分之轭不腼颜偃卧受脔割其致足尚者也又表特兰斯发尔着其民主议院有渐进之机不苶于疆御不伉不[卑](库)以交大国亡国不表亚洲表越南缅甸记念其曾列我南藩而今则强大据之以繁我交涉也亚洲之国朝鲜称帝殊为可哂权为半主象属其亡都城本无异名仍表之琉球亦亡国也仍着列之褊小硗塉虽自存亦诚无足回旋乎若与英法旁白而论都奚翅太山之培塿矣且夫国愈富强文明者其都邑亦愈宏丽愈整齐愈康庄壮伟兹各表列若旁白而论都则不足等量观也至于有城墉无城墉之辨不待王贝王贝为识者识别也其民主小部落亦不表
亚细亚洲日本朝鲜越南琉球同文 
日本
暹罗
朝鲜
越南
缅甸
琉球
波斯
俾路芝
阿拉伯
廓尔喀
江户
江户地名也东京者对西京之称也
曼谷
万国
班考克
邦勾克
邦哥
滨角
宾可克
万郭
盘谷
汉城
顺化
案西人记载越南都城译者曰傅依曰虎也曰呼艾
蒲甘
秘古
  </div>
  <div class="pagination">
   <a href="皇朝经世文新编续集_page30.html">
    上一页
   </a>
   <span>
    ...
   </span>
   <a href="皇朝经世文新编续集_page26.html">
    26
   </a>
   <a href="皇朝经世文新编续集_page27.html">
    27
   </a>
   <a href="皇朝经世文新编续集_page28.html">
    28
   </a>
   <a href="皇朝经世文新编续集_page29.html">
    29
   </a>
   <a href="皇朝经世文新编续集_page30.html">
    30
   </a>
   <span class="current-page">
    31
   </span>
   <a href="皇朝经世文新编续集_page32.html">
    32
   </a>
   <a href="皇朝经世文新编续集_page33.html">
    33
   </a>
   <a href="皇朝经世文新编续集_page34.html">
    34
   </a>
   <a href="皇朝经世文新编续集_page35.html">
    35
   </a>
   <a href="皇朝经世文新编续集_page36.html">
    36
   </a>
   <span>
    ...
   </span>
   <a href="皇朝经世文新编续集_page32.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
