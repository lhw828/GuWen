<!DOCTYPE html>
<html>
<head>
    <meta charset="UTF-8">
    <title>皇朝经世文统编 - 第 201 页/共 287 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝经世文统编 - 第 201 页/共 287 页</h1>
    <div class="content">　　土俄水师述略
按土俄船只除铁甲外皆系旧式今之战无所用之两国所用大都船旁架炮之船惟俄国则兼用旋台铁船制造之法虽宗英法两国而以美国马呢妥尔所造及英国旋台船为最上近又有俄将扑颠夫一圆船者土国则专尚英国造法故历年所添战舰皆英代为之合两国战舰计之无论大小已未完工者俄多于土俄得二十九而土见寸二十一也俄船共压水力九万二千一百七十八吨土船七万九千七百二十二吨容重五千余吨是俄是而土六自五千吨至二千吨者俄十二而土十自二千至一千吨者俄十三而土无之土国舍此而外另有五号止能防守多那河不能出海铁甲厚二寸半容重三百二十八吨查土国铁舰二十一号除在英造而未成者三号实则止有压水力六万二千二百九十四吨较俄国仅得三之二然土国之船皆在水国海岸朝发夕至非若俄船之远涉重洋方能至此虽其数较多亦不能起倾国之船而至也至俄船在黑海者止有两号一名卜卜夫一名那各路德均系圆式远不及土国之大铁甲然则黑海之一区土可高枕无忧矣土国之船最大者有二一名米苏地也压水力八千九百九十四吨与英国之海克斯船相仿而较大内有十八吨大炮十二尊分列船之左右炮槛高于水面十二尺御敌最利船长三百三十二尺一百十九尺铁甲十二寸马[力](七)七千匹船头有铁锥能触敌船每点钟行四十余里一名哈米地也现在英国虽已造成未安炮位此时英国守局外之规未便驶赴土国使俄有所借口即使驶出俄必截而击之其奈之何是土之大船二而实一也次则有四名曰阿昔西也曰我坎尼也曰马母地也曰我斯马尼也各长百九十三尺五十六尺压水力六千五百吨甲五寸半内衬一尺厚木马力四千五百匹每点钟能行四十里各架六吨半炮十五尊十二吨半炮一尊皆英国代造之船再次名阿他尔得尔昔克造自法国本为埃及之船后归土国长二百七十五尺五十尺压水力五千吨铁甲厚八寸架十二吨半炮八尊马力三千五百匹每点钟能行四十里尚有相同者二名派力色巴衣萨勿尔此时尚在英国造而未成至速亦须两月后方能下水然较之哈米地也更难出口矣盖哈米地也虽造自英国而尚树土国旗号此二船则俟英人造成后始能转售于土皆树英国旗号竟出口俄人更有所藉也(也)是土国于此二船虽有若无矣查二船铁甲厚十二寸架二十五吨炮四尊船身短而马力极大转动亦极灵便奈不能至土何又有名非他布命者母克丹基士名一造于英一成于土皆新式小船各长二百三十五尺四十二尺压水力二千七百六十吨铁甲厚九寸马力三千七百匹每点钟能行四十余里架十二吨半炮四尊中有旋台四面均可轰击水师中劲旅也

　　土耳其兵额考
土耳其国之整顿兵力溯自五十年前始效欧洲各国章程大加简阅其从前之兵力不得用者无论矣而当简阅之初军实尚未能皆精迨前王名鸭都美直在位时始事事精良其取去悉仿普鲁士国独回教人始充当兵士亦有数处回教人可免充而不能免充者亦可出资倩人代替当兵之子民约一千二万人至一千八百六十九年又经兵部再加整理谓俟十年后方见功效今未及十年即与俄构兵则其效尚浅也兹据新章恒兵十万一十万有十五万常川在营六万留后补额此第壹队兵也其第二队系民兵十万二千前后队因后先后挑选者也第三队兵系镇国军在国内镇守地方有敌军来击则应之不出国外此壹队共三十万是以土国兵士总共七十万二千人每以(以)充当二十年为期步兵须先在恒兵处当四年在留后兵处当二年在民兵处当八年在镇国军处亦当八年马炮兵先在恒处当五年留后兵处当壹年其余在民与镇国军六年八年仍与步兵同每年挑三万七千五百兵充入恒兵内按时挑选民兵分开壹百二十处地方挑选每一处须选出步兵二旗分先后挑选一旗年少壮一旗少长民兵共百四十旗若挑取有不愿去者可以买赎此民兵每年须出操四礼拜土兵共分为七大队每队六旗步兵八旗鎗手四旗马兵一旗炮兵另有一队地雷炮兵至营中所用洋鎗全是英国马天民显理所制之鎗所用之炮皆普国克虏伯之炮居多闻有铜炮而连环百口之炮今始用之所骑之马皆雄壮每匹值银十二磅架炮之马更贵值营三十二磅近京都或省会兵士衣服穿最鲜明其次远处兵士衣服则穿次等惟土之弁员不甚得力把总以下与士兵才技相等升至参将仍由皇家给发衣服与粮食如兵士无异其居住四弁员共一房大于参将则(则)别为优待但其才技亦与把总等弁相类此非论功升大抵党援荐引者得之故弁员不求武技之精所幸者兵命安分耐烦耳七十余万人之别刻期尚可添加额外之兵有数处可添加者土廷若出一告示谓保守回教所用则通国人皆出即二百万兵亦甚易易外埃及国藩属于土耳[其](土)埃及兵来战者可调出兵五万炮一百四十四门步兵所用均美国连名顿之枪所用之亦克虏伯之其兵制仿效俄国其弁员胜于土之弁员但弁员甚少由行伍擢升全在武家书塾考出者居多当其考试时甚严如欲升至守备等官亦须者数次方能升补近日土军与俄接仗战胜攻取未可以其为中大之国而纵肆也俄之骄兵与土之紧守相形之下孰优孰绌孰胜孰负不待知者而决矣传曰蜂趸有毒国乎斯言俄俄其勉旃

　　土属兵制译
罗马尼亚为土属国兵制与土略异其法系按户抽丁凡二十一岁者须投营操练四年方准回籍遇有事之秋仍须遵调承[平]时兵额一万八千出敌则倍之马兵一千七百人九十六尊兵分四十军王为总统操尚德法缘今王为德国王族后裔也当咸丰四年尚无罗马尼亚之名止分东西两部东为摩尔达部西为袜拉机部各有酋长军中操法服制皆从俄国其后俄土失和英法土败俄遂招法人为之教习尽改法操今王为政又易法而为德并令国中贵介子弟分往德国学习武备之事焉马兵衣红衣灰色裤炮兵则衣黑衣饷不虚悬兵皆足额惟少将才耳此外尚有团兵五万二千人惟仅能防堵应剿则非所宜也

塞尔非亚亦土之属国兵额约三万余人

门的内哥亦属于土兵额约二万五千人兵以年十七至五十岁为止枪械之式并非一律

希腊国附近于土民数兵额皆不甚多出战不过三万余人平日止有八千五百人外此尚有团兵三万

埃及为土属国地气炎热人不耐寒兵以农充殊不善战此土属兵制大也较之俄军大相径庭矣
 
　 

卷七十三　经武部四　中国兵制

　　论兵制　　　　　
陆世仪

人习战法令森严之时宜于兵民合太平日久人不知兵之时宜于兵民分及观鹤林玉露载韩魏公一段亦言承平时寓兵于民之害则予之所论似不为妄矣

京营莫善于分莫不善于合昔韩信与汉高祖论将兵信曰臣多多益善则知多多益善非韩信之才不能今京营之弊多只是无善将兵者统之耳然假如十万人为一营则必须才堪十万者将之使十万人分为十营则才堪万人者皆可以为将矣更勿拘以文法使得各自为训练而以一文臣知兵者统之以时巡阅各营令严兵精者擢将骄卒惰者诛之赏罚既公士气自顺京营积弊自去矣

京营既分当使之分屯城外不可使之聚屯城内须量地势每门一军军三营为小堡授以闲田使自屯种父母妻子咸往居焉死徙无出其乡则庶几心志一而战守日固矣

昔人遇端阳节作龙舟竞渡又令武士射柳为乐此即默寓教练水陆营兵之意今人不喻此意射柳之戏已亡惟龙舟尚存仅以为游观之资耳今宜复此法于端阳日令水营兵大治龙舟陆营兵大修器械所在官司率通邑缙绅士民倾城观览水兵尽出没波涛之巧陆兵尽驰射击刺之术择其能者大加赏赉令通邑之众咸出头则兵有所利皆思劝进于技矣推此以往因势利导之术岂独一竞渡哉

兵家所言出奇制胜者多矣言旗鼓步伐者少出奇制胜之法虚旗鼓步伐之法实虚处聪明者可自会实处非学不可犹之名物度数即圣人亦不能生知也通鉴所载战攻处孰非出奇制胜之法惟旗鼓步伐所传甚少唐有李靖兵法然不得见全书今仅存杜氏通典所载戚南塘纪效新书是从此书中会通而出故于旗鼓步伐之法独详读者不知以为戚公必有异人传授可笑也

向阅武备志阵法无虑百数不能得其要领心颇轻之及阅戚少保鸳鸯阵始知阵法之妙即吾儒之礼乐不可须臾离者也语曰节制之师又曰堂堂之阵正正之旗夫欲称节制与堂堂正正非精于阵法未足语此也戚少保纪效新书所载皆节制之法其将领不必选绝力绝技之士凡中材皆可能所谓勇者不得独进而怯者不得独退也然绝力绝技之士军中正不可少赵奢曰道远险譬犹两鼠于穴中将勇者胜倘遇此地势夺隘争险非堂堂正正之阵所能克也必于军中另选突敢死之将聚为一卒以应卒然之用

马军使马力犹舟师使船力俱难整齐约束昔人以连环结马队亦以连环结舟队意思大概相同然连环马畏镰麻札刀连环舟畏火攻所忌亦大相近在智者善用之耳

教阵先教队教队先教艺艺虽一技之微必学而后知其用知其用而后可以教士可以制队即如鸳鸯阵至今称绝然其妙处全在队法队法妙处又全在制器得当设使犹是鸳鸯队而以他器易其原器则队坏即仍其原器而或颠倒其次序则队亦坏原器不易次序不失而不知艺法教习不精则队虽不坏而无用故队者一阵之所由始艺者一队之所始今人欲存心兵学慎勿以艺技为可忽也

昔唐荆川于谯楼自持鎗教俞大猷一时以为韵事然其言谓一圈枪之功至于十年则亦艺师之言非大将之言也盖艺师之艺虽工不过一人敌耳若大将则须通知各艺之情而善用之盖艺一也在一人则有一人独用之法在一队则有一队合用之法在一阵则有一阵合用之法若不能通知而徒敝精神于一技则亦艺师而已矣

火器之害烈矣历代之不过发以机石然至元人之襄阳则已前无坚城若夫近代之火器则始于交趾而弥甚于西洋西洋之器其大者能推数仞之城能击数十里之远当之者无不糜烂自有其器而守者不可为守战者不可为战矣自兹以往器之多将弥甚火之毒将弥烈生灵几何堪此涂炭尝欲思一断绝之法而不得因念国家既有此器将凭以为长城欲尽去之不可得矣宜制为厉禁凡火器药物之官皆如天文官世袭此外不许私习设火器营于京师京师而外不得用火器诸边镇当用者皆自京师给遣或四方有寇盗者亦然事平仍归京师庶四方不习其法不至流毒无已古者兵刑皆出于学校明于五刑以弼五教伯夷降典折民为刑此刑出于学校也在泮献馘在泮献囚此兵出学校也惟知学然后可以刑人惟知学然后可以杀人此皆王道一贯之事自后世分兵刑于学校而兵阵遂之于悍将武夫法律遂之于法家酷吏可慨也

　　兵部职掌疏顺治十三年　　　　　
兵部员外郎叶舟

臣伏读　上谕令在京七品以上文武满汉各官员凡职掌之内详切敷陈以资采用务要各抒所见毋得泛浮空言雷同塞责臣敢不就职掌所关敬抒管见为我　　皇上陈之

一曰清冒占之兵冗兵不裁则糜饷冒占不去则耗兵今镇将以下各营之兵多者千余少者亦不下数百岂人人尽皆劲卒足供腾骧之用乎臣查十年六月内前任尚书王永吉奏为兵制当核请　　饬各督抚将境内官兵通盘打算某镇冲险防兵当后某营平缓戍卒宜裁各督抚亦渐次举行增减得宜独是逃亡缺额老弱冒占之兵毕竟积弊相仍开报无几即岁有季报不过虚应故事未尝寔力奉行是止核其额外可省之兵而未核其额内不实之兵兵益少而力益单不几以裁兵而反受兵少之害乎臣以为宜严　　饬各督抚实心查核近者亲自校阅远者转檄才能兵巡道查阅务期营无弱兵兵无虚饷有不实者该督抚飞章参处庶稽查严而冒滥杜永收骁勇之用矣

一曰公举劾之典赏善罚恶二者不可偏废若赏重罚轻武夫悍卒益骄横而不可制臣近见军政一典　本朝十年以来方始举行及查督抚开报各册八法处分大小武职几三百四十余员内止总兵二员副将二员参将游击亦不过三十员其它皆都守千总而已即此三十余员镇将又大半系解任裁缺缘事升任之人其现任谪处者寥寥数员点缀了事不尽皆大贪大恶也岂其余镇将参游等官类皆兢兢守法贤良素著者乎此无他见任则弥缝之术工官大则应援之途广也臣以为宜通　　各督抚以后每岁严加甄别举则宁刻毋滥劾则宁严无宽其有恶迹显著者不时据实纠参更当法行自贵无仅以官卑职小塞责倘或容情徇庇养虎贻害听科道官查访纠举该督抚即以溺职论庶举劾严而武臣知所畏惮矣

一曰防骄横之渐武职之与文职事有相关名位实不相辖故凡镇将　　书必云一应钱粮词讼有司职掌毋得干预臣阅邸报见督臣金砺参固原总兵李茂一疏内称每年派各斗行半价籴豆私派堡寨交纳马草又见科臣张文光参寿春营参将徐长春一疏内称侵占民房强霸行市吊打生员王巩运甚以秽物填入其口夫固原总兵驻札之地有道府县官寿春营驻札之地有寿州州官生员百姓与镇将何与而听其凌辱肆其科派道府州县不敢过而一问其强横尚何言哉臣以为宜严饬镇将等官不许欺弱士民凌制有司并申明文武不相统辖之义有肆害科派者有司申报督抚题参重治庶体统明则不受制骄横之气可渐消矣

一曰塞规避之路文职京官告病查验明白准其回籍病痊起用外官则径准休致无病痊起用之例所以杜规避也今武职忽而称病督抚代题解任忽而病痊督抚又具疏请补移咨求用矣岂非值多事之时则托病以谢责遇事平之后复侥幸以图荣乎又督抚提镇一遇升转多题请营将带赴新任不曰效用需人则曰臂指得力设使新任果岩疆犹不妨借才以供驱使倘或趋逸避劳去苦就甘不过以滋幸窦乎受爵　　公朝拜恩室私至非公也二者皆规避之路不可以不塞

一曰严效用之选臣衙门旧有奉　　旨设上本办事堂候听差等官上本办事人等为数无几或由科目或系效劳俱在衙门供事惟差官一途额粮百名以供奉差押解投文护送之用旧日多有无赖积棍冒充其中一经奉差如虎如狼多骑越站骚扰驿递无所不至前此坏事被革或饱扬而去者往往有之案查十一年三月奉　　旨斟酌考用授以守备职衔臣思武进士方选守备武举止选千总外委各官职冲锋破敌非有纪录不准题补今以白丁效用数年而即得四品职官终觉未当且此辈奔走之日多习学弓马韬略之日少一旦授以汛防要地人缺未必相宜臣以为遇有差官缺出宜选用一科二科武举彼出身科目必知自爱身名以之奉差自能守法再定以效劳年限满日分别等第考补各项守备其以前效用差官或念其奔走日久不便遽为裁革必严加查核果素无过犯又复谙练弓马韬者方准照例考用庶官与人称而效用一途不致滋匪人之弊矣至于各督抚题补之例亦所以鼓励武臣一端又不可不察焉岩疆督抚所恃以鼓励麾下奋勇成功者以有爵赏动之也臣查十年内经辅臣奉有吏兵二部不得掣肘之　　旨请自今用兵地方督抚遇有题补查果人地相当有功可录不妨酌量准从其它平定之处不以为例庶军心踊跃可以收得人之效矣以上各皆臣职掌所关故敢详切敷陈惟　　皇上采择焉

　　伊犁驻兵书始　　　　　
松筠

新疆满洲绿营官兵分布南北两路有驻防换防之分驻防者眷之兵永远驻守惟伊犁及乌鲁木齐古城巴里坤满洲绿营皆然土鲁番满营兵亦如之北路之塔尔巴哈台满兵则自伊犁调拨南路之喀什噶尔英吉沙尔叶尔羌乌什阿克苏满兵则自乌鲁木齐古城巴里坤调拨其绿营兵则自内地调拨皆轮班更替非常驻者也伊犁地极西徼又为将军帅庭故较之乌鲁木齐驻兵尤多有满洲蒙古八旗兵有绿营屯兵有锡伯索伦察哈尔厄鲁特等兵环森严所以靖边圉而资控驭最为整肃溯其始驻之年各有不同惠远城满营始自乾隆二十九年至三十一年由热河凉州庄浪移驻惠宁城满营始自乾隆三十五年至三十六年由西安移驻锡伯营始自乾隆三十年由　　盛京移驻索伦达虎尔营始自乾隆二十九年由黑龙江移驻察哈尔营始自乾隆二十九年由张家口外移驻厄鲁特始自乾隆二十九年由热河移驻者为达什达瓦厄鲁特达什达瓦者准噶尔台吉小策零敦多卜之子为其汗喇嘛达尔札所杀众投诚安插热河事在准噶尔未灭之前有自准噶尔既灭于乾隆二十五年以后续陆招抚并由哈萨克布鲁特投出者又有沙毕纳尔人等于乾隆三十六年随土尔扈特归顺安插伊犁者此外绿营屯兵则自乾隆二十五年以后三十五年以前由陕甘两省陆续移驻至四十三年始改为眷者此各营官兵先后驻防之大亩也

　附官制兵额
　南北路疆域底定参赞大臣阿桂于乾隆二十五年由南路带兵至伊犁镇守开屯为办事大臣

　二十七年设伊犁将军总统新疆南北两路

　二十八年设领队大臣一员管理察哈尔营官兵事务

　二十九年设领队大臣一员管理索伦营官兵事务

　三十年设领队大臣一员管理厄鲁特营官兵事务

　将军统辖外夷设营务处派协领佐领等官总理其事沿边卡伦严禁私行出入如本管某营领队大臣巡查所管卡伦由某卡至某卡各该卡伦侍随时具报营务处知将军虽领队大臣亦不得擅出卡伦凡应出卡伦公干者俱由营务处请示将军传檄为凭除照例贸易者外如有外来夷众卡伦侍卫立即具报营务处知将军定夺至各营官兵缺出其应选者营务处查其功过知将军拣选挑补所有将军阅操一切事务俱隶营务处

　满营档房派协领佐领等官总司八旗官兵一切事务印房掌关防司员一员帮办一员专管一切日行事件及吏兵

　各部应行咨覆者俱由印房承办稿案内由京派来司员一员本处保升主事职衔一员

　折奏处印房兼管本处派协领及保升主事职衔并笔帖式等专司其事

　功过处印房兼办专管八旗官员功过登记档案

　粮饷处掌关防司员一员帮办三员专管钱粮支发文案及年终造册报销并关涉户工二部事件一切稿案俱由粮饷处承办内由京派来司员一员由京废员赏给职衔派来者二员本处保升主事职衔一员

　驼马处掌关防司员一员帮办一员专管各部落牧放孳生牛马册籍及哈萨克贸易牲等事由京废员赏给职衔派来一员本处保升主事职衔一员

　管仓粮员四员分驻惠宁城固尔札绥定城塔尔奇城四处专司各仓收放粮石或请由京废员赏衔派来更换或由现任伊犁粮饷驼马等处当差之已赏职衔废员内奏请调补遗缺仍请由京补派以上共十二员由京派来者九员年满时请派京员更换本处保升者三员缺出仍与本处笔帖式拣选奏请补用本处如不得人仍请京员

　管粮同知一员由陕甘同知官内调取管理仓库钱粮绸缎布疋各项收放等事三年更换

　笔帖式四员内印房二员粮饷处一员驼马处一员俱由本处笔帖式内挑补三年期满愿进京者以部缺用愿留本处者以骁骑校用如本处笔帖式内保升主事职衔委署章京及七年期满愿进京者引　见以部缺用愿留本处者以防御用其由主事职衔保升本处同知者七年期满送部引　见开缺另行奏补

　委笔帖式八员内营务处二员满营档房二员印房二员粮饷处一员驼马处一员南北台站七员俱由本处满兵帖写内挑补报部准戴六品顶五年期满保列一等者以骁骑校用二等者撤回本营当差

　卡伦侍十五员除在城营务处酌留一二员余俱分拨卡伦即带各营官兵驻守俱系由京侍章京派来三年更换抚民同知一员管理九城牲畜煤税赋并房租地租钱局厂工及一切商民绿营命盗词讼案件

　理事同知一员管理两城满营各部落回子等一切命盗脱逃各案及旗民交涉事件
</div>
    <div class="pagination">
<a href="皇朝经世文统编_page200.html">上一页</a><span>...</span><a href="皇朝经世文统编_page196.html">196</a><a href="皇朝经世文统编_page197.html">197</a><a href="皇朝经世文统编_page198.html">198</a><a href="皇朝经世文统编_page199.html">199</a><a href="皇朝经世文统编_page200.html">200</a><span class="current-page">201</span><a href="皇朝经世文统编_page202.html">202</a><a href="皇朝经世文统编_page203.html">203</a><a href="皇朝经世文统编_page204.html">204</a><a href="皇朝经世文统编_page205.html">205</a><a href="皇朝经世文统编_page206.html">206</a><span>...</span><a href="皇朝经世文统编_page202.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
