<!DOCTYPE html>
<html>
<head>
    <meta charset="UTF-8">
    <title>皇朝经世文续编-清-葛士浚 - 第 1 页/共 103 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝经世文续编-清-葛士浚 - 第 1 页/共 103 页</h1>
    <div class="content">
皇朝经世文续编跋
光绪丙戌长沙王益吾先生视学江苏刻劝学琐言分送士子中及贺氏经世文编谓当世必有高才能续之者子源是书因此而作方初作时鬯期以十年娄邑张君且曰终身君必执三载当成今不及三年且成矣君少承　先德恪庭先生之教家学甚伟又克自奋励与同志诸子日夕讨究好谈经济不屑屑为章句诂训之学宜其撰述博大可观如此顾其成之速有足奇者书中六政之外别立洋务一类则鬯与君商定者其他去取皆君自主闲出臆见君或然或不然惟鄙着亦入数篇鬯执不可君曰必不愿列亦不强顾不可无一言以赠且引姚春木魏默深故事以相解相与抚掌曰才是知己虽然君今之默深也若春木予未敢当之抑予于君书亦与春木于默深有闲也戊子五月南汇于鬯香草

葛士浚《皇朝经世文续编》卷前

皇朝经世文续编序
自贺耦耕先生用前明陈卧子之例辑　皇朝经世文编数十年来风行海内凡讲求经济者无不奉此书为几于家有其书自后江右饶新泉氏又有经世文续集之辑自道光至咸丰同治间名臣奏疏私家着述凡有涉于世道者亦略具矣然饶氏之书一循贺氏之旧而近来风会日辟事变益如洋务为今日一大事非原书海防所能尽也奉天吉林新疆台湾各设行省因地制宜非原书吏治所能尽也开矿自昔有禁而今则以为生财之大道非原书钱币所能尽也军国之用取给抽厘非原书榷酤所能尽也有轮船以行江海近又有轮车以行陆非原书漕运所能尽也中西算学日新月盛　朝廷辟馆以造就人材且宽其格以取之非原书文学所能尽也此葛君子源所以又辑续编乎其书凡一百二十卷为文千数百篇其志可为盛矣其力可谓勤矣愚尝谓孟子之书言法先王荀子之书言法后王二者不可偏废法先王者法其意法后王者法其法孟子曰先王有不忍人之心斯有不忍人之政此法其意也荀子曰欲观圣王之则以其灿然者矣后王是也此法其法也马贵与着文献通考其自序引荀子语以发端然则士生今日不能博观当世之务而徒执往古之成说洵如吕氏春秋所讥病变而药不变矣语云不习为吏视已成事又云前事之不忘后事之师也　皇朝经世之文贺氏饶氏相继编纂而今又有葛氏之书并行于世凡经国体野之规治军理财之道柔远能迩之策化民成俗之方引而申之触类而长之不可胜用于学术治术所裨匪浅而我　国家闳规茂矩亦略具于斯荀子所谓灿然者不于此可见乎光绪戊子夏四月曲园俞[樾](越)序
皇朝经世文续编例言
善化贺氏经世文编成于道光丙戌迄今六十余年世局既有变迁论议因之日积东乡饶氏阳湖盛氏皆有赓续饶编出于光绪壬午盛编迄今未出夫难莫难于创始之作备莫备于晚出之本古来撰述大抵若斯故是编之作订舛于已往待删正于将来万不敢忘东乡先路之导后或可备阳湖葑菲之采八纲六十三目均仍贺编之旧惟自道光壬寅后中外交涉益繁有非海防塞防所能者　京师总署之设既与六官并重往廷臣恭纂　穆庙实录亦闻洋务别为卷帙兹师其意立洋务一纲系以七目曰洋务通论曰邦交曰军政曰教务曰商务曰固圉曰培才惟刑法之类华夷虽时有牵涉而其要领条目所存则视他务稍简今汇为律例下卷仍以隶诸刑政
贺编学术文学类于经子史学大纲暨诸儒论文采取略备而仍不及算学殆例言所谓务非当急人难尽通者欤然天文乐律实古圣治法之本原而制器测地尤近今经纶之要务非可以一艺目之况其致用尚不止此阙而莫载遗憾实多蒙未习畴人术不能妄有选辑吾宗湘乡心水氏从事此学二十余年别辑各篇辱以见贻析为三卷附列文学类备学者观览焉
会典户部职掌疆理居首盖周官地域广轮掌于大司徒之义也贺编以顾氏日知录州县界域陈氏分县议沈氏议覆分立州县书入吏政官制类以龚氏西域立行省议入兵政塞防类殆以篇目不多故未别设专门耳今自奉吉新疆台湾改设行省建置益繁且风会日开舆地一门成专家之学若仍贺编分隶各类非但散裂难稽且多无可附丽兹故别辑疆域二卷冠户政十二目之首其言攻守形势者仍入兵政地利类
贺编着例纪述之作虽工勿登然亦间有自乱其例者非止蛮海各防已也夫典制事蹟之不明则议论安所附丽贺编实出魏氏彼其　圣武之记已有专书会典提纲又蓄奢愿意藉另编辅翼自可汰削从严今自道咸以来变故之迭更政事之张弛不知凡几而会典重修之举观成尚远平定粤匪之外方略未编则甄录之宜或殊往日故章程案牍采列较伙要于贺编本旨仍不相悖至其他取舍一秉前规惟学识浅失当必多末由仰希曩哲耳
贺编生存姓氏着作续出尚伙今兹选辑自不可遗故松文清伊犁总统事略张氏履原名生洲宗法通考暨陶文毅姚氏莹章氏谦存管氏同并贺魏之文悉加搜讨又如张氏穆马氏树华沈氏垚姚氏椿等皆与贺魏同时文行甚着又如吴氏骐延陵居士集陆氏锡熊宝奎堂集之类时代并远出贺氏之前而贺编均未之及择要增入云何得已至若吴氏定全氏祖望毕氏沅张氏士元贺编已列专集姓名而是编亦间有采及盖浏览所得未敢拘限断而悉从割爱也又康熙中俄定界贺编已录徐记定界碑文而是编又录黑龙江外纪译出分界盟约清文盖既有异同详略即不敢避复出之嫌也夫是编之作意在网罗道咸后掌故故干嘉前载籍博收览实所未遑右所举者特偶随所见录之以云补贺氏之阙则吾岂敢
贺编所录专据椠本而生存姓氏已五十余家是役年代较近并难以椠本为限故所列生存着作视前编多至倍蓰若从旧例止注集名虚其氏字则既未必人人皆有专集而非是又无以别为谁氏之文故今所纂辑无论曩哲时贤均各书其姓氏不避嫌疑用示大公匪标声誉
是编经始丙戌四月至丁亥十月而稿定自后略有增续以戊子四月为断伏处孤陋见闻有阻姑出稿本求正当世两载以来乡里同志若姚君子让于君醴尊艾君谱园张君心一项君莲生秦君砚畦沈君肖或商搉义例或分任校录磨错交资俾得集成巨帙今备书简端以附风人弗谖之义
光绪十四年六月上海葛士浚识

    葛士浚《皇朝经世文续编》 目录  
    
 葛士浚《皇朝经世文续编》 
目录：
序 
 例言 
 卷一 学术一  原学 
养源篇 宗稷辰  
 与曾子植书 刘蓉  
 致刘孟容书 曾国藩  
 答刘孟容书 曾国藩  
 答刘孟容书 罗泽南  
 求阙斋日记一则 曾国藩  
 拙修书室记（节录） 吴廷栋  
 求放心说 刘蓉  
 原学（仪顾堂集） 陆心源  
 学论（寄村居集） 葛学礼（张坚填讳） 
 移建上海县学记（代蓝观察蔚雯） 
 量随识长论 瞿庆贤  
 论语说 李元度   
 答友人论异教书 李元度  
 重修遂邑文庙序 徐赓陛  
 卷二 学术二  儒行 
原才 曾国藩  
 圣哲画像记 曾国藩  
 船山遗书目录序 邓显鹤  
 汉学商兑重序（仪卫轩集） 方东树  
 诗文存草自序 葛学礼（张坚填讳）  
 复贺耦庚中丞书 曾国藩  
 与高伯平论学案小识 鲁一同  
 书学案小识后 曾国藩  
 劝学篇示直隶士子 曾国藩  
 汉学商兑书后（卧庐文稿）   
 敦艮斋遗书序（寸心知室存稿补录） 汤金钊  
 卷三 学术三  法语 
与左逸民书 鲁一同  
 与左君第二书 鲁一同  
 与陈颂南书 张穆  
 与蒋瀛海书 罗泽南   
 遗书日记二十二则 倭仁   
 求阙斋日记二则 曾国藩  
 塾言三十七则 刘熙载   
 劝诫浅言四则 曾国藩   
 修绠山房日记二十则 瞿庆贤  
 省心迩言十六则 朱树新  
 金壶醉言三则 黄钧宰 
 卷四 学术四  广论 
天地 罗泽南   
 复性二则 孙颐臣  
 仪宋堂后记 邵懿辰  
 明说 艾畅   
 病说 龙启瑞   
 习说 刘蓉   
 火喻 史善长  
 天论 汪能肃  
 与郭筠仙中丞论通志体例书 李元度   
 复何补之书 张文虎  
 积善积不善说（补录） 汤金钊  
 卷五 学术五  文学一 
玩易阁记 刘蓉   
 诗序汇说序 葛学礼（张坚填讳） 
 孟子要略序跋 曾国藩   
 新定鲁论语题辞 钟文烝   
 今文孝经十八章为定本说 艾承禧  
 就度誉究畜五字分训五孝说（卧庐文稿） 
 复李眉生书 曾国藩  
 与朱仲我书 曾国藩   
 风俗通义篇目考 陆心源   
 淮南子高许二注考 陆心源   
 六朝经师宗派所着经注经说考 姚文   
 拟汇刊宋人及国朝人补历代史表志序 姚文   
 国朝文录自序 姚椿   
 唐十八家文录序 张文虎   
 续古文辞类纂序 王先谦  
 书法言后 方东树   
 文论（卧庐文稿）  
 答东洋近出古书问 姚文栋  
 瀛环志略自序 徐继畲   
 日本国志凡例（甲申九月） 姚文栋  
 卷六 学术六  文学二附算学 
新译几何原本序（代曾文正公） 张文虎  
 象数一原序一 项名达 
</div>
    <div class="pagination">
<span class="current-page">1</span><a href="皇朝经世文续编-清-葛士浚_page2.html">2</a><a href="皇朝经世文续编-清-葛士浚_page3.html">3</a><a href="皇朝经世文续编-清-葛士浚_page4.html">4</a><a href="皇朝经世文续编-清-葛士浚_page5.html">5</a><a href="皇朝经世文续编-清-葛士浚_page6.html">6</a><span>...</span><a href="皇朝经世文续编-清-葛士浚_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
