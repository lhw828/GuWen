<!DOCTYPE html>
<html>
<head>
    <meta charset="UTF-8">
    <title>皇朝经世文统编 - 第 167 页/共 287 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝经世文统编 - 第 167 页/共 287 页</h1>
    <div class="content">俄人铺加脱附

余尝游中国观其地势风土而查察物产天锡丰饶未尝不叹为宇内之雄邦也倘一践其境有谁不首肯者哉虽然征国库出纳以查其财政与昔所忖度颇异如地方之财力贡租之实情殆不见有可称焉虽居高位之有司能深知岁计多寡者亦鲜矣论其财政亦不合规矩纷杂而不画一是以政府所定岁计非通国核算惟各地方有司定之耳地方有司于权柄界限漠然不明故其核算每岁出入之权亦往往过大也何则中央政府指户部也不定地方每岁出入之制以示命于地方官只凭地方官具报岁入饷需豫早核算转解中央政府以供其运用但此豫算者虽据昔年政府所示定为准率然此准率必与岁月变更故近时财势非复昔年之比颇极变易纷纭矣故欲知中国近有何种财源其縻费之途如何及地方官有何等权而为此专恣颇难索解也虽然试括举国库财源约有三种一曰直税西人说税法有直税间税二法二曰厘金税三曰间税何为直税曰地租并丁税是也当今世纪西人以百年为一世纪现世纪即西历千八百年也之初十八省地租豫算为三千四百万两米粟为四百万捆一捆当百斤自发匪扰乱田园荒芜约三分之二自是贡租忽然衰余害蔓延遗累国家财富实非鲜虽直隶省未遭兵燹亦为余祸所渐被千八百七十八年即光绪五年国家需用为百三十万两当时患无此赀纔得收租六十万两耳尔来逐年渐有起色今始得收昔年之岁入豫算数也至其赋课租税及征收法无一定之规而纳税者独中国人民至于蒙古民族特令免税住满洲民以兵役代纳税是其大较也又别纳税地为三种一曰民田是民人所私有也二曰屯田在蒙古伊及满洲等处三曰学田附属于庠序除此三种外尚有数种田而为国库所入一为前明时藩王所领地及国初圈与八旗将校以贡租税之田一为善堂赀用之田一为专属佛教寺院之田一为备凶歉之岁救恤穷农之田一为祠祭之田以供祭祀典礼备牺牲之赀也于此等土地立为等差分上中下三等以定地价而斟酌赋税定额矣然农民输纳贡税严苛烦重纳税之法或以钱或以米麦菽高梁干草谓秣也等物知县制户口纳税名簿详记管辖土地及地质高下收获谷粟等上达长官而总督按之以定税额然此等名簿极多杜撰欲得其要领殆不容易也十八省中如河南江西湖南及湖北等四省纳税以钱江苏浙江安徽及山东等四省以天然产物纳税如谷米之类是也其余十省并纳天然产物及钱也距今百六十一年前谕令确定丁税额数纳此种税者皆是小农往年查核实为二千八百九十二万人每人纳税额数约二十仙然其能纳税者约三百十八万余两耳千八百七十八年中部地方人民尝征收钱三百十二万六千九百两禾谷三百九十六万六千八百余担矣厘金税之名称实于每两中千分而取其一也当发匪蹂躏之时国内骚然百姓不安其居田野榛芜秋获不丰贡税之入大为衰国帑困乏日甚一日于是乎创定厘金税制矣当时抽商贾鬻卖货物税千分取一其意本在备军国之急并补地租所出之不足故又有军税之称忖政府当初之意必非欲永施于后日也然所入颇多实为国帑一大饷源故卒至今而不改也试举千八百八十九年他租并丁税及厘金税总数开列如左按表中所列之分数核之合数殊不符以报本如是姑仍之

　　直隶省　　　　　　　　　　　　　　　　　　　千二十五万四千三百七十二两
　　江苏省　　　　　　　　　　　　　　　　　　　六百四万二千六百七十二两
　　湖南省　　　　　　　　　　　　　　　　　　　二百六十九万千二百五十二两
　　湖北省　　　　　　　　　　　　　　　　　　　三百九十八万五千九百五十六两
　　广东省　　　　　　　　　　　　　　　　　　　六百七十一万二千五百三十三两
　　广西省　　　　　　　　　　　　　　　　　　　三百二十八万七千百六十二两
　　山东省　　　　　　　　　　　　　　　　　　　四百万九千三百三十八两
　　山西省　　　　　　　　　　　　　　　　　　　七百四十三万六千九百一两
　　陕西省　　　　　　　　　　　　　　　　　　　五百八十一万九百九十七两
　　甘肃省　　　　　　　　　　　　　　　　　　　三百四十八万千七百八十三两
　　四川省　　　　　　　　　　　　　　　　　　　三百五十七万千二百五十八两
　　江西省　　　　　　　　　　　　　　　　　　　五百九万三千七百九十五两
　　福建省　　　　　　　　　　　　　　　　　　　三百九十二万千百四两
　　河南省　　　　　　　　　　　　　　　　　　　五百八十一万三千二百八十六两
　　浙江省　　　　　　　　　　　　　　　　　　　七百六十六万千百三十七两
　　安徽省　　　　　　　　　　　　　　　　　　　三百四十四万六千七十六两
　　云南省　　　　　　　　　　　　　　　　　　　三百七十六万九千四百九十四两
　　贵州省　　　　　　　　　　　　　　　　　　　二百八十七万六千六百四十一两
　　台湾省　　　　　　　　　　　　　　　　　　　三十六万五百四十九两
　　　合计　　　　　　　　　　　　　　　　　　　九千百二十八万五千三百九十八两

直税之目大略如上所记是已若间税以海关为第一即以通商各埠口岸设置税关凡出入海口船舶所搭载货物一律抽税昔中国为英法同盟军所败欲筹偿金于两国乃创设海关制定税法以充国用自开关七年乃清还偿税关之制遂继续而至于今也

次关税为国库之财源者曰盐税中国制盐政府独专之业分全国为七区每区所制之盐必于区内用之不许向他区分送国家设法严禁焉又命官吏管买卖征集等事且监视奸商盗卖然盗卖者颇众此等官吏与地方行政官不相统属直隶于盐政及盐运司今请概述盐政区城直隶省及北边一带为第一区陕西省及湖南省一半为第二区江西江苏一半及其近傍为第三区浙江省江苏省大半为第四区福建省及其近傍为第五区广东广西一带之省及江南云南一半为第六区西藏接近西陲一带为第七区不问海水盐井沼湖所产出盐有定价以卖与官吏至其量数及授受该盐之法似未尝设何等制度盐运使建仓库于制盐地而供盐商之便盐商者自非向盐政委员及巡抚准领盐商证单不得自营盐业然欲其准许必纳一万两至一万五千两银以为定制每岁按准以定盐商之多寡限定制盐量数以期其无过不及矣盐商已购得盐于政府欲恣其卖价仍不能自由搬运销路均待政府之命始得转卖诸店商也政府之命既专盐业之利故千八百八十九年收入三百八十四万五千百二十四两又于内地各所设税关通十八省有三十三处一切货物通经此关以纳课税其数额以不少亦与盐税相伯仲也千八百八十九年所征课税实为三百六十万六千八十两除此数者之外亦无较着财源其余尚有商业税每年二十万六千九百两制茶税每年十六万二千百七十七两贷盐田税每年一万二千七百九十两渔业税一万九千三百七十两业税五万千八百三十两兽骨税五万三千六百四十四两贷官管房屋税五千百二十两家畜即各家所畜牲贩卖税七千五百七十两仓库税五千三百五十两抽航海权税三千二百两余外诸杂税每年十四万四千三百六十九两是等数未详俄将税银据何算核也凡各种财源可以资国库之入者如斯耳然尚有一种卖买无形物税第一为八旗营军属受继承宗家权税每年实为八万六千三百五十八两第二为捐纳官衔阶级及贡监虽平时无所施行然一旦或有军需之急或有天灾地害农民困穷则以捐官为常例其捐纳之法似量需用之银数又定某省某官分发施行也当千八百八十六年福建洪水泛滥淹没沿岸田产中国政府捐官衔及贡监者百六十九人自六月起至九月止其所收入实为五万四百四十五两统算此等所列间税实每年三千十万七千九百六十二两若加以直税则国库岁入所收实为一亿二千百三十九万三千三百六十两又加以彼自然产物贡税宜参看第十二册中国边事论每年三百九十六万六千八百十二担一当担中国百斤则其数亦颇巨矣各省人民纳此等贡税必送往天津及通州然运送费之七十一万五千六百四十七两亦人民所捐赀焉各省有布政使掌土田租税之事征收诸税于管辖人民以筹办地方财务国家财务户部统揽其大纲若系地方财务则各省总督管理稽察然帝室度支不求财源于户部而别定其制其数每年百五万六千两又满州每年贡貂皮一万二千张若无貂皮则以他兽皮代焉人参百四十斤真珠一千颗定定等贡法在距今几星霜之前帝室度支逐年增加以其难给遂发行各种银券以为补充在千八百六十六年为三十万两至千八百八十八年为六十万两又有帝室牧场散在满洲及蒙古等处其所耕牧之畜类马十万匹骆驼七千匹牧羊及山羊二十万匹有角畜类牛之类一万二千匹帝室度支虽有此等财源而一朝不时之费往往有焉如际此时迫得仰给国库倘不能补充则即于各省加征课税如新营颐和园及皇帝谒陵所费赀财皆国库支给也或有各省督抚因事报或督抚进京自行捐或捐助营造等赀此等银数无可征考又际有不时之度支或忽谕民集如举行庆典之时实用此例集金筹办得五千万两矣

　　论库项支绌宜筹善法以裕度支
近年以来各省常灾不但钱粮不能征收而且赈济尚须筹拨即间有一二丰熟省分其中亦仍尚有偏兵燹之后荒田未复再遇灾歉收获可以想见各省督抚深知府库支绌不能再请豁免缓征然民间收获无几困苦非常州县纵能善于催科亦恐人民无力全完此钱漕之不能如旧者一也各省海关税银其中最为大宗之货至重之税在中国则为丝茶在外国则为疋头鸦片此数者乃关税之精华也连年丝茶两物货多不佳兼之外洋丝茶反美于中国是以中国丝茶货既日形滞消税亦因此短少疋头诸物又因各省多灾销路不畅陈货不能他往新货亦难再来税项安能踊跃惟鸦片一项为中国所不能少之物但闻印度与土耳其今年收成不多现虽源源而来后亦恐无再至税项未免更短此关税之不能如旧者二也厘金一事本为近时良法实因抽收于商贾者不至有损而可接济乎度支者大能有益故自军兴之后各处军营之军需赖以支持而各省均不拮据天下亦无怨讟今则收敛于商贾者不少征解于　国家者不多各卡所抽以之供给一省之用尚无盈余安能分拨解交户部此厘金之不能如旧者三也盐课向来亦系户部进之大项未裁盐商以前课银虽未必能年清年然若遇有格物之用如行军治河赈等事尚可与盐商等商量预先借用再行设法给还改票之后已无大商肃清之后均系票商与之商借不徒无商可借即欲报亦均无大力量兼且散勇既多刁民不少私盐因此充斥官盐积滞难销课银更无起色此盐课之不能如旧者四也捐例亦户部筹增进项之一法昔年每遇库不敷之时藉此以滋弥补故有事户部奏请特开一例总可收银数千万两即无事每年所开常例天下合计亦尚能收银数百万两道光年间奏开豫工一例户部设法奏加花样所收较盛至咸丰时路为兵阻捐生寥寥户部奏请减成以图招徕嗣因各省皆有军需户部无可拨遂准各省开捐以敷用度而各省不顾大局遂致减之又减捐例因此紊乱而捐更不堪问矣今虽户部以及各省仍开捐例而捐项仍不能复每年所收较之昔时常例捐银所增无几此捐例之不能如旧者五也五项进数较前尚难过半而用数反又过之宜乎大司农惟有仰屋而叹耳吾尝闻之西人矣皆言欧洲各国于二百年以前亦均民穷财尽上下交征各利遂致君虐于上民乱于下后赖各国格致诸士察地宝而开矿之务兴焉欲惜人力而机器之法兴焉欲便于水而轮船之制兴焉欲便于陆而火车之制兴焉欲速其信而电线之造兴焉欲强其兵而枪之造兴焉欲富其国而工商之事兴焉凡能兴此各利者皆由于先能开矿故也矿务既兴而后多金多银多铜多锡多铅多铁多煤矣有金银而后可以供世人之用有铜锡铅铁而后可以供制造之用各项之用然非有煤不能成功故煤尤在所必先也夫英之为国地舆不广物产不繁必得印度与新金山各处之后始能振兴美非得有南北亚麦利加二洲不能兴也法则不有安南缅甸等地亦不能兴普则非联南北日耳曼诸邦亦不能兴西班牙毗鲁等国倘非有金银等矿鸟粪等利亦不能兴蒲萄牙若非得有澳门之地亦不能兴故荷兰一国先得台湾则盛后失台湾则衰凡此者皆系明效大验中外共知者也今中国之地岂止欧洲之大也而各矿之多又岂止欧罗巴亚非利加南北亚麦利加四洲之繁也然则中国何以犹患贫弱耶所可惜者内外大臣各顾身家不肯为之　　皇帝一人又安能为之耶倘肯降心相从照西法而为之又岂有不为四海五洲之冠冕耶若仍以中国之法治中国之地地舆虽大矿务虽繁恐终无富强之日矣此西人之言也然吾子细思之天不爱地道不爱宝古人已有明言或西人亦不我欺也若谓西法非法诸公皆圣贤之徒何妨出一善法足以胜之制之者无徒言是行非仍使西国富强中国贫弱岂不卒为西人所笑哉

　　理财仍归本于钱漕论
方今经国者莫不曰财用匮矣宜行撙节爱养之道使元气渐复而国用不虚于是乎可臻于治所谓撙节者何曰省冗员汰縻费惩奢俗而已所谓爱养者何曰不急敛不重劳而已舍此以外别无他图也督抚监司身处可为之任而无必为之志一则瞻徇情而拘守旧章而不改一则迁调大促心存懈怠而不为如今之左李刘三帅及护苏抚谭方伯浙抚谭中丞之存心者罕见矣然此数君能以国之财用为务而端本于撙节爱养之道其事犹未尽善也非用之不必节与民之不必养也节用而爱人使民以时二语行之终身尚未能尽可见盛王之治无他道焉若左李刘三公位尊望重所务极于远大而如苏谭公之禁馆禁烧香将以厚风俗而惜物力爱养之心也浙谭公之裁局务汰冗员将以杜浮费而绝弊端撙节之法也是二者皆得乎理财之本务者也令天下督抚监司皆识此意国用裕而民财阜矣岂可议者乃统观时局而知理财之法犹有行之最简而取之至近者则莫如整饬钱漕一事夫钱漕之弊至于今日积习已深约有四端一曰平余与银价也匪扰东南每银一两值钱二千其时户口流徙从前之藏钱者一时散出而银则半劫于贼半田征收之处少而无银号倾镕也迨克复后则民间之藏钱久已荡然而行用又散官局不铸新钱铜器又复销用是以钱少而银顿贱而独至民间纳粮则反须二千四五百文以抵一两之银岂银顿昂也谓有加耗及平余与夫倾工扛兑司房库书歇家等项开销皆须加于其内故银值一千六百文外加八九百文也尝试计之耗羡为报解之极大者一钱而止其它若耗羡之外又有饷余则不过每耗一两加征五六七分至一钱不等合之倾镕等工房库各费再加耗一钱足矣又加一钱为州县办公之需亦足矣然则征银一两外加三钱以市价计之二千一百文而已此多收之三四百作何用乎此犹江浙大概情形也若山西派差役于民征银一两必完至四五两贵州用本不足别无生财之法但有加钱粮一策甚至正银一两收至十两以外若此者岂皆为公用乎吾见其题销之册仍以原额报也杂用之十九奏明开销也不然黔省所收协饷又何用乎大抵假办公之名幸民情之懦而上下联络为此苛敛之法有害于民而无益于国也今试严予清查核其一切加耗费用照例开销者若干须赔贴者若干酌定每两解司共须加征几何而后足用准其酌加其民间多完而无怨于上者仍旧加之一律解司以为钱粮羡余专资各用之挹注则每年何止数百万哉若夫漕米亦按时价酌加耗费以定完纳之数苟可多征仍归于公总期勿入轻征之私橐而已一曰垫解与民欠也历代赋税轻重不同至　本朝而极轻地粮与丁税并征历历所无也永不加赋之　谕世世守之深仁厚泽所以维系人心栽培国者至矣尽矣极贫之户赁田而种有无赋可纳者有佃户产主各完一半即所谓田底田面者各省办法不同而多纳银米者之为上户则天下一致上户断不无力缴纳下户则为数有限但使年谷顺成亦绰乎有余故除连年灾旱如近来晋豫情形之外虽民情有狡猾良懦之分而州县经征通计可八九折民欠本属有限乃州县故留地步以待豁免或小有偏灾必从重详报委员勘利之以贿即可以重复于是　特沛殊恩蠲免陈粮以为实惠及民而孰知其并无民欠也即有民欠而每年带征亦既造比净尽即未尽征而誊黄既到尚可隐匿不张更有巧宦之人以征到之银尽数批解而诬为民欠声明垫解迨经豁免乃请以垫解抵新赋既显其催科之能又市其急公之名而终偿其吞侵之愿宜乎国用不足而民财亦无余也诚得其覆而发之自后解司之银不许立垫解名目再严立参比章程弗使征存不解以杜观望规避苟非全境大祲勿屡　颁恩旨以蠲其赋至万不得已而酌几成故全蠲旧赋则颁行誊黄由省至某处限以张贴日期晓示民间若逾限者许其揭告立予罢斥经此整顿则一年之中州县少数百万之私肥即国家增数百万之用度矣

　　裕国当筹其大局论
考究别国之行铁路火船等举而至富强者其益原不在铁路大船之股份人能得利息是在用铁路等之便而畅行其国之贸易也若国家创设铁路止期为数股份人得利抑亦所见之不大矣所深期者是必裕千万之农民工匠等俾得转运之便银钱到手便可专种我田地上所合宜之物以材料及人工便易之处可专作某货耳至所云今年在长江之水较贱而深为可惜吾亦不以为然盖不当惜而转当幸者也虽在有股份人或有折阅之虑然种产各物之所其受益实倍蓰矣譬之茶叶一物近因印度所出之茶年多一年故行情亦年跌一年以及于办粗茶几止可得回厘金税项使费而已矣若非今年之水从八钱跌至一钱一担彼山中许多茶叶有不弃而为无用之物乎且不特种茶人吃亏即采茶做茶制箱人等各亦失其业而国帑容亦因之而稍矣按种茶一事昔日惟中国业之故价之贵贱西人无法而必买进近有印度争夺此业故谁让谁胜全在使费小而此乃可胜于彼今年初传得印度所出之茶比去年较多嗣闻因中国茶价较贱印度之茶亦即跌价故种茶之人无不吃亏尽有因无划算置茶叶于树而不摘者是岂不为长江水之贱而然乎若推此意以及别货亦无不然至于商贾之得利与否吾谓实不关于大局贸易畅通之益施及一国之农匠各类人其间如有数商人之不得利诚无关紧要彼止为中间之人彼之不得利或即为种物之人与食用斯物之人之得利也即以此议而推之英国之疋头货有明征焉近年西商之业疋头货者无不亏本而英国家仍不惜巨资以保护之俾千万工匠人等咸蒙乐利即如织布造机器打船以及船上所用之水手诸色人等当不可以数计然其各东人之得利与否皆置之而弗计及也至若开采各矿仔细算来其益亦不在矿东而在所出煤铁等物之有益于国人可供千万工匠得成所欲造之物耳华人以为止须开采一矿必有大利岂知按各国所开之矿百中止有一二偶能得利其一半止能收回本银及些须之息而已余则亏本至万万金者亦或有之若夫铁路亦然细查各国所造之铁路在初造时每年收回每百两之五两以上息者已少股份人每每吃亏惟因其有大益于国故各国君特为招徕不论何国人出本来造亦保其可得一定之本息也至所云西人据长江火船之生易吾亦不免指出所未究及之一二处夫公司者为众人所司者也旗昌公司虽算为花旗公司亦只有此名而已初创之时招买股分之人多为华人各国人亦有而花旗人亦有旗昌行止为股份人所托经管者止送以进项之百五以供经管之费亦不为多也当时中国股分人多亦可公举华人为董嗣因起初生易不旺故有股分之华人日少一日然先后华人之图分其利而买股份者亦常有之如一时有股分之华人比西人较多其亦可遂意公举华人为董而托华人经管此事是则旗昌实为中国公司而各人可遂意分其利也然吾谓股份人所得之利即只为本之息银其益甚细不能大有益于国也近闻汇丰银行生易日有起色而买股份之华人亦多是亦思分其利也吾谓汇丰银行亦为华人之银行故其于公举董事亦可举华人承充如董司遂意不妨去管理之西人而替之以华人也总之谋国是者当务其大者远者仅为数商人计夫亦所见之不广矣兹因藜藿书屋主所论言有未尽聊申其意如此亦未知有当焉否也

 
　 
八百九十三年

一千八百九十四年

一千八百九十五年

一千八百九十六年

美国

二千三百六十一万九千零零五加伦

三千六百二十四万一千九百三十四加伦

一千六百零一万五千零八十加伦

二千五百七十五万零零九十加伦

俄国箱

五百十三万二千零四十八加伦

四百零五万九千七百加伦

七百八十五万四千零八十加伦

七百八十二万六千九百加伦

又舱

　

三百零一万二千六百二十加伦

五百八十四万七千零二十加伦

七百六十五万四千三百六十加伦

苏门答腊

　

　

　

一百五十八万二千七百三十三加伦
 

子口单　今各商运货至内地向海关先纳半税请子口单者甚少此其故非子口单之不足恃也第已既纳半税海关每迟延数日而后发单此数日中价值之涨落无定而商货之受亏匪浅地之近者本不数日可到而以海关迟延之故致有善价而不得沽则纳半税较厘捐之所耗尤多也

出口货　去年领事哲美森报称一千八百九十六年丝市必大佳而殊不然是年丝市适大衰有老于丝业者云是年丝市之衰推原其故不一而足欧美二洲是年所出之丝胜于华产一也欧人织绸向贵厚重至是年而尚轻薄故用丝少而销路滞二也欧洲局势尚未大定商人有瞻顾之意三也美国方举总统人心不定故商情不甚踊跃四也

闻上海各丝厂女工工价竟比意大利女工为昂中国人稠户众工价应贱于他国今乃反贵良由各厂不能协力同心故女工得以去就操纵之而工价遂以渐而增然自贱以至于昂其事顺而易自昂以归于贱其势逆而难故一增之后恐求其减而不可得矣

中国征收厘金实为商务之害如丝商购茧因沿途输纳厘金而茧价贵茧价贵则丝价亦随之而贵即难与各国争胜矣夫中国丝质之良过于法与日本所产然彼贱而我贵则必人舍我而趋彼相形见绌理有固然也幸而近来欧美各国欲购上货而华丝遂稍有起色若能照此以往则一千八百九十七年丝市必较胜于往年也

茶　中国茶业日坏一日厘金与出口税重实有以累之也厘金与出口税重何以能为害于茶业有明证焉俄商购运茶砖税较轻减而二十五年以来出口之数日盛观此不可知茶业之所由衰乎故使茶税与厘金不即整顿则茶之出口者必日少数年之后恐归于尽矣今各国人之嗜华茶者皆窃窃以为虑因华茶之外有印度与锡兰茶华茶细印锡茶粗一旦舍细而就粗譬如人夙好雅乐而进之以巴人下里之曲自格格而不相入也然我英人当引以为喜华茶衰而印茶兴中国之患英国之利也

出口杂货　骆驼绒牛皮鸡鸭毛有增败丝茧子羊绒带子棉花有减羊绒大半运至美国带子棉花则皆往日本故与英国出口商务无所损益出口至英国商务尚属平稳也
</div>
    <div class="pagination">
<a href="皇朝经世文统编_page166.html">上一页</a><span>...</span><a href="皇朝经世文统编_page162.html">162</a><a href="皇朝经世文统编_page163.html">163</a><a href="皇朝经世文统编_page164.html">164</a><a href="皇朝经世文统编_page165.html">165</a><a href="皇朝经世文统编_page166.html">166</a><span class="current-page">167</span><a href="皇朝经世文统编_page168.html">168</a><a href="皇朝经世文统编_page169.html">169</a><a href="皇朝经世文统编_page170.html">170</a><a href="皇朝经世文统编_page171.html">171</a><a href="皇朝经世文统编_page172.html">172</a><span>...</span><a href="皇朝经世文统编_page168.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
