<!DOCTYPE html>
<html>
<head>
    <meta charset="UTF-8">
    <title>御定资治通鉴纲目三编 - 第 35 页/共 73 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定资治通鉴纲目三编 - 第 35 页/共 73 页</h1>
    <div class="content">　　【以六年冬孝陵风雨之变也寻从给事中马子聴御史刘琬言命内外慎刑狱决轻系】质实【马子聴广平人刘琬宜春人】
　　三月巡抚贵州都御史邓廷瓒讨平都匀苖
　　【都匀苖也富架长脚等作乱恣掠清平诸卫前二年冬命廷瓒偕湖广总兵官顾漙贵州总兵王通讨之廷瓒以副使吴倬善计画引賛军事倬遣熟苖诈降富架诱入冦伏兵擒之乘势深入连破百余寨生擒长脚以归羣苖震慴廷瓒言都匀清平旧设二卫九长官司以土人世官自用其法恣虐激变苗民乱四十余年今元凶就除非大更张不可请改为府县设流官与土官兼治庶可久安于是设府一曰都匀州二曰楣山麻哈县一曰清平苖患自此渐息】质实【九长官司曰都匀废司在都匀府西南元地理志所谓上都匀也曰平浪曰邦水曰平州陆洞曰九名九姓曰丰宁曰乐平曰平定曰陈防烂土麻哈州元犵狫寨长官司属新添葛蛮安抚司明洪武五年改置麻哈长官司平越卫至是升州属都匀府今因之清平县与清卫城同治属都匀府　本朝康熙七年省县入麻哈州十一年复置县以卫省入仍属都匀府邓廷瓉字宗器巴陵人吴倬字克大淳安人】
　　命两畿捕蝗
　　【民捕蝗一斗给米倍之】
　　夏六月康济河成
　　【初曰昻治开封决河既讫工遂自山东循运河而南抵扬州议所濬治时御史孙珩郎中吴瑞方董南河事皆谓高邮州运河九十里自州西北三里入新开河道于湖者五十里湖东南北为隄洪武中障以椿正统中固以石屡决而复修其西北则与武安张良七里珍珠甓社诸湖相灌注萦回数百里毎风涛作扶舟触堤石辄壊多覆溺者当于湖东开复河以避其险昻是之上其议遂召工开凿起杭家嘴厯清水潭抵丁志港长竟四十里两岸壅土为隄隄首尾置牐与湖通隄之东又置牐四涵洞一工竢赐名康济河防刘大夏治张秋河亦成于是漕河上下无大患者二十余年】质实【康济河在髙邮州西北新开河东南俱通运河长濶各五十里天长以东之水皆滙此而入淮武安湖在髙邮州西南五十里张良河在州北二十里七里湖在张良湖南三里珍珠湖在州西七十里甓社湖在州西二十里清水潭在州北三十里丁志港在淸水潭北十里列卿记杭家嘴在髙邮州北二里孙珩徐州人吴瑞昆山人】
　　秋七月京师地震
　　【月之十九日乙巳也九月戌寅夜南京地震十一月壬子京师地复震】
　　命工部左侍郎徐贯经理苏湖水利
　　【时三吴水道堙塞给事中叶绅廵按御史刘廷瓒乞遣官濬治乃命贯徃偕廵抚何鉴理之贯上言东南财赋所出而水患为多永乐初命夏原吉濬治时以吴松江滟沙浮荡未克施工逮今九十余年港浦愈塞矣臣相度地势疏吴江长桥导太湖散入淀山阳城昆承等湖又开大石赵屯等浦泄淀山湖水由吴松江入海开白鱼洪鮎鱼口等处泄昆承湖水由白茅港入江开斜堰七浦塩铁等塘泄阳城湖水由七了港入海下流既通于是开湖州之溇泾泄天目安吉诸山水自西南入太湖开常州之百渎泄溧阳镇江练湖之水白西北入太湖又开诸斗门以泄运河河之水由江阴入大江上流亦通东南水患少衰初贯奉命奏以主事祝萃自随明年四月事竣凡修濬河泾港渎湖塘平门岸百三十五所役夫二十余万萃之功居多然是时进于成功疏白茅未深广十数年后遂复壅塞】质实【阳城湖在长洲东北受吴松江之水东接昆山县界昆承湖在常熟县东南五里大石浦在昆山县东南三十里趋屯浦在青浦县西淀山湖之北南受湖水防于松江濶五十丈通江五大浦之一也鮎鱼口在吴江县北十八里自太湖分流出此斜堰在昆山县西北三十四里与常熟分境七浦在昆山县西北三十里一名七浦塘塩铁塘在常熟县东北五十里在嘉定县西十五里七了港一名七鸦浦太仓州北三十六里又东三十余里曰七鸦浦入于海溇泾在岛程县西南郡有七十二溇在乌程者三十八在长兴者三十四导苕霅之流注于太湖旧时皆冇坝堰节宣所资后多堙废天目山在孝丰县西南六十里杭湖诸山其脉皆本于天目安吉东汉析鄣县地置唐麟徳元年移治子旧县东北三十里明正徳二年升州属湖州府今仍降县百渎在直兴县西南七十五里者为上渎县北六十里者为下渎昔以荆溪居数郡下流于太湖口疏百派以分其势人开横塘袤四十里以贯之导荆溪下太湖频湖畎浍皆通焉后渐废溧阳唐分溧水县地置元升州洪武初复为县属应天府今属镇江府练湖在丹阳县城北一名錬塘又号曲阿后湖江阴梁太平三年置县元升路后降州明洪武初仍改为县属常州府今因之徐贯字源一淳安人叶绅字廷搢吴江人刘廷瓒光州人何鉴世光浙江新昌人祝萃字维贞海寜人】
　　八月以李东阳为礼部右侍郎兼翰林侍读学士典诰勅
　　【东阳素绩学为文典雅流丽甚负时名预修宪宗实録及成由左庶子兼侍读学士进太常少卿至是阁臣徐溥等以诏勅繁请如先朝王直故事设官专领乃推东阳入阁典之】质实【明宪宗实録二百九十三卷刘吉等奉勅修成于四年八月吉徐溥刘健为总裁邱濬汪谐副之监修者张懋也李东阳字賔之茶陵人以戍籍居京师】
　　冬十月立佥民壮法
　　【初正统景泰间尝募民壮愿自効者然未立佥法至是从给事中孙儒言乃令州县七八百里以上里佥二人五百里三人三百里四人百里以下五人俱于丁众粮多之家选年力强者以充有司以时训练遇警调发给粮以行而禁役占贿纵之弊富民不愿者则上直于官官自为募】质实【孙孺鳯阳人】
　　免北京河南湖广陜西山西被灾税粮
　　【乙夘】八年春正月鞑靼寇凉州甘肃总兵官刘宁击走之【时鞑靼北部伊毕喇伊木王等入套驻牧小王子及陀罗海之子和硕居贺兰山后与之相倚势日强及是月壬子入犯凉川宁与战擒斩五十余相持至暮収辎重南行冦复来袭擒其长一人明日参将颜玉来援副将陶贞兵亦至冦乃遁俘其稚弱马驼牛羊二千论功进右都督然冦寻犯宣府三入辽东明年犯宣大廵绥三邉皆震动鞑靼自元年通贡后出没套中数扰邉邉将率婴城怯战间有俘获即以防闻未能一挫衂之由是恣抄掠无忌帝常念军民苦冦特敕镇廵官振恤给牛种顾御邉将寛不以玩冦罪也】质实【伊毕喇伊木旧作亦卜刺因和硕旧作大筛今并改】
　　发明【明史称鞑靼诸部长迭出为边患与明终始此虽由鞑靼之强亦明代军政不修有以致之耳当洪武之世叛服固亦无常而戎索相维未至大为邉患厥后军纪荡然擒获无几即以为功玩纵频年而不以为罪所以九邉之士云屯三防之书月奏而敌锋终未稍挫冦警日益频仍骄兵惰帅习焉成风论者谓御邉将太寛所致然岂独一孝宗哉】
　　二月乙夘朔日有食之
　　武英殿大学士邱濬卒
　　【濬在内阁五年尝以寛大启上心忠厚变士习亷介嗜学所居邸第极湫隘四十年不昜既老右月失明犹披览不辍然议论好矫激讥范仲淹多事谓岳飞未必能恢复秦桧有造功闻者无不骇其言性褊隘与刘健议不合至投冠于地言官建白不当意辄面折之与王恕不相得至不交一言卒令所私刘文泰讦之去及是卒赠太傅谥文荘文奉徃吊濬妻叱出之曰以若故使相公王公贡不义名何吊为】
　　以礼部右侍郎兼翰林侍读学士李东阳少詹事兼翰林侍讲学士谢迁入内阁预机务
　　【迁方居忧力辞服除始拜命晋詹事时徐溥为首揆刘健班在二东阳迁继入阁恊心辅政事有不可辄共争之已而溥致仕去凡论言批答裁决机宜悉健与东阳迁三人天下翕然称贤相为之语曰李公谋刘公断谢公尤侃侃】
　　夏四月下山东副使杨茂元于锦衣卫狱
　　【初命刘大夏治张秋决河已复遣中官李兴平江伯陈锐往协治之兴威虐絷辱按察使且多索供亿茂元代摄司事上言治河之役官多而贵不専有司供亿日糜百金诸臣初祭河天色阴晦帛不能燃所焚之余宛然人面具耳目口鼻观者骇异神示怪夫岂偶然乞召还兴鋭二人专委大夏功必可成且言山东既有内臣镇守复命李全镇临清徒滋民扰亦宜撤还疏入下山东怃按官勘奏言焚帛之异诚有之所奏供亿多过其实而兴鋭连章劾茂元妖言诏遣锦衣百户胡节逮之茂元莅官有惠政父老遮道愬节乞还杨副使既下锦衣狱节遍叩中官备述父老愬寃状中官多感动防言官交论救部议赎杖还职特谪长沙同知】质实【杨茂元字志仁鄞人吏部右侍郎守陈之子】
　　发明【刘大夏奉命治河其所陈修濬之策皆可施行其才足以胜任而愉快而必遣中官李兴董其事是视李兴过于大复也杨茂元第下按抚核勘兴核茂元而即遣锦衣往逮是信茂元不若信兴之笃也孝宗初政可观独于倚任中官之弊犹踵武英宪然则焚帛所余之异不足为国家之祅而偏聴珰竪之私乃真足以召阴阳之怪也欤】
　　振应天浙江饥
　　【时应天之蘓松等府浙江之嘉湖等府并以灾告因命工部侍郎徐贯协同都御史何鉴振之凡给谷水五十六万三十余石帑金三千九百五十余两所活饥民百二十万有竒寻人特蠲南畿被灾秋粮是年北直及湖广被灾税粮亦皆优免】
　　五月定国子监生分拨厯事期
　　【初洪武中国子监设六堂以课诸生行积分法嵗内积八分者为及格与出身不及者仍坐堂肄业又令诸生于各司分习吏事谓之歴事又谓之拨歴其期以入监者年月为先役送吏部选用具超异者奏请上裁多櫂显官具常调者为府州县六品以下官已而进士日重监生日轻虽积厯事不改初法而监生析多淹滞拨厯或致十余年之乆景奉以后乃频减拨厯嵗月以疏通毎嵗拣选优者辄与之拨厯坐监有未及一年者及是监生在监者少而吏部听送至万余人又不得官礼部尚书倪岳乃定议监生诸司厯事一年旧例必日月满后方许分拨由是诸生在监稍乆而选人亦不壅塞时林瀚为祭酒以监生不敷拨厯请増贡额岳亦议行之翰典国学垂十年馔银嵗以百数计悉贮之宫以次营立署舎师儒免僦居自瀚始】质实【积分之法司业二员分为左右各提调三堂凡通四书未通经者居正义崇志广业一年半以上文理条畅者升修道诚心又一年半经史兼通文理俱优乃升率性升至率性乃积分其法孟月试木经义一道仲月试论一道诏诰表内科一道季月试经史策一道仲月试论一道文理俱优者与一分理优文劣者与半分纰缪者无分凡监生厯事吏部四十一名户部五十三名礼部十三名大理寺二十八名通政司五名行人司四名五军都督府五十名谓之正厯三月上选满日増减不定又有诸司写本户部十名礼部十八名兵部二十名刑部十四名工部八名都察院十四名大理寺通政司俱四名随御史出巡四十二名谓杂厯一年满改上选林瀚字亨大闽人王世贞盛事述云林文安瀚子廷机孙燫俱为国子祭酒三代大司成近世所罕也】
　　秋七月以宋儒杨时从祀孔子庙廷
　　【正统中训导王昌顺请以时入祀孔庙下礼部议末及行至是特命从祀追封将乐伯位司马光之次】质实【按明史礼志孔子庙从祀先儒为左邱明公羊高谷梁赤伏胜高堂生孔安国毛苌董仲舒后苍社子春王通韩愈胡瑗周敦颐欧阳修邵雍张载司马光程颐杨时胡安国朱熹张栻陆九渊吕祖谦蔡沉真徳秀许卫二十九人乃嘉靖以后更定之制治中荀况戴圣刘向贾逵马融何休王肃王弼杜预吴澄十人未罢祀卢植郑众郑元服防范甯五人未改祀于其郷后苍王通胡瑗欧阳修陆九渊五人未从祀于是从祀先儒凡三十八人自杨时入祀为三十九人孝宗实録言时位列司马光之次而志述先儒位次为程颐颐之次为时盖分列两庑则时位次光而统左右庑序之则时又居颐之次也】
　　广西参将欧磐击破平乐叛獞
　　【漓江入平乐府境夹江南岸皆髙山盘东辽绕七八百余里谓之府江诸獞之所巢也由府江而西南百六十里曰永安州故为立山郷自成化中獞贼李公主降始建州而州西茶山力山诸獞凭险阻与府江贼相声援于是并起为乱总督闵珪调兵六万分四哨往讨磐自象州修仁直六峒所向摧克遂偕诸军连破山砦百八十六斩首六千有竒磐以功进都指挥使迁副总兵】质实【平乐三国吴置平乐县唐武徳四年于县置乐州贞观八年改昭州天宝初曰平乐郡元大徳中改府明及今因之漓江源出兴安县海阳山流二百里至桂林府东北复绕流而南行至漓山北麓阳江流入焉又南合相思江入平乐府界一名府江亦名桂江茶山在永安州西四十里力山在州西南三十里六峒永安州之古造六峒与修仁山泽相连至为险阻殴磐滁人】
　　八月马湖土知府安鳌有罪伏诛改设流官知府【鳌性残虐计口敛民财嵗以银万计纵淫所部土妇用妖僧百足魇魅杀人怒其族长官王大庆不阿已遣人杀之大庆闻而逃乃杀其弟横恣且二十年有司利鳌贿置不问及是佥事曲鋭请廵按御史张鸾按治按察使洪钟賛决之捕鳌送京师寘极刑马湖自汉时为牂柯郡地寻没于蛮唐设覊縻州四统名马湖部时安民已租税其地为所私据者盖数百年至是始设流官云】质实【马湖元路置土官总管府洪武四年改府仍命安氏世袭知府今省府地入屏山县方舆纪要府西有废浪川州废驯州废骋州府南有废滈州唐所置覊縻州也曲鋭莱阳人张鸾字应祥陜西咸宁人】
　　冬十二月复哈密
　　【土尔番既袭执善巴令伊兰据守哈密僭称汗侵沙州迫罕东诸部附已马文升曰此防桀骜不大创终不知畏宜用汉陈汤故事袭斩之以指挥杨翥熟畨情召询方畧翥备陈哈密可取状文升请于帝敕发罕东赤斤苦峪兵令副总兵彭清将之巡抚许进往讨进厚结土尔畨世讐什哷图使以四千骑先往杀数百人什哷图中流矢卒其子布拉噶岱愤欲报父仇进复厚结之使断贼道无东楥伊兰而重犒赤斤罕东及哈密遗种居苦峪者令出兵助讨于是清以精鋭千五百出嘉峪闗前行进与总兵刘寕中官陆訚统兵分数道继之至伊济穆尔川毕防薄暮大风扬沙军士寒凓僵卧马下进出帐外劳军有异乌悲鸣将士多泣下霑衣进慷慨曰男儿报国死沙场幸耳何泣为将士皆感奋夜半风止大雨雪时畨兵集惟罕东兵未至众欲待之进曰潜师逺袭利在捷速兵已足用无待也胃雷倍道进奄至哈密城下伊兰已遁去拔其城俘馘八百讯之则皆哈密人为伊兰所刼者寜附进耳曰斩此八百人可侯矣进不可抚定之探伊兰所向分守要害疏请怀辑罕东诸卫散土尔畨党与以孤其势遂班师是役也文升授方畧拟从罕东至哈密阎道调罕东兵三千为前锋持数日粮兼程进而罕东兵失期进仍由故道伊兰觉之遂逸去斩获无防然畨人素轻中国谓不能涉其地至是始知畏其邻部以□闗不得贡胥怨之阿哈玛特亦悔后二年欵闗求贡以善巴来归仍命为忠顺王镇哈密】质实【哈密行程行都司志嘉峪关外有三道中道自闗西二十里至大草滩滩西三十里至黒山儿七十里至回回墓墓西四十里至扇马城中有二水北流城西八十里至赤斤城城西二百里至苦峪城东有河苦峪西一百二十里至王子荘庄西八十里至布隆吉河俗名川邉河西一百五十里至莽赉泉有水草泉西一百八十里至茨泉有水草泉西一百五十里至那南那只令西一百里至红栁泉有水草泉西一百二十里至哈喇郭勒无水草哈喇郭勒八十里至五防井泉口井西一百二十里至古墩子西一百里至雅克特穆尔泉口西八十里至哈密城一道由苦峪南岐而少西经瓜州西阿丹六百二十里抵沙州即汉东左卫有水草逾布格寺七百里至哈密地虽坦而迂曲且无水草人罕由之一道自苦峪岐而少北至伊济穆尔经阿赤等地皆山口石路甚为险阨丐必脚靸难行三道俱达哈密按此乃明时通哈密旧道也　本朝雍正二年建安西镇于布隆吉五年改筑镇城于都尔伯勒津哈密络聫其抵哈密之路又分为两道一由安西镇一由沙州由沙州者自州城东北库克舒至峡口七十三里又二十五里至博啰川井六十五里至博啰托欢三十里至锁锁林二十五里至芦杆泉七十九里至苦水百三十里至哈什布拉克八十里至哈密水尾三十五里至哈密城共六日程并汲新井有泉水惟芦杆至哈什布拉克一程乏水必驮水行彭清字源洁榆林人　什哷图旧作小秃列布拉噶岱旧作卜六阿歹伊济穆尔川旧作羽集也川莽赉旧作莾来哈喇郭勒旧作哈喇骨布格旧作鉢和都尔伯勒津旧作杜尔伯津库克萨克苏旧作库库沙克舒博啰川井旧作博罗川井博啰托欢旧作博罗肯哈什布拉克旧作哈什布喇今并改】
　　发明【考马文升曽授方畧于彭清令取捷经调番兵袭斩伊兰意欲假道罕东为导耳许进既防师于伊济穆尔川矣而罕东失期不至自不可以坐待师贵神速若潜兵逺袭而塞上逍遥徒足启敌人窥伺之隙进冒雪倍道而成功可谓知所权变者至不杀被俘之哈密八百人以冒功邀赏尤为人所难能胡世宁跋进所撰平畨始末称其结请戎为智深入决胜为勇不杀脇从为仁虽榆杨或有溢词然其善相机宜以视张海彭泽相去不可以道里许之矣】
　　命内阁大学士撰三清乐章既而寝之
　　【帝颇崇信斋醮因有是命大学士徐溥等言天至尊无对汉祀五帝儒者犹非之况三清乃道家妄説耳一天之上安得有三大帝且以周柱下史李耳当其一列人于天神矫诬甚矣郊社乐章皆太祖所亲制今使制为时俗词曲以享神明亵凟尤甚臣等于邪説俚曲素所不习不敢以非道事陛下近日经筵早休日讲乆矌异端乘间而入此皆臣等无状不足以启圣心保初政忧愧之至无以自容奏入帝嘉纳之遂寝前命】
　　发明【此即嘉靖时所谓青词也徐溥等正言执奏力折矫诬其视顾鼎臣袁炜之徒以賛元修取容悦者相去逺矣孝宗即位之初诛李孜省窜邓常思赵玉芝异端方士斥逐一空乃至是复信道家之説崇祀三清岂遽忘孜省前事邪犹幸从谏转圜遂寝乐章之命可谓善补过矣而中官李广顾仍以烧炼斋醮得幸何哉】
　　【丙辰】九年夏四月以周经为户部尚书
　　【经初为吏部侍郎佐尚书王恕秉铨以公正称通政司经厯沈禄者夀宁侯张峦妹婿也恕在告中官传防擢禄本司参议经言非面承防又无御批不敢奉命复与恕争之事虽不能止时论韪焉灵夀奸民献地于中官李广户部持不得经倡九卿疏争卒罪献地者至是代棐淇为户部尚书时帝寛仁而户部尤奸蠧所萃挟势行私者不得胜纪少不如意谗毁随之经悉按祖宗成宪无所顾四方告灾必奏请蠲除寛逋缓征裁节冗滥雍王祐橒乞衡州税课司及衡阳县河泊所税供王府用给事中鲁昻请尽括税役金钱输太仓经言不可帝嘉纳之织造中官请増给两浙盐课引二万经以盐防佐邉不宜滥给先以裁仓塲监督中官复増用少监莫英等三人经谓其徒滋侵扰不可遣夀宁侯张鹤龄家人夺民田殴民至死且请加征庄田租经上疏劾论皆不聴然经遇事辄谏虽言不尽用终不肯少依阿宦官贵戚咸惮而疾之】质实【灵夀汉县明属真定府今属正定府衡阳三国吴临烝县唐徙衡阳县治于此明为衡州府治今因之鲁昻吴江人】
　　下给事中厐泮御史刘绅等六十二人于锦衣衞狱寻释之
　　【御史刘逊既与同官姜绾劾中官蒋琮得罪谪沣州判官寻迁武冈知州岷王不检下逊裁抑之王怒王支嵗禄逊不以期给遂讦于朝帝遣锦衣官校逮逊于是泮绅等偕同官上言锦衣天子亲军非重事不宜轻遣逊坐给禄愆期而王奏牵左证百人势难尽逮请敕抚按官勘报帝以亲王劾一州官辄交章奏陉下泮绅等六十二人于锦衣卫狱六科署空吏部尚书屠滽请命尚宝司及中书代收部院封事侍读学士杨守阯贻书极诋滽失寻滽与府部诸臣申救泮等得释贬四川行都司防事而守阯书颇传于世滽甚憾之】质实【岷王葢庄王梗曽孙简王膺鉟也按明史诸王传庄王初封岷州寻改云南洪熈元年徙武冈州三传至简王于成化十六年当袭封居防饮博无度承奉刘忠制禁之遂杀忠騐实革冠带停封居四年乃嗣厐泮字元化天台人刘绅掖县人杨守祉字维立鄞人】
　　发明【刘逊以岷王不检下思欲裁抑之本未可厚非即嵗禄不以期给其失亦细乃遽遣锦衣伴绅等即率同官交章奏阻明代言官意气相矜遇事辄合词争论大率类此实为恶习孝宗欲矫其弊而创惩之意非不善苐以细故逮六十二人同时下狱科署为之一空抑复成何政体耶】
　　六月诏举将才
　　【初宣徳间定举将才之制令天下都司嵗选一人资遣至京都督府甄别録用自天顺末立武举法材勇多由科目进后虽特诏举用将才罕有应者至是马文升请广选举令府部台省诸人别其材所堪者以闻仍防官考校如武举制帝然其言乃有是诏已而给事中蔚春又请敕天下郡县访有山林之士材堪将帅者以礼聘之或擢总兵营或命专大镇逮有成功赏及举者帝亦从之然卒无以应诏也蔚春合肥人】
　　免江西被灾税粮
　　【时江西南昌等九府三十四县并以灾告乃命免税粮五十万八千余石是年顺天及河南湖广被灾税粮并令有司察核蠲之】
　　冬十二月刑部吏徐珪请革东厰黜为为民
　　【帝改元之嵗员外郎张伦请革东厰不报时司厰中官罗祥杨鹏称敛戢无敢横然已不胜弊满仓儿之狱法司承鹏指问拟罪失平珪愤因抗疏论之满仓儿者千户吴能女也先是能以女付媒者鬻于乐妇张绐曰此庆云侯家后转鬻乐工袁璘所能殁妻聂访得之女怨母鬻已诡言非已母聂与子刼女归璘讼于刑部郎中丁哲员外郎王爵讯得情璘语不逊哲笞璘璘归数日而死御史陈玉主事孔琦騐瘗之鹏从子尝与女淫教璘妻防寃于防而令张指女为妹引前媒者证聂女固鬻于侯家此非是奏下镇抚司坐哲爵等罪复下法司锦衣卫谳索女庆云侯周彧家无有复命府部大臣及给事中御史廷讯张与女始吐实法司坐哲因公杖人死当徒爵王琦及聂母当杖而科女罪与母同珪言聂女之狱哲断之审矣鹏拷聂使诬服镇抚司共相蔽欺陛下令法司锦衣卫问惧东厰莫敢明至鞫之朝堂乃不能隠夫女诬母仅拟杖哲反坐徒轻重倒置如此皆东厰威刼所致也臣在刑部三年见鞫问盗贼多东厰镇抚司缉获或校尉挟私诬陷或为人报讐或受首恶赃令傍人抵罪刑官洞见其情无敢擅更一字以致枉杀多人臣愿陛下革去东厰以絶祸源则太平可致臣一介微躯左右前后皆东厰镇抚司之人祸必不免顾与其死于此辈孰若死于朝廷陛下斩臣首行臣言虽死无恨帝以其狂诞发原籍为民哲等亦放归观政进士孙磐上疏曰近者言官劾人率乗势败而排触奸幸反出胥吏议者羞之请定建言为四等最上弹劾权贵其次补拾阙遗又其次建白时政有裨国家皆分别擢叙粉饰文具循黙不言者黜之时不能用后珪以荐仕为丞歴通判论平盗功擢知州】质实【徐珪应城人丁哲嵊县人王爵安福人陈玉辉县人孔琦长安人孙磐辽阳人】












　　御定资治通鉴纲目三编卷十六
<史部,编年类,御定资治通鉴纲目三编>
　　钦定四库全书
　　御定资治通鉴纲目三编卷十七
　　【起丁已明孝宗治十年尽乙丑明孝宗治十八年】凡九年
　　【丁巳】十年春三月诏求直言
　　【以旱霾修省也于是主事胡爟上言中官李广杨鹏列左道刘良辅辈惑乱圣聴滥设斋樵札蠧国储不肖士大夫方昏暮乞怜于其门交通请托阴盛阳徴灾何由弭因极论方壬仲官相结传奉冗员之害疏入留中不报时祠祭郎中王云鳯给事中叶绅御史张缙等皆应诏陈时事大防如爟言绅厯数广罪更书广假果户为名侵夺畿民地几至激变四方翰纳上供威取势逼致民破产内而皇亲驸马事之如父外而总兵镇守呼之为公疏凡数百言斥广为肘腋大奸而云鳯请斩广首以弭灾变其言甚激广衔云鳯刺骨令校尉日伺其出入欲中伤之不得防帝以祠祀省牲还云鳯骑马从銮舆后遂劾下锦衣狱谪知陜州当成化时宦官用事帝即位虽间有罢黜而势积重不能骤返忤之者必结党排陷不胜不止前后庻僚以忤珰被陷者户部员外郎周时从请寘先朝遗奸汪直钱能軰于重典察核两京及四方镇守中官诸宦官摘其奏中宗社字不越格命法司逮治理刑知县王岳为中使李彪所窘辱御史任仪不平上其事并仪下吏御史车梁条列时政言东厰所获盗先以严刑具成案然后送法司法司不敢平反请自今径送法司母先刑讯主东厰者言梁从父郎中霆先以罪为东厰所发挟私妄言遂下锦衣狱主事盛应期范璋董□河中官采荐时新物者怒其辟除民舟不力劾应期璋阻挠内使刘雄道仪真以知县徐淮厨传不饬愬之南京守备中官以闻皆械系至京下狱頼诸所排陷者帝亦旋悟其过廷臣申救即寛之仅子簿谴不深罪也方爟等应直言诏劾广众怵其必为广陷而广怒云鳯甚尃意倾之爟等竟得免】质实【胡爟字仲光芜湖人王云鳯字应韶和顺人张绅华亭人周时従史不详其乡邑王岳灵璧人任仪闽县人车梁车霆并山西永宁人盛应期字斯微吴江人范璋余姚人徐淮武城人】发明【史称孝宗恭俭有制勤政爱民在明代诸帝中当与仁宣媲美其时阉寺之横恣亦未若英宪两朝之甚所宠任特著者惟李广而已广既为胡爟所劾云鳯等复相继交章则立正广罪以符修省应天之实斯可矣乃置若罔闻以致广軰转得阴伺其隙逮下锦衣然则所谓求直言者何所取耶】
　　召大臣议政文华殿
　　【先是大学士徐溥上言旧制内殿日进奏事重者不时上闻又帝靣召儒臣咨访政事今奏事日止一次朝参之外不得一望天顔章奏批答不时断决或稽留数月或竟不施行事多壅滞有妨政体且闻有以赍醮修链之説进者宋徽宗崇道教科仪符箓最盛卒至乘舆播迁金石之药性多酷烈唐宪宗信栁泌以殒身其祸可鍳陛下若明正道行仁政福祥善庆不召自至何假祅之説今虽太平无事然忧先于事可以无忧事至而忧无益于事愿陛下三复唐臣李綘之言帝纳之及是御经筵毕遂召溥及刘健李东阳谢迁于文华殿授以诸司题奏曰与卿辈议溥等拟上帝应手改定事端多者健请出外详阅帝曰盍就此靣议既毕赐茶而退帝即位以来宣召顾问自此始】
　　夏五月小王子寇潮河川指挥刘钦等战死
　　【指挥王玉偕钦等出御敌佯走追之遇伏败绩钦等二十七人战死玉仅以身免寻复纵兵犯大同连营二十里廵抚刘瓛等惟报寇警而已时寇数入邉无虗嵗京师民讹言震惊兵部请榜谕给事中屈伸曰若傍示人心愈惊汉建始中都人讹言太水至议今吏民上城避之王商不从顺之果定今当以为法事遂寝明年洪钟抚顺天以潮河川去京师二百里居两山间广百余大水涨成巨浸水退则坦然平陆因言古北口东三里许其山外高内库约余二丈可凿为两渠分杀水势而于口外斜筑石堰以东水置关堰内守以百人使寇不得驰突可免京师北顾忧且得屯种河壖地兵部尚书马文升等请从之比兴工凿山山石崩压死者数百人言者请罢役不聼未几工成侍郎张逹往视还言石洞仅泄小水地近邉垣多沙石不利耕种屈伸因劾钟欺妄罪诸言官及兵部皆请逮钟帝以钟为国缮邉不当罪停俸三月】质实【方舆纪要湖河川在宻云县东南自古北口流入县界西南至顺义县合于白河按今湖河水自宻云县东南即入白河水流湍悍其声如潮刘瓛安福人屈伸字引之任邱人张逹字时逹防和人】
　　六月命户部侍郎刘大夏督理宣大饷
　　【大夏将行尚书周经谓曰塞上势家子以市籴为私利公母以刚贾祸大夏曰处天下事以理不以势俟至彼图之初塞上籴买必粟千石刍万束乃得告纳以故中官武臣得操利权大夏令有刍粟者自百束十石以上皆许势家无所牟利不两月储积充羡先是李敏廵抚大同见北方诸省转饷至者道逺耗费及为户部尚书防计嵗支奏令粮一石徴银一两输邉民乐轻赍一时称便然军储由此全资市籴始则利归势家后乃空乏时告云】
　　秋九月振山东水灾
　　【时济兖青登莱五府大水命有司振之十一月振四川水灾是年免南畿山西陜西被灾税粮】
　　冬十月起王越总制三邉军务
　　【帝即位初越自安陆赦还屡疏讼寃下廷议列上其功罪诏复左都御史致仕时越年已七十矣复结中官李广以中旨召掌都察院事言官交章论奏乃寝及是鞑靼诸部屡犯边辽东宣大延绥甘肃俱被蹂躏廷议复设总制官先后防举七人不称旨吏部尚书屠滽以越名上诏起原官总制甘凉军务越言甘镇兵弱非借延寜两镇兵难以克敌请兼镇两镇从之】
　　简阅禁兵
　　【马文升疏言厯代兵制不使权归一人汉制有南北军南军守王宫主禁卫北军防京师聼征讨各有所掌而南军尤托以心腹我太祖法古置十六卫亲军指挥使司不五府为禁兵即古之南军也其他卫属五府以备征讨即古之北军也永乐中増设十二卫又选精壮数千人属御马监更畨上直近年禁兵废弛请敕大臣拣选操链令更番直各门官为钤束出入从之】质实【洪武亲军十六卫按明史职官志上直卫亲军指挥使司二十有六曰锦衣卫旗手卫金吾前卫金吾后卫羽林左卫羽林右卫府军卫府军左卫府军右卫府军前卫府军后卫虎贲左卫是为上十二衞洪武中置曰金吾左卫金吾右卫羽林前卫燕山左卫燕山右卫燕山前卫大兴左卫济阳卫济州卫通州卫是为上十卫永乐中置曰腾骧左卫腾骧右卫武骧左卫武骧右卫宣徳八年置番上宿卫名亲军以防宫禁不五都督府据此则洪武中所置亲军不五府者止十二卫未尝有十六卫永乐中所増置者亦止十卫未尝有十二卫与马文升所称洪武之制颇互异焉】
　　【戊午】十一年春三月皇太子出阁就学
　　【太子生八年矣犹未出阁给事中叶绅请择讲官侍学寻有是命太子性颖慧善矜饰毎聼讲容色庄谨端目若领防不数日儒臣与讲读者皆识其姓名或以故不至必顾问曰某先生今日安在而东宫宦竖不欲太子近儒臣数以事间讲读詹事吴寛上防曰东宫讲学寒暑风两则止朔望令节则止一年不过数月一月不过数日一日不过数刻进讲之时少辍讲之日多岂容复以他事妨之古人八嵗就傅即居宿于外欲令离近习亲正人庶民且然况太子天下本哉帝嘉纳焉】质实【吴寛字原博长洲人】
　　秋七月王越袭小王子于贺兰山破之
　　【小王子居山后久熟知迳路累招伊玛克哷等扰邉越分兵三路进俱有斩获日晡收兵回别伏道傍敌来袭复追杀至栁沟获驼马牛羊器杕千数自小王子频年入寇诸守臣未能有御之者是年五月甘肃叅将杨翥一败之肃州境外至是越复败之栁沟邉人竞以战胜贺然古北口寻报警未几又入辽东都指挥王臣死之敌势固未尝少挫也论功进越少保方条上制置哈宻事宜防李广得罪死言官连章劾广党皆及越越闻忧恚卒初越举景防二年进士廷试对策忽旋风起飏其卷去更给卷乃毕事及秋朝鲜使至言其王视朝时有卷从风中堕谨持以献视之乃越卷也帝语吏部曰此当任风宪官因授越御史不五年即擢大同廵抚院其后屡告邉功晋威寕伯督兵既乆健将武校多出其门赏予畧无吝惜尝一夕值大雪越故豪纵方围炉饮诸伎拥琵琶侍一小校诇敌还陈敌情未竟越喜酌金巵命饮即赐之巵语毕益大喜指伎絶丽者立子之校感激所至为尽死力越胆智过人自负豪杰而比汪直得封爵既耋复结李广谋起用士大夫以其破败名检咸鄙之】质实【栁沟在平夏府平罗县西北伊玛克哷旧作野也克力今改】
　　华盖殿大学士徐溥致仕
　　【漙以目眚乞休帝眷留之三疏乃许溥在内阁十二年值帝方向泊所言多聼从钦天监革职监正李华为昌国公张峦择塟地中防复官溥等言即位以来未有内降幸门一开末流安底臣不敢奉诏占城奏安南侵扰帝欲遣大臣徃觧溥言外国相优有司檄谕之足矣若遣使万一抗命亏损国体问罪兴师则坐耗中国非计之得也于是罢不遣溥性凝重有度从容辅导遇大狱必委曲调剂天下阴受其福】
　　冬十月清宁宫灾
　　【太皇太后宫也以灾告天地太庙社稷山川于是大学士刘健等言近年以来灾异频仍而清寕宫之灾为尤异恐议者或谓天道茫昧变不足畏此乃慢天之説或谓天下太平患不足虑此乃误国之言或以斋醮祈祷为弭灾此乃邪妄之术适足以防天或以纵囚释罪为修徳此乃姑息之弊适足以长恶向来奸侫之人毎用此荧惑圣聼妨蠧圣政贿赂公行赏罚失当纪纲废弛贤否混清工役繁兴徴敛百出公私耗竭军民困惫而大小臣僚被其胁制畏罪避祸箝口结舌下情不逹上泽不宣愁叹之声仰干和气灾巽之积正此之由尤望特降纶音戒谕臣工痛加修省广求直言指陈弊政并加采择次第施行以收人心以回天意实宗社生民之福疏入帝嘉纳之先是有熊逾西直门兵部请严武备郎中何孟春曰宜慎火已而礼部内府军器库畨经厰内官监连年灾或问孟春何以前知曰余不晓占书宋绍兴中永嘉灾前数日有熊至城下州守高世则谓其倅日熊于字能火郡中宜慎火后果延烧官民舍十之七八予忆此事而云然耳不意其騐也】质实【清宁宫陆钱病逸漫记本太子所居之宫军器库刘若愚芜史北安门里街东曰黄瓦东门门之东街南曰尚衣监北曰司设监东曰酒醋麺局曰内织染局其后临河有梓潼庙曰火药局即兵伏局之军器库也番经厰芜史云念习西方梵呗经凡有佛事本厰内官昜番僧防衣红袍黄领黄防腰盖厰亦设于内府何孟春字子元郴州人】
　　太监李广有罪自杀犹赐祭
　　【广以符箓祷祀获宠任权倾中外劝帝建毓秀亭于万嵗山亭成防公主殇宫复灾日者谓建亭犯嵗忌太皇太后恚曰今日李广明日李广果然祸及矣广惧饮药死帝疑广有异夀遣使即其家索之得贿籍多文武大臣名餽黄白米各百千石帝日广食几何乃受米如许左右曰隐语耳黄者金白者银也帝怒下法司按问诸臣皆惧昏夜至夀宁候张鹤龄求觧时方以宫灾求直言编修罗玘因言今日之事如瘘瘤割之去昜而身危消之去遅而身安窃见文武官贿广求进亷耻扫地其间有部寺之尊将帅之寄天下四夷方以为丙魏姚宋方召卫霍今一旦暴白恐生慢昜虽实有方召丙魏之徒亦不复信此大可忧也如遂已之亷耻愈衰乞宻谕贿广者引退或以他事黜之庻可消已成之党絶未起之祸章下所司而言者犹讦大臣不已又未得贿籍主名各以意揣论劾有及尚书周经者经素刚介愤甚上疏曰昨科道劾廷臣奔竞李广阑入臣名虽防恩不问实含伤忍痛无以自明夫人奔竞李广翼其进言左右圗宠眷耳陛下试思广在时曾言及臣否且贿籍具在乞检有臣姓名否更严鞫广家人臣如有寸金尺帛遗广或尝一造其门即治臣交结之罪斩首市曹以为奔竞无耻之戒若无亳毛干渉亦乞为臣洗雪否则含污忍垢即填沟壑臣且不瞑帝命所司知之广虽惧罪自杀然帝犹怜广诏予祠额祭塟大学士刘健以广赃迹昭著争不当予乃罢给祠额仍撰文晹祭是时中官以赐祭闻者又有余杭何鼎鼎以寃死时论颇哀之先是夀寕候张鹤龄侍内庭宴帝如厠鹤龄倚酒带帝冠他日复窥御惟鼎因诉鹤龄无人臣礼帝怒鼎妄言下锦衣狱李广遂承中宫旨杖杀之已而帝追思鼎赐祭勤文于碑】质实【马汝骥西元集万嵗山在子城东北元武门外为大内之镇山高百余丈周回二里许林木荗宻一名百果园毓秀亭在寿明洞之上按万嵗山有二一即琼华岛今白塔山是也注详宣徳三年其一即此乃今之景山也罗玘字景明南城人】
　　发明【朝廷之有赐祭赐祠所以优恤贤劳奬励忠盖特为隆典非其人曷克当此若以是加之宦竖非特滥假名器转使饰终崇礼为不足重轻矣李广之擅权纳贿自知不可幸逃竟以仰药死揆之国宪漏网实多乃孝宗惑于司设监之请虽刘健抗疏执争犹命撰文赐祭其始终怜广之意可谓述而不悟矣观其即家求索异书由广素日以符箓祷祠献媚所致小人之蛊惑君心迎合固宠可胜咎哉】
　　免畿内租
　　【顺天广平顺德河间保定五府以旱灾告乃命免租四万七千八百余石是年免山西陜西南畿广西广东被灾税粮】
　　十一月给事中吴仕伟请罢镇守中官不聼
　　【李广既以赃败仕伟因疏论宦官不可用乞尽召回镇守中官帝不能从也然是时中官出镇者帝屡申谕戒饬之福建邓原浙江麦秀河南蓝忠宣府罗清颇以亷洁爱民称特赐敕奨励】质实【吴仕伟宣平人】
　　閠十一月壬戌朔日有食之
　　下御史胡献于锦衣卫狱谪蓝山县丞
</div>
    <div class="pagination">
<a href="御定资治通鉴纲目三编_page34.html">上一页</a><span>...</span><a href="御定资治通鉴纲目三编_page30.html">30</a><a href="御定资治通鉴纲目三编_page31.html">31</a><a href="御定资治通鉴纲目三编_page32.html">32</a><a href="御定资治通鉴纲目三编_page33.html">33</a><a href="御定资治通鉴纲目三编_page34.html">34</a><span class="current-page">35</span><a href="御定资治通鉴纲目三编_page36.html">36</a><a href="御定资治通鉴纲目三编_page37.html">37</a><a href="御定资治通鉴纲目三编_page38.html">38</a><a href="御定资治通鉴纲目三编_page39.html">39</a><a href="御定资治通鉴纲目三编_page40.html">40</a><span>...</span><a href="御定资治通鉴纲目三编_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
