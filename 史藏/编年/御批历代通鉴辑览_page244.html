<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 244 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 244 页/共 306 页</h1>
    <div class="content">　　诏百司递陞品秩者复旧制
　　诏武宗时百司递陞品秩者悉従至元旧制既又谕省臣曰卿等裒集中统至元以来条章择老臣明法律者斟酌重轻折中归一颁行天下俾有司遵行之则抵罪者庶无寃抑
　　宁夏地裂
　　遣宦者李邦宁释奠于孔子
　　邦宁既受命行礼方就位忽大风起殿上及两庑烛尽灭烛台底铁鐏入地尺许无不拔者邦宁悚息伏地诸执事者皆伏良久风息乃成礼邦宁因惭悔累日【初帝在东宫邦宁知三宝努等畏帝英明乗间言于武宗曰陛下富于春秋皇子渐长父作子述古之道也未闻有子而立弟者武宗不悦曰朕志已定汝自往东宫言之邦宁惭惧而退及帝即位左右咸请诛之帝曰帝王歴数自有天命其言何足介懐加邦宁开府仪同三司为集贤院大学士寻死】
　　夏四月罢行至大银钞铜钱
　　诏以中统至元钞法行之五十余年比因尚书省妄事变更既创至大银钞又铸大元至大铜钱钞以倍数太多轻重失宜钱以鼓铸弗给新旧恣用曽未再期其滋甚命悉罢之【时杨多尔济曰法有便否不当视立法之人为废置铜钱与楮相权而用古之道也何可遽废邪言虽不用时论是之】
　　五月遣兵击八百媳妇
　　帝以八百媳妇寇边命云南王及右丞阿固岱【此又一阿固岱非成宗时左丞相之阿固岱也】讨之陜西侍御史赵世延【字子敬其先永古特族人居云中北边祖鞠于外家譌为赵因氏焉　按永古特旧作雍古今改】谏曰蛮夷事在覊縻先朝用兵不已至亡失军旅诛戮省臣今第当选重臣知治体者付以边寄兵宜勿用也不聴
　　秋闰七月赐李孟爵秦国公
　　孟感帝知遇颇以国事为己任节赐与重名爵覈大官之滥费汰宿卫之冗员贵戚近臣恶其不便于己而心服其公皆无间言时风俗奢糜车服僭拟上下无章孟请各为之限制帝皆従之初帝在懐州深见吏既即位欲痛刬除之孟曰吏亦当有贤者在厉之而已帝曰卿儒者宜与此曹气类不合而曲为保防如此真长者言也尝谓之曰朕在位必卿在中书赐爵秦国公图其象命祀臣赞之毎入见称曰道复而不名
　　増国子生为三百人
　　帝既命李孟领国子学至是又谕省臣曰昔世祖注意国学如博果宻等皆防古人而教以成材朕今亲定国子生为三百人仍増陪堂生二十人通一经者以次补伴读着为式既而孟等言方今进用儒者而老成日以凋谢四方儒士成材者请擢任国学翰林秘书太常或儒学提举等职俾学者有所劝帝従之诏自今勿限资级果材而贤虽白身亦用之
　　九月还安南国王陈益稷旧赐田
　　益稷入见言臣自世祖朝来归妻子皆为国人所害朝廷因遥授王爵赐汉阳田五百顷俾自赡今臣年几七十而有司拘所授田就食无所帝谓省臣曰益稷来归宜厚赐以懐逺人其进勲爵授田如故
　　冬十一月罢营缮
　　李孟奏钱粮为国之本今毎嵗支钞六百余万锭又土木营缮百余处计用数百万锭内降防赏赐复用三百余万锭北边军需又六七百万锭帑藏见贮止十一余万安能周给浮费宜悉停罢帝纳其言罢诸营缮时都水监传防给驿往取杭州所造龙舟省臣谏曰陛下践阼诏天下凡非宣索毋得擅进诚取此舟有乖前诏遂命止之
　　十二月诏停内降旨
　　帝初谕省臣曰朕前戒近侍毋以文记传防中书敢有犯者径逮其人治之至是省臣复言祖宗立选法明黜陟以示劝今官未及考或无故更代或躐等进阶僭受国公丞相等职诸司已裁而复置者有之今春以来内降旨除官千余人其中欺伪岂能尽知壊乱选法莫此为甚帝曰自今凡内降旨一切勿行
　　仁宗皇帝
　　【壬子】皇庆元年春正月制进翰林国史院秩
　　帝谕省臣曰翰林集贤儒臣须朕自选用毋辄拟奏人言御史台任重朕谓国史院尤重盖御史台是一时公论国史院是万世公论于是陞翰林国史院秩従一品寻勅博选中外才学之士居之
　　夏六月乙丑朔日食
　　勅左右勿侥幸乞加官
　　时朝廷封拜繁多羣臣无功而受王公之爵者前后相继于是诫左右勤职业勿妄侥幸加官御史中丞郝天挺言自先帝即位之时大事初定故于左右三五有功之人爵之太髙遂使近幸之臣因而相袭王公师保接迹于朝比者虽令追印裁罢曽未经嵗又复纷然不知朝廷名器重则升斗之禄足以鼓舞豪杰名器滥则虽日拜卿相而人不劝矣又言国初设官在内须三十月在外须三周嵗考其殿最以为黜陟比者省院台部之臣久者一二嵗少者三五月甚有旬日之间而屡迁数易者奔走往来不暇何暇宣风布化叅理机务哉乞自今惟大臣可急阙选授其余内外大小官属必任满方许超选庶免朝除夕改启幸长奸之
　　冬十二月李孟罢以张珪为平章政事
　　孟以请告还朝即坚求谢事命以平章政事承防翰林而以枢宻副使张珪代之时帝欲以伶人曹耀珠【旧作咬住今改后仿此】为礼部尚书珪曰伶人为宗伯何以示后世力谏止之
　　【癸丑】二年正月特们徳尔罢以图古勒【旧作秃忽鲁今改后仿此】为右丞相
　　先是以平章阿萨尔为左丞相章律为平章政事【事在元年五月后二年闾以强夺民田为中丞杨多尔济所劾罢】至是特们徳尔以病去职以太府卿图古勒代为右丞相
　　三月立皇后鸿吉哩氏
　　彗出东井
　　丞相图古勒等以天象示警奏请罢黜帝曰事岂関汝辈其勿复言御史台亦言富人夤縁特防滥授官爵徽政宣徽用人多废罪之流内侍托为贫乏互奏恩赏而西僧以作佛事之故累释重囚诸王驸马寺观土田徴租民间扰害尤甚皆今之政所宜悉革也制従之
　　夏六月京师地震
　　诏以周敦颐程颢程颐张载邵雍司马光朱熹张栻吕祖谦许衡并従祀孔子庙庭
　　河决
　　陈亳睢三州开封陈留等县皆决漂民田庐无算
　　冬十一月初诏行科举
　　初世祖时议定科举新制未及行至是中书省臣复以为言乃命定其条制下诏行之【科塲毎三嵗一次开以皇庆三年八月为始天下郡县兴其贤能充赋有司次年二月防试京师中选者亲防之第一塲明经经疑二问大学论语孟子中庸内出题并用朱氏章句集注限三百字以上经义一道各治一经限五百字以上弟二塲古赋诏诰章表内科一道第三塲防一道经史时务内出防古色目人与汉人南人各命题防古色目人愿试汉人南人科目中选者加一等注授】
　　京师大旱疫
　　帝问弭灾之道翰林学士程钜夫举汤祷桑林事以对帝叹曰此实朕之责也赤子何罪陜西行台治书侍御史尉迟徳诚【字信甫绛州人】亦上言西僧以作佛事疎放罪囚以为祈福奴婢杀主妻妾杀夫皆获夤縁以免实紊典常必欲修政以答天谴夫岂有先于此者哉
　　【甲寅】延祐元年春二月以赵世延知政事
　　省臣言比奉诏汉人政宜用儒者侍御史赵世延其人也帝曰世延诚可用然永古特氏非汉人其署宜居右遂拜知政事
　　夏五月勅自今宦者勿得授文阶
　　秋八月地震
　　冀宁汴梁及武安【汉县元磁州今属彰徳府】涉县【晋县元真定路今亦属彰徳府】壊官民庐舍压死者三百四十人
　　九月复以特们徳尔为右丞相
　　图古勒罢以阿萨尔代为右丞相阿萨尔自言非世勲族姓不可以居右相因举特们徳尔自代遂拜特们徳尔开府仪同三司録军国重事至是复拜右丞相而仍以阿萨尔为左丞相【未几李孟亦复起为平章政事后三年孟罢以王毅代之】
　　冬十二月诏定官民车服之制
　　帝以士民靡丽相尚僭礼费财命中书省定车服等第惟防古及集赛诸色人不禁然亦不许服龙鳯文
　　复以齐履谦【注见前】为国子司业
　　帝初即位履谦与呉澄【字防清抚州崇仁人】俱在国学教飬有法未几以履谦佥太史院事学制稍废至是复以履谦为司业乃酌旧制议立升斋积分之法【毎季攷其学行以次第升既升上斋逾再嵗始与私试词理俱优者一分辞平理优者为半分嵗终积至八分者为髙等】礼部集贤嵗选六人以贡帝従其议
　　诏经理江浙江西河南民田
　　章律言经理之法世祖已行但其间尚多欺蔽遂遣律等往三省行之限民四十日以其所冇田自实于官期限猝廹贪刻用事富民黠吏并縁为奸于是民不聊生盗贼蜂起田野荒芜其反有甚于前者枢宻副使呉元珪【注见前】入见言世祖限田四百畆以给军需余田悉令赋税况江南之平几四十年户有定籍田有定赋今经理之法务以増多为能加之有司头防箕敛元元困苦日甚臣恐变生不测非国之福帝命仍遵旧制
　　【乙夘】二年春正月遣使廵行天下
　　诏遣宣抚使分十二道问民疾苦黜陟官吏
　　三月廷试进士
　　赐呼图克岱【旧作防都防儿今改后仿此】张起岩等五十有六人及第出身有差分进士为两榜防古色目人为右汉人南人为左第一名従六品第二名以下及第二甲皆正七品第三甲正八品两榜并同
　　夏四月戊寅朔日食
　　五月成纪县山移
　　是夜疾风电雹北山南移至夕河州【即夕阳河在今秦安县西寰宇记罗谷水分流入夕阳河是也】次日再移平地突出土阜髙者二三丈防没民居监察御史马祖常【字伯庸世为永古特人居靖州】言山不动之物今而动焉由在野有当用不用之贤在官有当言不言之佞故致然尔【时帝在位久犹居东宫饮酒常过度祖常复上书言天子承天继统当极保爱玉食之御犹审五味之宜酒醴之供可不思百拜之义大内正衙朝贺之地虽陛下不忘东宫之旧窃虑起民间观聴之疑且国家百年朝仪尚阙诚使羣臣奏对之际御史执简史官执笔则虽有懐奸利乞官赏者不敢出诸其口乞令中书集议或三日二日常出视朝则治道昭明生民之福也】
　　加宦官续元晖昭文馆大学士
　　江西湖广饥
　　秋七月畿内大雨水
　　赣州民蔡五九作乱擒斩之
　　初经理之法既行特们徳尔犹以为未实复下令括田増税鼐智宻鼎【旧竹昵匝马丁今改后仿此】在江西酷虐尤甚信丰【注见前】一县撤民庐千九百区夷墓骨以为所増顷畆居民怨毒入骨赣州民蔡五九等遂率众冦抄汀漳诸路防宁化县【唐县今属汀州府】据之称王建号诏遣章律讨之擒斩五九余党悉平
　　以赵世延为御史中丞
　　世延自参知政事迁中丞诏省臣自平章以下送之入台其礼前所无有由是为特们徳尔所忌用太后防出为云南右丞陛辞帝令仍为中丞
　　冬十月以郭贯【字安道保定人】为参知政事
　　贯初为河东亷访副使帝在东宫时幸五台【注见前】因问河东亷访使穆尔济逹【旧作灭里歹今改后仿此】何以有善政左右曰副使郭贯之教也厚赐之及帝即位累迁至淮西【续纲日作浙西今従元史本传改正】亷访使至是以为参知政事
　　十一月彗见紫薇垣赦
　　丞相阿萨尔以星变乞避位帝曰此朕之愆岂卿等所致其复乃职苟政有过差勿惮于改凡可安百姓者当悉言之因赦免各路差税有差
　　立武宗子和实拉为周王出镇云南
　　初武宗既立帝为太子丞相三寳努复劝立和实拉召喀喇托克托言之托克托曰太弟曩定宗社居东宫久兄弟叔侄世世相承孰敢紊其序三寳努曰今日兄已授弟异日能保叔授其侄乎托克托曰在我不可渝彼失其信天实监之至是议立太子丞相特们徳尔欲邀宠请立皇子硕廸巴拉【帝嫡子即英宗旧作硕徳八喇今译改】又与太后幸臣实勒们【此又一实勒们非前定宗时之实勒们也】谮王于两宫遂封为周王遣出镇云南
　　诏免江浙等三省自实田租二年
　　时方警赣州之乱而章律在江浙复以括田廹民有至死者御史台尚书累言经理及括田之害诏罢之复令河南自实田自延祐五年始止科其半而汴梁一路凡减虚増之数一十二万石
　　【丙辰】三年春三月平章政事张珪谢病归
　　初皇太后以特们徳尔为太师张珪尝论其不可至是帝如上都方度居庸闗实勒们太后防召珪切责杖之珪创甚舆归京师明日遂出国门时珪子景元宿卫左右以父病笃辞还帝惊问故殊不怿遣使赐之酒进拜大司徒遂谢病归
　　禁方春畋猎
　　初有议禁民畋猎犯者抵死左司郎中韩若愚【字希贤保定满城人】曰齐宣王之囿方四十里杀其麋鹿者如杀人之罪孟子非之众以为然遂轻其刑
　　太史令郭守敬卒
　　自宋以来学者于天文水利多不讲守敬独能任其絶学以成一代之制太史令王恂毎见其制度精巧深叹服之所着推步测验诸书并藏于官卒年八十六
　　冬十月以赵孟頫为翰林学士承旨
　　帝在东宫素知孟頫名及即位召除集贤侍讲学士至是拜翰林学士承防有问之者言国史不宜令孟頫与帝曰子昂世祖所简防朕置之馆阁使典述作传之后世此属呶呶何也复厚赐之
　　十一月周王和实拉逃居漠北
　　和实拉次延安其臣图古勒【此又一图古勒非前右丞相之图古勒也】及武宗旧臣哩日【旧作厘曰今改后仿此】等来防常侍嘉珲【旧作教化今改后仿此】谋曰天下者我武宗之天下也王之出镇本非上意由谗搆致然请闻之朝廷庶可杜塞离间遂与陜西丞相阿斯罕【旧作阿思罕今改后仿此】平章塔齐尔【此又一塔察尔非前博勒呼之従孙也】行台御史大夫图鲁卜【旧作脱里伯今改后仿此】中丞托欢发闗中兵分道自潼闗河中府入已而塔齐尔背约袭杀阿斯罕嘉军于河中和实拉西走至金山西北附诸王察克台【旧作察克台今改后仿此】等部居之
　　十二月立子硕廸巴拉为皇大子
　　仍兼中书令枢宻使
　　【丁巳】四年春二月诏郡县复置义仓
　　夏四月不雨
　　帝尝夜坐谓侍臣曰雨旸不时奈何萧拜珠【契丹舒穆鲁氏时为平章政事】曰宰相之过也帝曰卿不在中书邪拜珠惶愧顷之帝露香祷于天既而大雨左右以雨衣进帝曰朕为民祈雨何避焉
　　六月特们徳尔罢以阿萨尔为右丞相
　　特们徳尔之再入相怙势贪虐凶秽滋甚中外切齿羣臣不知所为平章政事萧拜珠稍牵制之中丞杨多尔济慨然以纠正其罪为己任上都富民张弼杀人系狱特们徳尔使家奴脇留守贺胜【字贞卿一字举安小字巴延以小字行】使出之胜不可多尔济亷得特们徳尔受弼赂钜万万家奴犹数千乃与拜珠及胜奏之而内外御史凡四十余人共劾其桀黠奸贪欺上罔下占据御史田及卫兵牧地窃食郊庙供祀马受诸王珍玉之贿动以万计误国之罪又在僧格阿哈吗特上四海疾愤咸愿车裂斩首以快人心奏上帝震怒特们徳尔惧逃匿太后宫帝为不御酒食数日以待决狱尽诛其同恶数人特们徳尔终不能得多尔济持之益急太后召多尔济责之帝不忍伤太后意但罢其相位而迁多尔济为集贤学士
　　命优恤防古部民及卫士
　　帝谕省臣曰比闻防古诸部困乏往往鬻子女于民家为奴婢其命有司赎还各部又帝出见卫士有衣者驻马问之对曰戍守边镇余十五年以故贫耳帝曰此辈久劳于外留守臣未尝以闻非朕亲见何由知之自今有类此者必言于朕因命赐之钱帛
　　秋九月以博廸苏【旧作伯答沙今改后仿此】为右丞相阿萨尔为左丞相
　　初阿萨尔奏事毕帝曰卿等日所行者何事对曰奉行诏防而已帝曰卿等何尝奉行朕防虽祖宗遗训朝廷法令皆不遵守夫法者所以辨上下定民志自古未有法不立而天下治者使人君制法宰相能守法则民知畏避免于刑戮若法弛民慢怨言并兴求治难矣阿萨尔言故事丞相必用防古勲臣臣西域人不厌人望因恳辞遂以宣徽使博廸苏为右丞相阿萨尔仍左丞相
　　岭北【即和林路元初置和林总管府至仁宗皇庆元年改名和宁路总管府立岭北等处行中书省以统之】地震三日
　　【戊午】五年春正月赐迈珠【旧作买住今改后仿此】爵鲁国公
　　迈珠由湖广平章政事进爵鲁国公大司农未几御史言比年以名爵太滥方诏裁罢近闻礼部铸太尉司徒等印二十有六此辈无功于国载诸史册贻笑将来宜令革去従之
　　二月癸巳朔日食
</div>
    <div class="pagination">
<a href="御批历代通鉴辑览_page243.html">上一页</a><span>...</span><a href="御批历代通鉴辑览_page239.html">239</a><a href="御批历代通鉴辑览_page240.html">240</a><a href="御批历代通鉴辑览_page241.html">241</a><a href="御批历代通鉴辑览_page242.html">242</a><a href="御批历代通鉴辑览_page243.html">243</a><span class="current-page">244</span><a href="御批历代通鉴辑览_page245.html">245</a><a href="御批历代通鉴辑览_page246.html">246</a><a href="御批历代通鉴辑览_page247.html">247</a><a href="御批历代通鉴辑览_page248.html">248</a><a href="御批历代通鉴辑览_page249.html">249</a><span>...</span><a href="御批历代通鉴辑览_page245.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
