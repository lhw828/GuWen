<!DOCTYPE html>
<html>
<head>
    <meta charset="UTF-8">
    <title>资治通鉴四库 - 第 31 页/共 70 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>资治通鉴四库 - 第 31 页/共 70 页</h1>
    <div class="content">　　庚申檀道济军于彭城魏叔孙建入临淄所向城邑皆溃　【考异曰索虏传云虏又遣楚兵将军徐州刺史安平公涉归幡能健越兵将军青州刺史临淄侯薛道千陈兵将军淮州刺史夀张子张模所向城邑皆奔走本纪亦云安平公涉归冦青州按后魏书无涉归等姓名盖皆胡中旧名即叔孙建等也】竺防聚民保东阳城其不入城者使各依据山险芟夷禾稼【芟所衔翻】魏军至无所得食济南太守垣苗帅众依防【垣苗弃歴城依防济子礼翻帅读曰率下同】刁雍见魏主于邺魏主曰叔孙建等入青州民皆藏避攻城不下彼素服卿威信【雍先聚兵河济之间雍于容翻】今遣卿助之乃以雍为青州刺史给雍骑使行募兵以取青州魏兵济河向青州者凡六万骑【骑竒寄翻】刁雍募兵得五千人抚慰土民皆送租供军　柔然冦魏边二月戊辰魏筑长城自赤城西至五原延袤二千余里【袤音茂】备置戍卒以备柔然　丁丑太皇太后萧氏殂　河西王蒙逊及吐谷浑王阿柴皆遣使入贡【使疏吏翻】庚辰诏以防逊为都督凉秦河沙四州诸军事骠骑太将军凉州牧河西王以阿柴为督塞表诸军事安西将军沙州刺史浇河公【吐谷浑据塞外沙漒之地故令督塞表诸军事浇坚尧翻】　三月壬子葬孝懿皇后于兴寜陵【兴寜陵在晋陵丹徒县諌壁里雩山】　魏奚斤公孙表等共攻虎牢魏主自邺遣兵助之毛徳祖于城内穴地入七丈分为六道出魏围外募敢死之士四百人使参军范道基等帅之从穴中出掩袭其后魏军惊扰斩首数百级焚其攻具而还【还従宣翻又如字】魏兵虽退散随复更合【复扶又翻下复婴未复复作复战同】攻之益急奚斤自虎牢将歩骑三千攻颍川太守李元徳等于许昌元徳等败走魏以颍川人庾龙为颍川太守戍许昌毛徳祖出兵与公孙表大战従朝至晡杀魏兵数百防奚斤自许昌还合撃徳祖大破之亡甲士千余人复婴城自守魏主又遣万余人従白沙渡河屯濮阳南【濮阳对岸则顿丘之境白沙当在今澶州之界】朝议以项城去魏不逺【朝直遥翻下同】非轻军所抗使刘粹召高道瑾还夀阳若沈叔狸已进亦宜且追粹奏虏攻虎牢未复南向若遽摄军舍项城则淮西诸郡无所凴依沈叔狸已顿肥口【肥口肥水入淮之口】又不宜遽退时李元徳帅散卒二百至项刘粹使助髙道瑾戍守请宥其奔败之罪朝议并许之乙已魏主畋于韩陵山【魏郡邺县有韩陵山】遂如汲郡至枋头初毛徳祖在北【毛徳祖本荥阳人武帝未取关洛徳祖自北来归】与公孙表有旧表有权略徳祖患之乃与交通音问密遣人说奚斤云表与之连谋毎答表书多所治定【此曹操间韩马之智也説输芮翻治直之翻】表以书示斤斤疑之以告魏主先是表与太史令王亮少同营署好轻侮亮亮奏表置军虎牢东不得便地故令贼不时灭魏主素好术数以为然积前后忿使人夜就帐中缢杀之【先悉荐翻少诗照翻好呼到翻】乙夘魏主济自灵昌津【灵昌津古延津也石勒袭刘曜涂出于此以河氷为神灵之助改曰灵昌津】遂如东郡陈留叔孙建将三万骑逼东阳城城中文武才一千五百人竺防垣苗悉力固守时出竒兵击魏破之魏步骑绕城列陈十余里大治攻具防作四重堑魏人填其三重为橦车以攻城【陈读曰阵重直龙翻治直之　翻橦与撞同传江翻捣也】防遣人従地道中出以大麻絙挽之令折【絙居曽翻大索也又居邓翻折而设翻】魏人复作长围进攻逾急歴时浸久城转堕壊【堕读曰隳下隳其同】战士多死伤余众困乏旦暮且陷檀道济至彭城以司青二州并急而所领兵少【少诗沼翻】不足分赴青州道近竺防兵弱乃与王仲徳兼行先敕之甲子刘粹遣李元徳袭许昌斩庾龙元徳因留绥抚并上租粮【上时掌翻】魏主至盟津于栗防造浮桥于冶阪津【郭缘生述征记曰践土今冶阪城是水经注河阳县故城在冶阪西北魏土地记云冶阪城旧名汉祖渡城险固南临孟津在洛阳西北四十二里盟读曰孟】乙丑魏主引兵北济西如河内娥清周几闾大肥徇地至湖陆髙平民屯聚而射之【射而亦翻】清等尽攻破高平诸县灭数千家虏掠万余口兖州刺史郑顺之戍湖陆以兵少不敢出魏主又遣并州刺史伊楼拔助奚斤攻虎牢【伊娄虏复姓楼与娄同】毛徳祖随方抗拒颇杀魏兵而将士稍零落夏四月丁夘魏主如成臯絶虎牢汲河之路【北史虎牢乏水城内悬绠汲河魏主令连舰上施轒輼絶其汲路】停三日自督众攻城竟不能下遂如洛阳观石经【石经后汉蔡邕所书者注详见五十七卷汉灵帝熈平四年】遣使祀嵩高【使疏吏翻】叔孙建攻东阳堕其北城三十许歩【堕读曰隳】刁雍请速入建不许遂不克及闻檀道济等将至雍又谓建曰贼畏官军突骑以锁连车为函陈【函陈方陈也陈读曰阵】大岘已南处处狭隘车不得方轨雍请将所募兵五千据险以邀之破之必矣【将即亮翻】时天暑魏军多疫建曰兵人疫病过半若相持不休兵自死尽何须复战今全军而返计之上也己巳道济军于临朐【朐音劬　考异曰裴子野宋略依乙巳按长厯是月丁夘朔兴乙巳必己巳也】壬申建等烧营及器械而遁道济至东阳粮尽不能追竺防以东阳城壊不可守移镇不其城【不其县前汉属琅邪郡后汉属东莱晋属长广郡如淳曰其音基贤曰不其故城在今莱州即墨县西南】叔孙建自东阳趋滑台【趋七喻翻】道济分遣王仲徳向尹夘道济停军湖陆仲徳未至尹夘闻魏兵己逺还就道济刁雍遂留镇尹夘招集谯梁彭沛民五千余家置二十七营以领之　蛮王梅安帅渠帅数十人入贡于魏【帅渠帅上读曰率下所类翻】初诸蛮本居江淮之间其后种落滋蔓【种章勇翻蔓音万】布于数州东连夀春西通巴蜀北接汝颍徃徃有之在魏世不甚为患及晋稍益繁昌渐为冦暴及刘石乱中原诸蛮无所忌惮渐复北徙伊阙以南满于山谷矣【据史此诸蛮乃盘瓠之后也复扶又翻】　河西世子政徳攻晋昌克之唐契及弟和甥李寳同奔伊吾【唐契以晋昌叛河西见武帝永初二年】招集遗民归附者至二千余家臣于柔然柔然以契为伊吾王秦王炽磐谓其羣臣曰今宋虽奄有江南夏人雄据关中皆不足与也独魏主奕世英武贤能为用且防云恒代之北当有真人吾将举国而事之【防楚譛翻】乃遣尚书郎莫者阿胡等入见于魏【见贤遍翻】贡黄金二百斤并陈伐夏方略　闰月丁未魏主如河内登太行至高都【高都县自汉以来属上党郡刘昫曰唐泽州晋城县汉高都县地行户刚翻】叔孙建自滑台西就奚斤共攻虎牢虎牢被围二百日【被皮义翻】无日不战劲兵战死殆尽而魏増兵转多魏人毁其外城毛徳祖于其内更筑三重城以拒之魏人又毁其二重徳祖唯保一城昼夜相拒将士眼皆生创【重直龙翻人夜不得睡则眼眊燥以手揩之则生创创初良翻下同】徳祖抚之以恩终无离心时檀道济军湖陆刘粹军项城沈叔貍军髙桥皆畏兵彊不敢进丁已魏人作地道以泄虎牢城中井井深四十文【深式禁翻】山势峻峭不可得防城中人马渴乏被创者不复出血重以饥疫【被皮义翻复扶又翻重直用翻】魏仍急攻之己未城陷将士欲扶徳祖出走徳祖曰我誓与此城俱毙义不使城亡而身存也魏主命将士得徳祖者必生致之将军代人豆代田执徳祖以献【豆姓也汉书有校尉豆如意】将佐在城中者皆为魏所虏唯参军范道基将二百人突围南还【将即亮翻】魏士卒疫死者亦什二三奚斤等悉定司兖豫诸郡县置守宰以抚之【是时司州之地尽入于魏兖州之地自湖陆以南豫州之地自项城以南皆为宋守魏未能悉定诸郡县也】魏主命周几镇河南河南人安之徐羡之傅亮谢晦以亡失境土上表自劾【劾户槩翻又户徳翻】诏勿问　徐羡之兄子吴郡太守佩之颇豫政事与侍中王韶之程道惠中书舎人邢安泰潘盛结为党友时谢晦乆病不堪见客佩之等疑其诈疾有异图乃称羡之意以告傅亮欲令亮作诏诛之【亮时进中书监中书掌诏命】亮曰我等三人同受顾命岂可自相诛戮诸君果行此事亮当角巾步出掖门耳【宫门正南门日端门左右二门谓之左掖门右掖门】佩之等乃止　五月魏主还平城【考异曰后魏帝纪五月庚寅还次雁门庚寅车驾至自南廵必一误今皆不取】　六月已亥
　　魏宜都文成王穆观卒　丙辰魏主北巡至参合陂秋七月尊帝母张夫人为皇太后　魏主如三会屋侯泉【魏収地形志秀容郡肆卢县治新会城真君七年并三防城属焉】八月辛丑如马邑观灅源【灅力水翻】　柔然冦河西河西王防逊命世子政徳击之政徳轻骑进战【骑竒寄翻】为柔然所杀蒙逊立次子兴为世子　九月乙亥魏主还宫召奚斤还平城留兵守虎牢使娥清周几镇枋头以司马楚之所将户口置汝南南阳南顿新蔡四郡【晋惠帝分汝隂立新蔡郡分汝南立南顿郡魏未能有四郡之地侨置之耳】以益豫州　冬十月癸夘魏人广西宫外垣周二十里【平城西宫也魏主珪天赐元年所筑】　秃髪傉檀之死也【事见一百十六卷晋安帝义熙十年傉奴沃翻】河西王防逊遣人诱其故太子虎台许以番禾西安二郡处之【诱音酉番音盘处昌吕翻】且借之兵使伐秦报其父雠复取故地虎台隂许之事泄而止秦王炽磐之后虎台之妹也炽磐待之如初后密与虎台谋曰秦本我之仇雠虽以婚姻待之盖时宜耳先王之薨又非天命遗令不治者欲全济子孙故也【治直之翻不治谓被鸩而不解也事见一百十六卷晋安帝义熈十年】为人子者岂可臣妾于仇雠而不思报复乎乃与武卫将军越质洛城谋弑炽磐后妹为炽磐左夫人知其谋而告之炽磐杀后及虎台等十余人十一月魏周几冦许昌许昌溃颍川太守李元徳奔
　　项戊辰魏人围汝阳汝阳太守王公度亦奔项【沈约曰晋太康地志王隠地道无汝阳郡应是江左分汝南立汝阳汉旧县属汝南郡】刘粹遣其将姚耸夫等将兵助守项城【将即亮翻】魏人夷许昌城毁钟城以立封疆而还【钟城在泰山界夷许昌以立豫州封疆毁钟城以立兖州封疆也还从宣翻又如字】己巳魏太宗殂【年三十二】壬申世祖即位【世祖讳焘明元皇帝之长子也】
　　【萧子显曰焘字佛狸】大赦十二月庚子魏葬明元帝于金陵【此云中之金陵据北史道武帝葬盛乐金陵葢魏诸陵皆曰金陵杜佑曰后魏盛乐县在云中郡】庙号太宗魏主追尊其母杜贵嫔为密皇后【密諡也】自司徒长孙嵩以下普增爵位以襄城公卢鲁元为中书监防稽公刘絜为尚书令【防工外翻】司卫监尉眷散骑侍郎刘库仁等八人分典四部【司卫监盖魏所置以掌宿卫此又一刘库仁非什翼犍所用之刘库仁也尉音纡勿翻散悉亶翻骑竒寄翻四部东西南北四部也】眷古真之弟子也【尉古真见一百六卷晋孝武太元十年】以河内镇将代人罗结为侍中外都大官【魏书官氏志内入诸姓叱罗氏为罗氏魏有外都大官内都大官将即亮翻】摠三十六曹事结时年一百七精爽不衰【杜预曰爽明也】魏主以其忠慤亲任之使兼长秋卿监典后宫出入卧内【监工衔翻】年一百一十乃听归老朝廷毎有大事遣骑访焉【骑竒寄翻】又十年乃卒左光禄大夫崔浩研精经术练习制度【魏晋以来左右光禄大夫在光禄大夫上假金章紫绶研精者穷其精力】凡朝廷礼仪军国书诏无不关掌浩不好老庄之书曰此矫诬之说不近人情【托圣贤以神其说谓之矫圣贤无是事寓言而加诋谓之诬好呼到翻近其靳翻】老聃习礼仲尼所师【史记及大戴记皆云仲尼问礼于老聃聃他甘翻】岂肯为败法之书以乱先王之治乎【败补迈翻治直吏翻】尤不信佛法曰何为事此胡神及世祖即位左右多毁之帝不得已命浩以公归第然素知其贤毎有疑议辄召问之浩纎妍洁白如美妇人【纎细也妍美好也】常自谓才比张良而稽古过之既归第因修服食养性之术初嵩山道士冦谦之讃之弟也修张道陵之术自言尝遇老子降命谦之继道陵为天师【张道陵后汉人修五斗米道俗所谓天师也】授以辟谷轻身之术及科戒二十卷【今道家科戒盖始于此】使之清整道教又遇神人李谱文【谱博古翻】云老子之孙也授以图箓真经六十余卷使之辅佐北方太平真君出天宫静轮之法其中数篇李君之手笔也谦之奉其书献于魏主朝野多未之信【朝直遥翻】崔浩独师事之従受其术且上书赞明其事曰臣闻圣王受命必有天应河图洛书皆寄言于虫兽之文【河出图伏羲象以画八卦洛出书禹得之以叙九畴故曰龙图授羲书畀姒又尚书中曰尧沈璧于洛负书背中赤文朱字止于坛畔舜礼坛于河畔黄龙负卷舒图出于水】未若今日人神接对手笔粲然辞防深妙自古无比岂可以世俗常虑而忽上灵之命臣窃惧之帝欣然使谒者奉玉帛牲牢祭嵩岳迎致谦之弟子在山中者以崇奉天师显扬新法宣布天下起天师道埸于平城之东南重坛五层【水经注湿水南迳平城之东水左有大道坛冦谦之所建也湿水即灅水】给道士百二十人衣食毎月设厨防数千人臣光曰老庄之书大指欲同死生轻去就而为神僊者服饵修链以求轻举链草石为金银【谷永説汉成帝曰诸言世有仙人服食不终之药遥兴轻举登遐倒景览观县圃浮游蓬莱黄冶变化皆奸人惑众挟左道懐诈伪以欺防世主服饵修链以求轻举即谷永所谓服食不终之药遥兴轻举者也链草石以为金银即谷永所谓黄冶变化者也】其为术正相戾矣是以刘歆七略叙道家为诸子神仙为方技【以其相戾故七略不得合为一】其后复有符水禁呪之术【符水禁呪即张道陵之术】至谦之遂合而为一至今循之其讹甚矣崔浩不喜佛老之书而信谦之之言其故何哉【喜许记翻】昔臧文仲祀爰居孔子以为不智【海鸟爰居避风止于鲁东门之外臧文仲使国人祀之孔子以为臧文仲不智者三祀爰居其一也】如谦之者其为爰居亦大矣诗三百一言以蔽之曰思无邪君子之于择术可不慎哉


　　资治通鉴卷一百十九
　　钦定四库全书
　　资治通鉴卷一百二十　　宋　司马光　撰
　　胡三省　音注
　　宋纪二【起阏逢困敦尽彊圉单阏凡四年】
　　太祖文皇帝上之上【讳义隆小字车儿武帝第三子也】
　　元嘉元年【是年八月始改元】春正月【考异曰宋本纪正月癸巳朔日有食之宋纪二月己巳宋畧二月癸巳李延夀南史二月己夘朔皆悮也按长厯是年正月丁巳二月丁亥朔后魏书纪纪志是年无日食今从之】魏改元始光　丙寅魏安定殇王弥卒　营阳王居防无礼好与左右狎昵【好呼到翻下情好同】游戏无度特进致仕范泰上封事曰伏闻陛下时在后园颇习武备鼔鞞在宫声闻于外【鞞与鼙同音骈迷翻闻音问】黩武掖庭之内諠哗省闼之间非徒不足以威四夷秖生逺近之怪陛下践祚委政宰臣实同髙宗谅闇之美【闇读如隂】而更亲狎小人惧非社稷至计经世之道也不听泰甯之子也【范甯汪之子以儒学为孝武帝所亲】南豫州刺史庐陵王义真警悟爱文义而性轻易【易以豉翻】与太子左衞率谢灵运员外常侍顔延之【曹魏之末置员外防骑常侍率所律翻】慧琳道人情好欵密尝云得志之日以灵运延之为宰相慧琳为西豫州都督【西豫州即豫州也宋南豫州治厯阳豫州治夀阳夀阳在厯阳西故亦谓豫州为西豫州】灵运之孙也【灵运子瑍之子也】性褊傲不遵法度【褊方缅翻】朝廷但以文义处之【处昌吕翻】不以为有实用灵运自谓才能宜参权要常懐愤邑延之含之曾孙也【顔含见九十六卷晋成帝咸康四年】嗜酒放纵徐羡之等恶义真与灵运等游义真故吏范晏从容戒之义真曰灵运空疎延之隘薄魏文帝所谓古今文人类不防细行者也【恶乌路翻从千容翻行下孟翻】但性情所得未能忘言于悟赏耳【悟开觉也赏褒嘉也】于是羡之等以为灵运延之构扇异同非毁执政出灵运为永嘉太守延之为始平太守【守式又翻】义真在厯阳多所求索执政每裁量不尽与【裁剸节也量槩度也索山谷翻量音良】义真深怨之数有不平之言【数所角翻】又表求还都谘议叅军庐江何尚之屡谏不听时羡之等已密谋废帝而次立者应在义真乃因义真与帝有隙先奏列其罪恶废为庻人徙新安郡前吉阳令堂邑张约之上疏曰【吉阳县属庐陵郡今吉州有吉水县盖呉立县于吉水之阳因以为名也】庐陵王少防先皇优慈之遇长受陛下睦爱之恩故在心必言所懐必亮【亮信也明也也言义真凡有所懐自信以为是必明而导之无所囬避也少诗照翻长知两翻】容犯臣子之道致招骄恣之愆【言容有犯臣道之事以致招骄恣之罪】至于天姿夙成实有卓然之美宜在容养录善掩瑕训尽义方进退以渐今猥加剥辱幽徙逺郡【剥辱谓褫爵为庻人】上伤陛下常棣之笃下令逺近恇然失图【恇去王翻】臣伏思大宋开基造次【造七到翻】根条未繁宜广树藩戚敦睦以道人谁无过贵能自新以武皇之爱子陛下之懿弟岂可以其一眚长致沦弃哉书奏以约之为梁州府叅军寻杀之　夏四月甲辰魏主东巡大甯　秦王炽磐遣镇南将军吉毗等帅步骑一万南伐白茍车孚崔提旁为四国皆降之【白狗国至唐犹存盖生羌也其地与东防州接车孚崔提旁为无所考帅读曰率骑竒寄翻降户江翻】徐羡之等以南兖州刺史檀道济【沈约曰中原乱北州流民多南渡晋】
　　【成帝立南兖州寄治京口文帝始割江淮间为境治广陵】先朝旧将威服殿省且有兵众乃召道济及江州刺史王入朝【将即亮翻朝直遥翻】五月皆至建康以废立之谋告之甲申谢晦以领军府屋败悉令家人出外聚将士于府内又使中书舍人邢安泰潘盛为内应夜邀檀道济同宿晦悚动不得眠道济就寝便熟晦以此服之【服其处六事而不变其常度也】时帝于华林园为列肆亲自沽卖又与左右引船为乐夕游天渊池即龙舟而寝【乐音洛魏氏作华林园天渊池于洛中晋氏南渡放其制作之于建康华林园在宫城北隅】乙酉诘旦【诘去吉翻】道济引兵居前羡之等继其后入自云龙门安泰等先诫宿衞莫有御者帝未兴军士进杀二侍者伤帝指扶出东阁收玺绶【玺斯氏翻绶音受】羣臣拜辞衞送故太子宫侍中程道惠劝羡之等立皇弟南豫州刺史义恭羡之等以宜都王义隆素有令望又多符瑞【景平初有黑龙见西方五色云随之二年江陵城上有紫云望气者皆以为帝王之符当在西方又江陵西至上明及江津其间有九十九洲楚谚云洲满百当出王者时忽有一洲自生污流逥薄而成皆为上龙飞之应】乃称皇太后令数帝过恶【数所具翻】废为营阳王以宜都王纂承大统赦死罪以下又称皇太后令奉还玺绂【绂音弗】并废皇后为营阳王妃迁营阳王于呉使檀道济入守朝堂【朝直遥翻】王至呉止金昌亭六月癸丑羡之等使邢安泰就弑之王多力突走出昌门【金昌亭在昌门内孙权记注云阊门呉西郭门夫差作以天门通阊阖故名之后春申君改为昌门金昌亭以其在西门内故曰金昌】追者以门闗踣而弑之【踣蒲北翻】
　　裴子野论曰古者人君养子能言而师授之辞能行而傅相之礼【相息亮翻】宋之教诲雅异于斯居中则任仆妾处外则近趋走【处昌吕翻近其靳翻趋走执役者也】太子皇子有帅有侍【帅所类翻】是二职者皆台皁也【左传申无宇曰士臣皁仆臣台】制其行止授其法则导达臧否【否音鄙】罔弗由之言不及于礼义识不达于今古谨敇者能劝之以吝啬狂愚者或诱之以凶慝【诱音酉慝吐得翻】虽有师傅多以耆艾大夫为之虽有友及文学多以膏粱年少为之具位而已亦弗与游【王置文学师友各一人晋制也礼五十曰艾服官政六十曰耆指使孔颖达曰艾者年至五十气力已衰发苍白如艾也贺场曰耆至也至老之境也少诗照翻】幼王临州长史行事宣传敎命【行事行府州事也】又有典籖往往专恣窃弄威权【南史曰故事府州部内论事皆籖前直敍所论之事后云谨籖日月下又云某官某籖故府州置典籖以领之本五品吏宋初改为士职宋末多以幼少皇子为藩镇时主以左右亲近领典籖其权任遂重】是以本根虽茂而端良甚寡嗣君冲幼世继奸囬虽恶物丑类天然自出然习则生常其流逺矣降及太宗举天下而弃之亦昵比之为也【昵尼质翻比毗至翻】呜呼有国有家其鉴之矣【裴子野究言宋氏亡国之祸通鉴载之于此欲使有国有家谨于其初也】
　　傅亮帅行台百官奉法驾迎宜都王于江陵【帅读曰】祠部尚书蔡廓【晋氏渡江始有祠部尚书常与右仆射通职不常置以右仆射摄之若右仆射阙则祠部尚书摄知右事】至寻阳遇疾不堪前亮与之别廓曰营阳在呉宜厚加供奉一旦不幸卿诸人有弑主之名欲立于世将可得邪时亮已与羡之议害营阳王乃驰信止之不及羡之大怒曰与人共计议如何旋背即卖恶于人邪【旋背犹今人言转背也背如字】羡之等又遣使者杀前庐陵王义真于新安　【考异曰宋南史本纪二月废义真徙新安之下即云执政使使者诛义真于新安宋义真传六月癸未羡之等遣使杀义真于徙所羡之传亦云废帝后杀义真于新安杀帝于吴县按长厯六月庚寅朔无癸未盖癸丑也】羡之以荆州地重恐宜都王至或用别人乃亟以录命除领军将军谢晦行都督荆湘等七州诸军事荆州刺史【录命录尚书自出命也】欲令居外为援精兵旧将悉以配之【羡之亮晦所以为身谋者如此而亦无救于废弑之诛伊霍以至公血诚处之而师春所纪有异于书盖不羡于伊尹霍光仅能保其身而不能保其族此天地之大变固人臣之所难居也将即亮翻】秋七月行台至江陵立行门于城南题曰大司马门傅亮帅百僚诣门上表进玺绂仪物甚盛【帅读曰率上时掌翻玺斯氏翻绂音弗】宜都王时年十八下教曰猥以不徳谬降大命顾已兢悸何以克堪【悸其季翻】辄当暂归朝廷展哀陵寝并与贤彦申写所懐望体其心勿为辞费府州佐史并称臣请题牓诸门一依宫省王皆不许教州府国纲纪宥所统内见刑原逋责【州荆州府都督府国宜都国纲纪上佐掾属也见贤遍翻逋欠也负也青如字又仄懈翻汉书髙纪两家折券弃责无音淮阳王传张博负责仄懈翻】诸将佐闻营阳庐陵王死皆以为疑劝王不可东下司马王华曰先帝有大功于天下四海所服虽嗣主不纲人望未改徐羡之中才寒士亮布衣诸生非有晋宣帝王大将军之心明矣【王大将军敦也】受寄崇重未容遽敢背徳畏庐陵严防【背蒲妹翻防丁乱翻】将来必不自容以殿下寛叡慈仁逺近所知且越次奉迎冀以见徳【冀以定策为徳也】悠悠之论殆必不然又羡之等五人同功竝位孰肯相让【五人谓徐羡之傅亮谢晦檀道济王也】就懐不轨势必不行废主若存虑其将来受祸致此杀害盖由贪生过深宁敢一朝顿懐逆志不过欲握权自固以少主仰待耳殿下但当长驱六辔以副天人之心王曰卿复欲为宋昌邪【少诗照翻复扶又翻宋昌事见十三卷汉髙后八年】长史王昙首南蛮校尉到彦之皆劝王行【姓谱到本自髙阳氏楚令尹屈到之后后汉有东平太守到质昙徒含翻】昙首仍陈天人符应王乃曰诸公受遗不容背义【背满妹翻】且劳臣旧将内外充满今兵力又足以制物夫何所疑乃命王华摠后任留镇荆州王欲使到彦之将兵前驱彦之曰了彼不反【了决知也将即亮翻】便应朝服顺流【朝直遥翻】若使有虞此师既不足恃更开嫌隙之端非所以副逺迩之望也【彦之此言诚合天理而亦自知其才不足以制檀道济也】防雍州刺史褚叔度卒【雍于用翻】乃遣彦之权镇襄阳甲戌王江陵引见傅亮号泣哀动左右【见贤遍翻号户髙翻】既而问义真及少帝薨废本末【少诗照翻】悲哭呜咽侍侧者莫能仰视亮流汗沾背不能对乃布腹心于到彦之王华等深自结纳王以府州文武严兵自衞台所遣百官众力不得近部伍【近其靳翻】中兵叅军朱容子抱刀处王所乘舟户外不解带者累旬【防非常也处昌吕翻】　魏主还宫　秦王炽磐遣太子暮末帅征北将军木弈干等步骑三万出貂渠谷攻河西白草岭临松郡皆破之【水经注西平鲜谷塞东南有白草岭帅读曰率骑竒寄翻】徙民二万余口而还【还从宣翻】　八月丙申宜都王至建康羣臣迎拜于新亭徐羡之问傅亮曰王可方谁亮曰晋文景以上人羡之曰必能明我赤心亮曰不然【亮固知其不得免矣】丁酉王谒初宁陵还止中堂【晋孝武以太学在秦淮南去台城悬逺权以中堂为太学亲释奠于先圣则中堂亦在秦淮北但在台城之外耳】百官奉玺绶【绶音受】王辞让数四乃受之即皇帝位于中堂备法驾入宫御太极前殿大赦改元文武赐位二等戊戌谒太庙诏复庐陵王先封迎其柩及孙脩华谢妃还建康【孙脩华义真之母谢义真之妃也南史云晋武帝采汉魏之制以淑妃淑媛淑仪脩华脩容脩仪婕妤容华充华是为九嫔位视九卿李延夀曰贵嫔魏文帝所制夫人魏武初建魏国所制贵人汉光武所制晋为三夫人位视三公淑妃魏明帝所制淑媛魏文帝所制淑仪脩华晋武帝所制脩容魏文帝所制脩仪魏明帝所制婕妤容华前汉旧号充华晋武帝所制美人汉光武所制】庚子以行荆州刺史谢晦为真晦将行与蔡廓别屛人问曰【屏必郢翻】吾其免乎廓曰卿受先帝顾命任以社稷废昏立明义无不可但杀人二兄而以之北面挟震主之威据上流之重以古推今自免为难【蔡廓父子以亮直名于宋朝观其抗言无所避就若不足以保身而卒能以身名终何也盖其素行已孚乎人而言事无所依违又所以遂其直彼其问者方怵于利害就以求决则听之也固合于心而焉敢以为讳乎】晦始惧不得去既顾望石头城喜曰今得脱矣癸夘徐羡之进位司徒王进位司空傅亮加开府仪同三司谢晦进号卫将军檀道济进号征北将军【谢晦自领军将军进号檀道济自镇北将军进号】有司奏车驾依故事临华林园听讼诏曰政刑多所未悉可如先者二公推讯【二公谓徐羡之王】帝以王昙首王华为侍中昙首领右衞将军华领骁骑将军朱容子为右衞将军【魏明帝有左军将军晋武帝置前军右军又置后军是为四军骁骑将军游撃将军并汉杂号将军也魏置为中军及晋以领防左右衞骁骑游撃为六军骁坚尧翻骑竒寄翻】甲辰追尊帝母胡婕妤曰章皇后【婕妤音接予諡法敬慎髙明曰章】
　　封皇弟义恭为江夏王【夏戸雅翻】义宣为竟陵王义季为衡阳王仍以义宣为左将军镇石头徐羡之等欲即以到彦之为雍州【雍于用翻】帝不许征彦之为中领军委以戎政彦之自襄阳南下谢晦已至镇虑彦之不过已【过古禾翻】彦之至杨口步往江陵深布诚欵晦亦厚自结纳彦之留马及利剑名刀以与晦晦由此大安　柔然纥升盖可汗闻魏太宗殂将六万骑入云中杀掠吏民攻防盛乐宫【魏之先什翼犍始居云中之盛乐宫筑盛乐城于故城南八里纥户骨翻可从刋入声汗音寒将即亮翻骑竒寄翻乐音洛】魏世祖自将轻骑讨之三日二夜至云中纥升盖引骑围魏主五十余重骑逼马首相次如堵将士大惧魏主顔色自若众情乃安纥升盖以弟子于陟斤为大将魏人射杀之纥升盖惧遁去【重直龙翻射而亦翻　考异曰后魏本纪云赭杨子尉普丈率轻骑讨之虏乃退走李延夀北史纪云帝帅轻骑讨之虏乃退走今据蠕蠕传从北史】尚书令刘絜言于魏主曰大檀自恃其众必将复来【复扶又翻】请俟收田毕大兵为二道东西并进以讨之魏主然之　九月丙子立妃袁氏为皇后耽之曾孙也【袁耽见九十五卷成帝咸康元年】　冬十月吐谷浑威王阿柴卒阿柴有子二十人疾病召诸子弟谓之曰先公车骑以大业之故舍其子拾防而授孤孤敢私于纬代而忘先君之志乎【先公谓树洛干也树洛干自号车骑将军授阿柴国见一百一十八卷晋安帝义熈十三年纬于贵翻】我死汝曹当奉慕璝为主纬代者阿柴之长子慕璝者阿柴之母弟叔父乌纥提之子也【乌纥提之立也妻树洛干母生二子慕璝慕利延纬于贵翻璝姑回翻提当作堤】阿柴又命诸子各献一箭取一箭授其弟慕利延使折之慕利延折之又取十九箭使折之慕利延不能折【折而设翻】阿柴乃谕之曰汝曹知之乎孤则易折【易以豉翻】众则难摧汝曹当勠力一心然后可以保国宁家言终而卒慕璝亦有才畧抚秦凉失业之民及氐羌杂种至五六百落部众转盛【种章勇翻】　十二月魏主命安集将军长孙翰安北将军尉眷北撃柔然魏主自将屯柞山【柞山在平城之西大河之东柞则洛翻】柔然北遁诸军追之大获而还翰肥之子也【长孙肥事魏主珪为将数有功】　诏拜营阳王母张氏为营阳太妃　林邑王范阳迈冦日南九徳诸郡【沈约曰九徳郡故属九真孙呉分立九徳郡隋唐为驩州】　宕昌王梁弥怱遣子弥黄入见于魏【宕徒浪翻见贤遍翻】宕昌羌之别种也羌地东接中国西通西域长数千里【长直亮翻】各有酋帅部落分地不相统摄而宕昌最疆有民二万余落诸种畏之【北史曰宕昌盖三苖之杜佑曰其界自仇池以西东西千里席水以南南北八百里地多山阜宕徒浪翻酋慈由翻帅所类翻种章勇翻】　夏主将废太子璝而立少子酒泉公伦璝闻之将兵七万北伐伦【璝录南台自长安北伐伦璝姑囬翻少诗照翻将即亮翻下同】伦将骑三万拒之战于髙平伦败死伦兄太原公昌将骑一万袭璝杀之并其众八万五千归于统万夏主大悦立昌为太子夏主好自矜大【好呼到翻】名其四门东曰招魏南曰朝宋西曰服凉北曰平朔【朝直遥翻】
　　二年春正月徐羡之傅亮上表归政表三上【上时掌翻】帝乃许之丙寅始亲万机羡之仍逊位还第徐佩之程道惠及呉兴太守王韶之等并谓非宜【守式又翻】敦劝甚苦乃复奉诏视事【速徐傅之死者佩之诸公也复扶又翻】　辛未帝祀南郊大赦己夘魏主还平城　二月燕有女子化为男燕王以
　　问羣臣尚书左丞傅权对曰西汉之末雌鸡化为雄犹有王莽之祸【汉书五行志宣帝黄龙元年未央殿辂軨中雌鸡化为雄毛衣变化而不鸣不将无距元帝初元丞相府史家雌鸡伏子渐化为雄冠距鸣将其后王后羣弟世权以至于莽遂篡天下】况今女化为男臣将为君之兆也　三月丙寅魏主尊保母窦氏为保太后密后之殂也【密后即魏主之母杜贵嫔】世祖尚幼太宗以窦氏慈良有操行【行下孟翻】使保养之窦氏抚视有恩训有礼世祖徳之故加以尊号奉养不异所生【养羊亮翻】丁巳魏以长孙嵩为太尉长孙翰为司徒奚斤为司
　　空　夏四月秦王炽磐遣平逺将军叱卢犍等袭河西镇南将军沮渠白蹄于临松擒之徙其民五千余戸于枹罕【犍居言翻沮子余翻枹音肤】　魏主遣龙骧将军步堆等来聘始复通好【魏书官氏志西方步鹿孤氏改为步氏骧思将翻复扶又翻好呼到翻】　六月武都惠文王杨盛卒初盛闻晋亡不改义熈年号谓世子曰吾老矣当终为晋臣汝善事宋帝及盛卒【辛子恤翻】自称都督陇右诸军事征西大将军开府仪同三司秦州刺史武都王遣使来告防始用元嘉年号【使疏吏翻】秋七月秦王炽磐遣镇南将军吉毗等南击黒水羌酋丘担大破之【黒水羌在邓至西北水经注曰白水出临洮县西南西倾山东南流与黒水合黒水出羌中西南迳黑水城西又西南入于白水担都甘翻】　八月夏武烈帝殂塟嘉平陵庙号世祖太子昌即皇帝位【昌字还国勃勃第二子也】大赦改元承光　王自以始不预定策不受司空表让弥年乃许之【以此得免徐之祸】乙酉以为车骑大将军开府仪同三司【骑竒寄翻】　冬十月丘担以其众降秦【降户江翻】秦以担为归善将军拜折冲将军乞伏信帝为平羌校尉以镇之　癸夘魏主大伐柔然五道并进长孙翰等从东道出黒漠　【考异曰翰传云与娥清出长川今从蠕蠕传】廷尉卿长孙道生等出白黒二漠之间【长川牛川同是大漠之地拓拔分其地名耳长川有白黒二漠黒在东白在西】魏主从中道东平公娥清出栗园【栗园在中道之西西道之东　考异曰清传云与长孙翰出长川今从蠕蠕传】奚斤等从西道出尔寒山诸军至漠南舍辎重【舍读曰舍重直用翻】轻骑赍十五日粮度漠击之【骑竒寄翻】柔然部落大惊絶迹北走　十一月以武都世子为北秦州刺史武都王【时南秦州治汉中故以武都为北秦州　考异曰宋本纪癸酉南史庚午按十一月壬午朔无癸酉及庚午今不书日】　初防稽孔甯子为帝镇西谘议叅军【防工外翻】及即位以甯子为步兵校尉与侍中王华并有富贵之愿疾徐羡之傅亮专权日夜搆之于帝【史言徐傅偪上固当诛而王华等之构间亦非也】防谢晦二女当适彭城王义康新野侯义宾遣其妻曹氏及长子世休送女至建康帝欲诛羡之亮并发兵讨晦声言当伐魏又言拜京陵【京陵兴宁陵也】治行装舰【治直之翻舰戸黯翻】亮与晦书曰薄伐河朔事犹未已朝野之虑忧惧者多又言朝士多谏北征【朝直遥翻】上当遣外监万幼宗往相谘访【南史曰制局监外监领器仗兵役多以嬖幸为之】时朝廷处分异常其谋颇泄【处昌吕翻分扶问翻】
　　三年春正月谢晦弟黄门侍郎防驰使告晦【防子肖翻】晦犹谓不然以傅亮书示谘议叅军何承天曰计幼宗一二日必至公虑我好事故先遣此书承天曰外间所闻咸谓西讨已定幼宗岂有上理【好事犹言好生事微省其辞苦隠语然好呼到翻上时掌翻】晦尚谓虚妄使承天豫立答诏启草言伐虏宜须明年江夏内史程道惠得寻阳人书【夏戸雅翻下同】言朝廷将有大处分其事已审使其辅国府中兵叅军乐冏封以示晦【道惠盖带辅国将军也】晦问承天曰若果尔卿令我云何对曰防将军殊顾常思报徳事变至矣何敢隠情然明日戒严动用军法区区所懐惧不得尽晦惧曰卿岂欲我自裁邪承天曰尚未至此以王者之众举天下以攻一州大小既殊逆顺又异境外求全上计也其次以腹心将兵屯义阳将军自帅大众战于夏口若败即趋义阳以出北境其次也【承天二策皆劝晦奔魏以求全将即亮翻帅读曰率趋七喻翻】晦良久曰荆州用武之地兵粮易给聊且决战走复何晩【易以豉翻复扶又翻】乃使承天造立表檄又与衞军谘议叅军琅邪顔邵谋举兵【晦带衞将军】邵饮药而死晦立幡戒严谓司马庾登之曰今当自下欲屈卿以三千人守城备御刘粹登之曰下官亲老在都又素无部众情计二三不敢受此防晦仍问诸将佐战士三千足守城否南蛮司马周超对曰非徒守城而已若有外冦可以立功【超盖为南蛮校尉府司马】登之因曰超必能办下官请解司马南郡以授之【登之晦府司马领南郡太守乞解以授超】晦即于坐命超为司马领南义阳太守【沈约曰晋末以义阳流民侨立南义阳郡属荆州领厥西平氏二县坐徂卧翻】转登之为长史南郡如故登之蕴之孙也【庾蕴死于海西之废】帝以王檀道济始不预废弑之谋第昙首又为帝所亲委事将发密使报且召道济欲使讨晦王华等皆以为不可帝曰道济止于胁从本非创谋杀害之事又所不闗吾抚而使之必将无虑乙丑道济至建康丙寅下诏暴羡之亮晦杀营阳庐陵王之罪命有司诛之且曰晦据有上流或不即罪【即就也】朕当亲帅六师为其过防【帅读曰率】可遣中领军到彦之即日电发征北将军檀道济骆驿继路符衞军府州以时收翦【符衞军府及荆州官属使收诛晦也】已命雍州刺史刘粹等【雍于用翻】防其走伏【走逃也代匿也防其逃匿之路也防丁管翻】罪止元凶余无所问是日诏召羡之亮羡之行至西明门外【洛城西面有广阳西明阊阖三门建康仿之】谢防正直【防为黄门侍郎正入直省内也】遣报亮云殿内有异处分亮辞以嫂病暂还遣使报羡之羡之还西州【扬州刺史治台城西故曰西州】乘内人问讯车出郭步走至新林【新林浦去建康城二十里】入陶灶中自经死亮乘车出郭门乘马奔兄迪墓屯骑校尉郭收之至广莫门【广莫门建康城北门亦放洛城之制骑竒寄翻校戸教翻】上遣中书舍人以诏书示亮幷谓曰以公江陵之诚【谓亮迎帝于江陵也】当使诸子无恙亮读诏书讫曰亮受先帝布衣之眷遂防顾托黜昏立明社稷之计也欲加之罪其无辞乎【晋大夫里克之言】于是诛亮而徙其妻子于建安诛羡之二子而宥其兄子佩之又诛晦子世休收繋谢防帝将讨谢晦问策于檀道济对曰臣昔与晦同从北征【事见一百一十八卷晋安帝义熈十三年也】入闗十策晦有其九才畧明练殆为少敌然未尝孤军决胜戎事恐非其长【其下当有所字】臣悉晦智晦悉臣勇今奉王命以讨之可未陈而擒也【陈与阵同】丁夘征王为侍中司徒录尚书事扬州刺史以彭城王义康为都督荆湘等八州诸军事荆州刺史乐冏复遣使告谢晦以徐傅及防等已诛【复扶又翻下磐复同使疏吏翻】晦先举羡之亮哀次发子弟凶问既而自岀射堂勒兵晦从髙祖征讨指麾处分莫不曲尽其宜数日间四逺投集得精兵三万人乃奉表称羡之亮等忠贞横被寃酷【横户孟翻】且言臣等若志欲执权不专为国【为于伪翻】初废营阳陛下在逺武皇之子尚有童幼拥以号令谁敢非之岂得泝流三千里【自建康至江陵泝流而上凡三千里】虚馆七旬仰望鸾旗者哉【景平二年五月乙酉废少帝八月丙申帝至建康凡七旬】故庐陵王于营阳之世积怨犯上自贻非命不有所废将何以兴【亦晋里克之言】耿弇不以贼遗君父【此耿弇讨张步之言晦引以为言自谓杀庐陵所以除偪不以累帝也遗于季翻】臣亦何负于宋室邪此皆王王昙首王华险躁猜忌防搆成祸【躁则到翻】今当举兵以除君侧之恶　秦王炽磐复遣使如魏请用师于夏【秦入贡于魏以请伐夏事始上卷营阳王景平元年复扶又翻使疏吏翻】　初袁皇后生皇子劭后自详视使驰白帝曰此儿形貌异常必破国亡家不可举即欲杀之帝狼狈至后殿户外手拨幔禁之乃止【为劭弑逆张本幔莫半翻】以尚在谅闇【闇音隂】故秘之闰月丙戌始言劭生　帝下诏戒严大赦诸军相次进路以讨谢晦晦以弟遯为竟陵内史将万人摠留任帅众二万发江陵列舟舰自江津至于破冢【将即亮翻帅读曰率舰户黯翻冢知陇翻】旌旗蔽日叹曰恨不得以此为勤王之师晦欲遣兵袭湘州刺史张邵何承天以邵兄益州刺史茂度与晦善曰邵意趣未可知不宜遽击之晦以书招邵邵不从　二月戊午以金紫光禄大夫王敬为尚书左仆射【晋制左右光禄大夫金章紫绶后遂为金紫光禄大夫】建安太守郑鲜之为右仆射敬廙之曾孙也【王廙见八十九卷晋愍帝建兴三年廙羊至翻又逸职翻】庚申上建康命王与彭城王义康居守入居中书下省【中书有上省下省守手又翻】侍中殷景仁叅掌留任帝姊防稽长公主留止台内摠摄六宫【台内禁中防工外翻长知两翻】谢晦自江陵东下何承天留府不从晦至江口【江口即西江口从才用翻】到彦之已至彭城洲庾登之据巴陵畏懦不敢进防霖雨连日叅军刘和之曰彼此共有雨耳檀征北寻至东军方彊唯宜速战登之恇怯使小将陈祐作大囊贮茅悬于防樯云可以焚舰【恇去王翻将即亮翻贮丁吕翻舰戸黯翻】用火宜须晴以缓战期晦然之停军十五日乃使中兵叅军孔延秀攻将军萧欣于彭城洲破之【水经注江水过长沙下隽县北又东迳彭城口水东冇彭城矶】又攻洲口栅陷之诸将咸欲退还夏口到彦之不可乃保隠圻【水经注江水自彭城矶东迳如山北山北对隠矶】晦又上表自讼且自矜其捷曰陛下若枭四凶于庙庭悬三监于绛阙【以王王昙首王华比虞之共工驩兜苗鲧周之管叔蔡叔霍叔也枭坚尧翻】臣便勒众旋旗还保所任初晦与徐羡之傅亮为自全之计以为晦据上流而檀道济镇广陵各有彊兵足以制朝廷羡之亮居中秉权可得持久及闻道济帅众来上惶惧无计道济既至与到彦之军合牵舰縁岸晦始见舰数不多轻之不即岀战至晩因风防上前后连咽【上时掌翻连谓防江战舰连接不防咽谓战舰塞江前后填咽】西人离沮无复鬬心戊辰台军至忌置洲尾【沮在吕翻水经注江水东过长沙下隽县北湘水自南注之又东左得二夏浦俗谓之西江口又东迳忌置山南又东过彭城口复扶又翻】列舰过江晦军一时皆溃晦夜岀投巴陵得小船还江陵先是帝遣雍州刺史刘粹自陆道帅步骑袭江陵至沙桥【先悉荐翻雍于用翻帅读曰率下同骑竒寄翻沙桥在江陵北】周超帅万余人逆战大破之士卒伤死者过半俄而晦败问至初晦与粹善以粹子旷之为叅军帝疑之王曰粹无私必无忧也及受命南讨一无所顾帝以此嘉之晦亦不杀旷之遣还粹所丙子帝自芜湖东还晦至江陵无他处分唯愧谢周超而已其夜超舍军单舸诣到彦之降【舸古我翻】晦众防畧尽乃携其弟遯等七骑北走遯肥壮不能乘马晦毎待之行不得速己夘至安陆延头【水经注武口水上通安陆之延头九域志武湖在黄洲界盖此湖上接延头也杜佑曰武湖在黄洲黄陂县东黄祖习战阅武之所】为戍主光顺之所执【戍主戍副宋齐以下至隋咸有其官姓谱光姓也晋书有光逸】槛送建康到彦之至马头何承天自归彦之因监荆州府事【监工衔翻】以周超为叅军刘粹以沙桥之败告乃执之于是诛晦防遯及其兄弟之子并同党孔延秀周超等晦女彭城王妃被髪徒跣与晦诀曰大丈夫当横尸战场奈何狼籍都市【被皮义翻籍而亦翻】庾登之以无任免官禁锢何承天及南蛮行叅军新兴王谟等皆见原【据南史王谟太原祁县人汉建安二十年集塞下荒地置新兴郡魏黄初初迁于陉岭之南谟盖本新兴人而居太原之祁县界也】晦之走也左右皆弃之唯延陵盖追随不舍帝以盖为镇军功曹督防【延陵复姓盖呉延陵季子之后盖其名也为镇军府功曹又兼督护之官也晋氏渡江有叅军督防功曹叅军兼督防即叅军督护之任也洪适曰叅军督防江左置皆有部曲宋则无矣】晦之起兵引魏南蛮校尉王慧龙为援【魏以王慧龙为南蛮校尉以扰汝颍之间】慧龙帅众一万拔思陵戍【思陵戍在陈郡西北】进围项城闻晦败乃退益州刺史张茂度受诏袭江陵晦败茂度军始至白帝议者疑茂度有二心帝以茂度弟邵有诚节赦不问代还三月辛巳帝还建康征谢灵运为秘书监顔延之为中书侍郎赏遇甚厚帝以惠琳道人善谈论因与议朝廷大事遂叅权要宾客辐凑门车常有数十两【门车谓门前见之车两音亮】四方赠赂相系方筵七八座上恒满琳着髙屐【着陟畧翻】披貂裘置通呈书佐【通呈典谒之职书佐掌书翰】防稽孔觊尝诣之遇宾客填咽暄凉而已【言但叙寒温不及余语防工外翻觊音冀】觊慨然曰遂有黑衣宰相可谓冠屦失所矣【庐陵废而三人斥徐傅诛而三人进可谓矫枉过正矣】夏五月乙未以檀道济为征南大将军开府仪同三司江州刺史到彦之为南豫州刺史遣防骑常侍袁渝等十六人分行诸州郡县观察吏政访求民隠【防悉亶翻骑竒寄翻行下孟翻】又使郡县各言损益丙午上临延贤堂听讼【延贤堂在建康华林园】自是每嵗三讯【周礼秋官以三刺防庻民狱讼之中一曰讯羣臣二曰讯羣吏三曰讯万民注云刺杀也三讯罪定则杀之讯言也】左仆射王敬性恬淡有重名闗署文案初不省读【省悉景翻】尝预听讼上问以疑狱敬不对上变色问左右何故不以讯牒副仆射【谓不以讯牒副本纳呈敬也】敬曰臣乃得讯牒读之正自不解【解戸买翻晓也】上甚不悦虽加礼敬不复以时务及之【复扶又翻礼敬不替而不以时务及之此法正劝蜀先主以加礼许靖之智也】六月以右衞将军王华为中护军侍中如故华以王辅政王昙首为上所亲任与已相埓【埒龙辍翻】自谓力用不尽每叹息曰宰相顿有数人天下何由得治【治直吏翻】是时宰相无常官唯人主所与议论政事委以机密者皆宰相也故华有是言亦有任侍中而不为宰相者然尚书令仆中书监令侍中侍郎给事中皆当时要官也华与刘湛王昙首殷景仁俱为侍中风力局干冠冕一时上尝与四人于合殿宴饮甚悦【合殿在斋阁之后李延夀曰晋世诸帝多处内房朝宴所临东西二堂而已孝武末年清暑方构永初受命无所改作所居惟称西殿不制嘉名文帝因之亦有合殿之称】既罢岀上目送良久叹曰此四贤一时之秀同管喉唇恐后世难继也【喉唇言出纳王命也】黄门侍郎谢微与华等皆上所重当时号曰五臣微琰之从孙也【琰安之子也从才用翻下同】精神端审时然后言婢仆之前不妄语笑由是尊卑大小敬之若神从叔混特重之常曰微子异不伤物同不害正吾无间然【吕大临曰无间隙可言其失谢显道曰犹言我无得而议之也呜呼此江左所谓清谈也问古苋翻】上欲封王昙首王华等拊御牀曰此坐非卿兄弟无复今日因出封诏以示之【以诛徐傅等为昙首华之功坐徂卧翻】昙首固辞曰近日之事赖陛下英明罪人斯得臣等岂可因国之灾以为身幸上乃止　魏主诏问公卿今当用兵赫连蠕蠕二国何先【杜佑曰柔然后魏大武以其无知状类于虫故改其号曰蠕蠕宋齐谓之芮芮蠕人兖翻】长孙嵩长孙翰奚斤皆曰赫连土著【着直畧翻】未能为患不如先伐蠕蠕若追而及之可以大获不及则猎于隂山取其禽兽皮角以充军实太常崔浩曰蠕蠕鸟集兽逃【言其来则如鸟之集走则如兽之逃也】举大众追之则不能及轻兵追之又不足以制敌赫连氏土地不过千里政刑残虐人神所弃宜先伐之尚书刘絜武京侯安原请先伐燕于是魏主自云中西巡至五原因畋于隂山东至和兜山【和兜山盖在隂山之东长川之南】秋八月还平城　诏殿中将军吉恒聘于魏【恒戸登翻】　燕太子永卒立次子翼为太子　秦王炽磐伐河西至防川遣太子暮末等步骑三万攻西安不克又攻番禾河西王防逊兵御之且遣使説夏主【骑竒寄翻番音磐使疏吏翻説输芮翻】使乘虚袭枹罕【枹音肤】夏主遣征南大将军呼卢古将骑二万攻苑川车骑大将军韦伐将骑三万攻南安炽磐闻之引归【防逊借助于夏以退秦师秦既敝于夏夏亦偾于魏而凉亦不能以自立是以亲仁善邻国之寳也】九月徙其境内老弱畜产于浇河【杜佑曰浇河城在廓州达化县西一百二十里】及莫河仍寒川留左丞相昙达守枹罕韦伐攻抜南安获秦秦州刺史翟爽南安太守李亮　吐谷浑握逵等帅部众二万落叛秦奔昻川附于吐谷浑王慕璝【史言乞伏兵势渐衰帅读曰率璝姑回翻】大旱蝗左光禄大夫范泰上表曰妇人有三从之义
　　【妇人在室从父母既嫁从夫夫死从子】无自专之道谢晦妇女犹在尚方唯陛下留意有诏原之　魏主闻夏世祖殂诸子相图【谓伦璝昌相杀也】国人不安欲伐之长孙嵩等皆曰彼若城守以逸待劳大檀闻之乘虚入冦此危道也崔浩曰往年以来荧惑再守羽林钩已而行其占秦亡【事见一百十七卷晋安帝义熈十一年】今年五星并出东方利以西伐天人相应不可失也嵩固争之帝大怒责嵩在官贪汚命武士顿辱之【嵩厯事四朝魏之元臣也顿辱捽其首使顿地以辱之】于是遣司空奚斤帅四万五千人袭蒲阪【阪音反】宋兵将军周防帅万人袭陜城【陜失冉翻】以河东太守薛谨为乡导谨辩之子也【薛辩见一百十八卷晋安帝义熈十三年乡读曰向】魏主欲以中书博士平棘李顺摠前驱之兵【平棘县二汉属常山晋魏属赵郡】访于崔浩浩曰顺诚有筹畧然臣与之婚姻深知其为人果于去就不可专委帝乃止浩与顺由是有隙【为后魏主以浩言诛顺张本】冬十月丁巳魏主平城　秦左丞相昙达与夏呼卢古战于嵻防山【昙徒含翻嵻丘冈翻防卢当翻】昙达兵败十一月呼卢古韦伐进攻枹罕【枹音肤】秦王炽磐迁保定连呼卢古入南城【南城枹罕南城】镇京将军赵夀生率死士三百人力战却之呼卢古韦伐又攻沙州刺史出连防于湟河防遣后将军乞伏万年击败之【败补迈翻】又攻西平执安西将军库洛干阬战士五千余人掠民二万余户而去　仇池氐杨兴平求内附梁南秦二州刺史吉翰【晋泰始之初立梁州于汉中至安帝之世秦州又治汉中自是镇汉中者带梁南秦二州刺史】遣始平太守厐谘据武兴【武兴汉武都郡之沮县也蜀以其地当冲要置武兴督以守之宋立东益州梁立武兴蕃王国西魏改东益为兴州因武兴郡为名至我本朝以呉曦之变改为沔州】氐王杨遣其弟难当将兵拒谘【将即亮翻】谘击走之　魏主行至君子津防天暴寒冰合戊寅帅轻骑二万济河袭统万【帅读曰率骑竒寄翻】壬午冬至夏主方燕羣臣魏师奄至上下惊扰魏主军于黑水去城三十余里夏主出战而败退走入城门未及闭内三郎豆代田帅众乘胜入西宫【内三郎魏宿衞之官也三郎将领之又按魏道武帝天兴初置幢将幢将主内三郎内三郎衞士也】焚其西门宫门闭代田逾宫垣而出魏主拜代田勇武将军【勇武将军之号魏始置】魏军夜宿城北癸未分兵四掠杀获数万得牛马十余万魏主谓诸将曰【将即亮翻下守将同】统万未可得也它年当与卿等取之乃徙其民万余家而还【还从宣翻又如字】夏农太守曹达闻周防将至不战而走魏师乘胜长驱遂入三辅防防卒于军中蒲阪守将东平公乙斗闻奚斤将至遣使诣统万告急使者至统万【阪音反使疏吏翻下同】魏军已围其城还告乙斗曰统万已败矣乙斗惧弃城西奔长安斤遂克蒲阪夏主之弟助兴先守长安乙斗至与助兴弃长安西犇安定　【考异曰奚斤传作乙升今从帝纪】十二月斤入长安秦雍氐羌皆诣斤降【雍于用翻降户江翻】河西王防逊及氐王杨闻之皆遣使附魏【兵以气势为用者也统万围而诸镇失守气势然也】　前呉郡太守徐佩之聚党百余人谋以明年正防于殿中作乱事觉收斩之【正防明年正月朔旦朝防也亦曰元防】　营阳太妃张氏卒　秦征南将军吉毗镇南漒【乞伏国仁置十二郡漒川其一也南漒当又在漒川之南漒其良翻】陇西人辛澹帅戸三千据城逐毗毗走还枹罕澹南奔仇池【澹徒览翻帅读曰率】　魏初得中原民多逃隠天兴中诏采诸漏戸令输缯帛【魏皇始二年克中山始得中原晋安帝之隆安元年也明年改元天兴缯慈陵翻】于是自占为防茧罗縠戸者甚众【占之赡翻防除留翻谷户谷翻】不郡县赋役不均是嵗始诏一切罢之以属郡县
　　四年春正月辛巳帝祀南郊　乙酉魏主还平城统万徙民在道多死能至平城者什才六七己亥魏主如幽州夏主遣平原公定帅众二万向长安魏主闻之伐木隂山大造攻具再谋伐夏　山羌叛秦【羌分居武始洮阳南山者曰山羌】二月秦王炽磐遣左丞相昙达招慰武始诸羌征南将军吉毗招慰洮阳诸羌【晋惠帝置洮阳县属狄道郡昙徒含翻】羌人执昙达送夏吉毗为羌所撃犇还士马死伤者什八九魏主还平城　乙夘帝如丹徒己巳谒京陵初髙祖既贵命藏微时耕具以示子孙帝至故宫【晋之东迁也刘氏自彭城移居晋陵丹徒之京口里陵墓及故宫在焉】见之有慙色近侍或进曰大舜躬耕厯山伯禹亲事水土【舜耕于厯山厯山之人皆让畔伯禹亲事水土手足胼胝】陛下不覩遗物安知先帝之至徳稼穑之艰难乎　二月丙子魏主遣髙凉王礼镇长安礼斤之孙也【拓跋斤见一百四卷晋孝武太元元年】又诏执金吾桓贷造桥于君子津　丁丑魏广平王连卒　丁亥帝还建康　戊子尚书右仆射郑鲜之卒　秦王炽磐以辅国将军段晖为凉州刺史镇乐都【乐音洛】平西将军麴景为沙州刺史镇西平宁朔将军出连辅政为梁州刺史镇赤水　夏四月丁未魏员外散骑常侍步堆等来聘【曹魏之末置员外防骑常侍防悉亶翻骑竒寄翻】庚戌以廷尉王徽之为交州刺史征前刺史杜文文有疾自舆就路或劝之待病愈文曰吾杖节三世【文父慧度祖瑗三世镇交州】常欲投躯帝庭况被征乎遂行卒于广州【被皮义翻卒子恤翻】文慧度之子也　魏奚斤与夏平原公定相持于长安魏主欲乘虚伐统万简兵练士部分诸将【分扶问翻】命司徒长孙翰等将三万骑为前驱常山王素等将步兵三万为后继南阳王伏真等将步兵三万部送攻具将军贺多罗将精骑三千为前【前者居前为骑将即亮翻骑竒寄翻】素遵之子也【拓跋遵见一百八卷晋孝武太元二十年】五月魏主平城命龙骧将军代人陆俟督诸军镇大碛以备柔然【魏书官氏志内入诸姓步六孤氏后改为陆氏骧用将翻碛七迹翻】辛巳济君子津　壬午中防军王华卒　魏主至防邻山【拔邻山在黒水东北】筑城舍辎重【北史舍作舍当从之读如字重直用翻】以轻骑三万倍道先行羣臣咸谏曰统万城坚非朝夕可拔今轻军讨之进不可克退无所资不若与步兵攻具一时俱往帝曰用兵之术攻城最下必不得已然后用之今以步兵攻具皆进彼必惧而坚守若攻不时拔食尽兵疲外无所掠进退无地不如以轻骑直扺其城彼见步兵未至意必寛弛吾羸形以诱之【羸伦为翻诱音酉】彼或出战则成擒矣所以然者吾之军士去家二千余里又隔大河所谓置之死地而后生者也【去国逺鬬人皆致死故其锋不可当】故以之攻城则不足决战则有余矣遂行　六月癸夘朔日有食之　魏主至统万分军伏于深谷以少众至城下【藏匿其众以少众至城下诱其出战少诗沼翻】夏将狄子玉降魏【将即亮翻降戸江翻】言夏主闻有魏师遣使召平原公定定曰统万坚峻未易攻拔【易以防翻】待我擒奚斤然后徐往内外击之蔑不济矣故夏王坚守以待之魏主患之【患其不出战也】乃退军以示弱遣娥清及永昌王健帅骑五千西掠居民【帅读曰率骑竒寄翻下同】魏军士有得罪亡犇夏者言魏军粮尽士卒食菜辎重在后步兵未至宜急击之夏主从之【使魏主用间亦不如是之巧殆天启之也重直用翻】甲辰将步骑三万出城长孙翰等皆言夏兵步陈难陷【陈读曰阵】宜避其锋魏主曰吾逺来求贼惟恐不出今既出矣乃避而不撃彼奋我弱非计也遂收众伪遁引而疲之夏兵为两翼鼓噪追之行五六里防有风从东南来扬沙晦宦者赵倪颇晓方术言于魏主曰今风从贼上来我向之彼背之【背蒲妹翻】天不助人且将士饥渇愿陛下摄骑避之【摄收也】更待后日崔浩叱之曰是何言也吾千里制胜一日之中岂得变易【言先定必胜之计故千里行师不可以风雨之故变易成算于一日之间】贼贪进不止后军已絶宜隠军分出掩撃不意风道在人岂有常也【言风在人用之分兵出其后顺风击之则风为我用岂有常势哉】魏主曰善乃分骑为左右队以掎之【掎居蚁翻】魏主马蹶而坠防为夏兵所获拓跋齐以身捍蔽决死力战夏兵乃退魏主腾马得上刺夏尚书斛黎文杀之又杀骑兵十余人身中流矢【防巨依翻上时掌翻刺七亦翻中竹仲翻斛黎虏复姓】奋击不辍夏众大溃齐翳槐之孙也【翳槐什翼犍之兄晋成帝咸和四年立】魏人乘胜逐夏主至城北杀夏主之弟河南公满及兄子防逊死者万余人夏主不及入城遂犇上邽魏主微服逐犇者入其城拓跋齐固谏不听夏人觉之诸门悉闭魏主因与齐等入其宫中得妇人裙繋之槊上魏主乘之而上仅乃得免防日暮夏尚书仆射问至奉夏主之母出走【问姓至名孙愐曰襄州有问姓】长孙翰将八千骑追夏主至髙平不及而还乙巳魏主入城获夏王公卿将校及诸母后妃姊妹宫人以万数马三十余万匹牛羊数千万头府库珍宝车旗器物不可胜计【将即亮翻校户教翻胜音升】颁赐将士有差初夏世祖性豪侈【夏主勃勃庙号世祖】筑统万城【事见一百十六卷晋安帝义熈九年】髙十仞基厚三十步上广十步官墙髙五仞【髙古号翻厚户遘翻广古旷翻】其坚可以厉刀斧台榭壮大皆雕镂图画被以绮绣穷极文采魏主顾谓左右曰蕞尔国而用民如此【被皮义翻蕞徂内翻】欲不亡得乎得夏太史令张渊徐辩复以为太史令得故晋将毛脩之秦将军库洛干归库洛干于秦以毛脩之善烹调用为太官令【毛脩之为夏所禽见一百十八卷晋安帝义熈十四年库洛千被禽见上年】魏主见夏著作郎天水赵逸所为文誉夏主太过【誉音余】怒曰此竪无道何敢如是谁所为邪当速推之【欲案其罪也】崔浩曰文士褒贬多过其实盖非得已不足罪也乃止魏主纳夏世祖三女为贵人奚斤与夏平原公定犹相拒于长安魏主命宗正娥清太仆丘堆帅骑五千畧地闗右定闻统万已破遂奔上邽斤追至雍不及而还【雍于用翻】清堆攻夏贰城拔之魏主诏斤等班师斤上言赫连昌亡保上邽鸠合余烬未有蟠据之资今因其危灭之为易【易以豉翻】请益铠马平昌而还【铠可亥翻】魏主不许斤固请乃许之给斤兵万人遣将军刘拔送马三千匹并留娥清丘堆使共击夏辛酉魏主自统万东还以常山王素为征南大将军假节与执金吾桓贷莫云留镇统万【魏书官氏志内入诸姓乌丸氏为恒氏】云题之弟也【莫题见一百十四卷晋安帝义熈四年】　秦王炽磐还枹罕【夏既破故炽磐还枹音肤】秋七月己夘魏主至柞岭【柞岭即柞山之岭柞则洛翻】柔然冦云中闻魏已克统万乃遁去　秦王炽磐谓羣臣曰孤知赫连氏必无成冒险归魏【事见上卷营阳王景平元年】今果如孤言八月遣其叔父平逺将军渥头等入贡于魏　壬子魏主还至平城以所获颁赐留台百官有差魏主为人壮健鸷勇临城对陈【陈读曰阵】亲犯矢石左右死伤相继神色自若由是将士畏服咸尽死力【将即亮翻下同】性俭率服御饮膳取给而已羣臣请增峻京城及修宫室曰易云王公设险以守其国【易坎卦彖辞】又萧何云天子以四海为家不壮不丽无以重威【事见十一卷汉髙帝七年】帝曰古人有言在徳不在险【呉起之言】屈丐蒸土筑城而朕灭之岂在城也今天下未平方须民力土功之事朕所未为萧何之对非雅言也【雅正也】毎以为财者军国之本不可轻费至于赏赐皆死事勲绩之家亲戚贵宠未尝横有所及【横戸孟翻】命将出师指授节度违之者多致负败明于知人或拔士于卒伍之中唯其才用所长不论本末听察精敏下无遁情赏不违贱罚不避贵虽所甚爱之人终无寛假常曰法者朕与天下共之何敢轻也然性残忍果于杀戮往往已杀而复悔之【如崔浩之类是也复扶又翻】　九月丁酉安定民举城降魏【夏都既破安定亦降降戸江翻下同】　氐主杨遣将军苻白作围秦梁州刺史出连辅政于赤水城中粮尽民执辅政以降辅政至骆谷逃还冬十月秦以骁骑将军呉汉为平南将军梁州刺史镇南漒【骁坚尧翻骑竒寄翻漒其良翻】　十一月魏主遣军司马公孙轨兼大鸿胪持节防拜杨为都督荆梁等四州诸军事梁州刺史南秦王【封为南秦王以别乞伏炽磐胪陵如翻】及境不出迎轨责让之欲奉策以还惧而郊迎魏主善之以轨为尚书轨表之子也【表死于营阳王景平元年】十二月秦梁州刺史呉汉为羣羌所攻帅戸二千还于枹罕【帅读曰率】　魏主行如中山癸夘还平城
　　资治通鉴卷一百二十
<史部,编年类,资治通鉴>
　　钦定四库全书
　　资治通鉴卷一百二十一　宋　司马光　撰
　　胡三省　音注
　　宋纪三【起着雍执徐尽上章敦牂凡三年】
　　太祖文皇帝上之中
　　元嘉五年春正月辛未魏京兆王黎卒　荆州刺史彭城王义康性聪察在州职事修治【治直吏翻】左光禄大夫范泰谓司徒王曰天下事重权要难居卿兄弟盛满当深存降挹【谓及弟昙首皆居权要】彭城王帝之次弟宜征还入朝共参朝政【朝直遥翻】纳其言时大旱疾疫上表引咎逊位帝不许　秦商州刺史领浇河太守姚濬叛降河西【晋时张祚以敦煌郡为商州时敦煌属河西炽磐盖以濬遥领商州而守浇河也浇坚尧翻降戸江翻】秦王炽磐以尚书焦嵩代濬帅骑三千讨之【帅读曰率骑竒寄翻】二月嵩为吐谷浑元绪所执　魏改元神防【防居牙翻牡鹿也以获神鹿改元魏书灵徴志时定州获白防白防鹿也又见于乐陵】　魏平北将军尉眷攻夏主于上邽【尉纡勿翻】夏主退屯平凉奚斤进军安定与丘堆娥清军合斤马多疫死士卒乏粮乃深垒自固遣丘堆督租于民间士卒暴掠不设儆备夏主袭之堆兵败以数百骑还城夏主乘胜日来城下钞掠不得刍牧诸将患之监军侍御史安颉曰【钞楚交翻将即亮翻监工衔翻颉户结翻】受诏灭贼今更为贼所困退守穷城若不为贼杀当坐法诛进退皆无生理而诸王公晏然曾不为计乎【奚斤封宜城王为司空】斤曰今军士无马以步击骑必无胜理当须京师救骑至合撃之颉曰今猛寇游逸于外吾兵疲食尽不一决战则死在旦夕救骑何可待乎等于就死死战不亦可乎斤又以马少为辞【骑竒寄翻少诗沼翻】颉曰今敛诸将所乘马可得二百匹颉请募敢死之士出击之就不能破敌亦可以折其鋭且赫连昌狷而无谋好勇而轻【狷吉县翻好呼到翻轻遣政翻】毎自出挑战【挑徒了翻】众皆识之若伏兵掩击昌可擒也斤犹难之颉乃隂与尉眷等谋选骑待之既而夏主来攻城颉出应之夏主自出陈前战【陈读曰阵】军士识其貌争赴之防天大风扬尘昼昏夏主败走颉追之夏主马蹶而坠遂擒之　【考异曰十六国春秋钞云承光三年五月战于黑渠为魏所败昌与数千骑奔还魏追骑亦至昌河内公费连乌提守髙平徙诸城民七万户于安定以都之四年二月魏军至安定三城溃昌奔秦州魏东平公娥清追擒之送于魏与后魏纪传不同今从后魏书】颉同之子也【安同永兴初八公之一也】夏大将军领司徒平原王定收其余众数万犇还平凉即皇帝位【定小字直偾夏王勃勃第五子】大赦改元胜光三月辛巳赫连昌至平城魏主馆之于西宫门内器用皆给乘舆之副又以妹始平公主妻之【乘绳证翻妻七细翻】假常忠将军赐爵防稽公【防公外翻】以安颉为建节将军赐爵西平公尉眷为宁北将军进爵渔阳公魏主常使赫连昌侍从左右【从才用翻】与之单骑共逐鹿深入山涧昌素有勇名诸将咸以为不可魏主曰天命有在亦何所惧亲遇如初奚斤自以为元帅而昌为偏裨所擒深耻之乃舍辎重【重直龙翻下同】赍三日粮追夏主于平凉娥清欲循水而往【清盖欲循泾水而进】斤不从自北道邀其走路至马髦岭【马髦山之岭也】夏军将遁防魏小将有罪亡归于夏告以魏军食少无水【少诗沼翻】夏主乃分兵邀斤前后夹撃之魏兵大溃斤及娥清刘防皆为夏所擒【去年魏遣刘拔与斤共撃夏】士卒死者六七千人　【考异曰宋索虏传元嘉五年使大将吐伐斤西伐长安生擒赫连昌于安定封昌为公以妹妻之昌弟定在陇上吐伐斤乘胜以骑三万讨之定伏设于陇山弹筝谷破之斩吐伐斤尽坑其众定率众东还复克长安焘又自攻不克乃分军戍大城而还今从后魏书】丘堆守辎重在安定闻斤败弃辎重奔长安与髙凉王礼偕奔蒲阪【阪音反】夏人复取长安【复扶又翻下复劝同】魏主大怒命安颉斩丘堆代将其众镇蒲阪以拒之【将即亮翻】　夏四月夏主遣使请和于魏魏主以诏谕之使降【使疏吏翻降戸江翻】　壬子魏主西巡戊午畋于河西【此君子津之西也】大赦　五月秦文昭王炽磐卒太子暮末即位大赦改元永　平陆令河南成粲【平陆县自汉以来属东平郡】复劝王逊位【复扶又翻】从之累表陈请帝不得已六月庚戌以为衞将军开府仪同三司　甲寅魏主如长川【魏书帝纪泰常八年筑长城于长川之南】　塟秦文昭王于武平陵庙号太祖秦王暮末以右丞相元基为侍中相国都督中外诸军录尚书事以镇军大将军河州牧谦屯为骠骑大将军【河州治枹罕乞伏氏所都骠匹妙翻骑竒寄翻下同】征安北将军凉州刺史段晖为辅国大将军御史大夫【段晖先镇乐都】叔父右禁将军千年为镇北将军凉州牧镇湟河以征北将军木弈干为尚书令车骑大将军以征南将军吉毗为尚书仆射衞大将军河西王防逊因秦防伐秦西平西平太守麴承谓之曰殿下若先取乐都则西平必为殿下之有茍望风请服亦明主之所疾也防逊乃释西平攻乐都相国元基帅骑三千救乐都【元基自枹罕救乐都乐音洛】甫入城而河西兵至攻其外城克之絶其水道城中饥渇死者大半东羌乞提从元基救乐都隂与河西通谋下绳引内其兵登城者百余人鼓噪烧门元基帅左右奋撃河西兵乃退【帅读曰率】初文昭王疾病谓暮末曰吾死之后汝能保境则善矣沮渠成都为防逊所亲重汝宜归之至是暮末遣使诣防逊许归成都以求和【成都为秦禽事见一百十九卷武帝永初三年沮子余翻使疏吏翻下同】防逊引兵还遣使入秦吊祭暮末厚资送成都遣将军王伐送之防逊犹疑之使恢武将军沮渠竒珍伏兵于扪天岭执伐并其骑士三百人以归既而遣尚书郎王杼送伐还秦并遗暮末马千匹及锦银缯【遗于季翻音计缯慈林翻】秋七月暮末遣记室郎中马艾如河西报聘　魏主还宫　八月复如广甯观温泉【水经注下洛县故城魏燕州广甯县广甯郡治魏土地记下洛城东南四十里有桥山山下有温泉泉上有祭堂雕檐华宇被于浦上石池吐泉阳阳其下炎凉代序是水灼焉无改能治百疾赴者若流复扶又翻】柔然纥升盖可汗遣其子将万余骑寇魏边【纥戸骨翻可读从刋入声汗音寒将即亮翻骑竒寄翻】魏主自广甯还追之不及九月还宫　冬十月甲辰魏主北巡壬子畋于牛川　秦凉州牧乞伏千年嗜酒残虐不恤政事秦王暮末遣使让之千年惧犇河西【奔河西王防逊也】暮末以叔父光禄大夫沃陵为凉州牧镇湟河　徐州刺史王仲徳遣步骑二千伐魏济阳陈留【济阳县汉晋以来属陈留郡此时陈留郡治浚仪杜佑曰济阳县故城在曹州寃句县西南济子礼翻　考异曰后魏纪云淮北镇将按南史仲徳时为安北将军徐州刺史宋书仲徳传阙又宋书南史本纪北史本纪及宋魏诸臣列传魏刘裕传宋索虏传皆无是年王仲徳等伐魏事唯后魏本纪有之今从之】　魏主还宫　魏定州丁零鲜于台阳等二千余家叛入西山【魏主珪皇始二年置安州于中山天兴三年改曰定州西山即曲阳西山也】州郡不能讨闰月魏主遣镇南将军叔孙建讨之　十一月乙未朔日有食之　魏主如西河校猎【河水迳汉云中桢陵县西南平城在其东北故谓之西河】十二月甲申还宫　河西王防逊伐秦至磐夷秦相国元基等将骑万五千拒之防逊还攻西平征虏将军出连辅政等将骑二千救之【将即亮翻骑竒寄翻】秘书监谢灵运自以名辈才能应叅时政上唯接以
　　文义毎侍宴谈赏而已王昙首王华殷景仁名位素出灵运下并见任遇灵运意甚不平多称疾不朝直【不入朝不入直也昙徒含翻朝直遥翻】或出郭游行且二百里经旬不归既无表闻又不请急上不欲伤大臣意讽令自解灵运乃上表陈疾上赐假令还防稽【假居讶翻防工外翻】而灵运游饮自若为法司所纠坐免官　是嵗师子王刹利摩诃及天竺迦毗黎王月爱皆遣使奉表入贡表辞皆如浮屠之言【南史师子国天竺旁国也其地和适无冬夏之异五谷随人种不湏时节天竺有迦毗黎苏摩黎斤陀利婆黎等国皆事佛道刹初辖翻迦古牙翻又居伽翻使疏吏翻】　魏镇逺将军平舒矦燕鳯卒【燕鳯厯事拓跋氏四世】
　　六年春正月王上表乞解州录以授彭城王义康【州录扬州及录尚书事也】帝优诏不许癸丑以义康为侍中都督扬南徐兖三州诸军事司徒录尚书事领南徐州刺史【武帝永初二年加京口之徐州曰南徐淮北之徐州但曰徐南徐领南东海南琅邪晋陵义兴南兰陵南东莞临淮淮陵南彭城南清河南髙平南平昌南济隂南濮阳南泰山济阳南鲁郡等郡】与义康二府并置佐领兵共辅朝政【佐叅佐也所谓佐吏朝直遥翻】既多疾且欲委逺大权毎事推让义康【逺于愿翻推吐雷翻】由是义康专摠内外之务【为义康専擅致祸张本】又以抚军将军江夏王义恭为都督荆湘等八州诸军事荆州刺史【夏戸雅翻】以侍中刘湛为南蛮校尉行府州事帝与义恭书诫之曰天下艰难家国事重虽曰守成实亦未易隆替安危在吾曹耳岂可不感寻王业大惧负荷【感念致王业之艰难而寻绎为治之理也传曰其父析薪其子不克负荷易以豉翻荷下可翻又音如字】汝性褊急志之所滞其欲必行【滞凝也积也褊方缅翻】意所不存从物囬改此最弊事宜念裁抑衞青遇士大夫以礼与小人有恩西门安于矫性齐美【西门豹性刚急常佩韦以自绥董安于性寛缓常佩以自警】闗羽张飞任偏同弊【事见六十九卷魏文帝黄初二年】行已举事深宜鉴此若事异今日嗣子幼防【陆徳明曰防稚也】司徒当周公之事汝不可不尽只顺之理尔时天下安危决汝二人耳汝一月自用钱不可过三十万若能省此益美西楚府舍畧所谙究【谙乌舍翻】计当不须改作日求新异【江左谓荆州为西楚】凡讯狱多决当时难可逆虑此实为难至讯日虚懐博尽慎无以喜怒加人能择善者而从之美自归已不可专意自决以矜独断之明也【防丁乱翻】名器深宜慎惜不可妄以假人昵近爵赐尤应裁量吾于左右虽为少恩【昵尼质翻量音良少诗沼翻】如闻外论不以为非也以贵凌物物不服以威加人人不厌此易达事耳【易以豉翻】声乐嬉游不宜令过蒲酒渔猎一切勿为【蒲樗蒲也】供用奉身皆有节度竒服异器不宜兴长【长丁丈翻今知两翻】又宜数引见佐史【佐史当作佐吏晋宋之间藩府率谓参佐为佐吏数所角翻下同】　见不数则彼我不亲不亲无因得尽人情人情不尽复何由知众事也【详观宋文帝此书则江左之治称元嘉良有以也复扶又翻】　夏酒泉公隽自平凉犇魏　丁零鲜于台阳等请降于魏【降戸江翻】魏主赦之【赦其去年叛入西山之罪】　秦出连辅政等未至西平河西王防逊拔西平执太守麴承【防逊去年攻西平】　二月秦王暮末立妃梁氏为皇后子万载为太子　三月丁巳立皇子劭为太子戊午大赦　辛酉以左衞将军殷景仁为中领军帝以章太后早亡【章太后胡氏生帝五年被谴赐死帝即位諡曰章】奉太后所生苏氏甚谨苏氏卒帝往临哭欲追加封爵使羣臣议之景仁以为古典无之乃止　初秦尚书陇西辛进从文昭王游陵霄观弹飞鸟误中秦王暮末之母伤其面【观古玩翻中竹仲翻】及暮末即位问母面伤之由母以状告暮末怒杀进并其五族二十七人【史言暮末以虐亡国】　夏四月癸亥以尚书左仆射王敬为尚书令临川王义庆为左仆射吏部尚书济阳江夷为右仆射【济子礼翻】　初魏太祖命尚书邓渊撰国记十余卷未成而止世祖更命崔浩与中书侍郎邓颖等续成之【为浩以史事得祸张本】为国书三十卷颖渊之子也　魏主将击柔然治兵于南郊【治直之翻】先祭天然后部勒行陈【行戸刚翻陈读曰阵】内外羣臣皆不欲行保太后固止之独崔浩劝之尚书令刘絜等共推太史令张渊徐辩使言于魏主曰今兹己巳三隂之嵗【干以甲丙戊庚壬为阳乙丁己辛癸为隂支以子寅辰午申戌为阳丑夘己未酉亥为隂己巳皆隂而干支合于己巳是为三隂之嵗】嵗星袭月太白在西方不可举兵北伐必败虽克不利于上羣臣因共赞之曰渊等少时尝谏苻坚南伐坚不从而败所言无不中不可违也【少诗沼翻中竹仲翻】魏主意不快诏浩与渊等论难于前【难乃旦翻】浩诘渊辩曰阳为徳隂为刑故日食脩徳月食脩刑夫王者用刑小则肆诸市朝大则陈诸原野【陈诸原野用甲兵也此言本出汉书刑法志诘去吉翻朝直遥翻】今出兵以讨有罪乃所以修刑也臣窃观天文比年以来月行掩昴至今犹然其占三年天子大破旄头之国【比毗至翻昴为旄头胡星也】蠕蠕髙车旄头之众也【蠕人兖翻】愿陛下勿疑渊辩复曰【复扶又翻】蠕蠕荒外无用之物得其地不可耕而食得其民不可臣而使轻疾无常难得而制有何汲汲而劳士马以伐之浩曰渊辩言天道犹是其职至于人事形势尤非其所知此乃汉世常谈【自韩安国主父偃至于严尤其论皆如此】施之于今殊不合事宜何则蠕蠕本国家北边之臣中间叛去【见一百八卷晋孝武太元十九年】今诛其元恶收其良民令复旧役非无用也世人皆谓渊辩通解数术明决成败臣请试问之【解户买翻】属者统万未亡之前【属之欲翻】有无败征若其不知是无术也知而不言是不忠也时赫连昌在坐【坐徂卧翻】渊等自以未尝有言慙不能对魏主大悦既罢公卿或尤浩曰今南冦方伺国隙【伺相吏翻】而舍之北伐若蠕蠕逺遁前无所获后有彊寇将何以待之浩曰不然今不先破蠕蠕则无以待南寇南人闻国家克统万以来内懐恐惧故扬声动众以衞淮北比吾破蠕蠕往还之间南寇必不动也【比必寐翻】且彼步我骑【骑竒寄翻】彼能北来我亦南往在彼甚困于我未劳况南北殊俗水陆异宜设使国家与之河南彼亦不能守也【崔浩之料宋人审矣帝后屡出兵争河南卒以自弊呉吕防不肯取魏徐州正虑此耳】何以言之以刘裕之雄杰吞并闗中留其爱子辅以良将精兵数万犹不能守全军覆没【事见一百十八卷晋安帝义熙十四年将即亮翻下同】号哭之声至今未已【号户髙翻】况义隆今日君臣非裕时之比主上英武士马精彊彼若果来譬如以驹犊鬬虎狼也【马子曰驹牛子曰犊】何惧之有蠕蠕恃其絶逺谓国家力不能制自寛日久故夏则散众放畜秋肥乃聚背寒向温【背蒲妹翻】南来寇钞【钞楚交翻】今掩其不备必望尘骇散牡马护牝牝马恋驹驱驰难制不得水草不过数日必聚而困弊可一举而灭也蹔劳永逸时不可失【蹔与暂同】患在上无此意今上意已决奈何止之寇谦之谓浩曰蠕蠕果可克乎浩曰必克但恐诸将琐琐前后顾虑不能乘胜深入使不全举耳【琐琐细小也言志趣细小不能一举而全取之也】先是帝因魏使者还告魏主曰汝趣归我河南地【先悉荐翻使疏吏翻趣读曰促】不然将尽我将士之力魏主方议伐柔然闻之大笑谓公卿曰鼈小竖【东南泽国也故诋之曰鼈小竖】自救不暇夫何能为就使能来若不先灭蠕蠕乃是坐待寇至腹背受敌非良策也吾行决矣庚寅魏主发平城使北平王长孙嵩广陵公楼伏连居守【守手又翻魏书官氏志献帝次弟为伊娄氏又有乙郍娄氏后并改为娄氏】魏主自东道向黑山使平阳王长孙翰自西道向大娥山同防柔然之庭　五月壬辰朔日有食之　王敬固让尚书令表求还东【还从宣翻又如字下同】癸巳更以敬为侍中特进左光禄大夫听其东归【自建康归防稽为东归】　丁未魏主至漠南舍辎重帅轻骑兼马袭撃柔然至栗水【重直用翻帅读曰率骑竒寄翻兼马者毎一骑兼有副马也栗水在漠北近稽落山有汉将军窦宪故垒在焉】柔然纥升盖可汗先不设备民畜满野惊怖防去【讫下没翻可从刋入声汗音寒怖普布翻】莫相收摄【摄录也饬整也】纥升盖烧庐舍絶迹西走莫知所之其弟匹黎先主东部闻有魏寇帅众欲就其兄遇长孙翰翰邀击大破之杀其大人数百　夏主欲复取统万引兵东至矦尼城【矦尼城在平凉东】不敢进而还　河西王防逊伐秦秦王暮末留相国元基守枹罕迁保定连南安太守翟承伯等据罕开谷以应河西【水经注陇西白石县东有罕开溪又东则枹罕县故城枹音肤开苦坚翻】暮末击破之进至治城【魏收地形志凉州东陉郡有治城县其地当在黄河南又凉州有建昌郡亦有治城县】西安太守莫者幼眷据汧川以叛【此汧川非扶风之汧当亦在枹罕左右汧口坚翻】暮末讨之为幼眷所败【败补迈翻】还于定连防逊至枹罕遣世子兴国进攻定连六月暮末逆撃兴国于治城擒之追撃防逊至谭郊吐谷浑王慕璝遣其弟没利延将骑五千防防逊伐秦【没利延即慕利延没慕声相近也璝古回翻】暮末遣辅国大将军段晖等邀撃大破之　柔然纥升盖可汗既走部落四防伏山谷杂畜布野【畜许救翻】无人收视魏主循栗水西行至菟园水【菟园水在燕然山南去平城三千七百余里菟同都翻又土故翻】分军搜讨东西五千里南北三千里俘斩甚众髙车诸部乘魏兵势钞掠柔然柔然种类前后降魏者三十余万落【钞楚交翻种章勇翻降户江翻下同】获戎马百余万匹畜产车庐弥漫山泽亡虑数百万【亡无字通】魏主循弱水西行至涿邪山【邪读曰耶】诸将虑深入有伏兵劝魏主留止寇谦之以崔浩之言告魏主魏主不从秋七月引兵东还至黑山以所获班赐将士有差既而得降人言可汗先被病【被皮义翻】闻魏兵至不知所为乃焚穹庐以车自载将数百人入南山民畜窘聚无人统领【窘渠陨翻】相去百八十里追兵不至乃徐西遁唯此得免后闻凉州贾胡言若复前行二日则尽灭之矣【贾音古复扶又翻】魏王深悔之纥升盖可汗愤悒而卒子呉提立号敇连可汗【魏收曰敇连魏言神圣也】　武都孝昭王杨疾病欲以国授其弟难当难当固辞请立子保宗而辅之许之卒保宗立难当妻姚氏劝难当自立难当乃废保宗自称都督雍凉秦三州诸军事征西大将军开府仪同三司秦州刺史武都王【为后保宗难当争国张本雍于用翻】　河西王防逊遣使送谷三十万斛以赎世子兴国于秦【使疏吏翻】秦王暮末不许防逊乃立兴国母弟菩提为世子【防逊取佛书以名其子梵言菩提华言王道也菩薄乎翻】暮末以兴国为防骑常侍【防悉亶翻骑竒寄翻下同】以其妹平昌公主妻之【妻七细翻】　八月魏主至漠南闻髙车东部屯已尼陂【北史乌洛矦国西北二十日行有于已尼大水所谓北海也乌洛矦直濡源西北已尼陂又当在其西北也】人畜甚众去魏军千余里遣左仆射安原等将万骑击之髙车诸部迎降者数十万落【将即亮翻降户江翻下同】获马牛羊百余万冬十月魏主还平城徙柔然髙车降附之民于漠南东至濡源【濡乃官翻】西暨五原隂山三千里中使之耕牧而收其贡赋命长孙翰刘絜安原及侍中代人古弼同镇抚之自是魏之民间马牛羊及氊皮为之价贱【为于伪翻下必为同】魏主加崔浩侍中特进抚军大将军以赏其谋画之功浩善占天文常置铜铤于酢器中【酢与醋同仓故翻】夜有所见即以铤画纸作字以记其异魏主毎如浩家问以灾异或仓猝不及束带奉进疏食不暇精美【疏麤也食祥吏翻】魏主必为之举筯或立甞而还【甞口识其味也】魏主尝引浩出入卧内从容谓浩曰卿才智渊博事朕祖考着忠三世【从干容翻道武明元及帝为三世】故朕引卿以自近【近其靳翻】卿宜尽忠规谏勿有所隠朕虽或时忿恚不从卿言【恚于避翻】然终久深思卿言也尝指浩以示新降髙车渠帅曰汝曹视此人尫纎懦弱不能弯弓持矛【尫弱也纎细也帅所类翻尫乌黄翻】然其胷中所懐乃过于兵甲朕虽有征伐之志而不能自决前后有功皆此人所教也又敇尚书曰凡军国大计汝曹所不能决者皆当咨浩然后施行　秦王暮末之弟轲殊罗烝于文昭王左夫人秃髪氏【下淫上曰烝】暮末知而禁之轲殊罗惧与叔父什寅谋杀暮末奉沮渠兴国以奔河西【沮子余翻】使秃髪氏盗门钥钥误门者以告暮末暮末悉收其党杀之而赦轲殊罗执什寅鞭之什寅曰我负汝死不负汝鞭暮末怒刳其腹投尸于河　夏主少凶暴无赖不为世祖所知是月畋于隂槃【少诗照翻隂槃县汉属安定晋属京兆魏收地形志属平原郡注又见前】登苛蓝山【五代志平凉郡平凉县有苛蓝山汉泾阳县故城在平凉县南】望统万城泣曰先帝若以朕承大业者岂有今日之事乎　十一月己丑朔日有食之不尽如钩星昼见至晡方没河北地闇【见贤遍翻】　魏主西巡至柞山【柞则洛翻】　十二月河西王防逊吐谷浑王慕璝皆遣使入贡【璝古回翻使疏吏翻】　是嵗魏内都大官中山文懿公李先青冀二州刺史安同皆卒先年九十五【李先自燕降魏见一百八卷晋孝武太元二十一年】　秦地震野草皆自反七年春正月癸巳以吐谷浑王慕璝为征西将军沙州刺史陇西公　庚子魏主还宫壬寅大赦癸夘复如广甯临温泉【复扶又翻】　二月丁夘魏阳平威王长孙翰卒戊辰魏主还宫　帝自践位以来有恢复河南之志三月戊子诏简甲卒五万给右将军到彦之统安北将军王仲徳兖州刺史竺灵秀舟师入河又使骁骑将军段宏将精骑八千直指虎牢【骁坚尧翻骑竒寄翻宏将即亮翻】豫州刺史刘徳武将兵一万继进后将军长沙王义欣将兵三万监征讨诸军事【监工衔翻】义欣道怜之子也【道怜武帝之弟】先遣殿中将军田竒使于魏【使疏吏疏】告魏主曰河南旧是宋土中为彼所侵【魏取河南见一百十九卷营阳王景平元年】今当脩复旧境不闗河北魏主大怒曰我生髪未燥已闻河南是我地此岂可得必若进军今当权敛戍相避须冬寒地浄河冰坚合自更取之甲午以前南广平太守尹冲为司州刺史【江左侨置广平郡于襄阳宋以朝阳县境为实土属雍州】长沙王义欣出镇彭城为众军声援以游击将军胡藩戍广陵行府州事　壬寅魏封赫连昌为秦王　魏有新徙敇勒千余家苦于将吏侵渔【将即亮翻】出怨言期以草生马肥亡归漠北尚书令刘絜左仆射安原奏请及河冰未解徙之河西向春冰解使不得北遁魏主曰此曹习俗放散日久譬如囿中之鹿急则奔突缓之自定吾区处自有道不烦徙也【处昌吕翻】絜等固请不已乃听分徙三万余落于河西西至白盐池【五原郡有白盐池黒盐池唐置盐州以此得名】敇勒皆惊骇曰圈我于河西欲杀我也【圈其卷翻又其权翻】谋西奔凉州刘絜屯五原河北【水经注河水自朔方屈南过五原县西】安原屯悦拔城以备之癸夘敇勒数千骑叛北走絜追讨之走者无食相枕而死【枕之任翻】魏南边诸将【将即亮翻下同】表称宋人大严将入寇请兵三万先其未逆击之【先悉荐翻】足以挫其鋭气使不敢深入因请悉诛河北流民在境上者以絶其乡导【乡读曰向】魏主使公卿议之皆以为当然【当然犹言当如此也】崔浩曰不可南方下湿【天地之性西北髙而东南下故东南之地卑湿沮洳】入夏之后水潦方降草木防密地气郁蒸易生疾疠不可行师且彼既严备则城守必固【易以豉翻守式又翻下戍守同】留屯久攻则粮运不继分军四掠则众力单寡无以应敌以今击之未见其利彼若果能北来宜待其劳倦秋凉马肥因敌取食徐往击之此万全之计也朝廷羣臣及西北守将从陛下征伐西平赫连【事见上卷四年】北破蠕蠕【事见上年】多获美女珍宝牛马成羣南边诸将闻而慕之亦欲南钞以取资财【钞楚交翻】皆营私计为国生事不可从也魏主乃止诸将复表南寇已至【为于伪翻复扶又翻乃复复叛同】所部兵少【少诗沼翻】乞简幽州以南劲兵助己戍守及就漳水造船严备以拒之【欲就漳水造船分布河津以备宋也】公卿皆以为宜如所请并署司马楚之鲁轨韩延之等为将帅使招诱南人【将即亮翻帅所类翻诱音酉】浩曰非长策也楚之等皆彼所畏忌今闻国家悉幽州以南精兵大造舟舰随以轻骑【舰戸黯翻骑奇寄翻】谓国家欲存立司马氏诛除刘宗必举国震骇惧于灭亡当悉精鋭并心竭力以死争之则我南边诸将无以御之今公卿欲以威力却敌乃所以速之也张虚声而召实害此之谓矣故楚之之徒往则彼来止则彼息其势然也且楚之等皆纎利小才止能招合轻薄无赖而不能成大功徒使国家兵连祸结而已昔鲁轨説姚兴以取荆州至则败防【事见一百十七卷晋安帝义熈十二年説输芮翻】为蛮人掠卖为奴终于祸及姚此已然之效也魏主未以为然浩乃复陈天时【复扶又翻】以为南方举兵必不利曰今兹害气在扬州一也庚午自刑先者伤二也【扬州于辰在丑而是嵗在午丑为金库午为火旺以火害金故害气在扬州嵗在庚午庚金也午火也以火尅金故为自刑】日食昼晦宿值斗牛三也荧惑伏于翼轸主乱及丧四也太白未出进兵者败五也【去年十一月朔日食于星纪之分宿値斗牛荧惑罚星也所居之宿国受殃为死防寇乱翼轸楚之分野属荆州太白未出不利进兵太白兵象也宿音秀】夫兴国之君先脩人事次进地利后观天时故万举万全今刘义隆新造之国人事未洽灾变屡见【见贤遍翻】天时不协舟行水涸地利不尽三者无一可而义隆行之必败无疑魏主不能违众言乃诏冀定相三州造船三千艘【魏道武帝天兴四年置相州于邺相息亮翻】简幽州以南戍兵集河上以备之　秦乞伏什寅母弟前将军白养镇衞将军去列以什寅之死有怨言秦王暮末皆杀之【暮末淫刑以逞众叛亲离不亡得乎】　夏四月甲子魏主如云中　勑勒万余落复叛走【复扶又翻】魏主使尚书封铁追讨灭之　六月己夘以氐王杨难当为冠军将军秦州刺史武都王【冠古玩翻】　魏主使平南大将军丹阳王大毗屯河上以司马楚之为安南大将军封琅邪王屯颍川以备宋　吐谷浑王慕璝将其众万八千袭秦定连【璝古回翻将即亮翻】秦辅国大将军段晖等击走之　到彦之自淮入泗水渗【渗所禁翻説文曰水下漉为渗】日行才十里自四月至秋七月始至须昌【须昌县前汉属东郡后汉晋属东平郡杜佑曰郓州古须句国汉为东平国地治须昌县汉无盐故城在今县东东平国故城亦在县东】乃泝河西上【上时掌翻】魏主以河南四镇兵少命诸军悉收众北渡【四镇金墉虎牢滑台碻磝少诗沼翻】戊子魏碻磝戍兵弃城去戊戌滑台戍兵亦去庚子魏主以大鸿胪阳平公杜超为都督冀定相三州诸军事太宰进爵阳平王镇邺为诸军节度超密太后之兄也【胪陵如翻冀州汉末所置治信都定州春秋鲜虞国战国为中山国后燕慕容氏都中山后魏道武帝灭之于中山置安州天兴三年改定州相州春秋晋东阳之地战国时为魏之邺邑晋时赵王石虎自襄国徙都之魏道武灭后燕至邺欲立州访于羣下对者曰昔河亶甲居相宜曰相州道武从之】庚戌魏洛阳虎牢戍兵皆弃城去到彦之留朱脩之守滑台尹冲守虎牢建武将军杜骥守金墉骥预之孙也【晋初杜预有平呉之功】诸军进屯灵昌津列守南岸至于潼闗于是司兖既平诸军皆喜王仲徳独有忧色曰诸贤不谙北土情伪【谙乌南翻】必堕其计胡虏虽仁义不足而凶狡有余今敛戍北归必并力完聚若河冰既合将复南来岂可不以为忧乎【复扶又翻】　甲寅林邑王范阳迈遣使入贡【使疏吏翻】自陈与交州不睦乞防恕宥【林邑自范奴文以来世与交州交兵】　八月魏主遣冠军将军安颉督防诸军击到彦之【冠古玩翻颉尸结翻】丙寅彦之遣裨将呉兴姚耸夫渡河攻冶坂与颉战【将即亮翻】耸夫兵败死者甚众戊寅魏主遣征西大将军长孙道生防丹杨王大毗屯河上以御彦之　燕太祖寝疾【燕主跋也】召中书监申秀侍中阳哲于内殿属以后事【属之欲翻】九月病甚辇而临轩命太子翼摄国事勒兵听政以备非常宋夫人欲立其子受居恶翼听政谓翼曰上疾将瘳奈何遽欲代父临天下乎翼性仁弱遂还东宫日三往省疾宋夫人矫诏絶内外遣阍寺传问而已【省悉景翻郑康成曰阍人司晨昏以启闭者寺之言侍也】翼及诸子大臣并不得见【见贤遍翻】唯中给事胡福独得出入专掌禁衞福虑宋夫人遂成其谋乃言于司徒录尚书事中山公与壮士数十人被甲入禁中【被皮义翻】宿衞皆不战而防宋夫人命闭东閤家僮库斗头劲捷有勇力逾閤而入至于皇堂射杀女御一人【射而亦翻郑康成曰女御所谓御妻御犹进也侍也】太祖惊惧而殂遂即天王位【字文通跋之少弟】遣人巡城告曰天降凶祸大行崩背【背蒲妹翻】太子不侍疾羣公不奔丧疑有逆谋社稷将危吾备介弟之亲【介大也】遂摄大位以宁国家百官扣门入者进陛二等【陛阶级也谓进阶也】太子翼帅东宫兵出战而败兵皆溃去遣使赐翼死【帅读曰率使疏吏翻】太祖有子百余人皆杀之諡太祖曰文成皇帝塟长谷陵　己丑夏主遣其弟谓以代伐魏鄜城【鄜城在汉上郡界魏后置敷城郡隋改曰鄜城读与敷同】魏平西将军始平公隗归等击之【隗五罪翻】杀万余人谓以代遁去夏主自将数万人邀击隗归于鄜城东【将即亮翻】留其弟上谷公社干广阳公度洛孤守平凉遣使来求和【使疏吏翻】约合兵灭魏遥分河北自恒山以东属宋以西属夏【恒戸登翻】魏主闻之治兵将伐夏【治直之翻】羣臣咸曰刘义隆兵犹在河中【言在河之中流】舍之西行前寇未必可克而义隆乘虚济河则失山东矣【此山东谓太行恒山以东即河北之地】魏主以问崔浩对曰义隆与赫连定遥相招引以虚声唱和【和户卧翻】共窥大国义隆望定进定待义隆前皆莫敢先入譬如连鸡不得俱飞无能为害也臣始谓义隆军来当屯止河中两道北上【上时掌翻】东道向冀州西道冲邺如此则陛下当自讨之不得徐行今则不然东西列兵径二千里一处不得数千形分势弱以此观之儜儿情见【儜尼耕翻困也弱也见贤遍翻】此不过欲固河自守无北度意也赫连定残根易摧【易以豉翻】拟之必仆克定之后东出潼闗席卷而前【卷读曰卷】则威震南极江淮以北无立草矣圣策独发非愚近所及愿陛下勿疑甲辰魏主如统万遂袭平凉以衞兵将军王斤镇蒲坂【坂音反】斤建之子也【王建佐魏主珪取中原】　秦自正月不至于九月民流叛者甚众　冬十月以竟陵王义宣为南徐州刺史犹戍石头【义宣先戍石头而南徐州镇京口盖带刺史而犹戍石头也】　戊午立钱署铸四铢钱　到彦之王仲徳沿河置守还保东平【东平郡时治须昌】乙亥魏安颉自委粟津济河攻金墉金墉不治既久【治直之翻】又无粮食杜骥欲弃城走恐获罪初髙祖灭秦迁其钟虡于江南【虡音巨】有大钟没于洛水帝使姚耸夫将千五百人往取之骥绐之曰金墉城已修完粮食亦足所乏者人耳今虏骑南渡当相与并力御之【将即亮翻绐荡亥翻骑竒寄翻】大功既立牵钟未晩耸夫从之既至见城不可守乃引去骥遂南遁丙子安颉拔洛阳杀将士五千余人杜骥归言于帝曰本欲以死固守姚耸夫及城遽走人情沮败不可复禁【沮在吕翻复扶又翻】上大怒诛耸夫于夀阳耸夫勇健诸偏裨莫及也魏河北诸军防于七女津【七女津当在东平西北岸】到彦之恐其南渡遣禆将王蟠龙泝流夺其船杜超等击斩之安颉与龙骧将军陆矦进攻虎牢【按北史陆矦当作陆俟骧思将翻】辛巳拔之尹冲及荥阳太守清河崔模降魏【降户江翻　考异曰宋书云模抗节不降投堑死按后魏书模仕魏为武城男宋书悮也】　秦王暮末为河西所逼遣其臣王恺乌讷阗请迎于魏【阗徒贤翻又徒见翻】魏人许以平凉安定封之暮末乃焚城邑毁宝器帅戸万五千东如上邽【帅读曰率考异日后魏乞伏国仁传云为赫连定所逼遣乌讷等求迎宋氐胡传云茂蔓闻赫连定败将家户及兴国东征欲移居上邽今从十六国春秋】至髙田谷【髙田谷当在南安郡界未及至上邽也】给事黄门侍郎郭恒谋劫沮渠兴国以叛事觉暮末杀之【恒戸登翻】夏主闻暮末将至兵拒之暮末留保南安其故地皆入于吐谷浑【自苑川至西平枹罕皆乞伏氏故地晋孝武帝太元八年嵗在癸未乞伏国仁据陇西南安亦其地也】十一月乙酉魏主至平凉夏上谷公社干等婴城固守魏主使赫连昌招之不下乃使安西将军古弼等将兵趣安定【趣七喻翻】夏主自鄜城还安定将步骑二万北救平凉与弼遇弼伪退以诱之【将即亮翻骑竒寄翻诱音酉】夏主追之魏主使髙车驰击之夏兵大败斩首数千级夏主还走登鹑觚原【鹑觚县前汉属北地后汉晋属安定有鹑觚原唐天寳元年改曰灵台县属泾州鹑殊伦翻觚音孤】为方陈以自固【陈读曰阵】魏兵就围之　壬辰加征南大将军檀道济都督征讨诸军事帅众伐魏【帅读曰率下同】甲午魏夀光矦叔孙建汝隂公长孙道生济河而南到彦之闻洛阳虎牢不守诸军相继奔败欲引兵还殿中将军垣防之以书谏之以为宜使竺灵秀助朱脩之守滑台自帅大军进拟河北且曰昔人有连年攻战失众乏粮犹张胆争前莫肯轻退况今青州丰穰济漕流通【济子礼翻下入济同】士马饱逸威力无损若空弃滑台坐防成业【防息浪翻】岂朝廷受任之防邪【受当作授】彦之不从防之苖之子也【垣苗边将也武帝西征长安令苖镇河济之防俗谓之垣苖城祖子孙三世皆着功名于边埀】彦之欲焚舟步走王仲徳曰洛阳既陷虎牢不守自然之势也今虏去我犹千里滑台尚有彊兵若遽舍舟南走士卒必散当引舟入济至马耳谷口更详所宜【马耳谷口即马耳闗】彦之先有目疾至是大动且将士疾疫乃引兵自清入济【水经济水东北过夀张县西界安民亭南汶水从东北来注之注云济水又北汶水注之戴延之所谓清口也郭缘生述征记曰清河首受洪水北流济或谓清即济也禹贡济东北防于汶今枯渠注巨泽巨泽北则清水与汶防也京相璠曰今济北东阿东北有故清亭即春秋所谓清者也是济水通得清之目焉亦水色清深用兼厥称是故燕王曰吾闻齐有清济浊河以为固即此水也】南至厯城焚舟弃甲步趋彭城【趋七喻翻】竺灵秀弃须昌南奔湖陆青兖大扰长沙王义欣在彭城将佐恐魏兵大至【将即亮翻】劝义欣委镇还都义欣不从魏兵攻济南【济南郡治厯城】济南太守武进萧承之帅数百人拒之【晋武帝太康二年分丹徒曲阿立武进县属晋陵郡南渡后属南东海郡今奔牛青城万嵗诸镇皆其地】魏众大集承之使偃兵开城门众曰贼众我寡奈何轻敌之甚承之曰今悬守穷城事已危急若复示弱必为所屠唯当见彊以待之耳【复扶又翻见贤遍翻】魏人疑有伏兵遂引去【承之萧道成之父也】　魏军围夏主数日防其水草【防丁管翻】人马饥渇丁酉夏主引众下鹑觚原魏武衞将军丘眷击之夏众大溃死者万余人夏主中重创单骑走【中竹仲翻创初良翻骑竒寄翻】收其余众驱民五万西保上邽魏人获夏主之弟丹杨公乌视拔武陵公秃骨及公侯以下百余人是日魏兵乘胜进攻安定夏东平公乙斗弃城犇长安驱畧数千家西犇上邽　戊戌魏叔孙建攻竺灵秀于湖陆灵秀大败死者五千余人建还屯范城【即东平郡之范县城也杜佑曰濮州范县晋大夫士防之邑】　己亥魏主如安定庚子还临平凉掘堑围之【掘其月翻堑七艳翻】安慰初附赦秦雍之民赐复七年【雍于用翻复方目翻除其赋役也】夏陇西守将降魏【将即亮翻降戸江翻】　辛丑魏安颉督诸军攻滑台　河西王防逊遣尚书郎宗舒等入贡于魏魏主与之宴执崔浩之手以示舒等曰汝所闻崔公此则是也才畧之美于今无此朕动止咨之豫陈成败若合符契未尝失也魏以叔孙建都督冀青等四州诸军事【魏未得青州也使建督诸军经畧之耳】　魏尚书库结帅骑五千迎秦王暮末【魏书官氏志北方诸姓库傉官氏后改为库氏帅读曰率下同骑竒寄翻下同】秦衞将军吉毗以为不宜内徙暮末从之库结引还内安诸羌万余人叛秦推安南将军督八郡诸军事广甯太守焦遗为主【魏收地形志广宁郡治陇西鄣县甯当作宁鄣县后汉所置唐为渭州陇西县地】遗不从乃劫遗族子长城防军亮为主【五代志平凉郡百泉县后魏置长城郡】帅众攻南安暮末请救于氐王杨难当难当遣将军苻献帅骑三千救之暮末与之合击诸羌诸羌溃亮奔还广甯暮末进军攻之以手令与焦遗使取亮十二月遗斩亮首出降暮末进遗号镇国将军秦畧阳太守农杨显以郡降夏【晋武帝分天水置畧阳郡降戸江翻下同】　辛酉以长沙王义欣为豫州刺史镇夀阳夀阳土荒民散城郭頽败盗贼公行义欣随宜经理境内安业道不拾遗城府完实遂为盛藩芍陂久废义欣修治隄防【治直之翻】引河水入陂溉田万余顷无复旱灾【引肥河之水入芍陂也复扶又翻】　丁夘夏上谷公社干广阳公度洛孤出降魏克平凉闗中侯豆代田得奚斤娥清等献于魏主魏主以夏主之后赐代田命斤膝行执酒以奉代田谓斤曰全汝生者代田也赐代田爵井陉侯【曹魏置闗中侯有爵未有邑犹秦汉之闗内侯爵级在列侯下拓防赏豆代田自闗中侯进爵井陉侯则有邑矣而亦非君有实土也陉音刑】加防骑常侍右衞将军领内都幢将【百人为幢幢有帅柔然之法也魏幢将主三郎卫士直宿禁中者自侍中已下中散已上皆统之将即亮翻下同】夏长安临晋武功守将皆走闗中悉入于魏魏主畱巴东公延普镇安定以镇西将军王斤镇长安壬申魏主东还以奚斤为宰士使负酒食以从【宰士掌膳饮以斤败军失身辱之也时魏有宰官尚书宰士盖其属也从才用翻】王斤骄矜不法信用左右调役百姓【调徒吊翻】民不堪命南奔汉川者数千家魏主案治得实斩斤以徇【治直之翻】　右将军到彦之安北将军王仲徳皆下狱免官【下戸嫁翻】兖州刺史竺灵秀坐弃军伏诛上见垣防之书而善之以为北高平太守【南髙平郡侨郡也属南兖州北髙平郡古郡也属兖州治湖陆】彦之之北伐也甲兵资实甚盛及败还委弃荡尽府藏武库为之空虚【为于伪翻】它日上与羣臣宴有荒外降人在坐【自南北分治各以其封畧之外为荒外降戸江翻坐徂卧翻】上问尚书库部郎顾琛库中仗犹有防许琛诡对有十万人仗【曹魏置尚书二十三郎库部其一也掌戎器卤簿仪仗琛丑林翻】上既问而悔之得琛对甚喜琛和之曾孙也【顾和见九十卷晋元帝大兴元年】　彭城王义康与王并录尚书义康意犹怏怏【怏于两翻】欲得扬州形于辞防以弟昙首居中为上所亲委愈不悦以老病屡乞骸骨昙首自求呉郡上皆不许义康谓人曰王公久病不起神州讵宜卧治【治直之翻】昙首劝减府中文武之半以授义康上听割二千人义康乃悦【昙徒含翻】
　　资治通鉴卷一百二十一
　　钦定四库全书
　　资治通鉴卷一百二十二　宋　司马光　撰
　　胡三省　音注
　　宋纪四【起重光协洽尽旃防大渊献凡五年】
　　太祖文皇帝上之下
　　元嘉八年春正月壬午朔燕大赦改元大兴　丙申檀道济等自清水救滑台魏叔孙建长孙道生拒之丁酉道济至夀张遇魏安平公乙旃眷【魏收官氏志献帝命叔父之裔为乙旃氏】道济帅宁朔将军王仲徳骁骑将军段宏奋击大破之【帅读曰率骁坚尧翻骑奇寄翻】转战至髙梁亭斩魏济州刺史悉烦库结【魏明元帝泰常八年置济州治碻磝城济子礼翻】　夏主击秦将姚献败之【将即亮翻败补迈翻】遂遣其叔父北平公韦代帅众一万攻南安【去年暮末保南安】城中大饥人相食秦侍中征虏将军出连辅政侍中右衞将军乞伏延祚吏部尚书乞伏跋跋逾城犇夏秦王暮末穷蹙舆榇出降【乞伏氏四主四十九年而灭榇初觐翻降戸江翻】并沮渠兴国送于上邽【兴国为秦所禽见上卷六年沮子余翻】秦太子司直焦楷犇广宁【太子司直掌纠劾宫僚及帅府兵晋志无是官当是二赵燕秦所置】泣谓其父遗曰大人荷国宠灵【荷下可翻】居藩镇重任今本朝颠覆岂得不率见众唱大义以殄寇雠【朝直遥翻见贤遍翻】遗曰今主上已陷贼庭吾非爱死而忘义顾以大兵追之是趣絶其命也【趣读曰促】不如择王族之贤者奉以为主而伐之庻有济也楷乃筑坛誓众二旬之间赴者万余人防遗病卒【卒子恤翻】楷不能独举事亡犇河西　二月戊午以尚书右仆射江夷为湘州刺史　檀道济等进至济上【济子礼翻下同】二十余日间前后与魏三十余战道济多捷军至厯城【厯城县自汉以来属济南郡宋为冀州刺史治所】叔孙建等纵轻骑邀其前后焚烧草谷【骑竒寄翻】道济军乏食不能进由是安颉司马楚之等得专力攻滑台【颉戸结翻】魏主复使楚兵将军王慧龙助之【复扶又翻】朱脩之坚守数月粮尽与士卒熏防食之辛酉魏克滑台执脩之及东郡太守申谟【东郡自汉魏以来治白马白马滑台之地也】虏获万余人谟钟之曾孙也【申钟见九十五卷晋成帝咸和五年】　癸酉魏主还平城大飨告庙将帅及百官皆受赏战士赐复十年【赏北伐柔然西伐夏南御宋之功也将即亮翻帅所类翻复方目翻复勿事也下复境同】于是魏南鄙大水民多饥死尚书令刘絜言于魏主曰自顷边寇内侵戎车屡驾天赞圣明所在克殄方难既平【难乃旦翻】皆防优锡而郡国之民虽不征讨服勤农桑以供军国实经世之大本府库之所资今自山以东徧遭水害应加哀矜以覆育【覆敷又翻下米覆同】魏主从之复境内一嵗租赋　檀道济等食尽自厯城引还军士有亡降魏者具告之魏人追之众忷惧将溃【降戸江翻忷许拱翻】道济夜唱筹量沙以所余少米覆其上【量音良少诗沼翻下同】及旦魏军见之谓道济资粮有余以降者为妄而斩之时道济兵少魏兵甚盛骑士四合道济命军士皆被甲【被皮义翻】已白服乘舆引兵徐出魏人以为有伏兵不敢逼稍稍引退道济全军而返青州刺史萧思话闻道济南归欲委镇保险【宋青州治东阳城】济南太守萧承之固谏不从丁丑思话弃镇犇平昌【平昌县前汉属琅邪后汉属北海晋太康地志属城阳惠帝分立平昌郡五代志密州胶西县旧曰黔陬置平昌郡】参军刘振之戍下邳闻之亦委城走魏军竟不至而东阳积聚已为百姓所焚【积子智翻凡指所聚之物曰积则去声聚才谕翻】思话坐征繋尚方　燕王立夫人慕容氏为王后　庚戌魏安颉等还平城魏主嘉朱脩之守节妻以宗女【为脩之自北还张本妻子细翻】初帝之遣到彦之也戒之曰若北国兵动先其未至径前入河【先悉荐翻】若其不动留彭城勿进及安颉得宋俘魏主始闻其言谓公卿曰卿辈前谓我用崔浩计为谬惊怖固谏【怖普布翻崔浩计见上卷元年】常胜之家始皆自谓逾人至于归终【归终谓事势究极处】乃不能及司马楚之上疏以为诸方已平请大举伐宋魏主以兵久劳不许征楚之为防骑常侍【散悉亶翻骑竒寄翻】以王慧龙为荥阳太守【魏虽置荥阳太守实以虎牢为重镇按魏书宫氏志髙宗太安三年始以诸部防军各为太守盖是时唯以荥阳太守命王慧龙至太安三年遂悉改之也守式又翻】慧龙在郡十年农战并脩大着声绩归附者万余家帝纵反间于魏云慧龙自以功髙位下欲引宋人入寇因执司马楚之以叛【间古苋翻楚之时屯颍川】魏主闻之赐慧龙玺书曰刘义隆畏将军如虎欲相中害【玺斯氏翻中竹仲翻】朕自知之风尘之言想不足介意帝复遣刺客吕伯刺之【复扶又翻】曰得慧龙首封二百戸男赏绢千匹伯诈为降人【降戸江翻】求屏人有所论慧龙疑之使人探其懐得尺刀【屏必郢翻探吐南翻】伯叩头请死慧龙曰各为其主耳释之【为于伪翻】左右谏曰宋人为谋未已不杀伯无以制将来慧龙曰死生有命彼亦安能害我我以仁义为扞蔽又何忧乎遂舍之【史因慧龙守荥阳终言之】　夏五月庚寅魏主如云中　六月乙丑大赦　夏主杀乞伏暮末及其宗族五百人　夏主畏魏人之逼拥秦民十余万口【秦民所得乞伏氏之民也】自治城济河欲击河西王防逊而夺其地吐谷浑王慕璝遣益州刺史慕利延宁州刺史拾虔【璝古囬翻　考异曰十六国春秋作没利延拾虎今从宋书】帅骑三万乘其半济邀击之执夏主定以归【赫连氏厯三主二十六年而灭自是中原及西北之地一归于魏矣帅读曰率骑竒寄翻】沮渠兴国被创而死【沮子余翻被皮义翻创初良翻】拾虔树洛干之子也【树洛干卒于晋安帝义熈十三年】魏之边吏获柔然逻者二十余人魏主赐衣服而遣
　　之柔然感悦闰月乙未柔然敇连可汗遣使诣魏魏主厚礼之【逻郎佐翻使疏吏翻】　魏主遣散骑侍郎周绍来聘【散悉亶翻骑竒寄翻】且求昏帝依违答之　荆州刺史江夏王义恭年寖长欲专政事长史刘湛毎裁抑之遂与湛有隙【宋制幼王临州率以长史行府州事事皆决于行事义恭欲专之而湛不可遂有隙长知两翻】帝心重湛使人诘让义恭且和解之【诘去吉翻】是时王华王昙首皆卒【卒子恤翻】领军将军殷景仁素与湛善白帝以时贤零落征湛为太子詹事加给事中共叅政事以雍州刺史张邵代湛为抚军长史南蛮校尉顷之邵坐在雍州营私畜聚赃满二百四十五万下廷尉当死【永嘉五年邵刺雍州雍于用翻】左衞将军谢述上表陈邵先朝旧勲【武帝讨桓邵白父敞表献忠欵又不附刘毅】宜防优贷帝手诏酬纳免邵官削爵土述谓其子综曰主上矜邵夙诚特加曲恕吾所言谬防故特见酬纳耳若此迹宣布则为侵夺主恩不可之大者也使综对前焚之帝后谓邵曰卿之获免谢述有力焉　秋七月己酉魏主如河西　八月乙酉河西王防逊遣子安周入侍于魏　吐谷浑王慕璝遣侍郎谢太宁奉表于魏请送赫连定己丑魏以慕璝为大将军西秦王【璝古囬翻】　左仆射临川王义庆固求解职甲辰以义庆为中书令丹阳尹如故　九月癸丑魏主还宫庚申加太尉长孙嵩柱国大将军【柱国大将军始此】以左光禄大夫崔浩为司徒征西大将军长孙道生为司空道生性清俭一熊皮鄣泥数十年不易【类篇马障泥曰韂韂昌艳翻蜀注云遮拥泥泞也】魏主使歌工厯颂羣臣曰智如崔浩防若道生　魏主欲选使者诣河西崔浩荐尚书李顺乃以顺为太常拜河西王防逊为侍中都督凉州西域羌戎诸军事太傅行征西大将军凉州牧凉王王武威张掖敦煌酒泉西海金城西平七郡【使疏吏翻王武于况翻敦徒门翻】册曰盛衰存亡与魏升降北尽穷发南极庸防西被昆岭东至河曲【经典释文司马曰穷发北极之下无毛之地也按毛草也地理书云山以草木为髪庸魏兴上庸之地防防山也昆岭谓昆仑河曲朔方之河曲也防与岷同被皮义翻】王实征之以夹辅皇室置将相羣卿百官承制假授建天子旌旗出入警跸如汉初诸侯王故事　壬申魏主诏曰今二寇摧殄将偃武修文理废职举逸民范阳卢博陵崔绰赵郡李灵河间邢颖勃海髙允广平游雅太原张伟等皆贤隽之胄冠冕周邦【周当作州】易曰我有好爵吾与尔縻之【易中孚九二爻辞】如之比者尽敇州郡以礼遣遂征等及州郡所遣至者数百人差次叙用崔绰以母老固辞等皆拜中书博士谌之曾孙【晋永嘉之后卢谌展转于石氏之间冉闵之败逆死于兵谌氏壬翻】灵顺之从父兄也【从才用翻】舅崔浩毎与言辄叹曰对子真使我懐古之情更深【卢字子真】浩欲大整流品明辨姓族止之曰夫创制立事各有其时乐为此者讵有防人宜加三思【乐音洛三息暂翻】浩不从由是得罪于众　初魏昭成帝始制法令【什翼犍諡昭成帝】反逆者族其余当死者听入金马赎罪杀人者听与死家牛马塟具以平之盗官物一备五私物一备十【备陪偿也今人多云陪备】四部大人共坐王庭决辞讼无系讯连逮之苦境内安之太祖入中原【道武帝庙号太祖】患前代律令峻宻命三公郎王徳删定务崇简易【事见一百十卷晋安帝隆安二年易以防翻】季年被疾刑罚滥酷【事见一百十一卷晋安帝隆安四年被皮义翻】太宗承之吏文亦深【明元帝庙号太祖】冬十月戊寅世祖命崔浩更定律令除五嵗四嵗刑增一年刑巫蛊者负羖羊抱犬沈诸渊【羖果五翻説文夏羊壮曰羖一説羖防羊也沈持林翻】初令官阶九品者得以官爵除刑【汉官以石秩为差魏晋始定品秩之次】妇人当刑而孕产后百日乃决阙左悬登闻鼔以达寃人【禹令有狱讼者揺鼗周礼左嘉石以平罢民皆所以达幽枉也登闻鼓令负寃者得诣阙檛鼔登时上闻也】　魏主如漠南十一月丙辰北部敇勒莫弗库若干【髙车酋长谓之莫弗　考异曰后魏书北史本纪皆作敇勒邓渊传皆作髙车按髙车即敇勒别名也】帅所部数万骑驱鹿数百万头诣魏主行在【帅读曰率骑竒寄翻】魏主大猎以赐从官【从才用翻】十二月丁丑还宫　是嵗凉王改元义和林邑王范阳迈寇九徳交州兵击却之【九徳郡古越裳氏国隋唐为驩州】
　　九年春正月丙午魏主尊保太后窦氏为皇太后【尊保母为毋非礼也】立贵人赫连氏为皇后子晃为皇太子大赦改元延和　燕王立慕容后之子王仁为太子　三月庚戌衞将军王进位太保加中书监丁巳征南大将军檀道济进位司空还镇寻阳【道济自厯城还师至建康复使之还镇寻阳】　壬申吐谷浑王慕璝送赫连定于魏魏人杀之慕璝上表曰臣俘擒僣逆献捷王府爵秩虽崇而土不增廓车旗既饰而财不周赏愿垂鉴察魏主下其议【下戸嫁翻】公卿以为慕璝所致唯定而已塞外之民皆为己有而贪求无厌不可许也【厌于盐翻】魏主乃诏曰西秦王所得金城枹罕陇西之地【枹音肤】朕即与之乃是裂土何须复廓【复扶又翻】西秦欵至绵绢随使疏数临时增益非一赐而止也【使疎吏翻下同疏与疎同数所角翻】自是慕璝贡使至魏者稍简　魏方士祁纎奏改代为万年代尹为万年尹以代令为万年令崔浩曰昔太祖应天受命兼称代魏以法殷商【帝喾都亳子契受封于商自契至汤八迁汤始都亳从先王居谓之亳殷故兼称殷商】国家积徳当享年万亿不待假名以为益也纎之所闻皆非正义宜复旧号魏主从之　夏五月壬申华容文昭公王卒明敏有思致而轻率少威仪性褊隘好折辱人人以此少之【思相吏翻少诗沼翻褊方缅翻好呼到翻折之舌翻】虽贵显不营财利及卒家无余业帝闻之特赐钱百万米千斛　魏主治兵于南郊谋伐燕【治直之翻】　帝遣使者赵道生聘于魏　六月戊寅司徒南徐州刺史彭城王义康改领扬州刺史【王卒义康始领扬州】　诏分青州置冀州【宋冀州领广川平原清河乐陵魏郡河间顿丘髙阳勃海九郡皆侨置于河济间】治厯城　吐谷浑王慕璝遣其司马赵叙入贡且来告捷【告擒赫连定之捷也璝古囬翻】　庚寅魏主伐燕命太子晃录尚书事时晃才五嵗又遣左仆射安原建宁王崇等屯漠南以备柔然　辛夘魏主遣防骑常侍邓颖来聘　乙未以吐谷浑王慕璝为都督西秦河沙三州诸军事征西大将军西秦河二州刺史进爵陇西王且命慕璝悉归南方将士先没于夏者得百五十余人【刘义真之败没于夏者】又加北秦州刺史杨难当征西将军难当以兄子保宗为镇南将军镇宕昌【宕昌隋唐为宕州之地宕徒浪翻】以其子顺为秦州刺史守上邽保宗谋袭难当事泄难当囚之　壬寅以江夏王义恭为都督南兖等六州诸军事开府仪同三司南兖州刺史临川王义庆为都督荆雍等七州诸军事荆州刺史【雍于用翻】竟陵王义宣为中书监衡阳王义季为南徐州刺史初髙祖以荆州居上流之重土地广逺资实兵甲居朝廷之半故遗诏令诸子居之上以义庆宗室令美且烈武王有大功于社稷【临川王道规諡烈武王】故特用之　秋七月己未魏主至濡水【水经濡水自塞外来过辽西令支肥如海阳等县而入于海濡乃官翻】庚申遣安东将军奚斤幽州民及密云丁零万余人【魏收曰道武帝皇始二年置密云郡密云县治提携城本汉厗奚县地孟康曰厗音题】运攻具出南道防和龙魏主至辽西燕王遣其侍御史崔聘奉牛酒犒师己巳魏主至和龙庚午以领军将军殷景仁为尚书仆射太子詹事刘
　　湛为领军将军　益州刺史刘道济粹之弟也信任长史费谦别驾张熙等聚敛兴利【费扶沸翻】伤政害民立官冶禁民鼓铸而贵卖铁器商贾失业吁嗟满路【敛力瞻翻贾音古】流民许穆之变姓名称司马飞龙自云晋室近亲往依氐王杨难当难当因民之怨资飞龙以兵使侵扰益州飞龙招合蜀人得千余人攻杀巴兴令【沈约曰巴兴令徐志不注置立疑李氏所立属遂宁郡宋白曰晋永初十一年置巴兴县西魏改曰长江县唐属遂州】逐隂平太守【晋孝武帝泰始中置隂平郡至武帝永初间又分为南隂平北隂平此南隂平也隋并南隂平入雒县宋白曰文州古隂平也战国氐羌所据汉为隂平道魏晋为隂平郡隂平县永嘉末太守玉鉴以郡降李雄晋人于是悉流移于蜀汉其氐羌并属杨茂搜此郡不复预受正朔故南史诸志悉无所录其晋人流寓于蜀者仍于益州立南北二隂平寓于汉中者亦于梁州立南北二隂平今剑州隂平县益州之北隂平郡也】道济遣军击斩之道济欲以五城人帛氐奴梁显为叅军督护【孙愐曰帛姓也】费谦固执不与氐奴等与乡人赵广构扇县人诈言司马殿下犹在阳泉山中聚众得数千人引向广汉【沈约曰蜀分緜竹立阳泉县属广汉郡隋复并入緜竹】道济叅军程展防治中李抗之将五百人击之皆败死巴西人唐频聚众应之赵广等进攻涪城陷之【将即亮翻涪音浮】于是涪陵江阳遂宁诸郡守皆弃城走蜀土侨旧俱反【沈约曰遂宁郡永初郡国志有之疑晋末分广汉所立唐为遂州守手又翻下太守同】　燕石城太守李崇等十郡降于魏【石城县前汉属右北平燕分置石城郡魏真君八年置建徳郡于白狼以石城为县属焉降户江翻】魏主发其民三万穿围堑以守和龙崇绩之子也【李绩见一百卷晋穆帝升平四年堑七艳翻】八月燕王使数万人出战魏昌黎公丘等击破之【公丘之下当有漏字】死者万余人燕尚书髙绍帅万余家保羌胡固【帅读曰率】辛巳魏主攻绍斩之平东将军贺多罗攻带方抚军大将军永昌王健攻建徳骠骑大将军乐平王丕攻冀阳皆拔之九月乙夘魏主引兵西还徙营丘成周辽东乐浪带方菟六郡民三万家于幽州【五代志曰后魏置营州于和龙城领建徳冀阳辽东乐浪营丘等郡龙城大兴永乐带方定荒石城广都阳武襄平新昌平刚栁城富平等县盖燕国自慕容以来分置郡县于辽西其后或省或并为郡为县皆不可攷如菟郡亦当置于辽西也骠匹妙翻骑竒寄翻乐浪音洛琅菟同都翻】燕尚书郭渊劝燕王送欵献女于魏乞为附庸燕王曰负舋在前结忿已深降附取死不如守志更图也【舋许觐翻降戸江翻】魏主之围和龙也宿衞之士多在战陈【陈与阵同】行宫人少云中镇将朱脩之谋与南人袭杀魏主因入和龙浮海南归以告冠军将军毛脩之毛脩之不从乃止【少诗沼翻将即亮翻冠古玩翻】既而事泄朱脩之逃奔燕魏人数伐燕【数所角翻】燕王遣脩之南归求救脩之泛海至东莱遂还建康拜黄门侍郎赵广等进攻成都刘道济婴城自守贼众屯聚日久
　　不见司马飞龙欲散去广惧将三千人及羽仪诣阳泉寺【以羽为仪故曰羽仪】诈云迎飞龙至则谓道人枹罕程道养曰【枹音肤】汝但自言是飞龙则坐享富贵不则防头【防丁管翻】道养惶怖许诺【怖普布翻】广乃推道养为蜀王车骑大将军益梁二州牧改元泰始备置百官以道养弟道助为骠骑将军长沙王镇涪城赵广帛氐奴梁显及其党张寻严遐皆为将军奉道养还成都众至十余万四面围城使人谓道济曰但送费谦张熙来我辈自解去道济遣中兵叅军裴方明任浪之各将千余人出战皆败还【任音壬】冬十一月乙巳魏主还平城　壬子以少府中山甄
　　法崇为益州刺史【代刘道济也甄之人翻】　初燕王嫡妃王氏生长乐公崇崇于兄弟为最长【乐音洛最长知两翻】及即位立慕容氏为王后王氏不得立又黜崇使镇肥如【燕以幽州刺史镇肥如辽西之地也】崇母弟广平公朗乐陵公邈相谓曰今国家将亡人无愚智皆知之王复受慕容后之譛【复扶又翻】吾兄弟死无日矣乃相与亡奔辽西説崇使降魏崇从之防魏主使给事郎王徳招崇【给事郎北史作给事中説输芮翻降戸江翻下同】十二月己丑崇使邈如魏请举郡降燕王闻之使其将封羽围崇于辽西【将即亮翻下同】　魏主征诸名士之未仕者州郡多逼遣之魏主闻之下诏令守宰以礼申谕【申重也重直龙翻守式又翻】任其进退毋得逼遣　初帝以少子绍为庐陵孝献王嗣【义真諡曰孝献少诗照翻】以江夏王义恭子朗为营阳王嗣庚寅封绍为庐陵王朗为南丰县王　裴方明等复出撃程道养营破之【复扶又翻下众复岂复顺复同】焚其积聚【积子赐翻聚才谕翻】贼党江阳杨孟子将千余人屯城南【江阳隋并入阳州隆山县】叅军梁隽之统南楼投书説谕孟子邀使入城见刘道济道济板为主簿克期讨贼赵广知其谋孟子惧将所领奔晋原晋原太守文仲兴与之同拒守赵广遣帛氐奴攻晋原破之【李雄分蜀郡为汉原郡晋穆帝更名晋原郡治江原县唐为蜀州晋原县宋白曰晋原县本汉江原县地李雄立江原郡晋改为多融县又改晋原以县界晋原山为名】仲兴孟子皆死裴方明复出击贼屡战破之贼遂大溃程道养收众得七千人还广汉赵广别将五千余人还涪城先是张熈説道济粜仓谷【先悉荐翻説输芮翻】故自九月末围城至十二月粮储俱尽方明将二千人出城求食为贼所败【败补迈翻】单马独还贼众复大集方明夜缒而上【缒驰伪翻上时掌翻】道济为设食【为于伪翻下防为同】涕泣不能食道济曰卿非大丈夫小败何苦贼势既衰台兵垂至但令卿还何忧于贼即减左右以配之贼于城外扬言云方明已死城中大恐道济夜列炬火出方明以示众众乃安道济悉出财物于北射堂令方明募人时城中或传道济已死莫有应者梁携之説道济遣左右给使三十余人出外【梁携之盖即梁隽之携字悮也】且告之曰吾病小损各听归家休息给使既出城中乃安应募者日有千余人　初晋谢混上晋陵公主【晋陵公主晋孝武之女】混死【见一百十六卷晋安帝义熙八年】诏公主与谢氏絶婚公主悉以混家事委混从子微【从才用翻】混仍世宰辅僮仆千人唯有二女年数嵗微为之纪理生业一钱尺帛有文簿【为于伪翻】九年而髙祖即位公主降号东乡君听还谢氏入门室宇仓廪不异平日田畴垦辟有加于旧东乡君叹曰仆射平生重此子可谓知人仆射为不亡矣【混仕晋为尚书左仆射】亲旧见者为之流涕是嵗东乡君卒【为于伪翻卒子恤翻】公私咸谓赀财宜归二女田宅僮仆应属微微一无所取自以私禄塟东乡君混女夫殷叡好樗蒲【好呼到翻】闻微不取财物乃夺其妻妹及伯母两姑之分以还戏责【分扶问翻责如字又读曰债】内人皆化微之让一无所争或讥之曰谢氏累世财产充殷君一朝戏责理之不允莫此为大卿视而不言譬弃物江海以为防耳设使立清名而令家内不足亦吾所不取也微曰亲戚争财为鄙之甚今内人尚能无言岂可导之使争乎分多共少不至有乏身死之后岂复见闗也　秃发保周自凉奔魏【保周奔凉见一百十六卷晋安帝义熙十年】魏封保周为张掖公魏李顺复奉使至凉【复扶又翻使疏吏翻】凉王防逊遣中兵校郎杨定归谓顺曰年衰多疾腰髀不随不堪拜伏比三五日消息小差当相见【比必寐翻及也】顺曰王之老疾朝廷所知岂得自安不见诏使明日防逊延顺入至庭中防逊箕坐应几无动起之状【师古曰谓伸两脚而坐其形如箕隠于靳翻】顺正色大言曰不谓此叟无礼乃至于此今不忧覆亡而敢陵侮天地防魄逝矣何用见之握节将出凉王使定归追止之曰太常既雅恕衰疾【雅素也】传闻朝廷有不拜之诏是以敢自安耳顺曰齐桓公九合诸侯一匡天下周天子赐胙命无下拜桓公犹不敢失臣礼下拜登受【齐桓公合诸侯于葵丘王使宰孔赐胙齐矦将下拜孔曰天子以伯舅耄老加劳赐一级无下拜对曰天威不违顔咫尺小白余敢贪天子之命无下拜恐陨越于下以为天子羞敢不下拜下拜登受】今王虽功高未如齐桓朝廷虽相崇重未有不拜之诏而遽自偃蹇此岂社稷之福邪防逊乃起拜受诏使还魏主问以凉事顺曰防逊控制河右逾三十年【晋安帝隆安五年防逊杀段业篡有其国至是三十一年】经涉艰难粗识机变【粗坐五翻】绥集荒裔羣下畏服虽不能贻厥孙谋犹足以终其一世然礼者徳之舆敬者身之基也防逊无礼不敬以臣观之不复年矣【复扶又翻言其死在朝夕】魏主曰易世之后何时当灭顺曰防逊诸子臣畧见之皆庸才也如闻敦煌太守牧犍器性粗立【敦徒门翻犍居言翻】继防逊者必此人也然比之于父皆云不及此殆天之所以资圣明也　【考异曰后魏书顺初奉册拜沮渠防逊为凉州牧即有防逊不拜及顺使还论牧犍事南史顺册拜防逊还拜都督四州长安镇都大将征为四部尚书加常侍延和初使凉始有不拜等事今据顺云不复周矣明年防逊死帝曰卿言防逊死騐矣故从南史】魏主曰朕方有事东方【谓方图燕也】未暇西略如卿所言不过数年之外不为晩也初宾沙门昙无防自云能使鬼治病且有袐术【北史曰昙无防自云能使鬼疗病令妇人多子音计昙徒含翻防楚譛翻治直之翻】凉王防逊甚重之谓之圣人诸女及子妇皆往受术魏主闻之使李顺往征之防逊留不遣仍杀之魏主由是怒凉防逊荒淫猜虐羣下苦之【为魏灭凉张本】
　　十年春正月乙夘魏主遣永昌王健督诸军救辽西【以冯崇被围也】　己未大赦　丙寅魏以乐安王范为都督秦雍等五州诸军事衞大将军开府仪同三司长安镇都大将【都大将又在镇大将之上雍于用翻将即亮翻下同】魏主以范年少【少诗沼翻】更选旧徳平西将军崔徽征北大将军鴈门张黎为之副共镇长安徽宏之弟也【崔宏崔浩之父也】范谦恭寛惠徽务敦大体黎清约公平政刑简易【易以豉翻】轻傜薄赋闗中遂安二月庚午魏主以冯崇为都督幽平东夷诸军事车骑大将军幽平二州牧封辽西王录其国尚书事食辽西十郡承制假授尚书刺史征虏以下官【自征虏以下杂号将军皆得假授骑竒寄翻】　魏平凉休屠征西将军金崖【句防屠直于翻】羌泾州刺史狄子玉【魏置泾州于安定郡治临泾城】与安定镇将延普争权崖子玉举兵攻普不克退保胡空谷【即胡空堡之地】魏主以虎牢镇大将陆俟为安定镇大将击崖等皆擒之魏主征陆俟为散骑常侍出为懐荒镇大将【懐荒镇魏降髙车所置六镇之一也散悉亶翻骑竒寄翻】未期嵗髙车诸莫弗讼俟严急无恩复请前镇将郎孤【复扶又翻下无复将复同】魏主征俟还以孤代之俟既至言于帝曰不过期年郎孤必败髙车必叛【期读曰朞】帝怒切责之使以建业公归第明年诸莫弗果杀郎孤而叛帝大惊立召俟问之曰卿何以知其然也俟曰髙车不知上下之礼故臣临之以威制之以法欲以渐训导使知分限【分扶问翻】而诸莫弗恶臣所为【恶乌路翻】讼臣无恩称孤之美臣以罪去孤获还镇悦其称誉【誉音余】益收名声专用寛恕待之无礼之人易生骄慢【易以豉翻】不过朞年无复上下孤所不堪必将复以法裁之如此则众心怨怼必生祸乱矣【魏裴潜去代郡而乌桓叛事亦如此怼直类翻】帝笑曰卿身虽短思虑何长也即日复以为散骑常侍　壬午魏主如河西遣兼散骑常侍宋宣来聘且为太子晃求婚【为于伪翻】帝依违答之　刘道济卒梁儁之裴方明等密埋其尸于斋后诈为道济教命以答籖疏虽其母妻亦不知也程道养于毁金桥登坛郊天方明将三千人出击之【将即亮翻下同】道养等大败退保广汉荆州刺史临川王义庆以巴东太守周籍之督巴西等五郡诸军事将二千人救成都　三月亡人司马天助降于魏自称晋防稽世子元显之子【降戸江翻防工外翻】魏人以为青徐二州刺史东海公　壬子魏主还宫　赵广等自广汉至郫【郫县自汉以来属蜀郡师古曰郫音疲】连营百数周籍之与裴方明等合兵攻郫克之进击广等于广汉广等走还涪及五城【涪音浮】夏四月戊寅始发刘道济防　帝闻梁南秦二州刺史甄法防刑政不治【甄之人翻】失氐羌之和乃自徒中起萧思话为梁南秦二州刺史　【考异曰思话传云杨难当寇汉中乃用思话按本纪及氏胡传难当寇汉中皆在十一月】法防法崇之兄也　凉王防逊病甚国人共议以世子菩提幼弱立菩提之兄敦煌太守牧犍为世子加中外都督大将军录尚书事【菩薄乎翻犍居言翻　考异曰宋书十六国春秋作茂防后魏书纪传作牧犍今从之】防逊卒諡曰武宣王庙号太祖牧犍即河西王位大赦改元永和立子封坛为世子加抚军大将军录尚书事遣使请命于魏牧犍聪頴好学【使疏吏翻好呼到翻】和雅有度量故国人立之先是魏主遣李顺迎武宣王女为夫人【先悉荐翻】防卒牧犍称先王遗意遣左丞宋繇送其妹兴平公主于魏拜右昭仪【李延夀曰魏主增置左右昭仪】魏主谓李顺曰卿言防逊死今则验矣又言牧犍立何其妙哉朕克凉州亦当不逺于是赐绢千匹廏马一乘【乘绳证翻】进号安西将军宠待弥厚政事无巨细皆与之叅议【李顺以言中见宠待而亦以为凉隠受诛为臣之不易也如此】遣顺拜牧犍都督凉沙河三州西域羌戎诸军事车骑将军开府仪同三司凉州刺史河西王【骑竒寄翻】以宋繇为河西王右相牧犍以无功受赏留顺上表乞安平一号【谓若安西将军若平西将军乞一号】优诏不许牧犍尊敦煌刘昞为国师【敦徒门翻】亲拜之命官属以下皆北面受业　五月己亥魏主如山北【武周山之北也】　林邑王范阳迈遣使入贡求领交州【使疏吏翻】诏答以道逺不许　裴方明进军向涪城破张寻唐频擒程道助斩严遐于是赵广等皆奔散　六月魏永昌王健左仆射安原督诸军击和龙将军楼防别将五千骑围凡城【魏书官氏志内入诸姓贺楼氏改为楼氏将即亮翻下同】燕守将封羽以凡城降【降戸江翻下同】收其三千余家而还　辛巳魏人秦雍兵一万筑小城于长安城内【雍于用翻】　秋八月冯崇上表请説降其父【説输芮翻】魏主不听　九月益州刺史甄法崇至成都收费谦诛之【费扶沸翻】程道养张寻将二千余家逃入郪山【广汉郪县之山也师古曰郪音妻又音于私翻】余党各拥众藏窜山谷时出为寇不絶　戊午魏主遣兼大鸿胪崔赜持节拜氐王杨难当为征南大将军开府仪同三司秦梁二州牧南秦王赜逞之子也【崔逞自燕归魏以侮慢为魏主珪所杀赜士革翻】　杨难当因萧思话未至甄法防将下举兵袭梁州破白马获晋昌太守张范【白马戊在沔水北即阳平闗晋桓温平蜀以巴汉流人立晋昌郡于上庸之西】败法防叅军鲁安期等【败补迈翻】又攻葭萌获晋夀太守范延朗【晋孝武太元十五年梁州刺史周馥表分梓潼立晋夀郡古葭萌之地也葭音家】冬十一月丁未法防弃城犇洋川之西城【后魏方立洋川郡于汉中之西乡县此盖因其地有洋水故谓之洋川洋音祥又如字】难当遂有汉中之地以其司马赵温为梁秦二州刺史　甲寅魏主还宫　十一月己巳魏大赦　辛未魏主如隂山之北　魏宁朔将军卢来聘　前秘书监谢灵运好为山泽之游【五年灵运免官故曰前好呼到翻】穷幽极险从者数百人【从才用翻】伐木开径百姓惊扰以为山贼防稽太守孟顗与灵运有隙【防工外翻顗鱼岂翻】表其有异志兵自防灵运诣阙自陈上以为临川内史灵运游放自若废弃郡事为有司所纠是嵗司徒遣使随州从事郑望生收灵运【使疏吏翻望生盖为江州从事】灵运执望生兴兵逃逸作诗曰韩亡子房奋秦帝鲁连耻【灵运自以世为晋臣故赋是诗子房事见七卷秦始皇二十九年鲁连事见考异】追讨擒之廷尉奏灵运率众反叛论正斩刑上爱其才欲免官而已彭城王义康坚执谓不宜恕乃降死一等徙广州久之或告灵运令人买兵器结健儿欲于三江口簒取之不果【水经温水出防柯夜郎县东至林广县为水漓水出阳海山南过苍梧荔浦县又南至广信县入于封水出临贺郡冯乘县西牛屯山西南流入广信县南流注于水此盖三水所防之地谓之三江口】诏于广州弃市灵运恃才放逸多所陵忽故及于祸　魏立徐州于外黄以刁雍为刺史【雍于用翻】
　　十一年春正月戊戌燕王遣使请和于魏【使疏吏翻】魏主不许　杨难当以克汉中告捷于魏送雍州流民七千家于长安【雍于用翻】萧思话至襄阳遣横野司马萧承之为前驱【思话时以横野将军镇梁州以承之为司马】承之縁道收兵得千人进据磝头【水经注汉水迳黄金南东流厯敖头魏兴安康县治磝敖同音】杨难当焚掠汉中引众西还留赵温守梁州又遣其魏兴太守薛健据黄金山思话遣隂平太守萧坦攻铁城戍拔之【黄金山注见七十四卷魏邵陵厉公正始五年水经注铁城与黄金戍相对一城在山上一城在山下】　二月赵温薛健与其冯翊太守蒲甲子合攻坦营坦击破之温等退保西水【水经注西水作酉水】临川王义庆遣龙骧将军裴方明将三千人助承之【骧思将翻将即亮翻下同】拔黄金戍而据之温弃州城退据小城健甲子退保下桃城思话继至与承之共击赵温等屡破之行叅军王灵济别将出洋川攻南城拔之【沈约曰谯纵灭梁州刺史还治汉中之苞中县所谓南城也余考前史汉中郡无苞中县意即褒中县盖因语近而字遂讹也褒中县在南郑西南故谓之南城】擒其守将赵英南城空无所资灵济引兵还与承之合　魏主以西海公主妻柔然敇连可汗【妻七细翻可从入声汗音寒】又纳其妹为夫人遣颍川王提往逆之丁夘敇连遣其异母兄秃鹿傀送妹并献马二千匹【傀公回翻】魏主以其妹为左昭仪提曜之子也　辛夘魏主还宫三月甲寅复如河西【复扶又翻】　杨难当遣其子和将兵与蒲甲子等共撃萧承之相拒四十余日围承之数十重短兵接弓矢无所复施氐悉衣犀甲戈矛所不能入【重直龙翻复扶又翻下可复同衣于既翻周礼考工记犀甲夀百年以牛皮为之】承之防矟长数尺以大斧椎之一矟辄贯数人【防丁管翻矟色角翻长直亮翻】氐不能当烧营走据大桃闰月承之等追击之至南城氐败走斩获甚众悉收汉中故地置戍于葭萌水【水经注白水出临洮县西南西倾山东南流至葭萌县北因谓之葭萌水水有津闗即所谓白水闗也】初桓希既败【希败见一百十三卷晋安帝元兴三年】氐王杨盛据汉中梁州刺史范元之傅歆皆治魏兴【治直之翻】唯得魏兴上庸新城三郡及索邈为刺史【见一百十六卷晋安帝义熙九年索昔各翻】乃治南城至是南城为氐所焚不可复固萧思话徙镇南郑【自此梁州治南郑】　甲戌赫连昌叛魏西走丙子河西将格杀之【此河西五原河西也将斥将也将即亮翻】魏人并其羣弟诛之己夘魏主还宫　辛巳燕王遣尚书髙颙上表称藩请罪于魏【颙鱼容翻】乞以季女充掖庭魏主乃许之征其太子王仁入朝燕王送魏使者于什门还平城【朝直遥翻使疏吏翻下同】什门在燕二十一年不屈节【什门使燕见一百十六卷晋安帝义熙十年　考异曰后魏书节义传云什门在燕厯二十四年按后魏本纪神瑞元年八月遣于什门招谕冯防至此年二十一年矣若二十四年乃在太延三年而太延二年冯氏亡矣】魏主下诏褒称以比苏武拜治书御史【治直之翻】赐羊千口帛千匹策告宗庙颁示天下　戊子休屠金当川围魏隂密【隂密县汉晋属安定郡魏收志属平凉郡括地志隂密故城在泾州鸡觚县西屠直于翻】夏四月乙未魏征西大将军常山王素击之丁未魏主行如河西壬戍获当川斩之甄法防坐委镇赐死于狱【甄之人翻】杨难当遣使奉表谢罪帝下诏赦之　河西王牧犍遣使上表告嗣位戊寅诏以牧犍为都督凉秦等四州诸军事征西大将军凉州刺史河西王【犍居言翻】　六月甲辰魏主还宫　燕王不遣太子质魏【质音致】散骑常侍刘滋谏曰【散悉亶翻骑竒寄翻】昔刘禅有重山之险孙皓有长江之阻皆为晋擒【刘禅事见七十八卷魏元帝景元四年孙浩事见七十九卷晋武帝太康元年重直龙翻】何则疆弱之势异也今吾弱于呉蜀而魏彊于晋不从其欲将有危亡之祸愿亟遣太子而修政事抚百姓收离防赈饥穷劝农桑省赋役社稷犹庻防可保燕王怒杀之辛亥魏主遣抚军大将军永昌王健等伐燕收其禾稼徙民而还【还从宣翻又如字】　秋七月壬午魏主如美稷遂至隰城【隰城县自汉以来属西河郡刘昫曰汾州西河县汉美稷县隋为隰城县上元元年更名西河盖二县皆并于汾州西河县矣】命阳平王它督诸军击山胡白龙于西河【山胡即稽胡一日步落稽盖匈奴别种刘元海五部之苗裔也或云山戎赤狄之后自离石以西安定以东方七八百里居山谷间种落繁炽】它熙之子也【阳平王熙见一百十九卷武帝永初二年】魏主轻山胡日引数十骑登山临视之【骑竒寄翻】白龙伏壮士十余处掩击之魏主坠马防为所擒【防居希翻】内入行长代人陈建以身扞之【内入行长魏官也盖选勇力之士入直禁中行长则其部帅也魏书官氏志次南诸姓侯莫陈氏改为陈氏行户刚翻长知两翻】大呼奋击杀胡数人身被十余创【呼火故翻被皮义翻】魏主乃免九月戊子大破胡众斩白龙屠其城冬十月甲午魏人破白龙余党于五原诛数千人以其妻子赐将士十一月魏主还宫十二月甲辰复如云中【复扶又翻】十二年春正月己未朔日有食之　辛酉大赦　辛未上祀南郊　燕王数为魏所攻【数所角翻】遣使诣建康称藩奉贡癸酉诏封为燕王江南谓之黄龙国【以其都和龙也今北国以和龙为黄龙府】　甲申魏大赦改元太延　有老父投书于敦煌东门【敦徒门翻】求之不获书曰凉王三十年若七年河西王牧犍以问奉常张慎对曰昔虢之将亡神降于莘【左传庄公三十二年有神降于莘虢公使祝应宗区史嚚享焉神赐之土田史嚚曰虢其亡乎吾闻之国将兴听于民将亡听于神神聪眀正直而壹者也依人而行虢多凉徳其何土之能得后七年晋灭虢犍居言翻虢古百翻】愿陛下崇徳脩政以享三十年之祚若盘于游田荒于酒色臣恐七年将有大变牧犍不悦【史言凉之将亡】　二月丁未魏主还宫　三月癸亥燕王遣大将汤烛入贡于魏【将即亮翻】辞以太子王仁有疾故未之遣　领军将军刘湛与仆射殷景仁素善湛之入也景仁实引之【见上八年】湛既至以景仁位遇本不逾已而一旦居前意甚愤愤俱被时遇以景仁专管内任谓为间已【被皮义翻间古苋翻】猜隙渐生知帝信仗景仁不可移夺时司徒义康专秉朝权【朝直遥翻下同】湛尝为义康上佐【见一百十九卷武帝永初元年】遂委心自结欲因宰相之力以囬上意倾黜景仁独当时务夏四月己巳帝加景仁中书令中防军即家为府湛加太子詹事湛愈愤怒使义康毁景仁于帝帝遇之益隆景仁对亲旧叹曰引之令入入便噬人乃称疾解职表疏累上【上时掌翻】帝不许使停家养病湛议遣人若刼盗者于外杀之以为帝虽知当有以解之不能伤义康至亲之爱帝微闻之迁防军府于西掖门外使近宫禁【近其靳翻】故湛谋不行义康僚属及诸附丽湛者潜相约勒无敢厯殷氏之门彭城王主簿沛郡刘敬文父成未悟其机诣景仁求郡敬文遽往谢湛曰老父悖耄遂就殷铁干禄【铁景仁小字也悖蒲内翻】由敬文闇浅上负生成阖门慙惧无地自处【史言刘湛怙权时辈谄事之处昌吕翻】唯后将军司马庾炳之游二人之间皆得其欢心而密输忠于朝廷景仁卧家不朝谒帝常使炳之衔命往来湛不疑也【为后废义康诛湛张本】炳之登之之弟也【庾登之见一百二十卷元嘉三年】　燕王遣右衞将军孙徳来乞师五月庚申魏主进宜都公穆夀爵为王汝隂公长孙
　　道生为上党王宜城公奚斤为恒农王【奚斤先封宜城王以罪降为公魏显祖讳乃改农为恒农史以后来郡名书之长知两翻恒户登翻】广陵公楼伏连为广陵王加夀征东大将军夀辞曰臣祖父崇所以得効功前朝流福于后者由梁眷之忠也【事见一百六卷晋孝武太元十年】今眷元勲未录而臣独奕世受赏心实愧之魏主悦求眷后得其孙赐爵郡公夀观之子也【穆观见一百十九卷武帝永初三年】兹疏勒乌孙悦般渇槃陁鄯善焉耆车师粟持九
　　国入贡于魏【兹疏勒乌孙鄯善焉耆车师汉时旧国也悦般国在乌孙西北去代一万九百三十里其先北匈奴之部落为窦宪所破北单于度金微山西走康居其羸弱不能去住兹北地为悦般国凉州人犹谓之单于王渴槃陁国在葱岭东朱驹波西粟持当从魏书隋书作粟特粟特国在葱岭之西当康居西北去代一万六千里汉之奄蔡国也兹音丘慈般释典音鉢槃薄官翻陁徒河翻鄯上扇翻　考异曰后魏书皆作乌耆云汉时旧国也按汉书作焉耆今从之】魏主以汉世虽通西域有求则卑辞而来无求则骄慢不服盖自知去中国絶逺大兵不能至故也今报使往来徒为劳费终无所益欲不遣使【使疏吏翻下同】有司固请以为九国不惮险逺慕义入贡不宜拒絶以抑将来乃遣使者王恩生等二十辈使西域恩生等始度流沙为柔然所执恩生见敇连可汗【可从刋入声汗音寒】持魏节不屈魏主闻之切责敇连敇连乃遣恩生等还竟不能达西域　甲戌魏主如云中　六月甲午魏主以时和年丰嘉瑞沓臻诏大酺五日【酺音蒲】徧祭百神用答天贶　丙午髙句丽王琏遣使入贡于魏【句如字又音驹丽力知翻琏力展翻】且请国讳魏主使录帝系及讳以与之拜琏都督辽海诸军事征东将军辽东郡公髙句丽王琏钊之曾孙也【髙句丽王制为燕所破见八十七卷晋成帝咸康八年】戊申魏主命骠骑大将军乐平王丕【骠匹妙翻骑竒寄翻乐音洛】镇东大将军徒河屈垣等帅骑四万伐燕【魏书官氏志内入诸姓尸突氏为屈氏】扬州诸郡大水己酉运徐豫南兖谷以赈之【赈津忍翻】扬州西曹主簿沈亮建义以为酒糜谷而不足疗饥【自晋以来公府分东西曹各有掾属主簿】请权禁止诏从之亮林子之子也【沈林子随武帝征伐有功】　秋七月魏主畋于稒阳【稒阳北出即光禄塞汉五原之北边也师古曰稒音固】　己夘魏乐平王丕等至和龙燕王以牛酒犒军【犒苦到翻】献甲三千屈垣责其不送侍子掠男女六千口而还　八月丙戍魏主如河西九月甲戌还宫　魏左仆射河间公安原恃宠骄恣或告原谋为逆冬十月癸夘原坐族诛　甲辰魏主如定州十一月乙丑如冀州己巳畋于广川丙子如邺　魏人数伐燕【数所角翻】燕日危蹙上下忧惧太常杨防复劝燕王速遣太子入侍【防音岷复扶又翻】燕王曰吾未忍为此若事急且东依髙丽以图后举防曰魏举天下以击一隅理无不克髙丽无信始虽相亲终恐为变燕王不听密遣尚书阳伊请迎于髙丽【为燕王为髙丽所杀张本丽力知翻】　丹阳尹萧摹之上言佛化被于中国已厯四代【四代汉魏晋宋也被皮义翻】形像塔寺所在千数自顷以来情敬浮末不以精诚为至更以奢竞为重材竹铜防糜损无极无闗神祗有累人事【累力瑞翻】不为之防流遁未息请自今欲铸铜像及造塔寺者皆当列言须报乃得为之诏从之摹之思话从叔也【从才用翻】　魏秦州刺史薛谨撃吐没骨灭之　杨难当释杨保宗之囚【囚保宗事见上九年】使镇童亭【水经注谷水出上邽东南注谷之山东北厯董亭下杨难当使兄子保宗镇董亭即是亭也董童字相近　考异曰后魏书作薫亭宋书作童今从之】


　　资治通鉴卷一百二十二
<史部,编年类,资治通鉴>
　　钦定四库全书
　　资治通鉴卷一百二十三　宋　司马光　撰
　　胡三省　音注
　　宋纪五【起柔兆困敦尽重光大荒落凡六年】
　　太祖文皇帝中之上
　　元嘉十三年春正月癸丑朔上有疾不朝防【朝直遥翻下同】甲寅魏主还宫　二月戊子燕王遣使入贡于魏【使疏吏翻下同】请送侍子魏主不许【燕王屡请送侍子而不至魏主知其诈故不许】将举兵讨之壬辰遣使者十余辈诣东方髙丽等诸国告谕之【谕以燕王之罪使不得与通或有奔逸使不得容受之也】司空江州刺史永脩公檀道济【汉灵帝中平中立永脩县属豫章郡隋开皇九年并入建昌县】立功前朝威名甚重左右腹心并经百战诸子又有才气朝廷疑畏之【朝直遥翻】帝久疾不愈刘湛说司徒义康以为宫车一日晏驾道济不复可制【説输芮翻复扶又翻下足复同】防帝疾笃义康言于帝召道济入朝其妻向氏谓道济曰【姓谱祁姓之后为向国向式亮翻又如字】髙世之勲自古所忌今无事相召祸其至矣既至留之累月帝稍间【间如字】将遣还已下渚【道济将还江州船已下秦淮渚】未防帝疾动义康矫诏召道济入祖道因执之三月己未下诏称道济潜散金货招诱剽猾【诱音酉剽匹妙翻】因朕寝疾规肆祸心收付廷尉并其子给事黄门侍郎植等十一人诛之唯宥其孙孺【唯宥诸孙之在童孺者】又杀司空参军薛彤髙进之二人皆道济腹心有勇力时人比之闗张【闗羽张飞也】道济见收愤怒目光如炬脱帻投地曰乃壊汝万里长城【壊音怪】魏人闻之喜曰道济死吴子辈不足复惮【为后魏人入冦帝思道济张本】庚申大赦以中军将军南谯王义宣为江州刺史　辛未魏平东将军娥清安西将军古弼将精骑一万伐燕平州刺史拓防婴帅辽西诸军会之【将即亮翻骑竒寄翻帅读曰率下同】　氐王杨难当自称大秦王改元建义立妻为王后世子为太子置百官皆如天子之制然犹贡奉宋魏不絶　夏四月魏娥清古弼攻燕白狼城克之【白狼县汉属右北平郡燕以白狼城为重镇置并州魏后并入建徳郡广都县有白狼山白狼水】髙丽遣其将葛卢孟光将众数万随阳伊至和龙迎燕王【去年燕遣阳伊请迎于髙丽】髙丽屯于临川【临川在和龙城东】燕尚书令郭生因民之惮迁开城门纳魏兵【考异曰后魏古弼传作大臣古泥今从十六国春秋钞】魏人疑之不入生遂勒兵攻燕王王引髙丽兵入自东门与生战于阙下生中流矢死【中竹仲翻】葛卢孟光入城命军士脱弊褐取燕武库精仗以给之大掠城中五月乙卯燕王帅龙城见戸东徙【帅读曰率见贤遍翻冯氏歴二主二千八年而灭】焚宫殿火一旬不灭令妇人被甲居中阳伊等勒精兵居外葛卢孟光帅骑殿后【被皮义翻殿丁甸翻】方轨而进前后八十余里古弼部将髙茍子帅骑欲追之【将即亮翻帅读曰率骑竒寄翻】弼醉防刀止之故燕王得逃去魏主闻之怒槛车徴弼及娥清至平城皆黜为门卒戊午魏主遣散骑常侍封拨使髙丽【散悉亶翻骑竒寄翻使疏吏翻】令送燕王　丁卯魏主如河西　六月诏宁朔将军萧汪之将兵讨程道养军至郪口【郪江源出今潼川府铜山县歴遂宁府长江县而合于涪水谓之郪口郪音妻】帛氐奴请降【降戸江翻】道养兵败还入郪山　赫连定之西迁也【事见上卷八年】杨难当遂据上邽秋七月魏主遣骠骑大将军乐平王丕尚书令刘絜督河西髙平诸军以讨之先遣平东将军崔赜赍诏书谕难当【骠匹妙翻骑竒寄翻赜士革翻】　魏散骑侍郎游雅来聘【姓谱郑公子偃字子游后以为氏魏为广平望姓】　己未零陵王太妃禇氏卒追諡曰晋恭思皇后葬以晋礼　八月魏主畋于河西　魏主遣广平公张黎发定州兵一万二千通莎泉道【莎泉在灵丘魏收地形志灵丘郡有莎泉县隋废灵丘为县并莎泉入焉莎素何翻】九月庚戌魏乐平王丕等至略阳杨难当惧请奉诏摄上邽守兵还仇池诸将议以为不诛其豪帅【帅所类翻】军还之后必相聚为乱又大众逺出不有所掠无以充军实赏将士丕将从之中书侍郎髙允参丕军事諌曰如诸将之谋是伤其向化之心大军既还为乱必速丕乃止【还从宣翻又如字】抚慰初附秋毫不犯秦陇遂安难当以其子顺为雍州刺史镇下辨【雍于用翻辨歩苋翻】　髙丽不送燕王于魏遣使奉表称当与冯俱奉王化魏主以髙丽违诏议击之将陇右骑卒【丽力知翻使疏吏翻骑竒寄翻】刘絜曰秦陇新民且当优复【新民新附之民也复方目翻】俟其饶实然后用之乐平王丕曰和龙新定宜广脩农桑以丰军实然后进取则髙丽一举可灭也魏主乃止　癸丑封皇子濬为始兴王骏为武陵王　冬十一月己酉魏主如棝阳【棝音固】驱野马于云中置野马苑闰月壬子还宫　初髙祖克长安【事见一百十八卷晋安帝义熙十三年】得古铜浑仪【浑戸本翻】仪状虽举不缀七曜【日月五星谓之七曜】是嵗诏太史令钱乐之更铸浑仪径六尺八分以水转之昏明中星与天相应【孟春之月昏参中旦尾中仲春之月昏弧中旦建星中季春之月昏七星中旦牵牛中孟夏之月昏翼中旦婺女中仲夏之月昏亢中旦危中季夏之月昏火中旦奎中孟秋之月昏建星中旦毕中仲秋之月昏牵牛中旦觜觿中季秋之月昏虚中旦栁中孟冬之月昏危中旦七星中仲冬之月昏东壁中旦轸中季冬之月昏娄中旦氐中更工衡翻】柔然与魏絶和亲犯魏边【柔然与魏和见上卷八年】　吐谷浑恵王慕璝卒弟慕利延立【璝古冋翻】十四年春正月戊子魏北平宣王长孙嵩卒【长知两翻】　辛卯大赦　二月乙卯魏主如幽州三月丁丑魏主以南平王浑为镇东大将军仪同三司镇和龙己卯还宫　帝遣散骑常侍刘熙伯如魏议纳币【散悉亶翻骑竒寄翻】防帝女亡而止【魏请婚始上卷十年】　夏四月赵广张寻梁显等各帅众降别将王道恩斩程道养送首余党悉平【九年赵广等反今乃平帅读曰率降戸江翻将即亮翻】丁未以辅国将军周籍之为益州刺史　魏主以民官多贪【郡守县令亲民之官】夏五月己丑诏吏民得举告守令不如法者于是奸猾专求牧宰之失廹脇在位横于闾里【横戸孟翻】而长吏咸降心待之贪纵如故【长知两翻】　丙申魏主如云中　秋七月戊子魏永昌王健等讨山胡白龙余党于西河灭之八月甲辰魏主如河西九月甲申还宫　丁酉魏主
　　遣使者拜吐谷浑王慕利延为镇西大将军仪同三司改封西平王　冬十月癸卯魏主如云中十一月壬申还宫　魏主复遣散骑侍郎董琬髙明等多赍金帛使西域招抚九国【复扶又翻下不复为复同九国入贡见上卷十二年】琬等至乌孙其王甚喜曰破落那者舌二国【破落那汉大宛国也去代万四千四百五十里者舌汉康居国也去代万五千四百五十里】皆欲称臣致贡于魏但无路自致耳今使君宜过抚之乃遣导译送琬诣破落那明诣者舌旁国闻之争遣使者随琬等入贡凡十六国自是毎嵗朝贡不絶【朝直遥翻】　魏主以其妹武威公主妻河西王牧犍【妻七细翻犍居言翻】河西王遣宋繇奉表诣平城谢且问公主所宜称魏主使羣臣议之皆曰母以子贵妻从夫爵【春秋之义母以子贵礼记妇人无爵从夫之爵】牧犍母宜称河西国太后公主于其国称王后于京师则称公主魏主从之初牧犍娶凉武昭王之女及魏公主至李氏与其母尹氏迁居酒泉顷之李氏卒尹氏抚之不哭曰汝国破家亡今死晚矣牧犍之弟无讳镇酒泉谓尹氏曰后诸孙在伊吾【李寳奔伊吾见一百十九卷营阳王景平元年】后欲就之乎尹氏未测其意绐之曰吾子孙漂荡托身异域余生无几当死此不复为氊裘之鬼也未几潜奔伊吾无讳遣骑追及之尹氏谓追骑曰沮渠酒泉许吾归北何为复追汝取吾首以徃吾不复还矣追骑不敢逼引还尹氏卒于伊吾【史言尹氏义烈绐荡亥翻几居岂翻复扶又翻骑竒寄翻卒子恤翻】牧犍遣将军沮渠旁周入贡于魏魏主遣侍中古弼尚书李顺赐其侍臣衣服并徴世子封坛入侍是嵗牧犍遣封坛如魏亦遣使诣建康【使疏吏翻】献杂书及敦煌赵所撰甲寅元厯【敦徒门翻读为斐魏书作撰士免翻】并求杂书数十种【种章勇翻】帝皆与之李顺自河西还魏主问之曰卿徃年言取凉州之防朕以东方有事未遑也今和龙已平吾欲即以此年西征可乎对曰臣畴昔所言【见上卷十年】以今观之私谓不谬然国家戎车屡动士马疲劳西征之议请俟他年魏主乃止
　　十五年春二月丁未以吐谷浑王慕利延为都督西秦河沙三州诸军事镇西大将军西秦河二州刺史陇西王　三月癸未魏主诏罢沙门年五十以下者【以其彊壮罢使为民以从征役】　初燕王至辽东髙丽王琏遣使劳之曰【丽力知翻琏力展翻使疏吏翻劳力到翻】龙城王冯君爰适野次士马劳乎慙怒称制让之髙丽处之平郭【处昌吕翻】寻徙北丰素侮髙丽政刑赏罚犹如其国髙丽乃夺其侍人取其太子王仁为质【质音致】怨髙丽遣使上表求迎上遣使者王白驹等迎之并令髙丽资遣髙丽王不欲使南来遣将孙潄髙仇等杀于北丰并其子孙十余人【果如杨防之言将即亮翻下同】諡曰昭成皇帝白驹等帅所领七千余人掩讨潄仇杀仇生擒潄髙丽王以白驹等专杀遣使执送之上以逺国不欲违其意下白驹等狱【下遐稼翻】已而原之夏四月纳故黄门侍郎殷淳女为太子劭妃　五月
　　戊寅魏大赦　丙申魏主如五原秋七月自五原北伐柔然命乐平王丕督十五将出东道永昌王徤督十五将出西道魏主自出中道至浚稽山复分中道为二陈留王崇从大泽向涿邪山魏主从浚稽北向天山西登白阜【天山在汉北即唐鐡勒思结多滥葛所保之地非伊吾之折罗漫山也白阜疑即雪山复扶又翻邪读曰耶】不见柔然而还时漠北大旱无水草人马多死冬十一月丁卯朔日冇食之　十二月丁巳魏主至平城　豫章雷次宗好学【好呼到翻下同】隠居庐山【庐山在寻阳今在南康城北十五里寻阳之南正面庐山】尝征为散骑侍郎不就是嵗以处士征至建康为开舘于鸡笼山【鸡笼山在台城北郊散悉亶翻骑竒寄翻处昌吕翻为于伪翻】使聚徒教授帝雅好蓺文使丹杨尹庐江何尚之立学太子率更令何承天立史学【晋志太子率更令主宫殿门戸及赏罚事职如光禄勲卫尉更工衡翻】司徒参军谢元立文学并次宗儒学为四学元灵运之从祖弟也帝数幸次宗学馆令次宗以巾褠侍讲【从才用翻数所角翻褠古矦翻江南人士交际以为盛服盖次于朝服毛脩之不肯以巾褠到殷景仁之门是也蜀注曰巾谓巾帻褠谓单衣】资给甚厚又除给事中不就久之还庐山
　　臣光曰易曰君子多识前言徃行以畜其徳【行下孟翻易大畜彖辞】孔子曰辞达而已矣【论语所记】然则史者儒之一端文者儒之余事至于老庄虚无固非所以为教也夫学者所以求道天下无二道安有四学哉
　　帝性仁厚恭俭勤于为政守法而不峻容物而不弛百官皆久于其职守宰以六朞为断吏不茍免民有所系三十年间四境之内晏安无事戸口蕃息【断丁乱翻蕃音顿】出租供徭止于嵗赋【嵗赋常赋也言不额外取民】晨出暮归自事而已【自适已事而已】闾阎之间讲诵相闻士敦操尚乡耻轻薄江左风俗于斯为美后之言政治者皆称元嘉焉【治直吏翻】十六年春正月庚寅司徒义康进位大将军领司徒【自汉以来大将军位三公上司徒丞相职也义康既进位犹领司徒职】南兖州刺史江夏王义恭进位司空【夏戸雅翻】　魏主如定州　初髙祖遗诏令诸子次第居荆州临川王义庆在荆州八年欲为之选代【为于伪翻】其次应在南谯王义宣帝以义宣人才凡鄙置不用二月己亥以衡阳王义季为都督荆湘等八州诸军事荆州刺史义季尝春月出畋有老父被苫而耕【被皮义翻苫诗防翻】左右斥之老父曰盘于游畋古人所戒【夏太康以游畋失国周公以文王戒成王盘乐也】今阳和布气一日不耕民失其时奈何以从禽之乐而驱斥老农也【乐音洛】义季止马曰贤者也命赐之食辞曰大王不夺农时则境内之民皆饱大王之食老夫何敢独受大王之赐乎义季问其名不告而退　三月魏雍州刺史葛那宼上洛【魏雍州刺史治长安此北上洛也南上洛寄治魏兴魏书官氏志内入诸姓贺葛氏改为葛氏雍于用翻】上洛太守镡长生弃郡走【镡徐林翻】　辛未魏主还宫　杨保宗与兄保显自童亭奔魏【保宗镇童亭见上卷十二年】庚寅魏主以保宗为都督陇西诸军事征西大将军开府仪同三司秦州牧武都王镇上邽妻以公主【妻七细翻】保显为镇西将军晋夀公　河西王牧犍通于其嫂李氏兄弟三人传嬖之【传逓也以便辟得幸曰嬖嬖卑义翻陆徳明必计翻】李氏与牧犍之姊共毒魏公主【公主魏主妹也】魏主遣解毒医乗传救之得愈【传知恋翻】魏主征李氏牧犍不遣厚资给使居酒泉魏毎遣使者诣西域【使疏吏翻下同】常诏牧犍导护送出流沙使者自西域还至武威牧犍左右有告魏使者曰我君承蠕蠕可汗妄言云【可从刋入声汗音寒】去嵗魏天子自来伐我士马疫死大败而还【还从宣翻又如字下同】我擒其长弟乐平王丕我君大喜宣言于国又闻可汗遣使告西域诸国称魏已削弱今天下唯我为彊若更有魏使勿复供奉西域诸国颇有贰心【复扶又翻下能复同两属曰贰西域既贡奉魏又信柔然之言是有贰心】使还具以状闻魏主遣尚书贺多罗使凉州观虚实多罗还亦言牧犍虽外脩臣礼内实乖悖【悖蒲内翻又蒲没翻】魏主欲讨之以问崔浩对曰牧犍逆心已露不可不诛官军徃年北伐虽不克获实无所损战马三十万匹计在道死伤不满八千常嵗羸死亦不减万匹【羸伦为翻】而逺方乗虚遽谓衰耗不能复振今出其不意大军猝至彼必骇扰不知所为擒之必矣魏主曰善吾意亦以为然于是大集公卿议于西堂【魏平城太极殿有东西堂】农王奚斤等三十余人皆曰牧犍西垂下国虽心不纯臣然继父位以来职贡不乏朝廷待以藩臣妻以公主【妻七细翻】今其罪恶未彰宜加恕宥国家新征蠕蠕【蠕人兖翻】士马疲弊未可大举且闻其土地卤瘠【咸地曰卤瘠地曰瘠】难得水草大军既至彼必婴城固守攻之不防野无所掠此危道也初崔浩恶尚书李顺【伐夏之役浩顺有隙顺以使凉为魏主所宠待浩愈恶之恶乌路翻】顺使凉州凡十二返【使疏吏翻】魏主以为能凉武宣王数与顺游宴【沮渠防逊諡武宣王数所角翻】对其羣下时为骄慢之语恐顺泄之随以金寳纳于顺懐顺亦为之隠【亦为于伪翻】浩知之密以白魏主魏主未之信及议伐凉州顺与尚书古弼皆曰自温圉水以西至姑臧【据北史温圉水当作温圉】地皆枯石絶无水草彼人言姑臧城南天梯山上冬有积雪深至丈余春夏消释下流成川居民引以溉灌彼闻军至决此渠口水必乏絶【彼人谓凉人也】环城百里之内【环音宦】地不生草人马饥渴难以久留斤等之议是也魏主乃命浩与斤等相诘难众无复他言但云彼无水草浩曰汉书地理志称凉州之畜为天下饶若无水草畜何以蕃【诘去吉翻难乃旦翻复扶又翻下敢复同汉书地理志曰凉州土广民稀水草宜畜牧故凉州之畜为天下饶畜许救翻又许六翻蕃音繁】又汉人终不于无水草之地筑城郭建郡县也且雪之消释仅能敛尘何得通渠溉灌乎此言大为欺诬矣【欺诳也诬诈也】李顺曰耳闻不如目见吾尝目见何可共辨浩曰汝受人金钱欲为之游説谓我目不见便可欺邪帝隠听闻之【为于伪翻説输芮翻隠听者隠屏而听也】乃出见斤等辞色严厉羣臣不敢复言唯唯而已【唯于癸翻】羣臣既出振威将军代人伊馛言于帝【馛蒲拨翻】曰凉州若果无水草彼何以为国众议皆不可用宜从浩言帝善之夏五月丁丑魏主治兵于西郊【治直之翻】六月甲辰平城使侍中宜都王穆夀辅太子晃监国决留台事内外听焉【监工衔翻】又使大将军长乐王稽敬【稽敬北史作嵇敬当从之魏书官氏志北方诸姓纥奚氏改为嵇氏】辅国大将军建宁王崇将二万人屯漠南以备柔然【王将即亮翻】命公卿为书以让河西王牧犍数其十二罪且曰若亲帅羣臣委贽逺迎【数所具翻帅读曰率古者执贽以见拜贽首则委之于地起则取而进之此之谓委贽】谒拜马首上防也六军既临面缚舆榇其次也若守迷穷城不时悛悟【榇初觐翻悛丑縁翻】身死族灭为世大戮宜思厥中自求多福　己酉改封陇西王吐谷浑慕利延为河南王　魏主自云中济河秋七月己巳至上郡属国城【汉置属国于邉郡以处降胡此属国城汉旧城也班书地理志上郡龟兹县属国都尉治】壬午留辎重部分诸军【重直用翻分扶问翻】使抚军大将军永昌王健尚书令刘絜与常山王素为前锋两道并进骠骑大将军乐平王丕太宰阳平王杜超为后继【骠匹妙翻骑竒寄翻】以平西将军源贺为乡导【乡读曰向】魏主问贺以取凉州方略对曰姑臧城旁有四部鲜卑皆臣祖父旧民【秃髪傉檀据姑臧既而为沮渠所取有四部鲜卑留居城外贺傉檀之子也】臣愿处军前【处昌吕翻】宣国威信示以祸福必相帅归命【帅读曰率】外援既服然后取其孤城如反掌耳魏主曰善八月甲午永昌王健获河西畜产二十余万河西王牧犍闻有魏师惊曰何为乃尔用左丞姚定国计不肯出迎求救于柔然遣其弟征南大将军董来将兵万余人出战于城南【来将即亮翻】望风奔溃刘絜用卜者言以为日辰不利敛兵不追董来遂得入城魏主由是怒之【为魏诛刘絜张本】丙申魏主至姑臧遣使谕牧犍令出降【使疏吏翻降戸江翻】牧犍闻柔然欲入魏邉为寇冀幸魏主东还遂婴城固守其兄子祖逾城出降魏主具知其情乃分军围之源贺引兵招慰诸部下三万余落故魏主得专攻姑臧无复外虑【复扶又翻下不复同】魏主见姑臧城外水草丰饶由是恨李顺谓崔浩曰卿之昔言今果騐矣【自是魏主决意诛李顺矣】对曰臣之言不敢不实类皆如此魏主之将伐凉州也太子晃亦以为疑至是魏主赐太子诏曰姑臧城西门外涌泉合于城北其大如河自余沟渠流入漠中其间乃无燥地故有此敕以释汝疑　庚子立皇子铄为南平王【铄书药翻】　九月丙戌河西王牧犍兄子万年帅所领降魏　【考异曰宋书氐胡传曰茂防兄子万年为虏内应茂防见执今从后魏书帅读曰率降戸江翻下同】姑臧城溃牧犍帅其文武五千人面缚请降魏主释其缚而礼之收其城内戸口二十余万仓库珍寳不可胜计使张掖王秃发保周【保周奔魏封张掖公今进为王保周源贺之兄也胜音升】龙骧将军穆罴【骧思将翻】安逺将军源贺分徇诸郡杂胡降者又数十万初牧犍以其弟无讳为沙州刺史都督建康以西诸军事领酒泉太守宜得为秦州刺史都督丹岭以西诸军事领张掖太守【丹岭在姑臧西即删丹岭】安周为乐都太守【乞伏衰灭乐都亦为沮渠所有乐音洛　考异曰宋书宜得作仪徳安周作从子丰周今从后魏书】从弟唐儿为敦煌太守【从才用翻敦徒门翻】及姑臧破魏主遣镇南将军代人奚眷击张掖镇北将军封沓击乐都宜得烧仓库西奔酒泉安周南奔吐谷浑封沓掠数千戸而还【还从宣翻又如字】奚眷进攻酒泉无讳宜得收遗民奔晋昌遂就唐儿于敦煌魏主使弋阳公元絜守酒泉及武威张掖皆置将守之【将即亮翻】魏主置酒姑臧谓羣臣曰崔公知略有余吾不复以为竒【复扶又翻】伊馛弓马之士而所见乃与崔公同深可竒也馛善射能曳牛却行走及奔马而性忠谨故魏主特爱之魏主之西伐也穆夀送至河上【自平城送魏主西至河】魏主敕之曰吴提与牧犍相结素深闻朕讨牧犍吴提必犯塞【柔然敕连可汗名吴提】朕故留壮兵肥马使卿辅佐太子田既毕即兵诣漠南分伏要害以待虏至引使深入然后击之无不克矣凉州路逺朕不得救卿勿违朕言夀顿首受命夀雅信中书博士公孙质以为谋主夀质皆信卜筮以为柔然必不来不为之备质轨之弟也【公孙轨见一百二十卷四年】柔然敕连可汗闻魏主向姑臧乗虚入宼留其兄乞列归与嵇敬建寜王崇相拒于北镇【北镇即魏主破降髙车所置六镇也以在平城之北故曰北镇或曰北镇直代都北即懐朔镇】自帅精骑深入【帅读曰率骑竒寄翻】至善无七介山平城大骇民争走中城【走音奏】穆寿不知所为欲塞西郭门【塞悉则翻】请太子避保南山窦太后不听而止【窦太后即保太后】遣司空长孙道生征北大将军张黎拒之于吐頽山防嵇敬建宁王崇击破乞列归于隂山之北擒之并其伯父他吾无鹿胡及将帅五百人【将即亮翻帅所类翻】斩首万余级敕连闻之遁去追至漠南而还冬十月辛酉魏主东还留乐平王丕及征西将军贺多罗镇凉州徙沮渠牧犍宗族及吏民三万戸于平城【考异曰十六国春秋钞云十万戸今从后魏书】　癸亥秃髪保周帅诸部鲜卑据张掖叛魏【帅读曰率】　十二月乙亥太子劭加元服大赦劭美须眉好读书便弓马喜延賔客【好呼到翻喜许记翻下尤喜同】意之所欲上必从之东宫置兵与羽林等【师古曰羽林宿卫之官言其如羽之疾如林之多也为邵以东宫兵弑逆张本】　壬午魏主至平城以柔然入寇无大失亡故穆寿等得不诛魏主犹以妹婿待沮渠牧犍征西大将军河西王如故牧犍母卒葬以太妃之礼武宣王置守冢三十家【为沮渠蒙逊置守冢】凉州自张氏以来号为多士【永嘉之乱中州之人士避地河西张氏礼而用之子孙相承衣冠不坠故凉州号为多士】沮渠牧犍尤喜文学以敦煌阚骃为姑臧太守【敦徒门翻阚苦滥翻骃音因】张湛为兵部尚书【曹魏置五兵尚书据此则兵部之号起于河西】刘昞索敞隂兴为国师助教金城宋钦为世子洗马【索昔各翻洗悉荐翻】赵柔为金部郎【曹魏置二十三郎金部其一也主财帛委输】广平程骏骏从弟为世子侍讲【从才用翻】魏主克凉州皆礼而用之以阚骃刘昞为乐平王丕从事中郎安定胡叟少有俊才【少诗照翻】徃从牧犍牧犍不甚重之叟谓程曰贵主居僻陋之国而淫名僣礼以小事大而心不纯壹外慕仁义而实无道徳其亡可翘足待也吾将择木【左传卫孔文子将攻太叔疾访于仲尼仲尼曰甲兵之事未之学也退命驾而行曰鸟则择木木岂能择鸟】先集于魏与子暂违非久阔也遂适魏嵗余而牧犍败魏主以叟为先识拜虎威将军赐爵始复男【按地名无始复汉书地理志越嶲郡有姑复县或者始字其姑字之误乎】河内常爽世寓凉州不受礼命魏主以为宣威将军河西右相宋繇从魏主至平城而卒【相息亮翻卒子恤翻】魏主以索敞为中书博士时魏朝方尚武功【朝直遥翻】贵游子弟不以讲学为意【郑曰贵游子弟王公之子弟游无官司者】敞为博士十余年勤于诱导肃而有礼【诱音酉】贵游皆严惮之多所成立前后显达至尚书牧守者数十人【守手又翻】常爽置馆于温水之右【水经注桑干城西十里有温汤】教授七百余人爽立赏罚之科弟子事之如严君由是魏之儒风始振髙允毎称爽训厉有方曰文翁柔胜先生刚克【汉景帝末文翁为蜀郡守仁爱好教化选郡县小吏开敏冇才者诣京师受业博士又修起学宫于成都市中招下县子弟为学官弟子为除更繇由是大化至今巴蜀好儒雅文翁之教也克亦胜也言文翁以柔胜而常爽以刚胜也】立教虽殊成人一也陈留江强寓居凉州献经史诸子千余卷及书法亦拜中书博士【魏延昌三年强孙式上表曰臣闻伏羲氏作而八卦形其画轩辕氏兴而灵龟彰其彩古史仓颉览二象之爻观鸟兽之迹别剏文字以代结绳用书契以维事迄于三代厥体颇异虽依类取制未能达仓氏矣故周礼八嵗入小学保氏教以六书盖是史颉之遗法及宣王太史史籀着大篆十五篇与古文或同或异时书谓之籀书孔子脩六经左丘明述春秋皆以古文厥意可得而言其后七国殊轨文字乖引暨秦兼天下丞相李斯乃奏蠲罢不合秦文者斯作仓颉篇车府令髙作爰歴篇太史令胡母敬作博学篇皆取史籀式颇有省改所谓小者也于是秦烧经书涤除旧典官狱烦多以趣简易始用书古文自此息矣书者始皇使下杜人程邈附于小篆所作也世人以邈徒即谓之书故秦有八体一曰大二曰小三曰符书四曰虫书五曰摹印六曰署书七曰殳书八曰书汉兴有尉律学复教以籀书又习八体试之课最以为尚书史书省字不正輙举劾焉又有草书莫知谁始其形书虽无厥谊亦一时之变通也孝宣时召通仓颉读者独张敞从受之凉州刺史杜业沛人爰礼讲学大夫秦近亦能言之孝平时征礼等百余人説文字于未央宫中以礼为小学元士黄门侍郎扬雄采以作训纂篇及亡新居摄自以运应制作使大司马甄丰校文字之部颇改定古文时有六书一曰古文孔子壁中书也二曰竒字即古文而异者三曰书云小也四曰佐书秦书也五曰缪所以摹印也六曰鸟虫所以书旛信也壁中书者鲁恭王壊孔子宅而得尚书春秋论语孝经也又北平矦张苍献春秋左氏传书体与孔氏相类即前代之古文矣后汉扶风曹喜号曰工篆小异斯法而甚精巧自是后学皆其法也又诏侍中贾逵脩理旧文殊艺异术王教一端茍有可以加于国者靡不悉集逵即汝南许慎古学之师也后慎嗟时人之好竒叹俗儒之穿凿故撰説文解字十五篇首一终各有部属可谓类聚羣分杂而不越文质彬彬最可得而论也左中郎将蔡邕采李斯曹喜之法以为古今杂形诏于太学立石碑刋载五经题书楷法多是邕书也后开鸿都书画竒能莫不云集特诸方献篆无出邕者魏初博士清河张揖着埤苍广雅古今字诂方之许篇古今体用或得或失陈留邯郸淳亦与揖同博闻古艺特善苍雅许氏字指八体六书精究厥理有名于揖以书教诸皇子又建三字石经于汉碑西其文蔚焕三体复宣较之説文篆大同而古字小异又有京兆韦诞河东卫觊二家并号能篆当时台观牋题寳噐之铭悉是诞书咸传之子孙世称其妙晋世吕忱表上字林六卷寻其况趣附托许慎説文而按偶章句隠别古籀竒惑之字文得正不差篆意也忱弟静别仿故左校令李登声类之法作韵集五卷使宫商録征羽各为一篇而文字与兄便是鲁卫音读楚夏时有不同皇魏承百王之季绍五运之绪世易风移文字改变篆形谬错体失真俗学鄙习复加虚造巧谈辨士以意为疑炫惑于时难以厘改乃曰追来为归巧言为辩小兎为□神虫为蚕如斯甚众皆不合孔氏古书史籀大篆许氏説文石经三字也嗟夫文字者六籍之宗王教之始前人所以垂今今人所以识古臣六世祖琼家世陈留住晋之初与从父兄皆受学于卫觊古篆之法苍雅方言説文之谊当时并收善誉而祖遇洛阳之乱避地河西数世传习斯业所以不坠也世祖大延中牧犍内附臣亡祖文威杖防归国奉献五世传掌之书古篆八体之法时防褒録叙列于儒林官班文省家号世业臣借六世之资奉遵祖考之训切慕古人乏轨企践儒门之辙求撰集古来文字以许慎説文为主及孔氏尚书五经音注籀篇尔雅三苍凡将方言通俗文祖文宗埤苍广雅古今字诂三字石经字林韵集诸赋文字有六书之谊者以类编联文无复重统为一部其石籀竒惑俗诸体咸使班于篆下各有区别训诂假借之谊随文而解音读楚夏之声逐字而注其所不知则阙如也冀省百氏之观而同文字之域诏如所请中书自曹魏置监令以来未尝置博士盖拓抜氏初置是官也】魏主命崔浩监秘书事【监工衔翻】综理史职以中书侍郎髙允散骑侍郎张伟参典著作【曹魏明帝景初初中书改置监令又置通事郎及晋改曰中书侍郎散悉亶翻骑竒寄翻】浩启称殷仲逵叚承根凉土美才请同修国史皆除著作郎仲逵武威人承根晖之子也【叚晖事乞伏炽磐暮末父子】浩集诸厯家考校汉元以来日月薄食五星行度【汉元汉初也】并讥前史之失别为魏厯以示髙允允曰汉元年十月五星聚东井【见九卷汉髙帝元年考异】此乃厯术之浅事今讥汉史而不觉此谬恐后人之讥今犹今之讥古也浩曰所谬云何允曰案星传太白辰星常附日而行十月日在尾箕【孟冬之月日在尾言在尾箕者竟一月言之也传直恋翻】昏没于申南而东井方出于寅北二星何得背日而行【背蒲妹翻】是史官欲神其事不复推之于理也【复如字又扶又翻】浩曰天文欲为变者何所不可邪允曰此不可以空言争宜更审之坐者咸怪允之言唯东宫少傅游雅曰【东宫少傅即太子少傅少诗照翻】髙君精于厯数当不虚也后嵗余浩谓允曰先所论者本不经心及更考究果如君言五星乃以前三月聚东井非十月也众乃叹服允虽明厯初不推歩及为人论说【为于伪翻】唯游雅知之雅数以灾异问允【数所角翻】允曰隂阳灾异知之甚难既已知之复恐漏泄【复扶又翻】不如不知也天下妙理至多何以问此雅乃止魏主问允为政何先时魏多封禁良田允曰臣少贱【允自言其少也贱少诗照翻】唯知农事若国家广田积谷公私有偹则饥馑不足忧矣帝乃命悉除田禁以赋百姓　吐谷浑王慕利延闻魏克凉州大惧帅众西遁逾沙漠【帅读曰率】魏主以其兄慕璝有擒赫连定之功【事见上卷八年】遣使抚谕之【使疏吏翻】慕利延乃还故地　氐王杨难当将兵数万寇魏上邽【将即亮翻下同】秦州人多应之东平吕罗汉説镇将拓跋意头曰难当众盛今不出战示之以弱众情离沮不可守也意头遣罗汉将精骑千余出冲难当陈所向披靡【説输芮翻陈读曰阵披普彼翻】杀其左右骑八人难当大惊防魏主以玺书责让难当【玺斯氏翻】难当引还仇池南丰太妃司马氏卒故营阳王之后也【九年帝以江夏王义恭子朗为南丰王奉营阳王祀以后为南丰太妃】　赵广张寻等复谋反伏诛【十四年广寻降至建康复谋反复扶又翻下复能复那不复无复同】
　　十七年春正月己酉沮渠无讳寇魏酒泉元絜轻之出城与语壬子无讳执絜以围酒泉　二月魏假通直常侍邢頴来聘【散骑常侍秦官也曹魏末増置贠外散骑常侍晋武帝秦始十年使贠外二人与散骑常侍通直故谓之通直散骑常侍頴假以出使非正官也】　三月沮渠无讳防酒泉　夏四月戊午朔日有食之　庚辰沮渠无讳寇魏张掖秃髪保周屯删丹【删丹县汉属张掖郡后分属西郡唐属甘州居延海在县界】丙戌魏主遣抚军大将军永昌王健督诸将讨之【将即亮翻】司徒义康专总朝权上羸疾积年【羸伦为翻】心劳辄屡
　　至危殆义康尽心营奉药石非口所亲尝不进或连夕不寐内外众事皆专决施行性好吏职【好呼到翻下好于同】纠剔文案莫不精尽上由是多委以事凡所陈奏入无不可方伯以下并令义康选用生杀大事或以録命断之【义康録尚书故谓其命为録命断丁乱翻】势倾远近朝野辐凑毎旦府门常有车数百乗【朝直遥翻乗绳证翻】义康倾身引接未尝懈倦复能强记耳目所经终身不忘好于稠人广席标题所忆以示聪明士之干练者多被意遇【懈古隘翻复扶又翻下同好呼到翻被皮义翻】尝谓刘湛曰王敬王球之属竟何所堪坐取富贵复那可解【王敬恬淡有重名王球简贵虚静皆以门望位入坐不以文按关心故义康云然解戸买翻】然素无学术不识大体朝士有才用者皆引入已府府僚无施及忤防者乃斥为台官【晋宋以来谓天朝为天台忤五故翻】自谓兄弟至亲不复存君臣形迹率心而行曾无猜防私置僮六千余人不以言台四方献馈皆以上品荐义康而以次者供御上尝冬月噉甘【甘似橘而巨其皮黄于橘其味甘于橘】叹其形味并劣义康曰今年甘殊有佳者遣人还东府取甘大供御者三寸领军刘湛与仆射殷景仁有隙【事见上卷十二年】湛欲倚义康之重以倾之义康权势已盛湛愈推崇之无复人臣之礼上浸不能平湛初入朝上恩礼甚厚湛善论治道谙前代故事叙致铨理【致极致也理文理也言叙其极致又铨次其文理也治直吏翻谙乌含翻】听者忘疲毎入云龙门御者即解驾左右及羽仪随意分散不夕不出以此为常及晚节驱煽义康【马方走而疾其鞭防曰驱火方炽而鼔其气焰曰煽】上意虽内离而接遇不改尝谓所亲曰刘班方自西还宫与语常视日早晚虑其将去比入吾亦视日早晚苦其不去【湛小字班虎故称之为班比毗至翻近也】殷景仁密言于上曰相王权重非社稷计宜少加裁抑【相息亮翻少诗沼翻】上隂然之司徒左长史刘斌湛之宗也【斌音彬】大将军从事中郎王履谧之孙也【王谧识武帝于防时晋宋之际位任通显】及主簿刘敬文祭酒鲁郡孔秀皆以倾謟有宠于义康见上多疾皆谓宫车一日晏驾宜立长君【长知两翻】上尝疾笃使义康具顾命诏义康还省流涕以告湛及景仁湛曰天下艰难讵是防主所御义康景仁并不答【考异曰南史以为义康有此言湛景仁并不答按义康虽不识大体岂敢自为此言湛常欲推崇义康岂肯】
　　【闻而不答今从宋书及宋略】而秀等輙就尚书议曹索晋咸康末立康帝旧事【议曹南史作仪曹当从之曹魏置二十三郎仪曹其一也立康帝事见九十七卷索山客翻】义康不知也及上疾瘳微闻之【瘳丑留翻】而斌等密谋欲使大业终归义康遂邀结朋党伺察禁省【伺相吏翻】有不与己同者必百方构防之又采拾景仁短长或虚造异同以告湛自是主相之势分矣【相息亮翻】义康欲以刘斌为丹杨尹【斌音彬】言次启上陈其家贫言未卒【卒子恤翻】上曰以为吴郡后防稽太守羊保求还【会工外翻】义康又欲以斌代之启上曰羊保求还不审以谁为防稽上时未有所拟仓猝曰我已用王鸿自去年秋上不复徃东府【史言帝已疎忌义康而义康贪恋权势惑于附丽者不能引退复扶又翻下同】五月癸巳刘湛遭母忧去职湛自知罪舋已彰无复全地【舋许觐翻】谓所亲曰今年必败常日正赖口舌争之故得推迁耳今既穷毒【谓母子相诀则人理穷而罹荼毒也】无复此望祸至其能久乎　【考异曰南史云湛伏甲于室以俟上临吊谋又泄竟弗之幸宋书无此事按湛若谋泄当即伏诛岂得尚延半嵗今从宋书】乙巳沮渠无讳复围张掖不克退保临松【临松郡临松县当是沮渠氏所置后宇文周废入张掖复扶又翻下同】魏主不复加讨但以诏谕之六月丁丑魏皇孙濬生大赦改元太平真君取寇谦之神书云辅佐北方太平真君故也【寇谦之神书见一百十九卷营阳王景平元年】　太子劭诣京口拜京陵司徒义康竟陵王诞等并从【从才用翻】南兖州刺史江夏王义恭自江都防之【夏戸雅翻】秋七月己丑魏永昌王健击破秃髪保周于番禾保周走遣安南将军尉眷追之【番音盘尉纡勿翻】　丙申魏太后窦氏殂　壬子皇后袁氏殂【太子邵弑逆之心萌于此矣】　癸丑秃髪保周穷廹自杀八月甲申沮渠无讳使其中尉梁伟诣魏永昌王健请降【降戸江翻】归酒泉郡及所虏将士元絜等魏主使尉眷留镇凉州　九月壬子葬元皇后　上以司徒彭城王义康嫌隙已着将成祸乱冬十月戊申收刘湛付廷尉下诏暴其罪恶就狱诛之并诛其子黯亮俨及其党刘斌刘敬文孔秀等八人徙尚书库部郎何默子等五人于广州【曹魏置尚书二十三郎库部其一也】因大赦是日敕义康入宿留止中书省其夕分收湛等青州刺史杜骥勒兵殿内以备非常遣人宣防告义康以湛等罪状义康上表逊位诏以义康为江州刺史侍中大将军如故出镇豫章初殷景仁卧疾五年【景仁卧疾始上卷十二年】虽不见上而密函去来日以十数朝政大小必以咨之【朝直遥翻】影迹周密莫有窥其际者收湛之日景仁使拂拭衣冠左右皆不晓其意其夜上出华林园延贤堂召景仁景仁犹称脚疾以小牀舆就坐诛讨处分一以委之【坐徂卧翻处昌吕翻分扶问翻】初檀道济荐吴兴沈庆之忠谨晓兵上使领队防东掖门刘湛为领军尝谓之曰卿在省嵗久比当相论【省谓领军省比毗寐翻谓当为之论叙也】庆之正色曰下官在省十年自应得转不复以此仰累【复扶又翻下同累力瑞翻】收湛之夕上开门召庆之庆之戎服缚袴而入上曰卿何意乃尔急装庆之曰夜半唤队主【江南军制呼长帅为队主军主队主者主一队之称军主者主一军之称】不容缓服【史言沈庆之有识畧】上遣庆之收刘斌杀之骁骑将军徐湛之逵之之子也【徐逵之武帝爱壻死于司马楚之鲁宗之之难骁坚尧翻骑竒寄翻】与义康尤亲厚上深衔之义康败湛之被收罪当死其母防稽公主于兄弟为长嫡【被皮义翻防工外翻长知两翻】素为上所礼家事大小必咨而后行髙祖微时尝自于新洲伐荻有纳布衫袄【纳与衲同】臧皇后手所作也既贵以付公主曰后世有骄奢不节可以此衣示之至是公主入宫见上号哭不复施臣妾之礼以锦囊盛纳衣掷地【号戸髙翻盛时征翻】曰汝家本贫贱此是我母为汝父所作【为于伪翻下右为尝为同】今日得一饱餐遽欲杀我儿邪上乃赦之吏部尚书王球履之叔父也以简淡有美名为上所重履性进利【言履务进而好利也】深结义康及湛球屡戒之不从诛湛之夕履徒跣告球【跣先典翻】球命左右为取履先温酒与之谓曰常日语汝云何【语牛倨翻】履怖惧不得答【怖普布翻】球徐曰阿父在汝亦何忧【江南人士呼叔父伯父为阿父为伯父叔父者以自呼阿乌葛翻】上以球故履得免死废于家【据南史帝初为宜都王以球为友简淡见重盖素知之也】义康方用事人争求亲昵【昵尼质翻】唯司徒主簿江湛早能自疎求出为武陵内史檀道济尝为其子求婚于湛湛固辞道济因义康以请之湛拒之愈坚故不染于二公之难【难巧旦翻】上闻而嘉之湛夷之子也【江夷向用于元嘉之初】彭城王义康停省十余日见上奉辞便下渚上惟对之恸哭余无所言上遣沙门慧琳视之义康曰弟子有还理不【不读曰否】慧琳曰恨公不读数百卷书初吴兴太守谢述裕之弟也【谢裕见一百十五卷晋安帝义熈五年】累佐义康数有规益早卒【义康镇江陵述为骠骑长史南郡太守义康入相又为司徒左长史数所角翻】义康将南【将自建康南徙豫章】叹曰昔谢述惟劝吾退刘班惟劝吾进今班存而述死其败也宜哉上亦曰谢述若存义康必不至此以征虏司马萧斌为义康谘议参军领豫章太守事无大小皆以委之斌摹之之子也【萧摹之见上卷十二年】使龙骧将军萧承之将兵防守【骧思将翻之将即亮翻】义康左右爱念者并听随从【从才用翻】资奉优厚信赐相系朝廷大事皆报示之久之上就防稽公主宴集甚懽主起再拜叩头悲不自胜【胜音升】上不晓其意自起扶之主曰车子嵗暮必不为陛下所容今特请其命【义康小字车子】因恸哭上亦流涕指蒋山曰必无此虑若违今誓便是负初宁陵【髙祖葬初宁陵在蒋山】即封所饮酒赐义康并书曰会稽姊饮宴忆弟所余酒今封送故终主之身义康得无恙【恙余亮翻】
　　臣光曰文帝之于义康友爱之情其始非不隆也终于失兄弟之欢亏君臣之义迹其乱阶正由刘湛权利之心无有厌已【厌于盐翻】诗云贪人败类【芮良夫桑柔之诗败补迈翻】其是之谓乎
　　征南兖州刺史江夏王义恭为司徒録尚书事戊寅以临川王义庆为南兖州刺史殷景仁为扬州刺史仆射吏部尚书如故义恭惩彭城之败虽为总録奉行文书而已上乃安之【彭城义康也】上年给相府钱二千万他物称此【相息亮翻称尺证翻】而义恭性奢用常不足上又别给钱年至千万　十一月丁亥魏主如山北　殷景仁既拜扬州羸疾遂笃【羸伦为翻】上为之敕西州道上不得有车声【为于伪翻扬州治所在建康台城西故谓之西州宋白曰秣陵县秦属鄣郡丹杨图云自句容以西属鄣郡以东属防稽郡武帝元封二年改鄣郡为丹杨郡置扬州刺史理秣陵西州桥冶城之间是其理处刘县为扬州刺史始移理曲阿孙防号此为西州】癸丑卒【卒子恤翻】十二月癸亥以光禄大夫王球为仆射戊辰以始兴王濬为扬州刺史时濬尚防州事悉委后军长史范晔主簿沈璞晔泰之子璞林子之子也【范泰为髙祖所赏爱林子从髙祖为将有功】晔寻迁左卫将军以吏部郎沈演之为右卫将军对掌禁旅又以庾炳之为吏部郎俱参机密演之劲之曾孙也【沈劲守死于洛阳以雪父充为逆之罪】晔有隽才而薄情浅行数犯名教为士流所鄙【行下孟翻数所角翻】性躁竞自谓才用不尽常怏怏不得志【为后范晔谋乱张本】吏部尚书何尚之言于帝曰范晔志趋异常【趋与趣同七着翻】请出为广州刺史若在内舋成不得不加鈇钺鈇钺亟行【舋许觐翻亟区记翻】非国家之美也帝曰始诛刘湛复迁范晔【复扶又翻下复称同】人将谓卿等不能容才朕信受防言但共知其如此无能为害也　是嵗魏宁南将军王慧龙卒吕伯留守其墓终身不去【慧龙不杀伯见上卷八年】　魏主欲以伊馛为尚书封郡公馛辞曰尚书务殷公爵至重非臣年少愚近所宜膺受【馛蒲拨翻少诗照翻】帝问其所欲对曰中袐二省多诸文士【中袐谓中书省袐书省也】若恩矜不已请参其次帝善之以为中护军将军袐书监　大秦王杨难当复称武都王【十三年难当自称大秦王】
　　十八年春正月癸卯魏以沮渠无讳为征西大将军凉州牧酒泉王　彭城王义康至豫章辞刺史【辞江州刺史也】甲辰以义康都督江交广三州诸军事前龙骧参军巴东扶令育诣阙上表【骧思将翻扶姓也】称昔袁盎諌汉文帝曰淮南王若道路遇霜露死陛下有杀弟之名文帝不用追悔无及【见十四卷文帝六年】彭城王义康先朝之爱子【朝直遥翻】陛下之次弟若有迷谬之愆正可数之以善恶【数所具翻】导之以义方奈何信疑似之嫌一旦黜削逺送南垂草莱黔首皆为陛下痛之【为于伪翻下窃为同】庐陵徃事足为龟鉴【见百二十卷元年】恐义康年穷命尽奄忽于南臣虽微贱窃为陛下羞之陛下徒知恶枝之宜伐岂知伐枝之伤树伏愿亟召义康返于京甸兄弟协和君臣辑睦则四海之望塞多言之路絶矣【塞悉则翻】何必司徒公扬州牧然后可以置彭城王哉若臣所言于国为非请伏重诛以谢陛下表奏即收付建康狱赐死
　　裴子野论曰夫在上为善若云行雨施【施式智翻】万物受其赐及其恶也若天裂地震万物所惊骇其谁弗知其谁弗见岂戮一人之身钳一夫之口所能攘逃所能弭灭哉是皆不胜其忿怒而有増于疾疹也【胜音升疹丑刃翻】以太祖之含尚掩耳于彭城之戮自斯以后谁易由言【郑曰由用也易以防翻】有宋累叶罕闻直谅岂骨鲠之气俗愧前古抑时王刑政使之然乎张约陨于权臣【事见百二十卷元年】扶育毙于哲后宋之鼎镬吁可畏哉
　　魏新兴王俊荒淫不法三月庚戌降爵为公俊母先得罪死俊积怨望有逆谋事觉赐死　辛亥魏赐郁乆闾乞列归爵为朔方王沮渠万年为张掖王【十六年魏擒乞列归沮渠万年亦以是年以姑臧降魏】　夏四月沮渠唐儿叛沮渠无讳无讳留从弟天周守酒泉【从才用翻】与弟宜得引兵击唐儿唐儿败死魏以无讳终为邉患庚辰遣镇南将军奚眷击酒泉　秋八月辛亥魏遣散骑侍郎张伟来聘　九月戊戌魏永昌王健卒　冬十一月戊子王球卒己亥以丹杨尹孟顗为尚书仆射【顗鱼岂翻】　酒泉城中食尽万余口皆饿死沮渠天周杀妻以食战士【食祥吏翻】庚子魏奚眷防酒泉获天周送平城杀之沮渠无讳乏食且畏魏兵之盛乃谋西度流沙遣其弟安周西击鄯善鄯善王欲降【鄯上扇翻降戸江翻】防魏使者至劝令拒守安周不能克退保东城【鄯善国之东城也】　氐王杨难当倾国入冦谋据蜀土遣其建忠将军苻冲出东洛以御梁州兵【五代志义城郡景谷县旧白水县也后周省东洛郡入焉子按白水县汉属广汉晋属梓潼时属晋寿则东洛在晋寿界也】梁秦二州刺史刘真道击冲斩之真道懐敬之子也【刘懐敬见一百一十一卷晋安帝隆安三年】难当攻拔葭萌获晋寿太守申坦遂围涪城【涪音浮】巴西梓潼二郡太守刘道锡婴城固守难当攻之十余日不克乃还道锡道产之弟也十二月癸亥诏龙骧将军裴方明等帅甲士三千人又发荆雍二州兵以讨难当皆受刘真道节度【裴方明益州之良将也程道养赵广之乱屡有战功故用之为明年平仇池张本骧思将翻帅读曰率雍于用翻】　晋宁太守爨松子反宁州刺史徐循讨平之【晋惠帝永安二年分建宁西七县为益州郡至懐帝更名晋宁郡】天门蛮田向求等反破溇中【沈约曰溇中县二汉无晋太康地志有疑是吴】
　　【立属天门郡溇郎矦翻】荆州刺史衡阳王义季遣行参军曹孙念讨破之　魏寇谦之言于魏主曰今陛下以真君御世建静轮天宫之法开古以来未之有也应登受符书以彰圣徳帝从之









　　资治通鉴卷一百二十三
<史部,编年类,资治通鉴>
　　钦定四库全书
　　资治通鉴卷一百二十四　宋　司马光　撰
　　胡三省　音注
　　宋纪六【起黓敦牂尽柔兆阉茂凡五年】
　　太祖文皇帝中之中
　　元嘉十九年春正月甲申魏主备法驾诣道坛受符箓旗帜尽青自是每帝即位皆受箓【此所受者今道士所谓法箓也隋志曰道士受道之法初受五千文箓次受三洞箓次受洞箓次受上清箓箓皆素书纪诸天曹官属佐吏之名又有诸符错在其间文章诡怪世所不识箓龙玉翻】谦之又奏作静轮宫【水经注静轮宫在道坛东北道坛在平城东灅水之左】必令其髙不闻鸡犬欲以上接天神崔浩劝帝为之功费万计经年不成太子晃諌曰天人道殊卑髙定分【分扶问翻】不可相接理在必然今虚耗府库疲弊百姓为无益之事将安用之必如谦之所言请因东山万仞之髙【谓平城之东山也】为功差易【易以豉翻】帝不从　夏四月沮渠无讳将万余家弃敦煌西就沮渠安周未至鄯善王比龙畏之将其众奔且末【沮子余翻将即亮翻敦徒门翻鄯上扇翻且末汉故国在鄯善西去代八千三百二十里且子余翻】其世子降于安周【降戸江翻】无讳遂据鄯善其士卒经流沙渴死者大半李寳自伊吾帅众二千入据敦煌【帅读曰率】缮脩城府安集故民沮渠牧犍之亡也【见上卷十六年犍居言翻】凉州人阚爽据髙昌自称太守唐契为柔然所逼拥众西趋髙昌【阚苦滥翻守手又翻趋七喻翻】欲夺其地柔然遣其将阿若追击之契败死【营阳王景平元年契与李寳同奔伊吾】契弟和收余众奔车师前部王伊洛时沮渠安周屯横截城和攻防之又防髙宁白力二城【李延寿曰髙昌国有四十六镇交河田地髙宁白刄横截等余不具载白力当作白刄】遣使请降于魏【使疏吏翻】甲戌上以疾愈大赦　五月裴方明等至汉中与刘真道等分兵攻武兴下辩白水皆取之【下辩汉书作下辨并音皮苋翻】杨难当遣建节将军符祖守兰臯【元丰九域志阶州将利县有兰臯镇按五代志将利县后魏武兴郡之石门县也萧子显曰武兴西北有兰臯戍去仇池二百里符恐当作苻杨氏苻氏皆氐种也】使其子抚军大将军和将重兵为后继方明与祖战于浊水【浊水城在上禄县东南武街城西北郦道元曰浊水即白水也武街城故下辨县治】大破之斩祖和退走追至赤亭又破之难当奔上邽获难当兄子建节将军保炽难当以其子虎为益州刺史守隂平闻难当走引兵还至下辩方明使其子肃之邀击之擒虎送建康斩之仇池平以辅国司马胡崇之为北秦州刺史镇其地立杨保炽为杨后使守仇池【杨难当废子保宗而自立见一百二十一卷六年】魏人遣中山王辰迎杨难当诣平城秋七月以刘真道为雍州刺史【雍于用翻】裴方明为梁南秦二州刺史方明辞不拜　【考异曰真道传此事在胡崇之没后氐胡传崇之没在明年二月即真道传误】丙寅魏主使安西将军古弼　【考异曰宋索虏传作吐奚爱弼氐胡传作吐奚弼盖其旧姓今从后魏书】督陇右诸军及殿中虎贲【贲音奔】与武都王杨保宗自祁山南入【保宗奔魏见上卷十六年】征西将军渔阳皮豹子与琅邪王司马楚之督闗中诸军自散闗西入俱防仇池又使谯王司马文思督洛豫诸军南趋襄阳【营阳王景平二年魏取河南置洛州于洛阳豫州于虎牢趋七喻翻下同】征南将军刁雍东趋广陵【雍于容翻】移书徐州称为杨难当报仇【为于伪翻】　甲戌晦日有食之　唐契之攻阚爽也　【考异曰宋氐胡传作阙爽今从后魏书】爽遣使诈降于沮渠无讳欲与之共击契【使疏吏翻降戸江翻】八月无讳将其众趋髙昌比至【将即亮翻下同比必利翻及也】契已死爽闭门拒之九月无讳将卫兴奴夜袭髙昌屠其城　【考异曰宋书卫兴奴作卫尞今从后魏书】爽奔柔然无讳据髙昌遣其常侍汜隽奉表诣建康【汜音凡】诏以无讳都督凉河沙三州诸军事征西大将军凉州刺史河西王　【考异曰宋纪封爵在六月传在九月末今从传】　冬十月己卯魏立皇子伏罗为晋王翰为秦王谭为燕王建为楚王余为吴王　甲申柔然遣使诣建康　十二月辛巳魏襄城孝王卢鲁元卒丙申诏鲁郡脩孔子庙及学舍蠲墓侧五戸课役以
　　供洒扫【洒所卖翻又所买翻扫素报翻又苏老翻】　李寳遣其弟懐达子承奉表诣平城魏人以寳为都督西垂诸军事【逺邉曰垂】镇西大将军开府仪同三司沙州牧敦煌公【敦徒门翻】四品以下听承制假授　雍州刺史晋安襄矦刘道产卒道产善为政民安其业小大丰赡由是民间有襄阳乐歌【雍于用翻赡时艳翻卒子恤翻乐音洛】山蛮前后不可制者皆出縁沔为村落戸口殷盛及卒蛮追送至沔口未几羣蛮大动【道产卒未几而蛮作乱后之人不能容养之也沔弥兖翻几居岂翻】征西司马朱脩之讨之不
　　利诏建威将军沈庆之代之杀虏万余人　魏主使尚书李顺差次羣臣赐以爵位顺受贿品第不平是嵗凉州人徐桀告之魏主怒且以顺保庇沮渠氏面欺误国【事见上卷十六年】赐顺死
　　二十年春正月魏皮豹子进击乐乡将军王奂之等败没魏军进至下辩将军强明等败死【强其两翻】二月胡崇之与魏战于浊水崇之为魏所擒余众走还汉中将军姜道祖兵败降魏【降戸江翻】魏遂取仇池杨保炽走　丙午魏主如恒山之阳【恒戸登翻】三月庚申还宫　壬戌乌洛矦国遣使如魏【乌洛矦国在地豆于国北去代四千五百余里地豆于在室韦西千余里室韦当勿吉之北勿吉在髙丽之北则乌洛矦东夷也使疏吏翻】初魏之居北荒也凿石为庙在乌洛矦西北以祀其先髙七十尺深九十歩【度髙曰髙音居号翻度深曰深音式禁翻】及乌洛矦使者至魏言石庙具在魏主遣中书侍郎李敞诣石庙致祭刻祝文于壁而还去平城四千余里　魏河间公齐与武都王杨保宗对镇雒谷【雒谷即骆谷北史作骆】保宗弟文徳説保宗令闭险自固以叛魏【説输芮翻】或以告齐夏四月齐诱执保宗送平城杀之前镇东司苻达【司上当有军字否则司下当有马字】征西从事中郎任朏等【苻达等皆杨氏官属也任音壬朏敷尾翻】遂举兵立杨文徳为主据白崖【今大安军东北八十里有白崖大安军古葭萌地也　考异曰宋氐胡传云拓防齐闻兵起遁走达追击斩齐因据白崖按后魏河间公齐传云文徳求援于宋宋遣房亮之苻昭啖龙等帅众助文徳斩龙擒亮之氐遂平以功拜内都大官卒然则宋书误也】分兵取诸戍进围仇池自号征西将军秦河梁三州牧仇池公　【考异曰宋书在三月魏书在四月今从之】　甲午立皇子诞为广陵王　丁酉魏大赦　己亥魏主如隂山　五月魏古弼上邽髙平岍城诸军击杨文徳【岍城意当作汧城汧口坚翻】文徳退走皮豹子督闗中诸军至下辩闻仇池解围欲还弼遣人谓豹子曰宋人耻败必将复来【复扶又翻】军还之后再举为难不如练兵蓄力以待之不出秋冬宋师必至以逸待劳无不克矣豹子从之魏以豹子为仇池镇将杨文徳遣使来求援【使疏吏翻】秋七月癸丑诏以文徳为都督北秦雍二州诸军事征西大将军北秦州刺史武都王【雍于用翻】文徳屯葭芦城【五代志武都郡盘堤县西魏之南五部县也魏又置武阳郡及茄芦县后周皆并入盘堤祝穆曰盘池山在阶州福津县东南七十里郡县志魏将邓艾与蜀将姜维相持于此置茄芦戍后于此置县】以任朏为左司马武都隂平氐多归之　甲子前雍州刺史刘真道梁南秦二州刺史裴方明坐破仇池减匿金寳及善马下狱死【宋人舍功録过自戮良将宜其为魏人所窥下遐稼翻】　九月辛巳魏主如漠南甲辰舍辎重【重直用翻】以轻骑袭柔然【骑竒寄翻下同】分军为四道乐安王范建宁王崇各统十五将出东道乐平王丕督十五将出西道魏主出中道中山王辰督十五将为后继【将即亮翻】魏主至鹿浑谷【鹿浑谷即鹿浑海之谷也本髙车袁纥部所居其地直平城西北其东即弱洛水】遇敕连可汗【可从刋入声汗音寒】太子晃言于魏主曰贼不意大军猝至宜掩其不备速进击之尚书令刘絜固諌以为贼营中尘盛其众必多出至平地恐为所围不如须诸军大集【须待也】然后击之晃曰尘之盛者由军士惊怖扰乱故也【怖普布翻】何得营上而有此尘乎魏主疑之不急击柔然遁去追至石水不及而还【石水在頞根河北还从宣翻又如字】既而获柔然骑曰柔然不觉魏军至上下惶骇引众北走经六七日知无追者乃始徐行魏主深恨之【为魏诛刘絜中山王辰等张本】自是军国大事皆与太子谋之司马楚之别将兵督军粮镇北将军封沓亡降柔然説柔然令击楚之以絶军食【降戸江翻説输芮翻】俄而军中有告失驴耳者诸将莫晓其故楚之曰此必贼遣奸人入营觇伺【觇丑防翻又丑艳翻伺相吏翻】割驴耳以为信耳贼至不久宜急为之备乃伐栁为城以水灌之令冻城立而柔然至冰坚滑不可攻乃散走　十一月将军姜道盛与杨文徳合众二万攻魏浊水戍魏皮豹子河间公齐救之道盛败死　甲子魏主还至朔方下诏令皇太子副理万机总统百揆　【考异曰宋索虏传晃与大臣崔氏寇氏不睦崔寇譛之髙道人有道术晃使祈福七日七夜佛狸梦其祖父并怒手刄向之曰汝何故信防欲害太子佛狸惊觉下伪诏曰王者大业纂承为重储宫嗣绍百王旧例自今以徃事无巨细必经太子然后上闻事节小异今从后魏书】且曰诸功臣勤劳日久皆当以爵归第随时朝请飨宴朕前论道陈谟而已不宜复烦以剧职【朝直遥翻复扶又翻】更举贤俊以备百官十二月丁卯魏主还平城【自伐柔然还也】
　　二十一年春正月己亥帝耕借田大赦【借秦昔翻　考异曰宋畧辛酉借田大赦下有戊午又有辛酉误也今从宋书】　壬寅魏太子始总百揆命侍中中书监穆夀司徒崔浩侍中张黎古弼辅太子决庶政上书者皆称臣仪与表同古弼为人忠慎质直尝以上谷苑囿太广乞减大半以赐贫民入见魏主欲奏其事【据北史古弼传时上谷人上书言苑囿过度人无田业宜减大半以赐贫者盖上谷距代都甚逺魏未尝置苑囿于其地而道武帝起鹿苑于南台隂北距长城东苞白登属之西山广轮数十里天兴六年幸南平城规度灅南夏屋山背黄堆以建新邑至天赐三年遂筑灅南宫阙引沟穿池广苑囿所谓太广者此也不在上谷当以北史为正见贤遍翻】帝方与给事中刘树围碁志不在弼弼侍坐良久不获陈闻【坐徂卧翻】忽起捽树头【捽昨没翻】掣下牀搏其耳殴其背【掣尺列翻殴乌口翻】曰朝廷不治实尔之罪【治直之翻】帝失容舍碁曰不听奏事朕之过也树何罪置之弼具以状闻帝皆可其奏弼曰为人臣无礼至此其罪大矣出诣公车免冠徒跣请罪帝召入谓曰吾闻筑社之役蹇蹷而筑之【蜀注曰跛蹇而颠蹷也】端冕而事之神降之福然则卿有何罪其冠履就职茍可以利社稷便百姓者竭力为之勿顾虑也太子课民稼穑使无牛者借人牛以耕种而为之芸田以偿之【为于伪翻】凡耕种二十二亩而芸七亩大略以是为率使民各标姓名于田首以知其勤惰禁饮酒游戏者于是垦田大増　戊申魏主诏王公以下至庶人有私养沙门巫觋于家者【男曰巫女曰觋觋刑狄翻】皆遣诣官曹过二月十五日不出沙门巫觋死主人门诛【门诛者阖门尽诛之】庚戌又诏王公卿大夫之子皆诣太学其百工商贾之子当各习父兄之业【贾音古】毋得私立学校【校戸敎翻】违者师死主人门诛　二月辛未魏中山王辰内都坐大官薛辨【魏置中都大官外都大官都坐大官皆掌折狱谓之三都坐徂卧翻】尚书奚眷等八将【将即亮翻下同】坐击柔然后期斩于都南初魏尚书令刘絜久典机要【宋髙祖永初末魏明元帝寝疾魏主监国刘絜与古弼等选侍东宫对综机要至是二十余年矣】恃宠自专魏主心恶之【恶乌路翻】及将袭柔然絜谏曰蠕蠕迁徙无常前者出师劳而无功【絜之言盖指太延四年魏主伐柔然至白阜时也蠕人兖翻】不如广农积谷以待其来崔浩固劝魏主行魏主从之絜耻其言不用欲败魏师【败补迈翻】魏主与诸将期防鹿浑谷絜矫诏易其期帝至鹿浑谷欲击柔然絜諌止之使待诸将帝留鹿浑谷六日诸将不至柔然遂逺遁追之不及军还经漠中粮尽士卒多死絜隂使人惊魏军劝帝委军轻还帝不从絜以军出无功请治崔浩之罪【治直之翻下同】帝曰诸将失期遇贼不击浩何罪也浩以絜矫诏事白帝帝至五原收絜囚之帝之北行也絜私谓所亲曰若车驾不返吾当立乐平王絜闻尚书右丞张嵩家有图防问曰刘氏应王继国家后吾有姓名否嵩曰有姓无名帝闻之命有司穷治索嵩家得防书【索山客翻】事连南康公狄邻絜嵩邻皆夷三族死者百余人絜在势要好作威福【好呼到翻】诸将破敌所得财物皆与絜分之既死籍其家财巨万帝毎言之则切齿癸酉乐平戾王丕以忧卒初魏主筑白台髙二百余尺【魏主嗣泰常二年秋七月乙酉起白台于平城南髙二十丈】丕梦登其上四顾不见人命术士董道秀筮之道秀曰大吉丕黙有喜色及丕卒道秀亦坐弃市髙允闲之曰夫筮者皆当依附爻象劝以忠孝【汉严君平卜筮于成都市人有邪恶非正之问则依蓍龟为言利害与人子言依于孝与人弟言依于顺与人臣言依于忠各因势道之以善髙允之言祖君平之术也】王之问道秀也道秀宜曰穷髙为亢易曰亢龙有悔又曰髙而无民【易干上九及文言之辞亢苦浪翻】皆不祥也王不可以不戒如此则王安于上身全于下矣道秀反之宜其死也　庚辰魏主幸庐【自南北国分治人主所至例不书幸此必误也】　己丑江夏王义恭进位太尉领司徒【夏戸雅翻】　庚寅以侍中领右卫将军沈演之为中领军左卫将军范晔为太子詹事　辛卯立皇子宏为建平王　三月甲辰魏主还宫　癸丑魏主遣司空长孙道生镇统万【长知两翻】　夏四月乙亥魏侍中太宰阳平王杜超为帐下所杀　六月魏北部民杀立义将军衡阳公莫孤帅五千余落北走遣兵追击之至漠南杀其渠帅余徙冀相定三州为营戸【杜佑曰魏道武天兴中诏采漏戸令输纶绵自后诸逃戸占为防茧罗縠者甚众于是杂营戸率徧于天下不守宰赋役不同景穆皇帝一切罢之以属郡县孤帅读曰率渠帅所翻相息亮翻】　吐谷浑王慕利延兄子纬世与魏使者谋降魏【纬世即阿柴之长子纬代也北史避唐太宗讳改世为代使疏吏翻降戸江翻】慕利延杀之是月纬世弟叱力延等八人奔魏魏以叱力延为归义王　沮渠无讳卒【沮子余翻】弟安周代立　魏入中国以来虽颇用古礼祀天地宗庙百神而犹循其旧俗所祀胡神甚众崔浩请存合于祀典者五十七所其余复重及小神悉罢之【量直龙翻】魏主从之　秋七月癸卯魏东雍州刺史沮渠秉谋反伏诛【隋志绛郡后魏置东雍州后周改曰绛州雍于用翻】　八月乙丑魏主畋于河西尚书令古弼留守【守手又翻】诏以肥马给猎骑弼悉以弱者给之帝大怒曰笔头奴敢裁量朕【骑竒寄翻量音良】朕还台先斩此奴弼头鋭故帝常以笔目之弼官属惶怖恐并坐诛【怖普布翻】弼曰吾为人臣不使人主盘于游畋【盘乐也】其罪小不备不虞乏军国之用其罪大今蠕蠕方彊南寇未灭吾以肥马供军弱马供猎为国逺虑【为于伪翻】虽死何伤且吾自为之非诸君之忧也帝闻之叹曰有臣如此国之寳也赐衣一袭【衣一称为一袭犹今言一副衣服也】马二匹鹿十头他日魏主复畋于山北【山北平城北山之北复扶又翻】获麋鹿数千头诏尚书发车五百乗以运之【观下载弼表盖民车也秉绳证翻】诏使已去魏主谓左右曰笔公必不与我汝辈不如以马运之遂还行百余里得弼表曰今秋谷悬黄麻菽布野猪鹿窃食鸟鴈侵费风所耗朝夕三倍【言夕之所收较于朝之所收得失三倍收获不可以不速载麋鹿犹可缓】乞赐矜缓使得收载帝曰果如吾言笔公可谓社稷之臣矣魏主使贠外散骑常侍髙济来聘【散悉亶翻骑竒寄翻】　戊辰
　　以荆州刺史衡阳王义季为征北大将军开府仪同三司南兖州刺史以南谯王义宣为荆州刺史初帝以义宣不才故不用防稽公主屡以为言帝不得已用之【防稽公主髙祖长女帝深加礼敬家事大小必咨之防工外翻】先赐中诏敕之曰师护以在西久【诏自中出不经门下者谓之中诏今之手诏是也敕戒也义季小字师护】比表求还【比毗至翻频也】今欲听许以汝代之师护虽无殊绩絜已节用【絜与防同】通懐期物不恣群下声着西土为士庶所安论者乃未议迁之今之囬换更为汝与师护年时一辈【为于伪翻】欲各试其能汝徃脱有一事减之者既于西夏交有巨碍【江左六朝以荆楚为西夏夏戸雅翻】迁代之讥必归责于吾矣【言迁代之际所任非人也】此事亦易勉耳无为使人复生评论也【易以防翻复扶又翻】义宣至镇勤自课厉事亦脩理庚辰防稽长公主卒【□知两翻卒子恤翻】　吐谷浑叱力延等请师于魏以讨吐谷浑王慕利延魏主使晋王伏罗督诸军击之　九月甲辰以沮渠安周为都督凉河沙三州诸军事凉州刺史河西王　丁未魏主如漠南将袭柔然柔然敕连可汗逺遁乃止敕连寻卒子吐贺真立号处罗可汗【魏收曰处罗魏言唯也可从刋入声汗音寒】　魏晋王伏罗至乐都【乐音洛】引兵从间道袭吐谷浑【间古苋翻】至大母桥吐谷浑王慕利延大惊逃奔白兰慕利延兄子拾寅奔河西魏军斩首五千余级慕利延从弟伏念等帅万三千落降于魏【慕利延背阿柴折箭之诫使之招引外寇至于众叛亲离同其宜也从才用翻帅读曰率降戸江翻】　冬十月己卯以左军将军徐琼为兖州刺史大将军参军申恬为冀州刺史徙兖州镇须昌【沈约曰武帝定河南以兖州治滑台文帝元嘉十三年治邹山又寄治彭城此又自彭城徙须昌也】冀州镇歴下【歴下即歴城】恬谟之弟也　十二月魏主还平城　是嵗沙州牧李寳入朝于魏魏人留之以为外都大官【为李氏贵盛张本朝直遥翻】　太子率更令何承天撰元嘉新厯表上之【更工衡翻上时掌翻下所上同】以月食之冲知日所在【日与月对冲光相揜而知之】又以中星检之知尧时冬至日在须女十度【此以尧典日短星昴推之】今在斗十七度又测景校二至差三日有余【此亦用周礼测日至之景之法也】知今之南至日应在斗十三四度于是更立新法冬至徙上三日五时日之所在移旧四度又月有迟疾前厯合朔月食不在朔望【月食上当有日字】今皆以赢缩定其小余以正朔望之日【赢或作盈厯法有大余小余史记厯书曰大余者日也小余者月也周天三百六十五度四分度之一日日盈一度十二月而一周天嵗十二月凡三百五十四日以六除之五六三百日余五十四日为大余周天三百六十五度以六甲除之六六三百六十余五为大余小余即四分之一未满日之分数也其分毎满三十二则成一日盖竒日为大余竒分为小余积而成闰也】诏付外详之太史令钱乐之等奏皆如承天所上唯月有频三大频二小比旧法殊为乖异谓宜仍旧诏可
　　二十二年春正月辛卯朔始行新厯初汉京房以十二律中吕上生黄钟不满九寸更演为六十律【中读曰仲更工衡翻下同】钱乐之复演为三百六十律【复扶又翻】日当一管何承天立议以为上下相生三分损益其一盖古人简易之法【易以豉翻】犹如古厯周天三百六十五度四分度之一也而京房不悟谬为六十乃更设新律林钟长六寸一厘则从中吕还得黄钟十二旋宫声韵无失【长直亮翻中读曰仲律厯志黄钟律九寸三分损一下生林钟律六寸三分林钟益一上生太簇三分大簇损一下生南吕三分南吕益一上生姑洗三分姑洗损一下生应钟三分应钟益一上生防宾三分防宾损一下生大吕三分大吕益一上生夷则三分夷则损一下生夹钟三分夹钟益一上生无射三分无射损一下生中吕隂阳相生自黄钟始而左旋八八为伍孟康注曰从子数至未得八下生林钟数未至寅得八上生太簇律上下相生皆以此为率伍耦也八八为耦然月令注中吕律长六寸万九千六百八十三分寸之万二千九百七十四若上生黄钟当不止九寸故孔颖达考其同异于月令疏曰十二律有上生下生冋位异位长短分寸之别故郑注周礼太师职云其相生则以隂阳六体黄钟初九下生林钟之初六林钟又上生太簇之九二太簇又下生南吕之六二南吕又上生姑洗之九三姑洗又下生应钟之六三应钟又上生防宾之九四防宾又上生大吕之六四大吕又下生夷则之九五夷则又上生夹钟之六五夹钟又下生无射之上九无射又上生中吕之上六同位者象夫妻异位者象子母所谓律娶妻而吕生子也同位象夫妻者则黄钟之初九下生林钟之初六同是初位故为夫妇又是律娶妻也异位为子母者谓林钟上生太簇林钟是初位太簇是二位故云异位为子母又是吕生子也云五下六上者郑注云五下六上乃一终矣谓林钟夷则南吕无射应钟皆被子午以东之管三分减一而下生之大吕太簇夹钟姑洗中吕防宾皆被子午以西之管三分益一而上生之子午皆上生应云七上而云六上者以黄钟为诸律之首物莫之先似若无所禀生者故不数黄钟也其实十二律终于中吕反归黄钟生于中吕三分益一大略得应黄钟九寸之数也律厯志云黄钟为天统林钟为地统太簇为人统故数整余律则各有分数随其相生之次毎辰各自为宫各有五声黄钟为第一宫下生林钟为征上生太簇为商下生南吕为羽上生姑洗为角林钟为第二宫上生太簇为征下生南吕为商上生姑洗为羽下生应钟为角太簇为第三宫下生南吕为征上生姑洗为商下生应钟为羽上生防宾为角南吕为第四宫上生姑洗为征下生应钟为商上生防宾为羽下生大吕为角姑洗为第五宫下生应钟为征上生防宾为商上生大吕为羽下生夷则为角应钟为第六宫上生防宾为征上恐当作下上生大吕为商下生夷则为羽上生夹钟为角防宾为第七宫上生大吕为征下生夷则为商上生夹钟为羽下生无射为角大吕为第八宫下生夷则为征上生夹钟为商下生无射为羽上生中吕为角夷则为第九宫上生夹钟为征下生无射为商上生中吕为羽上生黄钟为角夹钟为第十宫下生无射为征上生中吕为商上生黄钟为羽下生林钟为角无射为第十一宫上生中吕为征上生黄钟为商下生林钟为羽下生太簇为角中吕为第十二宫上生黄钟为征下生林钟为商上生太簇为羽下生南吕为角是十二宫各有五声凡六十声京房六十律相生之法以上生下皆三生二以下生上皆三生四阳下生隂隂上生阳终于中吕而十二律毕矣中吕上生执始执始下生去灭上下相生终于南事而六十律毕矣夫十二律之变至于六十犹八卦之变至于六十四也六十律之名详见续汉书补志】壬辰以武陵王骏为雍州刺史【雍于用翻】帝欲经略闗河故以骏镇襄阳　魏主使散骑常侍宋愔来聘【散悉亶翻骑竒寄翻愔于今翻】　二月魏主如上党西至吐京【郦道元曰吐京即汉西河郡吐军县夷夏俗音讹也后魏置吐京郡隋隰州石楼县魏吐京郡地】讨徙叛胡出配郡县甲戌立皇子袆为东海王昶为义阳王【袆吁韦翻昶丑两翻】　三月庚申魏主还宫　魏诏诸疑狱皆付中书以经义量决【量音良】　夏四月庚戌魏主遣征西大将军髙凉王那等击吐谷浑王慕利延于白兰秦州刺史代人封敕文安逺将军乙乌头击慕利延兄子什归于枹罕【枹音肤】河西之亡也鄯善人以其地与魏邻大惧【鄯上扇翻】曰通其使人知我国虚实取亡必速乃闭断魏道【闭断魏通西域之道也使疏吏翻下同断丁管翻】使者徃来輙钞刼之【钞楚交翻】由是西域不通者数年魏主使散骑常侍万度归凉州以西兵击鄯善　六月壬辰魏主北廵　帝谋伐魏罢南豫州入豫州以南豫州刺史南平王铄为豫州刺史【髙祖永初二年分淮东之地为南豫州治歴阳淮西为豫州或治寿阳或治汝南铄式约翻】　秋七月己未以尚书仆射孟顗为左仆射【顗鱼岂翻】中护军何尚之为右仆射武陵王骏将之镇时縁沔诸蛮犹为寇【沔弥兖翻】水陆梗
　　碍骏分军遣抚军中兵参军沈庆之掩击大破之骏至镇蛮断驿道【断丁管翻】欲攻随郡随郡太守河东栁元景募得六七百人邀击大破之遂平诸蛮获七万余口涢山蛮防彊【水经注云水出蔡阳县东南大洪山山在随郡之西南竟陵之东北槃基所跨广圆一百余里涢水出于其山之隂时人以为涢水所导亦曰涢山涢音云】沈庆之讨平之获三万余口徙万余口于建康　吐谷浑什归闻魏军将至弃城夜遁八月丁亥封敕文入枹罕分徙其民千家还上邽留乙乌头守枹罕【枹音肤】　万度归至敦煌留辎重以轻骑五千度流沙袭鄯善壬辰鄯善王真达面缚出降度归留军屯守与真达诣平城【敦徒门翻重直用翻骑竒寄翻降戸江翻　考异曰本纪作真达兴今从西域传】西域复通【复扶又翻】　魏主如隂山之北诸州兵三分之一各于其州戒严以须后命【须待也】徙诸种杂民五千余家于北邉【种章勇翻】令就北畜牧以饵柔然　壬寅魏髙凉王那军至宁头城【宁头城当在白蓢东北】吐谷浑王慕利延拥其部落西度流沙吐谷浑慕璝之子被囊逆战那击破之被囊遁走中山公杜丰帅精骑追之【璝古回翻帅读曰率】度三危至雪山【郦道元曰三危山在敦煌县南】生擒被囊及吐谷浑什归乞伏炽盘之子成龙皆送平城【乞伏成龙盖因赫连定之败没于吐谷浑】慕利延遂西入于阗【阗徒贤翻又徒见翻】杀其王据其地死者数万人　九月癸酉上饯衡阳王义季于武帐冈【饯义季徃镇南兖杜佑曰武帐冈在广莫门外宣武设行宫殿便坐于其上因名】上将行敕诸子且勿食至防所设馔日旰不至【馔雏恋翻又雏晥翻旰古案翻】有饥色上乃谓曰汝曹少长丰佚【少诗沼翻长知雨翻】不见百姓艰难今使汝曹识有饥苦知以节俭御物耳
　　裴子野论曰善乎太祖之训也夫侈兴于有余俭生于不足欲其隠约莫若贫贱习其险艰利以任使达其情伪易以躬临【易以防翻】太祖若能率此训也难其志操卑其礼秩教成徳立然后授以政事则无怠无荒可播之于九服矣【周制九服侯服甸服男服采服卫服蛮服夷服镇服藩服毎服五百里谓之服者责以服事天子为职也】髙祖思固本枝崇树襁褓后世遵守迭据方岳【谓义真义康义恭义宣皆迭居方面襁居两翻褓音保】及乎泰始之初升明之季絶咽于衾衽者动数十人【谓明帝杀孝武诸子而宋齐禅代之际萧氏夷刘氏也咽音烟】国之存亡既不是系早肆民上【左传晋师旷曰天之爱民甚矣岂其使一人肆于民上】非善诲也
　　魏民间讹言灭魏者吴卢水胡盖吴聚众反于杏城【盖吴盖安定卢水胡种而分居杏城盖古盍翻】诸众胡争应之【种章勇翻】有众十余万遣其党赵绾来上表自归冬十月戊子长安镇副将拓防纥帅众讨吴纥败死【上时掌翻将即亮翻纥下没翻】吴众愈盛民皆渡渭奔南山【长安南山也】魏主髙平敕勒骑赴长安命将军叔孙防领摄并秦雍三州兵屯渭北【骑竒寄翻雍于用翻】　十一月魏冀州民造浮桥于碻磝津　盖吴遣别部帅白广平【帅所类翻】西掠新平安定诸胡皆聚众应之又分兵东掠临晋巴东【巴当作已】将军章直击破之溺死于河者三万余人【溺奴狄翻】吴又遣兵西掠至长安将军叔孙防与战于渭北大破之斩首三万余级河东蜀薛永宗聚众以应吴【蜀人迁居河东者谓之河东蜀居綘郡者谓之綘蜀居闗中赤水者谓之赤水蜀】袭击闻喜【闻喜县属河东郡春秋时晋武公所居之曲沃也秦改为左邑汉武帝于此闻南越破改曰闻喜后魏分属綘郡】闻喜县无兵仗令忧惶无计县人裴骏帅厉乡豪击之【帅读曰率】永宗引去魏主命薛谨之子拔纠合宗乡【宗谓薛之宗族乡谓乡人】壁于河际以断二寇徃来之路【二寇谓薛永宗盖吴断丁管翻】庚午魏主使殿中尚书拓跋处直等将二万骑讨薛永宗殿中尚书乙拔将三万骑讨盖吴【晋置殿中尚书与吏部五兵田曹度支左民为六曹杜佑曰后魏初有殿中乐部驾部南部北部五尚书殿中掌殿内兵马仓库乐部掌伎乐及角使伍伯驾部掌牛马驴骡南部掌南邉诸州郡北部掌北邉诸州郡魏书官氏志内入诸姓乙弗氏改为乙氏处昌吕翻将即亮翻骑竒寄翻下同】西平公寇提将万骑讨白广平【官氏志内入诸姓若口引氏改为寇氏】吴自号天台王署置百官　辛未魏主还宫【自隂山还也】　魏选六州骁骑二万【六州冀定相并幽平骁坚尧翻】使永昌王仁髙凉王那分将之为二道掠淮泗以北徙青徐之民以实河北　癸未魏主西廵　初鲁国孔熙先博学文史兼通数术有纵横才志【纵子容翻】为贠外散骑侍郎不为时所知愤愤不得志父黙之为广州刺史以赃获罪大将军彭城王义康为救解得免【为于伪翻】及义康迁豫章【义康迁见上卷十七年】熙先密懐报効且以为天文图防【防楚譛翻】帝必以非道晏驾由骨肉相残江州应出天子以范晔志意不满欲引与同谋而熙先素不为晔所重太子中舍人谢综晔之甥也【大子中舍人晋咸宁四年置以舍人才学美者为之与中庶子共掌文翰职如黄门侍郎在中庶子下洗马上】熙先倾身事之综引熙先与晔相识熙先家饶于财数与晔博故为拙行以物输之【数所角翻凡博弈以计数诱人谓之行拙行者伪为不能也行下孟翻】晔既利其财又爱其文艺由是情好欵洽熙先乃从容説晔曰大将军英断聪敏【好呼到翻从于容翻断丁乱翻大将军谓义康】人神攸属【属之欲翻】失职南垂【谓迁豫章也】天下愤怨小人受先君遗命以死报大将军之徳顷人情骚动天文舛错此所谓时运之至不可推移者也若顺天人之心结英豪之士表里相应于肘腋【腋音亦】然后诛除异我崇奉明圣号令天下谁敢不从小人请以七尺之躯三寸之舌立功立事而归诸君子丈人以为何如晔甚愕然熙先曰昔毛玠竭节于魏武张温毕议于孙权彼二人者皆国之俊乂岂言行玷缺然后至于祸辱哉皆以防直劲正不得久容【毛玠见六十七卷汉献帝建安二十一年张温事见六十九卷魏文帝黄初五年行下孟翻下内行同玷多忝翻】丈人之于本朝不深于二主人间雅誉过于两臣防夫侧目为日久矣比肩竞逐庸可遂乎【言与时贵比肩竞逐荣利所在众所共争将不得遂其志也朝直遥翻】近者殷鐡一言而刘班碎首【见上卷十七年】彼岂父兄之讐百世之怨乎所争不过荣名势利先后之间耳及其末也唯恐陷之不深发之不早戮及百口犹曰未厌是可为寒心悼惧岂书籍逺事也哉今建大勲奉贤哲图难于易【易以防翻】以安易危享厚利收鸿名一旦苞举而有之岂可弃置而不取哉晔犹疑未决熙先曰又有过于此者愚则未敢道耳晔曰何谓也熈先曰丈人弈叶清通【晔曽祖汪祖宁父泰皆冇名行】而不得连姻帝室人以犬豕相遇而丈人曾不耻之欲为之死不亦惑乎【为于伪翻】晔门无内行故熈先以此激之晔黙然不应反意乃决晔与沈演之并为帝所知晔先至必待演之俱入演之先至尝独被引【被皮义翻引引见也】晔以此为怨晔累经义康府佐中间获罪于义康谢综及父述皆为义康所厚综弟约娶义康女综为义康记室参军自豫章还申义康意于晔求解晚隙复敦徃好【复扶又翻好呼到翻】大将军府史仲承祖有宠于义康闻熈先有谋密相结纳丹杨尹徐湛之素为义康所爱承祖因此结事湛之告以密计道人法略尼法静皆感义康旧恩并与熈先徃来法静妹夫许曜领队在台【江南谓禁中为台】许为内应法静之豫章熈先付以牋书陈説图防于是密相署置及素所不善者并入死目【条分名目凡素所不善者皆欲置之死地】熈先又使弟休先作檄文称贼臣赵伯符肆兵犯跸祸流储宰【赵伯符时为领军将军故欲以弑逆之罪归之言祸流储宰盖欲并杀太子劭】湛之晔等投命奋戈即日斩伯符首及其党与今遣护军将军臧质奉玺绶迎彭城王正位辰极【北辰为天极故以帝位为辰极玺斯氏翻绶音受】熈先以为举大事宜须以义康之防谕众晔又诈作义康与湛之书令诛君侧之恶宣示同党帝之燕武帐冈也晔等谋以其日作乱许曜侍帝扣刀目晔【拔刀微出削为扣刀】晔不敢仰视俄而座散徐湛之恐事不济密以其谋白帝帝使湛之具探取本末【探吐南翻】得其檄书选署姓名上之【上时掌翻】帝乃命有司收掩穷治【治直之翻】其夜呼晔置客省【客省凡四方之客入见者居之属典客令】先于外收综及熈先兄弟皆款服帝遣使诘问晔晔犹隠拒【诘去吉翻】熈先闻之笑曰凡处分符檄书疏皆范所造【处昌吕翻分扶问翻】云何于今方作如此抵蹋邪帝以晔墨迹示之乃具陈本末明日仗士送付廷尉【仗士士之执兵仗者】熈先望风吐款辞气不桡【桡奴敎翻】上竒其才遣人慰勉之曰以卿之才而滞于集书省【散骑侍郎集书省官也萧子显曰自散骑侍郎及通直贠外给事中奉朝请驸马都尉皆集书省职也】理应有异志此乃我负卿也又责前吏部尚书何尚之曰使孔熈先年将三十作散骑郎那不作贼熈先于狱中上书谢恩且陈图防深戒上以骨肉之祸【防楚譛翻】曰愿勿遗弃存之中书若囚死之后或可追録庶九泉之下少塞舋责【少诗沼翻塞悉则翻舋许觐翻】晔在狱为诗曰虽无嵇生琴庶同夏矦色【嵇康为晋文王所杀临命顾视日影索琴而弹夏矦为晋景王所杀及赴东市顔色不变】晔本意谓入狱即死而上穷治其狱遂经二旬晔更有生望狱吏戏之曰外传詹事或当长系晔闻之惊喜综熈先笑之曰詹事畴昔攘袂瞠目跃马顾盼自以为一世之雄今扰攘纷纭畏死乃尔【晔为太子詹事故称之瞠七人翻】设令赐以性命人臣图主何顔可以生存十二月乙未晔综熈先及其子弟党与皆伏诛晔母至市涕泣责晔以手击晔颈晔顔色不怍【怍疾各翻慙也】妺及妓妾来别晔悲涕流涟【妓渠绮翻涟泣下貌】综曰舅殊不及夏矦色晔收泪而止谢约不豫逆谋见兄综与熈先游常諌之曰此人轻事好竒不近于道果鋭无检【言无检束也好呼到翻近其靳翻】未可与狎综不从而败综母以子弟自蹈逆乱独不出视晔语综曰姊今不来胜人多矣收籍晔家乐噐服玩并皆珍丽妓妾不胜珠翠【语牛倨翻不胜音升】母居止单陋唯有一防盛樵薪【盛时征翻】弟子冬无被叔父单布衣
　　裴子野论曰夫有逸羣之才必思冲天之据【冲与翀同上飞也古语云一飞冲天】盖俗之量则愤常均之下【常均犹言平常也】其能守之以道将之以礼殆为鲜乎【鲜息浅翻】刘仁范蔚宗【刘湛字仁范晔字蔚宗蔚于勿翻】皆忸志而贪权【忸女九翻骄也玩也狎也】矜才以徇逆累叶风素一朝而陨向之所谓智能翻为亡身之具矣
</div>
    <div class="pagination">
<a href="资治通鉴四库_page30.html">上一页</a><span>...</span><a href="资治通鉴四库_page26.html">26</a><a href="资治通鉴四库_page27.html">27</a><a href="资治通鉴四库_page28.html">28</a><a href="资治通鉴四库_page29.html">29</a><a href="资治通鉴四库_page30.html">30</a><span class="current-page">31</span><a href="资治通鉴四库_page32.html">32</a><a href="资治通鉴四库_page33.html">33</a><a href="资治通鉴四库_page34.html">34</a><a href="资治通鉴四库_page35.html">35</a><a href="资治通鉴四库_page36.html">36</a><span>...</span><a href="资治通鉴四库_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
