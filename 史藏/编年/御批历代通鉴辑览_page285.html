<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 285 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 285 页/共 306 页</h1>
    <div class="content">　　初建昌知府许孚逺【字孟中徳清人】始为归戸册以田从人法简而密后张居正议天下田亩通行丈量遂用开方法以径围乘除畸零截补于是豪猾不得欺隠里甲免赔累而小民无虚粮总计田七百一万三千九百七十六顷视孝宗时赢三百万顷居正颇以溢额为功有司短缩步弓以求田多或掊克见田以充虚额后遂按溢额增赋
　　诏内官并自陈斥逐有差
　　帝即位初慈圣太后遇帝严太监冯保倚太后势数挟持帝帝甚畏之已而小珰孙海客用导帝戯游【二人屡诱帝夜游别宫小衣窄袖走马持刀又数进竒巧之物】帝深宠幸保言于太后后召帝切责帝长跪受教惶惧甚保属张居正草帝罪已手诏颁示阁臣词过抑损帝年已十八览之内惭然迫于太后不得不下居正乃上疏切谏又縁保意劾去司礼巨珰孙徳季温泰等而令诸内侍俱自陈凡保所不悦者斥退殆尽帝由是渐恶保并亦嗛居正矣【保窃权肆横间亦时引大体内阁产白莲翰林院有双白燕居正以为瑞进之保使使语居正曰主上冲年不可以异物启其玩好又颇能约束其子弟不敢肆恶人亦以是称之然保性贪其私又锦衣指挥徐爵内官张大受恃势权利居正使苍头游七与爵结为兄弟交闗语言凡有所谋皆縁以逹焉】
　　【辛巳】九年春正月命翰林官分番入直
　　以张居正请日用翰林官四人入直应制诗文及备顾问【帝初政居正尝纂古今治乱事百余条绘图以俗语解之使帝易晓至是复属儒臣纪太祖列圣寳训实録分类成书凡四十类请以经筵之暇进讲帝从之】
　　三月大阅
　　夏四月戎政尚书方逢时罢
　　逢时才畧明练处置边事悉协机宜【先是五年以宣大总督召理戎政时议者争言贡市利害逢时疏言北部输诚效贡莫敢渝约嵗时请求随宜与之辄稽首欢笑有掠人要赏者告谙逹讨治即俛首聴命而异议者或曰敌使充斥日益耗费或曰与冦益狎隠忧叵测均未覩事机之论也今计三镇嵗费二十七万较之向时十才二三而民间耕获之人市价之利不与焉方隆庆庚午以前三军暴骨万姓流离边臣首领不保朝廷为之旰食七八年来幸无此事矣所不可知者谙逹老且死数年之后诸部无所统一狡黠争搆或行侵扰在我亦惟罢贡市固壁垒以待仍禁边将无轻举使曲常在彼直常在我因机处宜顾方畧何如耳封疆之事无常形何必贡市非而战守是哉】至是以老病乞休去其功名与王崇古相亚世称方王
　　土黙特犯辽阳副总兵曹簠败绩
　　先是土黙特以二万余骑入攻锦州叅将熊朝臣固守而遣部将出战皆殁敌乃分掠小凌河【在锦州府锦县东亦名锦川】松山【在锦县南】杏山【在锦县西南】防李成梁驰援始出境已而土黙特复与诸酋聚兵塞下谋入广寕成梁率轻骑从大寕堡【在锦州府义州东北】出塞四百余里击之敌大败走至是复入辽阳簠出御之遇伏失千总陈鹏以下三百十七人马死者四百六十匹土黙特遂大掠人畜而去
　　京师旱南畿饥
　　张居正上言淮鳯苏松连被灾伤徐宿间至以树皮充饥或聚为盗昔元末之乱亦起于此当破格赈之陛下宜撙节宫中耗费嘉靖朝用最浩繁内库尚有余积今已增额犹称缺乏有限之财安能供无穷之用帝嘉纳之【居正以江南贵豪怙势及诸奸猾吏民善逋赋乃选大吏精悍者严行督责赋以时输国藏乃日益充裕】
　　五月尽卖民间种马
　　国初马有官牧有民牧官牧给边镇民牧给京军皆有孳生驹给草塲以资刍牧后尃牧于民视丁田授马始曰戸马既曰种马按嵗徴驹种马死孳生不及数辄赔补自豪右庄田占草塲马戸渐多逃窜穆宗从太仆少卿武金议卖种马之半【金言种马之设尃为孳生备用备用马既别买则种马可遂省今备用马既足三万宜令每马折银三十两解太仆种马尽卖输兵部一马十两则直山东河南十二万匹可得银百二十万且收草豆银二十四万御史谢廷杰谓祖制所定闗军机不可废兵部是廷杰言而是时内帑乏竭方分使括天下逋赋穆宗遂可金奏下部议请养卖各半从之】至是以互市饶马尽卖之上马八两下至五两又折徴草塲地租银以供圑营买马及各边之请迨帝末年师役繁兴往往借支太仆银久之银与马两竭冏政大坏














　　御批歴代通鉴辑览卷一百十
<史部,编年类,御批历代通鉴辑览>
　　钦定四库全书
　　御批歴代通鉴辑览卷一百十一
　　明
　　神宗皇帝
　　【壬午】万厯十年春正月免天下逋赋
　　张居正上言带征逋赋徒为民累百姓财力有限一嵗之入傅足供一嵗不幸嵗歉目前尚不能办岂复有余力更完累嵗积逋乎有司避责往徃移新抵旧年分杂淆小民竭脂膏胥吏饱谿壑甚者不肖有司因而渔猎与其朘民以实奸贪之槖孰若尽蠲以施旷荡之恩乞谕户部覈万厯七年以前积负悉行蠲免帝从之凡免二百余万有竒而是时帑藏充盈国最完富
　　三月杭州兵乱以兵部侍郎张佳允【字肖甫铜梁人】巡抚浙江讨定之
　　浙江巡抚吴善言【成安人】奉诏减月饷东西二营兵马文英刘廷用等搆党大噪缚殴善言朝议以佳允才令代之【佳允初知滑县剧盗髙章者诈为缇骑直入官署刧佳允索帑金佳允色不变伪书劵贷金悉署游徼名召入立檎贼由此知名累迁宣大廵抚潘五大掠塞外佳允用计服之张居正以为才故令代善言】佳允甫入境而杭民以行保甲故亦乱佳允问告者曰乱兵与乱民合乎曰未也佳允喜曰速驱之尚可离而二也既至民剽益甚佳允从数卒佯问民所苦下令除之众愈张炽夜掠富室火光烛天佳允召游击徐景星谕二营兵令讨乱民自赎擒百五十人斩其三之二乃佯召文英廷用予冠带而密属景星捕七人并文英廷用斩之二乱悉定帝优诏褒美
　　苏巴尔噶冦义州李成梁击斩之
　　泰宁部苏巴尔噶与弟绰哈子布延图【旧作卜言土今改】入犯义州成梁设伏镇彛堡【在锦州府羲州东北】参将李平胡射中苏巴尔噶坠马斩之寇大奔绰哈等恸哭去自是敌数入成梁等数败之辄斩其魁又时袭击于塞外敌少戢
　　夏四月京师旱疫
　　彗星见
　　六月丁亥朔日食
　　加张居正太师以前礼部尚书潘晟【新昌人】兼武英殿大学士吏部侍郎余有丁【字丙仲鄞人】兼文渊阁大学士并预机务晟寻罢
　　居正卧病四阅月不愈百官并斋醮为祈祷【修撰王家屏戸部主事顾宪成不往宪成同官代之署名宪成闻驰往手削去之　王家屏字忠伯大同山隂人顾宪成字叔时无锡人】南都秦晋楚豫诸大吏无不建醮帝命张四维等理阁中细务大事即家令居正平章居正始自力后惫甚不能徧阅然尚不令四维等参之防辽东奏防加居正太师【先是居正以十二载满加太傅明世文臣无真拜三公者自居正始】已而居正病革自度不起乃荐晟有丁自代晟素贪鄙不厌清议冯保素从受书彊居正荐之命下甫五日为言者交章劾罢
　　张居正卒【諡文忠】
　　帝怆悼辍朝谕祭九坛祝国公兼师传者赠上柱国命四品京乡锦衣堂上官司礼太监防丧归葬【居正当国务尊主权课吏职信赏罚一号令虽万里外朝下而夕奉行故神宗初政起衰振隳纲纪修明海内殷阜居正力也然威权震主好谀自尊士大夫始誉以伊周五臣继竟拟之舜禹居正恬然不为怪晚益偏恣黜陟多由爱憎左右颇通贿赂议者谓其昧宠利居功之戒所以身死未几即致祸败初帝在讲筵读论语色勃如也误读为背居正遽厉声曰当读作勃帝悚然惊起同列皆失色由此帝益心惮居正时比之霍氏骖乘云】
　　秋八月皇子常洛生【即光宗】
　　防妃王氏出【妃初为慈宁宫宫人年长矣帝过慈寕私幸之有身故事宫中承宠必有赏赉文书房内□即记年月及所赐以为验时帝讳之故左右无一言者一日侍慈圣宴语及之帝不应慈圣命取内起居注示帝且好语曰吾老矣犹未有孙果男者宗社福也母以子□宁分差等邪是年四月封恭妃及是遂生皇长子】帝御殿受贺颁诏大赦
　　冬十二月太监冯保以罪谪为奉御安置南京
　　初保内倚太后外倚张居正専擅威福帝有所赏罪非出保口无敢行者帝积不能堪然迫于太后居正不能去也及太后归政居正又卒保失所倚然犹肆横如故【潘晟既罢保方病起诟曰我小恙遽无我邪皇长子生保欲封伯爵张四维以无故事难之拟廕弟侄一人都督佥事保怨曰尔由谁得今日而负我其恣如此】东宫旧阉张鲸素害保宠谋去之其同事张诚向为保所恶斥于外至是复入两人乃伺间陈保过恶并发其与张居正交结状帝犹未发防御史江东之【字长信歙人】首劾保党锦衣同知徐爵帝下爵狱论死李植【字汝培江都人】遂列保十二大罪帝震怒谪保南京奉御籍其家金寳巨万东之并纠吏部尚书梁梦龙【字干吉真定人】赂徐爵得官工部尚书曾省吾【彭泽人】吏部侍郎王篆【夷陵州人】皆被论得罪去于是弹击居正者纷起矣
　　以严清【字公直云南后卫人】为吏部尚书
　　清素着清望张居正当国清任刑部尚书不附丽居正及籍冯保家得廷臣餽遗录独无清名帝深重之防梁梦龙罢即以清代日讨故实辨官材自丞佐以下皆亲署无一幸进者中外师其亷俭书问几絶甫半嵗得疾归【卒諡恭肃】
　　改蓟镇总兵官戚继光于广东
　　继光在蓟镇十六年当国大臣徐阶髙拱张居正先后倚任之居正尤事与商防动无掣肘故继光益发舒及是居正殁甫半嵗给事中张鼎思言继光不宜于北阁臣拟防遽调之广东继光悒悒不得志赴粤逾年即谢病归居三年卒【继光更厯南北并着声在南方战功特甚北则専主守邉防修举继之者踵其成法数十年得无事所着纪效新书练兵事实谈兵家遵用爲万厯末追諡武毅】
　　【癸未】十一年春三月追夺张居正官阶
　　冯保既得罪新进者益务攻居正诏夺上柱国太师再夺諡居正诸所引用者斥削殆尽召还吴中行赵用贤等迁官有差
　　夏四月张四维罢
　　初四维曲事张居正然心不善其所为又居正卒始当国政知中外积苦居正欲大収人心因上疏言事请荡涤烦苛宏敷惠泽帝纳其言朝政为之稍变四维复引居正所沉抑者稍稍登用时望颇属至是以父丧归【先是居正余党欲逐四维拥申时行为首辅四维愠语时行客曰夫首相者若天行有春必有夏何相廹为时行得疾在告及起不敢谢过黙黙而已四维乃与门生在言路者谋攻时行疏具将上防四维父讣至乃已四维归后服将□而卒赠太师諡文毅】
　　以许国【字维祯歙县人】为礼部尚书兼东阁大学士预机务张四维既去申时行为首辅国素与相善由是政府无间
　　致仕武英殿大学士徐阶卒【諡文贞】
　　阶里居后为髙拱所厄及拱罢始得安帝元年阶年已八十诏遣行人存问赐玺书金币既而张居正将归父拟荐阶自代未果【居正念□臣里居者髙拱与已有深隙殷士儋多奥援或乘间以出惟阶老易与拟荐之自代既念阶前辈已还当位其下乃止】至是卒赠太师【阶以恭勤结主知立朝有相度保全善类嘉隆之政多所匡救间有委蛇亦不失大节方严嵩初罢阶榜三语于直庐曰以威福还主上以政务还诸司以用舍刑赏还公论由是票拟公之同列言路亦益发舒当时翕然称阶为名相】
　　五月我
　　太祖髙皇帝起兵征尼堪外兰克图伦城【臣等谨按自古帝王贞符所启瑞应骈臻若元乌生啇武敏诞稷备埀诗颂咸足着信千秋洪惟我】
　　【国家受命造邦龙兴东土庆钟】
　　【天诞朱果发祥是用锡姓爱新建邦长白神竒肇迹与三代开基之始先后同符逮我太祖髙皇帝经营大业缔□鸿图适防尼堪外兰构兵召衅潜逞狡图我太祖髙皇帝爰仗义徂征声罪致讨巨憝既伏厥辜明人犹庇恶渝盟不知悔祸我太祖髙皇帝不得已以七大恨告于】
　　【上帝明誓众士师直为壮抚顺来降辽潘寻经底定尚冀明人警悟屡戢军锋遗书讲好兴朝举措光明俊伟洵足逺迈百王及我太祖文皇帝嗣登寳阼以明人旧隙未平继承】
　　【先志亲统大军直薄燕宗明人国势莫支然且埀成弗取迨至明政不网闯贼猖狂坐贻板荡我朝复因明臣呉三桂之请为之雪耻除凶其冇徳于明者至深且厚臣等仰惟实録所载】
　　【圣神代起　　　　　　　　　　　　　　　　　　　　　谟烈昭重矞矞皇皇固巴具详典册而图伦一役名正言顺实为】【鸿业所由成敬依例特书以彰挞伐大义自时厥后凡】
　　【六师顺动仁义兼资以及扫荡鲸鲵施恩胜国事与明纪有闗者并依次恭载大略用昭我国家诞膺夭眷符瑞昭然而】
　　【列圣式廓鸿基得天下之正尤为隆古所未有又岂汉唐以来所克比拟于万一哉】初长白山【在吉林乌拉城东南横亘千余里东自寜古塔西至奉天府诸山皆发脉于此】之东有布库哩山下有池曰布勒瑚哩相传有天女三【长曰恩古伦次曰正古伦季曰佛库伦】浴于池有神鹊啣朱果置季女衣取而吞之遂有身寻产一男生而能言体貎竒异及长母告以故命以爱新觉罗为姓名曰布库哩雍顺以小舫乘之令顺流而下至河歩登岸端坐其地有三姓方搆兵或汲于河见而异之归语众人往观询知所由来皆惊曰此天生圣人也遂迎舁至家三姓者议曰我等盍息争推此人为主以女伯哩妻之奉为贝勒其乱乃定于是布库哩雍顺居长白山东鄂谟辉之野鄂多理城国号曰满洲实为我
　　朝开基之始数传后有名樊察者以国人弗靖遁于荒野追者将及之有神鹊止其首追者疑为枯木遂得免后传至
　　肇祖原皇帝
　　兴祖直皇帝
　　景祖翼皇帝
　　显祖宣皇帝相继嗣兴威服诸部
　　景祖居赫图阿拉地兄弟六人筑城分居号宁古塔贝勒时有望气者言满洲将有圣人出戡定众乱统一诸国继而
　　显祖嫡妃喜塔喇氏以明嘉靖三十八年己未嵗诞生太祖髙皇帝天表非常勇略盖世号为聪睿贝勒时诸部争
　　夺不已
　　太祖恩威并用渐次削平防苏克素防河部图伦城有尼堪外兰者隂搆明总兵李成梁引兵攻古哷城主阿泰章京阿泰妻乃
　　景祖长子礼敦巴图鲁之女
　　景祖闻警恐女孙被陷偕
　　显祖往救先后入古哷城城中守御甚坚成梁不能克尼堪外兰诡往招抚城中人信其言杀阿泰以降成梁尽屠之遂并害
　　景祖
　　显祖
　　太祖闻之赫然震怒往诘责明邉吏明人寻归
　　二祖丧至是
　　太祖年二十有五思复
　　祖父讐乃以
　　显祖遗甲十三副起兵征尼堪外兰于图伦城尼堪外兰遁于嘉班遂克其城而归既而复进征嘉班城尼堪外兰乃逃于鄂勒欢筑城以居【事在是年八月】
　　太祖寻复进克鵞尔浑城尼堪外兰遁入邉
　　太祖遣斋萨率四十人索之邉吏执以畀斋萨遂斩之而归
　　自此嵗输银币通和好焉【事在丙戍年】
　　冬十一月己卯朔日食
　　十二月慈宁宫灾
　　【甲申】十二年春二月京师地震
　　释建文诸臣外亲之谪戍者
　　御史屠叔明请释革除忠臣外亲后裔诏自齐泰黄子澄外其坐方孝孺等连及者俱免之于是浙江江西福建四川广东得免者凡三千余人【后光宗嗣位并泰子澄戚属后裔俱放还】
　　夏四月腾冲游击刘綎【显之子】讨平陇川贼
　　初酋莽瑞体以兵服诸蛮【嘉靖中孟养木邦酋攻杀酋莽纪嵗分有其地纪嵗子瑞体奔洞吾母家为之后寻以计侵据大古喇遂复入陷孟密并孟养势益彊于是木邦蛮莫诸部皆叛附之　大古喇地在洞吾南濵海与狒机邻蛮莫孟密分地在蛮哈山下万厯中析置安抚司后废】遣人招陇川宣抚多士宁士宁不从而记室岳鳯方用事【鳯江西人行贾陇川骁杰多智士宁妻以妹使为记室鳯媚士宁而夺之权】欲降遂诱士宁而酖之并杀其妻子夺金牌印符受瑞体伪命代士宁为宣抚既而瑞体死子应里嗣鳯导之入防窥腾越永昌诸处已陷顺宁【本蒲蛮地元置府今府属云南】指挥吴继登等战死事闻诏以綎为腾冲游击邓子龙【丰城人】为永昌参将提兵往讨当是时迤西诸部皆叛以兵助进逼姚闗【在甸湾土州北接顺宁界】势甚盛防綖子龙兵至诸土兵亦大集綎与子龙大破之攀枝花地【在姚闗南】乘胜追击先后斩首万余鳯大惧乃令妻子及部曲来降綎责令献金牌符印及蛮莫孟密地而分兵趋沙木笼山【注见前】先据其险自领大兵驰入陇川鳯度无可脱遂诣军门降时诸部蛮视鳯为向背缅亦倚鳯为心腹鳯既降诸部俱杀使来归綎率兵进直抵阿瓦【城名为缅中五城之一】应里退走阿瓦酋猛勺诣綎降猛勺应里从父也遂班师献俘于朝鳯伏诛【未几复炽进据孟养蛮莫官军战却之巡抚陈用賔筑八□于腾□列兵戍守募人至暹罗约□攻缅久之为暹罗所困势顿衰然近缅诸部仍服属之终明世不能复】
</div>
    <div class="pagination">
<a href="御批历代通鉴辑览_page284.html">上一页</a><span>...</span><a href="御批历代通鉴辑览_page280.html">280</a><a href="御批历代通鉴辑览_page281.html">281</a><a href="御批历代通鉴辑览_page282.html">282</a><a href="御批历代通鉴辑览_page283.html">283</a><a href="御批历代通鉴辑览_page284.html">284</a><span class="current-page">285</span><a href="御批历代通鉴辑览_page286.html">286</a><a href="御批历代通鉴辑览_page287.html">287</a><a href="御批历代通鉴辑览_page288.html">288</a><a href="御批历代通鉴辑览_page289.html">289</a><a href="御批历代通鉴辑览_page290.html">290</a><span>...</span><a href="御批历代通鉴辑览_page286.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
