<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 78 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 78 页/共 334 页
  </h1>
  <div class="content">
   初，抗以江陵之北，道路平易，〔易，以豉翻。〕槉江陵督张咸作大堰遏水，渐渍平土以绝寇叛。〔堰，于扇翻。今江陵有三海八柜，引诸湖及沮、漳之水注之，弥漫数百里，即作堰之故智也。渐，将廉翻。〕羊祜欲因所遏水以船运粮，扬声将破堰以通步军。抗闻之，使咸亟破之。诸将皆惑，屡谏不听。祜至当阳，闻堰败，乃改船以车运粮，大费功力。
十一月，杨肇至西陵。陆抗令公安督孙遵循南岸拒羊祜，〔防托南岸，使祜军不得渡而已。〕水军督留虑拒徐胤，〔恐胤顺流东下，故以水军拒之。〕抗自将大军凭围对肇。〔凭长围以对之，则彼为客，我为主。〕将军朱乔营都督俞赞亡诣肇。〔姓谱：俞，古善医俞跗之后。〕抗曰：「赞军中旧吏，知吾虚实。吾常虑夷兵素不简练，若敌攻围，必先此处。」〔先，悉荐翻。〕即夜易夷兵，皆以精兵守之。明日，肇果攻故夷兵处，抗命击之，矢石雨下，肇众死〔【章：甲十一行本「死」上有「伤」字；乙十一行本同；孔本同。】〕者相属。〔属，之欲翻。〕十二月，肇计屈，夜遁。抗欲追之，而虑步阐畜力伺间，〔间，古苋翻。〕兵不足分，于是但鸣鼓戒众，若将追者。肇众凶惧，悉解甲挺走，〔凶，许拱翻，恐惧声。挺，待鼎翻，拔也。挺走，拔身而走也。〕抗使轻兵蹑之，肇兵大败，〔蹑，尼辄翻。〕祜等皆引军还。抗遂拔西陵，诛阐及同谋将吏数十人，皆夷三族，自余所请赦者数万口。〔元非同谋而胁从者，请而赦之。〕东还乐乡，貌无矜色，谦冲如常。吴主加抗都护。〔吴官有左右都护，今加都护，尽护诸将也。〕羊祜坐贬平南将军，〔征、镇、安、平，四平最下。车骑位次骠骑，自此而下，六等至四征。祜自车骑贬平南，凡降十四号〕杨肇免为庶人。
吴主既克西陵，自谓得天助，志益张大，使术士尚广筮取天下，〔姓谱：尚姓，师尚父之后，后汉有高士尚子平。〕对曰：「吉。庚子岁，青盖当入洛阳。」〔其后吴亡，皓入洛，岁在庚子。〕吴主喜，不修德政，专为兼并之计。
贾充与朝士宴饮，〔朝，直遥翻。考异曰：三十国春秋在十一月，晋春秋在十月己巳，恐皆非实，故附于冬末。〕河南尹庾纯醉，与充争言。充曰：「父老，不归供养，〔供，居用翻。养，羊尚翻。〕卿为无天地！」纯曰：「高贵乡公何在﹖」斥其弒君也。〕充凓怒，上表解职；纯亦上表自劾。诏免纯官，仍下五府正其臧否。〔当时除贾充之外，居公位者有五，故下五府。下，遐稼翻。否，音鄙。〕石苞以为纯荣官忘亲，当除名；齐王攸等以为纯于礼律未有违；诏从攸议，复以纯为国子祭酒。〔帝初立国子学，定置国子祭酒、博士各一人，助教十五人，以教生徒。〕
吴主之游华里也，〔事见上七年。〕右丞相万彧与右大司马丁奉、左将军留平密谋曰：「若至华里不归，社稷事重，不得不自还。」吴主颇闻之，以彧等旧臣，隐忍不发。是岁，吴主因会以毒饮彧，传酒人私减之。又饮留平，〔饮，于鸩翻。〕平觉之，服他药以解，得不死。彧自杀；〔考异曰：吴志孙暼传云：彧被谴忧死，今从江表传。〕平忧懑，月余亦死。〔懑，音闷，又音汉。徙彧子弟于庐陵。
初，彧请选忠清之士以补近职，吴主以大司农楼玄为宫下镇，主殿中事。〔吴旧事，禁中主者自用亲近人。暼以彧言，用玄主殿中事。〕玄正身帅众，〔帅，读曰率。〕奉法而行应对切直，吴主浸不悦。
中书令领太子太傅贺卲上疏谏曰：「自顷年以来，朝列纷错，〔朝，直遥翻。〕真伪相贸，〔贸，音茂。〕忠良排坠，信臣被害。〔被，皮义翻。〕是以正士摧方〔摧方，言刓棱角而为圆也。〕而庸臣苟媚，先意承指，各希时趣。〔先，悉荐翻。〕人执反理之评，士吐诡道之论，〔诡，违也，异也。〕遂使清流变浊，忠臣结舌。陛下处九天之上，隐百里之室，〔管子曰：堂上远于百里。处，昌吕翻。〕言出风靡，令行景从；亲洽宠媚之臣，日闻顺意之辞，将谓此辈实贤而天下已平也。臣闻兴国之君乐闻其过，荒乱之主乐闻其誉；〔乐，音洛。誉，音余，或音如字。〕闻其过者过日消而福臻，闻其誉者誉日损而祸至。陛下严刑法以禁直辞，黜善士以逆谏口，杯酒造次，死生不保，〔造，七到翻。〕仕者以退为幸，居者以出为福，诚非所以保光洪绪，熙隆道化也。何定本仆隶小人，身无行能，〔行，下孟翻。〕而陛下爱其佞媚，假以威福。夫小人求入，必进奸利。定间者妄兴事役，发江边戌兵以驱麋鹿，老弱饥冻，大小怨叹。传曰：『国之兴也，视民如赤子；其亡也，以民为草芥。』〔左传曰：陈逄滑曰：国之兴也，视民如伤；其亡也，以民为土芥。〕今法禁转苛，赋调益繁，〔调，徒钓翻。〕中官、近臣所在兴事，而长吏畏罪，苦民求办。是以人力不堪，家户离散，呼嗟之声，感复和气。今国无一年之储，家无经月之蓄，而后宫之中坐食者万有余人。又，北散注目，伺国盛衰，〔伺，相吏翻。〕长江之限，不可久恃，苟我不能守，一苇可杭也。〔诗云：谁谓河广，一苇杭之。毛氏曰：杭，渡也。郑玄曰：言一苇加之，则可以渡也。〕愿陛下丰基强本，割情从道，则成、康之治兴，圣祖之祚隆矣！」〔治，直吏翻。圣祖，谓孙权。〕吴主深恨之。
于是左右共诬楼玄、贺卲相逄，驻共耳语大笑，〔驻，驻车也。〕谤讪政事，俱被诘责；〔讪，山谏翻。诘，去吉翻。〕送玄付广州，卲原复职；既而复徙玄于交趾，竟杀之。久之，何定奸秽发闻，亦伏诛。〔闻，音问。〕
羊祜归自江陵，务修德信以怀吴人。每交兵，刻日方战，不为掩袭之计。将帅有欲进谲计者，辄饮以醇酒，使不得言。〔谲，古穴翻。饮，于鸩翻。〕祜出军行吴境，刈谷为粮，皆计所侵，送绢偿之。每会众江、沔游猎，常止晋地，若禽兽先为吴人所伤而为晋兵所得者，皆送还之。于是吴道人皆悦服。〔成伐吴之计者，祜也，凡其所为，皆豢吴也。正以陆抗对境，无间可乘，故为是耳。若曰务修德信，则吾不知也。〕祜与陆抗对境，使命常通：抗遗祜酒，祜令之不疑；〔使，疏吏翻。遗，于季翻。〕抗疾，求药于祜，祜以成药与之，抗即服之。人多谏抗，抗曰：「岂有酖人羊叔子哉！」〔羊祜，字叔子。抗告其边戌曰：「彼专为德，我专为暴，是不战而自服也。各保分界而已，〔分，扶问翻。〕无求细利。」吴主闻二境交和，以诘抗，抗曰：「一吧一乡不可以无信义，况大国乎！臣不如此，正是彰其德，于祜无伤也。」
吴主用诸将之谋，数侵盗晋边。〔数，所角翻。〕陆抗上疏曰：「昔有夏多罪而殷、汤用师，纣作淫虐而周武授钺，〔汤数夏之罪曰：有夏多罪，天命殛之。武王数纣之罪曰：淫酗肆虐，秽德彰闻，戎商必克。上，时掌翻。〕苟无其时虽复大圣，亦宜养威自保，不可轻动也。今不务力农富国，审官任能，明黜陟，任〔【章：甲十一行本「任」作「慎」；乙十一行本同；孔本同；张校同。】〕刑赏，训诸司以德，〔诸司，谓百执事之人有司孝者。〕抚百姓以仁，而听诸将徇名，穷兵黩武，动费万计，士卒雕瘁，〔瘁，秦醉翻。〕寇不为衰而我已大病矣。今争帝王之资而昧十百之利，此人臣之奸便，非国家之良策也！昔齐、鲁三战，鲁人再克，而亡不旋踵。何则﹖大小之势异也。〔祖张仪说齐愍王之言而略变其文。〕况今师所克获，不补所丧乎！」吴主不从。〔丧，息浪翻。〕
羊祜不附结中朝权贵，〔朝，直遥翻。〕荀勖、冯紞之徒皆恶之。从甥王衍尝诣祜陈事，〔紞，都感翻。恶，乌路翻。从，才用翻；下同。〕辞甚清辩；祜不然之，衍拂衣去。祜顾谓宾客曰：「王夷甫方当以盛名处大位，然败俗伤，化必此人也。」〔史言羊祜知人之鉴，为怀帝时王衍误国亡身张本。九甫，衍字也。败，补内翻。处，昌吕翻。〕及攻江祜以军法将斩王戎。衍，戎之从弟也，故二人皆憾之，言论多毁祜。时人为之言曰：「二王当国，羊公无德。」
资治通鉴卷第八十
端明殿学士兼翰林侍读学士朝散大夫右谏议大夫充集贤殿修撰提举西京嵩
山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集
后学天台胡三省音注
晋纪二（起昭阳大荒落（癸巳），尽屠维大渊献（己亥），凡七年。〕
世祖武皇帝上之下
泰始九年〔（癸巳、二七三）〕
①春，正月，辛酉，密陵元侯郑袤卒。〔考异曰：按本传：「袤为司空，固辞。久之，见许，以侯就第，拜仪同三司。」而帝纪云「司空郑袤薨」，误也。
②二月，癸巳，乐陵武公石苞卒。
③三月，立皇子祗为东海王。
吴以陆抗为大司马、荆州牧。
⑤夏，四月，戊辰朔，日有食之。
⑥初，邓艾之死，〔事见七十八卷魏元帝咸熙元年。〕人皆冤之，而朝廷无为之辨者。〔为，于伪翻。〕及帝即位，议郎敦煌段灼上疏曰：〔敦，徒门翻。〕「邓艾心怀至忠而荷反逆之名，〔荷，下可翻。〕平定巴、蜀而受三族之诛；艾性刚急，矜功伐善，不能协同朋类，故莫肯理之。臣窃以为艾本屯田掌犊人，〔邓艾本义阳棘阳人，魏太祖破荆州，徙汝南，为农民养犊。〕宠位已极，功名已成，七十老公，复何所求。〔复，扶又翻。〕正以刘禅初降，〔降，户江翻。〕远郡未附，矫令承制，权安社稷。锺会有悖逆之心，〔悖，蒲内翻，又蒲没翻。〕畏艾威名，因其疑似，构成其事。艾被诏书，即遣强兵，束身就缚，不敢顼望，〔被，皮义翻。〕诚知奉见先帝，必无当死之理也。会受诛之后，艾官属将吏，愚戆相聚，自共追艾，破坏槛车，解其囚执；〔戆，直降翻。坏，音怪。〕艾在困地，狼狈失据，〔狼前则跋其胡，退月钊疐其尾。狈狼属也。生子或久一足，二足相附而后能行，离则颠蹶。故猝遽谓之狼狈。狈，博盖翻。〕未尝与腹心之人有平素之谋，独受腹背之诛，〔腹在前，背在后，谓前后皆不免于诛。〕岂不哀哉！陛下龙与，阐弘大度，谓可听艾归葬旧墓，还其田宅，以平蜀之功继封其后，使艾阖棺定谥，死无所恨，〔谥，神至翻。〕则天下徇名之士，思立功之臣，必投汤火，乐为陛下死矣！」〔乐，音洛。为，于伪翻。〕帝善其言而未能从。会帝问给事中樊建以诸葛亮之治蜀，〔樊建故蜀臣。治，直之翻。〕曰：「吾独不得如亮者而臣之乎﹖」建稽首曰：「陛下知邓艾之冤而不能直，〔稽，音启。〕虽得，亮得无如冯唐之言乎！」〔言不能用也。冯唐事见十四卷汉文帝十四年。〕帝笑曰：「卿言起我意。」乃以艾孙朗为郎中。
⑦吴人多言祥瑞者，吴主以问侍中韦昭，昭曰：「此家人筐箧中物耳！」〔言祥瑞而谓之家人筐箧中物者，盖称引图纬以言祥瑞之应，故谓其书为家人筐箧中物也。〕昭领左国史，〔吴有左、右国史，皆掌记述。〕吴主欲为其父作纪，〔为，于伪翻。〕昭曰：「文皇不登极位，当为传，不当为纪。」〔吴主谥其父和曰文皇帝。传，直恋翻。〕吴主不悦，渐见责怒。昭忧惧，自陈衰老，求去侍、史二官，〔侍、史，侍中及左国史也。〕不听。时有疾病，医药监护，持之益急。〔监，工衔翻。〕吴主饮群臣酒，〔饮，于禁翻。〕不问能否，率以七升为限。至昭，独以茶代之，后更见偪强。〔强，其两翻。〕又酒后常使侍臣嘲弄公卿，发摘私短以为欢；〔摘，当作擿。〕时有愆失，辄见收缚，至于诛戮。昭以为外相毁伤，内长尤恨，〔长，丁丈翻，今知两翻。〕使群臣不睦，不为佳事，故但难问经义而已。〔难，乃旦翻。〕吴主以为不奉诏命，意不忠尽，积前后嫌忿，遂收昭付狱。昭因狱〔【章：甲十一行本「狱」下有「吏」字；乙十一行本同；孔本同；张校同；退斋校同。】〕上辞，〔辞，狱辞也。上，时掌翻。〕献所著书，冀以此求免。而吴主怪其书垢故，〔垢，尘也。故旧也。〕更被诘责；〔被，皮义翻。诘，去吉翻。〕遂诛昭，徙其家零陵。
⑧五月，以何曾领司徒。
⑨六月，乙未，东海王祗卒。
⑩秋，七月，丁酉蒴，日有食之。〔考异曰：未志无此食，今从晋书。〕
诏选公卿以下女备六宫，有蔽匿者以不敬论；〔以律不敬论罪也。〕采择未毕，权禁天下嫁娶。帝使杨后择之，后惟取洁白长大而舍其美者。帝爱卞氏女，欲留之。后曰：「卞氏三世后族，〔魏武帝卞后谥曰宣后，弟秉生兰及琳，兰孙女为高贵乡公后，琳女又为陈留王后，凡三世。不可屈以卑位。」帝怒，乃自择之，中选者以绛纱系臂，〔中，竹仲翻。〕公卿之女为三夫人、〔孔颖达曰：夫，扶也。言扶侍于王也。〕九嫔，〔句断。〕二千石、将校女补良人以下。〔汉制，后宫之号十有四等，良人视八百石，爵比庶长。师古曰：良，善也。将，即亮翻。校，户教翻。〕
九月，吴吴主悉封其子弟为十一王，王给三千兵，大赦。〔十一王，史逸其名。〕
是岁，郑冲以寿光公罢。
吴主爱姬遣人至帝夺民物。司市中郎将陈声素有宠于吴主，绳之以法。姬愬于吴主，愬，与诉同。〕吴主怒，假他事烧锯断声头，投其身于四望之下。〔据晋书温峤传：峤讨苏峻于石头，结垒于四望矶。又据南史，石头有四望山，盖山下有矶也。断，丁管翻。〕
十年〔（甲午、二七四）〕
③丁亥，诏曰：「近世以来，多由内宠以登后妃，〔谓魏三祖立卞、郭、毛为后。〕乱尊卑之序；自今不得以妾媵为正嫡。」〔媵，以证翻。〕
④分幽州置平州。〔幽州，言北方太阴幽冥也。杜佑曰：因幽都山为名。山海经有幽都山。今列北荒，统范阳、燕、北平、上谷、代、辽西。汉末，公孙度自号平州牧，今分昌黎、辽东、乐浪、玄菟、带方五郡，置平州。〕
⑤三月，癸亥，日有食之。
⑥诏又取良家及小将吏女五千人入宫选之，母子号哭于宫中，声闻于外。〔将，即亮翻。号，户刀翻。闻，音问。〕
⑦夏，四月，己未临淮康公荀顗卒。〔谥法：温柔好乐曰康。顗，鱼岂翻。〕
⑧吴左夫人王氏卒。吴主哀念，数月不出，葬送甚盛。时何氏以太后故宗族骄横。〔横，户孟翻。〕吴主舅子何都貌类吴主，民间讹言：「吴主已死，立者何都也。」会稽又讹言：「章安侯奋当为天子。」奋母仲姬墓在豫章，豫章太守张俊为之扫除。〔扫，粪扫也。除，芟除荆棘。会，古外翻。为，于伪翻。〕临海太守奚熙〔吴主休永安三年，分会稽东部都尉为临海郡。〕与会稽太守郭诞书，〔会，工外翻。〕非议国政；诞但白熙书，不白妖言。〔妖言，即前讹言。妖，于骄翻。〕吴主怒，收诞系狱，诞惧，功曹邵畴曰：「畴在，明府何忧！」遂诣吏自列曰：〔自列，犹自陈也。〕「畴厕身本郡，位极朝右，〔郡功曹，位居郡朝之右。朝，直遥翻。〕以噂摂之言，〔噂，，祖本翻。摂，达会翻。噂摂，聚言语也。〕本非事实，疾其丑声，不忍闻见，欲含垢藏疾，〔左传曰：川泽纳污，山薮藏疾，国君含垢。〕不彰之翰墨，镇躁归静，使之自息。故诞屈其所是，默以见从。〔谓诞从畴之说，默而不白妖言也。〕此之为愆，实由于畴，不敢逃死，归罪有司。」因自杀。吴主乃免诞死，送付建安作船。〔宋白曰：吴分候官之地立建安县。又立曲锹都尉，主谪徙之人作舟船。〕遣其舅三郡督何植收奚熙。〔江表传作「备海督」，盖督临海、建安、会稽三郡也。〕熙发兵自守，其部曲杀熙，送首建业。又车裂张俊，皆夷三族；并诛章安侯奋及其五子。〔考异曰：江表传曰：「张布女有宠于暼而死，暼厚葬之。国人见葬太奢丽，皆谓暼已死，所葬者是也。暼舅子何都，颜状似暼，故民间讹言都代立。临海太守奚熙信讹言，举兵欲还秣陵诛都。都叔父植时备海督，击杀熙，夷三族，讹言及怨息。」又云：「奋本在章安，徙还吴城禁锢，使男女不得通婚，或年三十、四十、不得嫁娶。奋上表乞自比禽兽，使男女自相配偶。暼大怒，遣察战赍药赐奋父子，皆饮药死。」裴松之按，「建衡二人挃奋之死，孙哠即位尚未之，若奋未被疑之前，儿女年二十左右，至奋死时，不得年三十、四十也。若先已长大，自失时未婚娶，不由哠之柰锢矣。此虽欲增哠之恶，然非实理。」又吴志孙奋传：「凤凰三年，会稽妖言奋为天子，遂诛奚熙。」不言诛奋。孙奋传：「建衡二年死左夫人王氏卒，民间讹言。不知奋死果在何年，今因奚熙之死终言之。〕
⑨秋，七月，丙寅，皇后杨氏殂。初，帝以太子不慧，恐不堪为嗣，常密以访后；〔常，当作尝。〕后曰：「立子以长不以贤，〔春秋公羊传之言。长，知两翻。〕岂可动也！」镇军大将军胡奋女为贵嫔，〔晋制：贵人、夫人、贵嫔，是为三夫人，皆金章紫绶。嫔，毗宾翻。〕有宠于帝，后疾笃，恐帝立贵嫔为后，致太子不安，枕帝膝泣曰：〔枕，职任翻。〕「叔父骏女芷德色，〔言有德有色也。〕愿陛下以备六宫。」帝流涕许之。
⑩以前太常山涛为吏部尚书。涛典选十余年，〔帝受禅，涛自吏部郎迁尚书，居母丧，复夺情起典选。选，息绢翻。〕每一官缺，辄择才资可为者启拟数人，〔才，谓其少足以任；资，谓其资序当为者。〕得诏旨有所向，然后显奏之。帝之所用，或非举首，众情不察，以涛轻重作意，言之于帝。帝益亲爱之。涛甄拔人物，各为题目而奏之，时称「山公启事。〔甄，稽延翻，明也，察也，别也。〕
涛荐嵇绍于帝，请以为秘书郎；〔晋制，秘书监属官有丞、有郎。〕帝发诏征之。绝以父康德罪，〔事见七十八卷魏元帝景元三年。〕屏居私门，欲辞不就。〔屏，必郢翻。〕涛谓之曰：「为君思之久矣，天地四时，犹有消息，况于人乎！」〔为，于伪翻；下树为、人为同，又密为同。〕绍乃应命，帝以为秘书丞。
初，东关之败，〔事见七十五卷魏邵陵厉公嘉平四年。〕文帝问僚属曰：「近日之事，谁任其咎﹖」〔任，音壬。〕安东司马王仪，修之子也，〔王修见六十四卷汉献帝建安八年。〕对曰：「责在元帅。」〔文帝时为安东将军，监诸军。〕文帝怒曰：「司马欲委罪孤邪！引出斩之。仪子裒痛父非命，隐居教授，三征七辟，皆不就。〔征，诏召也。辟，公府及州郡辟也。裒，薄侯翻。〕未尝西向而坐，〔裒居城阳，晋朝在洛阳，故未尝西向。〕庐于墓侧，旦夕攀柏悲号，涕泪者树，〔号，户刀翻。着，直略翻。〕树为之枯。读诗至「哀哀父母，生我劬劳」，〔诗蓼莪之辞。〕未尝不三复流涕，门人为之废蓼莪。〔以裒悲惨，故废蓼莪之篇不敢讲习。三，息暂翻。复，扶又翻。蓼，力竹翻。〕家贫，计口而田，度身而蚕；〔度，徒洛翻。〕人或馈之，不受，助之，不听。诸生密为刈麦，裒辄弃之，遂不仕而终。
臣光曰：昔舜诛鲧而禹事舜，不敢废至公也。嵇康、王仪，死皆不以其罪，二子不仕晋室可也；嵇绍苟无荡阴之忠，〔荡阴事见后八十五卷惠帝永兴元年。余谓荡阴之难，君子以嵇绍为忠于所事可也，然未足以塞天性之伤也。荡，音汤。〕殆不免于君子之讥乎！
吴大司马陆抗疾病，〔疾有加而无瘳，曰病。〕上疏曰：「西陵、建平，国之蕃表，〔蕃，篱也；表，外也。谓二郡为藩篱于外也。〕既处上流，受敌二境。〔谓二郡之境，西距巴、夔，北接魏兴、上庸，二面皆受敌也。处，昌吕翻。〕若敌泛舟顺流，星奔电迈，非何恃持封疆侵陵小害也。〔县，读曰悬。〕此乃社稷安危之机，非徒封疆侵陵小害也。臣公逊，昔在西垂上言，『西陵国之西门，虽云易守，亦复易失。〔易，弋豉翻。〕若有不守，非但失一郡，荆州非吴有也。如其有虞，当倾国争之。』臣前乞屯精兵三万，而主者循常，未肯差走。〔主者，谓居本兵之职者也。差，初皆翻。〕自步阐以后，〔步阐反见上卷八年。〕益更损耗。今臣所统千里，外御强对，〔强对，犹言强敌也。〕内怀百蛮，而上下见兵，财有数万，〔见，贤遍翻。财，与纔同。〕羸敝日久，难以待变。〔羸，伦为翻。〕臣愬以为诸王幼冲，无用兵马以妨要务，〔谓十一王各给三千兵也。〕又，黄门宦官开立古募，兵民避役，逋逃入占。〔占，章艳翻。〕乞特诏简阅，一切料出，〔料，音聊。〕以补疆埸受敌常处，使臣所部足汉八万，省息众务，并力备御，无几无虞。〔几，居希翻。〕若其不然，深可忧也！臣死之后，乞以西方为属。」〔陆抗固知吴将亡，特訧职分上言之耳。属，之欲翻；下属文同。〕及卒，吴主使其子晏、景、玄、机、云分将其兵。〔将，即亮翻。〕机、云皆善属文，名重于世。
初，周鲂之子处，膂力绝人，不修细行，乡里患之。〔鲂，符方翻。行，下孟翻。〕处尝问父老曰：「今时和岁丰而入不乐，何邪﹖」父老叹曰：「三害不除，何乐之有！」〔乐，音洛。〕处曰：「何谓也﹖」父老曰：「南山白额虎，长桥蛟，〔南山，今湖，秀以南诸山也。长桥，在今常州宜兴县。〕并子为三矣。」〔子，谓周处。〕处曰：「若所患止此，吾能除之。」乃入山求虎，射杀之，因投水，搏杀蛟；遂从机、云受学，笃志读书，砥节砺行，比及期年，州府交辟。〔射，而亦翻。行，下孟翻。比，必寐翻。〕
八月，戊申，葬元皇后于峻阳陵。帝及群臣除丧即吉，博士陈逵议，以为「今时所行，汉帝权制；太子无有国事，自宜终服。」尚书杜预以为「古者天子、诸侯三年之丧，始同齐、斩，〔谓齐衰、斩衰之服，其始自天子达于庶人，无以异也。齐，津夷翻。〕既葬除服，谅闇以居，心丧终制。故周公不言高宗服丧三年而云谅闇，此服心丧之文也；〔周公作无逸曰：其在高宗作其即位，乃或亮阴三人手。杜预遂引此言以为不服丧之证。闇，与阴同。孔安国曰：谅，信也；阴，默也。〕叔向不讥景王除丧而讥其宴乐，已早明既葬应除，而违谅闇之节也。〔左传：晋荀跞如周葬穆后，既葬，除丧，以文伯宴。叔向曰：「王其不终乎！吾闻之，所乐必卒焉。今王乐忧，若卒以忧，不可谓终。王一岁而有三年之丧二焉，于是乎以丧宾宴，乐忧甚矣。三年之丧，虽贵遂服，礼也。王虽弗遂，宴乐以早，亦非礼也。」乐，音洛。子〔【章：甲十一行本「子」上有「君」字；乙十一行本同；孔本同；张校同。】〕之于礼，存诸内而已；礼非玉玉帛之谓，〔论语：孔子曰：「礼云，玉帛云乎哉！」丧岂衰麻之谓乎！〔衰，七回翻；下同。〕太子出则抚军，守则监国，〔左传：晋大夫里克之言。监，古衔翻。〕灴为无事，宜卒哭除衰麻，〔卒，子恤翻。〕而以谅闇终三年。」帝从之。
臣光曰：规矩主于方圆，然庸工无规矩则方圆不可得而制也；衰麻主于哀戚，然庸人无衰麻则哀戚不可得而勉也。素冠之诗，正为是矣。〔衰，仓回翻。诗素冠，刺不能三年也。为，于伪翻。〕杜预饰经、传以附人情，辩则辩矣，〔传，直恋翻。〕臣谓不若陈逵之言质略而敦实也。
九月，癸亥，以大将军陈骞为太尉。
杜预以孟津渡险，请建河桥于富平津。〔水经注：孟津又曰：富平津在河阳县南。〕议者以为「殷、周所都，历圣贤而不作者，必不可立故也。」殷都河，内周都洛，二代夹河建都，不立河桥，故以为言。〕预固请为之。及桥成，帝从百寮临会，举觞属预曰：〔属，之欲翻。〕「非君，此桥不立。」对曰：「非陛下之明，臣亦无所施其巧。」
是岁，邵陵厉公曹芳卒。初，芳之废迁金墉也，〔芳之废也，筑宫于河内重门。今言迁金墉，盖始废之时，自禁中于金墉，后乃居于河内也。〕太宰中郎陈留范粲素服拜送，〔晋既受禅，避景帝讳，采周官名置太宰以代太师。魏因汉制，上公惟有太傅。据粲传，自太宰从事中郎迁太宰中郎。时未置太宰，「宰」，当作「傅」。〕哀动左右；遂称疾不，出阳狂不言，〔阳发见于外，阴蔽伏于中。凡人之作事，外为是形而内无其实者，皆阳为之外；若无所营，而内潜经画，皆阴为之。〕寝所乘车，足不履地。子孙有婚宦大事，辄密谘焉，合者则色无变，不合则眠寝不安，妻子以此知其旨。子乔等三人，并弃学业，绝人事，〔按晋书，乔年二岁，祖馨临终抚其首曰：「恨不见汝成人！」因以所用砚与之。至五岁，祖母以告乔，乔便执砚涕泣。九岁请学，在同辈之中，言无媟辞。李锥常论扬雄才学优于刘向，乔以为向定一代之书，正群籍之篇，使雄当之，故非所长，遂着刘扬优劣论。前后辟举，皆不就。邑人腊日盗斫其树，人有告者，乔阳不闻，邑人愧而归之。乔曰：「卿节日取柴，欲与父母相欢娱耳，何以愧为！」呜呼！观乔之学行如此，则弃学业绝人事，殆庶几乎夷、齐饿于首阳之下之意。〕侍疾家庭，足不出邑里。及帝即位，诏以二千石禄养病，君赐帛百匹，乔以父疾笃，辞不敢受。粲不言凡三十六年，年八十四，终于所寝之车。〔自邵陵厉公之废，至是方二十一年史因公卒而究言之。〕
吴比三年大疫。〔比，毗至翻。〕
咸宁元年〔（乙未、二七五）〕
①春，正月，戊午朔，大赦，改元。
②吴掘地得银尺，上有刻文；〔吴志曰：银长一尺，广三分，刻上有年月字。〕吴主大赦，改元天册。
③吴中书令贺卲中风不能言，〔中，竹仲翻。〕去职数月。吴主疑其诈，收付酒藏，攘考千数，〔荿，徂浪翻。掠，音亮。〕卒无一言，乃烧锯断其头，〔卒，子恤翻。断，丁管翻。〕徙其家属于临海。又诛楼玄子孙。〔杀楼玄见上卷泰始八年。〕
④夏，六月，鲜卑拓跋力微复遣其子沙漠汗入贡，〔沙漠汗初入贡，见七十八卷元帝景元年。汗，音寒。〕将还，幽州刺史卫瓘表请留之，又密似金赂其诸部大人离间部大人离间之。〔为力微信谮杀沙漠汗张本。间，古苋翻。〕
⑤秋，七月，甲申晦，日有食之。
⑥冬，十二月，丁亥，追尊宣帝庙曰高祖，景帝曰世宗，文帝曰太祖。
⑦大疫，洛阳死者以万数。
二年〔（丙申、二七六）〕
①春，令狐丰卒，弟宏继立，杨欣讨斩之。〔丰自为敦煌太守，见上卷泰始八年。〕
②帝得疾甚剧，及愈，群臣上寿。诏曰：「每念疫气死亡者，为之怆然。岂以一身之休息，忘百姓之艰难邪！诸上礼者，皆绝之。」〔为，于伪翻。上，时当翻。〕
初，齐王攸有宠于文帝，每见攸，辄抚床呼其小字曰：「此桃符座也！」几为太子者数矣。〔事见七十八卷魏元帝咸熙元年。几，居依翻。数，所角翻。〕临终，为帝叙汉淮南王、魏陈思王事而泣，〔汉主帝诛淮南厉王长，魏文帝不能容陈思王植，引此二事以戒切帝也。〕执攸手以授帝。太后临终，亦流涕谓帝曰：「桃符性急，而汝为兄不慈，我若不起，必恐汝不能相容，以是属汝，勿忘我言！」及帝疾甚，朝野皆属意于攸。〔属，之欲翻。朝，直遥翻。〕攸妃，贾充之长女也。〔充先娶李氏，丰女也，生二女，长日荃，为齐王攸妃。长，知两翻。〕河南尹夏侯和谓充曰：「卿二伲，亲疏等耳。〔二伲，谓攸及太子也。〕立人当立德。」充不答。攸素恶荀勖及左卫将军冯紞倾谄，勖及使紞说帝曰：恶乌路翻。紞，都感翻。说，输芮翻。〕「陛下前日疾若不愈，齐王为公卿百姓所归，太子虽欲高让，其得免乎！宜遣还藩，以安社稷。」帝阴纳之，乃徙和为光禄勋，夺充兵权，〔充自文帝时领兵。〕而位遇无替。
③吴施但之乱，〔事见上卷泰始二年。〕或谮京下督孙楷于吴主曰：「楷不时赴讨，怀两端。」吴主数诘让之，征为宫下镇骠骑将军。〔京下督镇京口。宫下镇在建业。楷，孙韶之子。数所角翻。骠，匹妙翻。骑，奇寄翻。〕楷自疑惧，夏，六月，将妻子来奔，拜车骑将军，封丹阳侯。
秋，七月，吴人或言于吴主曰：「临平湖自汉末薉塞，〔临平湖，今在临安府仁和县界，有临平镇，在临安府城西北四十八里。薉，荒芜也，音乌废翻。塞，悉则翻；下同。〕长老言：『此湖塞，天下乱；此湖开，天下平。』近无故忽更开通，此天下当太平，青盖入洛之祥也。」〔青盖之占，见上卷泰始八年。〕吴主以问奉禁都尉历阳陈训，〔吴置奉禁都尉，盖以侍奉宫禁为称。〕对曰：「臣止能望气，不能达湖之开塞。」退而告其友曰：「青盖入洛者，将有衔璧之事，非吉祥也。」
或献小石刻「皇帝」字，云得于湖边；吴主大赦，改元天玺。〔玺，斯氏翻。〕
湘东太守张咏不出算缗，〔吴主亮太平二年，分长沙东部都尉立湘东郡。〕吴主就在所斩之，徇首诸郡。会稽太守车浚公清有政绩，〔会，工外翻。车姓，出于田千秋。车，昌遮翻。〕值郡旱饥，表求振贷，吴主以为收私恩，遣使枭首。〔枭，坚尧翻。〕尚书熊睦微有所谏，〔黄帝有熊氏，姓谱：楚鬻熊之后。此以名为氏者也。〕吴主以刀镮撞杀之，身无完肌。〔史详言吴主之昏虐。撞，直江翻。〕
④八月，己亥，以何曾为太傅，陈骞为大司马，贾充为太尉，齐王攸为司空。
⑤吴历阳山有七穿骈罗，穿中黄赤，俗谓之石印，云：「石印封发，天下当太平」历阳长上言石印发，〔据吴志：鄱阳上言：历阳山石文理成字。又江表传曰：历阳县有石山，临水高百丈，共三十丈所有七穿骈罗。今考晋志，鄱阳郡无历阳县，有历陵县。「阳」，当作「陵」。今饶州图经亦载鄱阳历陵县有石印山。长，知两翻。〕吴主遣使者似太牢祠之。〔使，疏吏翻。〕使者作高梯登其上，以朱书石曰：「楚九州岛渚，吴九州岛都。扬州士，作天子，四世治，太平始。」还以闻。吴主大喜，封其山神为王，大赦，改明年元曰天纪。
⑥冬，十月，以汝阴王骏为征西大将军，羊祜为征南大将军，皆开府辟召，仪同三司。〔此位从公也。〕
祜上疏请伐吴〔陆抗没，羊祜始抗疏请伐吴。上，时掌翻。〕曰：「先帝西平旵、蜀，〔见七十八卷魏元帝景元四年。〕南和吴、会，〔见七十八卷魏元帝咸熙元年。〕庶几海内得以休息；而吴复背信，〔事见上卷泰始元年。几，居希翻。北，蒲妹翻。〕使边事更兴。夫期运虽天所授，而功业必因人而成，不一大举扫灭，则兵役无时得息也。蜀平之时，天下皆谓吴当并亡，自是以来，十有三年矣。〔景元西年蜀亡，至是十三年。〕夫谋之虽多，决之欲独。凡以险阻得全者，谓其势均力敌耳。若轻重不齐，强弱异势，虽有险阻，不可保也。蜀之为国，非不险也，皆云一夫荷戟，千人莫当。〔荷，下可翻。〕及进兵之日，曾无藩篱之限，乘胜席卷，径至成都，汉中诸城，皆鸟栖而不敢出，〔谓汉、桨诸城也。〕非无战心，诚力不足以相抗也。及刘禅请降，诸营堡索然俱散。〔索，昔各翻。〕今江、淮之险不如剑阁，孙暼之暴过于刘禅，吴人之困甚于巴、蜀，而大晋兵力盛于往时，不于此际平壹四海，而更阻兵相守，使天下困于征戌，经历盛衰，不可长久也。〔谓兵将以盛壮之年出戌，经历营陈，至于衰者也。〕今若引梁、益之兵水陆俱下，〔王浚，唐彬统梁、益兵。〕荆、楚之众进临江陵，〔荆、楚，祜所统也。〕平南、豫州直指夏口，〔胡奋为平南将军；王戎为豫州刺史。夏，户雅翻。〕徐、扬、青、兖并会秣陵；〔徐、扬，王浑所统；青、兖，琅邪王軎所统。〕以一隅之吴当天下之众，势分形散，所备皆急。巴、汉奇兵出其空虚，一处倾坏，则上下震荡，虽有智者不能为吴谋矣。〔甚后平吴皆如祜所规。〕吴缘江为国，东西数千里，所敌者大，无有宁息。孙暼恣情任意，与下多忌，将疑于朝，〔将，即亮翻。朝，直遥翻。〕士困于野，无有保世之计，一定之心；平常之日，犹怀去就，兵临之际，必有应者，终不能齐力致死，已可知也。其俗急速不能持久，弓弩戟楯不如中国；唯有水战是其所便，一人能其境，则长江非复所保，还趣城，池，〔趣，七喻翻。〕去长入短，非吾敌也。官军县进，〔县，读曰悬。〕人有致死之志，吴人内顾，各有离散之心，如此，军不踰时，克可必矣。」帝深维之。而朝议方以秦、凉为忧，〔谓树机能未平也。朝，直遥翻。〕祜复表曰：复，扶又翻。〕「吴平则胡自定，但当速济大功耳。」议者多有不同，贾充、荀勖冯紞尤以伐吴为不可。祜叹曰：「天下不如意事十常居七、八。天与不取，岂非更事者恨于后时哉！」〔言吴可取而不取，机会一失，经见其事者，岂不有后时之恨！更，工衡翻。〕唯度支尚书杜预、〔魏置度支尚书。度，徒洛翻。〕中书令张华与帝意合，赞成其计。
⑦丁卯，立皇后杨氏，大赦。后元皇后之从妹也，〔从，才用翻。〕美而有妇德。帝初聘后，后叔父珧〔珧，余招翻。〕上表曰：「自古一门二后，未有能全其宗者，乞荿此表于宗庙，异日如臣之言，得以免祸。」帝许之。〔珧虽有此表，终不能以免祸。〕
十二月，以后父镇军将军骏为车骑将军，封临晋侯。〔国号晋而封后父为临晋侯，不祥之征也。〕尚书褚瀬、郭奕皆表骏小器，不可任社稷之重。〔瀬，离圴翻。任，音壬。〕帝不从。骏骄傲自得，胡奋谓骏曰：「卿恃女更益豪邪！历观前世，与天家婚，未有不灭门者，但早晚事耳。」骏曰：「卿女不在天家乎﹖」〔天子尊无二上，故曰天家，言其尊如天也。〕奋曰：「我女与卿女作婢耳，何能为损益乎！」
三年〔（丁酉、二七七）〕
①春，正月，丙子朔，日有食之。
②立皇子裕为始平王；庚寅，裕卒。
③三月，平虏护军文鸯督凉、秦、雍州诸军讨树机能，破之，诸胡二十万口来降。〔雍，于用翻。降，户江翻。〕
④夏，五月，吴将邵顗、〔顗，鱼岂翻。考异曰：武纪作邵凯，今从羊祜传。〕夏祥帅众七千余人来降。〔夏，户雅翻。帅，读曰率。降，户江翻。〕
⑤秋，七月，中山王睦坐招诱逋亡，贬为丹水县侯。〔诱，音酉。〕
⑥有星孛于紫宫。〔孛，蒲内翻。〕
⑦卫将军杨珧等建议，以为「古者封建诸侯，所以藩卫王室；今诸王公皆在京师，非扞城之义。又，异姓诸将居道，宜参以亲戚。」〔考异曰：职官志以为珧与荀勖以齐王攸有时望，惧太子有后莝，故建此议，使诸王之国。帝初未之察，于是下诏议其制。按勖传有异议，又，时齐王不之国，疑此说非实。今不取。〕帝乃诏诸王各以户邑多少为三等，大国置三军五千人，次国二军三千人，小国一军二千一百人；〔时以平原、汝南、琅邪、扶风、齐为大国，梁、赵、乐安、燕、安平、义阳为次，国，余国为小国。〕诸王为都督者，各徙其国使相近。八月，箯亥，徙扶风王亮为汝南王，出为镇南大将军，都督豫州诸军事；琅邪王伦为赵王督邺城守事；勃海王辅为宏原王，监并州诸军事；以东莞王軎在徐州，徙封琅邪王；〔莞，音官。軎，音胄。〕汝阴王骏在关中，徙封扶风王；又徙太原王颙为河间王；汝南王柬为南阳王。辅，孚之子；颙，孚之孙也。〔颙，鱼容翻。〕其无官者，皆遣就国。诸王〕公恋京师，皆涕泣而去。又封皇子玮为始平王，允为濮阳王，该为新都王，遐为清河王。
其异姓之臣有大者，皆封郡公、邵侯。封贾充为鲁郡公。追封王沈为博陵郡公。〔沈，持林翻。〕
徙封巨平侯羊祜为南城郡侯，〔时诏以泰山之南武阳、牟、南城、梁父、平阳五县为南城郡。羊祜本泰山南城人也。帝制公侯邑万户以上为大国，五千户以上为次国，不汉五千户为小国。〕祜固辞不受。祜每拜官爵，常多让，至心素着，故特见申于分列之外。〔见申，谓许之辞爵，其志获申也。分列，谓分封邛爵也。〕祜历事二也，〔谓人由祜荐引而进达，不知其所甲来也。〕常曰：「拜官公朝，谢恩私门，吾所不敢也。」〔朝，直遥翻。〕
兖、豫、青、徐、荆、益、梁七州大水。
⑨冬，十二月，吴夏口督孙慎入江夏、汝南，〔江夏郡属荆州，汝南郡属豫州，相去甚远。沈约宋志：江夏太守治汝南县，本沙羡土，晋末汝南郡民流寓夏口，因立为汝南，则此江夏郡未有汝南县也，无亦史追书乎！夏，户雅翻。〕略千余家而去。诏遣侍臣诘羊祜不追讨之意，〔诘，去吉翻。〕并欲移荆州。祜曰：「江夏去襄阳八百里，比知贼问，〔比，必寐翻。〕贼已去经日，步军安能追之！劳师以免责，非臣志也。昔魏武帝置都督，类皆与州相近，〔如扬州刺史治寿春，都督扬州诸军事亦治寿春之类。近，其靳翻。〕以兵势好合恶离故也。〔好，呼到翻。恶，乌路翻。〕疆埸之间，一彼一此，慎守而已。〔左传鲁枥公曰：「疆埸之间，慎守其一，而备其不虞。」〕若辄徙州，贼出无常，亦未知州之所宜据也。」
⑩是岁，大司马陈骞自扬州入朝〔朝，直遥翻。〕以高平公罢。
吴主以会稽张俶多所谮白，〔会，工外翻。俶，昌六翻。〕甚见宠任，累迁司直中郎将，封侯。其父为山阴县卒，〔山阴县属会稽郡。〕知俶不良，上表曰：「若用俶为司直，有罪乞不从坐。」吴主许之。俶表置弹曲二十人，专纠司不法，〔弹，徒干翻。〕于是吏民各以爱憎互相告讦，狱犴盈溢，〔讦，居谒翻。犴，音岸。犴，野太也。野犬所以守，故为狱，又胡地谓犬为犴。〕上下嚣然。俶大为奸利，骄奢暴横，〔横，户孟翻。〕事发，父子皆车裂。
卫瓘遣拓跋沙漠汗归国。〔前年瓘表留沙漠汗，谗间既行，乃遣归。〕自沙漠汗入质，〔人质见七十七卷魏元帝景元二年。质，音致。〕力微可汗诸子在侧者多有宠。及沙漠汗归，诸部大人共谮而杀之。既而力微疾笃，乌桓王库贤亲近用事，受卫瓘赂，欲扰动诸部，乃砺斧于庭，谓诸大人曰：「可汗恨汝曹谗杀太子，〔此时鲜卑君长已有可汗之称。可，今读从刊入声。汗，音寒。〕欲尽收曹长子杀之。」〔长，知两翻。〕诸大人惧，皆散走。力微以忧卒，时年一百。四子悉禄立，〔「悉禄」魏收魏书作「悉鹿」。〕其国遂葨。
初，幽、并二州皆与鲜卑接，东有务桓，西有力微，多为边患。卫瓘密以计间之，〔间，古苋翻。〕务桓降而力微死。〔考异曰：魏收后魏书：「铁弗刘虎，匈奴去卑之孙，昭成四年死，子务桓立。」按昭成四年，晋成帝咸康七年也，务桓不应与瓘同时，盖二人皆名务桓耳。〕朝廷嘉瓘功，封其弟为亭侯。
四年〔（戊戌、二七八）〕
①春，正月，庚午朔，日有食之。
②司马浚东平马隆〔晋制：二卫，前驱、由基、强弩为三部司马，各置督。沈约曰：殿中司马督，晋武帝时殿内宿卫，号曰三部司马，与殿中将军分隶左右二卫〕上言：「凉州刺史杨欣失戎羌戎之和，必败。」〔隆言欣必败，犹汉皇甫规之言马贤，盖怀才欲用，故以此自显耳。〕夏，六月，欣与树机能之党若罗拔能等战于武威，败死。
③弘训皇后羊氏殂。〔景皇后，居弘训宫。〕
④羊祜以病求入朝，〔朝，直遥翻。〕既至，帝命乘辇入殿，不拜而坐。祜面陈伐吴之计，帝善之。以祜病，不宜数入，〔数，所角翻。〕更遣张华就问堸策，祜曰：「孙暼暴虐已甚，于今可不战而克。若暼不幸而没，吴人更立令主，虽有百万之众，长江未可窥也，将为后患矣！」华深然之。祜曰：「成吾志者，子也。」帝欲使祜卧护诸将，祜曰：「取吴不必臣行，但既平之后，当劳圣虑耳。功名之际，臣不考居；若事了，当有所付授，愿审择其人也。」〔以东南壤界阔远，当得人以镇抚之。〕
⑤秋，七月，己丑，葬景献皇后于峻平陵。〔即弘训后也。〕
⑥司、冀、兖、豫、荆、扬州大水，〔司州，即汉司隶校尉所部也。汉司隶部察郡县与州刺史同，晋遂定名司州，统河南，荥阳、弘农、上洛、平阳、河东、汲郡、河内、广平、阳平、魏郡、顿丘。冀州者，乱则冀安，弱则冀强，荒则冀丰，统赵国、巨鹿、安平、平原、乐陵、勃海河间、高阳、博陵、清河、中山、常山等郡国。〕螟伤稼。〔螟，食苗心之虫。〕诏问主者：「何以佐百姓﹖」〔主者，谓左民及度支二曹也。〕度支尚书杜预上疏，〔度，徒洛翻。上，时掌翻。〕以为：「今者水灾东南尤剧，宜敕兖、豫等诸州留汉氏旧陂，缮以蓄水，余皆决沥，令饥者尽得鱼菜螺営之饶，〔螺，卢戈翻。営，步项翻。〕此目下日给之益也。水去之后，滇淤之田，〔淤，依据翻。〕亩收数锺，此又明年之益也。典牧种牛有田万五千余头，〔晋志：典牧令，属太僛。种，章勇翻。〕不供耕驾，至有老不穿鼻者，可分以给民，使及春耕种，榖登之后，责其租税，此又数年以后之益也。」帝从之，民赖其利。〔考异曰：食货志云「咸宁三年」，杜预传云「四年」。按五行志，三年大水，无虫灾，四年螟。今从预传。〕预在尚在七年，〔泰始六年，预自秦州刺史得罪归，拜度支尚书，至是七年矣。〕损益庶政，不可胜收，〔胜，音升。〕时人谓之「杜武库」，言其无所不有也。
⑦九月，以何曾为太宰；辛巳，以侍中尚书令李胤为司徒。
⑧吴主忌胜己者，侍中、中书令张，尚纮之孙也，〔张纮事孙策、孙权，见汉献帝纪。〕为人辩捷，谈论每出其表，吴主积以致恨。后问：「孤饮酒可以方谁﹖」〔方，比也。〕尚曰：「陛下有百觚之量。」吴主曰：「尚知孔丘不王，而以孙方之。」〔孔丛子曰：赵平原君与孔子高饮，强子高酒，〔曰：「谚云，尧饮千锺，孔子百觚，子路嗑嗑，尚饮十榼。古之圣贤，无不能饮，子何辞焉。」觚，饮器也，受二升。王，于况翻。〕因发怒，收尚。公卿已下百余人，诣宫叩头，请尚罪，得减死，送建安作船，寻就杀之。〔考异曰：三十国春秋云：「岑昏等泥头请代尚死，尚得免死，徙广州。」今从尚传，参取环氏吴纪。余观尚之为人盖以辩给得亲近于孙暼，而亦以辩给取怒，请其死者必岑昏之徒。三十国春秋所书，盖得其实。〕
⑨冬，十月，征征北大将军卫瓘为尚书令。是时，朝野咸知太子昏愚，不堪为嗣，瓘每欲陈启而未敢发；会侍宴陵云台，〔陵云埚，魏文帝所筑。〕瓘阳醉，跪帝床前曰：「臣欲有所启。」帝曰：「公所言何邪﹖」瓘欲言而止者三，因以手抚床曰：「此座可惜！」帝意悟，因谬曰：「公真大醉邪﹖」瓘于此不复有言。帝悉召东宫官属，为设宴会，〔复，扶又翻。为，于伪翻；下便为同。〕而密封尚书疑事，令太子决之。贾妃大惧，倩外人代对，〔倩，七正翻。假手于人也。〕多引古义。给使张泓曰：「太子不学，陛下所知而答诏多引古义，必责作草主，〔言将责问作对草之主名也。〕更益谴负，不如直以意对。」妃大喜，谓泓曰：「便为我好答，富贵与汝共之。」〔给使，给东宫使令。张泓盖庸中之佼佼者，后为赵王伦拒齐王冏于阳翟者，必是人也。〕泓即具草，令太子自写，帝省之甚悦。〔省，悉景翻。〕先以示瓘，瓘大踧踖，〔踧，子六翻。踖，子昔翻。踧踖，不自安貌。〕众人乃知瓘尝有言也。贾充密遣人语妃云：「卫瓘老奴，几破汝家！」〔为贾妃怨卫瓘张本。语，牛倨翻。考异曰：三十国春秋在泰始八年。按瓘传，「泰始初，为青州刺史，徙幽州，八年不得在京师。」瓘传在迁司空后。按帝纪：「太康三年，贾充卒，十二月瓘为司空」，故移在入为尚书令下。〕
  </div>
  <div class="pagination">
   <a href="资治通鉴注_page77.html">
    上一页
   </a>
   <span>
    ...
   </span>
   <a href="资治通鉴注_page73.html">
    73
   </a>
   <a href="资治通鉴注_page74.html">
    74
   </a>
   <a href="资治通鉴注_page75.html">
    75
   </a>
   <a href="资治通鉴注_page76.html">
    76
   </a>
   <a href="资治通鉴注_page77.html">
    77
   </a>
   <span class="current-page">
    78
   </span>
   <a href="资治通鉴注_page79.html">
    79
   </a>
   <a href="资治通鉴注_page80.html">
    80
   </a>
   <a href="资治通鉴注_page81.html">
    81
   </a>
   <a href="资治通鉴注_page82.html">
    82
   </a>
   <a href="资治通鉴注_page83.html">
    83
   </a>
   <span>
    ...
   </span>
   <a href="资治通鉴注_page79.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
