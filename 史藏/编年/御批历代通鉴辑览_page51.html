<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 51 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 51 页/共 306 页</h1>
    <div class="content">　　【庚子】十二年夏四月秭归【后汉县今湖北宜昌府归州是】山崩
　　秋七月辛亥朔日食
　　【辛丑】十三年春正月帝幸东观【汉聚书之所】
　　帝览书林阅篇籍召见诸儒鲁丕【字叔陵恭之弟】贾逵黄香【字文彊江陵安陆人京师号曰天下无双江夏黄童】等相难数事帝善丕说特赐衣冠丕因上疏曰说经者先师之言非从已出若防矩权衡之不可枉也难者必明其据说者务立其义浮华无用之言不陈于前故精思不劳而道术愈章法异者各令自说师法博观其义无令幽远独有遗失也
　　迷唐复叛宼金城郡兵击破之
　　初迷唐既入朝【事具前】其余种人不满二千饥窘不立帝令还大小榆谷迷唐以故地不可复居辞不肯出校尉呉祉等促使出塞迷唐复叛宼钞而去【吴祉等皆坐征】至是迷唐复还赐支河曲将兵向塞金城太守侯覇等击之种人瓦解迷唐遂弱远逾赐支河首依发羌【羌之别种】居久之病死其子来降
　　冬诏边郡举孝亷
　　诏曰幽并凉州户口率少边役众剧束修良吏进仕路狭抚接夷狄以人为本令绿边郡口十万以上嵗举孝亷一人不满十万二嵗一人五万以下三岁一人
　　以鲁恭为司徒
　　初恭为中牟令専以徳化为理不任刑罚【时郡国螟伤稼独不入中牟河南尹袁安闻之疑其不实使掾往亷之恭随行阡陌有雉履止傍有儿童掾曰儿何不捕雉儿曰雉方雏掾瞿然起曰所以来者欲察君政今虫不犯境一异也化及鸟兽二异也童子有仁心三异也遂还府白安安因上书言状帝异之】徴拜侍御史累迁光禄勲选举清
　　平贵戚不能枉其正至是为司徒【十六年七月免】
　　【壬寅】十四年春安定羌反郡兵击灭之复置西海郡安定降羌烧何种反郡兵击灭之自是西海及大小榆谷左右无复羌宼隃麋【后汉侯国故城在今鳯翔府汧阳县】相曹鳯上言烧何种居大小榆谷土地肥美有西海鱼盐之利阻大河以为固又近塞内诸种故犯法者常从此起宜及此时建复西海郡县防固二榆广设屯田隔塞羌胡交闗之路遏絶狂狡窥欲之源又殖谷富边省委输之役国家可以无西方之忧上从之乃缮修故西海郡拜鳯为金城西部都尉戍之【后増广屯田列屯□河合三十四部其功垂立防永初中诸羌叛乃罢】
　　皇后阴氏废死
　　阴皇后多妬忌宠遇寖衰数怀恚恨有言后与外祖邓朱挟巫蛊道者后坐废以忧死【朱考死狱中】
　　大水【凡三州】
　　徴班超还京师
　　班超久在絶域【超自永平十六年出西城至是凡三十一年】年老上书乞归【书言臣不敢望列酒泉郡但愿生入玉门闗】久之未报超妹曹大家【读作姑】上书为超求哀帝感其言乃徴超还八月至雒阳【拜为射声校尉】九月卒【超之被徴也任尚代为都尉谓超曰小人猥承君后仕重虑浅宜有以诲之超曰塞外吏士本非孝子顺孙皆以罪过徙补边屯而蛮夷怀鸟兽之心难养易败今君性严急水清无大鱼察政不得下和宜荡佚简易寛小过总大纲而已超去后尚私谓所亲曰我以班君当有竒策今所言平平耳尚后竟失边和如超言】
　　立贵人邓氏为皇后
　　初邓禹尝谓人曰吾将百万之众未尝妄杀一人后世必有兴者其子训有女曰绥性孝友好书常昼修妇业暮诵经典家人号曰诸生选入宫为贵人恭肃小心动有法度承事阴后接抚同列常克已以下之虽宫人役皆加恩恤帝深嘉焉【尝有疾帝特令其母兄弟入视医药贵人辞曰宫禁至重而使外舍久在内省上令陛下有私幸之讥下使贱妾获不知足之谤上下交损诚不愿也每有防防诸姫竞自修饰贵人独尚质素其衣有与隂后同色者即时解易若并时进见则不敢正坐离立每有所问常逡巡后对帝数失皇子贵人数选进才人以博帝意】及是立为皇后郡国贡献悉令禁絶岁时但供纸墨而已【帝每欲官爵邓氏后辄哀请谦让故后兄隲终帝世不过中郎将　邓隲字昭伯】
　　以徐防【字谒卿沛国铚人】为司空
　　防上疏以为汉立博士十有四家【汉官仪曰光武中兴恢宏稽古易有施孟梁邱贺京房书有欧阳和伯夏侯胜建诗有申公辕□韩婴春秋有严彭祖顔安乐礼有戴徳戴圣凡十四博士】设甲乙之科【前书嵗课甲科四十人为郎中乙科二十人为大子舍人丙科四十人为文学掌故】以勉学者今太学试博士弟子皆以意说不修家法不依章句妄生穿凿轻侮道术寖以成俗诚非诏书实选本意改薄从忠三代常道専精务本儒学所先臣以为博士策试宜从其家章句开五十难以试之解释多者为上第引文明者为高说若不依先师义有相伐皆正以为非上从之
　　封宦者郑众为鄛乡【章怀注南阳郡棘阳有鄛乡阳故城在今河南南阳府新野县】侯
　　宦者封侯自此始
　　【癸夘】十五年夏四月甲子晦日食
　　时帝遵肃宗故事兄弟皆留京师有司以日食阴盛奏遣诸王就国诏曰甲子之异责由一人诸王幼穉早离顾复常有蓼莪【小雅诗篇】凯风【风诗篇】之哀选懦【音软】之恩知非国典且复宿留【宿先就反留力就反犹言停待也】
　　秋九月雨水【凡四州】
　　冬十月帝如章陵十一月还宫
　　幸章陵祠旧宅祠园庙防宗室于旧庐劳赐作乐进幸云梦临汉水进幸江陵时太尉张禹【字伯逹襄国人】畱守【禹于十二年代张□为太尉】闻之以为不宜冐险远游驿马上諌诏报口祠谒既讫当南礼大江今得君奏临汉囘舆及还禹特赏赐
　　诏大官勿受远国珍羞
　　岭南旧贡生龙眼【交州记树高五六丈子似荔枝而小七月熟】荔枝【大如桂树实如难子至日禺中翕然俱赤食之甘而多汁】十里一置【马递曰置】五里一候【司望曰候】书夜传送临武【汉县今属湖南桂阳州】长唐羌【字伯游汝南人】上书曰臣闻上不以滋味为徳下不以贡膳为功伏见交阯七郡献生龙眼等鸟惊风发南州土地炎热恶虫猛兽不絶于路触犯死亡不可胜数死者不可复生来者犹可救也诏曰远国珍羞本以荐奉宗庙茍有伤害岂爱民之本其敇大官勿复受献
　　【甲辰】十六年秋七月旱
　　【乙巳】元兴元年冬十二月帝崩【年二十七】皇后迎子隆即位【是为孝殇帝】
　　初帝失皇子十数后生者辄隠秘养于民间羣臣无知者及帝崩皇后乃收皇子于民间长子胜有痼疾少子隆生始百余日迎立以为太子即位
　　尊皇后曰皇太后太后临朝
　　雒阳令王涣【字稚子广汉都人】卒
　　涣居身平正能以明察发擿奸伏外猛内慈人皆悦服至是卒官百姓莫不流涕为立祠作诗歌以祭太后诏曰夫忠良之吏国家所以为治也求之甚勤得之至寡故洛阳令王涣秉清修之节尽心奉公务在惠民其以涣子石为郎中以劝劳勤
　　孝殇皇帝
　　【丙午】延平元年春正月以张禹为太傅徐防为太尉参録尚书事
　　太后以帝在襁褓欲令重臣居禁内乃诏禹舍宫中五日一归府每朝见特赞与三公絶席
　　封兄胜为平原王
　　三月葬慎陵【在洛阳东南】
　　【贺善赞曰和帝早发莫断收揽权纲而又尊儒纳諌动无大过惜乎始谋不远权奸虽除宦竖用事遂为东汉祸基之主】
　　清河王庆就国特加殊礼
　　庆子祜年十三太后以帝幼弱远虑不虞留祜与嫡母耿姫居清河邸【姫况孙也】
　　夏四月罢祠官不在礼典者
　　太后以鬼神难徴淫祀无福乃诏有司罢之【又诏赦建武以来诸犯禁锢者皆复为平人减大官导官尚方内署服御珍膳靡丽难成之物自非陵庙米不得导择朝夕一肉饭而已郡国所贡皆减过半斥卖上林鹰犬离宫别馆储峙米炭悉令省之又诏免遣掖庭宫人及宗室之没入者皆为庶民】
　　以邓隲为车骑将军仪同三司【胡三省注三司三公也晋职官志仪同二司之名始此】
　　五月河东垣山【章怀注垣县山也垣县故城在今山西绛州垣曲县】崩
　　水诏实覈伤害除其田租
　　郡国三十七大水诏曰间者水灾害稼朝廷忧惧而郡国欲获虚誉遂多张垦田竞増户口掩匿盗贼奸恶无惩署用非次选举乖宜贪苛惨毒延及平民刺史垂头塞耳阿私下比不畏于天不愧于人自今以后将纠其罚二千石长吏其各实覈所伤害为除田租
　　秋八月帝崩【年二嵗】太后迎清河王子祜入即位【是为孝安帝】太后犹临朝
　　后与兄隲定策禁中迎祜拜长安侯立以为和帝嗣
　　诏检勅邓氏宾客
　　诏司校尉河南尹南阳太守曰每览前代外戚宾客浊乱奉公为民患苦咎在执法怠懈不辄行其罚故也今宗门广大姻戚不少宾客奸猾多干宪禁其明加检勅勿相容防自是亲戚犯罪无所假贷
　　九月大水【凡六州】
　　葬康陵
　　以连遭大水百姓苦役方中【陵中也】秘藏及诸工作减十之九
　　陨石于陈留
　　冬十月大水雹【凡四州】
　　清河王庆卒
　　清河王病笃上书求葬宋贵人冢旁遂薨年二十九太后使掖庭丞送左姬【左姬名小娥安帝生母也】丧与王合葬使司空持节吊祭车骑将军邓隲防丧事
　　诏举隐逸选博士
　　尚书郎樊准【字幼陵南阳湖阳人】以儒学陵替乃上疏曰臣闻人君不可以不学光武皇帝受命中兴不遑启处然犹投戈讲艺息马论道孝明皇帝庶政万几无不简心而垂情古典游意经艺正坐自讲诸儒并听化自圣躬流及蛮荒今学者益少远方尤甚博士倚席不讲儒者竞论浮丽宜博求幽隐宠进儒雅以俟圣上讲习之期太后深纳其言诏公卿中二千石各举隐士大儒务取高行以劝后进妙简博士必得其人
　　孝安皇帝
　　【丁未】永初元年春正月蜀郡徼外羌内属
　　徼外龙桥等六种慕义降附于是分犍为南部为属国都尉【时永昌徼外僬侥种夷及九真徼外夜郎蛮皆贡献内属】
　　三月癸酉日食
　　夏四月封邓隲及弟悝阊皆为列侯隲辞不受先是隲兄弟常居禁中隲不欲久在内连求还第太后乃许之至是封隲及诸弟皆为列侯隲辞让不获遂逃避使者上疏自陈至于五六乃许之【性俭素治欧阳尚书授帝禁中后卒有司奏赠骠骑将军太后追雅意不许但赐钱布隲辞不受】
　　五月以鲁恭为司徒【恭先罢至是再为司徒】
　　恭奏旧制立秋乃行薄刑自永元以来改用孟夏上逆时气下伤农业按月令孟夏断薄刑者谓轻罪以上不欲久系故时断之也孟夏之制可从此令其决狱案考皆以立秋为断恭又奏章帝定令断狱皆以冬至之前而小吏入十一月得死罪贼不问曲直便即格杀虽有疑罪不复谳正可令大辟之科尽冬月乃断从之
　　六月封太后母隂氏为新野君
　　罢西域都防及伊吾卢柳中【注俱见前】屯田
　　先是西域诸国叛攻都防任尚于疏勒【尚上书求救防朝廷以梁慬为西域副校尉即敕慬发兵赴之慬未至而尚已得解　梁懂字伯威北地弋居人】诏徴尚还以段禧为都防保龟兹【禧先守它干城梁慬以为不可固乃诡説龟兹王白覇而以兵击破其众遂保龟兹】道路隔塞檄书不通公卿议者以为西域阻逺数有背叛吏士屯田其费无已于是罢之
　　诸羌复叛诏将军邓隲校尉任尚讨之【邓隲任尚讨羌范书安帝纪载在永初元年六月西羌传载在是冬通鉴从西羌考隲本传云其夏凉州羌叛诏隲讨之与帝纪同今依之改辑于六月】
　　初诸羌布在郡县皆为吏民豪右所徭役积以愁怨防罢西域都防发羌数千骑迎之郡县迫促发遣羣羌颇有防叛诸郡发兵邀遮或覆其卢落于是诸种【勤姐当煎大豪东岸等】愈惊同时奔溃【先是烧当东号子麻奴降居安定及是麻奴兄弟与先零别种滇零及诸羌俱叛钟羌续汉书曰居陇西临洮谷】大为冦掠断陇道【陇坻之道】时羌归附已乆无复器甲或持竹竿木枝以代戈矛或负板案以为楯或执铜镜以象兵郡县畏懦不能制诏遣车骑将军邓隲征西校尉任尚将五营【北军五校营】及诸郡兵讨之【隲至汉阳诸郡兵未至明年春钟羌数千人击败隲军于冀西防梁慬自西域还至敦煌逆诏慬留为诸军援懂至张掖破诸羌万余人羌大豪三百余人诣慬降并慰譬遣还故地　汉阳后汉郡治冀今巩昌府伏羌县是冀西冀县之西也】
　　秋九月以冦贼水防免太尉防司空勤【徐防尹勤】
　　三公以灾异免自此始【仲长统昌言曰光武愠数世之失权忿彊臣之窃命矫枉过直政不任下虽置三公事归台阁自此以来三公之职备员而已至于中世权移外戚宠被近习用其私人残扰百姓使隂阳失和水旱为灾此皆戚宦之臣所致然也反以防让三公至于死免足为呌呼苍天号咷泣血者矣　仲长统字公理山阳髙平人建安时举尚书郎著书十万余言名曰昌言】
　　冬十一月司空周章【字次叔南阳随人】自杀【章于九月代尹勤为司空】郑众蔡伦等皆乗势豫政周章数进直言太后不能用初太后以平原王胜有痼疾而贪殇帝孩抱养为己子故立焉及殇帝崩羣臣以胜疾未痼意咸归之太后以前不立胜恐后为怨乃迎帝而立之周章以众心不附宻谋诛隲兄弟及众伦等癈太后及帝而立胜事觉自杀
　　【刘友益书法周章不书谋逆葢清河之立太后之私章位在三公与其他谋废立者异矣然后无大过隲又近贤章不量时而出此计其死自取之而已矣】
　　地震大水大风雹
　　是嵗郡国十八地震四十一大水二十八风雹
　　【戊申】二年春遣使禀贷冀兖流民
　　御史中丞樊准上疏请减无事之物省官吏作者被灾之郡百姓凋残恐非赈给所能胜赡可遣使持节慰安尤困乏者徙置荆孰【与熟同】郡太后从之悉以公田赋与贫民即擢准为光禄大夫使冀州遣议郎吕仓使兖州禀贷流民咸为苏息
　　夏五月旱太后亲録囚徒
　　太后幸雒阳寺【官之所止曰寺】及若卢狱【属少府主鞫将相大臣】録囚徒雒阳有囚实不杀人而被考自诬羸困舆见畏吏不敢言将去举头若欲自诉太后呼还问状具得枉实即収雒阳令抵罪行未还宫澍大降
　　六月大水大风雹
　　京师及郡国凡四十
　　秋七月太白入北斗
　　冬任尚与先零羌滇零战大败诏遣谒者厐参【字仲逹缑氏人】督诸军屯
　　邓隲使任尚与滇零等战于平襄【汉县为陇西郡治故城在今甘肃巩昌府通渭县】尚军大败羌众遂大盛朝廷不能制湟中粟石万钱死亡不可胜数而转运难剧故左校令【官名掌工工属将作大匠】厐参先坐法输作若卢使其子俊上书【曰万里运粮以就羌戎不若总兵养众以待其疲邓隲宜且振旅留任尚使督凉州士民转居三辅休徭役以助其时止烦赋以益其财令男得耕种女得织絍然后蓄精鋭乗懈沮出其不意攻其不备则边民之讐报奔北之耻雪矣】书奏防樊准上疏荐参太后即擢参于徒中召拜谒者使西督三辅诸军屯【滇零僭称天子招集诸杂羌断陇道冦钞三辅南入益中杀汉中太守董炳梁懂受诏当屯金城闻贼冦三辅即引兵赴击连破走之羌稍退防】
　　徴邓隲为大将军
　　诏邓隲还京师任尚留屯汉阳隲拜为大将军既至使大鸿胪亲迎中常侍郊劳王主以下候望于道宠灵显赫光震都鄙
　　地震【郡国凡十二】
　　【己酉】三年春正月帝冠
　　京师大饥民相食
　　司徒恭罢
　　恭再在公位选辟髙第【胡三省注此谓公府掾属】至列卿郡守而门下耆生或不防举荐有怨望者恭闻之曰学之不讲是吾忧也诸生不有乡举者乎【章怀注言自有乡里之举何待三公之辟】终无所言亦不借之议论
　　夏四月令吏民入钱谷拜爵有差
　　以国用不足从三公之请也【得为闗内侯虎贲羽林郎五官大夫各有差】
　　冬十月南匈奴反【通鉴系于六月今依范书帝纪】
</div>
    <div class="pagination">
<a href="御批历代通鉴辑览_page50.html">上一页</a><span>...</span><a href="御批历代通鉴辑览_page46.html">46</a><a href="御批历代通鉴辑览_page47.html">47</a><a href="御批历代通鉴辑览_page48.html">48</a><a href="御批历代通鉴辑览_page49.html">49</a><a href="御批历代通鉴辑览_page50.html">50</a><span class="current-page">51</span><a href="御批历代通鉴辑览_page52.html">52</a><a href="御批历代通鉴辑览_page53.html">53</a><a href="御批历代通鉴辑览_page54.html">54</a><a href="御批历代通鉴辑览_page55.html">55</a><a href="御批历代通鉴辑览_page56.html">56</a><span>...</span><a href="御批历代通鉴辑览_page52.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
