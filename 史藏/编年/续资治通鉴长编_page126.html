<!DOCTYPE html>
<html>
<head>
    <meta charset="UTF-8">
    <title>续资治通鉴长编 - 第 126 页/共 607 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续资治通鉴长编 - 第 126 页/共 607 页</h1>
    <div class="content">　　钦若性倾巧，敢为矫诞，知节薄其为人，未尝诡随。上尝以喜雪诗赐近臣，而误用旁韵。王旦欲白上，钦若曰：「天子诗，岂当以礼部格校之！」旦遂止。钦若退，遽密以闻。已而上谕二府曰：「前所赐诗，微钦若言，几为觽笑。」旦唯唯，知节具斥其奸状，上亦不罪也。钦若每奏事，或怀数奏，但出其一二，其余皆匿之。既退，则以己意称上旨行之。知节尝于上前顾钦若曰：「怀中奏何不尽出？」钦若宠顾方深，知节愈不为之下，争于上前者数矣。
　　及王怀信等上平蛮功，枢密院议行赏，钦若、尧叟请转一资，知节云：「边臣久无立功者，请重赏以激其余。」议久不决。上趣之，知节忿恚，因面讦钦若之短。既而不暇奏礏，即超授怀信等官。上怒，谓向敏中等曰：「钦若等议怀信赏典，坚称与侍其旭例不同，当须加等。朕语之曰：『爵赏有劳，国家不惜。』盖怀信来告，枢密院略无酬銟，止望依侍其旭例为幸。钦若等奏，当具取进止。今乃并与所奏不同，不具札子，亦不进卷，便直札送中书，怀信与供备库副使。始则稽留不行，终又擅自超擢，敢以爵赏之柄高下为己任，近位如此，朕须束手也。」又曰：「钦若等异常不和，事无大小，动辄争竞。朕于臣下止可如此尔，其如事君之礼人所具瞻何！知节又历诋朝列，审刑、审官、两制、三馆、谏官，御史，都无其人，其薄人厚己也如此！」于是三人者俱罢。钦若、尧叟，各守本官。知节以检校太傅、宣徽北院使兼副使，但除防御使，寻出知潞州。（王旦遗事录载旦叱钦若及劝上还内事，与正史不同。按此时旦方出使兖州，若数月前，上初无罢钦若等意也。上所以罢钦若等，实缘不候奏礏擅除官耳【二一】，不专坐对上忿争也，恐遗事录未可全信，今不取，取西府拜罢录陈绎所载上语具书之。）
　　兵部尚书寇准为枢密使、同平章事，王旦荐之也。准未告谢，命向敏中权发遣枢密院公事。自是枢密皆罢，即命宰臣权发遣如敏中例。
　　驿召同州观察使、知镇州王嗣宗，内客省使、嘉州防御使、鄜延都部署曹利用赴阙。
　　丙子，诏棣州经水流民归业者给复三年。
　　丁丑，司空致仕张齐贤卒。上甚悼之，遣中使致祭，赙以布帛五百匹，粟麦称是。赠司徒，谥文定。齐贤四践两府，九居八座，晚岁以三公就第，康宁福寿，人罕其比。然不事仪矩，颇好治生，再入相，数起大狱，又与寇准相倾夺，人以此少之。（齐贤以咸平元年十月复相，三年十一月罢，传所言数起大狱，此固非小事，而实录、正史并不略见，不知何也？寇准时又在外，亦不知所称相倾夺者何事也？齐贤以右仆射奉朝请，与宰相向敏中争娶薛惟吉妻，敏中坐此罢绌，疑传所称相倾夺，盖指敏中也。当考。）
　　戊寅，秦州言定西寨山水暴涨，溺死者觽。诏遣使赐缗钱，死者官为瘗埋，仍诏祭奠。
　　庚辰，上作悯农歌，又作读十一经诗，赐近臣和。上每着歌诗，间命宰辅、宗室、两制、三馆、秘阁官属继和，而资政殿、龙图阁学士所和尤多。至是篃咏经史【二二】，三司、谏官、御史或预赓载。若大礼庆成及酺会，则百僚并赋。其后梅洵等以馆职居外任，表求次韵，诏写本附驿赐之。
　　注　　释
　　【一】令奉祀经度制置副使陈彭年「祀」原作「礼」，据本书卷八一大中祥符六年八月辛酉编及长编纪事本末卷二○谒太清宫改。
　　【二】元母用白「元」原作「李」，「用」字原脱，据上引长编纪事本末改补。按本编上文见「元母经师」。
　　【三】赐道士女官紫服师名各本同。寻文义，疑「女官」当作「女冠」。
　　【四】司马光记闻与国史不同「国」字原脱，据宋本、宋撮要本补。
　　【五】严警悉罢「罢」原作「备」，据宋本、宋撮要本及太常因革礼卷二一改。
　　【六】镇南宁国等军节度使太保兼中书令舒王元偁「镇南」原作「镇国」，据宋会要帝系一之三一、宋史卷二四五宗室传改。
　　【七】及上幸真源「上」字原脱，据宋本、宋撮要本补。
　　【八】赠太尉尚书令「太尉」原作「太保」，据宋本、宋撮要本及宋会要帝系一之三一、宋史卷二四五宗室传改。「尚书令」原作「中书令」，据上引宋会要及宋史改。
　　【九】委本院与带御器械官同验视「本院」原作「本县」，据宋会要选举二五之三改。
　　【一○】不过两三千「两」字原脱，据宋本、宋撮要本及宋会要职官三之二四补。
　　【一一】多是优转「是」原作「至」，据同上书改。
　　【一二】尽得其状「尽」原作「并」，据宋本、宋撮要本改。
　　【一三】或请驻师浃旬「驻师」原作「班师」，据宋本、宋撮要本及续通鉴卷三一改。
　　【一四】将卒前一日「前」字原脱，据宋本、宋撮要本补。
　　【一五】知秦州张佶「秦州」原作「泰州」，据本书卷八三大中祥符七年十一月己丑编、宋会要蕃夷六之一、宋史卷四九二吐蕃传改。
　　【一六】具事布告天下「具」原作「其」，据宋本、宋撮要本改。按本编参见宋会要职官一五之四。
　　【一七】诏自京至兖州「京」原作「今」，据宋本、宋撮要本及续通鉴卷三一改。
　　【一八】上以顷岁外浪族杜庆光等率部下来归「部下」原作「部目」，据阁本、活字本改。
　　【一九】有司具仪「仪」原作「议」，据宋本、宋撮要本、阁本及长编纪事本末卷一八建玉清昭应宫改。
　　【二○】或与此相关「与」原作「于」，据阁本改。
　　【二一】实缘不候奏禀擅除官耳「缘」原作「录」，据宋本、宋撮要本、阁本改。
　　【二二】至是篃咏经史「经」原作「继」，据同上书改。
续资治通鉴长编
卷八十三
卷八十三
　　起讫时间 起真宗大中祥符七年七月尽是年十二月
　　卷　　名 续资治通鉴长编卷八十三
　　帝　　号 宋真宗
　　年　　号 大中祥符七年（甲寅，1014）
　　全　　文
　　秋七月丁亥，泾原路都钤辖曹玮言：「昨镇戎军报北界万子集人马谋为钞掠，寻遣瓦亭寨驻泊都监、殿直、合门祗候张仲达，指挥使、御前忠佐马军都头张捷，殿直李道率兵屯石门。仲达洎捷擅过石门，与贼战于天麻川，道随觽策应，戎人乃遁，仲达中流矢死。」诏劾捷违命深入之罪，降隶军头司散指挥使。赐道銟诏。录仲达子为三班借职，赐名显忠。玮又言：「渭州广锐蕃落两指挥将士杀贼于天麻川，斩首数十级，割耳鼻百余，获其铠甲鞍马。又魏埋等族掩击戎寇，杀其酋帅，斩首千余级，获马八百匹，铠甲称是。」
　　戊子，知开封府王曙言：「本府解送举人，承前每场以姓名及奏牒送府印，颇涉漏泄。自今望给奉使一印。」从之。
　　己丑，有司言：「坊州轩辕庙，请约唐明皇帝之制用祝文，称圣祖号，自称嗣皇帝臣某敢昭告，礼料不用荤血【一】。」诏可。
　　庚寅，复以户部尚书陈尧叟为髃牧制置使。
　　以前望都县尉□致让知堂阳县，前池州司理参军徐待问知隰州，赐钱五万。致让等先陷契丹，自拔来归，故銟之。其后数有归者，皆授官赐物。
　　辛卯，以益州路转运使、兵部员外郎赵祯为工部郎中，梓州路转运使、殿中侍御史寇瑊为侍御史，仍加一阶，以馈运之勤也。
　　开封府考试举人，旧例试官更互封弥卷首，直集贤院杨侃等请别差官，从之。
　　左神武统军、检校太师钱惟治卒。上闻其子孙甚觽，婚嫁阙乏，特诏优其赐赉。因问向敏中曰：「是家欲诏葬否？」敏中对曰：「髃臣家贫者，颇惮官给丧事。」乃诏罢诏葬。初议赠官，敏中援统军陈承昭、孟屷例，当得东宫保傅。上以惟治忠孝之后，特赠太师，录其四子，并外弟、子貋、亲校【二】，并甄擢之。
　　壬辰，广州言知州、右太中大夫邵晔卒【三】。州城濒海，每蕃舶至岸，尝苦飓风，晔凿内壕通舟，飓不能害。及被疾，吏民蕃贾集僧寺设会以祷之，其卒也，多陨泣者。
　　甲午，诏交址、占城、大食、阇婆、三佛齐、丹流眉、宾同胧、蒲端等国使入贡者，所在遣使臣伴送赴京，邮传供亿，务从丰备。
　　乙未，上览司天监知历数官表求改秩。因谓宰相曰：「历象，阴阳家流之大者也，以推步天道、平秩人时为功；究灾祥吉凶者，虽有妙术，必待之而成，近年唯秋官正赵昭逸能专其业。始，王熙元等上仪天历，独昭逸请覆算，熙元等不从。后二岁，历果差。昭逸言荧惑度数稍谬，推验亦如其说。平居算策未尝离手，熙元亦伏其精一，言后人鲜及。」（熙元，处讷子。昭逸，不详何许人，熙元传作昭益，今从实录。赵昭益，见至道二年五月。）
　　丙申，改命王钦若为天书同刻玉副使。钦若既罢枢密，名位亦当差降故也。
　　庚子，诏益州举人自今荐送定名外，别解三人。以其远方，多学者，故优之。
　　辛丑，交州李公蕴败鹤柘蛮于芳林州，斩首数万，获其主军杨长惠，遣使来贡方物，且告捷。
　　壬寅，前三班奉职王袭先厘务饶州，以非法絷州民棰之，倒挂枋上，坐停官。及是叙赦恩，上恶其虐民，命补开封府散教练使。
　　甲辰，以王嗣宗、曹利用并为检校太保、充枢密副使。（不带正官，盖用赵普例。）
　　诏泸州淯井监驻泊并监井使臣，自今能抚绥蛮人，边界无事，代还日，当议甄銟【四】。
　　戊申，王旦至自兖州，且言：「河北转运使李士衡张士逊、知兖州王臻、（汝阴人。）知长垣县范识、（未见。）京东转运使俞献卿、知澶州张禹珪、同监修景灵宫卢守明、京东同都提举巡检使李怀信，（守明、怀信，未见。）騳事干集，望赐诏曪谕。莱州通判徐怀式，知齐州孙梦协、通判阎惟吉，采于舆论，颇无治声，望令转运、提点刑狱司察之。」诏可。或谓旦曰：「公为元宰，将命出使，而所举官吏，仅得曪诏，不遂超擢，无乃太轻乎？」旦曰：「既称荐之，又请亟用，则上恩皆出于己矣，此人臣之大嫌也。」入内押班周怀政实与旦同行，或请间，必俟从者皆集，整衣冠见之，白事已则退，未尝私焉。议者以为得体。
　　辛亥，诏江南、广南伪命日民田并以见佃人为主，讼者官勿受理，克复后即论如法。
　　诏吏部尚书王钦若、户部尚书陈尧叟月俸并支实钱，仍增给三十千。
　　八月甲寅朔，置景灵宫使，以中书侍郎、兼刑部尚书、平章事向敏中为之。
　　乙卯，诏江南、两浙今岁灾伤民户夏租及承前倚阁、赈贷、逋欠者【五】，并除之。
　　丙辰，徙泾原路钤辖张继能为鄜延路钤辖。先是，内属户杀汉口者，止罚孳畜，继能则丽于常法，由是戎人畏而不敢犯。赵德明虽受朝命，而蕃部不绝寇境，继能日课卒截竹为签，署字其上，且言以备将士记杀贼功状。贼闻之，益惧焉。
　　永宁寨监押杨光习除名，配隶邓州。坐擅领兵出寨与颇忠族斗，又诬军中谋杀司马张从吉故也。（秦州有永宁寨，府州有永宁堡，此当属秦州。）
　　戊午，刑部郎中、直史馆张复责授工部郎中，左司谏、直史馆崔遵度责授左正言，职如故，并罢修起居注，坐记注以恭谢天地坛「昊天上帝」为「天皇大帝」及妄增圣祖配位故也【六】。
　　庚申，有司备仗卫、道门威仪、教坊乐，自万岁殿道场奉天书赴朝元殿后幄刻玉，上亲酌献。自是刻玉使日诣焚香，副使番往视镌刻，其篇号、题记、年月皆上亲书。
　　辛酉，诏三班使臣自今父母亡，勿住俸钱。
　　甲子，以参知政事丁谓为修景灵宫使，权三司使林特副之。崇仪使蓝继宗为都监。
　　乙丑，诏自今内臣掌局务满三年者，有司考殿最以闻。时上封者言，两省使臣差使俸给多不均，故条约之。
　　给河东巡边将士韦裘、□袜。
　　丙寅，梓州路转运使寇瑊言：「本使公署在梓、遂，去戎、泸地远，缓急边警难以照应。请徙于资州。」从之。
　　改秦州大落门枭篦寨名曰威远。
　　秘书监、分司西京杨亿以疾愈求入朝。上谓王旦曰：「亿性峭直，无所附会，文学固无及者，然或言其好窃议朝政，何也？」旦曰：「此盖与亿不足，诬谤之耳。亿受国深恩，非土木类，谐谑过当，则恐有之，讪讟之事，保其必无也。」戊辰，命亿知汝州。既而监察御史姜遵奏亿顷以母疾，擅去阙廷，所宜屏迹衡茅，尽心甘旨，忽求领郡，深属要君，请罢之。上曰：「亿前告归，本无终焉侍养之请，今以疾愈求入朝，故特与郡，遵未谕此意耳。」乃诏中书召遵谕之。遵，长山人也。（按实录及宝训并称亿求入朝，独姜遵言亿忽求领郡，不知何也？岂遵听闻不审，或实录与宝训皆误，当考。）
　　己巳，交州李公蕴又遣使来贡，学士院草赐公蕴诏有「善抚黎氓」之语。上曰：「公蕴始不利于黎氏【七】，蛮夷不晓，或疑朝廷讽己，可令改易赐之。」
　　壬申，诏自今勘鞫官宜尽理推究本犯，不得以元奏事状抑令招伏，致有枉曲。
　　诏京城斗竞愿送开封府者并听，本厢巡检不得断决。外州巡检亦准此各送所属。
　　甲戌，河决澶州大□埽，诏徙民即高阜，官给舟渡。遣使修塞，役徒数千，筑新堤亘二百四十步，水乃顺道。
　　始命军主都虞候一人检点新城外诸营教阅。
　　知河南府冯拯岁满求代，中书欲徙相州张秉代之。上曰：「秉前在河南，物望颇轻，不可。」王旦曰：「郎中以上少人，三司副使近例优转官出领大藩。今各官卑，恐进擢未至，然西京先有侍御史居守者。」乃以盐铁副使、兵部员外郎赵湘为刑部郎中、直昭文馆，往代拯。
　　丙子，诏：「自今差发解知举等授敕讫，即令合门祗候一人引送□宿，无得与僚友交言，违者合门弹奏。如所乘马未至，即以厩马给之。」先是，翰林学士王曾、知制诰钱惟演受敕于武成王庙试经明行修、服勤词学人，与翰林学士利瓦伊偶语长春殿阁，又至审刑院伺候所乘马，迟留久之。维、曾同在翰林，曾妻，维侄也，时曾妻将产子，故曾属维以家事。东上合门副使魏昭亮，意曾受维请托，密以闻，押伴合门祗候曹仪亦具奏。即令曾、惟演分析，词与维同，特释曾等，因有是诏。（仪，璨子也。）
　　丁丑，以御制朝谒太清宫颂、明道宫碑、圣祖殿等铭示近臣。
　　命内侍都知阎承翰奉安太祖、太宗圣像于南京鸿庆宫。
　　遣使视棣州河堤水势，还言筑堤累年，仅免决坏，而湍流暴溢，壖地益削，城南河势高及三二丈，知州、殿中侍御史孙冲守护过严，民输送践堤者亦笞之。乃诏择官代冲。
　　合门言：「崇政殿引对三班使臣，有祈恩唐突者，宣徽院承例劾其罪，而诸司未着条约。自今诸司引对唐突者，请令所属官司举奏，不举奏听合门、军头司纠之。」诏可。
　　戊寅，真游殿成，召近臣焚香，遂宴从官，赐物有差。（实录称是日上梁，今从本纪。）
　　庚辰，宗正寺言：「太庙斋郎、室长，自今请令预五大飨行事无遗阙者，减一选；全不赴者，殿一选，仍遇恩不得放选注官。」从之。
　　辛巳，诏岭南屯戍军士代还日，人给装钱五百。
　　以益、彭州所简本城军士，升为禁军，戍戎州，名曰宁远，俸料如忠勇等。（按寇瑊传云：贼平，瑊籍军之勇悍千人，分五部，以隶禁军，为宁远指挥，使守淯井监。与实录不同。当考。）
　　是月，诏国子监学生、应子弟在监习业者，除实是开封府外，每人召京朝官一人为保识，然后收试，其保官须具印状赴监。
　　诏店宅务每年纳课利十四万一百九十七贯送内藏库，其钱陌不整，自今令兑盐院钱十四万二百贯充。
　　九月甲申朔，诏自今制置发运使不限官品，其着位并在提点刑狱官之上。
　　乙酉，诏选寄班使臣四员为京城四面巡检，给禁军器甲，增其月俸。
　　丙戌，梓州路转运使寇瑊，请令峡路钤辖司发弓弩手禁军五十人，屯泸州淯井监，从之。
　　是夕，含誉星再见。
　　己丑，增河南府公用钱五十万。
　　句当三班院利瓦伊等言：「本院使臣，请自今非句当急速公事，限七日朝参，即赴院差使。其非时阙人，即据新城门所申姓名定差【八】。违者送宣徽院劾罪。」从之。
　　辛卯，内出御札与天下臣庶，尊上玉皇大帝圣号曰太上开天执符御历含真体道玉皇大天帝，以来年正月一日躬申荐告，仍定仪式颁下。先是，上于滋福殿设玉皇像，奉新撰圣号置匣中，再拜授中书门下，辇至朝元殿后幄。于是又奉御札，于崇德殿庭设香案，再拜授枢密使奉赴文德殿宣讫，左右正言捧香，礼部侍郎奉以出，安于朝元殿。
　　癸巳，忻州民诣登闻检院钉手诉田，有司以妄自伤残，当先决杖。上闻之，谓宰相曰：「朕忆有蕲州女子诣阙为父诉田，遂致被杖，其实千里而来，不为田而为父也。此事或有枉挠，则伤和气矣。」即诏送本州岛。
　　甲午，石隰州缘边都巡检、峡州防御使高文岯卒，诏遣中使护丧归晋州，录其子孙。文岯自践廷来归，人许其忠而知变。久在石州，得军民心。又蕃觽先随至者数千户，上虑其失所，即以文岯长子继升为崇仪副使，领父任焉。
　　乙未，权知开封府王曙洎判官、推官等，坐断狱误，罚金。初，法寺准诏，长吏为部民所讼，罚讫代之。上以京府事繁，与外郡异，止命增罚金十斤，而复其任。
　　丁酉，三司借内藏银八千两。
</div>
    <div class="pagination">
<a href="续资治通鉴长编_page125.html">上一页</a><span>...</span><a href="续资治通鉴长编_page121.html">121</a><a href="续资治通鉴长编_page122.html">122</a><a href="续资治通鉴长编_page123.html">123</a><a href="续资治通鉴长编_page124.html">124</a><a href="续资治通鉴长编_page125.html">125</a><span class="current-page">126</span><a href="续资治通鉴长编_page127.html">127</a><a href="续资治通鉴长编_page128.html">128</a><a href="续资治通鉴长编_page129.html">129</a><a href="续资治通鉴长编_page130.html">130</a><a href="续资治通鉴长编_page131.html">131</a><span>...</span><a href="续资治通鉴长编_page127.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
