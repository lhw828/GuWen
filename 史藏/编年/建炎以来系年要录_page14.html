<!DOCTYPE html>
<html>
<head>
    <meta charset="UTF-8">
    <title>建炎以来系年要录 - 第 14 页/共 115 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>建炎以来系年要录 - 第 14 页/共 115 页</h1>
    <div class="content">　　甲子建康府路安抚大使吕颐浩乞益兵讨李成上曰颐浩奋不顾身为国讨贼群臣所不能及但与贼相拒不度彼巳容易轻进此其失也今兵既少衄须令且持重急遣王＜王燮＞引兵助之范宗尹曰颐浩意欲更得韩世忠兵为助上曰若遣世忠提全军往破贼有余力但敌骑尚在江北未可遽行李回曰成敢拥众跨江跳梁正倚金人南犯朝廷不能遣发大兵若陛下亲御六师移跸饶信间则成破胆矣上曰朕日夜念此不少置决意须亲往俟敌骑稍北遣世忠先行朕继总兵临之先以赏招携其众许归自新则成必易擒亦不欲多杀士众也富直柔曰圣断如此此天下大幸 
　　诏诸路守臣并许节制管内军马以中书言艰难之际事权太轻缓急无以弹压故也时所在既募乡兵往往迫县道以取钱粮扰平民以要犒设朝廷知之乙丑诏乡兵并听守令节制 
　　丙寅诏神武前军统制王＜王燮＞以本部万人速往吕颐浩军前策应 初祝友既至龚家城而滁河舟船巳尽为官司所敛友遣其徒求得余舟三柂以数千人护送出瓜步口泝流至马家渡计置渡江时滁濠镇抚使刘纲在溧阳友之舟为纲所扼及岸不得登是日友以其舟星散于岸之上下沿流十余里纲之兵不及分而友之徒已有得济者遂毕登屯于薛店纵兵掳掠焉 
　　是月宣抚处置使张浚自泰州退军兴州初我兵既溃于富平金人以所得狭西金币悉归河东帅府会张中孚赵彬送款于金又知慕容洧叛乃遂引兵而西走秦凤路马步军副总管吴玠自凤翔走保大散关之东和尚原权环庆经略使孙恂由陇关入秦与浚会金人至渭州得我情实乃入德顺军浚闻敌入德顺遂移司兴州簿书辎重悉皆焚弃浚之出师也干办公事朝请郎杨晟惇力言其不可浚不从晟惇乃求行边不随幕下及是来见浚浚稍以诸事委之晟惇言金人必欲举川秦然后归国不若引兵金洋一带俟敌骑既去然后收复川狭事乃永定浚虽不用其说然巳置狭西于度外矣起复朝议大夫知兴元府王庶亦来见浚计事力陈保秦之策众议不同庶请归持余服浚之自邠南归也将士皆散惟亲兵千余人自随其属官皆惧有建议当保夔州者参议官刘子羽曰议者可斩也宣抚司岂可过兴州一步系关狭之望安全蜀之心干办公事谢昇亦言不当远去请筑青阳潭左右四关六屯浚以为然乃劾异议者遣子羽单骑至秦州访诸将所在时敌骑四出道阻不通将士无所归忽闻子羽在近宣抚司留蜀口乃各引所部来会凡十数万人军势复振浚哀死问伤录善咎已人心粗安或谓吴玠宜移屯汉中以保巴蜀玠曰敌不破我讵敢轻进吾坚壁重兵下瞰雍甸敌惧吾乘虚袭其后此保蜀良策也诸将乃服时玠在原军食不继凤翔之民感其遗惠相与夜负刍粟输之玠亦怜其远意厚偿以银帛民又益喜敌怒遣兵伏渭南邀而杀之又令保伍相坐犯者皆死而民益冒禁输之数年然后止 中大夫致仕吴点卒点邵武人与蔡京有旧崇宁初京拜右仆射点时为太仆寺丞首求去京不乐终身以郡倅处之渊圣受禅擢知漳州遂再挂冠而卒 水贼杨华等乘船至鼎州城下声言乞招安镇抚使程昌＜宀禹＞遣孔目官刘醇持檄以往醇登舟而贼断其首鼓枻而去 群贼贺潮等数千人自郴州永兴进掠衡吉诸县至茶陵为京西制置司统制官韩京元用所败遂就招此以绍兴元年十月丁卯湖东安抚司所申增入 盗王少八掠韶惠州诸县奉议郎知惠州范漴捕其党七十余人诛之后进漴一官此以绍兴二年二月甲戌广东提刑司所奏增入 
建炎以来系年要录卷三十九 


●建炎以来系年要录卷四十 
　　宋 李心传 撰 
　　建炎四年十有二月己巳朔辅臣进呈张浚与吕颐浩书报将自蒲解进兵曲折初颐浩在相府遗浚书言近日台谏尚循旧态论事不切时务浚报之曰台谏箴规人主阙失纠弹朝廷官邪当优容之但使主上晓其意足矣范宗尹言浚此论甚善上称美久之 
　　庚午拱卫大夫相州防御使张用等言所部四十万人乞不分擘他处愿听李允文节制诏高卫率用等解围江州如能解围其张用当除正任观察使时卫已为允文所却而朝廷未知也 朝奉郎添差通判福州宇文师瑗提举福建路市舶师瑗虚中子特录之 诏自今立春日赐百官春幡胜权免俟边事宁息如旧 交趾郡王李乾德请入贡诏却之 
　　辛未尚书屯田员外郎黄龟年行监察御史龟年永福人也台部题名并在绍兴元年正月恐误 诏度支员外郎韩球速往饶州所过州县钱粮尽数刬刷别项桩管应沿江纲船不以空重并令赴饶州岸下摆泊先是李回富直柔共议移跸饶信间以讨李成乃遣球往饶信州桩积钱粮凡江湖川广所输上供悉储二郡中书舍人胡交修曰郡盗猖獗天子自将胜之不武不胜贻天下笑此将帅之责何足以辱王师中书舍人洪拟亦言舍四通五达之郡而趋偏方下邑道里僻远非所以示恢复形势卑陋不足以坚守御水道壅隔非漕挽之便轻弃二浙失煮海之利力上＜锍-釒＞争之球璜弟也时上自海道还内批取金以百计绢以千计银钱以万计人言籍籍以为费交修曰予以驭其富人主之柄也即有赐苐诏有司奉行毋示人以私上欣纳熊克小历以拟为起居郎按日历拟今年八月除中书舍人克误也 直秘阁知江州姚舜明升直龙图阁武功大夫江州兵马钤辖刘绍先领忠州剌史录守城之劳也时舜明所募迪功郎黄武免解进士张定之持＜虫葛＞书至行在诏武改初等京秩而定之为迪功郎 是日金左副元帅宗维命诸路州县同以是日大索南人及拘之于路至癸酉罢籍客户拘之入宫至次年春尽以铁索锁之云中于耳上剌官字以志之散养民间既而立价卖之余者驱之达靼夏国以易马亦有卖于蒙国室韦高丽之域者时金既立刘豫复以旧河为界宗维恐两河陷没士庶非本土之人逃归豫地故有是举小民出不意父子夫妇尽城星散哀号满道井缢者甚众寿州初得客户六十八而误报六百八人宗维不容诉于是州官驱穷民孤旅四百五十人以充数至则一例卖之莫能辨也先是中原士大夫为宗维所掠聚之云中至者无以自活往往乞食于路宗维见之畏其众也驱三千余人坑之城外熊克小历云乐寿县初得客户六十八人盖据张汇莭要所书按去年秋金已升乐寿县为寿州今改定修入 
　　壬申大理少卿张谊行殿中侍御史 御笔令孔彦舟移兵援江州赐彦舟战袍金束带银枪细甲时起复尚书考功员外郎宣抚处置使司主管机宜文字傅雱在彦舟军中因为之用乃亦进雱二官为朝散大夫 
　　癸酉浙西安抚大使刘光世乞暂赴行在奏事诏镇江系控扼要害之地方敌人对境所赖措置防守所乞难议施行 
　　丙子以越州为赵立醮祭作佛事特辍视朝一日 合门宣赞舍人建康府路安抚大使司统制军马韩世清为池州兵马钤辖 
　　戊寅宣抚处置使司参议官王以宁自长沙遣人献马四匹又以一马遗内侍冯益益并其书上之上谕辅臣曰此岂士大夫所宜为范宗尹请以所进还之李回曰以宁以此窥朝廷亦浅矣张守曰以宁以此图官职尔上曰朕即位以来未尝以贡献进人官职俟其来当还之 
　　己卯诏户部进钱万缗奉隆祐皇太后生辰时上以太后诞日置酒宫中从容语及前朝事后曰吾老矣幸相聚于此他时身后吾复何患然有一事当为官家言之吾逮事宣仁圣烈皇后求之古今母后之贤未见其比因奸臣快其私愤肆加诬谤有玷盛德建炎初虽尝下诏辨明而史录所载未经删定岂足传信后世吾意在天之灵不无望于官家也上闻之惕然其后更修神宗哲宗两朝实录盖张本于此此以哲宗实录萹末朱胜非所记上语修入但不知在何年谨按昭慈圣献皇后以建炎元年至南京二年在维扬三年在虔四年在越而后以绍兴元年四月升遐史臣所记言语有云建炎初虽尝下诏辨明则必非元年二年事故知为此年不疑今因进奉遂书之当求他书附生辰本日 
　　辛巳尚书兵部侍郎兼权直学士院汪藻为翰林学士徽猷阁待制林遹复为中书舍人熊克小历汪藻除学士在明年五月盖因本院题名误也今从日历 朝奉郎朱宗守大理少卿宗始以伪党斥至是范宗尹荐用之 承奉郎新知常州刘宁止改知衢州 诏崔增听吕颐浩莭制颐浩请之也 三省言访闻江西州县往往迫于军众应副马进钱粮诏禁止违者当职官重行窜责 
　　癸未朝散郎通判寿春府王摅知寿春府从政郎淮南西路安抚司主管机宜文字王大莭为宣议郎通判府事初金将周企既去摅执守臣合门宣赞舍人马识远械系之且上闾勍死事于朝故有是命摅因为恶言动众亡赖少年相与取识远杀之日历寿春府奏见禁叛逆守臣马识远而无行遣指挥此以洪迈夷坚志所书修入 诏监司守倅并以三年为任 
　　甲申翊卫大夫福州观察使辛道宗为枢密副都承旨先是承旨司阙官范宗尹拟用保静军承宣使提举江州太平观邢焕起复右武大夫荣州防御使同管客省四方馆合门公事蓝公佐与道宗凡三人除目上上曰朕不欲以戚里任朝廷官道宗亦可但不甚知兵乃用道宗而罢焕命下给事中陈戬不书录黄道宗闻之使所亲语戬曰富季申以阿附故有今日公第行之必有以报此据沈与求劾富直柔状修入戬即上奏言右府主兵之地所以号令诸将今道宗之兄企宗总禁旅之屯以事征讨于外其弟永宗总神武之众以制中军于内而使道宗出入机庭亲承密旨岂无妨嫌上不从遂命尚书右司员外郎赵子画兼权给事中书读行下命子画在是月壬辰今并书之熊克小历云道宗时为后军都统制按此时神武后军统制乃陈思恭为之而辛永宗为神武中军统制克恐误 直秘阁知越州陈汝锡以职事修举升直显谟阁汝锡此除季陵白云集有制词按此时后省乃席益胡交修洪拟三人陵方罢版曹奉祠家居不知何以当此制也 
　　乙酉诏临江军津遣宣教郎范焘赴行在焘已见去年九月焘尝权宁远军节度使孟忠厚从卫提举事务所属官以事扰州县为忠厚所斥及还忠厚言焘摄任日浅乞不推赏焘憾之乃上＜锍-釒＞讼忠厚与太母共养渊圣皇帝之子藏之别室上谕辅臣曰朕事隆祐皇太后子母之间更无疑间焘诬谤太后安得有此可送御史台治其罪范宗尹曰陛下若坦然不疑不若便行遣上曰所以送狱者欲天下知其诬谤太后得罪非以言罪人也既恐追逮烦扰可送一州编管上又曰英宗慈圣及哲庙宣仁皆以人离间故使疑谤上累两朝朕不得不惩乃有是命明年三月丁酉行遣 
　　丙戌同知枢密院事李回进呈诸路盗贼数上谓回卿意如何回曰臣意欲治数渠魁当少戢上曰卿意甚善皆吾赤子岂可一一杀之苐治李成辈三两人可矣范宗尹曰俟更数日江北探报稍定便降车驾幸饶信指挥先遣韩世忠往盗贼自须听命李回曰臣所以屡告陛下移跸者盖天威所临群寇自然销服富直柔曰兵家贵先声亦须早降指挥回曰周虎臣乞降黄榜招抚臣谓吕颐浩方失利今若便降招抚榜去政恐贼笑尔上曰招抚须以大兵临之守曰诚如圣谕所以就招抚者以我能制其死命故也时遣太常博士周虎臣往颐浩军前计事而虎臣乞招抚故执政及之 
　　庚寅上与辅臣议改元范宗尹曰将来郊礼又须降赦今德音乞用第二等上曰将来郊礼除诸军赏给及官员奏荐不可不与其余当一切从权减省参知政事张守曰仁宗时祫享礼恐将来可遵用 降徽猷阁待制知婺州沉晦为集英殿修撰提举临安府洞霄宫以言者论晦妄用便宜指挥行事也 
　　辛卯刘光世奏谍报敌不渡江上谓大臣曰朕当修人事以答天意范宗尹曰圣训及此天下幸甚 
　　乙未神武右军都统制张俊为江南路招讨使进解江州之围且平群盗事急速者许便宜时李成乘金人残乱之余据江淮六七州连兵数万有席卷东南之意使其徒多为文书符谶幻惑中外朝廷患之至是闻金不渡江上乃止饶信之行范宗尹因请遣大将讨成故有是命仍令前军统制王＜王燮＞后军统制陈思恭通泰镇抚使岳飞皆属俊 诏招讨使位宣抚使下制置使之上著为令 
　　丁酉朝散郎措置福建兵民寨栅谢向言范汝为已就招先是神武副军都统制辛企宗驻邵武军距贼洞二百余里时遣兵攻贼为所败有从事郎施逵者邵武人上舍高第自颍昌府府学教授代还以策干企宗反为贼游说而本路监司亦以招安为便乃募国学内舍生叶昭积往招之至是授汝为武翼郎合门祇候充民兵都统领其徒叶铁最骁健亦以为忠翊郎更名彻昭积补下州文学而逵还承直郎时汝为慕得官且惧大军继至故听命然未肯散其徒企宗驻军邵武军不能制熊克小历于此书就命谢向为民兵寨栅官按向措置福建兵民寨栅日历已于十月二十一日书之克盖误也克又称辛企宗为福建制置使亦误企宗除制置在明年二月己卯 
　　是月夏人攻西安州平羌寨拔之 翰林学士汪藻言古者两敌相持所贵者机会此胜负存亡之分也金师既退国家非暂都金陵不可而都金陵非尽得淮南不可淮南之地金人决不能守若为刘豫经营不过留签军数万人而已盖可驱而去也淮南洊经兵祸民去本业十室而九其不耕之田千里相望流移之人非朝夕可还国家欲保淮南势须屯田则此田皆可耕垦臣愚以为正二月间可便遣刘光世或吕颐浩率所招安人马过江营建寨栅使之分地而耕既固行在藩篱且清东西群盗此万世一时也＜锍-釒＞奏未克行中兴后言屯田者盖自此始藻＜锍-釒＞不得其时今参酌附此月末 
　　是岁行在大军月费见钱五十余万缗银帛刍粟在外而诸路养兵之费不与焉此以绍兴元年正月德音修入 宗室不纵等赐名者八人 宣抚处置使张浚命四川民户岁输激赏绢三十三万匹有奇俟边事宁息即罢四川田税大约凡三百钱令民输一匹绢而成都彭汉卭蜀永康六郡自天圣间官以三百钱市民间布一匹民甚便之其后不复予钱而但取其布民始以为病至是宣抚司岁截陕西河东北三路绢纲三十万匹令民输其直以赡军西川匹为十一千东川匹为十千岁凡三百万缗有奇谓之绢估又截布纲七十余万匹匹取其直三千岁凡二百万缗有奇谓之布估云按绢估钱自庆元初累减至二百余万布估钱减至一百二十七万缗激赏事绍兴十六年十二月戊戌绢估事绍兴二十五年七月丙辰可参考自浚入蜀尽起诸路常平坊场钱以赡军次科激赏绢布次则尽起常平司积年本息和籴等米次则对籴税户米对籴者谓如甲家岁输米百斛则又对籴百斛以备军储蜀民始困矣此以刘长源奏议附见当求总领所案牍各系本月日 红巾贼屡犯均州知武当县奉议郎王＜日奂＞率邑人保山寨贼军大至或劝之使遁＜日奂＞曰使吾有此心则不能与邑人为此来矣遂与一家俱死后录其家一人此据张钧续忠义录钧以为建炎末事故附于此但又以为金人大军搜山则非也此时均州诸盗乃李忠之徒金人未尝至今删改令不抵牾 伪齐刘豫立陈东欧阳澈庙于归德府封东为安义侯澈为全节侯取张巡许远庙制立为双庙以祠之此以方畴封事及遗史参修畴以绍兴元年五月上书豫以今年僣立故参酌附此末时国信副使宋汝为自京师至东平见豫持颐浩书与之勉以忠义开陈祸福使归朝廷豫悚而立曰使人使豫自新南归人谁直我独不见张邦昌之事乎业已至此夫复何言即拘汝为不遣既而以汝为本儒士乃授通直郎同知曹州时豫又依金国法乡各为寨择土豪为寨将两丁籍一为出战军以粮器甲自备民有醉酒骂豫云汝何人敢为天子豫斩之沧州进士邢希载上言有大利害乞见豫召入希载请遣使密通江南豫榜于市云上国闻知与生灵为害非细斩其首以令 初徽猷阁待制洪皓与右武大夫龚璹持命至太原金令其阳曲县主簿张维馆伴留几岁金遇使人礼益削是岁始遣皓璹至云中时通问使朝奉郎王伦合门宣赞舍人朱弁已被拘伦皓因以金遗商人陈忠令密告两宫以本朝遣伦等来通问于是二帝始知建炎中兴之实已而左副元帅宗维召皓等遣官伪齐皓力辞不可宗维怒命壮士拥以下执剑夹承之皓不为动傍贵人唶曰此忠臣也止剑士以目为跽请宗维怒少霁遂流递于冷山与假吏沈珍隶卒邱德党超张福柯辛俱流递犹中国编窜也云中至冷山行两月程距金国二百余里地苦寒四月草始生八月而雪土庐不满百皆右监军希尹聚落希尹使诲其八子或二年不给衣食盛夏至衣粗布番课四隶采薪他山尝久雪薪尽至乞马矢煨面而食熊克小历附此事于三年末恐误今从皓行述 泸州骑射卒张仙谋杀安抚使苏觉以叛举火焚仓库不克伏诛先是戍卒王全等十数人纠合为乱乘郡官端午泛江乃举兵前一夕夜漏四鼓大雨及明罢出郊奸谋沮丧遂就擒骑射盖元祐末所置其额才四百人全盖宣和末京师所遣禁兵号东土军者是也此据江阳志修入志称不利于帅臣苏觉而以为建炎四年事按觉今年十二月到官故附此年末 
建炎以来系年要录卷四十 


●建炎以来系年要录卷四十一 
　　宋 李心传 撰 
　　绍兴元年岁次辛亥 金太宗晟天会九年伪齐刘豫阜昌二年春正月己亥朔上在越州平旦率百官遥拜二帝于行宫北门外退御常朝殿朝参官起居自是朔望皆如之 是日改元绍兴德音降诸路杂犯死罪以下囚释流以下群盗限一月出首自新仍官其首领令州县存恤阵亡战伤将士及奉使金国与取过军前未还之家民户今日已前倚阁税租一切除放复贤良方正直言极谏科令有司条具元祐党籍臣僚未经褒赠人吏刑部限一月检举自绍圣废制科至是始因德音下礼官讲求故事然未有应者 金人掠天水县时县徙治榆林承奉郎知县事赵璧方受贺忽敌骑三百突入坐上缚璧及统领官雷震主簿张昔以去璧等不屈皆杀之璧京兆人也　　辛丑徽猷阁待制知临安府李光移知洪州光以事与浙西安抚大使刘光世有违言光世请避光上曰朝廷方赖光世为上流屏翰然光区区数论事意亦可佳乃徙光江西范宗尹因荐朝奉郎提举江州太平观孙觌有才乃复觌龙图阁待制知临安府季陵白云集光觌二制皆陵所草恐误承事郎新知衢州刘宁止为浙西安抚大使司参议官刘光世请之也 
　　癸卯上谓辅臣曰张浚短于知人所用多浮薄妄作同知枢密院李回曰浚之行出于仓猝以故不暇详择上曰用人岂可不审 尚书礼部员外郎侯延庆为起居舍人延庆为范宗尹所喜故卒用之起复朝散大夫枢密院计议官王佾起复右武大夫荣州防御使同管合门公事蓝公佐并罢佾复子也朝廷以其父死事故录之而佾交结权贵数与公佐讴歌燕饮公佐与内侍康谞善每至其直舍纵饮大醉薄暮还家颇漏泄禁中语侍御史张延寿劾之上令付出议罪范宗尹请除佾大宗正丞延寿言其不可乃尽罢之仍＜釒嶲＞公佐五官黜监诸州市征沈与求论宗尹交结公佐事当考 中侍大夫奉国军承宣使带御器械权同主管殿前司公事李质卒故事横行不赠官以质当苗刘之乱与在外将帅协谋保护两宫特赠镇东军节度使赐其家帛三百匹钱五百千赠官在此月辛酉凡臣僚薨卒有本月日者各系其月日未见本日者因遗表书无遗表者因致仕书之是日始下诏罪状舒蕲镇抚司副都统马进以其违主帅之令抗拒官军也仍立赏格许其徒自新甲辰合门宣赞舍人潘永思复为带御器械以神武副军都统制辛企宗言永思尝捕魔贼有功故也 朝奉郎和州无为军镇抚使赵霖复故官为朝请大夫霖先以赃废至是特复之 
　　乙巳权鄂州路副总管张用所部统领官孟振王林以其军奔咸宁县先是安抚使李允文传令点军或告以允文将杀用用惧命诸军擐甲而入允文大惊遽罢于是其徒俱散用独与亲军二千居城中 
　　丙午太常博士王居正试尚书礼部员外郎宣教郎秦梓守屯田员外郎 尚书刑部员外郎钱稔兼权江南路招讨司随军转运使 中奉大夫李芘知建州丁未言者论大臣用人之际当推其贤不必以尝经堂除为限先是吕颐浩当国患请谒者众乃揭榜省户曰未经堂除者不得投牒求官言者以为如此则宣政之间倚权贵之门超取显美者皆在所收岂无韬晦自重不愿为人所知者至今守其说而不变其何以来天下之士而济艰难之业疏奏诏三省遵守　　戊申神武右军都统制江南路招讨使张俊改江淮招讨使后数日俊入辞颇言李成兵众上曰汝将全军设为朕攻一郡若何俊曰臣朝至而夕入可也上曰成竭力攻九江两月不能下则虽众何能为俊大以为然上因谓俊今日诸将独汝未尝立功俊曰臣何为无功上曰如韩世忠擒苗傅刘正彦则功绩显著卿殆不如俊恐悚承命俊将行越州下属邑根刷民舟二千载其军家属言者以为扰乞罢之不从事见此月乙酉　　戊申神武右军都统制江南路招讨使张俊改江淮招讨使后数日俊入辞颇言李成兵众上曰汝将全军设为朕攻一郡若何俊曰臣朝至而夕入可也上曰成竭力攻九江两月不能下则虽众何能为俊大以为然上因谓俊今日诸将独汝未尝立功俊曰臣何为无功上曰如韩世忠擒苗傅刘正彦则功绩显著卿殆不如俊恐悚承命俊将行越州下属邑根刷民舟二千载其军家属言者以为扰乞罢之不从事见此月乙酉 尚书省言岳鄂道远请还隶湖北复江池路为江东西路置帅司于江池又分荆湖诸州之在江南者为荆湖东西路置帅司于鄂鼎八月庚辰又改 是日马进陷江州守臣直龙图阁沿江安抚使姚舜明弃城遁时江州被围仅百日粮食皆尽人相食贼兵昼夜不息兵马副钤辖刘绍先竭力捍御至是人皆饥困无斗志吕颐浩杨惟忠巨师古率众来救为进所败不得近城城中亦不知官军来援舜明与绍先议弃城出奔绍先乃纵火城中乘喧哄夺西门走瑞昌舜明夺南门走南康进引兵入城大肆杀掠日晚有米纲到城下泊于酒坊门下始知贼已据城急解维放船下湖口进遣贼党追至湖口遇颐浩之兵而还李成闻江州已陷乃渡江入城坐于州治括寓客及郡县官仅二百员悉杀于庭下端明殿学士王易简与其子责授单州团练副使＜宀禹＞皆死于乱兵有沿江安抚司统领官吕鄂者能射一石三＜豆斗＞弓发无不中城初陷诣马进降进喜成见之曰围城久士卒多中箭死非尔邪遂杀之成揭榜许人识认掳获生口人渐有生意皆作庵寮以居＜宀禹＞靖康中尝除尚书右丞 
　　己酉岳飞自江阴军引兵之洪州飞行至徽州有诉其舅姚某骚扰者飞责之他日舅因驰马射飞不中飞擒而杀之 金人犯扬州 
　　辛亥参知政事谢克家充资政殿学士提举临安府洞霄宫克家引疾乞祠故有是命　壬子诏京官知县并堂除内外侍从官限三日各举可任县令者二人犯赃连坐又诏不历县令人勿除监司郎官不历外任人勿为侍从著为永法于是从官有互举其子为县令者而子又皆贪赃论者惜之何俌龟鉴不历县令不除监司郎官不经外任不除侍从严失举之罚颁考课之条定内外更迭之法而命官之道得矣 诏明州作闹班直令殿前皇城司依旧于禁军内安排 直龙图阁知潭州向子諲移知鄂州主管荆湖东路安抚司公事后二日以湖南马步军副总管孔彦舟为东湖副总管屯鄂州彦舟在潭州未去也 是日江西安抚大使朱胜非始领使事于新喻县此据胜非八月四日所奏癸丑曹成入汉阳军成久屯三龙河时出兵攻德安府而李宏在郢州军皆乏食成率众趋汉阳宏亦继至权鄂州路副总管张用闻之率其亲信二千余人往咸宁与孟振王林复合安抚使李允文遣使招成成曰若许人入城则秋毫不犯不尔当纵诸军一蹂践之允文许诺遂自平湖门入城出屯于东门之外漫冈被野连接不断既而鄂州无粮食允文谓成曰可向南自求之于是成复有反意遂率众如江西 是日李敦仁围建昌军后半月乃解去　甲寅中书门下省言祖宗旧法在京官吏添给各有定限次数若不别行措置无以革冗滥之弊诏行在供职官吏除本身请受外添给等不得过三色有兼职人不得过四色如违计赃断罪批勘官司不觉察者准此此以绍兴五年闰二月二十七日户部申明状修入 承务郎谢伋修职郎程克俊并充详定一司敕令所删定官伋克家子克俊鄱阳人也乙卯直龙图阁鼎澧镇抚使兼知鼎州程昌＜宀禹＞依前知鼎州主管湖西安抚司公事时鼎之诸县大半为寇所据赋入绝少米贵＜豆斗＞直二千而养蔡兵颇众昌＜宀禹＞既辍兵北援澧州又于辰阳新县边地要城列置诸寨调属郡峒丁刀弩手以助蔡兵守御军粮屡竭或五日才给糯米一＜豆斗＞军人鬻妻子以自活昌＜宀禹＞闻于朝不俟报即取辰沅邵全泗州诸司钱以赡军又赋鼎民和预买折帛钱六万缗自是以为例昌＜宀禹＞科鼎州民户和预买绢钱五万九千九百缗以赡蔡兵他书皆不见今以绍兴二十九年十二月壬申凌景夏所奏修入 朝奉大夫江端本主管临安府洞霄宫初命端本知光州端本不赴既而言者劾其避事端本坐停官　丙辰初许百司每旬休沐宰执因奏事上曰一日休务不至废事使一月间措置得十事虽二十日休务何害若无所施设虽穷朝夕何补也壬寅左武大夫棣州剌史马钦等并特补旧官听刘光世使唤钦故辽彰国军节度使尧俊子也宣和末为常胜军统领燕山破为金所得用为千户金师既去钦与其徒数十人渡江归刘光世军中光世因留以为将 
　　癸卯侍从台谏集议隆祐皇太后谥曰昭慈献烈后三日诏恭依 
　　丁巳责授茂州别驾李彝复为朝奉郎以赦叙也 是日江东安抚大使吕颐浩江西副总管杨惟忠引兵趋江州先是神武前军统制王＜王燮＞军至饶州颐浩乃复进军左蠡会颐浩又得合门宣赞舍人崔增之众万余军势稍振乃命＜王燮＞与增击贼于湖口之南增大捷乘势至江州城下而姚舜明巳去矣于是李成遣其将邵友自奉新县径趋筠州 
　　戊午户部侍郎孟庾言两浙路夏税及和买绢一百六十万余匹半令输价钱每匹两千从之　己未中大夫知枢密院事宣抚处置使张浚特迁通奉大夫以出使日久御捍大敌备著忠劳也 浙西安抚大使刘光世言自去腊至今招到女真及签军共六百六十余人乞补官诏补忠训郎已下至效用甲头内无姓人赐姓赵先是左监军昌屯海陵光世知其众久戍念归乃铸金银铜三色为钱文曰招纳信宝皆有使押字以为信号获戍人之解事者贷而不杀俾密示侪辈有欲归附者抵江执钱为信而纳之自是归者不绝遂创立奇兵赤心两军　庚申朝奉郎直显谟阁宣抚处置使司参议官王以宁落职降三官责监台州酒务以宁既为孔彦舟所逐会监察御史韩璜使湖南还劾其擅命故黜之 银青光禄大夫李纲提举临安府洞霄宫以纲有请也 诏赵普佐命元勋视汉萧何宜访其子孙量才录用辛酉手诏曰朕念太祖皇帝创业垂统德被万世神祖诏封子孙一人为安定郡王世世勿绝乃至宣和之末以太常礼部各有所主依违不决使安定之封至今不举朕甚悯之有司其上合袭封人名遵依故事施行是日辅臣进呈次上因论此事曰太祖功德如此世袭王爵宜不为过范宗尹曰太祖尝云天下初定朕思得长君以抚之而授位太宗则其意专为天下上曰朕顷在藩邸入见渊圣皇帝率用家人礼一日论及金人事尝奏曰京师甲士虽不少然皆游惰羸弱未尝简练敌人若来不败即溃耳陛下宜少避其锋以保万全渊圣皇帝曰朕为祖宗守宗庙社稷势不可动其后敌复犯京师朕在相州得渊圣亲笔谓悔不用卿言是时近习小人争言用兵荧惑圣听殊不量力遂至今日之旤 奉迎神主提点所言今太庙寓温州逐月荐新有非地产者请得以他物代充从之 
　　癸亥枢密院奏福建民兵都统领范汝为欲令听辛企宗节制上曰事有本末卿等今日所措置者末也而未原其本福建僻陋盗贼踵起得非守领不知省其疾苦乎其令监司帅臣各条上弭盗及便民利物之事朕当施行之 监察御史韩璜言臣误蒙使令将命湖外民间疾苦法当奏闻自江西至湖南无问郡县与村落极目灰烬所至破残十室九空询其所以皆缘金人未到而溃散之兵先之金人既去而袭逐之师继至官兵盗贼劫掠一同城市乡村搜索殆遍盗贼既退疮痍未苏官吏不务安集而更加刻剥兵将所过纵暴而唯事诛求嗷嗷之声比比皆是民心散畔不绝如丝此臣所欲告于陛下者然道中伏读改元德音不觉感泣州县情伪陛下既巳尽知蠲烦去苛恩意亦巳备矣臣惓惓余忠欲陛下谨信诏令务在必行诏比降德音宽恤事件州县自宜悉意奉行违者监察按劾御史台察之 左武大夫京畿路提点刑狱公事权京城副留守赵伦既出奔与权知唐州胡安中数奏金人动息安中先以留守司之命假授武德大夫京西南路提点刑狱公事在唐州至是遣人来奏事上嘉之诏并进三官仍赐敕书奖谕 初杜充之败也其中军统制武义大夫耿进以所部去朝廷闻进在通州诏进以舟师赴行在进坚子也见三年六月　甲子通义大夫吴敏复观文殿学士知潭州充荆湖东路兵马钤辖初向子諲既移鄂遂以降授中散大夫新江南路都转运使汤东野知潭州与子諲并命会监察御史韩璜言湖南困弊宜遣重臣镇守敏时在广西范宗尹因荐用之 直秘阁王浚明知建州浚明初以军变罢至是复用之乙丑荆南镇抚使解潜言臣所领镇最为要害而所部正兵不满二千本镇东邻鄂渚而安抚李允文生事召乱致李成寇犯未已南接潭鼎而节制王以宁轻易无知为孔彦舟所败湖外骚然又鼎澧程昌＜宀禹＞狂率自恣近为湖寇败于辰阳仅以身免此事未见潜所奏云湖寇杨髯子恐是杨华也北连襄汉而未有帅臣千里之间人迹断绝乞遣精兵一军前来保护蜀口时允文军将武功大夫康州团练使江南东路兵马都监张崇叛去以所部屯岳州潜以崇知公安军言于朝诏已命崇赴鼎州不许潜又言峡州宜都县在大江之南背山面水险阻可恃乞移治宜都从之丙寅浙西安抚大使刘光世言谍报金人自泰州来横塘诏光世极力措置 
　　是月金人以万骑攻南河寄治所西碧潭时镇抚使翟兴以乏粮方散遣所部就食于诸邑所存惟亲兵数千报至人情危惧兴安坐自若徐遣骁将彭＜王巳＞往授以方略设伏于井谷遇敌至阳为奔北金人果以精骑追之遇伏为所擒余众溃去 初顺昌盗余胜等既作乱官吏皆散土军陈望素喜祸与射士张衮谋欲举寨应之军校范旺叱之曰吾等父母妻子皆取活于国今力不能讨贼更助为虐是无天地也凶党忿剔其目而杀之暴尸于市旺妻马氏闻之行且哭贼胁污之不从又杀之贼既平尸迹在地隐隐不没邑人惊异为设香火事闻诏赠承信郎更为立祠号忠节旺赠官在六年十月乙卯赐庙额在三十一年今并书之 
　　建炎以来系年要录卷四十一 


●建炎以来系年要录卷四十二 
　　宋 李心传 撰 
　　绍兴元年二月戊辰朔广东经略司言贼李冬至二犯英连韶郴等州冬至二者宜章人以军兴赋重不能保遂与其徒作乱自号平天大王诏湖广宪臣招捕 是日祝友以其军降于刘光世初友在新店欲侵宣州阻水不克渡会光世遣人招之友留其使弥旬然后受招时江东路兵马副钤辖王冠在溧水驻军友移书假道以趋镇江冠不从友引兵击之冠军大败友遂自句容之镇江光世分其军以友知楚州先是史康民在淮南与友合军康民之军极富以金宝赂光世光世喜康民遂得进用己巳监察御史江跻为尚书吏部员外郎礼部尚书秦桧兼侍读翰林学士汪藻中书舍人胡交修并兼侍讲 朝请大夫和州无为军镇抚使赵霖复直秘阁 
　　庚午执政言刘光世军中乏粮遣考功员外郎仇悆往究其实上曰光世一军月廪万数如此宜速为屯田之计富直柔曰近辛道宗具狭西弓箭手法颇类屯田之制范宗尹曰容臣等细议之悆益都人也 尚书省乞检举行遣常程文字从之 改行宫禁卫所为行在皇城司 诏朝奉郎知益阳县魏舜臣俟任满升擢差遣以御史韩璜论其尝拒钟相也时知汉阳军马友以粮乏遣其将王成率众渡江犯鄂州副总管张用率精兵登城诘问以神臂弓射之成乃退翊日李允文即以友权荆湖南路招捉公事友尽取汉阳财物往湖南道过岳州守将吴锡弃城去率精兵数千自益阳入邵州舜臣时权州事为所逐马友吴锡魏舜臣事皆据赵甡之遗史参修但未得本月日按日历友自叙状云今春乞粮于鄂而李直阁差友杀刘忠招捉湖南盗贼行次岳州知郡吴锡先已去友遂权驻其地状以五月十六日至行在不知何时所遣然孔彦舟三月九日已焚潭州则友离汉阳必在二月也故因舜臣事附见遗史言允文以友为湖南副总管而状中乃云招捉公事今从之熊克小历绍兴元年春益阳有吴锡者提兵七千屯本县告邵州守臣魏舜臣乞粮不得锡以兵趋郡舜臣惧而走以胡安国与宰相书考之锡破邵州在今年七月四日盖是时舜臣权守倅也今并附此江州兵马副钤辖刘绍先以残兵七百人赴朱胜非 是日邵友以数千人犯筠州守臣朝请郎王庭秀与鄂州统制官修武郎傅枢方共饭闻寇至即与官吏弃城走丰城县 
　　辛未同知枢密院事李回言士大夫自衢信来者皆称张俊军行极整肃上曰朕亦闻之犯军律者已诛六七人矣范宗尹曰臣已以书奖其美上曰待亦作诏勉之立功俊心忠谨惟好官职正当以此使之张守曰陛下深得御将之术 朝请大夫叶宗鄂复直龙图阁知洪州 是日邵友犯临江军守臣朝奉大夫康倬遁去江西安抚大使司统制官吴全以其军夜奔新喻县倬识子也识河南人元祐间引进使于是朱胜非以兵少自新喻南去取兵于吉州壬申初定每岁祭天地社稷如奏告之礼用权工部侍郎韩肖胄奏也详见去年十一月甲辰 
　　癸酉诏张浚措置津发四川上供金帛赴行在自置宣抚司而上供悉为截留以备军食至是户部以将行大礼及行在急阙为言故有是命然川狭用度繁截留如故日历不载此按今以绍兴二年四月二十二日户部申明状修入诏江湖福建路宪臣遍诣所部刬刷应干合起金银钱帛赴行在亦以将行大礼也壬申初定每岁祭天地社稷如奏告之礼用权工部侍郎韩肖胄奏也详见去年十一月甲辰故朝奉大夫吕希纯追复宝文阁待制希纯公著第三子元祐中书舍人党籍待制以上第二十四人道州安置 新除襄邓随郢镇抚使桑仲始受命是日以其都统制霍明知郢州霍明申省状云绍兴元年二月六日准桑仲差知郢州初仲在京西连跨数州无粮食人相＜口舀＞又数为金州人所败欲引众北去至是次枣阳县始被镇抚使之命遂还襄阳驻军文林郎金房安抚司干办公事晋城续觱献书于宣抚处置使张浚曰谭兖守邓州披荆榛保孤垒屡戡大盗奉朝廷法令隐然若一长城曾不得镇抚使而仲乃得之是奖乱也朝廷在远未详仲凶逆之状不然岂有举四郡数千里之百姓委之饿虎之喙乎今仲连败衄于安康此正天亡之时若使兖并力剿除稍申国威而以镇抚使命兖则忠义知劝盗贼少戢矣襄阳为朝廷基本利害甚大相公岂可不从权易置浚深嘉觱言而不能用郢州新遭曹成之后百室无一二存者仲俾霍明领兵二千守之明邯郸人为递铺曹司有膂力善战而敢杀郢与德安接壤镇抚使陈规藉其通船运每以恩信结之明自是与规通好不绝曹筠撰陈规行状桑仲为镇抚使其副霍明别以精兵数万屯郢州郢邻德安公欲以恩信结之因奏明知郢州仍请加美名朝廷从之自是郢与德安通好不绝盖结之以恩者实所以间明之附仲也按日历绍兴二年五月五日霍明申绍兴元年二月六日蒙镇抚使桑仲差知郢州不去尝受朝命行状误也赵甡之遗史云明在郢与德安通书陈规亦藉其通船路此言有理今从之甲戌诏江淮招讨使张俊速往措置以降授中散大夫提举临安府洞霄宫汤东野为本司参谋官朝廷始闻江州失守故有是命 
　　丙子临安府观察推官沉长卿监都税院沈震陈祖安司理参军叶义问并勒停时长卿等上书论范宗尹过失诏责以中伤大臣力肆诋毁露章台省摇动众情此而不惩为患滋大宗尹抗＜锍-釒＞为请后四日乃寝其命长卿乌程人祖安闽县人义问寿昌人也 庐寿镇抚使李伸之被执也其统制军马武显郎合门宣赞舍人高彦以所部走广德军至是就招赴行在诏以其众隶神武左军隶左军在此月癸巳戊寅诏礼部御史台太常寺条具明堂合行事件申尚书省时上以当行大礼命近臣议之参知政事张守欲行祫飨礼礼部尚书秦桧建言顷岁渡江冬祀仪物散失殆尽宗庙行事登楼肆赦不可悉行至于祫飨又不及天地惟宗庙明堂似乎简易苟采先儒之说而略其严父之文志在飨帝而不拘于制度之末尚或可举议遂定 诏自今盗贼令州县极力措置毋得申奏陈乞及擅便招安用知鄂州高卫奏也己卯日中有黑子 淮康军承宣使神武副军都统制辛企宗为福建路制置使时南剑贼余汝霖余胜等作乱辅臣欲假企宗事权故有是命 
　　辛巳礼部尚书兼侍读秦桧参知政事龙图阁待制孙觌时知临安府以启贺桧有曰尽室航海复还中州四方传闻感涕交下汉苏武节旄尽落止得属国唐杜甫麻鞵入见乃拜拾遗未有如公独参大政桧以为讥巳始大怒之 徽猷阁待制知建康府赵＜山蒙＞乞免诏＜山蒙＞提举临安府洞霄宫直宝文阁张缜知建康府壬午延福宫使奉国军承宣使入内内侍省都知提举禁卫董悫提举临安府洞霄宫从所请也 初张荣率舟船至通州过捍海堰欲出海复归山东水阻不得去荣遂入通州粮日尽取人为羓以食民之得脱者无几 是日日中黑子消伏翌日范宗尹进呈因言故事当避殿减膳今人情危惧之际恐不可以虚文摇动群听望陛下修德以消弭之臣等辅政无状义当罢免上曰日为太阳人主之象岂关卿等惟在君臣同心行安民利物实事庶几天变不至为灾也 诏度支员外郎韩球所刷饶信州钱粮除应副张俊军湏外并发赴行在时巳罢移跸之议故有是旨癸未诏以季秋大飨明堂江淮招讨司随军转运使詹至言大敌在前国势不立请停大飨以其费佐军仍督诸将分道攻守以慰在天之灵继志述事莫大于此至桐庐人也 刑部尚书胡直孺兼侍读 右谏议大夫黎确言福建盗起本于科敛诛剥民不堪命今自范汝为以下官者二三百人而聚万众于建安辛企宗坐视而不能制谢向顺从而不敢违建邵之间鸡犬一空横尸满道远近谓之谢范而不敢名其无生理殆亦可见愿稍分汝为之众以弱其势择官吏信厚练达闽人素所畏爱如梁泽民张穆李芘辈委以一路之寄汰牧守之无状者权免二年科配使前日胁从之辈得齿于民非小补也诏企宗向放散汝为下见团结人兵又诏民兵愿归农者许自便汝为不听命又诏在此月丙戌甲申诏神武前军统制王＜王燮＞依旧听江东安抚大使吕颐浩使唤与江淮招讨使张俊大军掎角讨捕马进等贼用颐浩请也颐浩又乞俟俊至江东令与臣约日于饶州或本路其他州县会合计议从之 朝奉大夫郑望之复集英殿修撰 诏自今郡守在任改移并俟新官合符方得离任二年十月冲改戊申以西京统制官韩京元用并权枢密院准备将领听张浚节制京用本王以宁部曲京有兵二千马数百皆精锐以宁既遁京用驻衡之茶陵故有是命 起复江淮发运使权邦彦自饶州护六宫至行在 
　　己酉责授昭化军节度副使王安中复中大夫安中以开边故自靖康初远谪至是复之 合门奏职事官被旨兼权职任者其朝参立班并乞权依正官仪罢日依旧侍从官权职高者止立旧班从之给事中陈戬援旧例驳之乃止 
　　庚戌江淮招讨使张俊复筠州初俊引兵至豫章而李成在江州其将马进在筠州皆不进俊喜曰我已得洪州破贼必矣乃复歛兵若无人者金鼓不动令将士登城者斩居月余进以大书文牒使来索战俊复细书答状以骄之又命神武前军统制王＜王燮＞阅水军于江中贼势方强谓俊为怯战俊谍知贼稍怠 
　　乙酉江西安抚大使朱胜非言方今兵患有三曰金人曰土贼曰游寇金人自冬涉春不闻南渡所谓游寇者皆江北剧贼自去秋以来聚于东南所谓土贼者二年以来为害日大原其实情似有可矜南人资产素薄比年科率烦重愿特降＜宀十见＞诏稍蠲苛扰按赃吏之尤重者举行祖宗显戮之典以慰疲民＜锍-釒＞奏诏诸路宪臣诘诸州之科率者余依已降德音施行时胜非又论东南盗贼则欲招抚西北剧寇则命之以官使　丙戌复秘书省仍诏监少不并置置丞郎著佐各一员校书郎正字各二员范宗尹尝因奏事言无史官诚朝廷阙典繇是复置 有崔绍祖者为金人所掠自南京遁归诈称越王次子保信军承宣使受上皇蜡诏为天下兵马大元帅兴师取陷没州郡是日至寿春府和州镇抚使赵霖以闻诏文字不得奉行召皇侄赴行在霖是月辛卯奏三月辛亥得旨召赴行在今并书之十月戊子行遣龚相记历阳死事及王亨乞奏荐状皆称为元帅赵不瓌盖绍祖七月丙午初赴狱时自称赵不瓌故也绍祖九月乙卯因御史台检法官晏敦复审问称所招不实移御史狱方招当考 
　　戊子执政奏事范宗尹问隆祐皇太后圣体上曰昨有少虚风证朕旦暮未尝敢离侧已三夕不解衣宿顿减矣 
　　己丑诏湖南马步军副总管孔彦舟与吕颐浩张俊会兵讨李成颐浩 

●建炎以来系年要录卷四十三 
　　宋 李心传 撰 
　　绍兴元年三月戊戌朔诏海州淮阳军兵马钤辖李进彦武义大夫耿进各以所部舟师听吕颐浩节制寻并以为江东安抚大使司统制官进以此月丙午除进彦以乙卯除 自驻跸南京以来军士日给食钱比数十日一犒设前是水军统制官崔增以其众万有千二百人降于吕颐浩颐浩始用旧法按月支粮及料钱于是增一军月费钱四万四百缗米七千五百斛视五军所给月省万五千余缗据史颐浩以是日奏到 
　　庚子殿中侍御史章谊权侍御史 右文殿修撰知平江府胡松年以尝为潜邸学官复徽猷阁待制　宣抚处置使张浚以富平失律上＜锍-釒＞待罪壬寅上谓辅臣曰浚放罪诏宜早降因言浚用曲端赵哲刘锡后见其过即重谴之浚未有失安可罢也同知枢密院事李回曰湏得胜浚者乃可易上曰有才而能办事者固不少若孜孜为国无如浚亦有人言其过朕皆不听浚乃得安 中散大夫魏滂贬秩一等以言者论其聚歛害民也滂守饶州无善状范宗尹用为江南东路转运判官未上谏官劾其盗用修城钱十余万乃罢之令提刑司核实后本司言滂以修城之故令民户有税一钱者输四钱凡得十七万缗其出纳之籍或不可考乃命转运司治其罪后亦寝此为沈与求劾范宗尹第十五事滂除监司及罢黜日历全不载但于此日书降官亦无首尾今以谏＜锍-釒＞及提刑司根究状修入滂得旨治罪在今年五月戊午今牵连书之 
　　甲辰直秘阁福建转运判官鲁詹条具止盗利害请择令尉罢免行钱籴米赈济减残破县分上供银上谕辅臣曰詹所奏切中时病皆可施行上因言朕每日五更初尽览诸处奏报比明所览略尽乃出视朝盖上勤政如此詹海盐人也 直秘阁程俱试秘书少监 直秘阁知信州吴表臣为尚书司勋员外郎 降授右武大夫和州防御使永州居住马扩许自便 武功郎和州无为军兵马钤辖王亨知庐州限一月之任既而镇抚使赵霖论其执李申之功乃以亨为合门宣赞舍人亨除合职在五月乙巳今并书之 
　　乙巳武德大夫光州刺史曹成为武功大夫荣州团练使知郢州武德大夫吉州剌史合门宣赞舍人李宏为武功大夫贵州团练使知复州先是有诏罢李允文而允文奏以张用曹成李宏马友人马未能交割为词留鄂州不去朝廷闻丙午责授定国军节度副使王宗濋复忠州团练使以赦叙也辅臣进呈上曰宗濋自可用但当时用非所宜兼戚里不当管军然此渊圣皇帝外家宜与叙复张守曰祖宗时亦有戚里管军者上曰要是择材只今诸戚里岂能管军范宗尹曰诚如圣训日历宗濋叙官于二月九日丙子三月九日丙午两书之而此日又书上语甚详今附丙午 诏以京畿第二将兵千人隶神武中军用统制官辛永宗请也于是中军凡六千人 直秘阁提举淮东茶盐公事曹伯达知郴州时李冬至二叛于宜章守臣直秘阁衍圣公孔端友不能制故更遣伯达而命端友奉祠端友初见建炎二年十二月日历既于今年三月戊戌书勘会李冬至二等作过知州孔端友全无措置已降指挥与宫祠而六月戊寅戊子又两书端友乞宫祠奉旨主管洪州玉隆观盖端友未被授而自请但辛亥武宁军节度使开府仪同三司浙西安抚大使兼知镇江府刘光世兼淮南京东路宣抚使扬州置司尚书省言金已渡淮而真扬等州未尽有人镇守舒蕲盗贼盘踞又春耕是时百姓未能复业田亩荒闲宜措置屯田以足兵食全藉威望大臣措置故有是命光世迄不行 朝请郎提举杭州洞霄宫季陵复右文殿修撰 承事郎陈正由主管官告院正由瓘子也 诏婺源县进士胡学海免文解一次学海上书论事上令赴都堂审察而有是命 
　　壬子朝奉郎通判泰州马尚就差知泰州招谕军民归业并兴盐场等事先是张荣在通州以地势不利乃引舟入缩头湖作水寨以守金右监军昌在泰州谋久驻之计至是以舟师犯荣水寨荣亦出数十舟载兵迎敌望金人战舰在前荣皇遽欲退不可徐谓其众曰无虑也金人止有数舰在前余皆小舟方甲寅诏罢免行钱州县官市买方物如民间之直违者以自盗论俟边事宁息日取旨依旧法始用鲁詹之言也先是改元德音已减闽中上供银三分之一是日又减建剑州银半分令福建转运司兑籴米二万斛充赈济且易置令尉之老疾不任事者皆用詹请也 初河间府免解进士李季集天文诸书号乾象通鉴季寓居婺州贫不能达乃命本州给札上之既而天文官吴师彦等颇摘其讹谬诏与旧书参用遂以季为将仕郎以去年六月癸酉得旨给札今并书之自渡江国史散佚至是衢州布衣何克忠献太祖寔录国朝宝训诏授下州文学后八九年而国书始备 
　　丙辰诏禁卫神武诸军三衙宰执亲兵并犒设一次先是月一犒设至是上以户部所入不广故五旬而后有此命 
　　己未张俊捷奏至上谕辅臣欲赦李成军中胁从者范宗尹因言今日庚申中大夫致仕施大伦令再仕大伦晋陵人以给舍陈戬等荐其学行有闻居官详谨也 
　　辛酉朝请郎陈尧臣特勒停尧臣金华人宣和末为侍御史坐王黼党斥去至是以其与秦桧有旧自列于朝乞为郡守乃以尧臣主管临安府洞霄宫中书舍人胡交修论尧臣首议开燕为国召乱望赐贬窜辅臣进呈上曰本乞宫观却被削夺似为过当不若止行宫观文字桧曰只宜如此尧臣犹怒上疏讼交修上以尧臣轻侮朝廷乃有是命尧臣与秦桧有旧王明清挥麈后录云尔以日历所载桧答上语参之当不妄尧臣以二月丁酉得祠三月辛酉寝命今并附见 
　　癸亥御笔近诏臣僚条具当今切务其应诏者多言将帅侵预朝权而指辛道宗为怙宠卖恩朕于任人一繇公论当令抑损以全辛氏道宗可罢枢密院都承旨与外任初道宗既承密旨论者数指其庚申中大夫致仕施大伦令再仕大伦晋陵人以给舍陈戬等荐其学行有闻居官详谨也 
　　辛酉朝请郎陈尧臣特勒停尧臣金华人宣和末为侍御史坐王黼党斥去至是以其与秦桧有旧自列于朝乞为郡守乃以尧臣主管临安府洞霄宫中书舍人胡交修论尧臣首议开燕为国召乱望赐贬窜辅臣进呈上曰本乞宫观却被削夺似为过当不若止行宫观文字桧曰只宜如此尧臣犹怒上疏讼交修上以尧臣轻侮朝廷乃有是命尧臣与秦桧有旧王明清挥麈后录云尔以日历所载桧答上语参之当不妄尧臣以二月丁酉得祠三月辛酉寝命今并附见 
　　癸亥御笔近诏臣僚条具当今切务其应诏者多言将帅侵预朝权而指辛道宗为怙宠卖恩朕于任人一繇公论当令抑损以全辛氏道宗可罢枢密院都承旨与外任初道宗既承密旨论者数指其功大夫忠州剌史忠勇军统制张荣为右武大夫忠州防御使知秦州浙西安抚大使司统制官祝友知楚州皆用刘光世请也赵甡之遗史云荣得遥郡观察使盖误 保义郎楚州淮阳军巡检使刘靖改涟水军兵马监押承务郎王安道改涟水军主管机宜文字仍以楚州盐城县隶涟水军寻诏合门祗候知涟水军丁禩兼都统制军马而靖兼副统制二人兼统制在六月庚辰 朝请大夫王愈知无为军愈德兴人尝为秘阁修撰以赃败至是月用赵霖请而命之时愈未复官寻以为承务郎 是日权湖南招捉公事马友引兵入潭州此据今年六月四日枢密院所奏修入丁丑刑部尚书权礼部尚书胡直孺等言参酌皇祐诏书将来请合祭昊天上帝皇地示于明堂奉太祖太宗以配天庶几礼专事简从之时上将行明堂礼命有司议初议三圣并侑如皇祐诏书礼部员外郎王居正以为皇祐明堂本非为万世不易之理也盖古之帝王自非建邦启土肇造区夏者皆无配天之祭故虽周之成康汉之文景明章其德业非不美然而子孙不敢推以配天避祖宗也圣宋崛起非有始封之祖则创业之祖太祖是矣有德之宗太宗是矣太祖则周之后稷配祭于郊者也太宗则周之文王配祭于明堂者也此二者不迁之法皇祐宗祀合祭天地固宜以太祖太宗配当时盖拘于严父故配帝并及于真宗主上绍膺大统自真至神均为祖庙独跻则患在于无名并配则几同于祫享望以太祖太宗并配明堂于礼为合宰相范宗尹是之议遂定天戊寅张俊捷奏至此当是江州捷奏但不知何以十四日方到行在上谓辅臣曰兵既精又治器甲所以成功以此知军器当留意朕计五军见甲巳四万范宗尹曰得十万初足上曰可足成之财固当惜然于此不宜吝也 
　　己卯责授汝州团练副使郭仲荀复登州防御使 浙西安抚大使刘光世以泗州土豪徐宗诚为保义郎知泗州先是沿淮水陆巡检寇宏以其众附于真扬镇副使郭仲威仲威假宏敦武郎合门祗候充镇抚司统制宏寿春人素以操舟为业凶狡无行良民苦之建炎末与其徒张先聚众掠舟沿淮而下赵立以先知泗州宏为水陆巡检先寻为土豪所杀宏以众数百泊龟山下愿受仲威节制于是国奉卿在宿迁赵琼水寨未有所向乃说琼父革率众与宏合军众议以宗诚守泗臧翌守盱眙宏遂复上凤凰州刈民麦以食光世即以宗诚知庚辰隆祐皇太后崩于行宫之西殿年五十九上自后不豫衣不解带者连夕至是范宗尹等见上于殿之后合上哀恸甚久谕宗尹等丧礼当从厚 朝议大夫添差通判衢州史愿直秘阁愿燕山人有学问上召见而命之愿尝著金人亡辽录行于世 
　　辛巳诏隆祐皇太后应干典礼并比拟钦圣宪肃皇后故事讨论以闻朕以继体之重当从重服命入内内侍省副都知良邦彦都大监领隆祐皇太后丧事 直秘阁张自牧主管江州太平观从所请也中兴圣政辛巳进呈程俱劄子名臣列传止是节本合与不合录呈上曰初止令进累朝实录盖欲尽见祖宗规矩模范此是朕家法要得遵守既退范宗尹以下叹仰者久之臣留正等曰帝王之道虽同其法则不必同忠质文异制同归于治盖因时制宜各自为一代之法夏商周之子孙得以宪于先王传世数癸未襄阳镇抚使桑仲陷邓州杀右武大夫淮康军承宣使河东招捉使知汝州王俊初仲围邓州急守臣武功郎谭兖遣人诣俊求援俊自伞盖山引众赴之兖与饮燕俊醉兖率众突围出奔遂入蜀仲攻城陷执俊归襄阳磔之既遂以其副都统制李横知邓州横高密人尝为黄河扫兵以勇自负仲虽嗜杀然性颇孝或盛怒欲杀人其母戒之即止每自称桑仲本王官终当以死报国故能服其下焉 
　　甲申同知枢密院事李回为歹□赞宫緫护使刑部尚书胡直孺为桥道顿递使神武右军都统制韩世忠为緫管内侍杨公弼为都监调三衙神武辎重越州卒千二百人穿复土故事园陵当置五使议者以遗诰云权宜择地歹□赞殡故第命大臣一员緫护汪藻撰曾纡墓志云李回辟纡修奉议者欲称园陵纡曰上不日恢复中原当奉隆祐归祔此但歹□赞宫耳乙酉辅臣拜表请上为隆祐服期从之 
　　丙戌以皇太后崩下诏恤刑遣官告天地社稷宗室望告诸陵 
　　丁亥诏榷货务遵守茶盐见行成法不得毫发更改务令上下孚信入纳增广 武节郎合门祗候浙西安抚大使司统制军马康渊知通州金之犯淮东也朝散大夫知通州吕伸遁去踰月乃还上奏言敌营惊传有戴红笠人劫寨是为火德胜捷之象上恶其佞诏贬秩三等罢去更命刘光世选将守之 是日宣抚处置使张浚杀责授海州团练副使曲端于恭州端既为利夔制置使王庶所譛忠州防御使知渭州吴玠亦憾之乃书曲端谋反四字于手心因侍浚立举以示浚浚素知端庶不可并立且方倚玠为用恐玠不自安庶等知之即言端尝作诗题柱有指斥乘舆之意曰不向关中兴事业却来江上泛渔舟此其罪也浚乃送端恭州狱有武臣　己丑范宗尹等表请听政诏不允表三上乃许之 
　　辛卯诏百官开启天申节道场以太母初崩勿用乐 直宝文阁新知建康府张缜言本府仓库皆竭欲借钱五万缗限一年内作三次纳还如违甘伏上书诈不实之罪诏以宣州常平钱二万缗贷之 
　　壬辰故朝请大夫陈师锡赠直龙图阁师锡建阳人元符殿中侍御史党籍余官第一百十六人郴州安置 徽猷阁直学士陈邦光卒于伪齐建康知府题名邦光以显直知建康此从日历日历加前字按邦光降敌后未常削职也　己丑范宗尹等表请听政诏不允表三上乃许之 
　　辛卯诏百官开启天申节道场以太母初崩勿用乐 直宝文阁新知建康府张缜言本府仓库皆竭欲借钱五万缗限一年内作三次纳还如违甘伏上书诈不实之罪诏以宣州常平钱二万缗贷之 
　　壬辰故朝请大夫陈师锡赠直龙图阁师锡建阳人元符殿中侍御史党籍余官第一百十六人郴州安置 徽猷阁直学士陈邦光卒于伪齐建康知府题名邦光以显直知建康此从日历日历加前字按邦光降敌后未常削职也 

●建炎以来系年要录卷四十四 
　　宋 李心传 撰 
　　绍兴元年五月丙申朔宰相范宗尹率百官拜表请御正殿不允表三上乃许之 通直郎王鈇为枢密院编修官鈇南昌人父本仕至显谟阁侍制秦桧舅也鈇通判邵州为帅臣程昌＜宀禹＞所劾桧遂荐用之王明清挥麈后录建炎末先人为枢密院编修官被旨集祖宗兵制书成高宗谕范觉民云王某所进兵制甚佳朕连夕观之至于目痛可改官与升擢差遣时秦会之参政知事素与先人议论不同虽更秩然自此去国矣王鈇桧之舅子会之心欲用之荐于上谓有史才名适与先人偏旁相似上忽问云岂非修兵制者乎会之即应云是也诏再除枢属按明清父即王铚也此所云秦桧对上语疑未必然时范宗尹为相桧方进用恐未敢面谩如此今不取 
　　丁酉诏以淮南民未复业清盖甚误 诏李成罢舒蕲光黄四州镇抚使削夺在身官职俟获日依法施行戊戌翊卫大夫福州观察使辛道宗为福建路马步军副总管 拱卫大夫相州防御使张用为舒蕲镇抚使兼知蕲州时用在鄂州驻军朝议欲讨李允文故有是命 浙西安抚大使司统制官史康民知真州用刘光世奏也 
　　己亥手诏礼部太常寺讨论隆祐皇太后合行册礼及奏告天地宗庙等事取旨初进士黄纵上书论隆祐皇太后顷年以诬谤废斥未尝昭雪虽复位号然未正典礼及册告宗庙朝议欲因升祔庙庭特行册礼上谕大臣太母失位于绍圣之末其后钦圣复之再废于崇宁之初虽事出大臣然天下不能户晓或得以窃议两朝范宗尹曰太母圣德人心所归自陛下推崇位号海内莫不以为当然前后废斥寔出章惇蔡京人皆知非二圣之过上曰然昔高宗欲立武氏长孙无忌禇遂良皆以为不可而李勣独曰此陛下家事何湏问外人定礼官议上在庚戌今联书之绍兴四年五月庚申臣僚上言哲宗朝事迹载在时政记日历者皆为蔡京取旨焚毁灭迹绍兴九年有进士黄纵者尝缴进其父籍没京家所藏之余又皆残缺不全按纵所上书未得其本此所云蔡京残书未知与黄策所进蔡京亲书复后所得圣语劄子相关否当考 直徽猷阁主管江州太平观李弼孺勒停初范宗尹荐弼孺使领营田遂召赴行在而右谏议大夫黎确奏弼孺淫污狡妄媚事朱＜面力＞宗尹曰固知弼孺小人然但欲委之劝耕故有此命上曰君子易疏小人易亲不知者无如之何既知弼孺小人安可不疏今日知田事者应别有之可勿召也弼孺怒上疏讼确所言诬诞故有是命弼孺以今年三月召上语在其月己酉 臣留正等曰治道要务在知下之邪正邪正一辨贤人君子常聚于本朝而憸侫小人不容幸进以害治道一或泾渭不分牛骥同牢则邪正杂搡往往生事以产乱天下可得而治乎太上皇帝宣谕辅臣深戒小人之勿用盖邪正辨则朝廷治天下不足以理矣治道要务孰有先此者岂特垂训辅臣而已哉真足以昭大训于无穷也 中奉大夫卢襄再叙中大夫　辛丑御笔犒赏诸军一次范宗尹奏自昨犒后已近五旬上曰朕不欲数犒凡三月可省一次今财用止出东南数十州不免痛加节省若更广用竭民膏血何以继之宗尹等曰陛下之言及此天下幸甚熊克小历上自南渡颇优假卫士每两月輙一赏赉云云按今年三月一日吕颐浩奏自来养兵之法止是逐月支月粮料钱即无每日支食钱一百文并犒设一次体例昨因自南京扈从南来有司失于谋始遂开此例几殚国力据此则非自南渡后始有犒设克所云误也日历二月十九日丙辰诏行在禁卫诸班直亲从亲事辇官宿卫亲兵神武诸军三衙军兵宰执下亲兵并令户部依例犒设一次据此则韩世忠等大军并在其中非止卫士也时政记后殿进呈犒设军兵御札先是月一犒设自正月至今五十日矣上犹难之据此则克所云每两月輙一赏赉亦非也 
　　庚子右金吾卫上将军提举临安府洞霄宫张楙卒蜀国长公主子也主英宗女适张敦礼尝为向德军节度使靖康初换授 初马进既败乃执朝请郎知兴国军李宜之淮南宜遁得免至江州北岸夜宿僧舍宜纳衣中有黄金数十两为主僧所觉遂缢杀之弃其印于江中贼在兴国军几半年宜能调护之无秋毫扰民感宜之惠为立生祠至是中书始奏宜容留马进之罪诏罢之而宜已死矣甲辰上始御正殿用百官三请也 江西安抚大使朱胜非奏内侍李肖随刘绍先出战功系第二等上曰恐无此理肖安得有战功毋庸行出惧贻笑四方张守曰不若但以传宣之劳赏之上曰然 
　　癸卯上出大宋中兴之宝及上皇所获元圭以示辅臣宝上新刻者其玉明润视定命宝犹大半分中书舍人洪拟转对论帝王之学中叙董仲舒王吉之言末以章句书艺为非帝王之事上曰人欲明道见礼非学问不可惟能务学则知古今治乱成败与夫君子小人善恶之迹善所当为恶所当戒正心诚意率由于此范宗尹曰人主尤以此为先务因奏仇士良告其徒之言上然之 是日忠州防御使秦凤经略使吴玠及金人乌噜珠赫战于和尚原之北败之时金主晟之从侄摩哩与乌噜珠赫以数万骑分两道入犯摩哩自凤翔二将由阶成约日会和尚原熊克小历云乌噜珠赫自阶成凤出散关盖据王纶王曮撰玠璘碑所云也然阶成在散关后不应云出散关当云自阶成还趋散关会于和尚原乃可纶曮皆江东人不知蜀口地理克又因之耳玠与其弟统领官武翼郎合门宣赞舍人璘以散卒数千人驻原上朝问隔绝军储匮乏将士家属往往陷敌人无固志有谋劫玠兄弟北去者幕客陈远猷夜入告玠遽召诸将励以忠义歃血而誓诸将感泣为备益力是日二将以劲骑先期而至阵于原北玠击之四战皆捷山谷中路狭而多石马不能行敌弃马遂败去后三日摩哩自犯箭筈关玠遣别将击之二军卒不得合又五日敌移寨黄牛岭会大风雨雹翼日引去张浚录其功承制以玠为明州观察使璘为武德大夫康州团练使赐金带擢秦凤路兵马都钤辖统制和尚原军马赵甡之遗史附此事于五月十四日戊申按今年十月甲申吴玠乞三圣神庙额状云五月八日金人与官军拒战八日癸卯也故系此日　丙午故正议大夫何■赠观文殿大学士官子孙七人初殿中侍御史章谊论■折冲无谋守御无策坚请渊圣再幸敌营此陛下父兄之仇而中国招祸之首虽死异域当行追贬望寝赠典以允公议事既行是日甲辰参知政事秦桧力明其死节深为金人所重上曰■能如此不可不示激劝但比张叔夜等三人稍损可也故有是命然■建炎初巳遥除是职今又以为赠官盖中书失之 江东安抚大使司奏捕虔贼李敦仁获捷时吕颐浩犹在告参议官李承造以闻上曰颐浩大臣义当体国江西盗贼非张俊未易办颐浩湏少推之如廉蔺相济乃可可趣令视事李回请上亲札富直柔又乞遣中使抚问上从之 诏承议郎范同宣教郎敕令所删定官刘一止修职郎王洋并召试馆职初复故事也既而同以内艰不果试二人皆入等一止所对策极言当世之务且曰天下事不克济者患在不为不患其难圣人不畏多难以因难而图事尔如其不为而俟天命自回人事自正敌国自屈盗贼自平岂有此理哉上览之称善乃以一止为秘书省校书郎洋为正字同江宁人一止归安人洋资深子也二人除命在六月庚寅今并书之 是日真扬镇抚使郭仲威为刘光世所执初仲威闻敌退乃以其将李遣前军统制王德往捕之宣言游徼淮上至维扬仲威迎谒于摘星台德手擒之遂并其众德以功进秩一等此以赵甡之遗史及光世奏状参修但遗史载此事于此月又云仲威引兵至建康为刘纲所招刘光世生致之皆误也按日历光世奏仲威反状以五月十六日到得旨令密切措置而后两日已奏生擒仲威盖光世先遣王德行而后奏上也奏中苐云谋与刘豫连和若仲威已渡江光世无缘却不言及今略删定令不抵牾 
　　丁未徽猷阁直学士高卫复为尚书户部侍郎卫始除鄂州为李允文所拒不得进至是遂召用之 
　　戊申临安府节度推官史祺孙言两浙扑买坊场一千三百三十四处为净利钱约八十四万缗今未卖者五百有奇乞募进纳补官之家投买从之己酉朝奉大夫胡舜陟起复徽猷阁待制充京畿京西淮南湖北路宣谕使朝奉大夫直秘阁魏志崇升直徽猷阁副之范宗尹素善舜陟以其方持丧故建议遣使谕指京畿而有是命 诏以米价贵谕积粟之家出粜三千斛以上补官有差庚戌朝请大夫主管亳州明道宫程瑀直秘阁江南东路提点刑狱公事池州不得进复还芜湖就粮守臣郭伟闻之曰邵统制巳受命讨李成安得还此青怒率众欲入城城门皆闭青遂拥众攻城伟竭力拒之 
　　辛亥诏以道路未通诸路死罪囚应奏谳者权令降等断遣五年正月壬子复奏案 登州防御使郭仲荀权主管殿前司公事自巡幸以来三衙寔无兵名存而巳 朝散郎知虁州韩迪直徽猷阁先是桑仲犯归州迪能御之张浚承旨除职二等言于朝乃有是命 是日邵青以舟师犯太平州初青以枢密院水军统制屯芜湖及张俊讨李成上令青受俊节制青至　壬子湖东安抚向子諲奏孔彦舟犯衡永州诏张俊密行措置 
　　癸丑诏斩郭仲威于平江市枭其首先是仲威焚掠平江邦人怨之最甚故就诛之 责授秘书少监道州居住黄潜厚许自便 
　　甲寅枢密院言刘超贼马侵犯澧州及鼎澧界有戴进杨靖大叚猖蹶访闻邻境施黔等州自来各有团结义军轻捷可用及虁路兵马钤辖田祐恭见统家丁于虁州把隘欲令湖西帅臣程昌＜宀禹＞虁路帅臣韩迪密切相度可否起发令前来湖西共杀贼马并所用钱粮寔封条画以闻从之 秘阁修撰提举临安府洞霄宫赵令懬为集英殿修撰知南外宗正事上命令懬往泉南选宗室子育之宫中故有是命 诏忠勇统制知泰州张荣已下吏士四千二十九人皆进官用刘光世奏也 初吕颐浩之在相位也闻沧州人李齐在海中聚众乃白上遣使臣董德乘海舟赍诏授齐武翼郎合门宣赞舍人使收复山东陷没州郡丙辰船乘风误泊福岛为范温所得温以礼待二人且询问朝廷消息始知上驻跸会稽士皆感泣温遂遣参军事李植等三十二人泛舟赴行在且告李齐已顺伪齐矣温农家子初聚众牢山后守福岛其为人无他长惟待人以诚故能得众焉此据赵甡之遗史及温申状参修齐初见建炎四年六月壬申遗史董某无名其至福岛亦无月日此据状修入状云五月二十一日忽有海舟南来丙辰二十一日也故附此植等八月丁卯至行在吕颐浩遣德亦遗史所云按颐浩以建炎四年四月罢相去此已踰年恐非颐浩在相位所遣今且云尔当考丁巳诏江淮州军自今有金国南归之人赍到二圣密诏文檄＜虫葛＞弹之类未得奉行具奏听旨违者重寘典宪先是伪造者众故条约之 参知政事秦桧乞以昨任御史中丞致仕日本家奏补兄彬男熺恩泽文字毁抹更用建炎二年大礼恩例补兄彬文资从之熺王＜日奂＞孽子也桧娶＜日奂＞女弟无子＜日奂＞妻郑居中女怙贵而妒桧在北方出熺以为桧后奏官之至是其家以熺见桧桧甚喜赵甡之遗史云桧陷敌王＜日奂＞取王氏子冒姓秦以为桧嗣立名曰熺不云谁之子而王明清挥麈录所载颇详今从之 
　　戊午权工部侍郎兼详定重修敕令韩肖胄言对修政和嘉祐敕成 复置太府寺丞以承奉郎章亿为之措置印给茶盐钞引亿惇孙也复长贰在四年五月沅州言本州自熙宁末为郡始创营田招置弓弩手四千人靖康调发往往不归今军食窘急乞以闲田募民承佃招补弓弩手二千人余助岁计从之先是鼎澧辰沅靖诸州以地接蛮猺溪峒故熙丰间排置刀弩手五郡合万三千人散居边境教以武艺无事则耕作自赡有警则集而用之最为利便后全军调发应援河东或死或亡其法浸废矣绍兴六年十二月己未所书可参考 朝散郎吕安中言旧官给钱募户长催税近已差甲头宜桩其雇钱用助经费诸路提刑司拘收赴行在既而言者以差甲头不便者五一则小户丁少科差不办二旧每都保正长少四家今甲头凡三十家破产者必众三夏耕秋收一都之内废农业者凡六十人则通一路有数十万人不容力穑四甲头皆耕夫既不熟官府且不能与形势豪户争五所差既多争诉必倍于是甲头不复差而其户长役钱不复给不差甲头在今年九月乙巳其户长役钱五年正月壬戌诏分季起赴行在今并联书之 
　　己未手诏降榜式于诸路应州县因军期不得已而贷于民者并计所用之多寡度物力之轻重依式开具务令民间通知毋得过数催理违者窜岭表 故朝散大夫毕仲游赠直徽猷阁以党籍故也 秘书少监程俱言见修日历乞下诸州搜访建炎元年以后邸报及所被受朝旨文字仍于中外臣僚先且取会二年事实应曾任宰执至行在职事官有日历合载事件如政事弛张臣僚黜陟刑赏征战凡所见闻或私自记录或亲承圣语及所上章疏并被受诏敕与公案官文书之类并令诣实抄录回报以凭修纂从之 
　　庚申翰林学士汪藻上隆祐皇太后谥议 福建制置使辛企宗奏顺昌盗余胜就招若不补授名目稍高虑致滋蔓已补胜修武郎从之 是日孔彦舟自衡山引舟而下过潭州权湖南招捉公事马友以舟师迎击之彦舟大败遂趋岳州州官吏遁去一城皆空彦舟无所掠进犯鄂州时鄂方大饥米＜豆斗＞三千五百民多饿死彦舟括军中米粜于市＜豆斗＞直二千鄂人皆称扬彦舟之惠安抚使李允文遣人招彦舟彦舟听命遂以湖东副总管屯汉阳赵甡之遗史系此事于四月末按日历七月一日潭州申彦舟五月二十五日败于潭州庚申二十五日也故系于此日朝廷闻彦舟尚在衡永间诏张俊就便措置始俊欲乘胜渡江而军中粮乏遂屯军九江四十余日然后北行诏江东西及随军三漕臣协力应副 
　　辛酉给事中陈戬充宝文阁待制知处州戬尝上疏论五失一谓宰执尚宽厚示大体而务姑息二谓宠任将臣轻授之柄遂便邀赏示恩至谓本兵大臣出其门下三谓台谏观望朝廷交结权幸毛举细务以塞责四谓监司郡守身自犯法岂能律奸五谓内侍之权渐盛交结将帅恐临安之变生于不测上奖其言至是又论诸将造政事堂与大臣狎紊乱朝纲恐缓急不可用于是枢臣上章待罪诸将亦不自安戬因力求去乃有是命戬所言盖指辛企宗富直柔黎确冯益等也　翰林学士汪藻言本院出入经由隆祐殿歹□赞宫门工役不便乞权就本家供职从之 荆南镇抚使解潜言所管五州绝户及官田荒废者甚多已便宜辟直秘阁宗纲权屯田使中奉大夫樊宾权副使募人使耕分收子利诏以纲为镇抚司措置营田官宾为同措置官渡江后营田自此始其后荆州军食多仰给于营田省县官之半焉纲尝为湖北转运判官官省而罢遂为潜所辟宾河中人也壬戌范宗尹等以国用不足奏鬻通直修武郎已下官上曰不至人议论否张守曰祖宗时尝亦有此第止是斋郎李回曰此犹愈于科歛百姓上曰然大凡施设湏可行于今可传于后即善耳宗尹乃退其后遂止鬻承直郎已下官余见六月己巳 是日邵青受刘光世招安太平州围解初青既薄城下与其徒单德忠阎在等分寨四郊开畎河水尽渰圩岸以断援兵来路调民伐木为慢道怠缓者杀而并筑之一日之间与城相平贼攻具毕施遂纵火焚楼橹刳孕妇取胎以卜吉凶敌楼为炮所坏守臣郭伟运土寔之贼不能近伟方食于城上青以炮击其案又以矢毙其侍吏伟亦不顾相持凡九日伟募死士乘夜下城因风焚其慢道又二日决姑溪水以灌其营青穷蹙会光世遣使来招安翼日青遂去初青之参议官魏曦多智伟惮之乃为书以响箭射于城外已而曦力劝青就招青怒杀曦人皆谓伟用间言青信之也此据赵甡之遗史参修曦劝青就招据刘光世所奏云尔然光世所奏乃以为青解围后至建康道中杀曦今且附此俟考癸亥诏滁濠镇抚使刘纲所部中军牙兵等六千余人并令神武中军统制辛永宗遣将官统押赴行在用纲请也纲受命踰年卒不之镇于是左军统制王惟忠等以所部土人数千渡江北去纲所将者独淮北数千人而已始纲既不能渡江盗王才因据濠之横涧山为寨纵兵剽掠杀权知滁州梅迪俊纲即以权清流县丞张格非代知滁州格非濮州人也时群盗纵横格非以数十舟依山险避之往来城中而已才以王命阻隔乃以其众附伪齐用阜昌年号而亦受招安为合门宣赞舍人然出没如故武翼大夫忠州剌史合门宣赞舍人赵延寿特迁武经大夫营州团练使充江南东路兵马都监延寿自湖北渡江遂据分宁县江东安抚大使吕颐浩遣乡贡进士李丕等谕降之颐浩选其军得精锐五千余人分隶统制官巨师古阎皋姚瑞王进傅选等九军言于朝故有是命延寿之赴鄱阳也颐浩令朝请郎分宁县丞逄汝霖随军济其刍粟至是授丕忠州文学而汝霖迁一官汝霖掖县人也按宋史系壬戌日 朝议大夫俞赒卒赒钱塘人宣政间以应奉故屡为部使者靖康初乃废是月婺源尉方畴上疏极论宰相范宗尹过失不报畴弋阳人也 伪齐知同州李成寇昇平寨保义郎统领蒲城县忠义军马井全与战为所杀 初马进既为江淮招讨使张俊所败而李成犹在蕲州至是俊引兵渡江至黄梅县亲与成战成据石幢坡凭山以木石投人俊乃先遣游卒进退若争险状以误之俊率众攻险贼徒奔溃进为追兵所杀林泉野记张俊传云俊追成至蕲州罗田山成遂杀马进降于刘豫与此不同当考成遁去以余众降伪齐俊败李成于蕲州未见本日按俊所奏云自三月二十八日收复江州为粮食匮乏坐食四十余日旦夕渡江北去则其行必在五月半间也俊又奏六月十八日已至丁家店则其败李成当在五六月之间今参酌附此月末 
</div>
    <div class="pagination">
<a href="建炎以来系年要录_page13.html">上一页</a><span>...</span><a href="建炎以来系年要录_page9.html">9</a><a href="建炎以来系年要录_page10.html">10</a><a href="建炎以来系年要录_page11.html">11</a><a href="建炎以来系年要录_page12.html">12</a><a href="建炎以来系年要录_page13.html">13</a><span class="current-page">14</span><a href="建炎以来系年要录_page15.html">15</a><a href="建炎以来系年要录_page16.html">16</a><a href="建炎以来系年要录_page17.html">17</a><a href="建炎以来系年要录_page18.html">18</a><a href="建炎以来系年要录_page19.html">19</a><span>...</span><a href="建炎以来系年要录_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
