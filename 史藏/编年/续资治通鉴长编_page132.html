<!DOCTYPE html>
<html>
<head>
    <meta charset="UTF-8">
    <title>续资治通鉴长编 - 第 132 页/共 607 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续资治通鉴长编 - 第 132 页/共 607 页</h1>
    <div class="content">　　夏四月戊寅，诏京朝官年六十已上，勿差监在京诸仓。时国子博士雍文载年六十五，受敕，上言求免。上曰：「京仓自受纳至给毕，殆六七岁。若此辈一任，则老于掌庾矣。」因着式焉。
　　己卯，洛苑使、高州团练使蓝继宗责授如京使，坐预修庄穆皇后陵，至是隧道垫陷故也。其使臣、军校第降罚之。
　　庚辰，司天监言周伯星再见。（景德三年五月朔日当参考。）
　　乙酉，诏罚武胜留后、驸马都尉柴宗庆金二十斤。宗庆从幸琼林苑，坐次命左右取水饮之，为合门所纠故也。
　　丙戌，御制景灵宫赞颂刻石。
　　曹玮言：「缘边旧无濠堑，致蕃部屡有侵略。今规度自永庆寨西城掘壕堑至拶啰哤，凡五十一里。已召集厢军、寨户赴役，二十二日而毕。」拶啰哤，蕃部要害地也。诏銟之，其董役使臣、将校并赐器帛。（景德三年五月，玮凿镇戎堑，当参考。）
　　丁亥，陕西转运副使张象中言：「安邑、解县两池见贮盐三千二百七十六掩，计三亿八千八百八十二万八千九百二十八斤，计直二千一百七十六万一千八百缗。窃虑尚有遗利，望行条约。」上曰：「厚地阜财，此亦至矣。若过求增羡，必有时而阙【三一】，不可许也。」
　　己丑，司天言太阴当亏，占主大臣灾。诏王旦建道场于玉清昭应宫，既而云阴不见。
　　壬辰，以工部郎中、龙图阁待制张知白为右谏议大夫、权御史中丞。知白自青州归朝，表求判国子监。上曰：「知白岂倦于处剧耶？」宰臣言：「知白更践中外，未尝为身谋，亦可嘉也。」时执宪久阙，特命授之。
　　乙未，诏三京、诸路大辟罪，狱既具而非理致死者，委纠察提点刑狱官察之。
　　丙申，赐天下酺，东京五日，西、南京三日，诸州军监一日。
　　唃畼啰遣使来贡。
　　丁酉，禁江南民卖黐胶。（三年三月，但禁虔州。）
　　戊戌，广西转运使俞献可言：「抚水蛮数寇边，知宜州董元已不善绥抚。先是，曹永吉知州，蛮人饥，来质糇粮者，永吉优其概量，皆忻惬而去。元已未尝饶假，又纵主者□削，蛮人请赴阙贡奉，元已骤沮其意，遂使忿恚为乱。望黜元已以潭州都监李守睿代之【三二】。」诏可。
　　枢密使、同平章事陈尧叟以足疾请逊位，诏不许。尧叟久在告，庚子，车驾幸其第，劳赐加等。
　　辛丑，知永兴军寇准言：「所部豪民，多贷钱贫民，重取其息，岁偿不逮，即平入田产。望降诏旨，许人纠告，严加科责。」上曰：「秦雍去冬物价翔踊，此诏若下，必诉讼纷起。且贫民饥乏，孰肯贷假乎！其谕准俟丰岁行之。」
　　令入内内侍省定髃臣与诸宫院婚聘财物之数。先是，连姻戚里者【三三】，□费过甚，每纳采成礼之日，多领傔从，其家供给饮食，动踰千万，或有破产者。上曰：「国家宗支渐广，此不可不限其制度。」于是多所差减，且赐金帛给其费焉。
　　唐相元稹七世孙照上稹长庆中诰命。壬寅，以照为台州司马。
　　是月，诏：「三京及诸路转运司，除川峡州军外，并据所管县分弓手，每人借弩一枝，其令箭枪剑令各自置办，以簿拘管，递相交割，委令尉常切教阅。」先是，止降诏河北转运司，太常博士张希颜言复州有弓手置弓刀以捕寇者，本州岛引私置衣甲、器械律坐其罪，皆杖脊配隶本城，上因令篃下诸道。
　　注　　释
　　【一】有密以闻者「者」字原阙，据续通鉴卷三二补。
　　【二】礼官言「言」字原阙，据宋史卷一二五礼志补。
　　【三】工为辞章「章」字原脱，据宋本、宋撮要本及宋史卷二四四魏王廷美传附德文传补。
　　【四】尝有痁疾「痁」原作「癫」，据宋本、宋撮要本、阁本改。
　　【五】降克俭知宁州「宁州」原作「尊州」，据阁本改。按「尊州」无考。
　　【六】发内藏钱二十万贯「二十」原作「二千」，据宋本、宋撮要本、阁本改。
　　【七】而旦悉抑之「抑」原作「折」，据阁本及国老谈苑卷二改。
　　【八】盖旦先以密符督之也「符」原作「府」，据同上书改。
　　【九】准令文宗正卿一员「准」字原阙，据职官分纪卷一八宗正卿条补。按宋会要礼三九之六「准令文」又作「按令文」。「文」原作「大」，据阁本及同上书改。
　　【一○】郎中已下兼少卿丞郎以上兼卿「郎中已下兼少卿」原作「郎中已下并少卿」，据阁本改「并」为「兼」。按宋会要职官二○之四作「郎中已上兼丞，给舍以下兼少卿，丞郎已上兼卿。」职官分纪卷一八宗正卿条作「郎中以下兼丞，给舍以下兼少卿，丞郎以下兼卿。」各书记载互有不同。疑本编「郎中已下」与「少卿」之间有脱文。
　　【一一】不当使之司宗正「正」字原脱，据上引宋会要及职官分纪补。
　　【一二】若限其半按宋会要职官一七之五此句作「真宗因命差减年限」，疑本编此句或当作「若减其半」。
　　【一三】凡得新户一千六百二宋本、宋撮要本均于「二」下着「十」字。宋会要食货载此条，但未及得户及税钱之数。
　　【一四】秦州蕃部赏样丹者「蕃部」原作「蕃郡」，据长编纪事本末卷二六渭州蕃族唃畼啰叛服改。
　　【一五】扼西戎要处也「戎」原作「戒」，据阁本及上引长编纪事本末改。
　　【一六】城南市「市」原作「事」，据阁本及本编正文改。
　　【一七】散骑常侍徐铉「常侍」原作「侍郎」，据宋本、宋撮要本及长编纪事本末卷一六王钦若校道藏经及宋史卷四四一本传改。
　　【一八】诏取道释藏经互相毁訾者删去之「删」上原有「皆」字，据宋本、宋撮要本及上引长编纪事本末删。
　　【一九】老子化胡经「胡」字原脱，据同上书及郡斋志后志卷二补。
　　【二○】咸平县民张赟妻卢诉侄质被酒诟悖「诟」原作「纶」，据阁本及宋史卷二七七慎从吉传改。
　　【二一】太尉与监察御史监礼博士同开「同开」，阁本同。按宋会要礼一四之一八作「同阅」，太常因革礼卷一一作「同阅视」。疑「同开」当作「同阅」。
　　【二二】即纳匮中「匮」原作「槗」，据阁本及宋会要一四之一八改。按太常因革礼卷一六云：「接神厨修建舍屋及造食柜，凡遇馔造，即令藏之」。
　　【二三】监察同上宋会要作「监祭」，疑是。
　　【二四】又制漆匮付光禄司农寺「漆」原作「添」，据阁本及宋会要礼一四之一九、宋史卷九八礼志改。
　　【二五】如京仓部也按宋本、宋撮要本此句下有「庄宅，屯田也」句。
　　【二六】不至追官及经恩原降者「及」原作「既」，据宋会要选举二七之一四、宋大诏令集卷一六六不许举官陈首诏改。
　　【二七】今请以御制圣祖降临记冠列圣玉牒「列」下原脱「圣」字，据宋本、宋撮要本及宋会要职官二○之五五、续通鉴卷三二补。
　　【二八】及别修皇朝新谱「别」字原脱，据同上书补。
　　【二九】言其子锐先假清白金七十两「七十」原作「七千」，据阁本及宋史卷二七七慎从吉传改。
　　【三○】监察御史江仲甫「江」字原脱，据上引宋史补。
　　【三一】必有时而阙「而」字原脱，据宋本、宋撮要本、阁本及续通鉴卷三二补。
　　【三二】望黜元已以潭州都监李守睿代之「望」、「都」二字原脱，据宋会要蕃夷五之五、长编纪事本末卷二六抚水蛮叛、宋史卷四九五蛮夷传补。
　　【三三】连姻戚里者「姻」原作「婚」，据宋本、宋撮要本、阁本改。
续资治通鉴长编
卷八十七
卷八十七
　　起讫时间 起真宗大中祥符九年五月尽是年八月
　　卷　　名 续资治通鉴长编卷八十七
　　帝　　号 宋真宗
　　年　　号 大中祥符九年（丙辰，1016）
　　全　　文
　　五月甲辰朔，诏以来年正月一日诣玉清昭应宫，与天下臣庶恭上玉皇大天帝圣号宝册，又以十七日有事于南郊，行恭谢之礼，诸军赏赐并以内藏物充，三司勿催促诸路钱帛，诸州军监无得以修贡、助祭为名，辄有率敛。
　　令宁化军葺天池神堂。北界岁遣使一祀，至是颓圮，北界请加缮治故也。
　　乙巳，建皇亲礼会院于新昌坊，赐名嘉庆。
　　邠宁环庆部署王守斌言，夏州蕃骑千五百来寇庆州，内属蕃部击走之。
　　丁未，殿中侍御史张廓言：「髃官有丁父母忧者，多免持服，非古道也。伏望自今并依礼令解官行服。」诏从之，其官秩当起复及武臣、内职悉如旧制。
　　诏权停贡举。
　　戊申，广西路转运使俞献可，言抚水蛮拒命，侵掠不已，请益宜州戍兵，从之。即命东染院使、平州刺史、知辰州曹克明为宜、融、桂、昭、柳、象、邕、钦、廉【一】、白等都巡检使兼安抚使，殿直、合门祗候马玉（马玉，未见。）为同巡检兼安抚都监并管勾溪洞事，岁给公用钱三十万，发潭州驻泊虎翼兵三百人付之。
　　初，军士与蛮斗，颇有中伤者。王旦曰：「蛮觽无行阵，非敢与官军敌，但潜伏山林要路，施药箭耳。」因赐宜州巡检解刀剑药，且戒其备预。克明等既至，蛮酋请罢兵，克明不许，又献药一器，曰：「溪洞药箭中人，可以此解。」克明曰：「何以验之？」曰：「请试以鸡犬。」克明曰：「当试以人。」乃以箭刺酋股，而饮以药，即死，髃蛮惭惧而去。（蛮本传云：献可请以本道澄海军及募丁壮进讨，乃诏益以潭州兵五千人，命曹克明、王文庆、马玉、杨守珍为安抚使及都监。按守珍七月乃赴任，此时未也。王文庆六月初以修明道宫成，转内殿崇班，亦不见除安抚都监，不知传何以云尔，恐或差误，故兵数止从实录。）
　　李溥言：「饶、池、江、杭四州钱监，每岁共铸钱一百二十万贯，用铜四百五十三万斤，四监及产铜州军见管铜共一百五十二万一千二百余斤。又信州阴山等处铜坑【二】，自咸平初兴发，商旅竞集，官场岁买五六万斤，采取既多，其后止及二三百万斤。望酌中定额。」上曰：「尝记咸平中，陈恕以江南铜多，请官少市。未几，铜矿渐少，迄今常若不丰。如解池盐，景德中，所收数倍，本州岛亦欲少种，不逾年雨旱，骤减旧额。是知天地所育，皆贵济用，岂人心可料其增损耶！」
　　庚戌，御制元符观颂刻石。
　　壬子，玉清昭应宫、景灵宫、会灵观请于见役兵匠中选三五百人，以备缮修。诏以二百人为额。
　　淮南、江、浙、荆湖制置发运使李溥以岁满再任。溥自言江、淮岁入茶，视旧额增五百七十余万斤。又言漕舟旧以使臣或军大将，人掌一纲，多侵盗。自溥并三纲为一，以三人共主之，使更相伺察。是年初，运米一百二十五万石，才失二百石云。
　　乙卯，环庆路承受公事王从德等言，北界毛尸族军主浪埋骨咩族蕃官癿唱、巢迷族蕃官冯移埋率其属千一百九十人，牛马杂畜千八百三十，器械百一十四事来归，降诏抚之。是数族者，已尝内附，后为夏州胁制背去，至是苦其力役，故复□塞云。（王从德，未见。）
　　丙辰，以景灵宫、会灵观及□州景灵宫、太极观成，髃臣称贺。（会灵观宇区数，本志阙之，当考。）德音降天下死罪囚，流以下释之；开封、仙源、奉符、衡山、华阴、曲阳、登封诸县免今年夏税十之三，东畿他县及五州府余县免十之二。
　　丁巳，命中书侍郎、兼刑部尚书、平章事向敏中为□州景灵宫、太极观庆成使，所至仍察吏治民隐，听以便宜从事。辞日，上赋诗宠其行。
　　戊午，诏銟寿春郡王友张士逊等，以王读孝经彻章故也。王初为诗，即自成章，有「人心怀礼义」之句，上喜，以语辅臣。
　　诏黄、汴、广济、石塘河催纲巡河京朝官、使臣，自今每岁许一次入奏；三门、白波发运判官，每岁许二人更番入奏。
　　林特言□州仙源县募置军士五百三十一人，以给景灵宫、太极观洒扫之役，望立为清卫左第三指挥，从之。
　　己未，河北转运使李士衡献助南郊绢布六十万匹，钱二十万贯，且言六十万皆合上供者，余二十万即本路羡余，请遣使臣起发。先是，每有大礼，士衡必以所部供军物为贡，洎计司检勘，其数多失实，故是奏件析之。有诏嘉銟，因谓辅臣曰：「士衡应卒有材，然事多忽略，故人往往以虚诞目之。然朝廷所须，随大小即办，亦其所长也。」（本传以应卒有才等语，为王旦对上之辞，今从实录。）
　　庚申，景灵宫使向敏中、修宫使丁谓并加兵部尚书，副使以下皆进秩，各赐衣带、器币。宫宇总七百二十六区。
　　壬戌，以黔州厢阳寨主、右班殿直刘永为右侍禁，军校、土丁、寨将三十一人次第迁补，仍赐缗钱，以击杀蛮寇有功故也。
　　天平军节度使、赠侍中周莹卒。录其子孙凡四人。莹在枢近，无它谋□，及騳军旅，以畏懦自全，累历藩阃，多旷职，有司初谥忠穆，时议以为溢美，即改元惠，诏可。故事，大礼覃庆，外藩无赐物例，东封岁，莹镇澶渊，车驾所经，故特有袭衣、金带、器币之赐。祀汾阴，莹知定州，乃预上言，礼成所赐望于治就给，人多笑之。
　　甲子，降诏銟曹玮，玮增修弓门、冶坊、诬穰、静戎、三阳、定西、伏羌、永宁、小洛门、威远等寨，浚壕凡三百八十里，皆以寨户、厢军给役，无扰于民故也。又诏确畼啰、立遵有事宜至渭州者，亦令玮管勾之。
　　初，郭敏还自甘州，即补借职，复使赉赐可汗器币入蕃，至宗哥，立遵留之。于是，可汗遣其首领李吉等九人送杨知进还，立遵并留吉等，遣回鹘语可汗曰：「杨奉职住甘州五年，今郭借职往，若更住，则重烦朝廷取接。可汗宜急写领赐物表来，就取所赐物，当放吉等归。」又语知进曰：「秦州大人部领军马，直入拶啰哤，虑蕃部有斗。谍者还日，幸为我言，愿罢兵，且令蕃汉作一家【三】，即不辍贡奉也。」因遣其种人党失卑送知进达境上，并献马。知进言立遵娶蕃部十八女为妻，确畼啰又娶立遵侄女。立遵御下严暴，蕃部不乐，岁旱，人多饿死，止有质帐二三千，其势稍蹙矣。
　　是日，左天□坊草场火，将士用力及焦灼者第迁资级，余赐缗钱，因令京城草场以泥覆之。
　　乙丑，以王旦为恭上宝册南郊恭谢大礼使，向敏中为仪仗使，王钦若为礼仪使，张旻为卤簿使，曹利用为桥道顿递使。又以旦为天书仪卫使，钦若为同仪卫使，丁谓为扶持使。又以谓为修奉宝册及参详仪制使，同玉清昭应宫副使林特、翰林学士陈彭年分为副使。
　　陈尧叟言以疾在告，请停生日恩赐。诏辍宴，而赐物如例。
　　丙寅，谒景灵宫，宴从臣于明福殿，赐宫使而下器币、缗钱有差，分遣官以宫成告天地、玉清昭应宫、太庙、后庙、社稷、会灵观、太一宫。
　　丁卯，以淮南江浙荆湖发运使、北作坊使、銟州团练使李溥为宫苑使，京东转运使、司封员外郎李湘为祠部郎中，监察御史、知□州王臻为殿中侍御史，銟修宫观之劳也。
　　戊辰，上谓辅臣曰：「法官每定髃臣封奏，多引往年诏敕，云非有大益，无改旧章，所奏请不行。」王旦曰：「起请频仍，则诏令有碍，是以法官重于更改。」丁谓曰：「近李溥请私鬻盐茶，随赃仗全给与人充赏者，多称假借，却给元主，颇容情弊，望并纳官。法寺详定，已从溥奏。」上曰：「特从溥奏者，正是惮其不伏尔。下位有所见，当详究利害而行之。」
　　辛未，内出司天奏岁星、太阴失度，太白高，主兵在秦分。上谓辅臣曰：「秦地控接三蜀，疆境甚远，军中不逞辈，虑忽聚盗，宜警备之。确畼啰与秦、渭熟户结为衅隙，曹玮请益屯兵，可如所请。川、陕长吏【四】、监押、巡检有旷弛者，代之。」
　　壬申，置景灵宫副使，以尚书右丞赵安仁为之。
　　诏中书、枢密院，三伏听午时归第，着于令。
　　六月甲戌朔，诏自今吏部选人有罪犯者，铨司未得定入官资□，并具考第及所犯取进止。
　　先是，铨司请曾经追停人，再理考限，及格乃得入令录。上曰：「若是，则□滞者觽矣。朕近见一选人，淳化中及第，二十余年，公私事故，至今未及十考。由是而言，不宜更加考数。」因条约之。
　　丙子，诏年丰物贱，宜申谕民间，无得轻弃粒食，违者论罪。
　　戊寅，幸会灵观酌献，宴从臣于祝禧殿。
　　辛巳，比部员外郎、知齐州范航坐受财枉法，免死，杖脊黥面，配沙门岛。
　　航为吏，所在贪狠，持人长短，觽多惮之。上之尹京也，航宰东明，民有讼其鬻虚钞纳物者，事状明白，按劾已就，府佐皆曰：「此凶人，虑有反复，须结正坚固，乃可上闻。」洎付台覆按【五】，事果中变，航止丝金而已。后任河东提点刑狱【六】，表求知博州聊城县，虽云便于举葬，实以是邑富饶，利于掊敛。在齐州尤狡蠹不法，笞棰无度，强取财物。其子昭为太常博士、直集贤院，闻其丑声，走仆赍书谏勉。航怒，重抶其仆。至是，提点刑狱滕涉、常希古【七】发其奸赃，又揭牓令民首露，得罪状数十条。遣御史李餗就鞫得实而窜之。昭时任江南东路提点刑狱，及受代还，至南京，上言愿身为边卒，赎父移善地。宰臣言父子罪虽不相及，然亦当降其职任，遂令厘务，从之。（昭责降在九月己未，今并书之。）
</div>
    <div class="pagination">
<a href="续资治通鉴长编_page131.html">上一页</a><span>...</span><a href="续资治通鉴长编_page127.html">127</a><a href="续资治通鉴长编_page128.html">128</a><a href="续资治通鉴长编_page129.html">129</a><a href="续资治通鉴长编_page130.html">130</a><a href="续资治通鉴长编_page131.html">131</a><span class="current-page">132</span><a href="续资治通鉴长编_page133.html">133</a><a href="续资治通鉴长编_page134.html">134</a><a href="续资治通鉴长编_page135.html">135</a><a href="续资治通鉴长编_page136.html">136</a><a href="续资治通鉴长编_page137.html">137</a><span>...</span><a href="续资治通鉴长编_page133.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
