<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 253 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 253 页/共 334 页
  </h1>
  <div class="content">
   11庚申，加永平、宣武、河阳都统李勉淮西招讨使，东都、汝州节度使哥舒曜为之副，以荆南节度仗张伯仪为淮西应援招讨仗，山南东道节度使贾耽、江西节度使曹王皋为之副。上督哥舒曜进兵，曜至颍桥，〔九域志：襄城县有颍桥镇。〕遇大雨，还保襄城。李希烈遣其将李光辉攻襄城；曜击却之。
12五月，乙酉，颍王伷薨。〔伷，玄宗子，音古了翻。〕
13乙未，以宣武节度使刘洽兼淄青招讨使。
14李晟谋取涿、莫二州，以绝幽、魏往来之路，与张孝忠之子升云围朱滔所署易州刺史郑景济于清苑，〔水经注：徐水出北平，东径清苑城，东至高阳，入于河。刘昫曰：清苑县，汉之乐乡县，属信都国。隋为清苑县，属瀛州；唐景云元年，属冀州；至宋，以清苑县为保州治所。宋白曰：汉高宗访乐毅之后，得乐叔，封于乐乡。高齐省，仍自今易州满城县界移永宁县，理北城。隋改为清苑县，因满城县界清苑河为名。〕累月不下。滔以其司武尚书马寔为留守，〔司武尚书，犹天朝兵部尚书。〕将步骑万余守魏营，自将步骑万五千救清苑。李晟军大败，退保易州。滔还军瀛州，张升云奔满城。〔刘昫曰：满城县，汉北平县地，后魏置永乐县，天宝元年，改为满城，属易州。〕会晟病甚，引军还保定州。〔考异曰：燕南记曰：「晟与张升云等围郑景济于清苑，自二月至四月。滔自统马步万五千人救清苑，四月二日，发馆陶砦，五月内到。晟出战不利，城中又出攻晟，晟败去。滔乘胜逐晟等，大破之。晟奔易州，染病，不复更出。」实录曰：「庚子，李晟自清苑退保易州。」旧晟传曰：「自正月至于五月，会晟病甚，不知人者数焉。军吏合谋，乃以马舆还定州。」今从之。实录所云庚子，盖奏到之也。〕
王武俊以滔既破李晟，留屯瀛州，未还魏桥，遣其给事?之荦斒?之。〔趣，读曰促。〕端见滔，言颇不逊，滔怒，使谓武俊曰：「滔以热疾，暂未南还，大王二兄遽有云云。滔以救魏博之故，叛君弃兄，如脱屣耳。〔履不蹑跟曰屣，脱之易耳。〕二兄必相疑，惟二兄所为！」端还报，武俊自辨于马寔，寔以状白滔，言：「赵王知宋端无礼于大王，深加让，实无他志。」武俊亦遣承令官郑和随寔使者见滔，谢之。〔时武俊等改要藉官为承令官。〕滔乃侻，相待如初。然武俊以是益恨滔矣。
六月，李抱真使参谋贾林诣武俊壁诈降。〔节度参谋，关预军中机密。〕武俊见之。林曰：「林来奉诏，非降也。」武俊色动，问其故，林曰：「天子知大夫宿着诚效，〔谓诛李惟岳也。〕及登坛之日，〔谓称王时也。〕抚膺顾左右曰：『我本徇忠义，天子不察。』诸将亦尝共表大找之志。天子语使者曰，『朕前事诚误，悔之无及。朋友失意，尚可谢，况朕为四海之主乎！』」〔贾林先言武俊心事，后述天子诏旨，铺陈悔过之意，可谓善说矣。语，牛倨翻。〕武俊曰：「仆胡人也，为将尚知爱百姓；况天子，岂专以杀人为事乎！今山东连兵，暴骨如莽，〔杜预曰：草之生于广野莽莽然，故曰莫莽。莽，莫朗翻。暴，步卜翻，又薄报翻。〕就仗克捷，与谁守之！仆不惮归国，但已与诸镇结盟。胡人性直，不欲仗曲在己，天子诚能下诏赦诸镇之罪，仆当首唱从化；诸镇有不从者，请奉辞伐之。如此，则上不负天子，下不负同列，不过五旬，河朔定矣。」使林还报抱，阴相约结。〔为武俊与抱真破走朱滔张本。〕
15庚戌，初行税间架、除陌钱法。河东、泽潞、河阳、朔方四军屯魏县，神策、永平、宣武、淮南、浙西、荆南、江泗、沔鄂、湖南、黔中、剑南、岭南诸军环淮宁之境。〔江，谓江南西道，「四」当作「西」。黔，音琴。环，音宦。〕旧制，诸道军出境，皆仰给度支；〔仰牛向翻。〕上优恤士卒，每出境，加给酒肉，本道粮仍给其家，一人兼三人之给，故将士利之。各出军纔逾境而止，〔书有之：「威克厥爱，允济；爱克厥威，允罔功。」德宗盖未知此者。〕月费钱百三十余万缗，常赋不能供。判度支赵赞乃奏行二法：〔二法，即所谓税间架反除陌钱也。〕所谓税间架者，每屋两架为间，上屋税钱二千，中税千，下税五百，吏执笔握算，入人室庐计其数。〔史照曰：算，所以筹算也。其法用竹，径一分，长六寸，二百七十一枚而成。金觚为一握。〕或有宅屋多而无他资者，出动数百缗。敢匿一间，杖金十，赏告者钱五十缗。所谓除陌钱者，公私给与及卖买，每缗官留五十钱，给他物及相贸易者，约钱为率。〔贸，音荿。〕敢隐钱百，杖六十，罚钱二千，赏告者钱十缗，其赏钱皆出坐事之家。于是愁怨之声，盈于远近。
16丁卯，徒郴王逾为丹王，鄜王遘为简王。〔二王，皆上弟也。〕
17庚午，答蕃判官监察御史于拐〔答蕃判官，因当时出使署置，以为官名。拐，徒历翻。〕与吐蕃使者论刺没藏至自青海，〔刺，卢达。〕言疆埸已定，请遣区颊赞归国。秋，七月，甲申，以礼部尚书李揆为入蕃会盟使。〔入蕃命官，犹答蕃也。〕壬辰，诏诸将相与区颊赞盟于城西。李揆有才望，卢杞恶之，〔恶，乌路翻。〕故使之入吐蕃。揆言于上曰：「臣不惮远行，恐死于道路，不能达诏命！」上为之恻然，〔为，于伪翻。〕谓杞曰：「揆无乃太老！」杞曰：「使远夷，非谙练朝廷故事者不可。〔使，疏吏翻。谙乌含翻。〕且揆行，则自今年少于揆者〔少，诗照翻。〕不敢辞远使矣。」〔使，疏吏翻。〕
18八月，丁未，李希烈将兵三万围哥舒曜于襄城，诏李勉及神策将刘德信将兵救之。乙卯，希烈将曹季昌以州降，寻复为其将康叔夜所杀。〔复，扶又翻。〕
19初，上在东宫，闻监察御史嘉兴陆贽名，〔嘉兴，汉由拳县地，吴大帝黄龙三年，以其地嘉禾生，改为禾兴县，后避太子和名，改为嘉兴县。隋废县，唐初复置，属苏州。〕即位，召为翰林学士，〔韦执谊翰林志曰：自太宗时，名侕学士；时召草制，然犹未有名号。干封以后，始号「北门学士」。玄宗初，置翰林待诏，掌四方表疏批答，应和文章。继以诏敕文告悉由中书，多壅滞，始选朝官有词艺学识者入居翰林，供奉别旨，然亦未定名；制诏书敕犹或分在集贤。开元二十六年，翰林供奉始改称学士，别建学士院于翰林院之南，俾专内命。其后又置东翰林院于金銮殿之西，随上所在。〕数问以得失。时两河用兵久不决，〔两河，谓河南、河北。〕赋役日滋，贽以兵穷民困，恐别生内变，乃上奉，其略曰：「克敌之要，在乎将得其人；驭将之方，在乎操得其柄。〔将即亮翻；下同。操千高翻。〕将非其人者，兵虽众不足恃；操失其柄者，将虽材不为用。」又曰：「将不能使兵，国不驭将，非止费财翫寇之弊，亦有不戢自焚之灾。」〔左氏传曰：兵犹火也，不戢，将自焚。〕又曰：「今两河、淮西为叛乱之帅者，犹四五凶人而已。〔四五凶人，谓河北则朱滔、王武俊、田悦，河南则李纳，淮西则李希烈也。帅，所类翻。〕尚恐其中或遭诖误，〔诖，古卖翻，又胡卦翻。〕内蓄危疑；苍黄失图，势不得止。况其余众，盖并胁从，〔史照曰：书云胁从罔治，孔颖达疏云：谓被胁从而距王命者。余谓胁从者，为威力所迫胁，不得已而从于逆，非同心为逆者也。〕苟知全生，岂愿为恶！└又曰：┌无纾目前之虞，或兴意外之变。人者，邦之本也。财者，人之心也。其心伤则其本伤，其本伤则枝干颠瘁矣。」〔瘁，秦醉翻。〕又曰：「人摇不宁，事变难测，是以兵贵拙速，不贵巧迟。若不靖于本而务救于末，则救之所为，乃祸之所也。」又论关中形势，以为：「王者蓄威以昭德，偏废则危；居重以驭轻，倒持则悖。王畿者，四方之本也。太宗列置府兵，分隶禁卫，大凡诸府八百余所，而在关中者殆五百焉。举天下不敌关中，【章：乙十一行本「中」下」「之半」二字。】则居重驭轻之意明矣。承平渐久，武备浸微，虽府卫具存而迕乘罕习。〔卒，臧没翻。乘，绳证翻。〕故禄山窃倒持之柄，乘外重之资，一举滔天，两京不守。〔事见玄宗天宝十四载、肃宗至德元载。〕尚赖西边有兵，诸有马，每州有粮，故肃宗得以中兴。〔中，竹仲翻。〕干元之后，继有外虞，悉师东讨，边备既弛，禁戎亦空，吐蕃乘虚，深入为寇，故先皇帝莫与为御，避之东游。〔事见二百二十三卷代完广德元年。〕是皆失居重驭轻之权，忘深根固柢之虑。〔柢，都礼翻，又都计翻。〕内寇则殽、函失险，外侵则汧、渭为戒。〔汧，口肩翻。〕于斯之，虽有四方之师，宁救一朝之患，陛下追想及此，岂不为之寒心哉！〔为，于伪翻。〕今朔方、太原之众，远在山东；〔谓李怀光以朔方军马，燧以太原军讨田悦，兵不解也。〕神策六军之兵，继出关外。〔左右羽林、左右龙武、左右神策为六军。又曰：太右羽林、龙武、神武为六军。神策军最盛，在六军之右。时李晟、哥舒曜、刘德信皆以禁兵出关讨贼。〕傥有贼臣啖寇，黠虏觑边，〔啖，徒滥翻，又徒览翻。觑，七虑翻，伺视也。〕伺隙乘虚，微犯亭障，此愚臣所窃忧也。〔伺，相吏翻。〔未审陛下其何以御之！侧闻伐叛之初，议者多易其事，〔以其事为易也。易，弋豉翻。〕佥谓有征无战，役不踰时，计兵未其多，度费未甚广，〔度，徒洛翻。于事为无扰，于人为不劳；曾不料兵连祸拏，变故难测，日引月长，渐乖始图。〔曾，户增翻。拏，女加翻，相牵引也。图，谋也。｝往岁为天下所患，咸谓除之则可致升平者，李正己、李宝臣、梁崇义、田悦是也。往岁为国家所信，咸谓任之则可除祸乱者，朱滔、李希烈是也。既而正己死，李纳继之；宝臣死，惟岳继之；崇义平，希烈叛；惟岳戮，朱滔携。〔携，离也，贰也。〕然则往岁之所患者，四去其三矣，〔去，羌吕翻。〕而患竟不衰；往岁之所信，今则自叛矣，而余又难保。是知立国之安危在势，任事之济否在人。势苟安，则异类同也也；势苟危，则舟中敌国也。陛下岂可不追鉴往事，惟新饮图，修偏废之柄以靖人，复倒持之权以固国！〔汉人曰，秦倒持太阿，授楚其柄。〕而乃孜孜汲汲，极思劳神，〔思，相吏翻。〕徇无已之求，望难必之效乎！今关辅之间，征发已甚，宫苑之内，备卫不全。〔北军皆屯苑中，时悉在行营。〕万一将帅中，又如朱滔、希烈，或负固边垒，诱致豺狼，〔将，即亮翻。帅，所类翻。诱，羊久翻〕或窃发郊畿，惊犯城阙，此亦愚臣所窃为忧者也，未审陛下复何以备之！〔姚饮言、朱泚之变，卒始陆晟，成正翻。节将子弟，白志贞所奏遣东征者。还，从宜翻，又音如字。〕明敕泾、陇、邠、宁但令严备封守，〔邠，卑旻翻。饮，力丁翻。〕仍云更不征发，使知各保安居。又降德音，罢京城及畿县间架等杂税，则冀已输者弭怨，见处者获宁，〔见贤遍翻。处，昌吕翻。〕人心不摇，邦本自固。└上不能用。
20壬戌，以汴西运使崔纵兼魏州四节度都粮料使。〔汴东、西运使事始见上卷上年。河节度使马燧、泽潞节度使李抱真、河阳节度使李艽、朔方节度使李怀光四军，时并在魏州行营。宋白曰：建中用兵，诸道行营出境者，皆仰给度支，谓之食出界粮。又于诸军各以台省官一人司其供亿，谓之粮料使。余按代宗广德初，郭子仪自商州进收京师，请第五琦为粮料使。〕纵，涣之子也。〔崔涣者，玄暐之孙，玄宗幸蜀，以为相。〕
21九月，丙戌，神策将刘德信、宣武将唐汉臣与淮宁将李克诚战，败于沪涧。〔将，即亮翻。沪，侯古翻。考异曰：徐岱奉天记曰：「大将唐汉臣、刘德信、高秉哲自大梁合统兵一万，屯于汝州。三帅各领本军，城小卒众，致饮不一。军进至薛店，更无他路，又不设支军。贼谍知之，乘雾而进；三帅望敌溃。戈楯资实山积，马万余蹄，皆没焉。汝州遂陷。摄刺史李元平为寇所获，贼逻兵北至彭婆。」今从实录。〕时李勉遣汉臣将兵万人救襄城，上遣德信帅诸将家应募者三千人助之。〔将，即亮翻，又音如字。帅，读曰率；下同。〕勉奏：「李希烈精兵皆在襄城，许州空虚，着袭许州，则襄城围自解。」〔去年希烈徙镇许州，盖欲乘虚捣其巢穴，则希可必释襄城之围以自涘。〕遣二将趣许州，〔趣，七喻翻。〕未至数十里，上遣中使责其违诏，二将狼狈而返，无复斥侯。克诚伏兵邀之，杀伤太半。汉臣奔大梁，德信奔汝州；希烈游兵剽掠至伊阙。〔剽，匹妙翻。伊阙，禹所凿，春秋为戎蛮子之国，汉为新城县，隋为伊阙县，唐属河南府。〕勉复遣甚将李坚帅四千人助守东都，〔复，扶又翻，又音如字。考异曰：新传作「李坚华」，今从实录。〕希烈以兵绝其后，坚军不得还。〔还，从宣翻，又音如字。汴军由是不振，襄城益危。〔汴，皮变翻。汴军，宣武兵也。此时则李勉帅永平军。方镇表：大历十四年，永平军增领汴、颍二州，徙治汴州，故使史有汴军之称。〕
22上以诸讨淮宁者不相统壹，庚子，以舒王谟为荆襄等道行营都元帅，更名谊；〔更，工衡翻。〕以户部尚书萧复为长史，右庶子孔巢父为左司马，谏议大夫樊泽为右司马，自余将佐皆选中外之望。〔将，即亮翻；下同。〕未行，会泾师作乱而止。复，嵩之孙也；〔萧嵩，开元中为相。〕巢公，孔子三十七世孙。
23上发泾原诸道兵救襄城。冬，十月，丙午，泾原节度使姚令昌将兵五千至京师。〔考异曰：旧传云：「令言率本镇兵五赴授。」按奉天记曰：「哥舒曜表请加师，上使泾州节度使姚令言赴援。令言本领三千，请加至五千。」今从之。〕军士冒雨，寒甚，多携子弟而来，冀得厚赐遗其家，〔遗，唯季翻。〕既至，一无所赐。丁未，发至浐水，诏京兆尹王翃犒师，惟粝食菜餤；众怒，蹴而覆之，〔粝，卢达翻。餤，弋廉翻，又徒甘翻。蹴，子六翻。〕因摎言曰：「吾辈将死于敌，而食且不饱，安能以微命拒白刃邪！闻琼林、大盈二库，〔玄宗时，王佅为户口色役使，征剥则货，每岁进钱百亿，宝货大盈库，以供人主宴私赏赐之用。则玄宗时已有大盈库。陆贽谏帝曰：「琼林、大盈，自古悉无其制，传诸耆旧之说，皆云创自开元，聚敛之臣，贪权饰巧求媚，乃『郡国贡献，所合区分。赋税当委于有司，以给经用；贡献宜归于天子，以奉私求。』玄宗悦之，新置是二库，荡心侈欲，萌祸于兹。迨乎失邦，终以饵寇。」则库始于玄宗明矣。宋白曰：大盈库，内库也，以中人主之。至德中，第五琦始悉以租赋进入大盈，天子以出纳为便，故不复。〕金帛盈溢，不如相与取之。」乃擐甲张旗鼓噪，还趣京城。〔趣，七喻翻。〕饮言入辞，尚在禁中，闻之，驰至长乐阪，遇之。〔长乐阪，在浐水西，本浐坂也。隋文帝恶其名，取其北对长乐，改曰长乐坂，亦曰长乐坡。乐，音洛。〕军士射令言，令言抱马鬣突入乱兵，呼曰：〔射，而亦翻。呼，火故翻；下大呼同。「诸君失计！东征立功，何患不富贵，乃为族灭之计乎！」军士不德，以兵拥令言而西。〔自长乐坂西入京城。〕上遽命赐帛，人二匹；众益怒，射中使。〔射，而亦翻。〕又命中使宣慰，贼已至通化门外，〔通化门，京城东面北来第一门。程大昌曰：通化门，北去丹凤门，止两坊。〕中使出门，贼杀之。又命出金帛二十车赐之；贼已入城，喧声浩浩，不复可遏。〔复，扶又翻。〕百姓狼狈骇走，贼大呼告之曰：「汝曹勿恐，不夺汝商货僦质矣！不税汝间架陌钱矣！」〔呼，火故翻。僦，即就翻。〕上遣普王谊、翰林学士姜公辅出慰谕之；贼已陈于丹凤门外，〔陈，读曰阵。〕小民聚观者以万计。
初，神策军使白志贞掌召募禁兵，东征死亡者志贞皆隐不以闻，但受市井富儿赂而补之，名在军籍受给赐，而身居市廛为贩鬻。司农卿段秀实上言：「禁兵不精，其数全少，卒有患难，将何待之！」不听。〔少，诗沼翻。卒，读曰猝。难，乃旦翻。〕至是，上召禁兵以御贼，竟无一人至者。贼已斩关而入，上乃与王贵妃、诸王、唐安公主自苑北门出，王贵妃以传国宝系衣中以从；〔从，才用翻；下同。〕后宫诸王、公主不及从者什七。
初，鱼朝恩既诛，宦官不复典兵〔事见二百二十四卷代宗大历五年。〕有窦文场、霍仙呜，尝事上于东宫，至是，帅宦官左右仅百人以从，〔帅，读曰率。〕使普王谊前驱，太子执兵以殿。〔殿，丁练翻。司农卿郭曙以部曲数十人猎苑中，〔禁苑，在京城之北，东至灞水，西连故长安城，南连京城，北枕渭水。〕闻跸，谒道左，遂以其众从。曙，暖之弟也。〔暖、曙，皆郭子仪之子。〕右龙武军使令狐建方教射于军中，闻之，帅麾下四百人从，〔帅，读曰率；下相帅同。〕乃使建居后为殿。
姜公辅叩马言曰：「朱泚尝为泾帅，〔见二百二十六卷元年。帅，所类翻。〕坐弟滔之故，废处京师，〔事见上卷上年。处，昌吕翻。〕心尝怏怏。臣谓陛下既不能推心待之，则不如杀之，毋贻后患。今乱兵若奉以为主，则难制矣。请召使从行。」上仓猝不暇用其言，曰：「无及矣！」遂行。夜至咸阳，饭数必匕而。〔饭，扶晚翻。〕时事出非意，群臣皆不知乘舆所之。〔之，往也。乘，绳证翻。〕卢札、关播踰中书垣而出。白志贞、王翃及御史大夫于颀、中丞刘从一、户部侍郎赵赞、翰林学士陆贽、吴通微等追及上于咸阳。颀，拐之父兄弟；〔颀，渠希翻。之从，才用翻。〕从一，齐贤之从孙也。〔刘齐贤，神道之子，以方正为高宗所重。〕
贼入宫，登含元殿，大呼曰：「天子已出，宜人自求富！」遂讙噪，争入府库，运金帛，极力而止。〔讙，许元翻。〕小民因之，亦入宫盗库物，通【〔章：十二行「通」上有「出而复入」四字；乙十一行本同。〕】夕不已。其不能入者，剽夺于路。诸坊居民各相帅自守。姚令言与乱兵諆曰：「今众无主，不能持久，朱太尉闲居私第，请相与奉之。」众许诺。乃遣数百骑迎泚于晋昌里第。〔按长图，自京城启夏门北入东街第二坊曰进昌坊。考异曰：旧泚传作「招国里」，今从实录。〕夜半，泚按辔列炬，传呼入宫，居含殿，设警严，〔设鼓角以警严。一曰，设卒以警备严卫。〕自称权知六军。
戊申旦，泚徙居白华殿，〔考李晟收复京城次第，白华殿盖近光泰门内，大明宫东北隅。程大昌曰：晟收长安，亦自白华门入，诸家不载何地。以晟兵所届言之，当在大明东苑之。〕出榜于外，称：「泾原将士久处边陲，〔处，昌吕翻。〕不闲朝礼，〔闲，习也。朝，直遥翻；下同。〕辄入宫阙，致惊乘舆，西出巡幸。〔乘，绳证翻。〕太尉已权临六军，应神策军士及文武百官凡有禄食者，悉诣行在；不能往者，即诣本司。若出三日，检勘彼此名者，皆斩！」于是百官出见泚，或劝迎乘舆；泚不悦，百官稍稍遁去。
源休以使回纥还，赏薄，怨朝廷，〔赏薄事见上卷上年。使，疏吏翻。入见泚，屏人密语移时，〔屏，必郢翻，又卑正翻。〕为泚陈成败，引符命，劝之僭逆。〔为，于伪翻。〕泚喜，然犹未决。宿卫诸军举白幡降者，列于阙前甚众。〔降，户江翻。〕泚夜于苑门出兵，旦自通化门入，骆驿不絻，张弓露刃，欲以威众。
上思桑道荿之言，〔道荿言见二百二十六卷元年。〕自咸阳幸奉天。县僚闻车驾猝至，欲逃匿山谷；主簿苏弁止之。弁，良嗣之兄孙也。〔苏良嗣，武后初为相。〕文武之臣稍稍继至；己酉，左金吾大将军浑瑊至天。瑊素有威望，众心恃之稍安。〔瑊，古咸翻。〕
庚戌，源休劝朱泚禁十城门，〔唐都长安，京城东面通化、春明、延兴三门，南面启夏、明德、安化三门，西延秋、金光、开远三门，北光化一门，凡十门。〕毋得出朝士，朝士往往易服为佣仆潜。休又为泚说诱文武之士，使之附泚。〔又为，于伪翻。说，输芮翻。〕检校司空、同平章事李忠臣久失兵柄，太仆张光晟自负其才，皆郁郁不得志，〔李忠臣失兵柄见二百二十五卷代宗大历十四年。张光晟事见二百三十六卷元年。校，古效翻。晟，成正翻。〕泚悉起而用之。工部侍郎蒋镇出亡，坠马伤足，为泚所得。〔泚，且礼翻，又音此。〕先是休以才能，光晟以节义，镇以清素，都官员外郎彭偃以文学，太常卿敬釭以勇略，〔先，悉荐翻。釭，古红翻，又古双翻。〕皆为时人所重，至是皆为泚用。
凤翔、泾原将张廷芝、段诚谏将数千人救襄城，〔原将，即亮翻；谏将音同，又音如字。〕未出潼关，闻朱泚据长安，杀其大将陇右兵马使戴兰，遗归于泚。〔泚先帅凤翔、泾原，故二镇之兵闻乱皆归之。潼，音同。使，疏吏翻。〕泚于是自谓众心所归，谋反遂定。以源休为京兆尹、判度支，〔度，徒洛翻。〕李忠为皇城使。〔唐六典：皇城在京城之中，东西五里，百百一十五步，南北三里，一百四十步。南面三门，中曰朱雀，左曰安上，右曰含光。东面二门，北曰延喜，南曰景风。西面二门北曰安福，南日顺义。其中，右社稷，左宗庙，百僚廨署列乎其间。唐自开元以前，以城门郎掌皇城诸门开阖之节，中世以后，置皇城使。〕百司供亿，六军宿卫，咸拟乘舆。〔乘，绳证翻。〕
辛亥，以浑瑊为京畿、渭北节度使，行在都虞候白志贞为都知兵马使，令狐建为中军鼓角使，以神策都虞候候仲庄为左卫将军兼奉天防城使。〔浑，户昆翻，又户本翻。瑊，古咸翻。使，疏吏翻。令，力丁翻。〕
朱泚以司农卿段秀实久失兵柄，〔段秀实失兵柄见二百二十六卷元年。〕意其必怏怏，〔怏，于两翻。〕遣数十骑召之。秀实闭门拒之，骑士踰垣入，劫之以兵。秀实自度不免，〔骑，奇寄翻。垣，于元翻。度，徒洛翻。〕乃谓子弟曰：「国家有患，吾于何避之，尚当以死徇社稷；汝农宜人自求生。」乃往见泚。泚喜曰：「段公来，吾事济矣。」延坐问计。秀实说之日：「公本以忠义着闻天下，〔谓泚能释镇入朝及与弟滔绝也。说，式芮翻。〕今泾军以犒赐不丰，遽有披猖，使乖舆播越。夫犒赐不丰，有司之过也；〔犒，口到翻。乖绳证翻。夫，音扶。〕天子安得知之！公宜以此开谕将士，示以祸福，奉迎乖舆，复归宫阙，此莫大之功也！」〔将，即亮翻。复，扶又翻，又音如字。〕泚默然不悦，〔泚，且礼翻，又音此。然以实与己皆为朝廷所废，遂推心委之。左骁卫将军刘海宾，泾原都候何明礼孔目管岐灵岳，皆秀实素厚也，〔朝，直遥翻。骁，坚尧翻。段秀实镇泾原时，厚遇此三人。唐藩镇吏联，使院有孔目官，军府事无细大皆经其手，言一孔一目，无不综理也。史照日：「岐，姓也。黄帝时有岐伯。考异曰：旧传曰「判官岐灵岳」。今从段公别传。〕秀实密与之谋诛泚，迎乖舆。
上初至奉天，诏征近道兵入援。有上言：「朱泚为乱兵所立，且来攻城，宜早修守备。」〔上，时掌翻。〕卢杞切齿言曰：「朱泚忠贞，群臣莫及，奈何言其从乱，伤大臣心！臣请以百口保其不反。「上亦以为然。又闻群臣劝泚奉迎，乃诏诸道援兵至者皆营于三十里外。姜公辅谏曰：「今宿卫单寡，防虑不可不深，若泚谒忠奉迎，何惮于兵多；如其不然，有备无患。」上乃慰以察之。」上以诸【章：十二行本「诸」作「问」；乙十一行本同；孔本同；退斋校同；熊校同。】从臣皆畏惮，莫敢行；〔从，才用翻。〕金吾将军吴溆独请行，上悦。溆退而造人曰：「食其禄而违其难，何以为臣！吾幸托肺附，〔溆，章敬皇后弟也。溆，音徐吕翻。难，乃旦翻；下同。〕非不知往必死，但举朝无蹈难之臣难之臣，使圣情慊慊耳！└〔慊慊，嫌恨不足之意。朝，直遥翻。慊，苦簟翻。逐奉诏诣泚。泚反諆已决，虽阳为受命，馆溆于客省，〔馆，古现翻。〕寻杀之。溆，凑之兄也。
泚遣泾原兵马使韩旻将锐兵三千，声言迎大驾，实袭奉天。〔使，疏吏翻。将，即亮翻，又音如字。〕时奉天守备单弱，段秀实谓岐灵岳曰：「事急矣！」使灵岳诈为姚令言符，令旻且还，当与大军俱发。窃令言印未至，秀实倒用司农印印符，募善走者追之。旻至骆驿，〔骆驿，地名，史照曰，骆谷关之驿也。余按韩旻若至骆谷关之驿，则己过奉天而西南矣，照说非也。但未知骆驿在何地。〕得符而还。〔还，从宣翻，又音如字〕秀实谓同谋曰：「旻来，吾属无类矣！我当直搏泚杀之，不克则死，终不能为之臣也！」乃令刘海宾、何明礼阴结军中之士，欲使应之于外。〔令，力丁翻。〕旻兵至，泚、令言大惊；岐灵岳独承其罪而死，不以及秀实等。
是日，泚召李忠臣、源休、姚令反秀实等议称帝事。秀实勃然起，夺休象笏，〔武德初，因隋旧制，五品已上执象笏，三品已下前挫后直，五品已上后屈。自时厥后，一例上圆下方，会不分别。〕前唾泚面，大骂曰：「狂贼！吾恨不斩汝万段，岂从汝反邪！」〔唾，吐卧翻。邪，音耶。〕因以笏击泚，泚举手扞之，纔中其额，溅血洒地。泚与秀实相搏忷忷，〔中，竹仲翻。忷，许拱翻。忷忷，喧扰之状。〕左右猝愕，不知所为。海宾不敢进，乘乱而逸。忠臣前助泚，泚得匍匐脱走。秀实知事不成，谓泚党曰：「我不同汝反，何不杀我！」众争前杀之。泚一手承血，一手止其众曰：「义士也！勿杀。」秀实既死，泚哭之甚哀，以三品礼葬之。〔唐制：司农卿，从三品。〕海宾缞服而逃，〔刘海宾不能助段秀实，与之同死，逃将焉往！缞，仓回翻。〕后二日，捕得，杀之；〔考异曰：段公别传曰：「五日夜，泚使泾原将李忠臣、高昂等统锐兵五千以袭奉天，六日，贼泚又令兵马使韩旻领马步二千以继之。」奉天记曰：「秀实与海宾密谋诛泚，佯入，请间计事，而海宾置匕首于靴，欲以相应，为阍者见觉。秀实遽夺源休笏，挺而击之。」旧泚传曰：「秀实与刘海宾谋诛泚，且虞叛卒之震惊法驾，乃潜为贼符，追所发兵。至六日，兵及骆驿而回。因与海宾同入见泚，，为陈逆顺之理，而海宾于靴中取匕首，为其所觉，遂王得前。秀实知不可以义动，遽夺源休象笏，挺而击泚。」秀实传曰：「与海宾约，事为继，而令明礼应于外。及秀击泚，而海宾等不至。」按李忠臣等若已将五千人袭奉天，则秀实虽追还旻兵，无益矣。又海宾若于靴中取匕首为贼所觉，则登时死矣，焉能复逃！若为阍者所笕觉，亦应时被擒，事迹諠着，贼为之备，秀实亦不得发矣！此数者，皆恐难信。今但取段公行状、幸奉天录及旧传可信者存之。〕亦不引何明礼。明礼从泚攻奉天，复谋杀泚，亦死。〔史终言之。复，扶又翻。〕上闻秀实死，恨委用不至，涕泗久之。
24壬子，以少府监李昌乡为京畿、渭南节使。〔乡，奴刀翻。〕
25凤翔节度使、同平章事张镒，性懦缓，好修饰边幅，〔好，呼到翻。〕不习军事，闻上在奉天，欲迎大驾，具服用货财，献于行在。后营将李楚琳，为人剽悍，〔将，即亮翻。剽，匹妙翻。〕军中畏之，尝事朱泚，为泚所厚。行军司马齐映与同幕齐抗言于镒曰：「不去楚琳，必为乱首。」〔去，羌吕翻。〕镒命楚琳出戍陇州。〔九域志：凤翔府西至陇州一百五十里。〕楚琳托事不时发。镒方以迎驾为忧，谓楚琳已去矣。楚琳夜与其党作乱，镒缒城而走，〔缒，驰伪翻。〕贼追及，杀之，判官王沼丢皆死。映自水窦出，抗为佣保负荷而逃，皆免。〔荷，下可翻，又读如字。考异曰：旧映传：「镒不从映言，乃示宽大，召楚琳语之曰：『欲令公使于外。』楚琳恐，是夜作乱，杀镒以应泚。」令从镒传。〕
始，上以奉天迫隘，欲幸凤翔，户部尚书萧复闻之，遽请见〔见，贤遍翻。〕曰：「陛下大误，凤翔将卒皆朱泚故部曲，其中必有与之同恶者。臣尚忧张镒不能久，岂得以銮舆蹈不测之渊乎！」上曰：「吾行计已决，试为卿留一日。」〔为，于伪翻。〕明日，闻凤翔乱，乃止。
齐映、齐抗皆诣奉天，以映为御史中丞，抗为侍御史。楚琳自为节度使，降于朱泚；陇州刺史郝通奔于楚琳。〔郝，呼各翻。〕
26商州团练兵杀其刺史谢良辅。
27朱泚自白华殿入宣政殿，〔东内含元殿之北为宣政殿。〕自称大秦皇帝，改元应天。癸丑，泚以姚令言为侍中、关内元帅，李忠臣为司空兼侍中，源休为中书侍郎、同平章事、判度支，蒋镇为吏部侍郎，樊系为礼部侍郎，彭偃为中书舍人，自余张光晟等各拜官有差。立弟滔为皇太弟。姚令言与源休共掌朝政，〔朝，直遥翻；下同。〕凡泚之谋画、迁除、军旅、资粮，皆禀于休。休劝泚诛翦宗室在京城者以绝人望，杀郡王、王子、王孙凡七十七人。寻又以蓐镇为门下侍郎，李子平为谏议大，并同平章事。镇忧惧，每怀刀欲自杀，又欲亡窜，然性怯，竟不果。源休劝泚诛朝士之窜匿者以胁其余，镇力救，赖以全者甚众。樊系为泚譔册文，既成，仰药而死。〔樊系距朱泚之命，不为譔册，不过死耳。譔册而死，于义何居！〕大理卿胶水蒋沇诣行在，为贼所得，〔【章：十二行「得」下「逼以官」三字；乙十一行本同；孔本同；退斋校同。】〕沇绝食称病，潜窜得免。〔沇，以转翻。〕
28哥舒曜食尽，弃襄城奔洛阳。李希烈陷襄城。
29右龙武将军李观将卫兵千余人从上于奉天，上委之召募，数日，得五千余人列之通衢旗鼓严整，城人为之增气。〔为，于伪翻。〕
姚令言之东出也，〔泾州在西，故以救襄城为东出。〕以兵马使京兆冯河清为泾原留后，判官河中姚况知泾州事。河清、况闻上幸奉天，集将士大哭，激以忠义，发甲兵、器百余军，通夕输行在。〔通夕而行，自晚至旦也。〕城中方若无甲兵，得之，士气大振。诏以河清为四镇、北庭行营、泾原节度使，况为行军司马。
30上至奉天数日，右仆射、同平章事崔宁始至，上喜甚，抚劳有加。〔崔宁镇西川，有威名，危难之中见其至，可以镇安人心，故喜甚而抚劳加于他人。劳，力到翻。〕宁退，谓所亲曰：「主上聪明英武，从善如流，但为卢杞所惑，以至于此！」因潸然出涕。〔潸，音删，又数板翻。〕杞闻之，与王翃谋陷之。翃言于上曰：「臣与宁俱出京城，宁数下马便液，〔数，所角翻。便液，溺也。便，毘连翻。液，羊益翻。〕久之不至，有顾望意。」会朱泚下诏，以左丞柳浑同平章事，宁为中书令。浑，襄阳人也，时亡在山谷，翃使盩厔尉康湛诈为宁遗朱泚书，献之。〔遗，唯季翻。〕杞因谮宁与朱泚结盟，约为内应，故独后至。乙卯，上遣中使引宁就幕下，云宣密旨，二力士自后缢杀之，中外皆称其冤；上闻之，及赦其家。
31朱泚遣使遗朱滔书，〔遗，唯季翻。〕称：「三秦之地，指日克平；大河之北，委卿除殄，当与卿会于洛阳。」滔得书，〔【章：十二行「书」下有「西向舞蹈」四字；乙十一行本同；退斋校同；张校同，云无注本亦无。】〕宣示军府，移牒诸道，以自夸大。
32上遣中使告难于魏县行营，〔魏县行营，马燧诸军之讨田悦者。难，乃旦翻。〕诸将相与恸哭。李怀光帅众赴长安，〔为李怀光救奉天、破朱泚张本。帅，读曰率〕马燧、李艽各引兵归镇，〔马燧归太原，李艽归河阳。〕李抱真退屯临洺。
33丁巳，以户部尚书萧复为吏部尚书，吏部郎中刘从一为刑部侍郎，翰林学士姜公辅谏议大，并同平章事。
34朱泚自将逼奉天，军势甚盛。以姚令言为元帅，〔泚，且礼翻，又音此。将，即亮翻。帅，所类翻。考异曰：奉天记：「十月十日，贼泚自统众攻奉天，以姚令言为都统。」今从实录、旧泚传。〕张光晟副之，以李忠臣为京兆尹、皇城留守，仇敬忠为同、华等州节度、拓东王，以扞关东之师，李日月为西道先锋经略使。〔晟，成正翻。守，式又翻。拓，达各翻。扞，户旱翻。使，疏吏翻。华，户化翻。〕
邠宁留后韩游緕，庆州刺史论惟明，监军翟文秀，受诏将兵三千拒泚于使桥，与泚遇于醴泉。游緕欲还趣奉天，〔邠，卑旻翻。緕，古回翻。监，古衔翻。翟，苌伯翻。将，音同上，又音如字。还，从宣翻，又音如字，趣，七喻翻；下同。〕文秀曰：「我向奉天，贼亦随至，是引贼以迫天子也。不若留壁于此，贼必不敢越我向天；若不顾而过，则与奉天来攻之。」游緕曰：「贼强我弱，若贼分军以缀我，直趣奉天，奉天兵止弱，何来攻之有！我今急趣奉天，所以卫天子也。同吾士卒饥寒而贼多财，彼以利?之^卒，吾不能禁也。」〔翟文秀欲留拒贼，诏旨也。夹攻之说，兵家常论也。挟诏旨而依兵家常论以制将帅，未有不折而从之者也。微韩游緕持之，奉天殆矣。诱，羊久翻。〕遂引兵入奉天；泚亦隋至。官军出战，不利，泚兵争门，欲入；浑瑊与游緕血战竟日。门内有草车数乘，〔浑，户昆翻，又户本翻。瑊，古咸翻。乘，绳证翻。〕瑊使虞候高固帅甲士以长刀斫贼，皆一当百，〔帅，读曰率。〕曳车塞门，纵火焚之，〔塞，悉则翻。〕众军乘火击贼，贼乃退。会夜，泚营于城东三里，击柝张火，布满原野，使西明寺僧法坚造攻具，毁佛寺以为梯冲。〔西明寺，在长安城中延康坊，本隋杨素宅也。梯云梯。冲，冲，车。代宗饭僧以护国，今朱泚乃用僧造攻具以攻奉天。柝，达各翻。〕韩游緕曰：「寺材皆干薪，〔干，音干。〕但具火以待之。」固，侃玄孙也。〔高侃事太宗、高宗，为将有功。〕泚自是日来攻城，瑊、游緕等昼夜力战。幽州兵救襄城者闻泚反，突入潼关，归泚于奉天，〔幽州兵，即代宗时朱泚入朝诣京西防秋兵也。〕普润戍卒亦归之，〔普润戍卒，神策兵也。有众数万。
上与陆贽语及乱故，深自克责。贽曰：「致今日之患，皆群臣之罪也。」上曰：「此亦天命，非由人事。」贽退，上疏，以为：「陛下志壹区宇，四征不庭，〔杜预曰不庭，谓不朝也。下之事上，皆成礼于庭中。一说：庭，直也；不庭，不直也。〕凶渠稽诛，逆将继乱，〔凶渠，谓田悦、李纳也。逆将，谓朱滔、李希烈等也。渠，大也。将，即亮翻。〕兵连祸结，行及三年。〔建中二年，兵端始启，至是及三年。〕征师日滋，赋敛日重，〔敛，力赡翻。〕内自京邑，外洎边陲，〔洎，其既翻。〕行者有锋刃之忧，居者有诛求之。是以叛乱继起，怨讟并兴，非常之虞，亿兆同虑。唯陛下穆然凝邃，独不得闻，至使凶卒鼓行，白昼犯阙，岂不以乘我间隙，因人携离哉！〔间，克苋翻。〕陛下有股肱之臣，有耳目之任，有谏诤之列，有备卫之司，见危不能竭甚诚，临难不能效其死；〔难，乃旦翻。〕臣所谓致今日之患，群臣之罪者，岂徒言欤！圣旨又以国家兴衰，皆有天命。臣闻天视听，皆因于人。〔书曰：天视自我民视，天听自我民听。〕故祖仗责纣之辞曰：『我生不有命在天！』武王数纣之罪曰：『乃日吾有命，罔惩其侮。』〔并见尚书。数，所具翻。〕此又舍人事而推天命必不可之理也！易曰：『视履考祥。』〔履卦上九爻辞。王弼日：祸之祥，生于所履。处履之极，履道成矣，故可以视履而考祥。〕又曰：『吉凶者，失得之象。』〔易大传之辞。〕此乃天命由人，其义明矣。然则圣哲之意，六经会通，皆谓祸福由人，不言盛衰有命。盖人事理而天命降乱者，未之有也；人事乱而天命降康者，亦未之有也。〔郑玄日：降康者，下平安之福。〕自顷征讨颇频，刑网稍密，物力耗竭，人心惊疑，如居风涛，汹汹靡定。上自朝列，〔朝，直遥翻。〕下达蒸黎，日夕放党聚谋，咸忧必有变故，旋属泾原叛卒，果如众庶所虞。〔属，之欲翻。虞，度也。〕京师之人，动逾亿计，固非悉知算术，皆晓占，书则明致寇之由，未必尽关天命。臣闻理或生乱，乱或资理，〔理，治也。唐人避高宗讳，皆以治为理。〕有以无难而失守，有以多难而兴邦。〔难，乃旦翻。〕今生乱失守之事，则既往而不可复追矣；〔复，扶又翻。〕其资理兴邦之业，在陛下克励而谨修之。何忧乎乱人，何畏于厄运！勤励不息，足致升平，岂止荡涤妖氛，旋复宫阙而已！」
35田悦说王武俊，使与马寔共击李抱真于临洺。〔魏县行营既散，李抱真退屯临洛。说，式芮翻；下林说、因说、复说同。〕抱真复遣贾林说武俊曰：「临洺兵精而有备，未易轻也。〔复，扶又翻。易，以豉翻。〕今战胜得地，则利归魏博；不胜，则恒冀大伤。易、定、沧、赵，皆大夫之故地也，〔时张孝忠据易、定、沧，唐日知据赵州。〕不如先取之。└武俊乃辞悦，与马寔北归。壬戌，悦送武俊于馆陶，〔九域志：馆陶在元城北四十五里。〕执手泣别，下至将士，赠遗甚厚。
先是，武俊召回纥兵，使绝李怀光等粮道，〔遗，于季翻。〕怀光等已西去，而回纥达干将回纥千人、杂虏二千人适至幽州北境。朱滔因说之，〔将，即亮翻。说，式芮翻；下同。〕欲与俱诣河南取东都，应接朱泚，许以河南子女〔【章：十二行木「女」下有「金帛」二字；乙十一行本同；张校同，云无注本亦无】〕赂之。滔取回纥女为测室，回纥谓之朱郎，且利其浮掠，许之。
贾林复说武曰：〔复，扶又翻。〕「自古国有患，未必不因之更兴；况主上九叶天子，〔自高祖、太宗、高宗、中宗、睿宗、玄宗、肃宗、代宗至帝，凡九世。〕聪明英武，天下谁肯舍之共事朱乎！滔自为盟主以轻蔑同列。河朔古无冀国，冀大夫之封域也。〔滔称冀王，盖奄禹迹冀州之域以自大。而王武俊巡属有冀州，故林以是间之。〕今滔称冀王，又西倚其兄，〔泚者，滔兄。〕北引回纥，其志欲尽吞河朔而王之，大夫虽欲为之臣，不可得矣。〔田悦之间王武俊、朱滔，与贾林之说王武俊者同利害耳。人惟趋利而避害，故说行，非有他也。〕且大夫雄勇善战，非滔之比；又本以忠义手诛叛臣，〔谓杀李惟岳也。〕当时宰相处置失宜，〔处，昌吕翻。〕为所诳诱，故蹉跌至此。〔蹉，仓何翻。跌，徒结翻。〕不若与昭义并力取滔，其势必获。滔既亡，则泚自破矣。此不世之功，转祸为福之道也。今诸道辐凑攻泚，不日当平。天下已定，大夫乃悔过而归国，则已晚矣！」时武俊已与滔有隙，因掠袂作色曰：「二百年天弓吾不能臣，岂能臣此田舍儿乎！」遂与抱真及马燧相结，约为兄弟；然犹外事滔，礼甚谨，与田悦各遣使见滔于河间，〔瀛州，治河间县。〕贺朱泚称尊号，且请马寔之兵共攻康日知于赵州。
36汝、郑应援使刘德信将子弟军在汝州，〔是年四月，募诸尝为节度、观察、都团练使子弟，帅如马从军，使刘德信将之以救襄城。〕闻难，引兵入援，〔难，乃旦翻。〕与泚众战于见子陵，破之；〔新书本纪作「思子陵」水经注：閺乡县西皇天原上，有汉武帝思子台。又汉薄太后陵在霸陵之南，近文帝陵、故薄太后曰：「南望吾子，北望吾夫」。故俗呼为见陵也。〕以东渭桥有转输积粟，癸亥，进屯东渭桥。〔程大昌曰：东渭桥，在万年县北五十里，灞水合渭之地。〕
37朱泚夜攻奉天东、西、南三面。甲子，浑瑊力战却之；左龙武大将军吕希倩战死。乙丑，泚复攻城，〔复，扶又翻。〕将军高重捷与泚将李日月战于梁山之隅，破之；〔梁山，在奉天城北五里，干陵在焉。重，直龙翻。〕乘胜逐北，身先士卒，〔先，悉荐翻。〕贼伏兵擒之。其麾下十余人奋不顾死，追夺之；贼不能拒，乃斩其首，弃其身而槷。麾下收之入城，上亲抚而哭之尽哀，结蒲为首而葬之，赠司空。朱泚见其首，亦哭之曰：「忠臣也！」束蒲为身而葬之。李日月，泚之骁将也，战死于奉天城下；泚归其户于长安，厚葬之。其母竟不哭，骂曰：「奚奴！国家何负于汝而反﹖死已晚矣！」及泚败，贼党皆诛，独日月之母不坐。
己巳，加浑瑊京畿、渭南、北、金商节度使。
38壬申，王武俊与马寔至赵州城下。
39初，朱泚镇凤翔，遣其将牛云光将幽州兵五百人戍陇州，〔未白曰：后魏分泾、岐之地、置东秦州，大统十七年改为陇州，因陇州，因陇山为名。〕以陇右营田判官韦皋领陇右留后。〔考异曰：奉天记作「凤翔节度判官」。今从实录。〕及郝通奔凤翔，〔李楚琳作乱，郝通自陇州奔归之。〕牛云光诈疾，欲俊皋至，伏兵执之以应泚，事泄，师其众奔泚。至汧阳，〔汧阳县，属陇州。九域志：在州东六十里。帅，读日率。汧，口肩翻。〕遇泚遣中使苏玉赍诏书加皋中丞，玉说云光曰：〔说，式芮翻。「韦皋，书生也。君不如与我俱之陇州，皋幸而受命，乃吾人也；不受命，君以兵诛之，如取孤籖耳！」〔籖，与豚同，豕子也。〕云光从之。皋从城上问云光曰：「向者不告而行，今而复来，何也﹖」〔复，扶又翻；下同。〕云光曰：「向者未知公心，今公有新命，〔谓朱泚加皋中丞之命也。〕故复来，愿托腹心。」皋乃先纳苏玉，受其诏书；谓云光曰：「大使苟无异心，请悉纳甲兵，使城中无疑，众乃可入。」云光以皋书生，易之，〔易，以豉翻，轻易。〕乃悉以甲兵输之而。明日，皋宴玉、云光及其卒于郡舍，伏甲诛之。筑坛，盟将士曰：「李楚琳贼虐本使，〔本使，谓张镒也。李楚琳，镒之部曲将，杀镒从逆，故云然。〕既不事上，安能恤下，〔陇州，凤翔巡属也。言李楚琳既虐杀其帅，安能恤陇州将士乎！〕宜相与讨之！」遣兄平弇诣奉天，〔请命于行在所。〕复遣使求援于吐蕃。〔恐朱泚遣兵攻之，引吐蕃以为援。〕
唐纪四十五〔起昭阳大渊献（癸亥）十一月，尽阏逢困敦（甲子）正月，不满一年〕。
《德宗神武圣文皇帝四》
建中四年〔（癸亥、七八三）〕
1十一月，乙亥，以陇州为奉义军，擢皋为节度使。泚又使中使刘海广许皋凤翔节度使；皋斩之。〔史言韦皋以此发身。使，疏吏翻。泚，且礼翻。〕
2灵武留后杜希全、盐州刺史戴休颜、夏州刺史时常春会渭北节度使李建徽合兵万人入援，〔灵武节度使治灵州，夏州治方县，盐州治五原县，皆邻境相接。渭北节度使本治坊州，时徙治鄜州。夏，户雅翻。〕将至奉天，上召将相议道所从出。关播、浑刦曰：「漠谷道险狭，〔召将，即亮翻。相，息亮翻。浑，户昆翻，又户本翻。刦，古衔翻。漠谷，在奉天城西北。〕恐为贼所邀。不若自干陵北过，附柏城而行，〔山陵树柏成行，以遮迾陆寝，故谓之柏城。宋白曰：唐诸陆皆栽柏环之。贞元六年十一月，敕诸陵柏城四面各三里内，不得安葬。过，古禾翻，又古卧翻。〕营于城东北鸡子堆，与城中掎角相应，〔掎，居蚁翻。〕且分贼势。」卢杞曰：「漠谷道近，若为贼所邀，则城中出兵应接可也。傥出干陵，恐惊陵寝。」刦曰：「自泚攻城斩干陵松柏，以夜继昼，其惊多矣。今城中危急，诸道救兵未至，惟希全等来，所系非轻，若得营据要地，则泚可破也。」杞曰：「陛下行师，岂比逆贼！若令希全等过之，是自惊陵寝。」〔泚，且礼翻，又音此。令，力丁翻。〕上乃命希全等自漠谷进。丙子，希全等军至漠谷，果为贼所邀，乘高以大弩、巨石击之，死伤甚众；城中出兵应接，为贼所败。是夕，四军溃，退保邠州。泚阅其辎重于城下，从官相视失色。〔自两河兵兴以至乘舆播迁，卢杞之言无一不误国，而德宗信之如故，庸昏甚矣！败，补迈翻。从，卑旻翻。泚，且礼翻，又音此。辎，庄持翻。重，直用翻。〕休颜，夏州人也。〔夏，户雅翻。〕
泚攻城益急，穿堑环之。泚移帐于干陵，下视城中，动静皆见之，时遣使环城〔堑，七艳翻。使，疏吏翻。环，音宦。〕招诱士民，笑其不识天命。〔诱，音酉。〕
3神策、河北行营节度使李晟疾愈，〔前年五月，李晟疾甚，自易州还保定州，事见上卷。晟，成正翻。〕闻上幸奉天，帅众将奔命。〔帅，读曰率。〕张孝忠迫于朱滔、王武俊，倚晟为援，不欲晟行，数沮止之。〔数，所角翻。沮，在吕翻。〕晟乃留其子凭，使娶孝忠女为妇，又解玉带赂孝忠亲信，使说之，〔说，式芮翻。〕孝忠乃听晟西归，遣大将杨荣国将锐兵六百与晟俱。晟引兵出飞狐道，昼夜兼行，至代州。〔沈存中曰：北岳常岑，谓之大茂山者是也，半属契丹，以大茂山脊为界。飞狐路，在茂之西。自银冶寨北出倒马关，度虏界，却自石门子，令水铺入缾形、梅回两寨之间，至代州。今此路已不通，惟北寨西出承天关路，可至河东，然路极峭狭。按存中所谓地界，乃石晋与契丹所分地界也。〕丁丑，加晟神策行营节度使。〔史言李晟前只节度河北神策出征兵行营，今又加节度神策行营兵出征河南者，此其所以得诛刘德信也。〕
4王武俊、马寔攻赵州不克。辛巳，寔归瀛州，武俊送之五里，犒赠甚厚；武俊亦归恒州。〔恒，户登翻。〕
5上之出幸奉天也，陕虢观察使姚明瞓〔陕，失冉翻。瞓，与扬同。〕以军事委都防御副使张劝，去诣行在。劝募兵得数万人。甲申，以劝为陕虢节度使。
6朱泚攻围奉天经月，〔是年十月，上出奉天，纔至奉天数日而朱泚继至，攻围至是月为经月。〕城中资粮俱尽。上尝遣健步出城觇贼，〔健步，今之急脚子是也。觇，丑廉翻。〕其人恳以苦寒为辞，跪奏乞一襦。〔襦，汝朱翻，短衣。〕上为之寻求不获，〔为，于伪翻。〕竟悯默而遣之。〔悯者，矜其寒；默者，无以为辞也。〕时供御纔有粝米二斛，每伺贼之休息，夜，缒人于城外，采芜菁根而进之。〔本草曰：芜菁及芦菔，南北通有之。芜菁，即蔓菁；芦菔，即萝卜也。陶隐居云：芦菔是今温菘，其根可食，叶不中。芜菁根乃细于温菘，而叶似菘，好食。日华子曰：梗长叶瘦高者为菘；阔厚短肥而庳及梗细者为芜菁叶也。陆佃埤雅曰：旧说，菘菜，北种，初年半为芜菁，二年菘种都绝。芜菁南种亦然。菘之不生北土，犹橘柚之变于淮北矣。芜菁似菘而小，有台，一名葑，一名须。史照曰：本草注云，芜菁，北人又名蔓菁，根叶子子乃是菘类。诗云：采葑采菲。疏云：陆玑云，葑，芜菁，幽州人或谓之芥。方言云：丰荛，芜菁也。陈、楚谓之葑，齐、鲁谓之荛，关西谓之芜菁，赵、魏之部谓之大芥。粝，卢达翻。伺，相使翻。缒，驰伪翻。〕上召公卿将吏谓曰：「朕以不德，自陷危亡，固其宜也。公辈无罪，宜早降以救室家。」降，户江翻，〕群臣皆顿首流涕，期尽死力，故将士虽困急而锐气不衰。
上之幸奉天也，粮料使崔纵劝李怀光令入援，〔崔纵为魏县行营粮料使。〕怀光从之，纵悉敛军资与怀光皆来。怀光昼夜倍道，至河中，力疲，休兵三日。河中尹李齐运倾力犒宴，〔犒，口到翻。〕军〔章：十二行本「军」下有「士」字；乙十一行本同；孔本同；张校同；退斋校同。〕尚欲迁延。崔纵先辇货财渡河，谓众曰：「至河西，悉以分赐。」开元八年，析河东县自蒲津以西为河西县。〕众利之，西屯蒲城，有众五万。齐运，恽之孙也。〔蒋王恽，太宗子也。恽，于粉翻。〕
李晟行且收兵，亦自蒲津济军于东渭桥；其始有卒四千，晟善于抚御，与士卒同甘苦，人乐从之，〔晟，成正翻。音洛。〕旬月间至万余人。
神策兵马使尚可孤讨李希烈，将三千人在襄阳，自武关入援，军于七盘，〔使，疏吏翻。将，即亮翻，又音如字。七盘，即古绕溜之险。〕败泚将仇敬，〔仇敬，即仇敬忠，此因旧史书之。败，补迈翻。〕遂取蓝田。可孤，宇文部之别种也。〔种，章勇翻。〕
镇国军副使骆元光，〔肃宗上元元年，置镇国军于华州。〕其先安息人，骆奉先养以为子，将兵守潼关近十年，为众所服。〔潼，音童。近，其靳翻。〕朱泚遣其将何望之袭华州，刺史董晋弃州走行在。〔华，户化翻；下同。走，音奏。〕望之据其城，将聚兵以绝东道；元光引关下兵袭望之，走还长安。〔还，从宣翻，又音如字。〕元光遂军华州，召募士卒，数日，得万余人。泚数遣兵攻元光，〔泚，且礼翻，又音此。数，所角翻。〕元光皆击却之，贼由是不能东出。上即以元光为镇国军节度使，〔镇国军节度，治华州。〕元光乃将兵二千西屯昭应。
马燧遣其行军司马王权及其子汇将兵五千人入援，屯中渭桥。〔燧，音遂。汇，于季翻。宋敏求长安志引三辅黄图曰：渭水贯都以象天汉，横桥南渡以法牵牛。盖指此之中桥而为若言也。桥之广至及六丈；其柱之多至于七百五十；约其地望，即唐太极宫之西而太仓之北也。程大昌曰：此桥旧止单名渭桥。水经叙渭曰「水上有梁谓之桥」者是也。后世加中以冠桥上者，为长安之西别有便门桥渡渭，万年县之东更有东渭桥，故不得不以中别之也。〕
于是泚党所据惟长安而已，援军游骑时至望春楼下。李忠臣等屡出兵皆败，求援于泚，泚恐民间乘弊抄之，〔望春楼近长乐城，临广运潭，玄宗所立。骑，奇寄翻。抄，楚交翻。〕所遣兵皆昼伏夜行。
泚内以长安为忧，乃急攻奉天，使憎法坚造云梯，〔严：「梯」改「桥」；下同。〕高广各数丈，〔高，居傲翻。广，古旷翻。近世学者多各以音如字读之。考异曰：剧谈录曰：「高九十余尺，下瞰城中。」今从实录。〕裹以兕革，〔史照曰：兕，色如野牛而青，一说雌犀也。余按山海经，兕，角重百斤，身重千斤，黄帝得之，以其皮冒鼓，声震百里。其说固诞矣。国语：叔向曰：唐叔殪兕，以为大甲。周官考工记：犀甲寿百年，兕甲寿二百年。兕甲固坚于犀甲矣。左传：宋华元之言曰：犀兕尚多。则兕者，世之常有也。然兕者今不常见。吏言朱泚裹云梯以兕革，不过用牛皮耳。兕，序姊翻。〕下施巨轮，上容壮士五百人；城中望之忷惧。上以问群臣，浑刦、侯仲庄对曰：「臣观云梯势甚重，重则易陷，〔忷，许拱翻。浑，户昆翻，又户本翻。刦，古衔翻。易，以豉翻。〕臣请迎其所来凿地道，积薪蓄火以待之。」神武军使韩澄曰：〔开元二十六年，分左、右羽林，置左、右神武军。使，疏吏翻。〕「云梯小伎，不足上劳圣虑，〔伎，渠绮翻。〕臣请御之。」乃度梯之所傃，〔度，徒洛翻。傃，桑故翻，向也。郑玄曰：攻城，攻其所傃。傃，犹向也。〕广城东北隅三十步，多储膏油松脂薪苇于其上。丁亥，泚盛兵鼓噪攻南城，韩游緕曰：「此欲分吾力也。」乃引兵严备东北。戊子，北风甚迅，〔噪，则緖翻。緕，古回翻。迅，疾也。〕泚推云梯，〔推，吐雷翻。〕上施湿毡，悬水囊，载壮士攻城，翼以轒辒，〔轒，扶云翻。辒，于云翻。轒辒，攻城车也﹖兵法，修辒轒距堙者，三月而后成。〕置人其下，抱薪负土填堑而前，矢石火炬所不能伤。贼并兵攻城东北隅，矢石如雨，城中死伤者不可胜数。〔堑，七艳翻。胜，音升。〕贼已有登成者，上与浑刦对泣，群臣惟仰首祝天。上以无名告身自御史大夫、实食五百户以下千余通授刦，〔无名告身，即空名告身，有功者则书填姓名以授之。实食，食实封也。〕使募敢死士御之，仍赐御笔，使视其功之大小书名给之，告身不足则书其身，〔谓若立功者多，所给告身千余通酬功而不足，则书陈前所喝转阶勋于其身，以为照验，出给告身。〕且曰：「今便与卿别。」〔期望浑刦死战也。〕刦俯伏流涕，上拊其背，歔欷不自胜。〔刦，古衔翻。歔，音虚。欷，许既翻，又音希。胜，音升。〕时士卒冻馁，又乏甲冑，刦抚谕，激以忠义，皆鼓噪力战。刦中流矢，〔噪，则緖翻。中，竹仲翻。〕进战不辍，初不言痛。会云梯辗地道，一轮偏陷，不能前却，〔辗，猪辇翻，又尼展翻。地道者，浑刦等所凿，以迎云梯者也。〕火从地中出，〔火亦浑刦等所蓄以待云梯者。〕风势亦回，城上人投苇炬，散松脂，沃以膏油，讙呼震地。〔讙，许元翻。〕须臾，云梯及梯上人皆为灰烬，臭闻数里，〔闻，音问。〕贼乃引退。于是三门皆出兵，〔时朱泚攻奉天城东、南、北二面，故三门皆出兵与战。〕太子亲督战，贼徒大败，死者数千人。将士伤者，太子亲为裹疮。〔将，即亮翻。为，于伪翻。〕入夜，泚复来攻城，〔泚，且礼翻，又音此。复，扶夭翻，又音如字。〕矢及御前三步而坠；上大惊。
李怀光自蒲城引兵趣泾阳，〔趣，七喻翻。〕并北山而西，〔并，读曰傍，步浪翻。〕先遣兵马使张韶微服间行诣行在，〔间，古苋翻；下得间同。〕藏表于蜡丸。韶至奉天，值贼方攻城，见韶，以为贱人，驱之使与民俱填堑；韶得间，踰堑抵城下呼曰：「我朔方军使者也。」〔堑，七艳翻。呼，火故翻。使，疏吏翻。〕城上人下绳引之，比登，〔比，必利翻，及也。〕身中数十矢，〔中，竹仲翻。〕得表于衣中而进之。上大喜，舁韶以徇城，四隅欢声如雷。〔舁，音余，又羊茹翻。〕癸巳，怀光败泚兵于澧泉。〔败，补迈翻。〕泚闻之惧，引兵遁归长安。众以为怀光复三日不至，则城不守矣。〔史言李怀光解奉天之围，不为无功。泚，且礼翻，又音此。〕
泚既退，从臣皆贺。〔从，才用翻。〕汴滑行营兵马使贾隐林进言：「陛下性太急，不能容物，若此性未改，虽朱泚败亡，忧未艾也！」上不以为忤，甚称之。〔使，疏吏翻。汴，皮变翻。使德宗果能以此心而受谏，何至追仇陆贽之尽言乎！忤，五故翻。〕侍御史万俟着开金、商运路，〔「万」当作「万」，莫北翻。俟，渠之翻。万俟，虏复姓也。开金、商运路，转江、淮财赋以至奉天。〕重围既解，〔重，直龙翻。〕诸道贡赋继至，用度始振。
朱泚至长安，但为城守之计，时遣人自城外来，周走呼曰：〔呼，火故翻。〕「奉天破矣！」欲以惑众。泚既据府库之富，不爱金帛以悦将士，公卿家属在城者皆给月俸。〔将，即亮翻。俸，扶用翻。〕神策及六军从车驾及哥舒曜、李晟者，泚皆给其家粮；加以缮完器械，日费甚广。及长安平，府库尚有余蓄，见者皆追怨有司之暴敛焉。〔以此观之，赵赞辈不足责也；杜佑判度支，安能逃其罪乎！敛，力赡翻。〕
或谓泚曰：「阶下既受命，唐之陵庙不宜复存。」〔复，扶又翻。〕泚曰：「朕尝北面事唐，岂忍为此！」又曰：百官多缺，请以兵胁士人补之。」泚曰：「强授之则人惧。〔强，其两翻。〕但欲仕者则与之，何必叩户拜官邪！」邪，音耶。〕泚所用者惟范阳、神策团练兵；〔团练兵，即团结兵，事见二百二十五卷代宗大历十二年。〕泾原卒骄，皆不为用，但守其所掠资货，不肯出战；又密谋杀泚，不果而止。〔泚，且礼翻，又音此。〕
李怀旋光性粗疏，〔粗，读与麤同。〕自山东来赴难，〔自魏县行营来赴奉天之难。魏县属魏州，其地在河山之东。难，乃旦翻；下同。〕数与人言卢杞、赵赞、白志贞之奸佞，〔数，所角翻。〕且曰：「天下之乱，皆此曹所为也！吾见上，当请诛之。」既解奉天之围，自矜其功，谓上必接以殊礼。〔礼绝百僚，谓之殊礼。〕或说王翃、赵赞曰：〔说，式芮翻。翃，户萌翻。〕「怀光缘道愤叹，以为宰相谋议乖方，〔乖方，犹言失所也。〕度支赋敛烦重，京尹犒赐刻薄；致乘舆播迁者，三臣之罪也。〔宰相，指卢杞。度支，指赵赞。京尹，指王翃。度，徒洛翻。敛，力赡翻。乘，绳证翻。〕今怀光新立大功，上必披襟布诚，询〔章：十二行本「询」下有「访」字；乙十一行本同；孔本同；张校同。〕得失，使其言入，岂不殆哉！」〔殆，危也。〕翃、赞以告卢杞，杞惧，从容言于上曰：〔从，千容翻；下同。〕「怀光勋业，社稷是赖，贼徒破胆，皆无守心，若使之乘胜取长安，则一举可以灭贼，此破竹之势也。今听其入朝，必当赐宴，留连累日，使贼入京城，得从容成备，恐难图矣！」上以为然。〔怀光矜功，厚望其上而求逞其欲。德宗欲速，逼使其下而不闵其劳。卢杞之心，自营免罪而捭阖于其间。是以虽急于平贼，而不知更生一贼也。朝，直遥翻。〕诏怀光直引军屯便桥，与李建徽、李晟及神策兵马使杨惠元刻期共取长安。怀光自以数千里竭诚赴难，破朱泚，解重围，而咫尺不得见天子，意殊怏怏，〔晟，成正翻。使，疏吏翻。难，乃旦翻。泚，且礼翻，又音此。重，直龙翻。怏，于两翻。〕曰：「吾今已为奸臣所排，事可知矣！」遂引兵去，至鲁店，〔鲁店，在奉天东南，咸阳陈涛斜西北。〕留二日乃行。〔为李怀光反与朱泚连兵张本。〕
7剑南西山兵马使张朏以所部兵作乱，入成都，〔使，疏吏翻。剑南宿重兵于西山，以备吐蕃，崔宁以是兵杀郭英又，张朏以是兵逐张延赏。朏，敷尾翻。〕西川节度使张延赏弃城奔汉州；〔武后垂拱二年，分益州置汉州。九域志：成都北至汉州九十五里。〕鹿头戍将叱干遂等讨之，〔鹿头关，在汉州德阳县。刘昫曰：成都北一百五十里，有鹿头山，扼两川之要。将，即亮翻。叱，尺栗翻。〕斩朏及其党，延赏复归成都。
8淮南节度使陈少游将兵讨李希烈，屯盱眙，〔盱眙，汉县，唐初属楚州，建中四年，度属泗州。少，始照翻。盱，音吁。眙，音怡。〕闻朱泚作乱，归广陵，修堑垒，缮甲兵。浙江东、西节度使韩滉闭关梁，禁马牛出境，筑石头城，穿井近百所，缮馆第数十，修坞壁，〔泚，且礼翻，又音此。堑，七艳翻。滉，呼广翻。近，其靳翻。通俗文：营居曰坞。壁，垒也。释名曰：壁，辟也，所以辟御寇盗也。〕起建业，抵京岘，〔京岘山，在润州州治东五里。岘，户蹇翻。〕楼堞相属，〔属，之欲翻，联属也。堞，达协翻。〕以备车驾渡江，且自固也。少游发兵三千大阅于江北；滉亦发舟师三千曜武于京江以应之。〔大江径京口城北，谓之京江。〕
盐铁使包佶〔佶，巨乙翻。〕有钱帛八百万，将输京师。陈少游以为贼据长安，未期收复，〔言收复未有期也。〕欲强取之。〔强，如字。〕佶不可，少游欲杀之；佶惧，匿妻子于案牍中，急济江。少游悉收其钱帛；〔考异曰：奉天记曰：「佶以财币一百八十万欲转输入城。少游强收之。」今从旧传。〕佶有守财卒三千，少游亦夺之、佶纔与数十人俱至上元，复为韩滉所夺。〔上元县，时带升州。宋白曰：上元县，晋江宁县地，贞观七年移还旧郭，即今所置县也，九年改为江宁县；玄宗置升州，因县宇为州城；县元治凤皇山南，今移治会府。时包佶盖在扬子巡院也。吏言天子播迁，藩镇阻兵，陵轹王人。复，扶又翻。
时南方藩镇各闭境自守，惟曹王皋数遣使间道贡献。〔曹王皋时节度江南西道。史言曹王皋悉心于帝室。数，所角翻。使，疏吏翻。间，古苋翻。〕李希烈攻逼汴、郑、江、淮路绝，朝贡皆自宣、饶荆、襄趣武关。〔汴，皮变翻。朝，直遥翻。趣，逡喻翻；下同。〕皋治邮驿，平道路，是由是往来之使，通行无阻。〔此谓江、浙往来之使。治，直之翻。邮，音尤。〕
9上问陆贽以当今切务。贽以向日致乱，由上下之情不通，劝上接下从谏，乃上疏，〔上，时掌翻。疏，所据翻。〕其略曰：「臣谓当今急务，在于审察群情，若群情之所甚欲者，陛下先行之，所甚恶者，陛下先去之。〔此即孟子「所欲与之聚之，所恶勿施」之意。恶，乌路翻；下同。去，羌吕翻。〕欲恶与天下同而天下不归者，自古及今，未之有也。夫理乱之本，系于人心，〔夫，音扶。〕况乎当变故动摇之时，在危疑向背之际，〔背，蒲妹翻。〕人之所归则植，〔植，立也。〕人之所去则倾，陛下安可不审察群情，同其欲恶，使忆兆归趣，以靖邦家乎！〔趣，向也。〕此诚当今之所急也。」又曰：「顷者窃闻舆议，〔舆，众也。〕颇究群情，四方则患于中外意乖，百辟又患于君臣道隔。郡国之志不达于朝廷，朝廷之诚不升于轩陛。上泽阙于下布，下情壅于上闻，实事不必知，知事不必实，上下否隔于其际，真伪杂糅于其间，〔朝，直遥翻。否，皮鄙翻。糅，如救翻。〕聚忌嚣嚣腾谤籍籍，欲无疑阻，其可得乎！」又曰：「总天下之智以助听明，顺天下之心以施教令，则君臣同志，何有不从！远迩归心，孰与为乱！」又曰：「卢有愚而近道，〔近，其靳翻。〕事有要而似迂。」
疏奏旬日，上无所施行，亦不诘问。〔诘，去吉翻。〕贽又上疏，〔上疏，音并同前。〕其略曰：「臣闻立国之本，在乎得众，得众之要，在乎见情。〔言洞见人情也。〕故仲尼以谓人情者圣王之田，〔记礼运以为仲尼之言。〕言理道所生也。」〔理道，犹言治道也。唐人避高宗讳，率以治为理。〕又曰：「易，干下坤上曰：泰，坤下干上曰否，损上益下曰益，损下益上曰损。夫天在下而地处上，于位乖矣，而各谓之泰者，上下交故也。君在上而臣处下，〔否，皮鄙翻；下同。夫，音扶。处，昌吕翻。〕于义顺矣，而反谓之否者，上下不交故也。上约己而裕于人，人必说而奉上矣，〔说，读曰悦。〕岂不谓之益乎！上蔑人而肆诸己，人必怨而叛上矣，岂不谓之损乎！」〔陆贽此言，深究否、泰、损、益之义，诚足以箴砭德宗之失。〕又曰：「舟即君道，水即人情。舟顺水之道乃浮，违则没；君得人之情乃固，失败危。是以古先圣王之居人上也，必以其欲从天下之心，而不敢以天下之人从其欲。」〔祖左传臧文仲所谓「以欲从人则可，以人从欲鲜济」之语之意。〕又曰：陛下愤习俗以妨理，〔理，治也。言德宗愤强藩之跋扈，习以成俗，有妨为治。〕任削平而在躬，以明威照临，以严法制断，〔断，丁乱翻。〕流弊自久，浚恒太深。〔易恒之初六曰：「浚恒贞，凶，无攸利。」象曰：「浚恒之凶，始求深也。」王弼注曰：始求深者，求深穷底，令物无余蕴，渐以至此，人犹不堪，而况始求深者乎！以此为恒，无所施而利也。〕远者惊疑而阻命逃死之祸作，近者畏慑而偷容避罪之态生。〔蹑，质涉翻。〕君臣意乖，上下情隔，君务致理，而下防诛夷，臣将纳忠，又上虑欺诞，〔此数语，亦深中当时君之病。诞，妄也。〕故睿诚不布于群物，物情不达于睿聪。臣于往年曾任御史，〔德宗初年，陆贽为监察御史。〕获奉朝谒，仅欲半年，〔朝，直遥翻。〕陛下严邃高居，未尝降旨临问，〔此可以见德宗初年临朝气象。〕群臣局蹐趋退，〔距，音局。蹐，音脊。〕亦不列事奏陈。轩陛之间，且未相谕，宇宙之广，何由自通！虽复例对使臣，别延宰辅，〔复，扶又翻，又音如字。使，疏吏翻。例对使臣，谓功臣节度及诸军使待制者，得随例以次对也。别延宰辅，谓朝谒之外，别延之与议天下事也。复，扶又翻。〕既殊师锡，〔书尧典：师锡帝曰。孔安国注云：师，众也；锡，与也。〕且异公言。未行者则戒以枢密勿论，已行者又谓之遂事不谏，〔论语载孔子责宰我之言。〕渐生拘碍，动涉猜嫌，由是人各隐情，以言为讳。至于变乱将起，亿兆同忧，独陛下恬然不知，方谓太平可致。〔德宗致乱之事，诚如贽言。〕陛下以今日之所验往时之所闻，孰真孰虚，何得何失，则事之通塞备详之矣！〔塞，悉则翻。〕人之情伪尽知之矣！」
上乃遣中使谕之曰：「朕本性甚好推诚，〔好，呼到翻。〕亦能纳谏。将谓君臣一体，全不堤防，缘推诚不疑，多被奸人卖弄。今所致患害，朕思亦无他，其失反在推诚。〔此德宗猜防之心，发于言而不能自掩者也。被，皮义翻。〕又，谏官论事，少能慎密，例自矜衒，〔少，诗沼翻。衒，音炫。〕归过于朕以自取名。朕从即位以来，见奏对论事者甚多，大抵皆是雷同，道听涂说，〔孔子有言：道听而涂说，德之弃也。马融注曰：谓闻于道路，则传而说之。〕试加质问，遽即辞穷。若有奇才异能，在朕岂惜拔擢。朕见从前已来，事祗如此，所以近来不多取次对人，〔言次对人敷奏，缘此多不取用其言。或曰，取次，唐人语也。〕亦非倦于接纳。卿宜深悉此意。」〔悉，详也。〕贽以人君临下，当以诚信为本。谏者虽辞情鄙拙，亦当优容以开言路，若震之以威，折之以辩，则臣下何敢尽言，乃复上疏，〔折，之舌翻。复，扶又翻。上，时掌翻。疏，所据翻。〕其略曰：「天子之道，与天同方，天不以地有恶木而废发生，天子不以时有小人而废听纳。」又曰：「唯信与诚，有失无补。〔言人君所为，有失于诚信，则无补于治道。〕一不诚则心莫之保，一不信则言莫之行。陛下所谓失于诚信以致患害者，臣窃以斯言为过矣。」又曰：「驭之以智则人诈，示之以疑则人偷。上行之则下从之，上施之则下报之。〔施，式豉翻，或读如字。〕若诚不尽于己而望尽于人，众必怠而不从矣。不诚于前而曰诚于后，众必疑而不信矣。是知诚信之道，不可斯须而去身。愿陛下慎守而行之有加，恐非所以为悔者也！」〔因德宗之言，以为失在推诚，故陆贽极言诚信之不可去身，以开广上意。〕又曰：臣闻仲虺赞扬成汤，不称其无过而称其改过；〔书仲虺之诰曰：「惟王改过不吝。」虺，许伟翻。〕吉甫歌诵周宣，不美其无阙而美其补阙。〔诗烝民曰：「衮职有阙，惟仲山甫补之。」尹吉甫所以美宣王之任贤使能也。〕是则圣贤之意较然着明，惟以改过为能，不以无过为贵。盖为人之行己，必有过差，〔盖为，于伪翻。〕上智下愚俱所不免。智者改过而迁善，愚者耻过而遂非；迁善则其德日新，遂非则其恶弥积。」又曰：「谏官不密自矜，信非忠厚，其于圣德固亦无亏。陛下若纳谏不违，则传之适足增美；陛下若违谏不纳，又安能禁之勿传！」〔陆贽告君之言，可谓深切着明。〕又曰：「侈言无验不必用，〔德宗之信裴延龄，以侈言也。〕质言当理不必违。〔德宗之罢柳浑，以质言也。当，丁浪翻。〕辞拙而效速者不必愚，〔如萧复之谏幸凤翔是也。〕言甘而利重者不必智。〔赵赞、窦滂之苛征重敛是也。〕是皆考之以实，虑之以终其用无他，唯善所在。」又曰：「陛下所谓『比见奏对论事皆是雷同道听涂说者。』〔比，毗至翻。〕臣窃以众多之议，足见人情，必有可行亦有可畏，恐不宜一概轻侮而莫之省纳也。〔省，悉景翻，察也。〕陛下又谓『试加质问，即便辞穷。』臣但以陛下虽穷其辞而未穷其理，能服其口而未服其心。〔「但以」若依上文作「窃以」，又觉文从字顺。〕又曰：为下者莫不愿忠，为上者莫不求理。然而下每苦上之不理，上每苦下之不忠。若是者何﹖两情不通故也。下之情莫不愿达于上，上之情莫不求知于下，然而下恒苦上之难达，上恒苦下之难知。〔恒，户登翻。〕若是者何﹖九弊不去故也。所谓九弊者，上有其六而下有其三：好胜人，〔好，呼到翻；下同。〕耻闻过，聘辩给，眩聪明，厉威严，恣强愎，〔愎，符逼翻，很也。〕此六者，君上之弊也；谄谀，顾望，畏譩，〔譩，奴乱翻。〕此三者，臣下之弊也。上好胜必甘于佞辞，上耻过必忌于直谏，如是则下之谄谀者顺指而忠实之语不闻矣。上骋辩必剿说而折人以言，〔剿，初交翻，又初教翻。此所谓剿说者，人言未竟，剿绝其说而伸己之说也。折，之舌翻。〕上眩明必臆度而虞人以诈，〔度，徒洛翻。以胸臆之见料度人。〕如是则下之顾望者自便而切磨之辞不尽矣。上厉威必不能降情以接物，上恣愎必不能引咎以受规，如是则下之畏譩者避辜而情理之说不申矣。夫以区域之广大，生灵之众多，宫阙之重深，〔夫音扶。重，直龙翻。〕高卑之限隔，自黎献而上，获至尊之光景者，喻忆兆而无一焉；〔黎献，众贤也。〕就获之中得接言议者，又千万不一；幸而得接者，犹有九弊居其间，则上下之情所通鲜矣。〔鲜，息浅翻。〕上情不通于下则人惑，下情不通于上则君疑；疑则不纳其诚，惑则不从其令；诚而不见纳则应之以悖，令而不见从则加之以刑；下悖上刑，不败何待！〔悖，蒲内翻，又蒲没翻。〕是使乱多理少，从古以然。」〔少，始绍翻。或谓「从古以然」，当作「从古而然」。今观文意，陆宣公所谓从古至今乱多治少者，正以下悖上刑故也。以之与而，辞义相去远矣。〕又曰：「昔赵武吶吶而为晋贤臣，〔晋赵文子名武，其言吶吶然如不出其口，为晋正卿，晋国以强，诸侯不叛。吶吶，舒小貌，音如悦翻，又奴劣翻。〕绛侯木讷而为汉元辅，〔绛侯事见汉文帝纪。程氏曰：木者，质朴，讷者，迟钝。〕然则口给者事或非信，辞屈者理或未穷。人之难知，尧、舜所病，〔书：皋陶曰：在知人，在安民。禹曰：吁！惟帝其难之。〕胡可以一詶一诘而谓尽其能哉！〔志，去吉翻。〕以此察天下之情，固多失实，以此轻天下之士，必有遗才。」〔德宗所以成段平仲之名者正如此。〕又曰：「谏者多，表我之能好；谏者直，示我之能容；谏者之狂诬，明我之能恕；谏者之漏泄，彰我之能从；〔极言纳谏之美以诱掖其君。好，呼到翻。〕是〔【章：十二行本「是」上有「一于斯，皆为盛德」八字；乙十一行本同；张校同；退斋校同。】〕则人君与谏者交相益之道也。谏者有爵赏之利，谏者得献替之名，君亦得采纳之名。然犹谏者有失中而君无不美，唯恐谠言之有不切，天下之不闻，如此则纳谏之德光矣。」〔谠，音党。〕上颇采用其言。
10李怀光顿兵不进，数上表暴扬卢杞等罪恶；〔数，所角翻。上，时当翻。〕众论諠腾，亦咎杞等。上不得已，十二月，壬戍，贬杞为新州司马，白志贞为恩州司马，〔恩州，属汉合浦郡地。萧齐为齐安郡，隋废郡为海安县；唐贞观二十三年，以高州之西平、海安、杜陆置恩州，海安改曰恩平；天宝曰恩平郡，干元复为恩州。宋平王则，改贝州曰恩州，遂以此州为南恩州。宋白谓此恩州濒海，最为蒸湿，当海南五郡泛海路。此路自广泛海，行数日方登陆，人惮海波，不由此路，多由新州陆去，唯健步出使，与递符牒经过耳。新州，治新兴县，秦取陆梁地置象郡，今州即其地。晋永和分苍梧郡，于此置新宁郡，梁武帝立新州。所谓新兴县，汉合浦郡临元县也。又按旧志云：恩州，京师东南六千六百里，西北六十里接广州界。新州至京师五千五十二里。〕赵赞为播州司马。〔播州，隋摇柯县，京师南四千四百五十里。〕宦者翟文秀，上所信任也，〔翟，苌伯翻。〕怀光又言其罪，上亦为杀之。〔亦为，于伪翻。〕
11乙丑，以翰林学士、祠部员外郎陆贽为考功郎中，金部员外郎吴通微为职方郎中。〔祠部，属礼部，掌祠祀。考功，属吏部，掌文武官功过考法。以官职言之，祠部比考功、职方为清要。郎中，正五品上。员外郎，从六品上。贽上奏，辞以「初到奉天，扈从将吏〔上，时掌翻。从，才用翻。〕例加两阶，今翰林独迁官。〔唐自至德以后，勋阶轻而职事官重，故云然。〕夫行罚先贵近而后卑远，则令不犯；行赏先卑远而后贵近，则功不遗。〔夫，音扶。先，悉荐翻。后，户构翻。〕望先录大劳，次徧群品，则臣亦不敢独辞。」上不许。
12上在奉天，使人说田悦、王武俊、李纳，赦其罪，〔说，式芮翻。考异曰：燕南记，十二月二十四日前已云赦武俊等罪，而实录明年正月改元乃赦武俊等。盖上先已谕旨赦罪，及赦书出，始明言之耳。〕厚赂以官爵；悦等皆密归款，而犹未敢绝朱滔，各称王如故。滔使其虎牙将军王郅说悦曰：〔朱滔等仿汉官，置虎牙将军。按唐书：滔等之相王也，以左将军曰虎牙，右将军曰豹略。征以新书，虎牙将军，盖王郅也。〕「日者八郎有急，滔与赵王不敢爱其死，竭力赴救，幸而解围。〔田悦，第八。解围事见二百一十七卷三年。〕今太尉三兄受命关中，〔朱泚，第三。〕滔欲与回纥共往助之，愿八郎治兵，与滔渡河共取大梁。」〔纥，下没翻。治，直之翻。大梁，汴州，宣武节度治所。〕悦心不欲行而未忍绝滔，乃许之。滔复遣其内吏舍人李管见悦，审其可否，〔内史舍人，犹天朝中书舍人。复，扶又翻。管，古缓翻。〕悦犹豫不决，密召扈崿议之。司武侍郎许士则曰：〔司武侍郎，犹天朝兵部侍郎也。〕「朱滔昔事李怀仙为牙将，与兄泚及朱希彩共杀怀仙而立希彩。〔将，即亮翻。泚，且礼翻，又音如字。杀李怀仙事见二百二十四卷代宗大历三年。考异曰：燕南记作「朱寀」，今从旧传。〕希彩所以宠信其兄弟至矣，滔又与判官李子瑗谋杀希彩而立泚。〔事见二百二十四卷大历七年。瑗，于眷翻。〕泚既为帅，〔帅，所类翻。〕滔乃劝泚入朝而自为留后〔事见二百二十五卷大历九年。〕虽劝以忠义，实夺之权也。平生与之同谋共功如李子瑗之徒，负而杀之者二十余人。今又与泚东西相应，使滔得志，泚亦不为所容，况同盟乎！滔为人如此，大王何从得其肺腑而信之邪！〔观时审势，量度彼己，世不为无其人，特其言有用不用耳。泚，且礼翻，又音此。邪，音耶。〕彼引幽陵、回纥十万之兵屯于郊垧，〔纥，下没翻。幽陵，即幽州。垧，古荧翻。邑外谓之郊，野外喟之林，林外谓之垧。〕大王出迎，则成擒矣。彼囚大王，兼魏国之兵，南向渡河，与关中相应，天下其孰能当之！大王于时悔之无及。为大王计，不若阳许偕行而阴为之备，厚加迎劳，〔劳，力到翻。〕至则托以他故，遣将分兵而随之。如此，大王外不失报德之名而内无仓猝之忧矣。」扈崿等皆以为然。王武俊闻李管适魏，遣其司刑员外郎田秀驰见悦曰：〔崿，五各翻。管，古管翻。司刑员外郎，犹天朝刑部员外郎。〕「武俊向以宰相处事失宜，〔相，息亮翻。处，昌吕翻。〕恐祸及身，又八郎困于重围，〔重，直龙翻。〕故与滔合兵救之。今天子方在隐忧，以德绥我，我曹何得不悔过而归之邪！舍九叶天子不事而事〔【章：十二行本「事」下有「泚及」二字；乙十一行本同；孔本同；张校同；退斋校同。】〕滔乎！〔自高祖、太宗、高宗、中宗、睿宗、玄宗、肃宗、代宗至帝，凡九叶。〕且泚未称帝之时，滔与我曹比肩为王，固已轻我曹矣。〔事见上卷本年。〕况使之南平汴、洛，与泚连衡，〔汴，皮变翻。汴州，宣武军。洛州，东都也，衡，读曰横。〕吾属皆为虏矣！八郎慎勿与之俱南，但才城拒守；武俊请伺其隙，连昭义之兵，击而灭之，〔伺，相吏翻。〕与八郎再清河朔，复为节度使，共事天子，不亦善乎！」〔复，扶又翻，又音如字。使，疏吏翻。〕悦意遂决，绐滔云：「从行，必如前约。」〔绐荡亥翻。〕
丁卯，滔将范阳步骑五万人，私从者复万余人，〔将即亮翻，又音如字。奇寄翻。私从，才用翻。复，扶又翻。〕回纥三千人，发河间而南，辎重首尾四十里。〔纥，下没翻。瀛州，治河间县。重，直用翻。〕
13李希烈攻李勉于汴州，〔李勉以宣武节度使，镇汴州。〕驱民运土木，筑垒道，以攻城；忿其未就，并人填之，谓之湿薪。勉城守累月，外救不至，将其众万余人奔宋州。〔将，音同上。勉奔宋州，依刘洽也。〕庚午，希烈陷大梁。滑州刺史李澄以城降希烈，希烈以澄为尚书令兼永平节度使。勉上表请罪，〔滑州，治白马县。降，户江翻。尚，辰羊翻。上，时掌翻。〕上谓其使者曰：「朕犹失守宗庙，勉宜自安。」待之如初。
刘洽遣其将高翼将精兵五千保襄邑，〔九域志：襄邑，在汴州东南一百七十里。〕希烈攻拔之，翼赴水死。希烈乘胜攻宁陆，〔九域志：宁陵县，在宋州西四十五里。〕江、淮大震。陈少游遣参谋温述送款于希烈曰：「濠、寿、舒、庐、已令弛备，韬戈卷甲，伏俟指麾。」又遣巡官赵诜结李纳于郓州。〔少，始照翻。濠、寿、舒、庐四州之地，在淮、蔡东南。送款，遂言使弛备。令，力丁翻，使也。卷，读与卷同。诜，疏臻翻。郓音运。
14中书侍郎、同平章事关播罢为刑部尚书。
15以给事中孔巢父为淄青宣慰使，国子祭酒董晋为河北宣慰使。〔宣慰者，宣上命以慰安反侧也。父，音甫。淄，庄持翻。〕
16陆贽言于上曰：「今盗遍天下，舆驾播迁，陛下宜痛自引过以感人心。昔成汤以罪己勃兴，〔左传：臧文仲曰：禹、汤罪己，其兴也勃焉。〕楚昭以善言复国。〔楚昭王遭阖闾之祸，国灭出亡，父老送之。王曰：「父老反矣，何患无君！」父老曰：「有君如是其贤也。」相与从之。或奔走赴秦，号器请救，秦人怜之，为之出兵。二国并力，遂走吴师，昭王复国。〕陛下诚能不吝改过，以言谢天下，使书诏无所避忌，臣虽愚陋，可以仰副圣情，庶令反侧之徒革心向化。」上然之，故奉天所下书诏，虽骄将悍卒闻之，无不感激挥涕。〔令，力丁翻。下，遐稼翻。将，即亮翻。〕
术者上言：「国家厄运，宜有变更以应时数。」〔上，时掌翻；下贽上音同。更，工衡翻。〕群臣请更加尊号一二字。上以问贽，贽上奏，以为不可，其略曰：「尊号之兴，本非古制。〔上尊号，事始于开元元年。〕行于安泰之日，已累谦冲，〔累，力瑞翻。〕袭乎丧乱之时，〔丧，息浪翻。〕尤伤事体。」又曰：「嬴秦德衰，兼皇与帝，始总称之；〔见七卷奏始皇二十六年。〕流及后代，昏僻之君，乃有圣刘、天元之号。〔圣刘见三十四卷汉哀帝建平二年。天元见一百七十二卷陈宣帝太建十一年。〕是知人主轻重，不在名称。〔称，尺证翻；下美称同。〕损之有谦光稽古之善，崇之获矜能纳谄之讥。」又曰：「必也俯稽术数，须有变更，〔更，工衡翻。〕与其增美称而失人心，不若黜旧号以祗天戒。」上纳其言，但改年号而已。〔谓改明年号为与元也。〕
上又以中书所撰赦文示贽，〔撰，如免翻。〕贽上言，以为：「动人以言，所感已浅，言又不切，人谁肯怀！今兹德音，悔过之意不得不深，引咎之辞不得不尽，洗刷疵垢，宣畅郁堙，〔疵，才支翻。〕使人人各得所欲，则何有不从者乎！应须改革事条，谨具别状同进。舍此之外，尚有所虞。窃以知过非难，改过为难；言善非难，行善为难。假使赦文至精，止于知过言善，犹愿圣虑更思所难。」上然之。
兴元元年〔（甲子、七八四）〕
1春，正月，癸酉朔，赦天下，改元，制曰：「致理兴化，必在推诚；忘己济人，不吝改过。朕嗣服丕构，〔丕，大也。构，立屋也。书大诰曰：「若考作室，既底法，厥子乃弗肯堂，矧肯构。」丕构之语本诸此。〕君临万邦，失守宗祧，〔宗者百世不毁之庙。远庙为祧。祧，他雕翻。〕越在草莽。〔用左传语。〕不念率德，诚莫追于既往；永言思咎，期有复于将来。明征其义，以示天下。〔征，证也。明征其义，言无所掩覆也。〕
小子惧德弗嗣，〔惧己德弗能嗣承先业。嗣，祥吏翻。〕罔敢怠荒，然以长于深宫之中，〔用礼记鲁哀公之言。长，知丈翻。〕暗于经国之务，积习易溺，〔易，以豉翻。〕居安忘危，不知稼穑之艰难，〔书无逸周公告成王之语。〕不恤征戍之劳若，泽靡下究，情未上通，事既拥隔，人怀疑阻。犹昧省己，〔「拥」，恐当作「壅」。省，悉景翻。〕遂用兴戎，〔戎，兵也。〕征师四方，转饷千里，赋车籍马，远近骚然，行赍居送，众庶劳止，或一日屡交锋刃，或连年不解甲冑。祀奠乏主，室家靡依，死生流离，怨气凝结，力役不息，田莱多荒。〔郑玄曰：田莱多荒，茨棘不除也。陆德明曰：田废生草日莱。〕暴令峻于诛求，疲甿空于杼轴，〔诗：小东大东，杼轴其空。杼，持纬器。布帛已织成者，以机轴卷之。〕转死沟壑，离去乡闾，〔离，加智翻。〕邑里丘墟，人烟断绝。天谴于上而朕不寤，人怨于下而朕不知，驯致乱阶，变兴都邑，〔驯，从也，言从此而致乱也。〕万品失序，九庙震惊，〔欧阳修曰：书云：七世之庙，可以观德，而礼家之说世数不同。然自礼记王制、祭法、礼器、大儒荀卿、刘歆、班固、王肃之徒，以为七庙者多。盖自汉、魏以来，创业之君特起，其上世又微，无功德以备祖宗，故其初皆不能立七庙。唐武德元年，始立四庙。高祖崩，朱子奢请立七庙，虚太祖之室以待。尚书八座议礼曰：天子三昭三穆，与太祖之庙而七。晋、宋、齐、梁皆立亲庙六，此故事也。于是宣简公、懿王、景、元二帝四庙，更祔弘农府君及高祖为六室。太宗崩，弘农以世远毁而祔太宗。高宗崩，又迁宣简而祔高宗，皆为六室。中宗神龙初，以景帝为始祖，而元帝不迁，而祔孝敬帝，由是为七室。中宗崩，孝敬别立庙而祔中宗，遂为七室。至睿宗崩，中宗立别庙而祔睿宗。开元十年，诏宣皇帝复祔正室，谥为献祖，并谥光帝为懿祖，又以中宗还祔太庙，于是太庙为九室。宝应二年，祧献、懿而祔玄宗、肃宗。代宗崩，又迁元皇帝而祔代宗。自是常为九室。〕上累于祖宗，〔累，力瑞翻。〕下负于蒸庶，痛心腼貌，〔腼，他典翻，凓恧也。〕罪实在予，永言愧悼，若坠泉谷。〔唐避高祖讳，改渊为泉。〕自今中外所上书奏，不得更言『圣神文武』之号。〔建中元年，群臣上尊号曰圣神文武皇帝，见二百二十六卷。〕
李希烈、田悦、王武俊、李纳等，咸以勋旧，各守藩维，朕抚御乖方，致其疑惧；皆由上失其道而下罹其灾，朕实不君，人则何罪！〔此等言语，强藩悍将闻之，宜其感服易心。〕宜并所管将吏等一切待之如初。
朱泚反易天常，〔君臣上下，天秩有典之常也。〕盗窃名器，暴犯陵寝，所不忍言，获罪祖宗，朕不敢赦。〔此等言语，可与诰誓相表里。〕其胁从将吏百姓等，但官军未到京城以前，去逆效顺并散归本道、本军者，并从赦例。〔所以携从逆之党。将，即亮翻；下同。〕
诸军、诸道应赴奉天及进收京城将士，并赐名奉天定难功臣。〔所以作勤王之心。难，乃旦翻。〕其所加垫陌钱、税间架、竹、本、茶、漆、榷铁之类，悉宜停罢。」〔所以顺人情之欲恶。垫陌钱，即赵赞所行除陌钱也。垫，丁念翻。榷，古岳翻。〕
赦下，四方人心大悦。及上还长安明年，〔上还长安之明年，贞元元年也。下，遐稼翻。还，从宣翻，又音如字。〕李抱真入朝为上言：〔朝，直遥翻。为，于伪翻。〕「山东宣布赦书，士卒皆感泣，臣见人情如此，知贼不足平也！」〔吏究言兴元赦书感动人心之效。〕
  </div>
  <div class="pagination">
   <a href="资治通鉴注_page252.html">
    上一页
   </a>
   <span>
    ...
   </span>
   <a href="资治通鉴注_page248.html">
    248
   </a>
   <a href="资治通鉴注_page249.html">
    249
   </a>
   <a href="资治通鉴注_page250.html">
    250
   </a>
   <a href="资治通鉴注_page251.html">
    251
   </a>
   <a href="资治通鉴注_page252.html">
    252
   </a>
   <span class="current-page">
    253
   </span>
   <a href="资治通鉴注_page254.html">
    254
   </a>
   <a href="资治通鉴注_page255.html">
    255
   </a>
   <a href="资治通鉴注_page256.html">
    256
   </a>
   <a href="资治通鉴注_page257.html">
    257
   </a>
   <a href="资治通鉴注_page258.html">
    258
   </a>
   <span>
    ...
   </span>
   <a href="资治通鉴注_page254.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
