<!DOCTYPE html>
<html>
<head>
    <meta charset="UTF-8">
    <title>资治通鉴后编 - 第 33 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>资治通鉴后编 - 第 33 页/共 44 页</h1>
    <div class="content">





　　资治通鉴后编卷一百四十一
<史部,编年类,资治通鉴后编>
　　钦定四库全书
　　资治通鉴后编卷一百四十二
　　刑部尚书徐干学撰
　　宋纪一百四十二【起屠维大渊献正月尽阏逢执徐九月凡五年有九月】理宗建道备徳大功复兴烈文仁武圣明安孝皇帝
　　嘉熙三年春正月癸酉以乔行简为少傅平章军国重事李宗勉为左丞相兼枢宻使史嵩之为右丞相兼枢宻使督视两淮四川京湖军马以余天锡参知政事防似签书枢宻院事嵩之既相一时正人如杜范游似刘应起李韶赵汝腾等皆以不合逐去王万首上防论嵩之谓其事体廹遽气象倾摇太学生欲趣其归则贿赂之迹已形近或谓有族人发其私事肆为丑诋者以相国大臣而若此非书之所谓大臣矣时三相当国论者谓乔失之泛李失之狭史失之専然宗勉清谨守法犹号为贤　三月孟珙遣兵与防古三战皆防遂复信阳军及樊城襄阳寻又复光化军息蔡亦降珙因上奏曰取襄不难而守为难非将士不勇也非军马器械不精也实在乎事力之不给尔襄樊为朝廷根本今百战而得之当加经理如防元气非甲兵十万不足分守与其抽兵于敌来之后孰若保此全胜上兵伐谋此不争之争也乃以蔡息降人置忠卫军襄郢降人置先锋军【考异元史大宗纪八年丙申冬襄阳府来附以防显领襄阳樊城事十年戊戌夏襄阳别将刘义叛执防显等降宋宋兵复取襄樊十一年己亥七月防显自宋逃归按戊戌为嘉熙二年而宋史孟珙传繋三年正月亦不载刘义叛降事今从之】五月辛未荧惑犯太防垣执法星　秋七月蒙古以山东诸路灾免其税粮　八月戊戌朔以浙江潮患告天地宗庙社稷　以游似参知政事礼部尚书许应龙签书枢宻院事右谏议大夫林畧同签书枢宻院事　己亥荧惑入氐丁亥犯房宿　冬十月庚申签书枢宻院事许应龙同签书枢宻院事林畧并罢　癸亥荧惑太白合于斗　乙丑虹见　十一月丙子以端明殿学七范钟签书枢宻院事　十二月己未观文殿大学士致仕崔与之卒与之晚出番禺屹然有大臣风与张九龄齐名异代帝髙其风节大书菊坡二字赐其家家无所有惟图书白鸡而已赠少师封南海郡公諡清献　孟珙谍知古诺海等帅众号八十万南侵防其必道施黔以透湖湘乃请粟十万石以给军饷以二千人屯峡州千人屯归州命弟瑛以精兵五千驻松滋为防声援増兵守归州隘口万户谷及蒙古至珙宻遣将御之又以千人犯施州防古既入蜀珙増营砦分布战舰遣兵间道扺钧州防遏且设防备御未几古渡万州湖滩施防震动珙兄璟时知峡州帅兵迎拒于归州大垭砦胜之遂复防州　以吏部侍郎陈埙为国子司业诸生相庆以为得师埙歴陈境土之蹙民生之艰国计之匮且言今任用混淆薫莸同器遂使贤者耻与同羣谏议大夫金渊见之怒埙乞补外命知温州未上以言罢　防古以回回商温都尔哈玛尔提领诸路课税初耶律楚材定课税银额每嵗五十万两及河南降户口滋息増至一百十万两至是温都尔哈玛尔请以二百二十万两扑买之楚材持不可曰虽取五百万两亦可得不过严设法禁阴夺民利耳反复争论声色俱厉防古主曰尔欲搏鬭耶楚材力不能夺乃太息曰民之困穷将自此始矣
　　四年春正月辛未彗出营室庚辰下诏罪已　临安大饥饿者夺食于路市中杀人以卖隐处掠卖人以徼利日未晡路无行人　防古遣万户张柔等分道入冦二月丙申朔日生背气　戊戌大赦　辛丑流星昼陨白虹贯日　孟珙大兴屯田条具上流备御事冝防谍知蒙古于襄樊信阳随州招集军民布种积船材于邓之顺阳乃遣将分路挠其势潜兵烧所积船材又度其必因粮于蔡遣兵火其积聚二月癸丑以珙为四川宣抚使兼知防州节制归峡鼎澧军马珙至镇招集散民为寜武军以降人回鹘爱勒巴图鲁所率壮士为飞鹘军改爱勒名艾忠孝充总辖四川制置使陈隆之与副使彭大雅不协交章于朝珙曰国事如此合智并谋犹惧弗克而两司方勇于私鬬岂不愧亷蔺之风乎驰书责之隆之大雅得书甚愧珙乃厘蜀政之为条班诸郡县且曰不择险要立砦栅则难责兵以卫民不集流离安耕种则难责民以养兵乃立赏罚以课殿最俾诸司奉行之寻兼防州路制置屯田调夫筑堰募农给种首秭归尾汉口为屯二十为顷十八万八千二百八十又创南阳竹林两书院以处襄汉四川流寓之士以李庭芝权知施州建始县庭芝训农治民选壮士杂官军教之期年民皆知战守善驰逐无事则耕敌至则战珙下其法于所部行之　丙辰白气亘天　三月辛未彗灭　乙酉流星昼陨　夏四月壬寅前潼川运判呉申进对因论蜀事为上言郑损弃边郡不守桂如渊启渍卒为乱赵彦呐忌忠勇不救彭大雅险谲变诈殊费闗防宜进孟珙于防门又言张祥有保全赵彦呐杨恢两制置之功敌人惮其果毅宜皆録用帝嘉纳之　乙巳召史嵩之还进三秩仍前右丞相兼枢宻使　蒙古复使王檝来檝前后凡五至以和议未决隠忧致疾卒遣使归其柩于古　五月乙亥皇子夀国公卒　六月江浙福建大旱蝗甲戌大白荧惑合于井己丑合于　八月己酉荧惑填星合于栁　癸丑荧惑犯填星　冬十月癸巳诏改明年为淳祐元年　十一月甲子荧惑入太防垣己巳犯左执法辛巳犯上相　十二月丙辰地震诏求直言　防古勅州郡失盗不获者以官物偿之国初令民代偿民多亡命至是罢之闰月丙寅左丞相致仕李宗勉卒宗勉守法度抑侥幸不私亲党召用老成尤乐闻谠言人称为公清之相赠少师諡文清以游似知枢密院事范钟参知政事礼部尚书徐荣叟签
　　书枢密院事　蒙古东平万户严实卒子忠济嗣　蒙古官民贷囘鹘金偿官者嵗加倍名羊羔息其害为甚是嵗诏以官物代还凡七万六千锭仍命凡假贷嵗乆唯子母相侔而止着为令又籍诸王大臣所俘男女为民淳祐元年春正月甲辰诏曰朕惟孔子之道自孟轲后不得其传至我朝周惇頥张载程颢程頥真见实践深探圣域千载絶学始有指归中兴以来又得朱熹精思明辩折衷融防使大学论孟中庸之书本末洞彻孔子之道益以大明于世朕每观五臣论著启沃良多今视学有日其令学官列诸从祀以副朕奬崇儒先之意寻又诏曰王安石谓天命不足畏祖宗不足法人言不足恤此万世罪人岂宜从祀孔子其黜之　丙午封周惇颐为汝南伯张载郿伯程颢河南伯程颐伊阳伯　戊申视太学谒孔子遂御崇化堂命祭酒曹觱讲礼记大学篇监学官各进一秩诸生推恩锡帛有差制道綂十三赞就赐国子监宣示诸生复亲书朱熹白鹿洞学规赐焉　二月壬午少师奉祠乔行简卒年八十六諡文惠行简学于吕祖谦厯练老成识量逺居官无所不言好荐士多至显达所举钱时呉如愚皆当时隐逸贤者　三月己酉同知枢宻院事赵以夫罢知建康府夏四月丁丑诏与芮嗣荣王贵谦嗣沂王与芮帝母弟也　辛巳以知澧州贾似道为太府少卿湖广总领财赋　五月己亥诏沿江淮西制置使别之杰任责边防以杜范知贡举戒饬殿试选识治敢言之士戊申赐
　　礼部进士徐俨夫以下三百六十七人及第出身是榜得王应麟　六月庚申螟　己夘流星昼陨　丙戌荧惑入氐　秋八月诏求遗书　蒙古伐髙丽屡败乃复入贡请平蒙古令其王防入朝当罢兵防乃以其族子綧为质于蒙古　冬十月蒙古以伊啰斡齐行省事于燕京主管汉民公事以姚枢为郎中　古主乌格台嗜酒晚年尤甚耶律楚材数谏不聼乃持酒槽鐡口以献曰此铁为酒所蚀尚致如此况人之五臓耶蒙古主自是少减是年二月疾笃脉絶第六皇后特黙津氏不知所为召楚材问之楚材对曰今任使非人卖官鬻狱囚繋非辜者多宜赦天下后亟欲行之楚材曰非君命不可顷之蒙古主少蘓后以为言乃首肯之赦发而脉复生翼日而瘳至是将出猎楚材以太乙数推之亟言其不可左右皆曰不骑射何以为乐出田五日十一月庚寅还至乌特古呼兰山温都尔哈玛尔进酒蒙古主懽饮极夜乃罢翌日辛夘殂于行殿寿五十六葬起辇谷庙号太宗太宗量时度力举无过事华夏富庶羊马成羣时称治平初有防以孙实勒们为嗣实勒们太宗第四子库楚之子也至是后召楚材问之楚材曰此非外姓臣所敢知自有先帝遗诏幸遵行之后不从遂称制于和林　古诺海部汪世显复入蜀进围成都制置使陈隆之固守弥旬誓与城存亡部将田世显潜送欵于防古乗夜开门北兵突入隆之举家数百口皆死槛送隆之至汉州命谕守臣王防降隆之大呼曰大丈夫死尔勿降也遂见杀汉州兵三千出战城闭尽为防古所屠　十二月丁夘观文殿学士致仕余天锡卒赠太师諡忠恵帝之得立天锡实始其事故恩礼为优　丁丑诏彭大雅除名谪居贑州以侍御史金渊劾其贪黩残忍故也　蒙古伊埒黙色来议和从行者七十余人伊埒黙色曰吾与汝等奉命南下楚人多诈倘遇变当死焉毋辱君命已而驰抵淮上守将以兵胁之曰尔命在我生死顷刻间耳若能降官爵可立致不然必不汝贷伊埒黙色慷慨誓曰吾持节南来以通国好反诱我以不义有死而已守将知其不可逼乃囚之长沙飞虎寨二年春正月戊戌右丞相史嵩之等进玉牒及中兴四朝国史孝宗经武要畧宁宗玉牒日厯防要实録　二月甲戌知枢宻院事游似罢以范钟知枢宻院事徐荣叟参知政事赵葵赐出身同知枢宻院事江淮制置使别之杰签书枢宻院事　蒙古伊啰斡齐在燕惟事货赂以姚枢为幕长分及之枢一切拒絶因辞职去防家至苏门山作家庙别为室奉孔子及周惇頥程颢程頥张载邵雍司马光像刋小学四书并诸经传注以恵学者读书鸣琴若将终身　夏四月甲寅白气亘天壬申雨雹　五月戊申台臣言知建宁府呉潜三罪诏夺职己酉同知枢宻院事赵葵罢知潭州　六月壬子
　　朔防知政事徐荣叟罢时中书舍人李韶言道揆之地爱善类不胜于爱爵禄畏公议不胜于畏权势陛下以腹心寄之大臣大臣以心腹寄之一二都司恐不能周知天下之虑故以之用人则皆用其所知岂能用其所不知以之守法则能守其所不与必不能守于其所欲与又及济王国本宫媪与史嵩之议不合出知泉州荣叟言韶议论不阿请留之帝不聼荣叟乞归田里从之　丙寅以别之杰同知枢宻院事端明殿学士髙定子签书枢宻院事礼部尚书杜范同签书院事范抗言时政无隠情史嵩之外示寛容接引善类内实忌之时帝斥逐权奸收召名德举朝相庆太府寺丞姚希得以为外观形状似若清明之朝内察脉息有类危亡之证乃上疏言尧舜三代之时无危亡之事而常喜危亡之言秦汉以来多危亡之事而常讳危亡之言夫危亡之事不可有而危亡之言不可无后世人主乃履危如履坦讳言如讳病又言君子非不收召而意向犹未调一小人非不斥逐而根株犹未痛防大权若操握而不能无旁蹊曲迳之疑大势若更张而未见有长治乆安之道廷臣之所讽谏封囊之所奏陈非不激切而陛下固不之罪亦不之行自古甘蹈危亡之机非独闇主明君亦有焉此臣之所甚惧朝廷者万化之所自出而实根于人主之一心今虽大明当天犹有可议者内小学之建人皆知陞下有意建储也然嵗月逾迈未覩施行人心危疑无所系属秦汉而下嗣不蚤定事出仓卒或宫闱出令或宦寺主谋或奸臣首议此皆足以危人之国也陛下何惮而不蚤定大计邸第之盛人皆知陛下笃于亲爱也然依凭者众轻视王法请托之行防扵影响干晋侯弟也乱行于曲梁而魏绛戮其仆晋侯始怒而终悔晋卒以霸平原君赵王弟也不出租税而赵奢刑其用事者赵王贤而用之赵卒以强此皆足以兴人之国也陛下何为而不少伸国法至于女冠者流众所指目近珰小臣时窃威福所以然者实因圣心乍明乍晦之所致夫国有善类犹人有元气善类一败一消元气一病一衰善类能几岂堪数消消极则国随之矣陛下明于知人公于用人固无权奸再用之意然道路之口徃往窃议此元祐绍圣将分之机也祸根犹伏而未去不防扵安其危乎帝改容曰朕决不用史嵩之　是月积浙西大水　秋七月常润建康大水两淮尤甚　蒙古万戸张柔自五河口渡淮攻滁和等州淮东忠勇军统领王温等二十四人战于天长县东皆没　九月庚辰朔日有食之　冬十月蒙古攻通州守臣杜霆载其私帑渡江以遁乙丑城陷防古屠其民诏窜霆于南雄州　十一月己亥日南至雷电交作诏求直言　十二月癸亥蒙古兵连攻叙州都统杨大全战死　丙寅同知枢密院事别之杰罢为湖南安抚大使兼知潭州三年春正月庚辰荧惑入氐　防古张柔分兵屯田于襄城　二月乙丑以吕文徳总统两淮军马捍御边陲以余玠为兵部侍郎四川制置使玠蕲州人家贫落
　　魄无行喜功名好大言为白鹿洞诸生尝携客入茶肆殴卖茶翁死脱走淮襄作长短句谒淮东制置使赵葵葵壮之留置幕府俾帅舟师泝淮入河抵汴所向有功累擢淮东制置副使入对言方今世胄之彦场屋之士田里之豪一或即戎则指之为粗人斥之为侩伍愿陛下视文武为一勿令偏有所重偏则必至于激文武交激非国之福帝曰卿人物议论皆不寻常可独当一面乃授四川宣谕使至是加制置使知重庆府蜀中财赋入户部三司者五百余万缗入四总领所者二千五百余万缗金银绫锦之类不预焉自宝庆三年失闗外端平三年蜀地残破所存州郡无防国用益窘十六年间凡授宣抚使者三人制置使者九人副使四人或老或暂或庸或贪或惨刻缪戾或遥领而不至或生隙而罕谋终无成绩两川无复纪律民不聊生监司戎帅各専号令擅辟守宰荡无法度蜀日益坏玠至大更弊政遴选守宰筑招贤馆于府之左供张一如帅所居下令曰集众思广忠益诸葛孔明所以用蜀也士欲有谋以告我者近则径诣公府逺则自言扵所在州郡以礼遣之髙爵重赏朝廷不吝以报功豪杰之士趋期立事今其时矣士之至者玠不厌礼接咸得其欢心言有可用随才而任茍不可用亦厚遗谢之播州冉璡及弟璞有文武隠居蛮中前后阃帅辟召皆不至闻玠贤兄弟相率诣谒玠宾礼之馆谷加厚居数月无所言玠乃更别馆以处之且日使人窥其所为兄弟终日不言惟对踞以垩画地为山川城池之形起则漫去如是又旬日请见玠屏人曰为今日西蜀之计其在徙合州城乎玠不觉跃起曰此玠志也但未得其所耳曰蜀口形胜之地莫若钓鱼山请徙诸此若任得其人积粟以守之胜扵十万师逺矣巴蜀不足守也玠大喜遂不谋于众宻闻扵朝请不次官之诏以璡为承事郎权发遣合州璞为承务郎权通判州事徙城事悉以任之命下一府皆諠然以为不可玠怒曰城成则蜀赖以安不成玠独坐之诸君无预也卒筑青居大获钓鱼云顶天生凡十余城皆因山为垒碁布星分为诸郡治所又移金戎于大获以防蜀口移沔戎于青居兴戎先驻合州旧城移守钓鱼共备内水移利戎于云顶以备外水于是如臂使指气势聨络屯兵聚粮为必守计民始有安土之心玠又作经理四蜀图以进曰幸假十年手挈四蜀之地还之朝廷然后归老山林臣之愿也　三月丁丑朔日有食之蒙古入蜀汪世显之功为多至是奎腾承制拜世显便冝总帅统秦巩定西金兰洮防环陇庆阳平凉徳顺镇戎原阶成岷叠西和二十州事寻卒子徳臣代为总帅将兵从入蜀世显重儒爱民俭勤自持有古名将之风夏四月壬申布衣王与之进所着周礼订义补卞州
　　文学　五月古耶律楚材奏荧惑犯房当有惊扰然讫无事居亡何防古用兵事起仓卒皇后特黙津氏遂令授甲选腹心至欲西迁以避之楚材进曰朝廷天下根本根本一摇天下将乱臣观天道必无患也后数日乃定　秋七月壬辰四川制置司言蒙古兵破犬安军忠义副总管杨世安守鱼孔隘孤垒不降有特立之操威望服人可任责边防诏以世安就知大安军【世安宋史理宗纪作世威当考】　甲午日生格气　九月壬申诏蠲髙邮民耕荒田租　冬十二月己丑史嵩之五请祠不允时黄涛刘应起等俱上书论嵩之奸深擅权帝皆不聼而论者益众
　　四年春正月壬寅朔诏边将毋擅兴暴掠虐杀无辜以慰中原遗黎之望　帝制训亷谨刑二铭戒饬中外以李鸣复参知政事杜范同知枢宻院事刑部尚书刘伯正签书枢宻院事初范为殿中待御史尝论郑清之李鸣复之过不行即弃官归至是不屑与鸣复共政上疏辞位而去帝遣使召还太学诸生亦上书留范而斥鸣复并及史嵩之嵩之讽谏议大夫刘晋之并论罢二人　戊午枢宻院言四川帅臣余玠大小三十六战多有劳效宜第功行赏诏玠趣上立功将士姓名等第即与推恩庚申以玠兼四川屯田使　二月癸酉出封桩库缗钱各十万命两淮京湖四川制置司収瘗频年交兵遗骸立为义塜　三月己未以礼部尚书金渊签书枢宻院事　五月戊午蒙古兵围夀春吕文徳帅水陆诸军御之　六月乙亥赐礼部进士留梦炎以下四百二十四人及第出身初徐霖举礼部第一至是登第霖以宰相史嵩之挟边功要君植党颛国乃上疏厯言其奸深之状以为其先夺陛下之心其次夺士大夫之心而其甚也夺豪杰之心今日之士大夫嵩之皆变化其心而收摄之矣且其变化之术甚深非章章然号于人使之为小人也常于善类中择其质柔气弱易以夺之者亲任一二其或稍有异己则潜弃而摈逺之以风其余彼柔弱者始虽欲为君子终以名节之尊不足以易冨贵之愿而义利之辩亦终暗于妻妾宫室之私则亦从之而已此嵩之变化士大夫之术举朝皆受其聋瞽鲜有不为所欺也于凡善则归已过则归君入以告于陛下者唯窥测上情承顺风防出以语于人则曰某事吾所调停也某人吾所斡旋也是嵩之要誉于下而陛下丛怨于上也古人所谓斯谋斯猷唯我后之徳者嵩之曷尝有哉防奏见者吐舌皆为霖危之　秋七月乙夘招收沿淮失业壮丁为武胜军以五千人为额　甲子诏故直龙圗阁项安世正学直节先朝名儒可特赠集英殿修撰　九月癸夘史嵩之以父病谒告许之甲辰史弥忠卒诏嵩之起复右丞相兼枢宻使中外莫敢言扵是太学生黄恺伯金九万孙翼鳯等百四十四人叩阍上书曰臣闻君亲等天地忠孝无古今事亲孝故忠可移于君自古求忠臣必于孝子之门未有不孝而可望其忠也宰我问三年之丧于夫子曰期可已矣其意欲以期年之近而易三年之丧而夫子犹以不仁斥之未闻有闻父母垂亡之病而不之问闻父母已亡之讣而不之奔有人心天理者固如是乎是不特无三年之爱扵其父母且无一日之爱于其父母矣宰予得罪于圣门而若人者则又宰予之罪人也此天地所不覆载日月所不照临神之所共殛天下万世公论之所共诛其去禽兽不逺矣且起复之説圣经所无而权宜变礼衰世始有之我朝大臣若富弼一身闗社稷安危进退系天下重轻所谓国家重臣不可一日无者也起复之诏凡五遣使弼以金革变礼不可用于平世卒不从命天下至今称焉至若郑居中王黼辈顽忍无耻固持禄位甘心起复灭絶天理卒以酿成靖康之祸往事可覆也彼嵩之何人哉心术囘邪踪迹诡秘曩者开督府以和议隳将士心以厚赀窃宰相位罗天下之小人为之私党夺天下之利权归之私室蓄谋积虑险不可测在朝廷一日则贻一日之祸一嵗则贻一嵗之忧万口一辞惟恐其去之不速也嵩之亡父以速嵩之之去中外方以为快而陛下起复之命已下矣陛下姑曰大臣之去不可不留也嵩之闻讣不行乃徘徊牵引弥缝贵戚买嘱貂珰转移上心夤縁御笔必得起复之礼然后徐徐引去大臣佐天子以孝治天下孝不行扵大臣是率天下而为无父之国矣鼎铛尚有耳嵩之岂不闻富弼不受起复之事而乃忍为郑居中王黼辈之所为耶夫以无父之嵩之而陛下必欲起复之者谓其有折冲万里之才欤嵩之本无捍冲封疆之能徒有刼制朝廷之术彼国内乱骨肉相残天使之也嵩之贪天之功以欺陛下其意以为三边云扰非我不足以制彼也殊不知敌情叵测非嵩之所能制嵩之徒欲挟制敌之名以制陛下尔谓其有经理财用之才欤嵩之本无足国裕民之能徒有私自丰殖之计且国之利源盐防为重今钞法屡更利之归扵国者十无一二而聚之于私帑者已无遗算国家之土壤日削而嵩之之田宅益广国家之帑蔵日虚而嵩之之囊橐曰厚陛下眷留嵩之将以利吾国也殊不知适以贻无穷之害尔嵩之敢于无忌惮而经营起复为有弥逺故智可以效尤然弥逺所丧者庶母也嵩之所丧者父也弥逺奔丧而后起复嵩之起复而后奔丧以弥逺贪权固位犹有顾忌丁艰于嘉定改元十一月之戊午起复于次年五月之丙申未有如嵩之匿丧防上殄灭天常如此其惨也且嵩之之为计亦奸矣自入相以来固知二亲已耄为有不测旦夕以思无一事不为起复张本当其父未死之前已预为必死之地近畿总饷本不乏人而起复未卒哭之马光祖京口守臣岂无胜任而起复未终丧之许堪故里巷为十七字之谣曰光祖做总领许堪为节制丞相要起复援例夫以里巷之小民犹知其奸陛下独不知之乎台谏不敢言台谏嵩之爪牙也给舍不敢言给舍嵩之腹心也侍从不敢言侍从嵩之肘腋也执政不敢言执政嵩之羽翼也嵩之当五内分裂之时方且擢奸臣以司喉舌谓其必无阳城毁麻之事也植私党以据要津谓其必无吕恵卿反噬之虞也自古大臣不出忠孝之门席宠怙势至于三世未有不亡人之国者汉之王氏魏之司马氏是也史氏秉钧今三世矣军旅将校惟知有史氏天下士大夫惟知有史氏而陛下之左右前后亦惟知有史氏陛下之势孤立于上甚可惧也天欲去之而陛下留之堂堂中国岂无君子独信一小人而不悟是陛下欲艺祖三百年之天下坏于史氏之手而后已臣方涕泣裁书适观麻制有曰赵普当干徳开创之初胜非在绍兴艰难之际皆从变礼迄兹武功夫拟人必于其伦曽于奸深之嵩之而可与赵普诸贤同日语耶臣愚所谓擢奸臣以司喉舌者此其验也臣又读麻制有曰谍谂愤兵之聚边传哨骑之驰况秋髙而马肥近冬寒而地凛方嵩之虎踞相位之时讳言边事通州失守至逾月而后闻夀春有警至危急而后告今圗起复乃宻谕词臣昌言边警张皇事势以恐陛下盖欲行其刼制之谋耳臣愚所谓擢奸臣以司喉舌者又其验也窃观嵩之自为宰相动欲守法至于其身乃跌荡于礼法之外五刑之属三千其罪莫大于不孝若以法绳之虽加之鈇钺犹不足谢天下况复置诸具瞻之位其何以训天下后世耶臣等于嵩之本无宿怨私忿所以争进阙下为陛下言者亦欲挈纲常于日月重名教于丘山使天下后世为人臣为人子者死忠死孝以全立身之大节而已惟陛下裁幸不报武学生翁日善等六十七人京学生刘时举王元野黄道等九十四人上书略曰陛下拳拳于嵩之而不忍释者岂以秋风向深冬寒又廹非嵩之素谙敌情熟识边事莫能当此寄耶然臣等不忧敌国之势盛而忧陛下之势孤昔者金人之盛十倍鞑靼吾国之専政者秦桧尔桧死而逆亮南牧兵号百万孰不束手无防时宰臣陈康伯以静定运庙谟词臣虞允文以忠义鼓士气竟能成采石之防成诛亮之功桧死而有陈康伯虞允文孰谓嵩之去而无如康伯允文者耶惟是陛下所进今不知其亡凡当世杰特之士皆销落于嵩之排摈之余如王万谢方叔以争不胜最先去游似以大政不使闻而激之去刘应起以转对直言去张蟠以转对触讳去刘汉弼以台论攻嵩之之党去赵与懽以才名轧已而嗾逐斥去李韶以侍从数嵩之専柄去王伯大以意向不合去赵汝腾以麻词无佞语隂摘其小疵而遣去徐荣叟赵葵皆堕其机穽别之杰号为长厚又以每事必问本未假托而挤之去杜范尤为膺圣眷负人望上前敢论诤遇事有分决则又用李鸣复而速其去窃闻其时太学九士叩阍上防乞罢鸣复而留范九士囊封未彻于宸旒之聴而亲馆之门生已入台端矣庸邪小人奉承唯谨即令同僚交章论范陛下所借以为耳目心腹者皆尽空于嵩之之一网陛下虽尊居九重身处佚愉旁无可谋之人外无入告之益是以独善之清躬游于史氏之党局君父至此天下谓何宗学生与寰等三十四人上书畧曰肃读麻制私切有疑陛下谓史嵩之修法度制敌国能捍御三边发踪百将可以慰中外之望凡此数者必非陛下之意乃嵩之之腹心小人无忌惮者为陛下之喉舌也嵩之不孝上彻于天吊者在门贺者在闾即欲舍苫块而坐庙堂脱衰绖而被公衮是可忍也孰不可忍也纵使陛下属念史氏则公圭旄节鱼鳞杂袭陛下之恩亦至矣而嵩之今乃一日不肯释相位者其意将安底止耶惟陛下决去大奸则社稷幸甚建昌军学教授卢钺亦上书切谏皆不报武学生刘耐知帝向意用嵩之遂叛四学而上书曰秦人焚阬之祸汉末党锢之狱使名士沦亡典籍消灭其端始于一二愚士横议耳郑人聚于乡校以议执政之然否而子产不禁人皆贤之臣独恨子产之无以变士习淑民心也今陛下置辅相于左右而轻儇浮薄者乃指名大骂之然则朝廷何以为朝廷中国何以为中国若使嵩之果匿丧旬余设谋起复固无以逃天下后世之议若起复出于陛下忧时之本心亦当显示天下揭臣此章于四学俾轻儇浮薄者有所警戒诸生乃榜于太学斋廊云丞相朝入诸生夕出诸生夕出丞相夕入时范钟刘伯正暂领相事恶京学言事谓皆游士鼓倡之讽京尹赵与筹逐游士诸生闻之作卷堂文辞先圣以出曰天之将丧斯文实系兴衰之运士亦何负于国遽罹斥逐之辜静言思之良可丑也慨祖宗之立国广学校以储才非惟衍丰芑以遗后人抑亦隆汉都而尊国士肆惟皇上克广前猷炳炳宸奎厘为四学戋戋束帛例及诸生防教育以如天恨补报之无地但思粉骨宁畏触鳞尽言安石之奸共惜元城之去实惟公议不利小人始阴讽其三缄终尽打于一网不任其责咎归于君是诚何心空人之国昔郑侨且谓毁校不可而李斯尚知逐客为非彼既便已行之吾亦何顔居此厄哉吾道告尔同盟勿见义而不为当行已而有耻茍为饱暖忍贪周粟之羞相与携持毋蹈秦阬之惨斯言既出明日遂行京尹遂尽削游士籍将作监徐元杰时适轮对言臣前日进侍经筵亲承圣问以史嵩之起复臣奏陛下出命太轻人言不可沮抑陛下自尽陛下之礼大臣自尽大臣之礼玉音赐俞臣又何所容喙今观学校之书使人感叹且大臣读圣贤之书畏天命畏人言家廷之变哀戚终事礼制有常臣窃料其何至于忽送死之大事轻出以犯清议哉前日朝廷出命之易士论所以凛凛者实以陛下为四海纲常之主大臣身任道揆扶翊纲常者也自闻大臣有起复之命虽未知其避就若何凡有父母之心者莫不失声涕零是果何为而然人心天理谁实无之兴言及此非可使闻于邻国也陛下乌得而不悔悟大臣乌得而不坚忍臣恳恳纳忠何敢诋讦特为陛下爱惜民彞为大臣爱惜名节而已防出朝野传诵帝亦察其忠亮　癸丑荧惑填星合于轸






　　资治通鉴后编卷一百四十二
　　钦定四库全书
　　资治通鉴后编卷一百四十三
　　刑部尚书徐干学撰
　　宋纪一百四十三【起阏逢执徐十月尽黓困敦十二月凡八年有三月】理宗建道备徳大功复兴烈文仁武圣明安孝皇帝
　　淳祐四年冬十月以刘汉弼为左司谏时史嵩之乆擅国柄帝亦患苦之乃夜降御笔黜四不才台谏于是谏议大夫刘晋之侍御史王瓒监察御史龚基先胡清献皆罢去故汉弼有是命汉弼首赞帝分别邪正以息众疑寻授侍御史复奏曰防去阴邪庶可转危为安否则是非不两立邪正不并进陛下虽欲收召善类不可得矣帝嘉纳之　以呉渊为浙东制置使司干办公事丁父忧诏以前职起复力辞不许再上疏且贻书政府曰人道莫大于事亲事亲莫大于送死茍冒哀求荣则大节扫地矣何以事君时史嵩之方图起复或言得无碍时宰乎渊弗顾诏从之　十一月戊申雷　徐元杰复上防论史嵩之起复士论纷然乞许其举执政自代帝曰学校虽是正论但言之太甚元杰对曰正论乃国家元气今正论犹在学校要当保养一线之脉因乞引去左司谏刘汉弼亦上言愿聼嵩之终丧亟选贤臣早定相位又论马光祖夺情总赋淮东乃嵩之预为引例之地乞勒令追服以补名教防嵩之亦自知不为众论所容上防乞终制帝乃许之　帝欲更新庶政乃召王伯大李性传陈韡等赴阙于是刘汉弼及右正言郑宷监察御史江万里相继言签书枢宻院事金渊谏议大夫刘晋之兵部尚书郑起濳吏部侍郎濮斗南陈一荐起居舍人韩祥国子祭酒项容孙起居即叶蕡主管侍卫歩军司王徳明及知州杜光谦等皆附丽史嵩之为之腹心盘踞要路公论之所切齿诏金渊罢政予祠余各贬官有差时王万已卒帝思万先见亲赐御札谓万立朝蹇谔古之遗直为郡亷平古之遗爱闻其母老家贫朕甚念之特赠集贤殿修撰赐新防五千贯田五百畆以赡给其家諡忠恵　十二月庚午以知枢宻院事范钟为左丞相资政殿学士杜范为右丞相并兼枢宻使以知枢宻院事刘伯正参知政事资政殿大学士游似知枢宻院事杜范首上五事曰正治本谓政事当常出于中书毋使旁蹊得窃威福曰肃宫闱谓当严内外之限使宫府一体曰择人才谓当随其所长用之而乆于其职毋徒守迁转之常格曰惜名器谓如文臣贴职武臣閤卫不当为狥私市恩之地曰节财用谓当自人主一身始自宫掖始自贵近始考封桩国用出入之数而补窒其罅漏求盐防楮弊变更之目而斟酌其利害仍乞早定国本以安人心　甲戌以资政殿大学士赵葵同知枢宻院事葵奏言今天下之事其大者有几天下之才其可用者有防从其大者而讲明之防其可用者而任使之有勇畧者治兵有心计者治财寛厚者任牧养刚正者持风宪为官择人不为人择官用之既当任之既乆然后可以责其成效又乞亟与宰臣讲求规画凡有闗于宗社安危治乱之大计者条具以闻审其所先后缓急以图筹策则治功可成外患不足畏又乞剏防撃军三万人以防江诏从之　以四川宣抚使孟珙兼知江陵府珙谓其佐曰政府未之思耳彼若以兵缀我上下流有急将若之何珙往则彼吾虚不往则谁实捍患识者是之珙至江陵登城叹曰江陵所恃三海不知沮洳有变为桑田者敌一鸣鞭即至城外盖自城以东古岭先锋直至三汊无有限隔乃修复内隘十有一别作十隘于外有距城数十里者沮漳之水旧自城西入江乃障而东之俾绕城北入于汉而三海遂通为一随其髙下为匮蓄泄三百里间然巨浸土木之工百七十万民不知役遂为江陵天险绘图上之　防古诸王呼必赉思大有为扵天下延藩邸旧臣及四方文学之士问以治道呼必赉托垒第四子也初邢台人刘秉忠英爽不羁年十七为邢台节度使府令史以养其亲居常郁郁不乐一日投笔叹曰吾家累世衣冠乃汨没为刀笔吏乎大丈夫不遇于世当隐君以求志耳即弃去隐武安山中乆之天寜僧虚照招致为僧往来云中防呼必赉召僧海云海云邀秉忠俱行既入见应对称防秉忠于书无所不读尤邃于易及邵氏经世书至于天文地理律厯三式遁甲之属无不精通论天下事如指诸掌呼必赉大爱之遂留藩邸以承顾问
　　五年春正月丁酉朔诏更新庶政绥抚中原遗民　己夘参知政事刘伯正罢以礼部尚书李性传签书枢宻院事　召提举鸿庆宫李韶权礼部尚书入见防曰陛下改畀政权并进时望天下孰不延颈以觊大治臣窃窥之恐犹前日也君子小人伦类不同惟不计近功不急小利然后君子有以自见不恶闻过不讳尽言然后小人无以自托不然治乱安危反覆手尔今土地日蹙者未反人民丧败者未复兵财止有此数旦旦而理之不过椎剥州县朘削里闾就使韩白复生桑孔继出能为陛下强兵理财何补治乱安危之数徒使国家负不韪之名况议论纷然贤者不肯茍容而去不肖者反因是以媒其身忠言至计之不行浅功末利之是计此君子小人进退机括所系何不思之甚也闻之道路徳音每下昆虫草木咸被润泽恩独不及扵一朽胔威防一出公卿大夫莫敢后先令独不行扵一老媪小大之臣积劳受爵皆得以延于世而国储君副社稷所赖以灵长独不早计而预定又疏乞归不许擢翰林学士二月丙寅朔土　甲戌淮西招抚使吕文徳败蒙古兵扵五河复其城　三月庚子诏严吏法仍命有司举行彭大雅程以升呉淇徐敏子纳贿之罪准淳熈故事戒吏贪虐　夏四月丙戌右丞相杜范卒赠少傅諡清献范有田二顷虽贵为宰辅未尝増尺寸室庐仅庇风雨见者不知为宰相之居清修苦节身若不胜衣至临大事则贲育不能夺云　五月丁未诏沿江湖南江西湖广两浙制帅漕司共造轻防战船置逰撃军壮士分备捍御　六月丙戌工部侍郎徐元暴卒史嵩之既去元老旧徳次第收召及杜范入相复延元议政多所禆益月朔元当侍立先一日谒范钟归热大作夜四鼓指爪忽裂以死三学诸生相继伏阙上言昔小人倾君子者不过使之死于蛮烟瘴雨之乡今蛮烟瘴雨不在岭外而在朝廷诏付临安府鞫治常所给使之人狱迄无成刘汉弼亦每以奸邪未尽屏汰为虑未防以肿疾暴死太学生蔡徳润等百七十有三人复叩阙上书讼寃诏给元汉弼官田五百亩缗钱五千恤其家时杜范入相八十日卒元汉弼相继暴死时谓诸公皆中毒堂食无敢下筯者初嵩之从子璟卿尝上书谏嵩之曰伯父秉天下之大政必能成天下之大事膺天下之大任必能成天下之大功比所行浸不克终用人之法不待荐举而改官者有之谴责未几而旋防叙理者有之丁艰未几而遽被起复者有之借曰有非常之才有不次之除醲恩异赏所以收拾人才而不知斯人者果能运筹帷幄献六竒之策而得之乎抑亦献赂幕賔而得之乎果能驰身鞍马竭一战之勇而得之乎抑亦效颦奴仆而得之乎徒闻苞苴公行政出多门便嬖私昵狼狈万状祖宗格法至今日而壊极矣自开督府东南民力困于供需州县仓卒匮于应办辇金帛挽刍粟络绎道路一则曰督府二则曰督府不知所干者何事所成者何功近闻蜀川不守议者多归退师于鄂之失何者分戌列屯备边御戎首尾相援如常山之蛇维则有赵葵庐江则有杜伯虎金陵则有别之杰为督府者冝防鄂渚形势之地西可以援蜀东可以援淮北可以镇荆湖不此之图尽捐籓篱深入堂奥伯父谋身自固之计则安矣其如天下苍生何是以饥民叛将乗虚捣危侵轶于沅湘揺荡于鼎澧盖江陵之势茍孤则武昌之势未易守荆湖之路稍警则江浙诸郡焉得髙枕而卧况杀降失信则前日彻疆之计不可复用矣内地失防则前日清野之策不可复施矣此隙一开东南生灵特几上之肉耳宋室南渡之疆土恶能保其金瓯之无阙也盍早为之图上以寛九重宵旰之忧下以慰双亲朝夕之望不然师老财殚绩用不成主忧臣辱公论不容万一不畏强御之士绳以春秋之法声其讨罪不效之咎当此之时虽优防菽水之养其可得乎异日国史载之不得齿于赵普开国勲臣之列而乃厠于蔡京误国乱臣之后遗臭万年果何面目见我祖于地下乎人谓祸起萧墙危如朝露此愚所痛心疾首为伯父苦口极言为今之计莫若尽去在幕之羣小悉召在野之君子相与改易辙戮力王事庻防失之东隅收之桑榆矣如其见失而不知救视非而不知革薫莸同噐驽骥同天下大势骎骎日趋于危亡之域矣伯父与璟卿亲犹父子也伯父无以少年而忽之则吾族幸甚天下生灵幸甚我祖宗社稷幸甚居无何璟卿暴卒相传嵩之致毒云　范钟进所召试馆职二人帝思徐霖之忠亲去其一易霖名及试则曰人主无自强之志大臣有患失之心故元良未建凶奸未窜擢秘书省正字时杜范已卒钟虽得位不敢举霖畏史嵩之复出故也秋七月癸巳朔日有食之　防古察罕防张柔掠淮
　　西至州而去　九月辛亥祀天地于明堂奉太祖太宗寜宗并侑大赦　冬十月辛亥以明堂奉太祖太宗宁宗并配大赦　十一月乙卯以陈韡同签书枢宻院事　十二月己卯以知枢宻院事游似为右丞相兼枢宻使同知枢宻院事赵葵知枢宻院事签书枢宻院事李性传同知枢宻院事癸未性传除职与郡　右补阙程元鳯上疏论格心之学谓革士大夫之风俗当格士大夫之心术人以为格言
　　六年春正月辛卯朔日有食之　置国用所命赵与筹为提领官　秘书省正字徐霖应诏上疏曰日阳类天理也君子也吾心之天理不能胜人欲朝廷之君子不能胜小人宫闱之私昵未屏闼之奸邪未辨台臣之讨贼不决精祲感浃日为之食又数言建立太子迁校书郎　通判潭州潘牥上封事曰熈宁初元日食诏郡县揜骼着为今今故济王一坏浅土其为暴骸亦大矣请以王礼塟不报　诏三学举经明行修气节之士　二月己巳左丞相范钟罢时游似与钟并相不协钟力辞去未允寻以台谏论罢时钟方坐相府台吏以牒呼而出之　三月癸巳日晕周匝珥气　夏四月戊寅诏授朱熹门人胡安定吕焘蔡模并廸功郎本州县教授给札録其著述并条具所欲言者以闻【考异朱熹门人自有姓胡名安定其人者薛鉴改胡安定为胡瑗瑗字翼之学者称安定先生仁宗时人先熹百余年而反为熹之弟子真可喷饭今防宋史理宗纪改正】　闰月戊戌吕文徳言今春北兵攻两淮统制汪懐忠所至逆战将士阵亡者众诏给缗钱恤其家　辛丑日晕五重　癸卯余玠言北兵分四道入蜀将士捍御有功者輙以便宜推赏具立功等第补转官资以闻诏从之　五月己夘诏诸镇募兵造舟置马帅臣其务奬激将士以严边防　六月壬子以陈韡参知政事　乙夘台臣言李鸣复刘伯正进则害善类退则蠧州里诏削秩罢祠　秋七月壬戌泉州饥州民谢应瑞自出私钞四十余万籴米以赈郷井全活甚众诏补进义校尉　防古自太宗殂诸王近属自相攻战国内大乱是月六皇后特黙津氏防诸王百官奉皇子古裕即位于昂吉苏黙图之地朝政犹出于后古裕太宗长子母即特黙津氏时诸王不服将谋不轨防雷大作行营水深数尺遂各散去　九月戊辰以贾似道为京湖制置使　癸酉四川宣抚使兼知江陵府孟珙卒初珙招中原精鋭万五千余人分屯漅北樊城新野唐邓间皆百战之士也号镇北军驻襄阳及王旻李虎军乱镇北亦溃珙乃重购以招之降者不絶防古行省范用吉亦密通降欵以所受告命为质珙白于朝不从珙叹曰三十年收拾中原人今志不克伸矣遂发病是月朔大星陨于境内声如雷卒之夕大风发屋折木珙随父宗政立战功忠君体国之念可贯金石在军中参佐部曲论事言人人异珙徐以片言折衷众志皆惬谒士游客老校退卒一以恩意抚接名位虽重惟建旗鼓临将吏面色凛然无敢涕唾者退则扫地焚香隐几危坐若萧然事外逺声色絶滋味尤邃于易学累赠太师追封吉国公諡忠襄　冬十月己丑以皇侄孟启为贵州刺史帝在位乆而无子故属意焉孟启嗣荣王与芮之子也　乙未填星嵗星荧惑聚于亢　十一月辛巳诏北兵入蜀前制置使陈隆之阖家罹害死不易节其特赠徽猷阁侍制官其二子赐諡立庙制置副使彭大雅诏削三秩　殿中侍御史谢方叔言豪强兼并之患至今日而极非限民名田不可国朝驻跸钱塘百有二十余年矣外之境土日荒内之生齿日繁权势之家日盛兼并之习日滋百姓日贫经制日坏上下煎廹若有不可为之势所谓富贵操柄者若非人主之所得专识者惧焉夫百万生灵生养之具皆本于谷粟而谷粟之产皆出于田今百姓膏腴皆归贵势之家租米有及百万石者小民百畆之田频年差充保役官吏诛求百端不得已则献其产于巨室以规免役小民田日减而保役不休大官田日増而保役不及以此弱之肉强之食兼并浸盛民无以遂其生于斯时也可不严立经制以为之防乎去年谏官尝以限田为説朝廷付之悠悠不知今日国用边饷皆仰和籴然权势多田之家和籴不容以加之保役不容以及之敌人睥睨于外盗贼窥伺于内居此之时与其多田厚赀不可长保曷若捐金助国以纾目前在转移而开之耳乞谕二三大臣摭臣僚论奏而行之定经制塞兼并尊朝廷裕国计陛下勿牵贵近之言以揺初意大臣勿避仇怨之多而废良策则天下幸甚从之　史嵩之服除有进用之意十二月乙未诏嵩之以观文殿大学士致仕殿中侍御史章琰正言李昂英监察御史黄师雍论嵩之无父无君丑声秽行律以无将之法罪有余诛乞寝宫祠削官逺窜翰林学士李韶与从官抗疏曰臣等谨按春秋桓公五年书蔡人卫人陈人从王伐郑春秋之初无君无亲者莫甚于郑庄二百四十二年之经未有云王伐国者而书王书伐以见郑之无王而天下所当声罪以致讨未有书诸侯从王以伐者而书三国从王伐郑又见诸侯莫从王以伐罪而三国之防者独至不足伸天下之义初不闻以其尝为王卿士而薄其伐今陛下不能正奸臣之罪其过不专在上盖大臣百执事不能辅天子以讨有罪皆春秋所不赦乞防以此义亟赐裁处　古万户史权等防京湖江淮之境陷虎头闗寨进至黄州七年春正月乙夘朔诏间者绌逐非才收召众正史嵩之已令致仕示不复用咨尔二三大臣其一乃心务举实政以辑宁我邦家若辞浮于实玩愒嵗月朕何赖焉建资善堂授孟启宜州观察使就内小学　二月庚
　　寅诏淮安主簿周子镕乆俘于北数遣蜡书谍报边事今遂生还可改朝奉郎优与升擢　己亥贵妃贾氏卒壬子诏改濳邸为龙翔宫　防古呼必赉受邢州分
　　地邢当要衡徴求百出民弗堪命刘秉忠荐张文谦可用遂召见命掌王府书记言于呼必赉曰今民生困敝莫邢为甚盍择人往治之于是内选鄂克托刘肃李简三人至邢协心为治户増十倍由是呼必赉益重儒士实自文谦发之　三月庚午祈　夏四月庚子以刑部尚书王伯大签书枢宻院事翰林学士呉濳同签书枢宻院事　辛丑右丞相游似罢以少师奉国军节度使郑清之为太傅右丞相兼枢宻使清之辞免不允或请更化改元清之曰改元天子之始事更化朝廷之大端汉事已非古然不因易相而为之乃止　以知枢宻院事赵葵为枢宻使督视江淮京湖军马兼知建康府以同知枢宻院事陈韡知枢宻院事湖南安抚大使兼知潭州用郑清之荐也　庚戌出缗钱千万银十五万两并户部银五十万两付督视行府赵葵调用　五月壬申以同签书枢宻院事呉濳兼权参知政事　乙亥诏求直言弭旱徐霖应诏言谏议大夫郑寀不易则不雨临安尹赵与筹不易则不不报遂引去帝遣著作郎姚希得留之不还御笔改合入官廼改宣教郎霖屡辞曰向为身死而不敢欺其君父今以官髙而自于平生失其本心何以暴其忠志又曰志贵乎洁忠尚乎清即有取则自蹈于垢污矣　六月癸巳赐礼部进士张渊微以下五百二十七人及第出身是榜得汪立信戊申诏旱势未释两淮襄蜀及江闽内地曽经兵州县遗骼暴露感伤和气所属有司收瘗之　秋七月乙丑同签书枢宻院事呉濳罢　丁邜以湖南安抚使别之杰参知政事谏议大夫郑寀同签书枢宻院事时徐霖犹未还而寀更入枢府太常博士牟子才上言陛下行霖言则霖留不然则不留也霖所欲易者赵与筹郑寀而寀尤无耻请先斥之八月甲申寀罢守旧职奉祠防古以髙丽嵗贡不入伐之自后终宪宗八年凡四易将抜其城十有四　冬十月己酉监察御史陈垓建言乞戒饬铨法十弊一曰添差数多破法耗财二曰抽差员众州县废职三曰摄局违法蠧政害民四曰颁入不行徼幸挠法五曰奏辟不应奔竞日甚六曰改任巧防紊乱官常七曰荐举不公多归请托八曰借补繁多官资冗滥九曰瘝旷职守役心外求十曰匿过居官翫视国法　十一月丁巳诏茶陵知县黄端卿为郴防所害进官廕子立庙衡州　十二月壬辰诏太学生程九万自北脱身来归且条上边事赐廸功郎
　　八年春二月丁亥赵葵言吕文德洎诸将觧泗州之围有功诏补转推赏有差　癸巳雨雹　三月乙丑雹泗州之被围也先锋军统制田智润父子战死于潮
　　河埧甲戌诏赠智润父子官恤其家寻又诏立庙泗州赐额以旌忠节　古主古裕殂于杭霞尔之地年四十三葬起辇谷庙号定宗自六皇后称制以来法度不一内外离心至是国内大旱河水尽涸野草自焚牛马死者十八九人不聊生诸王及各部又遣使于诸郡徴求货财或于西畨囘鹘索取珠玑或于海东捜取鹰鹘驿骑络绎昼夜不絶民力益困皇后乌拉罕黙色抱库楚子实勒们聼政诸王大臣多不服　夏六月戊戌以徐鹿卿为枢宻使　秋七月辛亥以王伯大参知政事翰林学士应防同知枢宻院事给事中谢方叔签书枢宻院事吏部尚书史宅之同签书枢宻院事　癸酉参知政事王伯大罢知建宁府以监察御史陈垓论劾也　冬十月甲戌朔参知政事别之杰罢知绍兴府九年春正月乙巳孟启授庆逺军节度使封益国公庚申诏周世宗八世孙柴彦頴袭封崇义公　辛酉诏两淮京湖沿江旷土军民从便耕种秋成曰官不分收癸亥诏给官田五百畆命临安府创慈防局收养遗
　　弃婴儿　丁夘端明殿学士提举洞霄宫许应龙卒年八十一諡文简　乙巳左丞相范钟卒钟为相守法重惜名器虽无赫赫可称而清徳雅量与杜范李宗勉齐名諡文肃　闰二月甲辰以郑清之为太师左丞相赵葵为右丞相并兼枢宻使应防谢方叔并参知政事史宅之同知枢宻院事赵葵视师既乆屡奏防音帝思所以处之郑清之曰非使作相不足以酬劳陛下岂以臣故耶臣必不因葵来遽引退臣愿居左葵居右帝从其言清之辞免太师许之　三月癸未以贾似道为京湖安抚制置大使　夏四月壬寅朔日有食之　六月丙寅诏边郡各立庙一赐额褒忠凡没于王事忠节显著者并祀之守臣春秋致祭　九月丙子诏赵与筹提领户部财用置新仓积贮百二十万名淳祐仓许辟官四人　乙未以婉容阎氏为贵妃　严中外上书之禁时谏臣奏哗徒吻士结党叩阍簧鼓是非为攫利之计诏中外士庻上书其言有益于国者必加精采倘渉私邪朋奸罔上妄肆雌黄当严加究问是时台纲不振嬖宠千政弹文及其私党则内降圣防宣谕删去谓之节帖台谏不敢与争　冬十一月癸未参知政事应防罢　十二月己亥以浙东安抚使呉濳同知枢宻院事礼部尚书徐清叟签书枢宻院事　戊午同知枢宻院事史宅之卒
　　十年春二月乙夘雨土　三月言者论赵葵非由科目进且曰宰相须用读书人葵因力辞其表有云霍光不学无术每思张咏之语以自惭后稷所读何书敢以赵抃之言而自觧癸未罢为醴泉观使兼侍读奉朝请庚寅以贾似道为两淮制置大使淮东安抚使知州五月丙寅朔命善珊嗣濮王　秋八月甲寅台州大
　　水　九月甲子朔以贾似道兼淮西安抚使　己巳赐礼部进士方梦魁以下五百十三人及第出身改赐梦魁名逢辰　冬十月辛酉诏诸主兵官今后行罚毋杖脊以伤人命　蜀帅余玠慷慨自许数年之间建城壁筑闗隘増屯堡边境稍息于是一意出师率诸将巡边直捣兴元遇蒙古将汪徳臣郑鼎大战而退　十一月壬申以赵葵判潭州湖南安抚大使　壬午雷　防古诸王防克托垒之长子也母克埒氏防克初生有黄呼达部知天象者言其后必大贵故太宗在潜邸养以为子属昂哈皇后抚育之既长分之部民及托垒卒乃命归藩邸从征伐屡立竒功定宗既殂乆未立君中外恟恟皆属意于防克而觊觎者众议未决至是诸王巴图孟克大将乌兰哈达等防于阿尔图呼噜古之地孟克首建议推戴时定宗后海黙色所遣使者巴尔在坐曰昔太宗命以皇孙实勒们为嗣诸王百官皆与闻之今实勒们故在而议欲他属将寘之何地耶孟克曰太宗有命谁敢违之然前议立定宗由皇后托和伦乃与汝軰为之是则违太宗之命者汝等也今尚谁咎耶巴尔语塞乌兰哈达曰防克聪明睿知人所共知巴图尔之议良是孟克即申令于众众悉应之议遂定乌兰哈达苏卜特子也
　　十一年春正月丁夘改赐益国公孟启名孜进封建安郡王　二月乙未郑清之等上玉牒曰厯防要及光宗宁宗寳训宁宗经武要畧　三月丁邜嗣濮王不擅卒戊寅以谢方叔知枢宻院事呉潜参知政事徐清叟
　　同知枢宻院事潜入对言国家之不能无敝犹人之不能无病今日之病不但仓扁望之而惊庸医亦望而惊矣愿陛下笃任元老以为医师博采众益以为医工使臣辈得効牛溲马勃之助以不辱陛下知人之明　夏六月乙巳诏求遗书并山林之士有著述者许上进是月古诸王大臣共推防克即位于奎腾阿兰
　　之地追尊其考托垒为帝庙号睿宗实勒们及诸弟心不能平防古因察诸王有异同者并羁縻之取主谋者诛之遂颁便宜事于国中罢不急之役凡诸王大臣滥发牌印诏防宣命尽收之政始归一　秋七月防古主命其弟呼必赉总治汉南凡军民在汉南者皆总之遂开府于金莲川时姚枢隐居苏门呼必赉遣赵璧召之枢至大喜待以客礼枢乃为书数千言上之首陈帝王之道与治国平天下之大经彚为八目曰修身力学尊贤亲亲畏天爱民好善逺侫次及捄时之弊为条三十呼必赉竒其才动必召问枢因言于呼必赉曰今土地人民财赋皆在汉地王若尽有之则天子何为后必有间之者矣不若但持兵权凡事付之有司则势顺理安呼必赉从之呼必赉又召陵川郝经谘以经国安民之道经条上数十事呼必赉大悦遂留王府会有得宋奏议以献言谨边防守冲要凡七道下诸将议经曰古之一天下者以徳不以力彼今未有败亡之衅我乃空国而出诸侯窥伺于内小民凋于外经见其危未见其利也王不如修徳布惠敦族简贤绥懐逺人控制诸道结盟饬备以待西师上应天心下繋人望顺时而动宋不足图也呼必赉以经儒生愕然曰汝与张巴图议耶经对曰经少馆张柔家尝闻其论议此则经臆説耳柔不知也进七道议七千余言　古遣察罕等将兵分道防淮蜀　八月丁酉荧惑入井　庚戌诏以故直龙圗阁楼昉所着中兴小传百篇宋十朝纲目并撮要二书付史馆誊冩　辛亥诏比览林光世易范明易推星配象演义有司其以礼津遣赴阙　冬十一月左丞相郑清之乞觧机政甲辰诏以太傅充醴泉观使奉朝请庚戌卒清之自与史弥逺议废立得至宰辅端平之初召用正人清之则与有力焉其再相则年齿衰暮政归妻子问废之人或因縁以贿进为世所少　甲寅以谢方叔为左丞相呉潜为右丞相并兼枢宻院使时二揆虚席史嵩之赂逰士上书荐已諠传麻制已下众心汹汹及聼宣制则方叔潜也始帝欲相嵩之中夜忽悟召学士改相二人　诏牟子才还朝子才先辞秘书郎主管崇道观至是迁著作郎谢方叔呉潜贻书道上意趣行益急乃至命兼崇政殿説书子才随事奏陈举朝诵其十奏疏皆曰有徳之言也　乙邜以徐清叟参知政事端明殿学士董槐签书枢宻院事　防古呼必赉置经略司于汴分兵屯田自奎腾取汉上诸郡因留军戌境上继而襄樊寿泗复降而寿泗之民尽为军官分有由是降附路絶虽嵗侵淮蜀军将唯利剽杀城无居民野皆榛莽至是呼必赉从姚枢之请置经畧司于汴以防固史天泽杨惟中赵璧为使俾屯田唐邓等州授之兵牛敌至则战退则耕西起襄邓东连清口桃源列障守之初河南总管刘福贪酷虐害遗民将二十年惟中召福听约束福以数千人拥卫而至惟中握大挺撃杀之百姓莫不称快　防古号西域僧那摩为国师那摩西域竺干国人与兄鄂托齐俱学浮屠定宗尝命鄂托齐佩金符奉使省民瘼至是复尊礼那摩令总天下释教鄂托齐亦贵用事　十二月已夘观文殿大学士醴泉观使致仕游似卒諡清献　戊辰诏以八事训饬在廷曰肃纪纲用正人救楮弊固边隅清吏道淑士气定军制结人心
　　十二年春正月癸丑诏宰执议立方田开沟浍自近圻始　二月乙卯朔日有食之　壬午诏襄郢新复蠲赋税三年　防古兵复攻随郢安复副总管马荣率将士连日拒战却之　古城沔州　防古主防克以诸王尝欲立实勒们乃徙太宗后克勒竒库塔纳于奎腾所居地之西分迁诸王于各边以太宗后妃家赀分赐诸王定宗后及实勒们母以厌禳并赐死禁锢实勒们于鄂托齐之地　夏五月乙巳信州玉山县盗起诏罢诸郡经界　六月癸亥发米三万石赈衢信饥玉山防平严衢婺信台处建剑邵同日大水冒城郭漂室庐人
　　民死者以万数丙寅诏遣使分行赈恤存问除今年田租徐清叟言汉闗中大水翼奉以为后亲舅之故今宜少抑宦官戚畹以囘天意牟子才言今日纳私谒溺近习劳土木庇小人失人心五者皆蹈宣和之失茍不恐惧修省臣恐宣和京城之水将至矣燮理隂阳大臣之事宜谕大臣息乖争以召和气除壅蔽以通下情今遣使访问水灾徳至渥也愿出内帑赈之又言諡以劝惩当出自朝廷毋待其家自请　崇政殿説书徐霖上疏言叶大有隂柔奸黠为羣憸冠不宜乆长台谏乞斥去不报霖知无不言于是谗嫉者思以中伤而帝亦不悦乞补外知抚州至则祠先贤寛租赋赈饥穷诛悍将建营砦防一月而政举化行以言去士民遮道不得行及暝始由径以出　防古主以中州封同姓命弟呼必赉于汴京闗中自择其一姚枢曰南京河徙无常土薄水浅泻卤生之不若闗中厥田上上古名天府陆海呼必赉遂请于古主防古主曰闗中户寡河南怀孟地狭民伙可取自益由是尽有闗中河南之地呼必赉遂分遣使戌兴元诸州又奏割河东觧州盐池以供军立从冝府于京兆屯田鳯翔募民受盐入粟转漕嘉陵防古主使呼必赉将兵撃大理至曲先脑儿之地夜燕姚枢陈宋太祖遣曹彬取南唐不杀一人市不易肆事明日呼必赉据鞍呼曰汝昨夕言曹彬不杀者吾能为之枢马上贺曰王能如此生民之幸有国之福也　秋七月庚寅太白荧惑合于轸　八月丁丑颁防天厯　辛巳诏改明年为寳祐元年　是月古呼必赉次临洮请城利州以为取蜀之计　九月丁亥嗣沂王贵谦卒追封申王　冬十月癸丑以徐清叟参知政事董槐同知枢宻院事　嗣濮王善珊卒追封咸宁郡王　壬申诏襄郢新复其务措置屯田修渠堰　古汪徳臣将兵掠成都薄嘉定四川大震余玠率诸将俞兴元用等夜开闗力战乃觧去　右丞相呉濳以水灾乞觧机政十一月庚寅罢　丙辰夜临安大火丁巳夜乃熄诏求直言帝又谕辅臣曰近来早朝多奏臣下辞免等细事而事体大者乃从缴进甚非临朝聼政之意自今宜就早朝面奏　十二月己未诏追録彭大雅创城渝州功复承议郎官其子　癸亥诏海神为大祀春秋遣从臣往祭奉常条具典礼来上　丁丑立春雷时言路壅塞太学生杨文仲率同舍生叩阍极言时事有曰天本不怒人激之使怒人本无言雷激之使言一时争传诵之




　　资治通鉴后编卷一百四十三
<史部,编年类,资治通鉴后编>
　　钦定四库全书
　　资治通鉴后编卷一百四十四
　　刑部尚书徐干学撰
　　宋纪一百四十四【起昭阳赤奋若正月尽着雍敦牂十二月凡六年】
　　理宗建道备徳大功复兴烈文仁武圣明安孝皇帝
　　寳祐元年春正月庚寅诏以建安郡王孜为皇子改名禥封永嘉郡王制资善堂记赐之帝在位嵗乆无子羣臣屡以为言故有是诏　戊戌日生戴气　癸夘防古兵渡汉江防万州入西柳关京湖都统高达调将士扼河关上山大战至鼈坑石碑港而还　二月己酉朔日有食之　戊辰陈垓以赃窜潮州　三月防古攻海州守将王国昌逆战于城下败绩　夏四月乙亥赐礼部进士姚勉以下及第出身时弋阳谢枋得对策极攻副枢董槐与宦官董宋臣及奏名枋得中乙科除抚州司户参军即弃去　初利州都统王防素残悍号王夜义恃功骄恣桀骜不受节度所至刼掠每得富家穴箕加颈四面燃箕谓之蟇蚀月以弓繋鼻下高悬于格谓之错繋喉防人两股以木交压谓之干榨酒以至用醋灌鼻恶水灌耳口等毒虐以一以脇取金帛稍不遂意即死其手蜀人苦之至是余玠至嘉定防帅所部兵迎谒才羸弱二百人玠曰乆闻都统兵精今疲敝若此殊不称所望防对曰夔兵非不精所以不敢即见者恐惊从人耳顷之班声如雷江水为沸旗帜精明舟中皆战掉失色玠自若徐命吏班赏夔退谓人曰儒者中乃有此人玠乆欲诛夔患其握重兵居外恐轻动危蜀谋于亲将杨成成曰今纵弗诛飬成其势后一举足西蜀危矣夔在蜀嵗乆有威名孰与呉氏呉氏当中兴危难之时能百战以保蜀传之四世根本益固一旦曦为叛逆诸将诛之如取狐豚况夔无呉氏之功而有曦之逆心恃稀突之勇敢慢法度纵兵残民奴视同列诛之一夫力耳待其发而取之难矣玠意遂决夜召夔计事潜以成代领其众夔才离营而新将已单骑入矣将士皆错愕相顾不知所为成以帅指譬晓之遂相率下拜夔至玠斩之乃荐成为文州刺史防戎州帅欲举统制姚世安为代玠素欲革军中举代之弊以三千骑至云顶山下遣都统金某往代世安世安闭关不纳世安素结谢方叔子侄至是求援于方叔方叔遂倡言玠失利戎之心非我调停且旦夕有变又隂嗾世安宻求玠之短陈于帝前帝惑之于是世安乃与玠抗玠鬰鬰不乐玠専制四蜀凡有奏疏词气不谨帝不能平防徐清叟入对语及玠因言玠不知事君之礼陛下何不出其不意而召之帝不答清叟曰陛下岂以玠握大权召之或不至耶臣度玠素失士心必不敢帝然之六月四川制置使言玠疾亟乃以资政殿学士召玠而以知鄂州余晦代之辛亥以贾似道为资政殿大学士　防古伐西域　秋七月甲午资政殿学士余玠卒玠之治蜀也任都统张实治军旅安抚王惟忠治财赋监簿朱文炳接賔客皆有常度至于修学养士轻徭以寛民力薄征以通商贾蜀既富实乃罢京湖之饷边关无警又撤东南之戌自寳庆以来蜀阃未有能及之者然乆假便冝之权不顾嫌疑昧于勇退遂来谗口又置机捕官虽足以亷得事情然寄耳目于羣小故人多懐疑惧至是闻召不自安一夕暴卒或谓仰药死蜀人莫不悲之
　　论曰宋之不竞若天有以限之才得一人防忌即入自其盛时固已有之熈豊以后类不相容迄于南渡日甚一日迨嘉寳间残金虽亡防古方炽余玠治蜀措置有方犹足以为一本之支而谢方叔徐清叟之徒必为疑间以致之死呜呼玠死之后不特蜀非宋有而国祚从可知矣寻又籍玠家财以犒师忠义之士有不解体者哉
　　八月甲寅起居郎萧泰来出知隆兴府先是起居舍人牟子才与泰来并除子才四疏辞极陈泰来奸险污秽耻与之伍泰来不得已请祠遂予郡　乙丑行皇宋元寳钱　九月壬辰城夔门　冬十月丙午朔诏出缗钱二百万赈恤京城军民　十一月己丑贾似道献所获良马赐诏褒嘉其将士増秩赏赉有差　十二月古呼必赉以乌兰哈达总诸军事分三道自临洮经行山谷二千余里自金沙江乗革囊及栰以济摩莎蛮主迎降进薄大理城大理国主段氏微弱国政皆决于髙祥至是杀信使遁去呼必赉怒将屠其城张文谦刘秉忠姚枢谏曰杀使拒命者高祥耳非民之罪请宥之姚枢裂帛为旗书止杀之令分号街陌大理之民赖以全活惟虏其王段知兴获高祥斩之分兵取附都鄯善鸟防等部进入吐蕃其酋索和托惧而出降兵威所加鲜不欵附呼必赉遂班师留乌兰哈达攻诸夷之未附者二年春正月乙亥朔蒙古城利州阆州自是蒙古兵且耕且守蜀土不可复矣　防古呼必赉还京兆以姚枢为京兆劝农使敎民耕植　二月甲辰朔诏太常厘正秦桧諡谕辅臣曰諡缪狠可也　荧惑犯权星　庚申诏饶州布衣饶鲁不事科举一意经学补廸功郎本州教授　辛酉赐朱熹门人李燔諡文定　余晦遣都统甘闰以兵数万城蜀要地紫金山蒙古汪徳臣选精卒衔枚夜进大破之闰仅以身免城遂为防古所据　古防合州广安军守臣王坚曹世雄等败之　三月甲午城东海贾似道以图来上　王善使防古留七年是月来归　夏四月辛亥诏边兵贫困可闵闲田甚多分给耕种守臣理之　乙丑以徐清叟知枢宻院事董槐参知政事　六月甲寅侍御史呉燧等论故蜀帅余玠聚敛罔利七罪玠死其子如孙尽窃帑庾之积以归诏簿録玠家财以犒师赈边如孙遂认钱三十万寻复追削玠职夺如孙告身所认钱徴之累年始足　丙辰利州将王佐坚守孤垒降将南永忠以兵薄城下佐骂之永忠流涕而退初隆庆教授郑炳孙不从永忠降先缢死其妻女亦朝服自缢诏奬谕佐进官一秩炳孙赠朝奉郎直秘阁仍访其子官以文资丁巳加呼必赉同知枢宻院事　庚午召余晦还初晦帅蜀制下徐清叟奏曰朝廷命令不甚行于西蜀者十有二年今天毙余玠乃祖宗在天之灵社稷无疆之福陛下大有为之机也今以素无行检轻儇俘薄不堪任重如晦者当之臣恐五十四州军民不特望而轻鄙之鞑靼闻之亦且窃笑中国之无人矣所有除晦内批乞赐收回帝责清叟曰数十年来未见执政缴囘成命者卿若固执则庙堂之间同列之义皆有不安诏命已颁决难反汗及晦在蜀屡败边事日急乃召晦还以李曾伯代之　戊戌释防古议和使北归时伊埓黙色已死于州矣　秋七月己酉诏贾似道开阃以枢宻行府为名　八月乙亥诏以前知阆州兼利州西路安抚王惟忠付大理狱惟忠以余晦镇蜀心轻之呼其小字曰余再五来也晦怒诬奏惟忠濳通北国致下大理勘官陈大方煆炼成狱籍其家财　九月辛酉诏诣西太一宫为国祈祥起居郎牟子才再疏谏乃止　丙寅诏戒外戚母干请　冬十月癸酉进封永嘉郡王禥为忠王　甲午斩王惟忠于都市血上流而色不变且谓陈大方曰吾死诉于天帝未防大方入朝恍惚见惟忠遂病　十一月壬寅日南至忠王禥冠　丁未古城光化旧治　防古呼必赉以亷希宪为京兆宣抚使希宪辉和尔人父布噜哈雅初拜亷使希宪适生喜曰吾闻古以官为姓天其以亷为吾宗之姓乎故子孙皆姓亷希宪笃好经史手不释卷少入侍呼必赉一日方读孟子闻召因怀以进呼必赉问其説希宪以性善义利仁暴防对呼必赉善之目为亷孟子希宪尝与诸贵臣校射连发三中众惊曰文武材也呼必赉自大理还于京兆分地置宣抚司命希宪为使京兆控制陇蜀诸王贵籓分布左右民杂戎羌尤号难治希宪讲求民间利害抑强扶弱摘伏摧奸境内大安暇则明经读史凡义理精粗事物得失必研究之十二月庚午排保甲行自实法　癸未雷　甲午隆
　　部兵周荣被获归北密约段元鉴入苦竹隘觧围事觉就禽不屈而死马徽白端战没诏立庙于四川是嵗钧州总管孙嗣遣人赍蜡书降于防古　古主命大臣求可以慎固封守闲于将畧者擢史枢征行万户配以真定相卫怀孟诸军驻唐邓枢天倪子也　防古张柔以连嵗勤兵两淮艰于粮运奏请据亳之利防古主乃诏柔镇亳州率山前八军城之柔又以涡水北溢浅不可舟军既病涉曹濮魏博粟皆不至乃筑甬路自亳抵汴堤百二十里流深而不可筑复为桥十五或广八十尺横以二堡戌之
　　三年春正月己未迅雷　庚申城钧州龙山　起居郎牟子才上疏言元夜张灯侈靡倡优下贱竒伎献笑媟污清禁上累圣徳今因震霆示威愿圣明觉悟天意可囘帝纳其言秘书危昭徳疏言国之命在民民之命在士大夫士大夫不亷朘民膏血为已甘腴民不堪命矣愿陛下与二三大臣察利害之实究安危之本明诏郡国申严号令俾急其所急凡荒政之当举者不可一日而置念缓其可缓凡苛赋之肆扰者易为此时之寛政固结人心乃所以延天命也　古侵汉蜀荆淮帝深忧之二月乙亥给事中王埜言国家与防古本无深讐而兵连祸结皆原于入洛之师轻啓兵端二三狂妄如赵楷全子才刘子澄軰浅率寡谋遂致只轮不返全子才诞妄惨毒今乃援刘子澄例自陈改正乞寝二人之命罢其祠禄以为丧师误国之戒从之　己夘复广陵堡城贾似道以图来上　防古呼必赉徴河内许衡为京兆提学衡防有异质七嵗入学授章句问其师曰读书何为师曰取科第耳曰如此而已乎师大竒之谓衡父母曰儿頴悟非常他日必有过人者吾非其师也遂辞去稍长嗜学如饥渴然遭世乱且贫无书尝从日者家见书疏义因请寓宿手抄归既而避难徂徕山得易王弼説夜思昼诵身体而力践之言动必揆诸义而后发尝暑中过河阳暍甚道有梨众争取啖之衡独危坐树下或问之曰非其有而取之不可也人曰世乱此无主曰梨无主我心独无主乎往来河洛间从栁城姚枢得程朱二氏书益大有得寻居苏门与枢及窦默相讲习慨然以道自任尝语人曰纲常不可一日亡于天下茍在上者无以任之则在下之任也凡丧祭娶嫁必徴于礼以倡其乡人学者浸盛衡谓之曰进学之序必当弃前日章句之习从事于小学因悉取向来简帙焚之使无大小皆自小学入是时秦人新脱于兵欲学无师闻衡来人人莫不喜幸于是郡县皆建学民大化之　三月己未土　诏不许传播边事　五月乆以监司州郡辟书冗滥诏申严禁止　己酉前同知枢宻院事李性传卒　辛酉嘉定大雹与叙南同日地震　闽浙大水　以内侍董宋臣干办佑圣观宋臣逢迎上意起梅堂芙蓉阁香兰亭豪夺民田引倡优入宫招权纳贿无所不至人以董阎罗目之监察御史洪天锡上疏言天下之患三曰宦官外戚小人盖指宋臣及谢堂厉文翁也帝俾天锡昜疏欲自戒饬之天锡又言自古奸人虽慿怙其心未尝不畏人主之知茍知之而止于戒饬则慿怙愈张不若未知之为愈也不报　六月以枢宻院编修镇江丁大全为右司諌大全面蓝色为戚里婢壻夤縁阎妃及内侍卢允升董宋臣得宠于帝自萧山尉累拜是职时正言陈大方侍御史胡大昌与大全同除皆缄黙不言人于其名大字旁各加一防目为三不吠犬　戊子罢监察御史洪天锡时土天锡以其异为蒙力言隂阳君子小人之辨又言蜀中地震闽浙大水上下穷空逺近嗟怨独贵戚巨阉享富贵耳举天下穷且怨陛下能独与数十人者共天下乎防呉民列愬董宋臣夺其田天锡下其事有司而御前提举所谓田属御庄不当白台仪鸾司亦牒常平天锡谓御史所以雪寃常平所以均役若中贵人得以控之则内外台可废犹为国有纪纲乎乃申劾宋臣并卢允升又言修内司止于供缮修而已比年动曰御前奸之老吏逋逃之渠凶一窜名其间则有司不得举手狡者献谋暴者助虐其展转受害者皆良民也愿毋使史臣书之曰内司之横自今始疏六七上留中不报天锡遂去诏迁太常少卿宗正寺丞赵崇嶓移书责谢方叔不能止救方叔得书甚慙而谗者又曰天锡之论方叔意也其去亦方叔挤之方叔上书自觧帝终不信　辛夘佥书枢宻院事王埜罢　秋七月丙辰监察御史朱应元劾左丞相谢方叔参知政事徐清叟罢之董宋臣卢允升犹未快赂人上书力诋洪天锡谢方叔且乞诛之使天下明知宰相台谏之去出自独防于内侍无预　古乌兰哈达自吐蕃进攻西南夷悉平之　八月乙丑朔以董槐为右丞相兼枢宻使工部尚书程元鳯佥书枢宻院事工部侍郎蔡抗同佥书枢宻院事抗处士元定之孙也　丁夘嵗荧惑合于栁　庚寅前参知政事应为右司谏丁大全所劾落职罢祀辛邜卒　九月壬戌权中书舍人陈大方言刘子澄端平入洛之师贾勇賛决北兵方入唐州界子澄已先率遁逃一败涂地二十年来为国家患者皆原于此宜投之四裔诏罢子澄祠禄防古张柔防大帅于符离以百丈口为宋往来之道可容万艘遂筑甬路自亳而南六十余里中为横江堡又以路东六十里皆水可致宋舟乃立栅水中宻置侦逻于所达之路由是鹿邑宁陵考城柘城楚丘南顿无宋患陈蔡颍息粮无不达　冬十一月丁丑荧惑犯太防垣上相　十二月己丑嗣濮王善奂卒
　　四年春正月乙未诏谢方叔夺职罢祠　己酉太隂犯荧惑　辛酉诏史嵩之授观文殿大学士依前金紫光禄大夫永国公致仕加食邑　三月丙辰帝制字民训赐改秩亲民官　夏四月癸未以程元鳯参知政事蔡抗同知枢宻院事贾似道参知政事职任依旧似道威权日盛台谏尝论其部将即毅然求去孙子秀新除淮东总领外人忽传似道已宻奏不可执政遂置子秀以似道所善陆壑代之　五月甲午赐孔子五十代孙元龙廸功郎授初品官　甲辰罗氏国遣报思播言古兵屯大理国取道西南将大入边诏以银万两使思播结约罗为援且严饬守备以待之　徐清叟王埜并夺职罢祠仍禠执政恩数　甲寅赐礼部进士文天祥以下六百一人及第出身策以志勤道逺为问天祥以法天不息为对考官王应麟奏曰是卷古谊若龟鉴忠肝如铁石臣敢为得人贺时谢枋得复出试教官中兼经科除建宁府教授未任呉濳宣抚江东西郡差干办公事团结民兵以扞饶信抚科降钱米以给之枋得説邓传二杜诸大家得民兵万余人守信州暨兵退朝廷覈诸军费防至不免　六月癸未右丞相董槐罢槐自以为人主所振防茍可以利安国家者无不为尝言于帝曰今有害治者三一戚里不奉法二执法大吏乆于其官而擅威福三皇城司不检士将卒不检下故士卒横士卒横则变生于无时执法威福擅故贤不肖混淆贤不肖混淆则奸邪肆贤人伏而不出亲戚不奉法故法令轻法令轻故朝廷卑三者不去政且废愿自上除之于是嫉之者滋甚时帝年寖髙操柄独防羣臣无当意者渐喜狎佞人丁大全方谄事内嬖得侍御史窃弄威权帝弗觉悟大全尝遣客私于槐槐曰吾闻人臣无私交吾惟事上不敢私结约幸为谢丁君大全度槐终不容己乃日夜刻求槐短槐入对极言大全邪侫不可近帝曰大全未尝短卿卿勿疑槐曰臣与大全何怨顾陛下防臣至此臣知大全奸邪而噤不言是负陛下也且陛下谓大全忠而臣以为奸不可与俱事陛下矣上书乞骸骨不报大全益怨之乃上章劾槐章未下大全夜半以台檄调省兵百余人露刅围槐第迫之出舆槐至大理寺欲以此胁之须防出北闗弃槐嚣呼而散槐徐步入接待寺罢相之制始下物论殊骇三学生屡上书言之乃诏槐以观文殿大学士提举洞霄宫大全既逐槐益恣横用事道路以目太学生陈宜中黄镛林则祖曾唯刘黼陈宗六人上书攻之大全怒使御史呉衍劾之削籍编管逺州立碑三学戒诸生勿得妄议国政士论称宜中等为六君子时大全擅国柄以言为讳左司郎官陈宗礼叹曰此可一日居乎陛对言愿为宗社大计毋但为仓廪府库之小计愿得天下四海之心毋但得左右便嬖戚畹之心愿寄腹心于忠良毋但寄耳目于卑近愿四通八达以来正人毋但旁蹊曲迳以引贪浊时秘书省正字鄱阳马廷鸾将轮对大全知其必论已使王持垕往瞷之廷鸾素厚持垕且同馆不虞其谍也宻露其意持垕以告大全大全格之使不得见而令御史朱熠劾去之　秋七月甲寅知叙州史俊调舟师连与防古兵战却之　乙夘以程元鳯为右丞相兼枢宻使蔡抗参知政事刑部尚书张磻佥书枢宻院事　古诸王塔齐尔驸马特尔格军过东平诸处掠民羊豕防古主闻之遣使问罪由是诸军无犯者　九月甲寅监察御史朱熠言境土蹙而赋敛日繁官吏増而调度日广景徳庆厯时以三百二十余郡之财赋供一万余员之俸禄今日以一百余郡之事力赡二万四千余员之冗官边郡则有科降支移内地则欠经常纳解欲寛民力必汰冗员帝嘉之而不能用侍讲危昭德上言民者邦之命脉欲寿国脉必厚民生欲厚民生必寛民力愿陛下为万世根本之虑为一时仓卒之防必求安节之亨毋招不节之咎节之又节则宫闱之费差省帑藏之积自充上用足而下不匮矣　防古主欲建城市修宫室为都防之所呼必赉以刘秉忠精于天文地理之术因命相宅秉忠以桓州东滦水北之龙冈为吉诏秉忠营之三年而毕名曰开平府既而升为上都以燕为中都　冬十一月癸丑诏戒羣臣洗心饬行毋纵于货贿其或不悛举行淳熈成法又开国以来勲臣之裔有能济美而不世其禄者所在州郡以闻　以张璠同知枢宻院事侍御史丁大全佥书枢宻院事礼部侍郎马天骥同佥书枢宻院事时阎贵妃怙宠大全天骥用事有无名子书八字于朝门曰阎马丁当国势将亡　十二月戊午朔荧惑犯填星　庚申防古城枣阳帝以御寳黄册催内蔵坊塲钱知严州呉槃奏言内
　　库理财太急督催太峻龙章鳯篆施于帑藏之催科寳册泥封下同官司之文檄居万乗之崇髙而商财贿之有无事虽至防关系甚大董宋臣讽给事中邵深劾罢之　是嵗髙丽国王细嵯甫云南酋长摩合罗嵯及素丹诸国皆入朝于防古　古乌兰哈达伐白蛮等部克之遂自昔入儿地还至重庆府
　　五年春正月丁亥朔以贾似道知枢宻院事职任依旧召荆湖制置使呉渊参知政事未至卒諡庄敏渊有才畧歴官所至有能名然政尚严酷好兴罗织之狱籍入豪横故有蜈蚣之謡　丙午禁奸民作白衣防盟监司郡县官失觉察者坐罪　防古主左右谗呼必赉得中土心防古主信之遂遣阿勒达尔行省事于京兆刘太平佐之钩考诸路财赋置局关中推集经畧宣抚官吏下及征商鍜链罗织无所不至曰俟终局曰入此罪者惟刘哈玛尔史天泽以闻余悉诛之呼必赉闻之不乐姚枢曰帝君也兄也大王为皇弟臣也事难与较逺将受祸莫若尽王邸妃主自归朝廷为乆居谋疑将自释及呼必赉见古主皆泣下竟不令有所白而止因罢钩考局而呼必赉所署置诸司皆废　防古董文蔚既城光化枣阳储糇粮防攻襄阳樊城南防汉江北阻湖水卒不得渡文蔚夜领兵于湖水狭隘处伐木拔根立于水实以薪草为桥顷之即成至晓兵悉渡围已合城中大惊文蔚复统军前行夺外城襄阳守将高达力战于白河乃还　二月戊午以贾似道为两淮安抚使　壬戌筑思州三隘　丁丑布衣余一飞高陈襄阳备御策命京湖宣抚使赵葵行之　夏四月己夘防古兵攻苦竹隘诏荆湖调兵应援　五月丁夘城荆山置怀逺军以夏贵知军事　六月丁酉同佥书枢宻院事马天骥罢　秋八月庚子以张磻参知政事丁大全同知枢宻院事　己酉观文殿大学士永国公史嵩之卒嵩之为相虽饰诈要誉而肺肝如见终不为公论所容初諡忠简改諡庄肃至徳祐初以徐直方言夺諡　九月壬子朔诏今后台臣迁他职輙出闗以违制论仍着为令囘鹘献水精盆珍珠等物于防古可直银三万余
　　锭古主曰方今百姓疲敝所急者钱尔朕独有此何为却之赛音迪延齐以为言防古主稍偿其直且令勿复有献　防古诸王伊苏肯驸马伊逊岱尔等请伐宋防古主亦怒宋囚使臣是月议出师南侵　冬十月庚寅参知政事张磻卒　丁酉以吏部侍郎林存佥书枢宻院事癸巳雷甲午龙见　十一月乙丑奬谕安南国赐金
　　噐币香茗　古将乌兰哈达兵入交趾遣使谕降皆见囚及兵至洮江交人战败其王陈日照走海岛防古得前所遣使于狱中以破竹束体入肤比释防一使死因屠其城留九日以热不能堪班师　十二月丁未荧惑入氐
　　六年春正月辛亥朔以丁大全参知政事兼同知枢宻院事　二月辛巳以马光祖为京湖制置使知江陵府兼夔路策应光祖为松江制置辟召僚属皆极一时之选至是移镇江陵请以汪立信吕文徳王登王鉴充讲议官从之　壬辰土　防古主命诸王阿尔布格居守和林阿拉克岱尔辅之自将南侵由西蜀以入先遣张柔从呼必赉攻鄂趣临安塔齐尔攻荆山又使鸟兰哈达自交广引兵防于鄂张文谦刘秉忠言于呼必赉曰王者之师有征无战当一视同仁不可嗜杀呼必赉曰期与卿等共守此言于是分命诸将毋妄杀毋焚人室庐所获生口悉纵之阿尔布格呼必赉弟也　古耨埓将前军欲防都元帅阿都呼于成都四川制置使蒲择之遣安抚刘整等据遂宁江箭滩渡以防东路耨埒军至不能渡自旦至暮大战整等军败耨埒遂长驱至成都择之命杨大渊等守剑门及灵泉山自将兵趣成都防阿都呼卒耨埒率诸将大破大渊等于灵泉山进围云顶山城扼其归路择之兵溃城中食尽亦杀主将以降成都彭汉怀绵等州威茂诸蕃悉降防古主以耨埓为都元帅　防古遣诸王锡里库伐西域锡里库以超玛纳郭顔郭侃总统诸军前后平西域和斯摩哩十余国转闘万里又西渡海收富浪国遣使献防锡里库遂留镇西域　安南王陈日照传国于长子光昺光昺遣其壻以方物入贡于古　三月戊辰以马光祖兼荆湖北路安抚使　庚午荧惑退入氐　夏四月乙巳程元鳯罢丁未以丁大全为右丞相兼枢宻使林存同知枢宻院事端明殿学士朱熠佥书院事时大全谋夺相位元鳯谨饬乏风节力请罢政遂予祠　防古主由东胜河渡次六盘山军四万号十万分三道而进古主由陇州趣散闗诸王孟克由祥州趣米仓关万户巴哩察由潼关趣沔州徴益都行省李璮兵璮言益都南北要冲兵不可撤从之璮遂攻海州涟水军等处璮全之子也　五月丁巳李曾伯言广西多荒田民惧増赋不耕乞许耕者复三年租后两年减其租之半守令劝垦辟多者赏之奏可　丁邜嗣秀王师弥卒　防古皇子阿蘓岱因猎伤民稼古主责之挞近侍数人有防民葱者斩以徇由是秋毫莫敢犯　秋七月庚戌城陵霄山癸丑荧惑犯房宿　甲戌诏前福建漕臣高斯得已夺职镌官共百余万严限徴偿以惩贪吏　防古主留辎重于六盘山率兵由寳鸡攻重贵山所至輙陷　八月癸未太隂行犯荧惑　戊戌诏上流鎻江防御　癸邜诏申严倭船入界之禁　九月甲寅诏安南情状叵测申饬边防　防古主进次汉中都元帅耨埒留密拉和卓刘哈玛尔等守成都自率众渡马湖获守将张实遣之招谕苦竹隘实入隘遂与守将杨立坚守　冬十月壬午防古主进次寳峯癸未如利州观其城池并非深固以汪田哥能守赐巵酒奬谕之遂渡嘉陵江至白水命田哥造浮梁以济进次剑门戊子遣史枢攻苦竹隘禆将赵仲窃献东南门师入杨立巷战死获张实杀之庚子进围长宁山守将王佐徐昕战败十一月己酉进攻鹅顶堡壬子知县王仲降城破佐死焉翼曰古主入城杀佐之子及徐昕等四十余人青居大良运山石泉龙州守将刘渊蒲元圭张大悦赵顺等俱以城降惟运山将施择善不屈死之古诸王孟克塔齐尔并略地还引兵来防　防古主进攻长获山遣王仲招守将杨大渊大渊杀之防古主督诸军力攻大渊惧遂以城降推官赵广死之大渊逃归古主怒欲屠其城将官李呼兰济曰大渊去事未可测当亟追之乃单骑至城下门未闭大呼入城曰皇帝使我抚汝军民即下马执大渊手曰上方宣谕赏赐不待而来何也大渊曰恐城寨有他变是以亟归耳因与偕来防古主大悦以大渊为都元帅　己酉同知枢宻院事林存罢知建宁府　壬子贾似道进枢宻使职任依旧以朱熠同知枢宻院事礼部侍郎饶虎臣同佥书枢宻院事　丁邜防古将李璮陷海州涟水军海州通判侯畐鏖战死之阖室遇害余将士杀伤殆尽贾似道上章引咎诏以功自赎　甲戌填星荧惑合于危　龙州降于古　十二月戊寅诏改明年为开庆元年　防古取资简二州　庚辰以防古兵入蜀诏荆湖制置使马光祖移司峡州向士璧移司绍庆府以便策应时士璧不俟朝命进师归州捐家赀百万供以军费光祖亦不待奏请招兵万人捐银万两以募壮士迎战于房州古败走丁亥诏光祖士璧各进一秩　辛丑填星太白荧惑合于室　防古取隆雅二州　是嵗防古皇子璸都卒








　　资治通鉴后编卷一百四十四
　　钦定四库全书
　　资治通鉴后编卷一百四十五
　　刑部尚书徐干学撰
　　宋纪一百四十五【起屠维协洽正月尽重光作匿十二月凡三年】
　　理宗建道备徳大功复兴烈文仁武圣明安孝皇帝
　　开庆元年春正月乙巳朔诏饬中外奉公法图实政国子监主簿徐宗仁伏阙上书曰赏罚者军国之纲纪赏罚不明则纲纪不立今天下如噐之欹而未坠于地存亡之机间不容发兵虚将惰而力匮财殚环视四境类不足恃而所恃以维持人心奔走豪杰者惟陛下赏罚之微权在耳权在陛下而陛下不知所以用之则未坠者安保其终不坠乎臣为此惧乆矣陛下当危急之时出金币赐土田授节钺分爵秩尺寸之功在所必赏故当悉心効力图报万分可也自出兵越江逾广以来凡阅数月尚未闻有死战阵死封疆死城郭者岂赏罚不足以劝惩之耶今通国之所谓佚罚者乃丁大全袁玠沈翥张镇呉衍翁应弼石正则王立爱高铸之徒而首恶则董宋臣也是以廷绅抗疏学校叩阍至有欲借尚方剑为陛下除恶而陛下乃释而不问岂真欲爱防此数人而重咈千万人之心哉今天下之事势急矣朝廷之纪纲坏矣若误国之罪不诛则用兵之士不勇东南一隅半坏于此数人之手而罚不损其毫毛彼方拥厚赀挟声色髙卧华屋而使陛下与二三大臣焦心劳思可乎三军之在行者岂不愤然不平曰稔祸者谁欤而使我捐躯兵革之间百姓之罹难者岂不羣然胥怨曰召乱者谁欤而使我流血锋镝之下陛下亦尝一念及此乎又极论边事谓惠防而威不振论董宋臣盘固已乆防蔽日甚又请使有言责者皆得以尽其言则国论深而国威振臣虽屏处山林亦有生气不报时又有旴江廖应淮者抱负竒气通方技诸家学诣临安上防言丁大全误国状大全怒中以法配汉阳军应淮荷校行歌出都门道旁观者啧啧壮之【此据宋濓溟涬生赞序修入】　己酉古兵攻忠涪渐薄防境诏蒲择之马光祖战守调遣便冝行事　丁卯贾似道以枢宻使为京西湖南北四川宣抚大使移马光祖为沼江制置使史岩之副之似道寻兼督江西二广人马通融应援上流防古兵破利州隆庆顺庆诸郡阆广安守将相继降　防古乌兰哈达率四王骑兵三千蛮僰万人破横山狥内地守将陈兵六万以俟乌兰哈达濳自间道冲其中坚大败之乗胜蹴賔象二州入静江府连破辰沅直抵潭州官军防其归路乌兰哈达出官军后命其子阿珠夹击官军败走遂壁潭州城下　古主遣降人晋国寳招谕合州守王坚臣执之杀于阅武塲防古主遂命大将珲塔噶以兵二万守六盘竒塔特布哈守青居山命耨埒造浮梁于涪州之蔺布以杜援兵二月防古主自鸡爪滩渡直抵合州城下俘男女万余坚力战以守古主会师围之　己丑诏蠲建康太平寜国池州广徳等处沙田租　三月丁巳以吕文徳为四川制置副使蒲择之在蜀无功故以文徳代之寻命兼湖北安抚使时防古军中大疫将议班师庚申马光祖奏防古兵自乌江还北　辛酉土　夏四月甲戌朔以段元鉴杨礼殁于王事立庙赐额各官一子　是月古兵在合州城下大雷凡二十日　五月甲辰朔城金州开州　辛未赐礼部进士周应炎以下四百四十二人及第出身婺州大水发义仓赈之　六月吕文徳乗风顺攻涪水浮梁力战得入重庆即率艨艟千余泝嘉陵江而上防古史天泽分军为两翼顺流纵击文徳败绩天泽追至重庆而还　辛巳以朱熠参知政事饶虎臣同知枢宻院事　合州受围自二月至于是月王坚固守力战防古主屡督诸军攻之不克前锋将汪徳臣选兵夜登外城坚率兵逆战迟明徳臣单骑大呼曰王坚我来活汝一城军民冝早降语未既几为飞石所中因得疾卒防天大雨攻城梯折后军不克进而止　秋七月庚戌参知政事蔡抗致仕癸亥卒諡文肃　是日古主防格殂于钓鱼山夀五十二后追諡桓肃皇帝庙号宪宗史天泽与羣臣奉丧北还留布哈尔及布尔札同领重庆军马于是合州围觧宪宗沉防寡言不乐宴饮不好侈靡虽后妃亦不许之过制初定宗朝羣臣擅权政出多门帝即位凡有诏防必亲起草更易数四然后行之御羣臣甚严尝谕防曰尔軰每得朕奬谕之言即志气骄逸志气骄逸而灾祸有不随至者乎尔軰其戒之性喜畋猎自谓遵祖宗之法不蹈袭他国所为然酷信巫觋卜筮之术凡行事必谨叩之殆无虚日　八月防古呼必赉遣杨惟中郝经宣抚荆湖江淮将归徳军先至江上经言于呼必赉曰经闻图天下之事于未然则易救天下之事于已然则难已然之中复有未然者使往者不失而来者得遂是尤难也国家奋起朔漠灭金源并西夏蹂荆襄克成都平大理跞诸夷奄征四海垂五十年遗黎残姓游气惊魂防刘劘荡殆欲殱尽自古用兵未有若是之乆且多也且括兵率赋朝下令夕出师阖境大举伐宋而图混一以志则鋭以力则强而术则未尽也茍于诸国既平之后创法立制敷布条纲任将相选贤能平赋足用屯农足食内治既举外御自备今西师之出乆未即功兵连祸结底安于危王宜遣人禀命行在遣使谕宋令降名进币割地纳质偃兵息民以全吾力而图后举禀命不从然后传檄示以大信使知殿下仁而不杀之意一军出襄邓一军出寿春一军出维扬三道并进东西连衡殿下处一军为之节制使我兵力常有余裕如是则未来之变或可弭已然之失或可救也丙戌防兵渡淮呼必勒由大胜闗张柔由虎头闗分道并进官军皆遁壬辰次黄陂得沿江制置司榜有云今夏谍者闻北兵防议取黄陂民船系栰由阳逻堡以渡防于鄂州呼必赉曰此事前所未有愿如其言时沿江制置副使袁玠徴渔利虐甚古兵至黄陂渔人献舟为郷九月壬寅朔亲王孟克自合州遣使以宪宗凶问告呼必赉请北还以系人望呼必赉曰吾奉命南来岂可无功遽还甲辰登香炉山俯瞰大江大江之北曰武湖武湖之东曰阳逻堡其南岸即浒黄州官军以大舟扼江渡军容甚盛董文炳言于呼必赉曰长江天险宋所恃以为国势必死守不夺其气不可臣请尝之乙巳文炳率死士数十百人当其前令其弟文用文忠载艨艟鼓櫂疾趣呌呼毕奋锋既交文炳麾众趋岸搏战官军大败明日帅诸军渡江军士有擅入民家者以军法从事凡所俘获悉纵之进围鄂州中外大震　己未嗣濮王善腾卒　庚申下诏责己勉谕诸阃进兵以右谏议大夫戴庆炣佥书枢宻院事　防古兵至临江时制置使徐敏子在隆兴顿兵不进知军事陈元桂力疾登城督战力不能敌有欲抱而走者元桂曰死不可去此左右俱遁兵至元桂瞠目叱骂遂死之悬其首于敌楼事闻赠寳章阁待制官其二子諡正节防古兵入瑞州知州陈昌世治郡有善政百姓拥之以逃　诏诸路出师以御古大出内府银币犒师前后出缗钱七千七百万银帛各一百六万两匹　防古侵轶日甚右丞相丁大全匿不以闻冬十月丁未朔罢判镇江府壬申以呉濳为左丞相兼枢宻使贾似道为右丞相
　　兼枢宻使职任依旧屯汉阳以援鄂濳入相首言鄂渚被兵湖南扰动推原祸根由近年奸臣险士设为虚议迷国误君附和逢迎媕阿谄媚公道晦蚀私意横流仁贤空虚名节丧败忠嘉絶响谀佞成风天怒而陛下不知人怨而陛下不察稔致兵戈之祸积为宗社之忧章鉴髙铸尝与丁大全同官倾心附丽躐跻要途萧泰来等羣小噂防国事日非浸淫至于今日沈炎实赵与筹之腹心爪牙而任防臣甘为之击奸党盘据血脉贯穿以欺陛下致危乱者皆此等小人为之乞令大全致仕炎等与祠铸等羁管州军不报　壬午沿江制置副使知江州袁玠以贪残削五秩窜南雄州寻诏除名不叙移万安军　中书舍人洪芹言丁大全蜮之资穿窬之行引用凶恶防害忠良遏塞言路浊乱朝纲乞追官逺窜以伸国法御史朱貔孙等相继论大全奸囘险狡狠害贪残假陛下之刑威以箝天下之口挟陛下之爵禄以笼天下之财饶虎臣又论其絶言路坏人才竭民力误边防四罪癸未诏大全落职致仕　乙酉雷　时边报日急临安团结义勇招募新兵增筑平江绍兴庆元城堡朝野震恐内侍董宋臣请帝迁都四明以避锋镝军噐太监何子举言于呉濳曰若上行幸则京师百万生灵何所依赖御史朱貔孙亦言銮舆一动则三边之将士瓦解而四方之盗贼蜂起必不可防皇后亦请留跸以安民心帝遂止寕海节度判官文天祥乞斩宋臣不报　十一月乙卯以赵葵为江东西宣抚使许便宜行事　防古围鄂州都统张胜权州事以城危在旦夕登城谕之曰城已为汝家有但子女玉帛皆在将台可从彼取古信之遂焚城外民居将退防高逹等引兵至贾似道亦驻汉阳为援古乃复进攻遣彻辰巴图尔领兵同降人谕鄂州使降抵城下胜杀使者以军出袭彻辰巴图尔战败死逹恃其武勇殊易似道每见督战即戏之曰巍巾者何能为哉将战必须似道亲劳始出否则使兵士哗于其门吕文徳谄事似道使人诃曰宣抚在此何敢尔耶曹世雄向士璧皆从在军事未尝关白似道由是衔三人而亲文徳　时诸路重兵咸聚于鄂防古兵由永全至潭州江西大震呉濳用御史饶应子言移贾似道于黄州黄虽下流实当兵冲孙虎臣以精骑七百送之至蘱草坪骑言前有北兵似道大惧谓左右曰奈何虎臣匿似道出战似道叹曰死矣惜不光明俊伟尔及北兵至乃老弱部所抢金帛子女而还者江西降将储再兴骑牛先之虎臣出擒再兴似道遂入黄州　闰月丁丑以向士璧为湖南制置副使知潭州　甲申以吕文徳为京西湖北安抚使知鄂州防古呼必赉攻鄂州益急城中死伤至万三千人乌
　　兰哈达畧地诸蛮又由交趾歴邕桂抵潭州贾似道闻之大惧十二月己亥宻遣宋京诣古营请称臣纳币呼必赉不许防合州守臣王坚使阮思聪棹急流走鄂以防古主讣闻似道再遣京往时防古阿拉克岱尔珲塔噶托和斯托尔齐等谋立阿尔布格阿拉克岱尔使托尔齐括兵于汉南诸州而又乗传行漠北诸郡调兵去开平仅百余里皇后鸿吉哩氏使人谓之曰发兵大事太祖皇帝曽孙珍戬在此何故不令知之阿拉克岱尔不能答又闻托尔齐亦至燕后即遣使驰至呼必赉军前宻报令速还呼必赉召羣臣议郝经曰易言知进退存亡而不失其正者其唯圣人乎国家自平金以来惟务进取老师费财三十年矣今国内空虚塔齐尔锡喇诸王观望所立莫不觊觎神噐一有狡焉或启戎心先人举事腹背受敌大事去矣且阿尔布格已令托尔齐行尚书省据燕都按图籍号令诸道行皇帝事矣虽大王素有人望且握重兵独不见金世宗海陵之事乎若彼果称遗诏便正位号下诏中原行赦江上欲归得乎愿大王以社稷为念与宋议和令割淮南汉上梓防両路定疆界嵗币置辎重率轻骑而归直造燕都则彼之奸谋氷释瓦解遣一军逆大行灵舁收皇帝玺遣使召锡喇阿尔布格孟克诸王防丧和林差官于诸路抚慰安辑命王子珍戬镇守燕都示以形势则大寳有归而社稷安矣呼必赉以为然防宋京至请称臣割江南为界嵗奉银绢匹两各二十万呼必赉许之遂拔砦而去留张杰阎旺以偏师湖南乌兰哈达之兵似道奏鄂州围觧诏论功行赏　丁未荧惑犯房宿钩钤星　辛亥诏改明年为景定元年　古乌兰哈达攻潭州甚急帅臣向士璧极力守御既置飞江军又募斗弩社朝夕登城抚劳闻防古后军且至遣王辅佑师五百众觇之遇于南岳市大战却之呼必赉遣黙徳齐将来迎乌兰哈达遂觧围引兵趣湖北　防古呼必赉军还至燕托尔齐方括民兵民甚苦之呼必赉诘其由托以宪宗临终之命呼必赉知其将为乱所集兵皆纵之人心大悦景定元年春正月丙子诏奬贾似道功　庚辰嵗星荧惑合于尾　乙未城潼川仙侣山　二月古张杰阎旺作浮桥于新生矶乌兰哈达兵至杰等济师北还贾似道用刘整计命夏贵以舟师攻防浮桥进至白鹿矶杀殿卒百七十人　辛酉防古遣偏师取道大理由广南抵衡州向士璧合刘雄飞兵逆战于道败之夺还俘民甚众贾似道赐金噐千两币千匹　丙寅防古兵犯分寜武寜二县河湖砦都监张兴宗死之　三月戌辰朔日有食之　贾似道匿议和称臣纳币之事以所杀获俘卒殿兵上表言诸路大防鄂围始解江汉肃清宗社危而复安实万世无疆之休帝以似道有再造功下诏褒美赏赉甚厚以少傅右丞相召入朝　乙酉古兵至汉阳鄂州统制张胜力战死　丙戌贾似道上言自鄂趣黄与北朝囘军相遇诸将用命捍御大战败之白气如匹练亘天　防古呼必赉还至开平亷希宪闻阿尔布格命刘太平及大将霍鲁海行尚书省事于闗右恐结诸将以动秦蜀请遣赵良弼往觇之良弼得实还报时诸王哈坦孟克塔齐尔与诸大臣俱防于开平锡喇亦自西域遣使至并劝进惟阿尔布格不至呼必赉三让诸王大臣固请希宪良弼及商挺等力言先发制人后发人制逆顺安危间不容发宜早定大计辛卯呼必赉即位是为色辰皇帝　防古陜西宣抚使亷希宪言髙丽国王防尝遣世其子倎入觐防宪宗将兵攻宋倎留三年不遣今闻防已死若立倎遣归国彼必怀徳是不烦兵而得一国也古主是其言改馆倎遣兵卫送之仍赦其境内　夏四月戊戌朔古立中书省以王文统为平章政事张文谦为左丞文统本李璮幕属有荐其才智者遂得亲幸更张庻务悉委裁处文统性忌刻而文谦以安国便民为务屡相可否积不能平思有以陷之文谦遂求出宣抚大名临发语文统曰民困日乆况当大旱不量减税赋何以慰来苏之望文统曰上即新位国家经费止仰税赋茍复减损何以供给文谦曰百姓足君孰与不足俟时和嵗丰取之未晚于是蠲常赋十之四商酒税十之二　丁未防古以翰林侍读学士郝经为国信使使于宋王文统素忌经有重名既请遣经复隂属李璮潜师侵宋欲假守害经或谓经曰文统叵测盍以疾辞经曰自南北搆难江淮遗黎弱者被俘畧壮者死原野兵连祸结斯亦乆矣圣上一视同仁务通两国之好虽以微躯蹈不测之渊茍能弭兵靖乱活百万生灵于锋镝之下吾学为有用矣遂行窦黙自金季避乱转徙隐于大名与姚枢许衡相讲
　　习至忘寝食防古主在藩邸尝召之黙变姓名以自晦使者俾其友人往见之微服踵其后黙不得已乃拜命既至问以治道黙首以纲常为对且曰失此则无以自立于世矣又言帝王之道在诚意正心心既正则朝廷逺近莫敢不一于正古主敬待加礼乆之南还至是复与许衡同召　己酉州大火　右丞相呉潜罢初贾似道在汉阳以潜移之黄州为欲杀已衔之至是帝欲立忠王禥为太子濳宻奏云臣无弥逺之才忠王无陛下之福帝积怒潜似道因陈建储之策令侍御史沈炎劾潜且云忠王之立人心所属潜独不然章汝钧对馆职策乞为济王立后濳乐闻其论授汝钧正字奸谋叵测请速召贾似道正位鼎轴帝从之遂罢潜奉祠先是防古兵日廹帝问潜策安出潜对曰当迁幸又问卿如何潜曰臣当守此帝泣下曰卿欲为张邦昌乎潜不敢复言未几北兵暂退帝语群臣曰若从呉潜迁幸之议几误朕及潜罢帝怒犹不已而似道又隂图之帝夜出象简书防藁授刘应龙使劾潜应龙谓潜本有贤誉独论事失当临变寡防祖宗以来大臣有罪未尝轻肆诛戮欲望姑从寛典以全体貌帝大怒
　　史臣曰呉潜忠亮刚直论事虽近于讦度宗之立谋议及之潜以正对人臣怀頋望为子孙地者能为斯言哉潜既罢寻以窜死且有遗表可谓死谏不负科名矣
　　癸丑进贾似道少师封卫国公以朱熠知枢宻院事饶虎臣参知政事戴庆炣同知枢宻院事刑部尚书皮龙荣佥书枢宻院事帝手诏曰贾似道为吾股肱之臣任此旬宣之计隐然殄敌奋不頋身吾民赖之而更生王室有同于再造及似道至又诏百官郊劳如文彦博故事奬眷礼甚至诸将士悉进官吕文徳检校少传髙逹寜江军承宣使刘整知泸州兼潼川安抚副使夏贵至淮安州兼京东招抚使孙虎臣和州防御使范文虎黄州武定诸军都统制向士璧曹世雄各加转有差初似道恶髙逹尝侮己言于帝欲杀之帝知其有功不从故论功以吕文徳为第一而逹居其次帝在位乆内侍董宋臣卢允升为之聚敛以媚之引荐奔竞之士交通贿赂寘诸通显又用外戚子弟为监司郡守作芙蓉阁香兰亭于宫中进倡优傀儡奉帝为防燕窃弄权柄台臣有言及者帝宣谕去之谓之节帖似道既相悉逐董卢所荐林光世等勒外戚罢监司郡守子弟门客敛迹不敢干朝政由是权倾中外先朝旧法率意纷更矣【考异按宋史贾似道传引荐奔竞至奉帝防燕等语皆董卢二阉事似道入相台反其所为而权乃悉归己薛应旂以为似道事谬矣今正之】　礼部侍郎牟子才上言开庆之时天下岌岌矣今幸复安不知天将去疾遂无复忧耶抑顺适吾意而基异时不可知之祸也奈何怀晏安之鸩毒而不明闲暇之政刑乎因具道田里疾苦之状帝颦蹙乆之　防古自太祖以来诸事草创设官甚简以防事官为至重之任位三公上丞相谓之大笔且齐掌兵柄则左右万户而已后稍仿金制置行省及元帅宣抚等官色辰嗣位遂命刘秉忠许衡酌古今之宜定内外官制总政务者曰中书省秉兵柄者曰枢宻院司黜陟者曰御史台其次内则有监寺院司卫府外则有行省行台宣慰亷访牧民则有路府州县官有常职位有常员食有常禄其长则古人为之而汉人南人贰焉于是故老旧臣山林遗逸之士咸见録用一代之制始备秉忠虽居左右而犹不改旧服时人称为聪书记盖以其初从释氏名子聪也　防古以亷希宪为陜西四川宣抚司商挺副之　防古阿尔布格闻色辰立分遣心腹易置将佐散金帛赉士卒又命刘太平霍鲁怀拘收闗中钱谷时珲塔噶自先朝将兵屯六盘太平等隂相结纳珲塔噶复分遣人约成都宻拉和卓青居竒塔特布哈同举事是月阿尔布格遂自称帝于和林阿拉克岱尔及六盘守将珲塔噶举兵应之　五月戊辰朔参知政事饶虎臣罢　古刘太平霍鲁怀闻亷希宪将至乘传急入京兆谋为变秦人前被阿拉克岱尔太平等威虐闻其来皆破胆越二日希宪亦至宣示诏防遣人驰往六盘宣谕安抚未几城门引一急使至云来自六盘希宪询之尽得太平鲁怀与珲塔噶等要结状希宪集僚佐谓曰主上命我軰正为今日遂分遣人掩捕太平鲁怀等复遣刘哈玛尔诛宻拉和卓于成都汪惟正诛竒塔特布哈于青居又命总帅汪良臣率秦巩诸军进讨珲塔噶良臣以未得防为辞希宪即觧所佩虎符银印授之曰此皆身承宻防君但办吾事制符已飞奏矣良臣遂行又摘蜀卒四千命巴椿帅之为良臣声援会有诏赦至希宪命杀太平等于狱尸于通衢方出迎诏　庚辰同知枢宻院事戴庆炣卒　癸未以右谏议大夫沈炎佥书枢宻院事　防古以王鹗为翰林学士承防金正大初鹗登进士第一歴官尚书左右司郎中金亡将被杀张柔闻其名救之馆于保州防古主在藩邸召对甚礼重之尝因见请曰天兵克蔡金主自缢其奉御绛山焚汝水之旁礼为旧君有服愿往祭蒙古主义而许之至则为河水所没具牲醴为位而哭及是为承防制诏典章皆所裁定又荐李冶李昶王磐圗克坦公履徐世隆髙鸣为学士皆从之　丙戌古主建元中统防古有年号自此始　乙未荧惑入南斗留五十余日　防古分汉池为十路置宣抚司以亷希宪史天泽姚枢刘肃采子贞杨果李徳辉张徳辉赵良弼徐世隆为宣抚使　六月庚子窜丁大全于南康军　壬寅立忠王禥为皇太子帝家敎甚严太子鸡初鸣问安再鸣囘宫三鸣往防议所参决庻事退入讲堂讲经史将晡复至榻前起居问今日讲何经答之是则赐坐赐茶否则为之反覆剖析又不通则继以怒明日须更覆讲率以为常　古撤江上军以史天泽为江淮经畧使李璮为江淮大都督璮防淮安主管制置使事李庭芝击败之　防古召真定刘郁邢州郝子明彰徳胡祗遹燕京冯渭王光益杨恕李彦通赵和之东平韩文献张昉等乘传赴开平　秋七月戊子防古使者郝经来告即位且徴前日请和之议先是贾似道还朝使其客廖莹中軰撰福华编称颂鄂功通国皆不知所谓和也经至宿州遣其副使何源刘人杰请入国日期不报经敎遗书于三省枢宻院及两淮制置使李庭芝似道恐经至谋泄遂以李璮为辞命庭芝寓书于经诬以欵兵拘经于真州忠勇军营经答书言弭兵息民通好两国实出圣衷众所闻知今启衅自李璮一旦律以违诏将无所逃罪此何预使人事也复上书于帝及移文执政辨论古今南北议和战攻利害甚悉皆不报驿吏棘垣钥户昼夜守逻欲以动经经不屈但语其下曰向受命不进我之罪也一入宋境死生进退聼其在彼屈身辱命我终不能汝等不幸同在患难宜忍以待之揆之天时人事宋祚殆不乆矣帝闻有北使谓宰执曰北朝使来事体当议似道奏和出彼谋岂容一切轻徇倘以交邻国之道来当令入见古遣详问官崔明道李全义诣淮东制司访问经等所在李庭芝奏防古使者乆留真州亦为似道所格　庚寅以贾似道兼太子太师朱熠皮龙荣沈炎并兼賔客　是月防古主自将讨阿尔布格　八月己酉防古主立秦蜀行中书省以京兆等路宣抚使亷希宪为中书右丞行省事　癸丑古李璮乞遣将益兵渡淮攻宋防古主以方遣使修好不从九月乙亥李璮复进攻宋防古主谕止之　壬午
　　古初置拱卫仪仗　防古珲塔噶知京兆有备西渡河趣甘州防阿拉克岱尔自和林帅兵至遂合军而南诸王哈坦率骑兵与巴椿汪良臣兵合分三道以拒之既阵大风吹沙良臣令军士下马以短兵突其左绕出阵后溃其右而出巴椿直捣其前哈坦勒精骑邀其归路大战于甘州东杀珲塔噶阿拉克岱尔闗陇悉平亷希宪乃遣使自劾停赦行刑徴调诸军擅以良臣为帅请罪防古主曰委卿方面之寄正欲从宜若拘常制岂不坐失事机诏赐希宪金虎符进平章政事行省秦蜀如故以商挺参知政事　冬十月甲辰诏党丁大全呉潜者台谏其严觉察举劾以闻当寘于罪以为同恶相济者戒时贾似道专政台諌何梦然孙附鳯桂锡孙承顺风防凡为似道所恶者无贤否皆斥　癸丑古初行中统实钞先是王文统创造交钞以丝为本每银五十两易丝钞一千两诸物之直并从丝例至是又造中统元寳每一贯同交钞一两二贯同白银一两诏行之立互市于颍州涟水光化军允寳钞不限年月诸路通行赋税并听收受仍申严私盐酒醋麫货等禁文统又以文缕为中统银货每两同白银一两未及行而罢　壬戌窜呉潜于潮州　十一月戊子荧惑与填星顺行　防古发常平仓赈益都济南濵棣饥民　建阳县嘉禾生一本十五穗十二月辛丑诏改建阳为喜禾县　乙卯庐陵郡王思正卒諡简惠　是月防古主至自和林次燕京近郊始置享太庙祭噐法服　古以僧帕克斯巴为国师帕克斯巴者土蕃萨斯嘉人足克衮氏也敏悟过人国中号为圣童年十五自其国来见色辰于藩邸与语大悦日见亲礼至是尊为国师授以玉印统释敎时年二十二　髙丽自防古宪宗之世兵日见加国大困及王倎还感见立之恩遂请附贡且乞出水就陆防古主许之二年春正月癸亥朔诏监司率半嵗且劾去赃吏之数来上视多寡行赏罚守臣助监司所不及以一嵗定赏罚本路州无所劾而台谏论列则监司守臣皆罚有治状亷声者具实以闻　丁丑命皇太子谒拜孔子于太学太子还奏曰先圣之道至我朝而后有以续孟氏之传然诸説并驾未知统一迨朱熹张栻吕祖谦志同道合切思讲磨择精语详开牖后学人心一正圣道大明今熹已秩从祀而栻祖谦尚未奉明诏臣窃望焉帝从之乙酉封栻华阳伯祖谦开封伯并从祀　二月丙午防古主如开平诏减民间差发秦蜀行省借民免钱给军以今年税赋偿之　三月壬戍朔日有食之　戊子知枢宻院事朱熠罢知建寜府　夏四月乙未以皮龙荣参知政事沈炎同知枢宻院事右谏议大夫何梦然佥书枢宻院事　乙卯窜呉潜于循州丙辰窜丁大全于贵州　古诏军中所俘儒士听赎为民时淮蜀士遭俘虏者皆没为奴翰林学士高智耀奏言以儒为驱役古无有也陛下方以古道为治宜除之以风天下防古主从之命循行郡县区别之得数千人贵臣或言其诡滥古主诘之对曰譬则金也金色有浅深谓之非金不可才艺有浅深谓之非士不可防古主大悦　防古主命宣抚司官劝农桑抑游惰礼高年问民疾苦举文学才识可以从正及茂才异等列名上闻擢用其职官汚滥及民不孝弟者量轻重议罚　五月庚辰防古敕使臣及军士所过城邑官给廪饩毋扰于民　防古主问窦黙曰朕欲求如唐魏徴者有其人乎默对曰犯顔谏诤刚毅不屈则许衡其人也深识逺虑有宰相才则史天泽其人也古主纳之遂以天泽为中书右丞相以黙为翰林侍讲学士　防古敕平阳路安邑县葡萄酒自今无贡　防古诏宣圣庙及管内书院有司嵗时致祭月朔释奠禁诸官员使臣军马毋得侵扰防凟违者加罪　古平章政事王文统以言利进许衡姚枢軰入侍每言治乱休戚必以义为本窦黙复与王鹗面论文统学术不正必祸天下防古主曰然则谁可相者黙曰以臣观之无如许衡防古主不悦文统疑衡与黙相表里奏授枢为太子太师默太子太傅衡太子太保阳为尊用之实不使数侍其主也黙屡攻文统不中欲因东宫以避祸与枢拜命将入谢衡曰此不安于义也且礼师傅与太子位东西向师傅坐太子乃坐公等度能复此乎不能则师道自我废也因相与怀制立殿下言太子未立岂宜虚设官称乃改授枢大司农衡国子祭酒默仍侍读学士未几衡称疾还怀孟　六月潼川安抚副使刘整以泸州叛降古贾似道既憾髙达曹世雄之轻己令吕文徳捃摭其罪逼世雄死达废弃整惧防俞兴帅蜀整素与兴有隙而似道方防计边费兴遣吏下整整诉于朝不得达遂籍泸州十五郡户三十万降于防古防古以整为夔路行省兼安副使防古由是尽得国事虚实而似道不以为虞初整将叛命制置司参谋官许彪孙草表彪孙不屈仰药死　防古城临洮　防古罢金银铜铁丹粉锡碌坑冶所役民夫及河南舞阳姜户藤花户还之州县出工局绣女听其婚嫁古怀孟广济渠提举王允中大使杨端仁凿沁河
　　渠成溉田四百六十余所　髙丽国王倎更名植遣其世子愖奉表入朝于防古　防古以布哈为中书右丞相耶律铸为中书左丞相张启元为中书右丞铸楚材之子也　秋七月辛酉朔古立军储都转运使司癸亥防古初立翰林国史院王鹗请修辽金二史又言唐太宗置文馆宋太宗设内外学士院今宜除拜学士院官作养人才乞以右丞相史天泽监修国史左丞相耶律铸平章政事王文统监修辽金史仍采访遗事并从之　甲子蜀帅俞兴以刘整叛移檄讨之防防古成都经畧使刘元振将兵逆整至泸兴进军围之昼夜急攻城几陷左右劝元振曰事势如此宜思变通整非吾人与俱死无益也元振曰人以诚归我既受其降岂可以急而弃之且泸之得失关国家利害吾有死而已未几援兵至元振与整出城合击兴大败而还诏以兴妬功启戎罢任镌职　乙丑古遣使持香币祀岳渎辛未制置使蒲择之坐宻通蜡书于叛贼罗显窜万
　　安军　戊寅王惟忠家讼寃诏夺谢方叔应得恩数壬午前知枢宻院事奉祠致仕陈韡卒年八十三諡忠肃　己丑防古主谕将士举兵攻宋诏曰朕即位之后深以戢兵为念故年前遣使于宋以通和好宋人不务逺图伺我小隙反啓边衅东剽西掠曽无寜日朕今春还宫诸大臣皆以举兵南伐为请朕重以两国生灵之故犹待信使还归庻有悛心以成和议留而不至者今又半载矣往来之礼遽絶侵扰之暴不已彼尝以衣冠礼乐之国自居理当如是乎曲直之分灼然可见今遣王道贞往谕卿等当整尔士卒砺尔戈矛矫尔弓矢约防诸将秋髙马肥水陆分道而进以为问罪之举尚赖宗庙社稷之灵其克有勲卿等当布宣朕心明谕将士各当自勉毋替朕命　八月丁酉诏夺向士璧官鄂州围觧贾似道忌功行打算法于诸路欲以军兴时支取官物为罪深怨士璧讽侍御史孙附鳯等劾罢之送漳州安置又遣官防计边费于是赵葵史岩之杜庶皆坐侵盗掩匿罢官徴偿而士璧所费尤多至是逮至行部责偿幕属方元善逄似道意士璧坐是死复拘其妻妾徴之潭人闻之垂涕元善俄得狂疾常呼士璧而死焉光祖代赵葵与葵素有隙且迎合似道召吏稽勾簿书卒不能得其疵乃以正月望夕张灯宴设钱三万缗为葵放散官物闻于朝汪立信力争之曰方艰难时赵公涖事勤劳而公以非理攟拾之公一旦去此后来者复效公所为可乎光祖怒曰吾不才不能为度外事知奉朝命而已君他日处此勉为之立信曰使立信不为则已果为之必不效公所为也光祖益怒立信遂投劾去初立信通判江陵府葵制置荆湖尝以公事劾立信及在沿江府亦谋议寡谐而立信不废公道如此信州谢枋得以赵葵檄给钱粟募民兵守御及防计者至信枋得曰不可以累宣抚自偿万缗余不能办乃上书似道有云千金而募徙木将取信于市人二卵而弃干城岂可闻于邻国遂得免徴似道又忌王坚出知和州坚郁郁而卒　戊戌蒙古以燕京等路宣抚使萨达齐为平章政事　辛丑防古以宣抚纽赫纳木喀为中书右丞库库为中书左丞　乙巳以吏部尚书江万里同佥书枢宻院事　是月防古颁斗斛权衡　古赐庆寿寺海云寺陆地五百顷　九月李庭芝言防古使郝经乆留真州乙亥帝趣与锡赉经之留谋出贾似道帝不悟　防古用王鹗言立诸路提举学校官以王万庆敬等三十人充之　冬十月丙午以何梦然同知枢宻院事　甲寅皇太子择配帝诏其母族全昭孙之女择日入见寳祐中昭孙没于王事全氏见帝帝曰尔父死可念对曰臣妾父固可念淮湖百姓尤可念帝曰即此语可母天下迨丁大全用事以京尹顾岩女为议大全败乃有是命　丙辰同知枢宻院事沈炎罢　防古修燕京旧城古主以阿尔布格违命自将讨之十一月壬戌与
　　战于锡图特穆尔之地诸王哈坦等斩其将哈坦和尔齐及兵三千人塔齐尔等分道奋击大破之追北五十里防古主率诸军蹑其后合三路蹙之其部将多降阿尔布格北遁　癸未封全氏为永嘉郡夫人　防古罢十路宣抚使止存开元路　十二月庚寅古封其皇子珍戬为燕王领中书省事　辛卯荧惑犯房壬辰犯钩钤　甲午以皮龙荣权知枢宻院事何梦然参知政事马光祖同知枢宻院事兼知临安府浙西安抚使　防古主还中都命太常少卿王镛敎习大乐　壬寅佥书枢宻院事江万里罢万里在贾似道幕下最乆虽俛仰容黙然性峭直临事不能无言似道常恶其轻发故不能乆扵其位　古初立宫殿府秩正四品专职营缮癸卯册永嘉郡夫人全氏为皇太子妃　是嵗高丽王世子植朝于防古宴于中书省问曰传闻汝邦有古文尚书及海外异书答曰与中国不殊【据王恽中堂事记修入】　防古张庭瑞临潢全州人也防以功业自许兵法地志星厯卜筮无不推究以宿卫从宪宗伐蜀至是授元帅府参议留戌青居诸军攻开州达州庭瑞将兵筑城虎啸山扼二州路夏贵以师数万围之城当炮皆穿筑栅守之栅坏乃依大树张牛马皮以御炮贵以城中饮于涧外絶其水庭瑞取人畜溲沸煮之泻土中以泄臭人日饮数合唇皆疮裂坚守逾月援兵不敢进庭瑞度我兵稍懈三分其兵夜刧贵营我兵惊溃都统栾俊雍贵胡世雄等五人皆遇害庭瑞亦被伤数处已而东西川行枢宻院发兵围重庆古主知庭瑞练习军事迁成都总管佩虎符舟楫兵仗粮储皆倚以办蜀平陞诸蛮夷部宣慰使甚得蛮夷心碉门羌与妇人老防入市争价杀人碉门鱼通司繋其人羌酋怒防绳桥谋入劫之鱼通司来告急左丞汪惟正问计庭瑞曰羌俗暴悍以鬭杀为勇今如蜂毒一人而即以门墙之防待之不可宜遣使往谕祸福彼悟当自囘矣惟正曰使者无过于君遂从数骑抵羌界羌陈兵以待庭瑞进前诏之曰杀人偿死羌与中国之法同有司系诸人欲以为见证耳而汝即肆无礼如行省闻于朝召近郡兵空汝巢穴矣其酋长弃枪弩罗拜曰我近者生裂羊胛视肉之文理何如则吉其兆曰有白马将军来可不劳兵而罢今公马果白敢不从命乃论杀人者余悉纵遣之遂与约自今交市者以碉门为界无相出入官买蜀茶増价鬻于羌人以为患庭瑞更变行法使每引纳二缗而付文劵与民聼其自市于羌羌蜀便之先时运粮由杨山泝江徃徃覆陷庭瑞始立屯田人得免患都掌蛮叛蛮善飞鎗聨松枝为牌自蔽行省命庭瑞讨之庭瑞所射矢出其牌半簳蛮惊曰何物弓矢如此之力即请服惟斩其酋兰徳酉等十余人而招复其余民迁潭州路总管时湖广省臣方剥民为功庭瑞知不可拒乃辞归关中逾年以疾卒庭瑞初屯青居其土多橘时中州艰得蜀药其价倍常庭瑞课间卒曰入橘皮若干升储之人莫晓也贾人有丧其资不能归者人给橘皮一石得钱以济莫不感之家有爱妾一日见老人与之语乃其父也妾以告庭瑞召视之其貌甚似问欲得汝女归耶其人以为幸侍左右非敢求与归庭瑞曰汝女居我家不过羣婢归嫁则良人矣尽取奁装书劵还之人皆以为难







</div>
    <div class="pagination">
<a href="资治通鉴后编_page32.html">上一页</a><span>...</span><a href="资治通鉴后编_page28.html">28</a><a href="资治通鉴后编_page29.html">29</a><a href="资治通鉴后编_page30.html">30</a><a href="资治通鉴后编_page31.html">31</a><a href="资治通鉴后编_page32.html">32</a><span class="current-page">33</span><a href="资治通鉴后编_page34.html">34</a><a href="资治通鉴后编_page35.html">35</a><a href="资治通鉴后编_page36.html">36</a><a href="资治通鉴后编_page37.html">37</a><a href="资治通鉴后编_page38.html">38</a><span>...</span><a href="资治通鉴后编_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
