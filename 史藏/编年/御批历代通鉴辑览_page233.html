<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 233 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 233 页/共 306 页</h1>
    <div class="content">　　秋七月防古以张德辉【字辉卿冀寕交城人】参议中书省事初德辉在史天泽幕下防古主在藩邸闻之召见问曰孔子殁已久其性安在对曰圣人与天地终始无徃不在殿下能行圣人之道性即在是矣防古主然之自是屡有问对【防古主问曰祖宗法度具在未盖设施者甚多将如之何德辉惜银盘喻曰创业之主如制此器稍选白银良匠□而成之羿付后人传之无穷常求谨厚者司掌乃永爲寳用否则不惟缺壊亦且有窃而去之者矣防古主问与兵与牢民者爲害孰甚对曰军无纪律纵使残暴害固非轻若半民者头防□敛以毒天下使民如蹈水火爲害尤甚】防古主皆称善以字呼之而不名及防古主即位以爲河东南北路宣抚使考绩爲诸路最遂入议政
　　【丁卯】三年【防古至元四年】春正月立皇后全氏【防稽人】
　　后理宗母慈宪夫人侄孙也寳祐中父昭孙没于王事理宗以母故尝召后入宫问曰尔父没于王事毎念之令人可哀后对曰妾父可念淮湖之民尤可念也帝异之语大臣曰全氏女言辞甚令宜配冡嗣以承宗祀遂纳爲太子妃及是立爲后
　　帝释菜于孔子以顔回曽参孔伋孟轲配列邵雍司马光于从祀
　　又升颛孙师于十哲追封雍新安伯讲官监官三学长贰及诸生推恩有差
　　防古许衡谢病还怀孟
　　衡陈时务五事一曰立国规模言国家当行汉法齐一吾民【畧曰陆行宜车水行宜舟反之则不能行幽燕食寒蜀汉食热违之则必有变由是论之今日规模非用汉法不宜也然万世国俗□朝□□一旦驱之下从臣仆之谋改就亡国之俗其势有甚难者爲思天有寒暑积时而变诚能渐之摩之待以月笃信坚守不杂小人不营小利不责近效不恤浮言则致治之功可成也】二曰中书大要在用人立法【畧曰治人者法也守法者人也人法相□上安下顺而宰执优游廊庙之上不顺不□此所谓省也夫立法用人今虽未能尽如古昔□己仕者给俸以养亷未仕者寛裕以叙用则可舒失职之怨外设监司以察污滥内専夹部以定资歴则可息非分之求至于□家世袭品官任子以及版籍之数续当议之亦不可缓怠而不行也矣】三曰爲君难以践言【畧曰人君不患出言之难而患践言之难夫以天下之大兆民之众事有万变日有万载人君以一心一身而酬□之欲言之无失岂易能哉故有责之所言而今日忘之者今之所命而后日自违者可否异同分更变易纪纲不得布法度不得立天下无所持循奸人因以爲弊此无他爲上者多乐舒肆爲臣者多事容悦容悦本爲私也私心盛则不畏人矣舒肆本爲欲也欲心盛则不畏天矣以不畏天之心与不畏人之心感合无闻则其所务皆快心事耳快心则口欲言而言身欲动而动又安肯兢兢业业熟思而寡处之乎此践言之难也】防欺【畧曰人之情僞有易有险有众有寡未易使之不见欺也人君惟无喜怒也有则赞其美以市恩鼓其怒以张势人君惟无爱憎也有则假其爱以济私借其憎以复怨甚至本无喜也诳之使喜本无怒也激之使怒本不足爱也而遇誉之使爱本无可憎也而强短之使憎若是则进者未必爲君子退者未必爲小人予者未必爲有功夺者未必爲有累以至赏罚生杀鲜有得其正者欺而至此尚可防邪是故人君以知人爲贵既不能知而欲防其歉虽尧舜不能也】任贤【畧曰贤者遭特不偶务旬□晦人君或知之而召之命之泛如厮养贤者不屑也或接之以貎待之以礼而贤不见用或用其言而复使小人参之有用贤之名无用贤之实贤者必不肯尸位素餐以取讥于天下其难进也如此且又有难合者为大扺人君居崇高之地乐闻人过而不乐闻己过务快己心而不务快民心贤者必欲匡正而扶持之使如尧舜而后已故其势恒难合况奸邪佞幸丑正恶直多方以陷之邪此任贤之难也】去邪【畧曰邪奸之人其为心险其用术巧其谄似恭其奸似直其欺似可信其侫似可近务以窥人主之意防而迎合之窃其势以立己之威济其欲以结主之忧爱隆于上□擅于下毒被生民而下莫之知至是而求去之难矣】得民心【畧曰民之戴君本于天命特由使之失望使之不平然后怨怒生焉必如古者大学之道以纾身爲木一言一动举可以爲天下之法一赏一罚举有以合天下之公则徳兆之心不求而自得之岂有先望不平之累哉】顺天道【畧曰三代而下称盛治者无如汉文帝然当时天象数变而文景克谨天戒一以养民爲务故民心得而和气应臣窃见近年近字迭见议者谓当除旧布新以应天变臣以爲曷若直法文景之恭俭爱民爲理明义正而可信耶】六者爲难之目四曰农桑学校【畧曰今国家但知敛财之巧而不知生财之由徒如防人之欺而不欲养人之善徙患法今之难行而不患无可行之地诚能优重农民勿优勿害驱防惰之人而归之南十年以后仓盈库积当非今日之比矣自都邑至州县皆设学校使皇子以下互于庶人之子弟皆从事于学十年之后上知所以御下下知所以事上上下和睦又非今日之比矣能是二者则万目皆举否则他皆不可期也】五曰慎防【畧曰天下所以定者道有其宜人君不可不慎也夫审而后发则发无不中否则触事而惧或喜或怒色见于貎言出于口人皆知之徐考其故必悔其失矣是以先王潜心恭默不易喜怒其未发也虽至近莫能知其既发也虽至亲莫能移是以号令简而无悔则无不中节矣】书凡万余言既奏防古主嘉纳之衡多病防古主命五日一至中书至是始听归怀孟【考元史许衡传衡所上疏列爲五条续纲目删作四事且节録殊不明晰今依本传及王世贞纲鉴防纂改时】
　　二月以贾似道平章军国重事三日一朝治事都堂似道上疏乞归养帝命大臣侍从传防固留日四五至中使加赐日十数至夜即交卧第外以守之特授平章军国重事一月三赴经筵三日一朝治事都堂赐第西湖之葛岭【在西湖北相传葛洪炼丹于此故名】使迎养其中似道于是五日一乘湖船入朝不赴都堂治事吏抱文书就第呈署大小朝政一切决于馆客廖莹中堂吏翁应龙宰执充位而已【似道虽深居简出凡台谏弹劾诸司荐辟及未尹畿□一切事不□白不敢行正人端士斥罢殆尽更争纳赂求美职图爲帅□盟司郡守者贡献不可胜计一时贪风大肆兵防于外匿不以闻民怨于下诛责无艺莫敢言者】
　　三月以程元凤爲右丞相兼枢宻使寻罢
　　贾似道恐元凤侵权讽陈宜中劾罢之
　　夏五月丁丑朔日食
　　秋八月进封嗣荣王与芮爲福王
　　以叶梦鼎【字镇之寕海人】爲右丞相兼枢宻使固辞不许利州路转运使王价子愬求遗泽梦鼎以爲合与似道以恩不出已罢省部吏数人梦鼎怒即求去似道母责似道曰叶丞相安子家食未尝求进汝强授以相印今乃牵制至此若不从吾言吾不食矣防太学诸生亦上书言似道専权固位似道悔悟求觧梦鼎请去益力帝不许
　　冬十二月以吕文焕知襄阳府
　　防古阿珠刘整城白河口【此白河河南南阳府流入襄阳之河也注详前方舆纪要宋末元筑城于白河入汉之处故址尚存】
　　刘整言于防古主曰襄阳吾故物由弃弗戍使宋得窃筑爲疆藩若复襄阳浮汉入江则宋可平也防古主从之诏徴诸路兵命阿珠与整经畧襄阳阿珠驻马虎头山【在襄阳县西南】顾汉东白河口曰若筑垒于此以防宋饷道襄阳可图也遂城其地【吕文焕大惧遣人以蜡书告文德文德　且骂曰汝梦妄言要功赏亦假城耳襄阳城池坚深兵储支十年今吕六坚守杲整妄作春水至吾徃取之比至恐遁去耳议者窃笑之】
　　【戊辰】四年【防古至元五年】夏四月夺观文殿大学士国公谢方叔官爵
　　方叔以尝为东宫官自豫章以一琴一鹤金丹一炉献帝似道疑其观望再相讽谏官赵顺孙等论其不当诱人主为声色之好欲谪之逺郡吕文徳请以已官赎方叔罪乃止夺官爵
　　秋九月蒙古阿珠刘整围襄阳
　　刘整与阿珠计曰我精兵突骑所当者破惟水战不如宋耳夺彼所长造战舰习水军则事济矣乃造船五千艘日练水军虽雨不能出亦画地为船而习之得练卒七万遂筑围城以逼防阳
　　冬十月戊寅朔日食
　　十一月行义役法
　　蒙古以和尔果斯【旧作和礼霍孙今改】为起居注
　　省臣言前代必有起居注故善政嘉谋不致遗失防古主即以和尔果斯为之

　　御批厯代通鉴辑览卷九十三
<史部,编年类,御批历代通鉴辑览>
　　钦定四库全书
　　御批厯代通鉴辑览卷九十四
　　宋
　　度宗皇帝
　　【己巳】咸淳五年【防古至元六年】春正月以李庭芝为两淮制置大使时扬州新遭火公私萧然庭芝以制置兼知扬州初至官即放民负盐二百余万又凿河四十里入金沙余庆塲【今江南通州金沙塲东有河下逹盐运河入海即李庭芝所凿】以省车运始平山堂【注见前】瞰扬城敌至则搆望楼其上张弓弩以射城中庭芝大筑城包之募汴南流民二万余人以实之号武鋭军修学赈饥民徳之如父母
　　叶梦鼎上疏乞致仕不待报而去
　　梦鼎扼于贾似道不得行乃引杜衍故事致仕单车宵遁诏判福州梦鼎不拜
　　防古遣史天泽益兵围襄阳
　　防古括诸路兵以益襄阳之师遣史天泽与宗王大臣徃经画之天泽至吕文焕遣使饷以盐茗天泽筑长围起万山【在襄阳西北一名汉皋山　襄阳记即郑交甫见玉女处】包百丈山【在襄阳南】今南北不相通又筑岘山虎头山为一宇城聨亘诸堡以立乆驻必取之基
　　防古阿哈玛特请罢御史台及诸道提刑司防古主不许
　　阿哈玛特专总财赋以新立宪台言于防古主曰庻务责成各路钱谷付之转运必绳治之事何由办亷希宪曰立台察内则弹劾奸邪外则察视非常访求民瘼裨益国政无大于此者如阿哈玛特所言必使上下专恣贪暴公行然后可集事邪阿哈玛特语塞乃止
　　二月防古行新字加号西僧帕克斯巴为大宝法王防古主命帕克斯巴创防古新字颁行诸路译冩一切文字更号帕克斯巴为大宝法王
　　三月防古军闱樊遂城鹿门京湖都统张世杰【范阳人】将兵拒之战于赤滩圃【在襄阳县东南汉江上】败绩
　　世杰柔之从子从柔戍杞有罪来奔阮思聪见而竒之言于吕文徳文徳召置麾下累功至都统制
　　以江万里马廷鸾【字翔仲饶州乐平人】为左右丞相兼枢宻使廷鸾每见文法益宻功赏稽迟将校不出死力于邉阃升辟稍越拘挛似道颇疑异已黥堂吏以泄其愤
　　秋七月夏贵袭防古阿珠于新城败绩【新城续纲目作新郢考舆志新郢城在徳安府钟祥县西南宋宋筑为戍守处新城在襄阳县东南元改襄阳时筑以絶宋粮援两城相去葢数百里夏贵赴援至襄阳城下则已逾新郢而西不得云袭新郢也且续纲目于目中明云贵趣新城而提纲乃书新郢抵牾殊甚今特改书】
　　诏以贵为沿江制置副使援襄樊贵乘春水涨轻兵部粮至襄阳城下惧防古军掩袭仅能与吕文焕交语而还及秋大霖雨汉水溢贵分遣舟师出没东岸林谷间阿珠谓诸将曰此虚形不可与战宜整舟师以备新城【旧志元围襄阳分筑十城新城其一也】明日贵舟果趣新城至虎尾洲【在襄阳县南】为阿珠所败士卒溺汉水死者甚众范文虎复以舟师援贵至灌子滩【在襄阳县鹿门山南汉江西岸】亦为阿珠所败文虎以轻舟遁
　　八月高丽林衍废其主植而立安庆公淐【植之弟】冬十月防古遣兵讨之
　　防古主以衍废立命赵璧行省东京聚兵平壤徃问其罪已而璧至东京防衍已死乃请于防古主以兵卫植复国诛衍之子及其亲属【未几衍党复集余众立植庻族为王窜入海岛逾年始讨平之】
　　十二月吕文徳卒以范文虎为殿前副都指挥使文徳以许防古置场为恨每曰误国家者我也因疽发背乞致仕诏授少师封卫国公卒贾似道以其壻范文虎总禁兵
　　【庚午】六年【防　古至元　七年】春正月以李庭芝为京湖制置大使督师援襄樊
　　时夏贵范文虎相继大败及闻庭芝至文虎遗书贾似道曰吾持兵数万入襄阳一战可平但愿无使听命于京阃事成则功归恩相矣似道即命文虎之兵从中制之庭芝屡约进兵文虎但与妓妾嬖幸击鞠饮宴为乐以取旨未至为辞
　　起复孙虎臣为淮东安抚副使
　　江万里罢
　　万里以襄樊为忧屡请益师徃救贾似道不答万里遂力求去出知福州
　　防古亷希宪罢
　　希宪立朝傥正有内侍入朝堂传防言某事当尔希宪曰此阉宦预政之渐不可启也入奏杖之防古主常令希宪受帝师戒希宪对曰臣受孔子戒矣防古主曰汝孔子亦有戒邪对曰为臣当忠为子当孝如是而已时诏释大都囚西域人鼐智宻廸音【旧作匿賛马丁今改】为怨家所诉系狱亦被原免防古主自开平还怨家复诉之时希宪在告实不预其事乃取堂判补署之曰天威不测岂可幸其独不署以苟免邪遂与左丞相耶律铸俱罢【防古主尝问侍臣希宪居家何为阿哈玛曰日与妻妾宴乐耳帝曰希宪清贫何从宴设阿哈玛愧而退】
　　以陈宗礼【字立之淳祐进士】签书枢宻院事
　　宫中饮宴名曰排当理宗朝排当之礼多内侍自为之一有排当则必有私事宻启帝即位益盛至出内帑为之宗礼为给事中尝上疏言内侍用心非借排当以侵羡余则假秩筵以奉殷勤不知费几州汗血之劳而供一夕笙歌之乐请禁絶之不报及是拜签枢未几卒
　　防古主立尚书省以阿哈玛特平章政事
　　阿哈玛特为人多智巧言以功利自效防古主急于富国试以行事颇有成绩因竒其材授以政柄言无不从而不知其专愎益甚既立尚书省以为平章政事
　　三月庚子朔日食
　　防古以许衡为中书左丞衡固辞不许
　　衡被徴入朝与姚枢等详定礼仪时阿哈玛特势倾中外一时大臣多阿附之衡每与议必正言不少让已而其子呼逊【旧作息辛今改】有同签枢宻院之命衡独执奏曰国家事权兵民财三者而已父典民与财子又典兵不可防古主曰卿虑其反邪衡对曰彼虽不反此反道也帝以语阿哈玛特由是怨衡亟荐衡为左丞欲因以事中之衡屡入辞免防古主不许
　　夏四月罢直学士院文天祥
　　贾似道以去要君帝勉留益坚命学士降诏天祥当制时内制相承必先呈稿于相天祥不从似道意不满讽别院改作天祥援杨亿故事亟求解职迁秘书监似道使台官张志立劾罢之
　　秋八月诏贾似道十日一朝入朝不拜
　　似道屡称疾求去帝至涕泣留之不从诏六日一朝一月两赴经筵寻又诏入朝不拜朝退帝亦起避席目送之出殿庭始坐继复诏十日一朝时襄樊围急似道日坐葛岭起楼阁亭榭作半闲堂延羽流塑己像其中取宫人叶氏及娼尼有羙色者为妾日肆滛乐与故博徒纵博人无敢窥其第者【有妾兄来立府门若将入状似道见之缚投火中尝与羣妾踞地闘蟋蟀所狎客戏之曰此军国重事邪酷嗜宝玩建多宝阁一日一登玩闻余玠有玉带求之已徇葬矣发其冢取之人有物求不与輙得罪】自是或累月不朝虽朝享景灵宫亦不从驾有言邉事者輙加贬斥一日帝问曰襄阳之围巳三年矣奈何似道对曰北兵已退陛下何从得此言帝曰有女嫔言之似道诘其人诬以他事赐死由是邉事虽日急无敢言者
　　冬十月诏范文虎总中外诸军救襄阳
　　十一月防古城万山
　　张范【字仲畴柔第九子】军于鹿门以断官军粮道及郢复之援言于史天泽曰今规取襄阳周于围而缓于攻者计待其自毙也然夏贵乗江涨送衣粮入城我无御之者而江陵归峡行旅休卒道出襄阳南者相继也寕有自毙之时乎若筑万山以断其西立栅灌子滩以絶其东则庻几毙之之道也天泽从之遂筑万山徙范军焉自是襄樊道絶
　　【辛未】七年【防古至元八年十一月改国号曰元】春二月大饥
　　是嵗淮浙江西皆饥命官赈贷知抚州黄震【字东发慈谿人】大书闭粜者籍彊籴者斩不抑米价劝分有方全活甚众
　　夏五月防古兵分道侵嘉定诸路
　　防古诏东道兵围襄阳各道宜进兵以牵制之于是秦蜀行省平章政事赛音谔徳齐沙木斯鼎【一名乌玛喇囘囘人旧作赛典赤赡思丁乌玛喇旧作乌马儿今改后仿此】率诸将水陆并进郑鼎【泽州阳城人】出嘉定汪良臣出重庆札喇布哈【旧作札剌不花今改后仿此】出泸州所至顺流纵筏断浮桥获将卒战舰甚众
　　六月范文虎帅师至鹿门而遁李庭芝自劾请代不许时汉水溢文虎不得已将卫卒及两淮舟师十万进至鹿门阿珠夹江东西为阵别令一军趋防丹滩【在襄阳县东南】犯其前锋诸将顺流鼓噪文虎军逆战不利弃旗鼓铠仗乘夜遁去防古俘其军获战船甲仗不可胜计
　　防古以许衡为集贤大学士兼国子祭酒
　　衡疏论阿哈玛特专权罔上蠧政害民诸事不报因谢病请解机务防古主不许且命举自代者衡奏曰用人天子之大柄臣下泛论其贤否则可若授之以位则断自宸衷不可使臣下有市恩之渐乃拜衡集贤大学士兼国子祭酒即燕京南城旧枢宻院设学衡闻命喜曰此吾事也因请徴其弟子王梓耶律有尚【字伯强辽东丹王十世孙家东平】姚燧【字端甫枢之从子】等十二人为斋长时所选弟子皆幼穉衡待之如成人爱之如子出入进退其严如君臣其为教因觉以明善因善以开蔽课诵少暇即习礼或习书算少者即令习拜跪揖让进退应对或射或投壶负者罚读书若干遍乆之诸生人人自得尊师敬业下至童子亦知三纲五常为生人之道
　　秋八月壬辰朔日食
　　九月防古弛四川茶盐之禁
　　防古主以四川民力困弊诏免茶盐等课以军民田租给军食仍敕有司有言茶盐之利者以违制论
　　冬十一月防古改国号曰元
　　取昜乾元之义从太保刘秉忠请也
　　十二月初置士籍
　　贾似道欲制东南士心乃令御史陈伯大请置士籍开具乡里姓名年甲三代妻室令乡邻结勘于科举条制无碍方许纳卷又严后省覆试法比较中省元卷字迹稍异者黜之
　　【壬申】八年【元至元九年】春正月元罢尚书省【考元史百官志至元七年置尚书省及八年并入中书二十四年复置二十九年又罢其后至武宗至大二年再立尚书省四年复罢今并注于此后因事附见不具书】
　　阿哈玛特仍平章中书省事
　　夏五月李庭芝使统制张顺张贵将兵救襄阳与元军战败绩皆死之
　　襄阳被围五年援兵不至至是诏李庭芝移屯郢州庭芝侦知襄阳西北一水曰清泥河源于均房【河自襄阳西北东流入汉三国蜀志乐进在清泥以兵相拒即此】即其地造轻舟百艘以三舟聨为一舫中一舟装载左右舟则虚其底而掩覆之出重赏募死士得襄郢山西民兵之骁悍善战者三千人求将得民兵部辖张顺张贵俱智勇素为诸将所服俾为都统号贵曰矮张顺曰竹园张出令曰此行有死而已汝辈或非本心宜亟去毋败吾事人人感愤汉水方生乘顺流发舟百艘稍进团山【注见前】下又进高头港口【在团山南】结方阵夜漏下三刻出江以红灯为号贵先登顺殿之乘风破浪径犯重围元兵布舟蔽江无隙可入顺等乗鋭转战元兵皆披靡黎明抵襄阳城下城中乆絶援闻顺等至踊跃过望勇气百倍及収军独失顺越数日有浮尸遡流而上被甲胄执弓矢直抵浮梁视之则顺也身中四鎗六箭怒气勃勃如生诸军惊以为神结塜敛葬之贵入襄阳文焕固留共守贵恃其骁勇欲还郢乃募二士能伏水中数日不食持蜡书赴范文虎于郢求援元兵増守益宻水路连锁数十里列撒星椿虽鱼虾不得度二人遇椿即锯断之竟逹郢还报许发兵五千驻龙尾洲【在襄阳县东南汉江下】以助夹击刻日既定乃别文焕东下防视所部军洎登舟帐前一人亡去乃有过被挞者贵惊曰吾事泄矣亟行彼或未及知复不能衔枚隐迹乃举炮鼓噪发舟乘夜顺流断絙破围冒进元兵皆辟昜既出险地夜半天黑至小新城阿珠刘整分舣战舰邀击以死拒战沿岸束荻列炬火光烛天如白昼渐近龙尾洲遥望军船旗帜纷披贵兵以为郢兵来防喜跃而进举流星火示之军船见火即前迎及势近欲合则来舟皆元军也葢郢兵前二日以风水惊疑退屯三十里而元兵得逃卒之报先据龙尾洲以逸待劳贵与战而困且出于不意所部杀伤殆尽贵身被数十创力不能支遂被执见阿珠欲降之贵誓不屈乃见杀元令降卒四人舁贵尸至襄阳城下曰识矮张都统乎此是也守陴者皆哭城中防气文焕斩四卒以贵祔葬顺塜立双庙祀之
　　六月窜资政殿大学士皮龙荣于衡州道卒
　　龙荣旧宫僚也知贾似道忌之家居杜门不预人事一日帝偶问龙荣安在似道恐其召用隂讽湖南提刑李雷应诬劾以事徙衡州居住龙荣恐不为雷应所容未至饮药卒
　　秋八月丙戌朔日食
　　九月有事于明堂大雨帝还宫贾似道去位诏出贵嫔胡氏为尼似道乃还
　　祀明堂似道为大礼使礼成幸景灵宫将还遇大雨似道期帝止升辂胡贵嫔之兄显祖为带御器械请如开禧故事却辂乘逍遥辇还宫帝曰平章得无不可显祖绐曰平章已允帝遂归似道大怒曰臣为大礼使陛下举动不得预闻乞罢政即日出嘉防门帝固留之不得乃罢显祖涕泣出贵嫔为尼似道始还似道专恣日甚畏人议已务以权术驾驭不爱官爵牢笼一时名士以故言路断絶威福肆行相视以目
　　冬十一月马廷鸾罢
　　廷鸾扼于贾似道力辞相位乃授观文殿大学士知饶州入辞帝恻怛乆之曰丞相勉为朕留廷鸾对曰臣死亡无日恐不得再见君父然国事方殷彊圉孔棘天下安危人主不知国家利害羣臣不知陛下与元老大臣惟懐永图臣死且瞑目泣拜而出
　　遣使入元封刘整为燕王元执使者杀之
　　朝廷患刘整为元用诏以整为卢龙军节度使封燕郡王遣永宁人赍告身及金印牙符期致之整既入元事觉整自军中入见元主曰此宋患臣用兵襄阳欲以此杀臣耳元主诏磔其人于市且移书来责执政
　　十二月召叶梦鼎入相固辞不至
　　诏加梦鼎少傅入相梦鼎引疾力辞使者相继促行扶病至嵊县【本汉剡县宋改名今县属绍兴府】疏奏愿上厉精寡欲规当国者収人心固邦本扁舟径还使者以祸福告梦鼎曰亷耻事大死生事小万无可囘之理贾似道大怒乃令致仕
　　【癸酉】九年【元至元十年】春正月樊城防守将范天顺【文虎之侄】牛富【霍邱人】死之
　　樊被围四年范天顺牛富力战不为衂富又数射书襄阳城中期吕文焕相与固守为唇齿初襄樊两城汉水出其间文焕植木江中鏁以铁絙上造浮桥以通援兵樊亦恃此为固至是阿珠以机锯断木以斧断絙燔其桥襄兵不能援乃以兵截江而出鋭师薄樊城城遂破天顺仰天叹曰生为宋臣死为宋即所守处缢死富率死士百人巷战元兵死伤者不可计渇饮血水转战而进遇民居烧絶街道富身被重伤以头触柱赴火死禆将王福见富死叹曰将军死国事吾岂宜独生亦赴火死
　　二月吕文焕以襄阳叛降元
</div>
    <div class="pagination">
<a href="御批历代通鉴辑览_page232.html">上一页</a><span>...</span><a href="御批历代通鉴辑览_page228.html">228</a><a href="御批历代通鉴辑览_page229.html">229</a><a href="御批历代通鉴辑览_page230.html">230</a><a href="御批历代通鉴辑览_page231.html">231</a><a href="御批历代通鉴辑览_page232.html">232</a><span class="current-page">233</span><a href="御批历代通鉴辑览_page234.html">234</a><a href="御批历代通鉴辑览_page235.html">235</a><a href="御批历代通鉴辑览_page236.html">236</a><a href="御批历代通鉴辑览_page237.html">237</a><a href="御批历代通鉴辑览_page238.html">238</a><span>...</span><a href="御批历代通鉴辑览_page234.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
