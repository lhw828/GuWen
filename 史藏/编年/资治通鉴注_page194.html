<!DOCTYPE html>
<html>
<head>
    <meta charset="UTF-8">
    <title>资治通鉴注 - 第 194 页/共 334 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>资治通鉴注 - 第 194 页/共 334 页</h1>
    <div class="content">6三月，癸亥，帝幸江都宫。
7初，帝欲大营汾阳宫，令御史大夫张衡具图奏之。〔考异曰：张掖传云，「帝幸衡宅之明年，幸汾阳宫。」又云「明年，复幸汾阳宫。」按本纪皆无其事，恐传误。〕衡乘间进谏曰：「比年劳役繁多，〔间，古苋翻。比，毗至翻。〕百姓疲弊，伏愿留神，稍加抑损。」帝意甚不平，后木衡谓侍臣曰：「张衡自谓由其计划，令我有天下也。」〔令，力丁翻。〕乃录齐王暕携皇甫诩从驾及前幸涿郡祀恒岳时父老谒见者一冠多不整，〔暕，古限翻。从，才用翻。恒，户登翻。见，贤遍翻。〕谴衡以宪司不能正，〔张衡为御史大夫，故谴之以宪司职分。〕出为榆林太守。久之，衡督役筑楼烦城，〔大业四年，置楼烦郡，后魏之岚州也，本汉之汾阳县地，时置汾阳宫，故筑城。守，式又翻。〕因帝巡幸，得谒帝。帝恶衡不损瘦，〔恶，乌路翻。〕以为不念咎，谓衡曰：「公甚肥泽，宜且还郡。」复遣之榆林。〔还，从宣翻，又音如字。复，扶又翻，又音如字。〕未几，敕衡督役江都宫。礼部尚书杨玄感使至江都，〔几，居岂翻。使，疏吏翻。〕衡谓玄感曰：「薛道衡真为枉死。」玄感奏之；江都郡丞王世充又奏衡频减顿具。帝于是发怒，锁诣江都市，将斩之，久乃得释，除名为民，放还田里。以王世充领江都宫监。
世充本西域胡人，姓支氏，父收，幼从母嫁王氏，因冒其姓。世充性谲诈，有口辩，颇涉书传，好兵法，习律令。〔谲，古穴翻。传，直恋翻。好，呼到翻；下同。〕帝数幸江都，〔数，所角翻。〕世充能伺候颜色为阿谀，雕饰池台，奏献珍物，由是有龙。〔为王世充乘时潜窃张本。伺，相吏翻。〕
8夏，六月，甲寅，制江都太守秩同京尹。〔隋制，京尹正寸品。〕
9冬，十二月，己未，文安宪侯牛弘卒。〔按牛弘传，弘爵奇章郡公，卒赠文安县侯，谥曰宪，此书其赠谥也。隋志：文安县属河间郡。卒，子恤翻。〕弘宽厚恭俭，学术精博，隋室旧臣，始终信任，悔吝不及者，唯弘一人而已。弟弼，好酒而臁〔臁，香句翻，醉怒也。〕尝因醉射杀弘驾车牛。〔射，而亦翻。〕弘来还宅，〔还，从宣翻，又音如字。〕其妻迎谓之曰：「叔射杀牛。」弘无所怪问，直答云：「作脯。」坐定，其妻又曰：「叔忽射杀牛，大是异事！」弘曰：「巳知之矣。」颜色自若，读书不辍。
10敕穿江南河，自京口至余杭，八百余里，〔今浙西运河自杭州达镇江府入大江是也。镇江，古京口也。帝改杭州为余杭郡。〕广十余丈，〔广，古旷翻。〕使可通龙舟，并置驿宫、草顿，欲东巡会稽。〔帝改越州复曰会稽郡。会，古外翻。〕
11上以百官从驾皆服褶，〔从，才用翻。褶，音习。〕于军旅间不便，是岁，始诏「从驾涉远者，文武官皆戎之，五品以上，通着紫袍，六品以下，兼用绯绿，〔自此文武官常服，遂以为品色。着，则略翻。绯，音非。〕胥史以青，庶人以白，屠商以阜，〔阜，才早翻。〕士卒以黄。」
12帝之幸启民帐也，〔见上卷三年。〕高丽使者在启民所，〔丽，疏吏翻。〕启民不敢隐，与之见帝。〔见，贤遍翻。〕黄门侍郎裴矩说帝曰：「高丽本箕子所封之地，汉、晋皆为郡县；〔周武王封箕子于朝鲜，秦末卫满据之，传国至孙右渠，汉武帝灭之，开为四郡。汉末，公孙度据之，传国至孙渊，魏灭之，至晋皆为郡县。高丽之先，出于夫余，朱蒙建国，号高句骊，以高为氏。魏、晋以来，中国兵乱，高丽内优，并有辽东地。说，输芮翻。朝，汉书音义音潮。〕今乃不臣，别为异域。先帝欲征之久矣，但杨谅不肖，师出无功。〔事见一百七十八卷开皇十八年。〕当陛下之时，安可不取，使冠带之境，遂为蛮貊之乡乎！今其使者亲见启民举国从化，可因其恐惧，胁使入朝。」〔朝，直遥翻；下同。〕帝从之。敕牛弘宣旨曰：「朕以启民诚心奉国，故亲至其帐。明年当往涿郡，尔还日语高丽王：〔还，从宣翻，又音如字。语，牛倨翻。丽，力知翻。〕勿〔【章：十二行本「勿」上有「宜早来朝」四字；乙十一行本同；孔本同；张校同；退斋校同。】〕自疑惧，存育之育之礼，当如启民。茍或不朝，将帅启民往巡彼土。」〔帅，读曰率。〕高丽王元惧，藩礼颇阙，帝将讨之；课天下富人买武马，匹至十万钱；简阅器仗，务令精新，或有滥恶，则使者立斩。〔立，力丁翻。〕
七年〔（辛未、六一一）〕
1春，正月，壬寅，真定襄侯郭衍卒。〔真定县侯也。隋志，恒山郡治真定县。卒，子恤翻。〕
2二月，己未，上升钓台临子津，大宴百僚。乙亥，帝自江都行涿郡，御龙舟，渡河入永济渠，仍敕选部、门下、内史、御史四司之官于船前选补，〔选部之选，宣恋翻；选补之选，如字。〕其受选者三千余人，或徒步随船三千余里，不得处分，〔处，昌吕翻。分，扶又翻。〕冻馁疲顿，因而致死者一二。
3壬午，下诏讨高丽。敕幽州总管元弘嗣〔大业初已废诸州总管府，此书元弘嗣前管。〕往东莱海口〔帝改莱州为东莱郡。〕造船三百艘，〔艘，苏遭翻。〕官吏督役，昼夜立水中略不敢息，自腰以下皆生蛆，死者什三四。〔蛆，子余翻。〕夏，四月，庚午，车驾至涿郡之临朔宫，〔唐志：幽州蓟县有故隋临朔宫。考异曰：略记曰：「丙午，幸涿郡之新宫。」按长历，是月丙辰朔，无丙午。今从帝纪。〕文武从官九品以上，并令给宅安置。〔从，才用翻。〕先是，诏总征天下兵，无问远近，俱会于涿。〔涿，即涿郡。先，悉荐翻。〕又发江淮以南水一万人，弩手三万人，岭南排撺手三万人，〔撺，七乱翻，小抬也。〕于是四远奔赴如流。五月，敕河南、淮南、江南造戎车五万乘送高阳，〔隋志：高阳县，属河间郡。乘，绳证翻。〕供载衣甲幔幕，〔幔，莫半翻。〕令兵士自挽之，发河南、北民夫以供军须。秋，七月，发江、淮以南民夫及船运黎阳及洛口诸仓米至涿郡，〔令，力丁翻。黎阳县属汲郡，有黎阳仓。洛口仓初置，见上卷二年。〕舳舻相次千余里，〔舳舻，音逐卢。〕载兵甲及攻之具，往还在道常数十万人，填咽于道，昼夜不绝，死者相枕，〔枕，职任翻。〕臭秽盈路，天下骚动。
4山东、河南大水，漂没三十余郡。冬，十月，乙卯，底柱崩，偃河逆流数十里。〔砥柱，在河南郡陕县北河中。底，与砥同。〕
5初，帝西巡，〔见五年。〕遣侍御史韦节〔隋制：御史台侍御史八人。〕召西突厥处罗可汗，〔厥，九勿翻。处，昌吕翻。可，从刊入声。汗，音寒。〕令与车驾会大斗拔谷，国人不从，处罗谢使者，辞以他故。帝大怒，无如之何。会其酋长射匮遣使来求婚，〔令，力丁翻。使，疏吏翻。酋，才由翻。长，知两翻。〕裴矩因奏曰：「处罗不朝，恃强大耳。臣请以计溺之，分裂其国，即易制也。〔朝，直遥翻；下同。易，以鼓翻。〕射匮者，都六之子，达头之孙，〔杜佑曰：都六者，突厥始建号者也。今短言都六为头之子，则非始建号者也。〕世为可汗，君临西面，今闻其失职，附属处罗，故遣使来以结援耳，愿厚礼其使，拜为大可汗，则突厥势分，两从我矣。」〔言射匮、处罗将两皆从隋也。〕帝曰：「公言是也。」因遣矩朝夕至馆，微讽谕之。帝于仁风殿召其使者，言处罗不顺之状，称射匮向善，吾将立为可汗，令发兵诛处罗，然后为婚。帝取桃竹白羽箭一枝〔桃竹，桃枝竹也。今江南有之。〕以赐射匮，因谓之曰：「此事宜速，使疾如箭也。」使者返，路径处罗，处罗爱箭，将留之，使者谲而得免。〔谲，古穴翻。〕射匮闻而大喜，兴兵袭处罗；处罗大败，弃妻子，将数千骑东走，缘道被劫，寓于高昌，东保时罗漫山。〔新唐志：伊州伊吾县有折罗漫山，亦曰天山。将，即亮翻，又音如字，领也。骑，奇寄翻。被，皮义翻。〕高昌王曲伯雅上状。〔上言其壮。〕帝遣裴矩与向氏亲要左右驰至玉门关晋昌城，〔新唐志：玉门关在沙州寿昌县西北。〕晓谕处罗使入朝。十二月，己未，处罗来朝于临朔宫，〔朝，直遥翻。〕帝大悦，接以殊礼。帝与处罗宴，处罗稽首，谢入见之晚。帝以温言慰劳之，〔稽，音启。见，贤遍翻。劳，力到翻。〕备设天下珍膳，盛陈女乐，罗绮丝竹，眩曜耳目，然处罗终有怏怏之色。〔怏，于两翻。〕
6帝自去岁谋讨高丽，诏山东置府，令养马以供军役。又发民夫运米，积于滤河、怀远二镇，〔新唐志曰：隋于营州之境，汝罗故城置辽西郡，领辽西、胪河、怀远三县。滤，音卢。〕车牛往者皆不返，士卒死亡过半，耕稼失时，田畴多荒。加之饥馑，谷价踊贵，东北边尤甚，斗米直数百钱。所运米或粗恶，〔粗，仓乎翻。〕令民籴而偿之。又发鹿车夫六十余万，〔鹿车，小车也，言其小止容一鹿。〕二人共推米三石，〔推，吐雷翻。〕道途险远，不足充糇粮，〔糇，户钩翻，干食也。〕至镇，无可输，皆惧罪亡命。重以官吏贪残，〔重，直用翻。〕因缘侵渔，百姓困穷，财力俱竭，安居则不胜馁，〔胜，音升。〕死期交急，剽掠则犹得延生，〔剽，匹妙翻。〕于是始相聚为群盗。
邹平民王薄拥众据长白山，〔邹平县，宋所桥置平原郡县之地，隋开皇十八年，改名邹平，时属齐郡，唐并入齐州临济县。长白山在章丘县界，亦属齐郡。宋白曰：淄州长山县，宋于此侨立广川郡及武疆县，隋改武疆为长山，以县西南三十五里长白山为名。〕剽掠齐、济之郊，〔帝改齐州为齐郡，济州为济北郡。剽，匹妙翻。济，子礼翻。〕自称知世郎，言事可知矣；又作无向辽东浪死歌以相感劝，〔浪死，犹言徒死也。〕避征役者多往归之。
平原东有豆子簗，〔帝改德州为平原郡。簗，举朗翻。盐泽也。〕负海带河，地形深阻，自高齐以来，群盗多匿其中。有刘霸道者，家于其旁，累世仕宦，赀产富厚。霸道喜游侠，〔喜，许记翻。〕食客常数百人，及群盗起，远近多往依之，有众十余万，号「阿舅贼」。〔阿，乌葛翻。〕
漳南人窦建德，〔漳南，本汉东阳县地，久废，开皇六年复置，十八年改为漳南，属清河郡。宋白曰：取地居漳水之南为名。〕少尚气侠，胆力过人，为乡党所归附。会募人征高丽，建国以勇敢选为二百人长。〔少，诗照翻。长，知两翻。〕同县孙安祖亦以骁勇选为征士，〔骁，坚尧翻。〕安祖辞以家为水所漂，妻子馁死，县令怒笞之。安祖刺杀令，〔刺，七亦翻。〕亡抵建德，〔考异曰：杜儒童隋季革命记云，「安祖以盗羊为县令所考」，今从旧唐书建德传。〕建德匿之。官司逐捕，踪迹至建德家，建德谓安祖曰：「文皇帝时，天下殷盛，发百万之众以伐高丽，尚为所败。〔即谓开皇十八年事。败，补迈翻。〕今水潦为灾，百姓困穷，加之往岁西征，〔谓西吐谷浑。〕行者不归，疮痍未复；主上不恤，乃更发兵亲击高丽，天下必大乱。丈夫不死，当立大功，岂可但为亡虏邪！」〔邪，音耶。〕乃集无赖少年，得数百人，使安祖将之，〔少，诗照翻。将，即亮翻。〕入高鸡泊中为群盗，〔新唐书曰：高鸡泊广袤数百里，葭乱阻奥，可以违难。〕安祖自号将军。时蓨人张金称聚众河曲，〔蓨，汉县，旧废，开皇十六年复置，属清河郡。河曲，清河之曲，新唐书作「河渚」。蓨，音输。〕蓨人高士达聚众于清河境内为盗。〔蓨，旧曰修，开皇五年改属信都郡。蓨，音条。〕郡县疑建德与贼通，悉收其家属，杀之。〔新书曰：时群盗往漳南，剽杀人，焚乡聚，独不入建德闾，由是郡县疑其与贼通。〕建德帅麾下二百人王归士达，〔帅，读曰率。〕士达自称东海公，以建德为司兵。顷之，孙安祖为张金金称所杀，其众尽归建德，兵至万余人。建德能倾身接物，与士卒均劳逸，由是人争附之，为之致死。〔为，于伪翻。窦建德始此。〕
自是所在群盗蜂起，不可胜数，〔胜，音升。数，所具翻。〕徒众多者至万余人，攻陷城邑，甲子，敕都尉、鹰扬与郡县相知追捕，〔隋置奉军、驸马都尉，属三卫，帝并废之。此盖置都尉以讨群盗。帝又改骠骑为鹰扬郎将。〕随获斩决；〔随所获而斩决之。〕然莫能禁止。
八年〔（壬申、六一二）〕
1春，正月，〔考异曰：略记云：「癸丑，帝御前殿。」按长历，是月辛巳朔，无癸丑。略记甲子多差误，今不取，皆从隋书。〕帝分西突厥处罗可汗之众为三，〔厥，九勿翻。处，昌吕翻。可，从刊入声。汗，音寒。〕使其弟阙度设将赢弱万余口，居于会宁，〔突厥之官，典兵者谓之设。灵州呜沙县，后周置会州会宁郡，寻废，唐复置。将，即亮翻；下同。赢，偷为翻。考异曰：隋西突厥传作「达度阙设」，今从裴矩传。〕又使特勒大奈别将余众居于楼烦，〔突厥之官，子弟为特勒。〕命处罗将五百骑常从军驾巡幸，赐号曷婆〔【章：十二行本「婆」作「娑」；孔本同；张校同。】〕那可汗，〔骑，奇寄翻。考异曰：唐李轨传作「曷婆那可汗」。今从随书。按今隋书作「曷萨那」。〕赏赐甚厚。
2初，嵩高道士潘诞〔隋志：河南郡嵩阳县有嵩高山。〕自言三百岁，为帝合炼金丹。帝为之作嵩阳观，〔为，于伪翻。合，音合。观，古玩翻。〕华屋数百间，以童男童女各一百二十人充给使，位视三品；常役数千人，所费巨万。云金丹应用石胆、石髓，〔髓，息委翻。〕发石工凿嵩高大石深百尺者数十处。〔深，式浸翻。〕凡六年，丹不成。帝诘之，〔诘，去吉翻。〕诞对以「无石胆、石髓，若得童男女胆髓各三斛六斗，可以代之。」帝怒，锁诣涿郡，斩之。且死，语人曰：〔语，牛倨翻。〕「此乃天子无福，值我兵解时至，〔解，佳买翻，一作假音。学先者谓蜕骨登仙为尸解，故其徒谓死为解化，今诞谓兵死为兵解。〕我应生梵摩天云。」〔梵，扶泛翻。〕
3四方兵皆集涿郡，帝征合水令庾质，〔质出合水，见上四年。〕问曰：「高丽之众不能当我一郡，今朕以此众伐之，卿以为克不﹖」〔丽，力知翻。不，赞日否。〕对曰：「伐之可克。然臣窃有愚见，不愿陛下亲行。」帝作色曰：「朕今总兵至此，岂可未见贼而先自退邪﹖」〔邪，音耶。〕对曰：「战而未克，惧损威灵。若车驾留此，命猛将劲卒，〔将，即亮翻。〕指授方略，倍道兼行，出其不意，克之必矣。事机在速，缓则无功。」帝不悦，曰：「汝既惮行，自可留此。」右尚方署监事耿询上书切谏，〔监事，监作者也，秩九品。监，古衔翻。上，时掌翻。〕帝大怒，命左右斩之，何稠苦救，得免。
壬午，诏左十二军出镂方、长岑、溟海、盖马、建安、南苏、辽东、玄菟、扶余、朝鲜、沃沮、乐浪等道，〔帝指授诸军所出之道，多用汉县旧名。汉志：镂方、长岑、朝鲜，属乐浪郡。盖马，属玄菟郡，有盖马大山。辽东，汉郡名。溟海，盖即汉乐浪郡之海冥县。建安、南苏、扶余，皆高丽国城守之处。沃沮，亦古地名，是时其地已入新罗界。镂，郎豆翻。菟，音涂。朝，音潮。鲜，音仙。沮，子余翻。乐，音洛。浪，音郎。〕右十二军出黏蝉、含资、浑弥、临屯、候城、提奚、蹋顿、肃慎、碣石、东暆、带方、襄平等道，〔汉志：黏蝉、含资、浑弥、提奚、东暆、带方等县，属乐浪郡。候城、襄平，属辽东郡。临屯，亦汉武帝所置郡名。蹋顿，即汉末辽西乌丸蹋顿所居。肃慎，古肃慎氏之国，其地时为靺鞨所居。碣石，禹贡之碣石也。杜佑以为此碣石在高丽中。佑曰：碣石山，在汉乐浪郡遂城县，秦长城起于此山。今验长城东截辽水而入高丽，遣址犹存。黏，女廉翻。蝉，服虔音提。蹋，徒盍翻。碣，其列翻。暆，应劭曰，音移。〕骆驿引途，〔骆驿，相继不绝也。〕总急平壤，〔平壤城，高丽国都也，亦曰长安城，东西六里，随山屈曲，南临浿水。杜佑曰：高丽王自东晋以后居平壤城，即汉乐浪郡王险城。〕凡一百一十三万三千八百人，号二百万，其馈运者倍之。宜社于南桑干上，类上帝于临朔宫南，〔记王制：天子将出，类乎上帝，宜乎社。郑氏注：类、宜，皆祭名。孔颖达曰：天道远，以事类而祭告之也。社主杀戮，故求便宜。社主阴，万物于此断杀，故曰宜。桑干河，巡蓟城南。水经：湿水出鴈门阴馆县，东北过代郡桑干县，谓之桑干水，东过广阳蓟县北。今在蓟城南，城邑有变迁也。干，音干。〕祭马祖于蓟城北。〔周礼祭马祖，郑氏注曰：马祖，天驷也。〕帝亲授节度：每军大将、亚将各一人；骑兵四十队，队百人，十对为团，步卒八十对，分为四团，团各有偏将一人；其铠冑、旗旛，每团异色；〔将，即亮翻。骑，奇寄翻。铠，可亥翻。〕受降使者一人，承诏慰抚，不受大将节制；其辎重散兵等亦为四团，〔降，户将翻。使，疏吏翻。重，直用翻。散，悉但翻。〕使步卒挟之而行；进止立营，皆有次叙仪法。癸未，第一军发；日遣一军，相去四十里，连营渐进，终四十日，发乃尽，首尾相继，鼓角相闻，旌旗亘九百六十里。御营内合十二卫、三台、五省、九等，发隶内、外、前、后、左、右六军，次后发，又亘八十里。近古出师之盛，未之有也。
4甲辰，内史元寿薨。
5二月，壬戍，观德王雄薨。〔观王雄，谥曰德。观，古玩翻。〕
6北平襄侯段文振为兵部尚书，上表，以为帝「宠待突厥太厚，处之塞内，〔上，时掌翻。处，昌吕翻。〕资以兵食，戎狄之性，无亲而贪，异日必为国患，宜以时谕遣，令出塞外，〔令，力丁翻；下同。〕然后明设烽候，缘边镇防，务令严重，此万岁之长策也。」兵曹郎斛斯政，桩之孙也，〔帝改尚书诸曹侍郎为郎。兵曹郎，开皇之兵部侍郎也。斛斯桩，构间后魏孝武、高欢者也。〕以器干明悟，为帝所宠任，使专掌兵事。文振知政险薄，不可委以机要，屡言于帝，帝不从。及征高丽，以文振为左候卫大将军，出南苏道。文振于道中疾笃，上表曰：「窃见辽东小丑，未服严刑，远降六师，亲劳万乘。但夷狄多诈，深须防拟，口陈降款，毋宜遽受。〔受，绳证翻。降，户江翻。〕水潦方降，不可淹迟。唯愿严勒诸军，星驰速发，水陆俱前，出其不意，则平壤孤城，势可拔也。若倾其本根，余城自克；如不时定，脱遇秋霖，深为艰阻，兵粮既竭，强敌在前，靺鞨出后，〔靺，音末。鞨，音曷。〕驰疑不决，非上策也。」三月，辛卯，文振卒，〔卒，子恤翻。〕帝甚惜之。
7癸巳，上始御师，进至潦水。众军总会，临水为大陈，〔陈，读曰阵。〕高丽兵阻拒守，隋兵不得济。左屯卫大将军麦铁杖谓人曰：「丈夫性命自有所在，岂能然艾炙頞，瓜蔕歕鼻，治黄不差，而卧死儿女手中乎！」〔黄，热病也。热则头痛，故燃艾以炙頞。然则上壅，瓜蔕味苦寒，故喷鼻以通观鬲。差，愈也。然，与燃同。炙，居又翻。頞，乌葛翻；鼻頞。说文曰：頞，鼻茎。蔕，音帝。歕，蒲闷翻。差，楚懈翻。治，直之翻。〕乃自请为前锋，谓其三子曰：「吾荷国恩，〔荷，下可翻。〕今为死日！我得良杀，汝当富贵。」帝命工部尚书宇文恺造浮桥三道于辽水西岸，既成，引桥趣东岸，〔趣，七喻翻。〕桥短不及岸丈余。高丽兵至，隋兵骁勇争赴水接战，〔骁，坚尧翻。〕高丽兵乘高击之，隋兵不得登岸，死者甚众。麦铁杖跃登岸，与虎贲郎将钱士雄、孟叉等皆战死。〔考异曰：杂记作「钱英、孟金钗」。今从隋帝纪。〕乃敛兵，引桥复就西岸。诏赠铁杖宿公，〔宿，古国名。〕使其子孟才袭爵，次子仲才、季才并拜正议大夫。更命少府监何稠接桥，〔更，工衔翻。少，始照翻。〕二日而成，诸军相次继进，大战于东岸，高丽兵大败，死者万计，诸军乘胜进围辽东城，即汉之襄平城也。车驾渡辽，〔考异曰：隋帝纪：「癸巳，上御师；甲子，临辽水桥；戊戍，麦铁渡辽；乙未，大顿；丙申，大赦。」按长历，是月庚辰朔，不容有甲子。又戊戍之子，不容有甲午、乙未、丙申。此必误也。今并除也。〕引曷萨那可汗及高昌王伯雅观战处以摄惮之，〔摄，之涉翻。〕因下诏赦天子。命刑部尚书卫文升、尚书右丞刘土龙抚辽左之民，给复十年，〔复，方目翻。〕建置郡县，以相统摄。
8夏，五月，壬午，纳言杨达薨。
9诸将之东下也，帝亲戒之曰：「今者吊民伐罪，非为功名。诸将或不识朕意，欲轻兵掩袭，孤军独鬬，立一身之名以邀勋赏，非大军行法。〔言非大军征行之法。将，即亮翻。〕公等进军，当分三道，有所攻击，必三道相知，毋得轻军独进，以致失亡。又，凡军事进止，皆须奏闻待报，毋得专擅。」辽东数出战不利，〔数，所角翻。〕乃婴城固守，帝命诸军攻之。又敕诸将，高丽若降，即宜抚纳，不得纵兵。辽东城将陷，城中人辄言请降；〔降，户江翻。〕诸将奉旨不敢赴机，先令驰奏，比报至，〔比，必寐翻。〕城中守御亦备，随出拒战。如此再三，帝终不寤。既而城久不下，六月，给未，帝幸辽东城南，观其城池形势，因召诸将诘责之曰：「公等自以宫高，又恃家世，欲以暗懦待我邪！〔诘，去吉翻。懦，乃卧翻，又乃乱翻。邪，音耶；下同。〕在都之日，公等皆不愿我来，恐见病败耳。我今来此，正欲观公等所为，斩公辈耳！公今畏死，莫肯尽力，谓我不能杀公邪！」诸将咸战惧失色。帝因留城西数里，御六合城。〔此六合城略如三年行城之制，周回八里，城及女垣高十仞。〕高丽诸城各坚守不下。右翊卫大将军来护儿帅江、淮水军，舳舻数百里，浮海先进，入自浿水，〔班志：浿水西至增地县入海，皆在乐浪界。帅，读曰率。舳舻，音逐卢。浿，普大翻。〕去平壤六十里，与高丽相遇，进击，大破之。护儿欲乘胜趣其城，〔趣，七喻翻。〕副总管周法尚止之，请俟诸军至俱进。护儿不听，简精甲四万，直造城下。〔造，七到翻。〕高丽伏兵于罗郭内空寺中，出兵与护儿战而伪败，护儿逐之入城，纵兵浮掠，无复部伍。伏兵发，护儿大败，仅而获免，士卒还者不过数千人。高丽追至船所，周法尚整陈待之，高丽乃退。护儿引兵还屯海浦，不敢复留应接诸军。〔陈，读曰阵。复，扶又翻。考异曰：北史云：「护破高丽，斩高元弟建武，因破其郛，营于城外，以待诸军。」今从隋书及革命记。〕
左翊卫大将军宇文述出扶余道，右翊卫大将军于仲文出乐浪道，〔隋制：十二卫各置大将军一人，来护儿、于仲文并书右翊卫大将军，何也﹖考二人本传，于仲文，帝即位之初为右翊卫大将军，征吐浑时，来护儿已为右翊卫大将军，通鉴盖追书仲文官也。〕左骁卫大将军荆元恒出辽东道，〔骁，坚尧翻。恒，户登翻。〕右翊卫将军薛世雄出沃沮道，左屯卫将军辛世雄出玄菟道，〔沮，子余翻。菟，音涂。〕右御卫将军张瑾出襄平道，右武候将军赵笑才出碣道，涿郡太守检校左武卫将军崔弘升出遂城道，检校右御卫虎贲郎将卫文升出增地道，〔守，式又翻。将，即亮翻。〕皆会于鸭绿水西。〔班志：玄菟郡西盖马县有马訾水。新唐书：马訾水出靺鞨之白山，色若鸭头，号鸭绿水。平壤城在鸭绿东南。金人谓鸭绿水为混同江。杜佑曰：鸭渌水阔三百步，在平壤西北四百五十里，辽水东西四百八十里。〕述等兵自泸河、怀远二镇，人马皆给百日粮，又给排甲、枪抬〔抬，色角翻。〕并衣资、戎具、火幕，人别三石已上，重莫能胜致。〔胜，音升。〕下令军中：「士卒有〔【章：十二行本无丈上三字；乙十一行本同；孔本同；张校同。】〕遣弃米粟者斩！」军士皆于幕下掘坑埋之，纔行及中路，粮已将尽。
高丽遣大臣乙支文德诣其营诈降，〔乙支，东夷复姓。支，力知翻。降，户江翻；下同。考异曰：革命记作「尉支文德」，今从隋书及北史。〕实欲观虚实。于仲文先奉密旨：「若遇高元及文德来者，必擒之。」仲文将执之，尚书右丞刘士龙为尉抚使，〔使，疏吏翻；下同。〕固止之。仲文遂听文德还，〔还，从宣翻。〕既而悔之，遣人绐文德曰：「更欲有言，可复来。」〔绐，待亥翻。复，扶又翻。〕文德不顺，济鸭绿水而去。仲文与述等既失文德，内不自安，述以粮尽，欲还。仲文议以精锐追文德，可以有功，述固止，仲文怒曰：「机将军仗十万之众，不能破小贼，何颜以见帝！且仲文此行，固知无功，何则﹖古之良将能成功者，军中之事，决在一人〔将，即亮翻；下同。〕今人各有心，何以胜敌！」时帝以仲文有计划，令诸军谘禀节度，故有此言。由是述等不得已而从之，与诸将渡水追文德。文德见述军士有饥色，故欲疲之，每战辄走。述一日之中，七战皆捷，既恃骤胜，又逼群议，于是遂进，东济萨水，〔萨，桑葛翻。〕去平壤城三十里，因山为营。文德复使诈降，〔复，扶又翻。〕又平壤城险固，度难猝拔，〔度，徒洛翻。〕遂因其诈而还。〔使来护儿之师不败而先退，则营于平壤城外，与宇文述诸军犹声拔相接，不致有萨水之狼狈也。还，从宣翻，又如字；下同。考异曰：革命记云：「许公集至平壤，城头即树降幡，约至五日，检录簿籍图书，开门待命。期过五日，无一言，许公频催，竟无报答。又十数日，乃云：『船粮败却迥，公今更欲何待！』然始抗旌拒守，分兵以捉险要。许公知被欺，即卷甲归，每日当设方陈而行，四面俱时受敌，伤杀既众，粮食又尽，过辽水者什无二三。」按炀帝骄暴，高丽若明言住降，述等必不敢还。今从隋书。〕述等为方陈而行，高丽四面钞击，〔陈，读曰阵。钞，楚交翻。丽，力知翻。〕述等且战且行。秋，七月，壬寅，至萨水，军半济，高丽自后击其后军，右屯卫将军辛世雄战死。于是诸军俱溃，不可禁止，将士奔还，一日一夜至鸭绿水，行四百五十里。将军天水王仁恭为殿，〔殿，丁练翻。〕击高丽，却之。来袭儿闻述等败，亦引还。唯卫文升一军独全。〔还，从宣翻，又如字。〕
初，九军度辽，凡三十万五千，及还至辽东城，唯二千七百人，资储器械巨万计，〔巨万，万万也。〕失亡荡尽。帝大怒，锁系述等。癸卯，引还。〔考异曰：杂记：「七月，帝自涿郡还东都。十一月，宇文述等粮尽遁归，高丽出兵邀截，亡失荡尽。帝怒，敕所司锁将随行。无几，斩刘士龙等于军市，特赦述。」今从隋书。〕
初，百济王漳遣使请讨高丽，帝使之觇高丽动静，〔丽，力知翻。使，疏吏翻。觇，丑廉翻；又丑艳翻。〕璋内与高丽潜通。隋军将出，璋使其臣国智牟来请师期，帝大悦，厚加赏赐，遣尚书起部郎席律诣百济，〔隋志：起部郎，属工部尚书。姓苑：席姓，其先姓籍，避项羽讳，改姓席氏。〕告以期会。〔告以起师之期会师之日也。〕及隋军渡潦，百济亦严兵境上，声言助隋，实持两端。
是行也，唯于辽水西拔高丽武厉逻，〔高丽置逻于辽水之西以警察度辽者。逻，郎佐翻。〕置辽东郡及通定镇而已。八月，敕运黎阳、洛阳、洛口、太原等仓谷〔开皇三年，于卫州置黎阳仓，其汾、晋之粟，漕运以给京师，汾晋以北诸州，输之太原仓。〕向望海登，〔望海登，当在辽西界。〕使民部尚书〔【章：十二行本「书」下有「庐江」二字；乙十一行本同；孔本同；张校同；退斋校同。】〕樊子盖留守涿郡。九月，庚寅，车驾至东都。〔考异曰：杂记：「十月，车驾幸涿郡，征召兵马，将遂度辽之功」，盖误。今不取。〕
10冬，十月，甲寅，工部尚书宇文恺卒。〔卒，子恤翻。〕
11十一月，己卯，以宗女为华容公主，嫁高昌。
12宇文述素有宠于帝，且其子士及尚帝女南阳公主，故帝不忍诛。甲申，与于仲文等皆除名为民，斩刘士龙以谢天下。〔以士龙纵乙支文德也。〕萨水之败，高丽追围薛世雄于白石山，世雄奋击，破之，由事独得免官。以卫文升为金光禄大夫。诸将皆委罪于于仲文，帝既释诸将，独系仲文。仲文忧漾，发病困笃，乃出之，卒于家。〔漾，于避翻。卒，子恤翻。考异曰：略记：「于仲文以下斩于市。」今从隋书。〕
13是岁，大旱，疫，山东尤甚。
14张衡既放废，〔衡放还田里见上六年。〕帝每令亲人觇衡所为。〔觇，丑廉翻，又丑艳翻。〕帝还自辽东，衡妾告衡怨望，谤讪朝政，〔朝，直遥翻。〕诏赐尽于家。衡临死大言：「我为人作何等事，〔谓仁寿四年事也。为，于伪翻。〕而望九活！」监刑者塞耳，〔监，古衔翻。塞，悉则翻。〕促令杀之。〔令，力丁翻。〕
资治通鉴卷第一百八十二
端明殿学士兼翰林侍读学士朝散大夫右谏议大夫充集贤殿修撰提举西京嵩
山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集
后学天台胡三省音注
隋纪六〔起昭阳作噩（癸酉），尽旃蒙大渊献（乙亥），凡三年。〕
炀皇帝中
大业九年〔（癸酉、六一三）〕
1春，正月，丁丑，诏征天下兵集涿郡。始募民为骁〔，困为骁困作逆张。骁，古尧翻。〕修辽东古城以贮军粮。〔汉、晋以来，辽东邵皆治襄，平慕容乇始镇平郭。前代高丽，围辽东，言即汉襄平城，今言复修古城，盖城郭有迁徒也。贮，丁吕翻。〕
2灵武贼帅白瑜娑〔帝改灵州为灵武。邵帅，所类翻。娑，桑何翻。考异：日隋书作「白榆亡」。今从略记。〕劫攘牧马，北连突厥，〔厥，九勿翻。〕陇右多被其患，〔皮被，皮义翻。〕谓之「奴贼」。
3戊戌，赦天下。
4己亥，命刑部尚书卫文升等辅代王侑留守西京。〔是后李渊得以立代王。守，手又翻〕。
5二月壬，什诏：「宇文述以兵粮不继，遂陷王师；〔事见上卷上年〕。乃军吏失于支料，非述之罪，宜复其官爵。」〔考异：日杂记在去年十二月，今从随书。〕寻又加开府仪同三司。
6帝谓待臣：「高丽小虏，侮慢上国；今拔海移山，犹望克果，〔克，能也。，果决也。丽，力佑翻。〕况此虏秋！」乃复议伐高丽。〔复，扶又翻。〕左光禄大夫郭荣谏：「戎狄失礼，臣下之事；千钧之弩，不为鼷鼠发机，〔杜袭谏曹操尝有是。言鼷，音奚，小鼠也。〕奈何亲辱万乘以敌小寇！」〔乘，绳证翻。帝不听。
7三月，丙子，济阴孟海公起为盗，保据周桥，〔帝改曹州为济阴郡。济，子礼翻。〕众至数万，见人称引书史，辄杀之。
8丁丑，发丁男十万城大兴。〔大兴城，西京城。〕
9戊寅，帝幸辽东，命民部尚书樊子盖等〔开皇三年，改度支尚书为户部尚书，帝乃改为民部尚书，并曹郎亦改之。〕辅越王侗留守东都。〔是后遂阶王世充僭窃。侗，他红翻。〕
10时所在盗起：齐郡王薄、孟让、北海郭方预、清河张金称、平原郝孝德、河间格谦、勃海孙宣雅各布聚众攻剽，〔帝改青州为北海郡，瀛州为河间郡，沧州为勃海郡。姓苑：格姓，允格之后。东观汉记有侍御史、东平相格班。称，尺证翻。郝，呼各翻。格，古百翻。剽，匹妙翻。〕多者十余万，少者数万人，〔少，诗沼翻。〕山东苦之。天下承平日，久人不习战，邵县吏每兴贼战，望风沮败。〔沮，在吕翻。〕唯齐邵丞閺乡张须陀〔随志:閺乡县属河南郡，本湖城，开皇十六年改焉。閺，音旻。〕得士众心，勇决善战。将邵兵击王薄于泰山下，〔随志：泰山，在鲁邵博城县。须陀盖越郡境而战。将即亮翻。〕薄恃其骤胜，不设备；须陀掩击，大破之。薄收余兵北渡河，须陀追击于临，邑又破之。〔随志：临邑县属齐郡。〕薄北连孙宣雅、郝孝德等十余万攻章丘，〔随志：章丘县，旧日高唐，开皇十六年改焉，亦属齐郡。〕须陀帅步骑二万击之贼众大败。贼帅裴长才等众二万掩至城下，大掠，须陀未暇集兵，帅五骑与，〔戢帅，读日率。贼帅，所类翻。骑，奇寄翻。〕贼竞赴之，围百余重，身中数创，〔重，直龙翻。中，竹仲翻。创，初良翻。〕勇气弥厉。会城中兵至，贼稍退郄，须陀督众击之，长才等败走。庚子，郭方预等合军攻陷北海，大掠而去。须陀谓官属：「贼恃其强，谓我不能救，吾今速行破之必矣。」乃简精兵倍道进击，大破之，斩数万级，前后获贼辎重不可胜计。〔重，直用翻。胜，音升。〕
历城罗士信，〔历城县，旧置济南郡，随为齐郡治所。〕年十四，从须陀击贼于潍水上。〔随地：潍水，在北海郡下密县。潍，音惟。〕贼始布陈，士信驰至陈前，刺杀数人〔，陈，读日阵；下同。刺，七亦翻。〕斩一人首，掷空中，以抬盛之，揭以略陈；贼徒愕眙，莫敢近。〔抬，色角翻。盛，受也，时征翻。揭，其谒翻，担揭也。眙，丑吏翻。近，其靳翻。〕须陀因引起兵奋击，贼众大溃。士信逐北，每杀一人，劓其鼻怀之，〔劓，鱼器翻〕，还，以验杀贼之数；须陀叹赏，引置左右。每战，须陀先登，士信为副。帝遗使慰谕，井画须陀、士信战陈之状而观之。〔使，疏吏翻。画，与画通。〕
11夏，四月，庚午，车驾渡辽。壬申，遣宇文述与上大将军杨义臣趣平壤。〔趣，七喻翻。〕
12左光禄大夫王仁憼出扶余道。仁恭进军至新城，〔新城在南苏城之西。〕高丽兵数万拒战，仁恭帅劲骑一千击破之，高丽婴城固守。帝命诸将攻辽东，听以便宜从事。〔丽，力知翻。帅，读日率。骑，奇寄翻。将，即亮翻。〕飞楼橦、云梯、地道四面俱进，〔橦，宅江翻。〕昼夜不，息而高丽应变拒之，二十余日不拔，主客死者甚众。〔守者为主，攻者为客。〕冲梯竿长十五丈，骁果吴兴沈光升其端，〔随志：吴郡乌程县旧置吴兴郡。史以旧郡名书。长，真亮翻。骁，坚尧翻；下同。〕临城兴高丽战，短兵接，杀十数人，高丽击之而；坠未及地，适遇竿有垂緪，緪，古恒翻，索也。〕光接而复上。〔复扶又翻。上，时掌翻。〕帝望见，壮之，即拜朝散大夫，〔朝，直遥翻。散悉但翻。〕恒置左右。〔恒，户登翻。〕
13礼部尚书杨玄感，骁勇，便骑射好读书，喜宾客，〔骑，奇寄翻。好，呼到翻；下同。喜，许记翻。〕海内知名之士多与之游。与薄山公李密善，密，弼之曾孙也，〔李密袭爵蒲山郡公。蒲山邵，阙。李弼，字文氏佐命功臣。〕少有才略，志气雄远，轻财好士，为左亲侍。〔陏：左右翊卫府领亲、勋武三侍。左亲侍属左翊卫。少，诗照翻。〕帝见之，谓宇文述：日向者左仗下黑色小儿，赡视异常，必令宿卫！」述乃讽密仗称病自免，密遂屏人事，〔屏，必郢翻。〕专务读书。尝乘黄失读汉书，杨素遇而异之，因召至家，与语，大悦，谓其子玄感等：「李密识度如，此汝等不及也！」由是玄感与为深。交时或侮之，密：日人言当指实，宁可面谀！若决机两陈之，喑呜咄嗟，使敌人震慑〔陈，读日阵。暗，于今翻。咄，当没翻。慑，之濊翻。〕密不如公；驱策天下贤俊，各申其用，公不如密：岂可以阶级稍崇而轻天下士大夫邪！」玄感笑而服之。〔李密事始此。〕
素恃功骄倨，朝宴之际，或失臣礼，〔巿朝，直遥翻；下同〕。帝心衔而不，言素亦觉之。及素薨，帝谓近臣：「使素不死，终当夷族。」玄感颇知之，且自自以累世贵显，在朝文武多父之故吏，见朝政日紊，〔紊，音问〕。而帝多猜忌，内不自安，乃与诸弟潜谋作乱。帝方事征伐，玄感自：「世荷国恩，愿为将领。」帝喜：「将门必有将，相门必有相，固不虚也。」〔，荷下可翻。将，即亮翻。相，悉亮翻。〕由是宠遇日隆，颇预朝政。
帝伐高丽，命玄感于黎阳浚运，遂与虎贲郎将王仲伯、汲邵赞治赵怀义等谋，〔按陏志，帝改州为郡，郡置太守；罢长史、司马，置赞务一人以贰之。贙务，即赞治也。陏书成于唐臣，避高宗名，故改「治」为「务」。治，直吏翻。〕故逗遛漕运，不时进发，〔逗，音豆。遛，音留。〕欲令渡辽诸军乏；食帝遗使者促之，〔令，力丁翻。使，疏吏翻。〕玄感扬言水路多盗，不可前后需发。玄感弟虎贲郎将玄，纵鹰扬郎将万石，并从幸辽东，玄感潜遣人召之，二人皆亡。还万石至高阳，〔高阳县属河间郡。〕为监事许华所执，〔按唐六典五，武库署、太仓署皆有监事，盖因陏制也。监，工衔翻。〕斩于涿郡。
时右骁卫大将军来护儿以舟师自东莱将内海趣平壤，玄感遣家奴伪为使者从东方来，诈称护儿反。〔骁，坚尧翻。〕六月，乙巳，玄感入黎阳，闭城，大索男夫，〔索，山客翻。〕取帆布为牟、甲，〔帆，施于船上以帆风，玄军兴织蒲不给，以布为之。牟，兜牟也。〕署官属，皆准开皇之旧。〔不用帝所改官制〕。移书傍郡，以讨护儿为名，各令发兵会于仓所。〔仓，谓黎阳仓。〕邵县官有干用者，玄感皆以运粮追集之，以赵怀义为卫州刺史，东光尉元务本为黎州刺史，河内邵主簿唐祎为怀州刺史。〔复开皇之制，以邵为州，以太守为刺史。陏志：州、邵皆置主簿。东光县属平原。邵未白：日今定远军治东光县，汉旧县也；故城在今县东二十里，齐天保七年，移于今县东南三十里陶乇故城，陏开皇三年，又移于后魏废勃海邵城。县置令、丞、尉、正。祎，许韦翻。考异日；杂记作「怀州司功书佐」，今从隋书。
治书侍御史游元，〔隋御史台置治书侍御史二，员帝增为正五品。治，直之翻〕。督运在黎阳，玄感谓：「独夫肆虐，陷身绝域，此天亡之时也。我今亲帅义兵以诛无道，卿意如何」元正色：「尊公荷国宠灵，近古无比，公之弟兄，青紫交映，当谓竭诚尽节，上答鸿恩。岂意坟土未干，〔帅，读曰率。，荷下可翻。干，音千。亲图反噬！」玄感怒而囚之，屡胁以兵，不能屈乃杀之。元，明根之孙也。〔游明根，元魏太和中以儒名。〕
玄感选运夫少壮者得五千余人，〔少，诗照翻。〕丹阳、宣城篙梢三千余人，〔帝改蒋州为丹阳郡，改宣州为宣城。邵篙梢，习于用舟者。篙音，高进船竿也。〕刑三牲誓众，且论之曰：主上无道，不以百姓为念，天下骚扰，死辽东者以万计。今与君等起兵以救兆民之弊，何如」众皆踊跃称万步。乃勒兵部分。〔分，扶问翻。〕唐祎自玄感所逃归河。
先是玄感阴遣家僮至长安，〔先，悉荐翻。〕召李密及弟玄挺赴黎阳。及举兵，密适至，玄感大喜，以为谋主，谓密曰：子常以济物为己任，今其时矣！计将安」密曰：「天子出征，远在辽外，去幽州犹隔千里。南有巨海，北有强胡，中间一道，理极艰危。公拥兵出其不意，长驱入蓟，据临汽之险，〔临汽关，陏属平州卢龙县即所谓卢龙之险也。颜师古曰：，汽音喻，今多读如榆〕。扼其咽喉。〔咽，于浿翻。〕归路既绝，高丽闻之，必蹑其后，不过旬月，资粮皆尽，其众不降则溃，可不战而擒，此上计也。」〔丽，力知翻。降，户江翻。〕玄感曰：「更言其次。」密曰：简精锐，昼夜倍道，袭取东都，以号令四。方但恐唐祎告之，先已固守。〔祎，许韦翻。〕若引兵攻之，百日不克，天下之兵四面而至，非仆所知也。」玄感曰：不然，今百官家口并在东都，若先取之，足以动其心。且经城不拔，何以示威！〔其后玄感攻夕农，自速败亡，其识度已见于。〕此公之下计，乃上策也。」遂引兵向洛阳，遣杨玄挺将骁勇千人为前锋，〔将即亮翻；下同。骁，坚尧翻。〕先取河。内唐祎据城拒守，玄挺无所获。
祎又使人告东都越王侗与樊子盖等勒兵为备，〔困如李密所料。侗，他红翻。〕修武民相帅守临清关。〔修武县属河内郡。〕玄感不得度，乃于汲郡南渡河，从之者如市。使弟积善将兵三千自偃师南缘洛水西入，〔陏志：偃师县旧废，开皇十六年复置，属河南郡。〕玄挺自白司马坂逾邙山南入，〔白司马坂在邙山北，邙山在洛城北。坂，音反。〕玄感将三千余人随其后，相去十里许，自称大军。其兵皆执单刀柳楯，〔楯，食尹翻，干也，以扞弓矢。〕无弓矢甲。冑东都遣河南令达奚善意〔陏志：河南县，带河南郡。〕将精兵五千人拒积善，将作监、河南赞治裴夕策将八千人拒玄挺。〔治，直吏翻。〕善意渡洛南，营于汉王寺；明，日积善兵至，不战自溃，铠仗皆为积善所取。夕策出至白司马坂，一战，败走，弃铠仗者太半，〔铠，可亥翻。〕玄挺亦不追。夕策退三四里，收散兵，复结陈以待之；〔复，扶又翻。陈，读曰阵。〕玄挺徐至，坐息良久，忽起击之，夕策又败，如是五战。丙辰，玄挺直抵太阳门，夕策将十余骑驰入宫城，自余无一人返者，皆归于玄感。
玄感屯上春门，〔陏志：河南郡旧置洛州，大业元年移都，改曰：豫州。东面三门，北曰上春，中曰建阳，无太阳门，当考。将，即亮翻。考异曰：玄怠传云：「屯兵上春门。」又云：「屯兵尚书省。」按刘仁轨河洛记：「东都罗郭东面北头第一曰上春门，唐改曰上东门。」又，尚书省在宣仁门，内玄感不容至此。〕每誓众曰：我身为上柱国，家累巨万金，至于富贵无所求也。今不顾灭族者，但为天下解倒悬之急耳！」〔为，于伪翻。〕众皆悦。父老争献牛，酒子弟诣军门请自鹈者，日以千数。
内史舍人韦福嗣，洸之兄子也，〔韦洸着声绩于平陈之后。洸，古黄翻。〕从军出拒玄感，为玄感所获；玄感厚礼之，使与其党胡师耽共掌文翰。玄感令福嗣为书遗樊子盖，数帝罪恶，〔遗，于季翻。数，所具翻。〕云：「今欲废昏立明，愿勿拘小礼，自贻伊戚。「樊子盖新自外藩入为京官，〔樊子盖自涿郡留守为东都留守。〕东都旧官多慢之，至于部分军，未未甚承禀。〔分，扶问翻。〕裴夕策与子盖同班，〔赞治次留守立班，故言同班。〕前出讨贼失，利子盖更使出战，不肯行，子盖命引出斩之以徇。国子祭酒河东杨汪，小有不，〔恭杨汪传：本夕农华阴人，曾祖顺徙河东。〕子盖又将斩之；汪顿首流血，乃得免。于是将吏震肃，无敢仰视，〔是将，子亮翻。〕令行禁止。玄感尽锐攻城，子盖随方拒守，玄感不能克。然达官子弟应募从军者，闻夕策，死皆不敢入城。韩擒虎子世咢、〔咢，五各翻。〕观王雄子恭道、虞世基子柔、来护儿子渊、裴蕴子爽、大理卿郑善果子俨、周罗黄奚子仲等四十余人皆降于玄感，〔降，户江翻；下同。〕玄感悉以亲重要任委之。善果，译之兄子也。〔郑译，高祖佐命。〕
玄感收兵得五万余人，分五千守慈釞道，〔隋志：河南郡寿安县有慈釞。〕五千守伊阙道，〔隋志：河南郡伊阙县，旧曰近城，开皇十八年改名，以伊阙山名县也。〕遣韩世咢将三千人围荥阳，〔隋志：荥阳县，属荥阳郡，郡治管城，荥阳在邵西。〕顾觉将五千人取虎牢。〔隋志：荥阳郡泛水县，旧曰成皋，即虎牢也。开皇十八年，改曰泛水，大业初，置虎牢都尉府。〕虎牢降，〔降，户江翻。〕以觉为郑州刺史，镇虎牢。
代王侑使刑部尚书卫文升帅兵四万救东都，〔代王布时守长安。帅，读曰率。考异曰：隋书云：「步骑七万。」按玄感众不过十万，而下云众寡不敌。今从杂记。〕文升至华阴；掘杨素，豚〔隋志：华阴县属京兆郡。杨素世居华阴，死葬焉。华，户化翻。〕焚其骸骨，示士迕以必，死遂鼓行出崤、渑，直趋东都城北。〔崤，崤谷；渑，渑池。渑兖翻。趋，七喻翻。〕玄感逆拒之；文升且战且行，屯于金谷。〔金谷，即晋石崇之金谷也。水经注：谷水自千金堨东经睪门桥，又东，左会金谷水，水出太白原东，南流历金谷，谓之金谷涧。在河南县界。〕
辽东城久不拔，帝遣造布裛百余万口，满贮土，〔贮，丁吕翻。〕欲积为鱼梁大道，〔筡道若鱼梁然。阔三十步，高与城齐，使战士登而攻之，又作八轮楼车，〔楼车下施八轮。〕高出于城，夹鱼梁道，欲俯射城，〔内射，而亦翻。〕指期将攻，城内危蹙。会杨玄感反书至，帝大惧，引纳言苏威入帐中，谓曰：「此儿聪明，得无为患」威曰：「夫识是非，审成败，乃谓庂聪明，〔夫，音扶。〕玄感粗疏，必无所虑。但恐因此寖成乱阶耳。」帝又闻达官子弟皆在玄感所，益忧之。兵部侍郎斛斯政素与玄感善，玄感之反，政与之通谋，玄纵兄弟亡归，政潜遣之。帝将穷治玄纵等党与，〔治，直之翻。〕政内不自安，戊辰，亡奔高丽。〔史言段文振之言验。丽，力知翻。〕庚午，夜二更，〔二更，乙夜也。甲、乙、丙、丁、戊分为五夜，守迕分番守漏，鸣鼓以相，警谓之持更。更，工衡翻。〕帝密召诸将，使引军，还，还从宣〔翻，又音如字。〕军资、器械、攻具，积如丘山，营垒、帐幕，按堵不动，皆弃之而去。众心恟惧，〔恟，许拱翻。〕无复部分，诸道分散。〔复，扶又翻。部分，扶问翻。〕高丽实时觉之，然不敢，出但于城内鼓噪。至来日午时，方渐出外，四远觇侦，〔觇，丑廉翻，又丑堑翻。侦，丑郑翻。〕犹疑隋军诈之。经二，日乃出数千兵追蹑，畏隋兵之众，不敢逼，常相去八九十里；将至辽水，知御营毕渡，乃敢逼后军。时后军犹数万人，高丽随而抄击，最后羸弱数千人为所杀略。〔丽，力知翻。抄，楚交翻。羸，伦为翻。〕
初，帝再征高丽，复问太史令庾质曰：「今段何如」〔今段，言自今以后一段事也。复，扶又翻。〕对曰：「臣实愚迷，犹执前见，〔庾质前对，见上卷八年。〕陛下若亲动万乘，劳费实多。」〔乘，绳证翻。〕帝怒曰：我自行犹不克，宜遣人去，安得有功！」及，还谓质曰：卿前不欲我行，当为此耳。〔，还从宣翻，又音如字。为，于伪翻。〕玄感其有成乎」质曰：玄感地劫虽隆，素非人望，因百姓庂劳，冀幸成功。今天下一家，未易可动。」〔，易以鼓翻。〕
帝遣虎贲郎将陈棱仄元务本于黎阳，又遣左翊卫大将军宇文述、右候卫将军屈突通乘传发兵以讨玄感。〔屈，区勿翻。传，株恋翻。〕来护儿至东莱，闻玄感围东都，召诸将议旋军救之。诸将咸以无，敕，不宜擅，还固执不从，护儿厉声曰：洛阳被围，心腹之疾；高丽逆命，犹疥癣耳。〔将，即亮翻。被，皮义翻。疥癣，皮肤之疾。〕公家之事，知无不为，专擅在吾，不关诸人，有沮议者，军法从事！」〔沮，在吕翻。〕即日回军。令子夕整驰驿奏闻。帝时还至涿郡，已敕护儿救东都，见夕整，甚悦，〔按隋书来护儿传：夕整，护儿之二子。〕赐护儿玺书曰：「公旋师之时，是朕敕公之，日君臣意合，远同符契。」
先是，右武候大将军李子雄坐事除名，令从军自效，从来护儿在东莱，帝疑之，〔按隋书子雄传，因玄感反而疑之。玺，斯乇翻。先，悉荐翻。〕诏锁子雄送行在所。子雄杀使者，逃奔玄感。〔使，疏吏翻。〕卫文升以步骑二万渡瀍水，〔水经：瀍水出河南谷城县北山，东过洛阳、偃师而入于洛。骑，奇寄翻。瀍，音廛。〕与玄感战，身先士卒，〔先，悉荐翻。〕所向摧陷，又善抚悦其下，皆乐为死致死，〔乐，音洛。为，于伪翻。〕由是每战多捷，众益盛，至十万人。文升众寡不敌，死伤太半且尽，〔考异曰：杂记曰：每战刃纔接，官军皆坐地弃甲，以白布裹头，听贼所掠。前后十二战，皆不。」今从文升传。〕乃更进屯邙山之阳，与玄感决战，一日十余合。会杨玄挺中流矢死，〔中，竹仲翻。〕玄感军乃稍郄。
秋，七月，癸未，余抗民刘元进起兵以应玄感。元进手长尺余，〔手长尺余，言自指至掌腕棋纹之长。长，直亮翻。〕臂垂过膝，〔言臂垂则其手过膝。过，古禾翻。〕自以相表非常，〔相，息亮翻。〕阴有异志。会帝再发三吴兵征高丽，三吴兵皆相谓曰：「往岁天下全盛，吾辈父兄征高丽者犹太半不返；〔此指八年事。〕今已罢弊，复为此行，〔罢，读曰疲。复，扶又翻。〕吾属无遗类矣！」由是多亡命。邵县捕之急，闻元进举兵，亡命者云，集旬月间，众至数万。
始，杨玄感至东都，自谓天下响应。〔章：十二行「应」下「功在朝」四字；乙十一行本同；张校同，云无注本亦无。〕得韦福嗣，委以心膂，不复专任李密。〔复，扶又翻。〕福嗣每画策，皆持两端；密揣知其意，〔揣，袑委翻。〕谓玄感曰：「福嗣元非同盟，实怀观望；明公初起大事而奸人在侧，听其是非，必为所误，请斩之！」玄感曰：「何至于此！」密退，谓所亲曰：「楚公好反而不欲胜，〔玄感袭爵楚国公，故称之。好呼到翻。〕吾属今为虏矣！」
李子雄劝玄感速称尊号，玄感以问密，密曰:「昔陈胜自欲称王，张耳谏而被外；〔事见七卷秦二世元年。被，皮义翻。〕魏武将求九锡，荀或止而见诛。〔事见六十六卷汉献帝建安十七年。〕复，扶又翻；下盖复同。〕至于郡县，未有从者；东都守御尚强，天下救兵益至，公当挺身力战，早定关中，乃亟欲自尊，何示人不广也！」〔亟，已力翻。〕玄感笑而止。
屈突通引兵屯河阳，宇文述继之，玄感问计于李子雄，子雄曰：「通晓习兵事，若一得渡河，则胜负难决，不如分兵拒之。通不能济，则樊、卫失援。」〔樊，卫谓樊子盖、卫文升也。〕玄感然之，耐拒通；樊子盖知其谋，数击其营，玄感不得往。〔斯亦伐谋之一也。使援兵不合，樊子盖坚守都城兵何由解！数，所角翻；下军数同。〕通济河，军于破陵。〔破陵，当在河阳南岸、洛城东北。〕玄感分为两军，西抗文升，东拒通。子盖复出兵大战，玄感军屡败，与其党谋之，李子雄曰：「东都援军益至，我军数败，不可久留，不如直入关中，开永丰仓以振贫乏，〔新唐志，华阴县有永丰仓，盖隋所置也。〕三辅可指麾而定，〔此指言汉三辅之地。〕据有府车，东面而争天下，亦霸王之业也。「李密曰：「夕化留守元夕嗣握强兵在陇右，〔帝改庆州为夕化郡，其地属陇右。〕可声言其反，遣使迎公，因此入关可以始众。」使，疏吏翻。绐，徒亥翻。
会华阴诸杨请为乡导，〔华阴诸杨，玄感之宗党也。华，户化翻。乡，读日向。〕壬辰，玄感解东都围，引兵西趣潼关，〔潼关，在华阴县。趣，七喻翻。〕宣：「我已破东都、取关西矣！」宇文述等诸军蹑之。至夕农宫，〔隋志：河南邵陕县，后魏置陕州恒农，邵开皇初废郡，大业初废州，置夕农宫。恒农即夕农，后魏避讳改曰恒农。〕夕农太守蔡王智积〔观此，则帝废陕州，改为夕农邵也。智积，高祖弟整之子。守，式又翻。〕谓官属曰：玄感闻大军将至，欲西图关中，若成其计，则难克也；当以计縻之，使不得进，不出一旬，可以成擒。」及玄感军至城下，智积登陴詈之；〔陴，符支翻，城上女垣。詈，力智翻，骂也。〕玄感怒，留攻之。李密谏曰：「公今诈众西入，军事贵速，况乃追兵将至，安可稽留！若前不得据关，〔谓据潼关也。〕退无所守，大众一散，何以自！」玄怠不从，遂攻之，烧其城门，智积于内益火，玄感兵不得入。三日不拔，乃引而西。至閺乡，〔閺，音。〕旼宇文述、卫文升、来护儿、屈突通等军追及于皇天原。〔水经注：玉涧水南出玉溪，北流径皇天原西。周固记，开山东首，上平博，方可里余，三面壁立，高千许仞，汉世祭天于其上，名之为皇天原。上有汉武思子台。又北径閺乡城西。又有全鸠涧，水出南山，北径皇天原东。隋志，閺乡县有玉涧、全鸠涧。〕玄感上盘豆，〔即西魏将于谨所攻拔盘豆也。上，时掌翻。〕布陈亘五十里，〔陈，读曰阵；下同。亘，古邓翻。〕且战且行，玄怠一日三败。八月，壬寅，玄感欲由华阳以奔上洛也。骑，奇寄翻；下同。〕追骑至，玄感叱之，皆反走。至葭芦戌，〔葭，音加。〕独与弟积善徒步走，自度不免，〔度，徒洛翻。〕谓积善曰：「我不能受人刃辱，汝可寝我！」积善抽刀斫杀之，因自刺，不，〔死刺，七亦翻。〕为追兵所执，与玄感首俱送行在所。磔玄感尸于东都市，三，日复脔而焚之。〔磔，陟格翻。复，扶又翻。脔，力兖翻。〕玄感弟玄奖为义阳太，〔寸隋志：义阳郡，齐、梁之司州，后魏改曰郢州，后周改曰申州，大业初，改义州，寻改为义阳郡。守，式又翻。将赴玄感，为郡丞周旋玉所杀；隋书杨玄感传作「周琁」。〕仁行为朝请大夫，伏诛于长安。〔杨素之门于是灭矣。朝，直遥翻。〕
玄感之围东都也，梁郡民韩相国举兵应庂，〔帝改未州为梁都。相，息亮翻。〕玄感以为河南道元帅，〔帅，所类翻。〕旬月间众十余万，攻剽郡县；至襄城，〔隋志：襄城郡，东魏置北荆州，后周改曰和州，开皇初，改为伊州，大业初，改为汝州，寻改为郡。剽，匹妙翻。〕闻玄感败，众稍散，为吏所获，传首东都。
帝以元夕嗣，斛斯政之亲也，留守夕化郡，〔隋书元夕嗣传云：屯兵安定。〕遣卫尉少卿李渊驰往执之，〔少，始照翻。〕因代为留守，关右十三郡兵皆受征发。〔十三郡，又水、陇西、金城、枹罕、临洮、汉阳、灵武、朔方、平凉、夕化、延安、雕险、上郡也。〕渊御众宽简，人多附之。帝以渊相表奇异，〔相，息亮翻。〕又名应图谶，忌之。〔赞，楚谮翻。〕未几，征诣行在所，淅遇疾未谒，〔谒，见也。几，居岂翻。〕其甥王乇在后宫，帝问曰：「汝舅来何手」王乇以疾对，帝曰：「可得死否」渊闻之，惧，因纵酒纳赂以自晦。〔李渊事始。〕
14癸卯，吴郡朱燮、晋陵管崇聚众寇掠江。〔左隋志：吴郡，陈置吴州，平陈改曰苏州，大业初复曰吴州寻改为吴郡。毗陵，邵平陈置常州，帝改为晋陵郡。〕燮本还俗道人，涉猎经史，颇知兵法，形容眇小，为昆山县博士，〔刘昫曰：昆山本汉娄县地，梁分娄县置昆山县，取县界山名，时属吴。邵隋制县博士，不见于志，盖在曹佐、市令之下。〕与数十学生起兵，民苦役者赴之如归。崇长，大美姿，容志气倜傥，〔倜，他狄翻。〕隐居常熟，〔常熟，吴、晋南沙之地，本属吴县，晋分吴县置海虞县，梁置常熟县。刘昫曰：今昆山县东一百三十里常熟故城是也。隋治南沙城，属吴郡。〕自言有王者相，〔相，息亮翻。〕故群盗相与奉之。时帝在涿郡，命虎牙郎将赵六儿将兵万人屯扬子，〔扬子，地名，时属江都县。将即亮翻；下同〕分为五营以备南贼。〔南贼，谓刘元进及崇、燮等。崇遣其将陆顗渡江，夜，袭六儿，破其两营，收其器械军资而去，〔顗，鱼岂翻。〕众益盛，至十万。
15辛酉，司农卿云阳赵元淑坐杨玄感党伏诛。〔隋书杨玄感传作「博陵赵元淑」，此「云阳」，隋地：博陵郡，旧定州；云阳县属京兆郡。地理相去远甚，当考。〕帝使大理卿邺善果、御史大夫裴蕴、刑部侍郎骨仪、与留樊子盖推玄感党与。〔帝置犬部待郎以贰尚书之职。守，式又翻。推寻也，考鞫也。考异曰：杂记作「滑仪」，今从隋书。杂记推玄感党十月，疑太晚。今因诛赵元淑言之。〕仪，本天竺胡人也。〔隋书阴寿传言骨仪，京兆长安人，盖本天竺胡人而居京兆长安也。〕市谓蕴曰：「玄感一呼而从者十万，〔呼，火故翻。〕益知天下人不欲多，多即相聚为盗耳。不尽加诛，无以惩后。」子盖性既残酷，蕴复受此，〔旨复，夫又翻。〕由是峻法治之，〔治，直之翻〕。所杀三万余人，皆籍没其家，枉死者太半，流徙者六千余人。玄感之围东都也，开仓赈给百姓。凡受米者，皆坑之于都城之南。玄感所善文士会稽虞绰、琅邪王〔冑隋志：会稽郡，梁置东扬州，平陈改曰吴州，大业初，改越州，寻复改为会稽郡。琅邪郡，旧置北徐州，后周改曰沂州，帝复改为琅邪郡。会，古外翻。邪读曰耶。〕俱坐徙边，绰、冑亡命，捕得，诛之。
帝善属文，〔属，之欲翻。〕不欲人出其右。薛道衡死〔道衡死，见上卷五年。〕帝曰：「更能作『空梁落燕泥』否！」王冑死，帝诵其佳句曰：「『庭草无人随意绿，』复能作此语邪！」〔复，扶又翻。〕帝自负才学，每骄天下之士，尝谓侍臣曰：「天下皆谓朕承藉绪余而有四海，设令朕与士大夫高选，亦当为天子矣。「〔令，力丁翻。〕
帝从容谓秘书郎虞世曰：「我性不喜人谏，〔从，千容翻。喜，许记翻。〕若位望通颢而谏以求名，弥所耐。至于卑贱之士，虽少宽，假然迕不置之地上。〔少诗沼翻。卒，子恤翻。〕汝其知庂！」世南之弟也。〕
16帝使裴矩安集陇右，因之会宁，存问曷萨那可汗部，〔落八年，帝处曷萨那部落于会宁，今遣矩存问之。萨，桑葛翻。可，从刊入声。汗，音寒。〕遣阙度设厦掠吐谷浑以自富，还而奏状，帝大赏之。〔吐，从暾入声。谷音浴。，还音旋，又如字。赏，称奖也。
17九月，己卯，东海民彭孝才起为盗，〔帝改海州邵为东海。〕有众数万。
18甲午，车驾至上谷，隋志：「开皇元年，以易县置易州，帝改为上谷郡。按秦置上谷郡，本治沮阳。王隐晋书地地道曰：郡在谷之头，故因以上谷名焉隋之易县，则汉涿郡故因以上谷名焉。隋之易县，则汉涿郡故安县地也，非古上谷。〕以供费不给，免太守虞荷等官。〔守，式又翻。〕闰月，己巳，幸博陵。
19冬，十月丁丑，贼帅吕明星围东郡，〔东郡，古白马之地，隋开皇九年置杞州，十六年改滑州，大业二年，改兖州，寻改为东郡。帅，所类翻。〕虎贲郎将费青奴击破之。〔贲，音奔。将即亮翻。陈湘姓林曰：费氏，音蜚，夏禹之后。赵明诚曰：费字有两姓，音读不同，源流亦异。其一音蜚，费姓出于作益之后，史记所载费、昌费中、楚费无极、汉费将军、费直、费长房、费祎之徒，〔是其后也。其一音秘，出于鲁季友，姓苑所载琅邪费氏，则是其后也。
20刘元进帅其众将渡江，〔帅，读曰率。〕会杨玄感败，朱燮、管崇共迎元进，推以为主，据吴郡，称天子，燮、崇俱为尚书仆射，署置百官，毗陵、东阳、会稽、建安豪杰多执长吏以应之。〔帝改婺州为东阳郡。大业初，改泉州为闽州，寻改为建安郡。长，知两翻。会，工外翻。〕帝遣左屯卫大将军代人吐万绪、〔隋书：吐万绪，代郡鲜卑人。吐万，盖鲜卑复姓也。隋志：大业初，于马吧善阳县置代郡。〕光禄大夫下邽鱼俱罗〔隋志：下邽县属冯翊郡。风俗通鱼姓，未公子鱼之后。〕将兵讨之。〔将，即亮翻，又音如字。
21十一月，己酉，右候卫将军冯孝慈讨张金称讨张金称于清河，孝慈败死。〔称，尺证翻。帝改贝州为清河郡。〕
22杨玄感之西也，韦福嗣亡诣东都归首，〔嗣，祥吏翻。首，手又翻。〕是时如其比者皆不问。樊子盖收玄感文簿，得其书草，〔即福嗣所草遗子盖之书。〕封以呈帝；帝命执送行在。李密亡命，为人所获，亦送东都。〔考异曰：隋书密传云：「密间行入关，与玄感从叔诣相随，匿于冯翊诣妻之舍，寻为邻人所告，遂捕获，囚于京兆狱。」又云：「及出关外，防禁渐弛。」又云：「至邯郸，密等七人皆穿墙而遁。「唐书虽不云囚于京兆狱，亦云出关。按密若自关中送高阳，不当与韦福嗣同行。今从贾闰甫蒲山公传及刘仁轨河洛行年记。樊子盖锁送福嗣、密及杨积善、王仲伯等十余人诣高阳，密与王仲伯等窃谋亡去，悉使出其所赍金以示使者曰：「吾等死日，此金并留付金，幸用相瘗，〔使，疏吏翻；下同。瘗，于计翻。〕其余即皆报德。」仗者利其金，许诺，防禁渐弛。密请通市酒，食每宴饮，諠哗竟夕，使者不以为意，行至魏郡石梁驿，饮防守者皆醉，穿墙而逸。〔帝改相州为魏。邵饮防之饮，于禁翻。考异曰：河洛记曰「左梁驿」，今从蒲山公传。〕密呼韦福嗣曰：「我无罪，天子不过一面责我耳。」至高阳，帝以书草示福嗣，收付大理。宇文述奏：「凶逆之徒，臣下所当同疾，若不为重法，无以肃将来。「帝曰：「听公所为。」十二月，甲申，述就畴外，缚诸应刑者于格上，以车轮括其颈，使文武九品以上皆持兵斫射，〔射，而亦翻。〕乱发矢如猬毛，支体糜碎，犹在车轮中。积善、福嗣仍加车裂皆焚而扬之。积善自言手杀玄感，冀得免。死帝曰：「然则枭类耳！」因更其姓曰枭氏。〔枭食母，说文曰：不孝鸟。更，工衡翻。枭，古尧翻。〕
23唐县人守子，贤善幻术，〔隋志：唐县，属博陵。邵幻术者，化无为，有以眩惑人。幻，户办翻。〕能变佛形自称弥勒出世，远近信惑，遂谋因无遮大会举兵袭乘舆；〔天子曰乘舆。乘，绳证翻。〕事泄，代诛，井诛党与千余家。
扶风桑门向海明亦自称弥勒出世，人有归心者，辄获吉梦，由是三辅人翕然奉之，〔帝改岐州为扶风郡。扶风汉三辅之一也〕。因举兵反，众至数万。丁亥，海明自称皇帝，改元白乌。诏太仆卿杨义糺击破之。
24帝召卫文升、樊子盖诣行在；慰劳之，赏赐极厚，遣还所任。〔赏其拒讨杨玄感之功，遣各还留台。劳，力到翻。〕
25刘元进仄丹阳，〔隋书吐万绪传云：时元进以兵攻润州。按唐地，武德三年，始以延陵县地置润州，而润州管下丹阳县，本曲阿，亦唐改名。元进所攻，盖此丹阳非隋志之册丹阳郡；隋书成于武德之后，书润州书丹阳，皆以唐州县书之也。〕吐万绪济江击破之，元进解围去，绪进屯曲阿。〔观此及以隋书证之，则元进所攻正润州。〕元进结栅拒绪，相持百余日；绪击之，贼众大溃，死者以万数。元进挺身夜遁，保其垒。朱燮、管崇等屯毗陵，连营百余里，绪乘胜进击，复破之。贼退保葽山，〔隋志，吴县有黄山。〕绪围之，元进、燮仅以身免，于陈斩崇及其将卒五千余人，〔陈，读曰阵。将即亮翻收其子女万余口，进解会稽围。〔会，古外翻。〕鱼俱罗与绪偕行，战无不捷，然百姓从乱者如归市，贼败而复聚，〔复，扶又翻；下同。〕其势益盛。
元进退据建安，帝令绪进讨，绪以士卒疲弊，请息甲待来春；考异曰：帝纪云：「绪与俱罗连年不能克。」按绪请待来春，而王世充十年又击孟让，然则元进败正在今年冬、春之交矣。元进退据建安，而得拒世充于江上者，盖复来也。〕帝不悦。俱罗亦以贼非岁月可，平诸子在洛京，〔洛阳为东都，故谓之洛京。〕潜遣家仆迎之；帝怒。有司希旨，奏绪怯懦，俱罗败饂，〔懦，乃卧翻，又奴乱翻。饂，女六翻。〕俱罗侳，斩征绪诣行在，绪忧愤，道迕。〔卒，子恤翻。〕
帝更遣江都丞王世充〔王世充为江都郡丞，帝又改邵赞治为丞。更，工衡翻。〕发淮南兵数万人讨元进。世充渡江，频战皆捷，元进燮败死于吴，〔隋志：吴县，吴郡治所。〕其余众或降或散。世充召先降者于通玄寺瑞像前焚香为誓，约降者不杀。〔降，户江翻。〕散者始欲入海为盗，闻之，旨月之间，归首略尽，〔首，手又翻。〕世充悉坑之于黄亭涧，死者三万余人。〔考异曰：略记：「坑其众二十余万于黄亭涧，涧长数里，深阔数丈，积尸与之平。」杂记：「世充贪而无信，利在子女资财，并坑所首八千余人于黄山之下。」今从隋书。〕由是余党复相聚为盗，官军不能讨，以至隋亡。帝以世充有将帅才，益加宠任。〔将，即亮翻。帅，所类翻；下同。〕
</div>
    <div class="pagination">
<a href="资治通鉴注_page193.html">上一页</a><span>...</span><a href="资治通鉴注_page189.html">189</a><a href="资治通鉴注_page190.html">190</a><a href="资治通鉴注_page191.html">191</a><a href="资治通鉴注_page192.html">192</a><a href="资治通鉴注_page193.html">193</a><span class="current-page">194</span><a href="资治通鉴注_page195.html">195</a><a href="资治通鉴注_page196.html">196</a><a href="资治通鉴注_page197.html">197</a><a href="资治通鉴注_page198.html">198</a><a href="资治通鉴注_page199.html">199</a><span>...</span><a href="资治通鉴注_page195.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
