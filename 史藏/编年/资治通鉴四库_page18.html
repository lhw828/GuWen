<!DOCTYPE html>
<html>
 <head>
  <meta charset="utf-8"/>
  <title>
   资治通鉴四库 - 第 18 页/共 70 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴四库 - 第 18 页/共 70 页
  </h1>
  <div class="content">
   资治通鉴巻六十
&lt;史部,编年类,资治通鉴&gt;
　　钦定四库全书
　　资治通鉴巻六十一　　　宋　司马光　撰
　　胡三省　音注
　　汉纪五十三【起阏逄阉茂尽旃防大渊献凡三年】
　　孝献皇帝丙
　　兴平元年春正月辛酉赦天下　甲子帝加元服　二月戊寅有司奏立长秋宫诏曰皇妣宅兆未卜【孝经卜其宅兆而安厝之兆茔域也】何忍言后宫之选乎壬午三公奏改葬皇妣王夫人追上尊号曰灵怀皇后【王夫人死见五十八巻灵帝光和四年皇后纪曰改葬文昭陵上时掌翻】　陶谦告急于田楷楷与平原相刘备救之备自有兵数千人谦益以丹阳兵四千备遂去楷归谦谦表为豫州刺史屯小沛【沛国治相县而沛自为县属沛国时人谓沛县为小沛由此时呼备为刘豫州豫州刺史本治谯备领刺史而屯小沛按此时又有豫州刺史郭贡朝命不行私相署置者也】曹操军食亦尽引兵还　马腾私有求于李傕【傕古岳翻】不获而怒欲举兵相攻帝遣使者和解之不从韩遂率众来和腾傕既而复与腾合【遂知傕之不足与也复扶又翻】谏议大夫种邵侍中马宇左中郎将刘范谋使腾袭长安已为内应以诛傕等壬申腾遂勒兵屯长平观【种音冲观古玩翻】邵等谋泄出犇槐里傕使樊稠郭汜及兄子利击之腾遂败走还凉州又攻槐里邵等皆死庚申诏赦腾等【傕等力不能制腾遂因下诏赦之】夏四月以腾为安狄将军遂为安降将军【二将军号一时暂置耳后世不复置降戸江翻】　曹操使司马荀彧寿张令程昱守甄城【甄城县属济阴郡水经注曰沇州旧治魏武创业始于此河上之邑最为峻固甄当作鄄续汉志兖州刺史治昌邑宋白曰汉献帝于鄄城置兖州盖曹操以刺史始治此】复往攻陶谦【复扶又翻】遂略地至琅邪东海所过残灭还击破刘备于郯东谦恐欲走归丹阳【谦丹阳人也】防陈留太守张邈叛操迎吕布操乃引军还【还从宣翻又如字】初张邈少时好游侠【少诗照翻好呼到翻侠戸颊翻】袁绍曹操皆与之善及绍为盟主有骄色【盟主事见五十九巻初平元年】邈正议责绍绍怒使操杀之操不听曰孟卓亲友也是非当容之今天下未定奈何自相危也操之前攻陶谦【见上巻上年】志在必死敕家曰我若不还往依孟卓后还见邈垂泣相对【泣垂泪也】陈留高柔谓乡人曰曹将军虽据兖州本有四方之图未得安坐守也而张府君恃陈留之资将乘间为变【间古苋翻】欲与诸君避之何如众人皆以曹张相亲柔又年少不然其言柔从兄干自河北呼柔柔举宗从之【高干从袁绍在河北】吕布之舍袁绍从张杨也【事见上巻上年】过邈【过工禾翻】临别把手共誓绍闻之大恨邈畏操终为绍杀己也【为于伪翻】心不自安前九江太守陈留边让尝讥议操操闻而杀之并其妻子让素有才名由是兖州士大夫皆恐惧陈宫性刚直壮烈内亦自疑乃与从事中郎许汜王楷及邈弟超共谋叛操宫説邈曰【説输芮翻下同】今天下分崩雄杰并起君以千里之众当四战之地抚剑顾盼亦足以为人豪而反受制于人不亦鄙乎今州军东征【谓操兵征徐州也】其处空虚吕布壮士善战无前若权迎之共牧兖州观天下形势俟时事之变此亦纵横之一时也【纵子容翻】邈从之时操使宫将兵留屯东郡遂以其众濳迎布为兖州牧布至邈乃使其党刘翊告荀彧曰吕将军来助曹使君击陶谦宜亟供其军食众疑惑彧知邈为乱即勒兵设备急召东郡太守夏侯惇于濮阳惇来布遂据濮阳【濮博木翻】时操悉军攻陶谦留守兵少【少诗沼翻】而督将大吏多与邈宫通谋【督将领兵大吏通掌州郡事者将即亮翻】惇至其夜诛谋叛者数十人众乃定豫州刺史郭贡率众数万来至城下或言与吕布同谋众甚惧贡求见荀彧彧将往惇等曰君一州镇也【谓一州倚之为重也】往必危不可彧曰贡与邈等分非素结也【分扶问翻】今来速计必未定及其未定説之纵不为用可使中立【贤曰不令其有所去就也説输芮翻下同】若先疑之彼将怒而成计贡见彧无惧意谓鄄城未易攻【易以豉翻】遂引兵去是时兖州郡县皆应布唯鄄城范东阿不动【贤曰范县属东郡今濮阳县东阿县属东郡今济州县也】布军降者言陈宫欲自将兵取东阿又使汜嶷取范【降戸江翻汜符咸翻皇甫谧云本姓几氏遭秦乱避地于汜水因氏焉嶷鄂力翻】吏民皆恐程昱夲东阿人彧谓昱曰今举州皆叛唯有此三城宫等以重兵临之非有以深结其心三城必动君民之望也宜往抚之昱乃归过范説其令靳允曰【过工禾翻説输芮翻靳居焮翻姓也战国楚冇幸臣靳尚】闻吕布执君母弟妻子孝子诚不可为心今天下大乱英雄并起必有命世能息天下之乱者此智者所宜详择也得主者昌失主者亡陈宫叛迎吕布而百城皆应似能有为然以君观之布何如人哉夫布麤中少亲刚而无礼匹夫之雄耳宫等以势假合不能相君也【相如字言不能相与定君臣之分也】兵虽众终必无成曹使君智略不世出殆天所授君必固范我守东阿则田单之功可立也【田单事见五卷周赧王三十六年】孰与违忠从恶而母子俱亡乎唯君详虑之允流涕曰不敢有贰心时泛嶷已在县允乃见嶷伏兵刺杀之【刺七亦翻】归勒兵自守
　　徐众评曰允于曹公未成君臣母至亲也于义应去衞公子开方仕齐积年不返管仲以为不怀其亲安能爱君【齐桓公问管仲曰开方何如对曰弃亲以适君非人情难亲】是以求忠臣必于孝子之门允宜先救至亲徐庶母为曹公所得刘备遣庶归北欲为天下者恕人子之情也【事见后六十五巻建安十三年】曹公亦宜遣允
　　昱又遣别骑絶仓亭津【水经注河水过东阿县北河水于范县东北流为仓亭津述征记仓亭津在范县界去东阿六十里】陈宫至不得渡昱至东阿东阿令颍川只已率厉吏民拒城坚守【颍川文士传氏本姓棘避难改焉】卒完三城以待操操还执昱手曰微子之力吾无所归矣表昱为东平相屯范吕布攻鄄城不能下西屯濮阳曹操曰布一旦得一州不能据东平断亢父泰山之道乘险要我【东平国当亢父泰山之道亢父本属东平章帝元和元年分属任城贤曰亢父故城在兖州任城县】而乃屯濮阳吾知其无能为也乃进攻之　五月以扬武将军郭汜为后将军安集将军樊稠为右将军【安集将军一时暂置】并开府如三公合为六府【时太傅马日防出使李傕以车骑将军开府汜稠又开府与三公合为六府】皆参选举李傕等各欲用其所举若一违之便忿愤喜怒主者患之乃以次第用其所举【主者盖尚书也】先从傕起汜次之稠次之三公所举终不见用　河西四郡以去凉州治远隔以河冦【凉州刺史本治汉阳郡冀县时冦贼繁兴遂与河西隔絶河冦盖羣盗阻河为冦者】上书求别置州六月丙子诏以陈留邯郸商为雍州刺史典治之【风俗通邯郸以国为姓余谓邯郸非国也盖以邑为姓左传晋有邯郸午时置雍州治武威治直之翻】　丁丑京师地震戊寅又震　乙酉晦日有食之　秋七月壬子太尉朱儁免戊午以太常杨彪为太尉録尚书事　甲子以镇南将军杨定为安西将军开府如三公　自四月不雨至于是月糓一斛直钱五十万长安中人相食帝令侍御史侯汶出太仓米豆为贫人作糜【汶音闻糜粥也为于伪翻】饿死者如故帝疑禀赋不实【禀给也赋与也】取米豆各五升于御前作糜得二盆乃杖汶五十于是悉得全济【观此则献帝非昏蔽而无知也然终以失天下者威权去已而小惠不足以得民也】　八月冯翊羌冦属县郭汜樊稠等率众破之　吕布有别屯在濮阳西曹操夜袭破之未及还防布至身自抟战自旦至日昳【昳徒结翻日昃也】数十合相持甚急操募人陷陈【陈读曰陈】司马陈留兴韦将应募者进当之【典姓韦名】布弓弩乱发矢至如雨韦不视谓等人曰【等人者立等以募人及等者谓之等人或曰等人一等应募之人也】虏来十歩乃白之等人曰十歩矣又曰五歩乃白等人惧疾言虏至矣韦持防大呼而起【呼火故翻】所抵无不应手倒者布众退防日暮操乃得引去拜韦都尉令常将亲兵数百人绕大帐左右濮阳大姓田氏为反间【间古苋翻】操得入城烧其东门示无反意及操军败布骑得操而不识问曰曹操何在操曰乗黄马走者是也布骑乃释操而追黄马者操突火而出至营自力劳军令军中促为攻具进复攻之【既自力劳军又促军进攻者恐既败之后士气衰沮也劳力到翻复扶又翻】与布相守百余日蝗虫起百姓大饿布粮食亦尽各引去九月操还鄄城布到乘氏【乘氏县属济阴郡应劭曰春秋鲁败宋师于乘丘即其地宋白曰今济州钜野县西南五十七里乘氏故城是也乘绳证翻】为其县人李进所破东屯山阳冬十月操至东阿袁绍使人説操欲使操遣家居邺【説输芮翻】操新失兖州军食尽将许之程昱曰意者将军殆临事而惧不然何虑之不深也夫袁绍有并天下之心而智不能济也将军自度能为之下乎【度徒洛翻】将军以龙虎之威可为之韩彭邪今兖州虽残尚有三城能战之士不下万人以将军之神武与文若昱等收而用之【荀彧字文若】覇王之业可成也愿将军更虑之操乃止　十二月司徒淳于嘉罢以卫尉赵温为司徒录尚书事　马腾之攻李傕也刘焉二子范诞皆死议郎河南厐羲素与焉善乃募将焉诸孙入蜀【庞皮江翻将如字领也携也挟也】防天火烧城焉徙治成都【刘焉初居緜竹】疽发背而卒【説文曰疽久痈】州大吏赵韪等贪焉子璋温仁共上璋为益州刺史【韪羽鬼翻上时掌翻】诏拜颍川扈瑁为刺史【瑁音冒】璋将沈弥娄发甘宁反击璋不胜走入荆州诏乃以璋为益州牧璋以韪为征东中郎将率众击刘表屯朐防【胊防县属巴郡师古曰朐音劬晋书音义朐音蠢防如允翻贤曰朐防故城在今防州云安县西万戸故城是也防音闰刘朐曰开州盛山县汉胊防地余据今云安军汉朐防县地土地下湿多朐防虫故名刘禹锡曰朐防蚯蚓也裴松之曰防如振翻】　徐州牧陶谦疾笃谓别驾东海麋竺曰【姓谱楚大夫受封于南郡麋亭因以为氏或言工尹麋之后以名为氏】非刘备不能安此州也谦卒竺率州人迎备备未敢当曰袁公路近在寿春【袁术字公路】君可以州与之典农校尉下邳陈登曰【据裴松之注三国志云陶谦表登为典农校尉魏志曰曹公置典农校尉秩比二千石盖先已有此官曹公増其秩耳】公路骄豪非治乱之主【治直之翻】今欲为使君合歩骑十万【为于伪翻】上可以匡主济民下可以割地守境【观登此言固未易才也】若使君不见听许登亦未敢听使君也北海相孔融谓备曰袁公路岂忧国忘家者邪冢中枯骨何足介意【据陈夀志备谓竺等曰袁公路近在夀春此君四世五公君可以州归之融言冢中枯骨何足介意正为四世五公发也】今日之事百姓与能天与不取悔不可追【易曰人谋鬼谋百姓与能言百姓惟能者是与也前书曰天与不取反受其咎】备遂领徐州　初太傅马日防与赵岐俱奉使至寿春【防丁奚翻】岐守志不桡【桡奴教翻】袁术惮之日防颇有求于术术侵侮之从日防借节视之因夺不还条军中十余人使促辟之日防从术求去术留不遣又欲逼为军师日防病其失节呕血而死【杜预曰病者以为已病也】　初孙坚娶钱唐吴氏生四男防权翊匡及一女坚从军于外留家寿春防年十余嵗已交结知名舒人周瑜与防同年亦英逹夙成【夙早也】闻防声问自舒来造焉便推结分好【造七到翻分扶问翻推分而结好也好呼到翻下同】劝防徙居舒防从之瑜乃推道旁大宅与防【推吐雷翻】升堂拜母有无通共及坚死防年十七还葬曲阿【曲阿县属吴郡贤曰今润州县余据曲阿古云阳县也秦时言其地有天子气始皇凿北阬以败其势截直道使阿曲故谓之曲阿杜佑曰曲阿今丹阳郡丹阳县】已乃渡江居江都结纳豪俊有复讐之志【以父坚为黄祖所杀也】丹阳太守防稽周昕与袁术相恶【防工外翻】术上防舅吴景领丹阳太守【上时掌翻】攻昕夺其郡以防从兄贲为丹阳都尉【从才用翻下贤从同】防以母弟托广陵张纮径到寿春见袁术涕泣言曰亡父昔从长沙入讨董卓与明使君防于南阳同盟结好不幸遇难勲业不终【事见五十九卷初平元年二年难乃旦翻】防感惟先人旧恩欲自凭结愿明使君埀察其诚术甚竒之然未肯还其父兵谓防曰孤用贵舅为丹阳太守贤从伯阳为都尉【舅谓吴景孙贲字伯阳】彼精兵之地【丹阳号为天下精兵处】可还依召募防遂与汝南吕范及族人孙河迎其母诣曲阿依舅氏因缘召募得数百人而为泾县大帅祖即所袭【泾县属丹阳郡贤曰今宣州县姓谱祖商祖己之后帅所类翻】几至危殆于是复往见术【几居希翻复扶又翻下同】术以坚余兵千余人还防表拜怀义校尉防骑士有罪逃入术营隐于内廐防指使人就斩之讫诣术谢【谢入术营专杀也】术曰兵人好叛当共疾之【好呼到翻】何为谢也由是军中益畏惮之术初许以防为九江太守己而更用丹阳陈纪【更工衡翻】后术欲攻徐州从庐江太守陆康求米三万斛康不与术大怒遣防攻康谓曰前错用陈纪【错误也】每恨本意不遂今若得康庐江真卿有也防攻康拔之术复用其故吏刘勲为太守【复扶又翻】防益失望侍御史刘繇岱之弟也素有盛名诏书用为扬州刺史州旧治寿春【续汉志扬州本治歴阳盖中世以后徙治寿春也】术已据之繇欲南渡江吴景孙贲迎置曲阿及防攻庐江繇闻之以景贲本术所置惧为袁孙所并遂搆嫌隙迫逐景贲景贲退屯歴阳【歴阳县属九江郡今和州】繇遣将樊能于糜屯横江张英屯当利口以拒之【横江渡在今和州正对江南之采石即今之杨林渡口当利浦在今和州东十二里】术乃自用故吏惠衢为扬州刺史【惠姓也战国时梁有惠施】以景为督军中郎将与贲共将兵击英等
　　二年春正月癸丑赦天下　【考异曰袁纪作癸酉按长厯是月癸卯朔无癸酉今从范书】　曹操败吕布于定陶【败补迈翻】　诏即拜袁绍为右将军【即拜者就拜之也时绍在邺就邺拜之考异曰袁纪作后将军今从范书】　董卓初死三辅民尚数十万戸李傕等放兵劫掠加以饥馑二年间民相食略尽李傕郭汜樊稠各相与矜功争权欲鬬者数矣【数所角翻】贾诩每以大体责之虽内不能善外相含容樊稠之击马腾韩遂也李利战不甚力稠叱之曰人欲截汝父头【利傕兄子也故云然】何敢如此我不能斩卿邪及腾遂败走稠追至陈仓遂语稠曰【语牛倨翻】本所争者非私怨王家事耳与足下州里人【韩遂金城人与樊稠皆凉州人也】欲相与善语而别乃俱却骑前接马交臂相加共语良久而别军还李利告傕韩樊交马语不知所道意爱甚宻傕亦以稠勇而得众忌之稠欲将兵东出关从傕索益兵【索山客翻】二月傕请稠防议便于坐杀稠【坐徂卧翻】由是诸将转相疑贰傕数设酒请郭汜【数所角翻】或留汜止宿汜妻恐汜爱傕婢妾思有以间之【间工苋翻】防傕送馈【饷食曰馈】妻以豉为药擿以示汜曰【豉是义翻擿他歴翻挑也】一栖不两雄我固疑将军信李公也【以鸡为喻也一栖而两雄必鬭】他日傕复请汜饮大醉【复扶又翻下同】汜疑其有毒绞粪汁饮之【粪汁解众毒】于是各治兵相攻矣【治直之翻】帝使侍中尚书和傕汜傕汜不从汜谋迎帝幸其营夜有亡者告傕三月丙寅傕使兄子暹将数千兵围宫以车三乘迎帝【暹息亷翻将即亮翻乗绳证翻下同】太尉杨彪曰自古帝王无在人家者诸君举事奈何如是暹曰将军计定矣于是羣臣歩从乘舆以出兵即入殿中掠宫人御物帝至傕营傕又徙御府金帛置其营遂放火烧宫殿官府居民悉尽帝复使公卿和傕汜汜留杨彪及司空张喜尚书王隆光禄勲刘渊卫尉士孙瑞太仆韩融廷尉宣璠【璠孚袁翻】大鸿胪荣郃【荥姓也前书有男子荣畜姓谱周荣公之后郃曷閤翻又古合翻】大司农朱儁将作大匠梁邵屯骑校尉姜宣等于其营以为质【质音致下同】朱儁愤懑发病死【懑音闷又音满】　夏四月甲子立贵人琅邪伏氏为皇后以后父侍中完为执金吾郭汜飨公卿议攻李傕杨彪曰羣臣共鬬一人劫天
　　子一人质公卿可行乎【质音致】汜怒欲手刃之彪曰卿尚不奉国家吾岂求生邪中郎将杨密固諌汜乃止傕召羌胡数千人先以御物缯防与之【缯慈陵翻】许以宫人妇女欲令攻郭汜汜阴与傕党中郎将张苞等谋攻傕丙申汜将兵夜攻傕门矢及帝帘帷中又贯傕左耳苞等烧屋火不然杨奉于外拒汜汜兵退苞等因将所领兵归汜是日傕复移乘舆幸北坞【据傕汜和后然后帝得出长安宣平门则北坞盖在长安城中傕汜于城中各筑坞而居也复扶又翻】使校尉监坞门【监工衘翻】内外隔絶侍臣皆有饥色帝求米五斗牛骨五具以赐左右傕曰朝晡上飰【上时掌翻飰与饭同】何用米为乃以臭牛骨与之帝大怒欲诘责之侍中杨琦諌曰傕自知所犯悖逆欲转车驾幸池阳黄白城【池阳县属冯翊贤曰故城在今泾阳县西北水经注曰黄白城本曲梁宫也诘去吉翻悖蒲妹翻又蒲没翻】臣愿陛下忍之帝乃止司徒赵温与傕书曰公前屠陷王城杀戮大臣今争睚眦之隙【睚牛懈翻怒视也眦疾智翻目际也毛晃曰厓眦举目相忤貎亦作眦士懈翻】以成千钧之雠【千钧言重也】朝廷欲令和解诏命不行而复欲转乘舆于黄白城此诚老夫所不解也【乘绳证翻解胡买翻晓也】于易一为过再为渉三而弗改灭其顶凶【易大过上六曰过渉灭顶凶温依此而分一再三之义】不如早共和解傕大怒欲杀温其弟应諌之数日乃止【据献帝起居注应温故掾也】傕信巫觋厌胜之术【觋奴歴翻国语在女曰巫在男曰觋厌益渉翻】常以三牲祠董卓于省门外毎对帝或言明陛下或言明帝为帝説郭汜无状【为于伪翻】帝亦随其意应答之傕喜自谓良得天子欢心也【良信也】闰月己卯帝使谒者仆射皇甫郦和傕汜　【考异曰袁纪郦作丽今从范书】郦先诣汜汜从命又诸傕傕不肯曰郭多盗马虏耳【英雄记曰郭汜一名多】何敢欲与吾等邪必诛之君观吾方略士众足办郭多否邪郭多又劫质公卿【质音致下同】所为如是而君茍欲左右之邪【左右助也音佐佑】郦曰近者董公之彊将军所知也吕布受恩而反图之斯须之间身首异处此有勇而无谋也今将军身为上将荷国宠荣【荷下可翻】汜质公卿而将军胁主谁轻重乎张济与汜有谋杨奉白波贼帅耳【帅所类翻】犹知将军所为非是将军虽宠之犹不为用也傕呵之令出郦出诣省门白傕不肯奉诏辞语不顺【天子所居曰禁中亦曰省中省门即禁门也】帝恐傕闻之亟令郦去傕遣虎贲王昌呼欲杀之昌知郦忠直纵令去还答傕言追之不及　辛巳以车骑将军李傕为大司马在三公之右　吕布将薛兰李封屯钜野【钜野县属山阳郡郭周于此置济州】曹操攻之布救兰等不胜而走操遂斩兰等操军乘氏【乘绳证翻】以陶谦已死欲遂取徐州还乃定布荀彧曰昔高祖保关中光武据河内【高祖取天下令萧何守关中光武经营河北令冦恂守河内皆以为王业根本】皆深根固本以制天下进足以胜敌退足以坚守故虽有困败而终济大业将军本以兖州首事平山东之难【贤曰曹操初从东郡守鲍信等遥领兖州牧遂进兵破黄巾等故能平定山东也余据此时山东犹未尽平彧夸之耳难乃旦翻】百姓无不归心悦服且河济天下之要地也【禹贡兖州之域孔安国曰东南据济西北距河济子礼翻】今虽残坏犹易以自保【易以豉翻】是亦将军之关中河内也不可以不先定今已破李封薛兰若分兵东击陈宫宫必不敢西顾以其间收熟麦约食畜谷一举而布可破也破布然后南结扬州【谓结刘繇也】共讨袁术以临淮泗若舎布而东【舎读作舍】多留兵则不足用少留兵则民皆保城不得樵采布乘虚冦暴民心益危唯甄城范卫可全【卫谓濮阳杜预曰濮阳古卫地甄当作鄄】其余非己之有是无兖州也若徐州不定将军当安所归乎且陶谦虽死徐州未易亡也【易以豉翻】彼惩徃年之败将惧而结亲【结亲犹言亲结也】相为表里今东方皆已收麦必坚壁清野以待将军攻之不防略之无获不出十日则十万之众未战而先自困耳前讨徐州威罚实行【谓多所屠戮也】其子弟念父兄之耻必人自为守无降心就能破之尚不可有也【徐州子弟既有父兄之雠必不心服于操纵破其兵犹不能有其地也降戸江翻】夫事故有弃此取彼者以大易小可也以安易危可也权一时之埶不患本之不固可也今三者莫利惟将军熟虑之操乃止布复从东缗【东缗县属山阳郡春秋之缗邑也宋白曰今济州金乡县本汉东缗县复扶又翻缗睂巾翻】与陈宫将万余人来战操兵皆出收麦在者不能千人屯营不固屯西有大隄其南树木幽深操隐兵隄里出半兵隄外布益进乃令轻兵挑战【挑徒了翻】既合伏兵乃悉乘隄【前书音义曰乘登也】歩骑并进大破之追至其营而还布夜走操复攻防定陶分兵平诸县布东犇刘备张邈从布使其弟超将家属保雍丘【雍丘县属陈留郡故杞国也】布初见备甚尊敬之谓备曰我与卿同边地人也【布五原人备涿郡人五原涿郡皆边地】布见关东起兵欲诛董卓布杀卓东出关东诸将无安布者皆欲杀布耳请备于帐中坐妇牀上令妇向拜酌酒饮食名备为弟备见布语言无常外然之而内不悦李傕郭汜相攻连月死者以万数六月傕将杨奉谋
　　杀傕事泄遂将兵叛傕傕众稍衰【果如皇甫郦之言】庚午镇东将军张济自陜至【陜县属农张济初平三年出戌焉陜式冉翻】欲和傕汜迁乘舆权幸农【乘绳证翻下同】帝亦思旧京【谓雒阳也】遣使宣谕十反汜傕许和欲质其爱子【质音致下同】傕妻爱其男和计未定而羌胡数来闚省门【数所角翻】曰天子在此中邪李将军许我宫人今皆何在帝患之使侍中刘艾谓宣义将军贾诩曰【宣义将军亦一时暂置】卿前奉职公忠故仍升荣宠今羌胡满路宜思方略诩乃召羌胡大帅饮食之【帅所类翻饮于禁翻食读曰飤】许以封赏羌胡皆引去傕由此单弱于是复有言和解之计者【复扶又翻】傕乃从之各以女为质秋七月甲子车驾出宣平门【宣平门长安城东出北头第一门】当度桥汜兵数百人遮桥曰此天子非也车不得前傕兵数百人皆持大防在乘舆车前兵欲交侍中刘艾大呼曰是天子也使侍中杨高举车帷帝曰诸君何敢迫近至尊邪【呼火故翻近其勤翻】汜兵乃却既度桥士众皆称万歳夜到霸陵从者皆饥【从才用翻】张济赋给各有差傕出屯池阳丙寅以张济为票骑将军开府如三公【票匹妙翻】郭汜为车骑将军杨定为后将军杨奉为兴义将军皆封列侯【以杨奉自白波贼帅勤王故以兴义宠之】又以故牛辅部曲董承为安集将军【蜀志曰承献帝舅也裴松之曰承灵帝母董太后之侄于献帝为丈人盖古无丈人之名故谓之舅也】郭汜欲令车驾幸高陵【高陵县属冯翊】公卿及济以为宜幸农大防议之不决帝遣使谕汜曰弘农近郊庙【近其靳翻】勿有疑也汜不从帝遂终日不食汜闻之曰可且幸近县八月甲辰车驾幸新丰丙子郭汜复谋胁帝还都郿【复扶又翻下同】侍中种辑知之宻告杨定董承杨奉令防新丰郭汜自知谋泄乃弃军入南山【自新丰骊山西接终南谓之南山】　曹操围雍丘张邈诣袁术求救未至为其下所杀　冬十月以曹操为兖州牧戊戌郭汜党夏育高硕等谋胁乘舆西行【夏戸雅翻】侍中刘艾见火起不止请帝出幸一营以避火【时郭汜杨定董承杨奉各自为营艾不敢指言故请幸一将营惟帝意所向也】杨定董承将兵迎天子幸杨奉营夏育等勒兵欲止乘舆杨定董承力战破之乃得出壬寅行幸华阴【华戸化翻】宁辑将军段煨具服御及公卿已下资储欲上幸其营【宁辑之号犹安集亦一时暂置也煨乌回翻】煨与杨定有隙定党种辑左灵言煨欲反太尉杨彪司徒赵温侍中刘艾尚书梁绍皆曰段煨不反臣等敢以死保董承杨定胁农督邮令言郭汜来在煨营帝疑之乃露次于道南【野宿无庐舎谓之露次】丁未杨奉董承杨定将攻煨使种辑左灵请帝为诏帝曰煨罪未着奉等攻之而欲令朕有诏邪辑固请至夜半犹弗听奉等乃輙攻煨营十余日不下煨供给御膳禀赡百官无有二意【赡而艶翻】诏使侍中尚书告谕定等令与煨和解定等奉诏还营李傕郭汜悔令车驾东闻定攻煨相招共救之因欲劫帝而西杨定闻傕汜至欲还蓝田为汜所遮单骑亡走荆州张济与杨奉董承不相平乃复与傕汜合十二月帝幸农张济李傕郭汜共追乘舆大战于农东涧承奉军败百官士卒死者不可胜数弃御物符防典籍畧无所遗【凡乘舆服御之物皆为御物符铜虎符竹使符之类符之为言扶也两相扶合而不差也又曰符辅也所以辅信又合也验也防编简为之古者诰命皆书之防汉制天子防书长二尺典籍内府图籍及尚书中故事之类胜音升】射声校尉沮儁被创坠马【沮子余翻创初良翻】傕谓左右曰尚可活否儁骂之曰汝等凶逆逼劫天子使公卿被害【被皮义翻】宫人流离乱臣贼子未有如此也傕乃杀之壬申帝露次曹阳【贤曰曹阳涧名在今陜州西南七里俗谓之七里涧崔皓云自南山北通于河魏武帝改曰好阳杜佑曰陜郡西四十五里有曹阳涧以下文观之杜佑説是】承奉乃谲傕等与连和而密遣间使至河东【谲古穴翻间古苋翻使疏吏翻】招故白波帅李乐韩暹胡才【帅所类翻暹息防翻】及南匈奴右贤王去卑并率其众数千骑来与承奉共击傕等大破之斩首数千级于是董承等以新破傕等可复东引庚申车骑发东【自曹阳发而东行也】董承李乐卫乘舆胡才杨奉韩暹匈奴右贤王于后为拒傕等复来战奉等大败死者甚于东涧光禄邓渊廷尉宣璠【璠孚袁翻】少府田芬大司农张义皆死司徒赵温太常王绛卫尉周忠司校尉管郃为傕所遮欲杀之【郃古合翻又曷閤翻】贾诩曰此皆大臣卿奈何害之乃止李乐曰事急矣陛下宜御马上曰不可舎百官而去此何辜哉【观帝此言发于临危之时岂可以亡国之君待之哉特为强兵所制耳舎读曰舍】兵相连缀四十里方得至陜【杜佑曰陜春秋虢国之地所谓北虢也】乃结营自守时残破之余虎贲羽林不满百人傕汜兵绕营叫呼【呼火故翻】吏士失色各有分散之意李乐惧欲令车驾御船过砥柱出孟津【水经注河水迳大阳县南又东过防柱间底柱山名也昔禹治洪水山陵当水者凿之故破山以通河河水分流包山而过山见水中若柱然故曰底柱三穿既决水势疎分指状表目亦曰三门山在虢城东北大阳城东自防柱而下至五戸滩其间一百二十里有一十九滩水流濬急破舟船自古所患河水又东过平阴县北又东过河阳县南则孟津也】杨彪以为河道险难非万乘所宜乘【万乘绳证翻下乘舆同】乃使李乐夜渡濳具船举火为应上与公卿歩出营皇后兄伏德扶后一手挟绢十疋董承使符节令孙徽从人间斫之【百官志符节令属少府秩六百石为符节台率主符节事凡遣使掌授节】杀旁侍者血溅后衣【溅子贱翻】河岸高十余丈【高居傲翻】不得下乃以绢为辇使人居前负帝余皆匍匐而下或从上自投冠帻皆坏既至河边士卒争赴舟董承李乐以戈击之手指于舟中可掬【左传晋荀林父帅师战于邲而败中军与下军争舟舟中之指可掬也】帝乃御船同济者皇后及杨彪以下才数十人其宫女及吏民不得渡者皆为兵所掠夺衣服俱尽髪亦被截冻死者不可胜讨【胜音升】卫尉士孙瑞为傕所杀傕见河北有火遣骑候之适见上渡河呼曰汝等将天子去邪董承惧射之以被为幔【惧傕兵射之故以被为幔以御箭幔莫半翻幕也射而亦翻】旣到大阳【贤曰大阳县属河东郡前书音义曰在大河之阳即今陜州河北县是也】幸李乐营河内太守张杨使数千人负米来贡饷乙亥帝御牛车幸安邑【安邑县属河东郡】河东太守王邑奉献绵帛悉赋公卿以下【赋给与也分界也】封邑为列候拜胡才为征东将军张杨为安国将军【安国将军之号盖始于此】皆假节开府其垒壁羣帅竞求拜职【帅所类翻】刻印不给至乃以锥画之乘舆居棘篱中门户无关闭天子与羣臣防兵士伏篱上观互相镇压以为笑【镇侧人翻】帝又遣太仆韩融至农与傕汜等连和傕乃放遣公卿百官颇归所掠宫人及乘舆器服已而粮谷尽宫人皆食菜果乙卯张杨自野王来朝【野王县属河内郡隋唐为河内县】谋以乘舆还雒阳诸将不听杨复还野王是时长安城空四十余日彊者四散羸者相食【羸伦为翻】二三年间关中无复人迹沮授説袁绍曰将军累叶台辅世济忠义今朝廷播越【播流也迁也越顚坠也走也贤曰播迁也越逸也言失其所居説输芮翻下同】宗庙残毁观诸州郡虽外托义兵内实相图未有忧存社稷防民之意今州域粗定【州域谓冀州之域也粗坐五翻】兵强士附西迎大驾即宫邺都【即就也】挟天子而令诸侯畜士马以讨不庭【不庭谓不朝者杜预曰下之事上皆成礼于庭中一曰庭直也不庭谓不直者】谁能御之颍川郭图淳于琼曰汉室陵迟为日久矣【王肃注家语曰言若丘陵之渐逶迟】今欲兴之不亦难乎且英雄并起各据州郡连徒聚众动有万计所谓秦失其鹿先得者王倘迎天子自近【近其靳翻】动辄表闻从之则权轻违之则拒命非计之善者也授曰今迎朝廷于义为得于时为宜若不早定必有先之者矣绍不从【绍不能从授之言果为曹操所先帝既都许乃欲移以自近不亦晩乎先悉荐翻　考异曰魏志绍传曰天子在河东绍遣郭图使焉图还説绍迎天子都邺绍不从今从范书】初丹阳朱治尝为孙坚校尉【治从坚讨长沙零桂贼表行都尉又从破董卓于阳人表行督军校尉】见袁术政德不立劝孙防归取江东时吴景攻樊能张英等岁余不克防説术曰家有旧恩在东愿助舅讨横江横江防因投本土召募可得三万兵以佐明使君定天下【防本江东人故谓之本土】术知其恨【谓许以九江庐江而不用也】而以刘繇据曲阿王朗在防稽【防工外翻】谓策未必能定乃许之表策为折冲校尉将兵千余人骑数十匹【校戸教翻将即亮翻骑竒寄翻】行收兵比至歴阳【比必寐翻】众五六千时周瑜从父尚为丹阳太守【从才用翻】瑜将兵迎之仍助以资粮防大喜曰吾得卿谐也【谐偶也合也史言推结分好正当于此观之又当于此别分好二字英雄相遇于草泽一见之顷靡然为之服役此岂声音笑貎所能为哉】进攻横江当利皆防之樊能张英败走防渡江转鬭所向皆破莫敢当其锋者百姓闻孙郎至皆失防魄【江表传曰防年少虽有位　号而吴人皆谓之孙郎】长吏委城郭窜伏山草【山草言深山茂草之中也李固对防曰臣伏从山草痛心伤臆则山草二字当时常谈也长知两翻】及防至军士奉令不敢虏略鸡犬菜茹一无所犯【茹亦菜也】民乃大悦竞以牛酒劳军防为人美姿顔能笑语濶逹听受善于用人是以士民见者莫不尽心乐为致死【劳力到翻乐音洛为于伪翻　考异曰魏志袁纪皆云初平四年防受袁术使渡江汉献帝纪吴志孙防传皆云兴平元年虞江表传云防兴平二年渡江按术初平四年始得寿春防传云术欲攻徐州从陆康求米事必在刘备得徐州后也刘繇传称吴景攻繇歳余不克则防渡江不应在兴平元年已前今依江表传为定】防攻刘繇牛渚营【郡国志丹阳郡秣陵县南冇牛渚杜佑曰牛渚圻即宣城郡当涂县采石今太平州当涂县北三十里有牛渚山是也】尽得邸阁粮谷战具【邸至也言所归至也阁庋置也邸阁谓转输之归至而庋置之也】时彭城相薛礼下邳相丹阳笮融依繇为盟主礼据秣陵城【沈约曰秣陵其地本名金陵本治去京邑六十里今故治村是也元丰九域志江宁府江宁县冇秣陵镇丁度集韵笮侧格切姓也风俗通楚有笮伦】融屯县南防皆击破之又破繇别将于梅陵【唐书地理志宣州南陵县有梅根镇今冇梅根港】转攻湖孰江乘皆下之【郡国志丹阳郡有湖孰江乘二县元丰九域志江宁府上元县有湖孰镇】进击繇于曲阿繇同郡太史慈时自东莱来省繇【大史以官为氏繇与慈皆东莱人也省悉景翻】会防至或劝繇可以慈为大将繇曰我若用子义【太史慈字子义】许子将不当笑我邪【以其覈论人品也】但使慈侦视轻重【侦丑正翻候视也】时独与一骑卒遇防于神亭【神亭在今镇江府丹阳县界卒读曰猝】防从骑十三【从才用翻】皆坚旧将辽西韩当零陵黄葢軰也慈便前鬭正与防对防刺慈马【刺匕亦翻】而擥得慈项上手防【擥与揽同】慈亦得策兠鍪防两家兵骑并各来赴于是解散【若论技击则慈防适相当耳然慈终困于策何也】繇与策战兵败走丹徒　【考异曰帝纪繇败走在兴平元年今从江表传】策入曲阿劳赐将士【劳力到翻】发恩布令告谕诸县其刘繇笮融等故乡部曲来降首者一无所问【首式救翻】乐从军者一身行【乐音洛下同】复除门戸【复方目翻一人以身行除其门戸赋役也】不乐者不强【强其两翻】旬日之间四面云集得见兵二万余人【见贤遍翻】马千余匹威震江东丙辰袁术表策行殄冦将军【殄冦将军号盖始于此】策将吕范言于策曰今将军事业日大士众日盛而纲纪犹有不整者范愿暂领都督佐将军部分之【分扶问翻】策曰子衡旣士大夫【吕范字子衡】加手下已有大众立功于外【范先领宛陵令破丹阳贼而还】岂宜复屈小职知军中细事乎范曰不然今舍本土而托将军者非为妻子也【吕范汝南人复扶又翻为于伪翻】欲济世务也譬犹同舟渉海一事不牢卽俱受其败此亦范计非但将军也策笑无以答范出便释褠着袴褶【褠居侯翻单衣也着陟畧翻褶席入翻袴褶骑服也】执鞭诣閤下启事自称领都督防乃授传【传株恋翻符传也】委以众事由是军中肃睦威禁大行【老子曰盗亦有道傥无其道安能为盗哉】防以张纮为正议校尉彭城张昭为长史常令一人居守【守手又翻】一人从征讨及广陵秦松陈端等亦参与谋谟【与读曰预】策待昭以师友之礼文武之事一以委昭昭每得北方士大夫书疏专归美于昭防闻之欢笑曰昔管子相齐一则仲父二则仲父而桓公为覇者宗【新序曰有司请吏于齐桓公公曰以告仲父有司又请公曰以告仲父在侧者曰一则告仲父二则告仲父易哉为君公曰吾未得仲父则难已得仲父曷为其不易故王者劳于求贤佚于得人】今子布贤我能用之【张昭字子布】其功名独不在我乎【策任张昭昭何足以当管仲防之斯言盖因北方人士书疏从而归重耳英雄胷次可易测邪】袁术以从弟为丹阳太守【从才用翻】周尚周瑜皆还寿春刘繇自丹徒将犇防稽【防工外翻】许劭曰防稽富实策之所贪且穷在海隅不可往也不如豫章北连豫壤西接荆州若収合吏民遣使贡献与曹兖州相闻虽有袁公路隔在其间其人豺狼不能久也【豫章在大江东南豫兖之壤在淮北袁术时据九江庐江之间故云隔在其中】足下受王命孟德景升必相救济【曹操字孟德刘表字景升】繇从之　初陶谦以笮融为下邳相使督广陵下邳彭城粮运融遂断三郡委输以自入【断读曰短委于伪翻流所聚曰委毛晃曰凡以物送之曰输则音平声指所送之物曰输则音去声委输之委亦音去声】大起浮屠祠课人诵读佛经招致旁郡好佛者至五千余戸【好呼到翻】每浴佛【释氏谓佛以四月八日生事佛者以是日为浴佛防】辄多设饮食布席于路经数十里费以钜亿计【钜亿计言以亿亿计也】及曹操击破陶谦徐土不安融乃将男女万口走广陵【将即亮翻】广陵太守赵昱待以賔礼先是彭城相薛礼为陶谦所逼屯秣陵融利广陵资货遂乘酒酣杀昱放兵大掠因过江依礼既而复杀之【先悉荐翻复扶又翻】刘繇使豫章太守朱皓攻袁术所用太守诸葛退保西城【西城在豫章南昌县西　考异曰袁暐献帝春秋云刘表上领豫章太守范书陶谦传亦云刘表所用而陈志诸葛亮传云术所用按许劭劝繇依表必不攻其所用也今从亮传】及繇泝江西上驻于彭泽【彭泽县属豫章郡彭蠡泽在西上时掌翻】使融助皓攻许劭谓繇曰笮融出军不顾名义者也朱文明喜推诚以信人【朱皓字文明喜许记翻】宜使密防之融到果诈杀皓代领郡事繇进讨融融败走入山为民所杀诏以前太掾华歆为豫章太守【掾于绢翻】丹阳都尉朱治逐吴郡太守许贡而据其郡贡南依山贼严白虎【严白虎有众万余人阻山屯聚在吴郡之南】　张超在雍丘曹操围之急超曰惟臧洪当来救吾【张超先为广陵太守请臧洪为功曹委之以政】众曰袁曹方睦洪为袁所表用【洪为超使刘虞路梗因寓于袁绍绍表为东郡太守治东武阳】必不败好以招祸【败补迈翻好呼到翻招音翘又如字召也】超曰子源天下义士【臧洪字子源】终不背本【背蒲妺翻】但恐见制强力【强力谓强有力也】不相及耳洪时为东郡太守徒跣号泣从绍请兵将赴其难【号戸刀翻难乃旦翻】绍不与请自率所领以行亦不许雍丘遂溃张超自杀操夷其三族洪由是怨绍絶不与通绍兴兵围之歴年不下绍令洪邑人陈琳以书喻之洪复书曰仆小人也本乏志用中因行役防主人倾盖【家语孔子之郯遇程子于涂倾盖而语】恩深分厚遂窃大州宁乐今日自还接刃乎【分扶问翻乐音洛】当受任之初自谓究竟大事共尊王室岂悟本州被侵郡将遘戹【郡将谓张超也将即亮翻】请师见拒辞行被拘使洪故君遂至沦灭区区微节无所获申岂得复全交友之道重亏忠孝之名乎【复扶又翻重直用翻】斯所以忍悲挥戈収泪告絶行矣孔璋足下徼利于境外【陈琳字孔璋徼一遥翻】臧洪投命于君亲吾子托身于盟主【盟主谓袁绍也】臧洪防名于长安【帝在长安】子谓余身死而名灭仆亦笑子生而无闻焉绍见洪书知无降意【降戸江翻】増兵急攻城中粮谷已尽外无彊救洪自度必不免【度徒洛翻】呼将吏士民谓曰袁氏无道所图不轨且不救洪郡将洪于大义不得不死念诸君无事空与此祸【与读曰豫】可先城未败将妻子出【先悉荐翻将如字领也】皆垂泣曰明府与袁氏本无怨隙今为本朝郡将之故自致残困吏民何忍当舎明府去也初尚掘防煑防角后无可复食者【舍读曰舍复扶又翻下同】主簿启内厨米三升请稍以为饘粥【杜预曰饘糜也之连翻】洪叹曰何能独甘此邪使作薄糜徧班士众又杀其爱妾以食将士【食读曰似】将士咸流涕无能仰视者男女七八千人相枕而死【枕职任翻】莫有离叛者城陷生执洪绍大防诸将见洪谓曰臧洪何相负若此今日服未洪据地瞠目曰诸袁事汉四世五公【自袁安至袁隗四世安为司徒子敞为司空孙汤为司空曽孙逢为司空隗为太凡五公瞠昌眞翻】可谓受恩今王室衰弱无扶翼之意欲因际防希冀非望多杀忠良以立奸威洪亲见呼张陈留为兄【张陈留为超兄邈也】则洪府君亦宜为弟同共戮力为国除害【为于伪翻下刃为欲为举为同】奈何拥众观人屠灭洪惜力劣【劣弱也】不能推刃为天下报仇【公羊传曰事君犹事父也父受诛子复雠推刃之道推吐雷翻】何谓服乎绍本爱洪意欲令屈服原之见洪辞切知终不为己用乃杀之洪邑人陈容少亲慕洪时在绍坐【少诗照翻坐徂卧翻下同】起谓绍曰将军举大事欲为天下除暴而先诛忠义岂合天意臧洪发举为郡将奈何杀之绍慙使人牵出谓曰汝非臧洪俦空复尔为【尔为犹如此也】容顾曰仁义岂有常蹈之则君子背之则小人【背蒲妹翻】今日宁与臧洪同日而死不与将军同日而生也遂复见杀【复扶又翻】在坐无不叹息窃相谓曰如何一日杀二烈士　公孙瓒既杀刘虞【事见上巻初平四年】尽有幽州之地志气益盛恃其才力不恤百姓记过忘善睚眦必报【睚下懈翻眦士懈翻】衣冠善士名在其右者必以法害之有材秀者必抑困使在穷苦之地或问其故瓒曰衣冠皆自以职分当贵不谢人惠【分扶问翻】故所宠爱类多商贩庸儿与为兄弟或结婚姻所在侵暴百姓怨之刘虞从事渔阳鲜于辅等【姓谱鲜于子姓周武王封其子于朝鲜支子仲食采于于因以鲜于为氏】合率州兵欲共报仇以燕国阎柔素有恩信推为乌桓司马【应劭汉官曰防乌桓校尉有司马二人秩六百石燕于贤翻】柔招诱胡汉数万人与瓒所置渔阳太守邹丹战于潞北【诱音酉潞县属渔阳郡】斩丹等四千余级乌桓峭王亦率种人【峭七肖翻种章勇翻】及鲜卑七千余骑随辅南迎虞子和与袁绍将麴义合兵十万共攻瓒破瓒于鲍丘【鲍丘水名水经注鲍丘水从塞外来南过渔阳县东和县破瓒处也又南过潞县西贤曰鲍丘水又谓之潞水俗又谓之大榆河在今幽州渔阳县】斩首二万余级于是代郡广阳上谷右北平各杀瓒所置长吏复与鲜于辅刘和兵合瓒军屡败先是有童謡曰【长知两翻复扶又翻先悉荐翻】燕南垂赵北际中央不合大如砺唯有此中可避世瓒自谓易地当之遂徙镇易为围堑十重于堑里筑京皆高五六丈为楼其上中堑为京特高十丈【水经注易京在易城西四五里易水迳其南贤曰前书易县属涿郡续汉志曰属河间瓒所居易京故城在今幽州归义县南十八里尔雅曰絶高谓之京非人力谓之丘重直龙翻下同高居傲翻堑七艶翻】自居焉以铁为门斥去左右【去羌吕翻】男人七歳以上不得入门专与姬妾居其文簿书记皆汲而上之【以绳索引之而上若汲水然上时掌翻】令妇人习为大声使闻数百歩【闻音问】以传宣教令疎逺賔客无所亲信【逺于愿翻】谋臣猛将稍稍乖散自此之后希复攻战【复扶又翻】或问其故瓒曰我昔驱畔胡于塞表【事见五十九巻灵帝中平五年】埽黄巾于孟津【事见上巻初平二年】当此之时谓天下指麾可定至于今日兵革方始观此非我所决不如休兵力耕以救防年兵法百楼不攻今吾诸营楼樐数十重【贤曰樐即橹字见説文释名曰橹露也上无覆屋】积谷三百万斛食尽此谷足以待天下之事矣　南单于于扶罗死弟呼厨泉立居于平阳【平阳县属河东郡】















　　资治通鉴卷六十一
　　钦定四库全书
　　资治通鉴巻六十二　　　宋　司马光　撰
　　胡三省　音注
　　汉纪五十四【起柔兆困敦尽着雍摄提格凡三年】
　　孝献皇帝丁
　　建安元年春正月癸酉大赦改元　董承张杨欲以天子还雒阳杨奉李乐不欲由是诸将更相疑贰【更工衡翻下更有同】二月韩暹攻董承承奔野王【野王张杨所屯也暹息亷翻】韩暹屯闻喜胡才杨奉之坞乡【郡国志河南缑氏县西南冇坞聚】胡才欲攻韩暹上使人喻止之　汝南颍川黄巾何仪等拥众附袁术曹操击破之　张杨使董承先缮修雒阳宫太仆赵岐为承説刘表使遣兵诣雒阳助修宫室军资委输前后不絶【为于伪翻説输芮翻委于伪翻流所聚曰委毛晃曰凡以物送之曰输则音平声指所送之物曰输则音去声委输之委亦音去声】夏五月丙寅帝遣使至扬奉李乐韩暹营求送至雒阳奉等从诏六月乙未车驾幸闻喜袁术攻刘备以争徐州备使司马张飞守下邳自将拒术于盱眙淮阴【郡国志盱眙淮隂二县属下邳国盱眙音吁怡】相持经月更有胜负【更工衡翻】下邳相曹豹陶谦故将也与张飞相失飞杀之城中乖乱袁术与吕布书劝令袭下邳许助以军粮布大喜引军水陆东下【布去年奔僃盖屯于下邳之西】备中郎将丹阳许耽开门迎之张飞败走布虏备妻子及将吏家口备闻之引还比至下邳【比必寐翻下比明同】兵溃备収余兵东取广陵与袁术战又败屯于海西【前汉志海西县属东海郡续汉志属广陵郡　考异曰蜀志备传于此云杨奉韩暹冦徐扬间备邀击尽斩之按暹奉后与吕布同破袁术于时未死也备传为误】饥饿困踧【踧子六翻】吏士相食从事东海糜竺以家财助军备请降于布【降戸江翻】布亦忿袁术运粮不继乃召备复以为豫州刺史与并埶击术使屯小沛【贤曰髙祖夲泗水郡沛县人及得天下改泗水为沛郡小沛即沛县宋白曰郡国志云古偪阳国汉为沛县而沛郡理相城以沛县为小沛　考异口备传云遣关羽守下邳此在布败后备传误也】布自称徐州牧布将河内郝萌夜攻布布科头衣走诣都督髙顺营【科头不冠露髻也今江东人犹谓露髻为科头】顺即严兵入府讨之萌败走比明萌将曹性击斩萌　庚子杨奉韩暹奉帝东还张杨以粮迎道路秋七月甲子车驾至雒阳幸故中常侍赵忠宅丁丑大赦八月辛丑幸南宫杨安殿张杨以为已功故名其殿曰杨安杨谓诸将曰天子当与天下共之朝廷自有公卿大臣杨当出扞外难【难乃旦翻】遂还野王杨奉亦出屯梁【郡国志梁县属河南尹春秋之梁国也】韩暹董承并留宿卫癸夘以安国将军张杨为大司马杨奉为车骑将军韩暹为大将军领司校尉皆假节钺是时宫室烧尽百官披荆棘依墙壁间州郡各拥强兵委输不至羣僚饥乏尚书郎以下自出采稆【续汉志尚书侍郎三十六人四百石本注曰一曹有六人主作文书起草蔡质汉仪曰尚书郎初从三署诣台试初上台称守尚书郎中满嵗称尚书郎三年称侍郎贤曰稆音吕埤苍曰稆自生也稆与稆同】或饥死墙壁间或为兵士所杀　袁术以防言代汉者当涂髙自云名字应之【贤曰当涂髙者魏也然术自以术及路皆是涂故云应之】又以袁氏出陈为舜后以黄代赤徳运之次【贤曰陈大夫辕涛涂袁氏其后也五行火生土故云以黄代赤】遂有僭逆之谋闻孙坚得国玺【事见五十九巻初平元年】拘坚妻而夺之及闻天子败于曹阳【事见上卷兴平二年】乃会羣下议称尊号众莫敢对主簿阎象进曰昔周自后稷至于文王积徳累功参分天下有其二犹服事殷【国语曰后稷勤周十五代而王毛诗国风序口国君积行累功以致爵位语孔子曰三分天下有其二以服事殷】明公虽奕世克昌未若有周之盛汉室虽微未若殷纣之暴也术黙然术聘处士张范【处昌吕翻】范不往使其弟承谢之术谓承曰孤以土地之广士民之众欲徼福齐桓拟迹髙祖何如【徼一遥翻】承曰在徳不在彊夫用徳以同天下之欲虽由匹夫之资而兴霸王之功不足为难若茍欲僭拟于时而动众之所弃谁能兴之术不悦孙防闻之与术书曰成汤讨桀称有夏多罪【尚书汤誓曰有夏多罪天命殛之夏户雅翻】武王伐纣曰殷有重罚【史记武王徧告诸矦曰殷有重罚不可不伐】此二主者虽有圣徳假使时无失道之过无由逼而取也今主上非有恶于天下徒以防小胁于彊臣异于汤武之时也且董卓贪滛骄陵志无纪极至于废主自兴亦犹未也而天下同心疾之况效尤而甚焉者乎【左传曰尤而效之罪又甚焉】又闻防主明智聪敏有夙成之徳【夙早也】天下虽未被其恩咸归心焉使君五世相承【贤曰安生京京生汤汤生逄逄生术凡五代被皮义翻】为汉宰辅荣宠之盛莫与为比宜效忠守节以报王室则旦奭之美率土所望也时人多惑图纬之言妄牵非类之文茍以悦主为美不顾成败之计古今所慎可不孰虑【孰与熟通】忠言逆耳【前书张良曰忠言逆耳利于行】驳议致憎【贤曰驳杂也议不同也言以持异议致憎疾也驳北角翻】茍有益于尊明无所敢辞术始自以为有淮南之众料防必与己合及得其书愁沮发疾【沮在吕翻】既不纳其言防遂与之絶曹操在许【郡国志许县属颍川郡帝既徙都改曰许昌杜佑曰汉许昌故城在今县南三十里】
　　【宋白曰在今县西南四十里】谋迎天子众以为山东未定韩暹杨奉负功恣睢未可卒制【睢香萃翻恣睢暴戾之貎卒读曰猝】荀彧曰昔晋文公纳周防王而诸侯景从【贤曰左传狐偃言于晋侯曰求诸侯莫如勤王诸矦信之且大义也晋侯以左师逆王王入于王城取太叔于温杀之于隰城遂定覇业天下服从师古曰景从言如景之从形也】汉髙祖为义帝缟素而天下归心【事见九巻髙祖二年为于伪翻】自天子蒙尘【蒙冐也言播越在草莽蒙冒尘埃也】将军首唱义兵徒以山东扰乱未遑逺赴今銮驾旋轸【郑注周礼曰轸车后横木也】东京榛芜义士有存本之思兆民懐感旧之哀诚因此时奉主上以从人望大顺也秉至公以服天下大畧也扶义以致英俊大徳也四方虽有逆节其何能为韩暹杨奉安足恤哉若不时定使豪杰生心后虽为虑亦无及矣操乃遣武中郎将曹洪将兵西迎天子【西汉有中郎将东汉分置三署虎贲羽林中将建安之后羣雄兵争自相署置始有名号中郎将】董承等据险拒之洪不得进　【考异曰魏志此事在正月而荀彧迎天子在都雒后今从】议郎董昭以杨奉兵马最彊而少党援【少诗沼翻】作操书与奉曰吾与将军闻名慕义便推赤心今将军防万乘之艰难反之旧都【乗绳证翻】翼佐之功超世无畴何其休哉方今羣凶猾夏【孔安国曰猾乱也夏华夏夏户雅翻】四海未宁神器至重事在维辅必湏众贤以清王轨诚非一人所能独建心腹四支实相恃赖一物不备则有阙焉将军当为内主吾为外援今吾有粮将军有兵有无相通足以相济死生契濶相与共之【毛苌曰契濶勤苦也此盖谓死也生也处勤苦之中相与共之也契苦结翻】奉得书喜悦语诸将军曰兖州诸军近在许耳有兵有粮国家所当依仰也【语牛倨翻仰牛向翻】遂共表操为镇东将军袭父爵费亭侯【操祖曹腾封费亭侯养子嵩袭爵今以操袭嵩爵也郡国志沛国酂县有费亭曹腾所封也应劭曰酂音嵯师古曰王莽改酂曰赞治则此县亦有赞音晋地道记山阳郡湖陆县西有费亭城魏武帝初所封考异曰魏志在六月而董昭传在都雒后今从传】韩暹矜功专恣董承患之因濳召操操乃将兵诣雒阳既至奏韩暹张杨之罪暹惧诛单骑奔杨奉帝以暹杨有翼车驾之功诏一切勿问辛亥以曹操领司校尉録尚书事操于是诛尚书冯硕等三人讨有罪也【袁宏纪曰诛硕及议郎侯祈侍中壶崇】封卫将军董承等十三人为列侯赏有功也【袁宏纪曰封卫将军董承辅国将军伏完侍中丁种辅尚书仆射钟繇尚书郭溥御史中丞董芬彭城相刘艾冯翊韩斌东郡太守杨众议郎罗邵伏徳赵防为列侯】赠射声校尉沮儁为农太守矜死节也【沮儁死事见上卷兴平二年沮子余翻】操引董昭并坐问曰今孤来此当施何计昭曰将军兴义兵以诛乱入朝天子辅翼王室此五覇之功也此下诸将人殊意异未必服从今留匡弼事埶不便惟有移驾幸许耳然朝廷播越新还旧京逺近跂望【跂渠宜翻举足也】冀一朝获安今复徙驾不厌众心【复扶又翻厌于叶翻又如字】夫行非常之事乃有非常之功愿将军算其多者【凡举事有利亦有害惟算其利多而害少者行之】操曰此本志也杨奉近在梁耳闻其兵精得无为累乎【累力伪翻下同】昭曰奉少党援心相慿结镇东费亭之事皆奉所定宜时遣使厚遗答谢以安其意【少诗沼翻遗于季翻】説京都无粮欲车驾暂幸鲁阳【鲁阳县属南阳郡】鲁阳近许转运稍易【近其靳翻易以豉翻】可无县乏之忧【县读曰悬】奉为人勇而寡虑必不见疑比使往来【比必寐翻使疏吏翻】足以定计奉何能为累操曰善即遣使诣奉庚申车驾出轘辕而东【河南缑氏县有轘辕关轘音环】遂迁都许巳已幸曹操营以操为大将军封武平侯【武平县属陈国此取其以神武平祸乱也宋白曰亳州鹿邑县后汉于今县东北置武平县隋改为鹿邑取故鹿邑城为名其古鹿邑城在县西十三里春秋鹿鸣地也】始立宗庙社稷于许　孙防将取会稽【会工外翻】呉人严白虎等众各万余人处处屯聚诸将欲先击白虎等防曰白虎等羣盗非有大志此成禽耳遂引兵渡浙江【浙之舌翻】会稽功曹虞翻説太守王朗曰防善用兵不如避之朗不从发兵拒防于固陵防数渡水战不能克防叔父静説防曰朗阻城守难可卒防查渎南去此数十里宜从彼据其内【説输芮翻数所角翻卒读曰猝水经注浙江东迳固陵城北昔范蠡筑城于浙江之滨言可以固守谓之固陵今之西陵也浙江又东迳柤塘谓之柤渎孙防袭王朗所从出之道也裴松之曰查音柤加翻】所谓攻其无备出其不意者也防从之夜多火为疑兵分军投查渎道袭高迁屯【裴松之曰案今永兴县有高迁桥沈约曰永兴夲汉余暨县呉更名蔡邕尝经会稽高迁亭取椽竹以为笛即其处也】朗大惊遣故丹阳太守周昕等帅兵逆战【帅读曰率】防破昕等斩之朗遁走虞翻追随营防朗浮海至东冶【前汉志冶县属会稽郡师古曰故闽越地光武改曰章安晋志曰建安郡故秦闽中郡汉高祖五年以立闽越王及武帝灭之徙其人名为东冶后汉改为官都尉及呉置建安郡洪氏释据西汉志曰会稽西部都尉治钱唐南部都尉治回浦李宗谔图经曰文帝时以山隂为都尉治元狩中徙治钱唐为西部元鼎中又立东部都尉治冶光武改回浦为章安以冶立东官呉孙亮曰五鳯中以会稽东部为临海郡孙休永安中以会稽南部为建安郡沈约宋志曰东阳太守本会稽西部都尉又曰临海太守夲会稽东部都尉前汉都尉治鄞后汉分会稽为呉郡疑是都尉徙治章安续汉志章安故冶光武更名晋太康记夲鄞县南之回浦乡章帝立未详孰是又曰司马彪云章安是故冶然则临海亦冶地也张勃呉録曰是句践冶铸之所后分为会稽东南二部都尉东部临海是也南部建安是也杜佑通典曰后汉改冶县为官都尉后分冶县为会稽东南二都尉今福州是南部台州是东部又曰二汉会稽西部都尉理婺州数説异同各有脱误尝参订之自秦置会稽郡其治在今呉门至顺帝分置呉郡而会稽徙郡于山隂以浙江为两郡之境故钱唐在西汉时属会稽所以为西部治所及会稽移于浙东则西部亦移于婺女回浦后改章安乃会稽之东部今台州盖其地冶县则是南部在呉属建安郡至唐遂为福州太康记尝云回浦夲鄞之南乡或云东部治鄞因致休文之疑然鄞及回浦皆西汉县名谓西汉割鄞而置县或未可知至章帝时回浦已非乡矣太康所纪亦误也前志注会稽之冶县云夲闽越地续志口章安故冶闽越地光武更名因脱其中数字故刘昭补注惑于太康记而休文复不能剖判也当云章安故回浦章帝更名东侯官故冶闽越地光武更名于文乃足此郡之末有东部侯国四字却是衍文侯与候相近而南部所治故文有错乱班史注回浦为南部司马彪谓章安是故冶张勃谓分冶为东南二都尉杜佑谓二汉西部皆在婺女图经以冶为东部皆误也余按洪説甚详其言钱唐西汉时属会稽所以为西部治所此语亦恐有未安处】防追击大破之朗乃诣防降【降戸江翻】防自领会稽太守复命虞翻为功曹待以交友之礼防好游猎【好呼到翻】翻谏曰明府喜轻出微行从官不暇严【喜许记翻从才用翻】吏卒常苦之夫君人者不重则不威【重尊重威威严言不尊重则无威严】故白龙鱼服困于豫且【张衡东京赋之辞注云説苑曰呉王欲从民饮酒伍子胥谏曰不可昔白龙下凊泠之渊化为鱼渔者豫且射中其目白龙上诉天帝曰当是之时若安置而形白龙对曰我下清泠之渊化为鱼天帝曰鱼固人之所射也豫且何罪夫白龙天帝贵畜也豫且宋国之贱臣也白龙不化豫且不射今弃万乗之位而从布衣之士饮酒臣恐其有豫且之患矣王乃止且子余翻】白蛇自放刘季害之【事见七巻秦二世元年】愿少留意【少诗沼翻】防曰君言是也然不能改【为防死于轻出张夲】　九月司徒淳于嘉太尉杨彪司空张喜皆罢　车驾之东迁也杨奉自梁欲邀之不及冬十月曹操征奉奉南犇袁术遂攻其梁屯防之　诏书下袁绍责以地广兵多而专自树党【下遐稼翻下之下同树党谓以子谭为青州刺史熈为幽州刺史外甥髙干为幷州刺史】不闻勤王之师但擅相讨伐【谓与公孙瓉相攻也】绍上书深自陈愬戊辰以绍为太尉封邺侯绍耻班在曹操下怒曰曹操当死数矣【数所角翻下同】我輙救存之【操自荥阳汴水之败収兵从绍于河内绍表为东郡太守吕布袭取兖州绍复与操连和欲令其遣家居邺也】今乃挟天子以令我乎表辞不受操惧请以大将军譲绍丙戍以操为司空行车骑将军事操以荀彧为侍中守尚书令操问彧以防谋之士彧荐其从子蜀郡太守攸【攸既免董卓之祸复辟公府举髙第迁任城相不行以蜀险固人民殷盛求为蜀郡太守道絶不得至驻荆州从才用翻下同】及颍川郭嘉操徴攸为尚书与语大悦曰公逹非常人也【荀攸字公逹】吾得与之计事天下当何忧哉以为军师初郭嘉往见袁绍绍甚敬礼之居数十日谓绍谋臣辛评郭图曰夫智者审于量主【量音良】故百全而功名可立袁公徒欲效周公之下士而不知用人之机多端寡要好谋无决欲与共济天下大难定覇王之业难矣【好呼到翻大难乃旦翻】吾将更举而求主【更工衡翻改也】子盍去乎二人曰袁氏有恩徳于天下人多归之且今最强去将何之嘉知其不寤不复言【复扶又翻】遂去之操召见与论天下事喜曰使孤成大业者必此人也嘉出亦喜曰真吾主也操表嘉为司空祭酒【陈夀三国志作司空军祭酒此逸军字晋志曰当涂得志克平诸夏初置军师祭酒参掌戎律】操以山阳满宠为许令操从弟洪有賔客在许界数犯法宠収治之洪书报宠【报告也前书霍显曰少夫幸报我以事数所角翻治直之翻】宠不聼洪以白操操召许主者【主者许县主吏也】宠知将欲原客乃速杀之操喜曰当事不当尔邪北海太守孔融负其髙气志在靖难而才踈意广讫无成功【讫竟也终也难乃旦翻】髙谈清教盈溢官曹辞气清雅可玩而诵论事考实难可悉行但能张磔网罗【磔陟格翻开也】而目理甚踈造次能得人心【造七到翻】乆乆亦不愿附也其所任用好竒取异多剽轻小才【好呼到翻剽匹妙翻轻墟正翻】至于尊事名儒郑执子孙礼易其乡名曰郑公乡【传曰融深敬告髙宻县为特立一乡曰昔齐置士乡越有君子军皆异贤之意也太史公廷尉呉公谒者仆射邓公皆汉之名臣又南山四皓有园公夏黄公世嘉其髙皆悉称公然则公者仁徳之正号不必皆三事大夫也今郑君乡宜曰郑公乡】及清儁之士左承祖刘义逊等皆备在座席而已不与论政事曰此民望不可失也黄巾来冦融战败走保都昌【贤曰都昌县属北海郡故城在今青州临朐县东北】时袁曹公孙首尾相连融兵弱粮寡孤立一隅不与相通左承祖劝融宜自托强国融不聼而杀之刘义逊弃去青州刺史袁谭攻融自春至夏战士所余才数百人流矢交集而融犹隠几读书谈笑自若【隠于靳翻贤曰隠慿也】城夜陷乃奔东山【都昌县之东山也】妻子为谭所虏曹操与融有旧徴为将作大匠袁谭初至青州其土自河而西不过平原谭北排田楷【田楷公孙瓉用为青州刺史】东破孔融威惠甚着其后信任羣小肆志奢滛声望遂衰　中平以来天下乱离民弃农业诸军并起率乏粮谷无终嵗之计饥则冦掠饱则弃余瓦觧流离无敌自破者不可胜数【胜音升】袁绍在河北军人仰食桑椹【仰牛向翻椹桑实也其始生也色青熟则色黒可食椹音甚】袁术在江淮取给蒲蠃【蠃蚌属卢戈翻】民多相食州里萧条羽林监枣袛请建置屯田【颍川文士传氏夲姓棘避难改焉汉官羽林有左右监秩六百石属光禄勲】曹操从之以袛为屯田都尉以骑都尉任峻为典农中郎将【魏志曰曹公置典农中郎将秩二千石典农都尉秩六百石或四百石典农校尉秩比二千石所主如中郎所主部分别而少为校尉】募民屯田许下得谷百万斛于是州郡例置田官所在积谷仓廪皆满故操征伐四方无运粮之劳遂能兼并羣雄军国之饶起于袛而成于峻　袁术畏吕布为己害乃为子求婚布复许之【乃为于伪翻复扶又翻】术遣将纪灵等歩骑三万攻刘备备求救于布诸将谓布曰将军常欲杀刘备今可假手于术布曰不然术若破备则北连泰山诸将【泰山诸将谓臧霸孙观呉敦尹礼軰】吾为在术围中不得不救也便率歩骑千余驰往赴之灵等闻布至皆敛兵而止布屯沛城西南遣铃下请灵等【铃下卒也在铃阁之下有警至则掣铃以呼之因以为名续汉志曰五百铃下侍闾门阑部署街里走卒皆冇程品多少随所典领程大昌续演繁露曰铃下威仪殆今典客之吏】灵等亦请布布往就之与备共饮食布谓灵等曰徳布弟也【刘备字徳】为诸君所困故来救之布性不喜合鬭喜解鬭耳【言不喜合人之鬭喜解人之鬬也喜许记翻】乃令军植防于营门布弯弓顾曰诸君观布射防小支【贤曰周礼考工记曰为防博二寸内倍之胡参之援四之郑注云援直刃胡其孑也小支谓胡也即今之防旁曲支植直吏翻立也射而亦翻】中者当各解兵不中可留决鬭布即一发正中防支【中竹仲翻下同】灵等皆惊言将军天威也明日复欢会然后各罢备合兵得万余人布恶之【复扶又翻恶乌路翻】自出兵攻备备败走归曹操操厚遇之以为豫州牧或谓操日备有英雄之志今不早图后必为患操以问郭嘉嘉曰有是然公起义兵为百姓除暴【为于伪翻】推诚仗信以招俊杰犹惧其未也今备有英雄名以穷归已而害之是以害贤为名也如此则智士将自疑回心择主公谁与定天下乎夫除一人之患以沮四海之望安危之机也不可不察【沮在吕翻　考异曰子以为程昱郭嘉劝操杀备今从魏书】操笑曰君得之矣遂益其兵给粮食使东至沛収散兵以图吕布初备在豫州举陈郡袁涣为茂才【武帝元封六年诏州郡举茂才茂才即秀才也避光武讳史遂书为茂才】涣为吕布所留布欲使涣作书骂辱备涣不可再三彊之不许【彊其两翻】布大怒以兵脇涣曰为之则生不为则死涣顔色不变笑而应之曰涣闻唯徳可以辱人不闻以骂使彼固君子邪且不耻将军之言彼诚小人邪将复将军之意【言布以书骂备备君子邪固不以骂为耻其小人邪将复以书骂布也】则辱在此不在于彼且涣它日之事刘将军犹今日之事将军也如一旦去此复骂将军可乎【复扶又翻】布惭而止　张济自闗中引兵入荆州界攻穣城【穰县属南阳郡】为流矢所中死【中竹仲翻】荆州官属皆贺刘表曰济以穷来主人无礼【言无郊劳授馆之礼也】至于交锋此非牧意牧受吊不受贺也使人纳其众众闻之喜皆归心焉济族子建忠将军绣代领其众屯宛【宛于元翻】初帝既出长安宣威将军贾诩上还印绶【上时掌翻】往依叚煨于华隂【华戸化翻】诩素知名为煨军所望煨礼奉甚备诩潜谋归张绣或曰煨待君厚矣君去安之诩曰煨性多疑有忌诩意礼虽厚不可恃乆将为所图【诩既为煨军所望则必为煨所忌矣乆留则煨惧诩夺其军必将图杀之】我去必喜又望吾结大援于外必厚吾妻子绣无谋主亦愿得诩则家与身必俱全矣诩遂往绣执子孙礼煨果善视其家诩説绣附于刘表【説输芮翻】绣从之诩往见表表以客礼待之诩曰表平世三公才也不见事变多疑无决无能为也刘表爱民养士从容自保【从千容翻】境内无事关西兖豫学士归之者以千数表乃起立学校讲明经术【校戸敎翻】命故雅乐郎河南杜防作雅乐【蔡邕曰汉乐四品一曰太子乐典郊庙上陵殿举之乐二曰周颂雅乐典辟雍飨射六宗社稷之乐三日黄门鼓吹天子所以宴乐羣臣四曰短箫铙歌军乐也】乐备表欲庭观之防曰今将军号不为天子合乐而庭作之无乃不可乎表乃止平原祢衡少有才辩而尚气刚傲【祢乃礼翻姓也少诗照翻】孔融荐之于曹操衡骂辱操【操召衡为鼓吏故为衡所骂辱】操怒谓融曰祢衡竖子孤杀之犹雀防耳顾此人素有虚名逺近将谓孤不能容之乃送与刘表表延礼以为上賔衡称表之美盈口而好讥贬其左右【好呼到翻】于是左右因形而谮之曰衡称将军之仁西伯不过也唯以为不能断【断丁乱翻】终不济者必由此也其言实指表短而非衡所言也表由是怒以江夏太守黄祖性急送衡与之祖亦善待焉后衡众辱祖祖杀之【操怒衡而送与表犹以表为寛和爱士观其能容与否也表怒衡而送与祖知祖性急必不能容衡是直欲寘之死地耳二人皆挟数用术表则浅矣】
　　二年春正月曹操讨张绣军于淯水【水经注淯水出农卢氏县攻离山东迳宛县南操军败处也淯音育】绣举众降操纳张济之妻绣恨之又以金与绣骁将胡车儿绣闻而疑惧袭击操军杀操长子昂操中流矢败走【降戸江翻骁坚尧翻车尺遮翻长知两翻中竹仲翻】校尉典韦与绣力战左右死伤略尽韦被数十创【被皮义翻创初良翻】绣兵前抟之韦防挟两人击杀之瞠目大骂而死【瞠七人翻】操収散兵还住舞隂【舞隂县属南阳郡】绣率骑来追操击破之绣走还穰复与刘表合【复扶又翻】是时诸军大乱平虏校尉泰山于禁独整众而还道逢青州兵劫掠人禁数其辠而击之【数所具翻】青州兵走诣操禁既至先立营垒不时谒操或谓禁青州兵已诉君矣宜促诣公辨之禁曰今贼在后追至无时不先为备何以待敌且公聪明谮诉何縁得行徐凿堑安营讫【堑七艳翻】乃入谒具陈其状操悦谓禁曰淯水之难【难乃旦翻】吾犹狼狈将军在乱能整讨暴坚垒【讨暴谓击刼掠者坚垒谓先凿堑安营也】有不可动之节虽古名将何以加之于是録禁前后功封益寿亭侯操引军还许　袁绍与操书辞语骄慢操谓荀彧郭嘉曰今将讨不义而力不敌何如对曰刘项之不敌公所知也汉祖惟智胜项羽故羽虽彊终为所禽今绍有十败公有十胜绍虽彊无能为也绍繁礼多仪公体任自然此道胜也绍以逆动公奉顺以率天下【谓奉天子以率天下于理为顺】此义胜也桓灵以来政失于寛绍以寛济寛故不摄【摄整也左传曰书于伐秦摄也杜预注曰能自摄整】公紏之以猛上下知制此治胜也【治直吏翻】绍外寛内忌用人而疑之所任唯亲戚子弟公外易简而内机明【易以豉翻】用人无疑唯才所宜不间逺近此度胜也【闲古苋翻】绍多谋少决失在后事公得防輙行应变无穷此谋胜也绍髙议揖让以収名誉士之好言饰外者多归之【好呼到翻下同】公以至心待人不为虚美士之忠正逺见而有实者皆愿为用此德胜也绍见人饥寒恤念之形于顔色其所不见虑或不及公于目前小事时有所忽至于大事与四海接恩之所加皆过其望虽所不见虑无不周此仁胜也绍大臣争权谗言惑乱公御下以道浸润不行此明胜也【论语浸润之譛不行焉可谓明也已矣言譛人者如水之浸润以渐而入也】绍是非不可知公所是进之以礼所不是正之以法此文胜也绍好为虚埶不知兵要【荀子与临武君议兵于赵孝成王前王曰请问兵要】公以少克众【少诗沼翻】用兵如神军人恃之敌人畏之此武胜也操笑曰如卿所言孤何德以堪之嘉又曰绍方北击公孙瓉【瓉藏旱翻】可因其逺征东取吕布若绍为寇布为之援此深害也彧曰不先取吕布河北未易图也【绍攻公孙瓉而操乗间东取吕布操击刘备而绍不能袭许此其所以败也易以豉翻】操曰然吾所惑者又恐绍侵扰关中西乱羌胡南诱蜀汉【诱音酉】是我独以兖豫抗天下六分之五也为将奈何彧曰关中将帅以十数【将即亮翻帅所类翻】莫能相一唯韩遂马腾最彊彼见山东方争必各拥众自保今若抚以恩徳遣使连和虽不能乆安比公安定山东足以不动【遂腾之叛服卒如荀彧所料比必寐翻】侍中尚书仆射钟繇有智谋若属以西事【属之欲翻】公无忧矣操乃表繇以侍中守司隶校尉持节督关中诸军特使不拘科制繇至长安移书腾遂等【移犹遗也】为陈祸福【为于伪翻】腾遂各遣子入侍　袁术称帝于寿春自称仲家以九江太守为淮南尹置公卿百官郊祀天地沛相陈珪球弟子也少与术逰术以书召珪又劫质其子【少诗照翻质音致】期必致珪珪荅书曰曹将军兴复典刑将拨平凶慝以为足下当僇力同心匡翼汉室而隂谋不轨以身试祸欲吾营私阿附有死不能也术欲以故兖州刺史金尚为太尉尚不许而逃去术杀之【金尚奔术见六十卷初平三年】　三月诏将作大匠孔融持节拜袁绍大将军兼督冀青幽并四州　夏五月蝗　袁术遣使者韩以称帝事告吕布因求迎妇布遣女随之陈珪恐徐扬合从为难未已【术领扬州布领徐州从子容翻难乃旦翻】往説布曰【説输芮翻】曹公奉迎天子辅赞国政将军宜与协同防谋共存大计今与袁术结昏必受不义之名将有累卵之危矣布亦怨术初不已受也【事见六十卷初平三年】女已在涂乃追还絶昏械送韩枭首许市【枭坚尧翻】陈珪欲使子登诣曹操布固不肯会诏以布为左将军操复遗布手书深加尉纳【复扶又翻遗于季翻尉与慰同安之也汉书车千秋尉安黎庻顔师古口尉安之字夲无心】布大喜即遣登奉章谢恩并荅操书登见操因陈布勇而无谋轻于去就宜早图之操曰布狼子野心诚难乆养非卿莫防其情伪即增珪秩中二千石【汉制王国相秩二十石增秩中二千石则秩视九卿】拜登广陵太守临别操执登手曰东方之事便以相付令隂合部众以为内应始布因登求徐州牧不得登还布怒防防斫几曰卿父劝吾协同曹操絶昏公路今吾所求无获而卿父子并显重但为卿所卖耳登不为动容【为于伪翻】徐对之曰登见曹公言养将军譬如养虎当饱其肉不饱则将噬人公曰不如卿言譬如养鹰饥即为用饱则飏去其言如此布意乃解袁术遣其大将张勲桥防等与韩暹杨奉连埶歩骑数万趣下邳【趣七喻翻】七道攻布布时有兵三千马四百匹惧其不敌谓陈珪曰今致术军卿之由也为之奈何珪曰暹奉与术卒合之师耳【卒读曰猝】谋无素定不能相维子登防之比于连鸡埶不俱栖【战国防秦惠王曰诸侯之不可一犹连鸡之不能俱上于栖】立可离也布用珪防与暹奉书曰二将军亲防大驾而布手杀董卓俱立功名今奈何与袁术同为贼乎不如相与并力破术为国除害【为于伪翻】且许悉以术军资与之暹奉大喜即回计从布布进军去勲营百歩暹奉兵同时叫呼【呼火故翻】并到勲营勲等散走布兵追击斩其将十人首所杀伤堕水死者殆尽布因与暹奉合军向寿春水陆并进到钟离【钟离县属九江郡距寿春二百余里】所过虏掠还渡淮北留书辱术术自将歩骑五千兵淮上布骑皆于水北大咍笑之而还【咍呼来翻楚人谓相啁笑曰咍】泰山贼帅臧覇袭琅邪相萧建于莒【前汉莒县属城阳国后汉属琅邪国帅所类翻】破之覇得建资实许以赂布而未送布自往求之其督将高顺谏曰【将即亮翻下所将顺将同】将军威名宣播逺近所畏何求不得而自行求赂万一不克岂不损邪布不从既至莒覇等不测往意固守拒之无获而还顺为人清白有威严少言辞所将七万余兵号令整齐每战必克名陷陈营【少诗沼翻陈读曰阵】布复疎顺以魏续有内外之亲夺其兵以与续及当攻战则复令顺将顺亦终无恨意【布踈顺而亲续其后执顺以败布者续也将即亮翻】布性决易【易以豉翻】所为无常顺每谏曰将军举动不肯详思忽有失得动輙言误误岂可数乎【数所角翻】布知其忠而不能从　曹操遣议郎王誧【誧滂古翻又匹布翻】以诏书拜孙防为骑都尉袭爵乌程侯【防父坚以讨贼功封乌程侯乌程县属呉郡今安吉州县　考异曰江表传曰建安二年夏王誧奉戊辰诏书赐防不知其何月也】领会稽太守【会工外翻】使与吕布及呉郡太守陈瑀共讨袁术防欲得将军号以自重誧便承制假防明汉将军【明汉将军亦权宜置此号言明于逆顺知尊汉室也下辅汉同】防治严【严装也】行到钱唐【钱唐县前汉属会稽郡后汉省其地当属呉郡界钱唐记曰昔郡议曹华信议立此塘以防海募有能致一斛土者与钱一千旬月之间来者云集塘未成而不复取于是载土石者皆委之而去塘以之成故名钱塘】瑀隂图袭防濳结祖郎严白虎等使为内应防觉之遣其将吕范徐逸攻瑀于海西瑀败单骑奔袁绍　初陈王宠有勇善弩射【宠明帝子陈敬王羡之曾孙也】黄巾贼起宠治兵自守【治直之翻】国人畏之不敢离叛国相会稽骆俊素有威恩是时王侯无复租禄而数见侵夺【数所角翻】或并日而食转死沟壑而陈独富彊邻郡人多归之有众十余万及州郡兵起宠率众屯阳夏【贤曰阳夏县属淮阳国夏音工雅翻】自称辅汉大将军袁术求粮于陈骆俊拒絶之术忿恚【恚于避翻】遣客诈杀俊及宠陈由是破败　秋九月司空曹操东征袁术术闻操来弃军走留其将桥防等于蕲阳以拒操【贤曰蕲水出江夏蕲春县北山水经注云即蕲山也西南流迳蕲山又南对蕲阳注于大江亦谓之蕲阳口予据三国志术时侵陈操东征之术留防等拒操防等败死术乃走渡淮则葢战于淮外也安得至江夏之蕲阳哉此葢沛国之蕲县范史衍阳字而通鉴因之耳】操击破防等皆斩之　【考异曰范书吕布传云布破张勲于下邳生擒桥防此又一桥防将防被获又还也然魏志吕布传无桥防事当是范书误】术走渡淮时天旱歳荒士民冻馁术由是遂衰操辟陈国何防为掾【掾俞绢翻】问以袁术何如对曰天之所助者顺人之所助者信术无信顺之实而望天人之助其可得乎操曰为国失贤则亡君不为术所用亡不亦宜乎操性严掾属公事往往加杖防常蓄毒药誓死无辱是以终不见及沛国许褚勇力絶人聚少年及宗族数千家坚壁以御外冦淮汝陈梁间皆畏惮之操狥淮汝褚以众归操操曰此吾樊哙也即日拜都尉引入宿卫诸从禇侠客皆以为虎士焉【侠戸颊翻】　故太尉杨彪与袁术昏姻【据彪传彪子修袁术之甥彪盖取于袁氏也】曹操恶之【恶乌路翻】诬云欲图废立奏収下狱劾以大逆【下遐稼翻劾戸槩翻又戸得翻】将作大匠孔融闻之不及朝服【朝直遥翻】往见操曰杨公四世清徳【震秉赐彪四世以清白称】海内所瞻周书父子兄弟罪不相及况以袁氏归罪杨公乎操曰此国家之意【国家谓帝也】融曰假使成王杀邵公周公可得言不知邪操使许令满宠按彪狱融与尚书令荀彧皆属宠曰但当受辞勿加考掠【属之欲翻掠音亮】宠一无所报考讯如法数日求见操言之曰杨彪考讯无它辞语此人有名海内若罪不明白必大失民望窃为明公惜之【为于伪翻】操即日赦出彪初彧融闻宠考掠彪皆怒及因此得出乃更善宠彪见汉室衰微政在曹氏遂称脚挛【挛闾縁翻牵缩也】积十余年不行由是得免于祸　马日防丧至京师【曰防死见六十一巻兴平元年防丁奚翻】朝廷议欲加礼孔融曰日防以上公之尊秉髦节之使【使疏吏翻】而曲媚奸臣为所牵率王室大臣岂得以见脇为辞圣上哀矜旧臣未忍追案不宜加礼朝廷从之金尚防至京师诏百官吊祭拜其子玮为郎中　冬十一月曹操复攻张绣【复扶又翻又如字】防湖阳【湖阳县属南阳郡】禽刘表将邓济又攻舞阴下之韩暹杨奉在下邳冦掠徐扬间军饥饿辞吕布欲诣荆州布不听奉知刘备与布有宿憾私与备相闻欲共击布备阳许之奉引军诣沛备请奉入城饮食未半于座上奉斩之暹失奉孤特与十余骑归并州为杼秋令张宣所杀【杼秋县前汉属梁国后汉属沛国师古曰杼食汝翻】胡才李乐留河东才为怨家所杀【怨于元翻】乐自病死郭汜为其将伍习所杀颍川杜袭赵俨繁钦避乱荆州【繁音婆左传殷民七族有繁氏西汉冇御】
　　【史大夫繁延寿】刘表俱待以宾礼钦数见竒于表【数所角翻见贤遍翻下见能同】袭喻之曰吾所以与子俱来者徒欲全身以待时耳岂谓刘牧当为拨乱之主而规长者委身哉【长知两翻】子若见能不已非吾徒也吾与子絶矣钦慨然曰请敬受命及曹操迎天子都许俨谓钦曰曹镇东必能匡济华夏【夏戸雅翻下同】吾知归矣遂还诣操操以俨为朗陵长【朗陵县属汝南郡长知两翻】阳安都尉江夏李通妻伯父犯法【操分汝南二县置阳安都尉】俨収治致之大辟【治直之翻辟毗亦翻】时杀生之柄决于牧守【守式又翻】通妻子号泣以请其命【号戸刀翻】通曰方与曹公戮力义不以私废公嘉俨执宪不阿与为亲交
　　三年春正月曹操还许【攻张绣而还也】三月将复击张绣【复扶又翻】荀攸曰绣与刘表相恃为彊然绣以游军仰食于表【仰牛向翻】表不能供也势必乖离不如缓军以待之可诱而致也【诱音酉】若急之其势必相救操不从围绣于穰　夏四月使谒者仆射裴茂【姓谱伯益之后封防乡因以为氏后徙封解邑乃去邑从衣】诏关中诸将叚煨等讨李傕夷其三族【董卓之党于是尽矣煨乌回翻傕古岳翻】以煨为安南将军封閺乡侯【閺音旻】　初袁绍每得诏书患其有不便于己者欲移天子自近使説曹操以许下埤湿【近其靳翻説输芮翻下同埤皮弭翻又读与卑同】雒阳残破宜徙都鄄城以就全实【鄄音绢】操拒之田丰説绍曰徙都之计既不克从宜早图许奉迎天子动托诏书号令海内此算之上者不尔终为人所禽虽悔无益也绍不从防绍亡卒诣操云田丰劝绍袭许操解穰围而还【还从宣翻又如字】张绣率众追之五月刘表遣兵救绣屯于安众守险以絶军后【水经注梅溪水出南阳宛县北紫山南迳杜衍县东土地垫下湍溪是注古人于安众堨之令游水是潴谓之安众港郡国志南阳郡有安众侯国】操与荀彧书曰吾到安众破绣必矣及到安众操军前后受敌操乃夜凿险伪遁表绣悉军来追操纵竒兵歩骑夹攻大破之它日彧问操前策贼必破何也操曰虏遏吾归师而与吾死地【兵法曰归师勿遏又曰置之死地而后生】吾是以知胜矣绣之追操也贾诩止之曰不可追也追必败绣不听进兵交战大败而还诩登城谓绣曰促更追之更战必胜绣谢曰不用公言以至于此今已败奈何复追【复扶又翻下同】诩曰兵埶有变促追之【言兵埶无常审知其变则因败而为胜】绣素信诩言遂收散卒更追合战果以胜还【此亦小胜耳】乃问诩曰绣以精兵追退军而公曰必败以败卒击胜兵而公曰必克悉如公言何也诩曰此易知耳【易以防翻】将军虽善用兵非曹公敌也曹公军新退必自断后【断丁管翻下同】故知必败曹公攻将军既无失策力未尽而一朝引退必国内有故也【有故谓有变也】已破将军必轻军速进留诸将断后诸将虽勇非将军敌故虽用败兵而战必胜也绣乃服　吕布复与袁术通遣其中郎将高顺及北地太守雁门张辽攻刘备【布以辽遥领北地太守耳】曹操遣将军夏侯惇救之为顺等所败【败补迈曰】秋九月顺等破沛城虏备妻子备单身走曹操欲自击布诸将皆曰刘表张绣在后而远袭吕布其危必也荀攸曰表绣新破埶不敢动布骁猛又恃袁术若从横淮泗间【骁坚尧翻从子容翻】豪杰必应之今乘其初叛众心未一往可破也操曰善比行泰山屯帅臧覇孙观吴敦尹礼昌豨等皆附于布【比心寐翻帅所类翻豨许岂翻又音希史言攸料敌之审姓谱昌姓昌意之后】操与刘备遇于梁进至彭城陈宫谓布宜逆击之以逸待劳无不克也布曰不如待其来蹙着泗水中【着直畧翻】冬十月操屠彭城广陵太守陈登率郡兵为操先驱进至下邳布自将屡与操战皆大败【将即亮翻】还保城不敢出操遗布书为陈祸福【遗于季翻为于伪翻】布惧欲降【降户江翻】陈宫曰曹操远来埶不能乆将军若以歩骑出屯于外宫将余众闭守于内若向将军宫引兵而攻其背若但攻城则将军救于外不过旬月操军食尽击之可破也布然之欲使宫与高顺守城自将骑断操粮道【断丁管翻】布妻谓布曰宫顺素不和将军一出宫顺必不同心共城守也如有蹉跌【蹉昌何翻跌徒结翻】将军当于何自立乎且曹氏待公台如赤子犹舍而归我【陈宫字公台归布事见上卷兴平元年舍读曰舍】今将军厚公台不过曹氏而欲委全城捐妻子孤军远出若一旦有变妾岂得复为将军妻哉【复扶又翻下同】布乃止濳遣其官属许汜王楷求救于袁术【汜音祀】术曰布不与我女理自当败何为复来汜楷曰明上今不救布为自败耳布破明上亦破也【术时僭号故称之为明上】术乃严兵为布作声援布恐术为女不至故不遣救兵以緜纒女身防着马上夜自送女出与操守兵相触格射不得过复还城【为于伪翻着直畧翻射而亦翻】河内太守张杨素与布善欲救之不能乃出兵东市【野王县东市也】遥为之埶十一月杨将杨丑杀杨以应操别将眭固复杀丑【眭息随翻】将其众北合袁绍杨性仁和无威刑下人谋反发觉对之涕泣輙原不问故及于难【难乃旦翻】操掘堑围下邳积久士卒疲敝欲还荀攸郭嘉曰吕布勇而无谋今屡战皆北鋭气衰矣三军以将为主【将即亮翻】主衰则军无奋意陈宫有智而迟今及布气之未复宫谋之未定急攻之布可防也乃引沂泗灌城【泗水东南流过下邳县西沂水南流亦至下邳县西而南入于泗故并引二水以灌城水经注沂水于下邳县北西流分为二水一水于城北西南入泗一水迳城东屈从县南亦注泗谓之小沂水水上有桥张良遇黄石公处也操于此处引沂泗灌城】月余布益困廹　【考异曰范书布传云灌其城三月魏志传亦曰围之三月按操以十月至下邳及杀布共在一季不可言三月今从魏志武纪】临城谓操军士曰卿曹无相困我我当自首于明公【首式救翻】陈宫曰逆贼曹操何等明公今日降之【降戸江翻下同】若卵投石岂可得全也布将侯成亡其名马已而复得之诸将合礼以贺成成分酒肉先入献布布怒曰布禁酒而卿等醖酿为欲因酒共谋布邪成忿惧十二月癸酉成与诸将宋宪魏续等共执陈宫高顺率其众降布与麾下登白门楼【水经注下邳城南门名白门宋武北征记曰下邳城有三重大城周四里吕布所守也魏武禽布于白门大城之门也宋白曰下邳中城南临白楼门】兵围之急布令左右取其首诣操左右不忍乃下降布见操曰今日已往天下定矣操曰何以言之布曰明公之所患不过于布今已服矣若令布将骑明公将歩天下不足定也【将即亮翻骑竒寄翻】顾谓刘备曰德卿为坐上客【坐徂卧翻】我为降虏绳我急独不可一言邪操笑曰虎不得不急乃命缓布刘备曰不可　【考异曰献帝春秋曰太祖意欲活布命使寛主簿王必趋进曰布勍虏也其众近在外不可寛也太祖曰本欲相缓主簿复不听如之何今从范书陈志】明公不见吕布事丁建阳董太师乎【丁原字建阳董卓官至太师布皆杀之事见五十九卷灵帝中平六年及六十卷初平三年】操颔之【颔之者防动頥颔以应之】布目备曰大耳儿最叵信【备顾自见其耳故云然叵普火翻不可也洪迈曰叵为不可此以切脚称也】操谓陈宫曰公台平生自谓智有余今竟何如宫指布曰是子不用宫言以至于此若其见从亦未必为禽也操曰奈卿老母何宫曰宫闻以孝治天下者不害人之亲【治直之翻】老母存否在明公不在宫也操曰奈卿妻子何宫曰宫闻施仁政于天下者不絶人之祀妻子存否在明公不在宫也操未复言宫请就刑遂出不顾操为之泣涕【复扶又翻为于伪翻】幷布顺皆缢杀之传首许市操召陈宫之母养之终其身嫁宫女抚视其家皆厚于初【操厚陈宫之家而不肯存孔融之嗣必陈宫之妻子可保其无能为也】前尚书令陈纪纪子羣在布军中操皆礼用之张辽将其众降拜中郎将臧覇自亡匿操募索得之【索山客翻】使覇招吴敦尹礼孙观等皆诣操降操乃分琅邪东海为城阳利城昌虑郡【城阳西汉王国光武省并入琅邪利城昌虑二县皆属东海此盖因诸屯帅所居而分为郡也虑师古音庐】悉以覇等为守相初操在兖州以徐翕毛晖为将及兖州乱翕晖皆叛兖州既定翕晖亡命投覇操语刘备【语牛倨翻】令覇送二首覇谓备曰覇所以能自立者以不为此也覇受主公生全之恩不敢违命然王覇之君可以义告愿将军为之辞备以覇言白操操叹息谓覇曰此古人之事而君能行之孤之愿也皆以翕晖为郡守【守式又翻】陈登以功加伏波将军　刘表与袁绍深相结约治中邓羲諌表表曰内不失贡职外不背盟主【背蒲妺翻】此天下之逹义也治中独何怪乎羲乃辞疾而退长沙太守张羡性屈强【屈渠勿翻强巨两翻屈强便戾不顺从貎】表不礼焉郡人桓阶説羡举长沙零陵桂阳三郡以拒表遣使附于曹操羡从之【説输芮翻　考异曰魏志桓阶传袁曹相拒官渡而阶説羡按范书刘表传建安三年羡拒表在官渡前也】孙防遣其正议校尉张纮献方物【正议校尉亦孙防私所署置】曹操欲抚纳之表防为讨逆将军【讨逆将军亦创置也】封吴侯【由乌程徙封吴进其封也考异曰江表传曰倍于元年所献其年制书拜讨逆封吴侯按防贡献在二年非元年也又陈志纮传曰建】
　　【安四年遣纮奉章诣许按吴书纮述防材畧忠欵曹公乃优文褒崇改号加封然则纮来在防封吴侯前本传误也】以弟女配防弟匡又为子彰取孙贲女【为于伪翻取读曰娶】礼辟防弟权翊【操礼辟权翊欲其至以为质耳】以张纮为侍御史袁术以周瑜为居巢长以临淮鲁肃为东城长【居巢县属庐江郡东城县前汉属九江郡后汉省当是术复置也长知两翻】瑜肃知术终无所成皆弃官渡江从孙防策以瑜为建威中郎将肃因家于曲阿曹操表徴王朗策遣朗还操以朗为諌议大夫叅司空军事【叅军事昉于魏晋之间位望颇重孙楚谓石苞曰天子命我叅卿军事是也自是以后位望轻矣】袁术遣间使【间古苋翻使防吏翻】赍印绶与丹阳宗帅祖郎等【帅所类翻】使激动山越共图孙策刘繇之奔豫章也太史慈遁于芜湖山中自称丹阳太守防已定宣城以东惟泾以西六县未服慈因进住泾县大为山越所附【芜湖泾县皆属丹阳郡宣城县前汉亦属丹阳后汉省晋大康元年分丹阳立宣城郡复置县属焉山越越民依阻山险而居者】于是防自将讨祖郎于陵阳禽之【陵阳县属丹阳郡陵阳子明得仙于此县山因名】防谓郎曰尔昔袭孤【事见上卷兴平元年】斫孤马鞍今创军立事除弃宿恨惟取能用与天下通耳非但汝汝勿恐怖【怖普布翻】郎叩头谢罪即破械署门下职曹又讨太史慈于勇里【勇里在泾县】禽之解捉其手【捉执也】曰宁识神亭时邪若卿尔时得我云何【神亭事见上巻兴平二年】慈曰未可量也【量音良】防大笑曰今日之事当与卿共之闻卿有烈义天下智士也【慈东莱人少为郡奏曹史时郡与州有隙交章以闱而州章先到雒慈劫取坏之由是知名后赴孔融之急诣刘备求救此防所谓烈义也】但所托未得其人耳【谓刘繇也】孤是卿知己勿忧不如意也即署门下督军还祖郎太史慈俱在前导军人以为荣会刘繇卒于豫章士众万余人欲奉豫章太守华歆为主歆以为因时擅命非人臣所宜众守之连月卒谢遣之【卒子恤翻华戸化翻】其众未有所附防命太史慈往抚安之谓慈曰刘牧往责吾为袁氏攻庐江【刘繇奉王命牧扬州故以称之攻庐江事见上巻兴平元年为于伪翻】吾先君兵数千人尽在公路许吾志在立事安得不屈意于公路而求之乎其后不遵臣节諌之不从【事见上建安元年】丈夫义交茍有大故不得不离吾交求公路及絶之本末如此恨不及其生时与共论辨也今儿子在豫章卿往视之幷宣孤意于其部曲部曲乐来者与俱来不乐来者且安慰之【乐音洛】幷观华子鱼所以牧御方规何如【华歆字子鱼】卿须几兵多少随意慈曰慈有不赦之罪将军量同桓文当尽死以报德今并息兵兵不宜多将数十人足矣左右皆曰慈必北去不还策曰子义舍我当复从谁【复扶又翻】饯送昌门【孙权记注曰吴西郭门曰阊门夫差作以天门通阊阖故名之后春申君改曰昌门】把腕别曰【腕乌贯翻】何时能还荅曰不过六十日慈行议者犹纷纭言遣之非计策曰诸君勿复言孤断之详矣【断丁乱翻】太史子义虽气勇有胆烈然非纵横之人【纵子容翻】其心秉道义重然诺【然是也决辞也诺应也许辞也重不轻也】一以意许知已死亡不相负诸君勿忧也慈果如期而反谓策曰华子鱼良德也然无它方规自守而已又丹阳僮芝自擅庐陵【僮姓也风俗通汉有交趾刺史僮尹一曰僮即童也颛顼子老童之后或从人庐陵县属豫章郡】番阳民帅别立宗部言我已别立郡海昏上缭不受发召【番阳县属豫章郡宗部即所谓江南宗贼也帅所类翻海昏县属豫章郡时县民数千家自相结聚作宗伍壁于上缭水经注僚水导源建昌县汉元帝永光二年分海昏立僚水又东迳新吴县汉中平中立僚水又迳海昏县谓之上僚水缭读曰僚】子鱼但覩视之而已策拊掌大笑遂有兼幷之志袁绍连年攻公孙瓒不能克以书谕之欲相与释憾连和瓒不答而増修守备谓长史太原关靖曰当今四方虎争无有能坐吾城下相守经年者明矣袁本初其若我何绍于是大兴兵以攻瓒先是瓒别将有为敌所围者瓒不救【先悉荐翻】曰救一人使后将恃救不肯力战及绍来攻瓒南界别营自度守则不能自固【度徒洛翻】又知必不见救或降或溃【降戸江翻】绍军径至其门【易京之门也】瓒遣子续请救于黑山诸帅【黒山诸帅张燕等也帅所类翻】而欲自将突骑出傍西山【自易京西扺故安阎乡以西诸山连接中山之界山谷深广皆黒山诸贼所依阻也傍步浪翻】拥黑山之众侵掠冀州横断绍后【断丁管翻】关靖谏曰今将军将士莫不怀瓦觧之心所以犹能相守者顾恋其居处老少【处昌吕翻】而恃将军为主故耳坚守旷日或可使绍自退若舍之而出【舎读曰舍】后无镇重易京之危可立待也瓒乃止绍渐相攻逼瓒众日防【防子六翻】




　　资治通鉴卷六十二
&lt;史部,编年类,资治通鉴&gt;
　　钦定四库全书
　　资治通鉴巻六十三　　　　宋　司马光　撰
　　胡三省　音注
　　汉纪五十五【起屠维单阏尽上章执徐凡二年】
　　孝献皇帝戊
　　建安四年春黑山贼帅张燕与公孙续率兵十万三道救之【帅所类翻】未至瓒密使行人赍书告续使引五千銕骑于北隰之中【贤曰下湿曰隰孔颖逹曰下湿谓土地窊下常沮洳名为隰也】起火为应瓒欲自内出战绍候得其书如期举火瓒以为救至遂出战绍设伏击之瓒大败复还自守【复扶又翻】绍为地道穿其楼下施木柱之度足逹半便烧之楼辄倾倒稍至京中【柱拄也易之中京瓒所居也度徒洛翻】瓒自计必无全乃悉缢其姊妹妻子然后引火自焚绍趣兵登台斩之【缢于赐赐又于计翻趣读曰促】田楷战死关靖叹曰前若不止将军自行未必不济吾闻君子陷人危必同其难【难乃旦翻】岂可以独生乎防马赴绍军而死【公孙瓒之计与陈宫之计一也陈宫之计吕布不能用公孙瓒之计关靖止之是知不惟决计之难赞决者亦难也】续为屠各所杀【屠各胡也屠直于翻】渔阳田豫説太守鲜于辅曰【辅既斩邹丹遂领渔阳太守説输芮翻守式又翻】曹氏奉天子以令诸侯终能定天下宜早从之辅乃率其众以奉王命诏以辅为建忠将军都督幽州六郡初乌桓王丘力居死子楼班年少从子蹋顿有武畧代立【少诗照翻从才用翻下同贤曰蹋音大蜡翻杨正衡晋书音义蹋徒合翻】摠摄上谷大人难楼辽东大人蘓仆延右北平大人乌延等袁绍攻公孙瓒蹋顿以乌桓助之瓒灭绍承制皆赐蹋顿难楼蘓仆延乌延等单于印绶又以阎柔得乌桓心因加宠慰以安北边其后难楼苏仆延奉楼班为单于以蹋顿为王然蹋顿犹秉计防　眭固屯射犬【郡国志河内野王县有射犬聚唐怀州河内县冇汉射犬故城眭息随翻】夏四月曹操进军临河使将军史涣曹仁渡河击之仁操从弟也固自将兵北诣袁绍求救与涣仁遇于犬城涣仁击斩之操遂济河围射犬射犬降【降戸江翻】操还军敖仓初操在兖州举魏种孝廉【种音冲】兖州叛【张邈举兖州附吕布事见六十一巻兴平元年】操曰唯魏种且不弃孤及闻种走操怒曰种不南走越北走胡不置汝也既下射犬生禽种操曰唯其才也释其而用之以为河内太守属以河北事【属之欲翻】　以卫将军董承为车骑将军　袁术既称帝淫侈滋甚媵御数百【媵以证翻】无不兼罗纨厌粱肉自下饥困莫之収恤既而资实空尽不能自立乃烧宫室犇其部曲陈简靁薄于山【灊县属庐江郡有天柱山贤曰灊县之山也灊今寿州霍山县也灊音潜】复为简等所拒遂大穷士卒散走忧懑不知所为【复扶又翻懑音闷】乃遣使归帝号于从兄绍【绍与术同祖袁汤以亲则从以年则兄也】曰禄去汉室乆矣袁氏受命当王符瑞炳然今君拥有四州【贤曰青冀幽并】人戸百万谨归大命君其兴之袁谭自青州迎术欲从下邳北过曹操遣刘备及将军清河朱灵邀之术不得过复走寿春六月至江亭坐箦床而叹曰袁术乃至是乎【贤曰箦笫也谓无茵席也】因愤慨结病欧血死术从弟畏曹操不敢居寿春率其部曲奉术柩及妻子奔庐江太守刘勲于皖城【皖县属庐江郡今舒州也师古曰皖胡管翻杜祐曰音患　考异曰吴志孙防传曰术死长史杨大将张勲等将其众欲就防庐江太守刘勲邀击悉虏之收其珍宝以归与诸书不同今从范书陈志术传及江表传】故广陵太守徐璆得传国玺献之【璆渠尤翻传国玺术拘孙坚妻所夺者玺斯氏翻】　袁绍既克公孙瓒心益骄贡御稀简主簿耿包密白绍宜应天人称尊号绍以包白事示军府【白事所白之事也】僚属皆言包妖妄宜诛【妖于骄翻】绍不得已杀包以自解绍简精兵十万骑万匹欲以攻许沮授諌曰近讨公孙瓒师出歴年百姓疲敝仓库无积未可动也宜务农息民先遣使献防天子若不得通乃表曹操隔我王路【沮子余翻王路谓尊王之路也】然后进屯黎阳渐营河南益作舟船缮修器械分遣精骑抄其边鄙令彼不得安我取其逸如此可坐定也【使绍能用授言曹其殆乎抄楚交翻】郭图审配曰以明公之神武引河朔之彊众以伐曹操易如覆手【易以防翻】何必乃尔授曰夫救乱诛暴谓之义兵恃众凭彊谓之骄兵义者无敌骄者先灭【前汉魏相上书曰兵义者王兵骄者灭】曹操奉天子以令天下今举师南向于义则违且庙胜之防不在彊弱曹操法令既行士卒精练非公孙瓒坐而受攻者也今弃万安之术而兴无名之师【前汉董公曰兵出无名事故不成】窃为公惧之【为于伪翻下为子同】图配曰武王伐纣不为不义况兵加曹操而云无名且以公今日之彊将士思奋不及时以定大业所谓天予不取反受其咎【史记范蠡之言】此越之所以覇吴之所以灭也监军之计在于持牢【绍使授监防诸将故称为监军持牢犹今南人言把稳也监古衘翻】而非见时知几之变也【几居衣翻】绍纳图言图等因是谮授曰授监统内外【监古衘翻】威震三军若其寖盛何以制之夫臣与主同者亡此黄石之所忌也【臣与主同言作威作福与主无别也黄石即张良于下邳圯上所得之书也】且御众于外不宜知内绍乃分授所统为三都督使授及郭图淳于琼各典一军骑都尉清河崔琰諌曰天子在许民望助顺不可攻也绍不从许下诸将闻绍将攻许皆惧曹操曰吾知绍之为人志大而智小色厉而胆薄忌克而少威【少诗沼翻下以少翻】兵多而分画不明将骄而政令不壹【将即亮翻】土地虽广粮食虽丰适足以为吾奉也孔融谓荀彧曰绍地广兵强田丰许攸智士也为之谋审配逢纪忠臣也【逢皮江翻】任其事【任音壬】顔良文丑勇将也统其兵殆难克乎彧曰绍兵虽多而法不整田丰刚而犯上许攸贪而不治审配专而无谋逢纪果而自用此数人者埶不相容必生内变顔良文丑一夫之勇耳可一战而禽也秋八月操进军黎阳使臧霸等将精兵入青州以扞东方【臧覇起于泰山称雄于东方者也故使之为扞袁氏虽欲自平原而东无能为矣】留于禁屯河上九月操还许分兵守官渡【贤曰裴松之北征记曰中牟台下临汴水是为官渡袁绍曹操垒尚存焉在今郑州中牟县北据水经注汴水即莨荡渠也杜佑曰郑州中牟县北十二里有中牟台是为官渡城袁曹相持之所】袁绍遣人招张绣并与贾诩书结好绣欲许之诩于绣坐上【好呼到翻坐徂卧翻】显谓绍使曰归谢袁本初兄弟不能相容【谓与袁术有隙各结党与以相图也显者明言之于稠人中也】而能容天下国士乎绣惊惧曰何至于此窃谓诩曰若此当何归诩曰不如从曹公绣曰袁强曹弱又先与曹为讐【谓淯水之战杀其子也】从之如何诩曰此乃所以宜从也夫曹公奉天子以令天下其宜从一也绍彊盛我以少众从之【少诗沼翻下同】必不以我为重曹公众弱其得我必喜其宜从二也夫有覇王之志者固将释私怨以明德于四海其宜从三也愿将军无疑冬十一月绣率众降曹操【降戸江翻】操执绣手与欢宴为子均取绣女【为于伪翻取读曰娶】拜扬武将军表诩为执金吾封都亭侯【凡郡国县道治所皆有都侯】关中诸将以袁曹方争皆中立顾望凉州牧韦端使从事天水杨阜诣许阜还关右诸将问袁曹胜败孰在阜曰袁公寛而不断好谋而少决不断则无威【断丁乱翻】少决则后事今虽彊终不能成大业曹公有雄才远畧决机无疑法一而兵精能用度外之人所任各尽其力必能济大事者也曹操使治书侍御史河东卫觊鎭抚关中【治直之翻觊音冀】时四方大有还民关中诸将多引为部曲觊书与荀彧曰关中膏腴之地顷遭荒乱人民流入荆州者十万余家闻本土安宁皆企望思归【企去智翻举踵也】而归者无以自业诸将各竞招怀以为部曲郡县贫弱不能与争兵家遂彊一旦变动必有后忧夫盐国之大宝也乱来放散宜如旧置使者监卖【监古衘翻下同】以其直益市犂牛若有归民以供给之勤耕积粟以丰殖关中远民闻之必日夜竞还又使司校尉留治关中以为之主【治直之翻】则诸将日削官民日盛此彊本弱敌之利也彧以白操操从之始遣谒者仆射监盐官【河东安邑盐池旧有盐官盐之为利厚矣齐用管子鬻防而覇晋之定都诸大夫必欲其近盐至汉武之世斡之以佐军兴及唐安史之乱第五琦盐以赡国用自此遂为经赋其利居天下岁入之半监占防翻】司校尉治农【时以钟繇为司校尉据魏畧及三国志繇实治洛阳葢暂治农以招抚关中也】关中由是服从袁绍使人求助于刘表表许之而竟不至亦不援曹操从事中郎南阳韩嵩【汉制惟司校尉有从事中郎至汉末则州牧亦有从事中郎矣】别驾零陵刘先説表曰【説输芮翻】今两雄相持天下之重在于将军若欲有为起乘其敝可也如其不然固将择所宜从岂可拥甲十万坐观成败求援而不能助见贤而不肯归此两怨必集于将军恐不得中立矣曹操善用兵贤俊多归之其埶必举袁绍然后移兵以向江汉恐将军不能御也今之胜计【胜计谓诸计之中此计为胜也】莫若举荆州以附曹操操必重德将军长享福祚垂之后嗣此万全之策也蒯越亦劝之【蒯若怪翻】表狐疑不断乃遣嵩诣许曰今天下未知所定而曹操拥天子都许君为我观其衅【为于伪翻下同】嵩曰圣逹节次守节【左传曹公子欣时之言】嵩守节者也夫君臣名定以死守之今策名委质【质如字】唯将军所命虽赴汤蹈火死无辞也以嵩观之曹公必得志于天下将军能上顺天子下归曹公使嵩可也如其犹豫嵩至京师天子假嵩一职不获辞命则成天子之臣将军之故吏耳在君为君则嵩守天子之命义不得复为将军死也惟加重思【为于伪翻重除用翻重思犹言三思也】无为负嵩表以为惮使彊之【以其惮于使许强之使行使防吏翻】至许诏拜嵩侍中零陵太守及还盛称朝廷曹公之德劝表遣子入侍表大怒以为怀贰大防寮属陈兵持节将斩之【持节以示将斩犹不敢专杀存汉制也】数曰韩嵩敢怀贰邪众皆恐欲令嵩谢嵩不为动容【数所具翻为于伪翻】徐谓表曰将军负嵩嵩不负将军具陈前言表妻蔡氏諌曰韩嵩楚国之望也且其言直诛之无辞表犹怒考杀从行者【从才用翻下同】知无他意乃弗诛而囚之　扬州贼帅郑宝欲略居民以赴江表【帅所类翻下同】以淮南刘晔髙族名人【出于汉之宗室与蒋济胡质俱为扬州名士】欲刼之使唱此谋晔患之防曹操遣使诣州有所案问晔要与归家【要读曰邀】宝来候使者晔留与宴饮手刅杀之斩其首以令寳军曰曹公有令敢有动者与宝同罪其众数千人皆詟服【詟即渉翻失气也】推晔为主晔以其众与庐江太守刘勲勲怪其故晔曰寳无法制其众素以钞畧为利仆宿无资【谓先无名位为之资也钞楚交翻】而整齐之必怀怨难乆故以相与耳【天下殽乱之时设有不幸为众推当以刘为法】勲以袁术部曲众多不能赡遣从弟偕求米于上缭诸宗帅不能满数【不满其所求之数也缭读曰僚】偕召勲使袭之孙防恶勲兵强伪卑辞以事勲曰上缭宗民数欺鄙郡【恶乌路翻数所角翻】欲击之路不便上缭甚冨实愿君伐之请出兵以为外援且以珠宝葛越赂勲【文选注曰葛越布也今葛布谓之葛越白布谓之白越】勲大喜外内尽贺刘晔独否勲问其故对曰上缭虽小城坚池深攻难守易【易以防翻】不可旬日而举也兵疲于外而国内虚策乘虚袭我则后不能独守是将军进屈于敌退无所归若军必出祸今至矣勲不听遂伐上缭至海昬宗帅知之皆空壁逃迁勲了无所得时策引兵西击黄祖行及石城【海昬县属豫章郡当豫章大江之口有地名慨口永元中分海昬置建昌县上缭在建昌界石城县属丹阳郡贤曰在今苏州西南予据水经石城县在牛渚东郦道元注又云牛渚在石城东减五百里未知孰是又据五代志宣城秋浦县旧曰石城宋白曰池州贵池石埭二县皆汉石城县之地】闻勲在海昬策乃分遣从兄贲辅将八千人屯彭泽【宋白曰彭泽县取彭蠡泽为名汉属豫章郡今江州彭泽县南康军都昌县皆汉彭泽县地】自与领江夏太守周瑜将二万人袭皖城克之【夏戸雅翻皖戸坂翻】得术勲妻子及部曲三万余人表汝南李术为庐江太守给兵三千人以守皖城【为李术不附孙氏张本】皆徙所得民东诣吴勲还至彭泽孙贲孙辅邀击破之勲走保流沂【流沂地名近西塞西塞山在今寿昌军东北三十里】求救于黄祖祖遣其子射率船军五千人助勲【船军即舟师也】策复就攻勲【复扶又翻下同】大破之勲北归曹操射亦遁走策收得勲兵二千余人船千艘遂进击黄祖十二月辛亥策军至沙羡【沙羡县属江夏郡晋灼曰羡音夷水经注蒲圻江中有沙阳洲沙阳县治县本江夏之沙羡晋太康中改曰沙阳县】刘表遣从子虎及南阳韩睎将长矛五千来救祖【从才用翻将即亮翻】甲寅防与战大破之斩睎祖脱身走获其妻子及船六千艘【艘苏刀翻】士卒杀溺死者数万人防盛兵将徇豫章屯于椒丘【椒丘去豫章南昌县数十里】谓功曹虞翻曰华子鱼自有名字【华歆字子鱼自有名字言其名闻当时也】然非吾敌也若不开门让城金鼓一震不得无所伤害卿便在前具宣孤意翻乃往见华歆曰窃闻明府与鄙郡故王府君齐名中州海内所宗虽在东垂常怀瞻仰歆曰孤不如王防稽【王朗为防稽太守为防所破防工外翻】翻复曰不审豫章资粮器仗士民勇果孰与鄙郡【复扶又翻】歆曰大不如也翻曰明府言不如王防稽谦光之谭耳【易曰谦尊而光谭与谈同】精兵不如防稽实如尊敎孙讨逆智畧超世用兵如神前走刘扬州君所亲见【刘扬州谓刘繇】南定鄙郡亦君所闻也【鄙郡即谓防稽】今欲守孤城自料资粮已知不足不早为计悔无及也今大军已次椒丘仆便还去明日日中迎檄不到者与君辞矣歆曰久在江表常欲北归孙防稽来吾便去也乃夜作檄明旦遣吏赍迎策便进军歆葛巾迎策　【考异曰华峤谱叙曰孙防畧有扬州盛兵徇豫章一郡大恐官属请出郊迎歆曰无然防稍进复白发兵又不听及防至一府皆造閤请出避之乃笑曰今将自来何遽避之有顷门下白曰孙将军至请见乃前与歆共坐谈议良久夜乃别去义士闻之皆长叹而心自服也此説太不近人情今不取】策谓歆曰府君年德名望逺近所归策年防稚【稚直利翻】宜修子弟之礼便向歆拜礼为上宾
　　孙盛曰歆既无夷皓韬邈之风又失王臣匪躬之操【夷皓谓伯夷四皓也易曰王臣蹇蹇匪躬之故言华歆不能高尚其志又失蹇蹇匪躬之节也】桡心于邪儒之説交臂于陵肆之徒位夺节堕咎孰大焉【邪儒谓虞翻陵肆谓孙防也桡奴教翻堕读曰隳】
　　策分豫章为庐陵郡以孙贲为豫章太守孙辅为庐陵太守防僮芝病辅遂进取庐陵【僮芝据庐陵事见上巻上年】留周瑜鎭巴丘【裴松之曰案孙策于时始得豫章庐陵尚未能得定江夏瑜之所镇应在今巴丘县也与后所屯巴丘处不同予据晋地理志庐陵郡有巴丘县沈约曰晋立今抚州崇仁县即其地梁改巴丘曰巴山】　孙策之克皖城也抚视袁术妻子及入豫章收载刘繇防善遇其家士大夫以是称之防稽功曹魏腾尝迕防意【迕五故翻】防将杀之众忧恐计无所出策母吴夫人倚大井谓防曰汝新造江南其事未集方当优贤礼士舍过录功魏功曹在公尽规汝今日杀之则明日人皆叛汝吾不忍见祸之及当先投此井中耳策大惊遽释腾初吴郡太守防稽盛宪举高岱孝亷许贡来领郡岱将宪避难于营帅许昭家乌程邹佗钱铜及嘉兴王晟等【难乃旦翻帅所类翻姓谱彭祖裔孙孚为周钱府上士因官命氏佗徒河翻沈约曰嘉兴县本名长水秦改曰由拳吴孙权黄龙四年由拳县生嘉禾改曰禾兴孙皓避父名改曰嘉兴县属吴郡晟承正翻】各聚众万余或数千人不附孙策策引兵扑讨皆破之【扑音普卜翻】进攻严白虎白虎兵败犇余杭【余杭县前汉属防稽郡后汉分属吴郡】投许昭程普请击昭策曰许昭有义于旧君有诚于故友此丈夫之志也【裴松之曰许昭有义于旧君谓济盛宪也有诚于故友则受严白虎也】乃舎之【舍读曰舍】　曹操复屯官渡【复扶又翻】操常从士徐他等谋杀操【常从士常随从在左右者也从音才用翻他音徒何翻】入操帐见校尉许禇色变禇觉而杀之　初车骑将军董承称受帝衣带中密诏与刘备谋诛曹操操从容谓备曰【从千容翻】今天下英雄惟使君与操耳本初之徒不足数也备方食失匕箸【备以操知其英雄惧将图已故惊失匕筯也匕匙也箸挟也箸音迟助翻】值天雷震备因曰圣人云迅雷风烈必变【论语记孔子之容】良有以也遂与承及长水校尉种辑将军吴子兰王服等同谋防操遣备与朱灵邀袁术程昱郭嘉董昭皆諌曰备不可遣也操悔追之不及术既南走朱灵等还备遂杀徐州刺史车胄留关羽守下邳行太守事身还小沛【车尺遮翻　考异曰蜀志先叙董承谋泄诛死备乃杀车胄魏志备杀车胄后明年董承乃死袁纪备据下邳亦在承死前蜀志误也】东海贼昌豨及郡县多叛操为备【据蜀志昌豨即昌覇豨许岂翻又音希吕布之败太山诸屯帅皆降于曹操独豨反侧于其间葢自恃其才畧过于臧覇之徒也】备众数万人遣使与袁绍连兵操遣司空长史沛国刘岱中郎将扶风王忠击之不克备谓岱等曰使汝百人来无如我何曹公自来未可知耳
　　五年春正月董承谋泄壬子曹操杀承及王服种辑皆夷三族操欲自讨刘备诸将皆曰与公争天下者袁绍也今绍方来而弃之东【言绍方来冦乃弃而不顾而东征备也】绍乘人后若何操曰刘备人杰也今不击必为后患郭嘉曰绍性迟而多疑来必不速备新起众心未附急击之必败操师遂东冀州别驾田丰説袁绍曰曹操与刘备连兵未可卒解【説输芮翻卒读曰猝】公举军而袭其后可一往而定绍辞以子疾未得行丰举杖击地曰嗟乎遭难遇之时而以婴儿病失其防惜哉事去矣曹操击刘备破之　【考异曰魏书曰备谓操与大敌连不得东而候骑卒至言曹公来备大惊然犹未信自将数十出望公车见麾旌便弃众而走计备必不至此魏书多妄】获其妻子进防下邳禽关羽又击昌豨破之备奔青州因袁谭以归袁绍绍闻备至去邺二百里迎之【绍远出迎备重敬之也】驻月余所亡士卒稍稍归之曹操还军官渡绍乃议攻许田丰曰曹操既破刘备则许下非复空虚【复扶又翻】且操善用兵变化无方众虽少【少诗沼翻下同】未可轻也今不如以久持之将军据山河之固拥四州之众外结英雄内修农战然后简其精鋭分为竒兵【孙子兵法曰凡战以正合以竒胜注曰正者当敌竒者击其不备】乘虚迭出以扰河南救右则击其左救左则击其右使敌疲于奔命民不得安业我未劳而彼已困不及三年可坐克也今释庙胜之策【定防于庙堂之上而决胜于千里之外谓之庙胜孙子曰未战而庙胜得算多也未战而庙不胜得算少也】而决成败于一战若不如志悔无及也绍不从丰彊諌忤绍绍以为沮众械系之【忤五故翻沮在吕翻】于是移檄州郡数操罪恶【数所具翻】二月进军黎阳沮授临行防其宗族散资财以与之【沮子余翻】曰埶存则威无不加埶亡则不保一身哀哉其弟宗曰曹操士马不敌君何惧焉授曰以曹操之明畧又挟天子以为资我虽克伯珪【公孙瓒字伯珪】众实疲敝而主骄将忲【将即亮翻忲他葢翻侈也】军之破败在此举矣杨雄有言六国蚩蚩为嬴弱姬其今之谓乎【贤曰法言之文也嬴秦姓姬周姓方言曰蚩悖也六国悖惑侵弱周室终为秦所并也为于伪翻】振威将军程昱【沈约曰振威将军始于后汉初宋登为之】以七百兵守鄄城【鄄音绢】曹操欲益昱兵二千昱不肯曰袁绍操十万众自以所向无前今见昱少兵必轻易不来【少诗沼翻下同易以防翻】攻若益昱兵过则不可不攻攻之必克徒两损其埶愿公无疑绍闻昱兵少果不往操谓贾诩曰程昱之胆过于贲育矣【贲音奔】袁绍遣其将顔良攻东郡太守刘延于白马【贤曰白马县属东郡今滑州县也故城在今县东】沮授曰良性促狭虽骁勇不可独任绍不听【骁坚尧翻】夏四月曹操北救刘延荀攸曰今兵少不敌必分其势乃可公到延津【杜预曰陈留酸枣县北有延津唐卫州新乡县有延津关关葢在延津北岸曹操所向乃延津南岸】若将渡兵向其后者绍必西应之然后轻兵袭白马掩其不备顔良可禽也操从之绍闻兵渡即分兵西邀之操乃引军兼行趣白马【趣七喻翻】未至十余里良大惊来逆战操使张辽关羽先登击之羽望见良麾葢【戎车大将所乘者设幢麾张葢】策马刺良于万众之中【刺七亦翻】斩其首而还【还从宣翻又如字】绍军莫能当者遂解白马之围徙其民循河而西绍渡河追之沮授諌曰胜负变化不可不详今宜留屯延津分兵官渡若其克获还迎不晩【还迎留屯大军也】设其有难【难乃旦翻】众弗可还绍弗从授临济叹曰上盈其志下务其功悠悠黄河吾其济乎遂以疾辞绍不许而意恨之复省其所部并属郭图绍军至延津南操勒兵驻营南阪下【水经注白马县有神马亭实中层﨑南北二百歩东西五十余歩自外耕耘垦斫削落平尽正南有陟躔陛下方轨西去白马津可二十里南距白马县故城可五十里即开山图所谓白马山也南阪其在山之南与此时操兵循河已入酸枣界当攷】使登垒望之曰可五六百骑有顷复白骑稍多步兵不可胜数【复扶又翻下同胜音升数所具翻】操曰勿复白令骑解鞍放马是时白马辎重就道诸将以为敌骑多不如还保营荀攸曰此所以饵敌如何去之操顾攸而笑绍骑将文丑与刘备将五六千骑前后至诸将复白可上马操曰未也有顷骑至稍多或分趣辎重【趣七喻翻重直用翻】操曰可矣乃皆上马时骑不满六百遂纵兵击大破之斩丑丑与顔良皆绍名将也再战悉禽之绍军夺气【三军以气为主气夺则其军不振】初操壮关羽之为人而察其心神无乆留之意使张辽以其情问之羽叹曰吾极知曹公待我厚然吾受刘将军恩誓以共死不可背之【背蒲妹翻】吾终不留要当立効以报曹公乃去耳辽以羽言报操操义之及羽杀顔良操知其必去重加赏赐羽尽封其所赐拜书告辞而犇刘备于袁军【袁绍军也】左右欲追之操曰彼各为其主【为于伪翻】勿追也操还军官渡阎柔遣使诣操操以柔为乌桓校尉鲜于辅身见操于官渡操以辅为右度辽将军还鎭幽土【当是时幽州为绍所统与许隔远而柔辅已归心于操矣汉度辽将军始于范明友中兴之后置度辽将军以防南匃奴屯于西河今使鲜于辅还镇幽土故以为右度辽将军自中国而北向以西河为左幽土为右也】　广陵太守陈登治射阳【射阳县前汉属临淮郡后汉属广陵郡应劭曰在射水之阳今楚州山阳县有射阳湖即其地贤曰射阳在今楚州安宜县东】孙策西击黄祖登诱严白虎余党图为后害防还击登军到丹徒【丹徒县前汉属防稽郡后汉分属吴郡春秋之朱方也秦时望气者云其地有天子气始皇使赭徒二千人凿城以败其埶改曰丹徒　考异曰此事出江表传据策传云策谋袭许未发而死陈矫传云登为孙权所围于匡竒登令矫求救于太祖太祖遣赴救吴军既退登设伏追奔大破之先贤行状云登有吞灭江南之志孙防遣军攻登于匡竒城登大破之斩虏以万数贼忿防军寻复大兴兵向登登使功曹陈矫求救于太祖此数者参差不同孙盛异同评云按袁绍以建安五年至黎阳防以四月遇害而志云策闻曹公与绍相拒于官渡谬矣伐登之言为有证也今从之】须待运粮初策杀吴郡太守许贡　【考异曰江表传曰初贡上表于汉帝言防骁雄宜召还京邑若放于外必作世患候吏得表以示防防以让贡贡辞无表策令武士绞杀之按贡先为朱治所廹已去郡依严白虎安能复尔盖策破白虎时杀贡耳】贡奴客濳民间欲为贡报讐防性好猎数出驱驰【为于伪翻好呼到翻数所角翻】所乘马精骏从骑絶不能及【从才用翻】卒遇贡客三人【卒读曰猝】射策中颊后骑寻至皆刺杀之防创甚【射而亦翻中竹仲翻刺七亦翻创初良翻】召张昭等谓曰中国方乱以吴越之众三江之固【韦昭曰三江谓吴松江钱塘江浦阳江也吴地记云松江东北行七十里得三江口东北入海为娄江东南入海为东江幷松江为三江】足以观成败公等善相吾弟【相息亮翻】呼权佩以印绶谓曰举江东之众决机于两陈之间【陈读曰阵】与天下争衡【衡所以平轻重也争衡言分争之世兵力所加天下大埶为之轻重也】卿不如我举贤任能各尽其心以保江东我不如卿丙午策卒　【考异曰虞喜志林云防以四月四日死故置此陈志防传防阴欲袭许迎汉帝密治兵部署未发为许贡客所杀郭嘉传曰防渡江北袭许众闻皆惧嘉料之曰策轻而无备必死于匹夫之手果为贡客所杀嘉虽先见安能知防死于未袭许之前乎葢时人见防临江治兵疑其袭许嘉料其不能为耳】时年二十六权悲号未视事【号戸刀翻】张昭曰孝廉此宁哭时邪【孙权先为阳羡长郡察孝廉故以称之】乃改易权服扶令上马使出廵军昭率僚属上表朝廷下移属城中外将校各令奉职周瑜自巴丘将兵赴防遂留吴以中防军与张昭共掌众事【秦置防军都尉汉因之高祖以陈平为防军中尉武帝复以为防军都尉属大司马三国虎争始有中防军之官东观记曰汉大将军出征置中防军一人魏晋以后资轻者为中防军资重者为防军将军然吴又有左右防军则吴制自是分中左右为三部】时策虽有会稽吴郡丹阳豫章庐江庐陵然深险之地犹未尽从流寓之士皆以安危去就为意未有君臣之固而张昭周瑜等谓权可与共成大业遂委心而服事焉　秋七月立皇子冯为南阳王壬午冯薨　汝南黄巾刘辟等叛曹操应袁绍绍遣刘备将兵助辟郡县多应之绍遣使拜阳安都尉李通为征南将军刘表亦阴招之通皆拒焉或劝通从绍通按剑叱之曰曹公明哲必定天下绍虽彊盛终为之虏耳吾以死不贰即斩绍使【使疏吏翻】送印绶诣操通急录戸调【调徒钓翻下同戸出绵绢谓之调录収拾也】朗陵长赵俨见通曰方今诸郡并叛独阳安怀附复趣収其緜绢【复扶又翻趣读曰促】小人乐乱【乐音洛】无乃不可乎通曰公与袁绍相持甚急左右郡县背叛乃尔【背蒲妹翻下同】若緜绢不调送观听者必谓我顾望有所须待也俨曰诚亦如君虑然当权其轻重小缓调当为君释此患【为于伪翻】乃书与荀彧曰今阳安郡百姓困穷邻城并叛易用倾荡【易以豉翻】乃一方安危之机也且此郡人执守忠节在险不贰以为国家宜垂慰抚而更急敛緜绢【敛力赡翻】何以劝善彧即白操悉以緜绢还民上下欢喜郡内遂安通击羣贼瞿防等皆破之【瞿姓也王僧孺百家谱有苍梧瞿寳】遂定淮汝之地时操制新科下州郡颇増严峻而调緜绢方急长广太守何防【长广县前汉属琅邪郡后汉属东莱郡此盖操遣乐进入青州新收以为郡】言于操曰先王辨九服之赋以殊远近【周官职方氏辨九服之邦国方千里曰王畿其外方五百里曰侯服又其外方五百里曰甸服又其外方五百里曰男服又其外方五百里曰采服又其外方五百里曰卫服又其外方五百里曰蛮服又其外方五百里曰夷服又其外方五百里曰鎭服又其外方五百里曰藩服】制三典之刑以平治乱【周官大司冦掌建邦之三典以佐王刑邦国一曰刑新国用轻典二曰刑平国用中典三曰刑乱国用重典治直吏翻】愚以为此郡宜依远域新邦之典其民间小事使长吏临时随宜上不背正法下以顺百姓之心【背蒲妹翻】比及三年【比必寐翻】民安其业然后乃可齐之以法也操从之刘备畧汝颍之间自许以南吏民不安曹操患之曹仁曰南方以大将军方有目前急其埶不能相救刘备以彊兵临之其背叛故宜也备新将绍兵未能得其用击之可破也操乃使仁将骑击备破走之【将即亮翻】尽复收诸叛县而还备还至绍军阴欲离绍【还从宣翻又如字离力智翻去也】乃説绍南连刘表绍遣备将本兵复至汝南【説输芮翻复扶又翻下同】与贼龚都等合众数千人曹操遣将蔡杨击之为备所杀袁绍军阳武【阳武县属河南尹在官渡水北】沮授説绍曰北兵虽众而劲果不及南南军谷少而资储不如北南幸于急战北利在缓师宜徐持乆旷以日月绍不从八月绍进营稍前依沙塠为屯【塠都回翻】东西数十里操亦分营与相当　九月庚午朔日有食之　曹操出兵与袁绍战不胜复还坚壁绍为高橹【贤曰释名曰橹者露上无覆屋也】起土山射营中【射而亦翻】营中皆蒙楯而行【楯食尹翻贤曰今之旁排也】操乃为霹雳车【贤曰以其石声烈震呼之为霹雳即今之炮车也张晏曰范蠡兵法飞石重十二斤为机行三百歩操盖祖其遗法耳魏氏春秋曰以古有矢石又传云旝动而鼓説曰旝石也于是造发石车车尺翻】发石以击绍楼皆破绍复为地道攻操操輙于内为长堑以拒之操众少粮尽【少诗沼翻下同】士卒疲乏百姓困于征赋多叛归绍者操患之与荀彧书议欲还许以致绍师【贤曰致犹至也兵法善战者致人不致于人】彧报曰绍悉众聚官渡欲与公决胜败公以至弱当至彊若不能制必为所乘是天下之大机也且绍布衣之雄耳能聚人而不能用以公之神武明哲而辅以大顺何向而不济今谷食虽少未若楚汉在荥阳成臯间也是时刘项莫肯先退者以为先退则埶屈也公以十分居一之众【贤曰言与绍众相悬也】画地而守之【贤曰言画地作限隔也】搤其喉而不得进已半年矣【搤于革翻】情见埶竭必将有变【见贤遍翻】此用竒之时不可失也操从之乃坚壁持之操见运者抚之曰却十五日【却后也晋人帖中多用少却字其意犹言小退也】为汝破绍不复劳汝矣【为于伪翻复扶又翻下同】绍运谷车数千乘至官渡【乘绳证翻下同】荀攸言于操曰绍运车旦暮至其将韩猛鋭而轻敌击可破也操曰谁可使者攸曰徐晃可乃遣偏将军河东徐晃【按沈约志曹魏置将军四十号偏将军禆将军居其末】与史涣邀击猛破走之烧其辎重【重直用翻下同】冬十月绍复遣车运谷使其将淳于琼等将兵万余人送之宿绍营北四十里沮授説绍可遣蒋竒别为支军于表【説输芮翻支别也表外也】以絶曹操之钞【钞楚交翻】绍不从许攸曰曹操兵少而悉师拒我许下余守埶必空弱若分遣轻军星行掩袭【星行戴星而行也】许可防也许防则奉迎天子以讨操操成禽矣如其未溃可令首尾奔命破之必也绍不从曰吾要当先取操防攸家犯法审配收系之攸怒遂奔操【考异曰魏志武纪曰攸贪财袁绍不能足来奔今从范书绍传】操闻攸来跣出迎之
　　抚掌笑曰子卿逺来吾事济矣【许攸字子逹今呼为子卿贵之也或曰操字攸曰子远卿来吾事济矣于文为顺】既入坐【坐徂卧翻】谓操曰袁氏军盛何以待之今有几粮乎操曰尚可支一岁攸曰无是更言之又曰可支半歳攸曰足下不欲破袁氏邪何言之不实也操曰向言戏之耳其实可一月为之奈何攸曰公孤军独守外无救援而粮谷已尽此危急之日也袁氏辎重万余乘在故市乌巢【据水经乌巢泽在陈留酸枣县东南乘绳证翻】屯军无严备若以轻兵袭之不意而至燔其积聚【积七赐翻聚慈喻翻】不过三日袁氏自败也操大喜乃留曹洪荀攸守营自将歩骑五千人皆用袁军旗帜【帜赤志翻】衘枚马口夜从间道出【间古苋翻】人抱束薪所歴道有问者语之曰【语牛倨翻】袁公恐曹操钞畧后军遣兵以益备闻者信以为然皆自若既至围屯大放火营中惊乱防明琼等望见操兵少出陈门外【陈读曰阵】操急击之琼退保营操遂攻之绍闻操击琼谓其子谭曰就操破琼吾防其营彼固无所归矣【就即也言即使操破淳于琼而我攻防其营将无所归也】乃使其将高览张郃等攻操营【郃曷閤翻又古盍翻】郃曰曹公精兵往必破琼等琼等破则事去矣请先往救之郭图固请攻操营郃曰曹公营固攻之必不防若琼等见禽吾属尽为虏矣绍但遣轻骑救琼而以重兵攻操营不能下绍骑至乌巢操左右或言贼骑稍近请分兵拒之操怒曰贼在背后乃白士卒皆殊死战遂大破之斩琼等尽燔其粮谷士卒千余人皆取其鼻牛马割唇舌以示绍军绍军将士皆恟惧【恟许勇翻】郭图慙其计之失复谮张郃于绍曰【复扶又翻】郃快军败郃忿惧遂与高览焚攻具诣操营降【降戸江翻下同】曹洪疑不敢受荀攸曰郃计画不用怒而来奔君有何疑乃受之于是绍军惊扰大溃绍及谭等幅巾乘马【子曰汉末王公多委正服以幅巾为雅是以袁绍崔豹之徒虽为将帅皆着缣巾魏太祖以天下凶荒资财乏匮拟古皮弁裁缣帛以为帢合乎简易随时之义以色别其贵贱于今施行可谓军容非国容也】与八百骑渡河操追之不及尽収其辎重图书珍宝余众降者操尽阬之前后所杀七万余人　【考异曰范书绍传曰所杀八万人按献帝起居注曹公上言凡斩首七万余级】沮授不及绍渡为操军所执乃大呼曰【呼火故翻】授不降也为所执耳操与之有旧迎谓曰分野殊异遂用圯絶【二十八宿布列于天各有躔度周天三百六十五度四分度之一分为十二次班固取三统厯十二次配十二野而分野之説行焉费直説周易蔡邕月令章句所言颇有先后魏太史令陈卓更言郡国所入宿度而分野之説详矣皇甫谧曰黄帝推分星次以定律度天有十二次日月之所躔也地有十二分王侯之所国也分扶问翻圮当作否否隔也】不图今日乃相禽也授曰冀州失防自取犇北【绍牧冀州故称之犹刘备以牧豫州称之为刘豫州】授知力俱困宜其见禽操曰本初无谋不相用计今防乱未定【知读曰智防息浪翻】方当与君图之授曰叔父母弟县命袁氏【县读曰悬】若蒙公灵速死为福操叹曰孤早相得天下不足虑也遂赦而厚遇焉授寻谋归袁氏操乃杀之操收绍书中得许下及军中人书皆焚之曰当绍之彊孤犹不能自保况众人乎【此光武安反侧之意英雄处事世虽相远若合符节】冀州城邑多降于操【降戸江翻】袁绍走至黎阳北防入其将军蒋义渠营把其手曰孤以首领相付矣义渠避帐而处之【处昌吕翻】使宣号令众闻绍在稍复归之或谓田丰曰君必见重矣丰曰公貎寛而内忌不亮吾忠【亮信也明也】而吾数以至言迕之【数所角翻迕五故翻】若胜而喜犹能救我今战败而恚【恚于避翻】内忌将发吾不望生绍军士皆拊膺泣曰向令田丰在此必不至于败绍谓逢纪曰【逢皮江翻】冀州诸人闻吾军败皆当念吾惟田别驾前諌止吾与众不同吾亦慙之纪曰丰闻将军之退拊手大笑喜其言之中也【中竹仲翻】绍于是谓僚属曰吾不用田丰言果为所笑遂杀之初曹操闻丰不从戎【谓绍囚之不使从军也】喜曰绍必败矣及绍犇遁复曰【复扶又翻下同】向使绍用其别驾计尚未可知也审配二子为操所禽绍将孟岱言于绍曰配在位专政族大兵彊且二子在南必怀反计郭图辛评亦以为然绍遂以岱为监军代配守邺【监古衘翻】防军逢纪素与配不睦绍以问之纪曰配天性烈直每慕古人之节必不以二子在南为不义也愿公勿疑绍曰君不恶之邪【恶乌路翻】纪曰先所争者私情也今所陈者国事也绍曰善乃不废配配由是更与纪亲【逢纪能为审配言而不肯救田丰之死果为国事乎】冀州城邑叛绍者绍稍复击定之绍为人寛雅有局度喜怒不形于色而性矜愎自髙【愎平逼翻戾也狠也】短于从善故至于败　冬十月辛亥有星孛于大梁【贤曰大梁酉之分蔡邕曰自胃一度至毕六度谓之大梁之次皇甫谧曰自胃七度至毕十度曰大梁之次晋书天文志从谧孛蒲内翻】　庐江太守李术攻杀扬州刺史严象庐江梅干雷绪陈兰等各聚众数万在江淮间曹操表沛国刘馥为扬州刺史时扬州独有九江【时庐江丹阳防稽吴郡豫章皆属孙氏馥刺扬州独有九江耳】馥单马造合肥空城建立州治【郡国志汉扬州刺史治歴阳今馥移合肥后又移治寿春而江左扬州治建业扬州分矣造七到翻】招怀干绪等皆贡献相继数年中恩化大行流民归者以万数于是广屯田兴陂堨【堨于葛翻以土壅水曰堨】官民有畜乃聚诸生立学校又高为城垒多积木石以修战守之备【为孙权攻合肥不能下张本】　曹操闻孙防死欲因防伐之侍御史张纮諌曰【三年策遣纮献方物至许拜侍御史】乘人之防既非古义【古不伐防】若其不克成讐弃好【好呼到翻】不如因而厚之操即表权为讨虏将军【讨虏将军之号创置于此】领防稽太守【防工外翻】操欲令纮辅权内附乃以纮为防稽东部都尉【沈约曰临海太守本会稽东部都尉治前汉都尉治鄞后汉分防稽为吴郡疑是都尉徙治章安也】纮至吴太夫人以权年少【少诗照翻】委纮与张昭共辅之纮思惟补察知无不为太夫人问扬武都尉防稽董袭曰江东可保不【不读曰否】袭曰江东有山川之固而讨逆明府恩德在民讨虏承基大小用命【讨逆策也讨虏权也】张昭秉众事袭等为爪牙此地利人和之时也万无所忧权遣张纮之部或以纮本受北任嫌其志趣不止于此权不以介意【介间也纎防也言其意不以纎防嫌间也】鲁肃将北还【肃从孙策事见上巻三年】周瑜止之　【考异曰肃传曰刘子扬招肃往依郑宝肃将从之瑜以权可辅止肃按刘杀郑宝以其众与刘勲勲为策所灭宝安得及权时也】因荐肃于权曰肃才宜佐时当广求其比以成功业权即见肃与语悦之宾退独引肃合榻对饮曰【榻床也有坐榻有卧榻今江南又呼几案之属为卓牀卓高也以其比坐榻卧榻为高也合榻犹言合卓也】今汉室倾危孤思有桓文之功君何以佐之肃曰昔高帝欲尊事义帝而不获者以项羽为害也今之曹操犹昔项羽将军何由得为桓文乎肃窃料之汉室不可复兴曹操不可卒除【复扶又翻卒读曰猝】为将军计惟有保守江东以观天下之衅耳若因北方多务勦除黄祖进伐刘表竟长江所极据而有之此王业也【江东君臣上下本谋不过此耳】权曰今尽力一方冀以辅汉耳此言非所及也张昭毁肃年少麤疎【少诗沼翻】权益贵重之赏赐储偫富拟其旧【鲁肃家本饶富先尝指囷以资周瑜矣偫直里翻】权料诸小将兵少而用薄者幷合之【料力条翻量也又力吊翻】别部司马汝南吕防【续汉志大将军营五部部各有校尉一人军司马一人其别营领属为别部司马其兵多少各随时宜】军容鲜整士卒练习权大悦増其兵宠任之功曹骆统劝权尊贤接士勤求损益飨赐之日人人别进问其燥湿【人之居处避湿就燥问其燥湿者问其居处何如也】加以密意诱谕使言察其志趣权纳用焉统俊之子也【骆俊见上巻二年诱音酉】庐陵太守孙辅恐权不能保江东阴遣人赍书呼曹操行人以告权悉斩辅亲近分其部曲徙辅置东【置之吴东也】曹操表徴华歆为议郎参司空军事庐江太守李术不肯事权而多纳其亡叛【术本权兄防所树置也】权以状白曹操曰严刺史昔为公所用而李术害之肆其无道宜速诛灭今术必复诡説求救明公居阿衡之任【以伊尹况操复扶又翻下同】海内所瞻愿敇执事勿复听受因举兵攻术于皖城【皖戸板翻】术求救于操操不救遂屠其城枭术首【枭坚尧翻】徙其部曲二万余人　刘表攻张羡连年不下【羡叛表事始上巻三年】曹操方与袁绍相拒未暇救之羡病死长沙复立其子怿表攻怿及零桂皆平之于是表地方数千里带甲十余万遂不供职贡郊祀天地居处服用僣拟乘舆焉【处昌吕翻】　张鲁以刘璋闇懦不复承顺袭别部司马张修杀之而幷其众【鲁初与修取汉中事见六十巻初平二年】璋怒杀鲁母及弟鲁遂据汉中与璋为敌璋遣中郎将厐羲击之不克璋以羲为巴郡太守屯防中以御鲁【阆中县属巴郡】羲輙召汉昌賨民为兵【谯周巴记曰和帝永元中分宕渠之地置汉昌县属巴郡夷人岁入賨钱口四十谓之賨民賨徂宗翻】或构羲于璋璋疑之赵韪数諌不从亦恚恨【数所角翻】初南阳三辅民流入益州者数万家刘焉悉収以为兵名曰东州兵璋性寛柔无威畧东州人侵暴旧民璋不能禁赵韪素得人心【赵韪从焉入蜀璋又韪所立益州之大吏也】因益州士民之怨遂作乱引兵数万攻璋厚赂荆州【荆州刘表也】与之连和蜀郡广汉犍为皆应之【犍居言翻】











　　资治通鉴巻六十三
　　钦定四库全书
　　资治通鉴巻六十四　　　宋　司马光　撰
　　胡三省　音注
　　汉纪五十六【起重光大荒落尽旃防作噩凡五年】
　　孝献皇帝已
　　建安六年春三月丁夘朔日有食之　曹操就谷于安民【据水经东平夀张县西界有安民亭亭在济水东亭北对安民山洪氏释曰济水迳须句城西水西有安民山赵明诚金石録曰按地理志须句城即今中都县】以袁绍新破欲以其间击刘表【间古苋翻】荀彧曰绍既新败其众离心宜乘其困遂定之而欲逺师江汉若绍收其余烬乗虚以出人后则公事去矣操乃止夏四月操扬兵河上击袁绍仓亭军破之【绍盖遣军屯仓亭津】秋九月操还许　操自击刘备于汝南备奔刘表龚都等皆散【备合龚都事见上巻上年】表闻备至自出郊迎以上宾礼待之益其兵使屯新野【水经注新野县在安众县东南】备在荆州数年尝于表坐起至厠慨然流涕表怪问备备曰平常身不离鞍【坐徂卧翻离力智翻】髀肉皆消今不复骑髀里肉生日月如流老将至矣而功业不建是以悲耳【史言备志气不衰所以能成三分之业复扶又翻】　曹操遣夏侯渊张辽围昌豨于东海【豨叛操事见上巻三年豨许岂翻又音希】数月粮尽议引军还辽谓渊曰数日以来每行诸围豨辄属目视辽【行下孟翻属之欲翻】又其射矢更希此必豨计犹豫故不力战辽欲挑与语【射而亦翻挑徒了翻】傥可诱也【傥或然之辞诱音酉】乃使谓豨曰公有命使辽传之豨果下与辽语辽为説操神武方以徳懐四方先附者受大赏【为于伪翻】豨乃许降【降户江翻】辽遂单身上三公山【上时掌翻】入豨家拜妻子豨欢喜随辽诣操操遣豨还　赵韪围刘璋于成都东州人恐见诛灭相与力战韪遂败追至江州【贤曰江州县属巴郡今渝州巴县】杀之【赵韪随刘焉入蜀将以图富贵而卒以杀身行险以徼幸不如居易以俟命也】厐羲惧遣吏程祁宣防于其父汉昌令畿【汉昌县属巴郡汉末分宕渠置】索賨兵【索山客翻賨祖宗翻】畿曰郡合部曲本不为乱纵有谗谀要在尽诚若遂懐异志不敢闻命羲更使祁説之畿曰我受牧恩当为尽节【説输芮翻为于伪翻】汝为郡吏自宜效力【谓父子当各尽节于所事也】不义之事有死不为羲怒使人谓畿曰不从太守祸将及家畿曰乐羊食子非无父子之恩大义然也【乐羊注见四十三巻光武建武十二年】今虽羮祁以赐畿畿啜之矣羲乃厚谢于璋璋擢畿为江阳太守【刘璋分犍为为江阳郡宋白曰泸州之泸川江安县本江阳地】朝廷闻益州乱以五官中郎将牛亶为益州刺史征璋为卿不至【卿九卿也】张鲁以鬼道教民使病者自首其过【首拭救翻】为之请祷实无益于治病然小人昏愚竞共事之犯法者三原然后乃行刑【治直之翻原赦也】不置长吏皆以祭酒为治【鲁以鬼道教民其来学者初名为鬼卒后号祭酒祭酒各领部众长知两翻治直吏翻】民夷便乐之【乐音洛】流移寄在其地者不敢不奉其道后遂袭取巴郡朝廷力不能征遂就宠鲁为镇民中郎将领汉宁太守【袁山松书曰建安二十年分汉中之安阳置汉宁郡】通贡献而已民有地中得玉印者羣下欲尊鲁为汉宁王功曹巴西阎圃谏曰【谯周巴记曰初平六年赵韪分巴为二郡欲得巴旧名以垫江为治安汉以下为永宁郡建安六年刘璋分巴以永宁为巴东郡垫江为巴郡阆中为巴西郡】汉川之民戸出十万财富土沃四面险固上匡天子则为桓文次及窦融不失富贵今承制署置埶足斩断【断丁乱翻】不烦于王愿且不称勿为祸先鲁从之七年春正月曹操军谯【谯县属沛国操之乡里】遂至浚仪治睢阳渠【浚仪县属陈留郡睢水于此县首受莨荡渠水东过睢阳县故谓之睢阳渠睢音虽治直之翻】遣使以太牢祀桥【识操于防时故祀之】进军官渡　袁绍自军败慙愤发病呕血夏五月薨初绍有三子谭熈尚绍后妻刘氏爱尚数称于绍【数所角翻】绍欲以为后而未显言之乃以谭继兄后【绍本司空逢之孽子出后伯父成成盖先有子死而绍后之绍欲废谭立尚故以谭继兄后】出为青州刺史沮授谏曰【沮子余翻】世称万人逐兎一人获之贪者悉止分定故也【慎子曰兎走于街百人逐之贪心俱存人莫之非者以兎为未定分也积兎在市过而不顾非不欲兎也分定之后虽鄙不争分扶问翻】谭长子当为嗣而斥使居外祸其始此矣【谭尚之争沮受固知之矣长知两翻下同】绍曰吾欲令诸子各据一州以视其能于是以中子熙为幽州刺史【中读曰仲】外甥髙干为并州刺史【此皆前事史因绍死而谭尚争书之以先事】逄纪审配素为谭所疾【逄皮江翻】辛评郭图皆附于谭而与配纪有隙及绍薨众以谭长欲立之配等恐谭立而评等为害遂矫绍遗命奉尚为嗣谭至不得立自称车骑将军【袁绍初起兵自称车骑将军故谭亦称之】屯黎阳尚少与之兵【少诗沼翻】而使逢纪随之谭求益兵审配等又议不与谭怒杀逢纪秋九月曹操渡河攻谭谭告急于尚尚留审配守邺自将助谭与操相拒连战谭尚数败退而固守【数所角翻】尚遣所置河东太守郭援与髙干匈奴南单于共攻河东发使与闗中诸将马腾等连兵【使疏吏翻】腾等隂许之援所经城邑皆下河东郡吏贾逵守绛【绛县属河东郡春秋晋所都也】援攻之急城将溃父老与援约不害逵乃降【降户江翻】援许之援欲使逵为将【将即亮翻】以兵刼之逵不动左右引逵使叩头逵叱之曰安有国家长吏为贼叩头【逵郡吏非长吏也以守绛故自谓县长吏为于伪翻】援怒将斩之或伏其上以救之绛吏民闻将杀逵皆乗城呼曰【呼火故翻】负约杀我贤君宁俱死耳乃囚于壶闗着土窖中【壶闗县属上党郡着陟略翻窖居效翻掘地以藏粟之所】盖以车轮逵谓守者曰此间无徤儿邪而使义士死此中乎有祝公道者适闻其言乃夜往盗引出逵折械遣去不语其姓名【语牛倨翻】曹操使司校尉钟繇围南单于于平阳【平阳县属河东郡时南单于呼防泉居之】未拔而援至繇使新丰令冯翊张既説马腾【新丰县属京兆太守説输苪翻】为言利害【为于伪翻】腾疑未决傅干説腾曰古人有言顺道者昌逆徳者亡【新城三老董公之言】曹公奉天子诛暴乱法明政治上下用命可谓顺道矣【治直吏翻】袁氏恃其彊大背弃王命【背蒲妹翻】驱胡虏以陵中国可谓逆徳矣今将军既事有道隂懐两端【谓既附曹公又与袁氏通也】欲以坐观成败吾恐成败既定奉辞责罪将军先为诛首矣于是腾惧干因曰智者转祸为福今曹公与袁氏相持而髙干郭援合攻河东曹公虽有万全之计不能禁河东之不危也将军诚能引兵讨援内外击之【谓河东之兵击之于内而马腾之兵击之于外也】其埶必举是将军一举断袁氏之臂【断丁管翻】解一方之急曹公必重徳将军将军功名无与比矣腾乃遣子超将兵万余人与繇防初诸将以郭援众盛欲释平阳去钟繇曰袁氏方彊援之来闗中隂与之通所以未悉叛者顾吾威名故耳若弃而去示之以弱所在之民谁非寇讐纵吾欲归其得至乎此为未战先自败也【言若退师避援则闗中诸将必叛虽欲归司治所亦不得而至也】且援刚愎好胜必易吾军【易轻也愎平逼翻好呼到翻易以防翻】若渡汾为营【水经注汾水南过平阳县东】及其未济击之可大克也援至果径前渡汾众止之不从济水未半繇击大破之战罢众人皆言援死而不得其首援繇之甥也晚后马超校尉南安厐徳于鞬中出一头【秦川记曰灵帝中平五年分汉阳置南安郡领防道新兴中陶三县鞬居言翻盛弓矢器】繇见之而哭徳谢繇繇曰援虽我甥乃国贼也卿何谢之有南单于遂降【降户江翻　考异曰魏志张既传曰高干及单于皆降非也】　刘表使刘备北侵至叶【叶县属南阳郡春秋楚叶公子高之邑也叶之涉翻】曹操遣夏侯惇于禁等拒之备一旦烧屯去惇等追之禆将军钜鹿李典曰【禆将军在偏将军之下禆频弥翻】贼无故疑必有伏南道窄狭【窄侧格翻】屮木深不可追也惇等不听使典留守而追之果入伏里兵大败典往救之备乃退　曹操下书责孙权任子【任质任也操盖以此觇孙权而观其所以应之】权召羣僚防议张昭秦松等犹豫不决权引周瑜诣吴夫人前定议【吴夫人权母也】瑜曰昔楚国初封不满百里之地继嗣贤能广土开境遂据荆扬业延祚九百余年【周成王封熊绎于楚以子男之田国于丹阳汉南郡枝江县是也其后浸强至若敖蚡冒封畛于汝武王文王奄有江汉之间庄王以后与中国争盟威王破越至于南海及秦而灭凡九百余年】今将军承父兄余资兼六郡之众【父谓孙坚兄谓孙防六郡防稽吴丹阳豫章庐陵庐江也】兵精粮多将士用命铸山为铜煮海为盐境内富饶人不思乱有何逼迫而欲送质【质音致下同】质一入不得不与曹氏相首尾与相首尾则命召不得不往如此便见制于人也极不过一侯印仆从十余人车数乗马数匹岂与南面称孤同哉【建安十三年操自荆州东下约孙权防猎时周瑜未至鲁肃説权其意亦与此同从才用翻乗绳证翻】不如勿遣徐观其变若曹氏能率义以正天下将军事之未晚若图为暴乱彼自亡之不暇焉能害人【此数语所谓相时而动也然瑜之言不悖于大义鲁肃吕防辈不能及也焉于防翻】吴夫人曰公瑾议是也公瑾与伯符同年小一月耳【周瑜字公瑾孙防字伯符瑾渠吝翻】我视之如子也汝其兄事之遂不送质
　　八月春二月曹操攻黎阳　【考异曰魏志武纪作三月今从范书袁绍传又魏志绍传云谭尚与太祖相拒黎阳自二月至九月当云自九月至二月】与袁谭袁尚战于城下谭尚败走还邺夏四月操追至邺收其麦　【考异曰范书绍传曰尚逆击破操军今从魏志绍传　予谓此诸葛孔明所谓偪于黎阳时也必有破操军事魏人讳而不书耳】诸将欲乗胜遂攻之郭嘉曰袁绍爱此二子莫适立也【适丁厯翻主也】今权力相侔各有党与【谓辛评郭图等附谭审配等附尚也】急之则相保缓之则争心生不如南向荆州【荆州刘表】以待其变变成而后击之可一举定也操曰善五月操还许留其将贾信屯黎阳谭谓尚曰我铠甲不精故前为曹操所败【铠可亥翻败补迈翻】今操军退人懐归志及其未济出兵掩之可令大溃此防不可失也尚疑之既不益兵又不易甲谭大怒郭图辛评因谓谭曰使先公出将军为兄后者皆审配之谋也谭遂引兵攻尚战于门外【邺城门外也】谭败引兵还南皮【南皮县属勃海郡贤曰今沧州县章武冇北皮亭故此曰南皮宋白曰县道记云景州之南皮在郡东六十里南皮县北有迎河河之北有故皮城是后汉勃海郡所理与郡理城南北非逺中隔迎河故渎】别驾北海王修率吏民自青州徃救谭【汉青州刺史治临菑】谭欲更还攻尚修曰兄弟者左右手也譬人将鬭而断其右手【断丁管翻】曰我必胜其可乎夫弃兄弟而不亲天下其谁亲之彼谗人离间骨肉以求一朝之利愿塞耳勿听也【间古苋翻塞悉则翻】若斩佞臣数人复相亲睦以御四方可横行于天下谭不从谭将刘询起兵漯隂以叛谭【漯隂县属平原郡应劭曰漯水出东武阳东北入海贤曰县在漯水之南故城在今齐州临邑县西师古曰漯音他答翻】诸城皆应之谭叹曰今举州皆叛岂孤之不徳邪王修曰东莱太守管统虽在海表此人不反必来后十余日统果弃其妻子来赴谭妻子为贼所杀谭更以统为乐安太守【汉末乐安国除为郡】　秋八月操击刘表军于西平【西平县属汝南郡从郭嘉之谋也】　袁尚自将攻袁谭大破之【将即亮翻】谭奔平原婴城固守【前书音义曰婴谓以城自绕也】尚围之急谭遣辛评弟毗诣曹操请救刘表以书谏谭曰君子违难不适讐国【左传公山不狃之言难乃旦翻】交絶不出恶声【史记乐毅答燕惠王书之言】况忘先人之讐弃亲戚之好而为万世之戒遗同盟之耻哉【表与袁绍同盟好呼到翻遗于季翻下同】若冀州有不弟之傲【左传曰叚不弟书曰象傲尚据冀州故称之】仁君当降志辱身以济事为务事定之后使天下平其曲直不亦为高义邪又与尚书曰金木水火以刚柔相济然后克得其和能为民用【金能胜木然执柯伐柯非木无以成金斵削之利水能胜火然水在火上非火无以成水烹餁之功此类非一可以槩推也】青州天性峭急【峭七笑翻谭据青州故称之】迷于曲直仁君度数广绰然有余当以大包小以优容劣先除曹操以卒先公之恨【卒子恤翻】事定之后乃议曲直之计不亦善乎若迷而不反则胡夷将有讥诮之言【诮才笑翻】况我同盟复能勠力为君之役哉此韩卢东郭自困于前而遗田父之获者也【淳于髠説齐威王曰韩卢者天下之狻犬也东郭狻者天下之狡兎也韩卢逐东郭狻腾山者五环山者三兎极于前犬疲于后犬兎俱疲各死其处田父见而获之无劳苦而擅其功今齐魏相持顿兵敝众恐秦楚乗其后而有田父之功也】谭尚皆不从辛毗至西平见曹操致谭意羣下多以为刘表彊宜先平之谭尚不足忧也荀攸曰天下方有事而刘表坐保江汉之间其无四方之志可知矣袁氏据四州之地带甲数十万绍以宽厚得众心使二子和睦以守其成业则天下之难未息也【谓能为曹操患也难乃旦翻】今兄弟遘恶【遘当作搆或曰遘遇也谓以恶相遇也】其埶不两全若有所并则力专力专则难图也【谓谭尚若并于一则能专力以御操其埶难图】及其乱而取之天下定矣此时不可失也操从之后数日操更欲先平荆州使谭尚自相敝辛毗望操色知有变以语郭嘉【语牛倨翻】嘉白操操谓毗曰谭必可信尚必可克不【不读曰否】毗对曰明公无问信与诈也直当论其埶耳袁氏本兄弟相伐非谓它人能间其间乃谓天下可定于己也【能间工苋翻言袁氏兄弟相攻其初计不谓它人能乗其间乃谓并青冀为一则可乗埶以定天下耳】今一旦求救于明公此可知也【言其埶穷】显甫见显思困而不能取【谭字显思尚字显甫】此力竭也兵革败于外谋臣诛于内【谓逄纪田丰等死也】兄弟谗阋【防馨激翻鬬也狠也戾也】国分为二连年战伐介胄生虮虱加以旱蝗饥馑并臻天灾应于上人事困于下民无愚智皆知土崩瓦解此乃天亡尚之时也今往攻邺尚不还救即不能自守还救即谭踵其后以明公之威应困穷之敌击疲敝之寇无异迅风之振秋叶矣【秋叶易陨况遇迅风乎】天以尚与明公明公不取而伐荆州荆州丰乐【乐音洛】国未有衅仲虺有言取乱侮亡【见尚书孔安国注曰乱则取之冇亡形则侮之】方今二袁不务逺略而内相图可谓乱矣居者无食行者无粮可谓亡矣朝不谋夕民命靡继而不绥之欲待他年他年或登【歳熟曰登】又自知亡而改修厥徳失所以用兵之要矣今因其请救而抚之利莫大焉且四方之寇莫大于河北河北平则六军盛而天下震矣【观毗之言非为谭请救也劝操以取河北也】操曰善乃许谭平冬十月操至黎阳尚闻操渡河乃释平原还邺尚将吕旷高翔畔归曹操谭复隂刻将军印以假旷翔操知谭诈乃为子整聘谭女以安之而引军还【操本有伐尚因而取谭之心况复有诱旷翔之事乎聘其女为子妇以安之所谓将欲取之必姑与之也复扶又翻下同为于伪翻】　孙权西伐黄祖破其舟军惟城未克而山寇复动【丹阳豫章庐陵皆有山越】权还过豫章使征虏中郎将吕范平鄱阳防稽【吕范传止云鄱阳孙权传则有防稽二字以地理攷之防稽二字衍】荡寇中郎将程普讨乐安【晋志及宋志鄱阳郡冇乐安县吴立建安十五年孙权始分豫章立鄱阳郡荡寇中郎将权所置也】建昌都尉太史慈领海昏【和帝永元十六年分海昏立建昌县属豫章郡孙防分海昏建昌六县以太史慈为建昌都尉治海昏】以别部司马黄葢韩当周泰吕防等守剧县令长【剧艰也甚也言其地当山越之要最为艰剧之甚者也】讨山越悉平之建安汉兴南平民作乱聚众各万余人【建安本治县地会稽南部都尉治焉建安中分东侯官置建安县用汉年号也今建宁府地汉兴县沈约曰汉末立吴更名吴兴南平县亦汉末立晋武平吴改曰延平今南劒州地时皆属南部都尉】权使南部都尉防稽贺齐进讨皆平之复立县邑料出兵万人拜齐平东校尉【防工外翻复如字料音聊校户教翻】
　　九年春正月曹操济河遏淇水入白沟以通粮道【袁尚在邺操将攻之故通粮道班志曰淇水至黎阳入河曹操于水口下大枋木以成堰遏淇水东入白沟水经注曰淇水东过内黄县南为白沟】二月袁尚复攻袁谭于平原【复扶又翻】留其将审配苏由守邺曹操进军至洹水【水经洹水出上党氏县东过隆虑县北又东北出山径邺县南洹于元翻又音桓】苏由欲为内应谋泄出犇操操进至邺为土山地道以攻之尚武安长尹楷屯毛城以通上党粮道【武安县属魏郡唐洛州地长知两翻下同】夏四月操留曹洪攻邺自将击楷破之而还又击尚将沮鹄于邯郸拔之【裴松之曰沮音葅河朔间今犹有此姓鹄沮授子也沮子余翻邯郸音寒丹】易阳令韩范涉长梁岐皆举县降【易阳县属赵国涉县葢汉末分土党之潞县置魏后置广平郡二县皆属焉北齐废涉县入刈陵县隋唐复置涉县宋白曰涉县因县南涉河为名磁州昭义县理故涉城永泰元年改名昭义】徐晃言于操曰二袁未破诸城未下者倾耳而聴宜旌赏二县以示诸城操从之范岐皆赐爵闗内侯黑山贼帅张燕遣使求助操拜平北将军【晋志曰四平止于防乱时以河北未平授以此号及晋以后征镇安平以次进号帅所类翻】五月操毁土山地道凿堑围城周回四十里【土山地道急攻也知非急攻可拔故凿堑围城絶其内外以久困之堑七艳翻】初令浅示若可越配望见笑之不出争利操一夜濬之广深二丈【广古旷翻深悉禁翻度之广深也后放此】引漳水以灌之【水经注漳水过邺县西魏武堨以围邺】城中饿死者过半秋七月尚将兵万余人还救邺未到欲令审配知外动止先使主簿钜鹿李孚入城孚斫问事杖系着马边【问事卒也主行杖犹伍伯之类问事杖问事所执杖也着直略翻】自着平上帻【帻有顔题其顔却摞施巾连题却覆之平上帻者其上平也晋志引汉注曰冠惠文者宜短耳今平上帻也冠进贤者宜长耳今介帻也文吏服介帻武吏服平上帻着涉略翻】将三骑投暮诣邺下自称都督厯北围循表而东【表围城所立标表也骑奇寄翻】步步呵责守围将士随轻重行其罚遂厯操营前至南围当章门【邺城有七门正南曰章门亦曰中阳门】复责怒守围者收之因开其围驰到城下呼城上人城上人以绳引孚得入【不先经操营前则守围者必疑不可得而收围亦不可开矣孚之来也其定计固指从章门入也复扶又翻下同】配等见孚悲喜鼓噪称万歳守围者以状闻操笑曰此非徒得入也方且复出【操知其复出非不欲严为之防也审孚所以得入之由服其多智有不可得而防之也】孚知外围益急不可复冒乃请配悉出城中老弱以省谷夜间别数千人皆使持白幡从三门并出降【邺城南面三门曰凤阳门中阳门广阳门简别彼列翻降戸江翻下同】孚复将三骑作降人服随辈夜出突围得去尚兵既至诸将皆以为此归师人自为战不如避之【兵法曰归师勿遏】操曰尚从大道来当避之若循西山来者此成禽耳【从大道来则人懐救根本不顾胜败有必死之志循山而来则其战可前可却人有依险自全之心无同力致命之意操所以料尚者如此兵法所谓观敌之动者也】尚果循西山来东至阳平亭去邺十七里临滏水为营【郡国志邺有滏水左思魏都赋曰北临漳滏则冬夏异沼注云邺北有滏水水热故名滏口】夜举火以示城中城中亦举火相应配出兵城北欲与尚对决围操逆击之败还尚亦破走依曲漳为营【贤曰漳水之曲也】操遂围之未合尚愳遣使求降操不聴围之益急尚夜遁保祁山【陈寿魏武纪作祁山袁绍传作滥口范史袁绍传作蓝口贤注曰相州安阳县界有蓝嵯山与邺相近盖蓝山之口　考异曰魏志绍传还走滥口范书作蓝口今从魏武纪】操复进围之【复扶又翻】尚将马延张顗等临陈降众大溃尚奔中山尽收其辎重【陈读曰阵重直用翻】得尚印绶节钺及衣物以示城中城中崩沮【沮在吕翻】审配令士卒曰坚守死战操军疲矣幽州方至【幽州谓袁熙也】何忧无主【配以此安众心可谓忠勇矣】操出行围【巡行长围也行下更翻】配伏弩射之几中【射而亦翻几居希翻中竹仲翻】配兄子荣为东门校尉【邺城东门口建春门七门之名盖皆石氏所命也】八月戊寅荣夜开门内操兵【内读曰纳】配拒战城中操兵生获之辛评家系邺狱辛毗驰往欲解之已悉为配所杀操兵配诣帐下毗逆以马鞭击其头骂之曰奴汝今日真死矣配顾曰狗辈正由汝曹破我冀州恨不得杀汝也且汝今日能杀生我邪【言杀生由曹操不由辛毗】有顷操引见谓配曰曩日孤之行围何弩之多也配曰犹恨其少【谓射操不中也少诗沼翻】操曰卿忠于袁氏亦自不得不尔意欲活之配意气壮烈终无桡辞【桡奴教翻曲也】而辛毗等号哭不已【号戸刀翻】遂斩之冀州人张子谦先降素与配不善笑谓配曰正南【审配字正南】卿竟何如我配厉声曰汝为降虏审配为忠臣虽死岂羡汝生邪临行刑叱持兵者令北向曰我君在北也【袁绍下士能尽死以效节者审配一人而已我君在北谓袁尚已奔北也】操乃临祀绍墓哭之流涕慰劳绍妻还其家人寳物赐襍缯絮禀食之【劳力到翻缯慈陵翻食读曰飤】初袁绍与操共起兵绍问操曰若事不辑则方面何所可据【辑犹集也集成也观绍此言则起兵之时固无勤王之心而有割据之志矣】操曰足下意以为何如绍曰吾南据河北阻燕代兼戎狄之众南向以争天下庶可以济乎操曰吾任天下之智力以道御之无所不可九月诏以操领冀州牧操让还兖州【当时政自操出领则真领而让非真让也】初袁尚遣从事安平牵招至上党督军粮【牵姓招名】未还尚走中山招説髙干以并州迎尚并力观变【説输芮翻】干不从招乃东诣曹操操复以为冀州从事又辟崔琰为别驾操谓琰曰昨案戸籍可得三十万众故为大州也琰对曰今九州幅裂二袁兄弟亲寻干戈【左传子产曰昔高辛氏有二子伯曰阏伯季曰实沉居于旷林不相能也日寻干戈以相征讨杜预注曰寻用也】冀方蒸庶暴骨原野未闻王师存问风俗救其涂炭而校计甲兵唯此为先斯岂鄙州士女所望于明公哉操改容谢之【此操之所以重崔琰而亦不能不害崔琰也】许攸恃功骄嫚【乌巢之捷计出于攸故恃其功】尝于众坐呼操小字曰某甲【裴松之曰操一名吉利小字阿瞒曰某甲者史隐其辞坐徂卧翻】卿非我不得冀州也操笑曰汝言是也然内不乐【乐音洛】后竟杀之　冬十月有星孛于东井【晋天文志南方东井八星天之南门黄道所经天之亭主水衡事法令所取平也孛蒲内翻】　高干以并州降操复以干为并州刺史【为干复叛张本降户江翻复扶又翻】　曹操之围邺也袁谭复背之【复扶又翻下同】略取甘陵安平勃海河间攻袁尚于中山尚败走故安【故安县属涿郡贤曰故城在今易州易县南】从袁熙谭悉收其众还屯龙凑操与谭书责以负约与之絶婚女还然后进讨【袁尚破走操于是始讨谭】十二月操军其门谭拔平原走保南皮临清河而屯【水经清河过南皮县西】操入平原略定诸县　曹操表公孙度为武威将军封永宁乡侯度曰我王辽东何永寕也【王于况翻】藏印绶于武库【辽东郡之武库也】是歳度卒子康嗣位以永宁乡侯封其弟恭操以牵招尝为袁氏领乌桓【牵姓招名袁绍先尝辟招为督军从事兼领乌桓突骑】遣诣栁城抚慰乌桓值峭王严五千骑欲助袁谭又公孙康遣使韩忠假峭王单于印绶峭王大会羣长【乌桓部落各有君长峭七笑翻使疏吏翻长知两翻】忠亦在坐【坐才卧翻下同】峭王问招昔袁公言受天子之命假我为单于今曹公复言当更白天子假我真单于辽东复持印绶来【复扶又翻】如此谁当为正招答曰昔袁公承制得有所拜假中间违错天子命【违异也背也错乖也】曹公代之言当白天子更假真单于辽东下郡何得擅称拜假也忠曰我辽东在沧海之东拥兵百余万又有扶余濊貊之用【濊音秽貊莫百翻】当今之埶彊者为右曹操何得独为是也招呵忠曰曹公允恭明哲【孔安国尚书注曰允信也】翼戴天子伐叛柔服宁静四海汝君臣顽嚚【嚚鱼巾翻左传曰不道忠信之言为嚚】今恃险逺背违王命【背蒲妹翻】欲擅拜假侮防神器【威福帝王之神器】方当屠勠何敢慢易咎毁大人【大人谓曹公易音以防翻】便捉忠头顿筑拔刀欲斩之峭王惊怖【怖普布翻】徒跣抱招以救请忠左右失色招乃还坐为峭王等説成败之效祸福所归皆下席跪伏敬受敕教【敕戒也为于伪翻】便辞辽东之使罢所严骑丹阳大都督妫览郡丞戴员杀太守孙翊将军孙河
　　屯京城驰赴宛陵【京城即汉吴郡丹徒县也孙权自吴徙居之命曰京城亦曰京口予谓此京取尔雅丘絶髙曰京之义宛陵丹阳郡治所妫览戴员盛宪之党也妫俱为翻姓也舜居妫汭其后因以为氏员音云】览员复杀之【复扶又翻】遣人迎扬州刺史刘馥【馥曹操所用也】令住厯阳以丹阳应之【厯阳与丹阳隔江使馥来屯以为声援】览入居军府中欲逼取翊妻徐氏徐氏绐之曰乞须晦日【月终为晦隂之尽也绐荡亥翻】设祭除服然后聴命览许之徐氏潜使所亲语翊亲近旧将孙髙傅婴等与共图览【语牛倨翻】髙婴涕泣许诺宻呼翊时侍养者二十余人与盟誓合谋【侍养谓侍翊左右而厚防给养者】到晦日设祭徐氏哭泣尽哀毕乃除服薰香沐浴言笑懽悦大小凄怆【凄悲也痛也怆伤也音初亮翻】怪其如此览宻觇无复疑意【觇丑亷翻又丑艳翻复扶又翻】徐氏呼髙婴置户内使人召览入徐氏出户拜览适得一拜徐大呼二君可起【呼火故翻】髙婴俱出共杀览余人即就外杀员徐氏乃还缞绖【复着缞绖也缞仓回翻】奉览员首以祭翊墓举军震骇孙权闻乱从椒丘还【椒丘在豫章】至丹阳悉族诛览员余党擢髙婴为牙门【牙门将也】其余赏赐有差河子韶年十七收河余众屯京城权引军归吴夜至京城下营试攻惊之兵皆乗城传檄备警讙声动地【讙许元翻】颇射外人权使晓喻乃止明日见韶拜承烈校尉统河部曲【史言孙权能用人以保江东射而亦翻】十年春正月曹操攻南皮袁谭出战士卒多死操欲缓之议郎曹纯曰今县师深入【纯仁之弟也县读作悬】难以持久若进不能克退必丧威【丧息浪翻】乃自执桴鼓以率攻者【桴音肤】遂克之谭出走追斩之李孚自称冀州主簿求见操曰今城中彊弱相陵人心扰乱以为宜令新降为内所识信者宣传明教【降户江翻】操即使孚往入城告谕吏民使各安故业不得相侵城中乃安【李孚小才也挟才以求知非懐才以待聘者也】操于是斩郭图等及其妻子【郭图审配各有党附交鬭谭尚使寻干戈以贻曹氏之驱除谭尚既败二人亦诛祸福之报为不爽矣】袁谭使王修运粮于安乐闻谭急将所领兵往赴之至髙宻闻谭死下马号哭曰无君焉归【号户刀翻焉于防翻】遂诣曹操乞收谭尸操许之复使修还乐安督军粮谭所部诸城皆服唯乐安太守管统不下操命修取统首【使还运粮就取统首也】修以统亡国忠臣解其使诣操操悦而赦之辟修为司空掾郭嘉説操多辟青冀幽并名士以为掾属使人心归附操从之官渡之战袁绍使陈琳为檄书数操罪恶连及家世极其丑诋及袁氏败琳归操操曰卿昔为本初移书【説输芮翻下同数所具翻为于伪翻下同】但可罪状孤身何乃上及父祖邪【案文选琳为绍檄豫州盖帝都许许属颍川郡豫州部属也故选专以檄豫州为言琳檄略曰操祖父腾与左悺徐璜并作妖孽饕餮放横伤化害人父嵩乞匄防养因臧买位窃盗鼎司操奸阉遗丑僄狡锋侠好乱乐祸又数其残贤害善专制朝政发掘坟陵之罪文多不载】琳谢罪操释之使与陈留阮瑀俱管记室【汉公府有记室令史主上章表报书记】先是渔阳王松据涿郡【先悉荐翻】郡人刘放説松以地归操操辟放参司空军事【为刘放因此管魏机宻以乱魏张本】袁熙为其将焦触张南所攻与尚俱犇辽西乌桓【辽西乌桓其酋曰蹋顿】触自号幽州刺史驱率诸郡太守令长背袁向曹【长知两翻背蒲妹翻】陈兵数万杀白马而盟令曰敢违者斩众莫敢仰视各以次歃【歃色洽翻】别驾代郡韩珩曰【珩音行】吾受袁公父子厚恩今其破亡智不能救勇不能死于义阙矣若乃北面曹氏所不能为也一坐为珩失色【坐徂卧翻】触曰夫举大事当立大义事之济否不待一人可卒珩志以厉事君【卒子恤翻】乃舍之触等遂降曹操皆封为列侯【降户江翻】　夏四月黑山贼帅张燕率其众十余万降【帅所类翻】封安国亭侯　故安赵犊霍奴等杀幽州刺史及涿郡太守三郡乌桓攻鲜于辅于犷平【三郡乌桓辽西蹋顿辽东苏仆延右北平乌延也犷平县属渔阳郡服防曰犷音巩师古曰音九勇翻又音鑛】秋八月操讨犊等斩之乃渡潞水救犷平乌垣走出塞　冬十月髙干闻操讨乌桓复以并州叛【复扶又翻】执上党太守举兵守壶闗口【贤曰潞州上党县有壶山口因其险而置闗焉二汉志壶闗县属上党郡】操遣其将乐进李典击之河内张晟众万余人寇崤渑间【晟成正翻渑弥兖翻】农张琰起兵以应之河东太守王邑被征【被皮义翻】郡掾卫固及中郎将范先等诣司校尉钟繇请留之【掾俞绢翻】繇不许固等外以请邑为名而内实与髙干通谋曹操谓荀彧曰闗西诸将外服内贰张晟寇乱崤渑南通刘表固等因之将为深害当今河东天下之要地也【髙干据并州马腾韩遂等据闗中往来交通皆由河东故曰要地】君为我举贤才以镇之【为于伪翻】彧曰西平太守京兆杜畿【汉末分金城置西平郡】勇足以当难【难乃旦翻下同】智足以应变操乃以畿为河东太守钟繇促王邑交符【交郡符也】邑佩印绶径从河北诸许自归【河北县属河东郡宋白曰陜州平陆县本汉大阳县地后汉改为河北县】卫固等使兵数千人絶陜津【水经注河水东过陜县北河北对茅城谓之茅津亦谓之陜津陜式冉翻】杜畿至数月不得渡操遣夏侯惇讨固等未至畿曰河东有三万户非皆欲为乱也今兵迫之急欲为善者无主必惧而听于固固等埶专讨之不胜为难未已讨之而胜是残一郡之民也且固等未显絶王命外以请故君为名必不害新君吾单车直往出其不意固为人多计而无断【断丁乱翻】必伪受吾吾得居郡一月以计縻之足矣遂诡道从郖津度【水经注河水东迳湖县故城北又东合柏谷水又东右合门水河水于此有郖津之名郖音窦】范先欲杀畿以威众且观畿去就于门下斩杀主簿以下三十余人畿举动自若于是固曰杀之无损徒有恶名且制之在我遂奉之畿谓固先曰卫范河东之望也吾仰成而已【仰牛向翻】然君臣有定义成败同之大事当共平议以固为都督行丞事领功曹【既已为都督又令行郡丞事又领功曹也都督掌兵丞贰太守于郡事无所不闗功曹掌选署功劳阳以郡权悉与之也】将校吏兵三千余人皆范先督之【将即亮翻校户教翻】固等喜虽阳事畿不以为意固欲大发兵畿患之説固曰今大发兵众情必扰不如徐以赀募兵固以为然从之得兵甚少【以赀募兵则郡计不足以继故得兵甚少】畿又喻固等曰人情顾家诸将掾史可分遣休息【掾俞绢翻】急缓召之不难固等恶逆众心【恶乌路翻】又从之于是善人在外隂为已援恶人分散各还其家防白骑攻东垣【白骑张白骑之众相聚为贼者也垣县属河东郡东字衍续汉志垣县注云山在东状如垣盖此时已有东垣之名骑奇寄翻】髙干入濩泽【濩泽县属河东郡贤曰今泽州县师古曰濩音乌虢翻】畿知诸县附已乃出单将数十骑赴坚壁而守之【将即亮翻坚壁壁垒之最坚者】吏民多举城助畿者【举城谓举属县城也】比数十日【比必寐翻】得四千余人固等与髙干张晟共攻畿不下略诸县无所得曹操使议郎张既西征闗中诸将马腾等皆引兵防击晟等破之斩固琰等首其余党与皆赦之于是杜畿治河东务崇宽惠【治音直之翻】民有辞讼畿为陈义理遣归谛思之【为音于伪翻谛音丁计翻审也】父老皆自相责怒不敢讼劝耕桑课畜牧百姓家家丰实然后兴学校【校户教翻】举孝弟【弟读曰悌】修戎事讲武备河东遂安畿在河东十六年常为天下最【为曹操因河东资实以平闗中张本杜畿之子为杜恕恕之子为杜预其守河东观其方略固未易才也予窃谓杜氏仕于魏晋累世贵盛必有家传史因而书之固有过其实者】　秘书监侍中荀悦【桓帝延熹二年置秘书监秩六百石】作申鉴五篇奏之悦爽之兄子也时政在曹氏天子恭己【言恭己南面而已政事无所预也孔子曰无为而治者其舜也欤夫何为哉恭己正南面而已后世遂以政在强臣已无所预为恭己舜之恭己果如是哉】悦志在献替【献可替否】而谋无所用故作是书其大畧曰为政之术先屏四患【屏必郢翻】乃崇五政伪乱俗私壊法放越轨奢败制【壊音怪败补迈翻】四者不除则政末由行矣是谓四患兴农桑以养其生审好恶以正其俗【好呼到翻恶乌路翻】宣文教以章其化立武备以秉其威明赏罚以统其法是谓五政人不畏死不可惧以罪人不乐生不可劝以善故在上者先丰民财以定其志是谓养生【此説万世不可易也乐音洛】善恶要乎功罪毁誉効于凖验【书云无稽之言勿听】听言责事举名察实无或诈伪以荡众心【荡谓动之也以诈伪动之则人之心亦必动于诈伪以应其上】故俗无奸怪民无淫风是谓正俗荣辱者赏罚之精华也故礼教荣辱以加君子化其情也桎梏鞭扑以加小人化其形也【桎之日翻梏工沃翻扑普卜翻】若教化之废推中人而坠于小人之域【推吐雷翻】教化之行引中人而纳于君子之涂是谓章化在上者必有武备以戒不虞安居则寄之内政【国语管仲相齐桓公作内政以寄军令】有事则用之军旅是谓秉威赏罚政之柄也人主不妄赏非爱其财也赏妄行则善不劝矣不妄罸非矜其人也罚妄行则恶不惩矣赏不劝谓之止善罸不惩谓之纵恶在上者能不止下为善不纵下为恶则国法立矣是谓统法四患既蠲五政又立行之以诚守之以固简而不怠疎而不失垂拱揖让而海内平矣【荀悦申鉴其立论精切闗于国家兴亡之大致过于彧攸至于揣摩天下之势应敌设变以制一时之胜悦未必能也曹操奸雄亲信彧攸而悦乃在天子左右悦非比于彧攸而操不之忌盖知悦但能持论其才必不能办也呜呼东都之季荀淑以名徳称而彧攸以智略济荀悦葢得其祖父之彷佛耳其才不足以用世其言仅见于此书后之有天下国家者尚论其世深味其言则知悦之忠于汉室而有补于天下国家也蠲吉翻】












　　资治通鉴巻六十四
　　钦定四库全书
　　资治通鉴巻六十五　　　宋　司马光　撰
　　胡三省　音注
　　汉纪五十七【起柔兆阉茂尽着雍困敦凡三年】
　　孝献皇帝庚
　　建安十一年春正月有星孛于北斗【晋天文志北斗七星在太防北一曰天枢二曰璇三曰玑四曰权五曰玉衡六曰开阳七曰摇光一至四为魁五至七为杓孛蒲内翻】　曹操自将击髙干【将即亮翻】留其世子丕守邺使别驾从事崔琰之操围壶闗三月壶闗降【降户江翻】髙干自入匈奴求救单于不受干独与数骑亡欲南犇荆州【骑奇寄翻欲奔刘表也】上洛都尉王琰捕斩之【上洛县前汉属农后汉属京兆峣闗在县西北故置都尉刘昫曰言县在洛水之上故以为名】并州悉平曹操使陈郡梁习以别部司马领并州刺史时荒乱之余胡狄雄张【张知亮翻】吏民亡叛入其部落【南匈奴部落皆在并州界】兵家拥众各为寇害【谓诸豪右拥众自保者】习到官诱喻招纳【诱音酉】皆礼召其豪右稍稍荐举使诣幕府豪右已尽次发诸丁彊以为义从【言其以义从军也从才用翻】又因大军出征令诸将分请以为勇力吏兵已去之后稍移其家前后送邺凡数万口其不从命者兴兵致讨斩首千数降附者万计单于恭顺名王稽颡【名王即匈奴诸部王也降户江翻稽音启】服事供軄同于编户【编聫次也编于民籍故曰编户】边境肃清百姓布野勤劝农桑令行禁止【令之则行禁之则止】长老称咏以为自所闻识刺史未有如习者【长知两翻】习乃贡达名士避地州界者河内常林杨俊王象荀纬及太原王凌之徒操悉以为县长【纬于贵翻长知两翻】后皆显名于世初山阳仲长统游学至并州过髙干【仲长复姓过工禾翻】干善遇之访以世事统谓干曰君有雄志而无雄材好士而不能择人【好呼到翻】所以为君深戒也干雅自多【自以为多才也】不悦统言统遂去之干死荀彧举统为尚书郎【百官志尚书侍郎三十六人四百石一曹六人主作文书起草蔡质汉仪曰尚书郎初从三署诣台试初上台称守尚书郎中歳满称尚书郎三年称侍郎】著论曰昌言【孔安国曰昌当也当理之言】其言治乱略曰豪杰之当天命者未始有天下之分者也【治直吏翻分扶问翻】无天下之分故战争者竞起焉角智者皆穷角力者皆负【角竞也校也】形不堪复伉【复扶又翻伉口浪翻敌也】埶不足复校乃始羁首系颈就我之御绁耳【贤曰衔勒也绁羁也绁息列翻】及继体之时豪杰之心既絶士民之志已定贵有常家尊在一人当此之时虽下愚之才居之犹能使恩同天地威侔鬼神周孔数千无所复角其圣贲育百万无所复奋其勇矣【贲音奔】彼后嗣之愚主见天下莫敢与之违自谓若天地之不可亡也乃奔其私嗜骋其邪欲君臣宣淫【左传泄冶曰公卿宣淫民无効焉杜预曰宣示也】上下同恶荒废庶政弃忘人物信任亲爱者尽佞谄容説之人也【説读作悦】宠贵隆丰者尽后妃姬妾之家也遂至熬天下之脂膏斵生民之骨髓怨毒无聊祸乱并起中国扰攘四夷侵叛土崩瓦解一朝而去昔之为我哺乳之子孙者今尽是我饮血之寇讐也至于运徙埶去犹不觉悟者岂非富贵生不仁沈溺致愚疾邪【沈持林翻】存亡以之迭代治乱从此周复【左传美恶周必复天之道也】天道常然之大数也　秋七月武威太守张猛杀雍州刺史邯郸商【兴平元年分凉州河西四郡置雍州雍于用翻】州兵讨诛之猛奂之子也　八月曹操东讨海贼管承至淳于【淳于县属北海国贤曰故城在今宻州安邱县东北】遣将乐进李典击破之承走入海岛　昌豨复叛操遣于禁讨斩之【豨许岂翻又音希豨降见上卷建安六年复扶又翻】是歳立故琅邪王容子熙为琅邪王齐北海阜陵下邳常山甘陵济隂平原八国皆除【容光武子琅邪孝王京之云孙也容薨国絶今复立其子齐光武兄武王縯之后北海縯少子靖王兴之后阜陵光武子质王延之后下邳明帝子惠王衍之后常山明帝子顷王昞之后甘陵章帝子清河孝王庆之后济隂明帝子悼王长薨而无子国除久矣据范史当是济北章帝子惠王寿之后亦以是年国除平原和帝子懐王胜始封薨而无子以河间王开子翼继之翼废为蠡吾侯子志立为桓帝复以帝兄硕为平原王奉翼后至是国亦除八国皆除而独立熙继琅邪者容先遣弟邈至长安贡献操时在东郡邈盛称其忠诚操以此徳容故为容立后除八国者渐以弱汉宗室也济子礼翻】　乌桓乗天下乱畧有汉民十余万户袁绍皆立其酋豪为单于【酋慈由翻】以家人子为己女妻焉【妻七细翻】辽西乌桓蹋顿尤彊【蹋徒腊翻】为绍所厚故尚兄弟归之数入塞为寇【数所角翻】欲助尚复故地曹操将击之凿平虏渠泉州渠以通运【操纪云凿渠自呼沱入水名平虏渠又从泃河口凿入潞河名泉州渠以通海音孤泃音句贤曰呼沱河旧在饶阳南至曹操因饶河故渎决令北注新沟水所以今在饶阳县北説文水出雁门葰人戍夫山东北入海水经注泃水出右北平无终县西山西北流过平谷县而东南流又南流入于潞河又东合泉州渠口曹操所凿也渠东至海阳县乐安亭南与濡水合而入于海泉州平谷二县皆属渔阳郡贤曰泉州故城在今幽州雍奴县南海阳县属辽西郡葰相维翻】　孙权击山贼麻保二屯平之【水经注江水过陆口而东左得麻屯口南直蒲圻洲水北入百有余里吴所屯也】十二年春二月曹操自淳于还邺丁酉操奏封大功臣二十余人皆为列侯因表万歳亭侯荀彧功状【九域志郑州有万歳亭彧所封也】三月増封彧千户又欲授以三公彧使荀攸深自陈让至于十数乃止　曹操将击乌桓诸将皆曰袁尚亡虏耳夷狄贪而无亲岂能为尚用今深入征之刘备必説刘表以袭许【説输芮翻】万一为变事不可悔郭嘉曰公虽威震天下胡恃其逺必不设备因其无备卒然击之可破灭也【卒读曰猝】且袁绍有恩于民夷而尚兄弟生存今四州之民徒以威附徳施未加【施式豉翻】舎而南征【舎读曰舍】尚因乌桓之资招其死主之臣【言欲为其主致死而留滞不得逞者】胡人一动民夷俱应以生蹋顿之心成觊觎之计【觊音冀觎音俞】恐青冀非己之有也表坐谈客耳自知才不足以御备重任之则恐不能制轻任之则备不为用虽虚国逺征公无忧矣操从之行至易【易县前汉属涿郡后汉省宋白曰汉易县故城在今涿州归义县东南十五里大易故城是】郭嘉曰兵贵神速今千里袭人辎重多难以趋利【重直用翻下同趋七喻翻】且彼闻之必为备不如留辎重轻兵兼道以出掩其不意初袁绍数遣使召田畴于无终【畴保无终见六十巻初元四年数所角翻】又即授将军印使安辑所统畴皆拒之及曹操定冀州河间邢颙谓畴曰黄巾起来二十余年海内鼎沸百姓流离今闻曹公法令严民厌乱矣乱极则平请以身先遂装还乡里【颙鱼容翻颙从畤游积五年乃归先悉荐翻】畴曰邢颙天民之先觉者也【伊尹曰予天民之先觉者也此以道自任者也若邢颙之先觉特几见耳】操以颙为冀州从事畴忿乌桓多杀其本郡冠盖【谓郡中名胜之士】意欲讨之而力未能操遣使辟畴畴戒其门下趣治严【趣读曰促严即装也自东都避明帝讳改装曰严后遂因之】门人皆曰袁公慕君礼命五至君义不屈今曹公使一来而君若恐弗及者何也【使疏吏翻下同】畴笑曰此非君所识也遂随使者到军拜为蓚令【蓚县前汉属信都后汉属勃海顔师古曰蓚音条】随军次无终时方夏水雨而濵海洿下【洿汪胡翻】泞滞不通虏亦遮守蹊要【蹊径路也蹊要径路要处也泞乃定翻】军不得进操患之以问田畴畴曰此道秋夏每常有水浅不通车马深不载舟船为难久矣旧北平郡治在平冈道出卢龙达于栁城【前汉右北平郡治平冈县后汉省平冈县改治土垠县垠音银贤曰土垠故城在今平州西南水经注曰自无终东出卢龙塞又东越青陉至凡城二百许里自几城东北出趣平冈可百八十里向黄龙则五百里故田畴引军出卢龙塞堑山堙谷五百余里迳白檀厯平冈登白狼山望栁城也】自建武以来陷壊断絶垂二百载【载子亥翻】而尚有防迳可从今虏将以大军当由无终不得进而退懈弛无备若嘿回军从卢龙口越白檀之险出空虚之地路近而便掩其不备蹋顿可不战而禽也操曰善乃引军还而署大木表于水侧路傍曰方今夏暑道路不通且俟秋冬乃复进军【复扶又翻】虏骑见之诚以为大军去也【骑奇寄翻】操令畴将其众为乡导【将即亮翻乡读曰向】上徐无山【史记正义徐无山在右北平徐无县西北徐无山即田畴所保聚处】堑山堙谷五百余里经白檀厯平岗涉鲜卑庭【白檀县属右北平郡宋白曰白檀故城在檀州燕乐县界此时鲜卑庭已在右北平郡界盖慕容廆之先也堑七艳翻】东指栁城未至二百里虏乃知之尚熙与蹋顿及辽西单于楼班【楼班丘力居之子也】右北平单于能臣抵之等【右北平单于曰乌延能臣抵之或者乌延之异名欤】将数万骑迎军八月操登白狼山【水经注白狼山在右北平石城县西乌丸传逆战于凡城则白狼山盖在凡城】卒与虏遇【卒读曰猝】众甚盛操车重在后【车重即辎重重直用翻】被甲者少左右皆惧【被皮义翻少诗沼翻】操登髙望虏阵不整乃纵兵击之使张辽为前锋虏众大崩斩蹋顿及名王已下胡汉降者二十余万口【降户江翻】辽东单于速仆丸【速仆丸即苏仆延语有轻重耳】与尚熙奔辽东太守公孙康其众尚有数千骑或劝操遂击之操曰吾方使康斩送尚熈首不烦兵矣九月操引兵自栁城还公孙康欲取尚熙以为功乃先置精勇于廏中然后请尚熙入未及坐康叱伏兵禽之遂斩尚熙并速仆丸首送之诸将或问操公还而康斩尚熙何也操曰彼素畏尚熙吾急之则并力缓之则自相图其埶然也操枭尚首【枭古尧翻】令三军敢有哭之者斩牵招独设祭悲哭【牵招先为袁氏从事故祭哭之】操义之举为茂才时天寒且旱二百里无水军又乏食杀马数千匹以为粮凿地入三十余丈方得水既还科问前諌者【科条也问前谏者科具其姓名也】众莫知其故人人皆惧操皆厚赏之曰孤前行乗危以徼幸【徼坚尧翻】虽得之天所佐也顾不可以为常诸君之谏万安之计是以相赏后勿难言之　冬十月辛夘有星孛于鹑尾【蔡邕曰自张十二度至轸六度谓之鹑尾之次陈卓曰自张十七度至轸十一度谓之鹑尾于辰在巳】　乙巳黄巾杀济南王赟【贤曰赟河间孝王开五代孙灵帝立其父康为济南王以奉孝仁皇祀济子理翻赟于伦翻】　十一月曹操至易水乌桓单于代郡普富卢上郡那楼皆来贺师还论功行赏【还从宣翻又如字】以五百户封田畴为亭侯畴曰吾始为刘公报仇率众遁逃【事见六十卷初平四年为于伪翻】志义不立反以为利非本志也固让不受操知其至心许而不夺【不夺其志也孔子曰匹夫不可夺志】操之北伐也刘备説刘表袭许【説输芮翻】表不能用及闻操还表谓备曰不用君言故为失此大会【犹言大机会也】备曰今天下分裂日寻干戈事防之来岂有终极乎若能应之于后者则此未足为恨也【豪杰之言故自与常人不同】　是歳孙权西击黄祖虏其人民而还　权母吴氏疾笃引见张昭等属以后事而卒【属之欲翻卒子恤翻】　初琅邪诸葛亮寓居襄阳隆中【亮从父为豫章太守将亮之官防汉朝以朱皓代与亮往依刘表汉晋春秋曰亮家于南阳之邓县在襄阳城西二十里号曰隆中按东坡诗万山西北古隆中也故其万山诗云回头望西北隐隐背起传云古隆中万树桑柘美】每自比管仲乐毅时人莫之许也惟颍川徐庶与崔州平谓为信然州平烈之子也【崔烈事灵帝以入钱为公】刘备在荆州访士于襄阳司马徽徽曰儒生俗士岂识时务识时务者在乎俊杰此间自有伏龙凤雏备问为谁曰诸葛孔明厐士元也【诸葛亮字孔明厐统字士元厐皮江翻】徐庶见备于新野备器之【物之有用者谓之器器之者器重之也重其才之足以用世也】庶谓备曰诸葛孔明卧龙也将军岂愿见之乎备曰君与俱来庶曰此人可就见不可屈致也将军宜枉驾顾之备由是诣亮【备以枭雄之才闻徐庶一言三枉驾以见孔明此必庶之材器有以取重于备备遂信之也庶自辞备归操之后寂无所闻今观其舍旧从新之言质天地而无愧则其人从可知矣】凡三往乃见因屏人曰汉室倾頽奸臣窃命孤不度徳量力欲信大义于天下【屏必郢翻度徒洛翻量音良信读曰申】而智术浅短遂用猖蹶【猖披猖蹶颠蹶】至于今日然志犹未已君谓计将安出亮曰今曹操已拥百万之众挟天子而令诸侯此诚不可与争锋孙权据有江东已厯三世国险而民附贤能为之用此可与为援而不可图也荆州北据汉沔利尽南海【谓自桂阳苍梧跨有交州则利尽南海也】东连吴防【吴防者言吴为东南一都防也】西通巴蜀此用武之国而其主不能守此殆天所以资将军也益州险塞沃野千里天府之土刘璋闇弱张鲁在北民殷国富而不知存恤智能之士思得明君【张松法正之徒虽未与亮交际亮固逆知之也】将军既帝室之胄【胄裔也】信义着于四海若跨有荆益保其岩阻抚和戎越结好孙权【好呼到翻下同】内修政治外观时变则覇业可成汉室可兴矣【所谓俊杰者量时审势规画定于胷中傥非其人未易与之言也治直吏翻】备曰善于是与亮情好日宻【好呼到翻】闗羽张飞不悦备解之曰孤之有孔明犹鱼之有水也【鱼有水则生无水则死】愿诸君勿复言【复扶又翻】羽飞乃止司马徽清雅有知人之鉴同县厐徳公素有重名徽兄事之诸葛亮每至徳公家独拜牀下徳公初不令止【观孔明独拜徳公于牀下孔明所以事徳公者为何如邪徳公初不令止徳公所以自居者为何如邪徳公于是不可及矣】徳公从子统少时朴钝未有识者【从才用翻少诗沼翻】惟徳公与徽重之徳公尝谓孔明为卧龙士元为凤雏徳操为水鉴故徳操与刘备语而称之【司马徽字徳操】
　　十三年春正月司徒赵温辟曹操子丕操表温辟臣子弟选举故不以实防免之【操以温辟其子怒而免之驾言选举不以实耳　考异曰献帝起居注在十五年范书帝纪在十三年按是年罢三公官温不至十五年也】　曹操还邺作武池以肄舟师【邺城有武苑操凿池其中肄以四翻习也】　初巴郡甘寜将僮客八百人归刘表【宁走荆州事见六十一巻兴平元年】表儒人不习军事宁观表事埶终必无成恐一朝众散并受其祸【聚而不用其祸必至】欲东入吴黄祖在夏口【应劭曰沔水自江夏别至南郡华容为夏水过江夏郡而入于江盖指夏水入江之地为夏口庾仲雍曰夏口一曰沔口或曰鲁口水经注曰沔水南至江夏沙羡县北南入于江然则曰夏口以夏水得名曰沔口以沔水得名曰鲁口以鲁山得名实一处也其地在江北自孙权置夏口督屯江南今鄂州治是也故何尚之云夏口在荆江之中正对沔口贤注亦谓夏口戍在今鄂州于是相承以鄂州为夏口而江北之夏口晦矣】军不得过乃留依祖三年祖以凡人畜之【畜许六翻养也】孙权击祖祖军败走权校尉凌操将兵急追之【姓谱卫康叔支子为周凌人子孙以为氏】宁善射将兵在后射杀操【射杀之射而亦翻】祖由是得免军罢还营待宁如初祖都督苏飞数荐宁【数所角翻】祖不用宁欲去恐不免飞乃白祖以宁为邾长【邾县属江夏郡地道记曰楚灭邾徙其君于此贤曰邾故城在今复州竟陵县东飞盖开其奔吴之路也长知两翻宋白曰黄州汉邾县也】宁遂亡奔孙权　【考异曰吴志孙权传建安八年十二年皆尝讨黄祖凌统传父操死时统年十五摄父兵后击麻保屯刺杀陈勤按周瑜孙瑜传以十一年击麻保屯则操死似在八年然后五年宁乃奔权似晚今无年月可据追言之】周瑜吕防共荐达之权礼异同于旧臣宁献防于权曰今汉祚日防曹操终为簒盗南荆之地山川形便诚国之西埶也【谓在吴之西据上流之形埶】宁观刘表虑既不逺儿子又劣【言又弱于表也】非能承业传基者也至尊当早图之不可后操【言若不先圆刘表必为操所图也后户遘翻】图之之计宜先取黄祖祖今昏耄已甚财谷并乏左右贪纵吏士心怨舟船战具顿废不修【顿壊也左传甲兵不顿顿读曰钝】怠于耕农军无法伍至尊今往其破可必一破祖军鼓行而西据楚闗【楚关扞关也蜀伐楚楚为扞闗以拒之故曰楚关】大埶弥广即可渐规巴蜀矣权深纳之张昭时在坐难曰今吴下业业【坐徂卧翻难乃旦翻业业危惧之意】若军果行恐必致乱宁谓昭曰国家以萧何之任付君君居首而忧乱奚以希慕古人乎【言固有攸当者张昭不得以彊辞距也守式又翻】权举酒属宁曰兴霸【甘宁字兴霸属之欲翻】今年行讨如此酒矣决以付卿卿但当勉建方畧令必克祖则卿之功何嫌张长史之言乎【昭为权长史权之此言既以奬甘宁之气又以全张昭之体不有居者谁守社稷不有行者谁扞牧圉长知两翻】权遂西击黄祖祖横两防冲【释名曰船狭而长曰防冲以冲突敌船】挟守沔口以栟闾大绁系石为矴【栟闾椶榈也郭璞曰落获也中作器索栟卑盈翻绁音薛长绳也矴丁定翻锤舟石】上有千人以弩交射飞矢雨下军不得前偏将军董袭与别部司马凌统俱为前部各将敢死百人人被两铠乗大舸【将即亮翻被皮义翻方言南楚江湘凡船大者谓之舸小者谓之艖舸嘉我翻】突入防冲里袭身以刀断两绁【断丁管翻】防冲乃横流大兵遂进祖令都督陈就以水军逆战平北都尉吕防【防自别部司马以功为平北都尉】勒前锋亲枭就首【枭坚尧翻】于是将士乗胜水陆并进其城【傅读曰附】尽鋭攻之遂屠其城祖挺身走追斩之【挺拔也】虏其男女数万口权先作两函欲以盛祖及苏飞首【盛时征翻】权为诸将置酒甘宁下席叩头血涕交流为权言飞畴昔旧恩【旧恩谓荐而不用又开之使奔吴也为于伪翻下同】宁不值飞固已捐骸于沟壑不得致命于麾下今飞罪当夷戮特从将军乞其首领权感其言谓曰今为君置之若走去何宁曰飞免分裂之祸受更生之恩逐之尚必不走岂当图亡哉【亡谓亡走】若尔【尔犹言如此也】宁头当代入函权乃赦之凌统怨宁杀其父操常欲杀宁权命统不得讐之令宁将兵屯于它所　夏六月罢三公官复置丞相御史大夫【汉初以丞相御史大夫太尉为三公哀帝元夀二年以大司马大司徒大司空为三公中兴以来以太尉司徒司空为三公今复置丞相御史而操自为丞相事权出于一矣】癸巳以曹操为丞相操以冀州别驾从事崔琰为丞相西曹掾司空东曹掾陈留毛玠为丞相东曹掾元城令河内司马朗为主簿弟懿为文学掾冀州主簿卢为法曹议令史【别驾从事州牧行部则奉引录众事汉制公府西曹掾主府史署用东曹掾主二千石长吏迁除及军吏黄阁主簿录省众事文学掾汉郡曹有之操于公府创置也法曹主邮驿科程事时公府诸曹皆置议令史元城县属魏郡】毓植之子也琰玠并典选举其所举用皆清正之士虽于时有盛名而行不由本者终莫得进拔敦实斥华伪进冲逊抑阿党【行下孟翻冲谦虚也和也】由是天下之士莫不以亷节自励虽贵宠之臣舆服不敢过度至乃长吏还者垢面羸衣独乗柴车军吏入府朝服徒行【长知两翻朝直遥翻】吏洁于上俗移于下操闻之叹曰用人如此使天下人自治吾复何为哉【复扶又翻】司马懿少聪达多大略【少诗沼翻】崔琰谓其兄朗曰君弟聪亮明允刚断英特【断丁乱翻】非子所及也操闻而辟之懿辞以风痹【痹必至翻湿病也】操怒欲收之懿惧就职【司马懿始此】　操使张辽屯长社临发军中有谋反者夜惊乱起火一军尽扰辽谓左右曰勿动是不一营尽反必有造变者欲以惊动人耳乃令军中其不反者安坐辽将亲兵数十人中陈而立【将即亮翻陈读曰阵】有顷皆定即得首谋者杀之辽在长社于禁屯颍隂乐进屯阳翟三将任气多共不恊【共相与也】操使司空主簿赵俨并参三军每事训谕遂相亲睦　初前将军马腾与镇西将军韩遂结为异姓兄弟【晋职官志曰四镇通于柔逺盖汉末始置也】后以部曲相侵更为讐敌朝廷使司校尉钟繇凉州刺史韦端和解之征腾入屯槐里曹操将征荆州使张既説腾令释部曲还朝【説输芮翻】腾许之已而更犹豫既恐其为变乃移诸县促储偫【偫直里翻】二千石郊迎腾不得已发东【发而东入朝也】操表腾为卫尉　【考异曰典畧曰建安十五年徴腾为卫尉按张既传曹公将征荆州今既説腾入朝盖三字误为五耳】以其子超为偏将军统其众悉徙其家属诣邺【为后十七年族腾张本】　秋七月曹操南击刘表　八月丁未以光禄勲山阳郗虑为御史大夫【郗丑脂翻姓谱郗为髙平望姓】　壬子太中大夫孔融弃市融恃其才望数戏侮曹操【数所角翻】发辞偏宕【贤曰偏邪跌宕不拘正理予谓此偏非邪之谓言其论议抑扬有所偏重也宕徒浪翻过也】多致乖忤【忤五故翻】操以融名重天下外相容忍而内甚嫌之融又上书宜准古王畿之制千里寰内不以封建诸侯操疑融所论建渐广益惮之【周礼方千里曰国畿其外方五百里曰侯畿郑曰畿限也千里寰内不以封建则操不可以居邺矣故惮之】融与郗虑有隙虑承操风防构成其罪令丞相军谋祭酒路粹【军师祭酒军谋祭酒皆操所置】奏融昔在北海【建安初融为北海相】见王室不静而招合徒众欲规不轨及与孙权使语谤讪朝廷【使疏吏翻】又前与白衣祢衡跌荡放言【贤曰跌荡无仪检也故纵也祢乃礼翻】更相赞扬【更工衡翻】衡谓融曰仲尼不死融答颜回复生【复扶又翻】大逆不道宜极重诛操遂收融并其妻子皆杀之初京兆脂习与融善【脂姓也魏畧脂习字元升后为中大夫】每戒融刚直太过必罹世患及融死许下莫敢收者习往抚尸曰文举舎我死【孔融字文举舎读曰舍】吾何用生为操收习欲杀之既而赦之　初刘表二子琦琮【琦居宜翻琮徂宗翻】表为琮娶其后妻蔡氏之侄蔡氏遂爱琮而恶琦【为于伪翻恶乌路翻】表妻弟蔡瑁【瑁莫报翻】外甥张允并得幸于表日相与毁琦而誉琮【誉音余】琦不自宁与诸葛亮谋自安之术亮不对后乃共升髙楼因令去梯【去羌吕翻】谓亮曰今日上不至天下不至地言出子口而入吾耳可以言未亮曰君不见申生在内而危重耳居外而安乎【申生晋献公之太子为骊姬所譛自缢而死重耳申生之弟惧骊姬之谗出奔献公卒后重耳入是为文公遂为覇主重直龙翻】琦意感悟隂规出计防黄祖死琦求代其任表乃以琦为江夏太守【夏户雅翻】表病甚琦归省疾【省悉景翻】瑁允恐其见表而父子相感更有托后之意乃谓琦曰将军命君抚临江夏其任至重今释众擅来必见遣怒伤亲之欢重増其疾【重直用翻】非孝敬之道也遂遏于户外使不得见琦流涕而去表卒瑁允等遂以琮为嗣琮以侯印授琦琦怒投之地将因犇丧作难【难乃旦翻】会曹操军至琦犇江南【按刘备败于当阳济沔与琦防然后俱到夏口琦奔江南在刘琮降后史究其终言之】章陵太守蒯越【四亲园庙在章陵时以为郡置守】及东曹掾防等劝刘琮降操【降户江翻下同】曰逆顺有大体强弱有定埶以人臣而拒人主逆道也以新造之楚而御中国必危也以刘备而敌曹公不当也【当如字言不敌也】三者皆短将何以待敌且将军自料何如刘备若备不足御曹公则虽全楚不能以自存也若足御曹公则备不为将军下也琮从之　【考异曰范书陈志表传皆云韩嵩亦説琮降按嵩时被囚必不预谋】九月操至新野琮遂举州降以节迎操【节汉节也琮父表受之于汉】诸将皆疑其诈娄圭曰天下扰扰各贪王命以自重今以节来是必至诚操遂进兵时刘备屯樊【樊城在襄阳东北临汉水周大夫樊仲山甫之邑也唐为襄州安养县】琮不敢告备备乆之乃觉遣所亲问琮琮令官属宋忠诣备宣防时曹操已在宛备乃大惊骇谓忠曰卿诸人作事如此不早相语【语牛倨翻】今祸至方告我不亦太剧乎【剧甚也】引刀向忠曰今断卿头【断丁管翻】不足以解忿亦耻丈夫临别复杀卿辈【复扶又翻】遣忠去乃呼部曲共议或劝备攻琮荆州可得备曰刘荆州临亡托我以孤遗【无父曰孤遗弃也言父母弃之而去故曰孤遗今人谓孤独无所依仰者为孤遗】背信自济【背蒲妹翻】吾所不为死何面目以见刘荆州乎备将其众去过襄阳【将即亮翻过工禾翻下同】驻马呼琮琮惧不能起琮左右及荆州人多归备备过辞表墓涕泣而去比到当阳【比必寐翻当阳县属南郡】众十余万人辎重数千两【重直用翻两音亮】日行十余里别遣闗羽乗船数百艘【艘苏刀翻】使防江陵或谓备曰宜速行保江陵【江陵南郡治所】今虽拥大众被甲者少【被皮义翻少诗沼翻】若曹公兵至何以拒之备曰夫济大事必以人为本今人归吾吾何忍弃去
  </div>
  <div class="pagination">
   <a href="资治通鉴四库_page17.html">
    上一页
   </a>
   <span>
    ...
   </span>
   <a href="资治通鉴四库_page13.html">
    13
   </a>
   <a href="资治通鉴四库_page14.html">
    14
   </a>
   <a href="资治通鉴四库_page15.html">
    15
   </a>
   <a href="资治通鉴四库_page16.html">
    16
   </a>
   <a href="资治通鉴四库_page17.html">
    17
   </a>
   <span class="current-page">
    18
   </span>
   <a href="资治通鉴四库_page19.html">
    19
   </a>
   <a href="资治通鉴四库_page20.html">
    20
   </a>
   <a href="资治通鉴四库_page21.html">
    21
   </a>
   <a href="资治通鉴四库_page22.html">
    22
   </a>
   <a href="资治通鉴四库_page23.html">
    23
   </a>
   <span>
    ...
   </span>
   <a href="资治通鉴四库_page19.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
