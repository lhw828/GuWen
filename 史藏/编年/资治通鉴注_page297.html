<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 297 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 297 页/共 334 页
  </h1>
  <div class="content">
   5三月，丁未，以朱全忠兼判左、右神策及六军诸卫事。〔崔胤既诛，朱全忠遂专总禁卫；其实布分私人于天子左右，而驾言判其事耳。〕癸丑，全忠置酒私第，〔朱全忠奔走兵间，得陕州，何暇建私第！其实以到陕州所即安之地即为私第耳。〕邀上临幸。〔天王狩于河阳，晋文公以诸侯见也。仲尼曰：「以臣召君，不可以训。」安有置酒私第邀人主临之者乎！〕乙卯，全忠辞上，先赴洛阳督修宫室。上与之宴群臣，既罢，上独留全忠及忠武节度使韩建饮，皇后出，自捧玉飜以饮全忠，〔以饮，于禁翻。〕晋国夫人可证附上耳语。建蹑全忠足，〔蹑，尼辄翻。〕全忠以为图己，不饮，阳醉而出。全忠奏以长安为佑国军，〔光启三年，置佑国军节度于洛阳。今迁都洛阳，故徙佑国军于长安。考异曰：按河南府先已为佑国军，今京兆府乃与同名者。盖车驾既在河南，则无用军额，故移其名于京兆耳。天佑二年，郑賨犹为西京留守判官。然则虽立军额，京名尚在耳。〕以韩建为佑国节度使，以郑州刺史刘知俊为匡国节度使。
丁巳，上复遣间使以绢诏告急于王建、杨行密、李克用等，令纠帅藩镇以图匡复，〔上复，扶又翻。帅，读曰率。考异曰：续宝运录：「天复四年，三月二十二日丑时，襄宗在陕府行营，密遣绢诏告晋、楚、蜀，末云，『三月二十三日。』四月二十七日赉到西川，颁示管内州县。」实录，此月绢诏在四月。据十国纪年，杨行密三月、王建四月得诏。与宝运录略相应。今移置此月。〕曰：「朕至洛阳，则为所幽闭，诏敕皆出其手，朕意不复得通矣！」〔昭宗绢诏，当时居方面者未必动心，而读其书者往往掩卷。〕
6杨行密遣钱传褄及其妇并顾全武归钱塘。〔钱传褄为质于杨行密，见上卷天复二年。〕
以淮南行军司马李神福为鄂岳招讨使，复将兵击杜洪。〔田頵已平，故复遣李神福击杜洪。〕朱全忠遣使诣行密，请舍鄂岳，复修旧好。行密报曰：「俟天子还长安，然后罢兵修好。」〔杨行密之心在广土，朱全忠之心在篡唐。全忠力不能救杜洪，故是有言。行密之报，假天讨以折其辞，其所志不在此也。好，呼到翻。〕
7夏，四月，辛巳，朱全忠奏洛阳宫室已成，请车驾早发，表章相继。上屡遣宫人谕以皇后新产，未任进路，〔任，音壬，堪也。〕请俟十月东行。全忠疑上徘徊俟变，〔疑上徘徊以待诸道勤王之师。〕怒甚，谓牙将寇彦卿曰：「汝速至陕，即日促官家发来！」〔以臣迎君，此何等语！华督有无君之心而后动于恶，君子于其攻孔氏之时始知之。若朱全忠之心，征于色，发于声，为有君乎，为无君乎！又按西汉群臣谓天子为「县官」，东汉以来谓为「国家」，唐时宫中率呼天子为「宅家」。又群小呼之为「官家」。或曰：其义盖取五帝官天下，三王家天下。〕闰月，丁酉，车驾发陕；壬寅，全忠逆于新安。〔九域志：新安县在洛阳西七十里。〕上之在陕也，司天监奏：「星气有变，期在今秋，不利东行。」〔此椒殿弒逆之征也。天之垂象示戒，岂不昭昭也哉！〕故上欲以十月幸洛。至是，全忠令医官许昭远告医官使阎佑之、司天监王墀、内都知韦周、晋国夫人可证等谋害元帅，悉收杀之。〔唐末置医官使以主医官。内都知，盛唐知内侍省之职事也。至宋，沿唐之制，有内侍省左．右班都都知、左．右班都知、副都知。阎佑之、王墀之死，以言星气也；韦周、可证之死，以附耳语也。元帅，朱全忠。〕
癸卯，上憩于谷水。〔谷水，在洛城西。憩，音去例翻。〕自崔胤之死，六军散亡俱尽，所余击球供奉、内园小儿共二百余人，从上而东。〔考异曰：后唐纪年录云五百人；实录据之。今从旧纪、薛史。〕全忠犹忌之，为设食于幄，尽缢杀之。〔为，于伪翻。缢，一计翻，又于赐翻。〕豫选二百余人大小相类者，衣其衣服，〔衣其，于既翻。〕代之侍卫。上初不觉，累日乃寤。自是上之左右职掌使令〔令，音零。〕皆全忠之人矣。
甲辰，车驾发谷水，入宫，御正殿，受朝贺，〔时以贞观殿为正殿，崇勋殿为入合。朝，直遥翻。〕乙巳，御光政门，〔时迁洛之后，易宫门名，改长乐门为光政门。〕赦天下，改元。〔改元天佑。〕更命陕州曰兴唐府。〔更，工衡翻。〕诏讨李茂贞、杨崇本。
戊申，敕内诸司惟留宣徽等九使〔时惟留宣徽两院、小马坊、丰德库、御厨、客省、合门、飞龙、庄宅九使。〕外，余皆停废，仍不以内夫人充使。〔考异曰：编遗录曰：「戊申，銮舆初到洛都，经费甚广；况国用未丰，庶事草创，因删略闲赜司局，今后除留宣徽等九使外，余并停废，仍不差内中夫人充使。」盖初诛宦官后，内诸司使皆以内夫人领之，至此始用外人也。而实录改充使为宣事，误也。按宦官既诛，以内夫人宣传诏命及充内诸司使。夫既宣传诏命，则实录云宣事，亦未为误。但天佑三年，方罢宫人宣传诏命，故以实录为误。〕以蒋玄晖为宣徽南院使兼枢密使，王殷为宣徽北院使兼皇城使，张廷范为金吾将军、充街使，以韦震为河南尹兼六军诸卫副使，又征武宁留后朱友恭为左龙武统军，保大节度使氏叔琮为右龙武统军，典宿卫，皆全忠之腹心也。
癸丑，以张全义为天平节度使。
乙卯，以全忠为护国、宣武、宣义、忠武四镇节度使。〔朱全忠先为宣武、天平、宣义、护国四镇节度使；以张全义有积年葺理洛阳之功，今洛阳建都，不为节镇，故以天平授全义，而己兼忠武为四镇。〕
8镇海、镇东节度使越王钱镠求封吴越王；朝廷不许。朱全忠为之言于执政，乃更封吴王。〔天复元年，钱镠封越王。为，于伪翻。更，工衡翻。〕
9更命魏博曰天雄军。〔代宗以魏博为天雄军以宠田承嗣；至德宗时，田悦逆命，后复归顺，命为魏博节度使。今复旧天雄军号。〕癸亥，进天雄节度使长沙郡王罗绍威爵邺王。
唐纪八十一〔起阏逄困敦（甲子）五月，尽柔兆摄提格（丙寅），凡二年有奇。
昭宗圣穆景文孝皇帝下之下
天佑元年〔（甲子、九〇四）〕
1五月，丙寅，加河阳节度使张汉瑜同平章事。
2帝宴朱全忠及百官于崇勋殿，〔时以洛阳宫前殿为贞观殿，内朝为崇勋殿。〕既罢，复召全忠宴于内殿；〔复，扶又翻。〕全忠疑，不入。帝曰：「全忠不欲来，可令敬翔来。」全忠擿翔使去，曰：「翔亦醉矣。」〔全忠疑帝欲图己，敬翔其腹心也，故亦不使之。擿，他狄翻。〕辛未，全忠东还；〔还，从宣翻，又如字。〕乙亥，至大梁。
3忠义节度使赵匡凝遣水军上峡攻王建夔州，〔赵匡凝以襄阳之甲窥夔在三峡上游，泝流攻之，故曰上峡。上，时掌翻。〕知渝州王宗阮等击败之。万州刺史张武作铁焴绝江中流，立栅于两端，谓之「谫峡」。〔败，补迈翻。焴，古恒翻。谫，即锁字。〕
4六月，李茂贞、王建、李继徽传檄合兵以讨朱全忠；全忠以镇国节度使朱友裕为行营都统，将步骑击〔【章：十二行本「击」上有「数万」二字；乙十一行本同；孔本同。】〕之；〔当是时，蜀兵不出，朱全忠之兵力不能及也，令朱友裕击岐、邠耳。〕命保大节度使刘鄩弃鄜州，引兵屯同州，引兵屯同州。〔刘鄩在鄜州，逼近李茂贞、继徽，声援不接，故使弃鄜还屯同州，与朱友裕合势。鄜，音夫。〕癸丑，全忠引兵自大梁西讨茂贞等；秋，七月，甲子，过东都入见；见，贤遍翻。〕壬申，至河中。
5西川诸将劝王建乘李茂贞之衰，攻取凤翔。建以问节度判官冯涓，〔涓，圭渊翻。〕涓曰：「兵者凶器，残民耗财，不可穷也。〔言不可穷兵。极其兵力，好战不休，是穷兵也。〕今梁、晋虎争，劫不两立，〔梁，朱全忠。晋，李克用。〕若并而为一，举兵向蜀，虽诸葛亮复生，不能敌矣。〔复，扶又翻。〕凤翔，蜀庂藩蔽，不若与之和亲，结为婚姻，无事则务农训，兵，保固疆埸，〔埸，音亦。〕有事则觇其机事，观衅而动，可以万全。」觇，丑廉翻，又丑艳翻。衅，许觐翻。〕建曰：「善！茂贞虽庸才，然有强悍之名，〔悍，下罕翻，又侯旱翻。〕远近畏之，与全忠力争则不足，自守则有余，使为吾藩蔽，所利多矣。」乃与茂贞修好。〔王建既并山南诸州，阻关而守，关外倚李茂贞为藩蔽，故与之修好。好，呼到翻。〕丙子，茂贞遣判官赵锽如西川，为其侄天雄节度使继勋求婚；〔锽，户盲翻。为，于伪翻。此天雄军治秦州，属李茂贞。〕建以女妻之。〔妻，七细翻。〕茂贞数求货及甲兵于建，建皆与之。〔角军实以厚寇雠，岂王建之本心哉！倚以自蔽，不其数也。数，所角翻。〕
王建赋敛重，人莫敢言。冯涓因建生日献颂，先美功德，后言生民之苦。建愧谢曰：「如君忠谏，功业何忧！」赐之金帛。自是赋敛稍损。〔史言冯涓因献颂而进规，故其谏易入。敛，力赡翻。〕
6初，朱全忠自凤翔迎车驾还，〔见二百六十三卷天复三年。还，从宣翻，又如字。〕见德王裕眉目疏秀，且年齿已壮，恶之，〔恶，乌路翻。全忠欲鞾，利立庸幼；德王裕貌秀而齿长，立之非己之利也，故恶之。〕私谓崔胤卖臣耳。」〔史言朱全忠之狡猾。〕帝自离长安，日忧不测，与皇后终日沈饮，或相对涕泣。〔离，力智翻。是年正月壬戌，帝离长安而东。沈，持林翻。〕全忠使枢密使蒋玄晖伺察帝，动静皆知之。〔伺，相吏翻。〕帝从容谓玄晖曰：「德王朕之爱子，全忠何故坚欲杀之﹖」因泣下，啮中指血流。玄晖具以语全忠，〔史言昭宗之轻脱以速祸。从，千容翻。啮，五结翻。语，牛倨翻。〕全忠愈不自安。
时李茂贞、杨崇本、李克用、刘仁恭、王建、杨行密、赵匡凝移往来，皆以兴复为辞。全忠方引兵西讨，〔西讨岐、邠。〕以帝有英气，恐变生于中，欲立幼君，易谋禅代。〔易，以豉翻。〕乃遣判官李振至洛阳，与玄晖及左龙武统军朱友恭、右龙武统军氏叔琮等图之。
八月，壬寅，帝在椒殿，〔椒殿，皇后殿也。史照曰：椒殿亦犹椒房之称。〕玄晖选龙武牙官史太等百人夜叩宫门，言军前有急奏，〔军前，谓西讨行营军前也。〕欲面见帝。夫人裴贞一开门见兵，曰：「急奏何以兵为﹖」史太杀之。玄晖问：「至尊安在﹖」昭仪李渐荣临轩呼曰：〔呼，火故翻。〕「宁杀我曹，勿伤大家！」帝方醉，遽起，单衣绕柱走，史太追而弒之。〔年三十八。〕渐荣以身蔽帝，太亦杀之。又欲杀何后，后求哀于玄晖，乃释之。〔何后祈生于蒋玄晖而卒以玄晖死，屈节以荀岁月之生，岂若以身殉昭宗之不失节也！〕
癸卯，蒋玄晖矫诏称李渐荣、裴贞一弒逆，宜立辉王祚为皇太子，更名柷，〔更，工衡翻柷，昌六翻。〕监军国事。〔监，古衔翻。〕又矫皇后令，太子于柩前即位。宫中恐惧，不敢出声哭。丙午，昭宣帝即位，时年十三。
7李克用复以张承业为监军。〔李克用匿张承业见上卷天复三年。监，古衔翻。〕
8淮南将李神福攻鄂州未下，〔天复三年，李神福始攻鄂州，天佑元年又攻鄂州，事并见上卷。〕会疾病，还广陵，杨行密以舒州团练使泌阳刘存代为招讨使；〔泌阳，汉湖阳县地，后魏置石马县，后讹为上马，贞观元年废，开元十六年复割湖阳置上马县，天宝元年改曰泌阳，属唐州。宋白曰：泌阳县本汉舞阴县地云云，同上。唐改泌阳，以地在泌水之阳也，唐州治焉。泌，兵媚翻。〕神福寻卒。宣州观察使台蒙卒，〔卒，子恤翻。〕杨行密以其子牙内诸军使渥为宣州观察使，右牙都指挥使徐温谓渥曰：「王寝疾而嫡嗣出藩，此必奸臣之谋。他日相召，非温使者及王令书，慎无亟来！」〔诸侯下令于境内，谓之令书，以异于天子所下制、诏、敕之书也。亟，纪力翻。为徐温召渥张本。〕渥泣谢而行。
9九月，己巳，尊皇后为皇太后。
10朱全忠引兵北屯永寿，南至骆谷，〔军永寿，所以致邠兵；自此而南至骆谷，所以致岐兵。〕凤翔、邠宁兵竟不出。辛未，东还。
11冬，十月，辛卯朔，日有食之。
12朱全忠闻朱友恭等弒昭宗，阳惊，号哭〔号，户刀翻。〕自投于地，曰：「奴辈负我，令我受恶名于万代！」癸巳，至东都，〔自军前东还至东都。〕伏梓宫恸哭流涕，又见帝自陈非己志，请讨贼。〔帝，昭宣帝也。贼，弒君之贼。〕先是，护驾军士有掠米于市者，〔先，悉荐翻。〕甲午，全忠奏朱友恭氏叔琮不戢士卒，侵援市肆，〔以此二人罪，不敢昌然以弒逆之罪罪之。〕友恭贬崖州司户，复姓名李彦威，〔李彦威，寿州人，客汴州，殖财任侠，朱全忠爱而子之。考异见二百五十九卷景福二年。〕叔琮贬白州司户，寻皆赐自尽。彦威临刑大呼曰：「卖我以塞天下之谤，〔呼，火故翻。塞，悉则翻。〕如鬼神何！行事如此，望有后乎！」
丙申，天平节度使张全义来朝。丁酉，复以全忠为宣武、护国、宣义、天平节度使；以全义为河南尹兼忠武节度使、判六军诸卫事。〔朱兵忠兼忠武，张全义帅天平，见上卷上年。朱友恭、氏叔琮既诛，以全义领宿卫。〕乙巳，全忠辞赴镇，庚戌至大梁。
13镇国节度使朱友裕薨于园。〔死于园行营。〕
14光州叛杨行密，降朱全忠，〔降，户江翻。〕行密遣兵围之，与鄂州皆告急于全忠。〔杨行密使其将刘存攻杜洪于鄂州。〕十一月，戊辰，全忠自将兵五万自颍州济淮，〔自颍州颍上县取正阳济淮。〕军于霍丘，〔九域志，霍丘县在寿州东一百二十七里。按元丰之寿州治下蔡。〕分兵救鄂州。淮南兵释光州之围还广陵，按兵不出战，全忠分命诸将大掠淮南以困之。
15钱镠潜遣衢州罗城使叶让杀刺史陈璋，事泄；〔钱镠恨陈璋见二百六十二卷天复二年。〕十二月，璋斩让而叛，降于杨行密。〔降，户江翻。〕
16初，马殷弟〔賨，徂宗翻。沈，持林翻。〕事孙儒，为百胜指挥使；〔以百战百胜名军。〕儒死，事杨行密，屡有功，迁黑云指挥使。行密尝从容问其兄弟，〔从，千容翻。〕乃知为殷之弟，大惊曰：「吾常怪汝器度緕伟，〔緕，古回翻。〕困非常人。当遣汝归。」賨泣辞曰：「賨淮西残兵，〔马賨从秦宗权、孙儒起于淮西，故云然。〕大王不杀而宠任之；湖南地近，尝得兄声问，賨事大王久，不愿归也。」行密固遣之。是岁，賨归长沙，行密亲饯之郊。
賨至长沙，殷表賨为节度副使。他日，殷议入贡天子，賨曰：「杨王地广兵强，〔杨行密封吴王，故称之。与吾邻接，不若与之结好，〔好呼到翻。〕大可以为缓急之援，小可通商旅之利。」殷作色曰：「杨王不事天子，一旦朝廷致讨，罪将及吾。汝置此论，勿为吾祸！」〔史言马殷畏朱全忠。〕
17初，清海节度使徐彦若遗表荐副使刘隐权留后，〔事见二百六十二卷天复元年。〕朝建以兵部尚书崔远为清海节度使。远至江陵，闻岭南多盗，且畏隐不受代，不敢前，朝建召远还。隐遣使以重赂结朱全忠，乃奏以隐为清海节度使。〔史言刘隐自托于朱全忠。〕
昭宣光烈孝皇帝〔讳祚，即位更名柷，昭宗第九子。后唐明宗天成三年立庙于曹州，
四年乃追崇谥号。〕
天佑二年（乙丑，九〇五）
1春，正月，朱全忠遣诸将进兵逼寿州。〔是时寿州治寿春，朱全忠自霍丘遣诸将进逼之。〕
2润州团练使安仁义勇决得士心，故淮南将王茂章攻之，踰年不克。〔王茂章攻润州事，始上卷天复三年八月。〕杨行密使谓之曰：汝之功吾不忘也，〔安仁义归杨行密，破赵锽、孙侕，平宣、润，皆有功。〕能束身自归，当以汝为行军副使，但不掌兵耳。」仁义不从。茂章为地道入城，遂克之。仁义举族登楼，众不敢逼。〔安仁义在淮南军中号最善射，众惮之，故不敢逼。〕先是攻城诸将见仁义辄骂之，〔先，悉荐翻。〕惟李德诚不然，至是仁义召德诚登楼，谓曰：「汝有礼，吾今以为汝功。」且以爱妾赠之。〔【章：十二行本「之」下有「乃掷弓于地」五字；乙十一行本同；孔本同；张校同；退斋校同。】〕德诚掖之而下，井其子斩于广陵市。〔田頵、朱延寿、安仁义，淮南诸将中之鎗鎗者也。三叛连衡，不足以病杨行密。其年之余，相次禽殄，行密未易才也。〕
3两浙兵围陈诣于睦州，〔陈诣叛钱镠事始上卷天复三年。〕杨行密遣西南招讨使陶雅将兵救之；军中夜惊，士卒多踰垒亡去，左右及裨将韩球奔告之，雅安卧不应，须臾自定，亡者皆还。〔史言御众之术，惟静足以制动。〕钱镠遣其从弟镒及指挥使顾全武、王球御之，为雅所败，〔从，才用翻。镒，九质翻。败，补迈翻。〕虏镒及球以归。
4庚午，朱全忠命李振知青州事，代王师范。〔朱全忠宽西顾之虏，然命李振代王师范。〕
5全忠围寿州，州人闭壁不出。全忠乃自霍丘引归，〔朱全忠遣诸将逼寿州城下，而留屯霍丘为后势。〕二月辛卯，至大梁。〔霍丘至大梁九百余里。〕
6李振至青州，王师范举族西迁，至濮阳，素服乘驴而进；〔至濮阳已入朱全忠巡属，故囚服乘驴以请罪。濮，专木翻。〕至大梁，全忠客之。表李振为青州留后。
7戊戌，以安南节度使、同平章事朱全昱为太师，致仕。全昱，全忠之兄也，戆朴无能，〔戆，竹巷翻。〕先领安南，全忠自请罢之。
8是日社，〔自古以来，以戊日社。戊，土也。立春以后历五戊则社日。〕全忠使蒋玄晖昭宗诸子德王裕、棣王祤、虔王禊、沂王禋、遂王祎、景王秘、祁王琪、〔【章：十二行本「琪」作「祺」；乙十一行本同；孔本同。】〕雅王禛、〔禛，之人翻。〕琼王祥，置酒九曲池，〔九曲池在洛苑中。〕酒酣，悉缢杀之，投尸池中。
9朱全忠遣其将曹延祚将兵与杜洪共守鄂州，庚子，淮南将刘存攻拔之，〔天复二年正月，淮南兵攻鄂州，踰两期而后克。〕执洪、祚及汴兵千余人送广陵，悉诛之。〔僖宗光启二年，杜洪据鄂州，至是而亡。〕行密以存为鄂岳观察使。
10己酉，葬圣穆景文孝皇帝于和陵，〔和陵在河南缑氏县懊来山，是年更名太平山。〕庙号昭宗。
11三月，庚午，以王师范为河阳节度使。
12戊寅，以门下侍郎、同平章事独孤损同平章事，充静海节度使；〔罢独孤损政事耳。静海军治交州，在岭海之外，损安得至邪！〕以礼部侍郎河间张文蔚同平章事。〔蔚，纡勿翻。〕甲申，以门下侍郎、同平章事裴枢为左仆射，崔远为右仆射，并罢政事。
初柳璨及第，不四年为宰相，性倾巧轻佻。〔佻，他雕翻。〕时天子左右皆朱全忠腹心，璨曲意事之。同列裴枢、崔远、独孤损皆朝廷宿望，意轻之，璨以为憾。和王傅张廷范，〔和王福亦昭宗之子。〕本优人，有宠于全忠，奏以为太常卿。枢曰：「廷范勋臣，幸有方镇，〔言幸有方镇可以处之。〕何藉乐卿！〔太常卿掌礼乐，故曰乐卿。言勋人处之之职当各当其分，不藉乐卿以荣。〕恐非元帅之旨。」〔朱全忠时为诸道元帅，故称之。〕持之不下。〔下，户嫁翻。〕全忠闻之，谓宾佐曰：「吾常以裴十四器识真纯，不入浮薄之党；〔裴枢，第十四。〕观此议论，本态露矣。」〔言其犹持清议也。〕璨因此并远、损谮于全忠，故三人皆罢。
以吏部侍郎杨濊同平章事。涉，收之孙也。〔杨收见懿宗纪，为相，以罪贬死。〕为人和厚恭谨，闻当为相，与家人相泣，谓其子凝式曰：「此吾家之不幸也，必为汝累。」〔累，良瑞翻。〕
13加清海节度使刘隐同平意事。
14壬辰，河东都押牙盖寓卒，遗书劝李克用省营缮，薄赋敛，求贤俊。〔史言盖寓垂殁不忘效忠于李克用。盖，古盍翻，姓也。省，所景翻。〕
15夏，四月，庚子，有彗星出西北。〔彗，祥岁翻，又徐醉翻，又音岁。
16淮南将陶雅会衢、睦兵攻婺州，〔光化三年，田頵为杨行密所攻，钱镠取婺州，使沈夏守之。〕钱镠使其弟镖将兵救之。〔镖，四烧翻。〕
17五月，礼院奏，皇帝登位应祀南郊；敕用十月甲什行之。〔为朱仕忠杀柳璨、蒋玄晖张本。〕
晈乙丑，彗星长意天。彗所以除旧布新，易姓之征也。薛居正五代史曰：是年工月甲辰，有彗出于北河，贯文昌，其长三丈余。五月乙丑，复出轩辕、大角，及于天市垣，光耀严猛。
柳璨恃朱全忠之势，恣为威福。会有星变，占者曰：「君臣俱灾，宜诛杀以应之。」璨因疏其素所不快者于全忠曰：「此曹皆聚徒棋议，怨望腹非，〔横，户孟翻。非，亦作诽。〕宜以之塞灾异。」〔塞，悉则翻。〕李振亦言于朱全忠曰：「朝廷所以不理，良由衣冠浮薄之徒紊乱纲纪；〔紊，音问。〕且王欲图大事，〔谓篡夺也。〕此曹皆朝廷之难制者也，不若尽去之。」〔去，羌吕翻。〕全忠以为然。癸酉，贬独孤损为棣州刺史，裴枢为登州刺史，崔远为莱州刺史。乙亥，贬吏部尚书陆扆为濮州司户，工部尚书王溥为淄州司户。庚辰，贬太子太保致仕赵崇为曹州司户，兵部侍节王赞为潍州司户。〔潍，音维。唐武德二年分青州北海县置潍州，八年州废，以北海还属青州。此时盖复置潍州也。自余或门胄高华，或科第自进，居三省台阁，以名检自处，〔处，昌吕翻。〕声迹稍著者，皆指为浮薄，贬逐无虚日，搢绅为之一空。〔为，于伪翻。〕辛巳，再贬裴枢为泷州司户，刘昫曰：泷州治泷水县，本汉端溪县地。晋分端溪立龙乡县，隋改龙乡为平原县，又改为泷水。唐平萧铣，置泷州。泷，闾江翻。〕独孤损为琼州司户，崔远为白州司户。
晧甲申，忠义节度使赵匡凝遣使修好于王建。〔赵匡凝东结淮南，西通巴蜀，欲交邻以抗朱全忠也，适以动朱全忠之兵。好，呼到翻。〕
20六月，戊子朔，敕裴枢、独孤损、崔远、陆扆、王溥、赵崇、王赞等并所在赐自尽。
时全忠聚枢等及朝士贬官者三十余人于白马驿，〔白马驿在滑州白马县。〕一夕尽杀之，投尸于河。初，李振屡举进士，竟不中第，〔中，竹仲翻。〕故深矣搢绅之士，言于全忠曰：「此辈常自谓清流，宜投之黄河，使为浊流！」全忠笑而从之。
振每自汴至洛，朝廷必有窜逐者，时人谓之鸱枭。〔朝，直遥翻。；下同。枭，坚尧翻。〕见朝士皆颐指气使，〔以颐指麾，以气使令，言其怙朱全忠之劫而肆其骄豪也。〕旁若无人。
全忠尝与僚佐及游客坐于大柳之下，全忠独言曰：「此柳宜为车毂。」〔毂，古鹿翻。〕众莫应。有游客数人起应曰：「宜为车毂。」全忠勃然厉声曰：「书生辈好顺口玩人，皆此类也！〔好，呼到翻。言顺口附和以玩狎人。〕车毂须用夹榆，〔说文：榆，白枌。所谓夹榆，乃今之田榆也，生田塍间，其皮类槐，其肉理坚致而赤，锯以为器，坚而耐久。车毂众辐所凑，其木宜坚致者。吕俛曰：櫅榆宜作车毂。尔雅云，白棘也櫅，相稽翻。柳木岂可为之！」顾左右曰：「尚何待！」左右数十人，捽言「宜为车毂」者悉扑杀之。〔捽，昨没翻。扑弼角翻。〕
乙丑，司空致仕裴贽贬青州司户，寻赐死。
柳璨余怒所注，犹不过十数，张文蔚力解之，乃止。
时士大夫避乱，多不入朝，壬辰，敕所在州县督遣，无得稽留。前司勋员外郎李延古，德裕之孙也，去官居平泉庄，〔李德裕有平泉庄，在河南府界。德裕平泉记曰：先公眺想，属注伊川，吾于是有退居河洛之志。于龙门得乔处士故居，翦荆棘，驱狐狸而为之。康骈曰：平白庄去洛城三十里。〕诏下未至，〔【：十二行本「至」下有「戊申」二字；乙十一行本同；退斋校同。】〕责授卫尉寺主簿。
秋，七月，癸亥，太子宾客致仕柳逊贬曹州司马。
21庚什夜，天雄牙将李公佺与牙军谋乱，罗绍威觉之；公佺焚府舍，剽掠，奔沧州。〔为罗绍威诛牙将张本。佺，且绿翻。剽，匹妙翻。时刘守文据沧州。
22八月，王建遣前山南西道节度使垩宗贺等将兵击昭信节使冯行袭于金州。〔冯行袭附朱全忠。〕
23朱全忠以赵匡凝东与杨行密交通，西与王建结婚，乙未，遣武宁节度使杨师厚将兵击之；己亥，全忠以大军继之。〔考异曰：梁太祖实录、薛居正五代史梁纪皆云：「七月庚午，遣杨师厚帅前军讨赵凝于襄州，辛未，帝南征。」唐实录：「七月，全忠奏匡凝擅通好西川、淮南，又遣弟专领荆南，请削夺官爵，己遗都将杨师厚讨之。翌日，全忠自帅军以进。」编遗录：「八月壬辰，先抽武宁杨师厚，是日到，乃议伐襄州帅赵匡凝。乙未，大发车徒，委杨师厚总其军政。己亥，上领亲从步骑继大军之后，是夜宿尉氏。」今从之。薛史：「太祖将图禅代，以匡凝兄弟并据藩镇，乃遣使先谕旨焉。凝对使者流涕，答以『受国恩深，岂敢随时妄有他志！』使者复命，太祖大怒。天佑二年秋七月，遣杨师厚帅师讨之。辛未，全忠南征，表匡凝罪状，请削官爵。」按全忠劫迁昭宗于洛阳，匡凝与行密等移檄诸道共讨之，全忠安肯以禅代问之！今不取。〕
24处州刺史卢约使其弟佶攻陷温州，佶，巨乙翻。考异曰：新纪：「正月，约陷温州。」十国纪年在此月戊戌，今从之。〕张惠奔福州。〔天复三年，张惠据温州，至是而败。王审佑时据福州。自温州南出平阳县度海浦即福州界。九域志，温州东南至福州界三百二十里，自界首至福州五百二十里。
25钱镠遣方之珍救婺州。〔淮南兵自正月攻婺州。〕
26初，礼部员外郎知制诰司空图弃官居虞乡王官谷，〔王官谷在虞乡县中条山。〕昭宗屡征之，不起。柳璨以诏书征之，图惧，诣洛阳入见，〔见，贤遍翻。〕阳为衰野，坠笏失仪。璨乃复下诏，略曰：「既养高以傲代，类移山以钓名。」又曰：「匪夷匪惠，难居公正之朝。〔复，扶又翻。柳璨言司空图既非伯九之清，又非柳下惠之和。且朝政彼，而自谓公正。通鉴直叙其辞而微恶自见。〕可放还山。」图，临淮人也。
27杨师厚攻下唐、邓、复、郢、随、均、房七州，〔七州皆忠义军巡属。朱全忠军于汉北。九月，辛酉，命师厚作浮梁于阴谷口，襄州谷城县有阴城镇。按旧史，阴谷口在襄州西六十里。癸亥，引兵渡汉。浮梁成而渡。甲子，赵匡凝将兵二万陈于汉滨，〔陈，读曰阵。〕师厚与战，大破之，遂傅其城下。〔传，读如附。是夕，匡凝焚府城，帅其族及麾下士沿汉奔广陵。〔僖宗中和四年，赵德諲据襄州，传子匡凝，至是而亡。杨行密时据广陵，匡凝沿汉入江，顺流东下而奔归之。帅，读日率；下同。乙丑，师厚入襄阳；丙寅，全忠继至。
匡凝至广陵，杨行密戏之曰：「君在镇，岁以金帛输全忠，今败，乃归我乎﹖」匡凝曰：「诸侯事天子，岁输贡赋乃其职也，岂输贼秋！〔输春遇翻。〕今日归公，正以不从贼故耳。」行密厚遇之。
28丙寅，封皇弟禔为颍王，〔禔，是支翻，又是兮翻。〕佑为蔡王。
29丁卯，荆南节度使赵匡明帅众二万，弃城奔成都。〔天复三年，赵匡凝遣匡门据有荆南。匡凝既败，匡明亦走。〕戊辰，朱全忠以杨师厚为山南东道留后，引兵击江陵；〔荆南军府治江陵。〕至乐乡，〔九域志，江陵府长林县有乐乡镇。〕荆南牙将王建武遣使迎降。全忠以都将贺緕荆南留后。〔降，户江翻。环，古回翻。〕全忠寻表师厚为山南东道节度使。
30王宗贺等攻冯行袭，所向皆捷。丙子，行袭弃金州，奔均州；其将全师朗以城降。〔禧宗大顺二年，冯行袭取金州，至是而败，行袭遂归于朱全忠。九域志，金州东至均州七百里。考异曰：李昊蜀书高祖纪作「全行思」，后主纪作「全行宗」，林思谔、王宗播、王承规传作「王行」，桑弘志传作「。王行朗」。新书冯行袭传作「金行金」。盖传写差误，不可考正。按后蜀后主实录云：金州招安指挥使全师郁，世居金州，疑是师朗昆弟族人也。今从十国纪年。〕王建更师朗姓名曰王宗朗，〔更，工衡翻；下诏更同。〕补金州观察使，割渠、巴、开三州以隶之。〔宋白曰：渠州，春秋巴国。秦灭巴，置巴郡，汉为宕渠县地。蜀先主分巴郡置宕渠郡，梁大同三年于郡理置渠州。巴州亦汉宕渠地，后汉分宕渠北界置汉昌县，今州理是也。后魏于汉昌县理置大谷郡，又于郡北置巴州。开州，汉朐铁县地，后汉建安二年分朐铁西北界置汉丰县，后周置开江郡，隋改郡为开州。〕
31乙酉，诏更用十一月癸酉亲郊。
32淮南将陶雅、陈璋拔婺州，执刺史沈夏以归。杨行密以雅为江南都招讨使，歙、婺、衢、睦观察使；〔杨行密本用陶雅为歙州。〕以璋为衢、婺副招讨使。璋攻暨阳，〔此暨阳即越州诸暨县也，与婺州东阳县接境。〕两浙将方习败之。〔败，补迈翻。〕习进攻婺州。
33濠州团练使刘金卒，杨行密以金子仁规知濠州。
34杨行密长子宣州观察使渥，〔长，知两翻；下子长同。〕素无令誉，〔令，善也。令，力正翻。〕军府轻之。行密寝疾，命节度判官周隐召渥。隐性惷直，〔惷，书容翻，愚也，又陟降翻。〕对曰：「宣州司徒轻易信谗，喜击球饮酒，〔杨渥时守宣州，盖加官司徒。易，以鼓翻。喜，许记翻。〕非保家之主；余子皆幼，未能驾驭诸将。庐州刺史刘威，从王起细微，必不负王，不若使之权领军府，〔考异曰：按徐温谓隐为奸人。隐若欲为乱，当密召刘威，岂肯对其父斥渥短，请以军府授威！隐乃戆直之人耳。〕俟诸子长以授之。〔长，知两翻。〕行密不应。左右牙指挥使徐温、张颢言于行密曰：「王平生出万死，冒矢石，为子孙立基业，〔为，于伪翻。〕安可使他人有之！」行密曰：「吾死瞑目矣。」〔瞑，莫定翻，闭目也。〕隐，舒州人也。
他日，将佐问疾，行密目留幕僚严可求；众出，可求曰：「王若不讳，如军府何﹖」行密曰：「吾命周隐召渥，今忍死待之。」可求与徐温诣隐，隐未出见，牒犹在案上，可求即与温取牒，遣使者如宣州召之。〔为杨渥不终本。〕可求，同州心也。〔路振九国志曰：严可求本冯翊人，父实，仕唐为江、淮陆运判官，由是家于江都。〕行密以润州团练使王茂章为宣州观察使。〔杨行密以宣州地接杭州，使良将居之，岂知杨渥与王茂章构怨乎。为茂章奔两浙张本。〕
35冬，十月，丙戌朔，以朱全忠为诸道兵马元帅，别开幕府。〔别开元帅府。〕
是日，全忠部署将士，将归大梁，〔将自襄阳归大梁。〕忽变计，欲乘胜击淮南。〔洛阳以丙戌除全忠诸道元帅，全忠犹在行营，以是日变计，欲攻淮南。〕敬翔谏曰：「今出师未踰月，平两大镇，〔谓荆、襄两镇。〕辟地数千里，远近闻之，莫不震慑。〔慑，之涉翻。〕此威望可惜，不若且归息兵，俟衅而动。」〔敬翔知淮南之不可攻。〕衅，许觐翻。〕不听。
36改昭信军为戎昭军。〔【章：十二行本「军」下有「仍割均州隶之」六字；乙十一行本同；孔本同；张校同；退斋校同。】昭信军本置于金州，时已为王建所取。〕
37辛卯，朱全忠发襄州；壬辰，至枣阳，〔棘阳县属随州。自襄阳至枣阳一百三十余里。〕遇大雨。自申州抵光州，〔宋白曰：申州，春秋之申国。汉置平氏县，魏文帝立义阳郡，宋立司州，入魏改为郢州，周武帝改郢州为申州。光州，春秋弦国。汉为西阳县，魏置弋阳郡，梁末于光城置光州，北齐置南郢州，后周为淮南郡，隋复为光州。九域志，自申州东南至光州三百五十五里。考异曰：梁太祖实录：「十月壬申，上御大军发自襄州，由安、黄，涉申、光，暨寿春之霍丘驻焉。」十国纪年：「十月，朱全忠自襄州帅众二十万趋光、寿。」按十月丙戌朔，无壬申，梁实录误。今从编遗录。〕道险狭涂潦，人马疲乏，士卒尚未冬服，多逃亡。全忠使人谓光州刺史迤再用曰：「下，我以汝为蔡州刺史；〔迤再用汝阳人也，故以衣锦啖之。〕不下，且屠城！」再用严设守备，戎服登城，见全忠，拜伏甚恭，曰：「光州城小兵弱，不足以辱王之威怒。王苟先下寿州，敢不从命。」全忠留其城东旨日而去。
38起居郎苏楷，礼部尚书循之子也，〔裴枢等既死而苏循等进矣，春唐玺绶而输之梁者此辈也。〕素无才行，〔行，下孟翻。〕干宁中登进士第，昭宗覆试黜之，仍永不听入科场。〔洪迈随笔曰：昭宗干宁三年，试进士，刑部尚书崔凝以下二十五人发榜。诏于武德殿前覆试，但放十五人，自状头张贻范以下重落，其六人许再入举场；四人所试最下，不许再入，苏楷其一也。唐人谓页院为科场，亦谓之场屋，言由此而决科进取，争名之场也。〕甲午，楷帅同列上言：「谥号美恶，臣子不得而私。先帝谥号多溢美，乞更详议。」〔按旧书帝纪，楷时帅起居郎罗衮、起居舍人卢鼎上驳议。楷目不知书，仅能执笔，其文罗衮作也。帅，读曰率。上，时掌翻。〕事下太常，〔下，户嫁翻。〕丁酉，张廷范奏改谥恭灵庄愍孝皇帝，庙号襄宗，诏从之。
39杨渥至广陵。〔渥自宣州至广陵。〕辛丑，杨行密承制以渥为淮南留后。
40戊申，朱全忠发光州，迷失道百余里，又遇雨，比及寿州，〔九域志，光州东至寿州三百五十里。比必利翻。〕寿人坚壁清野以待之。全忠欲围之，无林木可为栅，乃退屯正阳。〔淮水流出颍、寿之间，夹淮有正阳镇；东正阳属寿州安丰县界，西正阳属颍州颍上县界。〕
41癸丑，更名成德军曰武顺。〔以朱全忠父名诚，故改成德为武顺。更，工衡翻。〕
42十一月，丙辰，朱全忠渡淮而北，迤再用抄其后军，〔抄，楚交翻。〕斩首三千级，获辎重万计。全忠悔之，〔悔不用敬翔之言也。〕躁忿尤甚。〔躁，则到翻。〕丁卯，至大梁。
先是，全忠急于传禅，〔先，悉荐翻。〕密使蒋玄晖等谋之。玄晖与柳璨等议：以魏、晋以来皆先封大国，加九锡、殊礼，然后受禅，当次风行之。乃先除全忠诸道元帅，以示有渐，仍以刑部尚书裴迪为送官告使，全忠大怒。宣徽副使王殷、赵殷衡疾玄晖权宠，欲得其处，〔蒋玄晖时为枢密使，内专朝廷之权，外结朱全忠之宠。〕因谮之于全忠曰：「玄晖、璨等欲延唐祚，故逗遛其事以须变。」〔须，待也。〕玄晖闻之惧，自至寿春，具言其状。〔时朱全忠在寿春行营，蒋玄晖惧罪，故自往言状。〕全忠曰：「汝曹巧述闲事以沮我，〔沮，在吕翻，止也。〕借使我不受九锡，岂不能作天子邪！」〔禅代之事，先封大国，次加九锡、殊礼，此王莽创为之也。魏、晋踵而行之，讳其名而受其实。魏文帝所谓「舜、禹之事吾知之矣」，其言虽不至如朱全忠之凶暴，其欲篡之心则一也。〕玄晖曰：「唐祚已尽，天命归王，愚智皆知之。玄晖与柳璨等非敢有背德，〔背，蒲妹翻。〕但以今兹晋、燕、岐、蜀皆吾勍敌，〔晋，李克用。燕，刘仁恭。岐，李茂贞。蜀，王建。勍，渠京翻。〕王遽受禅，彼心未服，不可不曲尽义理，然后取之，欲为王创万代之业耳。」〔为，于伪翻。〕全忠咤之曰：奴果反矣！」玄晖惶遽辞归，与璨议行九锡。时天子将郊祀，百官既习仪，〔唐制：大祀，百官皆先习仪，受誓戒，散斋，致斋，而后行事。〕裴迪自大梁还，〔裴迪先至寿春行营，从朱全忠还大梁，自大梁还洛阳。〕言全忠怒曰：柳璨、蒋玄晖等欲延唐祚，乃郊天也。」璨等惧，庚午，敕改用来年正月上辛。殷衡本姓孔名循，为全忠家乳母养子，故冒姓赵，后渐贵，复其姓名。
43壬申，赵匡明至成都，〔正月丁卯，弃荆南，至是方至成都。〕王建以客礼遇之。
昭宗之丧，朝廷遣告哀使司马卿宣谕王建，至是始入蜀境。西川掌书记韦庄为建谋，〔为，于伪翻；下思为同。〕使武节度使王宗绾谕卿曰：〔武定节度使治洋州，蜀之东北鄙也，故使谕卿。〕「蜀之将士，世受唐恩，去岁闻乘舆东迁，凡上二十表，〔乘，绳证翻。上，时掌翻。〕皆不报。寻有亡卒自汴来，闻先帝已罹朱全忠弒逆。蜀之将士方日夕枕戈，〔枕，职任翻。〕思为先帝报仇。不知今兹使来以何事宣踰﹖舍人宜自图进退。」〔司马卿抑时为中书舍人欤﹖否则，唐制中书通事舍人掌受四方章奏及宣传诏命，今以卿将命出使，故称之欤﹖〕卿乃还。〔还，从宣翻。〕
44庚辰，吴武忠王杨行密薨。〔年五十四。考异曰：十国纪年注、吴录、唐烈祖实录及吴史官王振撰杨本纪，皆云「天佑二年十一月庚辰，行密卒」。敬翔梁编遗录云：「天佑三年三月，颍州获河东谍者，言去年十一月持李克用绢书往淮南，十二月至扬州，方知杨行密已死。」与庄宗功臣列传行密传所载略同。沈颜行密神道碑、殷文圭行密墓志、游恭渥墓志皆云「天佑三年丙寅，二月十三日丙申卒」，薛居正五代史行密传亦云「天佑三年卒」。行密之亡，嗣君幼弱，不由朝命承袭，或始死未敢发丧，赴以明年二月，疑沈颜等从而书之。墓志云，十一月，吴王寝疾，付渥后事，授淮南使。或本纪等误以此月为行密卒。王振、沈颜、殷文圭、游恭皆仕吴，而记录差异，固不可考。今从旧史而存碑志年月，以广传闻。〕将佐共请宣谕使李俨承制授杨渥淮南节度使、东南诸道行营都统，兼侍中、弘农郡王。〔杨行密请李俨承制，见二百六十三卷天复二年。渥字承天，杨行密长子。〕
  </div>
  <div class="pagination">
   <a href="资治通鉴注_page296.html">
    上一页
   </a>
   <span>
    ...
   </span>
   <a href="资治通鉴注_page292.html">
    292
   </a>
   <a href="资治通鉴注_page293.html">
    293
   </a>
   <a href="资治通鉴注_page294.html">
    294
   </a>
   <a href="资治通鉴注_page295.html">
    295
   </a>
   <a href="资治通鉴注_page296.html">
    296
   </a>
   <span class="current-page">
    297
   </span>
   <a href="资治通鉴注_page298.html">
    298
   </a>
   <a href="资治通鉴注_page299.html">
    299
   </a>
   <a href="资治通鉴注_page300.html">
    300
   </a>
   <a href="资治通鉴注_page301.html">
    301
   </a>
   <a href="资治通鉴注_page302.html">
    302
   </a>
   <span>
    ...
   </span>
   <a href="资治通鉴注_page298.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
