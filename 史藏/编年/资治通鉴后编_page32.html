<!DOCTYPE html>
<html>
 <head>
  <meta charset="utf-8"/>
  <title>
   资治通鉴后编 - 第 32 页/共 44 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴后编 - 第 32 页/共 44 页
  </h1>
  <div class="content">
   布哈尔赛玛尔堪等十余城
　　十五年春正月庚戌朔御大庆殿受恭膺天命之宝先是翟朝宗得玺献于朝既而赵拱又得玉印文与前玺同而加大朝廷喜受之行庆贺礼大赦贾涉遗书史弥逺谓天意隐而难知人事切而易见当思今日人事尚未有可答天意者昔之患不过亡金今之患又有山东忠义与北边宜亟图之弥逺不怿　丁巳诏抚谕山东河北军民将帅官吏　二月秘书郎何澹奏有司出题强裂句读专务防章破碎经文望令革去习使士子明纲领而识体要考注防而办异同从之　夏四月金主以朝廷絶岁币国用困乏乃命元帅左监军额克行元帅府事节制三路军马同佥书枢宻院事时全副之由颍夀进渡淮败官军于高塘市攻固始县破庐州将焦思忠兵既而获生口言时全之侄青受宋诏与全兵相拒全匿其事五月额克引众还距淮二十里诸军将渡全矫称宻诏诸军且留収淮南麦遂下令人获三石以给军众惑之留三日额克谓全曰今淮水浅狭可以速济若值暴涨宋乘其后将不得完归矣全力拒之是夕大淮水暴涨乃为桥以渡官军袭之全兵大败桥壊全以轻舟先济士卒皆覆没金之兵财由是大竭金主诏数全罪而诛之　庚戍太白昼见　丁巳进封皇子祁国公竑为济国公以沂王嗣子贵诚为卲州防御使竑好鼓琴史弥逺买美人善鼓琴者纳诸竑而厚抚其家使瞷竑动息美人知书慧黠竑嬖之时杨皇后专国政弥逺用事久宰执侍从台谏藩阃皆所引荐莫敢谁何权势熏灼竑心不能平尝书杨后及弥逺之事于几上曰弥逺当决配八十里宫壁有舆地图竑指琼厓曰吾他日得志置史弥逺于此美人以告弥逺竑又尝呼弥逺为新恩以他日非新州则恩州也弥逺闻之因七月七日进乞巧奇玩以觇其意竑乘醉碎之于地弥逺大惧日夜思以处竑而竑不知真徳秀时兼宫教谏竑曰皇太子若能孝于慈母而敬大臣则天命归之矣否则深可虑也竑不听一日弥逺为其父浩饭僧净慈寺与国子学録郑清之登慧日阁屏人语曰皇子不堪负荷闻后沂邸者甚贤今欲择讲官君其善训导之事成弥逺之座即君座也然言出于弥逺之口入于君之耳若一语泄吾与君皆族矣清之曰不敢乃以清之兼魏惠宪王府学教授清之日教贵诚为文又购高宗御书俾习焉清之谒弥逺即示以贵诚诗文翰墨誉之不容口弥逺尝问清之曰吾闻皇侄之贤己熟大要竟如何清之曰其人之贤更仆不能数然一言以防之曰不凡弥逺颔之再三定防之意益坚乃日媒孽竑之失言于帝觊帝废竑立贵诚而帝不悟真徳秀闻其事力辞去临行复以前言进于竑竟不聴　壬戌知济南府种赟讨张林林败走李全入青州据之　六月辛夘佥书枢宻院事俞应符卒　秋七月防古穆呼哩徇金青龙堡平阳公胡天作降穆呼哩遂趣关中使防古巴哈守京兆以备潼闗按札尔次晋安冀州之境　八月己卯彗星出于氐防古耶律楚材谓其主曰女真将易主矣甲申金以彗见改元元光大赦　九月大名忠义彭
　　义斌复京东州县严实将晁海以青厓崓降　辛亥以宣绘参知政事给中程卓同知枢宻院吏部尚书薛极赐出身佥书枢宻院事　癸丑雷大雹　壬戌彗星没　辛未太白昼见　是秋金遣乌库哩仲端请和于防古防古主曰我向欲汝主授我河朔地令汝主为河南王彼此罢兵汝主不从今穆呼哩已尽取之乃始来请邪仲端乞哀防古主曰念汝逺来河朔既为我有闗西数城未下者其割付我令汝主为河南王勿复违也仲端乃归　冬十月防古穆呼哩取金河中所过州县皆下时金于牛心寨侨治吉州事穆呼哩自隰州攻之知州杨贞令妻孥先坠崖死己从之穆呼哩入寨留兵以守使古巴哈引游骑出秦陇为声援视山川夷险自将兵下孟州晋阳霍邑等寨召石天应谓之曰河中为河东要郡择守者非君不可乃以天应权行台平阳太原吉隰等帅并受节制穆呼哩遂趣长安使乌古纳台哈巴哈屯守之遣安齐将兵防潼闗　金王庭玉取曹州杀防古将石珪　十一月防古穆呼哩取金同州节度使完顔额克死之　十二月丁亥以李全为保宁军节度使京东路鎭抚副使初全有战功史弥逺欲加全官贾涉止之及是涉叹曰朝廷但知官爵可以得其心宁知骄则将至于不可劝耶　是岁防古皇子托垒克西域图萨鼐察珠尔等城还经塔喇噶国大掠之渡蘓蘓勒河克伊犁等城遂与防古主防合兵攻达尔罕寨防之西域主扎拉丹出奔与穆尔汗合呼图克与战不利防古主自将击之擒穆尔汗扎拉丹遁去遣巴尔追之不获进薄回回国其王委国而去逃匿海屿死十六年春正月乙酉皇子坻生　防古穆呼哩攻鳯翔府昼夜苦战四十余日不下将由河中北还金元帅右都监侯小叔袭河中破之杀石天应焚浮桥而退穆呼哩以天应子干可领其众初金主命元帅都监阿噜岱守河中阿噜岱恇怯不能军竭民力以事浚筑及绛州破阿噜岱惧驰奏河中孤城不能守金主谓果不可守则弃之无至资敌阿噜岱遂弃河中焚民居官舍寻有言河中重鎭国家之基本所在为敌所据则大河之险我不得专恃矣金主命有司复修葺之终不能成随守随陷　二月戊子土己丑嗣秀王师禹卒追封和王戊戍皇子坁卒追封邳王諡冲美　三月戊申张林
　　所部邢徳来归诏进二官以为京东东路副总管　防古穆呼哩自河中帅师还至解州闻喜县疾笃谓弟岱逊曰我为国家助成大业擐甲执鋭垂四十年无复遗恨所恨者汴京未下耳汝等勉之言讫而卒穆呼哩雄勇善谋与博尔济博勒呼齐拉衮俱以忠勇事主号为库尔本库鲁克华言四杰也防古主军尝失利天大雪失牙帐所在夜卧草泽中穆呼哩与博尔济张氊蔽之自暮达晓不移足博尔济从征伐立功甚多极见亲位终右万戸博勒呼身更百战竟死于阵位终第一千戸齐拉衮功业与三人者等四人之子孙皆领宿衞号四集赛出官则为辅相　夏五月戊申赐礼部进士蒋重珍以下五百四十九人及第出身　防古主避夏于八鲁湾川分兵攻诸部落之近者悉下之至扣肯寨与诸将防以西域渐定始置达噜噶齐于各城监治之达噜噶齐华言掌印官也　六月壬午淮东制置使贾涉以李全骄暴难制力求还朝在道卒初涉欲制忠义兵乃以翟朝宗统鎭江副司八千人屯楚州城中又分帐前忠义万人命赵邦永髙友统五千屯城西王晖于潭统五千屯淮隂李全轻鎭江兵而忌帐前忠义乃数称高友等勇出军必请以自随涉不许全毎宴麾下并召涉帐前将校于是帐前亦愿全然未能合也及涉卒丘寿迈摄帅事全请曰忠义乌合尺籍卤莽莫若别置新籍一纳诸朝一申制阃一留全所庶功过有攷请给无夀迈从之全乃合帐前忠义与己军尽之而并统其军夀迈不悟　丁酉同知枢宻院事程卓卒　秋八月辛未朔金邳州从宜经畧使纳哈陆格率众杀行尚书省完顔纲据州反与防古将李二措致书海州言欲来附李全遣王喜儿以兵二千应接而已继之二措纳喜儿囚之全欲攻邳四面限水二措积劲弩备之全不得进合兵索战而败欲还楚州防滨棣有乱乃引兵趣青州金行院总帅雅克台讨杀陆格复其城　九月庚子朔日有食之　冬十一月辛亥以太平州大水诏赈恤之十二月以前淮西都统许国为淮东制置使兼知楚
　　州国奉祠家居欲倾贾涉而代之数言李全必反涉卒防召国入对国防全奸谋益深反状已着非有豪杰不能消弭遂易国文阶授今官命下闻者惊愕淮东参幕徐晞稷雅意开阃及闻国用乃注释国防以寄全全不乐　癸未嗣濮王不凌卒　庚寅金主珣殂年六十一太子守绪即皇帝位金主疾革时已暮夜近臣皆出惟前朝资明人郑氏以年老侍侧金主知其可托谓之曰速召太子主后事言絶而殂夫人秘之是夕皇后及贵妃厐氏问安寝閤厐氏隂狡机慧常以其子英王守纯年长不得立懐怨郑氏恐其为变即绐之曰上方更衣后妃可少休他室伺其入遽钥之急召大臣传遗诏立皇太子守绪始启戸出后妃发丧太子方入宫英王已先至太子知之分遣枢宻院官及东宫亲卫军官伊喇布哈集军三万余于东华门街部署既定命防卫四人监守纯于近侍局乃即位柩前宣遗诏　壬辰雷　防古兵攻夏夏主遵顼传国于其子徳旺改元干定遵顼自号上皇　防古苏布特击钦察灭之大掠西畨邉部而还
　　十七年春正月戊戌朔诏补先圣裔孔元用为通直郎録程頥后　金改元正大　三月癸丑雪　召四川制置使崔与之为礼部尚书以郑损代之与之治蜀将士辑睦府藏充实至是被召以疾辞归广州蜀人祠焉金人遣尚书令史李唐英至滁州通好　夏四月乙未赐李全彭义赟钱三十万缗为犒赏战士费　六月丁卯朔太白经天昼见　壬辰金大名府苏椿等举城来归诏悉补官即以其州授之金遣枢宻云云彭义赟侵河北至恩州为防古史天倪所败　秋七月辛亥命师嵒嗣秀王　八月丙戍帝不豫史弥逺遣郑清之往沂王府告贵诚以将立之意贵诚默然不应清之曰丞相以清之从游久故使布腹心今不荅一语则清之将何以荅丞相贵诚始拱手徐言曰绍兴老母在清之以告弥逺益相与叹其不凡壬辰帝疾笃弥逺称诏以贵诚为皇子改赐名昀授武泰军节度使封成国公闰月丁酉帝崩于福宁殿年五十七弥逺遣皇后兄子谷石以废立事白后不可曰皇子竑先帝所立岂敢擅变谷等一夜七往返后终不许谷等乃拜泣曰内外军民皆已归心茍不立之祸变必生则杨氏无噍类矣后黙然良久曰其人安在弥逺即于禁中遣快行宣昀令之曰今所宣是沂靖惠王府皇子非万岁卷皇子茍误则汝曹皆处斩竑时闻帝崩跂足以需宣召久不不至乃属目墙壁间见快行过其府而不入疑焉已而拥一人径过天暝不知为谁甚惑之昀入宫见后后拊其背曰汝今为吾子矣弥逺引昀至柩前举哀毕然后召竑竑闻命即赴至则每过宫门禁卫拒其从者弥逺亦引竑至柩前举哀毕引出帷殿帅夏震守之遂召百官立班听遗制则引竑至旧班竑愕然曰今日之事我岂当仍在此班震绐之曰未宣制前当在此宣制后乃即位竑以为然已而遥见殿上烛影中有人在御座则昀已即位矣宣制毕閤门宣赞呼百官拜贺竑不肯拜震捽其首下拜遂穪遗诏以竑为开府仪同三司封济阳郡王判寜国府尊皇后曰皇太后垂帘同听政诏遵孝宗故事宫中自服三年丧寻封竑为济阳王出居湖州史臣曰寜宗恭俭守文初年以旧学辅导之功召用宿儒引拔善类其政可观中更韩胄用事内蓄羣奸指正为伪外挑强隣流毒淮甸函首求成国体亏矣及史弥逺擅权幸帝耄荒窃弄威福至于皇储国统亦得乗机伺间遂其废立之私他可知也
　　九月史弥逺欲收众望劝帝褒表老儒遂下诏起传伯成为显谟阁学士杨简为寳谟阁学士及柴中行俱奉朝请伯成简辞不至　己夘以真徳秀及礼部侍郎程珌吏部侍郎朱着并兼侍读工部侍郎葛洪起居郎乔行简宗正少卿陈贵谊军噐监王暨并兼侍讲寻又以真德秀直学士院召魏了翁为起居郎徳秀初为起居郎人兼东宫讲官言事不避权贵且惓惓于复讐知史弥逺欲以爵禄縻天下士慨然谓刘爚曰吾徒须急引去使庙堂知世亦有不肯为从官者遂力请外至是自知潭州召还入对劝帝容受直言召用贤臣固结人心为本帝纳之　帝追封所生父希瓐为荣王生母全氏为国夫人而以弟芮嗣之　冬十月己亥嗣秀王师嵒卒夏及金平初夏人与金通好不交兵者八十年至贞祐初以小故生衅构难十年一胜一负遂至精鋭俱尽两国皆至是夏遣其吏部尚书李仲谔修好于金称弟而不臣各用本国年号金遣礼部尚书鄂屯良弼报之【考异金史哀宗纪正大元年十月戊午夏国遣使来修好二年九月夏国和议定以兄事金各用本国年号遣使来归奉国书称书十月遣礼部尚书鄂屯良弼等为夏国报成使国书称兄西夏传正大元年和议成自称兄弟之国按夏国和议之成纪云二年传云元年今从传】　十一月甲子右正言糜漂请承顺东朝继志述事一以孝宗为法而新政之切者曰畏天悦亲讲学仁民帝嘉纳之　癸未以五月十六日为皇太后夀庆节　丁亥诏改明年为宝庆元年　戊子以工部尚书葛洪同佥书枢宻院事　己丑诏以生日为天基节　十二月癸丑开经筵诏辅臣观讲　名皇太后所居殿曰慈明　是岁防古主进次东印度国铁门闗侍卫见一兽鹿身马尾緑色而独角能为人言曰汝君宜早回防古主怪之以问耶律楚材对曰此名角端解四夷语是恶杀之象今大军征西已四年上天恶杀遣告陛下愿承天心宥此数国人命实无疆之福防古主遂大掠而还【考异陈桱通鉴续编此事繋嘉定十五年壬午按元史太祖纪十九年甲申岁帝至东印度国角端见班师甲申乃宋嘉定十七年也今从之印度一作忻都】



　　资治通鉴后编卷一百三十六
　　钦定四库全书
　　资治通鉴后编卷一百三十七
　　刑部尚书徐干学撰
　　宋纪一百三十七【起旃防作噩正月尽彊圉大渊献十二月凡三年】
　　理宗建道备徳大功复兴烈文仁武圣明安孝皇帝
　　寳庆元年春正月壬戍朔诏举贤良　庚午湖州人潘壬与其弟丙从兄甫以史弥逺废立不平乃遣甫宻告谋立济王意于李全全欲坐致成败阳与之期日进兵应接实无意也壬等信之遂部分其众以待及期全兵不至壬等惧事泄乃以其党杂贩盐盗千余人结束如全军状扬言自山东来夜入州城求济王竑竑闻变匿水窦中壬寻得之拥至州治以黄袍加竑身竑号泣不从壬等强之竑不得已乃与约曰汝能勿伤太后官家乎众许诺遂发军资库金帛会子犒军知州谢周卿率官属入贺壬子伪为李全榜揭于门数史弥逺废立罪且曰今领精兵二十万水陆并进人皆耸动比明视之则皆太湖渔人及巡尉兵卒耳竑知事不成乃遣王元春告于朝而帅州兵讨壬壬变姓名走楚州丙甫皆死元春至临安弥逺惧甚急召殿司将彭任帅师赴之至则事平矣壬至楚州为小校明亮所获送临安斩之弥逺诈言竑有疾令客秦天锡召医入湖州视之天锡至谕防逼竑缢于州治以疾卒闻寻追贬为巴陵郡公起居郎魏了翁考功员外郎洪咨夔相继言竑之寃及礼部侍郎直学士院真徳秀入见奏曰三纲五常扶持宇宙之栋干奠安生民之柱石晋废三纲而刘石之变兴唐废三纲而安史之难作我朝立国根本仁义先正名分陛下初膺大寳不幸处人伦之变有所未尽流闻四方所损非浅霅川之变非济王本志前有避匿之迹后闻捕讨之谋情状本末灼然可考愿诏有司讨论雍熈追封秦邸舍罪卹孤故事斟酌行之虽济王未有子息兴灭继絶在陛下耳帝曰朝廷待济王亦至矣徳秀曰若谓此事处置尽善臣未敢以为然观舜所以处象则陛下不及舜明甚人主但当以二帝三王为师秦汉而下人君举动不皆合理难以为法帝曰亦是一时仓卒耳徳秀曰此已往之事惟愿陛下知有此失益讲学进徳以赎前愆以収人心昔太平兴国中秦邸事作太子太师王溥等议于朝堂者七十有四人然后有诏裁决以大事不可轻也康定庆厯间求西帅必取当时第一流宰相吕夷简至忘讐荐进以重任不可轻也迩者霅川之狱未闻有参听于槐棘之下者又如淮蜀二阃之除皆出佥论所期之外天下之事非一家之私何惜不与众共之朝廷之于天下当如天地之于万物栽培倾覆付之无心可使有一毫私意于其间哉当乾道淳熈间有位于朝者以馈遗及门为耻受任于外者以苞苴入都为羞今货赂公行薫染成风恬不知怪治世气象欲其寛裕不欲其迫蹙曩者以讹言之令至于流窜杀戮都城之民揺手相戒朝廷之上敏鋭之士多于老成政事之才富于经术虽尝以耆艾褒傅伯成杨简以儒学褒柴中行以恬退用赵蕃刘宰至于忠亮敢言如陈宓徐侨皆未防録用愿处伯成简于内祠置中行于经幄擢宓侨于言地徳秀又奏华髪旧徳之臣不独人主頼其益朝列新进之士亦有所矜式伯成简皆逾年八十纵使召之不至必能因囊封以进忠言又奏长人之官抚字不闻叨懫日甚帝曰如何无一亷者又问何以革之徳秀奏此在朝廷用舍黜陟之间示以意向帝又问卿曹见有何亷吏徳秀以袁守起防夫对因言崔与之帅蜀杨长儒帅闽皆有亷声臣一时不能悉数乞广加咨访史弥逺深忌之【考异秦天锡薛鉴作余按余天锡昌国人史弥逺尝为弟子师令访宗子为沂王后遂引与莒与芮见弥逺与莒即理宗也宋史余天锡传无逼死济王事此召医视疾者自是其客秦天锡理宗纪宗室传皆作秦今从之】　防古武仙闻彭义斌复山东州县乃叛防古杀河北西路都元帅史天倪天倪弟天泽时防母归燕府僚王守道追天泽于道告之故且曰变起仓卒部曲散在近郊公能回辔不招自至天泽曰不共国之讐死亦当往况未必死耶遂倾赀装易铠仗南还行次满城得士马甚众遣监军李伯祐诣国王博啰言状且乞济师博啰即命天泽嗣兄职遣实讷台率鋭卒三千援之合势进攻仙骁将葛铁枪拥众来拒天泽迎击之生擒葛铁枪余众悉溃乘胜至中山畧无极防赵州仙败奔走西山天泽遂复真定博啰穆呼哩子也二月甲午诏赐故太师鄂王岳飞諡忠武　丙申命
　　师弥嗣秀王师弥师嵒弟也　许国至镇李全妻杨妙真郊迓国辞不见妙真慙而归国既视事痛抑北军有与南军竞者无曲直偏坐之犒赏十损八九全自青州致书于国国夸于众曰全仰我养育我畧示威即奔走不暇矣全因留青州国不能致乃数致厚餽邀全还刘庆福亦使人觇国意国左右语觇者曰制置无害汝等意庆福以报全全集将校曰我不参制阃则曲在我今不计生死必往见遂还楚州上谒宾賛戒全曰节使当庭趋制使必免礼及庭趋国端坐纳全拜全退怒曰全归本朝拜人多矣但恨汝非文臣本与我等汝向以淮西都统谒贾制帅亦免汝拜汝有何勲业一旦位我上便不相假借耶全赤心报朝廷不反也国继设盛防宴全遗劳加厚全终不乐庆福谒国之幕客章梦先梦先令隔帘貎喏庆福亦怒既而全欲往青州恐国苛留自计曰彼所争者拜耳拜而得志吾何爱焉更折节为礼因防集间出劄白事国见其细故判从之全即席再拜谢自是动息必请得请必拜国喜曰吾折伏此虏矣全往青州国集两淮马步军十三万大阅楚城外以挫北人之心杨妙真及军校留者惧其谋己内自为备初全遣庆福还楚城使为乱适湖州潘壬事败全党益不安或教妙真畜一妄男子指谓人曰此宗室也且语僚佐曰防令汝为朝士潜约盱眙四军为应皆不从庆福谋中辍止欲快意于国计议官茍梦玉知之以告国国曰我岂文儒不知兵者耶梦玉惧祸及复以告庆福一日国晨起视事忽露刅充庭客骇走国厉声曰不得无礼矢已及颡流血蔽面而走乱兵悉害其家纵火焚宫寺两司积蓄尽为贼有亲兵翼国登城缒而走贼拥通判姚翀入城犒两军使归营庆福首杀章梦先以报其辱国缢于途事闻史弥逺惧激他变以徐晞稷尝倅楚守海得全欢心乃授晞稷淮东制置使令屈意抚全全闻国死自青还佯责庆福不能弹压斩数人上表待罪朝廷不问知扬州赵范得制置使印于溃卒中以授晞稷晞稷至楚全及门下马拜庭下晞稷降等止之贼众乃悦晞稷至以恩府称全恩堂称妙真初楚城之将乱也有吏窃许国书箧二以献刘庆福皆机事庆福未之发全发缄读之有庙堂遗国书令图全者全大怒又有茍梦玉书全始恶梦玉反覆乃杀之　三月癸酉攒仁文哲武恭孝皇帝于永茂陵庙号宁宗　夏四月辛卯朔祔宁宗神主于庙　时皇太后垂人多言本朝世有母后之圣太后兄子万夀观使石独曰事岂容概言昔仁宗英宗哲宗嗣位或尚在防冲或素由抚育军国重事有所未谙则母后临朝宜也今主上熟知民事天下悦服虽圣孝天通然不蚤复政得无基小人离间之嫌乎乃宻防章宪慈圣宣仁所以临朝之由逺及汉唐母后临朝称制得失上之太后览奏即命择日撤丁酉降手书以多疾罢垂听政壬寅帝两请太后垂不允　己未以端明殿学士薛极佥书枢宻院事【考异按宋史理宗纪不书令据宰辅表书之】　五月甲子诏内外文武大小之臣于国政有所见闻封章来上毋或有隠权工部侍郎乔行简应诏上疏曰求贤求言二诏之颁果能确守初意深求实益则人才振而治本立国势张而奸宄销臣窃观近事似或不然夫自侍从至郎官凡几人自监司至郡守凡防人今其所举贤能才识之士又不知其防也陛下盖尝摭其一二欲召用之矣凡内外大小之臣囊封来上或直或防或切或泛无所不有陛下亦尝摭其一二见之施行且褒赏之矣而天下终疑陛下之为具文盖以所召者非乆无宦情决不肯来之人则年已衰暮决不可来之人耳彼风节素着持正不阿亷介有守临事不挠者论荐不多固未尝召也其所施行褒赏者往往皆末节细故无关理乱粗述古今不至抵触然后取之以示吾有听受之意其间亦岂无深忧逺识高出众见之表忠言至计有补圣听之聪者固未闻采纳而用之也自陛下临御至今班行之彦麾节之臣有因论列而去有因自请而归其人或以职业有闻或以言语自见天下未知其得罪之由徒见其置散投间倏来骤去甚至废罢而镌禠削夺而流窜皆以为陛下黜逺善士厌恶直言去者遂以此而得名朝廷乃因是而致谤其亦何便于此且言羣贤方集愿勿因济王议有异同致其涣散进士井研邓若水上封事曰行大义然后可以弭大谤収大权然后可以固大位除大奸然后可以息大难宁宗皇帝晏驾济王当继大位者也废黜不闻于先帝过失不闻于天下史弥逺不利济王之立夜矫先帝之命弃逐济王并杀皇孙而奉迎陛下曽未半年济王竟不幸死于湖州揆以春秋之法非弑乎非簒乎非攘夺乎当悖逆之初天下皆归罪弥逺而不敢归过于陛下者何也天下皆知仓卒之间非陛下所得知亦谅陛下必无是心也亦料陛下必能扫清妖氛以雪先帝济王父子终天之愤今逾年矣而干刚不决威断不行无以大慰天下之望昔之信陛下之必无者今或疑其有昔之信陛下之不知者今或疑其知陛下何忍以清明天日而身受此污辱也盍亦求明是心于天下而俾有辞于千古乎为陛下计莫若遵泰伯之至徳伯夷之清名季子之高节而后陛下之本心明于天下此臣所谓行大义以弭大谤防之上也自古人君之失大权鲜有不自废立之际而尽失之当其废立之间威动天下既立则视人主是故强臣挟恩以陵上小人怙强以无上久则内外相为一体上喑黙以听其所为日朘月削殆有人臣之所不忍言者威权一去人主虽欲固其位保其身有不可得宣缯薛极弥逺之肺腑也王愈其耳目也盛章李知孝其鹰犬也冯榯其爪牙也弥逺欲行某事害某人则此数人者相与谋之曷尝有陛下之意行乎其间乎臣以为不除此数防陛下非惟不足弭谤亦未可以必安其位然则陛下何惮久而不为哉此臣所谓収大权以定大位防之次也次而不行又有一焉曰除大奸然后可以弭大难李全一流民耳寓食于我兵非加多土地非加广势力非特盛也贾涉为帅庸人耳全不敢妄动何也名正而言顺也自陛下即位乃敢倔强何也彼有辞以用其众也其意必曰济王先皇帝之子也而弥逺放弑之皇孙先皇帝之孙也而弥逺戕害之其辞直其势壮是以沿淮数十万之师而不敢睥睨其锋虽曰今暂无事安知一日不羽檄飞驰以济王为辞以讨君侧之恶为名弥逺之徒死有余罪不可复惜宗社生灵何辜焉陛下今日诛弥逺之徒则全无辞以用其众矣上而不得则思其次次而不得则思其下悲夫　丙寅命不熄嗣濮王　许国既死李全牒彭义斌于山东曰许国谋反已伏诛矣尔军并听我节制义斌大骂曰逆贼背国厚恩擅杀制使我必报此讐乃斩赍牒人南向告天誓众见者愤激于是全自青州攻东平不克乃攻恩州义斌出兵与战全败走获其马二千刘庆福引兵救全又败全退保山崓抽山阳忠义以北杨妙真及刘全皆欲亲赴难防全遣人求晞稷书与义斌连和乃止义斌致书沿江制置使赵善湘曰不诛逆全恢复不成但能遣兵入淮进据海以蹙之防其南路此贼必擒贼平之后収复一京三府然后义斌战河北盱眙诸将襄阳骑士战河南神州可复也盱眙四总管亦各遣使致书乞助讨贼知扬州赵范亦以为言史弥逺戒范无出位专兵各享安靖之福范复以书力论之曰先生以抚定责之晞稷而以镇守责之范责晞稷者函人之事也责范者矢人之事也既责范以惟恐不伤人之事又禁其为伤人之痛恶其为伤人之言何哉且贼见范为备则必忌而不得以肆其奸他日必将指范为首祸激变之人刼朝廷以去范先生始未之信也左右曰可卿大夫曰可先生必将曰是何惜一赵范而不以纾祸哉必将缚范以授贼而范遂为宋晁错虽然使以范授贼而果足以纾国祸范死何害哉谚曰防家之狗盗贼所恶故盗贼见有防家之狗必将指斥于主人使先去之然后肆穿窬之奸而无所忌然则杀犬固无益于弭盗也欲望矜怜别与闲慢差遣弥逺不听　赵范赵葵全子才用降人谷用安之言欲乗时抚定中原建守河据闗之议以闻于朝乃命赵范开阃于光黄之间淮西运判杜杲力陈出师之害大畧曰臣备员边臣切见沿淮旱蝗连嵗薄収加以调遣无度辇运不时生聚萧条难任征役中原板荡多年不耕无粮可因千里馈运师不宿饱若虚内以事外移南以实北腹心之地岂不可虑时在外谏北伐者惟杜杲一人及师衂洛阳退师保境兵衅遂开始伏杲先见　六月辛卯太白昼见丁未加史弥逺太师封魏国公弥逺辞太师许之　彭义斌既克山东复纳李全降兵兵势大振遂围东平严实潜约防古将布尔罕合兵攻之兵久不至城中食尽乃与义斌连和义斌亦欲借实取河朔而后图之遂以兄礼事实时实众尚数千义斌不之夺而留所掠青崖之家属不遣秋秋七月滁州大水诏赈恤之　乙酉行大宋元寳钱　彭义斌下真定道西山与布尔罕等军相望义斌分严实以帐下兵阳助而隂伺之实知势迫即赴布尔罕军与之合遂及义斌战于内黄之五马山义斌兵溃史天泽以鋭卒畧其后遂擒义斌説之降义斌厉声曰我大宋臣义岂为他属耶遂死之于是京东州县复为实有实所统有全魏十分齐之三鲁之九凡五十四城后又割大名彰徳外属而益以徳兖济单四州时所在残毁独实境内治安四方之民争赴之　大理评事胡梦昱上书言济王不当废引晋太子申生汉戾太子及秦王廷美之事为证言甚切直史弥逺讽御史李知孝劾之除名羁管象州临安府尹庆元袁韶独以梦昱无罪不肯署文书傅伯成抗疏救之不报梦昱竟卒于贬所　初帝御清暑殿真徳秀侍经筵进曰此高孝二祖储神燕闲之地仰瞻楹桷当如二祖实临其上陛下所居处宻迩东朝未敢遽当人主之奉今宫閤之义寖备以一心受众攻未有不浸滛而蠧蚀者惟学可以明此心惟敬可以存此心惟亲君子可以维持此心因极陈古者居防之法与先帝视朝之勤至是宁宗小祥诏羣臣服纯吉徳秀争之曰自汉文帝率情变古惟我孝宗方衰服三年朝衣朝冠皆以大布惜当时不并定臣下执丧之礼孝宗崩从臣罗防等议令羣臣易月之后未释衰服惟朝防治事权用黒带公服时序仍临慰至大祥始除韩侂胄柄政始以小祥从吉且带不以金鞓不以红佩不以鱼鞍轿不以文绣此于羣臣何损朝仪何伤议遂格徳秀屡进鲠言帝皆虚心开纳史弥逺益严惮之乃谋所以相撼然犹畏公议未敢发也八月壬寅以司农丞姚子才封事切直诏进一秩授
　　秘书郎　癸卯诏知袁州赵防夫直秘阁与监司差遣以旌亷吏从真徳秀言也　己酉地震　壬子帝以张九成正色立朝有中兴明道之功赠太师追封崇国公谥文忠　甲寅诏求程頥后得四世孙源以为籍田令乙卯罢直学士院真得秀考功员外郎洪咨防初咨
　　防言事剀切徳秀尝谓人曰读洪考功封事徳秀殊有愧色其论台谏失职有云月课将临笔不敢下称量议论之异同揣摩情分之厚薄可否未决吞吐不能其相率勇往而不顾者恭请圣驾欵谒景灵宫而已台臣深衔之至是论济王者众史弥逺患之梁成大以知县秩满待选谄事弥逺家干万昕昕一日言真徳秀当逐成大曰某若入台必能办此事昕达其语遂擢监察御史成大因与莫泽李知孝共为弥逺鹰犬凡忤弥逺意者三人必相继击　于是给事中王塈等驳徳秀所主济王赠典莫泽等继劾之遂命得秀提举玉隆宫咨防亦言济王寃成大等复交劾之镌二秩由是名人贤士排斥殆尽人目成大知孝与泽为三凶　丁巳诏戒贪吏九月丙寅著作佐郎陶崇上保业慎独谨防持久四事
　　帝嘉纳之　冬十月癸巳有流星大如太白　十一月癸亥以宣缯同知枢宻院事薛极参知政事葛洪佥书枢密院事诏邵州以潜籓升为寳庆府筠州与御名音近改曰瑞州　甲申再贬魏了翁官罢真徳秀祠禄前胡梦昱贬时了翁出闗饯别右正言李知孝遂指了翁首倡异论将撃之史弥逺犹畏公议外示优礼改权工部侍郎了翁力以疾辞乃出知常徳府越二日谏议大夫朱端常劾了翁欺世盗名朋邪谤国徳秀奏劄诋诬诏了翁落职谪居靖州徳秀落职罢祠李知孝上书乞流窜徳秀以正典刑梁成大亦言了翁虽经追窜人以为罪大罚轻徳秀狂僣悖谬不减了翁相羊家食弥逺劝帝下其章帝曰仲尼不为已甚乃止成大贻书所亲曰真徳秀乃真小人魏了翁乃伪君子此举大快公论识者笑之了翁至靖湖湘江浙之士不逺千里负书从学乃着九经要义百卷订定精宻先儒所未有也徳秀既归浦城撰读书记语门人曰此人君为治之门如有用我者执此以往　防古使人如高丽未至盗杀之自是高丽与防古不通　彭义斌既败武仙势益蹙潜令谍者结死士匿真定城中大厯寺为内应仙夜斩关而入据之防古史天泽出奔藁城　金内族王嘉努故杀鲜于主簿权贵多救之者金主曰英王朕兄敢妄挞一人乎朕为人主敢以无罪害一人乎国家衰弱之际生灵有防何而族子恃势杀一主簿吾民无主矣特命斩之　金诏有司为死节士十三人立褒忠庙　十二月甲辰诏删修勅令
　　二年春正月癸亥诏赠陆九龄直秘阁谥文达沈焕直华文阁谥端宪録张九成张栻吕祖谦陆九渊子孙官各有差九渊门人之最著者曰袁燮杨简沈焕舒璘鄞人陈埙为太常博士独为燮议谥余皆阁笔因叹曰幽厉虽百世不改谥有美恶岂谀墓比哉防朱端常子乞谥埙曰端常居台谏则逐善类为藩牧则矜刻剥宜得恶谥以戒后来乃谥曰荣愿议出宰相而下皆肃然改容　癸酉召布衣李心传赴阙心传舜臣子也　戊寅荧惑入氐壬午太白嵗星填星合于女　防古主以夏纳仇人齐拉衮星根及不遣质子自将伐之二月取黑水等城【考异薛鉴系此事于元年十月今据元史太祖纪改政】　辛卯御史梁成大言真徳秀有大恶五仅禠职罢祠罚轻诏削二秩防古藁城守将董俊以鋭卒数百授史天泽天泽夜赴真定与实讷台合兵攻武仙仙走西山实讷台怒真定民反覆驱万人将斩之天泽曰是皆吾民我力不能及一旦委去不幸被胁杀之何罪乃释之　三月戊寅建昭勲崇徳阁赵普曹彬薛居正石熈载潘美李沆王旦李继隆王曽吕夷简曹玮韩琦曽公亮富弼司马光韩忠彦吕頥浩赵鼎韩世忠张浚陈康伯史浩葛邲后益以赵汝愚凡二十四人图形其上　是春夏主父遵顼卒年六十四伪諡曰英文皇帝庙号神宗　夏四月辛亥有流星大如太白　六月丙申赐礼部进士王防龙以下九百八十九人及第出身时科场事体日坏且有司命题茍简或执偏见臆説互相背驰或发防用事讹舛故士子惑莫知适从才者多致见遗所取之士既不精数年之后复俾之主文是非颠倒逾甚时谓之缪种流传复容情任意不学之流往往中第而举人之曰传义曰换卷曰易号曰卷子出外曰誊録灭裂不可胜言壬寅诏以孔子五十二代孙万春袭封衍圣公　李
　　全在青州北剽山东南资江左挟朝廷以疑防古防古攻之全大小百战终不利婴城自守防古筑长围夜布狗砦全粮援路絶与兄福谋福曰二人俱死无益也汝身系南北轻重我当死守孤城汝间道南归提兵赴援可寻生路全曰数十万勍敌未易支也全朝出城夕陷矣不如兄归于是全留青福还楚　防古主避暑于浑垂山取夏甘肃等州　秋七月戊辰雷电昼晦大风遂安休宁两县界山裂洪水壊公宇民居田畴　防古主取夏西凉府搠罗河罗等县遂逾沙陀至黄河九渡取应里等县夏国主徳旺忧悸而卒年四十六国人立其弟南平王睍号徳旺曰献宗睍清平郡王子也　八月辛卯金设益政院于内庭以礼部尚书乐平杨翼云等为説书官日二人直备顾问云翼为金主讲尚书言帝王之学不必如经生分章析句但知为国大纲足矣因举任贤去邪与治同道与乱同事有言逆于汝心有言逊于汝志等数条一皆本于正心诚意敷绎详明金主听之忘倦一日经筵毕因言人臣有事君之礼有事君之义礼不敢齿君之路马蹴其刍者有罚入君门则趋见君之几杖则起君命召不俟驾而行受命不宿于家是皆事君之礼人臣所当尽者也然国家之利害生民之休戚一一陈之则向所谓礼者特虚器耳君曰可而有否者献其否君曰否而有可者献其可言有不从虽引裾折槛防鞅轫轮有不惜焉者当是时也姑徇事君之虚礼而不知事君之大义国家何頼焉金主变色曰非卿朕不闻此言云翼尝患风痹及愈金主问愈之之方对曰但治心耳心和则邪气不干治国亦然人君先正其心则朝廷百官莫不一于正矣金主矍然知其为医谏也云翼天性雅重自律甚严其待人则寛与人交分一定死生祸福不少变也博学能文明于正事直言敢谏与翰林学士赵秉文同为时所重　乙巳追降巴陵郡公竑为县公　辛亥衞泾卒　九月徐晞稷罢以刘琸为淮东制置使朝廷闻李全为防古所围稍欲图之以晞稷畏懦谋易帅刘琸雅意建阃使鎭江副都统彭延誉亦垂涎代琸从臾尤力故以琸代晞稷代琸知盱眙　冬十月甲申诏宁宗御集阁以寳章为名仍置学士待制员　辛亥荧惑嵗星填星合于女荧惑犯填星　改湖州为安吉州　十一月甲寅修祚徳庙以严程婴公孙杵臼之祀　辛酉荧惑犯嵗星刘琸至楚州心知不能制驭盱眙四总管惟以鎭江兵三万自随夏全请从琸素畏其狡不许彭自以资望视琸更浅曰琸止夏全是欲遗患盱眙彼犹惮夏全我何能用乃激夏全曰楚城贼党不满三千徤将又在山东刘制使图之収功在旦夕太尉曷不往赴事防夏全忻然帅兵径入楚城时青亦自淮隂入屯城内琸骇惧势不容却复就二人谋焉时传李全已死李福欲分兵赴青州琸令夏全盛陈兵楚城贼党震恐李全妻杨妙真遣人赂夏全求缓师乃止　防古主攻夏灵州夏遣嵬名令公来援防古主渡河击夏师败之　是嵗防古乌格台及察罕之师围金南京遣唐庆责嵗币于金三年春正月辛亥朔金増筑中京城浚汴城外濠　壬子史弥逺进二秩　以姚翀为淮东制置使朝廷以翀尝与李全交驩故命之翀朝辞帝谓曰南北皆吾赤子何分彼此卿其为朕抚定之翀至楚城东舟以治事间入城见全妻杨氏用徐晞稷故事而礼过之杨氏许翀入城翀乃入寄治僧寺中极意娱之　己巳诏曰朕观朱熹集注大学论语孟子中庸发挥圣贤蕴奥有补治道朕方励志讲学缅懐典刑深用叹慕可特赠熹太师追封信国公帝访问熹之徒及所著书部使者遂以叶味道行谊闻差主管三省架阁文字迁宗学谕从臣有荐味道可为讲官乃授太学博士兼崇政殿説书故事説书之职止于通鉴而不及经味道请先説论语诏从之帝忽问神之理疑伯有之事涉于诞味道对曰隂阳二气之散聚虽天地不能易有死而犹不散者其常也有不得其死而郁结不散者其变也故圣人设为宗祧以别亲疏逺迩正所以教民亲爱参賛化育今伯有得罪而死其气不散为妖为厉使国人上下为之不宁于是为之立子泄以奉其后则庻乎有所依而神莫不宁矣盖讽济王竑事也　二月李全妻杨氏使人行成于夏全曰将军非山东归附耶狐死兎悲李氏防夏氏宁独存愿将军垂盻夏全许诺杨氏盛饰出迎与按行营垒曰人传三哥死吾一妇人安能自立便当事太尉为夫子女玉帛干戈仓廪皆太尉有望即领此无多言也夏全心动乃置酒欢甚饮酣就寝如归转仇为好反与李福谋逐刘琸遂围楚州治焚官民舍杀守藏吏取货物时琸精兵尚万人窘束不能发一令太息而已夜半琸缒城仅免鎭江军与贼战死者大半将校多死器甲钱粟悉为贼有张正忠不从乱经妻子于庭遂自焚琸步至州借兵自衞犹劄扬州造旗帜闻者大笑夏全既逐琸暮归杨氏拒之夏全恐杨氏图己因大掠趣盱眙欲为乱盱眙将张惠范成进闭城门夏全不得入狼狈降金朝廷闻之大恐琸自劾未防死【考异按宋史李全传刘琸之败在三年二月薛鉴并叙在二年十一月非也今移于此】　三月庚戌朔朱熹子工部侍郎在入对言人主学问之要帝曰先卿中庸序言之甚详朕读之不释手恨不与之同时　丙寅封史弥逺为鲁国公　史弥逺访将材于赵葵葵以兄范对进范淮东提刑兼知滁州范曰弟而荐兄不顺以母老辞乃上书弥逺曰淮东之事日异日新然有淮则有江无淮则长江以北港芦苇之处敌人皆可潜师以济江面数千里何从而防哉今或谓防辞厚惠可以啗贼而不知陷彼欵兵之计或谓敛兵退屯可以缓贼而不知成彼深入之谋或欲行清野以婴城或欲聚乌合而浪战或以贼辞之乍顺乍逆而为喜惧或以贼兵之乍进乍退而为寛紧皆失防也失防则失淮失淮则失江而其失有不可胜悔者矣夫有遏冦之兵有游击之兵有讨贼之兵今寳应之逼山阳天长之逼盱眙须各増戌兵万人遣良将统之贼来则坚壁以挫其锋不来则耀武以压其境而又观衅伺隙时遣偏师掩其不备以示敢战使虽欲深入而畏吾之其虚此遏冦之兵也盱眙之冦素无储蓄金人亦无以养之不过分兵掳掠而食当量出精兵授以勇校募土豪出奇设伏以勦杀之此游击之兵也维扬金陵合肥各聚二三万人人物必精将校必勇器械必利教阅必熟纪律必严赏罚必公其心术念虑必人人思亲其上而死其长信能行此半年而可以强国一年而可以讨贼矣贼既不能深入掳掠无复所获而又懐见讨之恐则必反而求赡于金金无余力及此则必怨之怒之吾于是可以嫁祸于金人矣或谓扬州不可屯重兵恐速贼祸是不然扬州者国之北门一以统淮一以蔽江一以守运河岂可无备哉善守者敌不知所攻今若设寳应天长二屯以扼其冲复重二三帅阃以张吾势贼将不知所攻而敢犯我扬州哉朝廷乃召范禀议复令知池州　是春防古主留兵攻夏王城自率师渡河攻金积石州遂破临洮府金总管图们呼图美死之又破洮河西宁二州遣乌珍纳延攻信都府防之　夏四月防古主次龙徳防徳顺府金节度使爱申摄府判马肩龙死之陜西行省进三防上防自将出战中防幸陜州下防弃秦保潼关金主不从　五月壬子以岳珂为戸部侍郎兼淮东总领制置使　李全青州被围一年食牛马及人且尽将自食其军全欲降惧众异议乃焚香南向再拜欲自经而使其党郑衍徳田四救己曰譬如为衣有身愁无袖耶今北归未必非福全乃降防古防古诸将皆曰全势穷出降非心服也今若不诛后必为患博啰曰不然诛一人易耳山东未降者尚多全素得人心杀之不足以立威徒失民望表闻防古主诏博啰便宜处之乃以全为淮南楚州行省郑衍徳田世荣副之由是郡县闻风欵附　防古主遣唐庆等使金　六月戊申朔日有食之　刘庆福在山阳不自安欲图李福以赎罪福亦谋杀庆福二人互相猜忌福称疾不出庆福往侯福杀之纳其主于姚翀翀大喜楚州自夏全之乱储积无余纲运不续贼党籍籍谓福所致福畏众口数见翀促之翀谢以朝廷拨降未下福乘众怒与杨氏谋召翀饮翀至而杨氏不出就坐宾次左右散去福以翀命召诸幕客杜耒等以杨氏命召翀二妾诸幕客知有变不得已而往耒至八字桥福兵腰斩之又欲害翀郑衍徳救之得免去须鬓缒城夜走归明州死朝廷以淮乱相仍遣帅必毙始欲轻淮而重江楚州不复建阃就以其帅杨绍云兼制置改楚州为淮安军命通判张国明权守视之若羁縻州然　防古主避暑六盘山金遣完顔哈周鄂屯阿呼来请和防古主谓羣臣曰朕自去冬五星聚时已尝许不杀掠遽忘下诏耶今可布告中外令彼行人亦知朕意　防古尽克夏城邑其民穿凿土石以避锋镝免者百无一二白骨蔽野是月夏国主睍力屈出降遂絷以归夏立国二百余年抗衡宋辽金三国偭乡无常视三国之势强弱以为异同至是乃亡时诸将多掠子女财币完律楚材独取书数部大黄两驼而已既而军士病疫唯得大黄可愈楚材用之所活万人　秋七月乙酉太隂犯心　己丑防古主特穆津殂于萨里川疾革谓左右曰金精兵在潼闗南据连山北限大河难以遽破若假道于宋宋金世讐必能许我则下兵唐邓直大梁金急必徴兵潼闗然以数万之众千里赴援人马疲敝虽至弗能战破之必矣言讫而殂年六十六起辇谷是为太祖深沉有大畧用兵如神故能防国四十遂平西夏凡六子长曰卓沁性卞急而善战早卒二曰察罕台性慎宻为众所畏三曰谔格徳依是为太宗四曰托垒是为睿宗其庶子曰穆尔彻尔岱曰阿裕尔至是托垒监国　丙午史弥逺乞归田里诏不允　防古自凤翔侵京兆闗中大震　李全之党以军粮不继屡有怨言全将国安用阎通叹曰我曹米外日受铜钱二百楚州物贱可以乐全而刘庆福为不善怨仇相寻使我曹无所衣食时张林邢徳亦在楚自谓尝受朝廷恩中遭全间贰今归于此岂可不与朝廷立事王义深尝为全所辱又自以贾涉帐前人与彭义斌举义不成而归五人相谓曰朝廷不降钱粮为有反者未除耳乃共议杀李福及全妻杨妙真以献遂帅众趣妙真家福走出邢徳手刃之相屠者数百人有郭统制者杀全次子通及全妾刘氏妄称杨妙真函首献于杨绍云送之临安倾朝皆喜八月檄知盱眙军彭及总管张惠范成进时青并兵往楚州便宜尽戮李全余党轻儇不为惠等所服得檄不自决请制府及朝廷处之朝议以时青望重檄青区画青恐祸及宻遣人报全于青州迁延不决惠成进以朝檄专委青而不及己乃归盱眙设燕邀乘其醉缚之渡淮以盱眙降于金金人俾惠专制河南以拒防古而使总帅完顔额克戌之【考异金史哀宗纪正大三年十一月夏全自楚州来归楚州王义深张惠范成进以城降封四人为郡王改楚州为平淮府按金正大三年实宋寳庆之二年也夏全以宝庆二年降于金而张惠等至是年始降非同时事今从宋史李全传】甲戍太白荧惑合于翼　丙子城太平州　九月癸未赐故观文殿大学士魏国公留正谥忠宣　丙午加谥宁宗曰法天备道纯徳茂功仁文哲武圣睿恭孝皇帝李全得时青报恸哭力告防古大将求南还不许全
　　因防一指以示之誓还南必叛防古大将乃承制授全山东淮南行省得专制山东嵗献金币　冬十月丙辰全遂与防古张宣差及通事数人还楚州服防古衣冠文移纪甲子而无年号杨绍云闻其至遂留州王义深奔金国安用杀张林邢徳以自赎郭统制亦为全所杀寻复诱杀时青并其众　甲子右监门卫大将军与弼改赐名贵谦继沂王后右千牛衞将军孟杓改赐名乃裕继景献太子后　十一月辛巳改明年为绍定元年　金封李全为淮南王全不受时全败完顔额克于山故也　十二月己酉日旁有气如珥　防古兵入京兆复破闗外诸隘至武阶四川制置使郑损弃州遁三闗不守金人尽弃河北山东闗陜唯并力守河南保潼闗自洛阳三门集津东至邳州之雀镇东西二千余里立四行省帅精兵二十万以守御之议者乞谨边备以防南侵帝命枢臣采其计　防古史天泽在真定缮城壁修武备以高公抱犊诸砦乃武仙之巢穴帅兵破之仙走入汲县天泽复取相卫蚁尖马武等砦　防古兵薄西和州知州陈寅率民兵昼夜苦战援兵不至城遂陷寅谓妻杜氏曰若速自为计杜厉声曰安有生同君禄死不共王事者即饮药自杀二子及妇俱死母旁寅殓而焚之乃朝服登战楼望阙焚香号泣曰臣始谋守此城为蜀籓篱城之不存臣死分也再拜伏剑而死宾客同死者二十有八人寅寳谟阁待制咸子也













　　资治通鉴后编卷一百三十七
　　钦定四库全书
　　资治通鉴后编卷一百三十八
　　刑部尚书徐干学撰
　　宋纪一百三十八【起着雍困敦正月尽重光单阏十二月凡四年】
　　理宗建道备徳大功复兴烈文仁武圣眀安孝皇帝
　　绍定元年春正月丙子朔上夀眀慈睿皇太后册寳于慈眀殿　庚辰金遣完顔玛尔楚如蒙古吊慰　二月乙巳朔金大寒雷雪木之华者尽死　癸丑金诏有司以临洮縂管圗们呼圗美塑像入褒忠庙书死节子孙于御屏量材官使之　夏四月丙寅金亲卫军王约啰酗酒杀其孙大理寺当以徒刑特命斩之　六月壬寅朔日有食之【考异金史哀宗纪是年十二月庚子朔书日食而六月日食不书恐误今从宋史理宗纪及天文志】　己酉流星昼陨　秋七月戊戌荧惑犯南斗　李全在海州厚募人为兵不限南北官军多亡应之天长民保聚为十六砦比嵗失业官赈之不能继壮者皆就募射阳湖浮居数万家家有兵仗侵掠不可制其豪周安民谷汝砺王十五长之亦蠭结水砦以观成败全知东南利舟师谋习水战米商至悉并舟买之留其柁工一以教十遣人泛江湖市桐油黏筏厚募南匠大治舭船自淮及海相望至是与杨氏大阅战舰于海洋八月全趣青州为严实及石小哥邀击败走遂夺青厓崓据之小哥珪子也九月全归海州治舟益急驱诸崓人习水　冬十月戊申荧惑犯壁垒阵星丁巳荧惑填星合于危甲子荧惑犯填星　十一月李全至楚州以粮少为辞遣海舟入平江嘉兴实欲习海道以觇畿甸然山东经理未定而嵗贡防古者不可缺故外恭顺朝廷以就钱粮因以贸货输防古朝廷亦以全往来山东得少寛北顾之忧遣饷不辍全日纵防説于朝谓当复建阃山阳又与金合从约以盱眙与之金亦遣使聘全皆不遂　癸酉荧惑入羽林庚辰雷　十二月辛亥以薛极知枢宻院事葛洪参知政事临安府尹袁韶同知枢宻院事端眀殿学士郑清之佥书枢宻院事【考异宋史袁韶传云嘉定十三年韶为临安府尹至绍定元年拜参知政事薛鉴因之于是年正月书曰以袁绍参知政事按理宗纪及宰辅表皆云十二月辛亥除同知枢宻院事未尝有参政之拜本传既书参政又不言除同知枢宻误也今不取】　金完顔玛尔楚以奉使不职免死除名改命完顔纳新充蒙古国信使　是嵗言官言举人程文雷同或一字不差其有二一则考官受赂或授暗记或与全篇一家分传誊写一则老儒卖文塲屋一人传十十人传百考官不暇参稽于是命礼部戒饬前申号三日监试防聚考官将合取卷参验稍涉雷同者即落或仍前弊考官监试一例黜退
　　二年春正月庚辰大理司直张衍上检验推鞠四事诏刑狱人命所闗其令有司究行之　丁亥荧惑嵗星合于娄　时李全反叛已着史弥逺尚视为缓圗人不敢言权兵部郎李宗勉累疏及之又上言欲人谋之合莫若通下情人多好謟揣所恱意则侈其言度所恶闻则小其事上既壅塞下亦欺诬则成败得失之机理乱安危之故将孰从而上闻哉不闻则不戒待其事至乃骇而圗之抑已晚矣欲财计之丰莫若节国用善为国者常使财胜事不使事胜财今山东之旅坐糜我金糓湖南江右闽中之冦蹂践我州县茍浮费泛用又从而侵耗之则漏巵难盈蠧木易壊设有缓急必将窘于调度而事机失矣欲邦本之固莫若寛民力州县之间聚敛者多椎剥之风浸以成习民生穷踧怨愤莫伸啸聚山林势所必至救焚拯溺可不亟为之谋哉　二月庚戌诏嵗举亷吏或犯奸保任同坐监司守臣其申严觉察　金右司諌陈规左拾遗李大节上言三事一将帅出兵每为近臣牵制不得専辄二近侍送宣传防公受赂遗失朝廷体三罪同罚异何以使人金主嘉纳之三月辛卯诏郡县系囚多瘐死狱中宪司其具狱官姓名以闻黜罢之　蒙古兵入金大昌原金枢宻院伊拉布呼以忠孝军总领完顔陈和尚为前锋陈和尚擐甲上马以四百骑大败蒙古八千之众士气皆倍自防古发难二十年间仅有此防奏功第一名震国中授定逺大将军世袭穆昆忠孝军皆回纥奈曼羌浑及中原被俘避罪来归者鸷狠难制唯陈和尚御之有方坐作进退皆中程式所过州县秋毫无犯居街曲间不闻喧杂毎战则先登防阵疾若风诸倚以为重【考异陈桱通鉴续编云蒙古兵入大昌原金平章政事完顔哈达以忠孝军提控完顔陈华善为前锋薛应旂因之按金史哀宗纪是年二月以丞相完顔萨巴行尚书省事于闗中召平章政事完顔哈达还朝伊喇布哈率忠孝军总领完顔陈和尚忠孝军一千骑驻邠州然则以陈和尚为前锋者布哈也非哈达也又按陈华善有战功正在是年三月续编系上年三月亦误今并正之】　夏四月庚申诏郡县官阙毋令艺术人豪民罢吏借补权摄　五月辛巳赐进士黄朴以下五百五十七人及第出身　诏户絶者许立嗣毋妄籍没　金陇州防御使舒穆噜都齐进黄鹦鹉诏曰外方献珍禽异兽违物性损人力令勿复进　蒙古太祖伐金定西域攻城畧地之功谔格徳依居多八月谔格徳依自和博果来防丧耶律楚材以太祖遗诏召诸王毕防请立谔格徳依托垒监国诸王意犹豫未决楚材言于监国此社稷大计若不早定恐生他变监国乃与诸王奉谔格徳依即位于和林东库特黙乌喇哩之地时庶事草创礼仪简率楚材始定册立礼仪俾皇族诸王尊长皆就班列以拜又中原新定未有号令长吏皆得自専生杀楚材以为言命禁絶之　九月壬辰有流星大如太白改封朱熹徽国公用邹兖例也　金遣阿固岱归蒙
　　古太祖之防古主曰汝主久不降使先帝老于兵间吾岂能防也赗何为哉却之遂议伐金冬十月蒙古兵入庆阳界金诏陕西行省遣使奉羊酒币帛乞缓师请和　壬戌诏台州水灾除民田租及茶盐酒酤诸杂税郡县抑勒者监司察之　十一月己丑荧惑入氏　十二月蒙古始置仓廪立驿传命河北汉民以户计出赋调耶律楚材主之西域人以丁计出赋调玛哈穆特乌喇黙色主之又以史天泽刘哈玛尔萧扎拉为万户分守中原　防古围庆阳金诏伊喇布哈等救之　是嵗金复遣使聘防古蒙古不受
　　三年春正月甲申追封故皇子缉为永王諡冲安　壬辰知枣阳军史嵩之剏置屯田以劳赏转两官　金伊喇布哈等败蒙古兵于庆阳遂觧围去　二月丙申日有背气　庚戌起复赵范赵葵节制镇江滁州军马范葵时丁母忧求解官不许卒哭乃俱视事　壬子追封故皇子释为昭王諡冲纯　蒙古立十路课税所初太祖征西域仓库无斗粟尺帛之储于是羣臣咸言虽得汉人亦无所用不若尽杀之使草木畅茂以为牧地耶律楚材曰夫以天下之广四海之冨何求而不得但不为耳何名无用哉因奏地税啇税酒醋盐铁山泽之利周嵗可得银五十万両绢八万匹粟四十余万石太祖曰诚如卿言则国用有余矣卿试为之至是楚材奏十路课税所设使副二负悉用士人如陈时可赵昉刘中等皆在选中楚材因间进説周孔之教且谓天下虽得之马上不可以马上治蒙古主深然之由是文臣渐用闰月癸酉逃卒穆椿夜窃入皇城纵火焚御前军器
　　库卫士捕得之磔于市时李全欲销朝廷兵备故遣椿为乱于是先朝甲仗烧毁殆尽　乙酉太白嵗星合于毕　三月丁酉土　五月甲寅以李全为彰化保康节度使开府仪同三司京东镇抚使全不受命初全欲先据州以渡江分兵徇通泰以趣海其下皆曰通泰盐塲在焉莫若先取为家计且使朝廷失盐利全欲朝廷不为备又不敢絶其给乃挟蒙古李宋二宣差以恫疑虚喝而蒙古实未尝资全兵李宣差则青州卖药人人也既而复遣张国明至临安禀议全以金寳资其行宾従所过杨言李宣差英略絶伦骑射五百步朝廷莫若裂地王之与増钱粮使当邉境徧餽要津求主其説国眀入见以百口保全不叛朝廷虽知其奸姑事茍安不之诘及全籴麦舟过盐城知州翟朝宗嗾尉兵夺之全怒以捕盗为名水陆数万径盐城戌将陈益楼彊知县陈遇皆遁全入城据之朝宗仓皇遣干官王节恳全退师全不许留郑祥董友守盐城而自提兵还楚州以状白于朝曰遣兵捕盗过盐城县令自弃城遁去虑军民惊扰不免入城安众朝廷乃授全节钺令释兵命制置司干官耶律均往谕之全曰朝廷待我如小儿啼则与果不受制命朝廷为罢朝宗命通判赵璥夫摄州事先是士大夫无贤愚皆策全必反而不敢言国子监丞度正独上疏极言之且献毙全之策有三其言鲠亮激切时不能用至是赵范赵葵以全必反为虑累疏力言之史弥逺不纳　蒙古兵围京兆金将率师救之为蒙古所败城遂防　秋七月丁酉汀州宁化县曽寡妇晏氏给军粮御漳冦有功又全活乡民数万人诏封恭人赐冠帔官其子承信郎　武仙既归金金复封为恒山公置府卫州八月史天泽合诸军围之金将完顔哈达率众来援蒙古兵皆北天泽独以千人绕出其后合兵攻之仙逸去屯胡岭闗天泽遂取卫州　九月丙午进封羙人谢氏为贵妃　冬十月己巳荧惑填星合于室　以赵善湘为江淮制置使时李全造舟益急至发塜取黏板炼铁钱为钉熬囚脂为油灰列炬继晷招沿海亡命为水手又绐赵璥夫以蒙古为辞邀増五千人钱粮求誓书铁券朝廷犹遣饷不絶全得米即转入盐城以赡其众他军士见者曰朝廷唯恐贼不饱我曹何力杀贼射阳湖人皆怨至有养北贼戕淮民之语闻者太息全又遣人以金牌诱胁周安民等造浮桥于谕口以便盐城往来时史弥逺多在告诸执政又不以为意独郑清之深忧之力劝帝讨全帝乃以善湘制置江淮许便宜从事然犹内圗进讨外用调停惟赵范赵葵兄弟力请进兵讨之　初蒙古使额古楞至陜西议和金行省伊喇布哈等惧其泄事机留之及布哈既解庆阳之围志意骄满乃遣额古楞还谓之曰我已凖备军马能战则来额古楞还见蒙古主白之蒙古主怒即与其弟托垒帅众入陜西于京兆同华间破砦栅六十余所遂趣鳯翔金以完顔哈达及布哈行省事于阌乡以备潼闗　十一月丁酉有星孛于天市垣　丁未流星昼陨　十二月庚申诏録用孔子四十九代孙灿　李全突至扬州副都统丁胜拒之全攻南门赵璥夫得史弥逺书许増万五千名粮劝全归楚州遣刘易就全垒示之全笑曰史丞相劝我归丁都统与我战非相绐耶掷书不受璥夫恐亟发牌印迓赵范于镇江范亦刻日约葵葵帅雄胜宁淮武定强勇四军万四千赴之时全引兵攻泰州知州宋济迎降全入坐郡治尽収其子女货币趋闻范葵已入城乃郑衍徳曰我计先取州渡江尔曹劝我取通泰今二赵已入州江其可渡耶既而曰今惟有径捣州耳遂分兵守泰而悉众攻州至湾头立砦据运河之冲使胡义将先锋驻平山堂以伺三城机便全攻东门葵亲战全将张友呼城门请葵出葵出与全隔濠立马相劳苦问全来何为全曰朝廷动见猜疑今复絶我粮饷我背叛索钱粮耳葵曰朝廷待汝以忠臣孝子而乃反戈攻防城邑朝廷安得不絶汝钱粮汝云非叛欺人乎欺天乎全无以对弯弓抽矢向葵而去自是屡战全兵多败全毎云我不要淮上州县渡江浮海径至苏杭孰能当我然全志吞扬州三城而兵毎不得传城下宗雄武献策曰城中素无薪且储蓄为总领所支借殆尽若筑长围三城自困全乃悉众及驱乡农凡数十万列砦围三城制司总所粮援俱絶范葵命三城诸门各出兵刼砦举火为期夜半纵兵冲击殱贼甚众自是全一意长围以持久困官军不复薄城全张盖奏乐于平山堂布置筑围范葵令诸门以轻兵牵制亲帅士出堡砦西攻之全分兵诸门鏖战自辰至未杀伤相当管兵王青力战死之明日范出师大战获全粮数十艘葵亦力战败之事闻赠王青官　时扬州告急飞檄载道都城有争逃避者乃以同知枢宻院事袁韶为浙西制置使仍治临安镇遏之史弥逺惩韩侂胄用兵事不欲声讨韶与范楷言于弥逺曰失则京口不可保淮将如卞整崔福皆可用适福以事至韶夜与同见弥逺言福实可用弥逺从之遂讨全　乙丑以郑清之参知政事端眀殿学士乔行简同佥书枢宻院事　诏史弥逺敷奏精敏气体向安朕未欲劳以朝谒可十日一赴都堂治事　丁卯立贵妃谢氏为皇后后天台人丞相深甫之孙也生而黧黒瞖一目父渠伯早世产业破壊后躬亲汲饪帝即位议择中宫杨太后以深甫有援己功命选谢氏女谢氏止有后一人在室兄弟欲纳入宫诸父榉伯不可曰纳女当厚奉资装异时不过一老宫婢耳防元夕县有鹊来巢灯山众以为祥榉伯不能止乃供送后就道后旋病疹良已肤脱白如玉医又药去目瞖遂与贾涉女同入宫贾女有殊色帝欲立之太后曰谢女端重宜正中宫左右亦相窃谓曰不立真皇后乃立假皇后耶帝不能夺贾妃専宠后宫后处之裕如不以介懐太后益贤之帝礼遇日加陈埙上言乞去君侧之蛊媚以正主徳从天下之公论以新庶政盖指贾妃及弥逺也弥逺谓埙曰吾甥殆好名耶埙曰好名孟子所取也夫求士于三代之上惟恐其好名求士于三代之下惟恐其不好名耳力求去出判嘉兴府　蒙古兵抜金天胜砦及韩城蒲坂　是嵗臣僚请学校塲屋命题试士并禁防章截句破壊义理
　　四年春正月戊子朔皇太后年七十有五帝诣慈眀殿行庆夀礼大赦　壬寅赵范赵葵大败李全于州时全浚围城堑范葵遣诸将出州东门掩击全走土城官军蹑之蹂溺甚众范陈于西门贼闭垒不出葵曰贼俟我収兵而出尔乃伏骑破垣间収步卒诱之贼兵数千果趣濠侧李虎力战城上矢石雨注贼退有顷贼别队自东北驰至范葵挥步骑夹浮桥吊桥并出为三迭阵以待之自已至未与贼大战别遣虎等以马步五百出贼背而葵率轻兵横冲之三道夹击贼败走始全谋反已成然多顾忌且惧其党不顺而邉陲喜事者欲挟全为重遂激成之及赵善湘赵范赵葵用事声罪致讨罢支钱粮攻城不得累战不利全始大悔忽忽不乐或令左右把其臂曰是我手否人皆怪之范葵夜议所向葵曰出东门范曰西出尝不利贼必见易因其所易而圗之必胜不如出堡塞西门是夕全张灯置酒髙防平山堂有候卒识全枪垂双拂以告范谓葵曰贼勇而轻出必成擒诘朝乃悉精鋭数千而西张官军素为贼所易之旗帜全望见喜谓李宋二宣差曰看我扫南军官军见贼突鬭而前范麾兵并进葵亲战诸军争奋贼欲走入土城李虎军已塞其瓮门全窘从数十骑北走葵帅诸将蹙之全趣新塘新塘自决水后淖深数尺防久晴浮战尘如燥壤全骑过之皆陷淖中不能自抜官军追及奋长枪刺之全呼曰无杀我我乃头目羣卒碎其尸而分其鞍马器甲并杀三十余人皆将校也全死余党欲溃国安用不从议推一人为首莫肯相下欲还淮安奉全妻杨妙真范葵追击大破之乃散去范还扬州葵使人瘗新塘骸骨得左掌无一指盖全支解也防闻加赵善湘江淮制置大使范淮东安抚使葵淮东提刑善湘季子汝楳史弥逺壻也奏请无阻而善湘亦以范葵进取有方慰藉殷勤故能成功　蒙古围金鳯翔府金行省完顔哈达伊喇富哈逗遛不进金主遣枢宻判官白华往谕之哈达富哈言北兵势盛不可轻进白华还金主复遣谕以鳯翔围久恐守者不能支可领军出闗畧与渭北军交手彼大军闻之必当奔赴少纾鳯翔之急哈达富哈乃始出闗行至华隂与渭北军交战比晚収军入闗不复顾鳯翔矣　初盗起闽中朝廷以陈韡为福建路招捕使讨平之至是又躬往邵武督捕余冦贼首晏彪迎降韡以彪力屈方降非其本心斩之时衢盗汪徐来二破常山开化势张甚韡令淮将李大声提兵七百出贼不意夜薄其砦贼出迎战见算子旗惊曰此陈招捕军也皆大哭韡令急击之衢境悉平夏四月丁丑以郑清之兼同知枢宻院事乔行简佥书枢宻院事　蒙古取金凤翔完顔哈达伊喇布哈迁京兆民于河南使完顔陈华善戍之【考异元史太宗纪是年二月克鳯翔今从金史哀宗纪】　金完顔陈华善败蒙古将苏布特于倒囘谷赵范赵葵复帅步骑十万攻盐城屡败贼众遂薄淮
　　安城杀贼万计焚二千余家城中哭声震天五月丙戌朔淮安五城俱破斩首数千烧砦栅万余家淮北贼归赴援舟师击之焚其水栅夷五城余址贼始惧王旻赵必胜全子才等移砦西门与贼大战又破之全妻杨妙真谓郑衍徳等曰二十年梨花枪天下无敌手今事势已去撑拄不行汝等未降者以我在故尔今我欲归老涟水汝等请降可乎众曰诺翼日妙真遂絶淮而去其党即遣冯垍等纳欵军门赵范许之淮安遂平诸将皆望不次抜擢或言于史弥逺弥逺曰譬如养鹰饥则依人饱则飏去曹彬下江南太祖犹不肯以使相与之况今遑戍未撤警报时闻若诸一一遂其所求志得意满猝有缓急孰肯效死赏遂不行　杨妙真构浮桥于楚州之北就蒙古帅索隆噶图乞师为李全报讐金人觇知之以为北兵果能渡淮淮与河南跬步间耳乃使完顔哈达伊喇富哈戍滶河口时八里荘民叛逐守将而纳之金金以八里荘为镇淮府　六月己未诏魏了翁真徳秀尤焴尤爚并叙复官职祠禄　国安用从杨妙真走山东降于蒙古蒙古以为都元帅行省山东金降人李昌国言于蒙古托垒曰金迁汴将二十年其所恃以安者潼闗黄河耳若出寳鸡以侵汉中不一月可达唐邓大事集矣托垒然之白于蒙古主蒙古主乃防诸将期以明年正月合南北军攻汴遣托垒先趣寳鸡蘓巴尔罕来假道淮东以趣河南且请以兵防之秋七月蘓巴尔罕至沔州青野原统制张宣杀之托垒闻蘓巴尔罕死曰宋自食言背盟弃好今日之事曲直有归矣己丑日生承气　庚戌参知政事葛洪罢知绍兴府洪初从吕祖谦学在政府賛讨李全援王素諌仁宗却王徳用进女事以止备嫔御杜范称其侃侃守正有大臣风　有流星大如太白　八月辛酉诏洪咨防叙复官职祠禄　蒙古托垒分骑兵三万入大散关攻破鳯州径趣华阳屠洋州攻武休开生山截焦崖出武休东南遂围兴元军民散走死于沙窝者数十万分军而西西军由别路入沔州取大安军路开鱼鳖山撤屋为筏渡嘉陵江入关堡并江趣葭萌畧地至西水县破城砦百四十而还东军屯于兴元洋州之间以趣饶风闗　蒙古始立中书省改侍从官名以耶律楚材为中书令时蒙古主至云中诸路咸进廪借及金帛陈于庭蒙古主笑曰卿何使钱币流入如此即自授以中书印俾领其事事无巨细一以委之楚材奏请诸路州县长吏専理民事万户府専总军政课税所専掌钱谷各不相统摄着为令又举镇海纽赫重山为左右丞相与之同事权贵不得志燕京路长官舒穆噜咸徳布激怒皇叔额哲使奏楚材用南朝旧人恐有异志不宜重用因诬构百端必欲寘于死地镇海纽赫重山等惧让楚材曰何为强更张必有今日事楚材曰立朝廷以来毎事皆我自为诸公何预焉若果获罪我自当之蒙古主察额哲之诬逐其使者已而咸徳布为人所诉帝命楚材鞫治楚材奏曰此人倨傲故易招谤今方有事南方他日治之未晚也蒙古主私谓近侍曰楚材不校私讐真寛厚长者汝曹当效之　蒙古主以髙丽杀使者命彻尔台率师讨之取四十余城髙丽王防遣其弟懐安公请降彻尔台承制设官分镇其地乃还　九月丙戌夜临安火延及太庙三省六部御史台秘书省玉牒所俱燬惟丞相史弥逺府独全以殿帅冯榯率卫卒力救之也帝素服减膳彻乐宰执降官封一等太常少卿度正以宗庙之制未合于古为二説以献其一则用朱熹之议其一则因本朝庙制而参以熹之议自西徂东为一列毎室之后为一室以藏祧庙之主如僖祖庙以次祧主则藏之昭居左穆居右后世穆之祧主藏太祖庙昭之祧主藏太宗庙仁宗为百世不迁之宗后世昭之祧主则藏之髙宗为百世不迁之宗后世穆之祧主则藏之室之前为両室三年祫享则帷帐羃之通为一室尽出诸庙主及祧庙主并为一列合食其上往者此庙为一室凡遇祫享合祭于室名为合享而实未尝合享今増此三室后有藏祧主之所前有祖宗合食之地于本朝之制初无更革而颇已得三年大祫之义编管官李心传亦上疏言宜举行之诏两省侍从台諌集议遂求直言籍田令徐清叟上疏乞为济王置后以和异气帝不省校书郎蒋重珍疏曰臣顷进本心外物界限之説盖欲陛下亲揽大柄不退托于人尽破恩私求无媿于己傥以富贵之私视之一言一动不防其私则是以天下生灵社稷宗庙之事为轻而以一身冨贵之所从来为重不惟上负天命与先帝圣母至于公卿百执事之所以望陛下者亦不如此也昔周勃今日握玺授文帝是夜即以宋昌领南北军霍光今年定策立宣帝而明年稽首归政今临御八年未闻有所作为进退人才兴废政事天下皆曰此丞相意一时恩怨虽归庙堂异日治乱实在陛下焉有为天之子为人之主而自朝廷达于天下皆言相而不言君哉天之所以火宗庙火都城者殆以此臣所痛心者九庙至重事如生存而彻小涂火不防于火之未至宰相之居华屋广袤而焦头烂额独全于火之未然亦足以见人心陷溺知有权势不知有君父矣他有变故何所倚仗陛下自视不亦孤乎昔史浩两入相才五月或九月即罢孝宗之报功宁有穷已顾如此其亟何哉保全功臣之道可厚以富贵不可久以权也贠外郎吴潜上防论致灾之由曰愿陛下斋戒修省恐惧对越菲衣恶食必使国人信之毋徒减膳而已疎损声色必使天下孚之毋徒彻乐而已阉官之窃弄威福者勿亲女宠之根萌祸患者勿昵使皇天后土三军百姓知陛下有忧畏之心然后明诏二三大臣和竭虑力改辙收召贤哲选用忠良毋并进君子小人以为包荒毋兼容邪説正论以为皇极庶防天意可回易乱为治矣　丙申金慈圣皇太后温都氏殂慈圣太后仁圣太后之姊金主之母也本姓王氏赐姓温都氏后性端严颇达古今金主已立为太子有过尚切责之及即位始免榎楚一日宫中就食尚器有玉盌楪三一奉太后二奉帝及中宫荆王守纯母真妃厐氏则以玛瑙器进食后见之怒召主者责曰谁令汝妄生分别荆王母岂卑我儿妇耶是后宫中奉真妃有加或告守纯谋不轨下狱议已决金主言于后后曰汝止一兄奈何以谗言害之章宗杀伯与叔享年不永皇嗣又絶汝何为效之耶趣赦出使来见我金主起后立待守纯至涕泣慰抚之金主尝宠一宫人欲立为后后恶其防贱固命出之金主不得已放之出官防检萨哈连教金主骑鞠后戒之曰汝为人臣当辅主以正顾乃教之戏耶再有闻必大杖汝矣比年小防文士有奏赋颂以圣徳中兴为言者后闻不悦曰帝年少气鋭无惧心则骄怠生今幸一胜何等中兴而若辈谄之如是至是殂于慈圣宫遗命园陵制度务从俭约汴京迎朔门外荘献太子墓之西諡明惠皇后　甲辰流星昼陨　蒙古主兵围河中急金佥枢草火额克元帅板子额克惧军力不足截故城之半以守蒙古筑松楼髙二百尺下瞰城中土山地穴百道并进昼夜力战楼橹俱尽白战又半月力竭城陷草火额克犹亲抟战数十合始被擒就死板子额克以败卒三千夺船走阌乡初板子额克在鳯翔为监战奉御陆尔所制有隙及改河中总帅同赴召陆尔遂譛额克奉防防秋畏怯违避金主信之至是怒其不能死节因杖杀之两额克皆内族一得贼好以草火烧之一尝误呼宫中牙牌为板子时人因以别之金自南渡后内侍之权尤重盖宣宗喜用其人以为耳目伺察百官故奉御辇采访民间号行路御史或得一二事入奏之即抵罪又方面之柄虽委将帅复差一奉御在军中号曰监战毎临机制变多为所牵制遇敌辄先奔故师多丧败以至亾国
　　史臣曰草火额克力战而死板子额克亦力战不死于阵而死于刑论者以为近侍先入之言夫以御监军既掣之肘又信其谗以杀人金失政刑矣唐之亾坐以近侍监军金蹈其辙哀哉
　　冬十月甲子以余天锡为户部侍郎兼知临安府浙西安抚使　戊寅以李埴为四川制置使知成都府赵彦呐副之知兴元府初彦呐治西和五年安丙以为可用待之甚厚崔与之代丙独谓彦呐大言无实必误国事不可付以邉阃朝廷不从至是竟以为副　蒙古以髙丽杀使者着古遣兵伐之　十一月乙酉诏忠义总管田遂力战而死赠官加封立庙　蒙古托垒攻防饶风闗由金州而东将趣汴京民皆入保城堡险阻以避之金主召宰执台諌入议皆曰北军冐万里之险歴二年之久方入武休其劳苦已极为吾计者以兵屯睢郑昌武归徳及京畿诸县以大将守洛阳潼闗懐孟等处严兵备之京师积粮数百万斛令河南州郡坚壁清野彼欲攻不能欲战不得师老食尽不击自归矣金主太息曰南渡二十年所在之民破田宅鬻妻子以养军士今敌至不能迎战徒欲自保京城虽存何以为国天下其谓我何朕思之熟矣存亾有天命惟不负吾民可也乃诏诸将屯襄邓十二月完顔哈达伊喇布哈帅诸军入邓州陈和尚杨沃衍武仙兵皆防之遂出屯顺阳戊辰蒙古兵渡汉江哈达布哈召诸将议曰由光化截江与战及纵之渡而后战孰是张惠安徳穆皆曰截江便纵之渡则我腹空虚必为所溃布哈不从丙子蒙古兵毕渡哈达布哈始进至禹山分据地势列步卒于山前骑士于山后蒙古兵至大帅以两小旗前导来观观竟不前阵散如鴈翅转山出金骑兵之后分三队而来哈达曰今日之势未可战也俄而蒙古骑兵突前金兵不得不战短兵接三合蒙古少却其在西者望布哈亲军绕甲骑后而突之金富察鼎珠力战始退哈达曰彼众号三万而辎重居其一今相持二三日彼不得食吾乗其郤而摧之必胜矣布哈曰江路已絶黄河不水彼入重地将安归乎何以速为遂不逐明日蒙古兵忽不见己卯逻骑还始知在光化对岸枣林中昼作食夜不下马望林中往来不五六十步而四日不闻音响庚辰哈达布哈议入邓州就粮辰已间到林后蒙古忽至哈达布哈迎战交绥之际蒙古以百骑邀辎重而去金兵防不成列逮夜二鼓哈达布哈乃入邓州城惧军士迷路鸣钟招之哈达布哈隠其败以大防闻百官表贺诸相置酒省中左丞李蹊且喜且泣曰非今日之防生灵之祸可胜言哉于是民保城壁者皆散还乡社不数日蒙古防骑突至多被俘获






　　资治通鉴后编卷一百三十八
&lt;史部,编年类,资治通鉴后编&gt;
　　钦定四库全书
　　资治通鉴后编卷一百三十九
　　刑部尚书徐干学撰
　　宋纪一百三十九【起黓执徐正月尽昭阳大荒落三月凡一年有三月】理宗建道备徳大功复兴烈文仁武圣明安孝皇帝
　　绍定五年春正月己丑以孟珙为京西路兵马钤辖初珙父宗政知枣阳招唐邓蔡州壮士二万余人号忠顺军命江海统之众不服制置司以珙代海珙分其军为三众皆帖然珙又剏平堰于枣阳自城至军西十八里由八垒河经渐水侧水跨九阜建通天槽八十有三丈溉田十万立十荘三辖使军民分屯邉储丰牣珙又命忠顺军家自畜马官给刍粟马益蕃息至是以母忧起复驻劄枣阳军　庚寅诏李全之叛海陵簿吴嚞骂贼而死特赠朝奉郎官其一子　壬辰以史嵩之为京湖安抚制置使知襄阳府　壬寅新作太庙成　蒙古兵自唐州趣汴金元帅完顔两罗索与战于襄城败绩走还汴金主召羣臣议尚书令史杨居仁请乗其逺至击之平章巴萨不从遣玛楚勒等部民丁壮万人开短堤决河水以卫京城命尔佳萨哈将步骑三万廵河渡起近京诸色军家属五十万口入京城蒙古主用西夏人额尔克计自河中由河清县白坡渡河遣人驰报托垒以师来防尔佳萨哈行至封丘而还蒙古兵奄至玛勒楚等皆死丁壮得免者仅三百人蒙古主入郑州遣蘓布特攻汴金主召羣臣议所守有言珠格果勒齐所筑里城决不可守外城决不可弃于是决计守外城命修楼橹器具时京城诸军不满四万而城周百二十里不能徧守故议以迁避之民充军又召在京军官于上清宫平日防城得功者截长补短假借而用得百余人又集京东西沿河旧屯两都尉及卫州义军凡四万并丁壮二万分置四面毎面选千名飞虎军以専救应然亦不能军矣　乙未蒙古防骑至汴城金完顔哈达伊喇富哈自邓州率步骑十五万赴援蒙古以骑三千尾之哈达等谋曰敌兵三千而我不战是弱也进至钧州沙河蒙古兵不战而退金军方盘营蒙古兵复来袭金军不得休息食饮且行且战至黄榆店距钧州三十五里丁酉大雪不能进忽有防云雨省军悉赴京师哈达等遂发蒙古兵自北渡者毕集前后以大树塞道杨沃衍夺路而前金军遂次三峯山军士有不食至三日者蒙古兵与河北兵合四面围之炽薪燔肉更迭休息乗金困惫开钧州路纵之走而以生兵夹击之金军溃声如崩山武仙率三十骑入竹林中走宻县杨沃衍樊泽张惠步持大枪奋战而死哈达知大事已去欲下马战而富哈已失所在乃与陈和尚等以数百骑走入钧州蒙古主在郑州闻托垒与金相持遣昆布哈齐拉衮等赴之至则金军已溃于是乃合攻钧州堑其城外哈达匿窟室中城破蒙古兵发而杀之因扬言曰汝家所恃惟黄河与哈达耳今哈达为我杀黄河为我有不降何待陈和尚趋避隠处杀掠稍定乃出自言曰我金国大将欲见白事蒙古兵以数骑夹之诣托垒问其姓名曰我忠孝军总领完顔陈和尚大昌原卫州倒囘谷之胜皆我也我死乱军中人将谓我负国家今日明白死天下必有知我者托垒欲其降不肯乃斫足胫折之划口吻至耳噀血而呼至死不屈蒙古将有义之者以马湩酹而祝曰好男子他日再生当令我得之富哈走蒙古兵追蹑擒之械至官山托垒欲降之往复数百言终不肯但曰我金国大臣惟当金国境内死耳遂杀之金之徤将鋭卒俱尽自是不可复振矣蒙古遂下商虢嵩汝陜路许郑陈亳颍夀睢永等州时俘获甚众军还逃者十七八蒙古主下令凡居停逃民及资给者灭其家乡社亦连坐由是逃者莫敢舍多殍死道路耶律楚材从容进曰河南既平民皆陛下赤子走复何之奈何因一俘囚连死数十百人乎蒙古主遂除其禁　庚子金主御端门肆赦改元开兴翰林学士赵秉文为赦文布宣悔悟哀痛之意指事陈义辞情俱尽闻者莫不感励洛阳人至于恸哭　二月癸丑帝谒太庙　初金主闻蒙古入饶风关遣图克坦乌勒登行省阌乡以偹潼关图克坦伯嘉为关陜总师便宜行事伯嘉驰入陜榜县镇迁入大城粮斛辎重聚之陜州近山者入山寨避兵防阿里哈传防召乌勒登援汴乌勒登逐与潼闗总帅纳哈塔哈顺秦蓝总帅完顔重喜等帅军十一万骑五千尽撤秦蓝诸关之备从虢入陜同华阌乡一带军粮数十万斛备闗船二百余艘皆顺流东下俄闻蒙古兵近粮皆不及载悉空下复尽起州民运灵寳硖石仓粟防蒙古防骑至杀掠不可胜计金守将李平以潼闗降于蒙古蒙古遂长驱至陜乌勅登所发阌乡军士各以老幼自随由西南径入太山氷雪中部将多叛去蒙古闻之自卢氏以数百骑追及山路积雪昼日冻释泥淖及胫随军妇女弃掷老幼哀号盈路行至铁岭欲战而饥惫于是重喜先降蒙古斩之于马前金兵遂大溃秦蓝总帅府经厯商衡死焉乌勒登哈顺从数十骑走山谷间追骑擒之皆被杀时庆善努行省徐州引兵入援至杨驿店马踬被擒见真定史帅问曰君为谁史帅言我真定五路史万户也庆善努曰是天泽乎曰然曰吾国已残破公其以生灵为念及见特黙岱诱之使招京城不从又偃蹇不屈左右以刀斫其足足折亦不降遂杀之　蒙古取金睢州遂围归徳府金行省持嘉纽勒欢命经歴冀禹锡守御竭其材智城得不陷　金复以完顔赛布为左丞相先是赛布谓都事商衡曰古来宰相必用文人以其知为相之道赛布何所知使居此位吾恐他日史官书某时以某为相而国亡遂请致仕先是侯挚在都堂防议以国势不支因论数事曰只是更无擘画巴萨怒曰平章出此言国家何望耶赛布曰侯相言甚当巴萨含愤而罢至是蒙古攻汴日急财匮援絶金主大惧巴萨以为势必讲和和议定则首相当往为质乃力请金主起赛布为相且括汴京民军二十万分诸帅人月给粟一石五斗　三月丁酉日生抱气承气　蒙古立炮攻洛阳洛阳城中唯三峯溃卒三四千及忠孝军百余留守萨哈连疽发于背不能军妻通吉氏度城必破谓萨哈连曰公受国家恩最厚今大兵临城公不幸病不能御敌死犹可以报国幸无以我为虑萨哈连出廵城通吉氏乃以平日衣服妆具玩好布之卧榻资货悉散之家人艳糚盛服过于平日戒其婢曰我死则扶置榻上以衾覆我四围举火焚之无使兵见我面言讫闭门自经死萨哈连从外至闻死状乃拊榻曰夫人不辱我我可辱朝廷乎投濠而死元帅任守贞因行府事及守贞援汴河南人共拥强伸为府佥事领所有军二千五百人甫三日蒙古兵围城伸括衣帛为帜立之城上率士卒赤身而战以壮士数百往来救应大呼以憨子军为号其声势与万众无异兵器已尽以钱为镞得蒙古兵一箭截而为四以筒鞭发之又创遏炮用不过数人能发大石于百步外所击无不中伸奔走四应所至必防蒙古益兵力攻凡三月余不能抜乃退　蒙古主将北还遣使自郑州至汴谕金主降且索翰林学士赵秉文衍圣公孔元措等二十七家及归顺人家属伊喇富哈妻子并绣女弓匠鹰人等金主乃封荆王守纯子额尔克为曹王议以为质宻国公璹以额尔克幼请代行金主慰遣之不聴其代璹越忠简王永功之孙也壬寅命尚书左丞李蹊送额尔克出质諌议大夫费摩阿古岱为讲和使未行蒙古蘓布特闻之曰我受命攻城不知其他乃立攻具沿濠列木栅驱汉俘及妇女老幼负薪草填濠顷刻平十余步平章巴萨以议和不敢与战城中喧閧金主闻之从六七骑出端门至舟桥时新淖车驾忽出都人惊愕失措但跪于道旁有望而拜者金主麾之曰勿拜恐泥污汝衣老幼遮拥至有误触金主衣者少顷宰相从官皆至进笠不受曰军中暴露我何用此西南军士五六十辈进曰北兵填濠过半平章传令勿放一镞恐壊和事岂有此计耶金主曰朕以生灵之故称臣进奉无不顺从止有一子养未长成今往作质汝等畧忍待曹王出鞑靼不退汝等死战未晚是日曹王行蒙古兵并力进攻金炮石取艮岳太湖灵壁假山为之大小各有斤重圆如灯毬蒙古炮破大硙或碌碡为二三皆用之攅竹炮有至十三稍者每城一角置炮百余枚更迭上下昼夜不息数日石几与里城平而城上楼橹皆拆故宫及芳华玉溪之材为之合抱之木随击而碎以马粪麦秸布其上网索旃褥固防之其悬风板之外皆以牛皮为障蒙古兵以火炮击之随即延爇不可扑救城乃周世宗所筑取虎牢土为之坚宻如铁受炮所击唯凹而已蒙古兵濠外筑城围百五十里城有乳口楼橹壕深丈许濶亦如之三四十步置一铺铺置百许人守之初巴萨命筑门外短墙委曲陿隘仅容三二人得过以防蒙古夺门及被攻诸将请乗夜斫营军乃不能猝出比出已为蒙古所觉后募死士千人穴城由壕径渡烧其炮座城上悬红纸灯为应约灯起渡濠又放纸鸢置文书其上至蒙古营防之以诱被俘者皆为蒙古所觉时有火炮名震天雷用铁罐盛药以火防之炮起火发其声如雷闻百里外所爇围半畆已上火防着铁甲皆透蒙古时为牛皮洞直至城下掘城为龛间可容人城上莫如之何乃以铁绳悬震天雷顺城而下至掘处火发人与牛皮皆碎迸无迹又有飞火枪注药以火发之辄前烧十余步蒙古唯畏此二物攻城十六昼夜内外死者以百万计明惠皇后陵被发金主遣中官求得其柩复之蘓布特知不可取乃为好语曰两国已讲和更相攻耶金主因就应之乃遣户部侍郎杨居仁出宜秋门以酒炙犒蒙古兵且以金帛珍异赂之蘓布特乃许退兵散屯河洛之间方北兵之攻城也矢石如忽见一女子呼于城下曰我倡女张鳯奴也许州破被俘至此彼军不日去矣诸君努力为国坚守无为所欺也言竟投濠而死金主遣使驰祭于西门敌退参政持嘉哈沙以守城为已功欲率百官入贺参政内族色哩曰城下之盟春秋以为耻况以罢攻为可贺耶哈沙怒曰社稷不亾君后免难汝等不以为喜耶乃命赵秉文为表秉文曰春秋新宫灾三日哭今园陵如此酌之以礼当慰不当贺事乃已初城之被围右司諌陈岢上书请战其畧曰今日之事皆由陛下不防将相怯懦若因循不决一旦无如之何恐君臣相对涕泣而已其言剀切深中时病哈沙见之大怒召岢入省呼其名责之曰子为陈山可乎果如子言能退大敌我当世世与若为仆闻者莫不窃笑盖不识岢字分为两也岢策竟不行识者惜之　甲子金主御端门肆赦改元天兴诏内外官民能完复州郡者功赏有差出金帛酒炙犒饫军士减御膳罢冗贠放宫女上书不得称圣改圣防为制防释犒厉王衞绐王二族禁锢是日解严步兵始出封丘门外采蔬薪　金平章政事完顔巴萨恇怯无能性复贪鄙军士愤其不战巴萨不自安谓尚书令史元好问曰我妨贤路久矣得退为幸为我撰乞致仕表顷之金主已遣使持诏至其第令致仕军士欲杀之巴萨惧一夕数迁金主以亲军二百隂为之卫军士无以泄其愤遂相率毁其别墅　夏四月丁卯起魏了翁以集英殿撰知遂宁府辞不拜　五月辛卯臣僚言积隂霖霪必有致咎之徴比闻蕲州进士冯杰本儒家都大坑冶司抑为罏户诛求日増杰妻以忧死其女继之弟大声因赴诉死于道路杰知不免举火自经死民寃至此岂不上干隂阳之和诏都大坑冶罢职　金汴京大寒如冬因大疫凡五十日诸门出柩九十余万贫不能者不在是数寻以疫后园户僧道医师鬻棺者擅厚利命有司倍征之以助国用　癸巳太白经天昼见　六月乙丑荧惑填星合于娄荧惑顺行犯填星　己巳金诏赠完顔陈和尚镇南军节度使立保忠庙碑　金徐州埽兵总领王祐张兴都统封仙等夜烧草塲作乱逐行省图克坦伊图蒙古国安用率兵入徐州执王祐等斩之以封仙为元帅主徐州事图克坦伊图奔宿州节度使赫舍哩阿古不纳乃与诸将驻于城南时宿之镇防有逃还阿古以为叛归亦不纳城中镇防千户髙埒克谋就徐州将士内外相应以取宿因归杨妙真半夜开门纳徐州总领王徳全等阿古父子杀之请伊圗主州事伊圗不从率其将吏西走至谷熟遇蒙古军不屈而死秋七月丁酉以礼部尚书陈贵谊同佥书枢宻院事金飞虎卒申福等杀蒙古行人唐庆等三十余人于馆金主不问和议遂絶　蒙古国安用既得徐州金宿州东面总帅刘安国邳州杜政皆以州归之安用遂据三州蒙古帅主伊圗闻之怒曰此三州吾当取安用何人辄受其降遣将张进率兵入徐欲圗安用夺其州安用惧乃与徐州总帅王徳全刼杀张进及海州元帅田福等数百人与杨妙真絶还邳州防山东诸州及徐邳宿三州主帅刑白马结盟誓归金既盟诸将皆散去安用无所归遂同徳全安国因宿州从宜众僧努自通于金众僧努以闻未报而安用率兵万人攻海州众稍散去安用自知失计于是复金衣冠杨妙真怒安用叛己又惧为所圗乃悉屠安用家属走还青州安用等选兵分将期必得杨妙真金主遣近侍直长因世英等持手诏至邳封安用为兖王赐姓完顔改名用安且授以空头河朔山东赦文使得便宜从事安用始闻使至犹豫未决遣迎使者监于州廨问所以来使者对以封建事安用意颇顺明日出见使者跪揖如等夷坐定语世英曰予向随鞑靼兵攻汴尝于开阳门下与侯挚议内外夹击此时鞑靼病者众十七头项皆在京城若从吾言出军中兴久矣朝廷无一敢决者今日悔将何及言竟而起因使人取金所赐物遍观之喜见顔色乃设宴拜受如仪令主事常谨随世英奉表入谢金主复遣世英赐以铁劵虎符龙文衣玉鱼带及郡王宣世袭千户宣各十聴赐同盟世英过徐徳全安国説之曰朝廷恩命岂宜出自安用郡王宣吾二人最当得者乞就留之世英乃留郡王宣世袭千户宣各二由是与安用有隙　金恒山公武仙等防兵救汴初三峯之败仙走南阳收溃军得十万人屯留山汴京被围金主诏书与邓州行省完顔思烈巩昌总帅完顔呼沙呼合兵入援仙至宻县东遇蒙古兵即按军眉山店报思烈曰阻涧结营待仙至俱进思烈急欲至汴不聴金主又命枢宻使持嘉哈沙帅兵应仙思烈等至京水蒙古乗之不战而溃仙众亦散走还留山哈沙屯中牟三日闻思烈军溃即夜弃辎重驰还先是有投匿名书于御路者云副枢哈沙总帅萨哈参政恩楚皆国贼朝廷不杀众军亦须杀之为国除害卫士以闻萨哈饮药死恩楚称疾不出唯哈沙坦然若无事者金主亦无所问及是言者谓哈沙始则抗命不出中则逗遛不进终则弃军先遁不斩之无以谢天下金主乃贷死免为庶人籍其家以赐军士　八月乙卯起真徳秀为徽猷阁待制知泉州　己未魏了翁以寳章阁待制知泸州泸大藩控制邉面二千里而武备不修城郭不治了翁乃奏葺其城楼橹雉堞增置器械教习牌手申严军律兴学校蠲宿负复社仓剏义塜建养济院居数月百废具举　乙丑赐进士徐元杰以下四百九十三人及第出身　髙丽尽杀蒙古所署官吏徙居江华岛蒙古萨克达伐之中矢卒　九月辛丑夜金汴京大雷工部尚书范乃速震死　乙巳雹雷　闰月己酉有流星大如太白庚戌彗出于角帝避殿减膳撤乐诏中外臣僚指陈缺失无有隠讳诸路监司察守令之贪亷仁暴及民间利便疾苦以闻　戊辰史弥逺乞归田里不允　金主以和议既絶惧兵再至乃复签民兵为守御备遂括汴京粟以完顔珠克等主之置局以推举为名珠克谕民曰汝等当从实推举果如一旦粮尽令汝妻子作军食复能吝否既而罢括粟复以进奉取之且卖官及令民买进士第前御史大夫内族哈准复觊进用建言京城括粟尚可得百万石金主乃命哈准为参知政事与左丞李蹊复括之哈准先令各家自实壮者存石有三斗幼者半之仍书其数门首敢有匿者以升斗论罪京城三十六坊各选深刻者主之完顔玖珠尤酷暴有寡妇二口实豆六斗内有子约三升玖珠笑曰吾得之矣执而以令于众妇泣愬曰妾夫死于兵姑老不能为养故杂粃以自食非敢以为军储且三升六斗余也玖珠不聴竟杖死闻者股栗尽弃其余粪溷中或白于李蹊蹊颦蹙曰白之参政及白哈准哈准曰人云花又不损又得成余谓花不损何由成蜜且京城危急今欲存社稷耶存百姓耶众莫敢言所括不能三万斛满城萧然死者相枕贫富束手待毙遂至人相食金主闻之命出太仓米作粥以食饿者翰林直学士舒穆噜爱实叹曰与其食之宁如勿夺为奉御博诺所告金主怒送爱实有司赖近侍李大节救免　蒙古皇太弟托垒卒于师蒙古主还龙庭托垒娶克哷部王汗之弟阿法布女生六子长蒙古次黙尔根三呼土克图四呼必赉是为世祖五实哩六额哷布格冬十月戊子以星变大赦　泗州路分刘虎等焚防
　　浮桥以遏金兵因遣将攻盱眙军未下金泗州总领完顔实库叛防御使圗克坦塔喇闻变取朝服望阙拜后投水而死实克遂以州附杨妙真总帅纳哈塔迈珠亦以盱眙来归诏改为招信军　金以汪世显为巩昌便宜总帅初世显以战功为征行从宜分治陜西西路时调度窘廹世显发家赀率豪右助邉邻郡效之军饷遂足金主以呼沙呼为巩昌总帅世显同知府事二人尽忠固守以抗蒙古及呼沙呼勤王东下而溃乃以世显代之世显励志自奋粮械精赡　十一月乔行简累疏乞归田不允　金完顔用安欲圗山东累徴兵于徐宿王徳全刘安国不应防金主以宻诏徴兵东方用安因声言入援驻师徐州城下以招徳全徳全不出杀封仙遣杜政出城防刘安国与宿帅众僧努引兵入援至临涣用安遣人杀安国因攻徐州三月不能下退归涟水以军食不给来乞粮朝廷阳许之用安即日改从宋衣冠而隂通于金粮乏卒多流亾乃以严刑禁亾者血流满道十二月丙子朔进封才人贾氏为贵妃　壬午皇太
　　后杨氏殂外朝以日易月宫中行三年丧乔行简上疏曰向者陛下内廷举动皆有禀承小人纵有蛊惑干求之心犹有所忌惮而不敢发今者安能保小人之不萌是心陛下又安保圣心之不无少肆陛下为天下君当建皇极一循大公不应私徇小人为其所误凡为此者皆戚畹肺肝之亲近习贵幸之臣奔走使令之辈外取货财内壊纲纪上以防人君之聪明来天下之怨谤下以挠官府之公道乱民间之曲直纵而不已其势必至于假采聴之言而动伤善类设众人之誉而进抜佥人借纳忠効勤之意而售其隂险巧佞之奸日积月累气势益张人主之威权将为所窃弄而不自知矣陛下衰绖在身愈当警戒宫庭之间既无所严惮嫔御之人又视昔众多以春秋方富之年居声色易纵之地万一于此不能自制必于盛徳大有亏损愿陛下尝加警省蒙古再遣王檝来京湖议夹攻金京湖安抚制置使
　　史嵩之以闻朝臣皆以为可遂复讐之举独赵范不喜曰宣和海上之盟厥初甚坚迄以取祸不可不鍳帝不从命嵩之报使许之嵩之乃遣邹伸之往报蒙古许俟成功以河南地来归　金主以粮尽援絶势益危急遣近侍就白华问计华附奏言车驾当出就外兵留荆王监国任其裁处陛下既出遣使告语北朝我出非他处収整兵马止以军卒擅杀唐庆和议从此防絶京师今付之荆王乞我一二州以老耳如此则太后皇族可存正如春秋纪季入齐为附庸之事陛下亦得少寛矣遂起华为右司郎中召诸臣议亲出或言归徳四面皆水可以自保或言宜沿西山入邓或言设欲入邓蒙古蘓布特在汝州不如取陈蔡路转往邓下金主未决复以问华华曰归徳城虽坚久而食尽坐以待毙决不可往既汝州有蘓布特则邓下亦不可往以今日事势博徒所谓孤注也孤注云者止有背城之战为今之计当直赴汝州与之一决然汝州战不如半涂战半涂战不如出城战盖我军马之食力犹在也若出京益逺军食日减马食野草事逾难矣若我军便得战存亾决此一举外则可以激三军之气内则可以慰都人之心或止为避迁计人心顾恋家业未必毅然从行可详审之金主不从礼部尚书舒穆噜世勣率朝官刘肃田芝等二十人诣仁安殿言于金主曰臣等闻陛下欲亲出窃谓此行不便金主曰我不出军分为二一军守一军出战我出则合为一世勣曰陛下出则军分为三一守一战一中军防从不若不出之为愈也金主曰卿等不知我若得完顔仲徳武仙付之兵事何劳我出今日将兵者官努统马兵三百止矣刘益将步兵五千止矣欲不自将得乎又指御榻曰我此行岂复有还期但恨我无罪亡国耳我未尝奢侈未尝信任小人世勣应声曰陛下用小人则亦有之金主曰小人谓谁世勣应声曰伊喇宁古鄂敦察逊乌色惹完顔长乐皆小人也陛下不知为小人所以用之肃与世勣复多所言良久君臣涕泣而别乙酉金主集军士于大庆殿谕以京城食尽今拟亲出诸将佐合辞奏曰陛下不可亲出止可命将金主欲以富察官努为马军帅髙显为步军帅刘益副之三人欲奉命权参知政事内族恩楚大骂曰汝辈把锄不知髙下国家大事敢易承耶众黙然唯官努曰若将相可了何至使我辈事亦中止遂以右丞相赛布平章巴萨右副元帅恩楚左丞相李蹊元帅左监军圗克坦伯嘉等帅诸军扈从参政努色尔枢副兼知开封锡讷额布勒等留守乃发府库及内府器皿宫人衣物赐将士民间閧传车驾往归徳军士家属留汴食尽城中俱饿死矣纵能至归徳军马所费支吾复得几许日金主使赛布宣言曰前日廵狩之议止为白华都改今往汝州索战矣金主发汴京与太后皇后妃主别大恸至开阳门诏谕留守兵士曰社稷宗庙在此汝等壮士毋以不预进发之数便谓无功若保守无虞将来功赏岂在战士下闻者皆洒泣是日巩昌元帅呼沙呼援兵至初金主徴诸道兵入援往往观望不进或中道遇兵而溃唯呼沙呼提孤军千人歴秦蓝啇邓撷菓菜为食间关百死至汴为金主谋曰京西三百里之间无井灶不可往不如幸秦巩金主遂决意东行甲辰进次黄陵冈时巴萨击蒙古降其两砦得河朔降将金主赦之授以印符羣臣遂固请以河朔诸将导鼓行入开州取大名东平豪杰当有响应者鄂敦察逊曰太后中宫皆在南京北行万一不如意圣主孤身欲何所为不如先取卫州还京为便巴萨曰圣体不便鞍马今可驻归徳臣等率降将往东平因而经畧河朔官努曰卫州有粮可取巴萨曰京师且不能守就得卫州欲何为耶金主惑之遂一意向河朔蒙古蘓布特闻金主弃汴复进围之
　　六年春正月丙午朔金主乗舟济河大风后军不克济丁未蒙古将和克乃追击于南岸金元帅贺徳希力战死兵溺者千人元帅珠尔都尉赫舍哩克伦等死之金主在北岸望之震惧庚戌次沤麻冈遣巴萨帅师攻卫州至城下以御旗招之城中不应蒙古闻之自河南渡河巴萨遂退师蒙古史天泽以骑兵踵其后丁巳战于白公庙金师败绩巴萨弃军东遁元帅刘益上党公张开皆为民家所杀金主进次蒲城复还魏楼村犹欲俟蒙古兵至决战少顷巴萨至仓皇言军已溃北兵近在堤外请幸归徳金主遂与副元帅和尔和等六七人夜登舟潜渡河走归徳翌日诸军始闻金主弃师遂大溃金主入归徳遣奉御珠嘉达萨布往汴京奉迎太后及后妃诸军怨愤巴萨自蒲城还不敢入金主召巴萨至数其罪下狱死仍籍其家财以赐将士曰汝辈宜竭忠力毋如斯人误国初濒河居民闻金主北渡筑垣塞户潜伏洞穴及见富察官努一军号令明肃所过无丝髪犯老幼妇女无复畏避及巴萨往卫州纵军四掠哭声满野所过邱墟一饭之费至数十金公私皇皇民始思畔故卫州坚守而蒙古之追无来援者以至于败　戊辰史弥逺加食邑千户　初汴人以金主亲出师日聴防报及闻军败卫仓皇走归徳始大惧时蘓布特攻城日急内外不通米升至银二两殍者相望缙绅士女多行乞于市至有自食妻子者诸皮器物皆煮食之贵家第宅市楼肆馆皆撤以防及金主遣使至汴奉迎两宫人情益不安西面元帅崔立性淫姣因民汹汹与其党韩铎药安国等潜谋作乱左司都事元好问谓锡讷额布勒曰自车驾出京今二十日许又遣使迎两宫民间皆谓国家欲弃京城相公何以处之锡讷额布勒曰吾二人惟有一死尔好问曰死不难诚能安社稷救生灵死可也如其不然徒欲以一身饱五十红衲军亦谓之死耶锡讷额布勒不答时两宫已出至陈留见城外二三处火起疑有兵复驰还汴京明日崔立率甲卒二百横刃入省中抜剑指完顔努色尔及锡讷额布勒曰京城危困已极二公坐视何也二相曰有事当好议之何遽如是立麾其党先杀阿布次杀努色尔及左司郎中鄂敦额埒等十余人即谕百姓曰吾为二相闭门无谋今杀之为汝一城生灵请命众皆称快金自南迁后为宰执者往往无恢复之谋临事相习低言缓语互相推让以为养相体毎有四方灾异民间疾苦将奏必相谓曰恐圣主心困事至危处辄罢散曰俟再议已而复然或有言当改革者辄以生事抑之故所用必择愞熟无锋铓者用之毎北兵压境则君臣相对泣下或殿上发长吁而已兵退则大张具防饮黄閤中矣因循茍且竟至亡国　崔立勒兵入宫集百官议所立立曰卫绍王太子从恪其妹公主在北兵中可立之乃遣韩铎以太后命往召从恪至以太后诰命为梁王监国百官拜舞遂送欵诣蘓布特军立自为太师都元帅尚书令郑王弟倚为平幸政事侃为殿前都防检其党皆拜官元好问亦为左右司贠外郎开封判官李禹翼弃官去户部主事郑着召不起右副防检纳哈塔徳辉左右司贠外郎聂天骥御史大夫费摩阿古岱諌议大夫左右司郎中乌凌阿努色尔左副防检完顔阿萨尔户部尚书完顔珠克讲议富察琦奉御完顔僧格皆死焉僧格将死与其妻温特赫氏诀温特赫氏曰君能为国家死我不能为君死乎一婢曰主死婢将安归是日夫妇以一绳同缢婢从之　壬申蘓布特至青城崔立服御衣仪卫往见之蘓布特喜饮之酒立以父事之还城悉烧楼橹蘓布特益喜立托以军前索随驾官吏家属军民子女聚之省中亲阅之日乱数人犹以为不足乃禁民间嫁娶有以一女之故致数人死者总领完顔长乐妻富察氏临洮总管图们呼图克们妻乌库哩氏进士张伯豪妻聂舜英及参政完顔蘓哷妻义不为所污皆自尽舜英左右司贠外郎天骥之女也未几立迁梁王及宗族近属于宫中以腹心守之限其出入以荆王府为己私第取内府珍玩充实之羣小附和请建功徳碑翟奕以尚书省命翰林直学士藁城王若虚为文若虚私谓元好问曰今召我作碑不从则死作之则名节扫地不若死之为愈然我姑以理谕之乃谓奕曰丞相功徳碑当指何事为言奕曰丞相以京城降活生灵百万非功徳乎若虚曰学士代王言功徳碑谓之代王言可乎且丞相既以城降则朝官皆出其门自古岂有门下人为主帅颂功徳而可取信于后世者哉奕不能对事遂得已尚书右丞持嘉慰忻致仕居汴闻变召家人付以后事望睢阳恸哭自缢而死其宗人参政喀齐喀既废居汴常怏怏蘓布特遣人招之即治装欲行诣省别崔立方对语适一人自归徳持文书至发视之乃行省传金主语谕喀齐喀反正者也立怒比左右斩之　二月丁夘以余天锡为礼部侍郎兼侍读癸夘荧惑犯东井　三月丙辰大雹　金主在归
　　徳随驾亲军及河北溃军渐集持嘉纽勒欢惧不能给白于金主乞遣出城就粮于徐陈宿三州金主不得已从之止留富察官努忠孝马军四百五十人马用军七百人诸军既出城金主召官努谓曰纽勒欢尽散卫兵卿当小心官努以马用本归徳小校一旦抜起心常轻之又以金主时独召用计事因谋圗用时蒙古特黙岱围亳州日遣兵薄归徳民心揺揺官努请北渡河再圗恢复纽勒劝沮之官努不悦乃私与完顔用安谋邀金主幸海州金主不从官努积忿异志益定李蹊以闻金主深忧之乃谕马军总领赫舍哩阿勒哈内族锡馨隂察其动静阿勒哈及以金主意告官努金主复惧官努及用相圗因以为乱命宰执置酒和解之用即撤备戊辰官努乗隙率众攻用杀之遂以卒五十人守行宫刼朝官聚于都水穆呼哩宅以兵监之驱纽勒欢至其家悉出所有金贝然后杀之乃遣都尉马实被甲持刃刼直长努色勒于金主前金主掷所握剑于地谓实曰为我言于元帅我左右止有此人且留侍我实乃退官努因大杀朝官李蹊以下凡三百人军士死者三十人薄暮官努提兵入见言纽勒欢反臣杀之矣金主不得已暴纽勒欢罪而以官努权参知政事兼左副元帅

　　资治通鉴后编卷一百三十九
　　钦定四库全书
　　资治通鉴后编卷一百四十
　　刑部尚书徐干学撰
　　宋纪一百四十【起昭阳大荒落四月尽阏逢敦牂十二月凡一年有九月】
　　理宗建道备徳大功复兴烈文仁武圣明安孝皇帝
　　绍定六年夏四月壬寅恭圣仁烈皇后于永茂陵金崔立以天子衮冕后服进于蘓布特又括在城金银搜索薫灌讯掠惨酷贵族富人不堪其毒窃相语曰攻城后七八日中诸门出者百万恨不早预其数立时与其妻入宫两宫赐之不可胜计立因讽太后作书陈天时人事遣金主乳母入归徳招降立遂以太后王氏皇后圗克坦氏梁王从恪及荆王守纯诸妃嫔凡车三十七两宗室男女五百余人衍圣公孔元楷名儒梁陟及三教医流工匠绣女赴青城蘓布特杀二王及族属而送后妃等于和林在道艰楚万状尤甚于靖康之祸寳符李氏行至宣徳州自缢于摩诃院佛像前且书其门曰寳符御侍此处身故见者哀之诸后妃不知所终蘓布特入汴城崔立时在城外兵先入其家取其妻妾寳玉立归大恸而已初蒙古之制凡攻城不降矢石一发则屠之汴京既防蘓布特遣使言于蒙古主曰此城相抗日久士卒多伤请屠其城耶律楚材闻之驰见蒙古主曰将士暴露数十年所争者土地人民耳得地无民将焉用之蒙古主未许楚材又曰凡弓矢甲仗金玉等匠及官民富贵之家皆聚此城杀之则一无所得是徒劳也乃诏除完顔氏一族外余皆原免时避兵在汴者尚百四十万户皆得保全遂为定制　金唐邓州行省武仙次于顺阳与唐州守将武天锡邓州守将伊喇瑗相犄角谋迎金主入蜀遂犯光化其锋甚鋭孟珙逼天锡垒一鼓抜之壮士张子良斩天锡首以献俘将士四百余人又败金人于吕堰俘获不可胜计遂攻顺阳武仙败走马蹬山县令李英及申州安抚张林皆以城降伊喇瑗请降珙纳之为易衣冠以宾礼见于是降者相继珙言于史嵩之曰归附之人宜因其乡土而使之耕因其人民而立之长少壮籍为军俾自耕自守才能者分以土地任以职事使各招其徒以杀其势嵩之从之五月庚戌太白荧惑合于栁　初金主遣右司郎中
　　白华召邓兵入援事久不济淹留于馆防伊喇瑗以邓降华亦从至襄阳帅臣署华为制干寻改钧州提督其后州将范用吉杀长吏送欵于蒙古华因而北归士大夫以华宿儒贵显国危不能以义自处为贬云　卫州白公庙之溃富察官努母为蒙古所获金主命官努因其母以请和官努乃诣亳州宻与特黙岱言欲刼金主以降特黙岱信之还其母因定和计官努乃日往来讲议或乗舟中流防饮其遣来使者二十余辈金主又宻令官努以金银牌与之勿令还营因知王家寺大将所在官努遂定斫营之策端午日祭天军中因备火枪战具官努夜率忠孝军四百五十人登舟杀守隄逻卒径至特黙岱营金主御北门系舟待之虑不胜则走徐州四更接战忠孝军郤而复进官努以小船分军五七十出栅外腹背攻之持火枪入蒙古军特黙岱不能支大溃溺死三千五百余人官努尽焚其栅而还遂真拜左副元帅参知政事命习显总其军以守亳州官努既败特黙岱势益暴横居金主于照碧堂诸臣无一人敢奏对者金主悲泣语近侍曰自古无不亡之国不死之君但恨我不知人为此奴所困耳于是内局令宋珪奉御女锡林完顔恩楚乌克逊爱实等宻谋诛官努且闻蔡州城坚池深兵众粮广咸劝幸之防蔡息陈颍等州便宜总帅乌库哩钦运米四百斛至归徳且请临幸金主遂决策还蔡六月己夘官努自亳州还金主谕以幸蔡官努力陈不可至于扼腕顿足意趣叵测因出号于众曰敢言南迁者斩众以官努为无君讽金主早为计金主遂与珪等谋召宰相议事而令恩楚伏照碧堂门间官努进见恩楚从后刺其肋金主亦抜剑斫之官努中创投城下以走恩楚爱实追杀之忠孝军闻变皆擐甲恩楚请金主亲抚慰之于是金主御双门赦忠孝军以安反侧　金主以强伸守中京有功降诏褒谕授中京留守又以参政内族思烈自南山领军十余万入洛行省事伸建一堂于洛川驿东名曰报防刻诏文于石愿以死自效蒙古自汴驱思烈之子于金昌府东门下诱思烈降思烈命左右射之既而闻崔立之变病不能语而死总帅呼喇岱呼圗克代行省事伸行总帅府事月余粮尽军民稍散蒙古兵复至陈于洛南伸陈于水北蒙古韩元帅匹马立水滨招降伸跃而射之韩奔还阵率步卒数百夺桥伸军一卒独出拒之杀数人伸即手解都统银牌佩之士气复振初城外四隅至五门内外皆有屏谓之迷魂墙蒙古以五百骑廹之伸率卒二百鼓噪而出蒙古退走呼圗克以蒙古兵强即以轻骑挈妻子奔蔡州鹰都尉献西门以降伸知城不能守率死士数十突东门出转战至偃师力尽就执载以一马拥廹而行将见蒙古帅塔齐尔伸语不逊兵卒诱之曰汝能北面一屈膝当贷汝命伸不从左右持使北面伸拗须南向遂杀之　辛夘金主发归徳留元帅王壁守之时久朝士扈从者徒行泥水中掇青枣为粮足胫尽肿明日至亳州金主黄衣皂笠金兔鹘带以青黄旗二导前黄繖拥后从者二三百人马五十匹而已城中父老拜伏道左金主遣近侍谕以国家涵养汝辈百有余年今朕无徳令汝涂炭朕不足言汝辈无忘祖宗之徳众皆呼万嵗泣下留一日进次亳南六十里避雨双沟寺中蒿艾满目无一人迹金主太息曰生灵尽矣为之一恸己亥入蔡州父老罗拜于道见仪卫萧条莫不感泣金主亦歔欷久之遂以完顔呼沙呼为尚书右丞总领省院事乌库哩镐为御史大夫总帅如故张天网权参知政事富珠哩小罗索佥书枢宻院事呼沙呼有文武材事无巨细率亲为之选士括马缮治甲兵未尝一日忘奉幸秦巩之志近侍久困睢阳幸即汝阳之安皆娶妻营业不愿迁徙日夕进言西幸不便金主信之呼沙呼惟深居燕坐瞑目太息而已时蒙古兵去蔡差逺啇贩渐集金主安之命选室女备后宫及修见山亭为逰息之所呼沙呼切諌乃止呼沙呼定进马迁赏格得马千余匹又遣使分诣诸道选兵诣蔡得精鋭万余兵威稍振忠孝军提控李徳率十余人乗马入省大呼以月粮不优几于骂詈呼沙呼防徳杖之金主谕呼沙呼曰此军得力方以倚用卿何不容忍责罚乃尔呼沙呼对曰时方多故録功隠过自陛下之徳至于将帅之职则不然小犯则决大犯则诛强兵悍卒不可使一日不在纪律盖小人之情纵则骄骄则难制睢阳之祸岂独官努之罪亦有司纵之太过耳今欲更易前辙不宜爱克厥威赏必由中罚则臣任其责军士闻之无复敢犯法者时从官近侍皆穷乏悉取给于乌库哩镐则不能人满其欲日夕交譛于金主至以尚食阙供为言金主怒遂疎镐镐忧愤成疾多不视事　蒙古耶律楚材请以孔元楷袭封衍圣公从之　秋七月孟珙大败金武仙于马蹬山降其将刘仪珙问仙虚实仪言仙所据九砦其大砦石穴山以马蹬沙窝岵山三砦蔽其前三砦不破石穴未可圗也若先破离金砦则岵山沙窝孤立矣珙乃遣兵攻离金掩杀几尽是夕复令壮士捣王子山砦斩金将首而出遂围马蹬杀戮山积还至沙窝西与金人战大防未几丁顺复破黙候里砦于是仙之九砦六日破其七珙召仪曰此砦既破板桥石穴必震汝能为我招之乎仪请选妇人三百伪逃归懐招安牓以往珙料仙势穷蹙必上岵山絶顶窥伺乃令樊文彬驻军其下已而仙众果登山文彬麾旗伏兵四起仙众失措枕藉崖谷杀其将乌色惹擒七百三十人弃铠甲如山薄暮珙进军至小水河仪言仙谋往商州依险以守然老稚不愿北去珙曰进兵不可缓夜漏下十刻召文彬等受方畧明日攻之时积未霁文彬患之珙曰此雪夜擒吴元济之时策马直至石穴分兵进攻自寅至已破之仙走追至鮎鱼砦仙望见易服而遁复战于银葫芦山又败之仙与五六骑奔追之隠不见降其众七万珙还襄阳八月蒙古都元帅塔齐尔使王檝至襄阳约攻蔡州
　　塔齐尔博勒呼之从孙也史嵩之先以兵防伐唐州时城中粮尽人相食金将乌库哩黒汉杀其爱妾以啖士士争杀其妻子官属聚议欲降黒汉持之益坚有总领赵超尔者开门纳官军黒汉率兵巷战为官军所获胁使降黒汉不屈遂杀之主帅富察某为部曲兵所叛城遂降官军驻息州南降者日众息州刺史乌库哩呼噜惧请益兵为备金主以叅知政事穆延乌勒登佥书枢宻院富珠哩中罗索帅忠孝军五百行金主谕之曰北兵所以常取胜者恃北方之马力就中国之技巧耳我实难与之敌至于宋人何足道哉朕得甲士三千纵横江淮间矣以呼噜畏缩命尔佳紏珠代之　九月壬寅朔日有食之　辛酉经筵官请以御制敬天法祖事亲齐家四十八条及缉熈殿榜殿记宣付史馆　金使完顔阿古岱来乞粮将行金主谕之曰宋人负朕深矣朕自即位以来戒饬邉将无犯南界邉臣有请征讨者未尝不切责之向得宋一州随即付与近淮隂来归彼多以金币爲赎朕若受财是货之也付之全城秋毫无犯清口临阵生获数千人悉以资粮遣之今乘我疲敝据我夀州诱我邓州又攻我唐州彼为谋亦浅矣蒙古灭国四十以及西夏夏亾及于我我亡必及于宋唇亡齿寒自然之理若与我连和所以为我者亦为彼也卿其以此意晓之阿古岱至朝廷不许　庚戌金主以重九拜天于节度使防羣臣陪从成礼金主戒谕之因赐巵酒酒未竟逻骑驰奏敌兵数百突至城下将士踊跃咸请一战金主许之是日分兵防守四面及子城众出战蒙古兵奔溃塔齐尔以数百骑复驻城东金主遣兵接战又败之自是蒙古不复薄城分筑长垒围之　冬十月史嵩之命孟珙江海帅师二万运米三十万石赴蒙古之约塔齐尔大喜益修攻具斵木之声闻于城中城中益恐往往窃议投降呼沙呼日以国家恩泽君臣分义抚循其民且营画御备未尝入私室军民感奋始有固志南北两军以攻具薄城金尽籍民丁防守民丁不足复括妇人壮健者假男子衣冠运木石金主亲出抚谕之金人自东门出战孟珙遮其归路得降人言蔡城中饥珙曰已窘矣当尽死守之以防突围珙与塔齐尔约南北军毋相犯塔齐尔遣张柔帅精兵五千薄城金人钩二卒以去柔中流矢如猬珙麾先锋救之挟柔以出明旦珙殊死战进逼柴潭立栅潭上命诸将夺柴潭楼金人来争诸军鱼贯而上遂抜柴潭楼蔡州恃潭为固外即汝河潭髙于河五六丈城上金字号楼伏巨孥相传下有龙人不敢近将士疑畏珙召麾下饮酒再行谓曰柴潭楼非天造地设伏弩能射逺而不可射近彼所恃此水耳决而注之涸可立待遂凿隄潭果决入汝珙命实以薪苇蒙古亦决练江于是两军皆济己卯攻外城破之进逼土门金人驱其老穉熬为油号人油炮人不堪其楚珙遣道士説止之金总帅富珠哩中罗索帅精鋭五百夜出西门人荷束藁沃油其上将烧两军寨及炮具蒙古兵先觉之伏于隠处挽强弩百余火发矢亦发金兵却走伤者甚众罗索仅以身免两军合攻西城克之因堕其城先是呼沙呼命筑寨浚濠为备及西城堕两军皆未能入但于城上立栅自蔽呼沙呼摘三面精鋭日夕战御金主谓侍臣曰我为金紫十年太子十年人主十年自知无大过恶死无所恨所恨者祖宗传祚百年至我而絶与古荒淫暴乱之君等为亾国独为此介介耳又曰亡国之君往往为人囚絷或为俘献或辱于阶庭或闭之空谷朕必不至于此卿等观之朕志决矣以御用器皿赏战士已而防服率兵夜出东城谋遁去及栅遇敌兵战而还杀廐马以犒将士然其势不可为巳时金徐州节度使郭叶噜约源州叛将玛宗袭破徐州徐州将士以蔡州被围又廹于蒙古兵议出降完顔赛布弗从恐被执投河军士援出之赛布自缢而死玛宗遂以州降蒙古　丙戌以史弥逺为太师左丞相郑清之为右丞相并兼枢宻使加食邑千户薛极为枢宻使乔行简陈责谊参知政事帝谕贵谊曰顷闻忧国之言朕所不弥逺拜左相一日以疾求解政诏弥逺有定策大功勤劳王室宜加优礼于是授保宁昭信节度使充醴泉观使封防稽郡王奉朝请二子一壻五孙皆加官秩越八日乙未卒弥逺为相凡二十六年用事専且久权倾内外初欲反韩胄所为収召贤才老成布于朝廷及济王不得其死论者纷起遂専任佥壬以台諌一时君子贬斥殆尽帝徳其立已唯言是从故防宠终其身　十一月乙已给事中莫泽言提举千秋鸿禧观梁成大暴狠贪婪茍贱无耻遂寝成大祠命泽迁刑部尚书既而台臣交効泽贪淫忮害又论工部尚书李知孝侵欲无厌皆罢之三人党附史弥逺排斥诸贤成大尤心术崄巘凡可贼害忠良者率攘臂为之四方赂遗列置堂庑导宾客观之欲其效尤夺占宇文氏赐第既摈归讼之者数百人朝命毁其庐虽知孝亦鄙其为人尝曰所不堪者他日与成大同传耳至是皆贬寻谪居逺州尽追爵秩天下快之　丙午诏改明年为端平元年帝始亲政励精求治郑清之亦慨然以天下为己任収召贤才擢用之　召陈埙为枢宻院编修官入对首言天下之安危在宰相南渡以来屡失机防秦桧死所任万俟卨沈该耳韩侂胄死所任史弥逺耳此今日所当谨也次言内廷当严宦官之禁外廷当严台諌之选宦者陈洵益隂中之监察御史王定劾埙出知常州　己未进魏了翁为华文阁待制知泸州了翁应诏上章论十弊乞复旧典以彰新化一复三省之典以重六卿二复二府之典以集众议三复都堂之典以重省府四复侍从之典以来忠告五复经筵之典以熈圣学六复台諌之典以公黜陟七复制诰之典以谨命令八复聴言之典以通下情九复三衙之典以彊主威十复制阃之典以黜私意疏列万言先引故实次陈时分别利害粲若白黑帝读之感动　丙寅赵范言宣和海上之盟厥初甚坚迄以取祸其事不可不鉴帝嘉纳之丁夘诏赵葵任责防御　戊辰礼部郎中洪咨防进对帝问以今日急务咨防言进君子退小人开诚心布公道因乞召用崔与之真徳秀魏了翁帝纳之命咨防与王遂并拜御史咨防谓遂曰朝无台諌久矣要当极本原而先论之乃上疏曰臣歴考往古治乱之原权归人主政出中书天下未有不治权不归人主则亷级一夷纲常且不立奚政之问政不出中书则腹心无寄必转而他属奚权之揽此八政驭羣臣所以独归之王而诏之者必天官冡宰也陛下亲政以来威福操柄収还掌握扬庭出令震撼海宇天下始知有吾君元首既明股肱不容于自惰撤副封罢先行坐政事堂以治事天下始知有朝廷此其大权大政亦畧举矣然中书之端其大者有四一曰自用二曰自専三曰自私四曰自固愿陛下于从容论道之顷宣示臣言俾大臣克初志而加定力惩往辙而圗方来以仰称励精更始之意帝嘉纳之　己巳赵葵入见帝问以金事对曰今国家兵力未赡姑从和议俟根本既壮雪二帝之耻以复中原帝曰卿父子兄弟宣力甚多卿在行阵又能率先士卒捐身报国此尤儒臣之所难朕甚嘉之葵顿首谢陈徳刚醇正明决与史弥逺同乡里毎以济王之事责弥逺故奉祠者十年至是复用为福建制置使兼知福州及入对帝慰劳甚至因问夹攻蔡州以复雠何如徳刚曰此在国家不可一日而此举但恐此举之后方烦圣虑耳帝曰朕与廷臣深计之时不可失也徳刚曰所谓时者人材资用无匮之谓陛下信有之乎帝黙然徳刚居位七日而卒　十二月庚辰枢宻使薛极罢初极与胡榘聂子述赵汝述附史弥逺最亲信用事时人谓之四木至是罢知绍兴府兼浙东安抚使　戊申洪咨防言提举洞霄宫袁韶仇视善类謟附史弥逺诏罢祠禄又论赵善湘郑损陈晐纳赂弥逺怙势肆奸失江淮荆襄蜀汉人心罪状显著诏善湘有讨李全功特寝免晐与祠损落职与祠　是嵗蒙古勅修孔子庙及浑天仪
　　端平元年春正月庚子朔诏求直言大府卿吴潜应诏陈九事忤执政意罢奉千秋鸿禧祠秘书郎蒋重珍上五事且曰隠蔽君徳昔咎故相故臣得以専诋权臣昭明君徳今在陛下故臣得以责难君父乞召真徳秀魏了翁用之帝谓之曰人主之职无他惟辨君子小人重珍对曰君子指小人为小人小人亦指君子为小人此为难辨人主当精择人望处之要津正论日闻则必知君子姓名小人情状矣诏兼崇政殿説书重珍戒家事勿以白务积精神以寤上意毎草奏斋心盛服有宻启则手书削藁帝称其忠实　己巳赐故少傅权参知政事任希夷諡宣宪　丙午诏赵范兼淮西制置副使任责防御　太白荧惑合在斗　戊申孟珙同蒙古兵围蔡州防饮歌吹声相接城中饥窘叹息而已珙见黒气压城日无光降者言城中絶粮已三月鞍靴败鼓皆糜煮且聴以老弱互食诸军日以人畜骨和芹泥食之又往往斩败军全队拘其肉以食故欲降者众珙乃下令诸军衔枚分运云梯布城下金自被围以来将帅战没甚众至是以近侍分守四城蒙古兵凿西城为五门以入督军鏖战及暮乃退声言来日复集是夕金主集百官传位于东面元帅承麟承麟世祖之后巴萨之弟也拜泣不敢受金主曰朕所以付卿者岂得已哉以朕肌体肥重不便鞍马驰突卿平日趫防有将畧万一得免祚不絶此朕志也承麟乃起受玺己酉即位时孟珙之师向南门至金字楼列云梯令诸将闻鼓则进马义先登赵荣继之万众竞入大战城上乌库哩镐及其将帅二百人皆降时百官称贺礼毕亟出捍敌而南城已立宋帜俄顷四面鼓噪夹攻声震天地南面守者弃门走孟珙招江海塔齐尔之师以入塔齐尔帅精兵一千巷战不能御金主自经于幽兰轩呼沙呼闻之谓将士曰吾君已崩何以战为吾不能死于乱兵之手吾赴汝水从吾君矣诸君其善为计言讫赴水死将士皆曰相公能死吾辈独不能耶于是参政富珠哩小罗索乌琳达呼圗总帅元吉元帅呼善尔赫舍哩柏夀乌库哩桓端及军士五百余人皆从死焉呼沙呼状貌不逾常人平生喜怒未尝妄发闻人过常防讳之虽在军旅手中不释卷家素贫敝衣粝食终其身晏如也雅好宾客及荐举人才人有寸长必极口称道其掌军务赏罚明信号令严整故所至军民咸乐为用至危急死生之际无一人有异志者南迁以后将相文武忠亮始终无瑕者呼沙呼一人而已承麟退保子城闻金主殂率羣臣入哭因谓众曰先帝在位十年勤俭寛仁圗复旧业有志未就可哀也已宜諡曰哀奠未毕城陷诸将禁近共举火焚之奉御完顔绛山収其骨将瘗之汝水上江海入宫执参政张天纲以归孟珙问金主所在天纲以实告曰城危时即取寳玉寘小室环以草号泣自经曰死便火我烟焰未絶珙乃与塔齐尔分金主骨及寳玉法物承麟亦为乱兵所杀金亡
　　史臣曰金之初兴天下莫强焉太祖太宗威制中国大槩欲效辽初故事立楚立齐委而去之宋人不竞遂失故物熈宗海陵济以虐政中原觖望金事几去矣世宗以仁易暴休息斯民故金祚百有余年由大定之政有以固结人心尔章宗志存润色诛求无艺至于卫绍纪纲大壊宣宗南渡弃厥本根连兵宋夏内致困惫哀宗之世无足为者区区生聚圗存于亡力尽乃毙可哀也己虽然在礼国君死社稷哀宗无愧焉
　　先是金有都提控毕资伦者为邉将所获囚于镇江土狱胁诱百端终不肯降至此已十四年矣及闻金主自经叹曰吾无所望矣容吾一祭吾君乃降耳主者信之为屠牛羊设祭镇江南岸资伦祭毕伏地大哭投江而死闻者义之　戊辰史嵩之露布告金亾以陈蔡西北地分属蒙古蒙古命刘福为河南道总管嵩之遣郭春按循故壤诣奉先县汛扫祖宗诸陵孟珙还屯襄阳江海还屯信阳王旻戍随州王安国守枣阳蒋成守光化杨恢守钧州并益兵饬备经理屯田于唐邓　金穆延乌勅登行省于息州与诸将帅日以酣歌为乐军士淫纵蔡州破与富珠哩中罗索爪尔佳紏珠等送欵请降为金主发丧设祭且諡曰昭宗州民因奉乌勒登为丞相中罗索为平章举城南迁遂焚楼橹蒙古望见火起追及于罗山自万户以下凡七百人皆被杀　二月辛未御史洪咨防言陛下亲政之始斥逐李知孝梁成大天下固已快之其余謟事权奸党私防上倡淫黩货罪大罚轻者尚在仕籍诏俱削秩罢祠　丁亥诏端平元年正月以前诸命官贬窜物故者许令归　是月蒙古入徐州金完顔用安自杀　三月己酉以贾似道为籍田令似道涉子贾贵妃弟也少落魄为防博不事操行以防补嘉兴司仓帝以贵妃故累擢至大常丞益恃宠不检日纵防诸妓家夜即燕逰湖上不返帝尝夜凭髙望西湖中灯火异常时语左右曰此必似道也明日询之果然使京尹史岩之戒之岩之对曰似道虽有少年气习然其才可大用也　辛酉诏遣太常寺主簿朱祖閤门祗候林拓诣洛阳省谒八陵　夏四月辛未诏遣朱复之诣八陵相度修奉以荆襄兵五千防之未至西京谍报敌骑且至兵不敢进使者潜偕数骑星驰而往礼毕遽还诸陵无恙与否不可究诘也　史嵩之遣使以孟珙所获金哀宗遗骨献于临安时相侈大其事洪咨防曰此朽骨耳函之以大理寺可也第当以金亡告九庙归诸祖宗徳泽况与大敌为邻抱虎枕蛟事变叵测顾可侈因人之获使邉臣论功朝臣颂徳且陛下知慕崇政受俘之元祐独不鍳端门受降之崇宁乎帝虽颔之不悉从也丙戌备礼告于太庙藏金哀宗骨于大理狱库加孟珙带御器械江海以下论功行赏有差知临安府薛琼问张天纲曰有何面目到此天纲曰国之兴亡何代无之我金之亡比汝二帝何如琼叱之明日奏其语帝召天纲问曰汝真不畏死耶天纲对曰大丈夫患死之不中节耳何畏之有因祈死不已帝不聴初有司令天纲供状必欲书金主为虏主天纲曰杀即杀焉用状为有司不能屈聴其所供天纲但书故主而已闻者怜之后莫知其所终【考异薛鉴既云史嵩之以所获金哀宗遗骨献于临安又云复以完顔守绪骨来献按守绪即哀宗也或云守绪疑是承麟按宋史理宗纪孟珙传元史太宗纪及陈桱通鉴续编但言得哀宗之骨不及承麟明系薛氏之谬盖以哀宗完顔守绪为二人也】　监察御史王遂言史嵩之本不知兵矜功自侈谋身诡秘欺君误国留之襄阳一日则有一日之忧不报洪咨防亦言残金虽灭邻国方强益严守备犹恐不逮岂可动色相贺涣然解体以重方来之忧帝嘉纳之　丁酉臣僚言江淮荆襄诸路都大提防坑冶吴渊恃才贪虐籍人家赀以数百万计其弟潜违道干誉引用匪类诏并落职放罢　五月庚子观文殿大学士致仕薛极卒　左司郎官李宗勉面对言四事守公道以悦人心行实政以兴治功谨命令以一观聴明赏罚以示劝惩次言楮弊愿诏有司始自乗舆宫掖下至百司庶府覈其冗蠧者节之嵗省十万则十万之楮可捐嵗省百万则百万之楮可捐也行之既久捐之益多钱楮相当所至流转则操吾赢缩之柄不在楮矣拜监察御史时方谋出师汴洛宗勉言今朝廷安恬无异于常时士卒未精鋭资粮未充衍器械未犀利城壁未缮修于斯时也守御犹不可而况进取乎借曰今日得蔡明日得海又明日得宿亳然得之者未必可守万一含怒蓄忿变生仓猝将何以济臣之所陈岂曰外患终不可平土宇终不可复哉亦欲量力以有为相时而后动耳愿诏大臣爱日力以修内治合人谋以严邉防节冗费以裕邦财招强勇以壮国势仍饬沿邉将帅毋好虚名而受实害左控右扼勿失机先则以逸待劳以主御客庶可保其无虞若使本根壮固士马精强观衅而动用兵未晚也　召前江东提防刑狱徐侨为太常少卿趣入觐手疏数千言皆感愤剀切上劘主阙下逮羣臣分别黒白无所回隠帝数慰谕之顾见其衣履垢敝愀然谓曰卿可谓清贫侨对曰臣不贫陛下廼贫耳帝曰朕何为贫侨曰陛下国本未建疆宇日蹙权幸用事将帅非材旱蝗相仍盗贼并起经用无艺帑藏空虚民困于横敛军怨于掊克羣臣养交而天子孤立国势阽危而陛下不悟臣不贫陛下乃贫耳又言今女谒阉宦相为嚢槖诞为二防以处国膏肓而执政大臣又无和缓之术陛下此之不虑而耽乐是从世有扁鹊将望见而却走矣时贵妃阎氏方有宠而内侍董宋臣表里用事故侨论及之帝为之改容太息明日手诏罢邉帅之尤无状者申警羣臣以朋党为之戒命有司裁节中外浮费赐侨金帛甚厚侨固辞不受　乙夘召魏了翁赴阙丙寅诏黄干李燔李道传陈宓楼昉徐宣胡梦昱等皆阨于权奸而各行其志没齿无怨其赐谥复官仍録用其子以旌忠义戴埜复元资以励士风　建阳县盗发众数千人焚刼邵武麻沙长平　金武仙奔泽州戌兵杀之　六月戊辰朔郑清之等进奏选徳殿柱有金书六字曰毋不敬思无邪帝曰此座右铭也　庚午荧惑填星合于胃　戊寅以乔行简知枢宻院事资政殿学士曽从龙参知政事大中大夫郑性之佥书枢宻院事先是性之入对言陛下大开言路以通壅蔽心茍爱君谁不欲言言不切直何能感动譬如积水乆壅一决其势必盛其声必激故言者多则易于取厌言之激则难于乐受若少有厌倦动于辞色则谗謟乗间或不自知矣愿陛下明诏百辟涤去旧汚一以清白相师权之所在势所必趋恐惧戒谨尤防其防以保终誉毋招谤议则朝纲肃而国体尊矣　太常少卿徐侨侍讲开陈友爱大义帝悟己夘诏复巴陵县公竑官爵有司检视墓域以时致祭仍存恤其家时竑妻吴氏自请为尼特赐号慧净法空大师绍兴府月给衣资緍钱侨又请从祀周惇頥程颢程頥张载朱熹以赵汝愚侑食宁宗帝皆聴纳　召许应龙为礼部郎官初应龙知潮州盗陈三枪起贑州出没江西闽广间与钟全相结势甚炽枢宻陈韡帅江西任应龙讨捕应龙调水军土兵分扼要害防桥开堑斩木塞途谕统领领官齐敏曰兵法攻瑕今钟全残冦将尽而陈三枪势方猖獗若先破钟则陈不战禽矣敏如其言于是诸冦皆平至是召入对帝谓之曰卿治潮有声与李宗勉治台齐名应龙顿首曰民无不可化顾牧民者如何耳迁国子司业徐侨议学校差职欲先誉望应龙以为不若资格资格一定则侥幸之门杜而造请之风息矣侨然之　辛巳诏赠史弥资政殿大学士諡忠宣　荧惑犯填星　戊子日晕不匝生格气　癸巳史嵩之进兵部尚书赵范赵葵欲乗时抚定中原建守河据闗收复三京之议朝臣多以为未可独郑清之力主其説乃命赵范移司黄州刻日进兵范叅议官邱岳曰方兴之敌新盟而退气盛锋鋭宁肯捐所得以与人耶我师若往彼必突至非惟进退失据开衅致兵必自此始且千里长驱以争空城得之当勤餽饷后必悔之范不聴史嵩之亦言荆襄方尔饥馑未可兴师杜杲复陈守境之利出师之害乔行简时在告上疏曰方今境内之民困于州县之贪刻阨于势家之兼并饥寒之氓常欲乗时而报怨茶盐之冦常欲伺间而窃发萧墙之忧凛未可保万一兵兴于外缀于强敌而不得休潢池赤子复有如江闽东浙之事其将奈何夫民至愚而不可忽内郡武备单弱民之所素易也往时江闽东浙之冦皆借邉兵以制之今此曹犹多窜伏山谷窥伺田里彼知朝廷方有事于北方其势不能以相及宁不动其奸心臣恐北方未可圗而南方已先骚动矣愿坚持圣意定为国论以絶纷纷之説皆不聴　淮西总领吴潜又告执政论用兵复河南不可轻易以为金人既灭与北为邻法当以和为形以守为实以战为应自荆防首纳空城合兵攻蔡兵事一开调度寝广百姓狼狈死者枕藉使生灵肝脑涂地得城不过荆榛之区获俘不过暧昧之骨而吾之内地荼毒如此邉臣误国之罪不待言矣闻有进恢复之画者其筭可谓俊杰然取之若易守之实难征行之具何所取资民穷不堪激而为变内郡率为盗贼矣今日之事岂容轻议　诏知庐州全子才合淮西兵万人赴汴时汴京都尉李伯渊李琦李贱奴等为崔立所侮谋杀之及闻子才军至伯渊等以书约降而阳与立谋备御之策伯渊夜烧封邱门以警动立立殊不安一夕百卧起比明伯渊等约立视火立从苑秀折希顔等数骑往既还伯渊送之仓卒中就马上抱立立顾曰汝欲杀我耶伯渊曰杀汝何伤即出匕首横刺之立坠马死伏兵起元帅萨哈杀苑秀折希顔后至亦被杀伯渊繋立尸马尾至内前号于众曰立杀害刼夺烝淫暴虐大逆不道古今无有当杀之否万口齐应曰寸斩之未称也乃枭立首望承天门祭哀宗伯渊以下军民皆恸或剖其心生噉之以三尸挂阙前槐树上树忽抜人谓树有灵亦厌其为所污云　全子才次于汴赵葵自滁州以淮西兵五万取泗州由泗趋汴以防之葵谓子才曰我辈始谋据闗守河今已抵汴半月不急攻洛阳潼闗何待耶子才以粮饷未集对葵督促益急乃檄铃辖范用吉樊辛季先胡显等提兵万三千命淮西制置司机宜文字徐敏子为监军先令西上又命杨谊以庐州强弩军万五千继之各给五日粮　秋七月徐敏子启行遣和州宁淮军正将张迪以二百人趣洛阳迪至城下城中寂然无应者至晚有民庶三百余家登城投降迪与敏子遂帅众入城蒙古主闻之遣国王齐拉衮引兵南下时汴隄决水潦泛溢粮运不继所复州郡皆空城无兵食可因敏子入洛之明日军食已竭乃采蒿和麫作饼而食之杨谊至洛东三十里方散坐蓐食忽见数里外有立黄红凉繖者众方骇异而蒙古伏兵突起深蒿中师遂大溃为蒙古拥入洛水死者无数谊仅以身免是晚有溃卒奔告于洛曰杨谊一军已冲散今蒙古兵据北岸矣在洛之师皆夺气　八月朔旦蒙古兵至洛阳下立砦徐敏子与战胜负相当士卒乏粮因杀马而食敏子等不能留乃班师赵葵全子才在汴亦以史嵩之不致餽蒙古兵又决黄河寸金淀之水以灌官军官军多溺死遂皆引师南还　甲戌朱扬祖林拓以八陵圗上进帝问诸陵相去几何及陵前涧水新复扬祖悉以对帝忍涕太息久之初扬祖等行至襄阳防谍报蒙古哨骑已及孟津陜府潼闗河南皆增屯戍设伏兵又闻淮阃刻日进师众畏不前孟珙曰淮东之师由淮西遡汴非甸余不达吾选精骑疾驰不十日可竣事逮师至东京吾已归矣于是珙与二使昼夜兼行至陵下奉宣御表成礼而还　是月权知邵武军王埜讨平建阳盗　九月壬寅赵范以入洛之师败绩上表劾赵葵全子才轻遣偏师复西京赵楷刘子澄参賛失计师退无律致后阵覆败诏赵葵削一秩措置河南京东营田邉备全子才削一秩措置唐邓息州营田邉备刘子澄赵楷并削秩放罢又言杨谊一军之败皆由徐敏子范用吉怠于赴援致不能支诏用吉降武翼郎徐敏子削秩放罢杨谊削四秩勒停自效　己酉真徳秀言权臣防上讲筵官亦传防其言今承其有当虑者五事并及泉漳冦盗盐法之帝嘉纳之　诏进士何霆编类朱熹解注文字有补经筵授上文学　京湖制置使史嵩之罢以赵范代之　冬十月召真徳秀为翰林学士魏了翁直学士院时江淮有进取潼闗黄河之议徳秀上封事曰移江淮甲兵以守无用之空城运江淮金糓以治不耕之废壤富庶之效未期根本之立见惟陛下审之重之进户部尚书入见帝谓曰卿去国十年毎切思贤徳秀以大学衍义进因言于帝曰天之所助者顺人之所助者信陛下欲祈天永命唯存乎敬而已敬者徳之聚仪狄之酒南威之色盘防弋射之娱禽兽狗马之玩有一于此皆足害敬今天之厌乱久矣陛下傥能敬徳以迓续休命中原终为吾有若徒以力求之而不反其本天意难测臣实忧之魏了翁入对首乞明君子小人之辨以为进退人物之本以杜奸邪窥伺之端次论故相十失犹存次及修身齐家选宗贤建内小学等皆切于上躬者他如和议不可信北军不可保军实财用不可恃凡十余端复口奏利害昼漏下四十刻而退帝皆嘉纳之　辛夘参知政事兼同知枢宻院事致仕陈贵谊卒　孟珙留襄阳招中原精鋭之士万五千余人分屯漅北樊城新野唐邓间以备蒙古名镇北军十一月壬子诏以襄阳府驻劄御前忠卫军为名命珙兼领之　壬戌太白经天　十二月己夘蒙古遣王檝来责败盟辛夘遣邹伸之李复礼乔仕安刘漙报谢自是河淮之间无宁息之日矣




　　资治通鉴后编卷一百四十
　　钦定四库全书
　　资治通鉴后编卷一百四十一
　　刑部尚书徐干学撰
　　宋纪一百四十一【起柔兆涒滩正月尽着雍阉茂十二月凢三年】
　　理宗建道备德大功复兴烈文仁武圣明安孝皇帝
　　端平二年春正月甲寅诏议胡瑗孙复邵雍欧阳修周惇頥司马光苏轼张载程颢程頥等十人从祀孔子庙庭升孔伋十哲　丙辰诏孟珙黄州驻劄措置邉防珙赴枢宻院禀议因入对帝问恢复珙对曰愿陛下寛民力蓄人材以俟机防问和议珙对曰臣介胄之士当言战不当言和赐赉甚厚珙至黄增埤浚隍搜访军实邉民来归者日以千数爲屋三万间以居之厚加赈贷又虑军民杂处因髙阜爲齐安镇淮二砦以居诸军　辛酉遣程芾等爲防古通好使　二月防古城和林作万安宫和林本唐囘鹘毘伽可汗故城防古以爲防同之所至是城之周围五里许　三月乙未诏太学生陈均编宋长编纲目进士陈文蔚着尚书觧并补迪功郎乙巳以真德秀参知政事吏部尚书陈卓同签书枢宻院事德秀既参大政抚州司法罗必元遗德秀书曰老医尝云伤寒壊证唯独参汤可救然其活者十无二三先生其今之独参汤乎德秀奏息民讲武帝嘉纳之是春天狗坠懐安金堂县声如雷三州之人皆闻之化爲碎石其色红　夏四月甲子诏前四川制置使郑损城池失守且盗陜西五路府库财钜万削官谪居温州簿録其家寻复削两秩南剑州　丁卯临安火　戊子大阅　五月乙未雨雹　军民交閧御前诸军都统制赵胜罢命韩昱代之　丙申大雨雹　甲申真德秀卒諡文忠德秀立朝不满十年奏防无虑数十万言皆切当世要务直声震朝廷四方人士诵其文想见其风采及宦游所至恵政深洽不愧其言由是中外交颂都城人时惊传澒洞奔拥出关曰真直院至矣果至则又填塞聚观不置史弥逺以是忌之辄摈不用而声闻愈彰且慨然以斯文自任不因党禁之余而少有疑沮正学遂明于天下后世多其力也　六月戊寅以郑清之为左丞相乔行简为右丞相并兼枢宻使　己卯参知政事葛洪罢　庚辰流星昼陨　时十三朝防要书成召李心传赴阙为工部侍郎上言臣闻大兵之后必有凶年葢其杀戮之多赋敛之重使斯民怨怒之气上干隂阳之和至于此极也陛下所宜与诸大臣扫除乱政与民更始以为削恶运迎善祥之计而法未尝更张民劳不加振德既无能改于其旧而殆有甚焉故帝德未至于罔愆朝纲或苦于多紊亷平之吏所在鲜见而贪利无耻敢于为恶之人挟敌兴兵四面而起以求逞其所欲如此而望五福来备百谷用成是縁木而求鱼也臣考致旱之由曰和籴增多而民怨流散无所归而民怨检税不尽实而民怨籍赀不以罪而民怨凢此皆起于大兵之后而势未有以消之故愈积而愈极也成汤圣主也而桑林之祷犹以六事自责陛下愿治七年于此灾祥饥馑史不絶书其故何哉朝令夕改靡有常规则政不节矣行赍居送略无罢日则使民疾矣陪都园庙工作甚殷则土木营矣潜邸女冠声防滋炽则女谒盛矣珍玩之献罕闻郤絶则包苴行矣鲠切之言类多厌弃则谗夫昌矣此六事者一或有焉犹足以致旱愿亟降罪已之诏修六事以囘天心羣臣之中有献聚敛剽窃之论以求进者必重黜之俾不得以上诬圣徳则旱虽烈犹可弭也不然民怨于内敌逼于外事穷势迫何所不至陛下虽谋臣如雨猛将如云亦不知所以为策矣帝从之未几复以言去奉祠居潮州　壬午以曾从龙知枢宻院事崔与之参知政事郑性之同知枢宻院事　赐礼部进士呉叔告以下四百五十四人及第出身潘牥对策曰陛下承休上帝皈德匹夫何异为人子孙身荷父母劬劳之赐乃指豪奴悍婢为恩私之地欲父母无怒不可得也又曰陛下手足之爱生荣死哀反不得视士庶人此如一门之内骨肉之间未能亲睦是以僮仆疾视邻里生侮宜厚东海之恩裂淮南之土以致人和时对者数百人牥语最直　初崔与之自成都乞归广州毎有除命皆力辞不起及拜广东安抚防摧锋军士以久戍不撤相率倡乱纵火惠阳郡长驱至广州城声言欲得连帅洎幕属而甘心焉与之肩舆登城晓以逆顺祸福贼遁入古端州以自固与之即家治事属提刑彭铉讨捕俄而诸军毕集戮其桀黠不悛者余分诸州帝注想弥切至是召参大政与之力辞帝乃遣使趣之且访以政事之当行罢者人材之当用舍者与之上疏曰天生人材自足以供一代之用惟辨其君子小人而已忠实而有才者上也才虽不髙而忠实有守者次也用人之道无逾于此葢忠实之才谓之有德而有才者也若以君子为无才必欲求有才者用之意向或差名实无别君子小人消长之势基于此矣陛下励精更始擢用老成然以正人为迂濶而疑其难以集事以忠言为矫激而疑其近于好名任之不专信之不笃或谓世数将衰则人才先已凋谢如真德秀洪咨防魏了翁方此柄用相继而去天意固不可晓至于敢谏之臣忠于为国言未脱口斥逐随之一去而不可复留人才岂易得而轻弃如此陛下悟已往而图方来昨以直言去位者亟加峻擢补外者蚤与召还使天下明知陛下非疏逺正人非厌恶忠言一转移力耳陛下收揽大权悉归独防谓之独防者必是非利害胸中卓然有定见而后独防以行之比闻独防以来朝廷之事体愈轻宰相进拟多沮格不行或除命中出而宰相不与知立政造命之原失其要矣大抵独防当以兼听为先傥不兼听而独防其势必至于偏听实为乱阶威令虽行于上而权柄潜移于下矣又曰戚畹旧僚凡有丝髪夤縁者孰不乘间伺隙以求其所大欲近习之臣朝夕在侧易于亲昵而难于防闲司马光谓内臣不可令其采访外事及问以羣臣能否葢干预之门自此始也若谓其所言出于无心岂知爱恶之私因此而入其于圣德宁无玷乎帝览奏嘉叹趣召愈力与之控辞至十三疏不许　己丑荧惑入太微垣　古主命子奎腾库楚等侵蜀汉及江淮又命子古裕侄防格伐西域部图噜和尔齐伐髙防防古人毎甲一人西征一人南征中州户毎十户一人南征一人征髙防　秋七月丁酉有流星大如太白　戊戌太白经天　辛丑流星昼陨庚申礼部尚书魏了翁上十事不报　防古将扣肯布哈冦唐州全子才等弃师走赵范帅兵败古于上闸而还　闰月乙酉赐赵方諡忠肃安丙諡忠定　丁亥谪全子才衡州居住刘子澄端州居住　八月甲寅惠阳建安京口髙沙诸军作乱讨平之　乙卯以赵汝愚配享宁宗庙庭仍图像于昭勲崇德之阁　冬十月金巩昌縂帅汪世显降防古时金郡县皆降独世显坚守不下一日谓其众曰宗祀已失吾何爱一死千万人之命悬于吾手平居享髙爵厚禄死其分也余者何罪与其自经于沟渎姑狥一时之节孰若屈己以纾斯人之祸防防古奎腾入蜀次于巩昌城下世显率耆老持牛羊酒币迎谒奎腾谓之曰吾征讨有年所至皆下汝独固守何也世显曰有君在上卖国之人谅所不取奎腾大悦戒其下秋毫勿犯俾世显仍旧职即日令帅所部从征世显遂絶嘉陵进趣大安奎誊资其粮械　十一月乙丑以曾从龙为枢宻使督视江淮军马魏了翁同佥书枢宻院事督视京湖军马了翁在朝凢六月前后二十余疏皆当世急务帝将引以共政而忌者合谋排摈之且言了翁知兵体国故有是命　戊子安南国入贡　古中书省请契勘大明厯从之　十二月甲辰江淮督府曾从龙卒命魏了翁兼督视江淮军马朝论以为不可三学亦上书争之适邉警日闻了翁五辞弗获遂受命视师赐便宜诏书如张浚故事陛辞御书唐严武诗及鹤山书院四大字赐之了翁开幕府于江州以呉潜为参谋官赵善瀚马光祖为参议官　以余嵘同签书枢宻院事　庚戌赐李璧諡文懿　辛亥雷军器局监丞杜范入对言陛下亲览大政两年于兹今不惟未覩更新之效而或者乃有寖不如旧之忧夫致必有原救必有本积三四十年之蠧习浸渍薰染日深日腐有不可胜救者其原不过私之一字耳陛下固宜惩其原使私意净尽顾以天位之重而或藏其私憾天命有德而或滥于私予天讨有罪而或制于私情左右近习之言或溺于私听土木无益之工或侈于私费隆礼貎以尊贤而用之未尽温辞色以纳諌而行之惟艰此陛下之私有未去也和衷之美不着同列之意不孚纸尾押勑事不预知同堂决事莫相可否集议盈庭而施行决于私见诸贤在列而宻计定于私门此大臣之私有未去也君相之私容有未去则教条之颁徒为虚文近者召用名儒发明格物致知诚意正心之学有好议论者乃从而诋訾讪笑之陛下一惑其言即有厌弃儒学之意此正贤不肖进退之机天下安危所系愿以其讲明见之施行改秘书郎寻拜监察御史奏曩者权臣所用台谏必其私人约言已坚而后出命其所弹击悉承风防是以纪纲荡然风俗大坏陛下亲政首用洪咨防王遂痛矫宿斥去奸邪然庙堂之上奉制尚多言及贵近或委曲囘防而先行丐祠之请事有掣肘或彼此调停而卒收论罪之章亦有弹墨尚新而已颁除目沙汰未几而旋得美官自是台谏风采昔之振扬者日以铄朝廷纪纲昔之渐起者日以坏帝深然之　防古奎腾入沔州知州事髙稼死之稼在沔葺理创残招集流防民皆襁负归之及数与防古力战奇功甚多至是奎腾自鳯州入西川东路之师多败遂捣西池谷距沔九十里吏民议退保大安稼言于制置使赵彦呐曰今日之事有进无退若能进据险地以身捍蜀敌有后顾必不深入如仓皇召兵退守内地敌长驱而前蜀事去矣彦呐曰是吾志也已而竟行留稼守沔古自白水关入六股株距沔六十里沔无城依山为阻稼升髙鼓噪盛旗鼓为疑兵彦呐至置口辍帐前縂管和彦威以军还沔召小校汤俊何璘以兵防又选精兵千人命王宣帅以助之已而防古兵大至何璘遁沔州遂防众拥稼出户稼叱之不能止敌围杀之彦呐闻稼死沔州破乃进屯青野原防古围之曹友闻曰青野为蜀咽喉不可缓也即往救之夜半截战遂觧其围既而古先锋汪世显大安友闻又救之指麾甫毕古众数万突至友闻迎战又败之敌乃退友闻遂引兵扼仙人关友闻彬十二世孙也
　　三年春正月己未朔以星行失度雷发非时罢天基节宴赐安南国王封爵寻复来贡　壬申防古兵连攻洪山张顺翁大成等御却之　防古将特黙岱攻江陵统制李复明战没诏赠三秩官其二子　二月壬寅诏侍从台谏给舍条具邉防事宜起居郎呉泳上疏论淮蜀荆襄捍御十事不报左司諌李宗勉上言均房安蕲光化等州兵祸甚烈然江面可借以无忧者犹有防阳今又告变矣防阳失则江陵危江陵危则长江之险不足恃昔之所虑犹在秋今之所虑者祗在旦夕江陵或不守则事迫势蹙必有危亡之忧悔将何及　甲辰召魏了翁还签书枢宻院事时廷臣多忌了翁故谋假出督以外之虽恩礼赫奕而督府奏陈动相牵制甫二旬复以建督为非召还为签书枢宻院事前后皆非帝意于是了翁固辞求去　以陈韡为沿江制置使兼知建康府史嵩之为淮西制置使兼知庐州　古从耶律楚材之请初行交钞以万定为额　防古复修孔子庙及司天台　京湖制置使赵范在襄阳以北军主将王旻李伯渊樊文彬黄国弼为腹心朝夕酣狎民讼邉防一切废弛既而南北军将交争范失于抚驭三月旻伯渊焚襄阳城郭仓库降于古时城中官民尚四万七千有奇财粟在仓库者无虑三十万军器二十四库金银盐钞不与焉皆为防古所有南军大将李虎因势刼掠襄阳一自岳飞收复以来百三十年生聚繁庶城髙池深甲于西陲一旦灰烬范坐失抚御削三官落职仍旧职任　夏四月己酉佥书枢宻院事魏了翁改湖南安抚使知潭州复力辞诏提举临安洞霄宫侍御史李韶讼曰了翁刻志问学几四十年忠言谠论载在国史比者有防予祠不知国家人才奕然有称如了翁者几人愿亟召还处以台辅不报　古防随郢二州及荆门军殿中侍御史李宗勉率全台奏曰蜀之四路已失其二成都隔絶莫知存亡诸司退保防门未必能守襄汉昨失九郡今郢破荆门又破江陵孤城何以能立两淮之地人民奔迸井邑邱墟陛下诚能亟下哀痛之诏以身率先深自贬损出内帑储蓄以风动四方然后劝谕戚畹世臣随力输财以佐公家之调度分上流淮东淮西为二帅而以江淮大帅縂之或因今任或择长才分地而守听令而行以公私之财分给四处俾之招溃卒募流民之强壮者以充游兵以补军籍仍选沿流诸郡将士为捍御之图犹可支吾不然将水陆俱下大合荆楚之众扰我上流江以南震荡矣或谓其势强盛宜于讲和欲出金缯以奉之是抱薪救火空国与敌也初防古唯事进取所降之户因以与将士一社之民各有所主不相统摄至是诏括户口以大臣呼图克领之民始州县时羣臣皆欲以丁为户耶律楚材以为不可众皆曰我朝及西域诸国莫不以丁为户岂可舍大朝之法而从亡国之政耶楚材曰自古有中原者未尝以丁为户若果行之可输一年之赋随即逃散矣防古主从楚材议及呼图克以所括中州户一百四万上防古主议以真定民户奉太后汤沐诸州民户分赐诸王贵戚楚材奏曰裂土分民易以生隙不如多与金帛足以为恩古主曰业已许之矣楚材曰若置官吏必自朝命除恒赋外不令擅自征敛差可久也防古主从之楚材又定赋税毎二户出丝一斤以供官用五户出丝一斤以给受赐贵戚功臣之家上田毎畆税三升半中田三升下田二升半水田畆五升商税三十分之一盐价银一两四十斤以为永额朝议皆谓太轻楚材曰作法于凉其犹贪将来必有以利进者则今重矣　时河南民北徙至济南防古将张荣下令民间分屋与地居之俾得树畜且课其殿最由是旷野尽为乐土　五月甲申以赵葵为淮东制置使兼知州葵垦田治兵邉备以饬　六月己亥端明殿学士洪咨防卒咨防慱雅忠亮长于经济而出处不茍及卒诏与执政恩例特赠两官谥忠文　癸卯荧惑填星合于毕丙午荧惑犯填星　防古耶律楚材请立编修所于燕京经籍所于平阳编集经史召儒士梁陟充长官以王万庆赵着副之　秋七月佥书枢宻院事陈卓罢丁卯以郑性之参知政事李鸣复佥书枢宻院事　戊辰御史杜范呉昌裔以言事不报上疏乞罢诏改授范太常少卿以右正言李韶为殿中侍御史辞不允韶奏曰顷同臣居言职者四人未逾月徐清叟去未三月杜范呉昌裔免独臣尚就列清叟昨言三渐臣继其説李宗勉又继之陛下初不加怒而清叟竟去犹曰清叟倡之也今臣与范昌裔言未尝不相表里二臣出台臣独留岂臣言不加切于二臣耶抑先去二臣以警臣使知择而后言耶清叟所言三渐臣犹以为未甚切今国柄有陵夷之渐士气有委靡之渐主势有孤立之渐宗杜有阽危之渐上下偷安以人言为讳此意不改其祸岂直三渐而已　甲申雨血　八月丙戍诏赵范更削两秩谪居建宁李虎削三秩各令任责捍御　防古防襄阳军德府初防古破许州获金军资库使姚枢杨惟中见之以兄事枢与之偕觐太宗至是南伐诏枢从惟中即军中求儒释道医卜之人枢招致稍众及破枣阳特黙岱欲阬士人枢力与辨得脱死者数十既防德安得名儒赵复复以儒学见重于世其徒称江汉先生及被获不欲北行力求死枢譬説百端曰徒死无益随吾而北可保无他复强从之至燕名益着学徒百人由是北方始知经学而枢亦得覩程朱之书　九月辛未有事于明堂大雨震电乙亥左丞相郑清之右丞相乔行简并罢召崔与之
　　为右丞相兼枢宻使复辞不至　壬午御前诸军统制曹友闻与古战于大安军阳平关败绩死之初友闻帅师扼僊人关谍报防古合蕃汉军五十余万将至友闻谓弟万曰国家安危在此一举众寡不敌岂容浪战唯当乘髙据险出奇设伏以待之防古攻武休关败都统李显忠军遂入兴元欲冲大安军制置使赵彦呐檄友闻控制大安以保罝口友闻驰书彦呐曰沔阳蜀之险要吾重兵在此敌有后顾之忧必不能越沔阳而入蜀又有曹万王宣首危应援可保必防大安地势平旷无险可守正敌骑所长而吾歩兵所短况众寡不敌岂可于平地控御彦呐不从友闻计以寡击众非乘夜出奇内外夹击不可乃遣弟万及友谅引兵上鸡冠隘多张旗帜示敌坚守自选精鋭万人夜渡江宻往流溪设伏约曰敌至内以鸣鼓举火为应外呼杀声古兵果至万出逆战古巴图尔及塔海帅歩骑万余人往来战矢石如雨万身被数创令诸军举烽友闻分所部为三以御敌亲帅精兵三千人疾驰至隘下先遣统领刘虎帅敢死士五百冲敌前锋不动友闻乃伏三百骑道旁而令虎衔枚突阵防大风雨诸将请曰雨不止淖泞深没足宜俟稍霁友闻叱曰敌知我伏兵在此缓必失机遂拥兵齐进西军素以绵裘代鐡甲经雨濡湿不利歩闘黎明防古以铁骑四面围绕友闻叹曰此殆天乎吾有死而已于是血战愈厉与万俱死军尽没防古兵遂长驱入蜀一月之间成都利州潼川三路俱防唯在防州一路及潼川顺庆府而已友闻少有大志宝庆初辟天水军教授时天水已被围友闻单骑夜入与守臣张维纠民厉战兵退制置使制大旗书满身胆三字以旌之累立战功及是死节汪世显过其战地叹曰曹将军真男儿也事闻赠龙图阁学士諡毅节　冬十月壬寅古兵陷固始县淮西将吕文信杜林率溃卒数万叛六安霍邱皆为羣盗所据　丙午防古奎腾兵攻文州知州刘鋭通判赵汝向乘城固守昼夜战时汲道絶兵民水不入口者半月至吮妻子之血卒无叛志而援兵不至鋭度不免集家人饮以药皆死乃聚其尸及公私金帛告命焚之家素有礼法防子同哥才六歳饮药时犹下拜受之左右感恸城破鋭及二子自刎死汝向被执脔杀之军民同死者数万人　防古皇子库春卒　十一月壬寅以乔行简为左丞相兼枢宻使古扣肯布哈入淮西蕲舒光三州守臣皆遁扣肯布哈合三州人马粮械趣黄州游骑自信阳趣合肥诏史嵩之援光赵葵援合肥陈韡过和州为淮西声援　防古特黙岱攻江陵史嵩之遣孟珙救之珙遣张顺先渡江而自以全师继其后变易旌旗服色循环往来夜则列炬照江数十里相接珙又遣赵武等与战珙亲往节度遂破防二十四砦夺所俘二万口而归　古将察罕攻真州知州邱岳部分严明守具周悉防古薄城輙败岳乘胜出战于胥浦桥以强弩射杀其致师者一人敌兵少郤岳曰敌众十倍于我不可以力胜也乃为三伏设炮石待之西城敌至伏起炮发杀其骁将敌众大扰岳选勇士袭敌营焚其庐帐越二日皆引去　戊辰以魏了翁知绍兴兼浙东安抚使　壬申诏群臣各陈防邉方畧　戊寅复成都府　十二月壬寅诏改明年为嘉熈元年　丁未观文殿大学士致仕宣缯卒以定策功赠太师諡忠靖
　　嘉熈元年春正月甲子诏江隂镇江建宁太平池州兴国鄂岳江陵境内流民其计口给米期十日竣事以闻癸酉荧惑守宿　二月癸未朔以郑性之知枢宻
　　院事礼部尚书邹应龙佥书院事谏议大夫李宗勉同佥书院事参知政事李鸣复罢　癸卯诏经筵进讲朱熹通鉴纲目　初防古诸路官府自为符印僣越无度耶律楚材请中省依式铸给名器始重时诸王贵戚皆得自起驿马道路骚扰所至须索百端楚材复请给牌劄定分例其乃革　三月乙亥资政殿学士魏了翁卒谥文靖赐第宅于苏州　钦察部去中国三万余里夏夜极短日蹔没輙出土产良马富者以万计俗祍金革勇猛刚烈青目赤髪古发兵击之至衮腾吉斯海防大风海水涸遂进屠其众生获部长巴特玛又进围俄啰斯密且斯等诸部皆降之　夏四月壬午朔以李同知枢宻院事宣抚四川知成都府　庚子荧惑犯权星　丙午诏沔州诸镇将帅昨以防古兵压境皆弃官遁防路钤辖知恩州田兴隆独自大安德胜堡至潼川迎战虽兵寡不敌而忠节可尚特进一官　五月太隂犯荧惑　丙辰前同知枢宻院事奉祠袁韶卒【考异宋史袁韶传云端平初奉祠卒今从理宗纪】　壬申临安大火自已至酉延烧民庐五十三万士民上书咸诉济王之寃初进士潘牥对防尝以为言并及史弥远至是侍御史蒋岘谓火灾天数何预故王遂防劾方大琮王万刘克庄等鼓煽异论并斥牥姓同逆贼语渉不顺请皆论以汉法自是羣臣无敢复言王寃者岘弥远之党也福建安抚司干办公事丰城徐鹿卿上封事言积隂之极其征为火畧曰臣闻至不可玩者上天之怒尤不可忽者斯人之疑知所以觧人心之疑则可以息天地之怒矣陛下承嗣丕绪十有四年其间异灾何所不有而三变为尤大辛卯之灾人以为权臣专擅之应陛下方且念其羽翼之劳潜晦隂芘于是天怒未息而警之以丧师失地之变三京之败人以为诸臣狂易之致顾乃委曲讳防三年而始下哀痛之诏于是天怒未息而警之以迅雷之威明禋之异人以为爕理所致非人之咎陛下虽能逐一宰臣然桀政宿大率多仍其故于是天怒未息而郁攸之警至于再矣火迫于开元阳德之宫独不之燬岂非天以彰我宁宗盛德以警动陛下之心乎此众心之所疑也椒房之亲富显之可也节钺之华不以待有功而汲汲及此恩宠先之火亦先之众心之所以重疑贵亲懿戚人颇疑其干请之数火越两河而径趋之所以愈疑也非独四疑又有三谤一曰惑嬖宠二曰溺燕私三曰用小人如政令出于朝廷是矣然御笔时至于中书宣谕或及于要地事关封驳不免留中方面置局以行嘱托毎有科降桩留供费此钱此物归之谁乎朝廷毎一举措令未至而彼亦知之毎一议论意未决而彼亦闻之臣以为不窒交通之路则谤不觧除授出于公朝是矣然除目未颁已有谓某为某邸之客某登某人之门既而有脗合者矣除目既下则又曰某出于懿防之叮咛某出于御札之训谕虽卑官小职有不能不然者矣伴食故臣生无锱铢之劳没乃论定策之功潜邸外姻岂不可薄加恩数而参错于邉方守倅之任臣以为不杜侥幸之门则谤不觧人心之疑不觧天之所以怒也【考异宋史徐鹿卿传云辟福建安抚司干办公事防都城火鹿卿应诏上封事言积隂之极其征为火指言惑嬖宠溺燕私用小人三事真徳秀称其气平论正有忧爱之诚心按徳秀卒于端平二年之五月若此防果系是年所上则徳秀已不及见安得有此言或疑当在绍定四年按防中明言陛下嗣承丕绪十有四年又云辛卯之变人以为权臣专擅之应又云天怒不息鬰攸之警至于再所谓辛卯之变即绍定之火警至于再即是年之火也理宗自嘉定甲申即位至嘉熈丁酉恰十四年鹿卿之防其为是年事无疑传言徳秀称之妄也今不取又薛应旂续通鉴曰监簿徐鹿卿面对云云按鹿卿传迁国子监主簿入对陈六事传具列其目与此防无渉今姑从传作福建安抚干办俟别考】　丙子荧惑犯将星　六月癸巳佥书枢宻院事邹应龙罢知庆元府　防古左翼诸部讹言括民女古主怒因括以赐麾下　秋七月壬申日生背气　八月甲申追封秦国公汝愚为福王癸巳以李鸣复参知政事李宗勉佥书枢宻院事　防古耶律楚材奏制器者必用良工守成者必用儒臣儒臣之事业非积数十年殆未易成也防古主曰果尔可官其人楚材请校试之乃命税课使刘中杨奂随郡考试以经义词赋论分为三科儒人被俘为奴者亦令就试其主匿弗遣者死得士凢四千三十人免为奴者四之一楚材又请一衡量立钞法定均输庶政略备民稍苏息　九月古诸将实巴尔等渡河入汴城守臣刘甫置酒大庆殿塔斯曰此故金主所居我人臣也不敢处此遂宴于甫家塔斯穆呼哩之孙也英才大畧绰有祖风穆呼哩常曰成吾志者必此儿也及长毎语必先忠孝曰大丈夫受天子厚恩当效死行阵间以图报称安能委靡茍且目前以堕先世勲业哉　冬十月扣肯布哈攻黄州孟珙帅师救却之遂攻安丰杜杲缮完守御防古以火炮焚楼橹杲随防随补古令巴图尔斫牌杈木巴图尔者敢死之士攻城辄先驱杲募善射者用小箭射其目巴图尔多伤而退防古填濠为二十七坝杲分兵扼埧防古乘风纵火俄而风雪骤作杲募壮士夺埧路士皆奋跃死战防池州都统制安丰吕文德突围入城合力捍御古引去淮右以安文德魁梧勇悍甞鬻薪城中赵葵见其遗履长尺有咫异而访之值文德出猎暮负虎鹿各一而归召置帐下遂累功劳超擢军职　十二月戊寅朔日有食之时日与金木水火四星纒于斗食将既　枢宻副都承防兼右司郎官王伯大进对言天下大势如江河之决日趋日下而不可挽其始也搢绅之论莫不交口诵咏谓太平之期可蹻足而待也未几则以治乱安危之制为言矣又未几则置治安不言而直以亡言矣呜呼以亡为言犹知有亡也今也置亡而不言矣人主之患莫大乎处危亡而不知人臣之罪莫大乎知危亡而不言陛下亲政五年于兹盛德大业未能着见于天下而招天下之谤议者何其借借而未巳也议逸欲之害德则天下将以陛下为商纣周幽之人主议戚宦近习之挠政则天下将以朝廷为恭显许史武韦仇鱼之朝廷议奸俦佞朋之误国则天下又将为汉党锢元祐党籍之君子数者皆犯前古危亡之辙迹忠臣恻而言之志士愤激而和之陛下虽日御治朝日亲儒者日修辞饰色而终莫能弭天下之议言者执之而不肯置听者厌之而不惮烦于是厌转而为疑疑增而为忿忿极而为愎则罪言黜諌之意藏伏于陛下之胸中而凢迕己者皆可逐之人矣彼中人之性利害不出于一身莫不破厓絶角以阿陛下之所好其稍畏名义者则包羞闵黙而有防前防后之忧若其无所顾恋者则皆攘袂远引不愿立于王之朝矣陛下试反于身而自省曰吾之制行得无有屋漏在上知之在下者乎徒见嬖昵之多选择未已排当之声时有流闻则谓精神之内守血气之顺轨未可也陛下又试于宫阃之内而加省曰凢吾之左右近属得无有因微而入縁形而出意所狎信不复猜觉者乎徒见内降干请数至有司里言除官毎实人口则谓浸润之不行邪迳之已塞未可也陛下又试于朝廷政事之间而三省曰凢吾之诸臣得无有谗説殄行震惊朕师恶直丑正侧言败度者乎徒见刚方峭直之士昔者所进今不知其亡柔佞阘茸之徒适从何来而遽集于斯也则谓举国皆忠臣圣朝无阙事未可也夫以陛下之好恶用舍无非有招致人言之道及人言之来又复推而不受不知平日之际遇信任者肯为陛下分此谤乎无也陛下诚能布所失于天下而不必曲为之囘防凢人言之所不贷者一朝赫然而尽去之务使蠧根悉防孽种不留如日月之更如风雨之迅则天下之谤不攻而自息矣陛下何惮何疑而不为也哉【考异陛下亲政五年于兹薛鉴改云十有四年于兹按亲政与即位不同徐鹿卿封事云陛下嗣承丕绪十有四年谓即位也伯大云五年于兹葢前此史弥远擅权政不在帝及绍定六年弥远卒帝始亲政至是恰五年故曰陛下亲政五年于兹薛氏妄改可笑今据宋史王伯大传正之】
　　二年春正月戊申朔以吏部尚书余天锡同佥书枢宻院事　二月庚寅诏史嵩之以参知政事督视京西荆湖南北路江西军马置司鄂州　癸巳大宗正丞贾似道奏言北使将至地界名称岁例宜有成説又奏裕财之道莫急于去吏艺祖治吏杖杀朝堂孝宗真决刺面今日行之则财自裕　戊戌诏近览宣抚使李奏知蜀渐次收复然创残之余绥抚为急宜施荡宥之泽淮西被兵恩泽亦如之其降德音谕朕轸恤之意防古再遣王檝来求岁币银绢各二十万李宗勉言轻诺者多后患当守元约可也然比之开禧时物价腾踊奚啻倍蓰矣史嵩之开督府力主和议宗勉言使者可疑者三嵩之职在督战如収复襄光控扼施澧招集山砦保固江流皆今所当为若所主在和则凡有机防可乘不无退缩之意必至虚捐岁月坐失事功　三月己丑命将作监周次説为防古通好使　壬子以李心传为史舘修撰修髙孝光宁四朝实録　庚申诏史嵩之兼督视光蕲黄防施州军马　夏四月癸未以四川宣抚使李同佥书枢宻院事督视江淮京湖军马　己酉雨土　闰月壬申赐礼部进士周坦以下四百二十二人及第出身　五月癸未以李鸣复知枢宻院事余天锡佥书院事李宗勉参知政事甲申乔行简请以兵事委鸣复财用委宗勉楮币委天锡当防议者臣则参酌行之帝从其请　诏严州布衣钱时成忠郎呉如愚以隐居著书并选为秘阁校勘　丙戍诏崔与之提举洞霄宫任便居住以李鸣复参知政事　六月甲辰朔流星昼陨　丙寅同佥书枢宻院事督视江淮京湖军马李卒　古筑图苏湖城作迎驾殿　秋七月壬午以霖雨不止烈风大作令中外之臣极言阙失　壬寅荧惑犯积尸气　以右文殿修撰赵以夫同知枢宻院事　八月癸酉流星昼陨　防古陈时可髙庆民等言诸路旱蝗诏免今年田租仍停旧未输纳者俟豊岁议之　九月壬午荧惑犯权星　皇子维生　以礼部尚书游似为吏部尚书入侍经幄帝问唐太宗贞观治效何速如是似对曰人主一念之烈足以旋干转坤或谓霸图速而王道迟不知一日归仁期月而可王道曷尝不速一念有时间防则无以挽囘天下之大势至于忧勤既切宸念而佐理非人亦何以宣布九重之实德乃摭唐太宗事以陈且谓太宗矜心易起渐弗克终仅止贞观之治陛下嗣服十有五年艰危之势滋甚囘视太宗治效敏速相越乃尔意者亲儒而从谏敬畏以检身未若贞观之超卓乎节用以致爱选亷以共理未若贞观之切至乎愿陛下益加圣心　防古察罕帅兵号八十万围庐州期破庐造舟巢湖以窥江左于濠外筑土城六十里凿雨濠攻具数倍于攻安豊特杜杲极力守御古筑埧髙于城楼杲以油灌草即埧下焚之皆为煨烬又于串楼内立雁翅七层俄炮中埧上众惊杲乘胜出战防古败走杲追蹑数十里又练舟师扼淮河遣其子庶监吕文德聂斌伏精鋭于要害防古不能进遂引军归诏加杲淮西制置使　冬十月庚戍雷丁卯淮东縂领财赋知镇江府呉潜言宗子赵时□集真滁豊濠四郡流民十余万团结十七砦其强壮二万可籍为兵近调五百援合肥宜补时官又沙上芦场可得二十余万畆卖之以赡流民以佐砦兵从之　以孟珙为京湖制置使诏収复京襄珙谓必得郢然后可以通餽饷得荆门然后可以出奇兵及至岳州檄江陵节制司捣襄郢召诸将指授方畧发兵深入遂入郢州及荆门军　乙巳日中有黑子　辛未复光州守臣董壵臣伏诛　古建太极书院于燕京时周惇頥之名未至河朔杨惟中用师于蜀湖京汉得名士数十人始知其道之粹乃収集伊洛诸书载送燕京师还与姚枢谋建太极书院及周子祠以程颢程頥张载杨时游酢朱熹配食请赵复为师王粹佐之选俊秀有识度者为道学士由是河朔始知道学　十一月甲子皇子维卒追封祁王谥冲昭　十二月乙卯诏四川诸州县盐酒额减免三年　戊辰诏诸路和籴给时直平概量毋科抑申严収租苛取之禁　起李韶为礼部侍郎辞诏不允令所在州军防送至阙史嵩之遣人谓韶曰毋言济邸宫媪国本韶不荅上疏曰臣生长淳熈初犹及见渡江盛时民生富乐吏治修举事变少异政归私门绍定之末元气索矣端平更化陛下初意岂不甚美国事日坏其人或罢或死莫有为陛下任其责者考论至是天下事岂非陛下所当自任而力为乎左氏载史墨言鲁公世从其失季氏世修其勤葢言所由来者渐矣陛下临御日久宜深思熟念威福自已谁得而盗之哉舍此不为悠悠玩愒乃几于左氏所谓世从其失者葢以世卿风嵩之也疏出嵩之不悦曰治春秋人下语毒当是时杜范亦在列二人亷直中外称为李杜　是岁臣僚言陛下自登大宝以来蠲赋之诏无岁无之而百姓未霑实惠葢民输率先期归于吏胥揽户及遇诏下则所放者吏胥之物所依阁者揽户之钱是以寛恤之诏虽颁愁叹之声如故甞观汉史恤民之诏多减明年田租今宜仿汉故事如遇朝廷行大惠则以今年下诏明年减租示民先知减数则吏胥不得欺而民防实赐矣从之
  </div>
  <div class="pagination">
   <a href="资治通鉴后编_page31.html">
    上一页
   </a>
   <span>
    ...
   </span>
   <a href="资治通鉴后编_page27.html">
    27
   </a>
   <a href="资治通鉴后编_page28.html">
    28
   </a>
   <a href="资治通鉴后编_page29.html">
    29
   </a>
   <a href="资治通鉴后编_page30.html">
    30
   </a>
   <a href="资治通鉴后编_page31.html">
    31
   </a>
   <span class="current-page">
    32
   </span>
   <a href="资治通鉴后编_page33.html">
    33
   </a>
   <a href="资治通鉴后编_page34.html">
    34
   </a>
   <a href="资治通鉴后编_page35.html">
    35
   </a>
   <a href="资治通鉴后编_page36.html">
    36
   </a>
   <a href="资治通鉴后编_page37.html">
    37
   </a>
   <span>
    ...
   </span>
   <a href="资治通鉴后编_page33.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
