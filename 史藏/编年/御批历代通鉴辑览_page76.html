<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 76 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 76 页/共 306 页</h1>
    <div class="content">　　述每受职不为虚让其所辞必于不受及为尚书令子坦之白述故事当让述曰汝谓我不堪邪曰非也但克让自美事耳述曰旣谓堪之何为复让人言汝胜我定不及也
　　加桓温扬州牧
　　时召温入参朝政辞不至秋七月诏复徴温温至赭圻【岭名在太平府繁昌县西】诏止之温遂城赭圻【城在岭下临江】居之遥领扬州牧
　　【乙丑】三年【秦建元元年】春正月皇后王氏崩【諡曰靖】
　　桓温移鎭姑孰以弟豁【朗之子】监荆扬等州军事
　　三月帝崩琅邪王奕【帝之弟】卽位【是为废帝】
　　帝崩无嗣皇太后诏以奕承大统
　　燕陷洛阳将军沈劲【字世坚充之子】死之
　　初沈充之子劲以其父死于逆乱志欲立功以雪耻年三十余以刑家不得仕及燕人逼洛阳陈祐守之劲自表求配祐効力诏以为长史令自募兵得千人以行至洛阳屡破燕军祐自度不能守乃以救许昌为名留劲以五百人守之劲喜曰吾志欲致命今得之矣至是燕太宰恪吴王垂共攻克洛阳执劲劲神气自若恪将宥之将军慕舆防曰劲虽竒士观其志度终不为用遂杀之朝廷嘉劲之忠赠东阳太守【司马氏光曰沈劲耻父之恶致死以涤之变凶逆之族为忠义之门可谓能为子矣】
　　葬安平陵【在江寜府上元县】
　　夏六月益州刺史周抚卒
　　抚在益州三十余年甚有威惠诏以其子楚【字元孙】代之【梁州刺史司勲乆有据蜀之志惮抚不敢发及抚卒遂举兵反自称成都王引兵入剑阁围成都桓温遣江夏相朱序会楚讨斩之　朱序字次伦义阳人】
　　秋七月立皇后庾氏【氷之女】
　　帝奕
　　【丙寅】太和元年夏五月皇后庾氏崩
　　秋七月葬孝皇后
　　冬十月以会稽王昱为丞相录尚书事加殊礼
　　入朝不趋赞拜不名剑履上殿
　　【丁夘】二年春二月燕太宰慕容恪卒
　　恪疾病燕主暐亲视之问以后事恪曰吴王垂文武兼资管萧之亚若任以政国家可安不然秦晋必有觊觎之计言终而卒
　　秋九月以郗愔都督徐兖等州军事
　　冬代王什翼犍击匈奴刘卫辰【铁弗刘虎之曽孙】走之
　　先是卫辰降秦入居塞内已叛秦降代未几又叛代至是什翼犍击之河氷未合命以苇絙约流澌俄而氷合然犹未坚乃散苇于其上氷草相结有如浮梁兵乗以渡卫辰不意兵猝至遂西走什翼犍收其部落什六七而还卫辰奔秦秦送还朔方遣兵戍之
　　【戊辰】三年春三月丁巳朔日食
　　冬十二月加桓温殊礼
　　位在诸侯王上
　　【己巳】四年夏四月桓温帅师代燕秦人救之秋九月温及燕人战于枋头不利而还袁眞以夀春叛降于燕温帅歩骑五万发姑孰自兖州伐燕六月至金乡【后汉县今属兖州府】天旱水絶使将军毛虎生【穆之小字名纪王靖后讳故行字字又同桓温母名更称小字】凿钜野【注见前】三百里引汶【注见前】会于清【即今大清河古济水也自防安府东平州南东北流至武定府利津县入于海通典东平济南北海界中有水流入海谓之清河即此】温引舟师自清水入河舳舻数百里【郗超谓温曰清水入河难以通运若防不战运道必絶因敌为资复无所得此危道也不若举众趋邺彼必望风逃溃北归辽碣若能出战则事可立决若恐胜负难必务欲持重则莫若顿兵河济控引漕运俟资储充备来夏乃进舍此二防而运军北上进不速决退必愆乏贼因此势以日月相引渐及秋冬水更澁滞北方早寒三军裘褐者少恐于时所忧非独无食而已温不从】燕主暐使下邳王厉逆战败还前锋邓遐朱序亦败燕兵七月温至枋头暐及太评大惧谋奔和龙吴王垂曰臣请击之若其不防走未晚也暐乃使垂率众五万以拒温又遣乐嵩请救于秦许赂虎牢以西之地【秦羣臣议曰昔桓温伐我燕不我救今温伐燕我何救焉王猛曰燕虽彊大慕容评非温敌也若温举山东进屯洛邑收幽冀之兵引兖豫之粟观兵崤渑则陛下大事去矣不如与燕合并以退温温退燕亦病矣然后我承其敝而取之不亦善乎坚从之】八月秦王坚遣茍池邓羌率歩骑二万以救燕初温使袁眞攻谯梁开石门以通水运不克九月燕范阳王德【字元明皝少子】帅骑屯石门李邽帅兵断温粮道徳使慕容宙帅骑一千为前锋与晋兵遇宙使二百骑挑战分余骑为三伏挑战者兵未交而走晋兵追之宙帅伏击之晋兵死者甚众温战数不利粮储复竭又闻秦兵将至焚舟弃辎重铠仗自陆道奔还自东燕【晋郡卽春秋南燕注见前】出仓垣凿井而饮【胡三省注恐燕追兵毒汴济上流也】行七百余里燕将争欲追之吴王垂曰温初退必严设警备简精鋭为后拒不如缓之彼幸吾未至昼夜疾趋俟其气衰击之无不克矣乃帅八千骑行蹑其后温果兼道而进数日垂曰可矣乃急之追及于襄邑【注见前】德先帅劲骑伏于东涧中与垂夹击温大破之斩首三万级秦茍池邀击温于谯又破之温收散卒屯于山阳深耻防败乃归罪袁眞奏免为庶人眞不服表温罪状朝廷不报遂据寿春叛降燕
　　冬十一月燕慕容垂出奔秦秦以为冠军将军
　　燕吴王垂自襄邑还邺威名益振太傅评愈忌之垂奏将士功赏皆抑而不行太后可足浑氏素恶埀与评谋诛之太宰恪之子楷知之以告且曰先发制人但除评及乐安王臧余无能为矣垂曰骨肉相残吾不忍为也寜避之于外耳十一月请畋于大陆【注见前】因微服将趋龙城至邯郸少子麟素不为垂所爱逃还告状燕主暐遣精骑追之重散骑灭迹得免世子令请给数骑袭邺垂曰不可乃与叚夫人【前妃叚氏之女弟】及令楷幷诸子俱奔秦初秦王坚闻恪卒隂有图燕之志惮垂不敢发及闻垂至大喜【郊迎执手曰天生贤杰必相与共成大功此自然之数也要当与郷共定天下告成岱宗然后还卿夲邦世封幽州使卿去国不失为子之孝归朕不失事君之忠不亦美乎】子猛曰垂父子譬如龙虎非可驯之物若借以风云将不可复制不如早除之坚曰吾方收揽英雄以清四海奈何杀之且其始来吾已推诚纳之矣匹夫犹不弃言况万乗乎乃以垂为冠军将军【时燕遣梁琛使秦及归言于评曰秦人曰阅军旅聚粮陕东和必不乆今呉王人往宜为之备评曰秦主何如人琛曰明而善防问王猛曰名不虚得既又以告燕主暐皆不然之惟皇甫真深以为忧上疏请选将益兵以防未然不聴】
　　秦遣王猛等伐燕十二月取洛阳
　　初燕人许割虎牢以西赂秦晋兵既退燕人谓曰行人失辞有国有家者分灾救难理之常也秦王坚大怒遣猛及将军梁成邓羌帅歩骑三万伐之攻洛阳洛阳降
　　桓温徙镇广陵
　　温发徐兖州民系广陵城徙镇之时征役既频加之疫疠死者什四五百姓嗟怨秘书监孙盛【字安国太原中都人】作晋春秋直书时事温见之怒谓盛子曰枋头诚为失利何至乃如尊君所言若此史遂行自是闗若门门户事其子遽拜谢请改之时盛年老居家性方严有轨度子孙虽班白待之愈峻至是诸子号泣稽颡请为百口计盛大怒不许诸子遂私改之【盛先已写别本传之外国及孝武帝购求异书得之于辽东人与见本不同遂两存之】
　　【庚午】五年【是歳燕亡大国一秦小国二凉代凡三僭国】春正月慕容令自秦奔燕王猛之发长安也请慕容令参其军事以为乡导既至洛阳猛赂垂所亲使诈为垂使者谓令曰吾父子来此以逃死也今王猛疾人如仇秦王心亦难知闻东朝比来悔悟吾今还东汝可速发令疑之踌躇终日又不可审覆乃奔燕军猛表令叛状垂惧而出走为追骑所获秦王坚待之如旧【坚谓垂曰卿家国失和委身投朕贤子心不忘本亦各行其志然燕之将亡非令所能存惜其徒入虎口耳且父子兄弟罪不相及卿何为过惧而狼狈如是乎】燕人以令叛而复还疑为反间徙之沙城【令自度终不能免帅沙城戌卒数千人袭龙城不克为其下所杀　沙城在龙城东北】
　　夏六月秦王猛督诸军复伐燕
　　猛督将军杨安等十将歩骑六万以伐燕燕主暐命太傅评将中外精兵三十万拒之评畏猛不敢进猛克壶闗【所过郡县皆望风降附燕人大震司徒长史申叹曰邺必亡矣然越得歳而吴伐之卒受其祸今福徳在燕燕虽得志燕之复建不过一纪耳】入晋阳【杨安攻晋阳乆未下猛引兵助攻为地道使将军张蚝帅壮士数百潜入城中大呼斩闗纳秦　兵】及慕容评战于潞川【水经注浊漳水过潞县北阚骃曰潞为冀州浸即浊漳也　潞县故城在今潞安府潞城县浊漳注见前】败之【评屯潞川猛进兵与相持评为人贪鄙障固山泉鬻樵及水积钱帛如邱陵士卒怨愤莫有鬬志猛闻之笑曰慕容评真奴才虽亿万之众不足畏况数十万乎燕主暐让评且趣使战评大惧请战于猛俄而交兵秦将邓羌张蚝等驰赴　燕阵出入数四旁若无人燕兵大败评单骑走还】遂长驱围邺【猛号令严明军无私犯法简政寛燕民各安其业更相谓曰不图今日复见太原王猛闻之叹曰慕容元恭可谓古之遗爱矣设太牢以　祭之】
　　秋七月癸酉朔日食
　　冬十一月秦王坚入邺执燕主暐以王猛为冀州牧都督闗东六州军事
　　秦兵围邺秦王坚诏猛曰朕今亲帅六师星言电赴将军其休养士卒以俟朕至然后取之于是坚留李威辅太子自率精鋭十万赴邺燕主暐与慕容评等奔龙城坚使将军郭庆追之及于髙阳执暐以诣坚坚释之令还宫帅文武出降【评奔髙句丽髙句丽执送于秦　前燕自慕容廆防大棘至儁僣号及暐亡凡四主合八十六年】坚以猛为使持莭都督闗东六州诸军事冀州牧镇邺守令有阙令以便宜补授将士封赏各有差州县守长皆因其旧以燕申绍韦儒俱为绣衣使者循行闗东观省风俗劝课农桑赈恤穷困收死亡旌显莭行燕政有不便于民者皆变除之迁暐及鲜卑四万户于长安【封暐为新兴侯以评为给事中皇甫真为奉车都尉燕故太史黄叹曰燕必中兴其在吴王乎恨吾老不及见耳】
　　【辛未】六年【简文帝咸安元年】春正月桓温防夀春获袁瑾诛之先是袁真死子瑾代领其众燕秦皆以兵助瑾桓温击破之遂围夀春至是燕已亡瑾求救于秦秦遣将军王鉴张蚝帅歩骑二万救之温遣桓伊【字叔夏宣族子】等大破鉴蚝于石桥【在肥水北】遂拔夀春擒瑾送建康斩之
　　代世子寔卒【后魏追諡献明帝】
　　初代将长孙【拓拔郁律长子沙莫雄之后为长孙氏】斤谋弑代王什翼犍寔格之伤脇至是卒寔娶东部大人贺野干【贺兰部酋长魏书官氏志北方贺兰后改为贺氏】之女有遗腹子什翼犍名之曰渉圭【即魏太祖道武皇帝后名珪】
　　秦伐仇池克之执杨纂以归
　　初朝廷以杨世【杨初曾孙】为秦州刺吏世亦称臣于秦世卒子纂立始与秦絶至是秦将杨安等伐纂克之遂执以归秦王坚命安留镇仇池
　　冬十一月桓温入朝废帝为东海王迎会稽王昱入即位【是为简文帝】
　　温恃其才畧隂蓄不臣之志尝抚枕叹曰男子不防流芳百世亦当遗臭万年温欲先立功河朔以收时望还受九锡及枋头之败威名顿挫既克夀春谓郗超曰足以雪枋头之耻乎超曰未也乆之超就温宿中夜谓曰眀公不为伊霍之举无以立大威权镇压四海温遂与定议【以帝素无过而牀第易诬乃扬言帝早有痿疾嬖人朱灵宝等参侍内寝三美人生三男将移皇基人莫审其虚实】乃诣建康讽褚太后请废帝而立会稽王昱并作令草呈之太后集百官于朝堂宣皇太后令废帝为东海王迎昱即帝位【帝既即位温有足疾诏乗舆入殿温撰辞欲陈述废立本意帝引见便泣下数十行温兢惧竟不防一言而出】温威势翕赫侍中谢安见温遥拜温惊曰安石卿何事乃尔安曰未有君拜于前臣揖于后温遂还姑孰【秦王坚闻温废立谓羣臣曰温前败灞上后败枋头不能思愆自贬以谢百姓方更废君以立威六十之叟举动如此将何以容于四海乎谚曰怒其室而作色于父温之谓矣】
　　十二月降封东海王为海西县公
　　桓温奏废放之人不可以临黎元东海王宜依昌邑故事太后诏封海西县公防迁于吴县温威震内外帝虽处尊位拱黙而已【帝美风仪善容止留心典籍凝尘满席湛如也虽神识恬畅然无济世大畧谢安以为恵帝之流但清谈差胜耳】
　　太宗简文皇帝
　　【壬申】咸安二年春三月秦命闗东礼送经艺之士
　　秦王坚诏闗东之民学通一经才成一艺者所在郡县以礼送之在官百石以上学不通一经才不成一艺者罢遣还民
　　秋七月帝崩太子昌眀即位【是为孝武帝】
　　帝不豫急诏桓温入辅一日一夜发四诏温辞不至诏立皇子昌明为皇太子道子为琅邪王【领会稽国以奉帝母郑太妃之祀】遗诏温依周公居摄故事又曰少子可辅者辅之如不可君自取之侍中王坦之持诏入于帝前毁之帝曰天下傥来之运卿何所嫌坦之曰天下宣元之天下陛下何得专之帝乃使改诏曰家国事一禀大司马如诸葛武侯王丞相故事是日帝崩羣臣曰当须大司马处分王彪之正色曰天子崩太子代立大司马何容得异朝议乃定太子即位太后欲令温居摄彪之曰此异常大事大司马必当固让使万防停滞稽废山陵未敢奉令事遂不行【温望简文临终传位不尔便当居摄既不副所望与弟冲书曰诏使吾依武侯王公故事耳疑王坦之谢安所为心衔之】
　　八月秦加王猛都督中外诸军事
　　先是秦王坚以猛为丞相苻融为冀州牧猛至长安复加都督中外诸军事辞章三四上坚不许猛为相坚端拱于上百官总己于下军国之事无不由之猛刚眀清肃善恶着白放黜尸素显拔幽滞劝课农桑练习军旅官必当刑刑必当罪由是国富兵强战无不克秦国大治【阳平公融在冀州坐擅起学舎为有司所纠使燕尚书郎髙泰至长安见猛曰昔鲁僖公以泮宫发颂齐宣王以稷下垂声今阳平公开建学宫乃烦有司举劾明公惩劝如此下吏何以逃罪乎猛曰是吾过也事遂释】
　　冬十月髙平陵【在江寜府上元县】
　　三吴大饥
　　烈宗孝武皇帝
　　【癸酉】寜康元年春二月桓温来朝
　　温来朝诏吏部尚书谢安侍中王坦之迎于新亭时都下恟恟云欲诛王谢因移晋祚坦之甚惧安神色不变曰晋祚存亡决于此行温既至百官拜于道侧温大陈兵卫延见朝士坦之流汗沾衣倒执手板安从容就席谓温曰安闻诸侯有道守在四邻眀公何湏壁后置人邪温笑曰正自不防不尔遂命撤之与安笑语移日【温令郗超卧帐中聴其言风动帐开安笑曰郗生可谓入幕之宾矣时天子防弱外有强臣安奭坦之尽忠辅卫卒安晋室三月温有疾还姑孰】
　　秋七月桓温死以桓冲都督扬豫江州军事
　　温疾笃讽朝廷求九锡屡使人趣之谢安王坦之故缓其事使袁宏具草安见其草辄改之由是歴旬不就温弟江州刺史冲问温以安坦之所宜任温曰渠等不为汝所处分也温以世子熈才弱使冲领其众温卒冲代温居任尽忠王室防劝诛除时望冲不从始温在镇死罪皆专决冲以为生杀之重当归朝廷湏报后行【熈及弟济谋杀冲冲徙之长沙称温遗令以少子元为嗣袭封南郡公时方五歳桓元字敬道一名灵寳】
　　皇太后临朝摄政以王彪之为尚书令谢安为仆射谢安以天子防冲欲请崇德太后临朝【褚太后居崇德宫简文即位尊后为崇德太后】彪之曰上年垂及冠婚反令从嫂临朝岂所以光扬盛徳乎安不欲委任桓冲故请太后临朝已得专决遂不从其言彪之与共掌朝政安毎叹曰朝廷大事众所不防决者以谘王公无不立决
　　冬秦寇梁益防之
　　秦取二州卭筰夜郎皆附之【梓潼太守周虓固守涪城遣步骑送母趣江陵为秦将所获虓遂降秦秦王坚欲以虓为尚书郎虓曰防晋厚恩老母见获失莭于此母子获全秦之惠也虽公侯之贵不以为荣遂不仕毎见坚防箕踞而坐呼为氐贼秦人以虓不逊屡请杀之坚待之弥厚周虓字孟威楚之孙】
　　彗星见
　　彗星出于尾箕【晋书天文志尾九星亦为九子箕四星亦曰天津】长十余丈经太微扫东井自四月见及冬不防秦太史令张孟言尾箕燕分【天文志自尾十度至南斗十一度为析木燕之分野】东井秦分【自东井十六度至栁八度为鹑首秦之分野】也今彗起尾箕而扫东井十年之后燕当防秦二十年之后代当防燕【胡三省曰按天文志云中入东井一度定襄入东井八度代郡入东井二十八度皆拓拔氏地也所以知代当防燕者天道好还秦已灭矣代乗天运反而灭燕自然之数也】慕容氏布列朝廷臣窃忧之宜剪其魁杰以消天变坚不聴阳平公融亦上疏言之坚报曰朕方混六合为一家视夷狄为赤子汝宜息虑勿懐耿介夫惟修德可以禳灾茍防内求诸己何惧外患乎
　　【甲戌】二年春二月以王坦之都督徐衮等州军事诏谢安总中书
　　安好声律朞功之惨不废丝竹士大夫效之遂以成俗坦之屡书苦谏曰天下之寳当为天下惜之安不防从又尝与王羲之登冶城【在江寜府沿北金陵记即今朝天宫】悠然遐想有髙世之志羲之谓曰夏禹勤王手足胼胝文王旰食日不暇给今四郊多垒宜思自効而虚谈废务浮文妨要恐非当世所宜安曰秦任商鞅二世而亡岂清言致患耶
　　【乙亥】三年夏五月徐兖都督蓝田侯王坦之卒【諡曰献】坦之临终与谢安桓冲书惟以国家为忧言不及私
　　以桓冲为徐州刺史谢安领扬州刺史
　　冲以安素有重望以扬州让之自求外出桓氏族党莫不苦諌冲处之澹然
　　秋七月秦丞相清河侯王猛卒【諡曰武】
　　猛寝疾秦王坚亲为祈郊庙社稷分遣近臣徧祷河岳疾少瘳为之赦殊死以下猛上疏曰不图陛下以臣之命而亏天地之德开辟以来未之有也臣闻报德莫如尽言谨以垂殁之命窃献遗欵夫善作者不必善成善始者不必善终古先哲王知功业之不易战战兢兢如临深谷伏惟陛下追踪前圣天下幸甚坚览之悲恸七月坚亲至猛第视疾访以后事猛曰晋虽僻处江南然正朔相承上下安和臣没之后勿以晋为图鲜卑西羌我之仇敌终为大患宜渐除之以便社稷言终而卒坚比敛三临哭谓太子宏曰天不欲使吾平一六合耶何夺吾景畧之速也之如汉霍光故事
　　八月立皇后王氏【蒙女孙】
　　九月以徐邈【东莞姑幕人家京口】为中书舎人【晋官掌呈奏案】
　　帝讲孝经始览典籍延儒士谢安荐邈补中书舎人毎被顾问多所匡益帝防宴集酣乐之后好为诗章文词秽杂邈应时收敛还省刋削经帝重览然后出之
　　冬十月癸酉朔日食
　　秦置聴讼观遣太子入学禁老庄图防之学
　　秦王坚诏曰新丧贤辅百司防未称朕心可置聴讼观五日一临以求民隐今天下虽未大定权可偃武修文以称武侯【谓王猛】雅防其増崇儒教禁老庄图防之学犯者弃市妙简学生太子及羣臣之子皆就学受业尚书郎王佩读防坚杀之防学遂絶
　　【丙子】太元元年【是歳凉代皆亡僣国一秦】春正月朔帝冠太后归政以谢安为中书监録尚书事
　　秋七月秦遣兵击凉州八月败其兵凉将掌据死之张天锡降
　　秦王坚以天锡虽称藩受位而臣道未纯遣将军茍苌梁熈等将兵临西河尚书郎阎负梁殊奉诏徴之若有违命即进师扑讨负殊至姑臧天锡防官属谋之皆曰河西天险若悉境内精兵右招西域北引匈奴何遽知其不防也天锡攘袂大言曰孤计决矣言降者斩乃缚负殊射杀之使将军马建帅众二万拒秦八月秦师济河天锡遣掌据军于洪池【岭名在今凉州府武威县东南】自帅余众屯金昌城【在今凉州府永昌县】茍苌使姚苌为前驱马建迎防掌据战死【据兵败就帐免胄西向稽首伏剑而死】天锡出城自战城内又反乃奔还姑臧秦兵至天锡面缚出降凉州郡县悉下封天锡归义侯【前凉自张轨据凉州至天锡亡凡九主合六十九年】
　　诏除度田收租之制
　　初哀帝减田租畆收二升至是除之王公以下口税米三斛蠲在役之身
　　冬十一月己巳朔日食
　　秦遣兵击代败之十二月代寔君弑其君什翼犍秦讨杀之遂分代为二部
　　刘卫辰为代所逼求救于秦秦王坚遣行唐公洛邓羌朱彤等将兵击代以卫辰为乡导代王什翼犍使南部大人刘库仁【一名洛垂卫辰之族什翼犍之孙】将兵拒战大败什翼犍病不能自将乃奔隂山之北闻秦兵稍退复还云中初什翼犍世子寔早卒寔子珪尚防慕容妃诸子皆长继嗣未定至是庶长子寔君遂杀诸弟幷弑什翼犍秦兵趋云中部众逃溃国中大乱珪母贺氏以珪走依贺纳【野干之子】秦王坚召代长史燕凤【字子章代人】问代乱故凤具以对坚曰天下之恶一也乃执寔君至长安车裂之【坚欲迁珪于长安凤固请曰代王遗孙冲防莫相统摄库仁勇而有智卫辰狡猾多变皆不可独任宜分诸部为二令此两人统之两人素有深讐而势莫敢先发俟其孙稍长立之是陛下有存亡继絶之徳于代使其子孙永为不侵不叛之臣此安边之良防也坚从之】分代为二部自河以东属库仁自河以西属卫辰使统其众贺氏以珪依库仁库仁招抚离散恩信甚着奉事拓拔珪恩勤周偹不以废兴易意常谓诸子曰此儿有髙天下之志必防恢隆祖业汝曹当谨遇之
　　【丁丑】二年春三月以朱序为梁州刺史镇襄阳
　　冬十月以桓冲都督江荆等州军事谢元监江北军事桓冲以秦人强盛欲移阻江南奏自江陵徙镇上眀【城名在荆州府松滋县水经注江水东迳上眀城北即此】使刘波【字道则隗之子】守江陵杨亮【农华隂人汉太尉震之后】守江夏时朝廷方以秦寇为忧诏求文武良将可镇御北方者安以兄子元应诏【初中书郎郗超自以其父愔位遇应在谢安之右而优防散地常愤悒形于辞色由是与谢氏有隙及闻安举元叹曰安之明乃能违众举亲元之才足以不负所举众咸以为不然超曰吾尝与元共在桓公府见其使才虽复屐问未尝不得其任是以知之】元镇广陵募骁勇之士得刘牢之【字道坚彭城人】等数人以牢之为参军常领精卒为前锋战无不防时号北府兵敌人畏之
　　散骑常侍王彪之卒【諡曰简】
　　初谢安欲増修宫室彪之曰中兴之初即东府【在台城之东】为宫殊为俭陋苏峻之乱成帝止兰台【即御史台】都坐【犹言都堂】不蔽风雨是以更营新宫比之汉魏则为俭比之初过江则为侈矣今寇敌方强岂可大兴工役劳扰百姓耶安曰宫室敝陋后人谓人无防彪之曰凡任天下之重者当保国宁家缉熈政事乃以修屋室为耶安不夺故终彪之之世无所营造彪之既卒眀年春遂作新宫至秋乃成
　　【戊寅】三年春二月秦寇梁州夏四月陷南阳
　　秦王坚遣长乐公丕等攻襄阳至沔北梁州刺史朱序以秦无舟檝不以为虞既而秦军浮马以渡序惶骇固守中城丕督诸将攻之先是序母韩氏闻秦兵将至自登城履行至西北隅以为不固帅百余婢及城中女丁筑斜城于其内及秦兵败城西北隅果溃众移守新城襄阳人谓之夫人城【丕欲急攻襄阳茍苌曰吾众十倍于敌糗粮山积但稍迁汉沔之民于许洛塞其运道絶其援兵譬如网中之禽何患不获而多杀将士急求成功哉丕从之　元和志夫人城在襄阳县西北】慕容垂防南阳执太守郑裔与丕防
　　【己夘】四年春二月秦陷襄阳执刺史朱序以归
　　苻丕乆围襄阳秦御史中丞李柔劾丕师老无功请徴下廷尉秦王遣使持节切让丕等丕等惶恐命诸军并力进攻朱序屡破秦兵守备稍懈督防李伯防为秦内应丕遂克襄阳执序送长安坚以序防守节拜度支尚书以伯防为不忠斩之【秦将慕容越拔顺阳执太守丁穆坚欲官之穆固辞不受丁穆字彦逺谯国人】
　　夏四月秦陷魏兴太守吉挹【字祖冲冯翊遵芍人】死之
　　秦韦钟拔魏兴吉挹引刀欲自杀左右夺其刀防秦人至执之挹不言不食而死秦王坚叹曰周孟威不屈于前丁彦逺洁已于后吉祖冲闭口而死何晋氏之多忠臣也【挹参军史颖逃归得挹临终手疏诏赠益州刺史】
　　五月秦陷盱眙进围三阿【今曰北阿镇在扬州府髙邮州西北】谢元连战败走之
　　先是秦陷彭城淮隂【谢元救彭城军泗口欲遣问使报太守戴逮部将田请没水潜往元遣之为秦人所获厚赂之使云南军已败伪许之既而告城中曰南军垂至我单行来报为贼所执勉之秦人杀之彭城遂陷】至是秦将俱难彭超拔盱眙遂围田洛于三阿去广陵百里朝廷大震临江列戌谢元自广陵救三阿难超战败退保盱眙六月元进攻之又败退屯淮隂元遣何谦等帅舟师乗潮而上夜焚淮桥难超退屯淮北元谦等共追之战于君川【胡三省注盱眙县北有君山此盖君山之川也】复大破之难超北走仅以身免元还广陵加领徐州刺史秦王坚大怒徴超下廷尉自杀难削爵为民
</div>
    <div class="pagination">
<a href="御批历代通鉴辑览_page75.html">上一页</a><span>...</span><a href="御批历代通鉴辑览_page71.html">71</a><a href="御批历代通鉴辑览_page72.html">72</a><a href="御批历代通鉴辑览_page73.html">73</a><a href="御批历代通鉴辑览_page74.html">74</a><a href="御批历代通鉴辑览_page75.html">75</a><span class="current-page">76</span><a href="御批历代通鉴辑览_page77.html">77</a><a href="御批历代通鉴辑览_page78.html">78</a><a href="御批历代通鉴辑览_page79.html">79</a><a href="御批历代通鉴辑览_page80.html">80</a><a href="御批历代通鉴辑览_page81.html">81</a><span>...</span><a href="御批历代通鉴辑览_page77.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
