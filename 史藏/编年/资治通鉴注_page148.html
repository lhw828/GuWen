<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 148 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 148 页/共 334 页
  </h1>
  <div class="content">
   上遣左卫将军崔慧景、宁朔将军裴叔业救锺离。刘昶、王肃众号二十万，堑栅三重，〔堑，七艳翻。重，直龙翻。〕并力攻义阳，城中负楯而立。〔攻城甚急，矢石交至，故负楯而立以自蔽。楯，食尹翻。〕王广之引兵救义阳，去城百余里，畏魏强，不敢进。城中益急，黄门侍郎萧衍请先进，广之分麾下精兵配之。衍间道夜发，〔间，古苋翻。〕与太子右率萧诔等〔率，所律翻。右率，太子右卫率也。诔，鲁水翻。〕径上贤首山，〔水经注：浉水南出大溃山北，径贤首山西，又北出，东南屈，径义阳县郡城南。上，时掌翻。〕去魏军数里。魏人出不意，未测多少，不敢逼。〔少，诗，沼翻。〕黎明，城中望见扰军至，萧诞遣长史王伯瑜出攻魏栅，因风纵火，衍等众军自外击之，魏不能支，解围去。己未，诞等追击，破之。诔，谌之弟也。
先是，上以义阳危急，〔先，悉荐翻。〕诏都督青、冀二州诸军事张冲出军攻魏以分其兵势。冲遣军主桑系祖攻魏建陵驿马、厚丘三城，又遣军主杜僧护攻魏虎坑、冯时、即丘三城，皆拔之。青、冀二州刺史王洪范遣军主崔延袭魏纪城，据之。〔宋泰始初，青、冀二州入于魏，乃置青、冀二州刺史，治朐山。杜佑曰：宋明帝立青、冀二州，寄治赣榆；齐青州治朐山；冀州理涟口，今临淮郡涟水县。魏收志：郯郡有建陵县，汉古县也。宋白曰：厚丘故城，在海州沭阳县北四十五里。又，东彭城郡龙江县有即丘城。即丘亦汉县，本属琅邪郡。贤曰：即丘，即左传之祝丘，故城在今沂州临沂县东南。纪城，春秋之纪鄣故城也。杜预曰：东海赣榆县东北有故纪城。〕
魏主欲南临江水，辛酉，发锺离。司徒长乐元懿公冯诞病，不能从，〔乐，音洛。从，才用翻。〕魏主与之泣诀，行五十里，闻诞卒。时崔慧景等军去魏主营不过百里，魏主轻将数千人夜还锺离，〔将，即亮翻。〕拊尸而哭，达旦，声泪不绝。壬戌，敕诸军罢临江之行，葬诞依晋齐献王故事。〔齐献王攸葬事，见八十一卷晋武帝太康四年。诞与帝同年，幼同砚席，尚帝妹乐安长公主。〔长，知两翻。〕虽无学术，而资性淳笃，故特有宠。丁卯，魏主遣使临江，数上罪恶。〔使，疏吏翻。数，所具翻。〕
魏久攻锺离不克，士卒多死。三月，戊寅，魏主如邵阳，筑城于洲上，〔邵阳洲在锺离城北淮水中。〕栅断水路，夹筑二城。〔既筑城于洲上，又于淮水南北两岸夹筑二城，树栅水中，以断援兵之路。断，丁管翻；下先断、邀断、欲断同。〕萧坦之遣军主裴叔业攻二城，拔之。魏主欲筑城置戍于淮南，以抚新附之民，赐相州刺史高闾玺书，具论其状。〔相，息亮翻。玺，斯氏翻。〕闾上表，以为：「兵法『十则围之，五则攻之。』〔孙子兵法有是言。〕向者国家止为受降之计，〔谓欲受曹虎降也。降，户江翻；下同。〕发兵不多，东西辽阔，难以成功；今又欲置戍淮南，招抚新附。昔世祖以回山倒海之威，步骑数十万，南临瓜步，诸郡尽降，而盱眙小城，攻之不克。〔事见十百二十五卷未文帝元嘉二十七年。骑，奇寄翻。盱眙，音吁怡。〕班帅之日，兵不戍不城，土不辟一廛。〕说文曰：廛，一亩半，一家之居地。〕夫岂无人﹖以为大镇未平，〔宋时淮上以寿阳、广陵为大镇。〕不可守小故也。夫雍水者先塞其原，〔塞，悉则翻。〕伐木者先断其本；本原尚在而攻其末流，终无益也。寿阳、盱眙、淮阴，淮南之本原也；〔寿阳、盱眙、淮阴皆淮津之要地，齐皆以重兵守之，故云本原。〕三镇不克其一，而留守孙城，其不能自全明矣。敌之大镇逼其外，长淮隔其内；少置兵则不足以自固，〔少，诗沼翻。〕多置兵则粮运难通。大军既还，士心孙恃；夏水盛涨，救扰甚难。以新击旧，以劳御逸，〔久于屯戍，魏师已老，齐以生兵攻之，是之谓以新击旧。魏以孙军守孙城，劳于备御；齐师迭出而攻之，士有余力，是之谓以劳御逸。〕若果如此，必为敌擒，虽忠勇奋发，终何益哉！〔言将士效死弗去，而城破身没，虽忠勇奋发而无益于国事。〕且安土恋本，人之常情。昔彭城之役，既克大镇，城戍己定而不服思叛者犹踰数万。〔宋明帝泰始二年，魏得彭城，至高帝建元欴初，淮北之民犹不乐属魏，思归江南，遂有五固之役。〕角城蕞尔处在淮北，〔蕞，徂外翻，小貌。处，昌吕翻。〕去淮阳十八里。五固之役，攻围历时，卒不能克。〔事见一百二十五卷高帝建元三年。卒，子恤翻。〕以今准昔，事兼数倍。天时尚热，〔「尚」，当作「向」。〕雨水方降，愿陛下踵世祖之成规，旋辕返旆，经营洛邑，蓄力观衅，〔衅，许觐翻。〕布德行化，中国既和，远人自服矣。」尚书令陆叡上表，以为：「长江浩荡，彼之巨防。又南土昏雾，暑气郁蒸，师人经夏，必多疾病。而迁鼎草创，〔武王迁九鼎于洛邑，故引以为言。〕庶事甫尔，台省无论政之馆，府寺靡听治之所，〔治，直吏翻。〕百僚居止，事等行路，沈雨炎阳，自成疠疫。〔沈，与湾同，持林翻。说文：久阴曰沈。炎阳，炎日也。〕且兵傜并举，圣王所难。今介冑之士，外攻寇雠，羸弱之夫，内勤土木，运给之费，日损千金。驱罢弊之兵，讨坚城之虏，将何以取胜乎！〔羸，伦为翻。罢，读与疲同。〕陛下去冬之举，正欲曜武江、汉耳；今自春几夏，〔几，居希翻，近也。〕理宜释甲。愿早还洛邑，使根本深固，圣怀无内顼之忧，兆民休斤皮之役，〔斤，谓斧斤之役。板，谓板筑之役。〕然后命将出师，〔将，即亮翻；下同。〕何忧不服。」魏主纳其言。
崔慧景以魏人城邵阳，患之。张欣泰曰：「彼有去志，所以筑城者，外自夸大，惧我蹑其后耳。今若说之以两愿罢兵，〔说，输芮翻。〕彼无不听矣。」慧景从之，使欣泰诣城下语魏人，〔语，牛倨翻。〕魏主乃还。
济淮；余五将未济，齐人据渚邀断津路。〔断，丁管翻；下同。〕魏主募能破中渚兵者以为直合将军，军主代人奚康生应募，〔据北史：康生本姓达奚，魏孝文改复姓，于是姓奚。缚筏积柴，因风纵火，烧齐船舰，〔舰，户黯翻。〕依烟直进，风刀乱斫，中渚兵遂溃。魏土假康生直合将军。
魏主使前将军杨播将步卒三千、骑五百为殿。〔将步，即亮翻。骑，奇寄翻；下同。殿，丁练翻；断后曰殿。〕时春水方长，齐兵大至，战舰塞川。播结陈于南岸似御之，〔长，知两翻。舰，户黯翻。塞，悉则翻。陈，读曰阵；下为陈同。〕诸军尽济。齐兵四集围播，播为圆陈以御之，身自搏战，所杀甚众。相拒再宿，军中食尽，围兵愈急。魏主在北岸雍之，以水盛不能救，既而水稍减，播引精骑三百历齐舰大呼曰：〔呼，火故翻。〕「我今欲渡，能战者来。」遂拥众而济。播，椿之兄也。〔杨椿见一百三十七卷武帝永明八年。〕
魏军既退，邵阳洲上余兵万人，求输马五百匹，假道以归。崔慧景欲断路攻之，张欣泰曰：「归师勿遏，古人畏之，〔兵法：归师勿遏，穷寇勿追。〕兵在死地，不可轻也。今胜之不足为武，不胜徒丧前功；〔丧，息浪翻。〕不如许之。」慧景从之。萧坦之还，言于上曰：「邵阳洲有死贼万人，慧景、欣泰纵而不取。」由是皆不加赏。甲申，解严。〔魏帅已退，故解严。〕
初，上闻魏主欲饮马于江，惧，敕广陵太守行南兖州事萧颖冑移居民入城，民惊恐，欲席卷南渡。〔卷，读曰卷。〕颖冑以魏寇尚远，不即施行，魏兵竟不至。颖冑，太祖之从子也。〔萧颖冑，太祖从弟赤斧之子。从，才用翻。〕
魏之入寇也，卢昶等犹在建康，〔海陵王即位，魏遣昶来聘，昶至建康而帝已立。〕齐人恨之，饲以蒸豆。〔饲，祥吏翻。马牛待之。〕昶怖惧，食之，〔怖，普布翻。〕泪汗交横。谒者张思宁辞气不屈，死于馆下。及还，魏主让昶曰：「人谁不死，何至自同牛马，屈身辱国！纵不远惭苏武，〔苏武使匈奴，十九年不屈节。〕独不近愧思宁乎！」乃黜为民。
2戊子，魏太师京兆武公冯熙卒不平城。
3乙未，魏主如下邳；夏，四月，庚子，如彭城；辛丑，为冯熙举哀。〔为，于伪翻。〕太傅、录尚书事平阳公丕不乐南迁，〔乐，音洛。〕与陆叡表请魏主还临熙葬。〔丕、叡时留守平城。〕帝曰：「开辟以来，安有天子远奔舅丧者乎！今经始洛邑，〔经，度之也。始，初也。诗云：经始灵台。〕岂宜妄相诱引，陷君不义！令、仆以下，可付法官贬之。」〔此平城留台令、仆也。法官，谓御史。诱，音酉。〕仍诏迎熙及博陵长公主之柩，〔长，知两翻。柩，巨救翻。〕南葬洛阳，礼如晋安平献不故事。〔晋安平王孚葬，见七十九卷武帝泰始八年。魏之葬熙，其礼又加于诞。〕
4魏主之在锺离，仇池镇都大将、梁州刺史拓跋英请以州兵会刘藻击汉中，〔去年十一月，魏遣刘藻向南郑。魏梁州刺史治仇池，齐梁州刺史治南郑。将，即亮翻；下同。〕魏主许之。梁州刺史萧懿遣部将尹绍祖、梁季群等将兵二万，据险，立五栅以拒久。〔据萧子显齐书，时据角弩谷、白马、沮水立五栅。〕英曰：「彼帅贱，莫相统台。〔帅，所类翻。〕我选精卒并攻一营，彼必不相救；若克一营，四营皆走矣。」乃引兵急攻一营，拔之，四营俱溃，生擒梁季群，斩三千余级，俘七百余人，乘胜长驱，进逼南郑。懿又遣其将姜修击英，英掩击，尽获之。将还，懿别军继至；将士皆已疲，不意其至，大惧，欲走。英故缓辔徐行，神色自若，登高望敌，东西指麾，状若处分，〔处，昌吕翻。〕然后整列而前。懿军疑有伏兵，迁延引退，英追击，破之，遂围南郑。禁将士毋得侵暴，远近悦附，争供租运。懿婴城自守，军主范絜先将三十余人在外，还救南郑，英掩击，尽获之。围城数十日，城中恟惧。〔将，即亮翻。恟，许拱翻。〕录事参军新野臾域封题空仓数十，指示将士曰：「此中粟皆汉，足支二年，但努力固守！」众心乃安。会魏主召兵还，英使老弱先行，自将精兵为后拒，〔殿军后以拒追兵曰后拒。〕遣使与懿告别。〔使，疏吏翻。〕懿以为诈，英去一日，犹不开门；二日，乃遣将追之。英与士卒下马交战，懿兵不敢逼，行四日四夜，懿兵乃返。英人斜谷，会天大雨，士卒截竹贮米，执炬火于马上炊之。〔贮，丁吕翻。〕先是，懿遣人诱说仇池诸氐，使起兵断英运道及归路。英勒兵奋击，且战且前，矢中英颊，卒全军还仇池，〔英乘胜深入，后无继援，虽仅获全军而返，亦已危矣。先，悉荐翻。说，输芮翻。断，丁管翻。中，竹仲翻。卒，子恤翻。〕讨叛氐，平之。英，桢之子；〔南安王桢，见一百三十八卷武帝永明十一年。〕懿，衍之兄也。
英之攻南郑也，魏主诏雍、泾、岐三州发兵六千人戍南郑，〔魏雍州治长安，领京兆、冯翊、扶风、咸阳、北地等郡。太和中，置泾州，治临泾城，领安定、陇东、新平、平凉、平原等郡。十一年，置岐州，治雍城镇，领平秦、武功、武都郡。雍，于用翻。〕俟克城则遣之。侍中兼左仆射李仲表谏曰：「秦川险阨，地接羌、夷。自西帅出后，饷援连续，加氐、胡叛逆，所在奔命，运粮擐甲，迄兹未已。今复，豫差戍卒，〔复，扶又翻。差，初皆翻；下差遣同。〕悬拟山外，〔汉中之地在关中南山之南，故曰山外。〕虽加优复，〔复，方目翻。〕恐犹惊骇。脱终攻不克，徒，动民情，连胡结夷，事或难测。辄依旨密下刺斗，待军克郑城，〔下，户嫁翻。郑城，谓南郑城。〕然后差遣。如臣愚见，犹谓未足。何者﹖西道险阨，单径千里，〔谓褒斜之道也。〕今欲深戍绝界之外，孤据群贼之中，敌攻不可猝援食尽不可运粮。古人有言，『虽鞭之长，不及马腹。』〔左传晋伯宗之言。〕南郑于国，实为马腹也。且魏境所掩，九州岛过八；〔此指禹贡九州岛为言。〕民人所臣，十分而九；所未民者，唯漠北之与江外耳。〔漠北，谓柔然；江外，谓齐。言唯此二国未为魏民。〕羁之在近，〕谓以绳羁系其君而致之；在近，言不远也。〕岂汲汲于今日也！宜待疆宇既广，粮食既足，然后置邦树将，〔树，立也。将，帛也。将，即亮翻。〕为吞并之举。今寿阳、锺离，密迩未拔；赭城、新野，啀步弗降。〔赭城，即赭阳城也。降，户江翻。〕东道既未可以近力守，西藩宁可以远兵固！〔棌冲盖谓淮汉之地为木道，谓南郑为西藩。〕若果欲置者，臣恐终以资敌也。又，建都土中，〔洛阳为土中。〕地接寇坏，方须收死士，平荡江会，〔建康为江南都会之地，故曰江会。〕若轻遣单寡，弃令陷没，恐后举之日，众以留守致惧，求其死效，未易可获。〔易，以豉翻。〕推此而论，不戍为上。」魏主从之。
5癸丑，魏主如小沛；己未，如瑕丘；庚申，如鲁城，〔魏收地形志：鲁郡，鲁县之鲁城。〕亲祠孔子；辛酉，拜孔氏四人、颜氏二人官，伋选诸孔宗子一人封崇圣侯，奉孔子祀，命兖州修孔子墓，〔大宗之子为宗子。孔子墓亦在鲁县。〕更建碑铭。戊辰，魏主如碻磝，命谒者仆射成淹具舟楫，欲自泗入河，泝流还洛，淹谏，以为：「河流悍猛，非苖乘所宜乘。」〔泝，苏故翻。悍，侯旰翻，又下罕翻。万乘，绳证翻。〕帝曰：「我以平城无漕运之路，故京邑民贫。今迁都洛阳，欲通四方之运，而民犹惮河流之险；故朕有此行，所以开百姓之心也。」
6魏城阳王鸾等攻赭阳。诸将不相统台，围守百余日，诸将欲按甲不战以疲之。李佐独昼攻击，士卒死者甚众，帝遣太子右卫率垣历生救之。诸将以众寡不敌，欲退，佐独帅骑二千逆战而败。〔将，即亮翻。率，所律翻。帅，读曰率。骑，奇寄翻。〕卢渊等引去，历生追击，大破之。历生，荣祖之从弟也。〔垣荣祖著名于宋泰始之间。从，才用翻；下同。〕南阳太守房伯玉等又败薛真度于沙堨。〔败，篏谓翻。考异曰：齐书魏虏传，真度败在建武元年下。魏帝纪，城阳王鸾以败军获罪，在太和十九年五月；今从之。〕
鸾等见魏主于瑕丘。〔见，贤遍翻。〕魏主责之曰：「卿等沮辱威灵，罪当大辟；〔沮，在吕翻。辟，毗亦翻。〕朕以新迁洛邑，特从宽典。」五月，己巳，降封鸾为定襄县王，削户五百；卢渊、李佐、韦珍皆削官爵为民，佐仍徙瀛州。〔太和十一年，分定州河间、高阳，冀州意武、浮阳，置瀛州，治赵都军城。〕以薛真度与其从兄安都有开徐方之功，〔谓以彭城降魏也，从，才用翻。〕听存其爵及荆州刺史，余皆削夺，曰：「进足明功，退足彰罪矣。」
7魏广川刚王谐卒。谐，略之子也。〔魏广川王略，见一百三十五卷高帝之建元二年。谥法：追补前过曰刚。〕魏主曰：「古者，大臣之丧有三临之礼；〔贾山曰：古者贤君之于臣也，死则往吊哭之，临其小敛、大敛；已棺，除而为之，服，锡衰、麻绖而三临其丧。〕魏、晋以来，王公之丧，哭于东堂。自令诸王之丧，期亲三临；〔期亲，期丧之亲。期，读曰翆。〕大功再临；小功、缌麻一临；〔大功，九月服；小功，五月服；缌麻，三月服。〕罢东堂之哭。广川王于朕，大功也。」〔广川王略，显祖之弟，谐于魏主，从侃弟也，其服大功。〕将大敛，〔敛，力赡翻。〕素服、深衣往哭之。
8甲戌，魏主如滑台；丙子，舍于右济。庚申，〔【章：十二行本「申」作「辰」；乙十一行本同；孔本同；张校同。】〕太子出迎于平桃城。〔魏收志：济阴郡离狐县有桃城。水经注曰：荥阳县有虢亭，俗谓之平弥城。〕
赵郡王干在洛阳，贪淫不法，御史中尉李彪私戒之，〔魏置御史中尉以纠察百官，犹御史中丞灺。〕且曰：「殿下不悛，不敢不以闻。「干悠然不以为意。〔悠，远也。悠然，夷旷自得之意。悛，七绿翻。〕彪表弹之。〔弹，徒丹翻。〕魏主诏干与北海王详俱从太子诣行在。既至，见详而不见干，阴使左右察其意色，知无忧悔，〔言既无忧色，又无悔过之意。〕乃亲数其罪，杖之一百，免官还第。〔收，所具翻。〕
癸未，魏主还洛阳，告于太庙。甲申，减穴官之禄以助军国之用。乙酉，行饮至之礼。〔左传：臧僖伯曰：「三年而治兵，入而振旅，归而饮至，以数军实。」又曰：「反行，饮至，舍爵、策勋焉。」饮至者，告至于庙而饮酒也。〕班赏有差。〔班南伐之赏也。〕
9甲午，魏太子寇于庙。〔记冠义曰：古者重冠，冠故行之于庙；行之于庙者，所以自卑而尊先祖也。郑樵曰：曹魏冠太子再加，宋一加。余谓魏孝文好古，其必用三加之礼。冠于庙，礼也；曹魏以来不复在庙。冠，古玩翻。〕魏主欲变北俗，引见群臣，〔见，贤遍翻。〕谓曰：「卿等欲朕远追商、周，为欲不及汉、晋邪﹖」咸阳王禧对曰：「群臣愿陛下度越前王耳。」帝曰：「然则当变风易俗，当因循守故邪﹖」对曰：「愿圣政日新。」帝曰：「为止于一身，为欲传之子孙邪﹖」对曰：「愿传之百世。」帝曰：「然则必当改作，卿等不得违也。」对曰：「上令下从，其谁敢违！」帝曰：「夫『名不正，言不顺，则礼乐不可兴。』〔用论语孔子之言。〕今欲断诸北语，一从正音。〔断，贤遍翻。〕语音不听仍旧；若有故为，〔谓故意为北语，不肯从华言者。〕当君降黜。各宜深戒！王公卿士以为然不﹖」〔不，读曰否。〕对曰：「实如圣旨。」帝曰：「朕尝与李冲论此，冲曰：『四方之语，竟知谁是；〔谓四方之人，言语不同，不知当以谁为是。〕帝者言之，即为正矣。』冲之此言，其罪当死！」因顾冲曰：「卿负社稷，当令御史牵下！」冲免冠顿首谢。大责留守之官曰：〔守，手又翻。〕「昨望见妇女犹服来领小袖，卿等何为不遵前诏！」皆谢罪。帝曰：「朕言非是，卿等当庭争。〔争，读曰诤。〕如何入则顺旨，退则不从乎！」六月，己亥，下诏：「不得为北俗之语于朝廷，违者免所居官。」
10癸卯，魏主使太子如平城赴太师熙之丧。
11癸丑，魏诏求遗书，秘阁所无，〔汉时书府，在外则有太常、太史、博士掌之，内则大延阁、广内、石渠之藏。后汉则藏之东观，晋有中外三合经书。陵机谢表云「身登三阁」，谓为秘书郎掌中外三阁秘书也，此秘阁之名所由始。〕有益时用者，加以优赏。
12魏有司奏：「广川王妃葬于代都，未审以新尊从旧卑，以旧卑就新尊﹖」〔夫尊，妇卑。广川王谐新卒，故曰新尊；其妃先卒，故曰旧卑。〕魏壬曰：「代人迁洛者，宜悉葬邙山。〔邙山，在洛城北。邙，谟郎翻。〕其先有夫死于代者，听妻还葬；夫死于洛者，不得还代就妻。其余州之人，自听从便。」丙辰，诏：「迁洛之民死，葬河南，不得还北。」于是代人还迁洛者悉为河南洛阳人。
13戊午，魏改用长尺、大斗，其法依汉志为之。〔汉律历志以子谷秬黍中者一黍之广度之，九十分黄锺之长，一为一分，十分为寸，十寸为尺。又以子谷秬黍中者千有二百实其龠为合，十合为升，十升为斗。〕
14上之废郁林王也，〔见上卷上年。〕敨萧谌以扬州；既而除领军将军、南徐州刺史。谌恚曰：「见炊饭，推以与人。」〔谌，氏壬翻。恚，于避翻。见，贤遍翻。推，吐雷翻。〕谌恃功，颇干预朝政，〔朝，直遥翻。〕所欲选用，辄命尚书使为由论。〔为，于伪翻。〕上闻而忌之，以萧诞、萧诔方将兵拒魏，〔诔，鲁水翻。将，即亮翻。〕隐忍不发。壬戌，上游华林围，与谌及尚书令王晏等数人晏，尽欢；坐罢，留谌晚出，至华林合，仗身执还省。〔仗身，执仗之卫士也。天子禁卫，有廌内仗身见齐书萧谌传。又按杜通典曰：唐制：镇戌之官，给仗身，其人数视镇戍之上、中、下为差；京官五品已上亦有仗身职员。〕上遣左右莫智明数谌曰：「隆昌之际，非卿无有今日。今一门二州，兄弟三封，〔谌为南徐州，诞为司州，所谓二州也。谌封衡阳郡公，诔封西昌侯诞封安复侯，所谓三封也。数，所具翻。〕朝廷相报，止可极此。卿恒怀怨望，〔恒，户登翻。〕乃云炊饭已热，合甑与人邪！今赐卿死！」遂杀之，并其弟诔；以黄门郎萧衍为司州别驾，往执诞，杀之。谌好术数，吴兴沈文猷常语之曰：「君相不减高帝。」〔好，呼到翻。语，牛倨翻。〕相，息亮翻；相，貌也。〕谌死，文猷亦伏诛。谌死之日，上又杀西阳王子明，南海王子罕，邵陵王子贞。〔三王皆武帝子也。〕
15乙丑，以右卫将军萧坦之为领军将军。
16魏高闾上言：「邺城密皇后庙颓圮，请更葺治；若谓已配飨太庙，即宜罢毁」诏罢之。〔密皇后，世祖母杜皇后也。后，邺人。神脉三年，立甫于邺。高闾为相州刺史，相州治邺，故上言之。圮，部鄙翻，毁也。治，直之翻。〕
17魏拓跋英之寇汉中也，沮水氐杨馥之为齐击武兴氐杨集始，破之，〔按汉志武都郡：沮县有东狼谷，沮水所出也。水在广业郡界。唐凤州同谷县，魏之广业郡地也。氐居沮水上，因以为种落之名。沮，子余翻。为，于伪翻。〕秋，七月，辛卯，以馥之为北秦州刺史、〔萧子显曰：永明郡国志：秦州寄治汉中南郑，不曰南、北；元嘉计偕亦曰秦州。而荆州刺史尝督二秦、梁，是则志所载秦州为南秦，氐为北秦。然是时秦州所领诸郡，皆侨郡与荒郡也。〕仇池公。
18八月，乙巳，魏选武勇之士十五万人为羽林、虎贲以充宿卫。〔为后虎贲、羽林作乱杀张彝父子张本。贲，音奔。〕
19魏金墉宫成，立国子、太学、四门小学于洛阳。〔四门学始此。〕
20魏高祖游华林园，观故景阳山，〔华林园及景阳山皆魏明帝所筑。〕黄门侍郎郭祚曰：「山水者，仁智之所乐，〔沦语：孔子曰：「仁者桨山，智者乐水。」故郭祚引以为言。乐，鱼教翻。〕宜复修之。」〔复，扶又翻。〕帝曰：「魏明帝以奢失之于前，朕岂可袭之于后乎！」帝好读书，手不释卷，在舆、据鞍，不忘讲道。善属文，〔好，呼到翻；下好贤同。属，之欲翻。〕多于马上口占，既成，不更一字；〔更，工衡翻。〕自太和十年以后，诏策皆自为之。好贤乐善，情如饥渴，所与游接，常奇以布素之意，〔乐，音洛。言寄以希衣雅素相与之意。〕如李冲、李彪、高闾、王肃、郭祚、宋弁、刘芳、崔光、邢峦之徒，皆以文雅见亲，贵显用事；制礼作乐，郁然可观，有太平之风焉。〔史言魏高祖能以文治。〕
治书侍御史薛聪，辩之曾孙也，〔薛辩见一百二十四卷宋文帝元嘉二十一年。治，直之翻。〕弹劾不避强御，〔弹，徒丹翻。劾，户概翻，又户得翻。〕帝或欲宽贷者，聪辄争之。帝每曰：「朕见薛聪，不能不惮，何况诸人也！」自是贵戚敛手。累迁直合将军，兼给事黄门侍郎、散骑常侍，〔散，悉亶翻。骑，奇寄翻。〕帝外以德器遇之，内以心膂为寄，亲卫禁兵，悉聪管领，故终太和之世，恒带直合将军。群臣罢朝之后，聪恒陪侍帷幄，言兼昼夜，时政得失，动辄匡谏，事多听允；而重厚沈密，〔恒，户登翻。朝，直遥翻。沈，持林翻。〕外莫窥其荣也。」〔孟子曰：公卿大夫，此人爵也；仁义忠信，此天爵也。〕
21九月，庚午，魏六宫、文武悉迁于洛阳。〔六宫，后妃、夫人、嫔御也。文武，内外文武百官也。〕
22丙戌，魏主如邺，屡至相州刺史高闾之馆，〔馆，谓刺史官舍。相，息亮翻。〕美其治效，〔治，直吏翻。〕赏赐其厚。厚。闾数请本州岛，〔数，所角翻。〕诏曰：「闾悬车之年，方求衣锦，〔汉薛广汉致仕，悬其安车以示子孙。古人有言，「富贵不归故乡，如衣锦夜行。」衣，于既翻。〕知进忘退，有垄谦德；可降号平北将军。朝之老成，直遂情愿，徙授幽州刺史，〔高闾，渔阳雍奴人，幽州统内也。朝，直遥翻。〕令存劝两修，恩法并举。」〔从所諘以劝善示恩，降号以存法。〕以高阳王雍为相州刺史，戒之曰：「作牧亦易难：『其身正，不令而行，』所以易；『其身不正，虽令不从』，所以难。」〔用孔子之言而发难易之论。易，以豉翻。〕
23己丑，徙南平王宝攸为邵陵王，蜀郡王子文为西阳王，广汉不子峻为衡阳王，临王海王昭秀为陵王，永嘉王昭粲为桂阳王。〔宝攸，皇子；余皆高、武子孙。〕
24乙未，魏主自邺还；〔还洛阳。〕冬，十月丙辰，至洛阳。
25壬戌，魏诏：「诸州精品属官，考其得失为三等以闻。」又诏：「徐、兖、光、南青、荆、洛六州，严纂戎备，应须赴集。」〔魏徐州领彭城、南阳平、沛、兰陵、北济阴等郡。兖州领泰山、鲁、高平、任城、东平、东阳王等郡，光州治掖城，皇兴四年分青州置，领东莱、长广、东牟等郡。南青州，即东徐州，魏主更名，领东安、东莞郡。魏先置荆州于上洛，领上洛、上庸、魏兴等郡。太和十一年，改为洛州，置荆州于穰城，领南阳、顺阳、新野、襄城等郡。诏纂戎备，将复南伐也。〕
26十一月，丁卯，诏罢世宗东田，毁兴光楼。〔东田见武帝纪。兴光楼，盖亦文惠太子所建。〕
27己卯，纳太子纪褚氏，大赦。妃，澄之女也。〔褚澄见一百三十三卷，宋苍梧王元徽二年。〕
28庚午，魏主如委粟山，定圜丘。己卯，帝引诸儒议圜丘礼。秘书令李彪建言：「鲁人将有事于上帝，必先有事于泮宫。〔记礼器之言。郑玄注曰：泮宫，郊学也。〕请前一日告庙。」从之。甲申，魏主祀圜丘；大〔【章：十二行本「大」上有「丙戌」二字；乙十一行本同；孔本同；张校同。】〕赦。
29十二月，乙未朔，魏主见群臣于光极堂，宣下品令，为大选之始。〔下，遐稼翻。品令，九品之令也。大选者，谓将大选群臣也。〕光禄动于烈子登引例求迁官，烈上表曰：「方令圣明之朝，理应廉让，而臣子登引人求进；〔引人，谓引他人之例也。朝，直遥翻。〕是臣素无教训，乞行黜落！」〔黜落，谓黜官、落职也。〕魏主曰：「此乃有识之言，不谓烈能办此！」乃引见登，谓曰：「朕将流化天下，以以卿父有谦逊之美、直士之风，故进卿为太子翊军校尉。」又加烈散骑常侍，封聊城县子。〔校，户教翻。散，悉亶翻。骑，奇寄翻。〕
魏主谓群臣曰：「国家从来有一事可叹：臣下莫肯公言得失是也。夫人君患不能纳谏，人臣患不能尽忠。自今朕举一人，如有不可，卿等直言其失；若有才能而朕所不识，卿等亦当举之。如是，得人者有赏，不言者有罪，卿等当知之。」〔以魏孝文之求谏、求才如此，而一时之臣犹未能称上意，岂非朝廷之议，帝务骋辞气以加之，故有有怀而不敢尽者！〕
30丁酉，诏攸晋帝诸陵，增置守卫。〔此晋帝诸陵，谓在江南者。〕
31甲子，魏主引见群臣于光极堂，颁赐冠服。〔赐冠服以易胡服。〕
32先是魏人未尝用钱，〔先，悉荐翻。〕魏主始命铸太和五锺。是岁，鼓铸粗备，〔粗，坐五翻。〕诏公私用之。
33魏以光城蛮帅田益光〔【严：「光」改「宗」。】〕为南司州刺史，〔帅，所类翻。〕所统守宰，听其铨置。后更于新蔡立东豫州，以益光为刺史。〔据北史，「益光」当作「益宗」。魏以益宗既渡淮北，不可仍为司州，乃于新蔡立东豫州。又按五代志及水经注，「新蔡」当作「新息」。〕
34氐王杨炅卒。〔，炅古迥翻，又古惠翻。〕
三年〔（丙子、四九六）〕
1春，正月，丁卯，以杨炅子崇祖为沙州刺史，封阴平王。〔考异曰：齐本纪作「丁酉」。按长历，是月乙丑朔，无丁酉。下有己巳，当作「丁卯」。〕
2魏主下诏，以为：「北人谓土为拓，后为跋。魏之先出于黄帝，以土德王，〔王，于况翻。〕故为拓跋氏。夫土者，黄中之色，万物之元也；宜改姓元氏。诸功臣旧族自代来者，姓或重复，皆改之。」〔重，直龙翻。〕于是始改拔拔氏为长孙氏，达奚氏为奚氏，乙旃氏为叔孙氏，丘穆陵氏为穆氏，步六孤氏陆氏，贺赖氏为贺氏，独孤氏为刘氏，贺楼为氏楼氏，勿忸于氏为于氏，尉迟氏为尉氏；其余所改，不可胜纪。〔如长孙嵩、奚斤、叔孙建、穆崇、于粟磾之类，史皆因其后改姓，从简便而书之，非其旧也。其余北人诸姓，改从后姓，注已略见于前。盖其所改后姓，有与华人旧姓相犯者也。忸，女九翻，又女六翻。考异曰：魏初功臣，姓皆复重奇僻，孝文太和中，变胡俗，始改之。魏收作魏书，已尽用新姓，不用旧姓。宋书索虏传、南齐书魏虏传所称者，盖其旧姓名耳。今并从魏书以就简易。〕
魏主雅重门族，以范阳卢敏、清河崔宗伯、荥阳郑羲、太原王琼四姓，衣冠所推，咸维其女以充后宫。陇西李冲以才识见任，当朝贵重，所结姻亀，莫非清望；〔朝，直遥翻。亀音连。史记南越传：吕嘉宗室兄弟及苍梧秦王有连。汉书音义曰：连，亲婚也。史记索隐曰：有连者，皆亲姻也。后人因以姻连之「连」其旁加「女」，遂为「亀」字。〕帝亦以其女为夫人。诏黄门郎、司徒左长史宋弁定诸州士族多所升降。又诏以：「代人先无姓族，唯功贤之胤，无异塞贱；故宦达者位极公卿，其功、衰之亲仍居猥任。〔功、衰，自小功、大功以上至齐衰也。猥，卑下也。衰，仓回翻。猥乌贿翻，鄙也。〕其穆、陆、贺、刘、楼、于、嵇、尉八姓，〔「嵇」恐当作「奚」。今按魏书官氏志，自有嵇姓，嵇敬之嵇是也。尉，纡勿翻。〕自太祖已降，勋着当世，位尽王公，灼然可知者，且下司州、吏部，勿充猥官，一同四姓。〔四姓，卢、崔、郑、王也。下，户嫁翻。〕自外此以外，应班士流者，寻续别敕。其旧为部落大人，而皇始已来三世官在给事已上及品登土公者为姓；若本非大人，而皇始已来三世官在尚书已上及品登王公者亦为姓。其大人之后而官不显者为族；若本非大人而官显者亦为族。凡此姓族，皆应审核，勿容伪冒。〔核，户革翻。〕令司空穆亮、尚书陆琇等详定，务令平允。」琇，与之子也。〔魏孝文受内禅，陆与傅之，故其子皆通显。琇，音秀。陆，蒲拨翻。〕
魏旧制：王国舍人皆应娶八族及清修之门。〔王国舍人，舍，谓诸王妃嫔之舍，其人即妃嫔也。八族，即前自代来八姓。〕咸阳王禧娶隶户为之，〔隶户，谓没入为奴隶之户。〕帝深责之；因下诏为六弟聘室：〔为，于伪翻。〕「前者所纳，可为妾媵。〔媵，以证翻。〕咸阳王禧，可聘故颍川太守陇西李辅女；河南王干，可聘故中散大夫代郡穆明乐女；〔太和十八年，河南王干已徙封赵郡王史盖以旧封书之。散，悉亶翻。〕广陵王羽，可聘骠骑咨议参军荥阳郑平城女；〔骠，匹妙翻。骑，奇寄翻。〕颍川王雍，可聘故中书博士范阳卢神宝女；〔颍川王雍亦以太和十八年徙封高阳，史以旧封书之。〕始平王勰，可聘廷尉卿陇西李冲女；〔勰，音协。〕北海王详，可聘吏部郎中荥阳郑懿女。」〔魏定氏族，固亦未能尽允清议；至令诏者王改纳室，则大悖于人伦。夫妻者齐也，一与之齐，终身不改。富而易妻，人士犹或差之，况天子之弟乎！此诏一出，天下何观！〔懿，羲之子也。〔宋泰始之初，郑羲从拓跋平汝、颍。〕
时赵郡诸李，人物尤多，各盛家风，故世之言高华者，以五姓为首。〔卢、崔、郑、王并李为五姓。赵郡诸李，北人谓之赵李；李灵、李顺、李孝伯群从子侄，皆赵李也。〕
众议以薛氏为河东茂族。帝曰：「薛氏，蜀也，岂可入郡姓！」宜合薛宗起执戟在殿下，出次对曰：「臣之先人，汉末仕蜀，二世复归河东，今六世相袭，非蜀人也。伏以陛下黄帝之胤，受封北土，岂可亦谓之胡邪！今不预郡姓，何以生为！」乃碎戟于地。帝徐曰：「然则朕甲、卿乙乎﹖」乃入郡姓，仍曰：「卿非『宗起』，乃『起宗』也！」〔郡姓者，郡之大姓、着姓也。今百氏郡望，盖始于此。考异曰：北史薛聪传：「为羽林监。帝会与朝臣论海内姓地人物，戏谓聪曰：『人谓卿诸薛是蜀人。定是蜀人不﹖』聪对曰：『臣远祖广德，世事汉朝，时人呼为汉臣。九世祖永，随刘备入蜀，时人呼为蜀臣。今事陛下，是虏，非蜀也。』帝抚掌笑曰：『卿可自明非蜀，何乃遂复苦朕！』聪因投啭而出。帝曰：『薛监醉耳。』其见知如此。」今从元行冲后魏国典。〕
帝与群臣论选调〔选，须绢翻。调，徒吊翻。〕曰：「近世高卑出身，各有常分；〔分，扶问翻。〕此果如何﹖」李冲对曰：「未审上古以来，张官列位，为膏粱子弟乎，为致治乎﹖」〔为，于伪翻。治，直吏翻。〕帝曰：「欲为治耳。」冲曰：「然则陛下〔【章：十二行本「下」下有「今日」二字；乙十一行本同；孔本同。】〕何为专取门品，不拔才能乎﹖」帝曰：「苟有过戈之才，不患不知。然君子之明，借使无当世之用，要自德行纯笃，朕故用之。」冲曰：「傅说、吕望，岂可以门地得之！」〔谓傅说起于版筑，吕望起于屠钓也。行，下孟翻。说，读日悦。〕帝曰：「非常之人，旷世乃有一二耳。」秘书令李彪曰：「陛下若专取门地，不审鲁之三卿，孰若四科﹖」〔鲁三卿，李孙、孟孙、叔孙氏也。孔门四科，德行、言语、政事、文学也。〕著作佐郎韩显宗曰：「陛下岂可以贵袭贵，以贱袭贱！」帝曰：「必有高明卓然、出类拔萃者，朕亦不拘此制。」顷之，刘昶入朝。〔刘昶自彭城入朝。朝，直遥翻。〕帝谓昶曰：「或言唯能是寄，不必拘门；朕朕以为不尔。何者﹖清浊同流，混齐一等，君子小人，名器无别，〔别，彼列翻。〕此殊为不可。我今八族以上士人，品第有九；九品之外，小人之官复有七等。〔后欴流内铨、流外铨盖分于此。复，扶又翻。〕若有其人，可起家为三公。正恐贤才难得，不可止为一人浑我典制也。〔为，于伪翻。浑，胡本翻。〕
臣光曰：选举之法，先门地而后贤才，〔先、后，皆去声。〕此魏、晋之深弊，而历代相因，莫之能改也。夫君子、子人，不在于世禄与侧微，〔书序：虞舜侧微。孔颖达疏曰：不在朝庭谓之侧，其人贫贱谓之微。〕以今日视之，愚智所同知也；当是之时，虽魏孝文之贤，犹不免斯蔽。故夫明辩是非而不惑于世俗者诚鲜矣。〔鲜，息浅翻。〕
3壬辰，魏徙始平王勰为彭城王，复定襄县王鸾为城阳王。〔鸾以赭阳之败降封，今勰，音协。〕
4二月，壬寅，魏诏曰：「群臣自非金革，听终三年丧。」
5丙午，魏魏诏：「畿内七十已上，暮春赴京师行养老之礼。」三月，丙，寅，宴群臣国老、庶老于华林园。诏：「国老黄耇已上，假中散大夫；郡守耆年已上，假给事中；县令、庶老，直假郡县；各赐鸠杖、衣裳。」〔熊氏曰：国老，谓卿大夫致仕者。庶老，谓士也。皇氏曰：庶老，兼庶人在官者。毛苌曰：黄，黄发也；耇，老艾也。陆德明曰：耆，至也，言至老境也。汉仪：仲秋之月，县道皆按户比民年：始七十者授以玉杖，餔欴糜粥；八十者礼有加。赐玉杖长九尺，端以鸠鸟为饰。鸠者，不噎之鸟也，欲老人不噎。耇，音苟。「郡县」之下当有逸字。〕
6丁丑，魏诏：「诸州中正各举其乡之民望，年五十以上守素衡门者，授以令、长。」〔毛苌曰：衡门，横木为门，言浅陋也。长，知两翻。〕
7壬午，诏：「乘舆有金银饰校者，皆剔除之。」〔乘，绳证翻。校，户教翻。校，栏格也。饰其校，佣其栏格也。又居效翻，义与铰同，以金饰器谓之铰。〕
8上志慕节俭。太官尝进裹蒸，上曰：「我食此不尽，可四破之，余充晚食。」〔今之裹蒸，以据和糯米，入香药、松子、胡桃仁等物，以竹箨裹而蒸之，大纔二指许，不劳四破也。〕又尝用皁荚，以余泺授左右曰：「此可更用。」〔皁荚，木极高大，莱形如猪牙，去垢腻，洗沐多用之。泺郎狄翻。更，居孟翻，再也。〕太官元日上寿，有银酒鎗，上欲坏之；〔太平御览云：鎗，即铛字。緕，音怪；下同。〕王晏等咸称盛德，卫尉萧颖冑曰：「朝廷盛礼，莫若三元。〔玉烛宝典曰：正月为端月，其一日为上日，亦云三元，谓岁之元、月之元、时之元也。〕此一器既是旧物，不足为侈。」上不悦。后预曲宴，银器汉席。〔内宴于宫中，谓之曲宴。〕颖冑曰：「陛下前欲坏酒鎗，恐宜移在此器。」上甚惭。
上躬亲细务，纲目亦密，于是郡县及六署、九府常行职事，莫不启闻，取决诏敕。〔按萧子显齐志：死六署者，尚书左右仆射、左右丞所通署除署、功论、封爵、贬黜、八议、疑谳六案也。九府：太常、光禄勋、卫尉、廷尉、大司农、少府、将作大匠、太仆、大鸿胪九卿府也。〕文武勋旧，皆不归选部，〔选，须绢翻。〕亲戚凭借，互相通进，人君之务过繁密。南康王侍郎颍川锺嵘上书言：「古者，明君揆才颁政，量能授职，三公坐而论道，九卿作而成务，〔嵘，乎萌翻。古者，三公论道，六卿分职。周官考工记：坐而论道，谓之三公；作而行之，谓之士大夫。注云：亲受其职，居其官也。〕天子唯恭己南面而已。」书奏，上不怿，谓太中大夫顾暠曰：「锺嵘何人，欲断朕机务！卿识之不﹖」〔暠，古老翻。断，音短。不，读曰否。〕对曰：嵘虽位末名卑，而所言或有可采。且繁碎职事，各有司存；今人主总而亲之，是人主愈劳而人臣愈逸，所谓『代庖人宰而为大匠斲』也。」上不顾而言他。〔齐明帝以吏事权诈得国，猜防群下，故亲揽机务。王莽之亲御灯火，其计卢亦如此耳。为，子为翻。〕
9夏，四月，甲辰，魏广州刺史薛法护求降。〔以萧子显齐书考之，广州不在太和十年分置三十八州之数。魏收地形志：永安中，置广州，治鲁阳。意此时广州亦当置于鲁阳也。降，户江翻。〕
10魏寇司州，栎城戍主魏僧破之。〔栎城，即左传吴伐楚入棘、栎、麻之栎。杜预注曰：汝阴新蔡县东北有栎亭。〕
11五月，丙戌，魏营方泽于河阴。又诏汉、魏、晋帝陵，百步内禁樵苏。〔此诸陵皆谓在河南者。〕丁亥，魏主有事于方泽。
12秋，七月，魏废皇后冯氏。初，文明太后欲其家贵重，简冯熙二安入掖庭：其一早卒；其一得幸于魏主，未几，有疾，还家为尼。及太后殂，帝立熙少女为皇后。〔几，居岂翻。少，诗照翻。〕既而其姊疾愈，帝思之，复迎入宫，拜左昭仪，后宠浸衰。昭仪自以年长，且先入宫，不率妾礼。〔复，扶又翻。长，丁丈翻。今，知两翻。率，循也。〕后颇愧恨，昭仪因谮而废之。〔为后昭仪为后及不终张本。〕后素有德操，遂居瑶光寺为练行尼。〔练行，谓修练戒行也。瑶光寺在洛阳宫侧。行，下孟翻。〕
13魏主以久旱，自癸未不食至于乙酉，群臣皆中书省请见。帝在崇虚楼，〔武帝永明九年，魏移道坛于桑干之阴，改曰崇虚寺。此盖迁洛后建崇虚楼于禁中，斋戒则居之。见，贤遍翻。〕遣舍人辞焉，且问来故。〔舍人，即中书舍人。问其所以来请见之故。〕豫州刺史王肃对曰：「今四郊雨已沾洽，独京城微少。细民未乏一餐而陛下辍膳三日，臣下惶惶，无复情地。」〔少，诗沼翻。复，扶又翻。〕帝使舍人应之曰：「朕不食数日，犹无所感。比来中外贵贱，皆言四郊有雨，〔比，毗至翻。〕朕疑其欲相宽勉，未必布实。方将遣使视之，〔使，疏吏翻。〕果如所言，即当进膳；如其不然，朕何以生为，当以身为万民塞咎耳！」〔塞，悉则翻。〕是夕，大雨。
14魏太子恂不好学；体素肥大，苦河南地热，当思北归。媿主赐之衣冠，恂常私着胡服。〔好，呼到翻。着，陟略翻。〕中庶子辽东高道悦数切谏，恂恶之。〔收，所角翻。恶，乌路翻。〕八月，戊戌，帝如嵩高，恂与左右密谋，召牧马，轻骑奔平城，手刃道悦于禁中。中〔【章：十二行本无「中」字；乙十一行本同；退斋校同。张校云：无注本脱一「中字」。熊校云：北史无「中」字。】〕领军元俨勒门防遏，〔严勒门卫以防遏其变。骑，奇寄翻。〕人夜乃定。诘旦，尚书陆琇驰以启帝，〔诘，去吉翻。琇，音秀。〕帝大骇，秘其事，仍至汴口而还。〔汴口，汴水与河通之口。至此而后还，以安人心。还，从宣翻。〕甲寅，入宫，引见恂，数其罪，亲与咸阳王禧更代杖之百余下，〔见，贤遍翻。数，所具翻。更，工衡翻。〕扶曳出外，囚于城西，月余乃能起。
15丁巳，魏相州刺史南安惠王桢卒。〔相，息亮翻。谥法：柔质爱民曰惠；爱民好与曰惠。〕
16九月，戊辰，魏主讲武于小平津；癸酉，还宫。
17冬，十月，戊戌，魏诏：「军士自代来者，皆以为羽林、虎贲。〔贲，音奔。〕司州民十二夫调一，吏以供公私力役。」〔此时魏以洛为司州。调，徒吊翻。〕
18魏吐京胡反，〔魏世祖太平真君九年，置吐京郡。水经注曰：吐京，即汉西河郡土军县，夷夏俗音讹也。〕诏朔州刺史元彬行汾州事，帅并、肆之众以讨之。〔太和十二年，置汾州，治蒲子县，西河、圣京、定阳、北乡、正平五城，中阳、绛郡皆属焉。井州领太原、上党、乐平」乡郡。太平真君七年置肆州，领新兴、秀容，鴈门郡。帅，读曰率；下同。〕彬，桢之子也。彬遣统军奚康生击叛胡，破之，追至车突谷，又破之，〔五代史志：离石郡太和县，后，周置乌突郡乌突县，盖因车突谷而名之也。〕俘杂畜以万数。〔畜，许救翻。〕诏以彬为汾州刺史。胡去居等六百余人保险不服，彬请兵二万以讨之，有司奏许之，魏主大怒曰：「小寇何有发兵之理！可随宜讨叉。〔治，直之翻。〕若不能克，必须大兵者，则先斩刺史，然后发兵！」彬大惧，督帅州兵，身先将士，〔身先，悉荐翻。〕讨去居，平之。
19魏主引见群臣于清徽堂，〔见，贤遍翻。〕议废太子恂。太子太傅穆亮、少保李冲免冠顿首谢。帝曰：「卿所谢者私也，我所议者国也。『大义灭亲』，古人所贵。〔左传以是语美石碏。〕今恂欲违父逃叛，跨据恒、朔，〔魏太祖天兴中，置司州，治代城平城；太和都洛，改为恒州。杜佑曰：魏恒州在唐代郡安边、马邑县界。朔，朔州也。宋白曰：后魏都平城，置司州及代尹。及迁洛阳，置司州于洛，以平城为恒州，隋云中郡恒安镇即其地。后魏怀朔镇，孝文迁洛，于定襄故城置朔州，在唐朔北三百八十里。恒，户登翻；下同。〕天下之恶孰大焉！若不去之，〔去，羌吕翻。〕乃社稷之忧也。」闰月，丙寅，废恂为庶人，〔考异曰：齐书魏虏传云：「大冯有宠，日夜谗恂。」魏书无之。又魏帝纪在十二月丙寅。按长历，魏闰十一月，齐闰十二月。今从齐历。〕置于河阳无鼻城，〔水经：湨水出河内轵县原山，南流注于河水。东有无辟邑，谓之无鼻城。萧子显曰：在河桥北二里。〕以兵守之，服食所供，粗免饥寒而已。〔粗，坐五翻。〕
21戊寅，太子宝卷冠。〔卷，读曰卷。冠，古玩翻。〕
22初，魏文明太后欲废魏主，穆泰切谏而止，〔见一百三十七卷世祖永明八年。〕由是有宠。及帝南迁洛阳，所亲任者多中州儒士，宗室及代人往往不乐。〔乐，音洛。〕泰自尚书右仆射出为定州刺史，自陈久病，士温〔【张：「温」作「湿」。】〕则甚，乞为恒州；帝为之徒恒州刺史陆叡为定州，以泰代之。〔为，于伪翻；下强为同。〔泰至，叡未发，遂相与谋作乱，阴结镇北大将军乐陆王思誉、安乐侯隆、抚冥镇将鲁郡侯业、骁骑将军超等，共推朔州刺史阳平王颐为主。思誉，天赐之子；〔汝阴王天赐，景穆太子之子，于魏主为叔祖。乐，音洛。将，即亮翻。骁，坚尧翻。骑，奇寄翻。〕业，丕之弟；隆、超，皆丕之子也。叡以为洛阳沐明，〔左传：楚子伐陆浑之戎，遂至于洛，观兵于周疆。定王使王孙汉劳楚子；楚子问鼎之大小、轻重焉。王孙满曰：「德之休明，虽小，重也；其奸回昏乱，虽大，轻也。天祚明德，有所底止。周德虽衰，天命未改鼎之轻重，未可问也。」〕劝泰缓之，泰由是未发。
颐伪许泰等以安其意，而密以状闻。行吏部尚书任城王澄有疾，〔行吏部尚书者，行吏部尚书事，未为真也。任，音壬。〕帝召见于凝闲堂，〔见，贤遍翻。〕谓之曰：「穆泰谋为不轨，扇诱宗室。〔诱，音酉。〕兑脱或必然，今迁都甫尔，北人恋旧，南北纷援，朕洛阳不立也。此国家大事，非卿不能办。卿虽疾，强为我北行，〔强，其两翻。为，于伪翻。〕审观其势。傥其微弱，直往擒之；若已强盛，可承制发并、肆击之。」对曰：「泰等愚惑，正由恋旧，为此计耳，非有深谋远虑；臣虽驽怯，足以制之，〔驽，音奴。〔愿陛下勿忧。虽有犬马之疾，何敢辞也！」帝笑曰：「任城肯行，朕复何忧！」〔复，扶又翻；下正复同。〕遂授澄节、铜虎、竹使符、御仗左右，〔汉文帝二年，初与郡守为铜虎符、竹使符。应劭曰：铜虎符，第一至第五，国家当发兵、遣使者，至郡合符，符合乃听受之。竹使符，皆以竹箭五枚，长五寸，镌劾篆书，第厔第五。魏、晋以下，竹使符第十。御仗左右，带御仗在天子左右者，授澄以为卫。使，疏吏翻。〕仍行恒州事。
行至鴈门，鴈门太守夜告云：「泰已引兵西就阳平。」〔阳平王颐刺朔州，在平城西。宋白曰：朔州东北至平城二百六十里。〕澄遽令进发。右丞孟斌曰：「事未可量，宜依敕召并、肆兵，然后徐进。」澄曰：「泰既谋乱，应据坚城；而更迎阳平，度其所为，当似势弱。〔斌，音彬。量，音良。度，徒洛翻。〕泰既不相拒，无故发兵，非宜也。但速往镇之，民心自定。」遂倍道兼行。先遣治书侍御史李焕单骑入代，〔汉宣帝幸宜室，斋居而决事，令侍御史二人治书侍侧。后因别置，谓之治书侍御史。魏谓平城为代都。治，直之翻。骑，奇寄翻。〕出其王意，晓论泰党，示以祸福，皆莫为之用。泰计无所出，帅麾下数百人攻焕，不克，〔帅，读曰率。〕走出城西，追擒之。澄亦寻至，〔寻，继也。〕穷治党与，收陆叡等百余人，皆系狱，民间帖然。澄具状表闻，帝喜，召公卿以表示之曰：「任城可谓社稷臣也。观其狱辞，正复皋陶何以过之！」〔陶，余招翻。〕顾谓咸阳王禧等曰：「汝曹当此，不能办也。」
23魏主谋入寇，引见公卿于清徽堂，曰：「朕卜宅土中，纲条粗举；〔书说命曰：若网在纲，有条而不紊。见，贤遍翻。粗，坐五翻。〕唯南寇未平，安能效近世天子下帷于深宫之中乎！朕今南征决矣，但未知早晚之期。比来术者皆云，今往必克，〔比，毗至翻。〕此国之大事，宜君臣各尽所见，勿以朕先言而依违于前，同异于后也。」李冲对曰：「凡用兵之法，宜先论人事，后察天道。今卜筮虽吉而人事未备，迁都尚新，秋谷不稔，未可以兴师旅。如臣所见，宜俟来秋。」帝曰：「去十七年，朕拥兵二十万，〔齐世祖永明十一年，魏高祖之太和十七年也。魏定迁洛之议而止南伐之师，至去年方入寇，盖十九年也。「二十万」，亦当作「三十万」，事并见上年。去，犹昨也。又按当时众号三十万，实则二十万耳。〕此人事之盛也，而天时不利。今天时既从，复云人事未备；〔复，扶又翻。〕如仆射之言，是终无征伐之期也。寇戎咫，异日将为社稷之忧，朕何敢自安！若秋行不捷，诸君当尽付司寇，不可不尽怀也。」〔魏既都各，逼近淮、汉，故急于南伐以攘斥境土。〕
24魏主以有罪徙边者多逋亡，乃制一人逋亡，阖门充役。光州刺史博陵崔挺上书谏曰：「天下善人少，恶人多。〔少，诗沼翻。〕若一人有罪，延及阖门，则司马牛受桓魋之罚，柳不惠婴盗跖之诛，〔司马牛之于桓魋，柳下惠之于盗跖，皆兄弟。贤不肖既相远，而兄弟罪不相及，古法也。魋，徒回翻。跖，之石翻。〕岂不哀哉！」帝善之，遂除其制。
资治通鉴卷第一百四十一
端明殿学士兼翰林侍读学士朝散大夫右谏议大夫充集贤殿修撰提举西京嵩
山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集
后学天台胡三省音注
齐纪七〔起强圉赤奋若（丁丑），尽着雍摄提格（戊寅），凡二年。〕
高宗明皇帝下
建武四年〔（丁丑、四九七）〕
1春，正月，大赦。〔考异曰：齐帝纪云：「庚午，大赦。」按长历，是月己丑朔，无庚午，故不日。〕
2丙申，魏立皇子恪为太子。魏主宴于清徽堂，语及太子恂，李冲谢曰：「臣忝师傅，不能辅导。」帝曰：「朕尚不能化其恶，师傅何谢也！」
3乙巳，魏主北巡。
4初，尚书令王晏，为世祖所宠任；〔事见一百三十六卷世祖永明七年。〕及上谋废郁林王，晏即欣然推奉。〔事见一百三十九卷元年。〕郁林王已废，上与晏宴于东府，语及时事，晏抵掌曰：「公常言晏怯，今定何如﹖」上即位，晏自谓佐命新朝，常非薄世祖故事。既居朝端，〔尚书令位居朝臣之右。朝，直遥翻。〕事多专决，内外要职，并用所亲，每与上争用人。上虽以事际须晏，〔事际，谓举事之际；须者，倚其为用。〕而心恶之。〔恶，乌路翻。〕尝料简世祖中诏，〔料，音聊。〕得与晏手敕三百余纸，皆论国家事，又得晏启谏世祖以上领选事，〔见一百三十七卷永明八年。选，须绢翻。〕以此愈猜薄之。始安王遥光劝上诛晏，上曰：「晏于我有功；且未有罪。」遥光曰：「晏尚不能为武帝，安能为陛下乎！」〔为，于伪翻。〕上默然。上遣腹心陈【章：十二行本「陈」上有「左右」二字；乙十一行本同；孔本同；张校同。】世范等出涂巷，采听异言。晏轻浅无防，意望开府，数呼相工自视，〔数，所角翻。相，息亮翻。〕云当大贵；与宾客语，好屏人清闲。〔好，呼到翻。屏，必郢翻。〕上闻之，疑晏欲反，遂有诛晏之意。
奉朝请鲜于文粲密探上旨，〔朝，直遥翻。探，吐南翻。〕告晏有异志。世范又启上云：「晏谋因四年南郊，与世祖故主帅于道中窃发。」〔帅，所类翻。〕会虎犯郊坛，上愈惧。未郊一日，有敕停行，先报晏及徐孝嗣。孝嗣奉旨，而晏陈「郊祀事大，必宜自力。」上益信世范之言。丙辰，召晏于华林省，诛之，〔省在华林园，因名。考异曰：晏传云：「元会毕，乃召晏诛之。」本纪：「丙辰，晏伏诛。」丙辰，正月二十八日也。按郊礼必在正月，既云未郊一日敕停，则诛晏必非元会之日也，本传盖言元会礼后耳。〕并北中郎司马萧毅、台队主刘明达，〔明达，盖世祖时主帅。〕及晏子德元、德和。下诏云：「晏与毅、明达以河东王铉识用微弱，谋奉以为主，使守虚器。」晏弟诩为广州刺史，上遣南中郎司马萧季敞袭杀之。季敞，上之从祖弟也。〔从，才用翻；下晏从同。〕萧毅奢豪，好弓马，为上所忌，故因事陷之。〔毅，高帝从子，新吴侯景先之子也。好，呼到翻。〕河东王铉先以年少才弱，故未为上所杀。铉朝见，常鞠躬俯偻，〔少，诗照翻。朝，直遥翻。见，贤遍翻。偻，力主翻。鞠躬，曲身也。俯，低头。偻，曲背。〕不敢平行直视。至是，年稍长，〔长，知两翻。〕遂坐晏事免官，禁不得与外人交通。
郁林王之将废也，晏从弟御史中丞思远谓晏曰：「兄荷世祖厚恩，〔荷，下可翻。〕今一日赞人如此事；彼或可以权计相须，未知兄将来何以自立！若及此引决，犹可保全门户，不失后名。」〔欲使之死郁林之难也。〕晏曰：「方噉粥，未暇此事。」及拜骠骑将军，〔帝初即位，进晏为骠骑大将军。噉，徒滥翻，又徒览翻。骠，匹妙翻。骑，奇寄翻。〕集会子弟，谓思远兄思征【章：十二行本「征」作「微」；乙十一行本同；孔本同；张校同；退斋校同；熊校同。】曰：「隆昌之末，阿戎劝吾自裁；若从其语，岂有今日！」思远遽应曰：「如阿戎所见，今犹未晚也。」〔晋、宋间人，多谓从弟为阿戎，至唐犹然。如杜甫于从弟杜位宅守岁诗云「守岁阿戎家」是也。〕思远知上外待晏厚而内已疑异，乘间谓晏曰：「时事稍异，兄亦觉不﹖〔间，古苋翻。不，读曰否。〕凡人多拙于自谋而巧于谋人。」晏不应。思远退，晏方叹曰：「世乃有劝人死者！」旬日而晏败。上闻思远言，故不之罪，仍迁侍中。
晏外弟尉氏阮孝绪亦知晏必败，〔尉氏县，汉属陈留，江左侨置于今六合县界，属秦郡。阮氏本尉氏人，此时未必居秦郡界。外弟，妻弟也。〕晏屡至其门，逃匿不见。尝食酱美，问知得于晏家，吐而覆之。〔既吐其所食者，又覆其所余者。〕及晏败，人为之惧，〔为，于伪翻。〕孝绪曰：「亲而不党，何惧之有！」卒免于罪。〔卒，子恤翻。〕
5二月，壬戌，魏主至太原。
6甲子，以左仆射徐孝嗣为尚书令，〔代王晏也。〕征虏将军萧季敞为广州刺史。〔代晏弟诩也。〕
7癸酉，魏主至平城，引见穆泰、陆叡之党问之，〔见，贤遍翻。〕无一人称枉者；时人皆服任城王澄之明。穆泰及其亲党皆伏诛；赐陆叡死于狱，宥其妻子，徙辽西为民。〔考异曰：齐书魏虏传云：「伪征北将军恒州刺史巨鹿孤贺鹿浑守桑干，宏从叔平阳王安寿戍怀栅，在桑干西北。浑非宏任用中国人，与伪定州刺史冯翊公自邻、安乐公主拓跋阿干儿谋立安寿，分据河北。欺久不遂，安寿惧，告宏。杀浑等数百人，任安寿如故。」与魏书名姓全不同。今从魏书。〕
初，魏主迁都，变易旧俗，并州刺史新兴公丕皆所不乐；〔乐，音洛。〕帝以其宗室耆旧，亦不之逼，但诱示大理，令其不生同异而已。〔示以事理之大归而已，不反复告语之。诱，音酉。〕及朝臣皆变衣冠，朱衣满坐，〔朝，直遥翻。坐，徂卧翻。〕而丕独胡服于其间，晚乃稍加冠带，而不能修饰容仪，帝亦不强也。〔强，其两翻。〕
  </div>
  <div class="pagination">
   <a href="资治通鉴注_page147.html">
    上一页
   </a>
   <span>
    ...
   </span>
   <a href="资治通鉴注_page143.html">
    143
   </a>
   <a href="资治通鉴注_page144.html">
    144
   </a>
   <a href="资治通鉴注_page145.html">
    145
   </a>
   <a href="资治通鉴注_page146.html">
    146
   </a>
   <a href="资治通鉴注_page147.html">
    147
   </a>
   <span class="current-page">
    148
   </span>
   <a href="资治通鉴注_page149.html">
    149
   </a>
   <a href="资治通鉴注_page150.html">
    150
   </a>
   <a href="资治通鉴注_page151.html">
    151
   </a>
   <a href="资治通鉴注_page152.html">
    152
   </a>
   <a href="资治通鉴注_page153.html">
    153
   </a>
   <span>
    ...
   </span>
   <a href="资治通鉴注_page149.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
