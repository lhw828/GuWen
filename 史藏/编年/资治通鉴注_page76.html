<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 76 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 76 页/共 334 页
  </h1>
  <div class="content">
   安国元侯高柔卒。
⑤冬，十月，汉人告急于吴。甲申，吴主使大将军丁奉督诸军向寿春；将军留平就施绩于南郡，议兵所向；将军丁封、孙异如沔中以救汉。〔沔中，时为魏境，吴兵未能至也，拟其所向耳。吴之巫、秭归等县，皆在江北，与魏之新城接境，自北行兵，亦可以发沔中，然犹泪西江之水以救涸辙之鱼耳。〕
⑥诏以征蜀诸将献捷交至，复命大将军昭进位，爵赐一如前诏，〔复，扶又翻。〕昭乃受命。〔始受相国、晋公、九锡之命。〕
昭辟任城魏舒为相国参军。〔任，音壬。〕初，舒少时迟钝，〔【章：甲十一行本「钝」下有「质朴」二字；乙十一行本同；孔本同；张校同。】〕不为乡亲所重，〔乡里、亲戚也。少，诗照翻。〕从叔父吏部郎衡，有名当世，〔从，才用翻。〕亦不知之，使守水碓，〔为碓水侧，置轮碓后，以横木贯轮，横木之两头，复以木长二尺许，交午贯之，正直碓尾。木泪水灌轮，轮转则交午木戛击碓尾木而自舂，不烦人力，谓之水碓。碓，都内翻。〕每叹曰：「舒堪数百户长，〔谓小邑长也。长，知两翻。〕我愿毕矣！」舒亦不以介意，不为皎厉之事。〔皎者，求以暴白于世。厉危行也。〕唯太原王乂谓曰：「卿终当为台辅。」常振其匮乏，舒受而不辞。年四十余，郡举上计掾，〔上，时掌翻。掾，于绢翻。〕察孝廉。宗党以舒无学业，劝令不就，可以为高。誃曰：「若试而不，〔中，竹仲翻。〕其负在我，安可虚窃不就之高以为己荣乎！」于是自课，百日习一经，因而对策升第，累迁后将军锺毓长史。毓每与参佐射，〔参佐，参军及诸佐吏也。毓，余六翻。〕舒常为画筹而已；〔射之有朋，犹投壶之释算也。为，于伪翻；下徐为同。〕后遇朋人足，以舒满数，〔射以两人为朋。射有朋，犹古射仪之有耦也。周礼：王以六耦射三侯。诸侯以四耦射二侯，卿大夫以三耦射一侯，士以三耦射豻侯。左传：鲁襄公享范献子，射者三耦，公臣不足，取于家臣。杜预注云：二人为耦。〕舒容范闲雅，发无不中；〔中，竹仲翻〕举坐愕然，莫有敌者。〔坐，徂卧翻。〕毓叹而谢曰：「吾之不足以尽卿才，有如此射矣，岂一事哉！」及为相国参军，府朝碎务，未尝见是非；〔府朝，犹言府庭也。朝，直遥翻。见，贤遍翻。〕至于废兴大事，众人莫能断者，〔断，丁乱翻。〕舒徐为堸之，多出众议之表。昭深器重之。
⑦癸卯，立皇后卞氏，昭烈将军秉之孙也。
⑧邓艾进至阴平，简选精锐，欲与诸葛绪自江油趣成都，〔水经注：涪水出广汉属国刚氐道徼外，钿南流，径鼦竹县北，又东南径江油戌北。邓艾自阴平、景谷步道悬兵东马入蜀，径江油、广汉者也。宋白曰：龙州江油郡北踰山至文州三百三十里。文州，汉阴平地也。邓艾自阴平行无人之地七百里至江油，即此。九域志：龙州北至文州四百三十里。元丰九域志：龙州治江油县，南至绵州二百余里。〕绪以本受节度邀姜维，西行非本诏，遂引军向白水，〔此白水关也。贤曰：在今梁州金牛县西，东北至关城百八十里。〕与锺会合。会欲专军势，密白绪畏懦不进，槛车微还，，军悉属会。
姜维列营守险，会攻之不能克，粮道险远，军食乏，欲引还。邓艾上言：「贼已摧折，宜遂乘之，若从阴平由邪径经汉德阳亭〔按前汉无德阳县。后汉志：广汉郡始有德阳县，盖因汉故亭而置县也。自蜀分广汉置梓潼郡之后，剑阁县属梓潼，德阳县属广汉。续汉志以为德阳县有剑阁。今姜维守剑阁拒锺会，而邓艾欲从德阳亭趣涪，则此时分为两县明矣。然德阳亭亦非此时德阳县治，盖前汉德阳亭故处也。此道即所谓阴平、景谷道。〕趣涪，〔趣，七喻翻。涪，音浮。〕出剑阁西百里，去成都三百余里，奇余冲其腹心，出其不意，剑阁之守必还赴涪，则会方轨而进，剑阁之军不还，则应涪之兵寡矣。」〔趣，七喻翻。涪，音浮。〕遂自阴平行无人之地七百余里，凿山通道，造作桥阁。〔今隆庆府阴平县北六十里有马阁山，峻嶒，极为艰险。邓艾军行至此，路不得通，乃悬车东马，造作栈阁，始通江油，因名马阁。又自文州青塘岭至龙州百五十里，自北而南者，右肩不得易所负，谓之左担路，亦艾伐蜀路也。据锺会传，艾自汉德阳亭入江油左担道，则德阳亭盖当马阁山之路。〕山谷高深，至为艰险，又粮运将匮，濒于危殆，艾以毡自裹，推转而下。〔推，吐雷翻。〕将士皆攀木缘崖，鱼贯而进。〔山崖险莅，单行相继而进，如贯鱼然。〕先登至江油，〔江油，今龙州江油县地，南至绵州二百余里。绵州，古涪城也。〕蜀守将马邈降。〔降，户江翻；下同。〕诸葛瞻督诸军拒艾，至涪，停住不进。〔陈寿曰：涪去成都三百六十里。〕尚书郎黄崇，权之子也，〔黄权，刘璋所用，先主伐吴而败，权隔在江北，遂降魏。〕屡劝瞻宜速行据险，无令敌得平地，瞻犹豫未纳；崇再三言之，至于流涕，瞻不能从。艾遂长驱而前，击破瞻前锋，瞻退住鼦竹。〔鼦竹县，属广汉郡。今绵竹县东北至绵州百余里。〕艾以书诱瞻曰：「若降者，必表为琅邪王。〔诸葛氏，本琅邪人，故以此诱之。诱，音酉。〕瞻怒，斩艾使，列陈以待艾。〔使，疏吏翻。陈，读曰阵；下同。〕艾怒曰：「存亡之分，在此一举，何不可之有！」叱忠、纂等，将斩之。忠、纂驰还更战，大破斩瞻及黄崇。瞻子尚叹曰：「父子荷国重恩，〔荷，下可翻。〕不早斩黄皓，使败国殄民，用生何为！」策马冒陈而死。〔杜佑曰：汉州德阳县，邓艾破诸葛瞻于此，因为京观。败，补迈翻。〕
汉人不意魏兵卒至，不为城守调度；〔卒，读曰猝。调，徒吊翻。〕闻艾已入平土，百姓扰扰，皆迸山泽，不可禁制。〔迸，比孟翻。〕汉主使群臣会议，或以蜀之与吴，本为与国，宜可奔吴；或以为南中七郡，〔南中七郡：越巂、朱提、牂柯、云南、兴古、建宁、永昌也。〕阻险斗绝，易以自守，〔易，以豉翻。〕宜可奔南。光禄大夫谯周以为：「自古以来，无寄他国为天子者，若入吴国，亦当臣服。且治政不殊，则大能吞小，此数之自然也。〔治，直吏翻。〕由此言之，则魏能并吴不能并魏明矣。等为称臣，为小敦与为大，〔为，于伪翻。〕再辱之耻何与一辱！〔谓今降魏，一辱而已。若奔吴称臣，是一辱矣；与吴俱亡，又将臣服于魏，是为再辱。〕且若欲奔南，则当早为之计，然后可果；〔果，决也，克也。〕今大敌已近，祸败将及，群小之心，无一可保，恐发足之日，其变不测，何至南之有乎！」〔谓众心已离，既行之后，中道溃散，必不能至南中。〕或曰：「今艾已不远，恐不受降，如之何﹖」〔降，户江翻；下同。〕周曰：「方今东吴未宾，事势不得不受，受之不得不礼。若陛下降魏，魏不裂土以封陛下者，周请身诣京都，〔京都谓洛阳，魏都。晋景王讳师，晋人避之，率谓京师为京都。蜀方议降，谯周已为晋人讳矣，吁！〕以古〔【张：「古」作「大」。】〕义争之。众人皆从周议。汉主犹欲入南，狐疑未决。周上疏曰：「南方远夷之地，平常无所供为，〔言其民既不出税租以供上用，又不出力为上有所施为。〕犹数反叛，自丞相亮以兵威偪之，穷乃率从。〔事见七十卷文帝黄初六年，数，所角翻。〕今若至南，外当拒敌，内供服御，费用张广，他无所取，耗损诸夷，其叛必矣！」汉主乃遣侍中张绍等奉玺绶以降于艾。〔玺，斯氏翻。绶，音受。〕北地王谌怒曰：「若理穷力屈，祸败将及，便当父子君臣背城一战，同死社稷，以见先帝可也，〔谌，时壬翻。背，蒲妹翻。〕柰何降乎！」汉主不听。是日，谌哭于昭烈之庙，先杀妻子而后自杀。〔曾谓庸禅有子如此乎！〕
张绍等见邓艾于雒，〔雒县属广汉郡，钿南至成都八十余里。〕艾大喜，报书褒纳。汉主遣太仆蒋显别敕姜维使降锺会，又遣尚书郎李虎送士民簿于艾，户二十八万，口九十四万，甲士十万二千，吏四万人。艾至成都城北，汉主率太子诸王及群臣六十余人，面缚舆榇诣军门。〔杜预曰：面缚，缚手于后，唯见其面也。榇，棺也，示将受死。榇，初觐翻。后主时年四十八。〕艾持节解缚焚榇，延请相见；检御将士，无得虏略，绥纳降附，使复旧业；辄依邓禹故事，承制拜汉王禅行骠骑将军，太子奉车、诸王驸马都尉，汉群司各随高下拜为王官，或领艾官属；〔依邓禹承制授隗嚣故事也，后艾由此得罪。骠，匹妙翻。〕以师纂领益州刺史，陇西太守牵弘等领领蜀中诸郡。艾闻黄皓奸险；收闭，将杀之，皓赂艾左右，卒以得免。〔卒，子恤翻。〕
姜维等闻诸葛瞻败，未知汉主所，向，乃引军东入于巴。〔巴，即巴中也。〕锺会进军至涪，遣胡烈等追维。维至郪，〔郪县属广汉郡。刘昫曰：梓州飞乌县，汉郪县地，隋取飞乌山以名县。师古曰：郪，音妻，又音千私翻。〕得汉主敕命，乃令兵悉放仗，送节傅于胡烈，〔传，株恋翻。〕自从东道与寥化、张翼、董厥等同诣会降。将士咸怒，拔刀斫石。〔观此，则蜀之将士岂肯下人哉，其主不能用之耳！〕于是诸郡县围守皆被汉主敕罢兵降。〔围守，即魏延所置汉中诸围之守兵也。〕锺会厚待姜维等，皆权还其印绶节盖。〔汉先主以献帝建安十九年得蜀，魏文帝黄初二年即帝位，传二世、四十三年而亡。〕
⑨吴人闻蜀已亡，乃罢丁，奉等兵。吴中书丞吴郡华核〔魏有中书监、令，无中书丞，此官盖吴置也。华，户化翻。核，户革翻。〕诣宫门上表曰：「伏闻成都不守，臣主播越，社稷倾覆，失委附之土，弃贡献之国。臣以草芥窃怀不宁，陛下圣仁，因泽远抚，卒闻如此，必垂哀悼。臣不胜仲怅乏情，〔卒，读曰猝。胜，音升。仲，丑中翻，忧也。〕谨拜表以闻！」〔左传：楚人灭江，秦伯为之降服，出次不举过，□大夫谏，公曰：「同盟灭，敢不矜乎！吾自惧也！」蜀，吴之与国；蜀亡，岌岌乎为吴矣。吴之君臣不佑惧，故华核拜表以儆之。〕
魏之伐蜀也，吴人或谓襄阳张悌曰：「司马氏得政以来，大难屡作，〔难，乃旦翻。谓王凌、毋丘俭、诸葛诞举兵也。〕百姓未服，今又劳力远征，败于不暇，何以能克！」悌曰：「不然。曹操虽功盖中夏，〔夏，户雅翻。〕民畏其威而不怀其德也。丕、叡承之，刑繁役重，东西驱驰，无有宁岁。司马懿父子累有大功，除其烦苛而布其平惠，为之谋主而救其疾苦，民心归之亦已矣。故淮南三叛，而腹心不扰；〔邵陵厉公嘉平元年，王凌叛；高贵乡公正元元年，毌丘俭叛；甘露二年，诸葛诞叛。〕曹髦之死，四方不动。任贤使能，各尽其心，其本根固，奸计立矣。今蜀阉宦守朝，〔朝，宜遥翻。〕国无政令，而玩戎黩武，民劳卒敝，竞于外利，不修守备。彼强弱不同，智算亦胜，因危而伐，殆无不克。噫！彼之得志，我之忧也。」吴人笑其言，至是乃服。
⑩吴人以武陵五溪夷与蜀接界，蜀亡，惧其叛乱，及以越骑校尉锺离牧领武陵太守。魏已遣汉葭县长郭纯试守武陵太守，率涪陵民入迁陵界，〔沈约曰：汉献帝建安六年，刘璋以涪陵县分立丹兴、汉葭二县，立巴东属国都尉，后为涪陵郡。迁陵县，属武陵郡，吴境也。长，知两翻。〕屯于赤沙，诱动诸夷进攻酉阳，〔赤沙，盖在迁陵、酉阳之间。酉阳县属武陵郡，县在酉溪之阳。刘昫曰：黔州彭水县，汉酉阳县地，吴分酉阳置黔阳郡，隋于郡置黔阳郡隋于郡置彭水县，寻为黔州。九域志曰：汉武陵郡酉阳县古城，在今辰州界。杜佑曰：思州治务川县，亦汉酉阳地。〕郡中震惧。牧问朝吏曰：朝，郡朝也。朝，宜遥翻。〕「西蜀倾覆，道境见侵，何以御之﹖」皆对曰：「今县山险，诸夷阻兵，不可以军惊摃，惊扰则诸夷盘结；宜以渐安，可遣恩信吏宣教慰劳。」〔劳，力到翻。〕牧曰：〔【章：甲十一行本「曰」下有「不然」二字；乙十一行本同；孔本同；张校同。】〕「外境内侵，诳诱人民，〔诳，居况翻。〕当及其根柢未深而扑取之，〔柢，典礼翻，又丁计翻。扑，普卜翻。〕此救火贵速之势也。」敕外趣严。〔趣，读曰促，严装也。〕抚夷将军高尚谓牧曰：「昔潘太常督兵五万，然后据迁陵，而明府欲以三千兵深入，尚未见其利也。」牧曰：「非常之事，何得循旧！」即帅所领，晨夜进道，〔帅，读曰率。〕缘山险行垂二千里，斩恶民怀异心者魁帅百余人，〔帅，所类翻。〕及其支党凡千余级。纯等散走，五溪皆平。
十二月，庚戌，以司徒郑冲为太保。
壬子，分益州为梁州。〔益州统蜀、犍为、汶山、汉嘉、江阳、朱提、越巂、牂柯。梁州统汉中、梓潼、广汉、涪陵、巴、巴西、巴东。梁，古州也。言西方金刚之气强梁，故因名焉。〕
癸丑，特赦益州士民，复除租税之半五年。〔复，方目翻。〕
乙卯，以邓艾为太尉，增邑二万户；锺会为司徒，增邑万户。〔赏平蜀之功也。〕
皇太后郭氏。
邓艾在成都，颇自矜伐，谓蜀士大夫：「诸君赖遭艾，故得有今日耳，如遇吴汉之徒，已殄灭矣。」〔吴汉屠成都事见四十二卷汉光武建武十二年。〕艾以书言于晋公昭曰：「兵有先声而后实者，〔汉初，李左车以是说韩信，艾祖其说以言于晋公。司马昭既受封锡，遂书其爵。〕今因平蜀之势以乘吴，吴人震恐，席卷之时也。然举之后，将士疲劳，不可便用，且徐缓之。留陇右兵二万人、蜀兵二万人，煮盐与冶，为军农要用。〔蜀有盐井，朱提出银，严道、邛都出铜，武阳、南安、临邛、沔阳皆出铁，汉置盐官、铁官，艾欲复其利。〕并作舟船，豫为顺流之事。然后发使告以利害，吴必归化，可不征而定也。〔使，疏吏翻。〕今宜厚剃禅以玫孙休，封禅为扶风王，锡其资财，供其左右。郡有董卓坞，〔董卓筑坞于扶风郿县。〕为之宫舍，爵其子为公侯，食郡内县，以显归命之宠；开广陵、城阳以待吴人，〔闰广陵、城阳为王国以待孙休也。广陵属徐州，城阳属青州，盖魏广陵郡治淮阴故城，城阳郡淢吕，二郡壤界实相接也。〕则畏威怀德，望风而从矣！」昭使监军卫瓘喻艾：「事当须报，不宜辄行。」艾重言曰：〔重，直用翻。〕「衔命征行，奉指授之策，元恶既服，玉于承制拜假，以安初附谓合权宜。今蜀举众归命，地尽南海，〔南中之地，东南带海接于交趾。〕东接吴、会，宜早镇定。若待国命，往复道途，延引日月春秋之义，『大夫出疆，有可以安社稷、利国家，专之可也。』〔春秋公羊传之言。〕今吴未宾，势与蜀连，不可拘常，以失事机。兵法：『进不求名，退不避罪。』〔孙子曰：将之至任，不可不察也，进不求名，退不避罪。唯人是保，而利于主，国之宝也。〕艾虽无古人之节，终不自嫌以损国家计也！」
锺会内有异志，姜维知之，欲构成扰乱，乃说会曰：「闻君自淮南已来，算无遗策，〔谓平诸葛诞也。说，输芮翻。〕晋道克昌，皆君之力。今复定蜀，〔复，扶又翻。〕威德振世，民高其功，主畏其谋，欲以此安归乎！何不法陶朱公泛舟绝迹，全功保身邪！」〔越大夫范蠡既与越王旨践灭吴以雪会稽之耻，乃扁舟五湖，泛海而止于陶，欲绝其迹，乃号曰陶朱公。〕会曰：「君言远矣，我不能行。且为今之道，或未尽于此也。」维曰：「其它则君智力之所能，无烦于老夫矣。」〔言为乱也。维之智固足以玩弄锺会于掌股之上，迫于时，制于命柰之何哉！〕由是情好欢甚，〔好，呼到翻。〕出则同轝，坐则同席。会因邓艾承制专事，乃与卫瓘密白艾有反状。会善效人书，于剑阁要艾章表、白事，〔要，一遥翻。章表，上之魏朝；白事，白之晋公。〕皆易其言，令辞指悖傲，多自务伐；〔悖，蒲内翻，又蒲没翻。〕又毁晋公昭报书，手作以疑之。〔既以怒昭，又以疑艾。〕
咸熙元年〔（甲申、二六四）是年五月，始改元咸熙，此犹是景元五年。〕
①春，正月，壬辰，诏以槛车征邓艾。晋公昭恐艾不从命，敕锺会进军成都，又遣贾充将兵入斜谷。〔斜，昌遮翻。谷，音浴，又古禄翻。〕昭自将大军从帝幸长安，〔将，即亮翻。〕以诸王公皆在邺，乃以山涛为行军司马，镇邺。〔楚王彪之死，尽录诸王公置邺，事见七十五卷邵陵厉公嘉平三年。行军司马之号始此。〕
初，锺会以才能见任，昭夫人王氏言于昭曰：〔昭夫人王氏，肃之女也，生晋武帝、齐王攸，后谥文明皇后。〕「会见利忘义，好为事端，〔好，呼到翻。〕宠过必乱，不可大任。」及会将伐汉，西曹属邵悌言于晋公曰：自汉以，丞相有东、西曹掾属。〕「今遣锺会率余万众伐蜀，愚谓会单身无任，〔魏制，凡遣将帅，皆留其家以为质任。会单身无子弟，故曰单身无任。〕不若使余人行也。」晋公笑曰：「我宁不知此邪！蜀数为边寇，师老民疲，我今伐之，如指掌耳，〔指掌，言易也。数，所角翻。〕而众言蜀不可伐。夫人心豫怯则智勇并竭，智勇并竭而强使之，〔强，其两翻。〕适所以为敌禽耳。惟锺会与人意同，今遣会伐蜀，蜀必可灭。灭蜀之后，就如卿虑，何忧其不能办邪！〔言会若为乱，自能办之也。〕夫蜀已破亡，遗民震恐，不足与共图事；中国将士各自思归，不肯与同也。会若作恶，〔作，为也。恶，不善也。作恶，作乱也，所为不善也。〕祇自灭族耳。卿不须忧此，慎勿使人闻也！」及晋公将之长安，悌复曰：「锺会所统兵，五六倍于邓艾，但可槉会取艾，不须自行。」晋公曰：「卿忘前言邪，〔忘，巫放翻。〕而云不须行乎﹖虽然，所言不可宣也。我要自当以信意待人，但人不当负我耳，我岂可先人生心哉！〔先，悉荐翻。〕近日贾护军问我『颇疑锺会不﹖』〔贾护军，贾充也，时为中护军。不，读曰否。〕我答言：『如今遣卿行，宁可复疑卿邪﹖』〔复，扶又翻。〕贾亦无以易我语也。我到长安，则自了矣。」〔了，办也，决也。〕
锺会遣卫瓘先至成都收邓艾，会以瓘兵少，欲令艾杀瓘，因以为艾罪。瓘知其意，然不可得，距，〔瓘监艾、会军，遣之收艾，是以职分使之，故不可得而距。〕乃夜至成都，檄艾所统诸将，称：「奉诏收艾，其余一无所问；若来赴官军，爵赏如先；〔谓复加爵赏，如先平蜀时也。〕敢有不，出诛及二族！」比至鸡鸣，〔比，必寐翻。〕悉来赴，瓘，唯艾帐内在焉。平旦，闰门，瓘乘使者车，〔续汉志，有大使车、小使车、诸使车。大使车，立乘，驾驷，赤帷，持节者重导，从贼曹车、斧车、督车、功曹车皆两大车，伍伯，璅弩十二人，辟车四人，从车四乘，无节，单导，从者减半。小使车，不立乘，有騑，赤屏泥，油，重绛帷，导无斧车。近小使车，兰舆、赤毂，白盖、赤帷，从驺骑四十人。此谓追捕考案，有所槉取者之所乘也。诸使车，皆朱班轮，四辐，赤衡轭。〕径入至艾所；艾尚卧未起，遂执艾父子，置艾于槛车。诸将图欲劫艾，整仗趣瓘营；〔趣，七喻翻。〕瓘轻出迎之，伪作表草，将申明艾事，〔诡言将申明艾无反心。〕诸将信之而止。
丙子，会至成都，送艾赴京师。会所惮惟艾，艾父子既禽，会独统大众，威震西土，遂决意谋反。会欲使姜维将五万人出斜谷为前驱，会自将大众随其后。既至长安，令骑士从陆道、步兵从水道，顺流浮渭入河，以为五日可到孟津，与骑兵会洛阳，一旦天下可定也。〔谈何容易！〕会得晋公书云：「恐邓艾或不就征，今遣中护军贾充将步骑万人径入斜谷，屯乐城，〔诸葛亮所筑成固之乐城也。〕吾自将十万屯长安，相见在近。」会得书惊，呼所亲语之曰：「但取邓艾，相国知我独办之；〔谓昭知会之足以办取艾之事。语，牛倨翻。〕今来大重，〔大，读曰太。〕必觉我异矣，〔异，变也。〕便当速发。事成，可得天下；不成，退保蜀、汉，不失作刘备也！」〔蜀、汉，谓汉蜀郡、汉中郡之地。〕丁丑，会悉请护军、郡守、牙门骑督以上〔此皆从会军在成都者也。〕及蜀之故官，为太后发哀于蜀朝堂，〔明元郭太后去年殂。蜀都成都有朝堂。朝，直遥翻。〕矫太后遗诏，使会起兵废司马昭，皆班示坐上人，〔坐，徂卧翻。〕使下议讫，书版署置，更使所亲信代领诸军；所请群官悉闭着益州州诸曹中屋中，〔着，直略翻。〕城门宫门皆闭，严兵围守。卫瓘诈称疾笃，出就外廨。〔廨，古隘翻，舍也。〕会信之，无所复惮。
姜维欲使会尽杀北来诸将，己因杀会，尽坑魏兵，复立汉主，密书与刘禅曰：「愿陛下忍数日之辱，臣欲使社稷危而复安，日月幽而复明。〔姜维之心，始终为汉，千载之下，炳炳如丹。陈寿、孙盛、干宝之讥贬皆非也。〕会欲从维言诛诸将，犹豫未决。
会帐下督丘建〔风俗通：丘，鲁左丘明之后。又云：齐太公封于营丘，支孙以地为氏。〕本属胡烈，会爱信之。建憨烈独坐，启会，使听内一亲兵出取饮食，诸牙门随例各内一人。烈绐语亲兵及疏与子潚曰「丘建密说消息，会已作大坑，白棓数千，〔绐，徒亥翻。语，牛倨翻。棓，步须翻。〕欲悉呼外兵入，人赐白幍，〔幍，魏武帝所制，状如弁，缺四角。幍，苦洽翻。〕拜散将，〔将，即亮翻。〕以次棓杀，内坑中。」诸牙门亲兵亦咸说此语，一夜，转相告，皆徧。己卯，日中，胡渊率其父兵雷鼓出门，〔雷，卢对翻。〕诸军不期皆鼓噪而出，曾无督促之者，而争先赴城。时会方给姜维铠杖，〔杖，与仗同，直亮翻。〕白外有匈匈声，似失火者，〔匈，许容翻，又许勇翻。毛晃曰：匈匈，暄扰之声。〕有顷，白兵走向城。会惊，谓维曰：「兵来似欲作恶，当云何﹖」维曰：「当击之耳！」会遣兵悉杀所闭诸牙门郡守，内人共举机以拄门，〔内人，谓会所闭在屋内者。机，举绮翻，机案也。〕兵斫门，不能破。斯须，城外倚梯登城，〔斯，此也；须，待也；言其间无多时，于此可待也。〕或烧城屋，蚁附乱进，矢下如，雨，牙门邵守各缘屋出，与其军士相得。姜维率会左右战，手杀五六人，众格斩维，争前杀会。〔考异曰：卫瓘传曰：「会瓘谋议，乃书版云：『欲杀胡烈等』，举以示瓘，不许，因此相疑贰。瓘如厕，见胡烈故给使，使宣语三军，言会反。会逼瓘定议经宿不眼，反横刀膝上。在外诸军已潜欲攻会，瓘既不出，未敢先发。会使瓘慰劳诸军，瓘便下殿。会悔遣之，使呼瓘；瓘辞眩疾动，诈仆地；比出阁，数十信追之。瓘至外廨，服盐汤，大吐。会遣所亲人及医视之，皆言不起，会由是无所惮。及暮，门闭，瓘作檄，宣告诸军并已唱义。陵旦，共攻会，杀之。」常璩华阳国志曰：「会命诸将发丧，因欲诛之；诸将半入，而南安太守胡烈等知其谋，烧成都东门以袭杀会及维。」今从魏志。又世语曰：「维死时见剖，胆如斗大。」如斗非身所能容，恐当作「升」。〕会将士死者数百人，杀汉太子璇及姜维妻子，军众钞略，死丧狼籍。〔璇，从宣翻。钞，楚交翻。〕卫瓘部分诸将，数日乃定。〔分，扶问翻。〕
邓艾本营将士追出艾于槛车，迎还。卫瓘自以与会共陷艾，恐其为变，乃遣护军田续等将兵袭艾，遇于鼦竹西，斩艾父子。艾之入江油也，田续不进，艾欲斩续，既而拾之，及瓘遣续，谓曰：「可以报江油之辱矣。」镇西长史杜预言于众曰：「伯瑰其不免乎！〔卫瓘行镇西军司，而杜预为镇西长史，则为同僚，而军事则瓘任之也。瓘，字伯玉。〕身为名士，位望已，高既无德音，又不御下以正，〔激田续使报邓艾而行其私也。〕将何以堪其责乎！」瓘闻之，不候驾而谢预，恕之子也。〔杜恕见七十三卷明帝景初元年。〕邓艾余子在洛阳者悉伏诛，徙其妻及孙于西城。〔西城县属魏兴郡。为晋武帝叙艾孙妁张本。〕
锺会兄毓尝密言于晋公曰：「会挟术难保，不可专任。」及会反，毓已卒，〔卒，子恤翻。〕晋公思锺繇之勋与毓之贤，〔锺繇有定关中之功。〕特原毓子峻、辿，官爵如故。〔裴松之曰：辿，槉连翻。〕会功曹向雄收葬会尸，晋公召而责之曰：「往者王经之死，卿哭于东市而我不问，〔事见上卷景元元年。〕锺会躬为叛逆，又辄收葬，若复相容，当如王法何！」〔复，扶又翻。〕雄曰：「昔先王掩骼埋胔，仁流朽骨，〔记月令：孟春之月，掩骼埋胔。郑玄注曰：骨枯曰骼，肉腐曰胔。陆德明曰：露骨曰骼，有肉曰胔。骼，江百翻胔，才赐翻。周文王泽及朽骨。〕当时岂先卜其功罪而后收葬哉！今王诛既加，于法已备，雄感义收葬，教亦无阙。法立于上，教弘于下，以此训物，不亦可乎，何必使雄背死违生，以立于世！〔背，蒲妹翻。〕明公雠对枯骨，〔言会已诛，晋公复以枯骨为雠对，不令收葬。〕捐之中野，岂仁贤之度哉！」晋公悦，与宴谈而遣之。
②二月，丙辰，车驾还洛阳。
庚申，葬明元皇后。
④初，刘禅使巴东太守襄阳罗宪将兵二千人守永安，〔姓谱：罗本颛顼末胤，受封于罗国，今房州也，为楚所灭，子孙以为氏。谯周巴记曰：汉献帝初平六年，益州司马赵韪建议分巴郡诸县汉安以下为永宁郡。建安六年，刘璋改永宁为巴东郡，治鱼复县；蜀先主章武二年，改鱼复曰永安。〕闻成都败，吏民惊暖，宪斩称成都乱者一人，百姓乃定。及得禅手敕，乃师所统临于都亭三日。〔帅，读曰率。都亭，永安之都亭也。临，力鸩翻。〕吴闻蜀败，起兵西上，〔上时掌翻。〕外托救援，内欲袭宪。宪曰：「本朝倾覆，〔朝，直遥翻。〕吴为唇齿，不恤我难而背盟徼利，〔难，乃旦翻。〕徼，一遥翻。〕不义甚矣。且汉已亡，吴何得久，我宁能为吴降虏乎！」〔降，户江翻。〕保城缮甲，告誓将士，厉以节义，莫不愤激。吴人闻锺、邓胜，百城无主，有兼蜀之志，而巴东固守，兵不得过，乃使抚军步协率众而西。〔协，步骘子，吴以为抚军将军。〕宪力弱不能御，遣参军杨宗突围北出，告急于安东将军陈骞，又送文武印绶、任子诣晋公。协攻永安，宪与战，大破之。吴主怒，复遣镇军陆抗等帅众三人万人增宪之围。〔时吴以陆抗为镇军将军，都督西陵。帅，读曰率。〕
⑤三月，丁丑，以司空王祥为太尉，征北将军何曾为司徒，左仆射荀顗为司空。〔顗，鱼岂翻。〕
⑥己卯，进晋公爵为王，增封十郡。〔高贵乡公甘露三年，晋公始封八郡；帝景元之三年，加封同封同州之弘农，雍州之冯翊，凡十郡；今又增封十郡，凡二十郡。〕王祥、何曾、荀顗共诣晋王，〔顗，鱼岂翻。〕顗谓祥曰：「相王尊重，何侯与一朝之臣〔何侯，谓何曾。一朝之臣，谓举魏朝之臣也。朝，直遥翻；下同。〕皆已尽敬，今日便当相率而拜，无所疑也。」祥曰：「相国虽尊，要是魏之宰相，吾等魏之三公；王、公相去一阶而已，安有天子三公可辄拜人者！损魏朝之望，亏晋王之德，君子爱人以礼，我不为也。」及入，顗遂拜，而祥独长揖。王谓祥曰：「今日然后知君见顾之重也！」
⑦刘禅举家东迁汳阳，时扰攘仓猝，禅之大臣无从行者，〔姜维既死，张翼、廖化、董厥必亦死于乱兵矣。〕惟秘书令郄正及殿中汝南张通舍妻子单身随禅，禅赖正相导宜适，举动无阙，〔宜，当也；适，亦当也。禅初入洛，见魏君臣，其礼各有所当。呜呼！使正东带立于朝，上而摈赞汉主，下而与宾客言，事事合宜而无阙失，岂非人臣之至愿哉！〕乃慨然叹息，恨知正之晚。
初，汉建宁太守霍弋都督南中，〔建宁，汉益州郡也，蜀后主建兴元年，改建宁郡，治味县。〕闻魏兵至，欲赴成都，刘禅以备敌既定，不听。成都不守，弋素服大临三日。〔临，力鸩翻。〕诸将咸劝弋宜速降，〔降，户江翻；下同。〕弋曰：「今道路隔塞，〔塞，悉则翻。〕未详主之安危，去就大故，不可苟也。若魏以礼遇主上，则保境而降不晚也。若万一危辱，吾将以死拒之，何论迟速邪！」得禅东迁之问，始率六郡将守上表曰：〔南中七郡，而此言六郡者，盖越巂已降魏也。将，即亮翻。守，式又翻。〕「臣闻人生在三，事之如一，惟难所在，则致其命。〔无父母乌生，无君乌以为生，所谓人生在三也。难，乃旦翻。〕今臣国则主附，守死无所，是以委质，不敢有贰。」〔质，如字。〕晋王善之，拜南中都尉，委以本任。
丁亥，封刘禅为安乐公，〔晋志：安乐，属燕国。乐，音洛；下间乐同。〕子孙及群臣封侯者五十余人。晋王与禅宴，为之作故蜀技，〔蜀技，蜀乐也，如巴汽舞之类也。为，于伪翻；下同。技，与伎同，渠绮翻。〕旁人皆为之感怆而禅喜笑自若。王谓贾充曰：「人之无情，乃至于；此虽使诸葛亮在，不能辅之久全，况姜维邪！」他曰，王问禅曰：「颇思蜀否﹖」禅曰：「此间乐，不思蜀也。」郄正闻之，谓禅曰：「若王后问，宜泣而答曰：『先人人坟墓，远在岷、蜀，乃心西悲，无日不思。』〔西悲，用诗东山语，此儒生之搜章摘句也。〕因闭其目。」会王复问，〔复，扶又翻。〕禅对如前，王曰：「何乃似郄正语邪！」禅惊视曰：「诚如尊命。」左右皆笑。
⑧夏，四月，新附督王稚浮海入吴句章〔新附督，盖以吴人新附者别为一部，置督以领之。句章县属会稽郡。贤曰：句章故城在今鄮县西。〕略其长吏及男女二百余口而还。〔长，知两翻。〕
⑨五月，庚申，晋王奏复五等爵，骑浚以上六百余人。〔赏平蜀之功也。周制，列爵五等：公、侯地方百里；伯七十里，子、男五十里，。秦废五等爵。汉列侯以户为差。献帝建安二十年，魏王操置名号侯以赏军功，虚封自此始矣。今虽复五等爵，亦虚封也。骑，奇寄翻。〕
甲戌，改元。〔始改元咸熙。〕
癸未，追命舞阳文宣侯懿为晋宣王，忠武侯师为景王。
罗宪被攻凡六月，〔被，皮义翻。〕救援不到，城中疾病太半。或说宪弃城走，〔说，输芮翻；下布说同。〕宪曰：「吾为城主，百姓所仰；危不能安，急而弃之，叵子不为也，毕命于此矣！」陈骞言于晋土，遣荆州刺史胡烈将步骑二万攻西陵以救宪，秋，七月，吴师退。晋王使宪因仍旧入，加陵江将军，〔沈约志：魏置陵江将军，为四十号之首，言欲陵驾江流，以荡平吴、会也。〕封万年亭侯。
晋王奏使司空荀顗定礼仪，中护军贾充正法律，尚书仆射裴秀议官制，太保郑冲总而裁焉。
吴分交州置广州。〔汉武帝元鼎六年，开百越，置交趾州刺史，治龙编。献帝建安八年，改曰交州，治苍梧广信县。十六年徙治南海番禺县。至是分为二州，广州治番禺，交州还治龙编。〕
吴主寝疾，口不能言，乃手书呼丞相濮阳兴入，令子声出拜之。〔声，读如弯。〕休把兴臂，指声以托之。癸未，吴主殂，谥曰景帝。〔年三十。〕群臣尊朱皇后为皇太后。
吴人以蜀初亡，交趾携叛，〔谓吕兴反也。〕国内恐惧，欲得长君。〔长，知两翻。〕左典军万彧尝为乌程令，与乌程侯暼相善，称「暼之才识明断，长沙桓王之俦也；〔孙策谥长沙桓王。断，丁乱翻。〕又加之好学，奉遵法度。」〔好，呼到翻。〕屡言之于丞相兴、左将军布，兴、布说朱太后，欲以暼为嗣。朱后曰：「我寡妇人，安知社稷之虑，苟吴国无陨，宗庙有赖，可矣。」〔赖，恃也，利也。〕于是遂迎立暼，改元元兴，大赦。〔暼，字符宗，孙和之子。〕
八月，庚寅，命中抚军司马炎副贰相国事。〔依五官将故事也。〕
初，锺会之伐汉也，辛宪英谓其夫之从子羊祜：「日会在事纵恣，非持久处下之道，〔从，才用翻。处，昌吕翻。〕吾畏其有他志也。」会请其子郎中琇为参军，〔琇，息救翻。〕宪英忧曰：「他日吾为国忧，今日难至吾家矣。」〔为，于伪翻。难，乃旦翻。〕琇固请于晋王，王不听。宪英谓琇曰：「行矣，戒之，军旅之间，可以济者，其惟仁恕乎！」琇竟以全归。诏〔【章：甲十一行本「诏」上有「癸巳」二字；乙十一行本同；孔本同；张校同；退斋校同。】〕以琇尝谏会反，赐爵关内侯。〔琇，司马师夫人之从父弟，故以谏会为功而得封。〕
九月，戊午，以司马炎为抚军大将军。〔晋志：抚军大将军位从公，班骠骑、车骑、卫、伏波等将军下。〕
辛未，诏以吕兴为安南将军，都督交州诸军事，以南中监军霍弋遥领交州刺史，得以便宜选用长吏。弋表遣建宁爨谷为交趾太守，〔爨氏，建宁之大姓，世为耆帅，至隋、唐为东爨、西爨蛮。杜佑曰：昆明在越巂西南，诸爨所居。〕率牙门董元、毛炅、〔炅，古迥翻，又古惠翻。〕孟干、孟通、爨能、李松、王素等将兵助兴，未至，兴为其功曹王〔【章：甲十一行本「王」作「李」；乙十一行本同；孔本同；张校同。】〕统所杀。
吴主贬朱太后为景皇后，〔贬其号从夫，而父其父，母其母。〕追谥父和曰文皇帝，尊母何氏为太后。
冬，十月，丁亥，诏以寿春所获吴相国参军事徐绍为散骑常侍，水曹掾孙彧为给事黄门佉郎，〔水曹喙，吴相府所置相国，魏人以晋王为相国，因亦称吴丞相参军为相国参军。掾，于绢翻。〕以使于吴，〔使，疏吏翻。〕其家人在此者悉听自随，不必使，还以开广大信。〔言吴不必使还，以广中国之信，携吴人之心，〕晋王因玫衵吴主，谕以祸福。
初，晋王娶王肃之女，生炎及攸，以攸继景王后。〔司马师，谥景王。〕攸性孝友，多才艺，清和平允，名闻过于炎，〔闻，音问。〕晋王爱之，常曰：「天下者，景王之天下也，吾摄居相位，百年之后，大业宜归攸。」炎立发委地，手垂过彣，〔彣，与膝同。〕尝从容问裴秀曰：「人有相否﹖」因以异相示之。〔从，千容翻。相，息亮翻。〕秀由是归心。羊琇与炎善，为炎画策，察时政所宜损益，〔为，于伪翻。〕皆令炎豫记之，以备晋王访问。晋王欲以攸为世子，山涛曰：「废长立少违礼不祥。」长，知两翻。少，诗照翻。〕贾充曰：「中抚军有君之德，不可易也。」何曾、裴秀曰：「中抚军聪明神武，有超世之才，人望既茂，天表如此，固非人臣之相也。」〔相，息亮翻。〕晋王由是意定，丙午，立炎为世子。〔为晋武帝不能容齐王攸张本。〕
吴主封太子声及其三弟皆为王，〔声弟名霙，霙音如兕觥。次名壾，壾音如草莽之莽。次名静。静音如褒衣下大宽大之褒。皆吴主休自作名字。〕立妃滕氏为皇后。
初，吴主之立，发优诏，恤士民，开仓廪，振贫乏，科出宫女以配无妻者，〔科，条也。〕禽兽养于苑中者皆放之。当时翕然称为明主。柔既得志，暴骄盈，多忌讳，好酒色，〔好，呼到翻。〕大小失望，濮阳兴、张布窃悔之。或谮诸吴主，十一月，朔，兴、布入朝，〔朝，宜遥翻。〕吴主执之，徙于广州，道杀之，夷三族。以后父滕牧为卫将军，录尚书事。牧，胤之族人也。〔滕胤为孙綝所杀。〕
是岁，罢屯田官。〔置屯田官，事见六十二卷汉献帝建安元年。〕
资治通鉴卷第七十九
端明殿学士兼翰林侍读学士朝散大夫右谏议大夫充集贤殿修撰提举西京嵩
山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集
后学天台胡三省音注
晋纪一〔起旃蒙作噩（乙酉），尽玄黓执徐（壬辰），凡八年。〕
〔司马氏，河内温县人。宣王懿得魏政传景王师，至文王昭，始封晋公，以温县本晋地，故以国号。〕
世祖武皇帝上之上〔讳炎，字安世，姓司马氏，宣王懿之孙，文王昭之长子。文王庙号太祖，故帝庙号世祖。谥法：克定祸乱曰武。〕
泰始元年〔（乙酉、二六五）是年十二月，方受禅改元，此犹是魏咸熙二年。〕
①春，三月，吴主使光禄大夫纪陟、五官中郎将洪璆〔璆，渠尤翻。〕与徐绍、孙彧偕来报聘。〔绝彧聘吴见上卷上年。〕绍行至濡须，有言绍誉中国之美者，〔誉，音余。〕吴主怒，追还，杀之。
②夏，四月，吴改元甘露。〔时因蒋陵言甘露降改元。〕
③五月，魏帝加文王殊礼，〔谓旌旗、车马、乐舞、冕服，皆如帝者之仪。〕进王妃曰后；世子曰太子。
④癸未，大赦。
⑤秋，七月，吴主逼杀景皇后，迁景帝四子于吴；寻又杀其长者二人。〔吴主贬景后，封四弟，事见上卷上年。长，知两翻。〕
⑥八月，辛卯，文王卒，太子嗣为相国、晋王。
⑦九月，乙未，大赦。
⑧戊子，以魏司徒何曾为晋丞相；癸亥，以票骑将军司马望为司徒。〔票，匹妙翻。骑，奇寄翻。〕
⑨乙亥，葬文王于崇阳陵。〔考异曰：晋书文纪作「癸酉」，今从魏志陈留王纪。〕
⑩冬，吴西陵督步阐〔西陵，即夷陵。吴主权黄武元年改夷陵曰西陵，宜都郡治焉。〕表请吴主徙都武昌；吴主从之，使御史大夫丁固、右将军诸葛靓守建业。〔靓，疾正翻。〕阐，骘之子也。〔吴主权时，骘为西陵督，之日翻。〕
十二〔【张：「十二」作「十一」。】〕月，壬戌，魏帝禅位于晋；〔魏元帝时年二十，困敦上章，魏文帝始受汉禅，传五世，历四十六年而亡。〕甲子，出舍于金墉城。〔金墉城在洛阳城西北角。〕太傅司马子拜辞，执帝手，流涕歔欷不自胜，〔歔，音虚。欷，音希，又许既翻。胜，音升。〕曰：「臣死之日，固大魏之纯臣也。」丙寅，王即皇帝位，大赦，改元。〔至是方改元泰始。〕丁卯，奉魏帝为陈留王，即宫于邺。〔即，就也。〕优崇之礼，皆仿魏初故事。〔见六十九卷魏文帝黄初元年。〕魏氏诸王皆降为侯。追尊宣王为宣皇帝，景王为景皇帝，文王为文皇帝；尊王太后曰皇太后。封皇叔祖孚为安平王，叔父干为平原王、亮为扶风王、軎为东莞王、骏为汝阴王、肜为梁王，伦为琅邪王，弟攸为齐王、鉴为乐安王、机为燕王；又封群从司徒望等十七人皆为王。〔望，孚之子也。帝封诸王，以郡为国。邑二万户为大国，置上、中、下三军，兵五千人；万户为次国，置上军、下军，兵三千人；五千户为小国，置一军，兵五百人。王不之国，官于京师。軎，音胄。从，才用翻。莞，音官。肜，余中翻。燕于贤翻。〕以石苞为大司马，郑冲为太傅，王祥为太保，何曾为太尉，贾充为车骑将军，王沈为骠骑将军；〔骑，奇寄翻。沈，持林翻。骠，匹妙翻。〕其余文武增位进爵有差。乙亥，以安平王孚为太宰，都督中外诸军事。〔晋志曰：太宰、太傅、太保，周之三公官也。晋初以景帝讳故，又采周官官名，置太宰以代太师之任，秩增三司，与太傅、太保皆为上公。大司马，古官也，汉制以冠大将军、骠骑将军之上，以代太尉之职，故恒与太尉迭置，不并列。及魏有太尉，而大司马、大将军各自为官，位在三司上。晋因其制，以太宰、太傅、太保、司徒、司空为文官公，左右光禄大夫、光禄大夫开府者，位从公，冠进贤、三梁，黑介帻。大司马、大将军、太尉为武官公，骠骑、车骑、卫将军、伏波、抚军、都护、镇军、中军、四征、四镇、龙骧、典军、上军、辅国等大将军开府者，位从公，皆着武冠，平上黑帻。〕未几，〔几，居岂翻。〕又以车骑将军陈骞为大将军，与司徒义阳王望、司空荀顗，凡八公，同时并置。帝惩魏氏孙立之敝，故大封宗室，授以职任。又诏诸王皆得自选国中长吏；〔长，知两翻。〕卫将军齐王攸独不敢，皆令上请。〔上，时掌翻。〕
诏除魏宗室禁锢，罢部曲将及长吏纳质任。〔魏防禁宗室甚峻，又锢不得仕进，今除之。又诸将征戌及长吏仕州郡者，皆留质任于京师，今亦罢之。将，即亮翻。质，音致。〕
帝承魏氏刻薄奢侈之后，矫以仁俭。太常丞许奇，允之子也。〔晋太常、光禄动、卫尉、太仆、廷尉、大源胪、宗正、大司农、少府、将作大匠、太后三卿、大长秋，皆为列卿，各置丞、功曹、主簿、五官等员。〕帝将有事于太庙，庙议以奇父诛，〔奇公允诛，事见七十六卷高贵乡公正元元年。朝，直遥翻。〕不宜接近左右，〔近，其靳翻。〕请出为外官述允之宿望，称奇之才，擢为祠部郎。〔魏尚书曹有祠部郎，晋因之。〕有司言御牛青丝纼断，〔纼，直忍翻，索也，牛系也，礼迎牲，君执纼。周礼封人，祭祀，饰其牛牲，置其絼。注曰：絼，着牛鼻绳，所以牵牛者，今人谓之雉。疏曰：自汉以前，皆谓之絼。按礼记少仪：牛则执纼。纼则絼之别名，今亦谓之为纼。陆德明曰：絼，与纼同，又以忍翻；又周礼释音羊晋翻。〕诏以青麻代之。
初置谏官，以散骑常侍傅玄、皇甫陶为之。〔秦、汉以来有谏大夫，郑昌所谓「官以谏为名」者也。东汉朿谏议大夫。魏不复置。晋以散骑常侍拾遗补阙，即谏官职也。〕玄，干之子也。〔傅干，汉傅燮之子。〕玄以魏末士风颓敝，上疏曰：「臣闻先王之御天下，教化隆于上，清议行于下。近者魏武好法术而天下贵刑名，〔好，呼到翻。〕魏文慕通达而天下贱守节，其后纲维不摄，〔摄，整也。〕放诞盈朝，〔谓何晏、阮籍辈也。朝，直遥翻。〕遂使天下无复清议。陛下龙兴受禅，弘尧、舜之化，惟未举清远有礼之臣以敦风节，未退虚鄙之士以惩不恪，臣是以犹敢有言。」上嘉纳其言，使玄草诏进之，然亦不能革也。
初，汉征西将军司马钧〔钧事见五十卷汉安帝元初二年。〕生豫章章太守量，量生颍川太守隽，隽生京兆尹防，防生宣帝。〔序司马之世，为下立庙张本。〕
二年〔（丙戌、二六六）〕
①春，正月，丁亥，即用魏庙祭征西府君以下，并景帝凡七室。〔沈约志曰：晋初祭征西将军、豫章府君、颍川府君、京兆府君，与宣皇帝、景皇帝、文皇帝为三昭三穆。是时，宣皇未升，太祖虚位，所以祠六世，与景帝为七庙。其礼则据王肃说也。〕
②尊〔【章：甲十一行本「尊」上有「辛丑」二字；乙十一行本同；孔本同；张校同。】〕景帝夫人羊氏日景皇后，居弘训宫。
③丙午，立皇后弘农杨氏；后，魏通事郎文宗之女也。〔魏黄初初，中书既置监、令，又置通事郎。〕
④群臣奏：「五，即天帝也，王气时异，故名号有五。自今明堂、南郊宜除五帝座。」从之。帝，王肃外孙也，故郊祀之礼，有司多从肃议。〔周礼曰：祀昊天上帝，则服大裘而裘而冕；祀五帝亦如之。郑玄以为昊天上帝者，天皇大帝，北辰耀魄宝也。五帝者，五行精气之神也，日青帝灵威仰，曰赤熛怒，曰黄帝含枢纽，曰白帝白招矩，曰黑帝汁光纪。由是有六天之说。六天者，指其尊极清虚之体，其实是一；论其五时生育之功，其别有五，故为六天。据其在上之体，谓之天；天为体称，故说天云，天，颠也。因其生育之功，谓之帝；帝为德称，故毛诗传云：审谛如帝。王肃驳之，以为五帝非天，唯用家语之文，谓太皞、炎帝、黄帝、少皞、颛顼五帝，为五人帝。晋群臣祖肃之说，以为五帝即天帝，王气时异，故殊其号虽五，其实一神。明堂、南郊，宜除五帝之座，五郊改五精之号，同称昊天下帝，从之。王，于况翻。〕
⑤二月，除汉宗室禁锢。〔魏既代汉，禁锢诸刘，今除之。〕
⑥三月，〔【章：甲十一行本「月」下有「戊戌」二字；乙十一行本同；孔本同；张校同；退斋校同。】〕吴遣大鸿胪张俨、五官中郎将丁忠来吊祭。〔以文王之丧也。胪，陵如翻。〕
⑦吴散骑常侍王〔【章：甲十一行本「王」上有「庐江」二字；乙十一行本同；孔本同；；退斋校同。】〕蕃，体气高亮，不能承颜顺指，吴主不悦。散骑常侍万彧、中书丞陈声从而谮之。〔散，悉亶翻。骑，奇寄翻。〕丁忠使还，〔使，疏吏翻。还，从宣翻，又如字。〕吴主大会群臣蕃沈醉顿伏。〔沈，持林翻；下王沈同〕吴主疑其诈，轝蕃出外。〔轝，羊茹翻。〕顷之，召还。蕃好治威仪，〔好，呼到翻。治，直之翻。〕行止自若。吴主大怒，呵左右于殿下斩之，出，登来山，〔水经注：武昌城南有来山，即樊山也。吴孙暼登之，使亲近掷王蕃首而虎争之。〕使亲近掷蕃首，作虎跳狼啮之，〔跳，他吊翻。咋，侧革翻，啖也。啮，鱼结翻，噬也。〕首皆碎坏。
丁忠说吴主曰：「北方无守戢之备，弋阳可袭而取。」〔弋阳县，汉属汝南郡，魏文帝分立弋阳郡。说，输芮翻。〕吴主以问群臣，镇西大将军陆凯曰：「北方新并巴、蜀，遣使求和，非援于我也，欲蓄力以俟时耳。敌势方强，而欲徼幸求胜，未见利也。」〔徼，工尧翻。〕吴主虽不出兵，然遂与晋绝。凯，逊之族子也。
⑧夏，五月，壬子，博陵元公王沈卒。〔沈，持林翻。〕
⑨六月，丙午晦，日有食之。
⑩文帝之丧，臣民皆从权制，三日除服。既葬，帝亦除之；然犹素冠疏食，〔食，祥使翻。〕哀毁如居丧者。秋，八月，帝将谒崇阳陵，群臣廿奏言，秋暑未平，恐帝悲感摧伤。帝曰：「朕得奉瞻山陵，体气自佳耳。」又诏曰：「汉文不使不下尽哀，亦帝王至谦之志。〔汉文帝遣诏见十五卷后七年。真德秀曰：文帝此诏，乃短丧之始也。然本文盖为吏民设耳，景帝嗣君也，可缘此而短其丧乎！〕当见山陵，何心无服！其议以衰绖从行。〔衰，七回翻。〕群臣自依旧制。」尚书令裴秀奏曰：「陛下既除而复服，义无所依；若君服而臣不服，亦未之敢安也。」诏曰：「患情不能跂及耳，衣服何在！〔言患哀慕之情不至耳，不在乎服也。跂，去智翻，举踵也。〕诸君勤勤之至，岂苟相违。」遂止。
中军将羊祜谓传玄曰：「三年之丧，虽贵遂服，礼也。〔三年之丧，自天子达于庶人，言虽以天子之贵，亦得以遂其孝思为三年之服。〕今〔【章：甲十一行本「今」上有「而汉文除之，毁伤礼义」九字；乙十一行本同；张校同；「义」下有「常以叹息」四字。】〕主上至孝，虽夺其服，实行丧礼。若因此复先王之法，不亦善乎！」玄曰：「以日易月，已数百年，〔以日易月，汉儒之谬说也；注见十五卷汉文帝后七年。〕一旦复古，难行也。」祜曰：「不能使天下如礼，且使主上遂服，不犹愈乎！」玄曰：「主上不除而天下除之，此为但有父子，无复君臣也。」乃止。
戊辰，群臣奏请易服复膳，诏曰：「每感念幽冥，而不得终苴绖之礼，〔左传：齐晏桓子卒，晏婴粗缞苴绖带。杜预注云：苴，麻之有子者，取其粗也。苴，七余翻。〕以为沈痛。〔沈，持林翻，深也。〕况当食稻衣锦乎！〔衣，于既翻。〕适足激切其心，非所以相解也。朕本诸生家，传礼来久，何至一旦便易此情于所天！相从已多，可试省孔子答宰我之言，〔论语：宰我问：「三年之丧，期已久矣。君子三年不为礼，礼必坏；三年不为乐，乐必崩。旧榖既没，新榖既升，期可已矣。」孔子曰：「食夫稻，衣夫锦，于女安乎﹖」曰：「安。」孔子曰：「女安，则为之。」宰我出，孔子曰：「序之不仁也！子生三年，然后免于父母之怀。夫三年之丧，天下之通丧也。」仪礼曰：寸者，子之天。省，悉景翻。〕无事纷纭也！」遂以疏素终三年。
臣光曰：三年之丧，自天子达于庶人，此先王礼经，百世不易者也。汉师心不，学，变古壤礼，〔坏，音怪。〕绝父子之恩，亏君臣之义；后世帝王不能能笃于哀戚之情，而群臣谄谀，莫肯厘正。〔厘，力之翻，理也。〕至于晋武独以天性矫而行之，可谓不世之贤君；而裴、傅之徒，固陋庸臣，习常玩故，而不能将顺其美，惜哉！〔孝经曰：君子之事上也，将顺其美，匡救其恶。注云：将，奉也。〕
吴改元宝鼎。〔以所在得大鼎改元。〕
吴主以陆凯为左丞相，万彧为右丞相。吴主恶人视己，群臣侍见，莫敢举目。〔恶，乌路翻。见，贤遍翻。〕陆凯曰：「君臣无不相识之道，若猝有不虞，不知所赴。」吴主乃听凯自视，而他人如故。〔唯凯得视之，他人人仍旧不得视也。〕
吴主居武昌，提州之民泝流供给，甚苦之，〔吴武昌属荆州，而丹阳、宣城、毗陵、吴、吴兴、会稽、东阳、新都、临海、建安、豫章、临川、鄱阳、庐陵皆属扬州，故苦于西上，柝流以供给。〕又奢侈无度，公私穷匮。凯上疏曰：「今四边无事，当务养民丰财，而更穷奢极欲；无灾而民命尽，无为而国财空，臣窃忧之。昔汉室既衰，三家鼎立；今曹、刘失道，皆为晋有，此目前之明验也。臣愚但为陛下惜国家耳。武昌土地危险塉确，〔塉，秦昔翻，土薄也。确，克角翻，山多大石也。〕非天者之都；且童谣云：『宁饮建业水，不食武昌鱼；宁还建业死，不止武昌居。』〔此苦于泝流供给而为是谣也。〕以此观之，足明人心与天意矣。今国无一年之蓄，〔礼记王制：国无六年之蓄曰国非其国也。况无一年之蓄乎！〕民有离散之怨，国有露根之渐，〔以木为喻也。木之所以能生殖者，以有根本也，根渐露，则其本将拨。〕而官吏务为苛急，莫之或恤。大帝时，后宫列女及诸织络数不汉百，景帝以来，乃有千数，此耗财之甚也。又左右之臣，率非其人，群党相扶，害忠隐贤，此皆蠹政病民者也。臣愿陛下省息百役，罢去苛扰，料出宫女，〔去，羌吕翻。料，音聊。〕清选百官，则天悦民附，国家永安矣。」吴主虽不悦，以其宿望，特优容之。〔考异曰：陈寿曰：「予连从荆、扬来者，得凯所谏暼二十事，博问吴人，多云不闻凯有此表。又按其文殊甚切直，恐非暼之所能容忍也。或以为凯藏之箧笥，未敢宣行，病困，暼遣董朝省问欲言，因以付之。虚实难明，故不着于篇；然爱其指擿暼事，足为后戒，故钞列于凯传左。」今不取。
九月，诏：「自今虽诏有所欲，及已奏得可，而于事不便者，皆不可隐情。」〔既不可希指迎合又不可以遂事而谏也。〕
戊戌，有司奏：「大晋受禅于魏，宜用前代正朔、服色，如虞遵唐故事。」从之。〔家语：季康子问于孔子曰：「唐、虞二帝其所尚何色﹖」孔子曰：「尧以火德王，色尚黄；舜以土德王，色尚青。」董什舒策引孔子曰：「无为而治者，其舜乎！改正朔，易服色，以顺天命而巳，具余尽循尧道，何更为哉！」如二说，则舜之承尧，固改正朔，易服色矣。然考之古文尚书：尧命羲和，历象日月星辰，敬授人时。舜正月上日，受终于文组。协时月正日而巳，不言改正朔也。易大传曰：黄帝、尧、舜垂衣裳而天下治。书益稷，帝曰：「予欲观古人之象，以五采彰施于五色，」作服而巳，不言易服色也。汉兴六历，有黄帝历、颛顼历、夏历、殷历、周历、鲁历，无尧舜历，岂尧、舜时用颛顼历邪﹖孔颖达以为古之真历，至战国及秦而亡，汉初所存六历，后人托而为之。此固无从考正也。〕
冬，十月，丙午朔，日有食之。〔考异曰：未书志无此食。今从晋书。〕
  </div>
  <div class="pagination">
   <a href="资治通鉴注_page75.html">
    上一页
   </a>
   <span>
    ...
   </span>
   <a href="资治通鉴注_page71.html">
    71
   </a>
   <a href="资治通鉴注_page72.html">
    72
   </a>
   <a href="资治通鉴注_page73.html">
    73
   </a>
   <a href="资治通鉴注_page74.html">
    74
   </a>
   <a href="资治通鉴注_page75.html">
    75
   </a>
   <span class="current-page">
    76
   </span>
   <a href="资治通鉴注_page77.html">
    77
   </a>
   <a href="资治通鉴注_page78.html">
    78
   </a>
   <a href="资治通鉴注_page79.html">
    79
   </a>
   <a href="资治通鉴注_page80.html">
    80
   </a>
   <a href="资治通鉴注_page81.html">
    81
   </a>
   <span>
    ...
   </span>
   <a href="资治通鉴注_page77.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
