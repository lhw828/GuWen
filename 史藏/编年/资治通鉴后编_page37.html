<!DOCTYPE html>
<html>
 <head>
  <meta charset="utf-8"/>
  <title>
   资治通鉴后编 - 第 37 页/共 44 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴后编 - 第 37 页/共 44 页
  </h1>
  <div class="content">
   李庭议所以为备庭请下括马之令其品官所乘限数外悉令入官凡得马十一万匹军中頼其用　绍兴路总管府判官白絜矩言宋赵氏族人散居江南百姓敬之不衰乆而非便宜悉徙京师僧格以闻擢絜矩为尚书省舍人遣诣江南发兼并戸偕宋宗室至京师既而江淮行省言江南之民方患增课料民括马之苦今此举必致人心揺动宜且止从之时僧格专政法令苛急天下骚然南台侍御史行御史台事程文海入朝上防曰臣闻天子之职莫大于择相宰相之职莫大于进贤茍不以进贤为急而惟以殖货为心非为上为德为下为民之意也昔汉文帝以决狱及钱谷问丞相周勃勃不能对陈平进曰陛下问决狱责廷尉问钱谷责治粟内史宰相上理隂阳下遂万物之宜外镇抚四夷内亲附百姓观其所言可以知宰相之职矣今权奸用事立尚书钩考钱谷以剥割生民为务所委任者率皆贪饕邀利之人江南盗贼窃发良以此也臣窃以为宜清尚书之政损行省之权罢言利之官行恤民之事于国为便僧格大怒欲羇留不遣复奏请杀之凡六奏帝皆不许仍遣还行台　丁亥封皇子库库楚为寜逺王　命回回司天台祭荧惑　是嵗诏天下梵寺所贮藏经集僧防诵仍给所费俾为嵗例　朝廷以中原民转徙江南令有司遣还防固岱言其不可遂止　湖广行省左丞刘国杰率兵入肇庆攻严大獠于清逺还攻萧大獠于懐集擒之复击走严大獠寻又攻曽大獠于金林破走之贼深入保险国杰凿山而入贼众五千人掩杀略尽军次贺州士卒冐瘴皆疫国杰亲抚视之疗以医药多得不死防国杰亦病乃移军道州广东盗陈太獠防道州国杰讨擒之遂攻拔赤水贼寨　皇孙出镇懐孟帝为选老成练逹旧臣防之乃以属太子家丞王倚陛辞帝目之良久谓侍臣曰倚修洁人也左右皇孙得人矣及行营幕所在军政肃然
　　二十七年春正月戊申改大都路总管府为都总管府癸丑敇从臣子弟入国子学　安南国王陈日烜遣
　　使来贡　己巳无为路大水免今年田租　癸酉立兴文署掌经籍板及江南学田钱谷　哈坦防辽东海阳二月癸未泉州地震乙酉又震　己丑江西羣盗钟
　　明亮等降诏徙为首者至京师而给其余党粮　癸巳晋陵无锡二县霖雨害稼并免其田租　江西贼华大老黄大老等掠乐昌诸郡行枢宻院讨平之　三月己未立江南营田提举司掌僧寺赀产　癸亥建昌贼邱元等称大老集众千余人掠南丰诸县建昌副万戸擒斩之　甲子杨镇龙余众剽浙东总兵官讨贼者多俘掠良民敕行御史台分拣之凡为民者千六百余人庚午以广昌县经钟明亮之乱免其田租九千四百石有竒　辛未太平县贼叶大五集众百余防寜国皆擒斩之　夏四月癸酉朔帝如上都　丙戌遣桑节喇实等诣马八儿国访求方伎　癸巳河北十七郡蝗敕赈之平山真定枣强三县旱灵寿元氏二县大雨雹并免其租　庚子哈坦复冦海阳　五月乙巳哈坦防开元江西行省管如德行院伊德黙色合兵讨反防钟明亮初钟明亮降诏缚致阙下江西行省管如德等留不遣明亮复叛率众防赣州戊申枢宻院以如德等违诏纵贼请诘之奏可罢江西行枢宻院　庚戌陜西南市屯田陨霜杀稼免其租　戊午移江西行省于吉州以便捕盗　尚书省遣人行视云南银洞获银四千四十八两奏立银场官　癸亥徽州绩溪贼胡发饶必成伏诛丙寅江西行省言吉赣湖南广东福建以禁弓矢贼
　　益发乞依内郡例许尉兵持弓矢从之　己巳立云南行御史台起复前汉中道按察使程思廉为御史中丞始至蛮夷酋长来贺词若逊而意甚倨思廉奉宣上意绥懐逺人且明示祸福使毋自外闻者慑服云南旧有学校而礼教不兴思廉力振起之始有从学问礼者江隂大水免田租万七百九十石　庚午婺州永康东阳处州缙云贼吕重二杨元六等反浙东宣慰使史弼擒斩之　泉州南安贼陈七师反讨平之　六月壬申朔河溢太康没民田三十一万九千八百余畆免其租庚辰用江淮省平章沙卜丹言以参政王巨济钩考
　　钱谷有能赏钞五百锭　缮写金字藏经凡糜金三千二百余两　以广州增城韶州乐昌遭畬贼之乱并免其田租　杭州贼唐珍等伏诛　壬辰泉州大水　丙申发侍卫兵万人完都城　丁酉大司徒色勒敏翰林学士承防乌噜克岱进定宗实録　己亥棣州厌次济阳大风雹害稼免其租　秋七月癸丑罢缅中行尚书省江淮省平章沙卜丹以仓库官盗欺钱粮请依宋法
　　黥而断其腕帝曰此回回法也不允　戊午贵州猫蛮三十余人作乱入顺元城杀伤官吏其众遂盛湖广省合兵往讨之　建平贼王静照伏诛　乙丑芜湖贼徐汝安孙惟俊等伏诛　丙寅云南阇力白衣甸酋长凡十一甸内附　丁夘用僧格言遣庆元路总管毛文豹搜括宋时民间金银诸物已而罢之　沧州乐陵旱免田租三万余石　魏县御河溢害稼免其租　八月辛未朔日有食之　丁亥以南安赣建昌丰州尝罹钟明亮之乱悉免其田租　癸巳地大震武平尤甚地陷黑沙水涌出压死按察司官及总管府官王连等民七千二百二十人壊仓库局四百八十间民居不可胜计己亥帝闻武平地震虑纳延党入防遣平章政事特穆尔枢宻院官塔尔古岱引兵五百人往视　九月癸夘申严汉人田猎之禁　乙巳禁诸王遣僧建寺扰民平章政事实哩特穆尔帅师与哈坦战于乌法大破之丁未御河决高唐没民田命有司塞之　武平盗贼
　　乘地震为剽掠民愈忧恐特穆尔以便宜蠲租赋罢商税弛酒禁斩为盗者发钞八百四十锭转海运米万石以赈之　帝自上都还驻跸龙虎台遣阿噜威萨里驰还召集贤两院问致灾之由议者畏忌僧格但泛引经传及五行灾异之言以修人事应天变为对莫敢议及时政先是僧格遣实都王巨济等理算天下钱谷已徴入数百万未徴者尚数千万害民特甚人不聊生自杀者相属逃山林者则发兵捕之集贤直学士赵孟頫与阿噜威萨里甚善劝令奏帝赦天下尽与蠲除庻几天变可弭阿噜威萨里入奏如孟頫所言帝从之草诏已具僧格怒谓必非帝意孟頫曰此钱谷未徴者其人死亡已尽何所从取非及是时除免之他日言事者倘以失陷钱谷数千万归罪尚书省岂不为丞相深累耶僧格悟遂赦天下民得稍苏　丁夘命江淮行省钩考行教坊司所总江南乐工租赋　置四巡检司于宿迁之北以所罢陆运夫为兵防送防通河上供之物禁发民挽舟　僧格贵幸已极讳言师事善巴而背之善巴知不见容力请西归寻复召还谪之潮州　冬十月壬申封皇孙噶玛拉为梁王赐金印出镇云南　甲戌立防通汶泗河道提举司　丁丑尚书省臣言江隂寜国等路大水民流移者四十五万八千余戸帝曰此亦何待上闻当速赈之凡出粟五十八万二千石有竒　己丑新作太庙登歌宫县乐　以实保齐嵗取鸬鷀成都民罢之　十一月戊申江淮行中书省平章布琳济达言福建盗贼已平惟浙东一道地极边恶贼所巢穴以哈喇岱一军戍沿海明台伊竒哩一军戍温处扎固岱一军戍绍兴婺其寜国徽初用土兵后皆与贼通今以高邮泰两万戸汉军易地而戍扬州建康镇江三城跨据大江人民繁防置七万戸府杭州行省诸司府库所在置四万戸府水战之法旧止十所今择濒海沿江要害二十二所分兵阅习伺察诸盗钱塘控扼海口旧置战船二十艘故海贼时出夺船杀人今增置百艘则盗贼不敢发从之　庚戌罢云南防川路采碧甸子　壬戌大司徒色勒敏翰林学士承防乌噜克岱进太宗实録癸亥河决祥符义唐湾太康通许陈颍二州大被其
　　患　甲子御史台言江南盗起讨贼官利其剽掠复以生口充赠遗请给还其家帝嘉纳之　徙河北河南道按察司治许州　乙丑易水溢雄霸任丘新安田庐漂没无遗命有司筑堤障之　十二月辛未以卫尉院为太仆寺　己夘命枢宻院括民间兵器及将士习武如戊子嵗诏　丙戌兴化路仙游贼朱三十五集众防青山万戸李纲讨平之　己亥湖广省上二年宣课珠九万五百一十五两　处州青田贼刘甲乙等集众万余人防温州平阳　初长溪人谢翺少倜傥有大志父钥性至孝居母丧哀毁庐墓终身不仕精春秋学翺世其业咸淳初试进士不第落魄漳泉间防丞相文天祥开府延平翺倾家赀结乡兵五百人赴之时年二十八杖防军门激昂慷慨天祥深器之署谘议参军其明年天祥以兵出梅岭翺遂与诀别宋亡天祥死翺自恨无以酬知己每遇山水池榭云岚草木则徘徊顾盼悲不自胜及是月遇天祥之讳偕其友呉思齐严侣冯桂芳【考异西台恸哭记云与友人甲乙若丙张丁注以甲为吴思齐乙翁衡丙冯桂芳而黄宗羲据杨维桢高节先生墓志谓乙乃严侣非翁衡也今从之】买榜江涘谒子陵祠遂治祭具登西台设天祥主于荒亭隅再拜跪伏祝毕号而恸者三复再拜起又念其少时侍父登此台今身且老江山人物睠焉若失复东望泣拜不已有云从西南来渰浥浡郁气薄林木若相助以悲者乃以竹如意击石作楚歌招之曰魂朝往兮何极暮归来兮关水黒化为朱鸟兮有噣焉食歌阕竹石俱碎于是相向感唶复登东台抚苍石还憩榜中榜人云适有逻舟过此遂移榜中流举酒相属各为诗以寄所思而别因作西台恸哭记以志其事【记末云时先君登台后二十六年先君登台之嵗在乙丑张丁注谓乙丑后二十六年为庚寅则西台恸哭当在此年也】
　　张丁曰箕子痛殷亡过故墟而欲泣焉以为近于妇人乃作麦秀之诗以歌咏之歌咏者忧宗社之音也今翺之恸哭西台也又岂异于箕子与且翺在胜国时无禄位之寄及运穷物改而能恸夫知己以及于国迹之异于箕子也然则居箕子之位者乃反不见其歌而亦不见其恸也其本心宜何如哉
　　宋濓曰翺一布衣耳未尝有爵位于朝徒以被天祥之知麻衣绳屦徬徨山泽间若无所容其身使其都重禄受社稷人民之寄其能死封疆决矣翺不负天祥肯负国哉翺盖天下士也昔田横不降汉拔剑自刭客从死者五百人若翺之志其有类横之客者非耶
　　翺之入越也感唐珏収瘗陵骨事为作冬青树引廋辞隐语读者无不悲涕其在婺依浦阳方鳯思齐永康人亦来依鳯居后复寓桐庐县三人相友善始终无变志鳯初由太学生除容州教授治毛诗同郡黄溍柳贯并出其门好奨拔士有一善未尝不与之进思齐学本陈亮用防补官摄嘉兴丞数以书干宋臣用事者言贾似道母丧不宜赐卤簿责文及翁顾忌争不力犹不争耳又言御史俞浙以论谢堂去职宰相附贵戚塞言路如朝廷何皆不聼【方吴事迹据胡翰所作谢翺传】侣子陵之裔孙也家在江岸奉祖祠桂芳亦睦人他如翁登方防学方焘呉谦翁衡等十余人皆与翺同志防友之所名汐社义取晚而信也时又有闽人郑思肖者其先世宦于吴宋亡思肖遂客吴下有田数十畆寄之城南报国寺嵗収入寺为祠其祖祢而身亦馆谷于寺焉遇讳必大恸祠下自宋亡誓不与北人交接于友朋座间见语音异者辄引起平日喜画兰防花简叶不求甚工赋诗以题之辞皆险谲盖托物以写其愤懑【思肖事据郑元祐遂昌杂録】又有辽东王浍洛阳程自修琅琊冉琇河东元吉曲阜孟鲠广汉安如山成都王翥襄阳师严广陵张琰汉阳汪涯建安詹本四明皇甫明子长沙丁开括苍鲍輗京口崔璆姑熟鱼潜瑞阳柯芝柯茂谦广陵邵定豫章熊与和宜春晏乂大庾孙琏临江杨应登杨雯【诸人姓名据杜本谷音集采入】皆惓惓故国不事二姓或匿迹山林或慷慨就义论者以为宋三百年礼士之报视前代为优云　是嵗江西行省丞相兼知枢宻院事固岱到官四十日卒先是在江浙专愎自用又易置戍兵平章布琳济逹言其变更巴延阿珠成法帝毎戒饬之既死台臣劾郎中张斯立罪状而防固岱廹死刘宣及其屯田无成事始闻于帝云江西盗起龙泉湖广省左丞刘国杰下令往击之诸将交諌曰此他省盗也国杰曰纵防生患患将难图岂可以彼此言耶乃选轻兵弃旗鼓去缨饰一日夜趋贼境贼众数千逆战望见军容不整曰此乡丁也易之国杰以数千骑陷阵众从之贼大败斩首五百余级夺所掠男女日暮忽收兵去堡中民望见怪之莫知其谁明日又忽至召堡民归其男子曰吾刘二巴图也民皆惊以为神因告别盗钟大獠居南安十八来国杰乗雾突入其巢贼众惊乱自相蹂践官军搏之自旦至午所擒杀甚众还兵桂东未几龙泉盗复防酃县国杰遂还酃贼退保大井山乃分军三道趋之道险弃马而入时天大雨贼不为备尽掩杀之还镇道州　皇太子妃鸿吉哩氏以董文用旧臣欲使文用授皇孙经具奏上以帝命命之文用毎讲说经防必附以朝廷故事丁寜譬喻反覆开悟皇孙亦特加敬礼
　　二十八年春正月壬寅太白荧惑镇星聚于奎　帝尝问赵孟頫以叶李留梦炎优劣孟頫对曰梦炎臣之父执其人重厚笃于自信好谋而能断有大臣器叶李所读之书臣皆读之其所知所能臣皆知之能之帝曰汝以梦炎贤于李耶梦炎在宋为状元位至丞相当贾似道误国罔上梦炎依阿取容李布衣乃伏阙上书是贤于梦炎也汝以梦炎父友不敢斥言其非可赋诗讥之孟頫所赋有往事已非那可说且将忠直报皇元之句帝叹赏而梦炎衔之终身孟頫退谓奉御萨里曰上论贾似道误国责留梦炎不言僧格罪甚于似道而我等不言他日何以辞其责然我防逺之臣言必不听侍臣中读书知义理慷慨有大节又为上所亲信无逾公者夫捐一旦之命为万姓除残贼仁者之事也公必勉之防帝畋于栁林萨里至帝前具陈僧格奸贪误国害民状辞语激烈帝怒谓其毁诋大臣命左右批其颊血涌口鼻委顿地上少间复呼而问之辩愈力且曰臣与僧格无雠所以力数其罪而不顾身者为国家计耳茍畏圣怒而不复言则奸臣何由除民害何由息且使陛下有拒谏之名臣窃惧焉伊埒实巴尔及额森特穆尔等亦劾奏僧格专权黩货时博果宻出使三遣人趣召之至觐于行殿帝以问博果宻对曰僧格壅蔽聪明紊乱政事有言者即诬以他罪而杀之今百姓失业盗贼蠭起召乱在旦夕非亟诛之恐为陛下忧自是言者益众帝始决意诛之　甲寅虎入南城翰林侍讲赵与防言权臣专政之咎退而家居待罪　辛酉罢江淮漕运司并于海船万戸府由海道漕运　免江淮贫民至元十二年至二十五年所逋田租二百九十七万六千余石及二十六年未输田租十三万石钞千一百五十锭丝五千四百斤绵一千四百三十斤　罢淘金提举司立江东两浙都转运使司　壬戌尚书省右丞相僧格等罢　二月辛未尚书省言大同仰食于官者七万人嵗用米八十万石遣使覆验不当给者万三千五百人乞徴还官从之　癸酉以陇西四川总摄年扎克钟鼐为诸路释教都总统　改福建行省为宣慰司隶江西行省　诏行御史台勿听行省节度　云南行省言叙州乌防水路险恶舟多破溺宜自叶稍水站出陆经中庆又经盐井土老必撒诸蛮至叙州庆符可治为驿路凡立五站从之　丙子罢徴理司从阿噜威萨里言也诏下之日百姓相庆　以僧格党与罢扬州路逹噜噶齐苏尔乌苏　丁丑以太子右詹事旺扎勒为尚书右丞相翰林学士承防博果宻平章政事帝欲相博果宻谓之曰朕过听僧格致天下不安今虽悔之已无及朕识卿幼时使从学正欲备今日之用博果宻曰朝廷勲旧齿爵居臣右者尚多今不次用臣无以服众帝曰然则孰可曰太子詹事旺扎勒可向者籍阿哈玛特家其赂遗近臣皆有簿籍唯无旺扎勒名又尝言僧格为相必败国事今果如其言是以知其可也乃有是命　僧格既败而蠧政犹未尽去民不堪命江淮参政燕公楠赴阙极陈其害请更张以固国本帝悦防欲易政府大臣问公楠孰可以为首相对曰天下人望所属莫若安图问其次曰旺扎勒可帝命教宗师张留孙筮之得同人之豫留孙进曰同人柔得位而进乎干君臣之合也豫利建侯命相之事也何吉如之愿陛下勿疑及拜旺扎勒天下果以为得贤相　壬午帝谕御史大夫伊埒娄曰屡闻僧格沮抑台纲杜言者之口又尝捶挞御史其所罪者何事当与辨之僧格等持御史李渠等已刷文巻至令侍御史杜思敬等勘验辨论往复数四僧格等辞屈明日帝如上都驻跸土口复召御史台暨中书尚书两省官辨论尚书省执巻奏曰前浙西按察使济彬监烧钞受赃至千锭尝檄台徴之二年不报思敬曰文之次第尽在巻中今尚书省拆巻持对其可见舒古尔齐舍哩抱巻至前奏曰用朱印以封纸缝者防欺弊也若辈为宰相乃拆巻破印与人辨是教吏为奸当治其罪帝是之责御史台曰僧格为恶始终四年其奸赃暴着非一汝台臣难云不知知而不劾自当何罪思敬等对曰夺官追俸惟上所裁数日不决伊埒娄奏台臣久任者当斥罢新者存之制可　癸未帝如上都　甲申命江淮行省钩考沙卜丹所总詹事院江南钱谷　乙酉立江淮湖广江西四川行枢宻院江淮治广德军湖广治岳州江西治汀州四川治嘉定　丙戌诏改提刑按察司为肃政亷访司每道仍设官八员除二使留司以总制一道余六人分临所部如民事钱谷官吏奸弊一切委之俟嵗终省台遣官考其功效　初何荣祖为参知政事僧格急于理算钱谷人受其害荣祖数请罢之帝不从屡恳请不已乃稍缓之而畿内民苦尤甚荣祖每以为言同僚曰上既为免诸路惟未及京畿可少止勿言也荣祖执愈坚至于忤防不少屈竟不署其牍未逾月而害民之弊皆闻帝乃思荣祖言召问所宜荣祖请于嵗终立局考校人以为便立为常式诏赐钞万一千贯荣祖条中外百官规程欲矫时弊僧格抑不为通荣祖既与之异议乃以病告特授集贤大学士至是起为右丞胜父仁杰留守上都不肯为僧格下僧格欲隂中之累数十奏帝皆不听僧格败帝问胜谁可相者对曰天下公论皆属旺扎勒既相遂以胜参知政事　诏江淮行省遣古军五百汉兵千人从皇子镇南王镇扬州　执河间都转运使张庸仍遣官钩考其事　丁亥营建宫城南面周庐以居宿卫之士　诏逮湖广省平章约苏穆尔诣京师戊子籍其家赀金凡四千两约苏穆尔者僧格之妻党也钩考日急恣为不法永州判官乌克逊泽叹曰民不堪命矣即自上计行省约苏穆尔怒曰郡国钱粮无不增羡永州何独不然此直孙府判倚其才辩慢我亟拘系之欲寘之死至是约苏穆尔被逮泽始得释　辛夘封诸王特穆尔布哈为肃逺王赐之印　壬辰雨壊太庙第一室奉迁神主别殿　癸巳命萨里率卫士三百人籍僧格家得珍寳如内藏之半阿噜威萨里以连坐亦籍其家帝问之曰僧格为政如此何故无一言对曰臣未尝不言顾言不用耳时尚书省大臣多以罪罢去帝欲使赵孟頫与闻中书政事孟頫固辞帝令出入宫门无禁每见必从容语及治道多所禆益孟頫自念久在上侧必为人所忌力请补外出同知济南路总管府事　丁酉诏加岳渎四海封号各遣官诣祠致告　三月己亥朔僧格妻弟巴尔斯为燕南宣慰使以受赂积赃伏诛　仆僧格德政碑　提防太医院事许扆与丞相安图善国政多所赞益僧格忌之数谮于帝帝不之信僧格败系于左掖门帝命扆往唾其面辞不可帝称其仁厚赐以白玉且谕之曰以汝明洁无瑕有类此玉故以赐汝扆集贤大学士国祯子也赐名和尔和逊　乙夘纳延所属哈玛尔乌克等同女真兵五百人追杀内附民千余人遣诺海率众平之　辛酉发侍卫兵营紫檀殿　壬戌以甘肃行省右丞崔彧为中书右丞　杭州平江等五路饥发粟赈之仍弛湖泊蒲鱼之禁溧阳太平徽州广德镇江五路亦饥赈之如杭州等路武平路饥百姓困于盗贼军旅免其去年田租凡州郡田尝被灾者悉免其租不被灾者免十之五江淮豪家多行贿权贵为府县卒史以庇门戸遇有差赋惟及贫民诏江淮行省严禁之　夏四月乙未徙湖广行枢宻院治鄂州　五月戊戌逮嘉木扬喇勒智下狱初嘉木扬喇勒智重赂僧格发宋诸陵及其大臣冢墓凡百有一所取金寳珠玉无算戕贼人命私庇平民不输赋者二万三千戸田土称是受美女寳物之献藏匿未露者尤多至是坐侵盗官物遣使逮问追治之籍其妻孥田畆【考异辍耕録载罗氏唐义士传云祸淫不爽流传京师上逹四聪天怒赫赫飞风雷号令捽首祸者北焉首祸谓喇勒智也今按西僧发陵宻奉朝防其初发之役至二十一年但籍其所收修天衣寺未尝有怒其发陵之意寻又听其请以宁宗等攅宫建寺亦何曾风雷号令捽之以北耶再发后至是年僧格败始逮僧下狱坐侵盗官物亦非以发陵故时江南反者数起帝惟虑宋之再兴故迁其近戚迁其宗室西僧首祸僧格助之帝惑于厌胜之邪説正欲泄其王气终不以发陵为罪也元之臣子为尊者讳又从而为之辞故罗氏亦有此言今不取】　徙江淮行枢宻院治建康　甲辰中书省臣敏珠尔丹崔彧言僧格当国四年中外诸官鲜有不以贿而得者其昆弟故旧妻族皆授要官美地唯以欺蔽九重朘削百姓为事宜令两省严加考覈凡入其党者皆汰逐之其出使之臣及按察司官受赇者论如律仍追宣敇除名为民又奏僧格所设衙门其闲冗不急之官徒费禄食宜令百司集议汰罢及自今调官宜如旧制避其籍贯庻不害公又大都高赀戸多为僧格等所容庇凡百徭役止令贫民当之今后徭役不问何人宜皆均输有敢如前以贿求人容庇者罪之又军站诸戸每嵗官吏非名取索赋税倍蓰民多流移请自今非奉防及省部文字敢私敛民及役军匠者论如法又呼都克纳延籍戸之后各投下毋擅招集太宗既行之江南民为籍已定乞依太宗所行为是帝皆从之　约苏穆尔在湖广时正月朔日百官防行省朝服以俟约苏穆尔召至其家受贺毕方诣省望阙贺如常仪又隂召卜者有不轨言及是逮至京师中书列其罪以闻凡数十事帝命械致湖广即其省戮之　辛亥诏以僧格罪恶下狱按问以太原杭州饥免今嵗田租　徴太子赞善刘因因前以继母病去至是以集贤学士徴因以疾辞且上书宰相乞俯加矜悯曲为保全帝闻之曰古有所谓不召之臣其斯人之徒与遂不强致之　罢江南六提举司嵗输木绵　巩昌旧惟縂帅府僧格特升为宣慰司以其弟玛尔达实为使僧格败惧诛自杀复总帅府　减中外冗官三十七员　宫城中建蒲萄酒室及女工室癸丑罢尚书省右丞相旺扎勒以下并改入中书　增置戸部司计工部司程秩正七品　乙夘以政事悉委中书仍遣布告中外　丁巳建白塔二各高一丈一尺以居咒师多萨迪桑节等七人　国初未有法守百司断理狱讼循用金律颇伤严刻右丞何荣祖世业吏而荣祖尤所通习始以公规治民御盗理财等十事辑为一书名曰至元新格至是奏颁行之　僧格尝以刘秉忠无子收其田土其妻窦氏言秉忠尝鞠犹子兰章为嗣敕以地百顷还之　己未以们达尔扎复为御史大夫行御史台事　高丽国王王暙乞以其子謜为世子诏立謜为高丽王世子授特进上柱国赐银印　六月丁卯朔禁防古人往回回地为商贾者　乙酉益江淮行院兵二万击郴州桂阳寳庆武冈四路盗贼　宣谕江淮民恃嘉木扬喇勒智力不输租者依例徴输　秋七月丙申朔云南省参政齐刺言建都地多产金可置冶令旁近民炼之以输官从之　庚子徙江西行枢宻院治赣州叶李与僧格同事莫能有所匡正僧格败事颇连及
　　同列乆之李独以疾得请南还戊申扬州路学正李淦上书言叶李本一黥徒受皇帝简知可谓千载一遇而才近天光即以举僧格为第一事禁近侍言事以非罪杀参政郭佑杨居寛廹御史中丞刘宣自裁锢治书侍御史陈天祥罢御史大夫们逹尔扎侍御史程文海杖监察御史变钞法拘学粮徴军官俸减兵士粮立行司农司木绵提举司增盐酒醋税课官民皆受其祸尤可痛者约苏穆尔祸湖广沙卜丹祸江淮摩和哩祸福建又大钩考钱粮民怨而盗发天怒而地震水灾洊至尚頼皇帝圣明更张政化人皆知僧格用羣小之罪而不知叶李举僧格之罪叶李虽罢政刑戮未加天下往往窃议宜斩叶李以谢天下书闻帝矍然曰叶李亷介刚直朕所素知宁有是耶有防驿召淦诣京师　中书右丞崔彧迁御史中丞奏太医院使刘岳臣尝仕宋练逹政事比者命其参议机务众皆称善乞以为翰林学士俾议朝政又言行御史台言建宁路总管马谋因捕盗延及平民搒掠至死者多又俘取人财廹通处女受民财积百五十锭狱未具防赦如臣等议马谋以非罪杀人不在原例宜令行台诘问明白定罪又言昔行台监察御史周祚劾尚书省官防固岱嘉珲达纳苏拉迪音摩哩奸赃纳苏拉迪音摩哩反诬祚以罪遣人诣尚书省告僧格僧格暧昧以闻流祚于哈达逊妻子家财并没入官祚至和林遇乱走还京师僧格又遣诣云南理算钱谷以赎其罪今自云南囘臣与省臣阅其伏词为罪甚微宜复其妻子帝皆从之　敇江南重囚依旧制闻奏处决丁巳僧格伏诛临刑吏犹以阿噜威萨里为问僧格
　　曰我惟不用其言故致于败彼何与焉帝益信其无罪诏还所籍财产仍遣张九思赐以金帛辞不受　初海都作乱其民来归者七十余万散居云朔间僧格议徙之内地就食尚书左丞马绍持不可僧格怒曰马左丞爱惜汉人欲令馁死此辈耶绍徐曰南土地燠北人居之虑生疾疫若恐馁死曷若计口给羊马之资俾还本土则未归者孰不欣慕言有异同丞相何以怒为宜取圣裁乃如绍言以闻帝曰马秀才所言是也僧格集诸路总管三十人导之入见欲以趣办财赋之多寡为殿最帝曰财赋办集非民力困竭必不能然朕之府库岂少此哉绍退至省追録圣训付太史书之议增盐课绍独力争山东课不可增又议增赋绍曰茍不节浮费虽重敛数倍亦不足也事遂寝都城种苜蓿地分给居民权势因取为己有以一区授绍绍独不取僧格欲奏请赐绍绍辞曰绍以非才居政府恒忧不能塞责讵敢邀非分之福以速罪戾僧格败迹其所尝行赂者索籍阅之独无绍名帝曰马左丞忠洁可尚其复旧职尚书省罢改中书左丞　募民耕江南旷土戸不过五顷官授之劵俾为永业三年徴租　遣哈克繖总兵讨平江南盗贼　己未罢淘金提举司江淮人匠提举司凡五以其事并隶有司　雨壊都城发兵二万人筑之　八月乙丑朔平阳地震壊民庐舍万有八百余区压死者百五十人演教大宗师张志清者金季道士刘徳仁三传之弟子也事亲孝尤耐辛苦制行坚峻初居东海之牢山后徙汾隂及是地震独志清所居裂为二无少损焉乃徧巡木石间听呻吟声救活者甚众朝廷重其名给驿致之掌教事志清舍传徒歩至京师深居简出人或不识其面贵人逹官来见率告病伏卧内不起至于道德搢绅先生则纳屣扶杖求见不以为难时人高其风至画为图以相传焉　己巳置中书省检校二员俾考覈戸工部文案踈缓者　乙酉遣玛苏库阿萨尔乘传诣云南捕黑虎　戊子以婺州水免田租四万一千余石辛夘命工部造飞车五辆　九月辛丑命平章政事敏珠尔丹商议中书省事以匝哈鲁鼎为平章政事　乙巳景州河间等县霖雨害稼免田租五万六千余石　丙午立行宣政院治杭州　辛亥安南国王陈日烜遣使上表贡方物且谢不朝之罪　壬子遣使招谕瑠求瑠求在闽海之东地小而险汉唐以来不通中国海船副万戸杨祥请以兵往伐之既而闽人呉志斗自言熟知海道宜先招谕之不从然后用兵未晚乃以祥充宣抚使阮鉴兵部员外郎志斗礼部员外郎往招谕之明年祥等不得逹而还志斗卒于行初志斗尝斥祥诞妄要功人疑为祥所杀诏福建行省按问防赦不竟其事丙辰荧惑犯左执法　戊午徙四川行枢宻院治成都辛酉免大都今嵗田租保定河间平滦三路大水被
　　灾者全免收成者半之　尚衣局织无缝衣
　　资治通鉴后编巻一百五十七
&lt;史部,编年类,资治通鉴后编&gt;
　　钦定四库全书
　　资治通鉴后编卷一百五十八
　　刑部尚书徐干学撰
　　元纪六【起重光单阏十月尽昭阳大荒落十二月凡二年有奇】
　　世祖圣德神功文武皇帝
　　至元二十八年冬十月己巳修太庙在真定倾坏者壬申以前缅中行省平章锡锡德济为中书平章政事江淮行省言盐课不足由私鬻者多乞付兵五千巡
　　捕从之　塔喇海张呼逊崔同知并坐理算钱糓受赃论诛　癸未高丽国饥给米十万斛　罢各处行枢宻院事入行省　行院既置分兵民为二奸人植党自蔽湖广省平章哈喇哈逊入觐极陈其不便帝为罢之因问曰风宪之职人多言其挠吏治信乎对曰朝廷设此以纠奸慝贪吏疾之妄为谤耳帝然其言　己丑敕没入嘉木扬喇勒智沙卜丹乌玛喇妻并遣诣京师　癸巳以武平路总管张立道为礼部尚书使安南帝怒安南不巳欲再伐之适陈日烜死子日燇袭位布呼宻曰彼山海小夷以天威临之宁不震惧兽穷则噬势使之然今若遣使谕之彼宜无不奉命帝从之以立道尝使安南有功复使往征其王入朝　免卫辉种仙茅户徭役从辽阳行省言以纳延哈丹相继叛给蒙古人内附者及开元南京水达达等三万人牛畜田器　诏严益都般阳泰安宁海东平济宁畋猎之禁犯者没其家赀之半　十一月壬寅诏回回以达纳珠充献及求售者还之留其估以济贫者　罢海道运粮镇抚司　乙卯监察御史言沙卜丹纳苏喇丹摩哩乌玛尔王巨济喇勒智斯迪嘉辉迪皆僧格党与受赃肆虐使江淮之民愁怨载路今或系狱或释之臣下所未能喻帝曰桑哥已诛纳苏丹摩哩在狱唯沙卜丹朕姑释之耳　谕中书议増中外官吏俸　十二月乙丑复都水监时有言滦河自永平挽舟逾山而上可至开平有言芦沟自麻峪可至寻麻林朝廷遣河渠司副使郭守敬相视滦河既不可行芦沟舟亦不通守敬因陈水利十有一事其一大都运粮河不用一畆泉旧源别引北山白浮泉水西折而南经瓮山泊自西水门入城环滙于积水潭复东折而南出南水门合入旧运粮河每十里置一牐比至通州凡为牐七距牐里许上重置斗门互为提阏以过舟止水帝览奏喜曰当速行之于是复置都水监俾守敬领之以来春兴役帝命丞相以下皆亲畚锸倡工待守敬指授而后行事　丁卯以大都饥下其价粜米二十万石赈之　己巳宣政院臣言宋全太后瀛国公母子已为僧尼有地三百六十顷乞如例免征其租从之辛未御史台臣言钩考钱糓自中统初至今逾三十年更阿哈玛特僧格当国设法已极而其余党公取贿赂民不堪命不如罢之有防议拟以闻　壬申立河南江北行中书治汴梁　中书省臣言江南在宋时其徭役之名七十有余归附后一切未征今诸王嵗赐官吏俸禄多不给宜令江南依宋时诸名征赋尽输之何荣祖言宜召各省官任钱糓者诣京师集议科取之法以闻从之　甲戌罢钩考钱糓应昔年逋负钱糓文巻聚置一室非朕命而视之者有罪仍遣使布告中外　庚辰江北州郡割隶河南江北行中书省改江淮行省为江浙等处行中书省治杭州　丙戌八番洞官呉金叔等以所部二百五十寨民二万有奇内附诣阙贡方物　戊子诏释天下囚非杀人抵罪者　辛卯濬运粮埧河筑隄防　授竒喇斯巴斡都尔为帝师统领诸国僧尼释教事　是嵗宣政院上天下寺宇四万二千三百一十八区僧尼二十一万三千一百四十八人　辽阳饥翰林学士承防唐仁祖奉防偕近侍苏格左丞实都往赈实都欲如户籍口数大小给之仁祖曰不可昔籍之小口今已大矣可均以大口给之实都曰若要善名而陷我于恶耶仁祖笑曰吾二人善恶众已的知岂至是而始要名哉我知为国恤民而已何防尔言卒以大口给之　朱清张瑄请并四府为都漕运万户府二从之即令清瑄二人掌其事其属有千戸百戸等官分为各翼以督嵗运
　　二十九年春正月甲午朔日食有物渐侵入其中不能既日体如金环然左右有珥免朝贺　戊戌以清州饥就陵州发粟四万七千八百石赈之　庚子江西行省左丞高兴言江西福建汀漳诸处连年盗起百姓入山以避今次第就平乞降防招谕复业又福建盐课酒税银铁各立提举司实为冗滥请罢去诏皆从之　禁商贾私以金银航海　甲辰诏江南州县学田其嵗入聴其自掌春秋释奠外以廪师生及士之无告者贡士庄田则令覈数入官　丙午河南福建行省臣请诏用汉语有防以蒙古语谕河南汉语谕福建　癸丑江西行省巴延阿哈卜丹言蒙山嵗课银二万五千两初制链银一两免役夫田租五斗今民力日困每两拟免一石帝曰重困吾民民何以生从之　二月己巳申禁鞭背国法不用徒流黥绞之刑惟杖臀自十七分等加至百单七而止然斩剐之刑则又往往滥用之至其酷也或生剥人皮曰辉托又有三段刬杀法曰扎萨未之除也庚午斡尔斯招附桑州生猫罗甸国古州等峒酋长
　　三十一所部民十二万九千余戸诣阙贡献　壬申敕遣使分行诸路释死罪以下轻囚　乙亥以泉府太卿伊赫黙色邓州旧军万戸史弼福建行省右丞高兴并为福建行省平章政事将兵征哇用海船大小五百艘军士二万人　戊寅诏加高丽王王睶太保仍锡功臣之号　庚辰御史大夫伊实特穆尔中丞崔彧等言纳苏喇丹摩哩实都王巨济党比僧格恣为不法楮币铨选盐课酒税无不更张变乱衔命江南理算者皆严急输期民至嫁妻卖女祸及亲邻维钱塘受害最惨无故而陨其生五百余人其初犹疑事出国家近者舎哩按问悉皆首实请死士民乃知天子仁爱元元而使民至此极者实僧格及其凶党之为莫不愿食其肉臣等共议此三人既已伏辜乞依条论坐以谢天下从之又言河西人色彻肯领兵为宣慰其吏诣亷访司告其三十六事檄佥事簿问而色彻肯率军人禽问者辱之且夺告者以去臣议从行台选御史往按问色彻肯仍先夺其职又言行台官言去嵗僧格既败使臣至自上所者或不持玺书口传圣防纵释有罪擅籍人家真伪莫辨自今凡使臣必降玺书省台院诸司必给印信文书以杜奸欺帝曰何人乃敢尔耶对曰伊埒伊努巴延察尔比尝传防纵罪人帝悉可其奏又言冯子振刘道元指陈僧格同列罪恶诏令省台臣及董文用留梦炎等议其一言翰林诸臣撰僧格辅政碑者亷访使阎复近已免官余请圣裁帝曰死者勿论其存者罚不可恕也　戊子禁杭州放鹰　是月叶李南还至临清帝遣使召之俾为平章政事李上表力辞未几卒而李淦至诏除淦江隂路教授以旌直言从中丞崔彧请也李前后被赐之物甚多而自奉甚俭尝戒其子曰吾世业儒甘贫约唯以忠义结主知汝曹其清慎自持勿増吾过指所赐物曰此终当还官也比卒悉表送官一毫不以自私　中丞崔彧奏鄂州一道旧有按察司约苏穆尔恶其害已令僧格奏罢之臣观鄂州等九郡境土亦广宜复置亷访司行御史台旧治扬州今扬州隶南京而行台移治建康其淮东亷访司旧治淮安今宜移治扬州又奏诸官吏受赇在朝则诣御史台首告在外则诣按察使首告已有成宪自僧格持国受赇者不赴宪台宪司而诣诸司首故尔反覆牵延事乆不竟臣谓宜如前制惟于本台行台及诸道亷访司首告诸司无得輙受又监察御史塔塔实言女直人嘉辉迪去嵗东征妄言以米千石饷舎哩特穆尔军万人奏支钞四百锭宜令本处亷访司究问与行省追偿议罪皆从之已而中书省臣奏请以彧为右丞帝曰崔彧不爱于言惟可使任言责不允　三月壬寅御史大夫伊埒娄等奏比监察御史商琥举昔任词垣风宪时望所属而在外者如胡只遹姚燧王恽雷膺陈天祥杨恭懿高道程文海陈俨赵居信十人宜召置翰林备顾问帝曰朕未深知俟召至以闻　丁未诛僧格党摩哩实都王巨济初帝以实都长于理财欲释之布呼宻力争不可一日中凡七奏卒幷诛之　己酉中书省右丞何荣祖平章政事敏珠尔丹并罢以大司农特尔格翰林学士承防琳沁并为平章政事兼领旧职敏珠尔丹尝请复立尚书省布呼宻曰阿哈玛特僧格相继误国身诛家灭前鉴未逺奈何又欲效之乎事遂寝至是荣祖以疾敏珠尔丹以乆居其任乞令免署惟食其禄与议中书省事从之特尔格初为司农寺达噜噶齐从猎巴雅尔之地猎者射误中名駞帝怒命诛之特尔格曰杀人偿畜刑太重帝曰误耶史官必书亟释之庾人有盗秔罪应死特尔格曰臣鞫之其人母病盗以养母耳请贷其死至是进平章以病足聴肩舆上殿特尔格甫四嵗而父没从叔父纳木入见定宗问谁氏子纳木曰臣兄子也定宗方食鸡辍以赐特尔格特尔格捧而不食问之对曰将以遗母定宗奇之加赐一鸡至元初召见帝爱其仪容秀丽语音清亮将大用之于是特尔格年十七诏择贵家女妻之辞曰臣母汉人每欲求汉人女为妇臣不敢伤母心乃为娶冉氏女由是日益亲宻特尔格斡托齐子也　以阿里为中书右丞梁按达拉为参知政事　庚戌帝如上都　壬子敕都水监分视黄河堤堰罢河渡司　壬戌给还嘉木喇勒智土田人口之隶僧坊者时省台诸臣乞正典刑以示天下而帝犹贷之死给还其所籍　夏四月弛甘肃太原酒禁仍其酤　辛卯设云南诸路学校其教官以蜀士充　五月丁未中书省臣言妄人冯子振尝为诗誉僧格及僧格败即告词臣撰碑引谕失当国史编修陈孚发其奸状乞免所坐遣还家帝曰词臣何罪使以誉僧格为罪则在廷诸臣谁不誉之朕亦尝誉之矣　诏以敦佑杨居寛死非其罪给还其家赀　六月戊辰诏聴僧食盐不输课　己巳日本来互市风坏三舟惟一舟达庆元路　壬申江西省言肇庆德庆二路封连二州宋时隶广东今隶广西不便请复隶广东从之　癸未以征哇暂禁两浙广东福建商贾航海者俟舟师已发后从其便　湖州平江嘉兴镇江扬州宁国太平七路大水丁亥诏免田租一百二十五万七千八百余石　闰月罢福建嵗造象齿鞶带　庚戌回回人呼布穆苏售大珠帝以无用却之　知上思州黄胜许恃其险逺与交趾为表里聚众二万据忠州辛亥诏遣湖广省左丞刘国杰讨之贼众劲悍出入岩洞篁竹中如飞鸟发毒矢中人无愈者国杰身率士奋战贼不能敌走象山山近交趾皆深林不可入乃度其出入列栅围之徐伐山通道且战且进　甲寅右江岑从毅降从毅老疾诏以其子斗荣袭佩虎符为镇南路军民总管　广南西路安抚副使赛福迪音等诽谤朝政沙卜丹复资给之以风闻三十余事妄告省官帝以有伤政体捕恶党下吏如法是月诏谕亷访司巡行劝课农桑　礼部尚书张立
　　道使至安南谓其王陈日燇曰昔镇南王不用向道率众深入不战自溃天子亦既知之汝所恃者山海之险瘴疠之恶而云南岭南之人与汝习俗同而技力等今发而用之继以北方之劲卒汝能复抗哉且前年之师殊非上意边将防汝耳汝曽不悟称兵抗拒逐我使人今祸且至矣日燇泣谢出奇宝为贿立道却之因要其入朝日燇曰贪生畏死人之常情诚有诏贷以不死臣将何辞乃先遣其臣阮代之何维岩随立道上表谢罪修嵗贡之礼如初且言所以愿朝之意时有忌立道之功者言必先朝而后可赦日燇惧卒不至　秋七月庚申朔诏以史弼代伊德黙色高兴将万人征哇仍召三人者至阙　辛酉河北河南道亷访司还治汴梁壬申建社稷和义门内坛各方五丈白石为主饰以五方色土坛南植松一株北墉瘗坎壝垣悉仿古制别为斋庐门庑三十三楹　戊寅黎兵百戸邓志愿谋叛伏诛　八月己丑朔赛福迪音处死余党杖而徙之仍籍其家　甲辰帝至自上都　丙午浚通州至大都漕河丁未伊德黙色乞与高兴等同征哇帝曰伊德黙色惟熟海道海中事当付之其兵事则委之史弼可也乃以弼为福建行省平章政事统领出征军马　庚戌高苑人高希允以非所宜言伏诛　壬子诏达实程鹏飞讨黄胜许刘国杰驻马军戍守　戊午福建行省参政魏天祐献计发民一万凿山链银嵗得万五千两天祐赋民钞市银输官而私其一百七十锭台臣请追其赃而罢链银事从之　改燕南河北亷访司还治真定诏布敦崇乌里黙色以军征八百媳妇国　九月辛酉湖南道宣慰副使梁曽授吏部尚书国史院编修官陈孚授礼部郎中同使安南诏谕陈日燇使亲入朝　癸酉沙二州民徙甘州诏于甘肃两界画地使耕无力者则给以牛具农器宁夏戸口繁多而土田半艺红花诏令尽种糓麦以补民食　阿噜威萨哩乞罢政事幷免太史院使诏以为集贤大学士司天刘监丞言阿噜威萨哩在太史院时数言国家灾祥事大不敬请下吏治帝大怒以为诽谤大臣当抵罪阿噜威萨哩顿首谢曰臣不佞赖陛下天地含容之德虽万死莫报然欲致言者罪臣恐自是无为陛下言事者力争之乃得释帝曰卿真长者时虽罢政或通夕召入论事知无不言诸王明理特穆尔附海都以叛诏巴延讨之巴延兵至额森呼图克岭明理特穆尔已据之矢下如雨巴延先登陷阵诸军争奋大破之明理特穆尔仅以身免巴延轻骑追之军还遇伏兵复击败之斩首二千级俘其余众以归　冬十月戊子朔诏福建亷访司知事张师道赴阙师道至乞汰内外官府之冗滥者诏敏珠尔丹何荣祖马绍燕公楠等与师道同区别之数月授师道翰林直学士　日本舟至四明求互市舟中甲仗皆具恐有异图诏立都元帅府令哈喇岱将之以防海道　诏浚浙西河道导水入海　癸巳燕公楠言嵗终各行省臣赴阙奏事亦宜令行台臣赴阙奏一嵗举刺之数制曰可十一月癸未禁所在私渡命关津讥察奸宄　十二
　　月庚寅改封皇孙梁王噶巴拉为晋王镇北边至元初王已尝出镇北边寻复封梁王移镇云南至是又改封晋王镇漠北统领四大斡尔多之地斡尔多华言宫室也王天性仁厚御下有恩民赖以安　癸巳中书省臣言宁国路民六百戸凿山冶银嵗额二千四百两皆市银以输官未尝采之山乞罢之制曰可　己酉枢宻院臣言六卫内领汉军万户见存者六千户拨分为三力足以备车马者二千五百户每甲令备马十五匹牛车二辆其三千戸惟习战鬭不他役之六千戸外则供他役庶能各勤乃事而兵亦精鋭诏施行之　癸丑右丞相旺扎勒等言一嵗天下所入凡二百九十七万八千三百五锭其中有未至京师而在道者有就给军旅及织造物料馆传俸禄者自春及冬凡出三百六十三万八千五百四十三锭出数已逾数六十六万一百三十八锭矣今后赐诸近侍亦宜有节帝嘉纳之　以张珪为江淮行枢宻副使珪时为管军万户入朝帝欲用为枢副知枢宻院事伊实特穆尔曰珪尚少果欲大用可俟他日帝曰不然其家为国灭金灭宋尽死力者三世矣而可吝此乎遂有是命　召行台侍御史程文海及胡只遹等十人赴阙赐对以文海为江南湖北道亷访使兴学明教吏民畏爱之　汀漳剧盗欧狗乆不平福建行省平章萨哩引兵征之号令严肃所过秋毫无犯有降者则劳以酒食而慰遣之曰吾意汝岂反者耶良由官吏污暴所致今既来归即为平民吾安忍罪汝其返汝耕桑安汝田里毋恐他栅闻之悉附未几欧狗为其党缚致于军枭首以徇胁从者不戮一人汀漳悉平湖广辰州蛮叛行院副使刘国杰佥书院事苏宻尔
　　往讨之不利移文索辰澧沅民间弩士三千行省平章哈喇哈逊以民弗习战强之徒伤吾民弗许右丞图克呼噜曰兵贵训练乃可用也汉军不习弩因蛮攻蛮古人所利遂与之果以此获胜　湖广平章政事库哩济苏荐前永州判官乌古逊泽才堪将帅以行省员外即从征海南黎黎人平军还上功授广西两江道宣慰司副使佥都元帅府事两江荒逺瘴疠与百夷接不知礼法泽作司规三十有二章以渐为教其民遵守之又省廐置二十二所以纾民力嵗饥上言蠲其田租发象州贺州官粟三千五百石以赈饥者既发乃上其事时行省平章哈喇哈逊察其心诚爱民不以专擅罪之邕管徼外蛮数为冦泽循行并徼得阨塞处布画逺迩募民伉健者四千六百余户置雷留那扶十屯列营堡以守之陂水垦田筑八堨以节潴泄得稻田若干顷嵗収糓为军储边民赖之　湖广行院副使刘国杰拔象山寨黄胜许挺身走交趾擒其妻子杀之国杰三以书责交趾交趾竟匿不与师还尽取贼巢地为屯田募度逺诸獞人耕之以为两江蔽障后蛮人谓屯为省地莫敢犯者诏遣使即军中以玉带赐之国杰入朝帝谓朝臣曰湖广重地惟刘二霸都足以镇此他人不能也命无迁他官　西僧请以金银币帛祠其神帝难之平章政事布呼宻曰彼佛以去贪为宝奈何为此遂弗与或言京师蒙古人宜与汉人间处以制不虞布呼宻曰新民乍迁犹未宁居若复纷更必致失业此盖奸人欲擅货易之利交结近幸借为纳忠之説耳乃图写国中贵人第宅已与民居犬牙相制之状上之而止有谮旺扎勒徇私者帝以问布呼宻对曰旺扎勒与臣俱待罪中书岂得专行且备位宰辅人或发其隂私宜使面质明示责降若内怀猜疑非人主至公之道也言者果屈帝怒命左右批其頬而出之是日苦寒解所御黒貂裘以赐帝每顾侍臣称塞咥防之能布呼宻从容问其故帝曰彼事宪宗常隂资朕财用布呼宻曰是所谓为人臣怀二心者今有以内府财物私结亲王陛下以为若何帝急挥以手曰卿止朕失言　海北元帅色彻肯赃利事觉行省檄乌古逊泽验治泽驰至雷州尽发其奸赃纵所掠男女四百余口牛数千头金银器物称是海北之民室家相庆御史台言乌古逊泽奉使知大体如汲长孺为将计万全如赵充国可属大任诏擢为海北海南亷访使故例圭田至秋乃入租后遂计月受之泽视事三月民输租计米五百石泽曰夫子有言事君者先其事后其食吾莅政日浅而受禄四倍非情所安量食而入余悉委学官给诸生以劝业常曰士非俭无以养亷非亷无以养德身一布袍数年妻子朴素无华人皆言之泽不以为意也雷州地近海潮汐齧其东南陂塘鹻农病焉而西北广衍平袤宜为陂塘泽行视城隂曰三溪徒走海而不以灌溉此史起所以薄西门豹也乃教民浚故湖筑大堤堨三溪潴之为斗门七隄堨六以制其赢耗酾为渠二十有四以达其转输渠皆支别为挿设守视者时其啓闭计得良田数千顷濒海广泻并为膏土民歌之曰舄卤为田兮孙父之教渠之泱泱兮长我秔稻自今有年兮无旱无涝
　　三十年春正月乙丑敕福建无进鹘　丙寅命中书汰冗员凡省内外官府二百五十五所总六百六十九员戊辰诏边境无事令本军屯耕以食　甲戌河南河
　　北行省平章巴延言扬州古岱所立屯田为田四万余顷官种外宜聴民耕垦扬州盐转运一司设三重官府宜削去盐司止留管勾襄阳旧食京兆盐以水陆难易计之莫若改食扬州蔡州去汴梁地逺宜陞散府以颍息信阳光州隶之诏皆从其议　罢纳苏喇丹摩哩所立鱼盐局　乙亥諡皇太子曰明孝　淮西道宣慰使昻库尔敛军钞六百锭银四百五十两马二匹壬午敕省台及扎尔和齐鞫问　是月前中书右丞相安图卒年四十九雨木氷三日帝震悼曰人言丞相病朕固弗信果丧予良弼诏大臣监防丧事大德中赠太师追封东平王諡忠宪碑曰开国元勲命世大臣之碑子乌德尔器度达袭长宿卫父没凡赗赙之物一无所受以素车朴马归其先茔　史弼征哇以上年十二月将五千人合诸军发泉州风急涛涌舟掀簸士卒皆数日不能食过七洲洋万里石塘歴交趾占城界是月入混沌大洋至橄榄等山驻兵伐木造小船以入弼与伊德黙色高兴议分军水陆并进伊德黙色将水军兴将步军防于八节涧时哇与隣国葛郎搆怨哇主哈只葛达那加刺已为葛郎所杀其壻土罕必阇耶攻葛郎不胜闻弼等至遣使以其国山川户口及葛郎国地图迎降求救弼与诸将进击葛郎兵大破之葛郎主走归其国弼遂与兴等进攻之至荅哈城葛郎兵十余万迎敌战自旦至午葛郎兵败入城自守遂围之葛郎主出降并取其妻子官属以归土罕必阇耶乞归易降表具贡礼入朝弼与伊德黙色许之高兴言哇虽降倘中变与葛郎合则孤军悬絶事不可测弗聴遂遣万户二人以兵防送土罕必阇耶果于道杀二人以叛乗军还夹路攘夺弼自断后且战且行行三百里得登舟歴六十八日夜始达泉州士卒死者三千余人有司数其俘获金宝香布等直五十余万　二月己丑从阿喇卜丹燕公楠之请以嘉木喇勒智子宣政院使安巴为江浙行省左丞寻以南人深怨其父诏罢之　高丽国王王睶请改名昛从之　减河南江浙海运米四十万石中书省添设检校二员　免大都今嵗公赋　丙申
　　却江淮行枢宻院官伊德黙色进鹰仍敕自今禁戢军官无从禽扰民违者论罪　丁酉回回伯克玛哈茂哈等献大珠邀价钞数万锭帝曰珠何为当留是钱以赒贫者　丁未帝如上都　辛亥复立云南行御史台诏沿海置水驿自耽罗至鸭渌江口凡十一所令佥书枢宻院事洪君祥董之君祥茶丘弟也　癸丑江西行院官伊德黙色言江南豪右多庇匿盗贼宜诛为首者余徙内县从之申严江南兵器之禁　三月庚申以同知枢宻院事萨克知枢宻院事　以平章政事范文虎董疏漕河之役　坏都城诏侍卫军三万人完之仍命中书省给其佣直　甲子括天下马十万匹　己巳立行大农司初图圗尔哈略地金山获海都之戸三千余还至和林有诏进取竒尔济苏是春师次欠河氷行数日始至其境尽収其五部之众屯兵守之海都闻取竒尔济苏引兵至欠河复败之擒其将博啰察　夏四月己亥行大司农燕公楠翰林学士承防留梦炎言杭州上海澉浦温州庆元广东泉州置市舶司凡七所唯泉州物货三十取一余皆十五抽一乞以泉州为定制从之仍倂温州舶司入庆元杭州舶司入税务　壬寅枢宻院臣言去年征哇军二万各给钞二锭其后只以五千人往宜征元给锭三万锭入官帝曰非其人不行乃朕中止之耳命勿征　癸丑广东亷访司复治广州　敕江南毁诸道观圣祖天尊祠　是月前右賛善大夫刘因卒年四十五延祐中赠翰林学士諡文靖欧阳尝赞因画像曰防防之狂而有沂上风雩之乐资由之勇而无北鄙鼓瑟之声于裕皇之仁而见不可留之四皓以世祖之畧而遇不能致之两生呜呼麒麟凤凰固宇内之不常有也然一鸣而六典作一出而春秋成则其志不欲遗世而独往也明矣亦将从周公孔子之后为往圣继絶学为来世开太平者耶论者以为知言　五月癸亥诏以浙西大水冒田为灾令富家募佃人疏决水道　辛未敕僧寺之邸店商贾舍止其物货依例收税　六月乙巳命皇孙特穆尔抚军北边伊实特穆尔加録军国重事知枢宻院事辅行宗王帅臣咸禀命焉特赐步辇入内位望之崇廷臣无出其右伊实特穆尔请授皇孙以储闱旧玺诏从之　己酉诏濬太湖　壬子易州雹大如鸡卵　秋七月己未诏皇曽孙松山出镇云南以皇孙梁王印赐之　诏免福建嵗输皮货及泉州织作纻丝　己巳命刘国杰从诸王伊吉哷督诸军征交趾湖广行省平章哈喇哈逊戒将吏无扰民防有夺民鱼菜者杖其千戸军中肃然俄有防发湖湘富民万家屯田广西以图交趾哈喇哈逊遣使奏曰往年逺征无功疮痍未复今又徙民瘴乡必将怨叛吏初不知其奏抱巻请署弗答吏再请则曰姑缓之未几使还报罢民皆感悦及广西元帅府请募南舟五千戸屯田事上行省哈喇哈逊曰此土著之民诚为便之内足以实空地外足以制交趾之冦可不烦士卒而馈饷有余即命度地立为五屯统以屯长给牛种农具湖南宣慰使张国纪建言欲按唐宋末征民间夏税哈喇哈逊曰亡国政失寛大之意圣朝其可行耶奏止其议　壬申以伊彻察喇知枢宻院事伊彻察喇博尔呼之孙也僧格之败伊彻察喇潜奏劾之至是乃有是拜　丁丑赐新开漕河名曰通惠凡役工二百八十五万用楮币百五十二万锭粮三万八千七百石木石等物称是置牐之处往往于地中得旧时砖木人以此服郭守敬之精识船既通行公私两便先时通州至大都五十里陆挽官粮嵗若干万民不胜其悴至是皆得免帝自上都还过积水潭见舳舻蔽水大悦　巴延既降明理特穆尔因留拒海都廷臣有谮巴延与海都通好因仍保守无尺寸之功者诏以御史大夫伊实特穆尔代之居巴延于大同以俟后命伊实特穆尔未至三驿防海都兵复至巴延遣人语伊实特穆尔曰公姑止待我翦此冦而来未晚也巴延与海都兵交且战且却凡七日诸将以为怯愤曰果惧战何不授军于大夫巴延曰海都悬军涉吾地邀之则遁诱其深入一战可擒也诸君必欲速战若失海都谁任其咎诸将曰请任之即还军击败之海都果脱去乃召伊实特穆尔至军授以印而行皇孙举酒以饯曰公去将何以教我巴延举所酌酒曰可慎者惟此与女色耳军中固当严纪律而恩德不可偏废冬夏营驻循旧为便皇孙悉从之　八月庚寅奉使安南国梁曽陈孚以安南使臣偕来初曽等至安南其国有三门陈日燇欲迎诏自旁门入曽大怒曰奉诏不由中门是辱君命也贻书责之往复者三卒从中行且讽之入朝日燇不从遣其臣陶子奇梁文藻偕曽等来贡曽进所与日燇辩论书帝大悦解衣赐之令坐地上右丞阿里意不然帝怒曰梁曽两使外国以口舌息干戈尔何敢尔时有亲王至自和林帝命酌酒先赐曽谓亲王曰汝所办者汝事梁曽所办者吾与汝之事汝勿以为后也或防曽受安南赂遗帝以问曽曽曰安南以黄金器币竒物遗臣臣不受以属陶子竒帝曰受之亦何不可廷臣以日燇终不入朝遂拘留子竒于江陵命刘国杰与诸王伊埒济达防整兵聚粮复议伐之　九月癸丑朔帝至自上都　冬十月戊子诏修汴隄　庚寅彗星入紫防垣抵斗魁光芒尺许帝忧之夜召布呼宻入禁中问所以销天变之道布呼宻曰风雨自天而至人则栋宇以待之江河为地之限人则舟楫以通之天地有所不能者人则为之此人所以与天地参也且父母怒人子不敢疾怨起敬起孝故易曰君子以恐惧脩省诗曰敬天之怒三代圣王克谨天戒鲜不有终汉文之世同日山崩者二十有九日食地震频嵗有之善用此道天亦悔祸海内乂安此前代之鉴也愿陛下法之因诵文帝日食求言诏帝悚然曰此言深合朕意可复诵之遂详论欵陈至四鼓乃罢　甲辰赦天下　戊申僧官总统以下有妻者罢之　庚戌造象蹄掌甲　辛亥禁江南州郡以乞养良家子转相贩鬻及强将平民畧卖者时北人酷爱江南技艺之人呼曰巧儿其价甚贵至于妇人贵重尤甚毎一人易银二三百两尤爱童男童女处处有人市价分数防皆南士女也父母贪利货于贩夫辗转贸易至有易数十主者北人得之虑其遁逃或以药哑其口以火烙其足驱役若禽兽然故特禁之　孙民献尝附僧格助约苏穆尔为恶及同知上都留守司事又受赃减诸从臣粮丁巳诏籍其家赀妻孥后因潭州吕泽诉其刻虐械送民献至湖广如泽所诉穷治之　立海北海南道廉访司治雷州　己夘召河南江北行省平章巴延为中书省平章政事位特尔格剌真布呼宻上　十二月壬辰中书左丞马绍以疾罢以詹事丞张九思为左丞　庚子史弼伊德黙色髙兴至自征交趾献其所俘获又以没理国所上金字表及金银犀象防物进朝廷以其亡失多且纵土罕必阇耶弼与伊德黙色各杖十七没家赀三之一兴独以諌纵土罕且功多赐金五十两　初枢宻院判官郑制宜迁湖广行省防政陛辞帝曰汝父死王事赏未汝及近者约苏穆尔伏诛已籍没其财产人畜汝择其佳者取之制宜对曰彼以赃败臣复取之宁无汚乎帝贤其所守赐白金五千两未几征拜内台侍御史安西旧有牧地圉人恃势冒夺民田十万余顷讼于有司积年不能理制宜奉诏而往按图籍以正之讼由是息是嵗除湖广行枢宻副使湖广地阔逺羣寇依险出没昭贺二州及庐陵境民常被害制宜帅偏师徇二州道经庐陵永新获首贼及其党皆杀之茶乡谭计龙者聚恶少年匿兵器为奸既捕获其家纳赂以缓狱事制宜悉以劳军斩计龙于市自是湖以南无复盗贼　御史中丞崔或言大都民食惟仰客籴顷縁官括商船载递诸物致贩鬻者少米价翔踊臣防议勿令有司括船为便从之宝泉提举张简及子奈曼岱告彧尝受邹道源许宗师银万五千两又其子知防讼彧不法十余事有防就辩中书彧已书简防所告与已宜对者为牍袖之视而后对简父子所告皆无验并系狱简瘐死仍籍其家一女入官奈曼岱知防皆坐杖罪除名　平江路总管府治中王都中福建行省防政积翁之子也积翁遇害于海帝念其功不置特授都中是职时年甫十七僚吏颇易视之都中遇事剖析动中肯綮皆眙不敢欺昆山有诡易官田者事觉而八年不决都中为披故牍洞见底里其人乃伏辜吴江有违拒有司筑隄防田之令而归过于众人者都中询知其故皆置不问其人乃无所逃罪学舍乆壊不治而郡守缺都中曰圣人之道人所共由何独守得为乎乃首募大家合钱新其礼殿



　　资治通鉴后编卷一百五十八
　　钦定四库全书
　　资治通鉴后编巻一百五十九
　　刑部尚书徐干学撰
　　元纪七【起阏逢敦牂正月尽柔兆涒滩十二月凡三年】
　　世祖圣德神功文武皇帝
　　至元三十一年春正月壬子朔帝不豫免朝贺　癸亥知枢宻院事巴延至自军中　故事上有疾非国人勲旧不得入卧内布呼宻以谨厚日视医药未尝去左右萨里亦自湖广行省驰还京师侍医药　庚午帝大渐癸酉崩于紫檀殿在位三十五年寿八十布呼宻与御史大夫裕噜纳延知枢宻院事巴延受遗诏留禁中丞相旺扎勒不得入伺裕噜纳延巴延出问曰我年位俱在布呼宻上国有大议而不与何耶巴延叹息曰使丞相有布呼宻识虑何至使吾属如是之劳哉旺扎勒不能对入言于太妃鸿吉哩氏太妃召三人问之裕噜纳延曰臣受顾命太妃但观臣等为之臣若误国即甘伏诛宗社大事非宫中所当预知也遂定大防与亲王诸大臣发使告哀于皇太孙
　　史臣曰世祖度量广知人善任使信用儒术用能以夏变夷立经陈纪所以为一代之制者规模宏逺矣
　　巴延总百官以聴兵马司请日出鸣晨钟日入鸣昏钟以防变故巴延呵之曰汝将为贼耶其一如平日适有盗内府银者宰执以其幸赦而盗欲诛之巴延曰何时无盗今以谁命而诛之人皆服其有识　乙亥灵驾发引葬起辇谷从诸帝陵　御史中丞崔彧得传国玺献之时穆呼哩曽孙硕德已死而贫其妻出玉玺一鬻之或以告彧召秘书杨桓辩其文曰受命于天既寿永昌此歴代传国玺也太妃出以徧示羣臣丞相以下次第上寿庆曰神宝之出实当宫车晏驾之后此乃天意属于皇太孙也乃遣右丞张九思赍授之　夏四月皇太孙自北邉南还执政皆迎于上都之北皇太孙至上都宗室诸王毕防定策之际伊实特穆尔起谓晋王哈喇岱曰宫车晏驾已逾三月神器不可久虚宗祧不可乏主畴昔储闱符玺既有所归王为宗盟之长奚俟而不言哈喇岱遽曰皇帝践阼愿北面事之于是宗亲合辞劝进伊实特穆尔复坐曰大事已定吾死且无憾甲午皇太孙即位于大安阁诸王有违言巴延握剑立殿陛陈祖宗寳训宣扬顾命述所以立皇太孙之意辞色俱厉诸王股栗趋殿下拜乃下诏曰朕惟太祖圣武皇帝受天明命肇造区夏圣圣相承光熈前绪迨我先皇帝体元居正以来然后典章文物大备临御三十五年薄海内外防不臣属宏规逺略厚泽深仁有以衍皇元万世无疆之祚我昭考早正储位德盛功隆天不假年四海觖望顾惟眇质仰荷先皇帝殊眷往嵗之夏亲授皇太子宝付以抚军之任今春宫车逺驭奄弃臣民乃有宗藩昆弟之贤戚畹官僚之旧谓祖训不可以违神器不可以旷体承先皇帝夙昔付托之意合辞推戴诚切意坚朕勉徇所请于四月十四日即皇帝位可大赦天下尚念先朝庶政悉有成规惟慎奉行防敢失坠更赖祖亲勲戚左右忠良各尽乃诚以辅台德布告逺迩咸使闻知　诏除大都上都两路差税一年其余减丁地税粮十分之三系官逋欠一切蠲免民户逃亡者差税皆除之　追尊皇考曰文惠明孝皇帝庙号裕宗祔于太庙尊太母元妃鸿吉哩氏曰皇太后改所居旧太子府为隆福宫　丙午中书右丞相旺扎勒及文武百官议上大行皇帝尊諡壬寅始为坛于都城南七里甲辰遣司徒乌德岱平章政事布呼宻左丞张九思率百官请諡于南郊　中书右司员外郎王约上疏言二十二事又请中书去繁文一取信于行省一责成于六部帝嘉纳之调兵部郎中　五月壬子始开醮祠于寿宁宫祭太阳太嵗火土等星于司天台　戊午遣摄太尉臣乌德岱奉册上尊諡曰圣德神功文武皇帝庙号世祖国诸尊称曰薛禅皇帝是日并上先皇后鸿吉哩氏尊諡曰昭睿顺圣皇后　庚申祭紫防星于云仙台　伊实特穆尔进秩太师赐以上方玉带宝服还镇北邉　己巳诏各处转运司官欺隠奸诈为人所讼者聴亷访司即时追问其案牍仍旧例于嵗终检之　壬申御史台臣言内外官府増置愈多在京食禄者万人在外尤众理宜减倂命与中书议之　诏议増官吏禄　乙亥以扎实知枢宻院事　戊寅封皇姑高丽王王昛妃为安平公主　以伊尔岱为太师巴延为太傅伊彻察喇为太保　禁诸司豪夺盐船递运官物僧道权势之家私匿盗贩　六月庚辰朔日有食之　辛巳御史台臣言名分之重无逾宰相惟事业显著者可以当之不可轻授亷访司官嵗以五月分按所属次年正月还司职官犯赃敕授者聴总司议宣授者上闻其本司声迹不佳者代之受赂者依旧例比诸人加重帝曰其与中书同议　壬辰以特穆尔复为平章政事　诸王阿济吉部伊苏福屡叛伏诛　乙未以世祖皇后裕宗諡号播告天下免所在本年包银俸钞及内郡地税江淮以南夏税之半　己亥以乳保劳封完顔巴延为冀国公妻何氏为冀国夫人　初宋端明殿学士佥书枢宻院事家铉翁来使世祖欲官之不受遂安置河间以春秋教授弟子数为诸生谈及宋兴亡之故辄流涕太息至是年逾八十辛丑诏赐号处士放还乡里锡予金币皆不受寻卒　甲辰诏翰林国史院修世祖实録以旺扎勒监修国史　初世祖不豫命翰林学士承防董文用以其诸子入见文用辞曰臣蒙国厚恩死无以报臣之子何能为命至再三终不以见及崩太后命文用从帝于上都既即位巡狩彻巴尔之地文用曰先帝新弃天下陛下巡狩不以时还无以慰安元元宜趣还京师且臣闻人君犹北辰然居其所而众星共之不在勤逺畧也帝悟即日可其奏是行也帝每召入帐中问先朝故事文用亦盛言先帝虚心纳贤开国经世之务谈説或至夜半至是修先帝实録诏除文用知制诰兼修国史文用于祖宗世系功德近戚将相家世勲绩皆记忆贯穿史馆有所考究质问文用应之无遗失焉　戊申诏宗藩内外官吏人等咸聴丞相旺扎勒约来时巴延以太録军国重事依前知枢宻院事旺扎勒忌之巴延语旺扎勒曰幸送我两美酒与诸王饮于宫前余非所知也　秋七月壬戌诏中外崇奉孔子　癸亥行枢宻院伊德黙色程鹏飞各加平章政事中书省臣言枢宻之臣不宜重与相衔帝命以军职尊崇者授之　辛未中书省臣言向御史台劾右丞阿里尝与阿哈玛特同恶论罪抵死幸得原免不当任以执政臣谓阿里得罪之后能自警省乞令执政如故从之　癸酉诏新除陜西行省平章布呼宻仍为中书平章政事初世祖崩时布呼宻以中书平章得预顾命丞相旺扎勒以其年位在下深忌之帝知其故慰劳之曰卿先朝腹心惟朝夕启沃匡朕不逮庶无负先皇帝付托之重廷议大事多采其言太后亦以布呼宻先朝旧臣礼貌甚至河南守臣献嘉禾大臣欲奏以为瑞布呼宻语之曰汝部内所产尽然耶惟此数茎耶曰惟此数茎尔布呼宻曰若如此既无益于民又何足为瑞遂罢遣之西僧为佛事请释罪人祈福谓之图噜喇豪民犯法者皆贿赂之以求免有杀主杀夫者西僧请被以帝后御服乘黄犊出宫门释之云可得福布呼宻曰人伦者王政之本风化之基岂可容其乱法如是帝责丞相曰朕戒使无使布呼宻知今闻其言朕甚愧之使人谓布呼宻曰卿且休矣朕今从卿言然自是以为故事有奴告主者主被诛诏即以其所居官与之布呼宻言若此必大坏天下之风俗使人情愈薄无复上下之分矣帝悟为追废前命丞相以下多不合奏以为陜西行省平章政事太后闻之使谓帝曰布呼宻朝廷正人先皇帝所付托岂可出之于外耶帝复留之竟以同列多异议称疾不出　甲戌达噜噶齐言诸王之下有罪者不闻于朝辄自决遣诏禁治之　八月庚辰太白昼见　戊子初祀社稷用堂上乐嵗以为常己丑濬通惠河拨军士屯守淀山湖太湖为浙西巨浸上受杭湖诸山之水潴蓄之余分滙为淀山湖东流入海世祖末年江浙行省参政按达拉言此湖在宋时委官差军守之湖旁余地不许侵占常疏其壅塞以泄水势今既无人管领遂为势豪絶水筑隄绕湖为田湖狭不足潴蓄每遇霖潦泛溢为害昨本省官防古岱等兴言疏治因受曹总管金尔济张参议潘应武等相继建言识者咸以为便臣等议此事可行无疑世祖曰利益美事举行已晚其行之既而平章特尔格言委官相视计用夫十二万百日可毕昨奏军民共役今民丁数多不须调军世祖曰有损有益咸令均齐毋自疑惑其均科之至是特尔格又奏太湖淀山湖昨尝奏过先帝差倩民夫二十万疏掘已毕今诸港日受两潮渐致沙涨若不依旧宋例令军屯守必致坐隳成功臣等议淀山湖围田赋粮二万石就以募民夫四千调军士四千与同屯守立都水防田使司职掌収捕海贼修治河渠围田命巴延察尔暨枢宻院议毕闻奏于是枢宻院臣言尝奏请与殿帅范文虎及朱清张瑄辈与省官集议朱张云宋时屯守河道用手号军大处千人小处不下三四百巡检司管领文虎言差夫四千非动揺四十万户不可若令五千军屯守就委万户一员提调事或可行臣亦以为然与都水巡防万户职名俾行院从之　九月壬子圣诞节帝驻跸三部落受诸王百官贺　丁巳太白昼见　冬十月戊寅帝至自上都　辛巳江浙行省臣言陛下即位之初诏蠲今嵗田租十分之三然江南与江北异贫者佃富人之田嵗输其租今所蠲特及田主其佃民输租如故则是恩及富室而不被于贫民也宜令佃民当输田主者亦如所蠲之数从之　辽阳行省所属九处大水民饥或起为盗贼命赈恤之　江西行省臣言银场嵗办万一千两而未尝及数民不能堪命自今从实办之不为额　朱清张瑄从海道嵗运粮百万石乙未以京畿所储充足诏止运三十万石辛丑帝谕右丞阿里参政梁德珪曰中书职务卿等皆怀怠心朕在上都令还伊德黙色已没财产任明里巴哈皆至今未行又不约束吏曹使选人留滞桑哥虽奸邪然僚属惮其威政事无不立决卿等其约束曹属有不事事者笞之仍以朕意谕右丞相旺扎勒　壬寅缅国遣使贡驯象十　初黔中诸蛮酋既内附复叛又巴洞何世雄犯澧州泊崖洞田万顷楠木洞孟再师犯辰州朝廷尝讨降之升泊崖为施溶州以万顷知州事已而复叛攻之不能下帝即位大赦并赦万顷等亦不降乃命湖广行枢宻副使刘国杰率兵讨之国杰驰至辰进攻明溪贼鲁万丑拥众自上流而下千户崔忠百户马孙儿战死是月进兵桑木溪万丑复以千人拒战撃却之明日万丑倍众来攻国杰鼓之百户李旺率死士陷阵众军齐奋贼败遂破其巢焚之进攻施溶部将田荣祖请曰施溶万顷之腹心石农次三羊峰其左右臂也宜先断其臂而后腹心乃可攻国杰曰甚善麾诸军攻石农次贼不能支弃寨遁遂拔施溶擒万顷斩之复穷捕其党攀崖缘木而进凡千余里　十一月丁未朔帝朝皇太后于隆福宫上玉册玉宝　京师犯赃罪者三百人庚戌命事无疑者准世祖所定十三等例决之辛亥中书省臣言国赋嵗有常数先帝尝曰凡赐与虽有朕命中书其斟酌之由是嵗务节约常有赢余今诸王藩戚费耗繁重存钞止一百十六万二千余锭而来防诸王尚多恐无以给乞俟其还部臣等斟酌定拟以闻从之　湖广江西及江淮行省以军民不相统壹屡请罢行枢宻院帝问于巴延时已属疾张目对曰内而省院各置为宜外而军民分隶不便帝是之壬子诏罢三处行枢宻院以其事归行省　丁巳以巴延察尔参议中书省事其兄巴延言曰臣叨平章政事兄弟宜相嫌避帝曰兄平章于上弟参议于下何所嫌也　甲子以湖南道宣慰使何玮为中书参知政事时省臣凡十一人玮言于帝曰古者一相専任贤也今宰执员冗政出多门转相猜忌请损之不从　罢海北海南市舶提举司　癸酉诏改明年为元贞元年　十二月太傅知枢宻院事巴延卒巴延深沉有谋略善断将二十万众伐宋如将一人诸将仰之若神明事毕还朝归装惟衣被而已未尝言功及卒赠太师追封淮安王諡忠武戊戌禁侵扰农桑者　庚子用帝师哈喇彻巴斡尔嘉尔奏释京师大辟三十人杖以下百人　前集贤学士兼领太史院事杨恭懿卒恭懿家居十余年凡三召皆不行卒年七十
　　成宗钦明广孝皇帝
　　【讳特穆尔世祖之孙裕宗真金第三子也母曰徽仁裕圣皇后鸿吉哩氏至元二年九月庚子生二十四年诸王纳延反世祖自将讨平之其后哈丹复叛命帝往征之哈丹败亡三十年六月乙巳受皇太子宝抚军于北边】
　　元贞元年春正月癸丑以太仆卿济尔哈朗为御史大夫　壬戌以国忌即大圣寿万安寺饭僧七万　癸亥诏道家复行金箓科范　以云南行省左丞杨炎龙为中书左丞　以行枢宻院既罢赐行中省长官虎符领其军　庚午以江浙行省平章阿喇卜丹为参知政事饶州路达噜噶齐阿勒呼木治中赵良不法佥江东亷
　　访司事昔班季让受金纵之事觉昔班自杀杖季让除名仍没其财产奴婢之半　甲戌有飞书妄言朱清张瑄有异图者诏中外慰勉之　乙亥追封皇国舅阿齐诺延为济宁王諡忠武　召大司农丞姚燧为翰林学士修世祖实録初置检阅官究覈故事燧与侍读高道凝总裁之燧枢弟之子也　二月丁丑翰林学士承防留梦炎告老帝以其在先朝言无所厚赐遣之薛应旂曰宋亡陈宜中为相遁去占城不返已无天理民彞矣顾又有留梦炎者为宋状元宰相俛首事元甘心臣仆每为世祖所鄙而恬然窃其豢养曽狗彘之不若宋称节义最多乃复有此类焉所谓乱臣贼子无代无之岂科目不足以得人哉
　　丁亥江南行省平章额森巴哈言斡玛噜有两夷未附金齿亦叛服不常乞调兵六千镇抚金齿置驿入缅从之　丁酉帝如上都　癸卯以吕天麟为参知政事立云州银场都提举司　中书省臣言近者阿哈玛特僧格怙势卖官不别能否止凭解由选调由是选法大坏宜令亷访司体覆以闻省台选官覈实定其殿最以明黜陟其亷访司官亦令省台同选为宜从之　以醮延春阁赐天师张与棣宗师张留孙真人张志等十三人玉圭各一制宝玉五方佛冠赐帝师　三月乙巳朔安南世子陈日燇遣使上表慰国哀又上书谢寛贳恩幷献方物　壬子禁来朝官敛所属俸　戊午中书省臣言枢宻院御史台例应奏举官属其余诸司不宜奏请今皆请之非便诏自今已后専令中书拟奏　以东作方殷罢诸不急营造惟帝师塔及张法师宫不罢壬戌地震　夏四月辛巳妖人蒙虫僭拟及其党十三人皆伏诛　庚寅封乳母杨氏为赵国安翼夫人　庚子立掌谒司掌皇太后宝以宦者为之　癸卯设各路隂阳教授仍禁隂阳人不得游于诸王驸马之门　闰月丙午为皇太后建佛寺于五台山以前工部尚书纳济为将作院使董其役　己未罢打捕鹰房总管府及司籍周用薄敛等库徽州路银各处盐场仍免大都今嵗田租　庚申河南行省亏两淮盐钞千锭遣官往鞫命随其罪之轻重治之陜西行省山东都转运司并有增羡盐钞各赐衣以旌其能　南人洪幼学上封事妄言五运笞而遣之　壬戌达吉固哈苏以不法伏诛诏禁抽分市舶货而匿其精细者　是月兰州上下
　　三百余里河清三日　帝以京师米贵益广世祖之制设三十肆发米七万余石粜之其后每年増粜多至四十万石行之既乆多为豪强巧取乃令有司籍贫民户数验口给之减赈粜之直三分之一每嵗亦不下二十余万石　五月庚辰诏各省止存儒学提举司一余悉罢之　庚辰陞江南诸县为州以户为差戸四万五万者为下州五万至十万为中州下州官五员中州六员凡为中州二十八下州十五又以连州户不及额降路为州　辛巳罢行大司农司　甲申诏自元贞元年五月以前逋欠钱粮者皆罢征　丙申以满达为佥书枢宻院事满达太傅巴延子也皇太后言巴延尽心王室欲令代其父知枢宻院帝以其年尚少故有是命　六月戊申歴城县大清河水溢坏民居　壬子诏辽阳省进海东青鹘二十四驿每驿给牛六头使者食米五石鹰食羊五口又狗递十二驿每户给钞十锭　甲寅翰林学士承防董文用等进世祖实録　乙卯敕凡上封事者命中书省发缄视之然后以闻　是月陜西旱饥行省右丞许扆议发廪赈之同列以未经奏请不可扆曰民为邦本今饥馁若此必俟命下无及矣擅发之罪吾当任之遂发粟赈贷　辰澧地接溪峒宋尝选民立屯免其繇役使御之在澧者曰隘丁在辰者曰寨兵宋亡皆废湖广行省平章刘国杰既平田万顷乃悉复其制又经画茶陵衡郴道桂阳凡广东江西盗所出入之地南北三千里置戌三十有八分屯将士以守之由是东尽交广西亘黔中地周湖广四境皆有屯戌制度周宻诸蛮不能复冦盗贼遂息是月入朝赐玉带锦衣弓矢台臣言国杰在军中每以家赀赏将士帝命倍偿之部曲有功者各迁官　秋七月乙亥诏江南地税输钞丁丑御史台臣言内地盗贼窃发者众皆由国家赦
　　宥所致乞命中书立为条格督责所属期至尽灭制曰可　乙卯诏申饬中外有儒吏兼通者各路举之亷访司每道嵗贡二人省台委官立法考试中程者用之所贡不公罪其举者　职官坐赃论断再犯者加二等仓库官吏盗所守钱粮一贯以下笞之至十贯杖之二十贯加一等一百二十贯徒一年每三十贯加半年二百四十贯徒三年满三百贯者死计赃以至元钞为则戊戌朱永福边珍裕以妖言伏诛　壬寅诏易江南诸路天庆观为妙观毁所奉宋太祖神主　八月壬子宋故谘议参军谢翺卒翺性好佳山水徧游浙东诸胜晚如杭娶遗民刘氏女至是以肺疾卒文天祥死时年四十七翺亦四十七云翺无子友人方鳯呉思齐冯桂芳翁登等为卜兆于子陵台南买山而葬焉表曰粤谢翺墓初翺以朋友道丧尽呉越无挂剑者思合同志氏名作许剑録勒诸石未就鳯等复为建许剑亭于墓右从翺志也　九月甲戌帝至自上都　乙亥用帝师奏释大辟三人杖以下四十七人　己卯罢四川淘金户四千还其元籍罪初献言者　丁亥哇遣使来献方物　壬辰湖州司狱郭玘诉浙西亷访司佥事张孝思多取廪饩孝思系玘于狱行台令监察御史杨仁往鞫而行省平章特穆尔逮孝思至省讯问又令其属官与仁同鞫玘事仁不从行台以闻诏省台遣官鞫问既引服皆杖之　冬十月癸卯有事于太庙中书省臣言去嵗世祖皇后裕宗祔庙以绫代玉册今玉册玉宝成请纳诸各室帝曰亲享之礼祖宗未尝行之其奉册以来朕躬祝之命献官迎导入庙　甲寅中书省御史台臣言江浙平章明里巴哈陈台宪非便事臣等议乞自今监察御史亷访司有所按覈州县官与本路同鞫路官与宣慰司同鞫宣慰司官与行省同鞫制曰可　十一月甲戌太白经天　戊戌诏江浙行省括漏官田及检覈富强被役之户　太师伊实特穆尔因议边事入朝两宫赐宴如家人礼赐其妻图固勒宴服及他珍宝是月以疾卒大德中追封广平王諡贞宪　十二月丙辰荆南僧普招等伪撰佛书有不道语伏诛　伊实岱之军因李璮乱去山东其元驻之地为人所垦嵗乆
　　成业争讼不已甲子命别以境内荒田给之正军五顷余丁二顷已满数者不给　减海运脚价钞一贯计每石六贯五百文着为令　丁卯禁诸王辄召有司官吏时诸王小薛等部曲率恣横扰民驸马满济勒台私杀有罪有司官吏辄被号召至是诏令非奉防毋辄加罪是嵗立巴延特氏为皇后驸马托里森之女也　集贤学士阎复上疏言京师宜首建宣圣庙学定用释奠雅乐从之又言曲阜守冢户昨有司倂入民籍宜复之其后诏赐孔林洒扫二十八户祀田五千畆皆复之请也行台御史及浙西宪司劾江浙行省平章不法者十
　　七事制遣侍御史尚文往诘之左验明着犹力争不服文以上闻平章乃言御史违制取防防镇军数帝命省台大臣杂议咸曰平章勲臣之后所犯者轻事宜宥御史取防军数法当死文抗言平章罪状明白不受簿责无人臣礼其罪非轻御史纠事之官因兵卒争愬责其帅如旧均役情无害法即有罪亦轻廷辩数四与省台入奏帝意始悟平章御史各杖遣之　穆呼哩曽孙托克托萨满之子也幼失怙其母博啰海笃意教之稍长直宿卫世祖复亲诲导尤以嗜酒为戒既冠仪观甚伟喜与儒士语每闻一善言善行若获拱璧终身识之不忘从世祖征纳延擐甲率家奴数十人疾驰击之众皆披靡不敢前世祖望见之大加嗟赏顾谓近臣曰萨满不幸早死托克托幼朕抚而教之常恐其不立今能如此萨满可谓有子矣遂亲解佩刀及所乘马赐之由是深加器重得预闻机宻之事帝即位以来宠顾尤笃常侍禁闼出入惟谨退语家人曰我昔亲承先帝训饬令毋嗜饮今未能絶也岂有为人知过而不能改者乎自今以往家人有以酒至吾前者即痛惩之帝闻之喜曰扎拉尔吉如托克托者无几今能刚制于酒真可大用矣即拜上都留守通政院使虎贲卫亲军都指挥使政令严肃克修其职　南士有陈利便请搜括田赋者执政欲从之参议中书省事王构与平章何荣祖共言其不可辨之甚力得不行
　　二年春正月己卯诏江南毋捕天鹅　上思州叛贼黄胜许攻剽水口思光寨湖广行省调兵撃破之获其党黄法安等贼遁入上牙六罗　丙戌安西王傅特尔齐托特穆尔等复请立王相府帝曰去嵗阿南达已尝面陈朕以世祖定制谕之今复奏请岂欲以四川京兆悉为彼有耶赋税军站皆朝廷所司今姑从汝请置王相府惟行王傅事　太白昼见　己丑以御史中丞都齐为御史大夫　御史台臣言汉人为同寮者尝为奸人捃摭其罪由是不敢尽言请于近侍锡保齐舒固尔齐中择人用之帝曰安用此曹其选汉人识达事体者为之甲午授嗣汉三十八代天师张与材太素凝神广道
　　真人管领江南诸路道教　二月己亥朔中书省臣言陛下自御极以来所赐诸王公主驸马勲臣为数不轻向之所储散之殆尽今继请者尚多臣等乞甄别贫匮及赴邉者赐之其余宜悉止从之　庚申自六盘山至黄河立屯田置军万人　丙寅以大都留守司达噜噶齐段贞为中书平章政事时布呼宻称疾不出帝召至便殿谓曰朕知卿疾之故以卿不能从人人亦不能从卿也欲以段贞代卿如何布呼宻曰贞实胜臣乃拜布呼宻平章军国重事辞曰是职也国朝惟史天泽尝为之臣不敢当制去重字而以贞代为平章政事　三月壬申罢太原平阳路酿进葡萄酒其葡萄园民恃为业者皆还之　癸酉实都言晋王斡玛喇多尔岱言伊勒噜皆有异图诏枢宻院鞫之无验帝命言晋王者死言伊勒噜者谪从军自效　丙子帝如上都　丁丑以完顔邦义纳拉迪音刘季安妄议朝政杖之徒二年籍其家财之半　夏五月戊辰朔免两都徭役　辛未安西王遣使来告贫乏帝语之曰世祖以分赉之难尝有圣训阿南达亦知之矣若言贫乏岂独汝耶去嵗赐钞二十万锭又给以粮今与则诸王以为不均不与则汝言人多饥死其给粮万石择贫者赈之　甲戌诏民间马牛羊百取其一羊不满百者亦取之惟色目人及数乃取庚辰土畨叛杀掠阶州军民遣托克托防诸王特穆尔
　　巴哈济勒等合兵讨之　庚寅罢四川马湖进独本葱丁酉伊勒黙色进紫檀赐钞四千锭　六月己亥御
　　史台臣言官吏受赂初既辞伏继以审覈而有司徇情致令异辞者乞加等论罪从之　丙午安南遣人招诱叛贼黄胜许胜许遁入其国　甲寅降官吏受赃条格凡十有三等南台御史大夫阿喇卜丹言立法贵轻重得宜使民不至易犯今所降条格除枉法外其不枉法者自二十两以下罪与受一分者同科似轻重少偏不聴　丙寅诏行省行台凡朱清张瑄有所陈列毋辄止之　秋七月癸酉诏云南福建官吏满任者给驿以归壬午括巴延阿珠阿里哈雅等所据江南田及权豪
　　匿隠者令输租　増江西河南省参政一员以朱清张瑄为之　八月丁酉朔禁舶商毋以金银过海诸使海外国者不得为商　壬寅命江浙行省以船五十艘水工千三百人沿海巡禁私盐　乙巳立捕盗赏格令诸人能告捕者强盗一名赏钞五十贯窃盗半之应捕者又半之皆征诸犯人无可征者官给之山东西道亷访使陈天祥上疏曰盗贼之起各有所因除嵗凶诿之天时宜且勿论他如军旅不息工役洊兴厚敛烦刑皆足致盗中间保防滋长之者赦令是也赦者小人之幸君子之不幸彼强梁之徒执兵杀人有司尽力以擒之朝廷加恩以释之旦脱系累暮即行劫既不感恩又不畏法夫凶残悖逆性已预定诚非善化所能移惟严刑以制之可也天祥既上疏乃严督有司追捕自其所部南至汉江二千余里多就擒者　冬十月壬子帝至自上都　诏职官坐赃经断再犯者加本罪三等　赣州民刘六十聚众至万余建立名号朝廷遣将讨之观望退缩贼势益盛江南行省左丞董士选请自往进至兴国距其营不百里命将校分兵守地悉置激乱之人于法复诛奸民之为囊槖者于是民争出自效数日六十就擒余众悉散事平士选遣使奏闻但请黜赃吏数人而已略不及破贼事时称其不伐　十一月己巳乌徳岱等进所译太宗宪宗世祖实録帝曰呼图噜黙色非昭睿顺圣皇后所生何为亦曰公主顺圣太后崩时裕宗已返自军中所计月日先后差错又阿玛尔斯丹炮手伊斯玛音泉府司皆小事何足书耶　辛未以洪泽芍陂屯田军万人修大都城　増海运明年粮为六十万石　乙酉枢宻院臣言江南近边州县宜择险要之地合羣戌为一屯卒有警急易于征诏行省图地形覈军实以闻　十二月戊戌立萨里军民总管府云南行省臣言大彻里地与八百媳妇犬牙相错今大彻里胡念已降小彻里复占阨地利多相杀掠胡念遣其弟胡伦乞别置一司择通习蛮夷情状者为之帅招其来附以为进取之地从之　癸卯定诸王朝防赐与太祖位金千两银七万五千两世祖位金各五百两银二万五千两余各有差　是嵗天下诸处多水旱虫螟及大风损禾各蠲其田租　初裕宗即世世祖欲定皇太子未知所立以问阿噜威萨哩即以帝为对且言帝仁孝恭俭宜立于是大计乃决帝与太后皆莫之知也数召阿噜威萨哩不往帝抚军北边世祖遣阿噜威萨哩奉皇太子宝于帝乃一至其邸及即位谓阿噜威萨哩曰朕在濳邸谁不愿事朕者惟卿虽召不至今乃知卿真得大臣体遂加守司徒集贤院使领太史院事自是召对不名赐坐视诸侯王等尝语左右曰若全平章者真全材也于今殆无其比阿噜威萨哩父别名万全故以全为氏云












　　资治通鉴后编巻一百五十九
&lt;史部,编年类,资治通鉴后编&gt;
　　钦定四库全书
　　资治通鉴后编巻一百六十
　　刑部尚书徐干学撰
　　元纪八【起彊圉作噩正月尽上章困敦十二月凡四年】
　　成宗钦明广孝皇帝
　　大徳元年春正月丙戌锡保齐等为叛冦所掠仰食于官赐以农具牛种俾耕种自给　辛夘以张斯立为中书参知政事　建五福太乙神坛畤　二月丙申防阳甸部长纳欵来献方物且请嵗贡银千两及置驿传诏即其地立通西军民府　甲辰诸军民相讼者命军民官同聴之　丁未省打捕鹰房府入东京路　己未改福建省为福建平海等处行中书省徙治泉州平章高兴言泉州与瑠求相近或招或取易得其情故徙之诏封的立普哇拿阿迪提牙为缅国王仍戒饬云南等处边将毋擅兴兵甲　庚申诏改元赦天下免上都大都隆兴差税三年　以行徽政院副使王庆端为中书右丞　钦察亲军都指挥使圗圗尔哈自北边入朝拜同知枢宻院事命还北边行至宣府卒赠司空諡武毅三月己巳旺扎勒等奏定铨调选法　庚午以陜西行省平章额森特穆尔为中书平章政事中书左丞梁按达拉为中书右丞　丙子帝如上都　丁丑以江西行省左丞巴特玛新为中书左丞　庚辰达噜噶齐都尔蘓受赂为其奴所告毒杀其奴坐弃市　丁亥禁正月七月捕猎大都八百里内亦如之　庚寅立江淮等处赋总管府及提举司　先是五台山佛寺成皇太后亲往祈祝监察御史真定李元礼上书于太后曰古人有言生民之利害社稷之大计惟所见闻而不系职司者独宰相得行之谏官得言之今朝廷不设谏官御史职当言路即谏官也乌可坐视得失而无一言以禆益圣治万分之一哉伏见五台创建寺宇土木既兴工匠夫役不下数万附近数路州县供亿烦重男女废耕织百物踊贵民有不聊生者矣今闻太后亲临五台布施金币臣谓其不可行者有五时当盛夏禾稼方茂百姓嵗计全仰秋成扈从经过不无蹂躏一也太后春秋已高亲劳圣体往复暑途数千里不避风日万一调养失宜悔将何及二也上位举动必书简册以贻万世之则书而不法将焉用之三也财不天降皆出于民今日支持调度方之曩时百倍而又劳民伤财以奉土木四也佛以慈悲方便为教虽穷珍玩供养不为喜虽无一物为献亦不怒今太后为苍生祈福福未获昭受而先劳圣体圣天子旷定省之礼轸思亲之怀五也伏愿中路回辕端居深宫俭以养徳静以頥神上以循先皇后之懿范次以尽圣天子之孝心下以慰元元之望如此则不祈福而福自至矣台臣不敢以闻至是侍御史万僧与御史中丞崔彧不合诣架阁库取前章封之入奏曰崔中丞私党汉人李御史为大言谤佛谓不宜建寺帝大怒遣近臣赍其章敕旺扎勒布呼宻鞠问布呼宻以国语译而读之旺扎勒曰其意正与吾同往吾尝以此谏太后曰吾非喜建此寺葢先帝尝许为之非汝所知也彧与万僧面质于旺扎勒布呼宻抗言曰他御史惧不敢言惟一御史敢言诚可赏也旺扎勒等以其章上闻帝沉思良乆曰御史之言是也乃罢万僧复元礼职　夏四月癸巳朔日有食之　丙申中书省御史台臣言阿喇卜丹及崔彧条陈台宪诸事臣等议乞依旧例御史台不立选其用人则于常调官选之惟监察御史首领官令御史台自选各道亷访司必择古人为使或阙则以色目世臣子孙为之其次参以色目汉人又哈喇齐哈蘓各举监察御史非便亦宜止于常选择人各省文案行台差官检覈宿卫近侍奉持防令台宪擢用者必须明奏然后任之行台御史秩满而有效绩者或迁内台或呈中书省迁调亷访司亦如之其不称职者省台择人代之未歴有司者授以牧民之职经省台同选者聴御史台自调中书省或用台察之人亦不宜与御史台同议各官府宪司官毋得輙入体察今拟除转运盐使司外其余官府悉依旧例制曰可　五月丙寅河决汴梁发民三万人塞之　戊辰追收诸位下为商者制书驿劵建临洮佛寺　诏强盗奸伤事主者首从悉诛不伤
　　事主止诛为首者从者刺配再犯亦诛　丁丑禁民间捕鬻鹰鹞　各路平凖行用库旧制选部民富有力者为副庚寅命自今以常调官为之行省者从行省署用　上思州叛贼黄胜许遣其子志寳来降　漳河溢损民禾稼　六月甲午诸王伊徳肯遣使乗驿祀五岳四渎命追其驿劵仍切责之　以湖广行省参政崔良知亷贫特赐盐锞钞千锭　乙未太白昼见　中丞崔彧居御史台乆又守正不阿以故人多疾之丙辰监察御史鄂啰实勒劾奏彧兄在先朝尝有罪还其所籍家产非宜又买僧寺水碾违制帝怒其妄言笞而遣之诏僧道犯奸盗重罪者聴有司鞠问　是月和州歴阳县江涨漂没庐舍万八百五千余家　资徳大夫知制诰兼修国史致仕董文用卒赠少保諡忠穆　秋七月丁亥河决杞县蒲口命亷访使尚文相度形势为乆利之防文还言河自陈留抵睢东西百有余里南岸视水高六七尺或四五尺北岸故隄水视高三四尺或高下等大较南高于北约八九尺隄安得不坏水安得不北也蒲口今决千有余步东走旧渎行二百里至归徳横隄之下复合正流或强遏之上决下溃功不可成揆今之计河北郡县宜顺水性筑长隄以御泛溢归徳徐邳之民任择所便避其冲突被害民户量给河南退滩地以为业异时决他所亦如之亦一时救患之良防也蒲口不塞便帝从之会河朔郡县及山东宪部争言不塞则河北桑田尽化鱼鼈之区塞之便帝复从之明年蒲口复决障塞之役无嵗无之是后水北入复河故道竟如文言　是月衡州之酃县大水山崩溺死三百余人八月丁未命诸王额彻济自今出猎悉自供具毋伤
　　民力　丁巳祅星出奎　九月辛酉朔祅星复犯奎集贤学士阎复上防言定律令颁封赠增俸给通调内外官且曰古者刑不上大夫今郡守以徴租受杖非所以厉亷隅江南公田租重宜减以贷贫民后多采用　甲子八百媳妇叛冦萨里遣额森巴哈将兵讨之　丙寅诏恤诸郡水旱疾疫之家罢括两淮民田　壬午帝至自上都　己丑增海漕为六十五万石　冬十月辛丑温州陈空崖等以妖言伏诛　乙夘哇遣使奉表来降　戊午增吏部尚书一员以呉元珪为之时选曹铨注多有私其乡人者元珪曰此风不可长蜀党朔党之兴宋之所由衰也自视事后请谒悉皆谢絶　太白经天　是月钦察都指挥使崇乌噜攻破八邻之地还击海都军败走之八邻之地时为海都所据崇乌噜帅师逾金山进攻之其将特梁台阻达尔呼河而军伐木栅岸以自庇士皆下马跪坐持弓矢以待崇乌噜奋师驰击大破之尽得人马庐帐还次阿垒河与海都援将巴拜遇崇乌噜麾军渡河蹙之巴拜败走仅以身免　十一月壬戌禁权豪僧道及各位下擅据鑛炭山场　戊辰增太庙牲用马　丁丑封高丽国王王昛为逸夀王以其世子謜为高丽国王从所请也　御史台臣奏大都路总管哈迪盗支官钱及受计五千三百缗准律当杖百七不叙以故臣子从轻论而帝欲止权停其职中丞崔彧与大夫济尔哈朗执不可帝曰卿等与中书省臣戒之若后复然则置死地矣已而御史奏彧任中丞且十年非所宜彧遂以病辞帝谕之曰卿辞退诚是然勉为朕少留之　十二月戊戌中书省臣言世祖抚定江南沿江上下置戍兵三十一翼今无一二惧有不虞帝曰与枢宻议之禁诸王驸马并权豪毋夺民田其献田者有刑　复立芍陂洪泽屯田　甲辰太白经天丁未旌表烈妇漳州招讨司知事阚文典妻王氏
　　闰月壬戌诏诸军戸卖田者由所官给文劵　甲子福建平章高兴言漳州漳浦县大梁山产水晶乞割民百戸采之帝曰不劳民则可劳民勿取　库哩济蘓汪古部人爱巴哈之子也性勇毅习武事尤笃于儒术筑万卷堂于私第日与诸儒讨论经史性理阴阳术数靡不该贯尚呼达迪黙色公主继尚爱雅实哩公主世祖时讨叛王伊布肯有功帝即位封高唐王西北不安请于帝愿往平之再三请帝乃许及行且誓曰若不平西北吾马首不南是嵗遇敌于巴雅斯之地众谓当俟大军毕至与战未晚库哩济蘓曰大丈夫报国而待人耶即整众鼓噪以进大败之擒其将卒百数以献诏赐世祖所服貂裘寳鞍及缯锦介胄弓矢　萨里拜江南诸道行台御史大夫一日召都事贾钧谓曰国家置御史台所以肃清庶官美风俗兴教化也乃者御史不存大体按巡以苛为明徴以多为功至有迫子证父弟证兄奴讦主者伤风败教莫此为甚君为我语诸御史毋庸效尤为也帝闻而善之改江浙行省平章政事江浙税粮甲天下平江嘉兴湖州三郡当江浙什六七而其地极下水钟为震泽震泽之注由呉松江入海嵗乆江淤塞豪民利之封土为田由是浸淫泛溢败诸郡禾稼朝廷命行省疏导之发卒数万人萨里董其役凡四阅月毕工　时初建南郊翰林国史院检阅官袁桷进十议曰天无二日天既不得有二五帝不得谓之天作昊天五帝议祭天嵗或为九或为二作祭天名数议圜丘不见于五经郊不见于周官作圜丘非郊议后土社也作后土即社议三嵗一郊非古也作祭天无间嵗议燔柴见于古经周官以禋祀为天其义各有防作燔柴泰坛议祭天之牛角茧栗用牲于郊牛二合配而言之增羣祀而合祠非周公之制矣作郊不当立从祀议郊质而尊之义也明堂文而亲之义也作郊明堂礼仪异制议郊用辛鲁礼也卜不得常为辛作郊非辛日议北郊不见于三礼尊地而遵北郊郑之说也作北郊议礼官推其博多采用之桷庆元人也　云南民嵗输金银近中庆城邑户口则诡称逃亡甸寨逺者季秋例遣官领兵往徴人马刍粮往返之费嵗以万计所差官必重赂省臣乃得遣徴收金银之数必十加二而拆阅之数又如之其送迎馈赆亦如纳官之数所遣者又以铜杂银中纳官云南行省左丞刘正首疏其弊给官秤俾土官身诣官输纳其弊始革始至官储二百七十万索白银百锭比四年得一千七十万索金百锭银三千锭二年春正月壬辰诏以水旱减郡县田租十分之三伤甚者尽免之老病单弱者差税并免三年　禁诸王公公驸马受诸人呈献公私田地及擅招户者　辛丑御史台臣言诸转运司案牍例以嵗终检覆金糓事繁稽照难尽奸伪无从知之其未终者宜聴宪司于明年检覆从之　乙酉遣所俘瑠求人归谕其国使之效顺以翰林王恽阎复王构赵与王之纲杨文郁王徳渊集贤王颙宋渤卢挚耶律有尚李泰郝采杨麟皆耆徳旧臣清贫守职特赐钞二千一百余锭　二月辛酉嵗星荧惑太白聚于危　乙丑立浙西都水庸田司専主水利　以中书右丞张九思为平章政事与中书省事丁夘改泉州为泉宁府　丙子帝谕中书省臣曰每
　　嵗天下金银钞币所入几何诸王驸马赐与及一切营建所出几何其防计以闻旺扎勒言嵗入之数金一万九千两银六万两钞三百六十万锭然犹不足于用又于至元钞本中借二十万锭自今敢以节用为请帝嘉纳焉罢中外土木之役　癸未诏诸王驸马毋擅祀岳镇海渎　乙酉帝如上都　罢建康金银铜冶转运司还淘金户于元籍嵗办金悉责有司　诏亷访司作成人材以备选举中书平章政事崔彧与御史大夫都齐奏世祖圣训凡在籍儒人皆复其家今嵗月滋乆老者已矣少者不学宜遵先制俾亷访司常加勉励帝深然之命彧与布呼宻阿噜威萨哩同翰林集贤议降条例故有是诏　减行省平章为二员　丙子以梁徳珪为中书平章政事杨炎龙为中书右丞　三月戊子诏僧人犯奸盗诈伪聴有司専决轻者与僧官约断约不至者罪之　庚寅命各万户出征者其印命副贰掌之不得付其子弟违法行事　壬子御史台臣言道州路达噜噶齐阿琳巴哈总管周克敬虗申麦熟不赈饥民虽经赦宥宜降职一等从之　壬子诏加封东镇沂山为元徳东安王南镇防稽山为昭徳顺应王西镇吴山为成徳永靖王北镇医巫闾山为贞徳广宁王嵗时与岳渎同祀着为令　夏四月江南山东江浙两淮燕南属县百五十处蝗　五月壬辰以中书右丞何荣祖为平章政事与中书省事湖广左丞巴特玛新为中书右丞己酉抚州崇仁县星陨为石　六月庚申御史台臣言江南宋时行两税法自阿里哈雅改为门摊增课钱至五万锭今宣慰张国纪请复科夏税与门摊并徴以图陞进湖湘重罹其害帝命中书趣罢之　南台侍御史脱欢以受赂不法罢　禁诸王擅行令防其越例开读者并所遣使拘执以闻　秋七月癸巳汴梁等处大雨河决坏隄防漂没归徳数县禾稼庐舍免其田租一年遣尚书诺海御史刘赓等塞之自蒲口首事凡筑九十六所　壬寅诏诸王驸马及诸近侍自今奏事不经中书輙传防付外者罪之　诏遣中书右丞杨炎龙佥枢宻院事洪君祥召高丽国王王謜入侍时有言謜僭设司空司徒等官而又擅杀其臣金吕者故召謜入侍因留不遣复以其父逸夀王昛为高丽国王　九月己丑交趾哇金齿国各贡方物　丙申帝至自上都　癸夘枢宻副使达尔呼岱犯罪命御史台鞫之　庚戌减中外冗员　是月荣禄大夫平章政事崔彧卒赠太傅諡忠肃　冬十月甲寅朔增海漕米为七十万石十一月丙申罢云南行御史台置亷访司　壬寅以中书右丞王庆端为平章政事　十二月戊午太白经天乙丑括诸路马除牝孕携驹者齿三嵗以上并拘之辛未增置各路推官専掌刑狱上路二员下路一员甲戌彗出子孙星下　辛巳命亷访司嵗举所部亷
　　干者各二人　诏和市价直随给其主违者罪之　定诸税钱三十取一嵗额之上勿增　是嵗北边诸王都斡彻彻圗等濳师袭和啰噶圗之地其地亦有山甚高敌兵据之崇乌噜选勇而善步者持挺刃四面上奋击尽覆其军　西北诸王将帅共议防边咸曰敌往嵗不冬出且可休兵于境库哩济蘓曰不然今秋候骑来者甚少所谓鸷鸟将击必匿其形备不可缓也众不以为然库哩济蘓独严兵以待之是冬敌兵果大至三战三克库哩济蘓乗胜逐北深入险地后骑不继马踬遂为所执敌诱使降正言不屈又欲以女妻之库哩济蘓毅然曰我帝壻也非帝后面命而再娶可乎敌不敢逼帝尝遣其家臣额济蘓忒使敌境见于人众中阿哩济蘓一见輙问两宫安否次问嗣子何如言未毕左右即引去明日遣使者还不复再见竟不屈死焉追封赵王諡忠宪　皇曾孙梁王松山出镇云南廷议求旧臣可为辅行者遂以陜西行台侍御史张立道为云南行省参政视事期月卒于官立道凡二使安南官云南最乆颇得土人之心为立庙于鄯善城西　佥淮西江北道亷访司事申屠致逺行部至和州得疾卒致逺清修苦节耻事权贵聚书万卷名曰墨庄家无余产教诸子如师友
　　三年春正月己丑中书省臣言天变屡见大臣宜依故事引咎避位帝曰此汉人曲说耳岂可一一聴从耶卿但择可者任之　庚寅诏遣使问民疾苦除本年内郡包银俸钞免江南夏税十分之三增给小吏俸米置各路惠民局择良医主之　命中书省自今后妃诸王所需非奉防勿给各位擅置官府紊乱选法者戒饬之辛夘浙西亷访使王遇犯罪托权幸规免命御史台鞫治之　壬辰中书省臣言比年公帑所费动輙钜万嵗入之数不支半嵗自余皆借及别支臣恐理财失宜钞法亦坏帝嘉纳之仍令谕伊彻察喇等自今一切赐与皆勿奏　癸巳以江浙行省左丞相哈喇哈逊为中书左丞相帝问阎复曰中书左相难其人卿试举所知谁可任者复以哈喇哈逊对时视政江浙裁七日遂被徴哈喇哈逊既拜命斥言利之徒一以节用爱民为务有大政事必引儒臣杂议京师乆阙孔子庙而国学寓他署乃奏建庙学选名儒为学官采近臣子弟入学又集羣议建南郊为一代定制　乙巳太白经天　二月癸丑朔帝幸栁林　丁巳旺扎勒等奏铨定省部官以次引见帝皆允之仍谕六部官曰汝等事多稽误朕昔未知其人为谁今既阅视且知姓名其洗心涤虑各钦乃职复蹈前失罪不汝贷　罢四川福建等处行中书省陜西行御史台江东荆南淮西三道宣慰司置四川福建宣慰司都元帅府及陜西汉中道肃政亷访司　庚辰帝如上都　三月癸巳命妙慈济大师江浙释教总统补陀僧一山赍诏使日本诏曰有司奏陈向者世祖皇帝尝遣补陀禅僧如智及王积翁等两奉玺书通好日夲咸以中途有阻而还爰自朕临御以来绥怀诸国薄海内外靡有遐遗日本之好宜复通问今如智已老补陀宁一山道行素高可令往谕附商舶以行庶可必达朕特从其请葢欲成先帝遗意耳至于惇好息民之事王其审图之先是江浙平章伊蘓岱尔劝帝用兵日本帝曰今非其时因其俗奉佛遂遣一山赍诏往使而日本竟不至　甲午命何荣祖等更定律令帝谕荣祖曰律令良法也宜早定之既而书成上之且言臣所释者三百八十条一条有该三四事者帝以古今异宜不必相沿诏元老大臣聚聴之未及颁行而荣祖卒追封赵国公諡文宪　诏军官受罪重者罢职轻者降其散官或决罚就职停俸期年许令自効　乙巳行御史台劾平章嘉辉受财三万余锭嘉辉复言平章迪哩巴哈领财赋时盗钞三十万锭及行台中丞张闾受李元善钞百锭敕俱勿问　戊申减江南诸道行台御史大夫一员　夏四月辛未自通州至两淮漕河置巡防捕盗司凡十九所　己夘以礼部尚书伊克巴哈为中书左丞　五月壬午罢江南诸路释教总统所　庚子复立征东行中书省高丽国王王昛既复位而使臣自其国还者言昛不能服其众乃复立征东行省以福建都元帅库哩济蘓为平章政事共理之　六月癸丑罢大名路所献黄河故道田输租　戊午申禁海商以人马兵仗往诸蕃贸易者　丁夘荧惑犯右执法　壬申嵗星昼见　秋七月庚辰中书省臣言江南诸寺佃户五十余万本皆编民自嘉木杨喇勒智冒入寺籍宜加厘正从之　丙申扬州淮安属县蝗在地者为鹙啄食飞者以翅击死诏禁捕鹙　八月己酉朔太史言是日巳时当日食二分有竒至期不食众惧保章正齐履谦曰当食不食自古有之矧巳时近午阳盛阴微故当食不食遂考唐开元以来当食不食者凡十事以闻　九月壬辰流星色赤尾长丈余其光烛地起自河鼓没于牵牛之西有声如雷　癸巳罢括宋手号军　己亥帝至自上都　扬州淮安旱免其田租　冬十月壬子册皇后巴约特氏　甲寅复立海北海南肃政亷访司　山东转运使阿里哈等增课钞四万一千八百锭赐锦衣人一袭　十一月庚辰置浙西平江河渠闸堰凡七十八所丁酉浚太湖及淀山湖　十二月丙寅诏各省戍军
　　轮次放还二年供役　癸酉诏中书省货财出纳自今无劵记者勿与　以集贤院使领太史院事阿噜威萨哩为中书平章政事　是嵗命兄子海山镇漠北海山帝兄达尔玛巴拉之长子帝以宁逺王库库楚总兵北边怠于备御命海山即军中代之　省民出公田租时公田为民害而荆湖尤部内实无田随民所输租取之户无大小皆出公田租虽水旱不免荆湖宣慰使立智理威上民所不便十于事于朝而言公田尤切廷议遣使理之防有诏凡官无公田者始给以俸民力少苏焉时河朔连年水旱五糓不登工部尚书呉元珪言春
　　秋之义以养民为本凡用民力者必书葢民力息则生养息生养息则教化行而风俗美宰相嘉其言土木之工稍息　朝议以江浙行省地大人众非世臣有重望者不足以镇之帝乃以虎贲卫亲军都指挥使托克托为江浙行省平章政事始至严饬左右毋预公家事且戒其掾属曰仆从有私嘱者慎勿聴若军民诸事有闗于利害者则言之当言而不言尔之责也言而不聴我之咎也有豪民白昼杀人者托克托立命有司按法诛之自是豪猾屏息民赖以安　自崔彧卒后帝命昭文馆大学士平章军国事布呼宻行御史中丞事有因父官受贿赂御史必欲归罪其父布呼宻曰风纪之司以宣政化励风俗为先若使子证父何以兴孝枢宻臣受人玉带徴不叙御史言罚太轻布呼宻曰礼大臣贪墨惟曰簠簋不饬若加笞辱非刑不上大夫之义人称其平恕　先是召知太史院事郭守敬至上都议开铁幡竿渠守敬奏山水频年暴下非大为渠堰广五七步不可执政吝于工费以其言为过缩其广三之一是嵗大雨山水注下渠不能容漂没人畜庐帐几犯行殿帝谓宰臣曰郭太史神人也惜其言不用耳
　　四年春正月丙申申严京师恶少不法之禁犯者黥刺杖七十拘役　癸夘复淮东漕渠　二月丁未朔日有食之　丙辰皇太后鸿吉哩氏崩后性孝谨侍昭睿顺圣皇后不离左右至溷厠所用纸亦以面擦令柔软以进世祖每称之为贤徳媳妇一日裕宗有病世祖往视见牀上设织金卧褥愠而语之曰我尝以汝为贤何乃至此后跪答曰常时不敢用今为太子病恐有湿气故用之即时撤去及尊为太后置徽政院掌其财赋院官有受献浙西田七百顷者籍为院田后曰我寡居妇人衣食自有余况江南率土皆国家所有曷敢私之即命还之而黜院官之受献者后之弟欲因后求官后拒之曰勿以累我也其后弟果被黜人皆服其先见后崩之明日祔葬诸陵諡徽仁裕圣皇后　乙亥帝如上都立乌萨乌防等郡县　夏四月戊午参政张頥孙及其弟珪等伏诛于隆兴市頥孙初为新淦富人胡制机养子后制机自生子而死頥孙利其赀与珪谋杀之赂郡县吏获免其仆胡忠诉主之寃于官乃诛之其赀悉还胡氏　以中书省断事官卜朗吉达为平章政事　五月癸未左丞相达喇罕遣使来言横费不节府库渐虚诏自今诸位下事闗钱糓者毋輙入闻　帝谕集贤大学士阿噜威萨哩曰集贤翰林乃养老之地自今诸老满秩者陞之勿令輙去或有去者罪将及汝其谕中书知之　六月丙辰以太傅伊彻察喇为太师旺扎勒为太傅皆赐之印　丁巳昭文馆大学士平章军国事行御史中丞事布呼宻卒初病作帝遣医治之不效乃附奏曰臣孱庸无取叨承眷渥大限有终永辞昭代引觞满饮而卒年四十六帝闻之惊悼士大夫皆哭失声布呼宻素贫躬自爨汲妻织纴以养母后因使还而母已卒号恸呕血几不起平居服儒素不尚华饰禄赐有余即散施亲旧明于知人多所荐拔丞相哈喇哈逊达喇罕亦其所荐也其学先躬行而后文艺居则简黙及帝前论事吐辞洪畅以天下之重自任知无不言世祖尝语之曰太祖有言人主理天下如右手持物必资左手承之然后能固卿实朕之左手也每侍燕闲必陈说古今治要世祖每拊髀叹曰恨卿生晚不得早闻此言然亦吾子孙之福临崩以白璧遗之曰他日持此以见朕也布呼宻既卒贫无以葬帝赐钞五百锭赙之武宗时赠太傅追封鲁国公諡文贞　缅人僧格伦作乱缅王之弟阿萨格也乃率其党囚王于豕牢因弑之王次子奔愬京师诏遣萨察固勒等率行省兵二千讨之　秋七月辛夘加乳母冀国夫人韩氏为燕冀国顺育夫人实茂氏为冀国夫人　八月癸夘朔更定荫叙格正一品子为正五从五品子为从九中间正从以是为差防古色目人特优一级　庚申缅国阿萨济蘓等昆弟赴阙自言杀主之罪罢征缅兵　闰月庚子帝至自上都　以中书右丞贺仁杰为平章政事　九月甲子建康常州江陵饥民八十四万九千六十余人给粮二十二万九千三百九十余石　十一月壬寅朔诏颁寛令　十二月云南行省左丞刘深倡议言世祖以神武一海内功葢万世今上嗣大厯服未有武功以彰休烈西南夷有八百媳妇国未奉正朔请往征之完泽劝帝用其言哈喇哈逊曰山峤小夷辽絶万里可谕之使来不足以烦中国不聴癸巳兵二万命深及哈喇岱等将之以往御史中丞董士选亦言不当轻信一人妄言而寘百万生灵于死地帝变色曰事已成卿勿复言麾之出士选防从父文炳居兵间昼习武事夜读书不辍为管军总管战数有功宋亡从文炳入宋宫收其文书图籍静重识大体秋毫无所取军中称之平生以忠义自许尤号亷介自门生部曲无敢持一毫来献者治家甚严而孝弟尤笃时言世家有礼法者必归之董氏其礼贤敬士尤至晚年好读易澹然若将终身每一之官必卖先业田庐为行赀故老而益贫子孙不异布衣士　枢宻院经歴察罕博览强记通诸国字书从行省平章鄂啰齐出入湖广江西凡二十一年多着勲绩是嵗御史台奏察罕佥湖南宪司事中书省则奏为武昌路治中丞相哈喇哈逊曰察罕亷洁固宜居风宪然武昌大郡非斯人不可治竟除武昌广西妖贼高仙道以左道惑众平民诖误者以数千计既败湖广行省命察罕与宪司杂治之鞫得其情议诛首恶数人余悉纵遣且焚其籍众难之察罕曰吾独当其责诸君无累也以治最闻擢河南省郎中察罕西域人后居解州河东副总管伯徳那之子也　帝尝弗豫召同知宣徽院使圗卜坚巴哈入侍疾一食一饮必尝乃进帝体既安赐钱不受解衣赐之尝从巡幸禁中卫士感奋有所欲言帝命进而问之皆曰臣等宿卫有年矣日膳充嵗赐以时者诚荷陛下厚恩亦由宣徽有能官圗卜坚巴哈其人也帝恱赐珠袍超拜宣徽使辞曰先臣服勤于兹三年矣位不过佥佐臣何敢有加于先臣乎帝嘉其退让乃允其请　河南行省右丞马绍卒　时江淮屯戍军二十余万亲王分镇扬州皆以两淮民税给之不足则漕于湖广江西是嵗防计两淮仅少三十万石河南左右司郎中颍昌谢让请以淮盐三十万引鬻之收其价钞以给军食不劳逺运公私便之
  </div>
  <div class="pagination">
   <a href="资治通鉴后编_page36.html">
    上一页
   </a>
   <span>
    ...
   </span>
   <a href="资治通鉴后编_page32.html">
    32
   </a>
   <a href="资治通鉴后编_page33.html">
    33
   </a>
   <a href="资治通鉴后编_page34.html">
    34
   </a>
   <a href="资治通鉴后编_page35.html">
    35
   </a>
   <a href="资治通鉴后编_page36.html">
    36
   </a>
   <span class="current-page">
    37
   </span>
   <a href="资治通鉴后编_page38.html">
    38
   </a>
   <a href="资治通鉴后编_page39.html">
    39
   </a>
   <a href="资治通鉴后编_page40.html">
    40
   </a>
   <a href="资治通鉴后编_page41.html">
    41
   </a>
   <a href="资治通鉴后编_page42.html">
    42
   </a>
   <span>
    ...
   </span>
   <a href="资治通鉴后编_page38.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
