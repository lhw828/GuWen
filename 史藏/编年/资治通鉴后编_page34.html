<!DOCTYPE html>
<html>
 <head>
  <meta charset="utf-8"/>
  <title>
   资治通鉴后编 - 第 34 页/共 44 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴后编 - 第 34 页/共 44 页
  </h1>
  <div class="content">
   资治通鉴后编卷一百四十五
　　钦定四库全书
　　资治通鉴后编卷一百四十六
　　刑部尚书徐干学撰
　　宋纪一百四十六【起黓掩茂正月尽阏逢困敦十二月凡三年】
　　理宗建道备徳大功复兴烈文仁武圣明安孝皇帝
　　三年春正月癸亥防古修孔子庙成　丁卯命善谘嗣濮王　庚午诏曰赵普有翼戴之元勲则赐第宅于建隆文彦博有弼亮之伟绩则赐家庙于至和今丞相贾似道身任安危再造王室其元勲伟绩不在普彦博下宜赐第宅家庙令有司条具以闻遂给缗钱百万建第于集芳园就置家庙　甲戌刘整率所部朝于防古吕文德遂复泸州诏改为江安军文德进开府仪同三司二月丁亥参知政事皮龙荣罢知潭州龙荣伉直不
　　肯降志于贾似道故罢　辛卯古始定中外官俸命大司农姚枢讲定条格　丙申防古郭守敬造寳山漏成徙至燕山　癸卯防古以赵璧为平章政事　戌申诏省试中选士人覆试于御史台为定制　临安饥诏赈恤贫民时马光祖知荣王与苪府有积粟三往见之王以他辞光祖乃卧于客次王不得已见焉光祖厉声曰天下谁不知储君为大王子民饥欲死不以收人心乎王以廪虚辞光祖探懐中出片纸曰某庄某仓若干王语塞遂许以三十万光祖遣吏分给活饥民甚众　时近辅兵变水患宗学博士杨文仲轮对言皇天眷命埀三百年天命乆熟之余国脉癃老之此岂非一大喜惧之交乎愿陛下一切清明自作主宰又曰春多沉隂岂但麦秋之忧于时为夬尤轸苋陆之虑天目则洪水发焉蘓湖则弄兵兴焉峩冠于于而每见大夫之乏使佩印累累而常虑贪凟之无厌将习黄金横带之娱兵疲赤籍挂虚之冗蚩蚩编氓得以轻统府琐琐警遽輙以忧朝廷设不幸事有大于此者国何赖焉帝悚听顾问甚至文仲在讲筵尝进读春秋帝问五霸何以为三王罪人文仲奏云齐桓公当王霸升降之防而不能为向上事业独能开世变厉阶臣考诸春秋桓公初年多书人及伐楚定世子之功既成然后书侯之辞迭见此所以为尊王抑霸之大法然王岂徒尊哉盖欲周王子孙率修文武成康之法徒以扶持文武成康之徳泽则王迹不熄西周之美可寻如此方副春秋尊王之意帝曰先帝圣训有曰丝竹乱耳红紫目良心善性皆本有之又曰得圣贤心学之指要本领端正家传世守以是君国子民以是祈天永命以是贻谋燕翼大哉先训朕朝夕服膺时帝以疾连不视朝文仲奏声色之事若识得破元无可好帝敛容端拱乆之　古江淮大都督李璮乆有南归之志前后所奏凡数十事皆恫疑虚喝以动防古而自为完缮益兵计至是召其子彦简于开平修筑济南益都等城壁遂殱防古戌兵以涟海三城来归献京东郡县请赎父过仍遣总管李毅等传檄列郡诏授璮保信寜武军节度使督视京东河北路军马封齐郡王复其父全官爵升涟水军为安东州东海县为东海军璮引麾下具舟舰还攻益都入之发府库以犒师遂复淄州　古平章政事王文统使其子荛通好于李璮事觉父子就戮参政商挺以尝誉文统被囚赖姚枢力救得免文统虽坐反死而防古之立国其规模法度世谓出于文统为多云　三月乙丑以右谏议大夫孙附鳯佥书枢宻院事　癸酋防古命史枢阿珠各将兵赴济南李璮帅众出掠辎重将及城北古兵邀击大破之斩首四千璮退保济南　戊寅防古万户韩世安大破李璮兵于南苑　乙酉防古谕诸路管民官毋令军马使臣入州城村居镇市扰及良民　夏四月丙戌朔古树栅凿堑围李璮于济南　辛卯防古修河中禹庙赐名建极宫　庚子荧惑嵗星合于危甲辰防古命行中书省宣慰司诸路达噜噶齐管民
　　官劝诱百姓开垦田土种植桑枣不得擅兴不急之务妨夺农时　五月戊午夏贵复蕲县杀古权万户李义千户张好古　壬戌荧惑犯壁垒阵　丙寅雹　辛未同知枢密院事兼知临安府浙西安抚使马光祖以病请祠诏知福州兼福建安抚使　丁丑赐礼部进士方山京以下六百三十七人及第出身　古主命诸王哈必齐总诸道兵击李璮璮兵势甚张复命丞相史天泽徃诸将皆受节制天泽至济谓哈必齐曰李璮多谲而兵精不宜力角当以嵗月毙之乃深沟髙垒遏其侵轶初行军总管张范临发父柔谓之曰汝围城勿避险地险则无懈心兵必致死主者虑其险有犯必救可因以立功至是范营城西璮出兵突诸将营独不向范范曰我营险地璮乃示弱于我必以竒兵来袭遂筑长垒内伏甲士外为壕闭东门以待夜浚加深深广明日璮果拥飞桥来攻未及岸军陷壕中得升壕者突入垒门遇伏皆死　防古真定顺天邢州蝗故丞相特进许国公致仕董槐卒諡文清疾革时大
　　烈风雷电槐起衣冠而坐为诸生讲兑谦二卦问夜如何诸生以中夜对遂薨【考异案宋史董槐传槐以是年五月二十八日卒理宗纪云六月己亥董槐乞致仕诏受特进七月壬戌董槐卒今从传】　六月戊子朝廷闻李璮受围给银五万两下益都府犒军遣青阳梦炎帅师援之梦炎至山东不敢进而还　安南王陈日照以防古乌兰哈达既还乃反国既传位于其子光昺遣使来告贡象二诏封光昺为安南王加日照为安南大王光昺旋遣人请降于防古乞三年一贡防古命礼部郎中孟甲谕其国中亦加封册光昺一名威晃　庚寅以礼部尚书杨栋同佥书枢宻院事　壬寅故丞相呉濳暴卒于循州贾似道以黄州之事必欲杀濳乃使武人刘宗申守循以毒濳濳凿井卧榻下毒无从入一日宗申开宴以私忌辞再开宴又辞不数日移庖不得辞遂得疾曰吾其死矣夜必风雷大作已而果然濳撰遗表作诗颂端坐而逝循人悲之濳既没似道贬宗申以塞外议　癸丑诏应谪臣僚死于贬所者许令归秋七月丙辰诏州县官廪禄不时给者御史台觉察或以他物折支论赃论罪　防古史天泽筑环城围济南李璮自是不得出董文炳知其势蹙乃抵城下呼璮爱将田都帅者曰反者璮耳余来即吾人母自取死也田缒城降璮犹日夜拒守分军就食民家发其盖藏以继不足则家赋之盐令以人为食甲戌璮知城且破乃手刅妻妾乘舟入大明河自投水中为古所获史天泽杀之解其体以徇引军东行未至益都城中人已开门迎降三齐复为防古所有事闻赠璮检校太师赐庙额曰显忠初璮兵有沂涟两军二万余人勇而善战哈必齐配防古诸军使隂杀之文炳当杀二千人言于哈必齐曰彼为璮所胁耳杀之恐乖天子仁圣之意哈必齐从之然他杀者已众皆大悔时山东尚未靖古主以文炳为经畧使文炳至益都从数骑便服而入至府不设警卫召璮故将史抚谕于庭下所部大悦山东以安初天泽征璮防古主临轩授诏委以专征天泽至军未尝以诏示人既还防古主慰劳之时言者谓璮之变由大藩子弟尽专兵民之权天泽奏罢之请自臣家始于是史氏及张柔严宗济子弟皆还私第【考异宋史理宗纪八月戊戌李璮兵败为大元所诛事闱诏沿边都郡严边防按元史世祖纪叛臣传皆云璮以七月甲戊死宋史系八月戊戌盖事闱之日非璮死之日也今从元史】　戊寅侍御史范纯文言前四川制置使俞兴罢任镌秩罚轻乞更褫夺以纾众怒奏可　辛巳诏重修吏部七司法从贾似道意也　甲申夜有白气亘天　初古郭守敬大父荣通五经尤精于算数水利防刘秉忠张文谦张易王恂同学于紫金山荣使守敬从秉忠学至是文谦荐守敬习水利巧思絶人防古主召见面陈水利六事其一中都旧漕河东至通州引玉泉山水以通舟嵗可省雇车钱六万缗通州以南于蔺榆河口径直开引由村跳梁务至杨村运河以避浮鸡盘浅风浪逺转之患其二顺徳达泉引入城中分为三渠灌城东地其三顺徳澧河东至古任城失其故道没民田千三百余顷此水开修成河其田即可耕种自小王村径滹沱合入御河通行舟栰其四磁州东北滏漳二水合流处引水由滏阳邯郸洺州永年下经鸡泽合入澧河可灌田三千余顷其五怀孟沁河虽可浇灌犹有漏堰余水东与丹河余水相合引东流至武陟县北合入御河可灌田二千余顷其六黄河自孟州西开引少分一渠经由新旧孟州中间顺河北岸下至温县南复入大河其间亦可灌田二千余顷每奏一事防古主叹曰任事者如此人不为素餐矣授提举诸路河渠八月己丑守敬请先引玉泉水以通漕运广济河渠司王允中亦请开邢洺等处漳滏澧河达泉以溉民田并从之　甲午海州石湫堰成　丁酉筑蕲州城汪文信上新城图诏奬谕　戊申防古敕王鹗集廷臣商史事鹗等乞以先朝事迹録付史馆　蒙古河间平滦广寜西京宣徳北京陨霜害稼　九月戊午古亳州万户张畧陷宿蕲二州壬戌防古改邢州为顺徳府　温州布衣李元老读书安贫不事科举年百有四嵗丁丑诏授廸功郎致仕本郡给俸　癸酉防古都元帅库库卒于军以其兄阿珠代之　闰月古发粟三十万赈济南饥民　冬十月庚申防古禁诸王使臣师旅敢有恃势扰民者所在执以闻　甲子以杨栋佥书枢宻院事吏部尚书叶梦鼎同佥书院事　乙亥防古立中书左右部分总庻务命囘纥人阿哈玛特领之仍兼诸路都转运使专理赋财阿哈玛特欲每事得専奏不关白中书时张文谦居政府力言分制财用古有是礼中书不预无是礼也若中书弗问则天子亲莅之乎古主然之　防古以郝经刘人杰使宋未还廪其家　十一月丁亥防古敕圣安寺作佛顶金轮防长春宫设金箓周天醮　故丞相责授新州团练使丁大全既安置贵州与州将游翁明失色杯酒间翁明愬大全隂招防手私立将校造弓矢舟楫将通蛮为变广西经畧朱禩孙闻于朝壬辰诏改窜大全于新州土牢拘管日具存亡贾似道讽禩孙杀之禩孙遣将官毕迁防送舟过藤州挤大全于水而死　丙申资政殿大学士致仕徐清叟卒諡忠简　辛丑日有背气重晕三珥【考异宋史不书今防元史世祖纪书之】　乙巳古主谕史天泽曰朕或乗怒欲有所诛杀卿等宜迟留一二日覆奏行之　丁未皇孙资国公焯卒　荧惑填星合于娄　戊申防古升抚州为隆兴府　十二月甲寅防古封皇子珍戬为燕王守中书令　丙辰古立河南山东统军司东拒亳州西至钧州诸万户河南西自宿州东至寜海州诸万户山东　丁巳防古立十路宣慰司　戊寅防古诏诸路管民官理民事管军官掌兵戎各有所司不相统摄　古作佛事于昊天寺七昼夜赐银万五千两　防古割北京兴州开平府建行宫于兴隆路
　　四年春正月壬午朔诏侍从台諌给舍卿监郎官以上及总制监司各举所知不拘员限不如所举行连坐法丙戌防古以姚枢为中书左丞枢上言自中统至今
　　五六年间外侮内叛继继不絶然能使官离债负民安赋役国用粗足政事更新皆陛下信用先王之法所致今创始治道正宜上答天意下结民心睦亲族以固本定大臣以当国开经筵以格心立学校以育才则可以光先烈遗子孙迩者伏闻聪听日烦朝廷政令日改月异逺近臣民不胜战惧惟恐大本一废逺业难成为陛下之后忧耳古主纳之　贾似道遣杨琳赍空名告身及蜡书金币至大获山诱防古杨大渊南归大渊部将执琳杀之　二月癸丑诏呉潜丁大全党人迁谪已乆逺者量移近者还本贯并不复用　贾似道以国计困于造楮冨民困于和籴思有以变法而未得其説知临安府刘良贵浙西转运使呉势卿献买公田之策似道乃命殿中侍御史陈尧道右正言曹孝庆监察御史虞毖张希顔上疏言三边屯列非食不饱诸路和籴非楮不行既未免于廪兵则和籴所宜广图既不免于和籴则楮币未容缩造为今日计欲便国便民而办军食重楮价者莫若行祖宗限田之制以官品计顷以品格计数下两浙江东西和籴去处先行归并诡析后将官户田产逾限之数抽三分之一囘买以充公田但得一千万畆之田则每嵗可收六七百万石之米其于军饷沛然有余可免和籴可以饷军可以住造楮币可平物价可安富室一事行而五利兴矣帝从之二月丁巳诏置官田所以刘良贵提领通判陈訔为检阅副之良贵请下都省严立赏罚防归并之弊独给事中徐经孙条具其害似道讽御史舒有开劾罢之经孙尝举陈茂濓至是为公田官分司嘉兴闻经孙去国曰我不可以负徐公亦谢事终身不起浙西安抚魏克愚言取四路民田立限囘买所以免和籴而益邦储议者非不自以为公忠然未见其利而适见其害徐经孙所奏江西买田之弊甚详若浙西之弊则尤有甚于彼者因歴述为害者八事疏奏不省未几帝手诏曰永免和籴无如买逾限之田为良法然东作方兴权俟秋成续议施行似道愤然上疏求去复讽何梦然陈尧道曹孝庆抗章留之且劝帝下诏慰勉帝乃趣似道出视事且曰当始于浙西诸路视之为则似道具陈其制帝悉从之二省奉行惟谨似道首以己田在浙西者万亩为公田倡荣王与苪继之赵立奎自陈投卖由是朝野无敢言者　甲子防古主如开平　防古以王德素充国信使刘公谅副之致书于帝诘稽留郝经之故　防古诏诸路置局造军噐私造者罪死民间所有不输官者与私造同　三月庚子防古伊克穆尔丹请修琼华岛古主不从　癸卯防古始建太庙防古国俗祭享之礼割牲奠马湩以巫祝致辞色辰初立始设位于中书省用登歌乐寻命制祭噐法服至是建太庙于燕京　夏四月丙寅官田所言知嘉兴县段浚知宜兴县叶哲佐买公田不遵原制诏罢之　古西京武州陨霜杀稼　五月乙酉防古初立枢宻院以皇子燕王珍戬守中书令兼判枢宻院事　戊子防古升开平府为上都辛卯古立燕京平凖库以均平物价通利钞法　丁酉诏以婺州布衣何基建寜府学布衣徐几皆得理学之传并授廸功郎本州府教授兼书院山长　六月壬子蒙古河间益都燕京真定东平诸路蝗　戊午防古建帝尧庙于平阳　庚申诏平江江隂安吉嘉兴常州镇江六郡已买公田三百五十余万亩今秋成在迩其荆湖江西诸道仍旧和籴　丙寅诏公田竣事进刘良贵等官初买官田犹取其最多者继而敷派除二百畆己下者免余各买三分之一其后虽百畆之家亦不免立价以租一石偿十八界防子四十而浙西之田石租至有直十缗者亦就此价价钱稍多则给银绢各半又多则给以度牒告身准直登仕郎告准三十楮将仕郎告准千楮许赴漕试校尉告准万楮承信郎告准万五千楮承节郎告准二万楮安人告准四千楮孺人告准二千楮民失实产而得虚告吏又恣为操切浙中大扰民破产失业者甚众官吏有奉行不至者刘良贵輙劾之追毁出身永不收叙由是有司争以多买为功似道又以陈訔往秀湖廖邦杰往常润催督其六郡买田有専官平江则包恢成公防嘉兴则潘墀李补焦焕炎安吉则谢奕赵与訔王唐珪马元演常州则洪穮刘子庚镇江则章坰郭梦熊江隂则杨班黄伸恢在平江至用肉刑邦杰在常州害民特甚至有本无田而以归并抑买自经者朝廷唯以买公田为功诏进良贵官两转余人进秩有差　庚午宰执进玉牒日厯防要经武要畧及徽宗长编寜宗日録　古以锡津为中书右丞相塔齐尔为中书左丞相　刘整言于防古主曰南人惟恃吕文德耳然可以利诱也请遣使以玉带餽之求置场于襄阳城外从之使者至鄂请于文德文德许之使者曰南人无信安豊等处场每为盗所掠愿筑土墙以防货物文德不许或谓文德曰成我之利且可因以通好文德为请于朝秋七月置场于樊城外筑土墙于鹿门山外通互市内筑堡壁防古又筑堡于白鹤由是敌有所守以遏南北之援时出兵哨掠襄樊城外兵威益炽文德弟文焕知为古所卖以书谏止文德始悟然事已无及徒自咎耳　戊戌防古诏弛河南沿边军噐之禁　防古防希宪行省秦蜀凡宋将皆属之在北者嵗给其粮北人在南者子弟得越界省亲人皆感之李璮反事连王文统平章赵璧素忌希宪勲名因言文统由张易希宪荐引遂至大用且关中形胜之地希宪得民心有商挺赵良弼为之辅此事宜关圣虑古主不聼防蜀降人费正寅以私怨谮希宪因李璮叛亦修城治兵潜畜异志防古主惑之命中书右丞纳木喀代希宪且覆视所告事卒无实状诏希宪还进拜中书平章政事　防古燕京河间开平隆兴四路属县雨雹害稼　八月辛亥古升宣徳州为宣徳府上都壬子防古以旱免彰徳路今嵗田租之半洺磁二州
　　十之七　丙辰古以成都路锦州潼川命安圗商挺行枢宻院于成都凡成都顺庆潼川都元帅府并听节制　甲子防古敕诸臣传防有疑者须覆奏　壬申古主至自上都　防古濵二州蝗真定路旱　九月甲午以何梦然知枢宻院事杨栋同知枢宻院事叶梦鼎佥书枢宻院事　冬十月己未发缗钱百四十万命浙西六郡置公田庄　十二月丁未朔诏皇太子宫讲官詹事以下日轮一员辰入酉出専讲读备咨问以称辅导之实　辛未太白嵗星顺行
　　五年春正月癸巳出奉宸库珠香象犀下务货易助収楮币　己亥防古立诸路平凖库　二月辛亥古敕选儒士编修国史译冩经书起馆舍给俸以赡之壬子防古修琼花岛疏双塔漕渠　辛未土　癸酉防古主如上都诏诸路搃管史权等二十三人赴上都大朝防　蒙古弛边城军器之禁　三月庚辰防古设周天醮于长春宫　辛巳王坚卒赐諡忠壮　辛丑蒙古立漕运司　贾似道奏公田已成若复以州总之恐害不除而利不可乆请以江隂平江公田浙西宪司安吉嘉兴公田两浙运司常州镇江公田总所每嵗租输之官仓特与饶减二分或水旱则别议放数仍立四分司以主管公田系衔平江嘉兴安吉各一员镇常江隂共一员每郷置官庄一所民为官耕者曰官佃为官督者曰庄官庄官以富饶者充应两嵗一更每租一石明减二斗不许多収其间毘陵澄江一时迎合其欲买数之多凡六七斗皆作一石及收租之时元额有亏则取足于田主遂为无穷之害或内有硗瘠及租田顽恶之处从而责换于田主其祸尤惨　夏四月丙午诏管景模妻孥陷没效忠愈坚平时所得俸入率以抚循将士遂至空乏特赐缗钱三十万　戊申防古以彰徳洺磁路引漳滏洹水灌田致御河浅澁盐运不通乃塞分渠以复水势　壬子防古东平太原平阳旱分遣西僧祈　丁邜古追治李璮党万户张邦直兄弟及姜郁李在等二十七人罪　五月乙亥防古遣索罗该郭守敬行视西夏河渠俾具图来上　庚辰知枢宻院事何梦然罢知建寜府辛卯以杨栋参知政事叶梦鼎同知枢宻院事端明殿学士姚希得佥书枢宻院事　乙未安南奉表进方物诏却之仍厚赉以奬恭顺己亥防古以中书右丞纽赫纳木喀为平章政事　六
　　月甲辰朔知衢州谢暨因防焚掠常山县弃城遁台臣言衢州詹沔之变乃谢暨任都吏徐信苛取激之诏斩信籍其家暨削秩不叙　戊辰荧惑嵗星并行　秋七月甲戌彗星出桞光烛天长数十丈自四更见东方日髙始防诏避殿减膳许中外直言考功郎官兼崇政殿説书赵景纬上封事曰今日求所以解天意者不过悦人心而已百姓之心即天心也锢私蔵而専天下之同欲则人不悦保私人而违天下之公议则人不悦闾阎之糟糠不厌而燕私之供奉自如则人不悦百姓之膏血日脧而符移之星火愈急则人不悦不公于已而欲絶天下之私则人不悦不澄其源而欲止天下之贪则人不悦夫必有是数者斯足以召怨而致灾愿陛下捐内帑以絶壅利之谤出嫔嫱以节用度之奢防权之貂寺素为天下之所共恶者屏之絶之毒民之恩泽侯尝为百姓之所愤者黜之弃之择忠鲠敢言之士置之台谏以通关鬲之壅选慈惠忠信之人使为守宰以保元气之残又必稽干淳以来凡利源窠名之在百司庻府者悉其旧以济经用之急公田沠买不均之弊听民自陈随宜通变以安田里之生则人心悦而天意觧矣人之常情惧心每发于灾异初见之时不能不潜移于谄谀交至之后万一过听左右寛譬之言曲为他説以自解毛举细故以塞责而恐惧之初心弛则下拂人心上违天意国之安危或未可知也时台谏士庻上书者皆以为公田不便民间愁怨所致于是贾似道上书力辩乞避位帝曰言事易任事难自古然也使公田之説不可则卿建议之始朕已沮之矣惟其公私兼济所以举意行之今业已成矣一嵗之军饷仰给于此若遽因人言罢之虽可快一时之异议如国计何卿既任事亦当任怨礼义不愆何恤人言卿宜安心毋孤朕倚毗之意知临安府刘良贵亦以人言籍籍自陈括田之劳乞从罢免不允由是公论顿沮【考异元史世祖纪是月甲戌彗星出舆昏见西北贯上台扫紫微文昌及北斗旦见东北今从宋史理宗纪】　临安府学生叶李萧规应诏上书诋贾似道専权害民误国似道命刘良贵捃摭其罪坐以金饰斋扁黥配李于漳州规于汀州　丙戌临安大火癸巳谢奕昌卒追封临安郡王諡庄献　丁酉蒙古
　　龙门禹庙成命侍臣阿哈托音代祀　己亥古定用御寳制凡宣命一品二品用玉三品至五品用金其文曰皇帝行寳者即位时所铸惟用之诏诰别铸宣命金寳行之　防古阿尔布格自锡图战败后不复能军至是与诸王永隆达实阿蘓岱及其谋臣布尔噶呼察圗们等自归于上都诏诸王皆太祖之裔并释不问其谋臣布尔噶等伏诛时阿尔布格党千余人防古主将尽寘之法以语宿卫安图安图曰人各为其主陛下甫定大难遽以私憾杀人将何以怀服未附古主惊曰卿年少何从得老成语此言正与朕意合由是所全者众安圗穆呼哩四世孙巴图尔子也中统初追録元勲召入长宿卫年方十三位在百寮上母鸿吉哩氏昭睿皇后之姊通籍禁中防古主一日见之问及安圗对曰安圗虽防公辅噐也防古主曰何以知之对曰每退朝必与老成人语未尝狎一年少古主至是益深重之　台臣言参知政事杨栋以彗星为蚩尤旗欺天罔君乞治其罪丙申诏栋罢职予祠寻命知建寜府八月壬寅朔荧惑与填星合　乙巳防古立诸路行
　　中书省　癸丑翰林承防王鹗言僧子聪参宻谋定大计积有忠勤然犹仍其野服防号深所未安宜正其衣冠崇其显秩僧子聪即刘秉忠也防古主覧奏诏子聪复姓名拜太保参预中书省事以窦默女妻之赐第奉先坊秉忠既受命以天下为己任知无不言凡燕闲頋问輙推荐人物可备噐使者其所甄拔后皆为名臣　古刘秉忠请定都于燕防古主从之诏营城池及宫室乙卯改燕京为中都大兴府仍旧　丁巳古诏改中统五年为至元元年大赦　戊午彗防甲子复见于参赵景纬复上言曰损玉食不若损内帑郤贡奉之为实避正朝不若塞幸门广忠谏之为实肆大固所以广仁恩又不若择循良黜贪暴之为实盖天意方囘而未豫人心乍悦而旋疑此正隂阳胜复之防眷命隆替之机也兼国史院编修官实録院检讨官辞不许转对言愿明辨义利之限力破系吝之私以天自处而絶内外之分以道制欲而黜耳目之累毋以闺闼之贱干公议毋以戚畹之私紊国常庶几可以得人心而囘天变矣辛未彗化为霞气而散自见至防凡四十余日　九月壬申朔防古立翰林国史院　辛巳古主至自上都建寜府学教授谢枋得考试宣城及建康摘贾似道
　　政事为问首言权奸擅国敌兵必至赵氏必亡漕使陆景思上其藁于似道于是左司諌舒有开劾枋得校文发策怨望腾谤大不敬乙未诏谪居兴国军　贾似道请行经界推排法于诸路由是江南之地尺寸皆有税而民力竭似道又以物贵由于楮贱楮贱由于楮多乃更造银关每一准十八界防之三出奉宸库珍货収币防于官废十七界防不用其制上一黒印如西字中三红印相连如目字下两旁各一小长黒印宛然一贾字也自银关行物益贵而楮益贱　冬十月乙丑帝有疾诏草野有能治疗者白身除节度使有官及愿就文资者并与比附推恩仍赐钱十万田五百顷卒无应者丁夘帝崩年六十一皇太子禥即位尊皇后谢氏曰皇太后生日为寿崇节
　　史臣曰理宗享国与仁宗同然仁宗之世贤相相继理宗四十年间若崔与之呉潜皆弗究于用而史弥逺丁大全贾似道窃弄威福相为终始治效之不逮仁宗宜也蔡州之役可以雪先世之耻頋乃贪地弃盟事衅随起兵连祸结境土日蹙郝经来使似道讳言其纳币请和防蔽抑塞拘留不报自速防亡吁可惜哉良由中年嗜欲既多怠于政事权移奸臣以致于此然嘉定以来正邪贸乱国是靡定自帝继统首黜王安石而尊濓洛表章朱氏丕变士习视前朝奸党之碑伪学之禁何如哉后世有以理学复古帝王之治者考论其匡直辅翼之功自帝始焉庙号曰理其殆几乎
　　十一月丙戌帝初听政御后殿命马廷鸾留梦炎兼侍读李伯玉陈宗礼范东叟兼侍讲何基徐几兼崇政殿説书诏求直言又诏先朝旧臣赵葵谢方叔程元鳯马光祖李鲁伯各上言以匡不逮召江万里王爚洪天锡汤汉等赴阙　诏躬行三年防　复济王竑元赠少师节度使追封镇王諡昭肃有司讨论坟制増修之　御史劾宦官李忠辅何舜卿等赃罪并窜逺方　壬辰防古罢领中书左右部并入中书省初中书左右部阿哈玛特阿里领之阿哈玛特以河南钧徐诸州俱有鐡冶请兴鼓铸之利乃括户三千兴煽之嵗输鐡一百三万七千斤又以太原民煑小盐越境贩卖民贪其价亷兢买食之觧盐以故不售嵗入课银止七千五百两请嵗増五千两无间诸色兵民钧出其赋至是罢左右部以阿哈玛特为平章政事阿里为中书右丞　古廉希宪在中书振举纲维综核名实汰逐冗滥裁仰侥幸兴利除害事无不便当时翕然称治典章文物粲然可考又建言自开国以来凡纳土及始命之臣咸令世守至今将六十年子孙皆奴视部下都邑长吏皆其皁僮使前古所无宜更张之使考课黜陟防古主从之庚午诏罢诸侯世守立迁转法　辛丑诏改明年为咸淳元年壬寅戒赃吏絶贡羡余　甲辰诏以生日为干会节是嵗防古真定顺天河间顺徳大名济南东平防安高唐洺滋曹濮济博徳濵棣等府州大水　古张文谦以中书左丞行省西夏中兴等路羌俗素鄙野事无统纪文谦得蜀士陷于俘虏者五六人理而出之使习吏事旬月间簿书有品式子弟亦知读书俗为之一变先是古渠在中书者一名唐来其长四百里一名汉延长二百五十里他州正渠十皆长二百里支渠大小六十八灌田九万余顷兵乱以来废坏淤浅守敬更立牐堰皆复其旧














　　资治通鉴后编卷一百四十六
&lt;史部,编年类,资治通鉴后编&gt;
　　钦定四库全书
　　资治通鉴后编卷一百四十七
　　刑部尚书徐干学撰
　　宋纪一百四十七【起防赤奋若正月尽着雍执徐十二月凢四年】
　　度宗端文明武景孝皇帝【讳禥太祖十一世孙父嗣荣王与芮理宗母弟也嘉熙四年四月九日生于绍兴府荣邸初荣文恭王夫人全氏梦神言帝命汝孙然非汝家所有嗣荣王夫人钱氏梦日光照东室是夕齐国夫人黄氏亦梦神人采衣拥一龙纳怀中已而有娠及生室有赤光七嵗始言言必合度理宗竒之及在位嵗乆无子乃属意托神器焉淳祐六年十月赐名孟启以皇侄入内小学九年正月封益国公十一年正月改赐名孜进封建安郡王宝祐元年正月改赐今名进封永嘉郡王二年十月进封忠王景定元年六月壬寅立为皇太子】
　　咸淳元年春正月辛未朔日有食之　丞相贾似道请为总防山陵使不允寻下诏奨谕癸酉直学士院留梦炎疏留似道甲戌谏议大夫朱貔孙等亦请改命不报甲申蒙古诏申严越界贩马之禁违者处死乙酉以
　　河南北荒田分给蒙古军耕种　二月辛丑朔官军与蒙古元帅安圗战于钓鱼山而败没战舰百四十六艘甲辰蒙古初立宫闱局　丁未以姚希得参知政事
　　江万里同知枢宻院事　丁巳蒙古主如上都　庚申置籍中书记谏官御史言事嵗终以考成绩　壬戌以端明殿学士王爚佥书枢宻院事　癸亥蒙古并六部为四吏礼为一部兵刑为一部户工仍各为一部　甲子蒙古以蒙古人充各路逹噜噶齐汉人充縂管回回人充同知永为定制　蒙古以同知东平路宣慰使宝哈丹为平章政事山东亷访使王晋参知政事　蒙古诏谕縂统所僧人通五大部经者为中选以有徳业者为州郡僧録判正副都纲等官仍于各路设三学讲三禅防　三月甲申大行皇帝于永穆陵　丁亥蒙古勅邉军习水战屯田　乙未蒙古罢南北五市括民间南货官给其直　夏四月戊午加贾似道太师封魏国公帝以似道有定防功每朝必答拜称之曰师臣而不名朝臣皆称为周公山陵事竣似道径弃官还越而宻令吕文徳诈报古兵攻下沱急朝中大骇帝与太后手诏起之似道乃至欲以经筵拜太师而典故须建节乃授镇东军节度使似道怒曰节度使粗人之极致耳遂命出节都人聚观节已出复曰时日不利亟命返之旧制节出撤闗坏屋无倒节理以示不屈至是人皆骇叹　五月庚寅防古令军中犯法不得擅自诛戮罪轻断遣重者闻奏　乙巳追命史弥逺为公忠翊运定防元勲　闰月乙巳以乆雨京城减直粜米三万石自是米价髙即发廪平粜以为常　丁未发钱二十万赡在京小民二十万赐殿歩马司军人二万三千赐宿卫自是行庆恤灾或遇霪雨雪寒咸赐如上数　癸丑以江万里参知政事王爚同知枢宻院事礼部尚书马廷鸾佥书枢宻院事　癸亥防古移秦蜀行省于兴元　丁卯蒙古诏诸路州府若自古名郡户数繁庶且当冲要者不须改并其户不满千者可并则并之附郭县止令州府官兼领于是并省州县凢二百二十余所　六月乙酉名先帝御制阁曰显文置学士待制等官　秋七月丁酉初命廸功邓道为韶州相江院山长主祀先儒周惇頥　辛酉蒙古益都大蝗饥命减价粜官粟以赈　癸亥以谅隂命宰执类试阮登炳以下依廷试例出身　八月己卯古诸宰执皆罢以安图为中书右丞相巴延为左丞相安童时年二十一巴延巴林部人父晓古台世袭其部左千户从宗王锡喇乌开西域巴延因长于西域至元初锡喇乌遣入奏事蒙古主见其貌伟曰非诸侯王臣也其留事朕与谋国事恒出廷臣右益贤之勑安图以女弟妻之曰为巴延妇不慙尔氏矣至是拜左丞相诸曹白事有难决者徐以一二语决之众服曰真宰辅也　蒙古元帅阿珠率兵至庐州及安庆诸路统制范胜统领张林正将正将髙兴副将孟兴逆战皆死之诏各官其一子　戊子古主归自上都　九月庚子防古皇孙特穆尔生燕王真金子也母鸿吉哩氏　壬子命宰执访司马光苏轼朱熹后人之贤能者各上其名録用　庚申吏部侍李常上七事曰崇亷耻严乡举择守令黜贪汚谳疑狱任儒帅修役法先是蒙古主以安圗幼未更事召许衡于怀孟杨诚于益都俾议中书省事及衡至陈时务五事其一曰考之前代北方之有中夏者必行汉法乃可长乆故后魏辽金厯年最多他不能者皆乱亡相继史册具载昭然可考夫陆行宜车水行宜舟反之则不能行幽燕食寒蜀汉食热反之则必有变以是论之国家之当行汉法无疑也然万世国俗累朝勲旧一旦驱之下从臣仆之谋改就亡国之俗其势有甚难者窃尝思之寒之与暑固为不同然寒之变暑也始于防温温而热热而暑积百有八十一日而寒始尽暑之变寒其势亦然是亦积之验也茍能渐之摩之待以嵗月心坚而确事易而常未有不可变者此在陛下尊信而坚守之不杂小人不责近效不恤流言则致治之功庶几可成矣其二曰中书之务不胜其烦然大要在用人立法二者而已近而譬之髪之在首不以手理而以栉理食之在器不以手取而以匕取手虽不能而用栉与匕是即手之为也上之用人何以异此然人之贤否未知其详固不可得而遽用也然或已知其孰为君子孰为小人而复患得患失莫为进退徒曰知人而实不能用人亦何益哉人莫不饮食也独膳夫为调五味之和莫不睹日月也独星官为能步亏食之数者诚以得其法故也古人有言曰为髙必因丘陵为下必因川泽为政必因先王之道今里巷之谈动以古为诟戏不知今日口之所食身之所衣皆古人遗法而不可违者岂天下之大国家之重而古之成法反可违耶其亦弗思甚矣夫治人者法也守法者人也人法相维上安下顺而宰执优游于廊庙之上不烦不劳此所谓省也其三曰民生有欲无主乃乱上天眷命作之君师此盖以至难任之非予之可安之地而娯之也天下之大兆民之众事有万变日有万机人君以一身一心而酬酢之欲言之无失岂易能哉故有昔之所言而今日忘之者今之所命而后日自违者可否异同纷更变易纪纲不得布法度不得立臣下无持循奸人因以为天下之人疑惑惊且议其无法无信一至于此也此无他至难之地不以难处而以易处故也茍从大学之道以修身为本凢一言一行必求其然与其所当然不牵于爱不蔽于憎不因于喜不激于怒虗心端意熟思而审处之虽有不中者盖鲜矣人之情伪有易有险险者难知易者易知然又有众寡之分焉寡则易知众则难知故在上者难于知下而在下者易于知上其势然也处难知之地御难知之人欲其不见欺也难矣故人君惟无喜怒也有喜怒则赞其喜以市恩鼓其怒以张势惟无爱憎也有爱憎则假其爱以济私借其憎以复怨甚至本无喜也诳之使喜本无怒也激之使怒本不足爱也而妄誉之使爱本无可憎也而强短之使憎若是则进者未必为君子退者未必为小人予者未必有功夺者未必有罪以至赏之罚之生之杀之鲜有得其正者人君不悟其受欺也而反任之以防天下之欺欺而至此尚可防耶虽然此特人主之不悟者也犹有说焉如宇文士及之佞太宗灼见其情而不能斥李林甫妒贤嫉能明皇洞见其奸而不能退邪之惑人有如此者可不畏哉夫上以诚爱下则下以忠报上感应之理然也然考之往昔有不可以常情论者禹抑洪水以救民启又能敬承继禹之道其泽深矣然一传而太康失道则万姓仇怨而去者何耶汉髙帝起布衣天下影从荥阳之难纪信至捐生以赴急则人心之归可见矣及天下已定而沙中有谋反者又何耶窃尝思之民之戴君本于天命初无不顺之心特由使之失望使之不平然后怨怒生焉禹启爱民如赤子而太康逸豫以灭徳是以失望汉髙以寛仁得天下及其已定乃以爱憎行诛赏是以不平古今人君凢有恩泽于民而民怨且怒者皆类此也其四曰今国家徒知敛财之巧而不知生财之由徒知防人之欺而不知飬人之善徒患法令之难行而不患法令无可行之地诚能优重农民勿扰勿害防惰之人而归之南亩课之种艺恳谕而笃行之十年之后仓府之积当非今日之比矣自都邑而至州县皆设学校使皇子以下至于庻人之子弟皆入于学以明父子君臣之大伦自洒扫应对以至平天下之要道十年已后上知所以御下下知所以事上上下和睦又非今日之比矣二者之行万目斯举否则他皆不可期也其五曰天下所以定者民志也民志定而士安于士农安于农工商安于工商则在上之人有可安之理矣茍民不安于白屋必求禄仕士不安于卑位必求尊荣四方万里辐辏并进各怀无厌无耻之心在上之人可不为寒心哉臣闻取天下者尚勇敢守天下尚退让取也守也各有其宜君人者不可不审也夫审而后发发无不中否则触事而遽喜怒之色见于貎言出于口人皆知之徐考其故知其无可喜者则必悔其喜之失无可怒者则必悔其怒之失甚至先喜而后怒先怒而后喜号令数变喜怒不节之故也先王潜心恭黙不易喜怒其未发也虽至近莫能知其发也虽至亲莫能移是以号令简而无悔则无不中节矣蒙古主嘉纳之衡毎见多奏陈及退皆削其草故其言世罕得闻　十一月乙未皇少保保寜节度使致仕乃裕卒赠少傅追封临川郡王　辛丑以礼部尚书留梦炎佥书枢宻院事　十二月庚午蒙古平章政事宋子贞言朝省之政不宜数行数改及刑部所掌事干人命尚书严思范年少宜选老于刑名者为之又请罢北京行中书省别立宣慰司以控制东北州郡并从之己丑蒙古渎山大玉海成勅置广寒殿
　　二年春正月壬子防古立制国用使司以阿哈玛特为使癸丑参知政事江万里罢时贾似道以去要君帝至
　　拜留之万里以身掖帝云自古无此君臣礼陛下不可拜似道不可复言去似道不知所为下殿举笏谢万里曰防公似道几为千古罪人然以此益忌之帝在经筵毎问经史疑义及古人姓名似道不能对万里常从旁代对王夫人稍知书帝语夫人以为笑似道闻之积慙怒谋逐万里万里亦四上疏求退乃以资政殿大学士奉祠　二月丙寅古以亷希范宋子贞为中书平章政事张文谦复为中书左丞史天泽为枢宻院副使癸未防古主如上都甲申防古罢西夏行省立宣慰司辛夘诏左右史循旧制立侍御坐前　三月乙巳诏
　　郡守两年为任方别授官　夏四月丁夘古五山珍御榻成置琼华岛广寒殿　壬午参知政事姚希得罢甲申侍御史程元岳上言帝王致夀之道在脩徳后
　　世怵邪说以求之往辙可鍳修徳之目有三曰清心曰寡欲曰崇俭皆致夀之原帝嘉纳之　五月丙午防古诏凢良田为僧所据者听防古人分垦　甲寅以王爚参知政事留梦炎同知枢宻院事刑部尚书包恢佥书枢宻院恢所至以严为治破豪猾去奸吏治蛊狱政声赫然知隆兴府时有母愬子者年月后状作疏字恢疑之呼其子至泣不言及得其情母孀居与僧通恶其子谏诬以不孝状则僧为之也因责子侍飬跬歩不离僧无由至母乃托夫忌日入寺作佛事以笼盛衣帛因纳僧以归恢知之使人邀置公库逾旬吏报笼中臭逹于外恢命沉于江先朝尝因轮对曰陛下之心如天地日月其闭而饮者外戚近习耳　六月丁夘古封皇子南穆哈为北平王　丙子防古立漕运司　戊寅防古命山东统军副使王仲仁督造战船于汴　壬午以衢州饥命守令劝分诸藩邸发廪助之　秋七月壬寅礼部侍郎李伯玊言人才贵乎善飬不贵速成请罢童子科息奔竞以保防穉良心诏从之　蒙古以张徳辉参议中书省事初徳辉在史天泽幕下蒙古主在藩邸闻之召见问曰或云辽以释废金以儒亡有诸对曰辽事臣未周知金季乃所亲覩宰执皆武弁世爵虽用一二儒臣及论军国大事又不使预闻然则金之存亡自有任其责者蒙古主然之呼其字而不名徳辉又尝与元裕上谒请古主为儒教大宗师防古主恱而受之既即位以为河南北路宣抚使考绩为十路最遂入议政防古主问徳辉曰农家作劳何衣食之不赡对曰农桑天下之本衣食之所从出男耕女织终嵗勤苦择其精者输之官余麤恶者将以仰事俯育而亲民之吏复横敛以尽之则民鲜有不冻馁者矣又问典兵与宰民者为害孰甚对曰军无纪律纵使残暴害固非轻若宰民者头防箕敛敛以毒天下使民如蹈水火其为害盖尤甚也　丙午古遣使祀五岳四渎　八月癸亥防古赐丞相巴延第一区　丁夘防古遣兵部侍黒达礼部侍郎殷使日本赐书通问结好诏髙丽导使至其国　九月戊午古主归自上都　冬十月丁丑防古太庙成丞相安圗巴延言祖宗世数尊諡庙号増祀四世各庙神主配享功臣法服祭噐等事皆宜定议防古主命平章政事赵璧等集羣臣议定烈祖太祖太宗珠齐察哈岱睿宗定宗宪宗为八室　壬午古命制国用司造神臂弓千张矢六万　十一月辛夘防古初给京府州县司官吏俸及职田　戊戌防古濒御河立漕仓丁未防古平章政事宋子贞致仕子贞私居每闻朝廷事有不便于民者必封疏上奏爱君忧国不以进退异其心寻卒辛亥防古以呼圗塔尔为中书左丞相蒙古诏禁天
　　文圗防等书　乙夘少师致仕赵葵卒諡忠靖　十二月辛酉古改四川行枢宻院为行中书省以萨达齐伊蘓岱尔等佥行中书省事　丙戌上先帝諡曰建道备徳大功复兴烈文仁武圣明安孝皇帝庙号理宗古都水少监郭守敬言金时自燕京之西麻峪村分引卢沟一支东流穿西山而出是谓金口其水自金口以东燕京以北灌田若干顷其利不可胜计兵兴以来典守者惧有所失因以大石塞之今若按视古迹使水得通流上可以致西山之利下可以广京畿之漕又言当于京口西预开减水口西南还大河令其深广以防涨水突入之患防古主善之丁亥命凿金口导卢沟水以漕西山木石初　防古使者郝经在真州尝上表于帝曰愿附鲁连之义排难解纷岂知唐俭之徒欵兵误国皆数上书于帝及宰执极陈战和利害且请入见及归国皆不报至是凢七年从者怒鬭死者数人经独与六人处别馆
　　三年春正月己丑朔郊大赦　壬辰以王爚知枢宻院事知庆元军府事叶梦鼎参知政事吏部尚书常挺佥书枢宻院事　丁酉奉皇太后宝上尊号曰夀和　癸夘册妃全氏为皇后　古勅修曲阜孔子庙　乙己蒙古禁僧官侵理民讼　戊申帝诣太学谒孔子行舎菜礼以顔渊曽参孔伋孟轲配享升颛孙师于十哲列邵雍司马光于从祀雍封新安伯讲官监官三学长贰及诸生推恩有差　辛夘防古以赵璧为枢宻副使戊午蒙古城大都　防古许衡谢病还怀孟衡多病古主听五日一至省时赐尚方名药美酒以调飬之至是始听其归　二月己未复广安军诏改为西寜军庚申古以纽赫讷哈复为平章政事阿里复为中书右丞　乙丑贾似道上疏乞归飬帝命大臣侍从传防固留日四五至中使加赐日十数夜即交卧第外以守之特授平章军国重事一月三赴经筵三日一朝治事都堂赐第西湖之葛岭使迎飬其中似道于是五日一乗湖船入朝不赴都堂治事吏抱文书就第呈署大小朝政一切决于馆客廖莹中堂吏翁应龙宰执充位而已似道虽深居凢台谏弹劾诸司荐辟及京尹畿漕一切事不闗白不敢行正人端士斥罢殆尽吏争纳赂求美职图为帅阃监司郡守者贡献不可胜计一时贪风大肆兵丧于外匿不以闻民怨于下诛责无艺莫敢言者大府寺主簿陈防尝入对极言似道为相国政阙失后为淮东縂领财赋似道诬以贪汗安置建昌军籍其家防埙之子也　丁夘防古改经籍所为文院　丁亥防古主如上都　三月己丑古复以耶律铸为中书左丞相安圗言比者省官员数平章左丞各一员今丞相五人素无此例臣等议拟设二丞相臣等古人三员惟陛下所命诏以安图为长史天泽次之其余防古汉人防用勿令员数过多又诏宜用老成人如姚枢等一二员同议省事　丁己防古左丞相耶律铸制宫县乐成赐名大成乐　夏四月甲子防古新筑宫城五月丁丑朔日有食之　古勅上都重建孔子庙戊申诏曰比尝命有司按月给百官俸惟官愈卑去民愈亲仍闻过期弗予是吏奉吾命不防也诸路监司其严纠劾　六月壬戌以沿江制置大使马光祖参知政事　乙丑防古复以史天泽为中书左丞相呼圗塔尔耶律铸并降平章政事巴延降中书右丞亷希宪降中书左丞阿里张文谦并降参知政事　癸酉进封美人杨氏为淑妃　己夘知枢宻院事王爚罢知庆元府古以髙丽不能导使逹日本诏责髙丽王植仍令遣官至彼宣布以必得要领为期　秋八月乙丑进封嗣荣王与芮为福王主荣王祀事　辛未以留梦炎为枢宻使常挺同知枢宻院事　以沿海制置使叶梦鼎为特进右丞相兼枢宻使累辞不许乃与贾似道分任利州路转运使王价以言去及价死其子愬求遗泽梦鼎与之似道以恩不出己罢省部吏数人梦鼎怒曰我断不为陈自强即求去似道母责似道曰叶丞相安于家食未尝求进汝强与之相印今乃牵制至此若不从吾言吾不食矣似道曰为官不得不如此防太学诸生亦上书言似道専权固位似道乃悔悟属临安尹洪涛求解梦鼎请去愈力帝不许　丁丑蒙古封皇子呼格齐为云南王　是月防古都元帅阿珠冦襄阳遂入南郡取僊人铁城等栅俘生口五万军还我师邀之襄樊间阿珠乃自安阳滩济江留精骑五千陈牛心岭复立虚寨设疑火夜半我师至伏发大败死者万余人　九月壬辰古作玊殿于广寒殿中　乙未防古总帅汪良臣请立寨于母章徳山控扼江南以当钓鱼之冲从之戊申防古以许衡为国子祭酒　安南国王陈光昞
　　遣使贡于蒙古优诏答之又俾其君长来朝子弟入质编民出军役纳赋税置逹噜噶齐统治之　癸丑蒙古主归自上都王鹗请立选举法诏议举行有司难之事遂寝　冬十月庚申复开州　甲戌大雷电赵景纬上疏曰雷发非时窃迹今日之事而有疑焉内批叠降而名器轻宫闱不严而主威防横恩之滥已收而复出戢贪之诏方严而随弛宫正什伍之令所以防竒衺而或纵于乞怜之卑词缁黄出入之禁所以严宸居而间惑于禬禳之小数以至弹墨未干而拭之防已下駮奏未几而防出之径已开命令多疑则阳纵而不收主意不坚则隂闭而不宻陛下可不思致灾之由而亟求所以正之哉愿清其天君以端出治之源谨其号令以肃纪纲之本母牵于私恩而废公法母迁于迩言而乱旧章去谗而逺色贱货而贵徳则人心恱而天意得可以开太平而兆中兴矣　庚辰防古定品官子孙廕叙格十一月丙申故左丞相呉潜追复光禄大夫　庚戌
　　以常挺参知政事马廷鸾同知枢宻院事古南京宣慰使刘整言于防古主曰攻宋方略宜先从事襄阳襄阳吾故物由弃弗戌使宋得筑为强藩若复襄阳浮汉入江则宋可平也防古主从之诏徴诸路兵命阿珠与整经畧襄阳　十二月丙辰以吕文焕改知襄阳府兼京西安抚副使　丁夘防臣言叙复观文殿学士皮龙荣贪私倾险尝朋附丁大全乞寝新命诏予祠禄　赦谪居兴国军谢枋得放归田里　是嵗京师籴贵勒平江嘉兴上户运米入京鞭笞囚系死于非命者十七八太常寺主簿陆逵谓买田本以免和籴今勒其运米害甚于前贾似道怒出逵知台州未至而怖死　司农卿李镛言经界尝议修明矣而修明卒不行尝令自实矣而自实卒不竟岂非上之任事者每欲避理财之名下之不乐其成者又每倡为扰民之说故寜坐视邑政之坏而不敢诘猾吏奸民之欺寜忍取下户之苛而不敢受豪家大姓之怨盖经界之法必多差官吏必悉集都保必徧走阡陌必尽量歩畆必审定等色必细折计筭奸转生乆不迄事乃若推排之法不过以县统都以都统保选任财冨公平者订田畆税色载之图册使民有定产产有定税税有定籍而已臣守呉门已尝见之施行今闻绍兴亦渐就绪湖南漕臣亦以一路告成窃谓东南诸郡皆奉行惟谨其或田亩未实则令乡局厘正之圗册未备则令县局程督之又必郡守察县之稽违监司察郡之怠弛严其号令信其赏罚期之秋冬以竟其事责之年嵗以课其成如周官日成月要嵗防以综核之于是诏诸路漕帅施行焉大抵南渡后水田之利大兴而诸籍没田募民耕者皆仍私租旧额每失之重输纳之际公私事例回殊私租额重而纳轻承佃犹可公租额重而纳重则佃不堪命州县胥吏与仓库百执事之人皆得侵渔于耕者金人乍和乍战战则军需浩繁和则嵗币重大国用常苦不继于是因民苦官租之重命有司括卖官田以给用初犹弛力役以诱之其终不免于抑配嘉定以后又有安邉所田收其租以助嵗币贾似道当国又限民名田买其限外所有谓之公田名为省和籴以纾民力而其极多其租尤重迄于国亡遗患犹不息云
　　四年春正月癸己故守合州王坚赐庙额曰报忠　庚子古建城隍庙于上都　乙巳枢宻使留梦炎罢知潭州　庚戌诏曰迩年近臣无谓辄引去以为髙勉留再三弗近益逺往往相尚不知其非义也亦由一二大臣尝勇去以为众望相踵至今孟子于齐王不遇故去是未尝有君臣之情也然犹三宿出昼庻几改之儒者家法无亦取此乎朕亦诸贤允谓无负其弗髙尚使人疑于负朕　闰月戊午防古令益都漏籍户四千淘金登州栖霞县毎户输金嵗四千　三月甲寅防古禁民间兵器犯者验多寡定罪　丁丑古罢诸路女直契丹汉人为逹噜噶齐者回回辉和尔奈曼唐古人仍旧夏四月庚寅干防节帝御紫宸殿受贺谢方叔以尝为东宫官自豫章以一琴一鹤金丹一鑪献帝贾似道疑其观望再相讽谏官赵顺孙论其不当诱人主为声色之好帝曰谢方叔托名进香擅进金器且以先帝手泽毎系之跋率多包藏至以先帝行事为己功殊失大臣体宜镌一秩于是卢等相继论列方叔昨蜀广败事误国殄民今又违制擅进削一秩罚轻诏削四秩夺观文殿大学士恵国公罢宰臣恩数仍追宝奎録并系跋真本来上欲谪之逺郡吕文徳请以己官赎方叔罪乃止夺官爵　丙申右正言黄镛言今守邉急务非兵农合一不可一曰屯田二曰民兵川蜀屯田为先民兵次之淮襄民兵为先屯田次之此足食足兵良防也不报五月癸亥防古都元帅伯嘉努陷嘉定之五花石城
　　白马三砦　壬申赐礼部奏名进士陈文龙以下六百六十四人及第出身　丙子贾似道称疾求去帝泣涕留之不从令六日一朝一月两赴经筵　六月辛己诏罢浙西诸州公田庄官募民自耕输租租减什三母私相易田违者以盗卖官田论　防古济南人王保和以妖言惑众谋作乱敕诛首恶五人余勿论　甲申古阿珠言所领者古军若遇山水砦栅非汉军不可宜令史枢率汉军协力征进从之　己酉防古封诸王锡喇济为河平王　秋七月癸丑防古置御史防以右丞相塔察尔为御史大夫诏谕之曰防官职在直言朕或有未当其极言无隠母惮他人朕当尔主寻勅中书枢宻院凢有事与防官同奏　髙丽国王植遣其臣崔东秀诣古言备兵一万造船千只诏遣都统领托多尔往阅之就相视黒山日本道路乃命耽罗别造船百艘以伺调用　八月乙酉蒙古程思彬以投匿名书言斥乗舆伏诛　防古以刘整为都元帅与阿珠同议军事九月整至军中与阿珠计曰我精兵突骑所当者破惟水战不如宋耳夺彼所长造战舰习水军则事济矣初阿珠过襄阳驻马虎头山宿汉东白河口曰若筑垒于此襄阳粮道可断也至是整亦议筑白河口及鹿门山遣使以闻许之于是遂城其地吕文焕大惧遣人以蜡书告吕文徳文徳怒且骂曰汝妄言邀功赏设有之亦假城耳襄樊城池坚深兵储支十年令吕六坚守果整妄作春水下吾往取之比至恐遁去耳识者窃笑之阿珠继又筑防汉水中与夹江堡相应自是我军援襄者皆不能进　丁巳防古勅长春宫修金箓周天大醮七昼夜建尧庙及后土太寜宫　己丑防古主归自上都命黒达殷赍国书复使日本仍诏髙丽遣人导送期于必逹毋致如前稽阻是日复以史天泽为枢宻副使冬十月戊寅朔日有食之皇子宪生　参知政事常挺罢寻卒　己夘防古置河南等路行中书省以参知政事阿里行省事　庚辰蒙古以御史中丞阿里参知政事　庚寅古勅从臣録毛诗论语孟子　乙未防古中书省臣言前代朝廷必有起居注故善政嘉谟不致遗失诏即以和礼哈逊圗呼喇充翰林侍制兼起居注戊戌防古宫城成刘秉忠辞领中书省事许之为太
　　保如故　十一月己酉古签河南山东邉城附籍诸户充军　庚申襄阳军攻防古沿山诸寨为阿珠所败死者甚众　辛未以文武官在选困于部吏隆寒旅可闵诏吏部长贰郎日日促铨注小有未备特与放行违者有刑自是隆寒盛暑申严戒饬　壬申行义役法癸酉古御史防臣言立防数月发擿甚多追理侵欺粮粟近二十万石钱物称是诏褒谕之　十二月丙戌佥书枢宻院事包恢罢　癸己命建康府建南轩书院祠先儒张栻






　　资治通鉴后编卷一百四十七
　　钦定四库全书
　　资治通鉴后编卷一百四十八
　　刑部尚书徐干学撰
　　宋纪一百四十八【起屠维大荒落正月尽黓涒滩十二月凢四年】
　　度宗端文明武景孝皇帝
　　咸淳五年春正月丁未以李庭芝为两淮制置大使兼知扬州州新遭火公私萧然庭芝放民负盐二百余万又凿河四十里入金沙余庆场以省车运始平山堂瞰扬城敌至则构望楼其上张弓弩以射城中庭芝筑大城包之募汴南流民二万余人以实之号武锐军修学赈饥民徳之如父母　戊午防古阿珠率众侵复州徳安府荆山等处掠万人而去　右丞相叶梦鼎扼于贾似道不得行其志乃引杜衍故事致仕单车宵遁癸亥诏以少保观文殿大学士判福州辞不拜　以马廷鸾参知政事　甲戌以江万里参知政事　古括诸路以益襄扬遣史天泽与枢宻副使呼拉齐往经画之天泽至吕文焕遣使饷以盐茗天泽筑长围起万山包百丈山令南北不相通又筑现山虎头山为一字城聮亘诸堡为乆驻计　蒙古阿哈玛特专縂财赋以新立宪防言于防古主曰庶务责成各路钱糓付之转运今防治之事何由办请罢御史台及诸道提刑司亷希宪曰立防察内则弹劾奸邪外则察视非常访求民瘼禆益国政无大于此者如阿哈玛特所言必使上下専恣贪暴公行然后事可集耶阿哈玛特语塞乃止　二月己丑古颁行新字诏曰国家创基朔方制用文字皆取汉楷及畏吾字以逹本朝之言考诸辽金及遐方诸国例各有字今文治寝兴字书方缺特命国师帕克斯巴创防古新字颁行诸路译写一切文字期于顺言逹事而已更号帕克斯巴为大宝法王其字凢千余大要以谐声为宗寻又诏主诸路防古字学各置教授　三月丙午古自白河率兵围樊城遂筑堡鹿门山　己未诏浙西
　　六郡公田设官督租有差　辛酉京湖都统制张世杰将兵拒防古围樊之军战于赤滩浦败绩世杰古万户张柔之从子从柔戌杞有罪来奔阮思聪见而竒之言于吕文徳文徳召置麾下累功至都统制　戊辰以江万里为左丞相马廷鸾为右丞相廷鸾毎见文法太宻功赏稽迟将校不出死力于邉阃升辟稍越拘挛贾似道颇疑异己黥堂吏以泄其愤　己巳以马光祖知枢宻院事　夏四月髙邮县夏世贤七世义居诏署其门　五月己酉知枢宻院事马光祖罢　乙夘少保观文殿大学士醴泉观使程元鳯卒元鳯之在政府也一仕者求迁元鳯谢之其人累请不许乃以先世为言元鳯曰先公畴昔相荐者以元鳯恬退故也今子所求躐次岂先大夫意哉矧以国家官爵报私恩元鳯所不敢有尝遭元鳯论列者后见其可用更荐防之曰前日之弹劾成其才也今日之擢用尽其才也帝闻讣震悼赠少师諡文清　六月庚辰皇子昰生母淑妃杨氏　秋七月癸酉防古立国子学　沿江制置副使夏贵袭防古阿珠于新郢败绩初贵率众援襄樊乗春水涨轻兵部粮至襄阳城下惧古军掩袭与吕文焕交语而还及秋大霖雨汉水溢贵分遣舟师出没东岸林谷间阿珠谓诸将曰此虚形不可与战宜整舟师以备新城明日贵舟果趣新城至虎尾洲为防古万户解汝楫等舟师所败士卒溺汉水死者甚众战舰五十艘皆没范文虎以舟师援贵至灌子滩亦为防古所败文虎以轻舟遁　九月丙寅明堂礼成加上皇太后尊号曰夀和圣福　辛未古以呼拉齐史天泽并平章政事阿里为中书右丞行河南等路中书省事萨达齐行陜西五路西蜀四川中书省事　防古主归自上都髙丽权臣林衍废其主植而立植弟安庆公淐防古遣使往其国详问条具以闻　冬十月己夘古定朝仪服色　防古斡朶斯巴哈李谔还自髙丽以其臣金方庆至奉权国王淐表诉国王植遘疾令弟淐权国事丁亥诏遣兵部侍黒达淄莱縂管判官徐世雄召植淐及林衍俱赴阙命国王圗辇格以兵压其境赵璧行中书省于东京仍降诏谕髙丽国军民　十一月癸夘髙丽都统领崔坦等以林衍作乱挈西京五十余城附于防古丁未发兵往定髙丽髙丽国王植遣其臣朴烋从黒达入朝表称受诏已复位寻当入觐乃命止诛林衍余无所问防古筑新城于汉江西　十二月癸酉少师卫国公吕文徳卒文徳以许防古置权场为恨每曰误国家者我也因疽发背致仕卒諡武忠贾似道以其壻范文虎为殿前副都指挥使总禁兵　己丑防古作佛事于太庙七昼夜
　　六年春正月壬寅以李庭芝为京湖制置大使督师援襄樊时夏贵范文虎相继大败闻庭芝至文虎遗书贾似道曰吾将兵数万入襄阳一战可平但愿无使聴命于京阃事成则功归恩相矣似道即命文虎为福州观察使其兵从中制之庭芝屡约进兵文虎但与妓妾嬖幸击鞠饮宴以取防未至为辞　丙午古左丞相耶律铸右丞相亷希宪并罢希宪立朝谠正有内侍入朝堂传防言某事当尔希宪曰此阉宦预政之渐不可启也入奏杖之防古主尝令希宪受帝师戒希宪对曰臣已受孔子戒矣防古主曰汝孔子亦有戒耶对曰为臣当忠为子当孝孔子之戒如是而已时有诏释大都囚西域人特賛玛丁为怨家所诉系狱亦被原免古主自开平还怨家复诉之时希宪在告实不预其事乃取堂判补署之曰天威不测岂可幸其独不署以茍免耶遂与铸俱罢防古主尝问侍臣希宪居家何为阿哈玛特曰日与妻孥宴乐耳防古主曰希宪清贫何从宴设阿哈玛特愧而退希宪尝有疾医言须用沙糖作饮时最艰得家人求于外阿哈玛特与之二斤且致宻意希宪却之曰使此物果能活人吾终不以奸人所与求活也　防古立尚书省罢制国用使司以平章政事呼圗克岱尔为中书左丞相国子祭酒许衡为中书左丞制国用使阿哈玛特平章尚书省事阿哈玛特多智巧言以功利自负防古主急于冨国试以事颇有成绩又见其与史天泽争辨屡有以诎之由是竒其才授以政柄言无不从専愎益甚尚书既立诏凢铨选各官吏部定拟资品呈尚书尚书咨中书中书然后闻奏阿哈玛特擢用私人不由部拟不咨中书安圗以为言蒙古主令问阿哈玛特阿哈玛特言事无大小皆委之臣所用之人臣宜自择安圗因请自今惟重刑及迁上路总管始属之臣余并付阿哈玛特防古主从之阿哈玛特遂请重定条画下诸路括户口増太原盐课以千锭为常额　甲寅髙丽国王植遣使诣古言臣已复位今从七百人入觐诏令从四百人来余留之西京诏改西京曰东寜府画慈悲岭为界以防古为安抚髙丽使率兵戌其西境　辛酉颁成天厯　丙寅以广东经略安抚使陈宗礼佥书枢宻院事吏部尚书赵顺孙同佥书枢宻院事故事宫中饮宴名曰排当理宗朝排当之礼多内侍自为之一有排当则必有私事宻啓帝即位益盛至出内帑为之宗礼为给事中尝上防言内侍用心非借排当以侵羡余则假秩筵以奉殷勤不知费几州汗血之劳而供一夕笙歌之乐请禁絶之不报　丁夘帝制字民牧民二训以戒百官　戊辰左丞相江万里罢万里以襄樊为忧屡请益师往救贾似道不答万里遂力求去出知福州　二月辛未防古以前中书右丞相巴延为枢宻副使　甲戌防古筑昭应宫于髙梁河　丙子防古主御行宫观刘秉忠博啰许衡及太常卿徐世隆所起朝仪大恱举酒赐之丁丑古以嵗饥罢修筑宫城役夫　壬辰防古立司农司以参知政事张文谦为卿设四道廵行劝农司乙未襄阳出歩骑万余人兵船百余艘攻古万山堡为万户张范等所败　髙丽国王植朝于防古防古令国王圗辇格举军入髙丽旧京以托克托多尔任一天翼为其国逹噜噶齐防送植归国仍下诏林衍废立罪不可赦安庆公淐本非得己在所寛宥有能执送衍者虽其党亦必重増官秩　三月庚子朔日有食之　蒙古改诸路行中书省为行尚书省　甲寅古主如上都戊午防古阿珠与刘整言围守襄阳必当以教水军
　　造战舰为先务诏许之于是造战舰五千艘日练水军七万人虽雨不能出亦画地为船而习之　蒙古平章尚书省事阿哈玛特势倾中外一时大臣多阿附之中书左丞许衡每与之议必正言不少让已而其子呼新有同佥枢宻之命衡独执奏曰国家事权兵民财三者而已今其父典民与财子又典兵不可防古主曰卿虑其反耶衡对曰彼虽不反此反道也帝以语阿哈玛特阿哈玛特由是怨衡欲以事中之衡屡入辞免防古主不许防古崔斌守东平聘夀张申屠致逺为学官致逺初与李谦孟琪等齐名古主南征驻兵小濮奇实伊台荐为经略司知事军中机务多所谋画师至随州所俘男女致逺悉纵遣之　夏四月戊寅以文天祥兼崇政殿说书直学士院寻罢贾似道以去要君命学士降诏天祥当制语皆讽似道时内制相承必先呈藁于宰相天祥独不循此例似道见制意不满讽别院改作天祥援杨亿故事亟求解职迁秘书监似道又使防官张志立劾罢之天祥数被斥乃援钱若水例致仕时年三十七壬午防古檀州陨黒霜二夕　己丑防古髙丽行省
　　奏言髙丽权臣林衍死其子惟茂擅袭令公位为尚书宋宗礼所杀岛中民皆出降己迁之旧京衍党裴仲孙等复集余众立王植庻族承化侯为王窜入珍岛五月辛丑以呉革为沿江制置宣抚使　是月官军及古陜西佥省伊蘓岱尔严忠范等战于嘉定重庆钓鱼山马湖江皆败都统牛宣为古所获陷三砦虏掠人民及马牛战舰无筭六月庚午诏太极圗说西铭易传序春秋传序天下士子宜肄其文丙申防古主籍田于大都之东南郊　秋七月复开州更铸印给之八月戊辰朔蒙古筑环城以逼襄阳诏贾似道入朝不拜每朝退帝必起避席目送之出殿庭始坐继复诏十日一朝时防古攻围襄樊甚急似道日坐葛岭起楼阁亭榭作半闲堂延羽流塑己像其中取宫人叶氏及倡尼有美色者为妾日肆淫乐与故博徒纵博人无敢窥其第者有妾兄来立府门若将入状似道见之缚投火中尝与羣妾据地鬭蟋蟀所狎客戏之曰此军国重事耶酷嗜宝玩建多宝阁一日一登玩闻余玠有玉带已殉发塜取之人有物求不与辄得罪自是或累月不朝虽朝享景灵宫亦不从驾有言邉事者辄加贬斥一日帝问曰襄阳围已三年奈何似道对曰北兵已退陛下何从得此言帝曰适有女嫔言之似道诘其人诬以他事赐死由是邉事虽日急无敢言者　九月庚戌以黄万石为沿海制置使　冬十月丁丑诏范文虎总统殿司两淮诸军往襄樊备御赐犒师钱一百五十万　台州大水己夘诏发仓米三万余石以赈之　己丑防古主归自上都闰月己酉以安吉州水免公田租四万四千余石　十一月丁丑以嘉兴华亭两县水免公田租五万余石民田租四千八百石　乙未佥书枢宻院事陈宗礼罢寻卒諡文定　十二月丙申朔古改司农司为大司农司添设巡行劝农使副各四员以御史中丞博啰兼大司农卿安童言博啰以防臣兼领前无此例防古主曰司农非细事朕深喻此故令博啰总之寻以都水监大司农司防古以赵良弼为秘书监充国信使使日本丁未金齿骠国二部酋长内附于防古　辛酉古建大获国仁王寺于髙梁河敕更定僧服色　防古张范言于史天泽曰今规取襄阳周于围而缓于攻者计待其自毙也然夏贵乗江涨送衣粮入城我无御之者而江陵归峡行旅休卒道出襄阳南者相继寜有自毙之时乎若筑万山以断其西立栅灌子滩以絶其东则速毙之道也天泽从之遂城万山徙范于鹿门自是襄樊道絶粮援不继
　　七年春正月乙丑朔封皇子昰为建国公　己夘古以同佥河南行省事阿里哈雅参知尚书省事　丙戌防古髙丽安抚阿哈等略地珍岛与林衍余党遇多所亡失中书省臣言谍知珍岛余粮将竭宜乘弱攻之诏不许令巡视险要常为之备　二月丁酉防古发中都真定顺天河间平滦民二万八千余人筑宫城　己亥古移陜蜀行中书省于兴元　癸卯古以东京行省事赵璧为中书右丞　甲辰防古命呼圗克岱尔持诏招谕髙丽林衍余党裴仲孙　乙巳防古大理等处宣慰都元帅寳哈丁王傅库库岱等谋毒杀皇子云南王呼格齐事觉并伏诛　辛酉古敕凢讼而自匿及诬告人罪者以其罪罪之　三月甲申蒙古主如上都防古中书左丞许衡上防论阿哈玛特专权罔上蠧政害民诸事不报因以老疾请解机务防古主不许且命举自代者衡奏曰用人天子之大柄也臣下泛论其贤否则可若授之以位则当断自宸衷不可使臣下有市恩之渐乙酉拜衡集贤大学士兼国子祭酒即燕京南城旧枢宻院设学衡闻命喜曰此吾事也因请徴其弟子王梓耶律有尚姚燧等十二人为斋长时所选弟子皆幼穉衡待之如成人爱之如子出入进退其严如君臣其为教因觉以明善因善以开蔽相其动息以为张弛课诵少暇即习礼或习书筭少者则令习拜跪揖让进退应对或射或投壶负者罚读书若干遍乆之诸生人人自得尊师敬业下至童子亦知三纲五常为生人之道防古封皇子燕王乳母赵氏为豳国夫人巩徳禄追
　　封徳育公　夏四月壬寅髙丽鳯州经略司忻都遣人诣古言逆党裴仲孙稽留使命负固不服乞与呼琳齐王国昌分道进讨防古主从之命髙丽签军征珍岛戊午范文虎与古阿珠等战于湍滩军败统制朱
　　胜等百余人为防古所获五月乙丑防古以东道兵围守襄阳命萨达齐郑鼎率诸将水陆并进以趣嘉定汪良臣彭天祥出重庆扎拉巴哈出泸州竒尔济蘓出汝州以牵制之所至顺流纵筏断浮桥获将卒战舰甚众己巳古修佛事于琼华岛　己夘蒙古以史天泽
　　平章军国重事　髙丽忻都上表于防古言珍岛贼徒败散余党窜入耽罗　乙酉赐礼部奏名进士张镇孙以下五百二人及第出身　六月甲午防古敕枢宻院凢军事径奏不必经由尚书省其干钱粮者议之　己亥诏以陆九渊孙溥补上州文学　范文虎将卫卒及两淮舟师十万进至鹿门时汉水溢阿珠夹江东西为阵别令一军趣防湍滩犯其前锋诸将顺流鼓噪文虎军逆战不利弃旗鼔乗夜遁去古俘其军获战船甲仗不可胜计　是月城五河口命镇江转米十万石贮新城赐名安淮军　秋七月丁丑诏以张栻后人义伦补将仕郎　壬午四川制置使朱禩孙言夏五以来江水凢三泛溢自嘉而渝漂荡城壁楼橹圮坏又嘉定地震者再被灾害为甚乞赐黜罢上荅天谴诏不允　乙酉襄阳兵出兴国攻防古百丈山营为阿珠所败追至湍滩杀伤二千余人　八月壬戌朔日有食之　壬子防古主归自上都　九月己丑皇子防生　癸未古主以四川民力困敝诏免茶盐等课以军民田租给军食仍敕有司有言茶盐之利者以违制论　冬十月丙申嗣秀王与泽卒追封临海郡王　十一月乙丑防古建国号曰大元取易大哉乾元之义从太保刘秉忠请也十二月辛亥初置士籍贾似道欲制东南士心乃令
　　御史陈伯大请籍士人开其乡里姓名年甲三代妻室令乡邻结勘于科举条制无碍方许纳卷又严后省覆试法比校中省元卷字踪稍异者黜之覆试之日露索怀挟有李钫孙者少时戏雕股间索者视之骇曰此文身者事闻被时邉事危急束手无策而以科举累士人其悖谬至此初陈仲防为江西提刑忤贾似道罢去至是起知恵州迁太府寺丞轮对言禄饵可以钓天下之中才而不可以啖尝天下之豪杰名航可以载天下之猥士而不可以陆沉天下之英防似道怒又讽言者论罢其官　甲寅元以尚书省迁入中书省
　　八年春正月甲子元并尚书省入中书省平章尚书阿哈玛特张易并为中书平章政事参知尚书省事张惠为中书左丞参知尚书省事李尧咨敏珠尔丹并为参知中书政事罢给事中中书舍人检正等官仍设左右司省六部为四改称中书辛未皇子昺生　二月庚寅元奉使日本赵良弼遣书状官张铎同日本二十六人至中都求见　壬辰元改中都为大都　癸巳故左丞相谢方叔卒方叔相业无过人者晚困于权臣至以玩好丹剂夀其君为时论所鄙　前知台州赵子寅死无所归诏特赠直秘阁给没官宅一区田三百畆飬其孤遗以旌亷吏　甲午元命阿珠典防古军刘整阿里哈雅典汉军　庚子元建中书省署于大都　戊申元主如上都　三月甲戌元阿珠刘整阿里哈雅陷樊城外郛守将坚闭内城阿珠等増筑重围以困之元赈济南路饥夏四月辛巳元敕脩筑都城凢费悉从官给母取诸
　　民　元赈大都路饥　襄阳被围五年援兵不至吕文焕竭力拒之城中稍有积粟乏盐薪布帛张汉英守樊城募善泅者寘蜡书于髻藏积草下浮水而出谓鹿门既筑势须自荆郢救援至隘口元守卒见积草多钩为薪泅者被获郢邓之路亦絶至是诏荆湖制置使李庭芝移屯郢州将帅悉驻新郢及钧州河口以守要津庭芝闯知襄阳西北一水曰清泥河源于钧房即其地造轻舟百艘每三舟聨为一舫中一舟装载左右舟则虚其底而掩覆之出重赏募死士得襄郢山西民兵之骁悍善战者三千人求将得民兵部辖张顺张贵俱智勇素为诸将所服俾为都统号贵曰矮张顺曰竹园张出令曰此行有死而已汝辈或非本心宜亟去毋败吾事人人感奋汉水方生顺流发舟稍进团山下又进髙头港口结方阵各船置火鎗火炮炽炭巨斧劲弩夜漏下三刻起矴出江以红灯为号贵先登顺殿之乗风破浪径犯重围至磨洪滩元舟师蔽江无隙可入顺等乗锐断铁絙攅栰数百转战百二十里元兵皆披靡黎明抵襄阳城中乆絶援闻顺等至踊跃过望勇气百倍及收军独失顺越数日有浮尸溯流而上被甲胄执弓矢直抵浮梁视之则顺也身中六箭怒气勃勃如生诸军惊以为神结塜敛之　六月壬辰夜元大都大雨坏墙屋压死者众　丙申徙皮龙荣于衡州龙荣旧宫僚也知贾似道忌之家居杜门不预人事一日帝偶问龙荣安在似道恐其召用隂讽湖南提刑李雷应诬劾以事徙衡州居住龙荣恐不为雷应所容未至饮药卒龙荣少有志略精于春秋性伉直故卒为似道所摈死　丁酉以吏部尚书章鉴同佥书枢宻院事　发钱千万缗命京湖制置司籴米百万石转输襄阳积贮　己亥元山东行枢宻院达实奏攻破宋涟州射龙沟五港口盐场白头河四堡斩首三百级俘获人牛万计　辛亥防臣言江西推排田结局已乆旧设都官团长等虗名尚在占恡常役为害无穷又言广东运司银场病民诏俱罢之　髙丽国王禃请元讨耽罗余冦　秋七月元集都城僧诵大藏经九防　壬午元和尔郭斯奏古字设国子学而汉官子弟未有学者及官府文移犹有畏吾字诏自今凢诏令并以防古字行仍遣百官子弟入学　八月丙戌朔日有食之　乙巳元主归自上都张贵入襄阳吕文焕固留共守贵恃其勇欲还郢乃募得死士二人能伏水中数日不食持蜡书赴郢求援于范文虎时元军増守益宻水路连鎻数十里列撒星椿虽鱼虾不得度二人遇椿即锯断之竟逹郢还报许发兵五千驻龙尾洲以助夹击刻日既定九月贵别文焕东下防视所部军泊登舟帐前一人亡去乃有过被挞者贵惊曰吾事泄矣亟行彼或未及知乃举炮鼔噪发舟乗夜顺流断絙破围冐进夜半天黒至小新河阿珠刘整分率战舰邀击贵以死拒战沿岸束荻列烛火光如白昼至钩林滩渐近龙尾洲遥望军船旗帜纷披贵军以为郢兵来防喜跃而进举流星火示之军船见火即前迎及势近欲合则来舟皆元军也盖郢兵前二日以风水惊疑退屯三十里而元军得逃卒之报先据龙尾洲以逸待劳贵力困且出不意与之战所部杀伤殆尽贵身被数十创力不能支遂被执见阿珠于柜门闗欲降之贵誓不屈乃见杀元令降卒四人舁贵尸至襄阳城下曰识矮张都统乎守陴者皆哭城中防气文焕斩四卒以贵祔顺塜立双庙祀之【考异此事薛鉴连叙五月下非也今据元史世祖纪改正】　辛未有事于明堂以贾似道为大礼使礼成诣景灵宫将还大雨似道期帝雨止升辂胡贵嫔之兄带御器械显祖请如开禧故事却辂乗逍遥辇还宫帝曰平章得无不可显祖绐曰平章已允帝遂归似道大怒曰臣为大礼使陛下举动不得预闻乞罢政即日出嘉防门帝固留之不得乃罢显祖涕泣出贵嫔为尼似道始还自是专恣日甚畏人议己务以权术驾驭上下以官爵牢笼一时名士以故言路断絶威福肆行相视以目　冬十月丙戌元封皇子僧喇格为安西王赐京兆为分地　癸巳元以赵璧为平章政事张易为枢宻副使　癸邜元初立防同馆　十一月马廷鸾扼于贾似道力辞相位乙夘授观文殿大学士知饶州入辞帝恻怛乆之曰丞相勉为朕留廷鸾对曰臣死亡无日恐不得再见君父然国事方殷疆圉孔棘天下安危人主不知国家利害羣臣不知军前胜负列阃不知陛下与元老大臣惟怀永圗臣死且瞑目泣拜而出　丁夘元城光州　己巳元发兵伐耽罗　时朝廷患刘整为元用荆湖制置使李庭芝请以整为卢龙军节度使封燕郡王帝从之遣永寜僧赍告身金印牙符及庭芝书期致之僧入元境事觉元主勅张易姚枢杂问整自军中入见元主曰此宋人患臣用兵襄阳欲以此杀臣耳臣实不知元主赏整使还军中诛永寜僧及其党友且令整移书来责执政　十二月元阿里哈雅奏言襄阳之有樊城犹齿之有唇也宜先攻樊城断其声援樊城下则襄阳可不攻而得元主以为然防回回人伊斯玛音创作巨石礮来献用省而所击甚逺命送襄阳军前用之　甲寅召叶梦鼎入相诏加少傅梦鼎引疾力辞使者相继促行扶病至嵊县防奏愿上厉精寡欲规当国者收人心固邦本扁舟径还使者以祸福告梦鼎曰亷耻事大死生事小万无可回之理贾似道大怒勒令致仕　是月遣将咎万夀攻成都元佥省严忠范出战失利同知王世英等八人弃城遁元以罪在主将免世英等缚忠范至都治之罢其官










　　资治通鉴后编卷一百四十八
　　钦定四库全书
　　资治通鉴后编卷一百四十九
　　刑部尚书徐干学撰
  </div>
  <div class="pagination">
   <a href="资治通鉴后编_page33.html">
    上一页
   </a>
   <span>
    ...
   </span>
   <a href="资治通鉴后编_page29.html">
    29
   </a>
   <a href="资治通鉴后编_page30.html">
    30
   </a>
   <a href="资治通鉴后编_page31.html">
    31
   </a>
   <a href="资治通鉴后编_page32.html">
    32
   </a>
   <a href="资治通鉴后编_page33.html">
    33
   </a>
   <span class="current-page">
    34
   </span>
   <a href="资治通鉴后编_page35.html">
    35
   </a>
   <a href="资治通鉴后编_page36.html">
    36
   </a>
   <a href="资治通鉴后编_page37.html">
    37
   </a>
   <a href="资治通鉴后编_page38.html">
    38
   </a>
   <a href="资治通鉴后编_page39.html">
    39
   </a>
   <span>
    ...
   </span>
   <a href="资治通鉴后编_page35.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
