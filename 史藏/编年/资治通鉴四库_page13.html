<!DOCTYPE html>
<html>
 <head>
  <meta charset="utf-8"/>
  <title>
   资治通鉴四库 - 第 13 页/共 70 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴四库 - 第 13 页/共 70 页
  </h1>
  <div class="content">
   资治通鉴卷四十一
&lt;史部,编年类,资治通鉴&gt;
　　钦定四库全书
　　资治通鉴卷四十二　　　宋　司马光　撰
　　胡三省　音注
　　汉纪三十四【起上章摄提格尽旃蒙协洽凡六年】
　　世祖光武皇帝中之止
　　建武六年春正月丙辰以舂陵郷为章陵县世世复徭役比丰沛【复方目翻】　吴汉等防胊斩董宪厐萌江淮山东悉平【据范纪是年马成等防舒获李宪呉汉等防朐斩董宪庞萌盖获李宪则江淮平斩董宪厐萌则山东平也防胊之上逸防舒事】诸将还京师置酒赏赐【还从宣翻又如字】帝积苦兵间以隗嚣遣子内侍公孙述逺据边垂乃谓诸将曰且当置此两子于度外耳因休诸将于雒阳分军士于河内数腾书陇蜀告示祸福【説文曰腾也数所角翻】公孙述屡移书中国自陈符命冀以惑众帝与述书曰圗谶言公孙即宣帝也【宣帝有公孙病已之符】代汉者姓当涂其名髙君岂髙之身邪乃复以掌文为瑞【述刻其掌文曰公孙帝自言手文有竒复扶又翻】王莽何足效乎【王莽自陈符命遣五威将帅班之天下】君非吾贼臣乱子仓卒时人皆欲为君事耳【卒读曰猝】君日月已逝【谓已老也】妻子弱小当早为定计天下神器不可力争宜留三思署曰公孙皇帝述不答其骑都尉平陵荆邯説述曰汉髙祖起于行陈之中兵破身困者数矣然军败复合疮愈复战【邯下甘翻説输芮翻行户刚翻陈读曰阵数所角翻复扶又翻下同】何则前死而成功愈于却就于灭亡也隗嚣遭遇运防割有雍州兵彊士附威加山东【贤曰陇西天水皆雍州之地故言割有嚣传曰名震西州流闻山东是威加也雍于用翻】遇更始政乱复失天下众庶引领四方瓦解嚣不及此时推危乗胜【推吐雷翻】以争天命而退欲为西伯之事尊师章句賔友处士【处昌吕翻】偃武息戈卑辞事汉喟然自以文王复出也令汉帝释关陇之忧【贤曰以嚣居西无东之意故置之度外而不为忧】专精东伐四分天下而有其三发间使召携贰【贤曰间使谓来歙马援等也携贰谓王遵郑兴杜林牛邯等相次而归光武间古苋翻】使西州豪桀咸居心于山东则五分而有其四若举兵天水必至沮溃【沮在吕翻】天水旣定则九分而有其八陛下以梁州之地【益州禹贡梁州之域也】内奉万乗外给三军百姓愁困不堪上命将有王氏自溃之变矣【贤曰王氏即王莽也】臣之愚计以为宜及天下之望未絶豪桀尚可招诱【诱音酉】急以此时发国内精兵令田戎据江陵临江南之防倚巫山之固【瓒曰巫山在今防州巫山县东】筑垒坚守传檄吴楚长沙以南必随风而靡令延岑出汉中定三辅天水陇西拱手自服如此海内震摇冀有大利述以问羣臣博士吴柱曰武王伐殷八百诸侯不期同辞然犹还师以待天命【武王伐纣至于孟津诸侯不期而防者八百皆曰纣可伐矣武王曰汝未知天命乃还】未闻无左右之助而欲出师千里之外者也邯曰今东帝无尺土之柄【东帝谓光武】驱乌合之众跨马陷敌所向輙平不亟乗时与之分功而坐谈武王之説是复效隗嚣欲为西伯也述然邯言欲悉发北军屯士及山东客兵【述仿汉制亦置北军山东之人侨寓于蜀者述以为兵故曰客兵】使延岑田戎分出两道与汉中诸将合兵并埶蜀人及其弟光以为不宜空国千里之外决成败于一举固争之述乃止延岑田戎亦数请兵立功述终疑不听唯公孙氏得任事述废铜钱置铁钱货币不行百姓苦之为政苛细察于小事如为清水令时而已好改易郡县官名少尝为郎【哀帝时述以父任为郎好呼到翻少诗沼翻】习汉家故事出入灋驾鸾旗旄骑又立其两子为王食犍为广汉各数县【犍居言翻】或谏曰成败未可知戎士暴露而先王爱子【先王于况翻】示无大志也述不从由此大臣皆怨【为述亡国张本】冯异自长安入朝帝谓公卿曰是我起兵时主簿也【帝起兵徇颍川异降以为主簿】为吾披荆棘定闗中【为于伪翻】旣罢赐珍寳钱帛诏曰仓卒芜蒌亭豆粥虖沱河麦饭【事见三十九卷更始二年卒与猝同】厚意乆不报异稽首谢曰臣闻管仲谓桓公曰愿君无忘射钩臣无忘槛车齐国頼之【史记管仲射桓公中钩后鲁桎梏管仲而送于齐公以为相説曰管仲桎梏槛车中非无愧也自裁也新序曰齐桓公与管仲饮酣管仲上夀曰愿君无忘出奔于莒也臣亦无忘束于鲁也此云射钩槛车义亦通射而亦翻】臣今亦愿国家无忘河北之难【东都臣子率谓天子为国家难乃旦翻】小臣不敢忘巾车之恩【事见三十九卷更始元年】留十余日令与妻子还西　申屠刚杜林自隗嚣所来　【考异曰本传云七年征刚按明年嚣已臣公孙述必不用诏书当在此年】帝皆拜侍御史以郑兴为太中大夫　三月公孙述使田戎出江关【地理志江关都尉治巴郡鱼复县贤曰华阳国志曰巴楚相攻故置江关旧在赤甲城后移在江州南岸对白帝城故基在今防州鱼复县南】招其故众欲以取荆州不克帝乃诏隗嚣欲从天水伐蜀嚣上言白水险阻栈阁败絶【贤曰白水县有关属广汉郡栈阁者山路悬险栈木为阁道又公孙述传注曰白水关在汉阳西县梁州记曰关城西南有白水关余据水经白水出陇西临洮县西南西倾山东南流入隂平又东南经广汉白水县临洮与西县接界故天水之西县有白水关而广汉之白水县亦有白水关自源徂流同一白水也贤曰梁州记曰关城西南百八十里有白水关故关城在今梁州金牛县西】述性严酷上下相患须其罪恶孰着而攻之此大呼响应之埶也【须待也孰古熟字通用人大呼则响必应言俟其上下乖离而攻之必有为内应者呼火故翻】帝知其终不为用乃谋讨之　夏四月丙子上行幸长安【郡国志长安在雒阳西九百五十里】谒园陵遣耿弇葢延等七将军从陇道伐蜀先使中郎将来歙奉玺书赐嚣谕防嚣复多设疑故【歙许及翻玺斯氏翻疑疑难故事故也复扶又翻】事乆冘豫不决【贤曰冘豫不定之意也説文曰冘冘行貌也音滛余按冘读与犹同毛晃曰冘字从犬曲其足古与尤字同唐史以冘豫之冘音滛者误也】歙遂发愤质责嚣曰【贤曰质正也】国家以君知臧否晓废兴【否音鄙】故以手书畅意足下推忠诚旣遣伯春委质【嚣子恂字伯春质职日翻贤曰委质犹屈膝也又音挚】而反欲用佞惑之言为族灭之计邪因欲前刺嚣【刺七亦翻】嚣起入部勒兵将杀歙歙徐杖节就车而去嚣使牛邯将兵围守之【邯下甘翻】嚣将王遵谏曰君叔虽单车逺使而陛下之外兄也【来歙字君叔贤曰光武之姑子故曰外兄使疏吏翻】杀之无损于汉而随以族灭昔宋执楚使遂有析骸易子之祸【左传楚使申舟聘齐不假道于宋华元曰过我而不假道鄙我也乃杀之楚子闻之遂围宋宋人易子而食析骸而防】小国犹不可辱况于万乗之主重以伯春之命哉【重直用翻】歙为人有信义言行不违及往来游説皆可按覆【行下孟翻説输芮翻】西州士大夫皆信重之多为其言【为于伪翻】故得免而东归　五月己未车驾至自长安隗嚣遂发兵反使王元据陇坻【师古曰坻音丁计翻又音底】伐木塞道【塞悉则翻】诸将因与嚣战大败各引兵下陇嚣追之急马武选精骑为后拒杀数千人诸军乃得还【还从宣翻又如字】六月辛夘诏曰夫张官置吏所以为民也【为于伪翻】今百姓遭难户口耗少【难乃旦翻少诗沼翻】而县官吏职所置尚繁其令司州牧各实所部【所部郡县名考覈其实也】省减吏员县国不足置长吏者并之于是并省四百余县吏职减损十置其一　九月丙寅晦日有食之执金吾朱浮上防曰昔尧舜之盛犹加三考【贤曰考谓考其功最也尚书舜典曰三载考绩三考黜陟幽明】大汉之兴亦累功效吏皆积乆至长子孙【如仓氏库氏之类是也长知两翻下同】当时吏职何能悉治论议之徒岂不喧哗葢以为天地之功不可仓卒艰难之业当累日也而间者守宰数见换易【卒与猝同数所角翻】迎新相代疲劳道路寻其视事日浅未足昭见其职旣加严切人不自保廹于举劾【劾户槩翻】惧于刺讥故争饰诈伪以希虚誉斯所以致日月失行之应也夫物暴长者必夭折功卒成者必亟坏【夭于绍翻卒读曰猝】如摧长乆之业而造速成之功非陛下之福也愿陛下游意于经年之外望治于一世之后【孔子曰如有王者必世而后仁三十年为一世治直吏翻】天下幸甚帝采其言自是牧守代易颇简十二月壬辰大司空宋免　癸巳诏曰顷者师旅未解用度不足故行十一之税【谓十分而税其一也】今粮储差积其令郡国收见田租三十税一如旧制【贤曰景帝二年令田租三十而税一今依景帝故云旧制见贤遍翻】　诸将之下陇也帝诏耿弇军漆【贤曰漆县名属右扶风故城在今州新平县漆水在西】冯异军栒邑祭遵军汧【贤曰汧水名因以名县属右扶风故城在今陇州汧城县南汧苦坚翻】吴汉等还屯长安冯异引军未至栒邑隗嚣乗胜使王元行廵将二万余人下陇【行姓也姓谱周有大行人之官其后氏焉】分遣廵取栒邑异即驰兵欲先据之诸将曰虏兵盛而乗胜不可与争锋宜止军便地徐思方畧异曰虏兵临境忸小利【贤曰忸犹惯习也谓惯习前事而复为之尔雅曰忸复也郭景纯曰谓惯忸复为之也忸尼丑翻音逝】遂欲深入若得栒邑三辅动摇夫攻者不足守者有余【孙武子之言】今先据城以逸待劳非所以争也濳往闭城偃旗鼔行廵不知驰赴之异乗其不意卒击鼓建旗而出【卒读曰猝】廵军惊乱奔走追击大破之祭遵亦破王元于汧于是北地诸豪长耿定等悉畔隗嚣降【长知两翻】诏异进军义渠【义渠县属北地郡古义渠戌地也】击破卢芳将贾览匈奴奥鞬日逐王北地上郡安定皆降【奥音郁鞬居言翻】　窦融复遣其弟友上书曰臣幸得托先后末属【谓孝文窦皇后之亲属也复扶又翻】累世二千石臣复假厯将帅守持一隅【复扶又翻】故遣刘钧口陈肝胆【事见上卷上年】自以底里上露长无纤介【贤曰底里皆露言无藏隠】而玺书盛称蜀汉二主三分鼎足之权任嚣尉佗之谋窃自痛伤臣融虽无识无知利害之际顺逆之分岂可背眞旧之主事奸伪之人【分扶问翻背蒲妹翻】废忠贞之节为倾覆之事弃已成之基求无冀之利此三者虽问狂夫犹知去就而臣独何以用心谨遣弟友诣阙口陈至诚友至髙平【贤曰髙平县属安定后改为平髙今原州县】防隗嚣反道不通乃遣司马席封间道通书【姓谱席其先姓籍避项羽讳改姓席氏】帝复遣封赐融友书所以尉借之甚厚【尉与慰同尉安也借荐也尉以安于身上借以安于身下】融乃与隗嚣书曰将军亲遇厄防之际国家不利之时【贤曰谓汉遭王莽簒夺也】守节不囘承事本朝融等所以欣服高义愿从役于将军者良为此也【为于伪翻】而忿悁之间【悁恚也吉县翻躁急也】改节易圗委成功造难就【委弃也就成也】百年累之一朝毁之岂不惜乎殆执事者贪功建谋以至于此【言隗嚣执政事者贪有其功而立此逆谋也】当今西州地埶局廹民兵离散易以辅人【易以豉翻下同】难以自建计若失路不反闻道犹迷不南合子阳则北入文伯耳夫负虚交而易彊御【负恃也易轻也】恃远救而轻近敌未见其利也自兵起以来城郭皆为丘墟生民转于沟壑幸頼天运少还而将军复重其难【复扶又翻下同难乃旦翻】是使积疴不得遂瘳防孤将复流离言之可为酸鼻庸人且犹不忍况仁者乎融闻为忠甚易得宜实难忧人太过以徳取怨【谓忧之之过而言之甚切将以为徳而反以取怨也】知且以言获罪也嚣不纳融乃与五郡太守共砥厉兵马上防请师期帝深嘉美之融即与诸郡守将兵入金城击嚣党先零羌封何等大破之【更始时先零羌封何诸种杀金城太守据其郡嚣赂遗封何与结盟欲发其众零音怜】因并河扬威武【贤曰并蒲浪翻】伺候车驾时大兵未进融乃引还帝以融信效着明益嘉之脩理融父坟墓祠以太牢【融祖父坟墓在扶风】数驰轻使致遗四方珍羞【遗以四方珍羞既以厚融且示四方来服能致逺物也数所角翻遗于季翻】梁綂犹恐众心疑惑乃使人刺杀张【张隗嚣使刺七亦翻】遂与隗嚣絶皆解所假将军印绶先是马援闻隗嚣欲贰于汉【先悉荐翻】数以书责譬之嚣得书増怒及嚣发兵反援乃上书曰臣与隗嚣本实交友初遣臣东谓臣曰本欲为汉【为于伪翻】愿足下往观之于汝意可即专心矣及臣还反报以赤心实欲导之于善非敢谲以非义而嚣自挟奸心盗憎主人【左传晋伯宗妻曰盗憎主人民恶其上】怨毒之情遂归于臣臣欲不言则无以上闻愿听诣行在所极陈灭嚣之术帝乃召之援具言谋画帝因使援将突骑五千往来游説嚣将髙峻任禹之属下及羌豪为陈祸福【説输芮翻为于伪翻説客单车往使足矣光武遣马援将突骑五千欲耀兵威以示陇右诸将使訹而来】以离嚣支党援又为书与嚣将杨广使晓劝于嚣曰援窃见四海已定兆民同情而季孟闭拒背畔为天下表的【隗嚣字季孟贤曰表犹标也言为标表的谓射的也言背畔之罪为天下所指射也背蒲妹翻】常惧海内切齿思相屠裂故遗书恋恋以致恻隠之计【遗于季翻】乃闻季孟归罪于援而纳王游翁谄邪之説【贤曰王元字游翁据隗嚣传元字惠孟游翁盖其别字也】因自谓函谷以西举足可定【所谓以九泥封函谷関也】以今而观竟何如邪援间至河内【间古苋翻】过存伯春【存存问也时囚嚣子恂于河内伯春恂字也】见其奴吉从西方还説伯春小弟仲舒望见吉欲问伯春无它否竟不能言晓夕号泣【号戸刀翻】又説其家悲愁之状不可言也夫怨雠可刺不可毁援闻之不自知泣下也援素知季孟孝爱曽闵不过夫孝于其亲岂不慈于其子可有子抱三木而跳梁妄作自同分羹之事乎【贤曰三木者谓桎梏及械也分羹谓乐羊也余谓此正引髙帝答项羽之事】季孟平生自言所以拥兵众者欲以保全父母之国而完坟墓也又言茍厚士大夫而已【即其所常言以感人悟物者而穷其本情】而今所欲全者将破亡之所欲完者将伤毁之所欲厚者将反薄之季孟尝折隗子阳而不受其爵【事见上卷四年贤曰愧犹辱也】今更共陆陆往附之【贤曰陆陆犹碌碌也】将难为顔乎【言将有慙色也】若复责以重质当安从得子主给是哉【言蜀若复责质子当何从得子以为质也复扶又翻质音致】往时子阳独欲以王相待而春卿拒之今者归老更欲低头与小儿曹共槽而食并肩侧身于怨家之朝乎【归入也言其年已入老境也字林曰并音卑正翻朝直遥翻】今国家待春卿意深宜使牛孺卿与诸耆老大人共説季孟【牛邯字孺卿説输芮翻】若计画不从真可引领去矣前披舆地圗见天下郡国百有六所奈何欲以区区二邦以当诸夏百有四乎【二邦谓陇西天水夏戸雅翻】春卿事季孟外有君臣之义内有朋友之道言君臣邪固当谏争语朋友邪应有切磋【贤曰骨曰切象曰磋言朋友之道如切磋以成器也】岂有知其无成而但萎腇咋舌义手从族乎【贤曰萎腇耎弱也萎音于罪翻腇音乃罪翻咋吐格翻齧也】及今成计殊尚善也过是欲少味矣【贤曰以食为喻少诗沼翻】且来君叔天下信士朝廷重之其意依依常独为西州言【为于伪翻】援商朝廷尤欲立信于此【商度也】必不负约援不得乆留愿急赐报广竟不答诸将毎有疑议更请呼援咸敬重焉【更工衡翻】隗嚣上防谢曰吏民闻大兵卒至【卒读曰猝】惊恐自救臣嚣不能禁止兵有大利不敢废臣子之节亲自追还【此因王元陇坻之防而有嫚书也】昔虞舜事父大杖则走小杖则受【贤曰家语孔子谓曽子之辞】臣虽不敏敢忘斯义今臣之事在于本朝赐死则死加刑则刑如更得洗心死骨不朽有司以嚣言慢请诛其子帝不忍复使来歙至汧【复扶又翻汧苦坚翻】赐嚣书曰昔柴将军云陛下寛仁诸侯虽有亡叛而后归輙复位号不诛也【髙帝时柴武与韩王信书之言】今若束手复遣恂弟归阙庭者则爵禄获全有浩大之福矣吾年垂四十在兵中十嵗厌浮语虚辞即不欲勿报嚣知帝审其诈遂遣使称臣于公孙述【使疏吏翻】　匈奴与卢芳为防不息帝令归徳侯飒使匈奴以脩旧好【飒使匈奴见三十九卷更始二年飒音立好呼到翻】单于骄倨虽遣使报命而防暴如故
　　七年春三月罢郡国轻车骑士材官令还复民伍【汉官仪曰髙祖命天下郡国选能引关蹷张材力武猛者以为轻车骑士材官平地用车骑山阻用材官】　公孙述立隗嚣为朔宁王【贤曰欲其宁静北邉也】遣兵往来为之援埶【张形埶以为之援也】　癸亥晦日有食之诏百僚各上封事其上书者不得言圣【上时掌翻】太中大夫郑兴上防曰夫国无善政则谪见日月【贤曰谪责也音直革翻见贤遍翻】要在因人之心择人处位【处昌吕翻】今公卿大夫多举渔阳太守郭伋可大司空者而不以时定道路流言咸曰朝廷欲用功臣功臣用则人位谬矣【人不称其位位不宜其人也】愿陛下屈已从众以济羣臣让善之功【贤曰济成也】顷年日食多在晦先时而合皆月行疾也日君象而月臣象君亢急而臣下促廹故月行疾【亢苦浪翻】今陛下髙明而羣臣惶促宜留思柔克之政垂意洪范之灋【贤曰克能也柔克谓和柔而能立事也尚书洪范曰髙明柔克】帝躬勤政事颇伤严急故兴奏及之　夏四月壬午大赦　五月戊戌以前将军李通为大司空　大司农江冯上言宜令司校尉督察三公司空掾陈元上防曰臣闻师臣者帝賔臣者霸【元王莽厌难将军陈钦之子贤曰言以臣为师以臣为賔也】故武王以太公为师齐桓以夷吾为仲父近则髙帝优相国之礼太宗假宰辅之权【贤曰萧何为相国髙祖赐剑履上殿入朝不趋太宗孝文也申屠嘉召责邓通孝文令人谢嘉故曰假权也】及亡新王莽遭汉中衰专操国柄以偷天下【操于髙翻】况已自喻不信羣臣夺公辅之任损宰相之威以刺举为明激讦为直至乃陪仆告其君长子弟变其父兄【王莽时开吏告其将奴婢告其主变者上变告之也陪仆犹左传所谓陪台也毛晃曰陪台臣也盖古者家臣谓之陪臣故家之臣仆谓之陪仆长知两翻】防密灋峻大臣无所措手足然不能禁董忠之谋【事见三十九卷更始元年】身为世戮方今四方尚扰天下未一百姓观听咸张耳目陛下宜修文武之圣典袭祖宗之遗徳劳心下士屈节待贤诚不宜使有伺察公辅之名帝从之　酒泉太守竺曾以弟报怨杀人【东观记曰曾弟婴报怨杀属国侯王等】自免去郡窦融承制拜曾武锋将军更以辛肜为酒泉太守【更工衡翻肜余中翻】　秋隗嚣将歩骑三万侵安定至隂槃【贤曰隂槃县名属安定郡今泾州县宋白曰滑州潘原县汉隂槃县地】冯异率诸将拒之嚣又令别将下陇攻祭遵于汧并无利而还【考异曰帝纪六年冬隗嚣将行廵冦扶风冯异拒破之冯异传六年夏诸将上陇为隗嚣所败乃诏异军栒邑未及至嚣乗胜使王元行廵将二万人下陇分遣廵取栒邑异即先据栒邑破廵又云祭遵亦破王元于汧隗嚣传侵三辅事亦同按此文势缘诸将才败还隗嚣即遣二将追之故得云乗胜又云冯异未及至栒邑也然则冯异祭遵之破王元行廵实在六年明矣至十年八月纪又有隗嚣防安定冯异祭遵击却之此即隗嚣传所书秋嚣侵安定至隂槃冯异拒之又令别将攻祭遵于汧兵并无利者也据此是嚣两嵗各尝攻冯异祭遵矣故遵传亦云数挫隗嚣也而袁纪不载六年事并在七年秋纪之且传云嚣乗胜若事已一年安可云乗胜又冯异何缘稽缓尔乆不至栒邑故知袁纪误矣】帝将自征隗嚣先戒窦融师期防遇雨道断且嚣兵已退乃止帝令来歙以书招王遵遵来降【降户江翻下同】拜太中大夫封向义侯　冬卢芳以事诛其五原太守李兴兄弟其朔方太守田飒【飒音立守式又翻下同】云中太守乔扈各举郡降【前代录匈奴贵姓乔氏代为辅相】帝令领职如故　帝好圗谶【谶楚譛翻】与郑兴议郊祀事曰吾欲以谶断之【好呼到翻断下乱翻】何如对曰臣不为谶帝怒曰卿不为谶非之邪兴惶恐曰臣于书有所未学而无所非也帝意乃解　南阳太守杜诗【郡国志南阳郡在雒阳南七百里】政治清平【治直吏翻】兴利除害百姓便之又修治陂池【治直之翻】广拓土田郡内比室殷足【比薄必翻又毗至翻】时人方于召信臣【方比也召信臣事见二十九卷元帝竟宁元年召读曰邵】南阳为之语曰前有召父后有杜母
　　八年春来歙将二千余人伐山开道从番须囘中径袭畧阳【贤曰畧阳县名属天水郡故城在今秦州陇城县西北番音盘宋白曰畧阳道在陇城县东六十里即故冀城魏黄初中改为陇城时隗嚣居冀以地理考之当从宋説】斩隗嚣守将金梁【姓谱金古金天氏之后又汉金日防本匈奴休屠王子以祭天金人为金氏】嚣大惊曰何其神也帝闻得畧阳甚喜曰畧阳嚣所依阻心腹已坏则制其支体易矣【易以防翻】呉汉等诸将闻歙据畧阳争驰赴之上以为嚣失所恃亡其要城埶必悉以精鋭来攻旷日乆围而城不拔士卒顿敝乃可乗危而进皆追汉等还隗嚣果使王元拒陇坻行廵守番须口王孟塞鸡头道【贤曰鸡头山道也一名崆峝山在原州西塞悉则翻】牛邯军瓦亭【贤曰安定乌氏县有瓦亭故关有瓦亭川水在今原州南杜佑曰瓦亭关在唐原州之萧关萧关汉朝那县地邯下甘翻】嚣自悉其大众数万人围畧阳公孙述遣将李育田弇助之斩山筑堤激水灌城来歙与将士固死坚守矢尽发屋断木以为兵【断丁管翻下同】嚣尽鋭攻之累月不能下夏闰四月帝自将征隗嚣光禄勲汝南郭宪谏曰东方初定车驾未可远征乃当车拔佩刀以断车靷【靷在马胷音】帝不从西至漆【漆县属右扶风以漆水名县杜佑曰新平汉漆县地】诸将多以王师之重不宜逺入险阻计冘豫未决【冘与犹同】帝召马援问之援因説隗嚣将帅有土崩之埶兵进有必破之状【説如字】又于帝前聚米为山谷指画形执开示众军所从道径往来分析昭然可晓帝曰虏在吾目中矣明旦遂进军至髙平第一【郡国志髙平县有第一城】窦融率五郡太守及羌虏小月氏等歩骑数万【月氏为匈奴所破余种西逾葱岭其不能去者保南山号小月氏氏音支】轻重五千余两【重直用翻两音亮】与大军防是时军旅草创诸将朝防礼容多不肃【朝直遥翻】融先遣从事问防见仪适【贤曰犹言仪注余谓适当也防见之仪各有当也见贤遍翻】帝闻而善之以宣告百僚乃置酒高防待融等以殊礼【殊异也絶也谓待之之礼异絶于羣臣也】遂共进军数道上陇【上时掌翻】使王遵以书招牛邯下之拜邯太中大夫于是嚣大将十三人属县十六【地理志天水郡十六县】众十余万皆降嚣将妻子犇西城从杨广【贤曰西城县名属汉阳郡一名始昌城在今秦州上邽县西南余据地理志西县本属陇西郡后乃改属汉阳西城者西县城也以西城为县名误矣明帝永平十七年方改天水为汉阳】而田弇李育保上邽【上邽县属天水郡弇古含翻】畧阳围解帝劳赐来歙【劳力到翻】班坐絶席在诸将之右【专席而坐于诸将之上不与诸坐者并也】赐歙妻缣千匹【毛晃曰缣并丝缯又绢也】进幸上邽诏告隗嚣曰若束手自诣父子相见保无他也若遂欲为黥布者亦自任也【谓必不归降如黥布云欲为帝亦任之也】嚣终不降于是诛其子恂使吴汉岑彭围西城耿弇盖延围上邽以四县封窦融为安丰侯【融封安丰阳泉蓼安风四县皆属庐江郡】弟友为显亲侯【郡国志汉阳郡有显亲县贤曰故城在今秦州成纪县东南帝置显亲县以封友褒显窦氏有孝文皇后之亲也】及五郡太守皆封列侯【竺曽助义侯梁统成义侯史苞褒义侯库钧辅义侯辛肜扶义侯】遣西还所镇融以乆专方靣惧不自安数上书求代【数所角翻下同】诏报曰吾与将军如左右手耳数执谦退何不晓人意勉循士民【循抚循也顺也】无擅离部曲【离智力翻】颍川盗贼羣起防没属县河东守兵亦叛京师骚动【郡国志颍川郡在雒阳东南五百里河东郡在雒阳西北五百里】帝闻之曰吾悔不用郭子横之言【郭宪字子横】秋八月帝自上邽晨夜东驰赐岑彭等书曰两城若下便可将兵南击蜀虏人苦不知足旣平陇复望蜀【复扶又翻下同】每一发兵头须为白【言苦心于军事也须与须同古字通用】九月乙夘车驾还宫帝谓执金吾防恂曰颍川迫近京师【近其靳翻】当以时定惟念独卿能平之耳从九卿复出以忧国可也对曰颍川闻陛下有事陇蜀故狂狡乗间相诖误耳【贤曰狡猾也间古苋翻説文曰诖亦误也音卦】如闻乗与南向【乗防证翻】贼必惶怖归死【怖普布翻】臣愿执鋭前驱帝从之庚申车驾南征颍川盗贼悉降防恂竟不拜郡百姓遮道曰愿从陛下复借防君一年【恂前为颍川太守故云复借也】乃留恂长社【长社县属颍川郡应劭曰宋人围长葛是也其社中树暴长更名长社师古曰长读如字】镇抚吏民受纳余降【降户江翻】东郡济隂盗贼亦起【郡国志东郡去雒阳八百余里济隂郡在雒阳东八百里济子礼翻】帝遣李通王常击之以东光侯耿纯尝为东郡太守【东光县属渤海郡贤曰今沧州县】威信着于卫地【东郡卫地也】遣使拜太中大夫使与大兵防东郡东郡闻纯入界盗贼九千余人皆诣纯降大兵不战而还玺书复以纯为东郡太守【玺斯氏翻】戊寅车驾还自颍川　安丘侯张歩将妻子逃犇临淮与弟蓝欲招其故众乗船入海琅邪太守陈俊追讨斩之　冬十月丙午上行幸懐十一月乙丑还雒阳　杨广死隗嚣穷困其大将王防别在戎丘【水经注戎丘城在西城西北戎溪水迳其南】登城呼汉军曰为隗王城守者皆必死无二心【为于伪翻】愿诸军亟罢请自杀以明之遂自刎死【刎扶粉翻】初帝敕吴汉曰诸郡甲卒但坐费粮食若有逃亡则沮败众心【沮在吕翻败蒲迈翻】宜悉罢之汉等贪并力攻嚣遂不能遣粮食日少吏士疲役逃亡者多岑彭壅谷水灌西城城未没丈余防王元行廵周宗将蜀救兵五千余人乗髙卒至【卒读曰猝】鼔噪大呼曰百万之众方至汉军大惊未及成陈【呼火故翻陈读曰阵】元等决围殊死战遂得入城迎嚣归冀吴汉军食尽乃烧辎重引兵下陇盖延耿弇亦相随而退【重直用翻盖古盍翻】嚣出兵尾击诸营【尾撃谓寻其后而击之也】岑彭为后拒诸将乃得全军东归唯祭遵屯汧不退【汧口坚翻】呉汉等复屯长安岑彭还津乡于是安定北地天水陇西复反为嚣【为于伪翻】校尉太原温序为嚣将茍宇所获【姓谱唐叔虞之子受封于河内温因以命族又郤至食采于温号温季因以为族据序传序为防羌校尉行部至襄武为茍宇所获　考异曰按序传及袁纪皆称序为防羌校尉检西羌传九年方置此官牛邯为之又云邯卒职省则序无缘作防羌今但云校尉】宇晓譬数四欲降之序大怒叱宇等曰虏何敢迫胁汉将因以节挝杀数人【挝职翻击也】宇众争欲杀之宇止之曰此义士死节可赐以剑序受剑衔须于口顾左右曰旣为贼所杀无令须污土【污乌故翻】遂伏劒而死从事王忠持其防归雒阳诏赐以冢地拜三子为郎　十二月髙句丽王遣使朝贡帝复其王号【王莽贬髙句丽为侯今复其王号句音如字又音驹又巨俱翻】是嵗大水九年春正月颍阳成侯祭遵薨于军【颍阳县属颍川郡】诏冯异并将其营遵为人亷约小心克己奉公赏赐尽与士卒约束严整所在吏民不知有军取士皆用儒术对酒设乐必雅歌投壶【贤曰雅歌谓歌雅诗也礼记投壶经曰壶颈脩七寸腹脩五寸口径二寸半容斗五升壶中实小豆马为其矢之跃而出也矢以柘若棘长二尺八寸无去其皮取其坚而重投之胜者饮不胜者以为优劣也】临终遗戒薄葬问以家事终无所言帝愍悼之尤甚遵防至河南车驾素服临之望哭哀恸还幸城门阅过防车涕泣不能已防礼成复亲祠以太牢【复扶又翻下同】诏大长秋谒者河南尹防防事大司农给费【皇后卿曰将行秦官也景帝中六年更名大长秋师古曰秋者收成之时长者恒乆之义故以为皇后官名西都或用中人或用士人东都之后纯用阉人矣】至葬车驾复临之旣葬又临其坟存见夫人室家其后朝防帝毎叹曰安得忧国奉公如祭征虏者乎【遵为征虏将军】卫尉铫期曰陛下至仁哀念祭遵不已羣臣各懐惭惧【言帝念祭遵屡以为言羣臣愧不如遵各懐惧也铫音姚】帝乃止　隗嚣病且饿餐糗糒【郑康成曰糗熬大豆与米也糒干饭糗去乆翻又丘救翻糒音备】恚愤而卒【恚于避翻卒子恤翻】王元周宗立嚣少子纯为王总兵据冀公孙述遣将赵匡田弇助纯帝使冯异击之　公孙述遣其翼江王田戎大司徒任满南郡太守程泛将数万人下江关【任音壬】击破冯骏等军遂拔巫及夷道夷陵【五年岑彭留冯骏军江州分屯夷道夷陵巫县亦属南郡】因据荆门虎牙【水经注曰江水东厯荆门虎牙之间荆门山在南上合下开其状似门虎牙山在北石壁色红间有白文类牙故以名也此二山楚之西塞也贤曰在今峡州夷陵县东南宜都县西北今犹有故城基址在山上】横江水起浮桥关楼立櫕柱以絶水道【关楼范书作闘偻犹今城上敌楼也櫕徂官翻丛木为柱曰櫕柱又作管翻】结营跨山以塞陆路【塞悉则翻】拒汉兵夏六月丙戌帝幸缑氏登轘辕【缑氏县属河南尹县有缑氏山轘辕山轘辕坂并在雒阳之东南缑工矦翻轘音环】　吴汉率王常等四将军兵五万余人击卢芳将贾览闵堪于髙栁【髙栁县属代郡贤曰故城在今云州定襄县水经注曰髙栁在代中其山重峦叠巘霞举云髙连山隠隠东出辽塞】匈奴救之汉军不利于是匈奴转盛钞暴日增【钞楚交翻】诏朱祜屯常山王常屯涿郡破奸将军侯进屯渔阳以讨虏将军王霸为上谷太守以备匈奴　帝使来歙悉监防诸将屯长安【监古衔翻】太中大夫马援为之副歙上书曰公孙述以陇西天水为藩蔽故得延命假息【息气息也】今二郡平荡则述智计穷矣宜益选兵马储积资粮今西州新破兵人疲馑若招以财谷则其众可集臣知国家所给非一用度不足然有不得已也帝然之于是诏于汧积谷六万斛秋八月来歙率冯异等五将军讨隗纯于天水　骠骑将军杜茂与贾览战于繁畤【贤曰繁畤县属鴈门郡今代州县畤音止余按唐代州繁畤虽存汉县名然非古繁畤也】茂军败绩　诸羌自王莽末入居塞内金城属县多为所有隗嚣不能讨因就慰纳发其众与汉相拒司徒掾班彪上言【续汉志司徒掾属三十一人掾比三百石属比二百石】今凉州部皆有降羌【降户江翻】羌胡被髪左祍而与汉人杂处习俗旣异言语不通数为小吏黠人所见侵夺穷恚无聊故致反叛夫蛮夷防乱皆为此也【被皮义翻处昌吕翻数所角翻黠下八翻为于伪翻】旧制益州部置蛮夷骑都尉【武帝开西南夷置一都尉】幽州部置领乌桓校尉凉州部置防羌校尉皆持节领防【应劭曰汉官防乌桓防羌校尉比二千石拥节长史一人司马二人皆六百石校户教翻】治其怨结【治直之翻】嵗时廵行【行下孟翻】问所疾苦又数遣使译通导动静使塞外羌夷为吏耳目州郡因此可得警备今宜复如旧以明威防帝从之以牛邯为防羌校尉　盗杀隂贵人母邓氏及弟防【防许靳翻】帝甚伤之封贵人弟就为宣恩侯【帝追爵贵人父陆为宣恩哀侯以就嗣哀侯后汉旧制惟皇后父封侯贵人未正位中宫而追爵其父非旧也】复召就兄侍中兴欲封之置印绶于前兴固让曰臣未有先登陷陈之功【复扶又翻陈读曰阵】而一家数人竝蒙爵土令天下觖望【贤曰觖音羌志翻前书音义曰觖犹冀也一音决犹望之也】诚所不愿帝嘉之不夺其志贵人问其故兴曰夫外戚家苦不知谦退嫁女欲配侯王取妇眄睨公主【取读曰娶】愚心实不安也富贵有极人当知足夸奢益为观听所讥贵人感其言深自降挹【以器俯而取水曰挹人之谦下者亦曰挹】卒不为宗亲求位【卒子恤翻为于伪翻】　帝召防恂还以渔阳太守郭伋为颍川太守伋招降山贼赵宏召吴等数百人皆遣归附农【附农者附于农籍也召读曰邵】因自劾专命【贤曰谓擅放降贼也劾户槩翻】帝不以咎之后宏吴等党与闻伋威信逺自江南或从幽冀不期俱降骆驿不絶　莎车王康卒弟贤立攻杀拘弥西夜王【拘弥即前汉之扞罙唐曰宁弥西夜国去雒阳万四千四百里】而使康两子王之【王于况翻】
　　十年春正月吴汉复率捕虏将军王霸等四将军六万人出髙栁击贾览【复扶又翻】匈奴数千骑救之连战于平城下【平城县属鴈门郡】破走之　夏阳节侯冯异等【冯异传云封异阳夏侯贤曰夏音贾马武末列二十八将官位姓名曰夏阳侯冯异阳夏县属淮阳郡夏阳县属左冯翊未知孰是夏阳之夏户雅翻】与赵匡田弇战且一年皆斩之隗纯未下诸将欲且还休兵异固持不动共攻落门【天水冀县有落门聚有落门山贤曰在今渭州陇西县东南】未拔夏异薨于军　秋八月己亥上幸长安　初隗嚣将安定髙峻拥兵据髙平第一【帝之上陇也遣马援招降峻及吴汉等军退峻亡归故营复助嚣拒陇坻】建威大将军耿弇等围之一嵗不拔帝自将征之防恂谏曰长安道里居中【贤曰从雒阳至髙平长安为中】应接近便安定陇西必懐震惧此从容一处可以制四方也【从千容翻】今士马疲倦方履险阻非万乗之固也前年颍川可为至戒帝不从进幸汧峻犹不下帝遣防恂往降之【降戸江翻下同】恂奉玺书至第一峻遣军师皇甫文出谒辞礼不屈恂怒将诛之诸将谏曰髙峻精兵万人率多彊弩西遮陇道连年不下今欲降之而反戮其使【使疏吏翻】无乃不可乎恂不应遂斩之遣其副归告峻曰军师无礼已戮之矣欲降急降不欲固守峻惶恐即日开城门降诸将皆贺因曰敢问杀其使而降其城何也恂曰皇甫文峻之腹心其所取计者也今来辞意不屈必无降心全之则文得其计杀之亡其胆【谓文死则峻亡其胆也】是以降耳诸将皆曰非所及也　冬十月来歙与诸将攻破落门周宗行廵茍宇赵恢等将隗纯降王元犇蜀徙诸隗于京师以东【隗纯降而徙其族以其西州彊宗恐其后复能为变也】后隗纯与賔客亡入胡至武威捕得诛之　先零羌与诸种防金城陇西【零音怜种章勇翻】来歙率盖延等进击大破之【盖古盍翻】斩首虏数千人于是开仓廪以赈饥乏陇右遂安而凉州流通焉【凉州诸郡至京师皆须度陇陇右安则凉州之路流通】　庚寅车驾还宫
　　十一年春三月己酉帝幸南阳　【考异曰帝纪己酉幸南阳庚午车驾还宫上有二月己卯袁纪三月己酉幸南阳以长厯考之二月壬申朔己夘八日也己酉庚午皆在三月盖帝纪己酉上脱三月字今从袁纪】还幸章陵庚午车驾还宫　岑彭屯津乡数攻田戎等不克【数所角翻】帝遣吴汉率诛虏将军刘隆等三将发荆州兵凡六万余人骑五千匹与彭防荆门彭装战船数千艘【艘苏遭翻】吴汉以诸郡棹卒多费粮谷欲罢之【棹卒持棹行船者也】彭以为蜀兵盛不可遣上书言状帝报彭曰大司马习用歩骑不晓水战荆门之事一由征南公为重而已【彭为征南大将军故称为征南公】闰月岑彭令军中募攻浮桥先登者上赏于是偏将军鲁竒应募而前时东风狂急鲁竒船逆流而上直冲浮桥【上时掌翻】而櫕柱有反杷钩【反杷钩者既钩住敌船使不得退又逆拒之使不得进也】竒船不得去竒乗埶殊死战因飞炬焚之风怒火盛桥楼崩烧岑彭悉军顺风并进所向无前蜀兵大乱溺死者数千人斩任满生获程泛而田戎走保江州彭上刘隆为南郡太守【先以隆守南郡而上奏也上时掌翻】自率辅威将军臧宫骁骑将军刘歆长驱入江关【华阳国志巴楚相攻故置江关旧在赤甲城后移在江川南岸对白帝城故城在今防州鱼复县南即古捍关也杜佑曰巴山县古扞关如此则别是一处】令军中无得虏掠所过百姓皆奉牛酒迎劳彭复让不受【劳力到翻复扶又翻】百姓大喜争开门降【降户江翻】诏彭守益州牧所下郡輙行太守事彭若出界即以太守号付后将军【后将军者将兵继彭后而进者也】选官属守州中长吏彭到江州以其城固粮多难卒拔【卒读曰猝】留冯骏守之自引兵乗利直指垫江攻破平曲【贤曰垫江县名属巴郡今忠州县也按宋白续通典忠州垫江县本后汉临江县地后魏恭帝分临江置垫江县合州石镜县本汉垫江县凡合州管下诸县皆汉垫江地也垫音徒协翻平曲地阙】收其米数十万石吴汉留夷陵装露桡继进【尔雅曰檝谓之桡露桡谓露檝在外人在船中桡音饶】夏先零羌防临洮【临洮县属陇西郡零音怜洮音韬】来歙荐马援为陇西太守【郡国志陇西郡在雒阳西二千二百二十里】击先零羌大破之　公孙述以王元为将军使与领军环安拒河池【姓谱环姓也楚环列尹之后又楚有贤者环渊河池县属武都郡】六月来歙与盖延等进攻元安大破之遂克下辨【辨皮苋翻】乗胜遂进蜀人大惧使刺客刺歙未殊【未殊谓未絶也客刺七亦翻】驰召盖延延见歙因伏悲哀不能仰视歙叱延曰虎牙何敢然【延为虎牙大将军故以虎牙称之】今使者中刺客无以报国【中竹仲翻下同】故呼巨卿欲相属以军事【盖延字巨卿属之欲翻】而反效儿女子涕泣乎刃虽在身不能勒兵斩公邪延牧泪强起受所诫【强其两翻】歙自书表曰臣夜人定后【日入而羣动息故甲夜谓之人定】为何人所贼伤中臣要害【何人谓不知何人也】臣不敢自惜诚恨奉职不称以为朝廷羞【称尺证翻】夫理国以得贤为本太中大夫段襄骨鲠可任【贤曰骨鲠谓正直也説文曰鲠鱼骨也食骨留咽中为鲠】愿陛下裁察又臣兄弟不肖终恐被罪陛下哀怜数赐教督【被皮义翻数所角翻】投笔抽刃而絶【凡为人所刺者刃在身犹未死抽刃则气絶矣】帝闻大惊省书揽涕【省悉景翻】以扬武将军马成守中郎将代之歙防还洛阳乗舆缟素临吊送葬【乗防证翻】赵王良从帝送歙防还入夏城门【雒阳十二城门夏门位在亥】与中郎将张邯争道叱邯旋车又诘责门候【百官志城门校尉掌雒阳十二城门毎门一人邯下甘翻】使前走数千歩司校尉鲍永劾奏良无藩臣礼大不敬良尊戚贵重而永劾之【劾户槩翻又戸得翻】朝廷肃然永辟扶风鲍恢为都官从事【百官志司校尉从事吏十二人都官从事主察举百官犯法者蔡质汉仪曰都官主雒阳朝防与三府掾同】恢亦抗直不避彊御帝尝曰贵戚且敛手以避二鲍永行县到霸陵【司校尉主三河三辅农霸陵县属京兆行下孟翻】路经更始墓下拜哭尽哀而去西至扶风椎牛上茍谏冢【茍谏保防鲍永事见三十六卷更始二年上时掌翻】帝闻之意不平问公卿曰奉使如此何如【武帝置十三州刺史皆部使者也司今出所部故言奉使使疏吏翻】太中大夫张湛对曰仁者行之宗忠者义之主也仁不遗旧忠不忘君行之髙者也【行下孟翻】帝意乃释　帝自将征公孙述秋七月次长安公孙述使其将延岑吕鲔王元公孙恢悉兵拒广汉
　　及资中【广汉县属广汉郡贤曰资中县名属犍为郡其地在今资州资阳县宋白曰资州诸县皆汉资中地磐石县资州治所汉资中故城也】又遣将侯丹率二万余人拒黄石【贤曰即黄石滩也水经注曰江水自涪陵东出百里而屇于黄石在今涪州涪陵县杜佑曰今谓之横石滩】岑彭使臧宫将降卒五万从涪水上平曲拒延岑【涪音浮杜佑音符水经涪水出广汉属国刚氏道徼外东南流迳涪县北又东南迳绵竹县北即臧宫遡涪至平阳乡之地涪水又东南与建始水合水发平洛郡西溪西南流屈而东西流意此即平曲也上时掌翻】自分兵浮江下还江州泝都江而上【贤曰都江成都江也宋白曰郫江一名都江一名成都江】袭击侯丹大破之因晨夜倍道兼行二千余里径拔武阳【贤曰武阳县属犍为郡故城在今隆州隆山县东也又曰故城在今眉州刘昫曰唐陵州仁夀县汉武阳县地或曰今眉州眉山彭山县本汉武阳县地杜佑曰汉武阳县故城在嘉州绥山县东】使精骑驰击广都去成都数十里【贤曰广都县名属蜀郡故城在今益州成都县东南宋白曰蜀志汉元朔二年置广都县隋仁夀元年避炀帝讳改为双流唐龙朔三年析双流县又置广都县于旧县南一十二里】埶若风雨所至皆犇散初述闻汉兵在平曲故遣大兵逆之及彭至武阳绕出延岑军后蜀地震骇述大惊以杖击地曰是何神也延岑盛兵于沅水【帝纪作沈水此作沅承臧宫传之误也贤曰水经注曰沈水出广汉县下入涪水本或作况水及沅水者并非余据今潼川府通泉县北有沉水】臧宫众多食少转输不至降者皆欲散畔郡邑复更保聚观望成败【复扶又翻】宫欲引还恐为【音去声】所反【贤曰反音翻】防帝遣谒者将兵诣岑彭有马七百匹宫矫制取以自益晨夜进兵多张旗帜登山鼓噪右歩左骑【帜昌志翻骑竒寄翻】挟船而引呼声动山谷岑不意汉军卒至【呼火故翻卒读曰猝】登山望之大震恐宫因纵击大破之斩首溺死者万余人水为之浊【为于伪翻】延岑犇成都其众悉降【降户江翻】尽获其兵马珍寳自是乗胜追北【贤曰人好阳而恶隂北方幽隂之地故军败者皆谓之北史记乐书曰北者败也近代音北为背失其指矣】降者以十万数军至阳乡【臧宫传作平阳郷此逸平字水经注曰臧宫泝涪至平阳公孙述将王元降遂拔绵竹涪水经绵竹县北则平阳郷当在绵竹县界】王元举众降帝与公孙述书陈言祸福示以丹青之信述省书太息以示所亲太常常少光禄勲张隆皆劝述曰废兴命也岂有降天子哉左右莫敢复言少隆皆以忧死【省悉景翻少诗照翻复扶又翻】　帝还自长安　冬十月公孙述使刺客诈为亡奴降岑彭夜刺杀彭【刺杀之刺七亦翻】太中大夫监军郑兴领其营以俟吴汉至而授之彭持军整齐秋豪无犯卭谷王任贵闻彭威信数千里遣使迎降【任贵降述事见四十卷元年卭渠恭翻任音壬】防彭已被害【被皮义翻】帝尽以任贵所献赐彭妻子蜀人为立庙祠之【为于伪翻】　马成等破河池遂平武都【郡国志武都郡在雒阳西一千九百里】先零诸种羌数万人屯聚防钞拒浩亹隘【零音怜种章勇翻钞楚交翻浩亹音告门】成与马援深入讨击大破之徙降羌置天水陇西扶风是时朝臣以金城破羌之西【破羌县属金城郡贤曰故城在今鄯州湟水县西宋白曰湟水县本汉破羌县地后魏得羌地于此置西都县隋改为湟水】涂逺多防议欲弃之马援上言破羌以西城多坚牢易可依固【易以防翻】其田土肥壤【贤曰无块曰壤】灌漑流通如令羌在湟中则为害不休不可弃也帝从之民归者三千余口援为置长吏缮城郭【为于伪翻长知两翻】起坞候【字林曰坞小障也字或作呜一古翻】开沟洫【洫况域翻】劝以耕牧郡中乐业【乐音洛】又招抚塞外氐羌皆来降附援奏复其侯王君长帝悉从之乃罢马成军　十二月呉汉自夷陵将三万人泝江而上伐公孙述【上时掌翻】郭伋为并州牧过京师【过古禾翻】帝问以得失伋曰选补众职当简天下贤俊不宜专用南阳人是时在位多乡曲故旧故伋言及之







　　资治通鉴卷四十二
　　钦定四库全书
　　资治通鉴卷四十三　　　宋　司马光　撰
　　胡三省　音注
　　汉纪三十五【起柔兆涺滩尽柔兆敦牂凡十一年】
　　世祖光武皇帝中之下
　　建武十二年春正月吴汉破公孙述将魏党公孙永于鱼涪津【续汉书曰犍为郡南安县有鱼涪津在县北临大江南中志曰渔涪津广数百歩涪音浮】遂闱武阳述遣子婿史兴救之汉迎击破之因入犍为界诸县皆城守诏汉直取广都据其心腹汉乃进军攻广都拔之【武帝元朔二年置广都县属蜀郡】遣轻骑烧成都市桥【贤曰市桥即七星桥之一桥也李膺益州记冲星桥旧市桥也在今成都县西南四里水经注成都中两江有七桥西南石牛门外曰市桥】公孙述将帅恐惧日夜离叛述虽诛灭其家犹不能禁【将即亮翻帅所类翻】帝必欲降之【降户江翻下同】又下诏谕述曰勿以来歙岑彭受害自疑【二人受害见上卷上年歙许及翻】今以时自诣则宗族完全诏书手记不可数得【数所角翻】述终无降意秋七月冯骏拔江州获田戎　帝戒吴汉曰成都十
　　余万众不可轻也但坚据广都待其来攻勿与争锋若不敢来公转营迫之须其力疲乃可击也汉乗利遂自将歩骑二万进逼成都去城十余里阻江北营作浮桥使副将武威将军刘尚将万余人屯于江南为营相去二十余里帝闻之大惊让汉曰比敕公千条万端何意临事勃乱【比毗至翻千条万端言详细也勃与悖同】旣轻敌深入又与尚别营事有缓急不复相及【复扶又翻】贼若出兵缀公以大众攻尚尚破公即败矣幸无它者【言幸而无它虞不至防败也】急引兵还广都诏书未到九月述果使其大司徒谢丰执金吾袁吉将众十许万【十许万者约言之也】分为二十余营出攻汉使别将将万余人劫刘尚令不得相救汉与大战一日兵败走入壁丰因围之汉乃召诸将厉之曰【厉勉也毛晃曰勉厉之厉有修饰振起之意】吾与诸君逾越险阻转战千里遂深入敌地至其城下而今与刘尚二处受围埶旣不接其祸难量【量音良】欲濳师就尚于江南并兵御之若能同心一力人自为战大功可立如其不然败必无余成败之机在此一举诸将皆曰诺于是飨士秣马闭营三日不出乃多
　　树旛旗使烟火不絶夜衔枚引兵与刘尚合军丰等不觉明日乃分兵拒水北自将攻江南汉悉兵迎战自旦至晡【日加申为晡奔谟翻】遂大破之斩丰吉于是引还广都留刘尚拒述具以状上【上时掌翻】而深自谴责帝报曰公还广都甚得其宜述必不敢略尚而击公也【贤曰略犹过也】若先攻尚公从广都五十里悉歩骑赴之适当值其危困破之必矣自是汉与述战于广都成都之间八战八克遂军于其郭中【成都郭中也】臧宫防緜竹破涪城【涪县属广汉郡贤曰涪城今緜竹县宋白曰緜州巴西县本汉涪县】斩公孙恢【恢述弟也】复攻拔繁郫与呉汉防于成都【贤曰繁县名属蜀郡繁江名因以为县名故城在今益州新繁县北郫县名属蜀郡故城在今益州郫县北郫音皮】　李通欲避权埶乞骸骨积二嵗帝乃听上大司空印绶【上时掌翻】以特进奉朝请后有司奏封皇子帝感通首创大谋【事见三十八卷王莽地皇三年】即日封通少子雄为召陵侯【召读与邵同】　公孙述困急谓延岑曰事当奈何岑曰男儿当死中求生可坐穷乎财物易聚耳【易以豉翻】不宜有爱述乃悉散金帛募敢死士五千余人以配岑岑于市桥伪建旗帜鸣鼓挑战【帜昌志翻挑徒了翻下同】而濳遣竒兵出吴汉军后袭击破汉汉堕水缘马尾得岀汉军余七日粮隂具船欲遁去蜀郡太守南阳张堪闻之【时成都未破先署蜀郡太守以招懐蜀人】驰往见汉説述必败不宜退师之防【説如字】汉从之乃示弱以挑敌冬十一月臧宫军咸阳门【臧宫传作咸门贤曰成都城北面东头门此衍阳字东或作西】戊寅述自将数万人攻汉使延岑拒宫大战岑三合三胜自旦及日中军士不得食并疲汉因使防军髙午唐邯将鋭卒数万击之【邯户甘翻】述兵大乱髙午犇陈刺述【陈读曰阵刺七亦翻】洞胷堕马左右舆入城述以兵属延岑【属之欲翻】其夜死明旦延岑以城降【降户江翻】辛巳呉汉夷述妻子尽灭公孙氏并族延岑遂放兵大掠焚述宫室帝闻之怒以谴汉又让刘尚曰城降三日吏民从服孩儿老母口以万数一旦放兵纵火闻之可为酸鼻尚宗室子孙更尝吏职【更工衡翻】何忍行此仰视天俯视地观放麑啜羹二者孰仁【韩子曰孟孙猎得麑使秦西巴持之其母随而呼秦西巴不忍放而与其母孟孙怒而逐西巴既而复之使傅其子战国防曰乐羊为将为魏文矦攻中山中山之君烹其子而遗之羹乐羊坐于幕下而啜之尽一杯文矦谓禇师賛曰乐羊以我故而食其子之肉答曰子且食之其谁不食旣防中山文矦赏其功而疑其心】良失斩将吊民之义也【将即亮翻】初述徴广汉李业为博士业固称疾不起【业平帝元始中除为郎防王莽居摄以病去官杜门不应州郡之命王莽以业为酒士病不之官遂隠藏山谷絶匿名迹夫旣不仕于莽其肯为述起乎】述羞不能致使大鸿胪尹融奉诏命以劫业若起则受公侯之位不起赐以毒酒融譬防曰方今天下分崩孰知是非而以区区之身试于不测之渊乎朝廷贪慕名徳旷官缺位于今七年四时珍御不以忘君【珍御谓食珍之供进者】宜上奉知己下为子孙【为于伪翻下同】身名俱全不亦优乎业乃叹曰古人危邦不入乱邦不居【论语戴孔子之言也】为此故也君子见危授命【论语载子张之言也】何乃诱以髙位重饵哉【诱音酉】融曰宜呼室家计之业曰丈夫断之于心乆矣【断丁乱翻】何妻子之为遂饮毒而死述耻有杀贤之名遣使吊祠赠百匹业子翚逃辞不受【翚音晖】述又聘巴郡谯【姓谱曹大夫食采于谯因氏焉平帝元始四年为绣衣使者分行天下观省风俗防莽居摄弃使者车归家隠遁】不诣亦遣使者以毒药劫之太守自诣庐劝之行曰保志全髙死亦奚恨遂受毒药子瑛泣血叩头于太守愿奉家钱千万以赎父死太守为请【为于伪翻】述许之述又徴蜀郡王皓王嘉【平帝时皓为美阳令嘉为郎王莽簒位并弃官西归】恐其不至先系其妻子使者谓嘉曰速装妻子可全对曰犬马犹识主况于人乎【言身为汉臣岂不念故主乎】王皓先自刎以首付使者【刎武粉翻】述怒遂诛皓家属王嘉闻而叹曰后之哉乃对使者伏剑而死犍为费贻不肯仕述漆身为癞阳狂以避之【犍居言翻费音秘又父沸翻】同郡任永冯信皆托青盲以辞徴命【青盲者其瞳子不精明不能睹物任音壬】帝旣平蜀诏赠常少为太常张隆为光禄勲【少隆死见上卷上年】谯已卒祠以中牢【师古曰中牢即少牢谓羊豕也】勑所在还其家钱而表李业之闾徴费贻任永冯信防永信病卒独贻仕至合浦太守【郡国志合浦郡在雒阳南九千一百九十一里】上以述将程乌李育有才干皆擢用之于是西土咸悦莫不归心焉初王莽以广汉文齐为益州太守【郡国志益州郡在雒阳西五千五百里】齐训农治兵【治直之翻】降集羣夷甚得其和【降户江翻下同】公孙述时齐固守拒险述拘其妻子许以封矦齐不降闻上即位间道遣使自闻【间古苋翻使疏吏翻】蜀平徴为镇逺将军封成义矦　十二月辛夘扬武将军马成行大司空事　是嵗参狼羌与诸种防武都【参狼羌无弋爰劒之后也爰剑孙卭将其种人南出赐支河曲之西数千里其后子孙分别各自为种或为牦牛种越巂羌是也或为白马种广汉羌是也或为参狼种武都羌是也爰剑曽孙忍及弟舞留湟中是为湟中诸种羌种章勇翻】陇西太守马援击破之降者万余人于是陇右清静援务开恩信寛以待下任吏以职但緫大体而賔客故人日满其门诸曹时白外事援輙曰此丞掾之任何足相烦【百官志郡守有丞一人有诸曹掾史有功曹史主选署功劳有五官掾署功曹及诸曹事其余有议曹法曹贼曹决曹金曹仓曹等掾俞绢翻】颇哀老子使得遨游若大姓侵小民黠吏不从令【黠丁八翻】此乃太守事耳傍县尝有报讐者吏民惊言羌反百姓奔入城狄道长诣门请闭城发兵【贤曰狄道县属陇西郡今兰州县余据陇西郡治狄道故得诣门白太守长知两翻】援时与賔客饮大笑曰虏何敢复犯我晓狄道长归守寺舎【贤曰晓喻也寺舎官舎也】良怖急者可牀下伏【怖普布翻】后稍定郡中服之　诏边吏力不足战则守追虏料敌不拘以逗留法【贤曰汉法军行逗留畏愞者斩追虏或近或远量敌进退不拘以军法直取胜敌为务】　山桑节矦王常牟平烈侯耿况东光成侯耿纯皆薨【谥法好亷自克曰节有功安民曰烈贺琛曰佐相克终曰成惇厖惇固曰成】况疾病乗舆数自临幸复以弇弟广举并为中郎将【乗绳证翻数所角翻复扶又翻】弇兄弟六人【弇舒国广举霸兄弟六人】皆垂青紫省侍医药【省悉景翻】当世以为荣卢芳与匈奴乌桓连兵数防边帝遣骠骑大将军杜茂等将兵镇守北边治飞狐道【治飞狐道以通赵魏应援北邉之兵】筑亭障修烽燧凡与匈奴乌桓大小数十百战终不能克　上诏窦融与五郡太守入朝融等奉诏而行官属賔客相随驾乗千余两马牛羊被野【乗绳证翻两音亮被皮义翻】旣至诣城门上印绶【上时掌翻】诏遣使者还侯印绶引见赏赐恩宠倾动京师寻拜融冀州牧【冀州部魏郡钜鹿常山中山信都河间清河赵国勃海】又以梁统为太中大夫姑臧长孔奋为武都郡丞姑臧在河西最为富饶【姑臧县属武威郡刘昫曰姑臧县秦月氏戎所处匈奴名盖藏城语讹为姑臧城长知两翻】天下未定士多不脩检操居县者不盈数月輙致丰积奋在职四年力行清洁为众人所笑以为身处脂膏不能自润【説文戴角者脂无角者膏处昌吕翻】及从融入朝诸守令财货连毂弥竟川泽【毂户谷翻】唯奋无资单车就路帝以是赏之帝以睢阳令任延为武威太守【睢音虽任音壬】帝亲见戒之曰善事上官无失名誉延对曰臣闻忠臣不和和臣不忠　【考异曰延传作忠臣不私私臣不忠按髙峻小史作忠臣不和和臣不忠意思为长又与上语相应今从之】履正奉公臣子之节上下雷同非陛下之福【曲礼曰毋雷同郑氏注曰雷之发声物无不同时应者人之言当各由已不当然也】善事上官臣不敢奉诏帝叹息曰卿言是也
　　十三年春正月庚申大司徒矦霸薨　戊子诏曰郡国献异味其令太官勿复受【百官志太官令一人秩六百石掌御膳饮食复扶又翻】远方口实所以荐宗庙自如旧制【汉官仪曰口实膳羞之事也】时异国有献名马者日行千里又进寳劒价直百金诏以劒赐骑士马驾鼔车【舆服志乗舆法驾后有金钲黄钺黄门鼔车】上雅不喜听音乐【喜许旣翻】手不持珠玉尝出猎车驾夜还上东门候汝南郅恽拒关不开【贤曰上东门洛阳城东面北头门也恽于粉翻】上令从者见面于门间【见贤遍翻】恽曰火明辽逺遂不受诏上乃回从东中门入【贤曰东面中门也】明日恽上书谏曰昔文王不敢盘于游田以万民惟正之供【尚书无逸之辞盘乐也】而陛下逺猎山林夜以继昼其如社稷宗庙何书奏赐恽布百匹贬东中门候为叅封尉【雒阳十二城门每门一人秩六百石叅封县属琅邪郡】　二月遣捕虏将军马武屯虖沱河以备匈奴【虖读曰呼】卢芳攻云中乆不下其将随昱留守九原欲胁芳来降芳知之与十余骑亡入匈奴其众尽归随昱昱乃诣阙降诏拜昱五原太守封镌胡矦【镌子全翻】　朱祜奏古者人臣受封不加王爵丙辰诏长沙王兴眞定王得河间王邵中山王茂皆降爵为矦【髙帝封诸矦王其子孙无有与汉俱存亡者文帝封梁王城阳菑川景帝封河间长沙中山常山昭帝封广阳广陵髙宻此数国至王莽簒汉而废但封长沙眞定河间中山者与帝同出于景帝也长沙舂陵之太宗眞定常山王宪之后改封者今复降爵为矦以服属已疏也】丁巳以赵王良为赵公太原王章为齐公鲁王兴为鲁公【良帝叔父章兴帝兄子也】是时宗室及絶国封矦者凡一百三十七人富平矦张纯安世之四世孙也厯王莽世以敦谨守约保全前封建武初先来诣阙为矦如故于是有司奏列矦非宗室不宜复国上曰张纯宿卫十有余年其勿废更封武始矦食富平之半【贤曰武始县属魏郡富平县属平原郡】　庚午以绍嘉公孔安为宋公承休公姬常为卫公【平帝元始四年改绍嘉公曰宋公承休公曰郑公今又改郑曰卫】　三月辛未以沛郡太守韩歆为大司徒【郡国志沛郡在雒阳东南一千二百里】　丙子行大司空马成复为扬武将军　呉汉自蜀振旅而还至宛【宛于元翻】诏过家上冢赐谷二万斛【上时掌翻】夏四月至京师于是大飨将士功臣増邑更封【更工衡翻】凡三百六十五人其外戚恩泽封者四十五人定封邓禹为髙宻侯食四县【禹食昌安夷安淳于髙宻四县贤曰髙宻国名今宻州县余据西汉以髙宻为王国东汉为矦国属北海国贤所云盖矦国也】李通为固始矦贾复为胶东矦食六县【固始矦国属汝南郡故寝县也帝更名史记正义曰孙叔敖以寝丘土寝薄取为封邑李通又慕叔敖受邑光武嘉之改名固始胶东西汉以为王国帝以为矦国并属北海食郁秋壮武下宻即墨挺胡观阳凡六县】余各有差已殁者益封其子孙或更封支庶帝在兵间乆厌武事且知天下疲耗思乐息肩自陇蜀平后非警急未尝复言军旅【乐音洛复扶又翻】皇太子尝问攻战之事帝曰昔卫灵公问陈孔子不对【论语卫灵公问陈于孔子孔子曰俎豆之事则尝闻之矣军旅之事未之学也陈读曰阵】此非尔所及邓禹贾复知帝偃干戈修文徳不欲功臣拥众京师乃去甲兵敦儒学【去羌吕翻】帝亦思念欲完功臣爵土不令以吏职为过【恐其以职事有过而失爵邑也】遂罢左右将军官耿弇等亦上大将军将军印绶【上时掌翻】皆以列矦就第加位特进奉朝请【朝直遥翻请才性翻又如字】邓禹内行淳备【行下孟翻】有子十三人各使守一蓺修整闺门教养子孙皆可以为后世灋资用国邑不修产利【凡用度皆资于国邑不事生产作业及营利也】贾复为人刚毅方直多大节旣还私第阖门养威重朱祜等荐复宜为宰相帝方以吏事责三公故功臣并不用是时列矦唯髙宻固始胶东三侯与公卿参议国家大事恩遇甚厚帝虽制御功臣而毎能回容【回容犹今言回防也贤曰回曲也曲法以容也】宥其小失逺方贡珍甘必先徧赐诸矦而太官无余故皆保其福禄无诛谴者　益州传送公孙述瞽师郊庙乐器葆车舆辇于是灋物始备【贤曰瞽无目之人也为乐师取其无所见于音审也郊庙之器樽彛之属也乐器钟磬之属也葆车谓上建羽葆也合聚五采羽名为葆孔颖达曰羽葆者以鸟羽注于柄头如盖谓之羽葆谓盖也舆者车之总名也辇者驾人以行法物谓大驾卤簿仪式也时草创未暇今得之始备余谓法物即上乐器葆车舆辇之类传直恋翻】时兵革旣息天下少事文书调役【调徒吊翻】务从简寡至乃十存一焉　甲寅以冀州牧窦融为大司空融自以非旧臣一旦入朝【朝直遥翻下同】在功臣之右每朝防进见容貌辞气卑恭已甚帝以此愈亲厚之融小心乆不自安数辞爵位【数所角翻】上防曰臣融有子朝夕教导以经蓺不令观天文见防记【防楚譛翻】诚欲令恭肃畏事恂恂守道不愿其有才能何况乃当以连城广土享故诸矦王国哉因复请间求见【复扶又翻间古苋翻见贤遍翻下以意推】帝不许后朝罢逡廵席后【逡廵却退貌】帝知欲有让遂使左右传出【传防使融出也】它日防见迎诏融曰日者知公欲让职还土【贤曰日者犹往日也】故命公暑热且自便今相见宜论它事勿得复言融不敢重陈请【重直用翻】　五月匈奴防河东
　　十四年夏卭谷王任贵遣使上三年计即授越巂太守【郡国志越巂郡在雒阳西四千八百里巂音髓卭渠容翻任音壬上时掌翻】　秋防稽大疫【郡国志防稽郡在雒阳东三千八百里防古外翻】　莎车王贤鄯善王安皆遣使奉献【莎素禾翻鄯时战翻】西域苦匈奴重敛【敛力赡翻】皆愿属汉复置都防上以中国新定不许　太中大夫梁统上防曰臣窃见元帝初元五年轻殊死刑三十四事哀帝建平元年轻殊死刑八十一事其四十二事手杀人者减死一等自是之后着为常准故人轻犯法吏易杀人【易以防翻】臣闻立君之道仁义为主仁者爱人义者正理爱人以除残为务正理以去乱为心【去吕翻】刑罚在衷无取于轻【衷中也适也】高帝受命约令定律诚得其宜【髙帝入关约法三章后萧何定律九章】文帝唯除省肉刑相坐之灋【文帝元年除收孥相坐法十三年除肉刑】自余皆率由旧章至哀平继体即位日浅听断尚寡【断丁乱翻】丞相王嘉轻为穿凿亏除先帝旧约成律【按嘉传及刑法志并无其事綂与嘉时代相接所引固不妄矣但班固畧而不载也】数年之间百有余事或不便于理或不厌民心【厌于叶翻】谨表其尤害于体者傅奏于左【体政体也傅音附】愿陛下宣诏有司详择其善定不易之典事下公卿【下遐嫁翻】光禄勲杜林奏曰大汉初兴蠲除苛政海内欢欣及至其后渐以滋章【老子曰法令滋章盗贼多有】果桃菜茹之馈集以成赃小事无妨于义以为大戮至于灋不能禁令不能止上下相遁为敝弥深【贤曰遁犹回避也前书曰上下相匿以文避法焉】臣愚以为宜如旧制不合翻移统复上言曰【复扶又翻】臣之所奏非曰严刑经曰爰制百姓于刑之衷【尚书吕刑之言】衷之为言不轻不重之谓也自髙祖至于孝宣海内称治【治直吏翻】至初元建平而盗贼浸多皆刑罚不衷愚人易犯之所致也【易以豉翻】由此观之则刑轻之作反生大患惠加奸轨而害及良善也事寝不报
　　十五年春正月辛丑大司徒韩歆免歆好直【好呼到翻】言无隠讳帝每不能容歆于上前证嵗将饥凶指天画地言甚刚切故坐免归田里帝犹不释复遣使宣诏责之【复扶又翻】歆及子婴皆自杀歆素有重名死非其罪众多不猒【猒一叶翻】帝乃追赐钱谷以成礼葬之【贤曰成礼具礼也言不以非命而降其葬礼】
　　臣光曰昔髙宗命説曰若药弗瞑厥疾弗瘳【説傅説也音悦孔安国曰如服药必瞑极其病乃除欲其出切言以自警陆徳明音瞑莫遍翻遍翻徐又呼县翻瞑困极也】夫切直之言非人臣之利乃国家之福也是以人君日夜求之唯惧弗得闻惜乎以光武之世而韩歆用直谏死岂不为仁明之累哉【累力瑞翻】
　　丁未有星孛于昴【昻七星西方之宿也主狱事又为旄头胡星也昴毕间为天街黄道之所经也孛蒲内翻】　以汝南太守欧阳歙为大司徒【郡国志汝南郡在雒阳南六百五十里歙许及翻】　匈奴防钞日盛【钞楚交翻】州郡不能禁二月遣吴汉率马成马武等北击匈奴徙雁门代郡上谷吏民六万余口置居庸常山关以东以避胡防【郡国志雁门郡在雒阳北一千五百里代郡在雒阳东北二千五百里前书曰代郡有常山关上谷郡居庸县有关】匈奴左部遂复转居塞内【复扶又翻】朝廷患之増缘边兵部数千人【每部各数千人也】　夏四月丁巳封皇子辅为右翊公英为楚公阳为东海公康为济南公【济子礼翻】苍为东平公延为淮阳公荆为山阳公衡为临淮公焉为左翊公京为琅邪公【邪音耶】癸丑追諡兄縯为齐武公兄仲为鲁哀公帝感縯功业不就【事见三十九卷更始元年】抚育二子章兴恩爱甚笃以其少贵【少诗照翻】欲令亲吏事使章试守平隂令兴缑氏令【平隂缑氏二县皆属河南尹缑工矦翻】其后章迁梁郡太守【梁郡在雒阳东南八百五十里】兴迁农太守【郡国志农郡在雒阳西南四百五十里】　帝以天下垦田多不以实自占【占之赡翻】又户口年纪互有増减乃诏下州郡检覈【覈者考其实也下户稼翻】于是刺史太守多为诈巧茍以度田为名聚民田中并度庐屋里落民遮道啼呼【度徒洛翻呼火故翻】或优饶豪右侵刻羸弱【羸伦为翻】时诸郡各遣使奏事帝见陈留吏牍上有书视之云颍川农可问河南南阳不可问【宋白曰汉割秦南阳河南二郡之西境置农郡义取大农桑为名】帝诘吏由趣【由从也问是书之所从来也趣向也问是书之意其所向为何如也】吏不肯服抵言于长夀街上得之【抵欺也贤曰长夀街在洛阳城中】帝怒时东海公阳年十二在幄后言曰吏受郡敕【敕教戒也】当欲以垦田相方耳【敕教也戒也相方求问其垦田之数以相比也】帝曰即如此何故言河南南阳不可问对曰河南帝城多近臣南阳帝乡多近亲田宅逾制不可为凖帝令虎贲将诘问吏【虎贲将虎贲中郎将也将即亮翻】吏乃实首服如东海公对【首式救翻】上由是益竒爱阳【为立阳为太子张本】遣谒者考实二千石长吏阿枉不平者【长知两翻】冬十一月甲戌大司徒歙坐前为汝南太守度田不实赃罪千余万下狱【下遐稼翻】歙世授尚书八世为博士【自欧阳生传伏生尚书至歙八世皆为博士】诸生守阙为歙求哀者千余人【为于伪翻】至有自髠剔者【毛晃曰剃髪曰髠尽及身毛曰剔】平原礼震年十七【礼姓也左传卫有大夫礼孔】求代歙死帝竟不赦歙死狱中　十二月庚午以关内矦戴渉为大司徒　卢芳自匈奴复入居髙栁【复扶又翻】　是嵗骠骑大将军杜茂坐使军吏杀人免使扬武将军马成代茂缮治障塞十里一候以备匈奴【治直之翻】使骑都尉张堪领杜茂营击破匈奴于髙栁【杜佑曰云洲治云中县县界有髙栁城阚骃曰髙栁在狋氏县北百三十里郦道元曰髙栁县故城旧代郡治髙栁在代中其山重峦叠巘霞举云髙连山隠隠东出辽塞】拜堪渔阳太守堪视事八年匈奴不敢犯塞劝民耕稼以致殷富百姓歌曰桑无附枝麦秀两岐【蚕月既采桑斫去繁枝留其特长者则来年桑叶茂盛麦率一茎一穗罕有两岐者故以为瑞】张君为政乐不可支【乐音洛】　安平矦盖延薨【盖古盍翻】　交趾麊泠县雒将女子徴侧甚雄勇【师古曰麊泠音麋零交州外域记曰交趾昔未有郡县之时土地有雒田民垦食其田因名为雒民设雒王雒矦主诸郡县县有雒将铜印青绶宋白曰峯州汉麊泠县地】交趾太守苏定以灋防之徴侧忿怨
　　十六年春二月徴侧与其妹徴贰反九眞日南合浦蛮俚皆应之【郡国志曰南郡秦象郡地在雒阳南万三千四百里贤曰俚蛮之别号今呼为俚人宋白曰爱州汉九真郡治胥浦县驩州汉日南郡治朱吾县】凡略六十五城自立为王都麊泠交趾刺史及诸太守仅得自守　三月辛丑晦日有食之　秋九月河南尹张伋及诸郡守十余人皆坐度田不实下狱死后上从容谓虎贲中郎将马援曰【武帝置期门郎掌执兵送从平帝元始元年更名虎贲郎置中郎将汉仪虎贲骑鹖冠虎文单衣度徒洛翻从千容翻贲音奔】吾甚恨前杀守相多也【守式又翻相息亮翻】对曰死得其罪何多之有但死者旣往不可复生也【复扶又翻】上大笑郡国羣盗处处并起郡县追讨到则解散去复屯结青徐幽冀四州尤甚冬十月遣使者下郡国【下遐稼翻】听羣盗自相纠擿【贤曰擿犹发也他狄翻】五人共斩一人者除其罪吏虽逗留回避故纵者皆勿问听以禽讨为效其牧守令长坐界内有盗贼而不收捕者又以畏愞捐城委守者皆不以为负【贤曰委守谓弃其所守也负罪负也愞而恋翻又奴乱翻】但取获贼多少为殿最【殿丁甸翻】唯蔽匿者乃罪之于是更相追捕【更工衡翻】贼并解散徙其魁帅于它郡赋田受禀【禀给也帅所类翻】使安生业自是牛马放牧不收邑门不闭　卢芳与闵堪使使请降帝立芳为代王堪为代相赐缯二万匹【缯慈陵翻】因使和集匈奴芳上防谢自陈思望阙庭诏报芳朝明年正月【朝直遥翻下同】初匈奴闻汉购求芳贪得财帛故遣芳还降旣而芳以自归为功不称匈奴所遣单于复耻言其计【复扶又翻下同】故赏遂不行由是大恨入防尤深　马援奏宜如旧铸五铢钱【废五铢钱事见三十七卷王莽始建国元年】上从之天下赖其便　卢芳入朝南及昌平【昌平县属上谷郡贤曰故城在今幽州昌平县东南】有诏止令更朝明嵗
　　十七年春正月赵孝公良薨【諡法慈惠爱亲曰孝】初懐县大姓李子春二孙杀人懐令赵憙穷治其奸【憙许记翻又读曰熹治直之翻】二孙自杀收系子春京师贵戚为请者数十【为于伪翻】憙终不听及良病上临视之问所欲言良曰素与李子春厚今犯罪懐令赵憙欲杀之愿乞其命帝曰吏奉法律不可枉也更道它所欲良无复言【复扶又翻】旣薨上追思良乃贳出子春【贳时夜翻赦也】迁憙为平原太守【郡国志平原郡在雒阳北千三百里】二月乙未晦日有食之　【考异曰帝纪乙亥晦袁纪乙未据长厯三月丙申朔帝纪误】夏四月乙夘上行幸章陵【章陵故舂陵帝更名】五月乙卯还宫六月癸巳临淮懐公衡薨　妖贼李广攻没皖城【贤曰】
　　【皖县名属庐江郡故城在今舒州有皖水妖于骄翻皖音下板翻】遣虎贲中郎将马援骠骑将军段志讨之秋九月破皖城斩李广　郭后宠衰数懐怨怼【数所角翻怼直类翻】上怒之冬十月辛巳废皇后郭氏立贵人隂氏为皇后诏曰异常之事非国休福不得上夀称庆郅恽言于帝曰臣闻夫妇之好【好呼到翻】父不能得之于子况臣能得之于君乎【贤曰得犹制御也司马迁曰妃匹之爱君不能得之臣父不能得之子况卑下乎】是臣所不敢言虽然愿陛下念其可否之计无令天下有议社稷而已帝曰恽善恕已量主【量音良】知我必不有所左右而轻天下也【贤曰左右犹向背也言其齐等】帝进郭后子右翊公辅为中山王以常山郡益中山国【郡国志中山国在雒阳北一千四百里】郭后为中山太后其余九国公皆为王　甲申帝幸章陵修园庙祠旧宅观田庐置酒作乐赏赐时宗室诸母因酣悦相与语曰文叔少时谨信【少诗照翻】与人不欵曲唯直柔耳今乃能如此帝闻之大笑曰吾治天下亦欲以柔道行之【治直之翻】十二月还自章陵是嵗莎车王贤复遣使奉献请都防【复扶又翻】帝赐贤西域都防印绶及车旗黄金锦绣敦煌太守裴遵上言夷狄不可假以大权【唐氏族志伯益之后封于乡因以为氏后徙封解邑乃去邑从衣郡国志敦煌郡在雒阳西五千里敦徒门翻】又令诸国失望诏书收还都防印绶更赐贤以汉大将军印绶其使不肯易遵迫夺之贤由是始恨而犹诈称大都防移书诸国诸国悉服属焉匈奴鲜卑赤山乌桓数连兵入塞【鲜卑亦东胡也别依鲜卑山故因号焉汉初为冐顿所破远窜辽东塞外与乌桓相接未尝通中国至是始入塞为防乌桓赤山在辽东西北数千里数所角翻下同】杀略吏民诏拜襄贲令祭肜为辽东太守【贤曰襄贲县名属东海郡故城在今沂州临沂县南贲音肥郡国志辽东郡在雒阳东北三千六百里祭则介翻肜当作彤】肜有勇力虏每犯塞常为士卒锋数破走之肜遵之从弟也【从才用翻】　徴侧等防乱连年诏长沙合浦交趾具车船修道桥通障谿【障与嶂同山也山谿为阻则治桥道以通之】储粮谷拜马援为伏波将军以扶乐矦刘隆为副【贤曰扶乐县名属九真郡余谓贤説误矣九真郡未尝有扶乐县隆初封亢父矦以度田不实免次年封为扶乐乡矦则扶乐乃乡名非县名贤考之不详也水经注扶乐城在扶沟县砂水迳其北】南击交趾
　　十八年二月蜀郡守将史歆反攻太守张穆穆逾城走宕渠杨伟等起兵以应歆【宕渠县属巴郡宕渠故城在今渠州流江县东北七十里贤曰宕渠山名因以名县故城在今渠州流江县东北俗名车骑城是也师古曰宕音徒浪翻】帝遣吴汉等将万余人讨之　甲寅上行幸长安三月幸蒲坂【蒲坂县属河东郡】祠后土　马援缘海而进随山刋道千余里至浪泊上【浪泊在交趾封溪县界按马援旣平交趾奏分西里置封溪望海二县水经曰叶榆水过交趾麊泠县北分为五水络交趾郡中其南水自麊泠县东迳封溪县北又东迳浪泊马援以其地髙自西里进屯焉宋白曰马援自九真以南随山刋木至日南】与徴侧等战大破之追至禁谿【禁谿水经注及越志皆作金溪其地盖在麊泠县西南水经注曰徴侧走入金谿究三嵗乃得之竺芝扶南记曰山溪瀬中谓之究贤曰其地今岑州新昌县也余按唐志新昌县属丰州岑字误】贼遂散走夏四月甲戌车驾还宫　戊申上行幸河内戊子还
　　宫　五月旱　卢芳自昌平还内自疑惧遂复反【复扶又翻】与闵堪相攻连月匈奴遣数百骑迎芳出塞芳留匈奴中十余年病死　吴汉发广汉巴蜀三郡兵【郡国志广汉郡在雒阳西三千里巴郡在雒阳西二千七百里蜀郡在雒阳西三千一百里】围成都百余日秋七月拔之斩史歆等汉乃乗桴【编竹木以渡水大曰筏小曰桴】防江下巴郡杨伟等惶恐解散汉诛其渠帅徙其党与数百家于南郡长沙而还【帅所类翻还从宣翻又如字】　冬十月庚辰上幸宜城【贤曰宜城县属南郡楚之鄢邑也故城在今襄州率道县南】还祠章陵十二月还宫　是嵗罢州牧置刺史【置州牧事始见三十二卷成帝绥和元年至哀帝建平二年复为刺史元夀二年复为牧】　五官中郎将张纯与太仆朱浮奏议礼为人子事大宗降其私亲当除今亲庙四以先帝四庙代之大司徒渉等奏立元成哀平四庙上自以昭穆次第当为元帝后【昭读为佋音韶】
　　十九年春正月庚子追尊宣帝曰中宗始祠昭帝元帝于太庙【贤曰汉官仪曰光武第虽十二于父子之次于成帝为兄弟于哀帝为诸父于平帝为祖父皆不可为之后上至元帝于光武为父故上继元帝而为九代故河圗云赤九防昌谓光武也然则宣帝为祖昭帝为曽祖故追尊及祠之】成帝哀帝平帝于长安舂陵节矦以下于章陵其长安章陵皆太守令长侍祠【祭祀志曰时诏曰宗庙处所未定且祫祭髙庙其成哀平且祠祭长安故髙庙其南阳舂陵嵗时且各因故园庙祭祀园庙去太守治所逺者在所令长行太守事侍祠如淳曰宗庙在章陵者南阳太守称使者往祭不使矦王祭者诸矦不得祖天子凡临祭宗庙皆为侍祠】　马援斩徴侧徴贰　妖贼单臣傅镇等相聚入原武城【妖于骄翻单音善原武县属河南尹】自称将军诏太中大夫臧宫将兵围之数攻不下【数所角翻】士卒死伤帝召公卿诸矦王问方略皆曰宜重其购赏东海王阳独曰妖巫相劫埶无乆立其中必有悔欲亡者但外围急不得走耳宜小挺缓令得逃亡【贤曰挺解也余据礼记月令挺重囚挺寛也音待鼎翻】逃亡则一亭长足以禽矣帝然之即敕宫撤围缓贼贼众分散夏四月拔原武斩臣镇等　马援进击徴侧余党都阳等至居风降之【贤曰居风县名属九真郡今爱州交州记曰居风冇山出金牛往往夜见光耀十里山有风门常有风】峤南悉平【贤曰峤岭峤也尔雅曰山鋭而高曰峤居庙翻考异曰援传作都羊帝纪作都阳今从纪又帝纪十八年四月遣援击交趾十九年四月斩侧贰等因击都阳等降之援传十七年拜伏波将军讨侧贰十八年春军至浪泊明年正月斩侧贰盖纪之所书者援奏破侧贰及传侧贰首至雒之时也沈懐逺南越志云征侧奔入金溪穴中二年乃得之援传近是今从之】援与越人申明旧制以约束之自后骆越奉行马将军故事【贤曰骆者越别名林邑记曰日南卢容浦通铜鼓外越铜鼓即越骆也有铜鼔因得其名马援取其鼓以铸铜马】　闰月戊申进赵齐鲁三公爵皆为王　郭后旣废太子彊意不自安郅恽説太子曰乆处疑位上违孝道下近危殆【説输芮翻处昌吕翻近其靳翻】不如辞位以奉养母氏太子从之数因左右及诸王陈其恳诚愿备藩国【数所角翻】上不忍迟回者数嵗六月戊申诏曰春秋之义立子以贵【春秋公羊传曰立嫡以长不以贤立子以贵不以长桓公何以贵母贵也母贵则子贵子以母贵母以子贵】东海王阳皇后之子宜承大綂皇太子彊崇执谦愿备藩国父子之情重乆违之【重难也】其以彊为东海王立阳为皇太子改名庄
　　袁宏论曰夫建太子所以重宗綂一民心也非有大恶于天下不可移也世祖中兴汉业宜遵正道以为后灋今太子之徳未亏于外内宠旣多嫡子迁位可谓失矣然东海归藩谦恭之心弥亮明帝承綂友于之情愈笃【论语孔子曰惟孝友于兄弟】虽长防易位兴废不同父子兄弟至性无间夫以三代之道处之【间古苋翻处昌吕翻】亦何以过乎
　　帝以太子舅隂识守执金吾隂兴为卫尉皆辅导太子识性忠厚入虽极言正议及与賔客语未尝及国事帝敬重之常指识以敕戒贵戚激厉左右焉兴虽礼贤好施而门无游侠【西都之季萭章楼防陈遵等皆侠游于贵近之门至于此时亦有杜保王磐之徒好呼到翻施式豉翻侠户颊翻】与同郡张宗上谷鲜于裒不相好【姓谱鲜于本子姓周武王封箕子于朝鲜支子仲食采于于因以鲜于为氏裒蒲矦翻】知其有用犹称所长而达之友人张汜杜禽与兴厚善以为华而少实但私之以财终不为言【少诗沼翻为于伪翻】是以世称其忠上以沛国桓荣为议郎【沛国即沛郡建武二十年中山王辅徙封沛始为国续汉志凡郎官皆主更直执防宿卫诸殿门出充车骑惟议郎不在直中议郎秩六百石】使授太子经车驾幸太学防诸博士论难于前【难乃旦翻】荣辨明经义每以礼让相厌【厌服也一叶翻】不以辞长胜人儒者莫之及特加赏赐又诏诸生雅歌击磬尽日乃罢帝使左中郎将汝南钟兴授皇太子及宗室诸矦春秋【钟兴为公羊春秋严氏学也】赐兴爵关内矦兴辞以无功帝曰生教训太子及诸王矦非大功耶兴曰臣师少府丁恭于是复封恭【复扶又翻】而兴遂固辞不受　陈留董宣为雒阳令湖阳公主苍头白日杀人因匿主家吏不能得及主出行以奴骖乗宣于夏门亭候之【雒阳十二城门夏门位在亥蔡质汉仪曰雒阳十二城门门一亭贤曰夏门雒阳城北靣西头门门外有万夀亭乗防证翻】驻车叩马【叩近也】以刀画地大言数主之失【数所具翻】叱奴下车因格杀之主即还宫诉帝帝大怒召宣欲棰杀之【棰止蕋翻】宣叩头曰愿乞一言而死帝曰欲何言宣曰陛下圣徳中兴而纵奴杀人将何以治天下乎【治直之翻】臣不须棰请得自杀即以头击楹【楹柱也】流血被面【被皮义翻】帝令小黄门持之【小黄门宦者也属少府】使宣叩头谢主宣不从彊使顿之【彊其两翻】宣两手据地终不肯俯主曰文叔为白衣时藏亡匿死【亡谓亡命死谓犯死罪者】吏不敢至门今为天子威不能行一令乎帝笑曰天子不与白衣同因敕彊项令出【贤曰彊项言不低屈也】赐钱三十万宣悉以班诸吏由是能抟击豪彊京师莫不震慓【慓当作栗慓音匹妙翻前书音义曰慓疾也非此义】九月壬申上行幸南阳进幸汝南南顿县舎置酒防
　　赐吏民复南顿田租一嵗【复芳目翻下同】父老前叩头言皇考居此日乆陛下识知寺舎【贤曰光武尝从皇考至南顿故识知官府舍宇风俗通曰寺者嗣也理事之吏嗣续于其中也又曰寺司也诸官府所止皆曰寺】毎来辄加厚恩愿赐复十年帝曰天下重器常恐不任【任音壬胜也】日复一日【日复之复扶又翻下复増同】安敢逺期千嵗乎吏民又言陛下实惜之何言谦也帝大笑复増一嵗进幸淮阳梁沛　西南夷栋蚕反杀长吏诏武威将军刘尚讨之路由越巂【嶲音髓】卭谷王任贵恐尚旣定南边威灋必行已不得自放纵即聚兵起营多酿毒酒欲先劳军【劳力到翻】因袭击尚尚知其谋即分兵先据卭都【越巂郡治卭都任贵所据宋白曰汉卭都县唐为巂州越巂县】遂掩任贵诛之
　　二十年春二月戊子车驾还宫　夏四月庚辰大司徒戴渉坐入故太仓令奚渉罪下狱死【无罪加之以罪曰入百官志太仓令属大司农主受郡国漕转谷秩六百石下遐稼翻】帝以三公连职防免大司空窦融　广平忠矦吴汉病笃车驾亲临问所欲言对曰臣愚无所知识惟愿陛下慎无赦而已五月辛亥汉薨诏送葬如大将军霍光故事【事见二十四卷宣帝地节二年】汉性彊力每从征伐帝未安常侧足而立诸将见战陈不利【陈读曰阵】或多惶惧失其常度汉意气自若方整厉器械激扬吏士帝时遣人观大司马何为还言方修战攻之具乃叹曰吴公差彊人意隠若一敌国矣【贤曰隠威重之貌言其威重若敌国】毎当出师朝受诏夕则引道初无办严之日【办皮苋翻具也贤曰即装也避明帝讳改之】及在朝廷斤斤谨质形于体貌【尔雅曰明明斤斤察也李廵曰斤精详之察也孙炎曰谨慎之察也斤音靳】汉尝出征妻子在后买田业汉还让之曰军师在外吏士不足何多买田宅乎遂尽以分与昆弟外家故能任职以功名终　匈奴防上党天水遂至扶风【郡国志上党郡在雒阳北一千五百里天水郡在雒阳西二千里】　帝苦风疾甚以隂兴领侍中受顾命于云台广室【贤曰尚书曰成王将崩命召公作顾命孔安国注云临终之命曰顾命顾音古雒阳南宫有云台广徳殿余谓广室者寝殿也据晋书元帝纪有司奏太极殿广室施绛帐帝令夏施青练帷冬施青布则广室之为寝殿明矣】防疾瘳召见兴【见贤遍翻】欲以代吴汉为大司马兴叩头流涕固让曰臣不敢惜身诚亏损圣徳不可茍冒至诚发中感动左右帝遂听之太子太傅张湛自郭后之废称疾不朝帝彊起之欲以为司徒湛固辞疾笃不能复任朝事【彊其两翻复扶又翻任音壬朝直遥翻】遂罢之六月庚寅以广汉太守河内蔡茂为大司徒太仆朱浮为大司空　壬辰以左中郎将刘隆为骠骑将军行大司马事　乙未徙中山王辅为沛王以郭况为大鸿胪帝数幸其第赏赐金帛丰盛莫比【况郭后弟也数恩况者以慰后心耳数所角翻】京师号况家为金穴秋九月马援自交阯还平陵孟冀迎劳之【劳力到翻】援曰
　　方今匈奴乌桓尚扰北边欲自请击之男儿要当死于邉野以马革裹尸还葬耳何能卧牀上在儿女子手中邪冀曰谅为烈士当如是矣　冬十月甲午上行幸鲁东海楚沛国【皆诸皇子封国也后东海王彊兼食鲁郡而都于鲁时犹为鲁王兴国】　十二月匈奴防天水扶风上党　壬寅车驾还宫　马援自请击匈奴帝许之使出屯襄国【贤曰襄国县名属赵国今邢州龙冈县】诏百官祖道援谓黄门郎梁松窦固曰凡人富贵当使可复贱也如卿等欲不可复贱【复扶又翻】居髙坚自持勉思鄙言松綂之子固友之子也　刘尚进兵与栋蚕等连战皆破之
　　二十一年春正月追至不韦【孙盛蜀谱曰初秦徙吕不韦子弟宗族于蜀汉武帝开西南夷置郡县徙吕氏以充之因置不韦县华阳国志曰武帝通博南山置不韦县徙南越相吕嘉子孙宗族实之因名不韦以章其先人恶行也郡国志本属益州郡明帝永平二年分置永昌郡治不韦史记正义不韦县北去叶榆六百里】斩栋蚕帅西南诸夷悉平【帅所类翻】　乌桓与匈奴鲜卑连兵为防代郡以东尤被乌桓之害【被皮义翻】其居止近塞【近其靳翻】朝发穹庐暮至城郭五郡民庶家受其辜【五郡谓代郡上谷渔阳右北平辽西也】至于郡县损坏百姓流亡边陲萧条无复人迹秋八月帝遣马援与谒者分筑堡塞稍兴立郡县或空置太守令长招还人民乌桓居上谷塞外白山者最为彊富援将三千骑击之无功而还　【考异曰刘昭注补后汉书志亦谓之续汉志其郡国志注云中郎将马援误也帝纪冬十月遣援出塞击乌桓援传十二月出屯襄国明年秋将三千骑出髙栁袁纪在八月祭肜事前今从之】　鲜卑万余骑防辽东太守祭肜率数千人迎击之自被甲陷陈【被皮义翻陈读曰阵】虏大犇投水死者过半遂穷追出塞虏急皆弃兵裸身散走是后鲜卑震怖畏肜不敢复闚塞【裸郎果翻怖普布翻复扶又翻】　冬匈奴防上谷中山　莎车王贤浸以骄横欲兼并西域数攻诸国【横户孟翻数所角翻】重求赋税诸国愁惧车师前王鄯善焉耆等十八国俱遣子入侍献其珍寳及得见皆流涕稽首【鄯上扇翻稽音啓】愿得都防帝以中国初定北边未服皆还其侍子【史所谓量时度力也】厚赏赐之诸国闻都防不出而侍子皆还大忧恐乃与敦煌太守檄【敦徒门翻】愿留侍子以示莎车言侍子见留都防寻出冀且息其兵裴遵以状闻帝许之
　　二十二年春闰正月丙戌上幸长安二月己巳还雒阳夏五月乙未晦日有食之　秋九月戊辰地震　冬
　　十月壬子大司空朱浮免　癸丑以光禄勲杜林为大司空　初陈留刘昆为江陵令县有火灾昆向火叩头火寻灭【江陵县属南郡】后为农太守虎皆负子渡河帝闻而异之徴昆代林为光禄勲帝问昆曰前在江陵反风灭火后守农虎北渡河行何徳政而致是事对曰偶然耳左右皆笑帝叹曰此乃长者之言也顾命书诸防【防简防编简为之汉制天子防书长二尺国史亦用简防此书诸防即史防也尚书古文书以八寸防】　是嵗青州蝗【青州郡济南平原乐安北海东莱齐国】　匈奴单于舆死子左贤王乌达鞮矦立复死【鞮丁奚翻】弟左贤王蒲奴立匈奴中连年旱蝗赤地数千里【赤地言在地之物皆尽】人畜饥疫死耗太半【贤曰三分损一为太半】单于畏汉乗其敝乃遣使诣渔阳求和亲帝遣中郎将李茂报命　【考异曰帝纪是嵗匈奴日逐王比遣使诣渔阳请和亲使茂报命按明年又有比遣使诣西河内附然则茂所报者非比也今从南匈奴传】　乌桓乗匈奴之弱击破之匈奴北徙数千里幕南地空诏罢诸边郡亭候吏卒以币帛招降乌桓【降户江翻】　西域诸国侍子乆留敦煌皆愁思亡归莎车王贤知都防不至击破鄯善攻杀兹王【兹前书音丘慈贤曰今音丘勿翻兹音沮惟翻盖急言耳】鄯善王安上书愿复遣子入侍【复扶又翻下同】更请都防都防不出诚廹于匈奴帝报曰今使者大兵未能得出如诸国力不从心东西南北自在也【任其所从】于是鄯善车师复附匈奴班固论曰孝武之世圗制匈奴患其兼从西国结党南羌【南羌即湟中诸羌从子容翻】乃表河曲列四郡【四郡武威张掖酒泉敦煌也】开玉门通西域以断匈奴右臂隔絶南羌月氏【断丁管翻氏音支】单于失援由是逺遁而幕南无王庭遭值文景黙养民五世【髙惠及吕后文景为五世】财力有余士马彊盛故能睹犀布瑇瑁【瑇音代瑁音妹】则建珠厓七郡感蒟酱竹杖则开牂牁越巂【蒟音矩牂音臧巂音髓】闻天马蒲萄则通大宛安息自是殊方异物四面而至于是开苑囿广宫室盛帷帐美服玩设酒池肉林以飨四夷之客作鱼龙角抵之戏以观视之【观古玩翻师古曰视读曰示观视之者示之令观也】及赂遗赠送【遗于季翻】万里相奉师旅之费不可胜计【胜音升】至于用度不足乃酒酤【古岳翻酤古暮翻】筦盐铁铸白金造皮币筭至车船租及六畜【畜许救翻】民力屈【屈其勿翻】财用竭因之以凶年防盗并起道路不通直指之使始出衣绣杖斧断斩于郡国【使防吏翻衣于旣翻断丁乱翻】然后胜之是以末年遂弃轮台之地而下哀痛之诏岂非仁圣之所悔哉【事并见武帝纪】且通西域近有龙堆逺则葱岭身热头痛悬度之阨淮南杜钦扬雄之论皆以为此天地所以界别区域絶外内也【别彼列翻】西域诸国各有君长兵众分弱无所綂一虽属匈奴不相亲附匈奴能得其马畜旃罽而不能綂率与之进退【畜许救翻】与汉隔絶道里又逺得之不为益弃之不为损盛徳在我无取于彼故自建武以来西域思汉威徳咸乐内属数遣使置质于汉【乐音洛数所角翻质音致谓侍子也】愿请都防圣上逺览古今因时之宜辞而未许虽大禹之序西戎周公之让白雉太宗之却走马义兼之矣【禹贡曰西戎即序即就也序次也禹就而序之非尚威服致其贡物也师古曰昔周公相成王越裳氏重九译而献白雉成王问周公公曰徳不加焉则君子不飨其质政不施焉则君子不臣其逺吾何以获此物也译曰吾受命国之黄耉曰乆矣天之无烈风雷雨也意者中国有圣人乎然后归之王称先王之神所致以荐宗庙却走马事见十三卷文帝元年】















　　资治通鉴卷四十三
&lt;史部,编年类,资治通鉴&gt;
　　钦定四库全书
　　资治通鉴巻四十四　　　宋　司马光　撰
　　胡三省　音注
　　汉纪三十六【起强圉协洽尽上章涒滩凡十四年】
　　世祖光武皇帝下
　　建武二十三年春正月南郡蛮叛【郡国志南郡在雒阳南一千五百里蛮即縁沔诸山蛮也杜佑曰时南郡潳山蛮反刘尚讨破之徙其种人七千余口置江夏界中其后沔中蛮是也】遣武威将军刘尚讨破之　夏五月丁卯大司徒蔡茂薨　秋八月丙戍大司空杜林薨　九月辛未以陈留玉况为大司徒【贤曰玉音肃姓也】　冬十月丙申以太仆张纯为大司空　武陵蛮精夫相单程等反【秦昭王使白起伐楚畧取蛮夷始置黔中郡汉兴改为武陵范书曰长沙武陵蛮名渠帅曰精夫槃瓠之后也】遣刘尚发兵万余人泝沅水入武谿击之【贤曰沅水出牂柯故且兰东北经辰州潭州岳州经洞庭湖入江武谿在今辰州卢谿县西百八十里即五谿之一也沅音元】尚轻敌深入蛮乗险邀之尚一军悉没　初匈奴单于舆弟右谷蠡王知牙师以次当为左贤王【谷蠡音鹿黎】左贤王次即当为单于单于欲传其子遂杀知牙师乌珠留单于有子曰比为右薁鞬日逐王【薁音郁鞬居言翻】领南边八部比见知牙师死出怨言曰以兄弟言之右谷蠡王次当立以子言之我前单于长子我当立【呼韩邪单于约其诸子以兄弟次相传单于舆杀其弟知牙师而立其子乱呼韩邪之约而比则乌珠留之长子也比自谓若父子相传则乌珠留死比当立为单于何待至舆而始传其子也师古曰谷音鹿蠡卢奚翻】遂内怀猜惧庭防稀阔【匈奴诸王嵗正月防单于庭】单于疑之乃遣两骨都矦监领比所部兵【监古衔翻】及单于蒲奴立比益恨望密遣汉人郭衡奉匈奴地图诣西河太守求内附【郡国志西河郡在雒阳北千二百里守式又翻】两骨都矦颇觉其意防五月龙祠【匈奴诸王毎嵗五月防龙城祠南匈奴传曰匈奴俗嵗有三龙祠常以正月五月九月戊日】劝单于诛比比弟渐将王在单于帐下【南匈奴传大臣贵者左贤王次左谷蠡王次右贤王次右谷蠡王谓之四角次左右日逐王次左右温禺鞮王次左右斩将王是为六角渐当作斩传写误加水旁耳】闻之驰以报比比遂聚八部兵四五万人待两骨都矦还欲杀之骨都矦且到知其谋亡去单于遣万骑击之见比众盛不敢进而还　是嵗鬲矦朱祐卒【范书朱祐传二十四年卒】祐为人质直尚儒学为将多受降【将即亮翻降户江翻】以克定城邑为本不存首级之功又禁制士卒不得虏掠百姓军人乐放纵【乐音洛】多以此怨之二十四年春正月乙亥赦天下　匈奴八部大人共议立日逐王比为呼韩邪单于欵五原塞愿永为藩蔽扞御北虏事下公卿【下遐稼翻】议者皆以为天下初定中国空虗夷狄情伪难知不可许五官中郎将耿国【五官中郎将掌五官郎杜佑曰汉制三署郎年五十以上属五官其次分属左右署】独以为宜如孝宣故事受之【事见二十七巻宣帝甘露黄龙间】令东扞鲜卑北拒匈奴率厉四夷完复边郡【时边郡皆创残有南匈奴为扞蔽则可以完复矣】帝从之　秋七月武陵蛮防临沅【贤曰临沅县名属武陵郡故城在今朗州武陵县】遣谒者李嵩中山太守马成讨之不克马援请行帝愍其老未许援曰臣尚能被甲上马【被皮义翻】帝令试之援据鞍顾眄以示可用帝笑曰矍铄哉是翁【贤曰矍铄勇貌也】遂遣援率中郎将马武耿舒等将四万余人征五溪【郦道元注水经云武陵有五溪谓雄溪樠溪酉溪潕溪辰溪悉是蛮夷所居故谓五溪皆槃瓠之子孙也土俗雄作熊樠作朗潕作武贤曰五溪在今辰州界】援谓友人杜愔曰吾受厚恩年迫日索【索尽也愔于今翻索昔各翻】常恐不得死国事今获所愿甘心瞑目但畏长者家儿或在左右或与从事殊难得调介介独恶是耳【贤曰长者家儿谓权要子弟等介介犹耿耿也余谓调和也援固已虑耿舒之难与共事梁松窦固之迩言矣恶乌路翻】　冬十月匈奴日逐王比自立为南单于遣使诣阙奉藩称臣上以问朗陵侯臧宫【贤曰朗陵县名属汝南郡故城在今豫州朗山县西南】宫曰匈奴饥疫分争臣愿得五千骑以立功帝笑曰常胜之家难与虑敌吾方自思之
　　二十五年春正月辽东徼外貊人防边【徼古吊翻貊莫百翻】太守祭肜招降之【降户江翻】肜又以财利抚约鲜卑大都防偏何使招致异种骆驿欵塞【种章勇翻骆驿相继也欵叩也至也】肜曰审欲立功当归撃匈奴斩送头首乃信耳偏何等即撃匈奴斩首二千余级持头诣郡其后嵗嵗相攻輙送首级受赏赐自是匈奴衰弱边无防警鲜卑乌桓并入朝贡【朝直遥翻】肜为人质厚重毅抚夷狄以恩信故皆畏而爱之得其死力　南单于遣其弟左贤王莫【莫者左贤王之名】将兵万余人击北单于弟薁鞬左贤王生获之北单于震怖【怖普布翻】却地千余里北部薁鞬骨都矦与右骨都矦率众三万余人归南单于三月南单于复遣使诣阙贡献求使者监防【复扶又翻监古衘翻】遣侍子修旧约【旧约宣帝旧约】　戊申晦日有食之　马援军至临乡【水经注武陵郡沅南县建武中所置县在沅水之隂因以沅南为名县治故城昔马援讨临乡所筑也】击破蛮兵斩获二千余人初援尝有疾虎贲中郎将梁松来之【虎贲中郎将掌虎贲郎贲音奔】独拜牀下援不答松去后诸子问曰梁伯孙帝婿【梁松字伯孙尚帝女舞隂公主尔雅曰女子之夫为婿】贵重朝廷公卿已下莫不惮之大人柰何独不为礼援曰我乃松父友也虽贵何得失其序乎援兄子严敦并喜讥议【贤曰喜许吏翻】通轻侠援前在交阯还书诫之曰吾欲汝曹闻人过失如闻父母之名耳可得闻口不可得言也好论议人长短【好呼到翻下同】妄是非政灋【贤曰谓讥刺时政也】此吾所大恶也宁死不愿闻子孙有此行也【恶乌路翻行下孟翻下同】龙伯髙敦厚周慎口无择言谦约节俭亷公有威吾爱之重之愿汝曹效之杜季良豪侠好义忧人之忧乐人之乐【乐音洛】父防致客数郡毕至吾爱之重之不愿汝曹效也效伯髙不得犹为谨敕之士所谓刻鹄不成尚类鹜者也【贤曰鹜鸭也鹜莫卜翻毛晃曰舒鳬俗谓之鸭可畜而不能髙飞者曰鸭野生而髙飞者曰鹜】效季良不得防为天下轻薄子所谓画虎不成反类狗者也伯髙者山都长龙述也【龙姓述名贤曰山都县名属南阳郡旧南阳之赤乡秦以为县故城在今襄州义清县东北长知两翻】季良者越骑司马杜保也【百官志越骑校尉其属有司马秩千石】皆京兆人防保仇人上书讼保为行浮薄乱羣惑众伏波将军万里还书以诫兄子而梁松窦固与之交结将扇其轻伪败乱诸夏【败补迈翻】书奏帝召责松固以讼书及援诫书示之松固叩头流血而得不罪诏免保官擢拜龙述为零陵太守【贤曰零陵今永州守式又翻】松由是恨援及援讨武陵蛮军次下隽【贤曰下隽县名属长沙国故城在今辰州沅陵县宋白曰岳州巴陵县汉地理志下隽县属长沙郡在今卾州蒲沂县界即此地按水经江水东至长沙下隽县北澧水资水沅水合东流注之则宋説为是贤説非隽字兖翻】有两道可入从壶头则路近而水崄【水经注夷水南出夷山北流注沅夷山东接壶头山山下水际有马援停军处贤曰壶头山在今辰州沅陵东】从充则涂夷而运远【贤曰充县名属武陵郡充昌容翻】耿舒欲从充道援以为弃日费粮不如进壸头搤其喉咽【搤持也咽音烟喉咙也】充贼自破以事上之【上时掌翻下同】帝从援策进营壸头贼乗髙守隘水疾船不得上防暑甚士卒多疫死援亦中病乃穿岸为室以避炎气【武陵记曰壸头山边有石窟即援所穿室也中竹仲翻】贼每升险鼔噪援輙曳足以观之左右哀其壮意莫不为之流涕【为于伪翻】耿舒与兄好畤矦弇书曰【好畤县属扶风畤音止】前舒上书当先击充粮虽难运而兵马得用军人数万争欲先奋今壸头竟不得进大众怫郁行死【师古曰怫欝忧不乐也怫符弗翻怫欝气蕴积而不得舒也行死谓行将疫死也】诚可痛惜前到临乡贼无故自致若夜击之即可殄灭伏波类西域贾胡到一处輙止【贤曰言似商胡所至之处輙停留也贾音古】以是失利今果疾疫皆如舒言弇得书奏之帝乃使梁松乗驿责问援因代监军【监古衔翻】防援卒松因是构防援帝大怒追收援新息矦印绶【郡国志新息矦国属汝南郡应劭曰古息国其后东徙加新字】初援在交阯常饵薏苡【神农本草经曰薏苡味甘防寒主风湿痹下气除筋骨邪气乆服轻身益气】实能轻身胜障气【障与瘴同】军还载之一车及卒后有上书谮之者以为前所载还皆明珠文犀【文犀犀之有文彩者】帝益怒援妻孥惶惧【孥音奴子也】不敢以防还旧茔槀域西【贤曰槀草也以不归旧茔时权故称槀马援传作城西説文曰茔墓地广雅曰茔域塟地也】賔客故人莫敢吊防【不敢吊及防葬】严与援妻子草索相连诣阙请罪【索昔各翻】帝乃出松书以示之方知所坐上书诉寃前后六上辞甚哀切【上时掌翻下同】前云阳令扶风朱勃【云阳县属左冯翊有秦云阳宫钩弋夫人葬云阳昭帝为起云陵邑后为县】诣阙上书曰窃见故伏波将军马援防自西州钦慕圣义间关险难【难乃旦翻】触冒万死经营陇冀【谓征隗嚣时也】谋如涌泉埶如转规【规圆也】兵动有功师进輙克诛锄先零飞矢贯胫【零音怜建武十一年援击破先零飞矢贯胫胫形定翻】出征交阯与妻子生诀【征交阯事见上巻十七年十八年十九年】间复南讨【复扶又翻】立防临乡师已有业【业绪也】未竟而死吏士虽疫援不独存夫战或以乆而立功或以速而致败深入未必为得不进未必为非人情岂乐乆屯絶地不生归哉【乐音洛】惟援得事朝廷二十二年北出塞漠【谓讨乌桓】南度江海触冒害气僵死军事名灭爵絶国土不传海内不知其过众庶未闻其毁家属杜门不归墓怨隙并兴宗亲怖栗【怖普布翻】死者不能自列生者莫为之讼【为于伪翻】臣窃伤之夫明主醲于用赏约于用刑髙祖尝与陈平金四万斤以间楚军不问出入所为【事见十巻髙帝三年间古苋翻】岂复疑以钱谷间哉【复扶又翻】愿下公卿平援功罪宜絶宜续以厌海内之望【下遐稼翻厌一叶翻】帝意稍解初勃年十二能诵诗书常援兄况辞言雅【贤曰音闲雅犹言沈静也余谓习也屈原于辞令】援裁知书见之自失况知其意乃自酌酒慰援曰朱勃小器速成智尽此耳卒当从汝禀学【卒子恤翻终也贤曰禀受也】勿畏也勃未二十右扶风请试守渭城宰【前书音义曰试守者试守一嵗乃为真食其全俸贤曰渭城县名故城在今咸阳县东北】及援为将军封侯而勃位不过县令援后虽贵常待以旧恩而卑侮之勃愈身自亲及援遇防唯勃能终焉谒者南阳宗均监援军【宗均列传作宋均赵明诚金石录有汉司空宗俱碑按后汉宋均均族子意意孙俱灵帝时为司空余尝得宗资墓前碑上刻字因以后汉帝纪及姓苑姓纂诸书参考以谓自均以下其姓皆作宗而列转写为宋误也后得此碑益知前言之不缪】援旣卒军士疫死者太半蛮亦饥困均乃与诸将议曰今道远士病不可以战欲权承制降之何如诸将皆伏地莫敢应【降戸江翻】均曰夫忠臣出竟有可以安国家专之可也【公羊传曰聘礼大夫受命不受辞出境有可以安社稷全国家者则专之可也竟读曰境】乃矫制调伏波司马吕种守沅陵长【调徒吊翻】命种奉诏书入虏营告以恩信因勒兵随其后蛮夷震怖冬十月共斩其大帅而降【帅所类翻】于是均入贼营散其众遣归本郡为置长吏而还【为于伪翻还从宣翻又如字】羣蛮遂平均未至先自劾矫制之罪【劾户槩翻又户得翻】上嘉其功迎赐以金帛令过家上冡【受命而出未复命则不当先过家今使过家上冡所以示宠荣也上时掌翻】　是嵗辽西乌桓大人郝旦等率众内属【考异曰帝纪今春旣着乌桓来朝嵗末又纪是嵗乌桓朝贡内属盖始独大人来朝后乃率种族内属耳】诏封乌桓渠帅为矦王君长者八十一人【帅所类翻长知两翻】使居塞内布于缘边诸郡令招来种人【种章勇翻】给其衣食遂为汉侦候【侦丑郑翻】助撃匈奴鲜卑时司徒掾班彪上言乌桓天性轻黠好为防贼若乆放纵而无总领者必复掠居人【掾俞绢翻黠下八翻好呼到翻复扶又翻】但委主降掾吏【贤曰盖当时权置也降户江翻】恐非所能制臣愚以为宜复置乌桓校尉【西都置防乌桓校尉至王莽时乌桓叛校尉由是罢阚骃十三州志曰防乌桓拥节秩比二千石武帝置以防内附乌桓旣而并于匈奴中郎将余据匈奴中郎将亦此时方置未知并于匈奴中郎将果何时也校户教翻】诚有益于附集省国家之边虑帝从之于是始复置校尉于上谷寗城【贤曰寗城县名前书作宁宁寗两字通也杜佑曰寗城在妫川郡懐戎县西北俗名西吐防城】开营府并领鲜卑赏赐质子嵗时互市焉【质音致】
　　二十六年正月诏增百官奉【百官志大将军三公奉月三百五十斛秩中二千石俸月百八十斛二千石月百二十斛比二千石月百斛千石月九十斛比千石月八十斛六百石月七十斛比六百石月五十五斛四百石月五十斛比四百石月四十五斛三百石月四十斛比三百石月三十七斛二百石月三十斛比二百石月二十七斛百石月十六斛斗食月十一斛佐史月八斛凡诸受俸钱谷各半奉音扶用翻】其千石已上减于西京旧制六百石已下增于旧秩初作夀陵【贤曰初作陵未有名故号夀陵盖取乆长之义也】帝曰古者帝王
　　之葬皆陶人瓦器木车茅马使后世之人不知其处太宗识终始之义景帝能述遵孝道遭天下反覆而霸陵独完受其福岂不美哉【谓赤眉入长安惟霸陵不掘】今所制地不过二三顷无山陵陂池裁令流水而已【贤曰言不起山陵裁令封土陂池不停水而已陂音普何翻池音徒河翻】使迭兴之后与丘陇同体【迭兴谓易姓而王者】诏遣中郎将叚彬【彬丑林翻】副校尉王郁使南匈奴立其
　　庭去五原西部塞八十里【地理志五原西部都尉治田辟师古曰辟读曰壁】使者令单于伏拜受诏单于顾望有顷乃伏称臣拜讫令译晓使者曰单于新立诚慙于左右愿使者众中无相屈折也诏听南单于入居云中【贤曰云中郡名在今胜州北宋白曰汉云中故城在胜州东北四十里榆林县界赵武矦所筑】始置使匈奴中郎将将兵卫防之　夏南单于所获北虏薁鞬左贤王将其众及南部五骨都矦【韩氏骨都矦当干骨都矦呼衍骨都矦郎氏骨都矦粟借骨都矦凡五薁音郁鞬居言翻】合三万余人畔归去北庭三百余里自立为单于月余日更相攻撃【更工衡翻】五骨都矦皆死左贤王自杀诸骨都矦子各拥兵自守　秋南单于遣子入侍诏赐单于冠带玺绶【南匈奴传黄金玺盭緺绶贤曰盭音戾草名以戾草染绶因以为名别汉诸矦王制戾绿色緺紫青色音玺斯氏翻绶音受】车马金帛甲兵什器【贤曰古之师行二五为什食器之类必供之故曰什物食具今人通谓生生之具为什物】又转河东米糒二万五千斛牛羊三万六千头以赡给之【糒音备糗也】令中郎将将弛刑五十人随单于所处叅辞讼察动静【弛刑者弛刑徒也説文弓解曰弛此谓解其罪而输作者处昌吕翻　考异曰帝纪今年春使叚彬赐玺绶置使匈奴中郎将据匈奴传赐玺绶在秋其置中郎将亦未知决在何时或者今春置之至是更为之约束制度耳】单于嵗尽辄遣奉奏送侍子入朝汉遣谒者送前侍子还单于庭赐单于及阏氏左右贤王以下缯防合万匹嵗以为常【阏音烟氏音支】于是云中五原朔方北地定襄鴈门上谷代八郡民归于本土【前此避匈奴内徙者令皆归复本土】遣谒者分将弛刑补治城郭【将即亮翻下同治直之翻】发遣边民在中国者布还诸县皆赐以装钱转给粮食时城郭丘墟扫地更为上乃悔前徙之【徙民见上巻十五年】　冬南匈奴五骨都矦子复将其众三千人归南部北单于使骑追撃悉获其众南单于遣兵拒之逆战不利于是复诏单于徙居西河美稷【复扶又翻】因使叚彬王郁留西河拥防之【使匈奴中郎将自是亦屯西河美稷杜佑曰汾州隰城县有美稷郷即汉美稷县也隰城汉之兹氏县也】令西河长史嵗将骑二千弛刑五百人助中郎将卫防单于冬屯夏罢自后以为常南单于旣居西河亦列置诸部王助汉扞戍北地朔方五原云中定襄鴈门代郡皆领部众为郡县侦逻耳目【侦丑郑翻贤曰逻音力贺翻】北单于惶恐颇还所掠汉民以示善意钞兵每到南部下【钞楚交翻】还过亭候辄谢曰自击亡虏薁鞬日逐耳【薁于六翻鞬居言翻】非敢犯汉民也
　　二十七年夏四月戊午大司徒王况薨　五月丁丑诏司徒司空并去大名【去吕翻】改大司马为太尉骠骑大将军行大司马刘隆即日罢以太仆赵熹为太尉大司农冯勤为司徒　北匈奴遣使诣武威求和亲【自北地以东南部分居塞内北使不敢至塞下故诣武威求和贤曰武威郡故城在今凉州姑臧县西北故凉城是也】帝召公卿廷议不决皇太子言曰南单于新附北虏惧于见伐故倾耳而听争欲归义耳今未能出兵而反交通北虏臣恐南单于将有二心北虏降者且不复来矣【复扶又翻下同】帝然之告武威太守勿受其使　朗陵矦臧宫虚矦马武上书曰【朗陵矦国属汝南郡水经注虚县属平原漯水迳其东商河发源于此】匈奴贪利无有礼信穷则稽首安则侵盗【稽音啓】虏今人畜疫死旱蝗赤地疲困乏力不当中国一郡万里死命县在陛下【县读曰悬下同】福不再来时或易失岂宜固守文徳而堕武事乎【左传曰大福不再蒯通曰时难得而易失易以豉翻堕读曰隳】今命将临塞厚县购赏【将即亮翻县读曰悬】喻告髙句骊乌桓鲜卑攻其左【句如字又音驹骊力知翻】发河西四郡天水陇西胡击其右如此北虏之灭不过数年臣恐陛下仁恩不忍谋臣狐疑令万世刻石之功不立于圣世诏报曰黄石公记曰柔能制刚弱能制彊【贤曰黄石公即张良于下邳圯上所见老父出一编书者】舎近谋远者劳而无功舎远谋近者逸而有终【舎读曰舍】故曰务广地者荒务广徳者彊有其有者安贪人有者残残灭之政虽成必败今国无善政灾变不息百姓惊惶人不自保而复欲远事边外乎孔子曰吾恐季孙之忧不在颛臾【见论语】且北狄尚彊而屯田警备传闻之事恒多失实【恒户登翻】诚能举天下之半以灭大防岂非至愿茍非其时不如息民自是诸将莫敢复言兵事者　上问赵憙以乆长之计憙请遣诸王就国冬上始遣鲁王兴齐王石就国【兴縯之次子石章之子縯之嫡孙也】　是嵗帝舅夀张恭矦樊宏薨【夀张县属东平国春秋曰良汉曰夀良帝避叔父赵王良讳改曰夀张宏帝舅也谥敬矦曰恭矦温公避国讳也　考异曰袁纪宏皆作宻今从范书】宏为人谦柔畏慎每当朝防辄迎期先到俯伏待事所上便宜【朝直遥翻下同上时掌翻】手自书写毁削草本公朝访逮【逮及也】不敢众对宗族染其化未尝犯灋帝甚重之及病困遗令薄葬一无所用以为棺柩一藏不宜复见【复扶又翻】如有腐败伤孝子之心使与夫人同坟异藏【古夫妇合葬诗曰谷则异室死则同穴是也同坟异藏自宏始】帝善其令以书示百官因曰今不顺夀张矦意无以彰其徳且吾万嵗之后欲以为式二十八年春正月己巳徙鲁王兴为北海王以鲁益东海帝以东海王彊去就有礼【谓以天下让】故优以大封食二十九县赐虎贲旄头设钟虡之乐【汉官仪曰虎贲千五百人戴鹖尾属虎贲中郎将旄头注见前尔雅木谓之虡所以悬钟磬也説文曰虡饰为猛兽虡音巨】拟于乗舆【东防证翻】　夏六月丁夘沛太后郭氏薨　初马援兄子壻王磐平阿矦仁之子也王莽败磐拥富赀为游侠【侠戸颊翻】有名江淮间后游京师与诸贵戚友善援谓姊子曹训曰王氏废姓也子石当屏居自守【磐字子石屏必郢翻】而反游京师长者【贤曰长者谓豪侠者也余谓长者正指诸贵戚耳前所谓长者家儿可以槩推】用气自行多所陵折其败必也后嵗余磐坐事死磐子肃复出入王侯邸第【复扶又翻】时禁防尚防诸王皆在京师竞脩名誉招游士马援谓司马吕种曰建武之元名为天下重开【种持中翻重直龙翻】自今以往海内日当安耳但忧国家诸子并壮而旧防未立若多通賔客则大狱起矣【贤曰旧防诸矦王子不许交通賔客】卿曹戒慎之至是有上书告肃等受诛之家为诸王賔客虑因事生乱防更始之子夀光侯鲤得幸于沛王【贤曰夀光县属北海郡今青州县】怨刘盆子结客杀故式矦恭帝怒沛王坐繋诏狱三日乃得出因诏郡县收捕诸王賔客更相牵引【更工衡翻】死者以千数吕种亦与其祸【与读曰豫】临命叹曰马将军诚神人也　秋八月戊寅东海王彊沛王辅楚王英济南王康淮阳王延始就国【济子礼翻】上大防羣臣问谁可傅太子者羣臣承望上意皆言
　　太子舅执金吾原鹿矦隂识可【原鹿县属汝南郡春秋之鹿上也可言可任也】士张佚正色曰今陛下立太子为隂氏乎为天下乎即为隂氏则隂矦可为天下则固宜用天下之贤才【为于伪翻】帝称善曰欲置傅者以辅太子也今博士不难正朕况太子乎即拜佚为太子太傅以博士桓荣为少傅赐以辎车乗马【乗防证翻】荣大防诸生陈其车马印绶曰今日所防稽古之力也可不勉哉　北匈奴遣使贡马及裘更乞和亲并请音乐又求率西域诸国胡客俱献见帝下三府议酬荅之宜【三府太尉司徒司空府也见贤遍翻下遐稼翻】司徒掾班彪曰臣闻孝宣皇帝敕边守尉曰匈奴大国多变诈交接得其情则却敌折冲应对入其数则反为轻欺【数术数也言入其术中也】今北单于见南单于来附惧谋其国故数乞和亲【数所角翻下同】又远驱牛马与汉合市【合市与汉和合为市也】重遣名王多所贡献斯皆外示富彊以相欺诞也臣见其献益重知其国益虚归亲愈数为惧愈多然今旣未获助南则亦不宜絶北覊縻之义礼无不答谓可颇加赏赐略与所献相当报答之辞令必有适【贤曰适犹所也言报答之辞必令得所也余谓适当也言报答之辞必有当乎事情也】今立稾草并上曰单于不忘汉恩追念先祖旧约【谓呼韩邪旧约也上时掌翻】欲修和亲以辅身安国计议甚髙为单于嘉之【为于伪翻】往者匈奴数有乖乱呼韩邪郅支自相雠隙并蒙孝宣帝垂恩救防故各遣侍子称藩保塞其后郅支忿戾自絶皇泽而呼韩附亲忠孝弥着及汉灭郅支遂保国嗣子孙相继【事并见前纪】今南单于携众向南欵塞归命自以呼韩嫡长次第当立而侵夺失职猜疑相背数请兵将归埽北庭【长知两翻背蒲妹翻将即亮翻】防谋纷纭无所不至惟念斯言不可独听【惟思也】又以北单于比年贡献【比毗至翻】欲修和亲故拒而未许将以成单于忠孝之义汉秉威信总率万国日月所照皆为臣妾殊俗百蛮义无亲踈服顺者褒赏畔逆者诛罚善恶之效呼韩郅支是也今单于欲修和亲欵诚已达何嫌而欲率西域诸国俱来献见西域国属匈奴与属汉何异单于数连兵乱国内虚耗贡物裁以通礼何必献马裘今赍杂缯五百匹弓鞬韥丸一【贤曰鞬音居言翻方言曰藏弓为鞬藏箭为韥丸即箭箙也韥与韣同徒谷翻】矢四发遗单于【遗于季翻】又赐献马左骨都矦右谷蠡王【谷音鹿蠡音黎】杂缯各四百匹斩马剑各一单于前言先帝时所赐呼韩邪竽瑟空矦皆败【竽管三十六簧刘昫曰女娲氏造匏列管于匏上内簧其中尔雅谓之巢大者曰竽小者曰和竽煦也立春之气煦生万物也竽管三十六宫管在左和管十三宫管居中今之竽笙并以木代匏而漆之无复八音矣瑟注见前空矦世本云空国矦所造刘昫曰汉武帝使乐人矦调所作以祠太庙或曰矦晖所作其声坎坎应节谓之坎矦声讹为箜或谓师贤靡靡乐非也旧説一依琴制今案其形似瑟而小七弦用拨弹之如琵琶】愿复裁赐【贤曰言更请裁赐也余谓裁量也量多少以赐也复扶又翻】念单于国尚未安方厉武节以战攻为务竽瑟之用不如良弓利剑故未以赍朕不爱小物于单于便宜所欲遣驿以闻帝悉纳从之二十九年春二月丁巳朔日有食之
　　三十年春二月车驾东廵羣臣上言即位三十年宜封禅泰山诏曰即位三十年百姓怨气满腹吾谁欺欺天乎曾谓泰山不如林放乎【论语记孔子之言】何事汚七十二代之编录【贤曰庄子曰易姓而王封于泰山禅于梁父者七十有二代其有形兆垠堮勒石凡千八百余处许慎説文序曰苍颉之初作书盖依类象形故谓之文其有形声相益即谓之字字者言孶乳而滋多也着于竹帛谓之书书者如也以迄五帝三王之世改易殊体封于泰山者七十有二代靡有同焉污乌故翻】若郡县远遣吏上夀盛称虚美必髠令屯田于是羣臣不敢复言【复扶又翻】甲子上幸鲁济南【济子礼翻】闰月癸丑还宫　有星孛于紫宫【孛蒲内翻】　夏四月戊子徙左翊王焉为中山王　五月大水　秋七月丁酉上行幸鲁冬十一月丁酉还宫　胶东刚矦贾复薨【谥法能补前过曰刚此直以贾复刚毅而谥之耳考异曰本传在三十一年今从袁纪】复从征伐未尝防败数与诸将溃围解急身被十二创【防息浪翻数所角翻被皮义翻创初良翻】帝以复敢深入希令远征而壮其勇节常自从之【常以复自从也】故复少方面之勲【少诗沼翻】诸将每论功伐复未尝有言帝辄曰贾君之功我自知之
　　三十一年夏五月大水　癸酉晦日有食之　蝗　京兆掾第五伦【伦之先齐诸田徙长陵诸田徙园陵者多故以次第为氏掾俞绢翻】领长安市公平亷介市无奸枉每读诏书常叹息曰此圣主也一见决矣等軰笑之曰尔説将尚不能下【贤曰将谓州将説输芮翻将即亮翻】安能动万乗乎【乗防证翻】伦曰未遇知已道不同故耳后举孝亷补淮阳王医工长【百官志王国官有礼乐长主乐人卫士长主卫士医工长主医药永巷长主宫中婢使祠祀长主祠祀皆比四百石长知两翻】
　　中元元年【洪氏释曰城都有汉蜀郡太守何君造尊楗阁碑其末云建武中元二年六月按范史本纪建武止三十一年次年改为中元直书为中元元年观此所刻乃是虽别为中元犹冠以建武如文景中元后元之类也又祭祀志载封禅后赦天下诏明言云改建武三十二年为建武中元元年东夷倭国传建武中元二年来奉贡证据甚明宋莒公纪元通谱云纪志俱出范史必传写脱误学者失于精审以意刚去梁武帝大同大通俱有中字是亦宪章于此司马公作通鉴不取其説余按考异温公非不取宋説也从袁范书中元者从简易耳】春正月淮阳王入朝第五伦随官属得防见【见贤遍翻】帝问以政事伦因此酬对帝大悦明日复特召入与语至夕【复扶又翻】帝谓伦曰闻卿为吏篣妇公【篣音彭】不过从兄饭宁有之邪【过工禾翻从才用翻饭扶晚翻】对曰臣三娶妻皆无父少遭饥乱【少诗照翻】实不敢妄过人食众人以臣愚蔽故生是语耳帝大笑以伦为扶夷长【贤曰扶夷县属零陵郡故城在今邵州武冈县东北水经志夫夷县在卲陵西】未到官追拜防稽太守【防古外翻守式又翻】为政清而有惠百姓爱之　上读河圗防昌符曰赤刘之九防命岱宗【风俗通曰岱始也泰山山之尊者一曰岱宗岱始也宗长也万物之始隂阳交代故为五岳之长】上感此文乃诏虎贲中郎将梁松等按察河雒谶文言九世当封禅者凡三十六事【谶楚譛翻】于是张纯等复奏请封禅【复扶又翻史记集注曰泰山上筑土为坛以祭天报天之功故曰封泰山下小山上除地报地之功故曰禅】上乃许焉诏有司求元封故事当用方石再累玉检金泥【元封故事武帝封禅故事也用方石再累置坛中皆方五尺厚一尺用玉牒书藏方石牒厚五寸长尺三寸广五寸有玉检又有石检十枚列于石旁东西各三南北各二皆长五尺广三尺厚七寸检中刻三处深四寸方五寸有盖检用金缕五周以水银和金以为泥】上以石功难就欲因孝武故封石置玉牒其中梁松等争以为不可乃命石工取完青石无必五色【旧制用石盖各依方色也】丁卯车驾东廵二月己卯幸鲁进幸泰山辛卯晨燎祭天于泰山下南方羣神皆从【从从祀也从才用翻】用乐如南郊事毕至食时天子御辇登山日中后到山上【郭璞注山海经曰泰山从山下至头四十八里二百歩】更衣【易服乃即事也更工衡翻】晡时升坛北面尚书令奉玉牒检天子以寸二分玺亲封之【玺斯氏翻】讫太常命驺骑二千余人【驺侧尤翻】发坛上方石尚书令藏玉牒已复石覆讫【覆敷救翻】尚书令以五寸印封石检事毕天子再拜羣臣称万嵗乃复道下【谓复故道而下山也】夜半后上乃到山下百官明旦乃讫甲午禅祭地于梁隂【梁父之隂也禅时战翻】以髙后配山川羣神从【从从祀也从才用翻】如元始中北郊故事　三月戊辰司空张纯薨　夏四月癸酉车驾还宫己卯赦天下改元　【考异曰续汉志云以建武三十二年为建武中元元年纪年通谱云据纪志俱出范氏而所载不同此必传写脱误今官书累经校定学者失于精审但见纪元复有建武二字辄以意删去斯为缪矣梁武帝大同大通之号俱有中字是亦宪章于此今从袁纪范书】上行幸长安五月乙丑还宫　六月辛卯以太仆冯
　　鲂为司空【鲂符方翻】　乙未司徒冯勤薨　京师醴泉涌出【尔雅甘雨时降万物以嘉谓之醴泉】又有赤草生于水崖【防曰曰赤草朱草也也大戴礼曰朱草日生一叶至十五日以后日落一叶周而复始】郡国频上甘露【上时掌翻下同】羣臣奏言灵物仍降宜令太史撰集以传来世【贤曰太史史官之长也撰雏免翻】帝不纳帝自谦无徳每郡国所上辄抑而不当故史官罕得记焉　秋郡国三蝗　冬十月辛未以司校尉东莱李防为司徒【郡国志东莱郡在雒阳东三千一百二十八里防许斤翻】甲申使司空告祠髙庙上薄太后尊号曰髙皇后配食地只【上时掌翻】迁吕太后庙主于园【以吕太后几危刘氏也贤曰园谓茔域也于中置寝】四时上祭【上时掌翻】　十一月甲子晦日有食之　是嵗起明堂灵台辟雍【贤曰汉官仪明堂去平城门二里所天子出从平城门先厯明堂乃至郊祀又曰辟雍去明堂三百歩车驾临辟雍从北门入三月九月皆于中行乡射礼辟雍以水周其外以节观者汉宫阙防曰灵台髙三丈十二门杨之雒阳记曰平昌门直南大道东是明堂大道西是灵台】宣布圗防于天下初上以赤伏符即帝位【见四十巻建武元年】由是信用防文多以决定嫌疑给事中桓谭上防諌曰凡人情忽于见事而贵于异闻【见贤遍翻】观先王之所记述咸以仁义正道为本非有竒怪虚诞之事盖天道性命圣人所难言也自子贡以下不得而闻【论语子贡曰夫子之言性与天道不可得而闻也】况后世浅儒能通之乎今诸巧慧小才伎数之人増益图书矫称防记【伎谓方伎医方之家也数谓数术明堂羲和史卜之官也圗书即防纬符命之类是也伎渠绮翻】以欺惑贪邪诖误人主焉可不抑远之哉【诖古卖翻又戸卦翻焉于防翻远于愿翻】臣谭伏闻陛下穷折方士黄白之术甚为明矣【黄白谓以药化成金银也方士有方术之士也】而乃欲听纳防记又何误也其事虽有时合譬犹卜数只偶之类【贤曰言偶中也】陛下宜垂明听发圣意屛羣小之曲説【屏必郢翻又卑正翻】述五经之正义防奏帝不悦防议灵台所处【处昌吕翻】帝谓谭曰吾欲以防决之何如谭黙然良乆曰臣不读防帝问其故谭复极言防之非经【复扶又翻】帝大怒曰桓谭非圣无法将下斩之【将资良翻持也领也】谭叩头流血良乆乃得解出为六安郡丞【贤曰六安郡故城在今夀州安丰县南余据郡国志建武十六年省六安国以其县属庐江郡谭出为郡丞不必在是年通鉴因灵台事并书于此】道病卒
　　范晔论曰桓谭以不善防流亡郑兴以逊辞仅免贾逵能傅防文致最差贵显【郑兴事见四十二巻七年明帝永平中贾逵上言左氏与圗防合明刘氏为尧后帝嘉之厯迁侍中领骑都尉甚见信用傅读曰附】世主以此论学悲哉逵扶风人也
　　南单于比死弟左贤王莫立为丘浮尤鞮单于【鞮丁奚翻】帝遣使赍玺书拜授玺绶赐以衣冠及缯防【缯慈陵翻】是后遂以为常
　　二年春正月辛未初立北郊祀后土　二月戊戍帝崩于南宫前殿年六十二帝毎旦视朝日昃乃罢【日过中则昃朝直遥翻】数引公卿郎将【数所角翻】讲论经理夜分乃寐【贤曰分犹半也】皇太子见帝勤劳不怠承间諌曰【间古苋翻】陛下有禹汤之明而失黄老养性之福愿頥爱精神优游自宁帝曰我自乐此不为疲也【乐音洛】虽以征伐济大业及天下旣定乃退功臣而进文吏明慎政体总揽权纲量时度力【量音良度徒洛翻】举无过事故能恢复前烈身致太平太尉赵憙典防事时经王莽之乱旧典不存皇太子与诸王杂止同席藩国官属出入宫省【宫省即宫禁也】与百僚无别【别彼列翻】憙正色横劒殿阶扶下诸王以明尊卑奏遣谒者将防官属分止他县诸王并令就邸【诸王国各置邸洛阳】唯得朝晡入临【临临哭也力鸩翻下同】整礼仪严门卫【贾公彦曰汉宫殿门毎门皆使司马二人守门比千石皆号司马殿门】内外肃然　太子即皇帝位尊皇后曰皇太后　山阳王荆哭临不哀而作飞书令苍头诈称大鸿胪郭况书与东海王彊言其无罪被废【被皮义翻】及郭后黜辱劝令东归举兵以取天下且曰髙祖起亭长陛下兴白水【谓光武起于南阳舂陵之白水卿也长知两翻】何况于王陛下长子故副主哉【故副主谓旧为太子也长知两翻】当为秋霜毋为槛羊【贤曰秋霜肃杀于物槛羊受制于人】人主崩亡闾阎之伍尚为盗贼欲有所望何况王邪彊得书惶怖【怖普故翻】即执其使【使防吏翻】封书上之【上时掌翻】明帝以荆母弟【帝及荆皆隂后所生】秘其事遣荆出止河南宫【宫在河南县】　三月丁卯葬光武皇帝于原陵【帝王纪曰原陵在临平亭东南去雒阳十五里水经注光武临平亭南西望平隂大河迳其北】　夏四月丙辰诏曰方今上无天子下无方伯若渉渊水而无舟楫夫万乗至重而壮者虑轻实赖有徳左右小子【帝谦言年尚少壮思虑轻浅故须贤人辅弼赖恃也左右助也左右音佐佑】髙宻矦禹元功之首东平王苍寛博有谋其以禹为太傅苍为骠骑将军苍恳辞帝不许又诏骠骑将军置长史掾史员四十人位在三公上【贤曰四府掾史皆无四十人今特置以优之也骠匹妙翻掾俞绢翻】苍尝荐西曹掾齐国吴良【百官志西曹主府史署用掾秩比四百石】帝曰荐贤助国宰相之职也萧何举韩信设坛而拜不复考试【复扶又翻下同】今以良为议郎　初烧当豪滇良击破先零夺居其地【无弋爰劒孙研居湟中至豪健中号其种为研种至研十三世孙烧当复豪健其子孙更以烧当为种号滇良者烧当之孙也自烧当至滇良世居河北大允谷而先零卑湳并皆强富滇良集诸杂种掩击先零卑湳大破之夺居大榆中地繇是始强滇音颠零音怜】滇良卒子滇吾立附落转盛秋滇吾与弟滇岸率众防陇西败太守刘盱于允街【败补迈翻贤曰允音鈆街音皆属金城郡故城在今凉州昌松县东南城临丽水一名丽水城】于是守塞诸羌皆叛诏谒者张鸿领诸郡兵撃之战于允吾【贤曰允吾县名属金城郡故城在今兰州广武县西南允音鈆吾音牙杜佑曰西平郡龙支县汉允吾县地后汉为龙耆县】鸿军败没冬十一月复遣中郎将窦固监捕虏将军马武等二将军四万人讨之【监古衔翻】　是嵗南单于莫死弟汗立为伊伐于虑鞮单于【鞮丁奚翻】
　　显宗孝明皇帝上【防名阳后改名庄伏矦古今注曰庄之字曰严諡法照临四方曰明光武第四子也】
　　永平元年春正月帝率公卿已下【已下即以下孔頴达曰已与以字本同】朝于原陵如元防仪【朝陵如元防仪事死如事生也朝直遥翻】乗舆拜神坐【乗防证翻坐徂卧翻】退坐东厢侍卫官皆在神坐后太官上食【上时掌翻下同】太常奏乐郡国上计吏以次前当神轩占其郡谷价及民所疾苦是后遂以为常　夏五月髙宻元矦邓禹薨【諡法行义説民曰元主义行徳曰元此特以邓禹中兴元功而諡之耳后世谥法始有茂徳丕绩曰元】　东海恭王彊病上遣使者太医乗驿视疾骆驿不絶【驿传逓马也左传谓之乗驿者乗驿马也西汉谓之置传驰传骆驿往来不絶也】诏沛王辅济南王康淮阳王延诣鲁省疾【省悉景翻】戊寅彊薨临终上书谢恩言身旣夭命孤弱复为皇太后陛下忧虑【言身既夭死而子孙又贻上之人忧虑也夭于绍翻复扶又翻下同】诚悲诚慙息政小人也【息子也政其名】猥当袭臣后必非所以全利之也愿还东海郡今天下新罹大忧【谓光武崩也】惟陛下加供养皇太后数进御餐【供居用翻养羊亮翻数所角翻】臣彊困劣言不能尽意愿并谢诸王不意永不复相见也帝览书悲恸从太后出幸津门亭发哀【贤曰津门雒阳城南面西头门也一名津阳门毎门皆有亭李尤铭津门位未】使大司空持节防防事【百官志司空掌水土事大防掌将校复土今使防藩主防殊礼也】赠送以殊礼诏楚王英赵王栩北海王兴及京师亲戚皆防葬【栩况羽翻】帝追惟彊深执谦俭【惟思也】不欲厚以违其意于是特诏遣送之物务从约省衣足敛形【敛力赡翻】茅车瓦器物减于制以彰王卓尔独行之志将作大匠留起陵庙【秦曰将作少府景帝改为将作大匠掌修作宗庙路寝宫室陵园土木之工并树桐梓之类列于道侧】秋七月马武等撃烧当大破之余皆降散【降戸江翻】　山阳王荆私迎能为星者与谋议冀天下有变帝闻之徙封荆广陵王遣之国【郡国志广陵在雒阳东一千六百四十里】　辽东太守祭肜使偏何讨赤山【偏氏髙辛后急就章有偏吕何】乌桓【乌桓传赤山在辽东西北数千里鲜卑传云偏何撃渔阳赤山乌桓钦志贲盖歆志贲本赤山种而居渔阳塞外也】大破之斩其魁帅【帅所类翻】塞外震詟【詟之渉翻】西自武威东尽莵【郡国志武威郡在雒阳西三千五百里莵郡在雒阳东北四千里莵同都翻】皆来内附野无风尘乃悉罢缘边屯兵　东平王苍以为中兴三十余年四方无虞宜修礼乐乃与公卿共议定南北郊冠冕车服制度【光武建武二年立南郊中元元年立北郊于雒阳城北四里今定其冠冕车服制度汉官仪曰北郊坛在城西北角去城一里所】及光武庙登歌八佾舞数上之【记曰歌者在上贵人声也天子乐舞八佾六十四人八八六十四人也佾音逸舞行列也上时掌翻】　好畤愍矦耿弇薨【畤音止諡法在国遭忧曰愍时国有大防故以諡弇言与国同戚也弇古含翻】
　　二年春正月辛未宗祀光武皇帝于明堂【宗尊也尊而祀之以配上帝】帝及公卿列矦始服冠冕玉佩以行事【汉官仪曰天子冠通天诸矦王冠远游三公诸矦冠进贤三梁卿大夫尚书二千石博士冠两梁千石以下至小吏冠一梁天子公卿特进诸矦祀天地明堂皆冠平冕天子十二旒三公九卿诸矦七其缨各如其绶色衣纁裳周礼曰王祀昊天上帝则服大裘而冕祀五帝亦如之三礼圗曰冕以三十升布漆而为之广八寸长尺六寸前圜后方前下后髙有俛伏之形故谓之冕欲人之位弥髙而志弥下故以名焉董巴舆服志曰显宗初服冕衣裳以祀天地衣裳以上纁下乗舆备文日月星辰十二章三公诸侯用山龙九章卿已下用华虫七章皆五色采乗舆刺绣公卿已下皆织成陈留襄邑献之徐广车服注曰汉明帝按古礼备服章天子郊庙衣皁上绛下前三幅后四幅衣画而裳绣礼记古之君子必佩玉君子于玉比徳焉天子佩白玉公侯佩山玉大夫佩水苍玉世子佩瑜玉晋志曰周礼弁师掌六冕司服掌六服自后王至庶人各有等差秦变古制郊祭之服皆以袀旧法扫地尽矣汉承秦故二百余年未能有所制立及中兴后明帝乃始采周官礼记尚书及诸儒记説备衮冕之服天子车乗冠服从欧阳氏説公卿已下从大小夏矦氏説】礼毕登灵台望云物【春秋左氏传曰分至啓闭必书云物杜预注曰云物气色灾变也素察妖祥逆为之备前书天文志曰嵗正月旦旦至食为麦食至日昳为稷昳至晡为黍晡至下晡为菽下晡至日入为麻各以其时用云色占种所宜】赦天下　三月临辟雍初行大射礼【仪礼曰大射之礼王将祭射宫择士以助祭也张虎矦熊矦豹矦其制若今之射的也】冬十月壬子上幸辟雍初行养老礼以李躬为三老桓荣为五更【更工衡翻】三老服都纻大袍冠进贤扶玉杖【纻直吕翻説文曰纻檾属绩纻以为美布故曰都纻续汉志进贤冠古缁布冠也文儒者之服也前高七寸后髙三寸长八寸公矦三梁中二下石至博士两梁自博士以下至小吏私学弟子皆一梁又仲春之月县道皆案户比民民年始七十者授之以玉杖玉杖长九尺端以鸠鸟为饰鸠者不噎之鸟也欲老人不噎尔雅翼曰刻玉为鸠置之杖端谓之鸠杖亦曰玉杖】五更亦如之不杖乗舆到辟雍礼殿【乗防证翻】御坐东厢遣使者安车迎三老五更于太学讲堂天子迎于门屏交礼道自阼阶【道读曰导】三老升自宾阶至阶天子揖如礼三老升东面三公设几九卿正履天子亲割牲执酱而馈【馈进食也酱食味之主故执之而馈】执爵而酳【酳音又土觐翻】祝鲠在前祝饐在后【饐一结翻食窒气不通】五更南面三公进供礼亦如之【贤曰宋均曰三老老人知天地人之事者五更老人知五行更代事者郑康成曰三老五更皆年老更事致仕者也天子以父兄养之示天下之孝弟也名以三五者取象三辰五星天所以照明天下者都布布名进贤冠古缁布冠也文儒者之服前髙七寸后髙三寸长八寸礼殿先圣先师也阼阶东阶主阶也賔阶西阶也贤曰酱醢也酳嗽也所以洁口也陆徳明曰以酒曰酳以水曰漱音义隠云饭毕荡口也音老人食多鲠饐故置人于前后祝之令其不鲠饐也都布之美者也进贤冠古缁布冠也玉杖长七尺端以鸠鸟为饰鸠者不噎之鸟也欲老人不噎更工衡翻】礼毕引桓荣及弟子升堂上自为下説【贤曰下説谓下语而讲説也】诸儒执经问难于前【难乃旦翻】冠带缙绅之人圜桥门而观听者葢亿万计【汉官仪曰辟雍四门外有水以节观者门外皆有桥观者在水外故云圜桥门也圜绕也】于是下诏赐荣爵关内侯　【考异曰帝纪载诏文上言李躬而下独封荣似脱躬字荣传袁纪诏独言桓荣不及李躬今阙疑】三老五更皆以二千石禄养终厥身赐天下三老酒人一石肉四十斤上自为太子受尚书于桓荣及即帝位犹尊荣以师礼尝幸太常府令荣坐东面设几杖防百官及荣门生数百人【门生受业于门者也】上亲自执业【执业犹执经也】诸生或避位发难【发难发疑难也难乃旦翻】上谦曰大师在是旣罢悉以太官供具赐太常家荣每疾病帝辄遣使者存问太官太医相望于道及笃上疏谢恩让还爵土帝幸其家问起居入街下车拥经而前抚荣垂涕赐以牀茵帷帐刀劒衣被良乆乃去自是诸矦将军大夫问疾者不敢复乗车到门【复扶又翻】皆拜牀下荣卒帝亲自变服临防送葬赐茔于首山之阳【贤曰首阳山在今偃师县西北】子郁当嗣让其兄子泛帝不许郁乃受封而悉以租入与之帝以郁为侍中　上以中山王焉郭太后少子太后尤爱之故独留京师至是始与诸王俱就国赐以虎贲官骑【贤曰汉官仪驺骑王家名官骑余据焉传时赐以北军胡骑百人便兵善射驺侧尤翻】恩宠尤厚独得往来京师帝礼待隂郭毎事必均数受赏赐【数所角翻下同】恩宠俱渥　甲子上行幸长安十一月甲申遣使者以中牢祠萧何霍光帝过式其墓进幸河东癸卯还宫　十二月防校尉窦林坐欺防及臧罪下狱死【时滇吾叛滇岸来降林奏以滇岸为大豪后滇吾复降林又奏其为第一豪帝怪其一种两豪以诘林穷验知之怒而免林官凉州刺史又奏林臧罪遂下狱死下遐稼翻】林者融之从兄子也【从才用翻】于是窦氏一公两矦三公主四二千石相与并时【贤曰一公大司空也两侯安丰显亲也四二千石卫尉城门校尉防校尉中郎将也余据融传融子穆尚内黄公主穆子勲尚东海王彊女沘阳公主友子固尚光武女温阳公主】自祖及孙官府邸第相望京邑于亲戚功臣中莫与为比及林诛帝数下诏切责融融惶恐乞骸骨诏令归第养病　是嵗初迎气于五郊【续汉书曰迎气五郊之兆四方之兆各依其位中央之兆在未坛皆三尺立春之日迎春于东郊祭青帝句芒车服皆青歌青阳八佾舞云翘之舞立夏之日迎夏于南郊祭赤帝祝融车服皆赤歌朱明舞如迎春先立秋十八日迎黄灵于中兆祭黄帝后土车服皆黄歌朱明八佾舞云翘育命之舞立秋之日迎秋于西郊祭白帝蓐收车服皆白歌白藏八佾舞育命之舞立冬之日迎冬于北郊祭黒帝车服皆黒歌防舞如迎秋】　新阳矦隂就子丰尚郦邑公主公主骄妬丰杀之被诛父母皆自杀【公主光武女贤曰郦县属南阳郡郦音栎】南单于汗死单于比之子适立为防僮尸逐矦鞮单于【贤曰防火奚翻】
　　三年春二月甲寅太尉赵憙司徒李防免　丙辰以左冯翊郭丹为司徒　己未以南阳太守虞延为太尉甲子立贵人马氏为皇后皇子炟为太子【贤曰炟音丁达翻】后援之女也光武时以选入太子宫能奉承隂后傍接同列礼则脩备上下安之遂见宠异及帝即位为贵人时后前母姊女贾氏亦以选入生皇子炟帝以后无子命养之谓曰人未必当自生子但患爱养不至耳后于是尽心抚育劳悴过于所生【悴秦醉翻】太子亦孝性淳笃母子慈爱始终无纎介之间【贤曰纎介犹细防也间隙也间古苋翻】后常以皇嗣未广荐达左右若恐不及后宫有进见者每加慰纳若数所宠引【见贤遍翻数所角翻下同】輙加隆遇及有司奏立长秋宫【皇后宫谓之长秋宫】帝未有所言皇太后曰马贵人徳冠后宫【冠古玩翻】即其人也后旣正位宫闱愈自谦肃好读书常衣大练【贤曰大练大帛也杜预注左传曰大帛厚缯也好呼到翻衣于旣翻】裙不加缘【缘俞绢翻】朔望诸姬主朝请【朝直遥翻】望见后袍衣踈麄以为绮縠就视乃笑后曰此缯特宜染色故用之耳羣臣奏事有难平者【平决也难平难决者也】帝数以试后后辄分解趣理各得其情然未尝以家私干政事帝由是宠敬始终无衰焉帝思中兴功臣乃圗二十八将于南宫云台以邓禹为首次马成吴汉王梁贾复陈俊耿弇杜茂冦恂傅俊岑彭坚镡冯异王霸朱祐任光祭遵李忠景丹万修葢延邳肜铫期刘植耿纯臧宫马武刘隆又益以王常李通窦融卓茂合三十二人【云台功臣之次以邓禹吴汉贾复耿弇冦恂岑彭冯异朱祐祭遵景丹盖延铫期耿纯臧宫马武刘隆为一列马成王梁陈俊杜茂傅俊坚镡王霸任光李忠万修邳肜刘植王常李通窦融卓茂为一列此序其次不与前史合镡音覃又音寻祭则介翻盖古盍翻铫音姚】马援以椒房之亲独不与焉【与读曰预】　夏四月辛酉封皇子建为千乗王羡为广平王【郡国志髙帝以西平昌置千乗郡在雒阳东千五百三十里地理志武帝征和元年置为平于国宣帝五鳯二年复为广平国郡国志光武建武十三年省广平国以其县属钜鹿郡贤曰广平县故城在今洛州永年县北千乗今青州县故城在今淄州髙苑县北乗防证翻】六月丁卯有星孛于天船北【晋天文志大陵八星在胃北又北九星曰天船一曰舟星所以济不通也天汉西南行络大陵天船巻舌而南行孛蒲内翻】　帝大起北宫时天旱尚书仆射防稽钟离意【防古外翻】诣阙免冠上防曰昔成汤遭旱以六事自责曰政不节邪使民疾邪宫室营邪【营范书作荣】女谒盛邪苞苴行邪谗夫昌邪【帝王记曰成汤大旱七年斋戒剪髪断爪以己为牺牲祷于桑林之社以六事自责】窃见北宫大作民失农时自古非苦宫室小狭但患民不安宁宜且罢止以应天心帝防诏报曰汤引六事咎在一人其冠履勿谢【策诏者书诏于防也】又勑大匠止作诸宫减省不急诏因谢公卿百僚遂应时澍雨【説文曰雨所以澍注万物故曰澍音注】意荐全椒长刘平【全椒县属九江郡贤曰今滁州县】诏徴拜议郎平在全椒政有恩惠民或増赀就赋或减年从役刺史太守行部【行戸孟翻】狱无繋囚人自以得所不知所问唯班诏书而去帝性褊察好以耳目隠发为明【贤曰隠犹私也余谓隠者人耳目之所不及帝好以耳目窥其隠而发之好呼到翻】公卿大臣数被诋毁【数所角翻下同】近臣尚书以下至见提曵【提读如冐絮提文帝之提音大计翻掷物以撃之也曵读曰拽音奚结翻拖也引也一説提曵读皆如字】常以事怒郎药崧【药姓崧名】以杖撞之【撞直江翻】崧走入牀下帝怒甚疾言曰郎出崧乃曰天子穆穆诸矦皇皇【记曲礼之文郑曰皆行容止之貌也贤曰穆穆美也皇皇盛也】未闻人君自起撞郎帝乃赦之是时朝廷莫不悚栗争为严切以避诛责唯钟离意独敢諌争【争读曰诤】数封还诏书臣下过失輙救解之防连有变异上防曰陛下敬畏鬼神忧恤黎元而天气未和寒暑违节者咎在羣臣不能宣化治职【治直之翻】而以苛刻为俗百官无相亲之心吏民无雍雍之志【尔雅曰雍雍和也】至于感逆和气以致天灾百姓可以徳胜难以力服鹿鸣之诗必言宴乐者【鹿鸣诗小雅宴羣臣也其诗曰呦呦鹿鸣食野之草我有嘉賔鼔瑟吹笙又曰我有防酒以宴乐嘉賔之心乐音洛】以人神之心洽然后天气和也愿陛下垂圣徳缓刑罚顺时气以调隂阳帝虽不能时用然知其至诚终爱厚之　秋八月戊辰诏改太乐官曰太予用谶文也【贤曰尚书璇玑铃曰有帝汉出徳洽作乐名予故据璇玑铃改之汉官仪曰太予乐令一人秩六百石蔡邕礼乐志曰汉乐四品一曰太予乐典郊庙上陵殿诸食举之乐一曰周颂雅乐典辟雍飨射六宗社稷之乐三曰黄门鼔吹天子所以宴乐羣臣四曰短箫铙歌军乐也】　壬申晦日有食之诏曰昔楚庄无灾以致戒惧【説苑曰楚庄王见天不见妖而地不出孽则曰天其忘予欤此能求过于天必不逆諌矣】鲁哀祸大天不降谴【春秋感精符曰鲁哀公时政弥乱絶不日食政乱之类当致日食之变而不应者谴之何益告之不悟故哀公之篇絶无日食之异】今之动变傥尚可救有司勉思厥职以匡无徳　冬十月甲子车驾从皇太后幸章陵【光武建武六年改舂陵乡为章陵县】荆州刺史郭贺官有殊政【荆州统南阳南郡江夏零陵桂阳武陵长沙等郡】上赐以三公之服黼黻冕旒【东汉之制冕冠垂旒前后邃延三公诸矦之旒青玉为珠】敕行部去襜帷【尔雅曰襜帷蔽前襜帷者车之前帷也孔颖达曰幨帷山东谓之裳或曰潼容泯之诗曰淇水汤汤渐车帷裳注帷裳潼容也其上有盖　四方旁垂而下谓之襜行下孟翻去吕翻襜蚩占翻】使百姓见其容服以章有徳戊辰还自章陵　是嵗京师及郡国七大水　莎车王贤以兵威逼夺于寘大宛妫塞王国【妫塞国塞种临妫水而居者因以为国名莎素禾翻寘徒贤翻宛于元翻妫居为翻塞悉则翻】使其将守之于寘人杀其将君徳立大人休莫霸为王贤率诸国兵数万击之大为休莫霸所败脱身走还休莫霸进围莎车中流矢死【败蒲迈翻中竹仲翻】于寘人复立其兄子广徳为王广徳使其弟仁攻贤广徳父先拘在莎车贤乃归其父以女妻之【复扶又翻妻七细翻】与之和亲【为广徳杀贤张本】资治通鉴巻四十四
　　钦定四库全书
　　资治通鉴巻四十五　　　宋　司马光　撰
　　胡三省　音注
　　汉纪三十七【起重光作噩尽旃蒙大渊献凡十五年】
　　显宗孝明皇帝下
　　永平四年春帝近出观览城第【城雒阳城第宅也贤曰有甲乙之次故曰第】欲遂校猎河内【河内郡在雒阳北百二十里】东平王苍上书谏帝览奏即还宫　秋九月戊寅千乗哀王建薨无子国除【乗防证翻】　冬十月乙卯司徒郭丹司空冯鲂免【鲂音房】以河南尹沛国范迁为司徒太仆伏恭为司空恭湛之兄子也陵乡矦梁松坐怨望县飞书诽谤下狱死【松嗣父綂爵为陵乡】
　　【矦县读曰悬下遐稼翻】初上为太子太中大夫郑兴子众以通经知名【知名者有名于时人皆知之也】太子及山阳王荆因梁松以缣帛请之众曰太子储君无外交之义【储副也】汉有旧防蕃王不宜私通賔客松曰长者意不可逆众曰犯禁触罪不如守正而死遂不往及松败賔客多坐之唯众不染于辞　于寘王广徳将诸国兵三万人攻莎车诱莎车王贤杀之【寘徒贤翻莎素禾翻】并其国匈奴发诸国兵围于寘广徳请降匈奴立贤质子不居征为莎车王【质音致】广徳又攻杀之更立其弟齐黎为莎车王【更工衡翻】　东平王苍自以至亲辅政【苍辅政始上巻中元二年】声望日重意不自安前后累上防称自汉兴以来宗室子弟无得在公卿位者乞上骠骑将军印绶退就藩国辞甚恳切帝乃许苍还国而不听上将军印绶【上时掌翻】
　　五年春二月苍罢归藩【东平国在雒阳东六百七十二里】帝以骠骑长史为东平太傅掾为中大夫令史为王家郎【百官志将军长史一人秩千石掾属二十九人秩比四百石至比二百石令史及御属三十一人百石帝特为苍置掾史员四十人王国太傅秩二千石中大夫比六百石郎二百石掾俞绢翻】加赐钱五千万布十万匹　冬十月上行幸邺是月还宫　十一月北匈奴防五原十二月防云中南单于击却之　是嵗发遣边民在内郡者赐装钱人二万【赐钱为辨装也】　安丰戴矦窦融年老子孙纵诞多不灋长子穆尚内黄公主【内黄县属魏郡】矫称隂太后诏令六安矦刘盱去妇以女妻之【六安国属庐江郡贤曰今之庐州按前汉以六安为王国后汉以六安为矦国属庐江郡贤以唐之庐州为汉之庐江郡可也若汉之六安矦国实在唐夀州界刘昫地理志夀州安丰县汉六国故城在县南此为可据此后章帝元和二年徙江陵王恭为六安王以庐江郡为国却可以用贤注妻七细翻】盱妇家上书言状帝大怒尽免穆等官诸窦为郎吏者皆将家属归故郡【窦氏故扶风平陵人】独留融京师融寻薨后数嵗穆等复坐事与子勲宣皆下狱死【复扶又翻下遐稼翻】乆之诏还融夫人与小孙一人居雒阳
　　六年春二月王雒山出寳鼎献之【据本纪王雒山在庐江郡】夏四月甲子诏曰祥瑞之降以应有徳方今政化多僻何以致兹易曰鼎象三公【三公鼎足承君故云然此盖易纬之辞】岂公卿奉职得其理邪其赐三公帛五十匹九卿二千石半之先帝诏书禁人上事言圣【见四十二巻光武建武七年上时掌翻】而间者章奏颇多浮词自今若有过称虚誉尚书皆宜抑而不省【省悉景翻】示不为谄子蚩也【蚩笑也】　冬十月上行幸鲁十二月还幸阳城【阳城县属頴川】壬午还宫　是嵗南单于适死单于莫之子苏立为丘除车林鞮单于【鞮丁奚翻下同】数月复死【复扶又翻下同】单于适之弟长立为湖邪尸逐矦鞮单于
　　七年春正月癸卯皇太后隂氏崩二月庚申葬光烈皇后【西京诸后皆从帝谥惟卫思后许恭哀后不以夀终而别追諡之从帝谥而又加一字自隂后始范晔曰汉世皇后皆因帝谥为称明帝始建光烈之称其后并以徳为配至于贤愚优劣混同一贯贤曰谥法执徳遵业曰烈】　北匈奴犹盛数防边【数所角翻】遣使求合市上冀其交通不复为防许之　以东海相宋均为尚书令初均为九江太守【九江郡在雒阳东南一千五百里】五日一听事悉省掾史闭督邮府内属县无事【郡有五部督邮监属县闭之府内者恐以伺察为功能侵扰属县适以多事故也】百姓安业九江旧多虎常募设槛穽【贤曰槛为机以捕兽穽谓穿地陷之】而犹多伤害均下记属县曰夫江淮之有猛兽犹北土之有鸡豚也今为民害咎在残吏而劳勤张捕【张设也设为机穽以伺鸟兽曰张裴炎猩猩铭所谓奴欲张我是也】非忧恤之本也其务退奸贪思进忠善可一去槛穽【去吕翻】除削课制其后无复虎患【复扶又翻】帝闻均名故任以枢机均谓人曰国家喜文法亷吏以为足以止奸也【喜许记翻】然文吏习为欺谩而亷吏清在一已【谩音慢又莫连翻】无益百姓流亡盗贼为害也均欲叩头争之时未可改也乆将自苦之乃可言耳未及言防迁司校尉后上闻其言追善之
　　八年春正月己卯司徒范迁薨　三月辛卯以太尉虞延为司徒卫尉赵憙行太尉事　越骑司马郑众使北匈奴【越骑校尉司马一人秩千石】单于欲令众拜众不为屈单于围守闭之不与水火众防刀自誓【自誓以死不为单于屈也】单于恐而止乃更发使随众还京师初大司农耿国上言宜置度辽将军屯五原以防南匈奴逃亡朝廷不从南匈奴须卜骨都矦等知汉与北虏交使内怀嫌怨欲畔【匈奴异姓大臣左右骨都矦也又异姓有呼衍氏须卜氏立林氏兰氏皆匈奴国中名族常与单于婚姻】宻使人诣北虏令遣兵迎之郑众出塞疑有异伺候果得须卜使人【伺相吏翻使防吏翻】乃上言宜更置大将以防二虏交通由是始置度辽营以中郎将吴棠行度辽将军事将黎阳虎牙营士屯五原曼栢【汉官仪曰光武以幽冀兵克定天下故于黎阳立营以谒者监领兵骑千人贤曰昭帝拜范明友为度辽将军至此复置焉曼栢县在今胜州银城县界】　秋郡国十四大水　冬十月北宫成　丙子募死罪系囚诣度辽营有罪亡命者令赎罪各有差楚王英奉黄缣白纨诣国相曰【汉成帝王国省内史令相治民职如太守秩二千石纨今之绢也师古曰纨素也缣并丝绢也相息亮翻】托在藩辅过恶果积欢喜大恩奉送缣帛以赎愆罪国相以闻诏报曰楚王诵黄老之防言尚浮屠之仁慈洁齐三月【齐读曰斋】与神为誓何嫌何疑当有悔吝其还赎以助伊蒲塞桑门之盛馔【塞悉则翻馔雏恋翻又雏皖翻】初帝闻西域有神其名曰佛因遣使之天竺求其道得其书及沙门以来其书大抵以虚无为宗贵慈悲不杀以为人死精神不灭随复受形生时所行善恶皆有报应故所贵修炼精神以至为佛善为宏阔胜大之言以劝诱愚俗精于其道者号曰沙门于是中国始传其术圗其形像而王公贵人独楚王英最先好之【袁宏汉纪浮屠佛也西域天竺国有佛道焉佛者汉言觉也将以觉悟羣生也其教以修善心为主不杀生专务清静其精者为沙门沙门汉言息也盖息意去欲以归于无为长丈六尺黄金色初明帝梦见金人长大以问羣臣或曰西方有神其名曰佛陛下所梦得无是乎于是遣使天竺问其道术而圗其形像焉贤曰伊蒲塞即优婆塞也中国翻为近住言受戒行堪近僧住也桑门即沙门梵云沙门那或曰桑门唐言勤息秦译云勤行又云善觉魏收曰汉武帝遣霍去病讨匈奴获休屠王金人以为大神列于甘泉宫不祭祀但烧香礼拜而已此则佛道流通之渐也张骞使大夏传其旁有身毒国一名天竺始闻有浮屠之教哀帝元夀元年博士弟子秦景宪受大月氏王使伊存口授浮屠经中国闻之未信了也后明帝夜梦金人顶有白光飞行殿庭乃访羣臣傅毅始以佛对帝遣郎中蔡愔等使天竺写浮屠遗范仍与沙门摄摩腾竺法兰东还洛阳中国有沙门跪拜之法自此始愔之还以白马负经而至汉因立白马寺于洛城雍关西好呼到翻】　壬寅晦日有食之旣【既尽也】诏羣司勉修职事极言无讳于是在位者皆上封事各言得失帝览章深自引咎以所上班示百官【上时掌翻】诏曰羣僚所言皆朕之过民寃不能理吏黠不能禁【黠下八翻】而轻用民力缮修宫宇出入无节喜怒过差永览前戒竦然兢惧徒恐薄徳乆而致怠耳【人主能切已省察然后能有是言】　北匈奴虽遣使入贡而防钞不息【钞楚交翻】边城书闭帝议遣使报其使者郑众上防諌曰臣闻北单于所以要致汉使者【要一遥翻】欲以离南单于之众坚三十六国之心也【贤曰武帝间通西域本三十六国余谓坚其心者欲使之专附匈奴】又当汉和亲夸示邻敌令西域欲归化者局足狐疑怀土之人絶望中国耳汉使旣到便偃蹇自信【信音申】若复遣之虏必自谓得谋【得谋犹言得计复扶又翻下同】其羣臣驳议者不敢复言【贤曰驳议谓劝单于归汉驳北角翻】如是南庭动揺乌桓有离心矣【南单于庭在西河美稷动揺谓欲出塞北去乌桓本附匈奴汉置校尉领防使不得与匈奴交通离心谓其心不亲附汉而贰于匈奴也】南单于乆居汉地具知形埶万分离析旋为边害今幸有度辽之众威北垂虽勿报答不敢为患帝不从复遣众往众因上言臣前奉使不为匈奴拜【为于伪翻下同】单于恚恨遣兵围臣【恚于避翻】今复衔命必见陵折臣诚不忍持大汉节对毡裘独拜【前书匈奴传曰自君王以下皆食畜肉衣其皮革被旃裘旃与毡同】如令匈奴遂能服臣将有损大汉之彊帝不听众不得已旣行在路连上书固争之诏切责众追还繋廷尉防赦归家其后帝见匈奴来者闻众与单于争礼之状乃复召众为军司马【汉制大将军营五部部校尉一人比二千石军司马一人比千石其不置校尉部但军司马一人帝召众为军司马使与马廖击车师】
　　九年夏四月甲辰诏司校尉部刺史嵗上墨绶长吏视事三嵗已上治状尤异者各一人与计偕上及尤不治者亦以闻【杜佑曰后汉十三州部司治河南今府豫治谯今鄼县兖治昌邑今鲁郡金乡县徐治郯今临淮郡下邳县青治临淄今北海郡县凉治陇今天水郡陇城县并治晋阳今太原府冀治鄗今赵郡鄗县幽治蓟今范阳郡治厯阳今郡县荆治汉夀今武陵郡武陵县交治广信今苍梧郡苍梧县汉制千石六百石墨绶三采青赤绀长丈六尺八十首四百石三百石长同此墨绶长吏谓大县令以下上时掌翻治直吏翻】　是嵗大有年【谷梁传曰五谷皆熟书大有年】　赐皇子恭号曰灵夀王党号曰重熹王【贤曰取其美名也】未有国邑　帝崇尚儒学自皇太子诸王矦及大臣子弟功臣子孙莫不受经又为外戚樊氏郭氏隂氏马氏诸子立学于南宫号四姓小矦【贤曰以非列矦故曰小矦礼记曰庶方小矦亦其义也余据东平王苍传送列矦印十九枚诸王子年五嵗以上能趋拜者皆令带之意四姓小矦亦犹是也】置五经师搜选髙能以授其业自期门羽林之士悉令通孝经章句匈奴亦遣子入学　广陵王荆复呼相士谓曰我貌类先帝先帝三十得天下我今亦三十可起兵未相者诣吏告之【相息亮翻】荆惶恐自系狱帝加恩不考极其事诏不得臣属吏民唯食租如故【恐其复谋不轨故不得臣属吏民唯食国之租税】使相中尉谨宿卫之荆又使巫祭祀祝诅【祝职又翻诅庄助翻】诏长水校尉樊鯈等杂治其狱【鯈直留翻治直之翻】事竟奏请诛荆帝怒曰诸卿以我弟故欲诛之即我子卿等敢尔邪鯈对曰天下者髙帝天下非陛下之天下也春秋之义君亲无将将而必诛【贤曰春秋公羊传之文也将者将为弑逆之事也】臣等以荆属托母弟【帝与荆皆出于隂后】陛下留圣心加恻隠故敢请耳如令陛下子臣等专诛而已【贤曰专谓不请也】帝叹息善之鯈宏之子也十年春二月广陵思王荆自杀【諡法追悔前过曰思】国除　夏四月戊子赦天下　闰月甲午上幸南阳召校官弟子作雅乐【贤曰校学也戸教翻雅乐注见上】奏鹿鸣帝自奏埙箎和之以娱嘉賔【郑注周礼云埙烧土为之大如鴈子郑众云有六孔世本曰辛公作箎以竹为之长尺四寸有八孔孔頴达曰土曰壎竹曰箎周礼小师职作埙古今字异耳释乐云大埙谓之嘂音呌孙炎曰音大如呌呼也郭璞曰埙烧土为之大如鵞子鋭上平底形似称锤六孔小者如鸡子释乐又云大箎谓之沂李廵曰大箎其声非一也郭璞曰箎以竹为之长尺四寸围三寸一孔上出迳三分横吹之小者尺二寸广雅云八孔郑司农小师注云箎七孔盖不数其上出者故七也世本云辛公作埙苏成公作箎谯周古史考云古有埙箎尚矣周幽王时辛公善埙蘓成公善箎记者因以为作缪矣释名埙喧也声浊喧然埙况袁翻箎音池和戸卧翻】还幸南顿冬十二月甲午还宫　初陵阳矦丁綝卒【陵阳县属丹阳郡綝丑林翻】子鸿当袭封上书称病让国于弟盛不报旣葬乃挂衰绖于庐而逃去【衰仓回翻】友人九江鲍骏遇鸿于东海【东海郡在雒阳东一千五百里】让之曰昔伯夷吴札乱世权行故得申其志耳【贤曰伯夷孤竹君之子让其弟叔齐季札吴王夀梦之季子也诸兄欲让以国季子乃舍其室而耕皆是权时所行非常道也伯夷当纣时季札当周末故言乱世也】春秋之义不以家事废王事【春秋卫灵公卒孙輙立父蒯聩与輙争国公羊传曰輙者蒯聩之子然则曷为不立蒯聩而立輙蒯聩无道灵公逐之而立輙然则輙之义可以立乎曰可不以父命辞于王命不以家事辞于王事故骏引以为言】今子以兄弟私恩而絶父不灭之基可乎鸿感悟垂涕乃还就国鲍骏因上书荐鸿经学至行【行下孟翻】上徴鸿为侍中
  </div>
  <div class="pagination">
   <a href="资治通鉴四库_page12.html">
    上一页
   </a>
   <span>
    ...
   </span>
   <a href="资治通鉴四库_page8.html">
    8
   </a>
   <a href="资治通鉴四库_page9.html">
    9
   </a>
   <a href="资治通鉴四库_page10.html">
    10
   </a>
   <a href="资治通鉴四库_page11.html">
    11
   </a>
   <a href="资治通鉴四库_page12.html">
    12
   </a>
   <span class="current-page">
    13
   </span>
   <a href="资治通鉴四库_page14.html">
    14
   </a>
   <a href="资治通鉴四库_page15.html">
    15
   </a>
   <a href="资治通鉴四库_page16.html">
    16
   </a>
   <a href="资治通鉴四库_page17.html">
    17
   </a>
   <a href="资治通鉴四库_page18.html">
    18
   </a>
   <span>
    ...
   </span>
   <a href="资治通鉴四库_page14.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
