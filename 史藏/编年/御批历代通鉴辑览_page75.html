<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 75 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 75 页/共 306 页</h1>
    <div class="content">　　姚弋仲遣使来降
　　诏以弋仲为车骑大将军六夷大都督子襄为平北将军督并州
　　冬十二月桓温移军武昌寻复还镇
　　初桓温请经畧中原事乆不报知朝廷仗殷浩以抗已甚忿之然素知浩之为人亦不之惮以国无他衅遂得相持弥年虽有君臣之迹覊縻而已八州士众资调殆不为国家用屡求北伐不听至是拜表辄行帅众四五万顺流而下军于武昌朝廷大惧浩欲去位以避温吏部尚书王彪之【字叔武彬之子】言于防稽王昱曰若浩去职人情离骇必有任其责者非殿下而谁乎又谓浩曰彼若抗表问罪卿为之首欲作匹夫岂有全地邪且当静以待之令相王【谓会稽王】手书为陈成败彼必旋师若不从则遣中诏又不从乃当以正义相裁奈何无故怱怱先自猖獗乎抚军司马髙崧【字茂璞广陵人】乃为昱草书【曰冦难宜平时防宜接能斯防非足下而谁然异常之举众之所骇游声□□想足下亦少闻之茍或望风震扰一时崩散则望实并丧社稷之事去矣吾与足下虽职有内外安社稷保国家其致一也天下安危繋之明徳当先寜国而后图其外区区诚懐岂可顾嫌而不尽哉】温即上疏惶恐致谢回军还镇
　　【壬子】八年【燕主慕容儁元壐元年是嵗魏亡大国二燕秦小国二凉代凡四僭国】春正月辛卯朔日食
　　秦王健穪皇帝
　　健以单于统台百蛮非天子所宜领以授太子苌
　　二月殷浩使督统谢尚荀羡进屯夀春张遇据许昌叛降于秦
　　尚书左丞孔严【字彭祖愉从子】谓浩曰韩彭専征伐萧曺守管籥君宜思防蔺屈身之谊平勃交欢之谋令穆然无间然后可以保大定功浩不从上疏请北出许洛使尚羡进屯夀春张遇者故魏将以州来降【七年八月遇以许昌降】尚等不能抚慰遇仍据许昌叛降于秦浩军不能进命羡镇下邳
　　三月姚弋仲卒子襄率众来归诏屯谯城【此汉谯县故城也今頼州府亳州是考谯有三一在河南夏邑祖逖所据一在江南滁州晋侨置曰南谯梁又曰北谯一即此】弋仲有子四十二人临卒谓诸子曰石氏待吾厚本欲为之尽力今已灭矣汝亟归于晋当执臣节无为不义也及卒襄与秦兵战败遂帅众来归单骑见谢尚尚闻其名命去仗卫幅巾见之欢若平生【襄博学善谈论江东人士皆重之】
　　夏四月燕慕容恪等击魏大破之执其主闵以归杀之燕王儶遣慕容恪击魏魏主闵时在常山【闵克刘显因游食常山诸郡】燕兵及之闵战大败为燕兵所执【闵素有勇名所将兵精锐燕人惮之慕容恪曰闵勇而无谋一夫敌耳不足破也乃分其君为三部择鲜卑善射者五千人以铁锁连其马为方陈而前闵乘千里马名曰朱龙左操两刃矛右执钩防以击燕兵斩首三百余级望见大幢知其为中军直冲之燕两军从旁夹击大破之围闵数重闵溃围东走朱龙忽毙遂被执】送于龙城斩之遣慕容评攻邺【闵将军蒋干及太子智闭城拒守遣使求救于谢尚　魏建国三年而亡】
　　六月谢尚得传国玺献之
　　初谢尚使建武将军戴施据枋头施闻蒋干求救乃帅壮士百余人入邺助守三台绐干得传国玺宣言使督防何融迎粮阴令怀玺送于枋头谢尚迎致建康百僚毕贺【是秋慕容评克邺留镇之戴施奔仓垣】
　　谢尚攻张遇于许昌秦人救之尚等败绩殷浩退屯夀春秋九月浩复进屯泗口【泗水之口今徐州府境黄河所经本泗水故道】谢尚姚襄共攻张遇秦苻雄等救之尚等战败奔还淮南殷浩自许昌还屯夀春【秦徙张遇及陈頴许洛之民五万余戸于关中】已而浩复谋再举【中军将军王羲之遗浩书曰今以区区江左天下寒心固已乆矣力争武功非所当作自顷处内外之任者未有深谋逺虑而疲竭根本各从所志竟无一功可论遂令天下将有土崩之势今莫若还保长江督将各复旧镇自长江以外覊縻而已引咎责躬更为善治省其赋役与民更始庶可以救倒悬之急也若犹以前事为未工复求之于分外宇宙虽广自容何所此愚智所不解也浩不从】遂进屯泗口【十月谢尚攻克许昌会朝廷徴尚为给事中尚还戍石头】
　　罢遣太学生徒
　　浩以军兴罢遣太学生徒学校由此遂废
　　冬十一月燕王儁穪皇帝
　　燕羣僚共上尊号燕王儁许之始置百官即皇帝位【先是慕容评克邺送冉闵后董氏及太子智于蓟儁诈言董氏以传国玺献之赐玺号奉玺君及是穪帝因改元元玺时晋使适至燕儶谓曰汝还白汝天子我承人乏为中国所推巴为帝矣】
　　【癸丑】九年秋七月殷浩遣兵袭姚襄不克冬十月遂率诸军北伐襄邀败之浩走谯城
　　姚襄屯厯阳以燕秦方彊未有北伐之志乃夹淮广兴屯田训厉将士浩恶其彊盛屡遣刺客刺之客皆以情告襄浩潜遣将军魏憬袭襄襄斩憬并其众浩愈恶之迁襄蠡台【在河南归徳府商邱县水经注睢阳城内有台甚秀广谓之蠡台亦曰升台】表授梁国内史襄益疑惧初浩遣人诱秦梁安雷弱儿使杀秦主健许以闗右之任弱儿等伪许之且请兵应接防张遇作乱【遇入秦为司空秦主健纳其继母遇耻之阴结闗中豪杰欲灭苻氏来降事觉被诛】浩闻之以为安等事成遂自夀春帅众北伐欲进据洛阳修复园陵以襄为前驱襄引兵北行度浩将至伪遁而阴伏甲以邀之浩大败走保谯城【浩将北伐吏部尚书王彪之上会稽王昱牋以为秦人容有诈伪未应轻进及浩败昱谓彪之曰君言无不中张陈无以过也姚襄收浩资仗济淮屯盱眙遣使建康陈浩罪状并自陈谢诏以谢尚督江西淮南军镇厯阳】
　　十一月西平公张重华卒【諡敬烈】子曜灵【字元舒】嗣十二月凉州废其主曜灵立张祚【字太伯重华庶兄】
　　祚有勇力善事内外与重华嬖臣赵长等结异姓兄弟及重华卒曜灵方十嵗以世子嗣位长等乃废之而立祚祚防自穪凉王【于是改元置百官郊祀天地尚书马岌切谏免官郎中丁琪复谏杀之】
　　【甲寅】十年【凉王张祚和平元年】春正月殷浩以罪免为庶人徙信安【本后汉新安县晋改名今曰西安为浙江衢州府治】以王述为扬州刺史
　　浩师徒屡败粮械都尽桓温因朝野之怨上疏请废之朝廷不得已免浩为庶人徙信安自此内外大权一归于温矣【浩既废黜虽愁怨不形辞色常书空作咄咄怪事字乆之温谓掾郗超曰浩有徳有言向使作令仆足以仪型百揆朝廷用违其才耳将以浩为尚书令以书告之浩欣然许马将答书虑有谬误开闭者十数竟逹空函温大怒由是遂絶卒于徙所】
　　二月桓温帅师伐秦夏四月大败秦兵于蓝田【注见前】进军灞上三辅皆降
　　温统歩骑四万发江陵水军自襄阳入均口【在襄阳府光化县西北水泾注均水南注于沔谓之均口】至南乡【汉县唐省故城在今南阳府浙川县】步兵自浙川【即故浙县注见前今浙川乃西魏置】趣武闗命司马勲出子午道以伐秦秦主健遣太子苌等帅众五万拒温战于蓝田秦兵大败温转战而前进至灞上【苌等退屯城南健与老弱六千固守长安小城】三辅郡县皆来降温抚谕居民使安堵复业民争持牛酒迎劳男女夹路观之耆老有垂泣者曰不图今日复覩官军【北海王猛少好学倜傥有大志隐居华阴间温入关被褐诣之扪虱而谈当世之务旁若无人温异之问曰吾奉命除残而三秦豪杰未有至者何也猛曰公不逺千里深入敌境今长安咫尺而不渡灞水百姓未知公之心所以不至温嘿然徐曰江东无卿比也乃署猛军谘祭酒　王猛字景畧北海剧人】
　　姚襄叛降于燕
　　五月桓温与秦兵战不利六月师还
　　温与秦丞相雄等战于白鹿原【即灞上注见前】温兵不利死者万余人初温指秦麦以为粮既而秦人悉芟麦清野以待之温军乏食徙闗中三千余户而归【温欲与王猛俱还猛还山谘师师曰君与桓温岂并世哉乃辞不就】
　　秦东海王苻雄卒
　　雄位兼将相权侔人主而谦恭泛爱遵奉法度故秦主健重之及是卒子坚【字永固】袭爵坚性至孝博学多能交结英豪吕婆楼【畧阳氐人】彊汪梁平老【畧阳人】皆与之善【胡三省曰苻坚事始此】
　　【乙夘】十一年【秦主苻生夀光元年凉王张元靓太始元年】春二月秦大蝗百草无遗牛马相噉毛
　　夏六月秦主健卒太子生【字长生健第三子】立
　　先是秦太子苌拒桓温中流矢死秦主健乃立子生为太子【生幼少一目性麤暴其祖洪尝戱之曰吾闻瞎儿一泪信乎生怒引佩刀自刺出血曰此亦一泪也洪大惊鞭之生曰性耐刀槊不堪鞭棰洪谓健曰此儿狂悖宜早除之不然必破人家健将杀之健弟雄曰儿长自当改何可遽尔及长力举千钧走及奔马击刺骑射冠絶一时健以防文有三羊五眼遂立之】至是健寝疾引鱼遵雷弱儿毛贵王堕梁楞梁安叚纯等受遗诏辅政谓生曰六夷酋帅及大臣执权者若不从汝命宜渐除之遂卒生即位【生欲改元羣臣奏曰未逾年而改元非礼也生怒穷推议主得仆射叚纯杀之中书监胡文言有星孛于大角荧惑入东井不出三年国有大丧大臣戮死愿修徳以让之生曰皇后与朕对临天下可以应大丧矣毛太传梁车骑梁仆射受遗诏辅政可以应大臣矣乃杀皇后及毛贵梁楞梁安已又杀丞相雷弱儿司空王堕并段弱儿九子二十七孙生虽谅隂游饮自若弯弓露刃以见朝臣锤钳锯凿备置左右即位未几后妃公卿下至仆凡杀五百余人】
　　秋闰九月凉州弑其君祚立张元靓【字元安】为凉王凉王祚淫虐上下怨愤河州刺史张瓘将军宋混举兵攻祚弑之及赵长等瓘先欲复立曜灵会曜灵已为祚所杀乃推其弟元靓为凉王【时方七嵗】
　　【丙辰】十二年春三月以桓温为征讨大都督督诸军讨姚襄
　　先是姚襄所部多劝北还襄遂进据许昌至是桓温请移都洛阳修复园陵章十余上不许诏温讨襄
　　夏四月秦太后彊氏以忧卒
　　长安大风发屋防木秦宫中惊扰或称贼至宫门昼闭五日乃止秦主尘推告贼者刳出其心彊太后弟平谏生怒凿其顶而杀之太后以忧恨卒【已而生下诏曰朕受天命君临万邦有何不善而谤讟之音扇满天下杀不过千而谓残虐行者比肩未足为希方当峻刑极罚复如朕何时潼关以西至长安自去春以来虎狼为暴不食六畜専务食人羣臣谓禳之生曰野兽饥则食人饱当自止何禳之有且天岂不爱民哉正以犯罪者多故助朕杀之耳】
　　秋八月桓温败姚襄于伊水【注见前】遂入洛阳修谒诸陵置戍而还襄北走据襄陵【汉县今属山西平阳府】
　　桓温自江陵北伐与僚属登平乗楼【大船之楼】望中原叹曰遂使神州陆沉百年邱墟王夷甫诸人不得不任其贵【记室袁宏曰运有废兴岂必诸人之过温作色曰昔刘景升有千斤大牛噉刍豆十倍于常牛负重致逺曾不若一羸挬魏武入荆州杀以享军袁宏字彦伯陈郡阳夏人胡三省曰温以牛况宏徒縻廪禄而无用也】先是姚襄围周成于洛阳【成本魏将降晋复叛据洛阳】逾月不克及是温军至伊水襄撤围拒之匿其精锐遣使谓温曰襄今奉身归命愿敕三军小却当拜伏路左温曰我自开复中原无豫君事欲来便前何烦使人襄拒水而战大败奔北山【即北邙山】温追之不及周成帅众出降温屯金墉谒诸陵修毁坏各置陵令表谢尚镇洛阳令頴川太守毛穆之【字宪祖寳之子】等戌之襄奔平阳其故将尹赤【为秦并州刺史】以众降之襄遂据襄陵
　　冬十月癸巳朔日食
　　十一月燕慕容恪攻广固克之叚龛降燕
　　初龛与燕主儁书抗中表之仪【儁叚氏出】非其称帝儁怒遣慕容恪击之龛弟罴骁勇有智谋请先帅精锐拒之于河龛不从罴固请不已龛怒遂杀之【事在十一年】已而恪引兵济河龛拒战恪大破其军进围广固为髙墙深堑以守之龛樵采路絶城中人相食乃面出降恪抚安新民悉定齐地【龛寻为儁所杀】
　　遣司空车灌如洛阳修五陵【宣景文武恵五帝陵】
　　诏遣灌等持节之洛阳修五陵帝及羣臣皆缌服临于太极殿三日
　　【丁巳】升平元年【秦主苻坚永兴元年燕光夀元年】春正月朔帝冠太后归政徙居崇徳宫
　　二月太白入东井
　　秦有司奏太白罚星东井秦分当有暴兵起京师秦主生曰太白入井自为【去声】渴耳何足怪乎
　　夏四月姚襄据黄落【即今黄堡镇在西安府同官县南长安志秦苻黄眉讨姚襄于此】秦遣兵击斩之弟苌【字景茂弋仲第二十四子】以众降秦
　　襄将图闗中进屯杏城【在鄜州中部县西南】羌胡及秦民归之者五万余户遂据黄落秦遣广平王黄眉东海王坚将军邓羌御之羌以骑三千压襄垒门而陈襄怒出战羌阳败走襄追至三原【宋白曰苻秦于嶻防山置三原防军嶻防山亦曰嵯峨山在今西安府三原县西北】羌回骑击之黄眉等以大众继至襄兵大败擒而斩之弟苌帅其众降【秦以公礼葬襄】
　　六月秦苻坚弑其君生自立为天王
　　秦主生残虐滋甚【生梦大鱼食蒲又长安謡曰东海大鱼化为龙男皆为王女为公生乃诛太师鱼遵及其子孙又自以眇目讳言残缺偏只少无不具之类误犯而死者不可胜数或剥人面皮使之歌舞以为乐羣臣得保一日如度十年】东海王坚素有时誉与故姚襄参军薛赞【太原人】权翼【畧阳人】善赞翼密说坚宜早为计勿使他姓得之坚以问尚书吕婆楼婆楼曰仆刀环上人耳不足以办大事里舎有王猛者谋畧不世出宜请而咨之坚因婆楼以招猛一见如旧友语及时事坚大悦自谓元德之遇孔明也【太史令康权言于生曰昨夜三月并出孛星入太微连东井自去月上旬沉隂不雨以至于今将有下人谋上之祸生怒以为妖言扑杀之】先是特进梁平老劝坚及早举事坚未敢发及是生夜对侍婢言曰阿法兄弟亦不可信明当除之婢以告坚及坚兄清河王法法与梁平老帅壮士潜入云龙门坚与吕婆楼帅麾下继进宿卫将士皆舍仗归坚生犹醉寐坚兵杀之坚以位让法法曰汝适嗣且贤宜立坚乃去帝号穪大秦天王大赦改元立子宏为太子法为丞相弟融【字博休】为阳平公子丕【字永叔】为长乐公李威【茍太后姑子】为左仆射【融明辨过人耳闻则诵目过不忘力敌百夫坚爱重之丕亦有文武才干治民断狱皆亚于融威知王猛贤劝坚以国事任之坚谓猛曰李公知君犹鲍叔牙之于管仲也猛以兄事之法防为茍太后所忌后乃与李威谋赐法死坚恸哭呕血封其子阳为东海公敷为清河公】
　　秋八月立皇后何氏【散骑常侍准之女准字幼道灊人】
　　冬十一月燕徒都邺
　　燕主儁自蓟徙都于邺复作铜雀台【燕主尝梦石虎齧其臂乃发虎墓求尸不获购以百金得于东明观下僵而不腐儁数其残暴之罪而鞭之投诸漳水　东明观在故邺城南】
　　秦以王猛为尚书左丞
　　秦王坚行至尚书以文案不治免左丞陈卓官以王猛代之举异才修废职课农桑恤困穷礼百神立学校旌节义继絶世秦民大恱
　　【戊午】二年秋八月以谢万监司豫等州军事
　　会稽王昱欲以桓温弟云【字子初】为豫州刺史仆射王彪之曰温居上流已割天下之半其弟复处西藩兵权萃于一门非深根固蒂之道也昱乃更以谢万代之【王羲之与温牋曰谢万才流经通使主廊庙固是后来之秀今以抚顺荒余则违才易务矣又遗万书曰以君迈往不屑之韵而俯同羣辟诚难为意然所谓通识当随事行蔵耳愿君与士卒之下者同甘苦则尽善矣万不能用】
　　秦大旱
　　秦王坚减膳彻乐命后妃以下悉去罗纨开山泽之利息兵飬民旱不为灾
　　冬荀羡伐燕不克而还以郗昙【字重熙鉴之字】督徐兖军事燕防山太守贾坚屯山茌【汉茌县晋曰山茌隋省故城在今济南府长清县】荀羡引兵击之擒坚遂拔山茌【羡谓坚曰君祖父世为晋臣奈何背本不降坚曰晋自弃中华非吾叛也氏既无主彊则托命既已事人安可改节遂愤惋而卒】已而慕容尘遣司马恱明救泰山羡兵大败燕复取山茌会羡疾笃徴还以郗昙督徐兖军镇下邳
　　燕使慕容垂守辽东
　　燕吴王垂本名覇燕王儁素恶之因为更名【初燕王皝竒覇之才故名曰覇将以为世子羣臣諌而止然宠遇犹逾于世子由是儁恶之以其尝堕马折齿更名曰缺寻以其应防文更名曰垂徙镇龙城大得东北之和儁愈恶之遂召还】垂娶叚氏【叚末柸女】才髙性烈自以贵姓不尊事儁后可足浑【代北三字姓】氏后衔之中常侍湼浩【湼姓浩姓】希防告叚氏为巫蛊欲以连汚垂收下廷尉考验终无挠辞故垂得免祸而叚氏竟死狱中出垂为平州刺史镇辽东
　　【己未】三年秋泰山太守诸葛攸伐燕败绩冬十月谢万郗昙复伐之昙病引还万众溃免为庶人
　　攸将水陆二万击燕入自石门【山名在兖州府曲阜县西北】屯于河渚【文河之渚荀羡传羡引汶通渠至于东阿】燕上庸王评帅步骑五万与战东阿【注见前】攸大败十月诏万军下蔡【注见前】昙军髙平【晋侯国后为县北齐废故城在今兖州府邹县】以击燕【万矜豪傲物但以啸咏自髙未尝抚众兄安谓曰汝为元帅宜数接对诸将以恱其心岂有傲诞如此而能济事也万乃召集诸将一无所言直以如意指四座云诸将皆劲卒诸将益恨之安虑万不免乃自队帅以下无不亲造厚相亲托】万帅众入涡颍以援洛阳郗昙以病退屯彭城万以为燕兵大盛故昙退即引兵还众遂惊溃【万狼狈单归诸将欲图之以安故而止】诏废万为庶人降昙号建武将军于是许昌颍川谯沛诸城皆没于燕
　　十二月秦以王猛兼司校尉
　　先是坚以邓羌为御史中丞又以猛领京兆尹【彊太后弟徳酗酒豪横掠人财货子女猛下车收徳奏未及报已陈尸于市坚驰使数之不及】猛与羌同志疾恶纠案无所顾忌数旬之间权豪贵戚杀戮刑免者二十余人朝廷震栗奸猾屏气路不拾遗坚叹曰吾今始知天下之有法也既而以猛为吏部尚书防迁太子詹事左仆射至是以猛为辅国将军司校尉居中宿卫余官如故猛嵗中五迁权倾内外人有毁之者坚辄罪之于是羣臣不敢复言
　　【庚申】四年【燕慕容暐建熙元年】春正月燕主儁卒太子暐【字景茂】立初燕主儁寝疾谓太原王恪曰今二方未平景茂冲幼社稷属汝何如恪曰太子虽幼臣何敢干正统儁怒曰兄弟之间岂虚饰邪恪曰陛下若以臣能荷天下之任者岂不能辅少主乎儁喜曰汝能为周公吾复何忧李绩【字伯阳产之子】清方忠亮汝善遇之召吴王垂还邺至是疾笃召恪及司空阳骛司徒评将军慕舆根受遗诏辅政乃卒太子暐即位慕舆根自恃勲旧心不服恪欲为乱已又思恋旧土谋欲还东恪乃密奏根罪状诛之【时新遭大丧诛夷狼籍内外恟惧恪举止如常人不见其有忧色每出入一人歩从或说以宜自严备恪曰人情方惧当安重以镇之奈何复自惊扰恪虽综大任而朝廷之礼兢兢严重每事必与司徒评议之虚心待士谘询善道愚才授任人不逾位朝臣或有过失不显其状随宜他叙时人以为大愧莫敢犯者或有小过自相责曰尔复欲望公迁官邪朝廷初间儁卒皆以为中原可图桓温曰象容恪尚在忧方大耳】
　　秋八月辛丑朔日食既
　　桓温以谢安为征西司马
　　安少有重名前后徴辟皆不就寓居会稽以山水文籍自娱虽为布衣时人皆以公辅期之士大夫至相谓曰安石不出当如苍生何安弟万废黜始有仕进之志时年已四十余桓温请为司马安乃赴召温深礼重之
　　【辛酉】五年夏五月帝崩琅邪王丕【成帝长子】即位【是为哀帝】
　　帝崩无嗣皇太后命曰琅邪王丕中兴正统义望情地莫与为比其以王奉大统于是百官备法驾迎入即位
　　秋七月葬永平陵【在江寕府上元县】
　　九月立皇后王氏【蒙之女】
　　尊何皇后为穆皇后
　　凉张邕杀宋澄冬十月张天锡【字纯嘏骏少子】诛之诏以张元靓为凉州刺史西平公
　　先是凉宋混诛张瓘【混素忠鲠瓘欲杀之因废张元靓而自立混以太后令诛之】请张元靓去王号复穪凉州牧既而混卒元靓以混弟澄为领军将军辅政右司马张邕恶之至是邕攻杀澄自为中防军骄纵専权多所刑杀元靓叔父天锡杀之尽灭其族元靓以天锡为大将军辅政始奉升平年号故有是命
　　秦灭张平
　　平故赵并州刺史赵亡降秦又降燕复请降于建康欲中立以自固既而秦王坚击之擒其养子张蚝【本姓弓上党人多力趫捷能曳牛却走超越髙城坚募人生致之邓羌擒之以献　蚝七吏反】平众大溃乃降【秦王以蚝为虎贲中郎将常置左右称羌蚝皆万人敌】未几燕击平平复降燕防又叛燕至是秦攻之谢罪于燕以求救燕人恶其反覆弗救也遂为秦所灭
　　秦举四科
　　秦王坚命牧伯守宰各举孝弟廉直文学政事察其所举得者赏之非其人者罪之由是人莫敢妄举请托不行士皆自励虽宗室外戚无才能者皆弃不用官皆称职田畴修辟仓库充实贼盗屏息
　　哀皇帝
　　【壬戌】隆和元年春正月减田租亩收二升
　　二月以庾希【字始彦氷之子】为徐兖刺史袁真监豫司等州军事希镇下邳真镇汝南
　　燕吕防攻洛阳桓温遣兵救之秋七月燕师引还先是防遣使来降拜冀州刺史燕讨之复奔还燕【事在升平五年】至是防攻洛阳守将陈祐告急桓温遣庾希竟陵太守邓遐【字应逺岳之子】帅师助守因上疏请迁都洛阳朝廷畏温不敢为异著作郎孙绰【字兴公楚之孙】上疏争之【疏曰自防乱以来六十余年士民播流江表已经数世存者老子长孙亡者邱垅成行虽北风之思感其素心目前之哀实为交切温今此举诚为远图而百姓震骇岂不以反旧之乐賖趋死之忧促哉臣愚以为宜遣将帅有威名资实者先鎭洛阳扫平梁许清□河南豺狼逺窜中夏小康然后可徐议迁徙耳】温见绰表不悦曰致意兴公何不防君遂初赋【绰少慕高尚尝着遂初赋以见志】而知人家国事邪时朝廷忧惧将遣侍中止温王述曰温欲以虚声威朝廷耳但从之自无所至诏从其计温果不行温又议移洛阳钟虡述曰永嘉不竞暂都江左方当荡平区宇旋轸旧京若其不尔宜改迁园陵不应先事钟虡温乃止七月防退希等亦还【明年燕畧地河南陷许昌汝南陈郡及河南诸城遂通洛阳】
　　秦王坚临太学
　　秦王坚亲临太学考第诸生经义与愽士讲论自是每月一至
　　冬十二月戊午朔日食
　　【癸亥】兴寜元年夏五月加桓温大司马都督中外诸军录尚书事
　　温以王坦之【字文度述之子】为长史又以郗超为参军王珣【字元琳导之孙】为主簿每事必与二人谋之【府中为之语曰髯参军短主簿能令公喜能令公怒温气槩高迈罕有所推与超言常自谓不能测倾身待之超亦深自结纳与谢元皆为温掾温俱重之曰谢掾年四十必拥旄仗节王掾当作黒头公皆未易十也　谢元字防度安兄奕之子】
　　秋八月有星孛于角亢
　　凉张天锡弑其君元靓而自立
　　天锡弑元靓自称凉州牧西平公遣司马奉章诣建康请命
　　【甲子】二年【凉西平公张天锡元年】春三月大阅户口令所在土断令西北士民侨寓东南者所在以土著为断严其法禁称为庚戌制【以是月庚戌日行之故称】
　　帝寝疾皇太后临朝摄政
　　帝信方士言断谷饵药以求长生侍中高崧諌不听寻以药发不能亲万几太后摄政
　　夏五月以王述为尚书令
</div>
    <div class="pagination">
<a href="御批历代通鉴辑览_page74.html">上一页</a><span>...</span><a href="御批历代通鉴辑览_page70.html">70</a><a href="御批历代通鉴辑览_page71.html">71</a><a href="御批历代通鉴辑览_page72.html">72</a><a href="御批历代通鉴辑览_page73.html">73</a><a href="御批历代通鉴辑览_page74.html">74</a><span class="current-page">75</span><a href="御批历代通鉴辑览_page76.html">76</a><a href="御批历代通鉴辑览_page77.html">77</a><a href="御批历代通鉴辑览_page78.html">78</a><a href="御批历代通鉴辑览_page79.html">79</a><a href="御批历代通鉴辑览_page80.html">80</a><span>...</span><a href="御批历代通鉴辑览_page76.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
