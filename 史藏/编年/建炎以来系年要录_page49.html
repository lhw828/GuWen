<!DOCTYPE html>
<html>
<head>
    <meta charset="UTF-8">
    <title>建炎以来系年要录 - 第 49 页/共 115 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>建炎以来系年要录 - 第 49 页/共 115 页</h1>
    <div class="content">　　乙巳路允迪辞行 

　　丙午端明殿学士提举临安府洞霄宫徐俯知信州 徽猷阁待制知严州董弅与宫观殿中侍御史周葵论弅尝以珍玩赂权臣许以从班弅迟其命以事挟持之遂得词掖其权礼曹也言者论主伊川之学因以罢去弅何自知伊川哉今以次对居辅郡略无忧民闵雨之意故弅遂罢 直秘阁秦梓知太平州 
　　建炎以来系年要录卷一百三十 

　　建炎以来系年要录卷一百三十金人地名考证 
　　和什原书作胡矢误今改正 
　　唐古富拉塔原书作唐括蒲剌睹即金史之蒲剌笃并误今改正 
　　安春原书作按春与金史同并误今改正 
　　爱新原书作阿辛误今改正 

　　英格原书作杨割误改见卷二 
　　尼玛哈原书作粘罕误改见卷一 
　　达兰原书作挞懒误改见卷一 
　　达勒达原书作挞挞误今改正 
　　乌珠原书作兀术误改见卷一 

　　乌舍原书作悟室误改见卷一 
　　阿古达原书作阿骨打误改见卷一 
　　色格尔原书作泻里孛即金史之斜哥此泻里孛系斜哥之讹并误今改正 
　　乌奇迈原书作吴乞买误改见卷一 
　　萨拉噶原书作思改误改见卷一 


●建炎以来系年要录卷一百三十一 
　　宋 李心传 撰 
　　绍兴九年八月按是月戊申朔己酉复淮南诸州学官员 是日签书枢密院事楼炤自凤翔东归赵甡之遗史云炤倚秦桧之势妄自尊 

大轻忽士流尤鄙武臣狭西州郡多武臣为守炤悉令庭参而退反请通判幕职官接席议事军民皆骇之初刘豫之时民有诉事者执状告官无所阻碍炤所到州诉事者每一状非五千不能达故不能尽得民心炤贪财贿所至厌苦之由是失军民之心矣还朝无所建明奉秦桧之意而巳 
　　庚戌楼炤言狭西诸军冬衣巳下成都府等路取拨十六万匹上曰蜀士频言调发凋毙已甚今吴玠一军既分屯关狭馈运十省八九若 

更能镌减冗官四川民力庶几其少纾乎 诏川狭宣抚司便宜补官限一年陈乞换给时言者论名器浸轻之毙以为三岁大礼荫补三年科举所得之士共止数百人而便宜补官一岁之间乃倍此数今罢便宜圣旨巳五年其所换给约万计乞限一年庶息奸弊故有是旨八年三月李谊为右正言尝奏此事谊此时为中书舍人或即其所上当考 
　　壬子起居舍人程克俊为起居郎 尚书左司员外郎王鉌为起居舍人 直宝文阁两浙东路提点刑狱公事范同为中书门下省检正诸房公事 

　　甲寅左朝奉郎张宦为尚书司勋员外郎 右朝奉大夫新虁州路提点刑狱公事喻汝砺行驾部员外郎汝砺始以勾龙如渊荐故得召及对首论愿革近时文章骫骳之习以还西京尔雅鸿奥之风起中兴博大混一之气又论议者欲驻跸渚宫臣愚以为未可愿俟之加以数年地益增治粮益得岁然后振旆以临三楚清跸而朝诸侯可也更复俟之历岁滋久河潼嚣庶许洛昌大然后复皇舆于旧京旋故鼎于天邑可也又论蜀中之力何以屈非兵屈之官之冗者屈之也非官冗屈之士大夫之滥赏者屈之也今天涂未夷国步方梗加之以师旅因之以饥馑即其所深异者观之冗赏之滥滥与冗偕焉取人之父兄子弟所以相养活之具从而溃败磔犁之吾国几何而不屈乎吾国屈矣于何而可以 

伐人之国乎上甚嘉纳且面谕曰不见卿久矣英论如昔遂下所奏三＜锍-釒＞付中书秦桧使人谕以上将用君君宜与时高下毋妄言汝砺不答翼日遂有是命谭篆撰汝砺年谱云有旨欲用公为中书舍人公至中书见宰相宰相曰上即欲用公公宜与时高下切无妄言先是公方至都秦丞相使人谓公曰卿在围城中公首论不弃地末论不拜伪楚皆足以起发某某之有今日公与有力焉且公自是前辈东南士大夫皆知公之文章矣此行但少鲠正略相附和则美官厚禄何所不为公慨然叹曰是欲钳吾之口剌吾之舌矣吾岂要曩日之功于丞相哉某既谒天子傥有所见安得而不言于是丞相闻之遂大忌公翼日除驾部郎中命下缙绅大失望公无所怨居久之蜀人苏仲虎给事马济川侍 

郎勾龙行父中丞指访公曰比见除目与先日上旨不同士论未厌庙堂意谓公必有异论愿善处之按汝砺自尚书郎勒停复起为郡今才召对便除中书舍人恐无此理又勾龙如渊今年二月先已罢中丞提举太平观此时实不在朝安得见除目也况汝砺三劄皆殊不犯时讳秦桧何为大忌之今不取 
　　乙卯楼炤奏以武臣杨顺知保安军寇成知环州上曰狭西沿边控制夏国最为要害当择久在军中谙练边事或本土武人方能保固障 

塞民得安业可劄付炤令谕诸帅翼日秦桧奏巳行下诸帅如上旨上曰堡塞最沿边急事因神宗戒狭西诸帅悉出手批然于器械则稍变古法新法弓稍短不能及远又放箭拘以法不能中的朕自幼年即习骑射如拽硬射亲各是一法斗力至石以上箭落不过三五十步如此何以御敌耶熊克小历云上之英武出于天资其论射法虽唐太宗未能过也 
　　丙辰右朝请大夫淮南西路转运判官李仲孺知庐州时武信军承宣使知庐州张宗颜卒故以仲孺代之淮西宣抚使张俊遂命统制官田师中将宗颜之众八千人归建康后赠宗颜保静军节度使谥壮敏 

　　戊午镇潼军节度使开府仪同三司信安郡王孟忠厚判镇江府从所请也故事戚里官至使相者未尝典州忠厚与秦桧为友壻上亦以昭慈故厚眷之故有是旨 徽猷阁待制知镇江府程迈升徽猷阁直学士知饶州 是日金都元帅越国王宗弼杀鲁国王昌于祁州函其首以献昌临刑谓宗弼曰我死之后祸必及尔宜早图之宗弼俛首无言遂囚昌之子大伊玛久之遇赦得释 
　　己未上谕大臣曰吴玠军马既移屯熙秦等路便当以五百人为一指挥令诸帅招填稍足旧额与弓箭手参用缓急之际有足倚仗庶几渐复祖宗之旧金人和议虽坚安能保其终久无衅况夏人乍臣乍叛尤难保恃今日边防尤不可忽 

　　庚申中书舍人王次翁试尚书工部侍郎 起居郎程克俊试中书舍人 殿中侍御史周葵试起居郎先是权户部尚书梁汝嘉为秦桧所厚葵将按之汝嘉闻之谓中书舍人林待聘曰副端论君矣葵入对待聘乘桧未趣朝亟告之桧即奏徙葵为起居郎葵方待引桧下殿谕合门曰周葵巳得旨除起居郎隔下葵入后省出其＜锍-釒＞以示待聘曰梁仲谟何其幸也此据熊克小历参王明清挥麈录略同但云葵既徙左史翌日直前愬其事上以问桧桧曰葵位长言路碌碌无所建明且进退百官臣之职也傥以臣黜陟不公愿先去位上曰不须如此未几葵罢去按副端迁左史非为降出葵不应自陈又其去乃因李光明清所闻不审今不尽取待聘乃知为汝嘉所卖汝嘉不自安复引疾求去 

焉汝嘉是月癸亥奉祠 
　　辛酉给事中苏符言巳分屯吴玠军马乞罢免四川对籴米脚钱等上曰四川自兵兴以来横歛既多民不堪命可令胡世将张深相度蠲减以苏民力 吏部员外郎徐度言新复州县遗民久罹暴虐如州之僚属县之令佐其所职业最为近民尤当慎择其应格法人更令长贰铨择上曰度所论极当新疆百姓久被虐政若州县官非其人朕之德意何以自达秦桧等曰守令皆亲民官欲今后县令并依守臣到堂上曰卿等若亲加铨量察其人物观其议论亦可见人才大略也 

　　壬戌诏东京留守同搜访郊庙礼器来上时当行大礼上以渡江后所作礼器多不合古故命访之旧都焉礼官初议郊与明堂当间行秦桧欲集议上曰且依近例行明堂礼可也 
　　癸亥司勋员外郎李公懋言昔东晋之在江左也控扼上流皆用名臣重望一时伟人如陶侃庾亮辈中间数更危难卒赖其力近者朝廷选用群臣既享厚禄即择善地如江浙福建安闲之处从官典领比比相望危远险难即以无闻之人当之在陛下宠遇实为优恩而群臣报称不无惭色今者陛下圣德所及拓大封疆恢复故宇大江南北俱为内地上自江陵下至九江欲乞朝廷选择一二从臣参处其间辅臣进呈上 

曰朕用人才初无内外之间士大夫既为近列多择善地至两淮新疆輙复固辞今后差除择其避事辞难之人重行黜责 权户部尚书兼江淮荆浙闽广等路经制使梁汝嘉充宝文阁直学士提举江州太平观免谢辞从所请也事祖见是月庚申 尚书右司员外郎晁谦之权户部侍郎 
　　甲子言者请申严冠带之制俾公卿长吏毋得以戎服临民诏礼寺讨论申省自军兴士大夫始衣紫窄衫上下如一故论者及之然迄不能改二十五年十二月辛卯二十六年二月复申严之 

　　丙寅京东淮东宣抚制置使韩世忠言金人诛戮大臣其国内扰淮扬戍卒及屯田兵尽勾回世忠意欲乘虚掩袭上曰世忠武人不识大体金人方通盟好若乘乱幸灾异时何以使敌国守信义遂不从 翊卫大夫贵州团练使范综知金州日历不载综前衔按综绍兴六年七月癸巳以此官再任知绵州 协忠大夫华州观察使王俊知洋州日历亦无俊阶衔此以兴元知府题名修入俊仍兼四川宣抚司中军同统制 
　　戊辰故武功大夫知环州安塞寨田敢特赠正任剌史官一子以经略使赵彬上其忠节也事见绍兴元年二月末 

　　己巳诏狭西诸路自祖宗以来行使铁钱昨缘废齐毁弃不用遂致公私交易不便可依旧仍与见今钱引相兼行使 
　　庚午给事中苏符充贺大金正旦使知合门事王公亮充副使寻命各官其家一人九月甲午降旨 监察御史何铸为殿中侍御史 是日四川制置权主管宣抚司职事胡世将至河池时签书枢密院事楼炤既离凤翔狭西三伪帅怀不自安掠取官私财物为入觐之计右护军都统制吴璘等言于世将曰金人大兵屯驻河中府只隔黄河大庆桥敌马日日放牧河南骑兵疾驰三五日可到川口吾军就粮散在狭西缓 

急不能追集关隘经年不葺川路粮运断绝此存亡危急之秋也今朝旨不得輙遣间探敌中动息不知璘等家族所不敢顾国事竟当如何世将具奏曰臣伏见国家自景德以来与契丹通好而河北之备益谨治平中敌人微有争端稍严外备而重于改作臣之曾祖先臣宿为枢密副使建议以谓今日之计莫若外固和亲之形内修守御之备当时不失备御卒以无事今朝廷方与金国讲和梓宫将卜于陵寝两宫复还于行阙南北之民各获休息实天下大庆至于备御之事臣愿以祖宗为法固不害为百数十年盟好也大军屯蜀十有余年四路供饷民力困竭今 

恢复狭右所产谷麦至广出兵就食镇守重地诚得其宜兵虽分而备不可弛于计实为两得秦地形胜精卒良马之所自出实军国之根本然即今诸军衣食仰给四川则蜀又为狭右之根本况蜀地居吴楚上流号为富贵敌人欲取久矣特以重兵保险终不能得志今日分兵宜使其势与蜀相接不惟保蜀所以重上游之势川蜀非昔日之比昔时河东为边境与蜀风马牛不相及今河中府浮桥之北便是敌境狭西收复之初朝廷固宜昭示大信至于我之为备岂可不讲和好须自治得策然后可固若守御不严敌得轻我动为争端非所以固和好也今既不遣间探恐妨和议敌之动静一切不知若又分兵太远守御不密万一有虞敌以精骑驰突自河中不数日至川口比至追集军马决不及事徇诸将 

之说则欲坐食四川之粮免迁戍之劳人人一辞固无足信而士大夫与凡有识者之论则谓兵不可不出出不可太远此折衷之说臣近据秦凤路兵马都监贺仔称在敌中有萨里罕郎君与近上心腹人黄职方三年前为仔言金国王子议论要得入川不难将狭西弃下不觑三五年南兵决来作主道路已知子细一发上去决取川蜀并据宣抚司干办官成希靖缴到绍兴五年上都督张浚劄子称希靖料敌人之谋以国家阻江据险彼之骑兵非所长之地近年屡战屡北终不得志彼必示弱以致吾之骄佯北以诱吾之进遗我以残破之地使吾取之以分其兵势约我以和好之言俾吾信之以出其不意以此诡道图我川蜀一落计中为害不细臣以谓贺仔之言虽未足深信希靖之策或出于偶然要之 

守御之备自不可忽万一或如其言则我之为备正可以伐谋朝廷今以杨政帅熙河吴璘帅秦凤政璘皆吴玠大将立功既多威名素著考之众论皆谓得人臣谓杨政于巩州及白石吴璘于凤翔及宝鸡多屯军马遇有缓急可以应接川狭仍乞令政依旧带川狭宣抚司都统制璘依旧带行营右护军都统制吴玠所保仙人关昨金人以本国劲兵及五路全力攻犯大败而去地利如此规模具在臣以谓未宜遂废欲乞量屯军马将一带关隘常加整治鱼关仓见在米斛不多水运艰苦卒不能致欲乞常桩留一二十万石以备缓急世将此＜锍-釒＞系川狭大利害故全载之熊克小历称世将八月戊申朔奏除杨政吴璘事而费士戣蜀口用兵录乃云世将八月二十三日至河池盖差二十余日今从 

士戣所记附此克又称世将为宣抚副使亦误世将除宣副在九月六日癸未璘时新除秦凤经略使于是止以牙校三队赴秦州且饬阶文等山寨备之 
　　辛未兵部尚书兼权翰林学士胡交修兼侍读 工部侍郎王次翁兼侍讲 武功大夫开州团练使杜平知原州关狭之陷也平自知原州没于伪地金人以平知凤翔府累迁秦凤等路提点刑狱公事至是楼炤以便宜命平守故郡许之平言世受国恩既丧忠义无颜复临吏民乃以平提举台州崇道观平得祠在九月辛巳 

　　癸酉户部员外郎孙邦言私酤条已免拆屋茶盐尚有籍没法亦乞蠲除上曰法若果弊固不可不亟改若行之已久无甚大害且循祖宗之旧可也 
　　乙亥雄武军承宣使关师古为龙神卫四厢都指挥使行营中护军前军统制师古自延安入朝既对遂有是命 诏知晋宁军折可求兼主管本军沿边安抚司公事措置兴复麟府州用楼炤请也 初金人欲得王威赵荣事见正月丙申巳遣还之韩世忠遗秦桧书曰荣威不忘 

本朝以身归顺父母妻子悉遭屠灭相公尚忍遣之无复中原望耶桧惭且虑世忠沮遏乃令荣威自六合趋淮西而去至是桧奏外间颇有异论于是诏以荣威屡抗官军及驱掠两州之罪榜谕中外金国越王宗弼得之复以荣为将 
　　丙子直徽猷阁江浙等路经制判官霍蠡罢初右谏议大夫曾统言经制使本户部之职更置一司无益乞罢之上曰经制一司须经久方见利害今才半岁难责以近效统三上＜锍-釒＞论上未许至是统又言经制司所创官吏种种多费校其所入未必能补如创供给酒库 

亦是阴夺省司之利夫经制所总之事户部本职臣已尝具陈不复重言若以谓监司州县违法废令别建此司欲以按察即又不然夫朝廷置监司所以辖州郡立省部所以辖监司祖宗之制也税赋失实当问转运常平钱榖失陷当问提举司若使经制司能事事检察则虽户部版曹之职亦可废矣又自置此司以来所谓漕司之移用宪司之赃罚监司之妄支固未尝少革其毙蠡又擅将官钱三十万贯借军中不顾朝廷大计欲望其按察诸路监司州县革积年之弊臣窃料其必不能也若巧作名目以取于民徒为国家歛怨基祸以此为术其谁不能望先次罢黜遴 

选能臣以司邦计诏户部措置蠡与外任既而蠡乞奉祠乃以蠡主管台州崇道观蠡得祠在十月乙亥 秘阁修撰提举江州太平观柳约知单州诏成州同谷县税户赵清臣旌表门闾本州言清臣孝友姻睦著于乡里政和末其母张氏病清臣割股肉以进母疾遂安诸侄请析居清臣训谕不从因闭户不出号哭者累日产业皆取其弃余者妻邵氏病其子乡贡进士廷彦复割胸肉为羹以进绍兴初清臣少子惟礼有疾廷彦夜祷于天乞损已寿以增惟礼既而廷彦危病惟礼被发以祷亦如之数人皆寻愈清臣中子忠训郎和亦孝谨邵氏疾再作和刲股肉啖之父子兄弟孝友相尚萃于一门宜褒奖故有是旨 命常州津遣通微处士陈得一赴史馆补修奉元历以史馆修撰张焘等言重修神宗正 

史历志备检阅也 
　　建炎以来系年要录卷一百三十一 
　　建炎以来系年要录卷一百三十一金人地名考证 
　　伊玛原书作拽马卷一百四十八又作洩马并误今改正 
　　萨里罕原书作撒离喝误改见卷十一 


●建炎以来系年要录卷一百三十二 
　　宋 李心传 撰 

　　绍兴九年九月戊寅朔尚书右司员外郎魏良臣为左司员外郎 司农少卿陶恺为右司员外郎 龙神卫四厢都指挥使护国军承宣使李世辅言初归朝日有父母兄弟之讎臣曾报复乞待罪诏世辅有功鄜延特放罪后四月引对便殿上谕曰卿忠义归朝立功显著乃起复故官赐名忠辅除枢密院都统制俄又赐名显忠显忠换给日历不书或是楼炤行府便宜所命也按日历显忠待罪及朝见并不带持服字令乃云特与起复或是因上殿乞解官当考 京东淮东宣抚处置使韩世忠乞以显忠为本军统制官上不许显忠行状云公与韩世忠同乡里 

而未尝少屈于韩及公归朝韩力于上前奏乞公于麾下上以公才非韩所能服遂以枢密院都统制处之 靖康建炎之间世忠已立功为观察使而显忠尚未官且年小于世忠二十余固非其侪匹也显忠既归朝继为刘光世杨存中军中统制而世忠视存中为先达且威名年位又皆过之存中能服显忠胡谓不能服之哉盖自赵鼎再相朝廷渐欲易置偏禆秦桧又忌世忠故不欲骁将畀之耳行状缘餙而云盖非其实 
　　己卯光山军承宣使枢密副都承旨钱愐为德庆军节度使提点皇城司愐副签书枢密院事韩肖胄使金国归故有是命 中书门下省检正诸房公事范同论私盐穷究来历之害以为州郡徒刑殆无虚日深可悯恻臣尝询究利害而得其详盖比年以来亭灶煎盐起止火伏之 

</div>
    <div class="pagination">
<a href="建炎以来系年要录_page48.html">上一页</a><span>...</span><a href="建炎以来系年要录_page44.html">44</a><a href="建炎以来系年要录_page45.html">45</a><a href="建炎以来系年要录_page46.html">46</a><a href="建炎以来系年要录_page47.html">47</a><a href="建炎以来系年要录_page48.html">48</a><span class="current-page">49</span><a href="建炎以来系年要录_page50.html">50</a><a href="建炎以来系年要录_page51.html">51</a><a href="建炎以来系年要录_page52.html">52</a><a href="建炎以来系年要录_page53.html">53</a><a href="建炎以来系年要录_page54.html">54</a><span>...</span><a href="建炎以来系年要录_page50.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
