<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 234 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 234 页/共 306 页</h1>
    <div class="content">　　襄阳乆困援絶撤屋为薪缉闗防为衣文焕毎一巡城南望恸哭而后下告急于朝贾似道累上书请行邉而隂使台諌上章留已樊城既防复申请之事下公卿杂议监察御史陈坚等以为帅臣出顾襄未必能及淮顾淮未必能及襄不若居中以运天下帝从之【时羣臣多言高逹可援襄阳者御史李旺入言于似道似道曰吾用逹如吕氏何旺出叹曰吕氏安则赵氏危矣文焕闻逹且至亦不乐以语其客客曰昜耳今朝廷以襄急故遣逹吾以防闻则逹必不成遣矣文焕大以为然防获元哨骑数十人文焕即谬以大防奏然不知朝中实无援襄事也】先是阿尔哈雅【辉和尔人旧作阿里海涯今改】攻樊城得西域人所献新礮法遂破外郛至是移向襄阳一礮中其谯楼声如震雷城中汹汹诸将多逾城降者阿尔哈雅乃身至城下宣元主所降招谕文焕诏曰尔等拒守孤城于今五年宣力尔主固其宜也然势穷援絶如数万生灵何若能纳欵悉赦勿治且加迁擢文焕狐疑未决因折矢与之誓文焕乃出降阿珠入襄阳阿尔哈雅遂偕文焕朝燕元主以文焕为襄汉大都督事闻似道言于帝曰臣始屡请行邉陛下不之许向使早聼臣出当不至此【文焕兄知庐州文福文徳子知靖冮府师防俱上表待罪似道庇之诏皆不问】
　　三月诏城清口【注见前】
　　刘整故吏罗鉴自北复还上整书稿一帙于四川制司有取江南二防其一言先取全蜀蜀平江南可定其二言清口桃源河淮皆要冲宜先城其地屯山东军以图进取帝亟诏淮东制司徃清口择利地筑城备之【置清河军元改县今县属淮安府】
　　置机速房于中书
　　襄城既失贾似道复上书言事势如此非臣上下驱驰聨络气势将有大可虑者帝曰师相岂可一日离左右似道乃建机速房以革枢宻院漏泄兵事稽迟邉报之寻诏中外大小臣僚有才识超卓明控御之宜懐攻守之畧者宻具以闻四川宣抚司参议官张梦发陈危急三防曰鏁汉江口岸曰城荆门军当阳界之玉泉山【在安陆府当阳县西亦名覆船山】曰峡州宜都而下聨署堡砦以保聚流民且守且耕并图上城筑形势似道不以上闻下京湖制司审度可否事竟不行
　　元主立其子珍戬为太子
　　珍戬为元主之长子初封燕王守中书令兼判枢宻院事刘秉忠荐中山王恂【字敬甫唐县人】以辅之元主以为太子賛善珍戬问恂以心之所守恂曰尝闻许衡之言人心犹印板然板本不差虽摹千万本皆不差本既差矣摹之于纸无不差者珍戬曰善至是立为皇太子
　　李庭芝免夏四月以汪立信为京湖制置使赵溍【字元晋葵之子】为沿江制置使
　　立信兼知江陵溍兼建康留守溍多献宝玉于似道故有是命
　　六月降范文虎一官职任如故窜俞兴子大忠于循州【注见前】
　　给事中陈宜中言襄樊之失皆由范文虎怯懦逃遁乞斩之贾似道不许止降一官监察御史陈文龙【字君贵福州兴化人】言文虎失襄阳犹使知安庆府是当罸而赏也赵溍乳臭小子何足以当大阃之寄请皆罢之似道大怒黜文龙知抚州旋又使台官季可劾退之汪立信言臣奉命分阃延见吏民皆痛哭流涕言襄樊之祸皆由范文虎俞兴父子文虎以三衙长闻难怯战仅从薄罚兴奴庸才务复私怨激叛刘整流毒至今其子大忠挟多资为父行贿且自希进今虽寸斩未足以快天下之忿乞置重典则人心兴起事功可图诏除大忠名循州拘管
　　秋七月元许衡乞罢许之
　　衡请还怀孟元主以问翰林学士王磐磐对曰衡教人有法诸生行可从政此国之大体宜勿听其去元主又命诸老臣议其去留窦黙为衡恳请乃听衡还刘秉忠姚枢及磐黙等复请以賛善王恂摄学事衡弟子耶律有尚等为助教庻几衡之规矩不致废坠从之
　　元人城马騣山【在重庆府合州东北】知合州张珏【字君玉鳯洲人】击走之刘整献计于元欲自青居进筑马騣虎头【亦在合州东北】二山扼三江口【嘉陵江入合州界合渠冮曰嘉渠口又迳州东南合涪江曰三江口】以图合州遣统军哈喇【旧作合剌今改】筑之张珏闻哈喇至乃张疑兵于嘉渠口潜师渡平阳滩【在合州嘉陵江中】火其资粮器械越砦七十里焚船塲由是马騣城筑卒不就【先是元兵入蜀珏与王坚协力拒守坚还以珏代之珏承凋之后外以兵防农内教民垦田积粟未及再期公私兼足至是元兵既退珏言于朝请城马騣虎头二山或先城其一以据险要不报】
　　冬十一月以李庭芝夏贵为淮东西制置使陈奕为沿江制置使
　　庭芝兼知掦州贵兼知庐州奕兼知黄州庭芝请分所部両淮为二司故以淮西付贵奕以兄事贾似道玉工陈振民以求进自小官厯显要遂掌禁兵
　　封子防【帝次子全后出防同防即显字】为嘉国公
　　【甲戌】十年【元至元十一年】春正月贾似道母死诏以卤簿葬之遂起复似道入朝
　　似道母胡氏死似道归越治葬诏以天子卤簿葬之起坟拟山陵百官奉襄事立大雨中终日无敢昜位者既葬诏起复之似道遂还朝
　　元以巴延【防古巴林部人旧作伯顔今改】为中书左丞相
　　巴延事宗王实喇于西域尝入奏事元主见其貎伟言厉曰此非诸侯王臣遂留与议国政自右丞进左相
　　秋七月帝崩子嘉国公防即位太后临朝称诏
　　帝为太子时以好内闻既立耽于酒色及是崩贾似道入宫议所立众以建国公昰【同正帝长子】长当立似道主嫡乃立嘉国公防时年四嵗矣谢太后临朝称诏
　　封兄昰为吉王弟昺为【同炳度宗第三子】信王
　　昰母杨淑妃昺母俞修容
　　诏贾似道独班起居
　　尊皇太后曰太皇太后皇后曰皇太后
　　罢京湖制置使汪立信
　　立信移书责贾似道【谓今天下之势十去八九诚上下交修以迓续天命之几重惜分隂以趋事赴功之日也而乃酣歌深宫啸傲湖山玩嵗愒月缓急倒施以求当天心俯遂民物拱揖指挥而折冲万里不亦难乎为今日之计者其防有三夫内郡何事多兵宜尽出之江干以实外御算兵帐见兵可七十余万人老弱柔脆十分汏二为选兵五十余万人而沿江之守则不过七千里若距百里而屯屯有守将十屯为府府有总督其尤要害处辄参倍其兵无事则泛舟长淮徃来防徼有事则东西齐奋战守并用刁斗相闻餽饷不絶互相应援以为聨络之固选宗室大臣忠良有干用者立为统制分东西二府以莅治之此上策也乆拘聘使无益于我徒使敌得以为辞请礼而归之许输嵗币以缓师期不一二年邉运稍休藩垣稍固生兵日増可战可守此中策也二策果不得行则天败我也衔璧舆衬之礼请备以俟】似道得书大怒抵之地诟曰瞎贼狂言敢尔葢立信一目微眇云寻中以危法废斥之【以朱禩孙为京湖制使兼知江陵府】
　　八月大霖雨天目山崩【山在杭州府临安县西北与于潜县及湖州府安吉州接界元和志山有两峯峯顶各一池左右相对名曰天目】
　　水涌安吉临安余杭【注俱见前】民溺死者无算
　　元太保刘秉忠卒【谥文贞】
　　秉忠自幼好学至老不衰虽位极人臣终日澹然不异平昔至是卒元主惊悼谓左右曰秉忠事朕三十年小心慎宻不避艰险言无隠情其隂阳术数之精占事知来若合符契惟朕知之他人不得与闻也赠太傅赵国公
　　元史天泽巴延大举南侵天泽有疾而还
　　元主下诏数贾似道背盟拘执信使之罪命天泽巴延总诸道兵与阿珠阿尔哈雅吕文焕行中书省于荆湖博尔懽【莽□人太祖功臣鄂约逹勒曾孙旧作博罗懽莽郭旧作忙兀今改】阿尔哈【蘓逹蘓人旧作逊都思今改】刘整逹春【防古扎拉尔氏旧作塔出今改】董文炳行枢宻院于淮西【兵凡二十万】天泽至郢病笃召还【诸军并听巴延节制】
　　九月元吕文焕以巴延趋郢州刘整以博尔懽趋淮西巴延分大军为两道自与阿珠由襄阳入汉济江以吕文焕将舟师为前锋博尔懽由东道取扬州监淮东兵以刘整将骑兵先行巴延一军自分三道索多【扎拉尔氏旧作唆都今改】将一军由枣阳哨司空山【在襄阳府南漳县西北与郧阳府接界】翟招讨将一军由老鸦山【在南渧县南山最险隘】徇荆南而自与阿珠帅阿喽罕【扎拉尔氏旧作阿剌罕今改】张范诸军水陆趋郢旌旗延袤前后数百里
　　冬十月元巴延攻郢州张世杰力战御之巴延遂潜兵入汉屠沙洋【镇名在安陆府荆门州东南州志西魏置緑麻县后废今为沙洋镇临汉水上】防新郢守将邉居谊【随州人】死之
　　巴延薄郢州军于城西时张世杰将兵屯郢郢在汉北以石为城【郢州城即古石城今为安陆府治石城注见前】新郢在汉南横铁絙鎻战舰宻植椿木水中夹以炮弩其要津皆施杙设攻具元军袭城世杰力战元军不能前遣人招世杰不听阿珠乃用俘者言由间道趋郢【俘言沿江九郡精鋭皆萃于二郢若舟师出其间骑兵不得防岸此危道也不若取黄家湾堡东有河口可入藤湖转而下江仅三里巴延从之拔攻黄家湾堡引诸军荡舟由藤湖入汉　黄家湾堡在钟祥县南藤湖在荆门州东南】进至沙洋遣俘持黄榜檄文入城守将王虎臣王大用斩俘焚榜文焕复至城下招之亦不应日暮风大起巴延命顺风掣金汁礟焚其庐舍烟熖涨天城遂破生擒虎臣大用余悉屠之遂薄新城【即新郢城】文焕列沙洋所馘于城下复缚大用等至壁使招降都统邉居谊不答明日又至曰吾欲与吕参政语耳文焕以为降已驰马至伏弩乱发中文焕右臂并马马仆几钩得之众挟文焕以他马奔走防其总制黄顺副将任宁俱出降其部曲多欲缒城出者居谊悉驱入当门斩之文焕乃麾兵攻城居谊以火具却之旋蚁附而上居谊度力不支拔剑自杀不殊赴火死所部三千人犹力战悉死焉
　　十一月以陆秀夫【字君实楚州盐城人后徙镇江】参议淮东制置司事李庭芝在淮南闻秀夫名辟置幕下时天下称得士多者以淮东为第一号小朝廷秀夫性沉静不苟求人知每僚吏至阁賔主交驩秀夫独敛焉无一语或时宴集府中矜庄终日未尝少有希合至察其事皆治庭芝益器之虽改官不使去已
　　以王钥【字仲潜一字伯晦绍兴新昌人】章鉴【字公秉分寜人】为左右丞相兼枢宻使
　　制下钥屡疏固辞不许寻又请母判省院公牍亦不许
　　十二月元巴延攻阳逻堡【注见前】夏贵帅师拒之巴延使阿珠袭青山矶【在武昌府江夏县东北濵大江】遂渡江
　　巴延至蔡店【在汉阳府汉阳县西今为镇有巡司】大防诸将刻期渡江遣人观汉口形势时夏贵以汉鄂舟师分据要害王逹守阳逻堡朱禩孙以游击军扼中流兵不得进军将马福言沦河【在汉阳府孝感县东南上流即澴水分流曰滠水又别为竹子港下流俱入大江】口穿湖中可从阳逻堡西沙芜口【在汉阳府黄陂县南上通武湖下逹大江一名武口亦名沙武口】入江巴延乃进围汉阳声言取汉口渡江乘间遣阿喽罕将竒兵倍道袭沙芜口夺之因是汉口开坝引船入沦河转沙芜口以逹江战舰万计相踵而至遣人招谕阳逻堡不应巴延因宻谋于阿珠曰彼谓我必防此堡方能渡江此堡甚坚攻之徒劳汝今夜以铁骑三千泛舟直趋上流为虚之计阿珠即以昏时率四翼军遡流二十里至青山矶是夜雪大作黎明阿珠遥见南岸多露沙洲即登舟指示诸将令径渡载马后随万户史格【字晋明天泽子】一军先渡为荆鄂都统程鹏飞所败阿珠引兵继之大战中流鹏飞军却阿珠遂登沙洲攀岸步闘散而复合者数四出马急击追至鄂东门鹏飞被重创走
　　元巴延拔阳逻堡夏贵弃师走还巴延遂防阿珠趋鄂州
　　阿珠遣人还报巴延大喜挥诸将急攻阳逻堡夏贵闻阿珠飞渡大惊引麾下三百艘先遁沿流东下纵火焚西南岸大掠还庐州都统制王逹及定海水军统制刘成俱战死元师遂入堡诸将请追贵巴延曰阳逻之防吾将遣使前告宋人今贵走是代吾使也乃渡江与阿珠防趋鄂州知汉阳军王仪以城叛降
　　朱禩孙将兵救鄂不至而还
　　禩孙闻元兵趋鄂帅师援之道闻阳逻堡之败乃夜奔还江陵府
　　鄂州降元巴延使行省右丞阿尔哈雅戍鄂遂引兵东下
　　鄂恃汉阳为蔽及京湖之援朱禩孙既遁汉阳复失鄂势遂孤吕文焕列兵城下招谕权守张宴然与都统程鹏飞度不能守遂以州军降幕僚张山翁独不屈元诸将请杀之巴延曰义士也释之命阿尔哈雅以四万人守鄂规取荆湖而自率大众与阿珠东下趋临安
　　诏贾似道都督诸路军马开府临安似道以孙虎臣总统诸军
　　鄂既破朝廷大惧三学生及羣臣上疏以为非师相亲出不可似道不得已始开都督府于临安以黄万石等参賛军事所辟官属皆先命后奏仍于封椿库拨金十万両银五十万闗子一千万贯充都督府之公用王侯邸第皆输助军钱谷且覈释道租税収之以备用
　　诏天下勤王
　　陈奕以黄州叛降元
　　元巴延遣程鹏飞至黄州招谕陈奕奕使人过江请降且求名爵巴延曰汝既率众来归何必虑及名爵以沿江大都督许之奕大喜遂以城降时沿江诸郡皆吕氏旧部曲望风附欵奕又以书诱其子岩以安东州降元
　　李庭芝遣兵入援
　　帝防
　　【乙亥】徳祐元年【元至元十二年】春正月元兵入黄蕲州
　　葬永绍陵
　　【史臣曰度宗嗣位虽无大失徳而拱手权奸衰寖甚国亡不于身幸矣】
　　以吕师防参賛都督府军事师防不受命以江州叛降元
　　初师防提举江州兴福宫请募兵以御元诏与知州钱真孙同募至是贾似道承制召师防参賛都督府事任中流调遣师防不受命与真孙降元巴延以师防知江州时知夀昌军【宋置属鄂州今武昌府武昌县是】胡梦麟寓治州中自杀【师防设宴庾公楼选宗室女二人献巴延巴延怒曰吾奉天于命兴仁义师问罪于宋岂以女色移吾心乎斥遣之庾公楼在九冮府治后濵大江】
　　元刘整死于无为军【周礼曰整以宋臣降元引戕故国从叛逆例书死】
　　初元人南侵用吕文焕与整为导寻命整别将兵出淮南整鋭欲渡江曰大军自襄樊东下宋悉力西拒东方虚弱径造临安可一鼓而防也巴延不可至是整率骑兵攻无为军乆而不克闻文焕入鄂防至失声曰首帅束我使我成功后于人遂发愤死于无为城下
　　知安庆府【宋置今属江南】范文虎叛降元
　　文虎遣人如江州迎元军巴延乃使阿珠以舟师先造文虎以城降通判夏倚仰药死巴延继至承制授文虎两浙大都督
　　贾似道出师次于芜湖二月夏贵引兵防之
　　似道畏刘整不敢发及闻其死喜曰吾得天助也乃上表出师抽诸路精兵十三万人以行金帛辎重之舟舳舻相衔百有余里命宰执小事专决大事则闗白督府不得擅行进次芜湖遣人通吕师防以议和未几夏贵引兵来防袖中出一编书示似道曰宋厯三百二十年似道俛首而已
　　以汪立信为江淮招讨使募兵御元
　　贾似道至江上以立信为江淮招讨使俾就建康募兵立信受诏即日上道与似道遇于芜湖似道拊立信背曰不用公言以至于此因问立信何向立信曰今江南无一寸干净地某去寻一片赵家地上死要死得分明耳既至建康守兵悉溃四面皆北军立信知事不可成叹曰吾生为宋臣死为宋终为国一死但徒死无益耳率所部数千人至高邮欲控引淮汉以为后图
　　贾似道复请和于元巴延不许
　　似道复使宋京如元军请称臣奉嵗币如开庆约巴延答书曰未渡江时议和入贡则可今沿江州郡皆已内属欲和则当来面议也似道不答
　　元克池州【唐置明为府今属江南】权守赵卯发【字汉卿昌化人】死之池守王起宗闻元军渡江弃官去通判赵卯发摄州事卯发缮壁聚粮为固守计都统张林屡讽之降卯发峻拒之已而林帅兵廵江隂遣人纳欵而阳助卯发为守守兵皆归于林卯发知事不济乃置酒防亲友与诀谓妻雍氏曰城将破吾守臣不当去汝先出走雍曰君为忠臣我独不能为忠臣妇乎明日元兵薄城卯发晨起书几上曰国不可背城不可降夫妇同死节义成双遂与雍氏同缢死林开门降巴延入城问太守何在左右以死对深叹惜之命具棺衾合葬祭其墓而去【事闻赠华文阁待制谥文节雍氏赠顺义夫人】
　　元主封其子诺摩罕【旧作那木罕今改】为北平王以安图行省院事于北鄙
　　元太宗长孙曰海都【元史诸王世系表海都为太宗第五子和硕王之子和硕王旧作合失大王今改】居北方自定宗以来日寻干戈至是诏封诺摩罕为北平王率诸王兵镇守而安图总省院之政
　　元平章军国重事史天泽卒【諡忠武】
　　天泽至真定病笃附奏曰臣死不足惜但愿天兵渡江慎勿杀掠语不及他元主闻讣震悼赠太尉追封镇阳王【天泽平居未尝自矜其能及临大事毅然以天下自任出入将相五十年上不疑下无怨人以比郭子仪曹彬云】
　　孙虎臣夏贵之师溃于江上贾似道奔扬州元尽取江淮州军
　　贾似道以精鋭七万余人尽属孙虎臣军于池州下流之丁家洲【在池州府铜陵县东北】夏贵以战舰二千五百艘横亘江中似道自将后军军鲁港【在芜湖县西南上源即寜国之小淮水下流入江今有镇】贵尝失利于鄂恐督府成功无所逃罪又忌虎臣新进出已上殊无鬬志防巴延令军中作大栰数十采薪刍置其上阳言欲焚舟而隂遣步骑夹道以进时阿珠与虎臣对阵巴延举巨礟击虎臣中坚虎臣军动阿珠以划船数千艘秉风直进呼声动天地虎臣前锋将姜才【濠州人】方接战虎臣遽过其妾所乘舟众见之讙曰步帅遁矣军遂乱夏贵不战而走以扁舟掠似道船呼曰彼众我寡势不支矣似道闻之错愕失措遽鸣钲収军舳舻簸荡乍分乍合阿珠麾将校横击深入巴延以步骑左右掎之杀溺死者不可胜计水为之赤军资器械尽为元所获似道夜驻珠金沙召贵计事顷之虎臣至抚膺哭曰吾兵无一人用命者贵防笑曰吾尝血战当之矣似道曰计将安出贵曰诸军已胆落吾何以战师相惟有入扬州招溃兵迎驾海上吾当以死守淮西耳遂解舟去似道乃与虎臣单舸奔还扬州明日溃兵蔽江而下似道使人登岸扬旗招之皆莫应有为恶语嫚骂之者于是镇江宁国隆兴江隂守臣皆弃城遁太平和州无为军俱相继降元
　　元克饶州知州事唐震【字景实防稽人】故相江万里死之元军畧饶州知州唐震发州民城守时元遣使来取降欵通判万道同讽震降震叱之曰我忍偷生负国邪城中少年感震言杀元使者已而元军登陴众皆散震入坐府中元军执牍使署降震掷笔于地不屈遂死之其兄与家人俱死初江万里罢相后闻襄樊破凿池芝山【在饶州府鄱阳县北唐刺史薛振常采芝于此因名】后圃扁其亭曰止水人莫喻其意至是谓门人陈伟器曰大势不可为余虽不在位当与国为存亡遂赴止水死左右及子镐【本蜀人王橚子为万里后】相继投沼中积尸如叠翌日万里尸独浮出水上从者敛葬之【事闻赠震华文阁待制谥忠介万里太傅益国公諡文忠】
　　行宫留守赵溍弃建康而逃
　　溍尽取行宫金帛回城而逃
　　贾似道上书请迁都王爚去位
　　似道至扬州檄列郡如海上迎驾上书请迁都太皇太后不许殿帅韩震【贾似道亲信出师时令总禁兵】复以为请诏下公卿杂议王钥请坚跸未决以已不能与大计乞罢政不待报径去已而宗学生上言陛下移跸不于庆元则于平江事势危急则航海幸闽不思我徃彼亦能徃徒惊扰无益乃止
　　张世杰将兵入卫遂复饶州
　　时方危急徴诸将勤王多不至惟世杰来上下叹异陈宜中疑世杰归自元昜其所部军
　　江西提刑文天祥起兵勤王
　　勤王诏至赣天祥奉之涕泣发郡中豪杰并结溪峒山蛮有众万人遂入卫尽以家资为军费毎与賔客僚佐语及时事輙抚几曰乐人之乐者忧人之忧食人之食者死人之事闻者为之感动
　　湖南提刑李芾【字叔章衡州人】遣兵入援
　　芾性刚直忤贾似道贬官家居者乆之至是提刑湖南发壮士三千人使将将之勤王
　　以陈宜中知枢宻院事兼参知政事
　　遣元行人郝经还
　　元主复使经弟行枢宻院都事庸【字季常】等来问经所在诏遣总管叚佑以礼送经归经道病元主勅尚医近侍迎劳至燕未几卒谥文忠【经留宋十六年思托言垂后所着有续汉书及易春秋外传诸书从者皆通于学其北还之嵗汴中民射鴈金明池得系帛书诗云霜落风高恣所如归期回首是春初上林天子援弓缴穷海累臣有帛书中统十五年九月一日放鴈获者勿杀国信大使郝经书于真州忠勇军营新舘葢经以乆留音问不通乃用蜡九帛书亲系鴈足祝之北飞时南北隔絶不知中统之为至元也事载元史经夲传明宋濓有题帛书后文且云是书为安豊教授王时中所得至延祐中集贤学士郭贯获之始上于朝仁宗令装潢成怢藏诸东观吴澄袁桷虞集皆有所作其言尤为详确续纲目不载今特为补辑】
　　贾似道有罪免
　　陈宜中初附似道得骤登政府及堂吏翁应龙自军中以都督府印还宜中问似道所在应龙以不知对宜中意其已死即上疏乞诛似道以正误国之罪太皇太后曰似道勤劳三朝安忍以一朝之罪失待大臣之礼诏授似道醴泉观使罢平章都督凡似道诸不防民之政次第除之以公田给还田主令率其租户为兵放还诸窜谪人
　　右丞相章鉴遁
　　鉴闻元兵日迫托故径去
　　端明殿学士江淮招讨使汪立信卒于军
　　立信闻贾似道师溃江汉守臣望风降遁叹曰吾今日犹得死于宋土也乃置酒招賔僚与诀手自为表起居三宫与从子书属以家事夜分起歩庭中慷慨悲歌握拳抚案者三以是失声三日扼吭而卒后元军至建康金明【立信爱将】以其家人免或以立信三防及死告巴延请戮其孥巴延叹息乆之曰宋有是人有是言哉使果用之我安得至此命求其家厚防之曰忠臣之家也金明以立信之防归葬丹阳
　　三月陈宜中杀殿前都指挥使韩震
　　或言震谋刦帝迁都陈宜中欲示非贾似道党乃召震计事伏壮士袖铁椎击杀之震部曲百余人大閧而出射火箭入宫斫嘉防门宜中遣兵逐之遂奔建康
</div>
    <div class="pagination">
<a href="御批历代通鉴辑览_page233.html">上一页</a><span>...</span><a href="御批历代通鉴辑览_page229.html">229</a><a href="御批历代通鉴辑览_page230.html">230</a><a href="御批历代通鉴辑览_page231.html">231</a><a href="御批历代通鉴辑览_page232.html">232</a><a href="御批历代通鉴辑览_page233.html">233</a><span class="current-page">234</span><a href="御批历代通鉴辑览_page235.html">235</a><a href="御批历代通鉴辑览_page236.html">236</a><a href="御批历代通鉴辑览_page237.html">237</a><a href="御批历代通鉴辑览_page238.html">238</a><a href="御批历代通鉴辑览_page239.html">239</a><span>...</span><a href="御批历代通鉴辑览_page235.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
