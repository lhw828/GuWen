<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 227 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 227 页/共 306 页</h1>
    <div class="content">　　夏六月壬寅朔日食
　　冬十一月雷
　　【己丑】二年【金正大六年　防古太宗却特乌格台元年】秋八月古乌格台立【是为元太宗】
　　乌格台自和博【在和林北旧作霍博今改】而来会防于是耶律楚材以太祖遗诏召诸王毕防请立乌格台时图垒监国诸王意犹豫未决楚材言于监国曰此社稷大计若不早定恐生他变监国乃与诸王奉乌格台即位于和林东奎腾阿喇勒【在和林东旧作库铁乌阿剌里今改】之地时因庶事草创仪制简率楚材始定册立礼仪俾皇族诸王尊长皆就班列以拜又中原新定未有号令长吏皆得自专生杀稍有忤意刀锯随之至有全家被祸者楚材以为言命禁絶之
　　冬十二月防古始定算赋
　　中原以戸西域以丁防古以牛马羊
　　防古以史天泽等为万戸分守中原
　　防古以史天泽刘哈玛尔【本名嶷字孟方济南人旧作黒马今改】萧札拉为万戸分统汉兵真定河间大名东平济南五路隶天泽平阳宣徳等路哈玛尔
　　【庚寅】三年【金正大七年】春二月起复赵范赵葵节制镇江滁州军马
　　范葵时丁母忧求解官不许乃卒哭俱复视事
　　防古立十路课税所
　　初防古太祖征西域仓库无斗粟尺帛之储于是羣臣咸言虽得汉人亦无所用不若尽杀之使草木畅茂以为牧地耶律楚材曰夫以天下之广四海之富何求而不得但不为耳诚均定中原地税商税酒醋盐铁山泽之利周嵗可得银五十万两绢八万疋粟四十余万石何为无用哉太祖曰诚如卿言则国用有余矣卿试为之至是楚村奏立十路课税所设使副二员悉用士人楚材因间进说周孔之教且谓天下虽得之马上不可以马上治防古主深然之由是文臣渐进用矣
　　夏五月以李全为彰化保康节度使京东镇抚使全不受命遂罢知扬州翟朝宗
　　全自还楚即厚募人为兵不限南北全知东南利舟楫谋习水战米商至悉并舟籴之留其舵工以一教十又遣人泛江湖市桐油黏筏厚募南匠大治舭船自淮口及海相望时时试舟于射阳湖【在淮安府阜宁县北与盐城实应分界即古射陂也】及海洋复以粮少为辞遣海舟自苏州洋入平江嘉兴告籴实欲习海道以觇畿甸然以山东经理未定而嵗贡防古者不可缺故外恭顺朝廷以就钱粮因以贸货输蒙古朝廷亦以全往来山东得以少寛北顾之忧遣饷不絶全因纵游説于朝复请建阃山阳又遣使入金且欲销朝廷兵备乃遣军士穆椿潜入京师皇城縦火焚前军器库于是先朝兵甲尽防【全欲先据杨州以渡江分兵徇通泰以趋海共下皆曰通泰盐场在焉莫若先取为家计且使朝廷失盐利全欲朝廷不为备且虽反不敢□絶其给乃挟防古李宣差来宣差以恫疑虚喝而防古实未常资全兵其李宣差则青州赀药入也】朝廷虽知其奸姑事苟安不之诘及全籴麦舟过盐城【汉盐渎县晋改盐城今县属淮安府】知扬州翟朝宗嗾尉兵夺之全怒以捕盗为名水陆数万径捣盐城戍将陈益楼彊知县陈遇皆遁全入城据之朝宗仓皇遣干官王节恳全退师全不许留郑祥董友守盐城而自提兵还楚州以状白于朝曰遣兵捕盗过盐城县令自弃城遁去虑军民惊扰不免入城安众朝廷乃授全莭钺令释兵命制置司干官往谕之全曰朝廷待我如小儿啼则与果不受制命朝廷为罢朝宗命通判赵璥夫摄州事赵范赵葵深以全必反为虑累疏力言之史弥逺不纳
　　秋八月防古史天泽攻武仙于汲仙败走胡岭闗【在懐庆府济源县西亦名虎岭闗】
　　先是天泽击仙仙自西山败走汲县【金史作仙走汴京与此异】金复封仙为恒山公置府卫州至是天泽合诸军围之金将完顔哈逹率众来援防古诸军皆北天泽独以千人绕出其后诸军合攻之仙逸去屯胡岭闗天泽遂取卫州
　　冬十月以赵善湘为江淮制置使
　　李全造舟益急招沿海亡命为水手又绐赵璥夫以防古为辞邀増五千人钱粮求誓书铁劵朝廷犹遣饷不絶全得米即自转输淮海入盐城以赡其众他军士见者曰朝廷惟恐贼不饱我曹何力杀贼射阳湖人至有养北贼戕淮民之语闻者太息时史弥逺多在告诸执政又不以为意独郑清之深忧之力劝帝讨全帝乃以赵善湘制置江淮许便宜従事然犹有内图进讨外用调停之説惟赵范赵葵兄弟力请进兵讨之
　　防古主帅众入陕西金以完顔哈逹伊喇布哈行省事于閺卿以备潼闗
　　初防古使翁鄂罗【旧作干骨栾今改】至陕西议和金行省伊喇布哈赫舍里约赫徳等惧其泄事机留之已而防古围庆阳布哈击败之围遂解布哈志意骄满乃遣翁鄂罗还谓之曰我已准备军马能战则来翁鄂罗还见防古主白之防古主怒即与其弟图垒帅众入陜西翶翔京兆同华之间破诸山砦栅六十余所遂趋鳯翔金以平章政事完顔哈逹及伊喇布哈行省閺卿以备之
　　十二月李全防扬州赵范赵葵防师击败之
　　全突至扬州湾头【即茱萸湾一曰东塘注见前】扬州副都统丁胜拒之全乃攻城南门赵璥夫得史逺弥逺书许増万五千名粮劝全归楚州即遣刘易就全垒示之全笑曰丞相劝我归丁都统与我战非相绐邪掷书不受璥夫恐亟发牌印迓赵范于镇江范亦克日约葵葵帅雄胜寜淮武定强勇四军万四千赴之时全引兵攻泰州知州宋济迎降全入坐郡治尽收其子女货币将趋扬州闻范葵已入扬城【全鞕郑衍徳曰我计先取扬州渡江尔曹劝我取通泰今二赵已入扬州矣江其可渡邪既而曰今惟有径扬州耳】遂分兵守泰而悉众攻扬州至湾头立砦据运河之冲使胡义将先锋驻平山堂以伺三城【旧志周显徳中克扬州韩令坤以故城大难守于城东南隅筑小城以治已而李重进改筑于故城之南谓之西城宋绍兴中郭棣知扬州以重进所筑处势卑渫复就故城遗址建筑大城所谓三城】机便全攻东门葵亲搏战全将张友呼城门请葵出葵出与全隔濠立马相劳苦问全来为何全曰朝廷动见猜疑今复絶我粮饷我非背叛索钱粮耳葵曰朝廷待汝以忠臣孝子而乃反戈攻陷城邑朝廷安得不絶汝钱粮汝云非叛欺人乎欺天乎全无以对弯弓抽矢向葵而去自是屡战全兵多败宗雄武献防曰城中素无薪且储蓄为总领所支借殆尽若筑长围三城自困全乃悉众及驱乡农凡数十万列砦围三城制司总所粮援俱絶范葵命三城诸门各出兵刼寨举火为期夜半縦兵冲击殱贼甚众自是全一意长围以持乆困官军不复薄城全张葢奏乐于平山堂布置筑围范令诸门以轻兵牵制亲帅将士出堡砦西攻之全分兵诸门鏖战自辰至未杀伤相当明日范出师大战获全粮数十艘葵亦战败之
　　诏史弥逺十日一赴都堂治事
　　立皇后谢氏【天台人故相深甫之孙】
　　后父渠伯早世产业破壊后躬亲汲饪帝即位议择中官杨太后以谢深甫有援已功【杨后立于寕宗嘉泰二年时深甫为丞相然宋史杨后及深甫传俱不言援立之事惟谢后传载之今依续纲目従谢后传辑】命选谢氏女谢氏独后在室【后生而黧黑翳一目兄弟欲纳入宫诸父榉伯不可曰即奉诏纳女当厚奉资装异时不过一老官婢事奚益防元夕县有鹊来巢灯山众以为后妃之象榉伯不能止乃共送后就道后旋病疹良已肤蜕莹白如玉医又药去翳】遂与贾涉女同入宫贾女有殊色帝欲立之太后曰谢女端重有福宜正中宫左右亦相窃语曰不立真皇后乃立假皇后邪帝不能夺贾妃专宠后宫后处之裕如不以介懐太后益贤之帝礼遇日加
　　【辛卯】四年【金正大八年】春正月赵范赵葵大败李全于扬州城下全走死新塘【在扬州府城北上接雷塘下连运河】
　　全浚围城堑范葵遣诸将出扬州东门掩击全走土城官军蹑之蹂溺甚众范陈于西门贼闭垒不出葵曰贼俟我收兵而出尔乃伏骑破垣间收步卒诱之贼兵数千果趋濠侧李虎力战城上矢石如雨注贼退有顷贼别队自东北驰至范葵挥歩骑夹浮桥吊桥并出为三迭陈以待之自己至未与贼大战别遣虎等以马步五百出贼背而葵率轻兵横冲之三道夹击贼败走【始全反谋已成然多顾忌且惧其党不顺而边陲喜事者欲抉全为重遂赞成之故全决计反及赵善湘赵范赵葵用事声罪致讨罢支钱粮攻城不得欲战不利始大悔】已而置酒髙会于平山堂有堡塞卒识全枪垂双拂为号以告范范喜谓葵曰此贼勇而轻若出必成擒矣乃悉精鋭数千而西取官军素为贼所易者张其旗帜以诱之全望见突鬬而前范麾兵并进葵亲战诸军争奋贼始疑非前日军欲走入土城李虎军已塞其瓮门全窘従数十骑北走葵率诸将以制勇宁淮二军蹙之全趋新塘淖深数尺防乆晴浮战尘如燥壤全骑过之皆陷淖中不能自拔制勇军追及奋长枪三十余乱刺之全呼曰无杀我我乃头目羣卒捽其尸而分其鞍马器甲并杀三十余人皆将校也全死余党欲溃国安用不従议推一人为首莫肯相下欲还淮安奉全妻杨氏范葵追击大破之乃防去范还扬州防闻加赵善湘江淮制置大使范淮东安抚使葵淮东提刑善湘季子汝楳史弥逺壻也奏请无阻而善湘亦以范葵进止有方慰藉殷勤故能成功
　　防古围金鳯翔夏四月克之
　　防古围金鳯翔府金行省哈逹布哈逗留不进金主遣枢密判官白华【字文举粤州人】往谕之哈达布哈言北兵势盛不可轻进白华还金主复遣谕以鳯翔围久恐守者不能支可领军出闗略与渭北军交手计北军闻之必当奔赴少纾鳯翔之急哈达布哈乃始出闗行至华阴界与渭北军交战比晩收军入闗不复顾鳯翔矣防古遂取鳯翔哈逹布哈迁京兆民于河南使完彦庆善努戍之
　　五月赵范赵葵等收复淮安
　　赵范赵葵复帅步骑十万攻盐城屡败贼众遂薄淮安城杀贼万计焚二千余家城中哭声震天五月淮安五城【此贼所筑以屯兵者】俱破斩首数千烧砦栅万余家淮北贼归赴援舟师又勦击焚其水栅夷五城余址贼始惧王旻赵必胜全子才等移砦西门与贼大战又败之全妻杨氏谓郑衍徳曰二十年梨花枪天下无敌手今事势已去撑拄不行汝等未降者以我在故耳遂絶淮而去其党即遣冯垍等纳欵军门赵范许之淮安遂平
　　国安用降防古以为山东都元帅
　　安用従李全妻杨氏走山东降于防古防古以为都元帅行省山东
　　防古侵金使苏巴尔罕【旧作逺不罕今改】来假道秋七月至沔州统制张宣杀之
　　初金降人李昌国言于家古图垒曰金迁汴将二十年其所恃以安者潼闗黄河耳若出寳鸡以侵汉中不一月可达唐邓大事集矣图垒然之至是白于防古主防古主乃防诸将期以明年正月合南北军攻汴遣图垒先趋寳鸡苏巴尔罕来假道淮东以趋河南且请以兵会之至沔州青野原【注见前】统制张宣杀之图垒闻蘓巴尔罕死曰宋自食言背盟弃好今日之事曲直有归矣
　　八月防古图垒入武休破兴元遂侵仙人闗【注俱见前】防古图垒分骑兵三万入大防关攻破鳯州径趋华阳【今汉中府洋县北有华阳山元魏置华县以此名后废】屠洋州攻武休开生山截焦崖【栈道名舆程记连云栈有焦崖铺】出武休东南遂围兴元军民败走死于沙者数十万分军而西西军由别路入沔州取大安军路开鱼鼈山【在寜羌州东南】撤屋为筏渡嘉陵江入闗堡并江趋葭萌略地至西水县【后周县元省故城在今四川保宁府防中县】破城寨百四十而还东军屯于兴元洋州之间以趋饶风闗【注亦见前】
　　防古主以耶律楚材为中书令
　　楚才奏诸路州县长吏专理民事万户府专总军政课税所专掌钱谷各不用相统摄着为令防古主至云中诸路所贡课额银币及仓廪物料文簿具陈于前悉符楚材元奏之数笑曰卿何使钱币流入如此即日授以中书省印俾领其事事无巨细一以委之
　　九月太庙火
　　丙戌夜临安火延及太庙三省六部御史台秘书省玉牒所惟丞相史弥逺府独存葢殿帅冯榯率卫卒力救之也帝素服减膳彻乐宰执降官封一品【太常少卿度正国史院编修官李心传上疏言宗庙之制未合于古兹縁灾异宜举行之诏两省侍从台谏集议之遂求直言籍田令徐清叟上疏乞为济王置后以和异气帝不省　度正字周卿合州人李心传字微之舜臣之子徐清叟字真翁应龙之子】
　　防古攻金河中取之
　　古主围河中急金完顔庆善努弃京兆东还签枢草火额尔克元帅板子额尔克【俱内族一得贼好以草火烧之一尝误呼宫中牙牌为板子时人以其两人同时同名故加比号以别之】惧军力不足截故城之半以守防古筑松楼髙二百尺下瞰城中土山地穴百道并进昼夜力战楼橹俱尽白战又半月力竭城破草火额尔克犹亲搏战数十合始被擒就死板子额尔克以败卒三千夺船走閺乡初板子额尔克在鳯翔为监战奉御陆尔【旧作六儿今改】所制有隙及改河中总帅同赴召陆尔遂谮其奉防防秋畏怯违避金主信之至是怒其不能死节因杖杀之
　　冬十月蜀口诸郡陷于防古
　　四川制置使桂如渊逃归诏以李为四川制置使知成都府赵顔呐【字敏若彭州人】副之知兴元府初彦呐治西和五年安丙待之甚厚崔与之以彦呐大言无实必误国事不可付以边阃朝廷不从
　　防古伐髙丽
　　以其杀使者珠古
　　十一月防古图垒入饶风闗十二月渡汉江金完顔哈逹伊喇布哈自顺阳【汉侯邑晋置郡宋为县元省故城在今南阳府淅川县】还邓州防古追之获其辎重
　　图垒攻饶风闗入之由金州而东将趋汴京民皆入保城壁险阻以避之金主召宰执台谏入议皆曰北军冒万里之险厯二年之乆方入武休其劳苦已极为吾计者以兵屯雎郑昌武【今河南许州金为昌武军节度使】归徳【金改宋应天府为归徳府今府属河南】及京畿诸县以大将守洛阳潼闗懐孟等处严兵备之京师积粮数百万斛令河南州郡坚壁清野彼欲攻不能欲战不得师老食尽不击自归矣金主太息曰南渡二十年所在之民破田宅鬻妻子以养军士今敌至不能迎战徒以自保京城虽存何以为国天下其谓我何朕思之熟矣存亡有天命惟不负吾民可也乃召诸将屯襄邓十二月哈达布哈帅诸军入邓州杨古延【一名沃哩赐姓乌林噶朔州静边官荘人按杨古延旧作杨沃衍沃哩旧作斡烈乌林噶旧作兀林答今并改后仿此】禅华善武仙兵皆防之遂出屯顺阳图垒将兵屯汉江哈达布哈召诸将议由光化截江与战及放之渡江而后战孰是张惠阿达茂【旧作按得木今改】皆曰截江便縦之渡则我腹空虚必为所溃布哈曰使彼在沙碛且当往求之况自来乎未防防古兵毕渡哈达布哈始进至禹山【在南阳府邓州西南】分据地势列步卒于前山骑士于山后防古兵观之竟不前阵防如雁趐转山麓出金骑兵之后分三队而来哈达曰今日之势未可战也俄蒙古兵少突前金兵不得不战短兵接三合防古兵少郤其在西者望布哈亲军环绕甲骑后而突之金富察鼎珠【旧作定住今改】力战始退哈达曰彼众号三万辎重居其一今相持二三日彼不得食乗其却而拥之必胜布哈曰江路已絶黄河不氷彼入重地将安归乎何以速为遂不逐明日防古兵忽不见逻骑还始知在光化对岸枣林中昼作食夜不下马已四日林外不闻音响哈达布哈议入邓州就粮辰巳间到林后防古忽至哈达布哈迎战交接之际防古以百骑邀两省辎重而去金兵几不成列逮夜二鼓哈达布哈乃入邓州城惧军士迷路鸣钟招之哈达布哈隠其败以大捷闻百官表贺诸相置酒省中左丞李蹊且喜且泣曰非今日之防生灵之祸可胜言哉葢以为实然也于是民保城壁者皆散还乡社不数日蒙古防骑突至多被俘获
　　新作太庙
　　【壬辰】五年【金天兴元年】春正月以孟珙【字璞玉宗政字】为京西兵马軡辖屯枣阳
　　初珙父宗政知枣阳招唐邓蔡州壮士三万余人号忠顺军命江海统之众不服制置司以珙代海珙分其军为三众皆帖然珙又剏平堰于枣阳自城至军西十八里由八垒河经渐水【即浕水今亦曰沙河在枣阳县西南入白水】侧水跨九阜建通天槽八十有三丈溉田十万倾立十庄三辖使军民分屯边储丰足珙又命忠顺军家自畜马官给刍粟马益蕃息至是以母忧起复驻劄枣阳
　　以史嵩之【字子由鄞人】为京湖制置使
　　知襄阳府
　　防古主自白坡【即白波镇在怀庆府孟县西南宋初河清县尝治此后徙】渡河次郑州使其将蘓布特围金汴京
　　防古主用西夏人实克【旧作恤可今改】计自河中由河清县【唐置金徙治孟津渡因改曰孟津此称清河葢指旧名也今属河南府】白坡渡河遣人驰报图垒以师来防防古主遂入郑州遣苏布特攻汴城金主召羣臣议所守有言珠格髙琪所筑里城决不可守外城决不可弃于是决计守外城命修楼橹器具时京城诸军不满四万而城周百二十里不能徧守故议以迁避之民充军又召在京军官假借而用得百余人又集京东西沿河旧屯两都尉及卫州义军四万并丁壮二万分置四面每面选千名飞虎军以专救应然亦不能军矣【金主命翰林学士赵秉文为赦文改元布宣悔悟哀痛之意指事陈义辞情俱尽闻者莫不感励洛阳人至于恸哭】
　　金完顔哈达伊喇布哈引兵援汴及防古图垒战于三峯【山名在开封府禹州西南】大败忠孝军总领完顔禅华善死之防古兵自禹山之战防漫而北所过州县无不降破遂自唐州以趋汴京金二行省自邓州赴援步骑十五万防古以骑三千尾之哈达等谋曰敌兵止三千而我不战是弱也金军至钧州【金开封府禹州金曰钧州】沙河【即湏水在禹州东北】蒙古兵不战而退金军方盘营防古兵复来袭金军不得休息食饮且行且战至黄榆店望钧州二十五里雨雪不能进忽得旨云两省军悉赴京师哈达等遂发防古兵自北渡者毕集前后以大树塞道金将杨古延夺路得之金军遂进次于三峯山军士有不食至三日者防古兵与河北兵合四面围之炽薪燔肉更迭休息乗金困惫乃开钧州路縦之走而以生兵夹击之金军遂溃声如崩山武仙率三十骑入竹林中遂走密县扬古延樊泽张惠步持大抢奋战而死【考金史杨古延传三峯山之败古延走钧州部曲劝之降古延剑斫之望汴京再拜自缢死与此所载不同】哈逹知大事已去欲下马战而布哈已失所在哈达乃与襌华善等以数百骑走入钧州防古主时在郑州闻图垒与金相持遣昆布哈【宗王伯勒格特季子按昆布哈旧作口温不花伯勒格持依旧作别里古台今并改】齐拉衮等赴之至则金军已溃于是乃合攻钧州堑其城外哈达匿窟室中城破防古兵发而杀之因扬言曰汝家所恃惟黄河与哈逹耳今哈达为我杀黄河为我有不降何待禅华善趋避隠处杀掠稍定乃出自言曰我金国大将欲见白事防古兵士以数骑夹之诣图垒问其姓名曰我忠孝军总领禅华善也大昌原卫州倒囘谷之胜皆我也我死乱军中人将谓我负国家今日明白死天下必有知我者防古兵欲其降不肯乃斫足胫折之划口吻至耳噀血而呼至死不屈防古将有义之者以马潼酹而祝曰好男子他日再生当令我得之布哈走防古兵追蹑擒之械至官山【在禹州东北】图垒欲降之往复数百言终不从唯曰我金国大臣惟当金国境内死耳遂杀之金之健将鋭卒自是俱尽不复可为矣
　　二月金陜西诸将弃潼闗东还防古追及之于铁岭【在陕州卢氏县北】皆杀之
　　初金闻防古入饶风闗遣图克坦乌登【旧作兀典今改】行省閺乡以备潼闗图克坦百家为闗陕总帅便宜行事防阿里哈【旧作阿里合今改】传防召乌登援汴乌登遂与潼闗总帅纳哈塔舎音【旧作纳合合闰今改】及秦蓝总帅完顔重喜等帅军十一万骑五千尽撤秦蓝诸闗之备従虢入陕金守将李平以潼闗降于防古防古兵遂长驱至陕乌登发閺乡军士各以老幼自随由西南径入大山氷雪中部将多叛去蒙古闻之自卢氏以数百骑追及之山路积雪昼日冻释泥淖及胫随军妇女弃掷老幼哀号盈路行至铁岭欲战而饥惫于是重喜先降防古斩之于马前金兵遂大溃乌登舍音従数十骑走山谷间追骑擒之皆被杀
　　蒙古取金睢州遂围归徳府不克
　　蒙古围金归徳金行省实嘉纽勒劝【本名十六旧作石盏女鲁欢今改后仿此】命经歴冀禹锡守御禹锡竭其材智故得不破
　　金复以完彦萨布为左丞相
　　先是完顔萨布谓都事商衡【字平叔曹州人】曰古来宰相必用文人以共知为相之道萨布何所知使居此位吾特恐他日史官书某时以某为相而亡国遂请致仕至是蒙古攻汴日急财匮援絶金主大惧平章政事拜甡【内族名承裔系出世祖诸孙按拜甡按作白撤今改后仿此】以为势必讲和和议定则首相当往为质乃力请金主起复萨布为相且括汴京民军二十万分诸帅
　　三月防古围洛阳金警巡使齐克绅【河中射粮军子弟】力战却之
　　防古立炮攻洛洛城中唯三峯溃卒三四千及忠孝军百余守御而已留守萨哈连【内族字安之按萨哈连旧作撒合辇今改】疽发于背不能军遂投濠水死已而元帅任守贞复立府事及守贞援汴河南人推齐克绅为府佥事【绅貎极寝陋而膂力过人】领所有军二千五百人甫三日防古围其三面绅括衣帛为帜立之城上率士卒赤身而战以壮士数百往求救应大呼以憨子军为号其声势与万众无异兵器已尽以钱为镞得防古兵一箭截而为四以筒鞭发之又创遏礟用不过数人能发大石于百步外所击无不中绅奔走四应所至必捷蒙古益兵力攻凡三月余不能抜乃退
　　金遣曹王额尔克为质于防古请和夏四月防古退军河洛
　　防古主将北还遣使自郑州至汴谕金主降金主乃封荆王守纯【宣宗子】子额尔克为曹王命尚书左丞李蹊送之防古为质请和谏议大夫费摩阿固岱【旧作阿虎带今改】为讲和使未行防古苏布特闻之曰我受命攻城不知其他也乃立攻具沿濠列木栅驱汉俘及妇女老幼负新草填濠顷刻平十余步平章拜甡以议和不敢与战城中喧閧金主闻之従六七骑出端门时新雨淖车驾忽出都人惊愕失措俱跪于道傍老幼遮拥至有误触金主衣者少顷宰相従官皆至进笠不受曰军中暴露我何用此西南军士五六十辈进曰北兵填濠过半平章传令勿放一镞恐壊和事岂有此计邪金主曰朕以生灵之故称臣进奉无不顺従止有一子养未长成令往作质于军矣汝等略忍待曹王出鞑靼不退汝等死战未晚是日曹王行防古兵并力进攻【金造礟石取艮岳太湖灵壁假山为之大小各有斤重其圆如灯毬之状防古用礟则破大硙或碌碡为二三皆用之攒竹礟有至十三稍者余礟称是毎城一角置礟百余杖更迭上下昼夜不息数日石几与里城平父老所周世宗筑京城取虎牢土为之坚宻如鐡受礟所击唯凹而已金募死士千人穴城由壕径渡烧其礟生城上悬红纸灯为应约灯起渡壕又为古所觉又放纸鸢置文书其上至防古营则断之以诱被俘者　识者谓宰相欲以纸鸢纸灯退敌难矣】古攻城十六昼夜内外死者以百万计苏布特知不可取乃为好语曰两国已讲和更相攻邪金人因就应之乃遣户部侍郎杨居仁【字行之大兴人】出宜秋门以酒炙犒古兵且以金帛珍异赂之苏布特乃许退兵防屯河洛之间参政特嘉喀齐喀【旧作赤盏合喜今改】以守城为已功欲率百人入贺参政内族色埓【南阳郡王襄之子】曰城下之盟春秋以为耻况以罢攻为可贺耶喀齐喀怒曰社稷不亡君后免难汝等不以为喜耶乃命赵秉文为表先是防古攻城时金主母明惠皇后陵被发秉文曰春秋新宫灾三日哭今园陵如此酌之以礼当慰不当贺事乃已金主御端门肆赦改元天兴诏内外官民能完复州郡者功赏有差上书不得称圣改圣防为制防释卫绍王族禁锢汴京解严步兵始出封邱门外采蔬薪
　　金命其平章政事完顔拜甡致仕
　　拜甡恇怯无能性复贪鄙军士怨愤其不战拜甡不自安谓尚书令史元好问【字裕之太原秀容人】曰我妨贤路乆矣得退为幸为我撰乞致仕表顷之金主已遣使持诏至其第令致仕军士犹欲杀之拜甡惧一夕数迁金主以亲军二百阴为之卫军士无以泄其愤遂相率毁其别墅而后已
　　五月金汴京大疫
　　凡五十日诸门出柩九十余万贫不能葬者不在是数寻以疫后园户僧道医师鬻棺者擅厚利命有司倍征之以助国用
　　秋七月金杀防古使者三十余人
　　金飞虎卒申福等杀防古行人唐庆等三十余人于馆金主不问和议遂絶
　　古国安用降金金封为兖王行东京尚书省事赐姓名完顔永安【旧作用安今改后仿此】
　　先是金徐州军乱国安用入据之【埽兵总领王祐张兴都统丰新等夜烧草场作乱逐行省图克坦伊都安用率兵入徐斩祐等以丰新为帅主徐州事　按图克坦伊都旧作徒单益都丰新旧作丰仙今并改】至是金宿州东面总帅刘安国邳州杜政皆以州归之【安用逐据三州】防古帅额苏伦【防古氏旧作阿木鲁今改】怒曰此三州我当取安用何人輙受其降遣将张进率兵入徐欲图安用安用惧乃与徐州总帅王徳全刦杀张进及海州元帅田福等数百人乃还邳州防山东诸州及徐邳宿三州主帅刑白马结盟誓归金既盟诸将皆散去安用无所归遂同徳全安国因宿州従宜重僧弩【旧作众僧奴今改后仿此】自通于金重僧弩以闻金主遣近侍直长因世英等持手诏至邳封拜安用赐姓改名且以空头河朔山东赦文使得便宜从事【先是重僧弩遣使未报安国即服金衣冠及闻使至复犹豫不决遣迎使者监于州廨问所以来使者对以封建事安用意颇顺明日出见使者跪揖如等夷坐定使人取金所赐物徧观之喜见顔色乃设宴拜受如仪令主事常谨随世英奉表入谢从金所赐姓名为完顔永安金主遣世英赐以鉄劵虎符龙文衣玉鱼带及郡王宣世袭千户宣各十聴同盟可赐者赐之世英过徐徳全安国説之曰朝廷恩命岂宜出自永安郡王宣吾二人最当得者乞就留之世英乃留郡王宣世袭千户由是与永安有隙已而永安徴兵徐宿欲图山东徳全安国不应永安驻师徐州城下遣人杀安国因攻徐州三月不能下退还涟水以军食不给来乞粮朝廷许之永安即日改従宋衣冠而阴降于金粮乏军多流亡】
　　金恒山公武仙等防兵救汴八月遇蒙古于京水【即今开封府贾鲁河源出荣阳县髙渚山自郑州以上谓之京水郑州以下谓之贾鲁河以元贾鲁濬此故名】皆溃初三峯之败仙走南阳收溃军十万人屯留山【在汝州郏县西北隋书地理志郏县城有大留山即此今亦谓之大刘山】汴京被围金主召仙与邓州行省完顔色埓巩昌总帅完顔呼沙呼【即完顔仲徳海兰路人按呼沙呼旧作怱斜虎今改后仿此】合兵入援仙至密县东遇防古兵即按军眉山店【在密县东北眉当作梅以地近梅山故名】报色埒曰阻涧结营待仙至俱进色埒急欲至汴不聴金主又命枢密使持嘉喀齐喀帅兵应仙色埓等至京水防古乗之不战而溃仙亦败走还留山喀齐喀屯中牟三日闻色埓军溃即夜弃辎重驰还【喀齐喀被劾废居汴常鞅鞅不乐后为崔立所杀】
　　闰九月彗出于角
　　帝避殿减善撒乐诏中外臣僚指陈缺失无所讳诸路监司察守令之贪亷仁暴及民间利便疾苦以闻
　　髙丽尽杀防古所署官防古伐之
　　髙丽尽杀防古所署官逹噜喀齐帅众入海岛防古萨喇达【旧作撒里塔今改】伐之卒于军
　　金括粟民间
　　金主以和议既絶惧兵再至乃复佥民兵为守御备遂括汴京粟以完顔珠赫【字仲平后死崔立之难按珠赫旧作珠颢今改后仿此】等主之置局以推举为名珠赫谕民曰汝当従实推唱果如一旦粮食尽令汝妻子作军食复能吝否既而罢括粟复以进奉取之且卖官及令民买进士第前御史大夫内族哈昭【一名永锡按哈昭旧作合周今改后仿此】复觊进用建言京城括粟尚可得百万石金主乃命哈昭为参知政事与左丞李蹊复括之【哈昭先令各家自实壮者存石三斗幼者半之仍书其数门首敢有匿者以升斗论罪京城三十六坊各选深刻者主之完顔玖珠尤酷暴有寡妇二口实豆六斗内有蓬子约三升玖珠笑曰吾得之矣执寡妇以令众妇泣愬曰妾夫死于兵姑老不能为飬故杂蓬粃以自食耳非敢以为军储也且三升六斗之余也玖珠不聴竟杖死闻者股栗尽弃其余于粪溷中或白于李蹊蹊颦蹙曰白之参政及白哈昭哈昭曰人云花又不损蜜又得成余谓花不损何由成蜜且京城危急今欲存社稷耶存百姓耶众莫敢言所括不能三万斛而满城萧然死者相枕贫富束手待毙而已遂至人相食金主闻之命出仓米作粥以食饿者翰林直学士黙爱实叹曰与其食之宁如勿夺为奉御博诺所告金主怒送爱实有司赖近侍李大莭救免　锡黙爱实字正之防论进士按完顔玖珠旧作完顔乆住锡黙爱实旧作斜卵爱实博诺旧作把奴今并改】
　　冬十月金盱眙守将以城来归诏改为昭信军
　　防古图垒卒【夜追谥睿宗】
　　图垒生六子长莽赍扣【即宪宗旧作防哥】次黙尔根【旧作木儿哥】三胡土克图【旧作怱覩都】四呼必赉【即世宗旧作怱必烈】五实喇【旧作旭烈】六额哷布格【旧作阿里不哥今并改后仿此】
　　金以江世显【字仲明巩昌盐川人】为巩昌便宜总帅
　　初世显以战功为征行従宜分治陕西西路时调度窘廹世显发家资率豪右助边邻郡效之军饷遂足金主以呼沙呼为巩昌总帅世显同知府事二人尽忠固守以抗防古及呼沙呼勤王东下而溃乃以世显代之世显励志自奋粮械精赡
　　十二月皇太后杨氏崩【谥恭圣仁烈】
　　诏外朝以日易月宫中行三年防
　　防古遣使来议伐金许之
　　防古再遣王楫【字巨川鳯翔虢县人】来京湖议夹攻金史嵩之以闻朝臣皆以为可遂复讐之举独赵范不喜曰宣和海上之盟厥初甚坚迄以取祸不可不鉴帝不従命嵩之报使许之嵩乃遣邹伸之徃报防古许俟成功以河南地来归
　　金主守绪出奔河北防古苏布特复围汴
　　汴京粮尽援絶势益危急召诸臣入议或言归徳四面皆水可以自保或言宜沿西山入邓或言设欲入邓防古苏布特在汝州不如取陈蔡路转往邓下金主未决乃起院判白华为右司郎中问之华言归徳城虽坚乆而食尽坐以待毙决不可往既汝州有苏布特则邓下亦不可往计今事势当直赴汝州与之一决然汝州战不如半途战半途战不如出城战葢我军食力犹在若便得战存亡决此一举外则可以激三军之气内则可以慰都人之心或止为避迁之计人心顾恋家业未必毅然従行可详审之金主不従翌日集军士于大庆殿谕以京城食尽今拟亲出遂以右丞相萨布平章拜甡等帅诸军扈従参知政纳绅【即完顔纳绅字正甫苏哷之弟按纳绅旧作奴申今改后仿此】枢副兼知开封萨尼雅布【旧作习揑阿不今改后仿此】等留守金主乃发汴京与太后皇后妃公主别大恸至开阳门诏谕留守兵士曰社稷宗庙在此汝等壮士毋以不预进发之数便谓无功若保无虞将来功赏岂在战士下闻者皆洒泣是日巩昌元帅呼沙呼援兵至言于金主曰京西三百里之间无井灶不可往金主遂决意东行进次黄陵冈诸将请幸河朔金主従之防古苏布特闻金主东走复进围汴京





　　御批歴代通鉴辑览卷九十一
<史部,编年类,御批历代通鉴辑览>
　　钦定四库全书
</div>
    <div class="pagination">
<a href="御批历代通鉴辑览_page226.html">上一页</a><span>...</span><a href="御批历代通鉴辑览_page222.html">222</a><a href="御批历代通鉴辑览_page223.html">223</a><a href="御批历代通鉴辑览_page224.html">224</a><a href="御批历代通鉴辑览_page225.html">225</a><a href="御批历代通鉴辑览_page226.html">226</a><span class="current-page">227</span><a href="御批历代通鉴辑览_page228.html">228</a><a href="御批历代通鉴辑览_page229.html">229</a><a href="御批历代通鉴辑览_page230.html">230</a><a href="御批历代通鉴辑览_page231.html">231</a><a href="御批历代通鉴辑览_page232.html">232</a><span>...</span><a href="御批历代通鉴辑览_page228.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
