<!DOCTYPE html>
<html>
<head>
    <meta charset="UTF-8">
    <title>资治通鉴四库 - 第 55 页/共 70 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>资治通鉴四库 - 第 55 页/共 70 页</h1>
    <div class="content">






　　资治通鉴卷二百二十八
<史部,编年类,资治通鉴>
　　钦定四库全书
　　资治通鉴卷二百二十九　　宋　司马光　撰
　　胡三省　音注
　　唐纪四十五【起昭阳大渊献十一月尽阏逢困敦正月不满一年始癸亥十一月终甲子正月一卷所纪财三月耳】
　　徳宗神武圣文皇帝四
　　建中四年十一月乙亥以陇州为奉义军擢臯为节度使泚又使中使刘海广许臯鳯翔节度使臯斩之【史言韦臯以此身使疎吏翻泚且礼翻】　灵武留后杜希全盐州刺史戴休顔夏州刺史时常春防渭北节度使李建徽合兵万人入援【灵武节度使治灵州夏州治朔方县盐州治五原县皆邻境相接渭北节度使本治坊州时徙治鄜州夏户雅翻】将至奉天上召将相议道所从出闗播浑瑊曰漠谷道险狭【召将即亮翻相息亮翻浑户昆翻又户本翻瑊古衘翻漠谷在奉天城西北】恐为贼所邀不若自干陵北过附柏城而行【山陵树柏成行以遮迾陵寝故谓之柏城宋白曰唐诸陵皆栽柏环之贞元六年十一月敕诸陵柏城四面各三里内不得安过古禾翻又古卧翻】营于城东北鸡子堆与城中犄角相应【犄居蚁翻】且分贼势卢曰漠谷道近若为贼所邀则城中出兵应接可也傥出干陵恐惊陵寝瑊曰自泚攻城斩干陵松栢以夜继昼其惊多矣今城中危急诸道救兵未至惟希全等来所系非轻若得营据要地则泚可破也曰陛下行师岂比逆贼若令希全等过之是自惊陵寝【泚且礼翻又音此令力丁翻】上乃命希全等自漠谷进丙子希全等军至漠谷果为贼所邀乘高以大弩巨石击之死伤甚众城中出兵应接为贼所败是夕四军溃退保邠州泚阅其辎重于城下从官相视失色【自两河兵兴以至乗舆播迁卢杞之言无一不误国而徳宗信之如故庸昏甚矣败补迈翻从才用翻邠卑旻翻泚且礼翻又音此辎庄持翻重直用翻】休顔夏州人也【夏户雅翻】泚攻城益急穿堑环之泚移帐于干陵下视城中动静皆见之时遣使环城【堑士艶翻使疏吏翻环音宦】招诱士民笑其不识天命【诱音酉】　神防河北行营节度使李晟疾愈【前年五月李晟疾甚自易州还保定州事见上卷晟成正翻】闻上幸奉天帅众将奔命【帅读曰率】张孝忠迫于朱滔王武俊倚晟为援不欲晟行数沮止之【数所角翻沮在吕翻】晟乃留其子慿使娶孝忠女为妇又解玉带赂孝忠亲信使説之【説式芮翻】孝忠乃听晟西归遣大将杨荣国将鋭兵六百与晟俱晟引兵出飞狐道昼夜兼行至代州【沈存中曰北岳常岑谓之大茂山者是也半属契丹以大茂山脊为界飞狐路在茂之西自银冶寨北出倒马闗度虏界却自石门子令水铺入缾形梅囘两寨之间至代州今此路已不通惟北寨西出承天闗路可至河东然路极峭狭按存中所谓地界乃石晋与契丹所分地界也】丁丑加晟神防行营节度使【史言李晟前只节度河北神防出征兵行营今又加节度神防行营兵出征河南者此其所以得诛刘徳信也】　王武俊马寔攻赵州不克辛巳寔归瀛州武俊送之五里犒赠甚厚武俊亦归恒州【恒户登翻】　上之出幸奉天也陜虢观察使姚明【陜失冉翻与扬同】以军事委都防御副使张劝去诣行在劝募兵得数万人甲申以劝为陜虢节度使　朱泚攻围奉天经月【是年十月上出奉天才至奉天数日而朱泚继至攻围至是月为经月】城中资粮俱尽上尝遣健歩出城觇贼【健歩今之急脚子是也觇五亷翻】其人恳以苦寒为辞跪奏乞一袴【汝朱翻短衣】上为之寻求不获【为于伪翻】竟悯黙而遣之【悯者矜其寒黙者无以为辞也】时供御才有粝米二斛毎伺贼之休息夜缒人于城外采芜菁根而进之【本草曰芜菁及芦菔南北通有之芜菁即蔓菁芦菔即萝卜也陶隐居云芦菔是今温菘其根可食叶不中噉芜菁根乃细于温菘而叶似菘好食日华子曰梗长叶瘦高者为菘阔厚短肥而及梗细者为芜菁叶也陆佃埤雅曰旧説菘菜北种初年半为芜菁二年菘种都絶芜菁南种亦然菘之不生北土犹橘柚之变于淮北矣芜菁似菘而小有台一名葑一名湏史炤曰本草注云芜菁北人又名蔓菁根叶及子乃是菘类诗云采葑采菲疏云陆玑云葑芜菁幽州人或谓之芥方言云蘴荛芜菁也陈楚谓之葑齐鲁谓之荛闗西谓之芜菁赵魏之郊谓之大芥粝卢达翻伺相吏翻缒驰伪翻】上召公卿将吏谓曰朕以不德自防危亡固其宜也公辈无罪宜早降以救家室【降户江翻】羣臣皆顿首流涕期尽死力故将士虽困急而鋭气不衰上之幸奉天也粮料使崔纵劝李怀光令入援【崔纵为魏县行营粮料使】怀光从之纵悉敛军资与怀光皆来怀光昼夜倍道至河中力疲休兵三日河中尹李齐运倾力犒宴【犒口到翻】军尚欲迁延崔纵先辇货财度河谓众曰至河西悉以分赐【开元八年析河东县自蒲津以西为河西县】众利之西屯蒲城有众五万齐运恽之孙也【蒋王恽太宗子也恽于粉翻】李晟行且收兵亦自蒲津济军于东渭桥其始有卒四千晟善于抚御与士卒同甘苦人乐从之【晟成正翻乐音洛】旬月间至万余人神防兵马使尚可孤讨李希烈将三千人在襄阳自武闗入援军于七盘【使踈吏翻将即亮翻又音如字七盘即古绕霤之险】败泚将仇敬【仇敬即仇敬忠此因旧史书之败补迈翻】遂取蓝田可孤宇文部之别种也【种章勇翻】镇国军副使骆元光【肃宗上元元年置镇国军于华州】其先安息人骆奉先养以为子将兵守潼闗近十年为众所服【潼音童近其靳翻】朱泚遣其将何望之袭华州刺史董晋弃州走行在【华戸化翻下同走音奏】望之据其城将聚兵以絶东道元光引闗下兵袭望之走还长安【还从宣翻又音如字】元光遂军华州召募士卒数日得万余人泚数遣兵攻元光【泚且礼翻又音此数所角翻】元光皆击却之贼由是不能东出上即以元光为镇国军节度使【镇国军节度治华州】元光乃将兵二千西屯昭应马燧遣其行军司马王权及其子彚将兵五千人入援屯中渭桥【燧音遂彚于季翻宋敏求长安志引三辅黄图曰渭水贯都以象天汉横桥南度以法牵牛盖指此之中桥而为若言也桥之广至及六丈其柱之多至于七百五十约其地望即唐太极宫之西而太仓之北也程大昌曰此桥旧止单名渭桥水经叙渭曰水上有梁谓之桥者是也后世加中以冠桥上者为长安之西别有便门桥度渭万年县之东更有东渭桥故不得不以中别之也】于是泚党所据惟长安而已援军游骑时至望春楼下李忠臣等屡出兵皆败求援于泚泚恐民间乘弊抄之【望春楼近长乐城临广运潭宗所立骑竒寄翻抄楚交翻】所遣兵皆昼伏夜行泚内以长安为忧乃急攻奉天使僧法坚造云梯高广各数丈【高居傲翻广古旷翻近世学者多各以音如字读之　考异曰剧谈録曰高九十余尺下瞰城中今从实録】裹以兕革【史炤曰兕色如野牛而青一説雌犀也余按山海经兕角重百斤身重千斤黄帝得之以其皮冒鼓声震百里其説固诞矣国语叔向曰唐叔殪兕以为大甲周官考工记犀甲寿百年兕甲寿二百年兕甲固坚于犀甲矣左传宋华元之言曰犀兕尚多则兕者世之常有也然兕者今不常见史言朱泚裹云梯以兕革不过用牛皮耳兕序姊翻】下施巨轮上容壮士五百人城中望之忷惧上以问羣臣浑瑊侯仲庄对曰臣观云梯势甚重重则易陷【忷许拱翻浑户昆翻又户本翻瑊古衔翻易以豉翻】臣请迎其所来凿地道积薪蓄火以待之神武军使韩澄曰【开元二十六年分左右羽林置左右神武军使疏吏翻】云梯小伎不足上劳圣虑【伎渠绮翻】臣请御之乃度梯之所傃【度徒洛翻傃桑故翻向也郑曰攻城攻其所傃傃犹向也】广城东北隅三十歩多储膏油松脂薪苇于其上丁亥泚盛兵鼓噪攻南城韩游瓌曰此欲分吾力也乃引兵严备东北戊子北风甚迅【噪则灶翻环古囘翻迅疾也】泚推云梯【推吐雷翻】上施湿毡悬水囊载壮士攻城翼以轒輼【轒扶云翻輼于云翻轒輼攻城车也兵法修轒輼距堙者三月而后成】置人其下抱薪负土填堑而前矢石火炬所不能伤贼并兵攻城东北隅矢石如雨城中死伤者不可胜数【堑七艶翻胜音升】贼已有登城者上与浑瑊对泣羣臣惟仰首祝天上以无名告身自御史大夫实食五百户以下千余通授瑊【无名告身即空名告身有功者则书填姓名以授之实食食实封也】使募敢死士御之仍赐御笔使视其功之大小书名给之告身不足则书其身【谓若立功者多所给告身千余通酬功而不足则书陈前所喝转阶勲于其身以为照验出给告身】且曰今便与卿别【期望浑瑊死战也】瑊俯伏流涕上拊其背歔欷不自胜【瑊古衘翻歔音虚欷许旣翻又音希胜音升】时士卒冻馁又乏甲胄瑊抚谕激以忠义皆鼓噪力战瑊中流矢【噪则灶翻中竹仲翻】进战不辍初不言痛防云梯辗地道一轮偏陷不能前却【辗猪辇翻又尼展翻地道者浑瑊等所凿以迎云梯者也】火从地中出【火亦浑瑊等所蓄以待云梯者】风势亦回城上人投苇炬散松脂沃以膏油讙呼震地【讙许元翻】须臾云梯及梯上人皆为灰烬臭闻数里【闻音问】贼乃引退于是三门皆出兵【时朱泚攻奉天城东南北三靣故三门皆出兵与战】太子亲督战贼徒大败死者数千人将士伤者太子亲为裹疮【将即亮翻为于伪翻】入夜泚复来攻城【泚且礼翻又音此复扶又翻又音如字】矢及御前三歩而坠上大惊李怀光自蒲城引兵趣泾阳【趣七喻翻】并北山而西【并读曰傍歩浪翻】先遣兵马使张韶防服间行诣行在【间古苋翻下得间同】藏表于蜡丸诏至奉天值贼方攻城见韶以为贱人驱之使与民俱填堑韶得间逾堑抵城下呼曰我朔方军使者也【堑七艳翻呼火故翻使疏吏翻】城上人下绳引之比登【比必利翻及也】身中数十矢【中竹仲翻】得表于衣中而进之上大喜舁韶以徇城四隅欢声如雷【舁音余又羊茹翻】癸巳怀光败泚兵于沣泉【败补迈翻】泚闻之惧引兵遁归长安众以为怀光复三日不至则城不守矣【史言李怀光解奉天之围不为无功泚且礼翻又音此】泚旣退从臣皆贺【从才用翻】汴滑行营兵马使贾隐林进言陛下性太急不能容物若此性未改虽朱泚败亡忧未艾也上不以为忤甚称之【使踈吏翻汴皮变翻使徳宗果能以此心而受谏何至追仇陆贽之尽言乎忤五故翻】侍御史万俟着开金商运路【万当作万莫北翻俟渠之翻万俟虏复姓也开金商运路转江淮财赋以至奉天】重围既解【重直龙翻】诸道贡赋继至用度始振朱泚至长安但为城守之计时遣人自城外来周走呼曰【呼火故翻】奉天破矣欲以惑众泚旣据府库之富不爱金帛以悦将士公卿家属在城者皆给月俸【将即亮翻俸扶用翻】神防及六军从车驾及哥舒曜李晟者泚皆给其家粮加以缮完器械日费甚广及长安平府库尚有余蓄见者皆追怨有司之暴敛焉【以此观之赵賛辈不足责也杜佑判度支安能逃其罪乎敛力赡翻】或谓泚曰陛下旣受命唐之陵庙不宜复存【复扶又翻】泚曰朕尝北靣事唐岂忍为此又曰百官多缺请以兵胁士人补之泚曰强授之则人惧【强其两翻】但欲仕者则与之何必叩户拜官邪【邪音耶】泚所用者惟范阳神防团练兵【团练兵即团结兵事见二百二十五卷代宗大厯十二年】泾原卒骄皆不为用但守其所掠资货不肯出战又宻谋杀泚不果而止李怀光性粗疎【泚且礼翻又音此粗读与麤同】自山东来赴难【自魏县行营来赴奉天之难魏县属魏州其地在河山之东难乃旦翻下同】数与人言卢赵赞白志贞之奸佞【数所角翻】且曰天下之乱皆此曹所为也吾见上当请诛之旣解奉天之围自矜其功谓上必接以殊礼【礼絶百僚谓之殊礼】或説王翃赵赞曰【説式芮翻翃户萌翻】怀光縁道愤叹以为宰相谋议乖方【乖方犹言失所也】度支赋敛烦重京尹犒赐刻薄致乘舆播迁者三臣之罪也【宰相指卢度支指赵賛京尹指王翃度徒洛翻敛力赡翻乘绳证翻】今怀光新立大功上必披襟布诚询得失使其言入岂不殆哉【殆危也】翃赞以告卢惧从容言于上曰【从千容翻下同】怀光勲业社稷是赖贼徒破胆皆无守心若使之乘胜取长安则一举可以灭贼此破竹之势也今听其入朝必当赐宴留连累日使贼入京城得从容成备恐难图矣上以为然【怀光矜功厚望其上而求逞其欲徳宗欲速逼使其下而不闵其劳卢之心自营免罪而柙阖于其间是以虽急于平贼而不知更生一贼也朝直遥翻】诏怀光直引军屯便桥与李建徽李晟及神防兵马使杨惠元刻期共取长安怀光自以数千里竭诚赴难破朱泚解重围而咫尺不得见天子意殊怏怏【晟成正翻使疏吏翻难乃旦翻泚且礼翻又音此重直龙翻怏于两翻】曰吾今已为奸臣所排事可知矣遂引兵去至鲁店【鲁店在奉天东南咸阳陈涛斜西北】留二日乃行【为李怀光反与朱泚连兵张本】　劒南西山兵马使张朏以所部兵作乱入成都【使疏吏翻劒南宿重兵于西山以备吐蕃崔宁以是兵杀郭英乂张朏以是兵逐张延赏朏敷尾翻】西川节度使张延赏弃城奔汉州【武后垂拱二年分益州置汉州九域志成都北至汉州九十五里】鹿头戍将叱干遂等讨之【鹿头闗在汉州徳阳县刘昫曰成都北一百五十里有鹿头山扼两川之要将即亮翻叱尺栗翻】斩朏及其党延赏复归成都　淮南节度使陈少游将兵讨李希烈屯盱眙【盱眙汉县唐初属楚州建中四年度属泗州少始照翻盱音吁眙音怡】闻朱泚作乱归广陵修堑垒缮甲兵浙江东西节度使韩滉闭闗梁禁马牛出境筑石头城穿井近百所缮馆第数十修坞壁【泚且礼翻又音此堑七艶翻滉呼广翻近其靳翻通俗文营居曰坞壁垒也释名曰壁辟也所以辟御冦盗也】起建业抵京岘【京岘山在润州州治东五里岘户蹇翻】楼堞相属【属之欲翻聨属也堞逹恊翻】以备车驾度江且自固也少游兵三千大阅于江北滉亦舟师三千曜武于京江以应之【大江迳京口城北谓之京江】盐铁使包佶【佶巨乙翻】有钱帛八百万将输京师陈少游以为贼据长安未期收复【言收复未有期也】欲彊取之【彊如字】佶不可少游欲杀之佶惧匿妻子于案牍中急济江少游悉收其钱帛　【考异曰奉天记曰佶以财币一百八十万欲转输入城少游彊收之今从旧传】佶有守财卒三千少游亦夺之佶才与数十人俱至上元复为韩滉所夺【上元县时帯升州宋白曰上元县晋江宁县地贞观七年移还旧郭即今所置县也九年改为江宁县宗置升州因县宇为州城县元治鳯凰山南今移治防府时包佶盖在杨子廵院也史言天子播迁籓镇阻兵陵轹王人复扶又翻】时南方藩镇各闭境自守惟曹王臯数遣使间道贡献【曹王臯时节度江南西道史言曹王臯悉心于帝室数所角翻使疏吏翻间古苋翻】李希烈攻逼汴郑江淮路絶朝贡皆自宣饶荆襄趣武闗【汴皮变翻朝直遥翻趣逡喻翻下同】臯治邮驿平道路由是往来之使通行无阻【此为江浙往来之使治直之翻邮音尤】上问陆防以当今切务防以向日致乱由上下之情
　　不通劝上接下从谏乃上疏【上时掌翻疏所据翻】其略曰臣谓当今急务在于审察羣情若羣情之所甚欲者陛下先行之所甚恶者陛下先去之【此即孟子所欲与之聚之所恶勿施之意恶乌路翻下同去羗吕翻】欲恶与天下同而天下不归者自古及今未之有也夫理乱之本系于人心【夫音扶】况乎当变故动揺之时在危疑向背之际【背蒲妺翻】人之所归则植【植立也】人之所去则倾陛下安可不审察羣情同其欲恶使亿兆归趣以靖邦家乎【趣向也】此诚当今之所急也又曰顷者窃闻舆议【舆众也】颇究羣情四方则患于中外意乖百辟又患于君臣道隔郡国之志不逹于朝廷朝廷之诚不升于轩陛上泽阙于下布下情壅于上闻实事不必知知事不必实上下否隔于其际眞伪杂糅于其间【朝直遥翻否皮鄙翻糅女救翻】聚怨嚣嚣腾谤籍籍欲无疑阻其可得乎又曰总天下之智以助聪明顺天下之心以施教令则君臣同志何有不从逺迩归心孰与为乱又曰虑有愚而近道【近其靳翻】事有要而似迃防奏旬日上无所施行亦不诘问【诘去吉翻】防又上疏【上疏音并同前】其略曰臣闻立国之本在乎得众得众之要在乎见情【言洞见人情也】故仲尼以谓人情者圣王之田【记礼运以为仲尼之言】言理道所生也【理道犹言治道也唐人避高宗讳率以治为理】又曰易干下坤上曰泰坤下干上曰否损上益下曰益损下益上曰损夫天在下而地处上于位乖矣而反谓之泰者上下交故也君在上而臣处下【否皮鄙翻下同夫音扶处昌吕翻】于义顺矣而反谓之否者上下不交故也上约已而裕于人人必説而奉上矣【説读曰悦】岂不谓之益乎上蔑人而肆诸己人必怨而叛上矣岂不谓之损乎【陆贽此言深究否泰损益之义诚足以箴砭徳宗之失】又曰舟即君道水即人情舟顺水之道乃浮违则没君得人之情乃固失则危是以古先圣王之居人上也必以其欲从天下之心而不敢以天下之人从其欲【祖左传臧文仲所谓以欲从人则可以人从欲鲜济之语之意】又曰陛下愤习俗以妨理【理治也言徳宗愤强藩之跋扈习以成俗有妨为治】任削平而在躬以明威照临以严法制断【断丁乱翻】流弊自久浚恒太深【易恒之初六曰浚恒贞凶无攸利象曰浚恒之凶始求深也王弼注曰始求深者求深穷底令物无余蕴渐以至此人犹不堪而况始求深者乎以此为恒无所施而利也】逺者惊疑而阻命逃死之祸作近者畏慑而偷容避罪之态生【慑质渉翻】君臣意乖上下情隔君务致理而下防诛夷臣将纳忠又上虑欺诞【此数语亦深中当时君臣之病诞妄也】故睿诚不布于羣物物情不逹于睿聪臣于往年曾任御史【徳宗初年陆贽为监察御史】　获奉朝谒仅欲半年【朝直遥翻】陛下严邃高居未尝降防临问【此可以见徳宗初年临朝气象】羣臣局蹐趋退【局音局蹐音脊】亦不列事奏陈轩陛之间且未相谕宇宙之广何由自通虽复例对使臣别延宰辅【复扶又翻又音如字使疏吏翻例对使臣谓功臣节度及诸军使待制者得随例以次对也别延宰辅谓朝谒之外别延之与议天下事也复扶又翻】既殊师锡【书尧典师锡帝曰孔安国注云师众也锡与也】且异公言未行者则戒以枢宻勿论己行者又谓之遂事不谏【论语载孔子责宰我之言】渐生拘碍动渉猜嫌由是人各隐情以言为讳至于变乱将起亿兆同忧独陛下恬然不知方谓太平可致【徳宗致乱之事诚如贽言】陛下以今日之所覩騐往时之所闻孰眞孰虚何得何失则事之通塞备详之矣【塞悉则翻】人之情伪尽知之矣上乃遣中使谕之曰朕本性甚好推诚【好呼到翻】亦能纳谏将谓君臣一体全不隄防縁推诚不疑多被奸人卖弄今所致患害朕思亦无它其失反在推诚【此徳宗猜防之心于言而不能自掩者也被皮义翻】又谏官论事少能慎宻例自矜【少诗沼翻音】归过于朕以自取名朕从卽位以来见奏对论事者甚多大抵皆是雷同道听涂説【孔子有言道听而涂説徳之弃也马融注曰谓闻于道路则传而説之】试加质问遽即辞穷若有竒才异能在朕岂惜防擢朕见从前已来事祗如此所以近来不多取次对人【言次对人敷奏縁此多不取用其言或曰取次唐人语也】亦非倦于接纳卿宜深悉此意【悉详也】贽以人君临下当以诚信为本谏者虽辞情鄙拙亦当优容以开言路若震之以威折之以辩则臣下何敢尽言乃复上疏【折之舌翻复扶又翻上时掌翻疏所据翻】其略曰天子之道与天同方天不以地有恶木而废生天子不以时有小人而废听纳又曰唯信与诚有失无补【言人君所为有失于诚信则无补于治道】一不诚则心莫之保一不信则言莫之行陛下所谓失于诚信以致患害者臣窃以斯言为过矣又曰驭之以智则人诈示之以疑则人偷上行之则下从之上施之则下报之【施式豉翻或读如字】若诚不尽于己而望尽于人众必怠而不从矣不诚于前而曰诚于后众必疑而不信矣是知诚信之道不可斯须而去身愿陛下慎守而行之有加恐非所以为悔者也【因徳宗之言以为失在推诚故陆贽极言诚信之不可去身以开广上意】又曰臣闻仲虺赞成汤不称其无过而称其改过【书仲虺之诰曰惟王改过不吝虺许伟翻】吉甫歌诵周宣不美其无阙而美其补阙【诗烝民曰衮职有阙惟仲山甫补之尹吉甫所以美宣王之任贤使能也】是则圣贤之意较然着明惟以改过为能不以无过为贵葢为人之行己必有过差【葢为于伪翻】上智下愚俱所不免智者改过而迁善愚者耻过而遂非迁善则其徳日新遂非则其恶弥积又曰谏官不宻自矜信非忠厚其于圣徳固亦无亏陛下若纳谏不违则传之适足增美陛下若违谏不纳又安能禁之勿传【陆贽告君之言可谓深切着明】又曰侈言无騐不必用【徳宗之信裴延龄以侈言也】质言当理不必违【徳宗之罢桞浑以质言也当丁浪翻】辞拙而效速者不必愚【如萧复之谏幸鳯翔是也】言甘而利重者不必智【赵賛窦滂之苛征重敛是也】是皆考之以实虑之以终其用无它唯善所在又曰陛下所谓比见奏对论事皆是雷同道听涂説者【比毘至翻】臣窃以众多之议足见人情必有可行亦有可畏恐不宜一槩轻侮而莫之省纳也【省悉景翻察也】陛下又谓试加质问即便辞穷臣但以陛下虽穷其辞而未穷其理能服其口而未服其心【但以若依上文作窃以又觉文从字顺】又曰为下者莫不愿忠为上者莫不求理然而下毎苦上之不理上每苦下之不忠若是者何两情不通故也下之情莫不愿逹于上上之情莫不求知于下然而下恒苦上之难逹上恒苦下之难知【恒户登翻】若是者何九弊不去故也所谓九弊者上有其六而下有其三好胜人【好呼到翻下同】耻闻过骋辩给聪明厉威严恣彊愎【愎符逼翻狠也】此六者君上之弊也谄谀顾望畏愞【愞奴乱翻】此三者臣下之弊也上好胜必甘于佞辞上耻过必忌于直谏如是则下之谄谀者顺指而忠实之语不闻矣上骋辩必勦説而折人以言【勦初交翻又初教翻此所谓勦説者人言未竟勦絶其説而伸己之説也折之舌翻】上明必臆度而虞人以诈【度徒洛翻以胸臆之见料度人】如是则下之顾望者自便而切磨之辞不尽矣上厉威必不能降情以接物上恣愎必不能引咎以受规如是则下之畏愞者避辜而情理之説不申矣夫以区域之广大生灵之众多宫阙之重深【夫音扶重直龙翻】高卑之限隔自黎献而上获覩至尊之光景者逾亿兆而无一焉【黎献众贤也】就获覩之中得接言议者又千万不一幸而得接者犹有九弊居其间则上下之情所通鲜矣【鲜息浅翻】上情不通于下则人惑下情不通于上则君疑疑则不纳其诚惑则不从其令诚而不见纳则应之以悖令而不见从则加之以刑下悖上刑不败何待【悖蒲内翻又蒲没翻】是使乱多理少从古以然【少始绍翻或为从古以然当作从古而然今观文意陆宣公所谓从古至今乱多治少者正以下悖上刑故也以之与而辞义相去逺矣】又曰昔赵武呐呐而为晋贤臣【晋赵文子名武其言呐呐然如不出其口为晋正卿晋国以彊诸侯不叛呐呐舒小貎音如悦翻又奴劣翻】绛侯木讷而为汉元辅【绛侯事见汉文帝纪程氏曰木者质朴讷者迟钝】然则口给者事或非信辞屈者理或未穷人之难知尧舜所病【书臯陶曰在知人在安民禹曰吁惟帝其难之】胡可以一詶一诘而谓尽其能哉【诘去吉翻】以此察天下之情固多失实以此轻天下之士必有遗才【徳宗所以成叚平仲之名者正如此】又曰谏者多表我之能好谏者直示我之能容谏者之狂诬明我之能恕谏者之漏泄彰我之能从【极言纳谏之美以诱掖其君上也好呼到翻】是则人君与谏者交相益之道也谏者有爵赏之利君亦有理安之利谏者得献替之名君亦得采纳之名然犹谏者有失中而君无不美唯恐谠言之有不切天下之不闻如此则纳谏之徳光矣【谠音党】上颇采用其言　李怀光顿兵不进数上表暴扬卢等罪恶【数所角翻上时掌翻】众论諠腾亦咎等上不得已十二月壬戌贬为新州司马白志贞为恩州司马【恩州属汉合浦郡地萧齐为齐安郡隋废郡为海安县唐贞观二十三年以髙州之西平海安杜陵置恩州海安改曰恩平天宝曰恩平郡乾元复为恩州宋平王则改贝州曰恩州遂以此州为南恩州宋白为此恩州濒海最为蒸湿当海南五郡泛海路此路自广泛海行数日方登陆人惮海波不由此路多由新州陆去唯健歩出使与逓符牒经过耳新州治新兴县秦取陆梁地置象郡今州即其地晋永和分苍梧郡于此置新宁郡梁武帝立新州所谓新兴县汉合浦郡临元县也又按旧志云恩州京师东南六千六百里西北六十里接广州界新州至京师五千五十二里】赵赞为播州司马【播州隋牂柯县京师南四千四百五十里】宦者翟文秀上所信任也【翟苌伯翻】怀光又言其罪上亦为杀之【亦为于伪翻】乙丑以翰林学士祠部员外郎陆防为考功郎中金部员外郎吴通防为职方郎中【祠部属礼部掌祠部考功属吏部掌文武官功过考法以官职言之祠部比考功职方为清要郎中正五品上员外以从六品上】防上奏辞以初到奉天扈从将吏【上时掌翻从才用翻】例加两阶今翰林独迁官【唐自至徳以后勲阶轻而职事官重故云然】夫行罚先贵近而后卑逺则令不犯行赏先卑逺而后贵近则功不遗【夫音扶先悉荐翻后户构翻】望先録大劳次徧羣品则臣亦不敢独辞上不许上在奉天使人説田悦王武俊李纳赦其罪【説式芮翻　考】
　　【异曰燕南记十二月二十四日前已云赦武俊等罪而实録明年正月改元乃赦武俊等葢上先已谕防赦罪及赦书出始明言之耳】厚赂以官爵悦等皆密归欵而犹未敢絶朱滔各称王如故滔使其虎牙将军王郅説悦曰【朱滔等仿汉官置虎牙将军按唐书滔等之称王也以左将军曰虎牙右将军曰豹畧征以新书虎牙将军盖王郅也】日者八郎有急淊与赵王不敢爱其死竭力赴救幸而解围【田悦第八解围事见二百一十七卷三年】今太尉三兄受命闗中【朱泚第三】淊欲与回纥共往助之愿八郎治兵与淊度河共取大梁【纥下没翻治直之翻大梁汴州宣武节度治所】悦心不欲行而未忍絶淊乃许之淊复遣其内史舍人李琯见悦审其可否【内史舍人犹天朝中书舍人复扶又翻琯古缓翻】悦犹豫不决宻召扈防议之司武侍郎许士则曰【司武侍郎犹天朝兵部侍郎也】朱淊昔事李怀仙为牙将与兄泚及朱希彩共杀怀仙而立希彩【将即亮翻泚且礼翻又音如字杀李怀仙事见二百二十四卷代宗大厯三年　考异曰燕南记作朱寀今从旧传】希彩所以宠信其兄弟至矣淊又与判官李子瑗谋杀希彩而立泚【事见二百二十四卷大厯七年瑗于眷翻】泚旣为帅【帅所类翻】淊乃劝泚入朝而自为留后【事见二百二十五卷大厯九年】虽劝以忠义实夺之权也平生与之同谋共功如李子瑗之徒负而杀之者二十余人今又与泚东西相应使滔得志泚亦不为所容况同盟乎滔为人如此大王何从得其肺腑而信之邪【观时审势量度彼已世不为无其人特其言有用不用耳泚且礼翻又音此邪音耶】彼引幽陵回纥十万之兵屯于郊坰【纥下没翻幽陵即幽州坰古荧翻邑外谓之郊野外谓之林林外谓之坰】大王出迎则成擒矣彼囚大王兼魏国之兵南向渡河与闗中相应天下其孰能当之大王于时悔之无及为大王计不若阳许偕行而隂为之备厚加迎劳【劳力到翻】至则托以它故遣将分兵而随之如此大王外不失报徳之名而内无仓猝之忧矣扈防等皆以为然王武俊闻李琯适魏遣其司刑员外郎田秀驰见悦曰【防五各翻琯古瑗翻司刑员外郎犹天朝刑部员外郎】武俊向以宰相处事失宜【相息亮翻处昌吕翻】恐祸及身又八郎困于重围【重直龙翻】故与滔合兵救之今天子方在隐忧以徳绥我我曹何得不悔过而归之邪舍九叶天子不事而事滔乎【自高祖太宗高宗中宗睿宗宗肃宗代宗至帝凢九叶】且泚未称帝之时滔与我曹比肩为王固已轻我曹矣【事见上卷本年】况使之南平汴洛与泚连衡【汴皮变翻汴州宣武军洛州东都也衡读曰横】吾属皆为虏矣八郎慎勿与之俱南但闭城拒守武俊请伺其隙连昭义之兵击而灭之【伺相吏翻】与八郎再清河朔复为节度使共事天子不亦善乎【复扶又翻又音如字使防吏翻】悦意遂决绐滔云从行必如前约丁卯滔将范阳歩骑五万人私从者复万余人【绐荡亥翻将即亮翻又音如字骑竒寄翻私从才用翻复扶又翻】回纥三千人河间而南辎重首尾四十里【纥下没翻瀛州治河间县重直用翻】　李希烈攻李勉于汴州【李勉以宣武节度使镇汴州】驱民运土木筑垒道以攻城忿其未就并人填之谓之湿薪勉城守累月外救不至将其众万余人奔宋州【将音同上勉奔宋州依刘洽也】庚午希烈防大梁滑州刺史李澄以城降希烈希烈以澄为尚书令兼永平节度使勉上表请罪【滑州治白马县降户江翻尚辰羊翻上时掌翻】上谓其使者曰朕犹失守宗庙勉宜自安待之如初刘洽遣其将髙翼将精兵五千保襄邑【九域志襄邑在汴州东南一百七十里】希烈攻拔之翼赴水死希烈乘胜攻宁陵【九域志宁陵县在宋州西四十五里】江淮大震陈少游遣参谋温述送欵于希烈曰濠寿舒庐已令弛备韬戈卷甲伏俟指麾又遣廵官赵诜结李纳于郓州【少始照翻濠夀舒庐四州之地在淮蔡东南送欵遂言使弛备令力丁翻使也卷读与卷同诜疎臻翻郓音运】　中书侍郎同平章事关播罢为刑部尚书　以给事中孔巢父为淄青宣慰使国子祭酒董晋为河北宣慰使【宣慰者宣上命以慰安反侧也父音甫淄庄持翻】　陆防言于上曰今盗遍天下舆驾播迁陛下宜痛自引过以感人心昔成汤以罪已勃兴【左传臧文仲曰禹汤罪已其兴也勃焉】楚昭以善言复国【楚昭王遭阖闾之祸国灭出亡父老送之王曰父老反矣何患无君父老曰有君如是其贤也相与从之或奔走赴秦号哭请救秦人怜之为之出兵二国并力遂走吴师昭王复国】陛下诚能不吝改过以言谢天下使书诏无所避忌臣虽愚陋可以仰副圣情庶令反侧之徒革心向化上然之故奉天所下书诏虽骄将悍卒闻之无不感激挥涕【令力丁翻下遐稼翻将即亮翻】术者上言国家厄运宜有变更以应时数【上时掌翻下防上音同更工衡翻】羣臣请更加尊号一二字上以问防防上奏以为不可其略曰尊号之兴本非古制【上尊号事始于开元五年】行于安泰之日已累谦冲【累力瑞翻】袭乎防乱之时【防息浪翻】尤伤事体又曰嬴秦徳衰兼皇与帝始总称之【见七卷秦始皇二十六年】流及后代昏僻之君乃有圣刘天元之号【圣刘见三十四卷汉哀帝建平二年天元见一百七十三卷陈宣帝太建十一年】是知人主轻重不在名称【称尺证翻下美称同】损之有谦光稽古之善崇之获矜能纳謟之讥又曰必也俯稽术数须有变更【更工衡翻】与其增美称而失人心不若黜旧号以祗天戒上纳其言但改年号而已【谓改明年号为兴元也】上又以中书所撰赦文示防【撰如免翻】防上言以为动人以言所感己浅言又不切人谁肯怀今兹徳音悔过之意不得不深引咎之辞不得不尽洗刷疵垢宣畅郁堙【疵才支翻】使人人各得所欲则何有不从者乎应须改革事条谨具别状同进舍此之外尚有所虞窃以知过非难改过为难言善非难行善为难假使赦文至精止于知过言善犹愿圣虑更思所难上然之
　　兴元元年春正月癸酉朔赦天下改元制曰致理兴化必在推诚忘已济人不吝改过朕嗣服丕构【丕大也构立屋也书大诰曰若考作室既底法厥子乃弗肯堂矧肯构丕构之语本诸此】君临万邦失守宗祧【宗者百世不毁之庙逺庙为祧祧他雕翻】越在草莾【用左传语】不念率徳诚莫追于既往永言思咎期有复于将来明征其义以示天下【征证也明征其义言无所掩覆也】小子惧徳弗嗣【惧已徳弗能嗣先业嗣祥吏翻】罔敢怠荒然以长于深宫之中【用礼记鲁哀公之言长知丈翻】暗于经国之务积习易溺【易以豉翻】居安忘危不知稼穑之艰难【书无逸周公告成王之语】不恤征戍之劳苦泽靡下究情未上通事既拥隔人怀疑阻犹昩省已【拥恐当作壅省悉景翻】遂用兴戎【戎兵也】征师四方转饷千里赋车籍马逺近骚然行赍居送众庶劳止或一日屡交锋刃或连年不解甲胄祀奠乏主室家靡依死生流离怨气凝结力役不息田莱多荒【郑曰田莱多荒茨棘不除也陆徳明曰田废生草曰莱】暴令峻于诛求疲甿空于杼轴【诗小东大东杼轴其空杼持纬器布帛已织成者以机轴卷之】转死沟壑离去乡闾【离力智翻】邑里丘墟人烟断絶天谴于上而朕不寤人怨于下而朕不知驯致乱阶变兴都邑【驯从也言从此而致乱也】万品失序九庙震惊【欧阳修曰书云七世之庙可以观徳而礼家之説世数不同然自礼记王制祭法礼器大儒荀卿刘歆班固王肃之徒以为七庙者多盖自汉魏以来创业之君特起其上世又防无功徳以备祖宗故其初皆不能立七庙唐武徳元年始立四庙高祖崩朱子奢请立七庙虚太祖之室以待尚书入座议礼曰天子三昭三穆与太祖之庙而七晋宋齐梁皆立亲庙六此故事也于是宣简公懿王景元二帝四庙更祔农府君及高祖为六室太宗崩农以世逺毁而祔太宗高宗崩又迁宣简而祔高宗皆为六室中宗神龙初以景帝为始祖而元帝不迁而祔孝敬帝由是爲七室中宗崩孝敬别立庙而祔中宗遂为七室至睿宗崩中宗立别庙而祔睿宗开元十年诏宣皇帝复祔正室諡爲献祖并諡光帝爲懿祖又以中宗迁祔太庙于是太庙爲九室寳应二年祧献懿而祔宗肃宗代宗崩又迁元皇帝而祔代宗自是常为九室】上累于祖宗【累力瑞翻】下负于蒸庶痛心貌【他典翻慙恧也】罪实在予永言愧悼若坠泉谷【唐避高祖讳改渊为泉】自今中外所上书奏不得更言圣神文武之号【建中元年羣臣上尊号曰圣神文武皇帝见二百二十六卷】李希烈田悦王武俊李纳等咸以勲旧各守藩维朕抚御乖方致其疑惧皆由上失其道而下罹其灾朕实不君人则何罪【此等言语强藩悍将闻之宜其感服易心】宜并所管将吏等一切待之如初朱滔虽縁朱泚连坐路逺必不同谋念其旧勲务在贷【大也】如能效顺亦与惟新朱泚反易天常【君臣上下天秩有典之常也】盗窃名器暴犯陵寝所不忍言获罪祖宗朕不敢赦【此等言语可与诰誓相表里】其胁从将吏百姓等但官军未到京城以前去逆效顺并散归本道本军者并从赦例【所以携从逆之党将即亮翻下同】诸军诸道应赴奉天及进收京城将士并赐名奉天定难功臣【所以作勤王之心难乃旦翻】其所加垫陌钱税间架竹木茶漆铁之类悉宜停罢【所以顺人情之欲恶垫陌钱即赵賛所行除陌钱也垫丁念翻古岳翻】赦下四方人心大悦及上还长安明年【上还长安之明年贞元元年也下遐嫁翻还从宣翻又音如字】李抱眞入朝为上言【朝直遥翻为于伪翻】山东宣布赦书士卒皆感泣臣见人情如此知贼不足平也【史究言兴元赦书感动人心之效】命兵部员外郎李充为恒冀宣慰使【唐兵部员外郎二人一人掌贡举杂请一人判南曹嵗选出使非本职命以即官出使耳恒户登翻使疏吏翻】　朱泚更国号曰汉【泚且礼翻音此朱泚初僣号国号秦更工衡翻】自号汉元天皇改元天皇　王武俊田悦李纳见赦令皆去王号【去羌吕翻】上表谢罪【上时掌翻】惟李希烈自恃兵彊财富遂谋称帝遣人问仪于顔眞卿眞卿曰老夫尝为礼官所记惟诸侯朝天子礼耳【顔眞卿所以答李希烈者辞不廹切而义甚严正朝直遥翻】希烈遂即皇帝位　【考异曰希烈称帝实録旧希烈传顔眞卿传皆无年月今据奉天记幸奉天録皆云赦令既行诸方莫不向化惟李希烈长恶不悛国号大楚又实録今年闰月庚午诏曰朕茍存拯物不惮屈身故于嵗首特布新令赦其殊死待以初诚使臣才及于郊畿巨猾已闻于僭窃然则希烈称帝必在正月初也】国号大楚改元武成置百官以其党郑贲为侍中孙广为中书令李缓李元平同平章事【李缓新书作李绶】以汴州为大梁府分其境内为四节度希烈遣其将辛景臻谓顔眞卿曰不能屈节当自焚积薪灌油于其庭眞卿趋赴火景臻遽止之希烈又遣其将杨峯【将即亮翻　考异曰旧传作杨丰今从奉天记】赍赦赐陈少游及夀州刺史张建封建封执峯徇于军腰斩于市少游闻之骇惧建封具以少游与希烈交通之状闻上悦以建封为濠寿庐三州都团练使【少始照翻使疏吏翻】希烈乃以其将杜少诚为淮南节度使使将歩骑万余人先取寿州后之江都【使将即亮翻又音如字骑竒寄翻夀州治夀春县之往也淮南节度治江都】建封遣其将贺兰元均邵怡守霍丘秋栅【后周书贺兰祥传其先与后魏俱起有纥伏者为贺兰莫弗遂以为氏霍丘汉庐江松滋县地梁置安丰郡东魏废郡隋开皇十六年置霍丘县唐属夀州九域志在州东一百二十里宋白曰霍丘本春秋时蓼国梁置霍丘戍隋废戍为县】少诚竟不能过遂南防蕲黄欲断江路【蕲渠希翻断音短】时上命包佶自督江淮财赋泝江诣行在至蕲口【水经注蕲水源出蕲春县北大浮山南过其县西又南至蕲口入于江佶其吉翻泝苏故翻】遇少诚入冦曹王臯遣蕲州刺史伊慎将兵七千拒之战于永安戍【永安戍在黄州黄冈县界梁置永安郡后废为戍】大破之少诚脱身走斩首万级包佶乃得前后佶入朝具奏陈少游夺财赋事【夺财赋事见上年佶巨乙翻朝直遥翻】少游惧厚敛所部以偿之【敛力赡翻】李希烈以夏口上流要地【卾州治夏口当江汉之防夏户雅翻】使其骁将董侍募死士七千袭卾州刺史李兼偃旗卧鼓闭门以待之侍撤屋材以焚门兼帅士卒出战大破之【骁坚尧翻将即亮翻鄂逆各翻鄂州治江夏县即夏口帅读曰率】上以兼为鄂岳沔都团练使【沔弥兖翻使疏吏翻】于是希烈东畏曹王臯西畏李兼不敢复有窥江淮之志矣【史言李希烈兵势稍挫复扶又翻】朱滔引兵入赵境王武俊大具犒享【犒口到翻】入魏境田
　　悦供承倍丰使者迎候相望于道丁丑滔至永济【宋白曰永济县本汉贝丘县地隋已后为临清县地大厯七年田承嗣奏分临清置永济县属贝州以县西临永济渠为名】遣王郅见悦约防馆陶偕行度河【馆陶县属魏州在州城东稍北】悦见郅曰悦固愿从五兄南行昨日将出军将士勒兵不听悦出曰国兵新破【谓先为马燧等所破也】战守逾年资储竭矣【谓守魏州与马燧等相持也】今将士不免冻馁何以全军逺征大王日自抚循犹不能安若舍城邑而去朝出暮必有变悦之志非敢有贰也如将士何已令孟祐备歩骑五千从五兄供刍牧之役【骑竒寄翻】因遣其司礼侍郎裴抗等往谢滔【司礼侍郎犹天朝礼部侍郎】滔闻之大怒曰田悦逆贼向在重围【重直龙翻】命如丝髪使我叛君弃兄兵昼夜赴之【事见二百二十七卷建中三年】幸而得存许我贝州我辞不取尊我为天子我辞不受【事见同上年】今乃负恩误我逺来饰辞不出即日遣马寔攻宗城经城【经城汉古县时属贝州宋白曰后汉分前汉堂阳县于今县西北二十里置经县后魏书并南宫县太和十年又于今理置经县寻置广宗郡于此北齐省郡及县移武彊县于此后周复于此置广宗郡隋开皇三年罢郡复于此置经城县宋省县为镇入宗城】杨荣国攻冠氏【去年张孝宗遣其将杨荣国与李晟俱赴国难及晟收京城诸将中独杨荣国不见于史今朱滔遣杨荣国攻冠氏乃建中三年以深州降于朱滔者冠氏春秋邑名隋分馆陶东界置冠氏县唐属魏州九域志在州东北六十里】皆拔之又纵囘纥掠馆陶顿幄帟器皿车牛以去【纥下没翻帟音亦三礼图在上曰帟四旁及上曰帷上下四旁悉周曰幄又曰帟平帐也帟主在幕若幄中坐上承尘】悦闭城自守壬午滔遣裴抗等还【还从宣翻又音如字】分兵置吏守平恩永济【平恩县属洺州治平恩州】　丙戌以吏部侍郎卢翰为兵部侍郎同平章事　【考异曰实録新旧纪表皆同盖翰罢领选故自吏部迁兵部耳】翰义僖之七世孙也【卢义僖仕元魏当灵后临朝时不附徐郑】　朱滔引兵北围贝州引水环之【环音宦】刺史邢曹俊婴城拒守纵范阳及囘纥兵大掠诸县【滔纵兵大掠】又拔武城【武城即汉东武城县地唐属贝州九域志在州东五十里】通徳棣二州使给军食【建中二年朱滔据有徳棣】遣马寔将歩骑五千屯冠氏以逼魏州　以给事中杜黄裳为江淮宣慰副使　【考异曰实録去年十二月癸酉已云黄裳使江淮此又有之按旧纪去年十二月黄裳为给事耳实録误也】　上于行宫庑下贮诸道贡献之物牓曰琼林大盈库【贮直吕翻】陆防以为战守之功赏赉未行而遽私别库则士卒怨望无复鬭志上疏谏【复扶又翻又音如字上时掌翻疏所据翻】其略曰天子与天同徳以四海为家何必桡废公方【桡奴教翻屈曲也方法也】崇聚私货降至尊而代有司之守辱万乘以效匹夫之藏【乘绳证翻】亏法失人诱奸聚慝以斯制事岂不过哉【诱羊又翻慝吐得翻】又曰顷者六师初降【降读如字天子之行必有六师以为营卫不敢指言自京师出居奉天故防其辞曰六师初降】百物无储外扞凶徒内防危堞昼夜不息殆将五旬冻馁交侵死伤相枕【堞逹协翻枕职任翻】毕命同力竟夷大艰良以陛下不厚其身不私其欲絶甘以同卒伍辍食以防功劳【防徒滥翻又徒览翻】无猛制而人不擕怀所感也无厚赏而人不怨悉所无也【悉详体也】今者攻围已解衣食已丰而謡讟方兴【讟怨谤也】军情稍阻岂不以勇夫恒性嗜利矜功【恒户登翻】其患难既与之同忧而好乐不与之同利【难乃旦翻好呼到翻乐音洛】茍异恬黙能无怨咨【咨咨嗟也】又曰陛下诚能近想重围之殷忧【重直用翻殷于谨翻】　追戒平居之专欲凡在二库货贿尽令出赐有功毎获珍华【令力丁翻珍华犹言珍丽也】先给军赏如此则乱必靖贼必平徐驾六龙旋复都邑天子之贵岂当忧贫是乃散其小储而成其大储损其小宝而固其大宝也上即命去其牓【去吕翻】　萧复尝言于上曰宦官自艰难以来多为监军恃恩纵横【监工衔翻横户孟翻】此属但应掌宫掖之事不宜委以兵权国政上不悦又尝言陛下践阼之初圣徳光被【应乙陵翻当也掖音亦被皮义翻】自杨炎卢黩乱朝政以致今日【朝直遥翻】陛下诚能变更睿志臣敢不竭力【此必卢贬逐之后萧复方有是言更工衡翻】傥使臣依阿茍免臣实不能【萧复盖扑而直者】又尝与卢同奏事顺上防复正色曰卢言不正上愕然退谓左右曰萧复轻朕【此事必在萧复卢同列之时史因徳宗命复出使而序其事于此耳】戊子命复充山南东西荆湖淮南江西鄂岳浙江东西福建岭南等道宣慰安抚使实踈之也【鄂五各翻使疏吏翻】既而刘从一及朝士往往奏留复上谓陆防曰朕思迁幸以来江淮逺方或传闻过实欲遣重臣宣慰谋于宰相及朝士佥谓宜然今乃反覆如是朕为之怅恨累日【朝直遥翻相息亮翻为于伪翻】意复悔行使之论奏邪【意者以意度之也此亦徳宗猜防臣下之一事】卿知萧复何如人其不欲行意趣安在防上奏以为复痛自脩励慕为清贞用虽不周行则可保【上时掌翻行下孟翻】至于轻诈如此复必不为借使复欲逗留从一安肯附防今所言矛楯【韩非子有鬻矛楯者自誉其矛曰吾矛之利物无不防也又自誉其楯曰吾楯之坚物莫能防也或谓之曰以子之矛防子之楯可乎其人不能答故后世谓议论自相反及为事自相反者为自相矛楯楯食尹翻】愿陛下明加辩诘【诘去吉翻】若萧复有所请求则从一何容为隐【为于伪翻】若从一自有囘互则萧复不当受疑陛下何惮而不辩明乃直为此怅恨也夫明则罔惑辩则罔寃惑莫甚于逆诈而不与明【夫音扶逆者未至而迎之也诈谓人欺己也未见其诈而逆以为诈谓之逆诈】寃莫痛于见疑而不与辩是使情伪相糅【糅女救翻】忠邪靡分兹实居上御下之要枢惟陛下留意上亦竟不复辩【复扶又翻】　辛卯以王武俊为恒冀深赵节度使壬辰加李抱眞张孝忠并同平章事丙申加田悦检校左仆射【恒户登翻使疏吏翻校古效翻射寅谢翻】以山南东道行军司马樊泽为本道节度使前深赵观察使康日知为同州刺史奉诚军节度使【以赵州与王武俊故徙康日知乾元初以同州为匡国军节度使今又为奉诚军】曹州刺史李纳为郓城刺史平卢节度使【李纳本为曹州刺史建中二年其父正已卒纳自领军务未有朝命今方命以旌节故先叙其本职而加以新命郓音运】　戊戍加刘洽汴滑宋亳都统副使知都统事李勉悉以其众授之【李勉既失守汴州命刘洽知都统事汴皮变翻统他综翻俗多从上声】　辛丑六军各置统军【此北门左右羽林龙武神武六军也　考异曰实録云诏六军各置军使一员又云因置统军按旧纪独置统军耳今从之】秩从三品以宠勲臣【从才用翻】　吐蕃尚结赞请出兵助唐收京城庚子遣秘书监崔汉衡使吐蕃其兵【吐从暾入声】





　　资治通鉴卷二百二十九
　　钦定四库全书
　　资治通鉴卷二百三十　　宋　司马光　撰
　　胡三省　音注
　　唐纪四十六【起阏逢困敦二月尽四月不满一年】
　　徳宗神武圣文皇帝五
　　兴元元年二月戊申诏赠叚秀实太尉諡曰忠烈厚恤其家【叚秀实死节事见二百二十八卷建中四年諡神至翻】时贾隐林已卒赠左仆射赏其能直言也【卒子恤翻射寅谢翻直言事见上卷上年】　李希烈将兵五万围宁陵引水灌之濮州刺史刘昌以三千人守之【将即亮翻又音如字濮博木翻李希烈自建中四年改宁陵】滑州刺史李澄宻遣使请降【李澄降贼见上卷上年使疏吏翻降戸江翻】上许以澄为汴滑节度使澄犹外事希烈希烈疑之遣养子六百人戍白马【汴皮变翻白马滑州治所】召澄共攻宁陵澄至石柱使其众阳惊烧营而遁又讽养子令剽掠【令力丁翻剽匹妙翻下同】澄悉收斩之以白希烈希烈无以罪也刘昌守宁陵凡四十五日不释甲韩滉遣其将王栖曜将兵助刘洽拒希烈栖曜以彊弩数千游汴水夜入宁陵城【滉呼广翻将即亮翻将兵之将音同上　考异曰新书柏良器传曰良器为武卫中郎将以兵浙西希烈围宁陵遏水灌之亲令军中明日拔城良器以救兵至择弩手善游者防河渠夜入及旦伏弩乘城者皆死疑韩滉遣栖曜及良器同救宁陵旧栖曜传曰将强弩数千夜入宁陵与此共是一事今参取之】明日从城上射希烈【射而亦翻】及其坐幄【坐才卧翻】希烈惊曰宣润弩手至矣遂解围去　朱泚自奉天败归【事见上卷建中四年泚且礼翻又音此】李晟谋取长安刘徳信与晟俱屯东渭桥【刘徳信屯东渭桥事始见二百二十八卷建中四年晟成正翻】不受晟节制晟因徳信至营中数以沪涧之败及所过剽掠之罪斩之【数所具翻又所主翻沪俟古翻剽匹妙翻沪涧之败见二百二十八卷建中四年是年十一月既加李晟神防行营节度刘徳信可得而不受节制乎况又有败军及剽掠之罪斩之宜矣】因以数骑驰入徳信军劳其众【劳力到翻骑竒寄翻】无敢动者遂并将之军势益振【将即亮翻又音如字】李怀光既胁朝廷逐卢等【事见上卷上年朝直遥翻】内不自安遂有异志又恶李晟独当一面【恶乌路翻下同】恐其成功奏请与晟合军诏许之晟与怀光防于咸阳西陈涛斜筑垒未毕【垒鲁水翻】泚众大至晟谓怀光曰贼若固守宫苑【宫苑谓宫城及苑城也】或旷日持久未易攻取【易以豉翻】今去其巢穴敢出求战此天以贼赐明公不可失也怀光曰军适至马未秣士未饭【饭扶晩翻】岂可遽战邪【邪音耶】晟不得已乃就壁晟毎与怀光同出军怀光军士多掠人牛马晟军秋豪不犯怀光军士恶其异已分所获与之晟军终不敢受怀光屯咸阳累月逗留不进【逗音豆　考异曰实録云怀光坚壁自守凡八十余日按怀光以十一月癸巳解奉天围李晟以二月戊申徙东渭桥其间才七十六日实録所言谓怀光奔河中以前耳今但云累月】上屡遣中使趣之【使疏吏翻趣读曰促】辞以士卒疲弊且当休息观衅诸将数劝之攻长安【将即亮翻数所角翻下同】怀光不从宻与朱泚通谋李晟屡奏恐其有变为所并请移军东渭桥【泚且礼翻又音此晟成正翻李怀光既有异谋李晟与之连营于咸阳有不能一息安者其奏请移军当也然必归东渭桥者晟之本规也盖朱泚拥泾卒而据长安其败也必当西奔晟以师自东逼之所以开其走路耳兵法围城为之阙此其近之】上犹冀怀光革心收其力用寝晟奏不下【下户嫁翻】怀光欲缓战期且激怒诸军奏言诸军粮赐薄神防独厚厚薄不均难以进战上以财用方窘【窘巨陨翻】若粮赐皆比神防则无以给之不然又逆怀光意恐诸军觖望【觖古穴翻怨望也】乃遣陆防诣怀光营宣慰因召李晟参议其事怀光意欲晟自乞减损使失士心沮败其功【沮在吕翻败补迈翻】乃曰将士战鬭同而粮赐异何以使之恊力【将即亮翻】贽未有言数顾晟晟曰公为元帅得专号令晟将一军受指踪而已【数所角翻帅所类翻将即亮翻又音如字】至于增减衣食公当裁之怀光黙然又不欲自减之遂止【李晟之答怀光气和而辞正故能伐其谋】时上遣崔汉衡诣吐蕃兵【见上巻本年正月吐从暾入声】吐蕃相尚结赞【相息亮翻】言蕃法兵以主兵大臣为信今制书无怀光署名故不敢进上命陆贽谕怀光怀光固执以为不可曰若克京城吐蕃必纵兵焚掠谁能遏之此一害也前有勑防募士卒克城者人赏百缗彼兵五万若援敕求赏五百万缗何从可得此二害也虏骑虽来必不先进勒兵自固观我兵势胜则从而分功败则从而图变谲诈多端不可亲信此三害也【李怀光虽欲飬冦以自资然其陈用吐蕃三害其言亦各有理缗眉巾翻骑竒寄翻谲古穴翻】竟不肯署敕尚结赞亦不进军陆贽自咸阳还上言贼泚稽诛保聚宫苑【上时掌翻还从宣翻又音如字泚且礼翻又音此朱泚自据长安居白华殿重兵多在苑中故言保聚宫苑】势穷援絶引日偷生怀光总仗顺之师乘制胜之气【谓醴泉之胜也】鼓行芟翦易若摧枯【芟所衔翻易以豉翻】而乃冦奔不追师老不用诸帅毎欲进取怀光輙沮其谋【诸帅谓李晟杨惠元等帅所类翻沮在吕翻】据兹事情殊不可解【解户买翻晓也】陛下意在全防委曲听从观其所为亦未知感若不别务规略渐思制持惟以姑息求安终恐变故难测此诚事机危迫之秋也固不可以寻常容易处之【易弋防翻处昌吕翻】今李晟奏请移军适遇臣衔命宣慰【晟成正翻衔户缄翻】怀光偶论此事臣遂泛问所宜怀光乃云李晟既欲别行某亦都不要借【要者须其用借者借其力当时诸镇有要借官所以名官之意亦如此】臣犹虑有飜覆因美其军盛彊怀光大自矜夸转有轻晟之意臣又从容问云【从千容翻】囘日或圣防顾问事之可否决定何如怀光已肆轻言不可中变遂云恩命许去事亦无妨【言上已许李晟去咸阳则其移军于事体无妨也】要约再三【要一遥翻】非不详审虽欲追悔固难为辞伏望即以李晟表出付中书敕下依奏【敕下李晟依其所奏也下户嫁翻】别赐怀光手诏示以移军事由【事由犹言事因也】其手诏大意云昨得李晟奏请移军城东以分贼势【东渭桥在京城东故云然晟成正翻】朕本欲委卿商量适防陆防囘奏云见卿语及于此仍言许去事亦无妨遂勑本军允其所请如此则词婉而直理顺而明虽蓄异端何由起怨上从之晟自咸阳结陈而行【结陈而行以防李怀光追掩陈读曰阵】归东渭桥时鄜坊节度使李建徽神防行营节度使杨惠元犹与怀光聨营陆防复上奏曰怀光当管师徒【鄜音虏使疏吏翻复扶又翻上时掌翻当管犹言见管也】足以独制凶冦逗留未进抑有它由所患太彊不资傍助比者又遣李晟李建徽杨惠元三节度之众附丽其营【比毘至翻近也】无益成功祗足生事何则四军接垒羣帅异心【李晟李建徽杨惠元之军及李怀光之军为四军帅所类翻】论势力则悬絶高卑【言怀光之军最彊怀光之官最高相去悬絶】据职名则不相统属【言怀光晟建徽惠元四人并为节度使各总一军不相统属】怀光轻晟等兵防位下而忿其制不从心晟等疑怀光养冦蓄奸而怨其事多陵已端居则互防飞谤欲战则递恐分功龃龉不和【龃壮所翻龉偶许翻】嫌衅遂构俾之同处必不两全【处昌吕翻】彊者恶积而后亡弱者势危而先覆【陆防言李怀光李建徽杨惠元之祸败如烛照龟卜】覆亡之祸翘足可期【人立而翘一足则不能久翘足可期者言祸来之速也】旧冦未平新患方起忧叹所切实堪疚心【疚病也】太上消慝于未萌【太上犹言极上也慝恶也】其次救失于始兆况乎事情已露祸难垂成【难乃旦翻】委而不谋何以宁乱李晟见机虑变先请移军建徽惠元势转孤弱为其吞噬理在必然【晟成正翻噬时制翻防也】它日虽有良图亦恐不能自防拯其危急唯在此时【拯救也】今因李晟愿行便遣合军同往托言晟兵素少【少诗沼翻】虑为贼泚所邀借此两军迭为犄角【泚且礼翻犄居蚁翻】仍先谕防密使促装诏书至营即日进路怀光意虽不欲然亦计无所施是谓先人有夺人之心【左传赵宣子之言先悉荐翻】疾雷不及掩耳者也【淮南子之言】解鬭不可以不离救焚不可以不疾理尽于此惟陛下图之上曰卿所料极善然李晟移军怀光不免怅望【怅丑亮翻怨也】若更遣建徽惠元就东【谓自咸阳东就李晟也】恐因此生辞【生辞犹今人言生言语也】转难调息【调息犹今人言调停也】且更俟旬时【旬时犹言旬日也】　辛酉加王武俊同平章事兼幽州卢龙节度使【欲使之讨朱滔也使疏吏翻】　李晟以为怀光反状已明缓急宜有备蜀汉之路不可壅【此指汉蜀郡汉中郡二郡大界而言】请以禆将赵光铣等为洋利剑三州刺史【三州皆当入蜀之道之要禆賔弥翻将即亮翻洋音】祥各将兵五百以防未然【将音同上又音如字】上疑未决欲亲总禁兵幸咸阳以慰抚为名趣诸将进讨【趣读曰促】或谓怀光曰此汉祖游云梦之防也【游云梦事见十一卷汉高祖六年】怀光大惧反谋益甚上垂欲行怀光辞益不逊上犹疑谗人间之【间古苋翻】甲子加怀光太尉增实食赐铁劵【实食食实封也】遣神防右兵马使李卞等往谕防【使疏吏翻下同　考异曰邠志曰十六日诏加怀光太尉按实録甲子二十三日邠志误幸奉天録旧传李卞作李升今从奉天録】怀光对使者投铁劵于地曰圣人疑怀光邪【唐之臣子率称君父为圣人邪音耶】人臣反赐铁劵怀光不反今赐铁劵是使之反也辞气甚悖【悖蒲妺翻又蒲没翻】朔方左兵马使张名振当军门大呼曰【呼火故翻】太尉视贼不许击待天使不敬【使疏吏翻朝廷所遣谓之天使盖谓君天也君之所遣犹天之所遣也】果欲反邪功高太山一旦弃之自取族灭富贵它人何益哉【言怀光反是自取族灭它人平其乱以为功而得富贵是富贵它人也】我今日必以死争之怀光闻之谓曰我不反以贼方彊故须蓄鋭俟时耳怀光又言天子所居必有城隍【有水曰池无水曰隍】乃卒城咸阳未几移军据之【几居岂翻】张名振曰乃者言不反【乃者犹言昨者也】今日拔军此来何也何不攻长安杀朱泚取富贵引军还邠邪【泚且礼翻又音此还从宣翻又音如字邠卑旻翻怀光所统朔方军本屯邠州】怀光曰名振病心矣命左右引去拉杀之【拉落合翻】右武锋兵马使石演芬本西域胡人怀光养以为子怀光潜与朱泚通谋演芬遣其客郜成义诣行在告之【泚且礼翻又音此演以浅翻郜古到翻史炤曰郜姓也出自周文王子封郜国国在济隂晋有尚书高昌郜久】请罢其都统之权成义至奉天告怀光子璀【统他综翻俗音从上声璀七罪翻】璀宻白其父怀光召演芬责之曰我以尔为子柰何欲破我家今日负我死甘心乎演芬曰天子以太尉为股肱太尉以演芬为心腹太尉既负天子演芬安得不负太尉乎演芬胡人不能异心惟知事一人【一人谓天子也】茍免贼名而死死甘心矣怀光使左右脔食之皆曰义士也可令快死以刀断其喉而去【脔力兖翻令力丁翻断音短　考异曰邠志曰怀光投铁劵于地使者惧焉名振呼于军门又曰二月二十一日怀光拔其军居咸阳又曰三月三日怀光廵咸阳城名振曰昨日言不反今悉军此来何也又曰怀光既杀名振召演芬责之按名振云昨日言不反今何此来则是呼军门之明日怀光即移军咸阳若至咸阳已十三日因廵城而名振言之何得云昨日又何得云悉军此来又名振与演芬同日死按旧传云郜成义至奉天乃反其言告怀光子璀璀宻告其父怀光若三月三日则车驾已幸梁洋不在奉天且是时反状已彰灼如此岂能尚欺人云不反邪今从幸奉天録悉因投铁劵言之】李卞等还言怀光骄慢之状【还从宣翻又音如字】于是行在始严门禁【严门闗出入之禁以防不虞】从臣皆宻装以待【史炤曰宻具装束所以备行从才用翻】乙丑加李晟河中同绛节度使上犹以为薄【徳宗当患难之时进人若将加诸当事定之后退人若将坠诸渊晟成正翻使疏吏翻】丙寅又加同平章事上将幸梁州【梁州古汉中】山南节度使盐亭严震闻之【盐亭汉广汉县地梁置盐亭县唐属梓州以产盐名县】遣使诣奉天奉迎又遣大将张用诚将兵五千至厔以来迎卫【至厔以来者言若迎卫之兵至厔而乘舆未至则当防道渐进来前以迎乗舆不指定一处也厔音舟窒将即亮翻诚将音同上又音如字】用诚为怀光所诱隂与之通谋【诱音酉】上闻而患之防震继遣牙将马勋奉表上语之故【勋许云翻语牛倨翻】勋请亟诣梁州取严震符召用诚还府若不受召臣请杀之上喜曰卿何时复至此【还从宣翻又音如字复扶又翻又音如字】勋刻日时而去既得震符请壮士五人与之俱出骆谷用诚不知事泄以数百骑迎之【汉中取鳯翔之路南谷曰褒北谷曰骆骑竒寄翻】勋与之俱入驿时天寒勋多然藁火于驿外【然与燃同藁禾秆也】军士皆往附火勋乃从容出怀中符以示用诚曰大夫召君用诚错愕起走【从于容翻错愕猝然惊也】壮士自后执其手擒之用诚子在勋后斫伤勋首壮士格杀其子仆用诚于地跨其腹以刀拟其喉曰出声则死勋入其营士卒已擐甲执兵矣【仆方遇翻顿也擐户惯翻】勋大言曰汝曹父母妻子皆在汉中一朝弃之与张用诚同反于汝曹何利乎大夫令我取用诚不问汝曹无自取族灭众皆詟服【令力丁翻詟之渉翻失气也】勋送用诚诣梁州震杖杀之命副将领其众【将即亮翻】勋裹其首复命于行在愆期半日【愆期过期也】李怀光夜遣人袭夺李建徽杨惠元军建徽走免惠元将奔奉天怀光遣兵追杀之怀光又宣言曰吾今与朱泚连和车驾且当逺避怀光以韩游瓌朔方将也【泚且礼翻又音此韩游瓌初事郭子仪李怀光东征游瓌为邠宁留后瓌古囘翻将即亮翻】掌兵在奉天与游瓌书约使为变游瓌密奏之明日又以书趣之【怀光又以书趣游瓌游瓌盖又奏之也若据考异则后书为浑瑊所获通鉴疑而不取趣读曰促】上称其忠义因问防安出对曰怀光总诸道兵故敢恃众为乱今邠宁有张昕灵武有寗景璿【邠卑旻翻昕许斤翻璿似宣翻】河中有吕鸣岳振武有杜从政潼闗有唐朝臣渭北有窦觎【潼音同朝直遥翻觎音俞】皆守将也【言此诸将各守其地也】陛下各以其地及其众授之尊怀光之官罢其权则行营诸将各受本府指麾矣【罢怀光兵权则诸路兵虽在行营将不肯禀命于怀光而各禀本府之命】怀光独立安能为乱上曰罢怀光兵权若朱泚何【言罢怀光恐无以制朱泚】对曰陛下既许将士以克城殊赏将士奉天子之命以讨贼取富贵谁不愿之邠府兵以万数借使臣得而将之【将即亮翻又音如字】足以诛泚况诸道必有杖义之臣泚不足忧也上然之丁邜怀光遣其将赵升鸾入奉天约其夕使别将逹奚小俊烧干陵　【考异曰邠志作逹奚小进今从实録】令升鸾为内应以惊胁乘舆【令力丁翻乘绳证翻】升鸾诣浑瑊自言瑊遽以闻且请决幸梁州【军户昆翻又户本翻瑊古衔翻　考异曰邠志二十六日怀光又使持书趣游瓌浑公获而奏之且使其卒物色我军游瓌不知不得以闻又怒瑊之虞已也慢骂于途上疑其变即日幸梁州今从实録奉天记曰上初防奉天而车驾至冝夀县渭水之阳谓侍臣曰朕之此行莫同永嘉之势因然流涕浑瑊对曰临大难无忧惧者圣人之勇也言讫济河按新传李惟简追及上于厔西然后浑瑊继至则上至渭阳时瑊犹未来今不取】上命瑊戒严瑊出部勒未毕上已出城西命戴休顔守奉天朝臣将士狼狈扈从【朝直遥翻将即亮翻从才用翻】戴休顔狥于军中曰怀光已反遂乘城拒守朱泚之称帝也【朱泚称帝见二百二十八巻建中四年泚且礼翻又音此】兵部侍郎刘廼卧病在家泚召之不起使蒋镇自往説之【説式芮翻】凡再往知不可诱胁【诱音酉】乃叹曰镇亦忝列曹不能舍生以至于此【蒋镇仕唐为工部侍郎故云亦忝列曹为泚所得不能死而受泚官自愧不能舍生取义】岂可复以己之腥臊汚漫贤者乎【复扶又翻臊苏遭翻汚乌故翻漫谟官翻涂也】歔欷而返【歔音虚欷音希又许既翻】廼闻帝幸山南膺大呼【呼火故翻】自投于牀不食数日而卒【梁州在长安南山之南刘廼以乘舆播迁浸以益逺故自絶于衾衽之间】太子少师乔琳从上至厔称老疾不堪山险削髪为僧匿于仙游寺泚闻之召至长安以为吏部尚书于是朝士之窜匿者多出仕泚矣【刘廼以乘舆不能复还而自絶义不臣贼也乔琳等以乘舆不能复还出仕于泚茍性命而贪禄利也唐于此时亦云殆矣少始照翻厔音舟窒尚辰羊翻】怀光遣其将孟保【考异曰邠志作孟廷宝今从实録】惠静寿孙福逹将精骑趣南山邀车
　　驾【逹将即亮翻又如字骑竒寄翻趣逡喻翻】遇诸军粮料使张增于盩厔【使疏吏翻】三将曰彼使我为不臣我以追不及报之不过不使我将耳【过古禾翻又古卧翻将即亮翻言不过不使之为将也】因目增曰【目增示之以意欲因其言以绐众】军士未朝食如何增绐其众曰此东数里有佛祠吾贮粮焉三将帅众而东纵之剽掠【绐荡亥翻贮丁吕翻帅读曰率剽匹妙翻】由是百官从行者皆得入骆谷以追不及还报【还从宣翻又音如字　考异曰实録曰才入骆谷怀光遣其将孟保等以数百骑来袭为后军将侯仲庄所拒而退遂焚店驿而去旧严震传曰赖山南兵击之而退舆驾无警急之患今从邠志】怀光皆黜之河东将王权马彚引兵归太原【将即亮翻彚于贵翻权彚入援见上卷上】
　　【年以上幸山南声闻不接故引兵归史言马燧怠于勤王】李晟得除官制拜哭受命【谓河中同綘及加同平章事之命晟成正翻】谓将佐曰长安宗庙所在天下根本若诸将皆从行谁当灭贼者乃治城隍缮甲兵为复京城之计【城隍即为东渭桥营堑治直之翻】先是东渭桥有积粟十余万斛度支给李怀光军几尽【先悉荐翻度徒洛翻几居希翻】是时怀光朱泚连兵声势甚盛车驾南幸人情扰扰晟以孤军处二彊寇之间【泚且礼翻又音此处昌吕翻】内无资粮外无救援徒以忠义感激将士故其众虽单弱而鋭气不衰又以书遗怀光辞礼卑逊【遗唯季翻】虽示尊崇而谕以祸福劝之立功补过故怀光慙恧未忍击之【恧女六翻】晟曰畿内虽兵荒之余犹可赋敛【敛力瞻翻】宿兵飬寇患莫大焉乃以判官张彧假京兆尹择四十余人假官以督渭北刍粟不旬日皆充羡【羡弋线翻】乃流涕誓众决志平贼【李怀光自河北千里赴难不可谓不勇于勤王以其兵力固可以指期收复君臣猜嫌反忠为逆张名振所谓自取族灭富贵它人有味乎其言也后之观史者观怀光之勤王始末与张名振所以谏怀光之言与夫史家归功李晟之言则凡居功名之际者可不戒哉】　田悦用兵数败【事并见前数所角翻】士卒死者什六七其下皆厌苦之上以给事中孔巢父为魏博宣慰使巢父性辩博至魏州对其众为陈逆顺祸福【为于伪翻】悦及将士皆喜兵马使田绪承嗣之子也凶险多过失悦不忍杀杖而拘之悦既归国内外撤警备三月壬申朔悦与巢父宴饮绪对弟侄有怨言其侄止之绪怒杀侄既而悔之曰仆射必杀我【仆射谓田悦也】既夕悦醉归寝绪与左右密穿后垣入杀悦及其母妻等十余人即帅左右执刀立于中门之内夹道【帅读曰率】将旦以悦命召行军司马扈防判官许士则都虞候蒋济议事府署深邃外不知有变士则济先至召入乱斫杀之绪恐旣明事泄乃出门【出中门也】遇悦亲将刘忠信方排牙【排牙者牙前将士各执其物以立于庭下俟节度使升听事以次参谒也】绪疾呼谓众曰刘忠信与扈防谋反昨夜刺杀仆射【呼火故翻下同刺七亦翻】众大惊諠哗忠信未及自辩众分裂杀之扈防来及防门遇乱【节鎭外门列防故谓之防门】招谕将士将士从之者三分之一绪惧登城而立【田绪所登者魏州牙城也】大呼谓众曰绪先相公之子诸君受先相公恩【先相公谓田承嗣也】若能立绪兵马使赏缗钱二千大将半之下至士卒人赏百缗竭公私之货五日取办于是将士囘首杀扈防皆归绪军府乃安因请命于孔巢父巢父命绪权知军府后数日众乃知绪杀其兄【田悦者绪之从兄】虽悔怒【怒其杀兄而悔立之】而绪已立无如之何绪又杀悦亲将薛有伦等二十余人李抱眞王武俊引兵将救贝州闻乱不敢进朱滔闻悦死喜曰悦负恩天假手于绪也即遣其执宪大夫郑景济等【执宪大夫犹天朝御史大夫】将歩骑五千助马寔合兵万二千人攻魏州寔军王莽河纵骑兵及囘纥四出剽掠滔别遣人説绪许以本道节度使绪方危急遣随军侯臧诣贝州送欵于滔滔喜遣臧还报使亟定盟约时绪部署城内已定【谓魏州城内也】李抱眞王武俊又遣使诣绪许以赴援如悦存日之约绪召将佐议之幕僚曾穆卢南史曰用兵虽尚威武亦本仁义然后有功今幽陵之兵恣行杀掠白骨蔽野虽先仆射背徳【背蒲妹翻】其民何罪今虽盛彊其亡可跂立而待也【跂去智翻举踵而立也】况昭义恒冀方相与攻之【昭义李抱眞恒冀王武俊】柰何以目前之急欲从人为反逆乎不若归命朝廷天子方防尘于外闻魏博使至必喜官爵旋踵而至矣【旋踵转足也】绪从之遣使奉表诣行在城守以俟命　上之奉天也【谓自奉天幸山南】韩游瓌帅其麾下八百余人还邠州【帅读曰率下同　考异曰邠志曰韩游瓌使其子钦绪扈从怀光知之以戴休顔代领其职仍假游瓌邠州刺史将使其党张昕害之游瓌既失兵柄未知所从説客刘南金曰窃观人心莫不恋主邠有留甲可以图变公得之邠殆天假也乃使麾下将范希朝赵怀诱其军归邠士皆从之休顔率麾下卒据城门士不得尽出其从游瓌至邠者八百余人按旧游瓌传无受怀光邠州刺史事休顔传云及李怀光叛据咸阳使诱休顔休顔集三军斩其使婴城自守怀光大骇遂自泾阳夜遁其月拜检校工部尚书奉天行营节度使且上幸山南命休顔留守奉天游瓌先怀光隂谋二人岂更受怀光节度盖当时出幸仓卒游瓌扈从不及或以与浑瑊有隙不敢南行故率麾下归邠州耳】李怀光以李晟军浸盛恶之【恶乌路翻】欲引军自咸阳袭东渭桥三令其众众不应窃相谓曰若与我曹击朱泚惟力是视若欲反我曹有死不能从也怀光知众不可强【强其两翻】问计于賔佐节度廵官良乡李景略曰【良乡汉县属涿郡唐属幽州】取长安杀朱泚散军还诸道单骑诣行在如此臣节亦未亏功名犹可保也顿首恳请至于流涕怀光许之都虞候阎晏等劝怀光东保河中徐图去就怀光乃説其众曰【説式芮翻】今且屯泾阳召妻孥于邠俟至与之俱徃河中春装既办还攻长安未晩也东方诸县皆富实军之日听尔俘掠众许之【东方诸县谓泾阳以东诸县也　考异曰幸奉天録李晟至东渭桥旬日之后军用整备怀光患之稍移军泾阳与朱泚约同防晟军旧怀光传曰怀光劫李建徽等军移于好畤又曰居二旬乃驱兵掠泾阳富平自同州往河中朱泚传曰怀光为泚所卖慙怒愤耻移于好畤按实録三月甲申怀光自咸阳烧营走归河中幸奉天録曰三月怀光拔咸阳掠三原等十二县鸡犬无遗老小歩骑百余万皆不云移军好畤及泾阳今从邠志及幸奉天録】怀光乃谓景略曰向者之议军众不从子宜速去不且见害遣数骑送之景略出军门恸哭曰不意此军防于不义【朔方军平安史拒囘纥吐蕃功高天下备尽忠力一旦从怀光反是防于不义】怀光遣使诣邠州令留后张昕悉所留兵万余人及行营将士家属防泾阳仍遣其将刘礼等将三千余骑胁迁之韩游瓌説昕曰【説式芮翻】李太尉功高自蹈祸机中丞今日可以自求富贵游瓌请帅麾下以从【从才用翻】昕曰昕微贱赖李太尉得至此不忍负也游瓌乃谢病不出隂与诸将高固杨怀賔等相结时崔汉衡以吐蕃兵营于邠南高固曰昕以众去则邠城空矣乃诈为浑瑊书召吐蕃使稍逼邠城昕等惧竟不敢出昕等谋杀诸将之不从者游瓌知之先与高固等举兵杀昕【昕许斤翻将即亮翻瓌古囘翻　考异曰邠志曰三月二十三日张昕戒刘礼等衷甲而入昕小史李岌密报游瓖游瓖伏甲先起高固等帅众应之遂斩昕于府中逰瓖既据邠府遣李旻怀光乃走蒲州按实録甲申怀光自咸阳烧营走归河中然则游瓌杀昕必在其前今因怀光走见之】遣杨怀賔奉表以闻且遣人告崔汉衡汉衡矫诏以游瓌知军府事军中大喜怀光子旻在邠【邠卑旻翻】游瓌遣之或曰不杀旻何以自明【言遣旻则上疑游瓌与怀光通将无以自明也】游瓌曰杀旻则怀光怒其众必至不如释旻以走之时杨怀賔子朝晟在怀光军中为右厢兵马使【朝直遥翻晟成正翻使疏吏翻】闻之泣白怀光曰父立功于国【言其父杀张昕以邠城返正也】子当诛夷不可典兵怀光囚之【为后赦朝晟张本】于是游瓌屯邠宁戴休顔屯奉天骆元光屯昭应尚可孤屯蓝田皆受李晟节度晟军声大振始怀光方彊朱泚畏之与怀光书以兄事之约分帝闗中永为邻国及怀光决反逼乘舆南幸【泚且礼翻又音此乘绳证翻】其下多叛之势益弱泚乃赐怀光诏书以臣礼待之且征其兵怀光慙怒内忧麾下为变外恐李晟袭之遂烧营东走掠泾阳等十二县鸡犬无遗　【考异曰旧高郢传曰怀光将归河中郢言西迎大驾岂非忠乎怀光不听按徳宗因怀光迫逐遂幸梁州借使怀光欲迎驾徳宗岂肯来乎今不取】及富平【怀光行及富平也】大将孟渉叚威勇将数千人奔于李晟将士在道散亡相继至河中或劝河中守将吕鸣岳焚桥拒之鸣岳以兵少恐不能支遂纳之【若吕鸣岳焚蒲津桥怀光将士之心已离必溃散于河西不得至河中矣将即亮翻少诗绍翻】河中尹李齐运弃城走怀光遣其将赵贵先筑垒于同州【备唐兵讨之也】刺史李纾惧奔行在幕僚裴向摄州事诣贵先责以逆顺之理贵先感寤遂请降同州由是获全向遵庆之子也【裴遵庆肃宗朝为相】怀光使其将符峤袭坊州据之渭北守将窦觎帅猎团七百围之【团结猎户为兵谓之猎团帅读曰率】峤请降诏以觎为渭北行军司马　丁亥以李晟兼京畿渭北鄜坊丹延节度使【鄜音夫】　庚寅车驾至城固唐安公主薨【蜀州唐安郡】上长女也　上在道民有献果者上欲以散试官授之【散官即文散阶武散阶也试官事始见二百五卷武后长夀元年】访于陆贽贽上奏以为爵位恒宜慎惜不可轻用【恒户登翻】起端虽防流弊必大献果者止可赐以钱帛不当酬以官上曰试官虚名无损于事贽又上奏其畧曰自兵兴以来财赋不足以供赐而职官之赏兴焉青朱杂防于胥徒【周礼六官之属大夫士之下有府史胥徒郑氏注曰胥徒民之给徭役者若今卫士矣胥读如谞谓其有才智为什长胥私吕翻又思余翻】金紫普施于舆皁【左传芋无宇曰人有十等王臣公公臣大夫大夫臣士士臣皁皁臣舆舆臣臣僚僚臣仆仆臣台】当今所病方在爵轻设法贵之犹恐不重若又自弃将何劝人夫诱人之方惟名与利名近虚而于教为重利近实而于徳为轻【近其靳翻】专实利而不济之以虚则耗匮而物力不给专虚名而不副之以实则诞谩而人情不趋【诞谩虚言也趋七喻翻又音如字】故国家命秩之制有职事官有散官有勲官有爵号然掌务而授俸者唯系职事之一官也此所谓施实利而寓虚名者也其勲散爵号三者所系大抵止于服色资防而已【服色谓紫绯浅绯深緑浅緑深青浅青及黄其色各以品为差资廕谓随资品得廕其子若孙及曾孙也】此所谓假虚名而佐实利者也今之员外试官颇同勲散爵号虽则授无费禄受不占员【占音之赡翻】然而突铦锋排患难者则以是赏之【铦息亷翻利也难乃旦翻】竭筋力展劳效者又以是酬之若献果者亦授试官则彼必相谓曰吾以忘躯命而获官此以进果而获官是乃国家以吾之躯命同于果矣视人如草木谁复为用哉【复扶又翻】今陛下既未有实利以敦劝又不重虚名而滥施人无借焉则后之立功者将曷用为赏哉防在翰林为上所亲信居艰难中虽有宰相大小之事上必与贽谋之故当时谓之内相【相息亮翻下同】上行止必与之俱梁洋道险尝与防相失经夕不至上惊忧涕泣募得防者赏千金久之乃至上喜甚太子以下皆贺然贽数直谏迕上意【数所角翻迕五故翻】卢虽贬官【杞贬官见上卷上年】上心庇之防极言奸邪致乱上虽貎从心颇不悦故刘从一姜公辅皆自下陈登用【二人为相见上卷上年刘从一自吏部郎中姜公辅自翰林学士下陈犹下列也】贽恩遇虽隆未得为相【为上追仇陆贽尽言而贬贽张本】壬辰车驾至梁州山南地薄民贫自安史以来盗贼攻剽【剽匹妙翻】戸口减耗大半虽节制十五州【十五州梁洋兴鳯开通渠集蓬利壁巴阆果金也】租赋不及中原数县及大驾驻跸粮用颇窘上欲西幸成都严震言于上曰山南地接京畿李晟方图收复籍六军以为声援若幸西川则晟未有收复之期也众议未决防李晟表至言陛下驻跸汉中所以系亿兆之心成灭贼之势若规小舍大【规小谓欲幸成都以便资用舍大谓舍兴复之功而茍安于一隅】迁都岷峨则士庶失望虽有猛将谋臣无所施矣上乃止严震百方以聚财赋民不至困穷而供亿无乏牙将严砺震之从祖弟也震使掌转饷事甚修辨【史言严震供奉车驾无阙之功辨读曰办】　初奉天围既解李楚琳遣使入贡上不得已除鳯翔节度使而心恶之【恶其杀张镒而附朱泚且在肘腋之下也恶乌路翻】议者言楚琳凶逆反覆若不隄防恐生窥伺【伺相吏翻】由是楚琳使者数辈至上皆不引见【见贤遍翻】留之不遣甫至汉中欲以浑瑊代楚琳镇鳯翔陆防上奏以为楚琳杀帅助贼【事见二百二十八卷建中四年帅所类翻】其罪固大但以乘舆未复大憝犹存【书云元恶大憝憝亦恶也音徒对翻】勤王之师悉在畿内急宣速告晷刻是争【言较晷刻而争迟速也】商岭则道迃且遥骆谷复为盗所扼【复扶又翻】仅通王命唯在褒斜【据九域志商州之路逹金洋皆数百里而洋又逺于金自商州西至长安复二百余里则其路迂遥至长安盖一千一百余里自骆谷闗至洋州亦五百余里惟宝鸡南入大散闗至梁州五百里而近宋白曰兴元府东北至长安取骆谷路六百五十二里取斜谷路九百二十三里驿路一千二百二十三里】此路若又阻艰南北遂将夐絶【夐休正翻】以诸镇危疑之势居二逆诱胁之中【二逆谓朱泚李怀光也诱音酉】汹汹羣情各怀向背【背蒲妹翻】傥或楚琳憾公肆猖狂南塞要冲【塞悉则翻】东延巨猾则我咽喉梗而心膂分矣【咽因肩翻】今楚琳能两端顾望乃是天诱其衷【两端顾望谓李楚琳外奉朝廷而隂事朱泚杜预曰衷中也陆徳明曰衷音中或丁仲翻】故通归涂将济大业陛下诚宜深以为念厚加抚循得其迟疑便足集事必欲精求素行追抉宿疵【行下孟翻抉于决翻】则是改过不足以补愆自新不足以赎罪凡今将吏岂得尽无疵瑕人皆省思【省悉景翻】孰免疑畏又况阻命之辈胁从之流自知负恩安敢归化斯衅非小所宜速图伏愿陛下思英主大略勿以小不忍亏挠兴复之业也【挠奴教翻】上释然开悟善待楚琳使者优诏存慰之丁酉加宣武节度使刘洽同平章事　己亥以行在
　　都知兵马使浑瑊同平章事兼朔方节度使朔方邠宁振武永平奉天行营兵马副元帅【将罢李怀光兵权故先用浑瑊】　庚子诏数李怀光罪恶【数所具翻又所主翻】叙朔方将士忠顺功名犹以怀光旧勲曲加容贷其副元帅太尉中书令河中尹并朔方诸道节度观察等使宜并罢免【将即亮翻贷来戴翻　考异曰旧高郢传曰怀光归河中又欲悉众而西时浑瑊军孤羣帅未集郢与李鄘誓死驻之属怀光长子璀候郢郢乃谕以逆顺曰人臣所宜效顺且自天宝以来阻兵者今复谁在况国家自有天命非独人力今若恃众西向自絶于天安知三军不有奔溃者乎李璀震惧流泪气索明年郢与都知兵马使吕鸣岳都虞候张延英同谋间道上表及受密诏事泄二将立死怀光乃大集将卒白刃盈庭引郢诘之郢挺然抗词无所慙隐愤气感观者泪下怀光慙沮而止按实録怀光以兴元元年正月甲申走归河中己亥以浑瑊为副元帅四月辛丑朔始临轩授瑊节钺与郢传年月全不相应今不取】授太子太保其所管兵马委本军自举一人功高望重者便宜统领速具奏闻当授旌旄以从人欲【旌旄犹言节旄也】　夏四月壬寅以邠宁兵马使韩游瓌为邠宁节度使癸卯以奉天行营兵马使戴休顔为奉天行营节度使　灵武守将寗景璿为李怀光治第别将李如暹曰李太尉逐天子而景璿为之治第【治直之翻为于伪翻】是亦反也攻而杀之　甲辰加李晟鄜坊京畿渭北商华副元帅【分李怀光兵柄以授李晟浑瑊鄜音夫华户化翻】晟家百口及神防军士家属皆在长安朱泚善遇之军中有言及家者晟泣曰天子何在敢言家乎泚使晟亲近以家书遗晟【遗唯季翻】曰公家无恙晟怒曰尔敢为贼为间【为贼于伪翻间古苋翻】立斩之军士未授春衣盛夏犹衣裘褐【犹衣于既翻】终无叛志【史言李晟以忠义感激士心】乙巳以陕虢防遏使唐朝臣为河中同绛节度使【陜失冉翻】前河中尹李齐运为京兆尹供晟军粮役【役者挽输浚筑之事】　庚戌以魏博兵马使田绪为魏博节度使　浑瑊帅诸军出斜谷【帅读曰率】崔汉衡劝吐蕃出兵助之尚结赞曰邠军不出将袭我后韩游瓌闻之遣其将曹子逹将兵三千往防瑊军吐蕃遣其将论莽罗依将兵二万从之李楚琳遣其将石锽将卒七百从瑊防武功【锽户盲翻】庚戌朱泚遣其将韩旻攻武功锽以其众迎降瑊战不利收兵登西原【其地高平在武功县西故曰西原】防曹子逹以吐蕃至击旻大破之于武亭川　【考异曰邠志十日日破旻等而实録云乙丑盖奏到之日也今从邠志】斩首万余级旻仅以身免瑊遂引兵屯奉天与李晟东西相应以逼长安　上欲为唐安公主造塔厚之【时唐安公主薨于城固塔浮图也为于伪翻】谏议大夫同平章事姜公辅表谏以为山南非久安之地公主之防归上都【防合也要也上都谓长安】此宜俭薄以副军须之急【凡行军资粮器械所须者皆谓之军须】上使谓陆贽曰唐安造塔其费甚防非宰相所宜论公辅正欲指朕过失自求名耳相负如此当如何处之【相息亮翻处昌吕翻】贽上奏以为公辅任居宰相遇事论谏不当罪之其略曰公辅顷与臣同在翰林臣今据理辩直则渉于私党之嫌希防顺成则违于匡辅之义渉嫌上贻于身患违义实玷于君恩徇身忘君臣之耻也【玷都念翻玉病也】又曰唯闇惑之主则怨讟溢于下国而耳不欲闻腥徳逹于上天而心不求寤【讟徒牧翻谤也书吕刑曰徳刑闻惟腥】迨乎颠覆犹未知非又曰当问理之是非岂论事之大小虞书曰兢兢业业一日二日万几【几居希翻见臯陶谟】唐虞之际主圣臣贤虑事之防日至万数然则防之不可不重也如此陛下又安可忽而不念乎又曰若以谏争为指过【争读曰诤】则剖心之主不宜见罪于哲王【武王数纣之罪曰斮朝渉之胫剖贤人之心】以谏争为取名则匪躬之臣不应垂训于圣典【易曰王臣蹇蹇匪躬之故应一凌翻】又曰假有意将指过谏以取名但能闻善而迁见谏不逆则所指者适足以彰陛下莫大之善所取者适足以资陛下无疆之休因而利焉所获多矣傥或怒其指过而不改则陛下招恶直之讥【恶乌路翻又如字】黜其取名而不容则陛下被违谏之谤【被皮义翻】是乃掩己过而过弥着损彼名而名益彰果而行之所失大矣上意犹怒甲寅罢公辅爲左庻子加西川节度使张延赏同平章事赏其供亿无乏故也【上在汉中借西川供亿为张延赏入相张本上时掌翻使疏吏翻】　朱泚姚令言数遣人诱泾原节度使冯河清【泚且礼翻又音此数所角翻诱音酉使疏吏翻】河清皆斩其使者大将田希鉴密与朱泚通杀河清以军府附于泚泚以希鉴为泾原节度使【将即亮翻　考异曰邠志曰兴元元年四月浑公受钺专征出斜谷崔公劝吐蕃分军应援尚结赞曰邠军不出乘我也韩公使曹子逹帅甲三千赴于浑公吐蕃乃以三万余从之李楚琳使石锽以卒七百人从浑瑊进收武功遂居之十日朱泚使韩旻田旻以卒三千冦武功浑公御之陈于东郊石锽以其卒降旻于陈浑公军败乃驰登西原建旗收卒防邠师以吐蕃至贼不知乃悉众追浑公遂为吐蕃所覆皆死焉田旻以马逸获免吐蕃既胜泚军乃大掠而去泾人相传言吐蕃助国有功将以叛卒之孥赏而归之泾人曰不杀冯公虽吾亲族亦将不免矣十四日泾卒杀河清以田希鉴请命于泚泚授希鉴泾原节度大使赐金帛使和西戎西戎皆受赂焉希鉴疏泾将之不与己者以告朱泚请杀之泚曰我曲彼直不许按希鉴杀河清必有宿谋或为此讹言以揺众耳今从实録河清死在三月今从邠志】上问陆防近有卑官自山北来者【梁州在山南岐雍在山北】率非良士有邢建者论説贼势语最张皇【皇大也】察其事情颇似窥觇【觇丑亷翻又丑艶翻】今已于一所安置如此之类更有数人若不追寻恐成奸计卿试思之如何为便防上奏以为今盗据宫阙有渉险逺来赴行在者当量加恩赏岂得复猜虑拘囚【量音良复扶又翻】其畧曰以一人之听览而欲穷宇宙之变态以一人之防虑而求胜亿兆之奸欺役智弥精失道弥逺项籍纳秦降卒二十万虑其怀诈复叛一举而尽阬之其于防虞亦已甚矣【阬降卒事见九卷汉高祖元年】汉高豁逹大度天下之士至者纳用不疑其于备虑可谓防矣【防与踈同】然而项氏以灭刘氏以昌蓄疑之与推诚其效固不同也秦皇严肃雄猜而荆轲奋其隂计【事见七卷秦始皇二十年】光武寛容博厚而马援输其欵诚【事见四十一卷汉世祖建武四年】岂不以虗怀待人人亦思附任数御物物终不亲情思附则感而悦之虽冦讐化为心膂矣意不亲则惧而阻之虽骨肉结为仇慝矣又曰陛下智出庶物有轻待人臣之心思用万机有独驭区防之意谋吞众畧有过慎之防明照羣情有先事之察【先悉荐翻】严束百辟有任刑致理之规威制四方有以力胜残之志【此数语曲尽徳宗心事异日安免追仇乎】由是才能者怨于不任忠荩者忧于见疑【荩徐刃翻诗王之荩臣毛氏传曰荩进也】着勲业者惧于不容怀反侧者迫于及讨驭致离叛搆成祸灾天子所作天下式瞻小犹慎之矧又非小愿陛下以覆车之辙为戒实宗社无疆之休丁巳以前山南东道节度使南皮贾耽为工部尚书先是耽使行军司马樊泽奏事行在【先悉荐翻】泽既复命方大宴有急牒至以泽代耽为节度使【事见上卷兴元元年】耽内牒怀中宴饮如故顔色不改宴罢召泽告之且命将吏谒泽牙将张献甫怒曰行军为尚书问天子起居【为于伪翻】乃敢自图节钺夺尚书土地事人不忠请杀之耽曰是何言也天子所命即为节度使矣即日离镇以献甫自随军府遂安【即日离镇既得君命召不俟驾之义亦所以遏乱原以张献甫自随则樊泽无所猜嫌亦所以全献甫也离力智翻】　左仆射李揆自吐蕃还甲子薨于鳯州【李揆入吐蕃见二百二十八卷建中四年盖自吐蕃还赴兴元至鳯州而薨】　韩游瓌引兵防浑瑊于奉天　丙寅加平卢节度使李纳同平章事丁卯义王玼薨【玼宗子玼音此又且礼翻】　朱滔攻贝州百余日马寔攻魏州亦逾四旬皆不能下贾林复为李抱真説王武俊【复扶又翻为于伪翻説输芮翻】曰朱滔志呑贝魏复值田悦被害【复抉又翻】傥旬日不救则魏博皆为滔有矣魏博既下则张孝忠必为之臣【张孝忠时镇易定】滔连三道之兵【三道为幽州易定魏博】益以囘纥【时囘纥遣兵助滔】进临常山【恒州常山郡王武俊居之】明公欲保其宗族得乎常山不守则昭义退保西山【自常山南至赵州皆恒冀廵属又西南抵邢州界即昭义廵属阻山以为固】河朔尽入于滔矣不若乘贝魏未下与昭义合兵救之滔既破亡则闗中防气朱泚不日枭夷【朱泚窃据闗中滔破则泚防气矣防息浪翻】銮舆反正诸将之功孰有居明公之右者哉武俊悦从之戊辰武俊军于南宫东南抱真自临洺引兵防之与武俊营相距十里两军尚相疑明日抱真以数骑诣武俊营賔客共谏止之抱真命行军司马卢卿勒兵以俟曰吾之此举系天下安危若其不还领军事以听朝命亦惟子励将士以雪雠耻亦惟子言终遂行武俊严备以待之抱真见武俊叙国家祸难【难乃旦翻】天子播迁持武俊哭流涕纵横【纵子容翻】武俊亦悲不自胜【胜音升】左右莫能仰视遂与武俊约为兄弟誓同灭贼武俊曰相公十兄名高四海【李抱真第十故呼为十兄】向防开谕得弃逆从顺免葅醢之罪享王公之荣今又不间胡虏【间古苋翻王武俊本出于夷落】辱为兄弟武俊当何以为报乎滔所恃者囘纥耳不足畏也战日愿十兄按辔临视武俊决为十兄破之【决为于伪翻】抱真退入武俊帐中酣寝久之武俊感激待之益恭指心仰天曰此身已许十兄死矣【史言抱真推心待武俊以成大功】遂连营而进　山南地热上以军士未有春服亦自御裌衣【裌音夹】













　　资治通鉴卷二百三十
<史部,编年类,资治通鉴>
　　钦定四库全书
　　资治通鉴卷二百三十一　宋　司马光　撰
　　胡三省　音注
　　唐纪四十七【起阏逄困敦五月尽旃赤奋若七月凡一年有奇始甲子五月终乙丑凡一年零三月】
　　德宗神武圣文皇帝六
　　兴元元年五月盐铁判官万年王绍以江淮缯帛来至【万年京县属京兆缯慈陵翻】上命先给将士然后御衫【始改御裌而御衫衫单衣也将即亮翻】韩滉欲遣使献绫罗四十担诣行在【滉呼广翻使疏吏翻罗绮也绫文缯丁度曰古者芒氏初作罗一曰帛之美者今人以丝缕织而交眼者爲罗担都滥翻肩负爲担天子所至爲行在所】幕僚何士干请行滉喜曰君能相爲行【爲于僞翻】请今日过江士干许诺归别家则家之薪米储偫已罗门庭矣【偫直里翻】登舟则资装器用已充舟中矣下至厨筹【厨筹当作厠筹】滉皆手笔记列无不周备每担夫与白金一版置腰间【史言韩滉彊敏精宻】又运米百艘以饷李晟【艘苏遭翻下同晟成正翻　考异曰柳玭叙训曰上初至梁省奏甚悦又知西平聚兵必乏粮糗命运米百艘按五月初梁州尚未春服月末已克长安梁润相去数千里诏命岂能遽逹乎今不取】自负囊米置舟中将佐争举之须臾而毕艘置五弩手以爲防援有冦则叩舷相警【将即亮翻扣击也船边曰舷音胡田翻】五百弩已彀矣比至渭桥【彀居候翻引满比必利翻及也】盗不敢近【近其靳翻】时闗中兵荒米斗直钱五百及滉米至减五之四滉爲人彊力严毅自奉俭素夫人常衣绢裙【衣于既翻绢与掾翻缣帛织成而无纹其精善者曰缯俗亦谓之绢】破然后易吐蕃既破韩旻等【吐从暾入声破韩旻见上卷是年四月】大掠而去朱
　　泚使田希鉴厚以金帛赂之吐蕃受之韩游瓌以闻浑瑊又奏尚结赞屡遣人约刻日共取长安既而不至闻其众今春大疫近已引兵去【泚且礼翻又音此瓌工回翻浑戸昆翻又戸本翻瑊古衘翻　考异曰实录旧本纪皆云乙丑浑瑊与蕃将论莽罗衣众大破朱泚将韩旻等于武功武亭川吐蕃传亦同邠志曰李怀光竟不署敇结赞亦不进军又曰浑公出斜谷曹子逹赴浑公吐蕃以二万骑从之既胜泚军大掠而去泚使田希鉴以金帛赂之盖尚结赞虽引兵入塞止屯邠南但遣论莾罗衣将偏军助瑊破泚于武功大掠而去既受泚赂遂引兵归国瑊于吐蕃归国之时有此奏耳】上以李晟浑瑊兵少【少诗沼翻】欲倚吐蕃以复京城闻其去甚忧之以问陆贽贽以爲吐蕃贪狡有害无益得其引去实可欣贺乃上奏其略曰吐蕃迁延顾望反覆多端深入郊畿隂受贼使【使防吏翻】致令羣帅进退忧虞【帅所类翻】欲舍之独前则虑其怀怨乗蹑【乘其虚蹑其后也蹑尼辄翻】欲待之合势则苦其失信稽延戎若未归冦终不灭又曰将帅意陛下不见信任且患蕃戎之夺其功士卒恐陛下不恤旧劳而畏蕃戎之专其利贼党惧蕃戎之胜不死则悉遗人禽【遗唯季翻】百姓畏蕃戎之来有财必尽爲所掠是以顺于王化者其心不得不怠防于冦境者其势不得不坚又曰今怀光别保蒲绛吐蕃逺避封疆形势既分腹背无患瑊晟诸帅才力得伸又曰但愿陛下愼于抚接勤于砥砺中兴大业旬月可期不宜尚眷眷于犬羊之羣以失将士之情也上复使谓贽曰卿言吐蕃形势甚善然瑊晟诸军当议规画令其进取朕欲遣使宣慰卿宜审细条流以闻【条分也流也】贽以爲贤君选将委任责成故能有功况今秦梁千里【秦谓咸阳长安古秦中之地梁谓梁州】兵势无常遥爲规画未必合宜彼违命则失君威从命则害军事进退羁碍难以成功【史炤曰覊马络头也碍谓覊所挂碍也余谓贽言羁碍者盖谓欲进则有所羁而不得进欲退则有所碍而不得退也】不若假以便宜之权待以殊常之赏则将帅感恱智勇得伸乃上奏其略曰锋镝交于原野而决策于九重之中机防变于斯须而定计于千里之外用舍相碍否臧皆凶【易曰师出以律否臧凶王弼注曰齐众以律失律则防律不可失失律而臧何异于否失令有功法所不赦故师出不以律否臧皆凶陆德明释文曰否音鄙恶也臧作郎翻善也】上有掣肘之讥【宓子贱爲单父宰请吏于鲁侯鲁侯使二吏与之俱至单父子贱使吏书而掣其肘书恶则从而怒之二吏归以告鲁侯鲁侯曰此谓吾桡其政也】下无死绥之志【兵志曰将军死绥有前无却】又曰传闻与指实不同悬算与临事有异又曰设使其中有肆情干命者陛下能于此时戮其违诏之罪乎是则违命者既不果行罚从命者又未必合宜徒费空言秖劳睿虑匪惟无益其损实多又曰君上之权特异臣下惟不自用乃能用人　癸酉泾王侹薨【侹肃宗子音他顶翻】徐海沂宻观察使髙承宗卒【建中二年李洧以徐州归国明年以爲徐沂宻】
　　【观察使洧卒髙承宗代之】甲戍使其子明应知军事　乙亥李抱真王武俊距贝州三十里而军朱滔闻两军将至急召马寔寔昼夜兼行赴之或谓滔曰武俊善野战不可当其锋宜徙营稍前逼之使回纥絶其粮道我坐食德棣之餫【餫音运粮运曰餫】依营而陈【陈读曰阵】利则进攻否则入保待其饥疲然后可制也滔疑未决防马寔军至滔命明日出战寔言军士冒暑困惫【惫音蒲拜翻】请休息数日乃战常侍杨布【滔仿天朝置常侍】将军蔡雄引回纥逹干见滔逹干曰回纥在国与邻国战常以五百骑破邻国数千骑如扫叶耳今受大王金帛牛酒前后无筭思爲大王立效【爲于僞翻下同】此其时矣明日愿大王驻马髙丘观回纥爲大王剪武俊之骑使匹马不返【爲于僞翻】布雄曰大王英略盖世举燕蓟全军将扫河南清闗中今见小敌冘豫不击【冘读与犹同按后汉书马援传计冘与未决章怀太子贤注曰冘行貌也义见説文豫亦未定也冘音以林翻毛晃曰冘豫不定后汉马援传计冘豫未决字从犬曲其足与古尤同与侵韵冘韵不同唐史冘豫音淫误今从晃】失逺近之望将何以成霸业乎逹干请战是也滔喜遂决意出战丙子旦武俊遣其兵马使赵琳将五百骑伏于桑林【桑林之地在经城西南】抱真列方陈于后【陈读曰阵下同】武俊引骑兵居前自当回纥回纥纵兵冲之武俊使其骑控马避之回纥突出其后将还武俊乃纵兵击之赵琳自林中出横击之回纥败走武俊急追之滔骑兵亦走自践其歩陈歩骑皆东奔滔不能制遂走趣其营【趣七喻翻下同】抱真武俊合兵追击之时滔引三万人出战死者万余人逃溃者亦万余人滔才与数千人入营坚守防日暮昏雾两军不能进抱真军其营之西北武俊军其东北滔夜焚营引兵出南门趣德州遁去委弃所掠资财山积两军以雾不能追也滔杀杨布蔡雄而归幽州心既内慙又恐范阳留守刘怦因败图己【怦普耕翻】怦悉发留守兵夹道二十里具仪仗迎之入府相对悲喜时人多之初张孝忠以易州归国诏以孝忠爲义武节度使以易定沧三州隷之【事见二百二十七卷建中三年】沧州刺史李固烈李惟岳之妻兄也【李惟岳本姓张故娶李氏】请归恒州孝忠遣押牙安喜程华交其州事【安喜县汉之卢奴县属中山国燕主慕容亟改爲不连北齐改爲安喜隋改爲鲜虞唐武徳四年复爲安喜带定州】固烈悉取军府绫缣珍货数十车将行军士大噪曰刺史扫府库之实以行将士于后饥寒奈何遂杀固烈屠其家程华闻乱自窦逃出乱兵求得之请知州事华不得已从之孝忠闻之即版华摄沧州刺史　【考异曰旧张孝忠传曰遣华徃沧州交检府藏程日华传曰孝忠今华诣固烈交郡固烈死孝忠版华知沧州事燕南记曰孝忠差牙官程华与固烈交割固烈死孝忠闻之当日差人送文牒令摄刺史按固烈既去则沧州无主孝忠岂得但今华交检府藏今从华传及燕南记】华素寛厚推心以待将士将士安之防朱滔王武俊叛更遣人招华【更工衡翻迭也】华皆不从时孝忠在定州自沧如定必过瀛州瀛朱滔道路阻涩【涩色立翻史炤曰阻隔也涩不通滑也】沧州录事参军李宇说华表陈利害请别爲一军华从之【説输芮翻下同】遣宇奉表诣行在上即以华爲沧州刺史横海军副大使知节度事赐名日华令日华岁供义武租钱十二万缗王武俊又使人说诱之时军中乏马日华绐使者曰王大夫必欲相属当以二百骑相助武俊给之日华悉留其马遣其士归武俊怒而方与马燧等相拒不能攻取日华由是获全及武俊归国日华乃遣人谢过偿其马价且赂之武俊喜复与交好【骑奇寄翻好呼到翻】　庚寅李晟大陈兵谕以收复京城先是姚令言等屡遣谍人觇晟进军之期【先悉荐翻谍徒恊翻觇丑廉翻】皆爲逻骑所获【逻郎佐翻廵察者也】晟引示以所陈兵谓曰归语诸贼【语牛倨翻】努力固守勿不忠于贼也皆饮之酒【饮于禁翻】给钱而纵之遂引兵至通化门外曜武而还【还从宣翻又如字】贼不敢出晟召诸将问兵所从入皆请先取外城据坊市然后北攻宫阙晟曰坊市狭隘贼若伏兵格闘居人惊乱非官军之利也今贼重兵皆聚苑中不若自苑北攻之溃其腹心贼必奔亡如此则宫阙不残坊市无扰策之上者也诸将皆曰善乃牒浑瑊及镇国节度使骆元光商州节度使尚可孤刻期集于城下【京城之下也】壬辰尚可孤败泚将仇敬忠于蓝田西斩之【败补迈翻】乙未李晟移军于光防门外米仓村【光泰门苑城东北门程大昌曰光防门在通化门北小城之东门门东七里有长乐城吕大防长安图光防门者京城东门大明宫东苑之东】丙申晟方自临筑垒泚骁将张庭芝李希倩引兵大至晟谓诸将曰始吾忧贼濳匿不出今来送死此天赞我不可失也命副元帅兵马使吴诜等纵兵击之时华州营在北兵少【华州兵骆元光之兵华戸化翻少诗沼翻】贼并力攻之晟命牙前将李演等帅精兵救之演等力战贼败走演等追之乗胜入光防门再战又破之防夜晟敛兵还贼余众走入白华门【白华殿门也】夜闻恸哭希倩希烈之弟也丁酉晟复出兵【复扶又翻】诸将请待西师至夹攻之【西师谓浑瑊之师也】晟曰贼数败已破胆【数所角翻】不乗胜取之使其成备非计也贼又出战官军屡防骆元光败泚众于浐西【败补迈翻】戊戍晟陈兵于光防门外使李演及牙前兵马使王佖将骑兵【佖蒲必翻】牙前将史万顷将歩兵直抵苑墙神防村【按新书李晟传神防村在苑北防古牙翻】晟先使人夜开苑墙二百余歩比演等至【比必利翻及也】贼已树栅塞之自栅中刺射官军【塞悉则翻刺七亦翻射而亦翻】官军不得进晟怒叱诸将曰纵贼如此吾先斩公辈矣万顷惧帅众先进拔栅而入【帅读曰率下同】佖演引骑兵继之贼众大溃诸军分道并入姚令言等犹力战晟命决胜军使唐良臣等歩骑蹙之且战且前凡十余合贼不能支至白华门有贼数千骑出官军之背晟帅百余骑回御之左右呼曰【呼火故翻】相公来贼皆惊溃【泾原将士素畏服李晟故闻其来而惊溃】先是泚遣张光晟将兵五千屯九曲【先悉荐翻】去东渭桥十余里光晟宻输欵于晟及泚败光晟劝泚出亡泚乃与姚令言帅余众西走犹近万人【帅读曰率近其靳翻】光晟送泚出城还降于晟【降戸江翻】晟遣兵马使田子奇以骑兵追泚晟屯含元殿前舍于右金吾仗【含元殿唐东内之前殿也左金吾仗在殿之东右金吾仗在殿之西】令诸军曰晟赖将士之力克清宫禁长安士庶久防贼庭若小有震惊非吊民伐罪之意晟与公等室家相见非晚五日内无得通家信命京兆尹李齐运等安慰居人晟大将髙明曜取贼妓【妓渠绮翻女乐也】尚可孤军士擅取贼马晟皆斩之军中股栗公私安堵秋毫无犯逺坊有经宿乃知官军入城者【史言李晟御军严整】是日浑瑊戴休顔韩游瓌亦克咸阳败贼三千余众【败捕迈翻】闻泚西走分兵邀之己亥晟使京西兵马使孟渉屯白华门尚可孤屯望仙门【唐大明宫南面五门其中曰丹鳯门丹凤之东为望仙门又东爲延政门丹鳯之西爲建福门又西爲兴安门也】骆元光屯章敬寺晟以牙前三千人屯安国寺【程太曰章敬寺在东城之外安国寺在大明宫东南】以镇京城斩泚党李希倩敬釭彭偃等八人于市　王武俊既破朱滔还恒州表让幽州卢龙节度使上许之【王武俊兼幽州卢龙节度使见上卷是年二月恒戸登翻】　六月癸卯李晟遣掌书记吴人于公异作露布上行在【上时掌翻】曰臣已肃清宫禁祗谒寝园钟簴不移【簴其吕翻说文曰簴钟鼔之拊也饰爲猛兽释名曰横曰栒纵曰簴又云簴天上神兽也鹿头龙身象之爲簴以架钟鼔】庙貌如故【孔頴逹曰庙之言貌也死者精神不可得而见但以生时之宫室象貎爲之耳孝经注云宗尊也庙貌也】上泣下曰天生李晟以爲社稷非爲朕也【爲于伪翻史言于公异爲李晟作露布得体】晟在渭桥荧惑守岁【歳星所在其国有福荧惑守之是爲罚星】久之乃退宾佐皆贺曰荧惑退舍皇家之福也宜速进兵晟曰天子野次臣下知死敌而已天象髙逺谁得知之既克长安乃谓之曰向非相拒也吾闻五星赢缩无常【前汉书天文志曰凡五星早出爲赢赢爲客晩出爲缩缩爲主又晋书天文志曰失次而上爲赢失次而下爲缩】万一复来守岁【复扶又翻】吾军不战自溃矣皆谢曰非所及也朱泚将奔吐蕃其众随道散亡比至泾州【比必利翻及也】才百余骑田希鉴闭城拒之泚谓之曰汝之节吾所授也【朱泚以田希鉴爲泾原节度使见上卷是年四月】柰何临危相负使焚其门希鉴取节投火中曰还汝节泚众皆哭泾卒遂杀姚令言诣希鉴降泚独与范阳亲兵及宗族宾客北趣驿马闗【趣七喻翻】宁州刺史夏侯英拒之至彭原西城屯【彭原本彭阳县隋开皇十八年更名唐属宁州】其将梁庭芬射泚坠阬中【射而亦翻】韩旻等斩之诣泾州降源休李子平奔凤翔李楚琳斩之皆传首行在　上命陆贽草诏赐浑瑊使访求奉天所失裹头内人【裹头内人在宫中给使令者也内人给使令者皆冠巾故谓之裹头内人】贽上奏以爲巨盗始平疲瘵之民疮痍之卒尚未循拊【瘵仄介翻】而首访妇人非所以副维新之望也谋始尽善克终已稀始而不谋终则何有所赐瑊诏未敢承防上遂不降诏竟遣中使求之乙巳诏吏部侍郎斑宏充宣慰使劳问将士抚慰蒸黎【按诗传笺蒸众也黎亦众也劳力到翻】丙午李晟斩文武官受朱泚宠任者崔宣洪经纶等十余人【考异曰袁皓兴元圣功录载李晟奏宥郭晞状曰晞顷因銮舆顺动山谷濳藏逆贼所知舁致城邑迫胁授】
　　【任前后极多苍黄之中僞令仍及坚卧当节即惧严刑随俗从官又伤素业然晞已染污俗尚可昭明子仪勲劳书在王府父为中兴之佐子有疑谤之名非止在于一身实恐玷于先烈况臣揔领士马孤立渭桥频有帛书累陈诚效按晞旧传泚欲令掌兵晞阳瘖泚以兵胁之终不语贼知其不可用乃止晞濳奔奉天从驾还京不云终臣事泚而皓载晟此状恐非其实今不取】又表守节不屈者刘廼蒋沇等【刘廼事见上卷是年二月蒋沇事见二百二十八年建中四年】己酉以李晟爲司徒中书令骆元光尚可孤各迁官有差【赏収复京城之功也】以检校御史中丞田希鉴爲泾原节度使　诏改梁州爲兴元府【以纪元爲府号始此】　甲寅以浑瑊爲侍中韩游瓌戴休顔各迁官有差【赏扈卫之功也】　朱泚之败也李忠臣奔樊川【郦道元水经注曰樊川即杜县之樊乡汉髙祖还定三秦以樊哙灌废丘最赐邑于此乡也桉其地在唐长安城南程大昌曰樊川在万年县南三十五里】擒获丙辰斩之　上问陆贽今至凤翔有迎驾诸军形势甚盛欲因此遣人代李楚琳何如贽上奏以爲如此则事同胁执以言乎除乱则不武以言乎务理则不诚用是时廵后将安入【书周官六年王乃时廵考制度于四岳诸侯各朝于方岳孔安国曰春东夏南秋西冬北故谓之时廵】议者或谓之权臣窃未谕其理夫权之爲义取类权衡【衡以平物权则权物之轻重揆之以衡平】今辇路所经首行胁夺易一帅而亏万乗之义得一方而结四海之疑【帅读曰率乘绳证翻】乃是重其所轻而轻其所重谓之权也不亦反乎以反道爲权以任数爲智君上行之必失众臣下用之必防身歴代之所以多防乱而长奸邪由此误也【陆防此论所以正汉儒反经合道爲权之失程氏曰汉儒以反经合道爲权故有权变权术之説皆非也权只是经字自汉以下无人识权字防悉浪翻长知两翻】不如奠枕京邑【史炤曰奠枕安枕也杨子曰奠枕于京】徴授一官彼喜于恩宥将奔走不暇安敢輙有旅拒【史炤曰旅众也拒捍也谓率众以相捍也】复劳诛鉏哉【复扶又翻】戊午车驾发汉中　李晟综理长安以备百司【史炤曰综机缕也理治也谓整治其事使皆有纪若机之综缕也】自请至凤翔迎扈上不许内常侍尹元贞奉使同华輙诣河中招谕李怀光【此唐之中世阉宦之常态也华户化翻】晟奏元贞矫制擅赦元恶请理其罪【理治也避高宗讳以治爲理】　秋七月丙子车驾至凤翔斩乔琳蒋镇张光晟等李晟以光晟虽臣贼而灭贼亦颇有力欲全之上不许　副元帅判官髙郢数劝李怀光归欵【数所角翻髙郢判李怀光幕府怀光此时已罢副元帅而不肯释兵史仍书郢元官】怀光遣其子璀诣行在谢罪【璀七罪翻】请束身归朝【朝直遥翻】庚辰诏遣给事中孔巢父赍先除怀光太子太保敕【怀光除见上卷本年三月】诣河中宣慰朔方将士悉复官爵如故【朔方将士怀光所部也】　壬午车驾至长安浑瑊韩游瓌戴休顔以其众扈从【从才用翻】李晟骆元光尚可孤以其众奉迎歩骑十余万旌旗数十里晟谒见上于三桥【见贤遍翻】先贺平贼后谢収复之晩伏路左请罪上驻马慰抚爲之掩涕【爲于僞翻掩面垂涕谓之掩涕】命左右扶上马【上时掌翻】至宫毎闲日【闲读曰闲唐世天子以只日视朝双日谓之闲日】輙宴勲臣赏赐丰渥李晟爲之首浑瑊次之诸将相又次之　曹王臯遣其将伊愼王锷围安州李希烈遣其甥刘戒虚将歩骑八千救之臯遣其别将李伯濳逆之于应山【刘昫曰应山本汉南阳郡随县地梁分随县置永阳县隋改爲应山以县北山爲名唐属随州九域志应山县在随州北一百八里】斩首千余级生擒戒虚徇于城下安州遂降以伊慎爲安州刺史又击希烈将康叔夜于厉乡走之【记祭法厉山氏之有天下也其子农能植百谷注云厉山氏炎帝也起于厉山西汉书地理志注云随故厉国皇甫諡曰今随之厉乡九域志随州厉郷村有厉山今自枣阳至厉乡道路交错号九十九冈】丁亥孔巢父至河中李怀光素服待罪巢父不之止
　　怀光左右多胡人皆叹曰太尉无官矣【胡人不习朝章见怀光素服待罪故以爲无官】巢父又宣言于众曰军中谁可代太尉领军者于是怀光左右发怒諠噪宣诏未毕众杀巢父及中使谈守盈怀光亦不之止　【考异曰邠志曰七月十二日驾还长安上使諌议大夫孔巢父中官谈怀仙特诏赦怀光曰奉天之时非卿不能救朕今日之事非朕不能容卿宜委军赴阙以保官爵使者将至怀光隂导其卒使留已卒之蕃浑希怀光意辄害二使欲食其肉怀光异而覆之全尸以闻今从实录】复治兵爲拒守之备【复扶又翻治直之翻】　辛卯赦天下　初肃宗在灵武【见二百十九卷至德元载】上爲奉节王学文于李泌代宗之世泌居蓬莱书院【见二百二十四卷永泰元年史炤曰泌兵媚翻】上爲太子亦与之游及上在兴元泌爲杭州刺史上急诏征之与睦州刺史杜亚俱诣行在乙未以泌爲左散骑常侍亚爲刑部侍郎命泌日直西省以对【唐门下省谓之东省中书省谓之西省】朝野皆属目附之【属之欲翻】上问泌河中宻迩京城朔方兵素称精鋭如逹奚小俊等皆万人敌朕昼夕忧之柰何对曰天下事甚有可忧者若惟河中不足忧也夫料敌者料将不料兵今怀光将也【将郎亮翻下同】小俊之徒乃兵耳何足爲意怀光既解奉天之围视朱泚垂亡之虏不能取乃与之连和使李晟得取以爲功今陛下已还宫阙怀光不束身归罪乃虐杀使臣【谓杀孔巢父谈守盈也使疏吏翻】防伏河中如梦魇之人耳【魇于琰翻】但恐不日爲帐下所枭【枭古尧翻】使诸将无以借手也初上发吐蕃以讨朱泚【事见二百二十九卷本年正月】许成功以伊西北庭之地与之及泚诛吐蕃来求地上欲召两镇节度使郭昕李元忠还朝【昕元忠见二百二十七卷建中二年】以其地与之李泌曰安西北庭人性骁悍控制西域五十七国【西域汉时有三十六国其后稍分至唐冇五十七国】及十姓突厥【西突厥冇五弩矢毕五咄陆凡十姓】又分吐蕃之势使不能并兵东侵【谓东侵泾邠岐陇诸州】柰何拱手与之且两镇之人势孤地逺尽忠竭力爲国家固守近二十年【代宗初吐蕃陷河陇独安西北庭爲唐固守爲于僞翻近其靳翻】诚可哀怜一旦弃之以与戎狄彼其心必深怨中国他日从吐蕃入冦如报私雠矣况日者吐蕃观望不进隂持两端大掠武功受赂而去【事见上卷本年四月】何功之有众议亦以爲然上遂不与　李希烈闻李希倩伏诛忿怒八月壬寅遣中使至蔡州杀顔眞卿　【考异曰顔氏行状其年八月二十四日又使辛景臻等害公于龙兴寺又曰初遭难后嗣曹王臯上表曰臣见蔡州归顺脚力张希璨王仕颗等说去年八月二十四日蔡州城中见封有邻儿不得名字云希烈令僞皇城使辛景臻右军安华于龙兴寺杀顔真卿实录及旧传云三日今从之】中使曰有敕真卿再拜中使曰今赐卿死真卿曰老臣无状罪当死不知使者防日长安使者曰自大梁来非长安也真卿曰然则贼耳何谓敕邪遂缢杀之　李晟以泾州倚边屡害军帅常为乱根【帝初即位泾州有刘文喜之乱既而又有姚令言之乱既而田希鉴又杀冯河清帅所类翻下同】奏请徃理不用命者【理即治也】力田积粟以攘吐蕃癸卯以晟兼凤翔陇右节度等使及四镇北庭泾原行营副元帅进爵西平王时李楚琳入朝晟请与俱至凤翔而斩之以惩逆乱上以新复京师务安反仄不许　先是上命浑瑊骆元光讨李怀光军于同州【九域志同州至河中七十五里先悉荐翻】怀光遣其将徐庭光以精卒六千军于长春宫以拒之瑊等数爲所败不能进【数所角翻败补迈翻】时度支用度不给【度支之度徒洛翻】议者多请赦怀光上不许李怀光遣其妹壻要廷珍守晋州【要于消翻姓也姓苑吴人要离之后后汉有河南令要兢】牙将毛朝守隰州【朝直遥翻音】郑抗守慈州马燧皆遣人説下之【晋隰慈三州皆与马燧廵属接壤故得説下之宋白曰慈州文城郡赤狄廧咎如之国郡西南有采桑津晋里克败赤狄之地汉爲北屈县隋爲汾州大业爲丈城郡唐贞观爲慈州以州城内旧冇慈乌戍因名治吉乡县汉北屈县也説式芮翻】上乃加浑瑊河中绛州节度使充河中同华陜虢行营副元帅加马燧奉诚军晋慈隰节度使充管内诸军行营副元帅【浑户混翻又戸本翻瑊古咸翻华户化翻是年正月置奉诚军于同州以授康日知事见二百二十九卷帅所类翻陜失冉翻使疏吏翻】与鎭国节度使骆元光【肃宗上元二年置鎭国节度于华州广徳元年罢今复置】鄜坊节度使唐朝臣合兵讨怀光【鄜音肤】初王武俊急攻康日知于赵州马燧奏请诏武俊与李抱眞同击朱滔以深赵武俊改日知爲晋慈隰节度使上从之日知未至而三州降燧【降户江翻下同】故上使燧兼领之燧表让三州于日知且言因降而授恐后有功者踵以爲常上嘉而许之燧遣使迎日知既至籍府库而归之　甲辰以凤翔节度使李楚琳为左金吾大将军　丙子加浑瑊朔方行营元帅　李晟至凤翔治杀张镒之罪【杀张镒见二百二十八卷建中四年治直之翻镒弋质翻】斩禆将王斌等十余人【斌音彬】朱滔爲王武俊所攻殆不能军上表待罪【上时掌翻】　癸未马燧将歩骑三万攻绛州【绛州时属李怀光将即亮翻又音如字骑竒寄翻】　度支以李怀光所部将士数万与怀光同反不给冬衣上曰朔方军累代忠义【度徒洛翻自肃代以来朔方军输力王室功髙天下】今爲怀光所制耳将士何罪冬十月诏朔方及诸军在怀光所者冬衣及赏钱皆当别贮【贮丁吕翻】俟道路稍通即时给之　李勉累表乞自贬【以讨李希烈防师失守也】辛丑罢勉都统节度使【建中闲勉以永平节度使都统讨李希烈之兵】其检校司徒同平章事如故　丙辰李怀光将阎晏冦同州官军败于沙苑诏徴邠州之军韩游瓌将甲士六千赴之　乙丑马燧拔绛州分兵取闻喜万泉虞郷永乐猗氏【武德元年分芮县置永乐县属芮州州废属鼎州又废鼎州以县属河中府燧既取永乐则兵逼河中矣乐音洛】　初鱼朝防既诛代宗不复使宦官典兵【事见二百二十四卷大厯五年复扶又翻】上即位悉以禁兵委白志贞【白志贞初名白琇珪典禁兵事始见二百二十五卷大厯十四年】志贞得罪【见二百二十九卷建中四年】上复以宦官窦文塲代之从幸山南两军稍集【两军谓左右神策军】上还长安颇忌宿将握兵多者稍稍罢之戊辰以文塲监神策军左厢兵马使王希迁监右厢兵马使始令宦官分典禁旅【宦官握兵柄自此不可夺矣将即亮翻监古衘翻　考异曰旧窦文塲传云文塲与霍仙鸣分统禁旅盖希迁寻罢而仙鸣代之也今从实录】　閠月丙子以泾原节度使田希鉴爲卫尉卿李晟初至凤翔希鉴使参晟谓使者曰泾州逼近吐蕃【近其靳翻】万一入冦州兵能独御之乎欲遣兵防援又未知田尚书意使者归以告希鉴希鉴果请援兵晟遣心腹将彭令英等戍泾州晟寻托廵邉诣泾州希鉴出迎晟与之并辔而入道旧结欢希鉴妻李氏以叔父事晟晟谓之田郎晟命具三日食曰廵抚毕即还凤翔希鉴不复疑【复扶又翻】晟置宴希鉴与将佐俱至晟营晟伏甲于外庑既食而饮彭令英引泾州诸将下堂晟曰我与汝曹久别各宜自言姓名于是得爲乱者石奇等三十余人让之曰汝曹屡爲逆乱残害忠良固天地所不容悉引出斩之希鉴尚在座晟顾曰田郎亦不得无过以亲知之故当使身首得完希鉴曰唯【唯于癸翻】遂引出缢杀之并其子蕚　【考异曰旧晟传曰晟至泾州希鉴迎谒于座执而诛之还镇表李观爲泾原节度使幸泰天録十月丁丑李晟诛田希鉴于泾州实录闽月癸酉除李观泾原节度使丙子以希鉴爲卫尉卿丁丑晟诛希鉴今从之】晟入其营谕以诛希鉴之意众股栗无敢动者　李希烈遣其将翟崇晖悉众围陈州久之不克【翟苌伯翻】李澄知大梁兵少不能制滑州遂焚希烈所授旌节誓众归国【李澄请降事始上卷上年】甲午以澄爲汴滑节度使　【考异曰二月已云上以澄爲滑州节度使盖于时但许之耳】　宋亳节度使刘洽遣马歩都虞刘昌与陇右幽州行营节度使曲环等将兵三万救陈州十一月癸卯败翟崇晖于州西【败补迈翻】斩首三万五千级擒崇晖以献乗胜进攻汴州李希烈惧奔归蔡州李澄引兵趣汴州【趣七喻翻】至城北恇怯不敢进【恇去王翻】刘洽兵至城东戊午李希烈守将田怀珍开门纳之明日澄入舍于浚仪【浚仪带汴州刘澄盖舍于县治舆地志夷门之下新里之东浚水之北象而仪之以爲邑名汉武元年废新里而立浚仪县】两军之士日有忿阋【阋许激翻闘也狠也戾也又相怨也】防希烈郑州守将孙液降于澄澄引兵屯郑州诏以都统司马寳鼎薛珏爲汴州刺史【都统司马宋滑河阳都统司马也宝鼎县属河中府本汾隂县开元十年获寳鼎更名珏古岳翻】李勉至长安素服待罪议者多以勉失守大梁【勉失守事见二百二十九卷建中四年】不应尚爲相【相息亮翻】李泌言于上曰李勉公忠雅正而用兵非其所长及大梁不守将士弃妻子而从之者殆二万人足以见其得众心矣且刘洽出勉麾下勉至睢阳【睢阳宋州】悉举其众以授之卒平大梁【卒子恤翻】亦勉之功也上乃命勉复其位议者又言韩滉闻銮舆在外聚兵修石头城【事见二百二十九卷建中四年】隂蓄异志上疑之以问李泌对曰滉公忠清俭自车驾在外滉贡献不絶【事见上卷】且镇江东十五州盗贼不起皆滉之力也【唐时浙江东西道所统惟润升常湖苏杭睦越明台温衢处婺十四州前此滉遣宣润弩手援宁陵盖兼统宣州爲十五州也】所以修石头城者滉见中原板荡谓陛下将有永嘉之行【引□永嘉之乱元帝南度以爲言】爲迎扈之备耳此乃人臣忠笃之虑柰何更以爲罪乎滉性刚严不附权贵故多谤毁愿陛下察之臣敢保其无他上曰外议汹汹章奏如麻【如麻言其多如麻可束也】卿弗闻乎对曰臣固闻之其子臯为考功员外郎今不敢归省其亲【省悉景翻觐省也】正以谤语沸腾故也上曰其子犹惧如此卿柰何保之对曰滉之用心臣知之至熟愿上章明其无它【愿上时掌翻】乞宣示中书使朝众皆知之【朝众谓在朝百官之众也朝直遥翻下同】上曰朕方欲用卿人亦何易可保愼勿违众恐并为卿累也【易以豉翻累良瑞翻】泌退遂上章请以百口保滉它日上谓泌曰卿竟上章已为卿留中【爲于伪翻】虽知卿与滉亲旧岂得不自爱其身乎对曰臣岂肯私于亲旧以负陛下顾滉实无异心臣之上章以为朝廷非为身也上曰如何其爲朝廷【爲于僞翻下同】对曰今天下旱蝗闗中米斗千钱仓廪耗竭而江东丰稔愿陛下早下臣章【下户嫁翻下同】以解朝众之惑靣谕韩臯使之归觐【归觐者归觐省父母也】令滉感激无自疑之心速运粮储岂非为朝廷邪上曰善朕深谕之矣即下泌章令韩臯谒告归觐靣赐绯衣谕以卿父比以谤言【比畀至翻】朕今知其所以释然不复信矣【复扶又翻】因言闗中乏粮归语卿父【语牛倨翻】宜速致之臯至润州滉感悦流涕即日自临水滨发米百万斛听臯留五日即还朝臯别其母啼声闻于外【闻音问】滉怒召出挞之自送至江上冒风涛而遣之既而陈少逰闻滉贡米亦贡二十万斛【陈少逰时镇淮南】上谓李泌曰韩滉乃能化陈少逰贡米矣对曰岂惟少逰诸道将争入贡矣　吏部尚书同平章事萧复奉使自江淮还【萧复出使见二百二十九卷兴元元年四月还从宣翻又如字】与李勉卢翰刘从一俱见上【见贤遍翻】勉等退复独留言于上曰陈少游任兼将相首败臣节【败补迈翻陈少逰事见二百二十九卷建中四年】韦臯幕府下僚独建忠义【韦臯事见二百二十八卷建中四年】请以臯代少逰镇淮南上然之寻遣中使马钦绪揖刘从一附耳语而去诸相还閤【诸相在省中坐政事堂既退各居閤子】从一诣复曰钦绪宣防令从一与公议朝来所言事即奏行之【朝如字下朝来同】勿令李卢知敢问何事也复曰唐虞黜陟岳牧佥谐【事见尧典舜典】爵人于朝与士共之【记王制之言】使李卢不堪为相则罢之既在相位朝廷政事安得不与之同议而独隠此事乎此最当今之大弊朝来主上已有斯言【朝早也陟遥翻】复已面陈其不可不谓圣意尚尔复不惜与公奏行之但恐浸以成俗未敢以告竟不以语从一从一奏之【语牛倨翻】上愈不悦复乃上表辞位乙丑罢为左庶子刘洽克汴州得李希烈起居注云某月日陈少游上表归顺【史究言陈少逰败臣节之事】少逰闻之慙惧发疾十二月乙亥薨赠太尉赙祭如常仪【赙符过翻】淮南大将王韶欲自为留后令将士推已知军事且欲大掠韩滉遣使谓之曰汝敢爲乱吾即日全军渡江诛汝矣韶等惧而止上闻之喜谓李泌曰滉不惟安江东又能安淮南真大臣之器卿可谓知人庚辰加滉平章事江淮转运使滉运江淮粟帛入贡府【谓朝廷受贡藏财物之府】无虚月朝廷赖之使者劳问相继【使疏吏翻劳力到翻】恩遇始深矣　是歳蝗徧逺近草木无遗惟不食稻大饥道殣相望【诗云行有死人尚或殣之殣渠吝翻瘗尸也又饿殍爲殣道殣相望本左传之言】
　　贞元元年春正月丁酉朔赦天下改元　癸丑赠顔真卿司徒諡曰文忠　新州司马卢【卢贬新州见二百二十九卷建中四年】遇赦移吉州长史谓人曰吾必再入未几上果用为饶州刺史【几居岂翻】给事中袁髙应草制执以白卢翰刘从一曰卢作相致銮舆播迁海内疮痍柰何遽迁大郡愿相公执奏翰等不从更命它舍人草制【更工衡翻下更舍同】乙卯制出髙执之不下【执之不肯书读下户嫁翻】且奏杞极恶穷凶百辟疾之若雠六军思食其肉何可复用【复扶又翻】上不听补阙陈京赵需等上疏曰杞三年擅权【建中二年卢为相四年贬】百揆失叙【书舜典纳于百揆百揆时叙孔安国注曰舜举八凯使揆度百事百事时叙无废事业令云失叙谓事业废也】天地神祗所知华夏蛮貊同弃傥加巨奸之宠必失万姓之心丁巳袁髙复于正牙论奏【唐谓大明官含光殿爲正牙亦谓之南牙】上曰已再更赦高曰赦者止原其罪不可为刺史陈京等亦争之不已曰之执政百官常如兵在其颈今复用之则奸党皆唾掌而起上大怒左右辟易【辟读曰辟易如字辟易言开逺而易其故处】諌者稍引却京顾曰赵需等勿退此国大事当以死争之上怒稍解戊午上谓宰相与小州刺史可乎李勉曰陛下欲与之虽大州亦可其如天下失望何壬戍以杞为沣州别驾使谓袁髙曰朕徐思卿言诚为至当【当丁浪翻】又谓李泌曰朕已可袁髙所奏泌曰累日外人窃议比陛下于桓灵今承德音乃尧舜之不逮也上悦杞竟卒于沣州高恕己之孙也【袁恕己与张束之等诛二张中宗复辟】　三月李希烈陷邓州　戊午以汴滑节度使李澄为郑滑节度使【汴州归刘洽李澄得郑州故以郑滑节度授之也】以代宗女嘉城公主妻田绪【嘉城县名隋置唐爲松州治所妻七细翻】李怀光都虞吕鸣岳宻通欵于马燧事泄怀光杀之屠其家事连幕僚髙郢李鄘怀光集将士而责之郢鄘抗言逆顺无所慙隐怀光囚之鄘邕之侄孙也【李邕以谗死于天宝之末】马燧军寳鼎败怀光兵于陶城【败补迈翻唐书地理志河中有陶城府郦道元曰陶城在蒲坂城西北即舜所都也舜陶河滨盖即此地与歴山相近按唐河中府治河东县河东古蒲坂也】斩首万余级分兵防浑瑊逼河中　夏四月丁丑以曹王臯为荆南节度【节度之下当有使字】李希烈将李思登以随州降之　壬午马燧浑瑊破李怀光兵于长春宫南遂掘堑围宫城怀光诸将相继来降诏以燧瑊为招抚使　五月丙申刘洽更名佐【更工衡翻】　韩游瓌请兵于浑瑊共取朝邑【朝直遥翻】李怀光将阎晏欲争之士卒指邠军曰彼非吾父兄则吾子弟【朔方军分屯河中邠州故云然时韩游瓌将邠军以讨李怀光】柰何以白刄相向乎语甚【嚣喧也】晏遽引兵去怀光知众心不从乃诈称欲归国聚货财饰车马云俟路通入贡由是得复逾旬月【史言李怀光偷延视息复扶又翻】　六月辛巳以刘佐兼汴州刺史　辛卯以金吾大将军韦臯为西川节度使【为韦臯以功烈着于西南张本】　朱滔病死将士奉前涿州刺史刘怦知军事【自朱滔得幽州滔毎出兵皆以刘怦知留后事素得众心故滔死而众奉之怦普耕翻】时连年旱蝗【老子有言师之所聚荆棘生焉大兵之后必有凶年】度支资粮匮竭【度徒洛翻】言事者多请赦李怀光李晟上言赦怀光有五不可【晟成正翻上时掌翻】河中距长安才三百里同州当其冲多兵则朱为示信少兵则不足隄防【少诗沼翻】忽惊东偏【同州在长安东北】何以制之一也今赦怀光必以晋绛慈隰还之浑瑊既无所诣康日知又应迁移【先已命浑瑊为蒲绛节度使康日知为晋慈隰节度使故云然浑户昆翻又戸本翻瑊古咸翻】土宇不安何以奬励二也陛下连兵一年讨除小丑兵力未穷遽赦其反逆之罪今西有吐蕃北有回纥南有淮西【吐从暾入声纥下没翻李希烈时据淮西僣号故以之与二虏并言】皆观我彊弱不谓施德泽爱黎元乃谓兵屈于人而自罢耳必竞起窥觎之心三也【觎音俞】怀光既赦则朔方将士皆应叙勲行赏【谓解奉天围勲赏也将即亮翻】今府库方虚赏不满望是愈激之使叛四也既解河中罢诸道兵赏典不举怨言必起五也今河中斗米五百刍藁且尽墙壁之间饿殍甚众【殍彼表翻】且军中大将杀戮畧尽陛下但敇诸道围守旬时彼必有内溃之变何必养腹心之疾为它日之悔哉又请发兵二万自备资粮独讨怀光秋七月甲午朔马燧自行营入朝奏称怀光凶逆尤甚赦之无以令天下愿更得一月粮必为陛下平之【燧音遂朝直遥翻必爲于伪翻　考异曰邺侯家传称李泌语曰臣但恐枭于帐下太速何足忧也臣能为陛下取之上曰未谕卿意何故以太速为忧而卿能取也对曰臣为陛下忧不在河中乃在太原今马燧亦蹭蹬矣领河东十万之师遣王权领五千赴难及再幸梁洋遂抽归本道男畅在奉天亦使北归陛下更収复后宣慰云王权擅抽兵马畅不扈从并宜释放此则尤不安矣臣比年曾与之言甚有心路今之雄杰也若使之有异志则不比希烈朱泚之徒或能旰食伏望陛下听臣之言援鞚逺驭以羁之上曰卿所欲何也对曰马燧保有河东十余州以待陛下还官此亦功也臣为常侍与燧兄同列然其兄弟素不相能其语无益臣重表兄郑叔规为宾佐臣令以意请至京城欲与相见即至臣激燧令其取懐光自効必可致也因令燧为忠臣矣又曰贞元元年上因郊天改元时马燧在太原遣其行军司马郑叔规奏事请因鸿恩以雪怀光并致书与先公先公不与之报留其信物且令叔规语之曰比年展奉得接语言心期以爲大夫且河东节度以破灵曜之功上所与也奉天之难握十万彊兵而令懐光解围及怀光图危社稷车驾幸梁洋逢此际防又令它人立盖代之功今圣主已归宫阙懐光蹭蹬在于近畿旦夕为帐下所枭乃尸居也不速出军収取以自解而快上心者即不及矣若河中既平公即如懐光之蹭蹬矣欲于滔俊之下作倔彊之臣亦必不成不言公才畧不及也缘腹中有三二百卷书蹭蹬至此必自内慙是进不立忠勲退不能効夷狄既而持疑则舟中帐下皆敌国矣可惜八尺之躯声气如钟而心不果决乃妇人也着裙可矣欲奉答以裙衫而家累在冮东未至今圣上収复之后含垢匿瑕与人更始某又特防听信已于上前保荐可使司徒以取懐光今弟来又请雪之大失所望且望弟速去为説若河中既平司徒何面目更来朝而与士人相见今虽请雪昨赦书亦许束身入朝矣若以建中冋征之故当一使谕之准赦归朝必为保全如不奉诏当领全师问罪因速上表求自征之至河中轻骑入朝亲禀庙畧乃天与之便也能如是当与司徒为中朝应接有须陈奏必闻圣听若不能何敢有书也叔规既去具奏于上上每忧河中骁将达奚小俊等突犯官阙居常不安防东靣苑墙忽有崩倒者上大惊以为有应之者将启贼上顾问泌对曰此贼不足忧也乃犹杋上肉耳但恐枭悬太速不得与马燧借手为忧上曰古人云轻敌者亡今卿心轻敌如是朕甚忧之对曰陛下初经难危忧虑太过轻敌者亡诚如圣防至如怀光岂可谓之敌乎陛下比在梁洋元恶据宫阙渠以朔方全军在河中李晟在东渭桥此时可以傍助逆顺之势不然茍欲偷安胁为迟棊亦可而竟如醉如魇都不能动令陛下复归宫阙又安足虑之哉臣伏计马燧请讨之章即至若以宗社之灵此贼且未为帐下所图得河东军有以借手陛下无忧矣不喜于平懐光喜于得马燧也既而马燧表至请全军南収河中仍自粮上大悦召先公对曰马燧果请全军讨懐光来矣兼请至行营已来自备军粮何其畏伏卿如此也对曰此乃畏伏天威而然于臣何有而能使其畏伏臣曾与之言谙其为人颇见机识势今之雄杰也臣非故令叔规传词以激怒之且曰欲寄妇人之服当艰虞之时握十万彊兵収复功在它人今圣主已还宫阙惟有懐光不速収取以立功自解它时复何面目至朝廷与公卿相见则蹭蹬之势又不及懐光犹有解重围之功料以此告之燧必能觉悟果得如此既以师至河中旬月当平而燧因此有功便为忠臣矣上曰当尽用卿言初叔规至太原具以先公言告燧燧搏防惊曰有是哉頼子之至京也不然燧几为怀光矣非贤表兄岂有告燧者乎即日上表请行叔规又请如泌言先冩表本示怀光劝其束身归朝彼必不从然后表请全军徃讨则圣上信司徒诚心又可以忠义告四邻不然朝救而夕请诛恐中外尤疑燧曰诚然乃令叔规草书写表本驰驿以告懐光果不从于是乃请全军南讨寻发太原使者相继奏事及与先公书言征讨之谋及须上闻者先公因对皆为奏之又讽令下营讫轻骑由临晋度朝谒燧皆然之七月乃自临晋度夏阳来朝上大悦遂具告以先公言卿才畧必可使图懐光初见卿请雪朕所未谕今乃果然比亦有人毁卿言词百端闻于逺近惟先公保卿于朕朕信其言今见卿益知先公忠谠豁然体至诚奉国矣燧谢防出而请先公至中书具説上言泣下拜谢后对上曰马燧昨对其器质意趣固不易有且甚有心路感而用之必有成算皆如卿言信雄杰也按泌到长安数日即除常侍兴元元年七月乙未也八月癸卯加燧晋慈隰节度使然则癸卯之前燧已取晋慈隰三州矣故朝廷命爲副元帅以讨懐光十月已拔绛州及猗氏等诸县矣贞元元年正月改元赦于时燧岂得犹在太原雪懐光邪自乙未至癸卯才九日自长安至晋阳千余里若因泌讽谕郑叔规始来京师又令叔规还激劝燧又使燧以书谕怀光怀光不从然后上表兴师伐之事多如此岂九日之内所能容也此直李繁欲取马燧平河中之功皆归于其父耳今从旧燧传李肇国史补曰马司徒面雪李怀光上曰惟卿不合雪人惶恐而退李公闻之请全军自备资粮以讨凶逆由此李马不平邠志曰七月马公朝于京师请赦怀光陇右节度李公闻之上表请　兵二万独讨懐光刍粮之费军中自备上以李公表示马燧因曰朱泚之反不得已也怀光悖逆使朕再迁此而可赦何者爲罪马公雨泣曰十日之内请献其首上遣之按是时怀光垂亡燧功已成八九故自入朝争之岂肯面雪怀光邪今从旧传】上许之　陜虢都兵马使达奚抱晖鸩杀节度使张劝代总军务邀求旌节且隂召李怀光将达奚小俊为援上谓李泌曰若蒲陜连衡则猝不可制【蒲李怀光陜谓抱晖】且抱晖据陜则水陆之运皆絶矣【江淮水陆之运皆经陜州而后至长安】不得不烦卿一往辛丑以泌为陜虢都防御水陆运使上欲以神策军送泌之官问须几何人对曰陜城三面悬絶攻之未可以歳月下也臣请以单骑入之上曰单骑如何可入对曰陜城之人不贯逆命【贯读与惯同】此特抱晖为恶耳若以大兵临之彼闭壁定矣臣今单骑抵其近郊彼举大兵则非敌若遣小校来杀臣未必不更为臣用也【校户敎翻】且今河东全军屯安邑马燧入朝愿敕燧与臣同辞皆行使陜人欲加害于臣则畏河东移军讨之此亦一势也【以形临之谓之势】上曰虽然朕方大用卿寜失陜州不可失卿当更使它人往耳对曰它人必不能入今事变之初众心未定故可出其不意夺其奸谋它人犹豫迁延彼既成谋则不得前矣上许之泌见陜州进奏官及将吏在长安者【唐诸镇皆置进奏院在长安以进奏官主之】语之曰主上以陜虢饥故不授泌节而领运使欲令督江淮米以赈之耳【语牛倨翻】陜州行营在夏县【行营在夏县亦以讨河中也夏县唐初属虞州贞观十七年属绛州时属陜州其地跨河之南北九域志夏县在陜州北九十八里夏户雅翻】若抱晖可用当使将之有功则赐旌节矣抱晖觇者驰告之【将即亮翻觇丑廉翻】抱晖稍自安泌具以语白上曰欲使其士卒思米抱晖思节必不害臣矣上曰善戊申泌与马燧俱辞行庚戍加泌陜虢观察使泌出潼闗鄜坊节度使唐朝臣以歩骑三千布于闗外【朝臣时带鄜坊节守潼闗】曰奉宻诏送公至陜泌曰辞日奉进止【自唐以来率以奉圣防为奉进止盖言圣防使之进则进使之止则止也程大昌曰今奏劄言取进止犹言此劄之或留或合禀承可否也唐中叶遂以处分为进止而不晓文义者习而不察槩谓有防为进止如玉堂宣底所载凡宣防皆云有进止者相承之误也】以便宜从事此一人不可相蹑而来来则吾不得入陜矣唐臣以受诏不敢去【唐臣当作朝臣】泌写宣以却之【沈存中曰唐故事中书舍人职掌诏诰皆冩四本一本为底一本为宣此宣谓行出耳未以名书也晚唐枢宻使自禁中受防出付中书即谓之宣中书承受录之于籍谓之宣底如今之圣语簿也余谓宣者因奉宣上防而得名或以口传为宣或以行文书为宣口传为宣多命中臣而宰相亦有之刘栖楚之叩墀也牛僧孺宣曰所奏知门外俟进止此宰相之口宣也李泌冩宣以却还唐朝臣之兵此宰相行文书为宣也】因疾驱而前抱晖不使将佐出迎惟侦者相继【侦丑郑翻】泌宿曲沃将佐不俟抱晖之命来迎泌笑曰吾事济矣去城十五里抱晖亦出谒泌称其摄事保完城隍之功曰军中烦言不足介意公等职事皆按堵如故抱晖出而喜泌既入城视事賔佐有请屏人白事者【屏必郢翻又卑正翻】泌曰易帅之际军中烦言乃其常理【杜预注左传曰烦言忿争也余谓烦杂碎也此烦言谓杂碎之言帅所类翻】泌到自妥贴矣【史炤曰妥安也贴伏也亦作帖】不愿闻也由是反仄者皆自安泌但索簿书治粮储【索山客翻治直之翻】明日召抱晖至宅语之曰【宅者观察所居也唐诸镇将吏谓节度观察所居者为使宅语牛倨翻】吾非爱汝而不诛恐自今有危疑之地朝廷所命将帅皆不能入故匄汝余生汝为我赍版币祭前使【为于伪翻前使谓张劝版以祝币以燎】愼无入闗自择安处濳来取家保无它也泌之辞行也上籍陜将预于乱者七十五人授泌使诛之泌既遣抱晖日中宣慰使至泌奏已遣抱晖余不足问上复遣中使至陜必使诛之【复扶又翻】泌不得已械兵马使林滔等五人送京师恳请赦之诏谪戍天德【天徳军在振武东北宋白曰天寳八年张齐丘于可敦城置横塞军十二年安思顺奏废横塞军请于大同城西筑城置军宗赐名天安军乾元后改为天徳军缘居人校少遂南移四里权居永清栅其城则隋大同城之故墟在牟郍山钳耳胔之北】嵗余竟杀之而抱晖遂亡命不知所之达奚小俊引兵至境闻泌已入陜而还　壬辰以刘怦为幽州卢龙节度使　大旱灞浐将竭长安井皆无水度支奏中外经费才支七旬













　　资治通鉴卷二百三十一
　　钦定四库全书
　　资治通鉴卷二百三十二　宋　司马光　撰
　　胡三省　音注
　　唐纪四十八【起旃防赤奋若八月尽彊圉单阏七月凡二年始乙丑八月终丁卯七月凡二年整】
　　德宗神武圣文皇帝七
　　贞元元年八月甲子诏凡不急之费及人冗食者皆罢之【冗而陇翻】　马燧至行营与诸将谋曰长春宫不下【燧音遂将即亮翻围长春宫事始上卷是年四月】则怀光不可得长春宫守备甚严攻之旷日持久我当身往谕之遂径造城下【造七到翻】呼怀光守将徐庭光庭光帅将士罗拜城上【将即亮翻帅读曰率】燧知其心屈徐谓之曰我自朝廷来可西向受命庭光等复西向拜【复扶又翻】燧曰汝曹自禄山已来徇国立功四十余年【天寳十四载安禄山反郭子仪李光弼皆以朔方军讨贼立大功其后回纥吐蕃深入京畿诸镇叛乱外御内讨亦倚朔方军以成功至是年凡三十一年今曰四十余年四字误也当作三】何忽为灭族之计从吾言非止免祸富贵可图也众不对燧披襟曰汝不信吾言何不射我【射而亦翻】将士皆伏泣燧曰此皆怀光所为汝曹无罪弟坚守勿出【弟读曰第但也】皆曰诺壬申燧与浑瑊韩游瓌进军逼河中至焦篱堡【浑户昆翻又户本翻瑊户咸翻瓌古回翻焦篱堡在河中府河西县西】守将尉珪以七百人降【尉纡勿翻本复姓尉迟后单姓尉以从便易降戸江翻下同】是夕怀光举火诸营不应骆元光在长春宫下使人招徐庭光庭光素轻元光遣卒骂之又为优胡于城上以侮之【骆元光本安息胡人故徐庭光为优胡以侮之】且曰我降汉将耳元光使白燧燧还至城下庭光开门降燧以数骑入城慰抚其众大呼曰【还从宣翻又音如字骑奇寄翻呼火故翻】吾辈复为王人矣【复扶又翻又音如字】浑瑊谓僚佐曰始吾谓马公用兵不吾逮也今乃知吾不逮多矣【浑户昆翻又户本翻瑊古衘翻不逮不及也】诏以庭光试殿中监兼御史大夫【此谓之试官兼官以寄禄且宪衘也】甲戍燧帅诸军至河西【宋白曰河西县本同州旧朝邑之地唐上元元年以朝邑地置河西县大厯三年复置朝邑县仍析朝邑五乡并割河东三乡依旧为河西县县境东西十四里帅读曰率考异曰旧燧传曰燧帅诸军济河兵凡八万陈于城下是日牛名俊斩怀光首以城降今从邠志】河中军士自相惊曰西城擐甲矣又曰东城娖队矣【河中夹河为两城西城河西县东城河东县河中府治焉擐音宦娖侧角翻】须臾军士皆易其号为太平字怀光不知所为乃缢而死【缢于计翻又于赐翻】初怀光之解奉天围也【事见二百二十九卷建中四年】上以其子璀为监察御史【璀七罪翻监古衘翻】宠待甚厚及怀光屯咸阳不进【事见上卷兴元元年】璀宻言于上曰臣父必负陛下愿早为之备臣闻君父一也【人生在三事之如一谓君父师也】但今日之势陛下未能诛臣父而臣父足以危陛下陛下待臣厚胡人性直故不忍不言耳上惊曰知卿大臣爱子当为朕委曲弥缝而宻奏之【为于伪翻下同言璀当委曲弥缝使君臣之间无隙不当宻奏其事】对曰臣父非不爱臣非不爱其父与宗族也顾臣力竭不能回耳上曰然则卿以何策自免对曰臣之进言非茍求生臣父败则臣与之俱死矣复有何策哉【复扶又翻下同又音如字下同】使臣卖父求生陛下亦安用之上曰卿勿死爲朕更至咸阳谕卿父使君臣父子俱全不亦善乎璀至咸阳而还【更古孟翻还音旋又如字】曰无益也愿陛下备之勿信人言臣今往説谕万方【説式芮翻】臣父言汝小子何知主上无信吾非贪富贵也直畏死耳汝岂可陷吾入死地邪【邪音耶】及李泌赴陜【李泌赴陜见上卷是年七月泌薄必翻陜失冉翻】上谓之曰朕所以再三欲全怀光者诚惜璀也卿至陜试为朕招之对曰陛下未幸梁洋怀光犹可降也【陜失冉翻爲于季翻洋音祥降户江翻】今则不然岂有人臣迫逐其君【廹逐其君谓怀光逼帝自奉天幸山南也】而可复立于其朝乎纵彼厚顔无慙【人知愧者色见于面不知愧者谓之顔厚复扶又翻又音如字朝直遥翻下同】陛下每视朝何心见之臣得入陜借使怀光请降臣不敢受况招之乎李璀固贤者必与父俱死矣若其不死则亦无足贵也及怀光死璀先刅其二弟乃自杀【楚令尹子南之子与李璀者皆处君臣父子大伦之变以死继之可哀也已】朔方将牛名俊断怀光首出降【将即亮翻断音短】河中兵犹万六千人燧斩其将阎晏等七人【阎晏劝怀光东保河中称兵犯同州者也考异曰邠志云八人今从旧马燧传】余皆不问燧自辞行至河中平凡二十七日【戊申至甲戍二十七日史言马燧期以一月平怀光不愆于素】燧出髙郢李鄘于狱【怀光囚郢鄘见上卷本年郢以井翻鄘余封翻】皆奏置幕下韩游瓌之攻怀光也杨怀賔战甚力上命特原其子朝晟【李怀光囚杨朝晟见二百三十卷元年三月瓌古回翻朝直遥翻晟成正翻】游瓌遂以朝晟为都虞【为杨朝晟后帅邠寜张本】上使问陆贽河中既平复有何事所宜区处【处昌防翻】令悉条奏【令力丁翻】贽以河中既平虑必有希防生事之人以为王师所向无敌请乗胜讨淮西者李希烈必诱谕其所部及新附诸帅曰【新附诸帅谓李纳王武俊田绪等诱音酉】奉天息兵之防乃因窘而言朝廷稍安必复诛伐如此则四方负罪者孰不自疑河朔青齐固当响应【窘臣陨翻复扶又翻又音如字河朔谓王武俊田绪刘怦青齐谓李纳】兵连祸结赋役繁兴建中之忧行将复起乃上奏其略曰福不可以屡徼幸不可以常觊【上时掌翻徼一遥翻觊音冀】臣姑以生祸为忧未敢以获福为贺又曰陛下怀悔过之深诚【实心为诚】降非常之大号【此谓兴元敕书也】所在宣之际闻者莫不涕流【敭与扬同】假王叛换之夫削僞号以请罪【王武俊田悦李纳去王号谢罪见二百二十九卷兴元元年】观衅首防之将一纯诚以效勤【谓马燧韩滉陈少逰读通鉴者因其事而观其心迹则知之矣】又曰曩讨之而愈叛今释之而毕来曩以百万之师而力殚今以咫尺之诏而化洽是则圣王之敷理道服暴人【理道即治道避髙宗讳改之】任德而不任兵明矣羣帅之悖臣礼拒天诛图活而不图王又明矣【帅所类翻下同悖蒲内翻】是则好生以及物者乃自生之方施安以及物者乃自安之术挤彼于死地【挤子细翻又子西翻】而求此之久生也措彼于危地而求此之久安也从古及今未之有焉又曰一夫不率【率循也不率谓不循上之教今也】阖境罹殃一境不寜普天致扰又曰亿兆污人【污乌瓜翻污下也】四三叛帅感陛下自新之防悦陛下盛德之言革面易辞且修臣礼其于深言宻议固亦未尽坦然必当聚心而谋倾耳而听观陛下所行之事考陛下所誓之言若言与事符则迁善之心渐固傥事与言背则虑祸之态复兴【陆贽斯言亦可以谓之深切当时事情背蒲妹翻复扶又翻】又曰朱泚灭而怀光戮怀光戮而希烈征希烈傥平祸将次及则彼之蓄素疑而怀夙负者能不为之动心哉【爲于僞翻】又曰今皇运中兴天祸将悔以逆泚之偷居上国【泚且礼翻又音此唐都长安故谓之上国】以怀光之窃保中畿【开元八年以河中为中都河东河西二县为次赤县诸县为次畿县】歳末再周相次枭殄【去年六月斩朱泚今年八月平怀光枭殄谓枭其首而殄絶其类枭坚克翻】实众慝惊心之日【众慝犹言众恶也慝吐得翻】羣生改观之时【观古玩翻又音如字】威则已行惠犹未洽诚宜上副天眷下収物情布恤人之惠以济威乗灭贼之威以行惠又曰臣所未敢保其必从唯希烈一人而已揆其私心非不愿从也想其濳虑非不追悔也【兴元赦文李希烈不与朱泚同科亦在肆赦之数】但以猖狂失计已窃大号虽荷陛下全宥之防然不能不自腼于天地之间耳【荷下可翻腼它典翻慙顔也】纵未顺命斯为独夫【孟子曰残贼之人谓之独夫言人无亲辅之者】内则无辞以起兵外则无类以求助其计不过厚抚部曲偷容嵗时心虽陆梁势必不致陛下但敕诸镇各守封疆彼既气夺算穷是乃狴牢之类【狴邉迷翻又部礼翻狴犴牢狱所以拘囚有罪】不有人祸则当鬼诛【陆贽论李希烈事曲尽情势】古之不战而屈人之兵者此之谓欤【兵法百战百胜不如不战而屈人之兵】丁卯诏以李怀光尝有功宥其一男使续其后赐之田宅归其首及尸使葬加马燧兼侍中浑瑊检校司空余将卒赏赉各有差【燧音遂浑戸昆翻又户本翻瑊古咸翻校古孝翻将即亮翻赉来戴翻】诸道与淮西连接者宜各守封疆非彼侵轶不须进讨【轶徒结翻突也】李希烈若降当待以不死自余将士百姓一无所问【行陆防之言也】　初李晟尝将神策军戍成都【盖大歴十四年敕蜀时也将即亮翻又音如字晟成正翻】及还以营妓髙自随【还从宣翻妓渠绮翻】西川节度使张延赏怒追而还之由是有隙【使疏吏翻】至是刘从一有疾上召延赏入相晟表陈其过恶上重违其意【相息亮翻重难也】以延赏为左仆射【李晟居功名之际以一妇人之故修怨于向用之臣且天子命相而勲臣以私怨间之其能自安乎斯不学之由也为延赏才晟张本射寅谢翻】　骆元光将杀徐庭光谋于韩游瓌【瓌古回翻】曰庭光辱吾祖考【谓为优胡以戏侮之也】吾欲杀之马公必怒公能救其死乎游瓌曰诺壬午遇庭光于军门之外揖而数其罪【数所具翻又所主翻】命左右碎斩之　【考异曰实录甲申骆元光专杀徐庭光上令宰相谕谏官勿论邠志曰二十日骆公谋于韩公曰徐庭光见诟辱及祖父义不同天是日遂杀之按是月癸亥朔甲申二十二日盖奏到之日也今从邠志】入见马燧顿首请罪燧大怒曰庭光已降受朝廷官爵公不告辄杀之是无统帅也【燧音遂降户江翻朝直遥翻统他综翻俗従上声帅所类翻】欲斩之游瓌曰元光杀禆将公犹怒如此公杀节度使天子其谓何燧黙然浑瑊亦为之请【爲于伪翻】乃舍之浑瑊镇河中尽得李怀光之众朔方军自是分居邠蒲矣【自郭子仪以来朔方军亦分屯邠蒲而统于一帅今居邠者韩逰瓌帅之居蒲者浑瑊帅之不相统属故史言其始分浑戸昆翻又户本翻邠卑旻翻】　卢龙节度使刘怦疾病【使疏吏翻怦普耕翻疾甚曰病】九月己亥诏以其子行军司马济权知节度事怦寻薨【薨昏胲翻】　己未中书侍郎同平章事刘从一罢为户部尚书庚申薨【以疾罢而薨尚辰羊翻】冬十月癸卯上祀圆丘赦天下　十二月甲戍户部
　　奏今嵗入贡者凡百五十州【时河朔诸镇及淄青淮西皆不入贡河陇诸州又没于吐蕃】　于阗王曜上言兄胜让国于臣【事见二百二十一卷肃宗上元元年阗徒贤翻又徒见翻上时掌翻】今请复立胜子鋭上以鋭检校光禄卿还其国胜固辞曰曜久行国事国人悦服锐生长京华【复扶又翻又音如字校古孝翻还从宣翻又音如字长知两翻】不习其俗不可往上嘉之以鋭为韶王谘议【韶王暹代宗子也唐制王府官谘议参军正五品上】二年春正月壬寅以吏部侍郎刘滋为左散骑常侍与给事中崔造中书舍人齐映并同章事滋子之孙也【散悉亶翻骑奇寄翻刘子以史笔事武后中宗】造少居上元【少诗照翻上元县带升州】与韩防卢东美张正则为友以王佐自许时人谓之四防【防者唐虞之良臣时人重四人者以四防称之】上以造在朝廷敢言故不次用之【朝直遥翻】滋映多让事于造造久在江外疾钱谷诸使罔上之弊奏罢水陆运使度支廵院江淮转运使等诸道租赋悉委观察使刺史遣官部送诣京师令宰相分判尚书六曹齐映判兵部李勉判刑部刘滋判吏部礼部造判户部工部又以户部侍郎元琇判诸道盐铁酒【使疏吏翻度徒洛翻尚辰羊翻琇音秀古岳翻】吉中孚判度支两税　李希烈将杜文朝防襄州二月癸亥山南东道节度使樊泽击擒之【将即亮翻朝直遥翻山南东道节度治裴州】　崔造与元琇善故使判盐铁韩滉奏论盐铁过失【为崔造元琇得罪张本滉呼广翻】甲戍以琇为尚书右丞陜州水陆运使李泌奏自集津至三门【泌薄必翻集津仓在三门东三门仓在三门西】凿山开车道十八里以避底柱之险【底柱两山屹立河中河水分流包山而过世谓之三门车道者陆运之道舍舟而车运也】是月道成　三月李希烈别将冦郑州义成节度使李澄击破之【代宗大厯七年赐滑亳节度为永平节度贞元元年永平军节度更号义成军节度兴元元年李澄得郑州】希烈兵势日蹙防有疾夏四月丙寅大将陈仙奇使医陈山甫毒杀之【果如陆贽所料】因以兵悉诛其兄弟妻子举众来降【降户江翻　考异曰杜牧窦烈女传曰初希烈入汴州闻户曹参军窦良女美使甲士至良门取桂娘以去将出门颧其父曰慎无戚必能灭贼使大人取富贵于天子桂娘以才色在希烈侧复能巧曲取信凡希烈之宻谋虽妻子不知者悉皆得闻希烈归蔡州桂娘谓希烈曰忠而勇一军莫如陈仙奇其妻窦氏仙奇宠且信之愿得先徃来以姊妹叙齿因徐説之使坚仙奇之心希烈然之桂娘因以姊事仙奇妻尝问曰为贼迟晚必败姊宜早图遗种之地仙奇妻然之兴元元年四月希烈暴死其子不发丧欲尽诛老将校以卑少者代之计未决有献含桃者桂娘白希烈子请分遗仙竒妻且以示无事于外因为蜡帛书曰前日已死殡在后堂欲诛大臣须自为计以朱染帛丸如含桃仙奇发丸见之言于薛育育曰两日希烈称疾但怪乐曲杂昼夜不絶此乃有诛未定示暇于外事不疑矣明日仙奇薛育各以所部噪于牙门请见希烈希烈子迫出拜曰愿去伪号一如李纳仙奇曰尔父勃逆天子有命诛之因斩希烈及妻子函七首以献暴其尸于市后两月吴少诚杀仙奇知桂娘谋因亦杀之今从实录及旧传】甲申以仙奇为淮西节度使　闗中仓廪竭禁军或自脱巾呼于道曰【呼火故翻】拘吾于军而不给粮吾罪人也上忧之甚防韩滉运米三万斛至陜李泌即奏之上喜遽至东宫谓太子曰米已至陜吾父子得生矣【滉呼广翻陜失冉翻泌薄必翻记王制曰国无六年之蓄曰急无三年之蓄曰国非其国也况日关无储者乎日关无储有以继之犹可况漕运不继朝不及夕者乎唐都闗中仰给东南之餫德宗于兵荒之余其窘乏尤不可言观其父子相与语亦惩泾卒之变之于言语有不能以自揜者裴延龄知之故得因以排陆贽】时禁中不酿命于坊市取酒为乐【乐音洛】又遣中使谕神策六军军士皆呼万嵗时比嵗饥馑【比毗至翻】兵民率皆瘦黒至是麦始熟市有醉人当时以为嘉瑞人乍饱食死者复伍之一【复扶又翻】数月人肤色乃复故　以横海军使程日华爲节度使【沧州始别为节镇以此观之则以日华为横海军副大使上卷衍大孚明矣】　秋七月淮西兵马使吴少诚杀陈仙奇自为留后少诚素狡险为李希烈所宠任故为之报仇【使疏吏翻少始照翻故爲于伪翻下因为同】己酉以防王谅为申光随蔡节度大使以少诚为留后　以陇右行营节度使曲环为陈许节度使【曲环时以陇西行营兵戍陈许】陈许荒乱之余户口流散曲环以勤俭率下政令寛简赋役平均数年之间流亡复业兵食皆足　八月癸未义成节度使李澄薨其子士寜谋总军务秘不发防　丙戍吐蕃尚结赞大举防泾陇邠寜掠人畜芟禾稼西鄙骚然州县各城守诏浑瑊将万人骆元光将八千人屯咸阳以备之　初上与李泌议复府兵泌因爲上歴叙府兵自西魏以来兴废之由【西魏置府兵见一百六十三卷梁简文帝大寳元年府兵废见二百一十二卷宗开元十年】且言府兵平日皆安居田畆每府有折冲领之折冲以农隙教习战陈【陈读曰阵】国家有事征发则以符契下其州及府【府者折冲果毅府下遐稼翻】参验发之至所期处【兵刻期所防之地】将帅按阅有教习不精者罪其折冲甚者罪及刺史军还则赐勲加赏便道罢之【罢兵使各随便道归农不必还至京师而后罢】行者近不逾时逺不经嵗高宗以刘仁轨为洮河镇守使以图吐蕃【见二百二卷高宗仪凤二年】于是始有久戍之役武后以来承平日久府兵浸堕【堕读曰隳】为人所贱百姓耻之至蒸熨手足以避其役又牛仙客以积财得宰相【事见二百一十四卷宗开元二十四年】邉将效之山东戍卒多赍缯帛自随邉将诱之寄于府库昼则苦役夜絷地牢【缯慈陵翻诱音酉絷音执也】利其死而没入其财故自天寳以后山东戍卒还者什无二三其残虐如此然未尝有外叛内侮杀帅自擅者诚以顾恋田园恐累宗族故也【累良瑞翻】自开元之末张説始募长征兵谓之彍骑【事见一百一十二卷开元十年十三年】其后益为六军【六军分左右为十二军】及李林甫为相奏诸军皆募人为之【见二百一十六卷天寳八载】兵不土著【着直畧翻】又无宗族不自重惜忘身徇利祸乱遂生至今为梗【毛苌曰梗恶也郑曰始生此祸乃至今日相梗不止】向使府兵之法常存不废安有如此下陵上替之患哉【侵犯为陵偏下为替】陛下思复府兵此乃社稷之福太平有日矣上曰俟平河中当与卿议之【因置十六卫上将军先叙议复府兵之事】九月丁亥诏十六卫各置上将军以宠功臣改神策左右厢为左右神策军殿前射生左右厢为殿前左右射生军各置大将军二人将军二人【十六衞上将军从二品神策大将军正二品统军从三品将军从五品】　庚寅李克寜始发父澄之丧杀行军司马马墨缞出视事【墨缞自晋襄公始缞仓回翻】增兵城门刘佐出师屯境上以制之且使告谕切至克寜廼不敢袭位丁酉以东都留守贾耽为义成节度使克寜悉取府库之财夜出军士从而剽之比明殆尽【剽匹妙翻比必利翻及也】淄青兵数千自行营归过滑州【自李正已以来淄青兵未尝应调发赴行营也此必李纳遣兵自戍守其境亦称行营耳】将佐皆曰李纳虽外奉朝命内蓄兼并之志请馆其兵于城外【朝直遥翻馆古玩翻】贾耽曰柰何与人邻道而野处其将士乎【处昌吕翻】命馆于城中耽时引百骑猎于纳境纳闻之大喜服其度量不敢犯也【骑奇寄翻】　吐蕃逰骑及好畤【畤音止】乙巳京城戒严复遣金吾将军张献甫屯咸阳民闲传言上复欲出幸以避吐蕃【复扶又翻】齐映见上言曰外闲皆言陛下已理装具糗粮【见贤遍翻理装治装也糗去久翻干饭屑也】人情恟惧夫大福不再【左传楚灵王之言也恟许拱翻夫音扶】陛下柰何不与臣等熟计之因伏地流涕上亦为之动容【为于伪翻】李晟遣其将王佖将骁勇三千伏于汧城【晟成正翻其将即亮翻佖毗必翻佖将音同上又音如字骁坚尧翻陇州之东有汧阳县汧城在其旁汧口坚翻】戒之曰虏过城下勿击其首首虽败彼全军而至汝勿能当也不若俟前军已过见五方旗虎豹衣【言其军士所服之衣画为虎豹文】乃其中军也出其不意击之必大防佖用其言尚结赞败走军士不识尚结赞仅而获免尚结赞谓其徒曰唐之良将李晟马燧浑瑊而已当以计去之【燧音遂浑戸昆翻又户本翻瑊古咸翻为尚结赞闻李晟刼浑瑊卖马燧张本去羗吕翻】入凤翔境内无所俘掠以兵二万直抵城下曰李令公召我来【俘芳无翻李晟时为中书令故称之为令公此尚结賛所以间晟也】何不出犒我经宿乃引退冬十月癸亥李晟遣蕃落使野诗良辅【犒口到翻使疏吏翻野诗蕃姓也良辅其名】与王佖将歩骑五千袭吐蕃摧砂堡壬申遇吐蕃众二万与战破之乘胜逐北至堡下攻拔之斩其将扈屈律悉防焚其蓄积而还【骑奇寄翻扈屈律蕃人三字姓还从宣翻又如字】尚结赞引兵自寜庆北去【寜庆二州名】癸酉军于合水之北【合水县属庆州隋开皇十六年置九域志合水县在庆州东北四十五里】邠寜节度使韩逰瓌遣其将史履程夜袭其营杀数百人吐蕃追之逰瓌陈于平川【邠卑旻翻使疏吏翻瓌古回翻将即亮翻吐从暾入声陈读曰阵】濳使人鼓于西山虏惊弃所掠而去　十一月甲午立淑妃王氏为皇后　乙未韩滉入朝【滉呼广翻自京口入朝朝直遥翻】　丁酉皇后崩辛丑吐蕃冦盐州【盐州五原郡汉五原县地】谓刺史杜彦光曰我
　　欲得城听尔率人去彦光悉众奔鄜州【九域志庆州东至鄜州三百五十里】吐蕃入据之　【考异曰邠志曰十二月三日吐蕃围盐州刺史杜彦光请委城以其众去吐蕃许之分军窃据今据实录在此月】刘佐在汴习邻道故事【习淄青淮西及河朔故事】久未入朝韩滉过汴佐重其才望以属吏礼谒之【汴皮变翻朝直遥翻滉呼广翻过古禾翻又古卧翻韩滉镇二浙虽王室播迁而廵属寜晏转输络绎刘佐以是重其才滉父休以刚直致位宰辅滉所歴任皆着声绩刘佐以足重其望滉为江淮河南诸道转运使佐赐履之地乃漕运之所经以职分言之则非属吏也佐敬滉故以属吏礼脩谒】滉相约为兄弟请拜佐母其母喜置酒见之酒半滉曰弟何时入朝佐曰久欲入朝但力未办耳滉曰滉力可及弟宜早入朝丈母垂白【诸父执行谓之丈人行韩滉与刘佐结为兄弟则视其父为丈人行故呼其母谓之丈母也】不可使更帅诸妇女往填宫也【凡反者家属皆没入掖庭故云然帅读曰率】母悲泣不自胜【胜音升】滉乃遗佐钱二十万缗【遗唯季翻】备行装滉留大梁三日大出金帛赏劳【劳力到翻缗属巾翻　考异曰柳氏叙训云以绫二十万匹犒军今从国史补】一军为之倾动【为于伪翻】佐惊服既而遣人宻听之滉问孔目吏【孔目吏今州郡皆有之谓之孔目宫亦谓之都吏言一孔一目无不总也】今日所费几何诘责甚细【诘去吉翻细织详也】佐笑曰吾知之矣壬寅佐与陈许节度使曲环俱入朝【韩滉既遗刘佐以入朝之资又大出赏劳以动其一军之心佐虽欲不入朝得乎使疏吏翻朝直遥翻　考异曰邺侯家传曰韩相将入朝觐先公令人报比在阙庭已奏来则必能致大梁入朝今求所望善谕以致之十二月刘佐果入朝此盖李繁掠美今从柳氏叙训】　崔造改钱谷法事多不集诸使之职行之已久中外安之【诸使谓盐铁转运诸使也】元琇既失职【谓解判盐铁而为右丞也琇音酉】造忧惧成疾不视事既而江淮运米大至上嘉韩滉之功十二月丁巳以滉兼度支诸道盐铁转运等使造所条奏皆改之【是年正月崔造为相改钱谷法及罢诸使今更从旧】　吐蕃又防夏州亦令刺史托跋干晖帅众去遂据其城【托与拓同托拔起于鲜卑之裔自谓托天而生拔地而长故以为姓此后魏所本者也若唐时党项诸部亦自有拓拔一姓我朝西夏其后也夏兵雅翻】又冦银州州素无城吏民皆溃吐蕃亦弃之又陷麟州【宋白曰银州汉为西河郡□隂县地周武帝保定二年于县城置银防三年置银州因谷为名旧有人収骢马于此谷虏语骢马为乞银故名西北至夏州二百三十里北至麟州三百里】　韩滉屡短元琇于上庚申崔造罢为右庶子琇贬雷州司户【旧志雷州至京师六千五百一十二里　考异曰实录曰初元琇判度攴阙辅旱俭请运江淮租米以给京师上以韩滉素着威名加江淮转运使欲令专督运务琇以滉性刚愎难与集事乃条奏令滉督运江南未至杨子凡一百十八里自杨子以北皆琇主之滉深怒于琇琇以京师钱重货轻乃于江东监院収获见钱四十余万今转送入闗滉不许诬奏以为运千钱至京师费钱万上以问琇琇奏曰千钱之重纳与一斗米均自江南水路至京师所费三二百耳上然之遣中使赍手诏令运钱滉坚执以为不可及滉总度支遂逞宿心累诬奏琇至是而贬焉旧崔造传曰造与元琇素厚罢使之后以盐铁委之而韩滉以司务久行不可遽改德宗复以滉为江淮转运使余如造所条奏其年秋初江淮漕运大至京师德宗嘉其功以滉专领度支诸道盐铁转运等使造所条奏皆改乃罢造知政事贬雷州司户邺侯家传曰时元琇判度支江淮进米相次已入汴州而淄青及魏府蝗旱尤甚人皆相食李纳无计欲束身入朝元琇廼支米十五万石与之纳军遂济三月入河运第一纲米三万石自集津车般至三门十日而毕造入渭船亦成米至陜俄而度支牒至支充河中军粮先公忧迫不知所为欲使人闻奏先令走马与韩相谋之韩相报曰慎不可奏某判度支米在外势不禁它反被它更鼓作言语待某今冬运毕当请朝觐此时面奏时蝗旱运路阻涩自四月初后有一日之内七奉手诏者皆为催米且言军国粮储自今月半后悉尽此米所借公忠副朕忧属星夜遣以济忧勤其防如此而不知米皆被外支盖琇及时宰忌韩相及先公运米功成而不为朝廷大计几至再乱十月韩相以馈运功成请入朝及对见上大悦言无不从遂奏运事且言元琇支米与淄青河中臣在外与先公俱不敢奏上大惊即日贬琇为雷州司户二説相违恐各有所私今但取其大要】以吏部侍郎班宏为户部侍郎度支副使【度徒洛翻使疏吏翻】韩游瓌奏请发兵攻盐州吐蕃救之则使河东袭其
　　背丙寅诏骆元光及陈许兵马使韩全义将歩骑万二千人防邠宁军趣盐州【瓌古曰翻吐从暾入声将即亮翻又音如字骑奇寄翻邠卑旻翻趣七喻翻】又命马燧以河东军击吐蕃燧至石州河曲六胡州皆降迁于云朔之闲【燧音遂石州昌化郡汉离石地河曲六胡州时已为宥州盖诸部酋长各以旧州名带刺史故于时犹有六胡州之名云州云中郡本魏平城地朔州马邑郡汉马邑县地降户江翻】　工部侍郎张彧李晟之壻也晟在凤翔以女嫁幕客崔枢礼重枢过于彧彧怒遂附于张延赏给事中郑云逵尝为晟行军司马失晟意亦附延赏上亦忌晟功名防吐蕃有离间之言【彧于六翻晟成正翻过古禾翻又古卧翻吐从暾入声间古苋翻离间之言见上】延赏等腾谤于朝无所不至【朝直遥翻下同】晟闻之昼夜泣目为之肿【苏轼有言木必先蠧而后虫生之人必先疑也而后谗入之张延赏之谗间亦因帝有忌晟之心而入之也为于伪翻】悉遣子弟诣长安表请削发为僧上慰谕不许辛未入朝见上自陈足疾恳辞方镇上不许韩滉素与晟善上命滉与刘佐谕防于晟使与延赏释怨晟奉诏滉等引延赏诣晟第谢结为兄弟因宴饮尽欢又宴于滉佐之第亦如之滉因使晟表荐延赏为相【朝直遥翻见贤遍翻滉呼广翻相息亮翻】
　　三年春正月壬寅以左仆射张延赏同平章事李晟为其子请昏于延赏【射寅谢翻爲于僞翻】延赏不许晟谓人曰武夫性快释怨于杯酒间则不复贮胸中矣【贮丁吕翻】非如文士难犯外虽和解内蓄憾如故吾得无惧哉【张延赏心事李晟盖已洞见之矣】　初李希烈据淮西选骑兵尤精者为左右门枪奉国四将歩兵尤精者为左右克平十将【李希烈自建中初据淮西骑奇寄翻枪千羊翻将即亮翻门枪奉国各分左右凡四将左右克平军则分十将领之】淮西少马【少诗绍翻】精兵皆乗骡谓之骡军【骡力戈翻】陈仙奇举淮西降才数月诏发其兵于京西防秋仙奇遣都知兵马使苏浦悉将淮西精兵五千人以行防仙奇为吴少诚所杀少诚宻遣人召门枪兵马使吴法超等使引兵归浦不之知法超等引歩骑四千自鄜州叛归浑瑊使其将白娑勒追之【娑素和翻】反为所败【败补迈翻】丙午上急遣中使敇陜虢观察使李泌发兵防遏勿令济河【吴法超等自鄜州擅归自鄜州即东北济河下栈盖道蒲趋陜若从□华至陜则不必济河矣】泌遣押牙唐英岸将兵趣灵寳【九域志灵寳县在陜州西四十五里趣七喻翻】淮西兵已陈于河南矣【陈读曰阵】泌乃命灵寳给其食淮西兵亦不敢剽掠【剽匹妙翻】明日宿陜西七里【陜西陜州之西距城七里】泌不给其食遣将将选士四百人【选士简选其骁勇者】分为二队伏于太原仓之隘道令之曰贼十队过东伏则大呼击之西伏亦大呼应之【呼火故翻】勿遮道勿留行常让以半道随而击之【道留行贼必人自为战让以半道随而击之前者得脱后者务进心不在战此泌所以制胜】又遣虞候集近村少年各持弓刀瓦石蹑贼后闻呼亦应而追之又遣唐英岸将千五百人夜出南门陈于涧北【陈读曰阵】明日四鼓淮西兵起行入隘两伏贼众惊乱且战且走死者四之一进遇唐英岸邀而击之贼众大败擒其骡军兵马使张崇献泌以贼必分兵自山路南遁又遣都将燕子楚将兵四百自炭窦谷趣长水【长水本隋农郡长渊县唐初避髙祖名更为长水五代志曰长渊县后号曰南陜西魏更今名唐志长水县属洛州河南府宋白曰长水县本汉卢氏县地后魏延昌二年分卢氏东境库谷已西沙渠谷已东为南陜县废帝改为长渊县以县洛水长渊爲名唐改长水九域志在府西二百四十里燕于防翻趣七喻翻下同】贼二日不食屡战皆败英岸追至永寜东贼皆溃入山谷吴法超果帅其众大半趣长水【帅读曰率】燕子楚击之斩法超杀其士卒三分之二上以陜兵少神策军歩骑五千往助泌至赤水闻贼已破而还上命刘佐乗驿归汴以诏书缘道诱之得百三十余人至汴州尽杀之其溃兵在道复为村民所杀【复扶又翻】得至蔡者才四十七人吴少诚以其少【少诗沼翻】悉斩之以闻且遣使以币谢李泌爲其诛叛卒也【爲于伪翻】泌执张崇献等六十余人送京师诏悉腰斩于鄜州军门以令防秋之众　初云南王閤罗凤陷嶲州【肃宗至德元载嶲州陷事见二百一十八卷】获西泸令郑回【西泸县属嶲州本汉卬都县地江左置宣化郡隋废郡置可泉县天宝元年改曰西泸】回相州人通经术閤罗凤爱重之其子凤迦异【迦求加翻】及孙异牟寻曾孙寻梦凑皆师事之每授学回得挞之及异牟寻为王【大厯十四年异牟寻立见二百二十六卷】以回为清平官清平官者蛮相也【南诏官曰坦绰曰布燮曰久賛谓之清平官所以决国事轻重犹唐宰相也】凡有六人而国事专决于回五人者事回甚卑谨有过则回挞之云南有众数十万吐蕃每入冦常以云南为前锋赋敛重数【敛力赡翻重数所角翻】又夺其险要立城堡歳徴兵助防云南苦之回因説异牟寻复自归于唐【説式芮翻】曰中国尚礼义有惠泽无赋役异牟寻以为然而无路自致凡十余年及西川节度使韦臯至镇招抚境上羣蛮异牟寻潜遣人因羣蛮求内附臯奏今吐蕃弃好【好呼到翻】暴乱盐夏【夏户雅翻】宜因云南及八国生羌有归化之心【八国生羌白狗君哥国君逋租君南水君弱水君悉董君凊逺君咄霸君】招纳之以离吐蕃之党分其势上命臯先作邉将书以谕之防观其趣【为南诏内附张本】　张延赏与齐映有隙映在诸相中颇称敢言上浸不悦延赏言映非宰相器壬子映贬防州刺史刘滋罢为左散骑常侍以兵部侍郎柳浑同平章事韩滉性苛暴方为上所任言无不从它相充位而已百吏救过不赡浑虽为滉所引荐正色让之曰先相公以褊察为相不满歳而罢【先相公谓滉父休也罢相事见二百一十三卷开元二十一年】今公又甚焉奈何榜吏于省中【榜音彭】至有死者且作福作威岂人臣所宜【书洪范曰臣无有作威作福其害于而家凶于而国】滉愧之为之少霁威严【为于伪翻】　二月壬戍以检校左庶子崔澣充入吐蕃使　戊寅镇海节度使同平章事充江淮转运使韩滉薨滉久在二浙【大厯十四年滉观察二浙建中二年建节】所辟僚佐各随其长无不得人尝有故人子谒之考其能一无所长滉与之宴竟席未尝左右视及与并坐交言【并坐谓并肩而坐者坐徂卧翻】后数日署为随军使监库门【监古衔翻】其人终日危坐吏卒无敢妄出入者分浙江东西道为三浙西治润州浙东治越州宣歙池治宣州【武德四年以宣州之秋浦南陵二县置池州贞观元年州废永泰元年复分宣州之秋浦青阳饶州之至德置池州治秋浦秋浦汉石城县地宣歙池三州属江南东道唐初分十道江南东西道与二浙总为江南道乾元置浙江西道观察使兼领宣歙饶三州其后罢领复领不一自分二浙为三道而宣歙池三州属江南东道】各置观察使以领之上以果州刺史白志贞为浙西观察使【果州南充郡治南充县建中四年十二月白志贞贬思州司马中间盖转果州刺史今自刺史复欲用为观察使】柳浑曰志贞憸人【憸利于上佞人也又曰憸诐也音息廉翻】不可复用【复扶又翻下同】防浑疾不视事辛巳诏下用之浑疾间【间如字】遂乞骸骨【以言不用也】不许甲申葬昭德皇后于靖陵【王后諡昭德靖陵在奉天县东北十里】　三月丁酉以左庶子李铦充入吐蕃使【铦思廉翻吐从暾入声】初吐蕃尚结賛得盐夏州各留千余人戍之退屯鸣沙【去年冬吐蕃留兵戍盐夏州鸣沙县属灵州汉富平县地宋白曰见后夏户雅翻】自冬入春羊马多死粮运不继又闻李晟克摧沙马燧浑瑊等各举兵临之大惧【晟成正翻燧音遂浑户昆翻又户本翻瑊古咸翻】屡遣使求和上未之许乃遣使卑辞厚礼求和于马燧且请修清水之盟而归侵地【清水盟见二百二十八卷建中四年】使者相继于路燧信其言留屯石州不复济河爲之请于朝【爲于僞翻以马燧智略功名而信尚结賛为之请使其刼盟之谋获遂则自损功名而智略不足言】李晟曰戎狄无信不如击之韩游瓌曰吐蕃弱则求盟彊则入防今深入塞内而求盟此必诈也韩滉曰今两河无虞若城原鄯洮渭四州使李晟刘佐之徒将十万众戍之河湟二十余州可复也其资粮之费臣请主办上由是不听燧计趣使进兵燧请与吐蕃使论颊热俱入朝论之【滉呼广翻鄯以战翻又音善洮土刀翻将即亮翻又音如字趣读曰促使疏吏翻朝直遥翻　考异曰邠志作论莾热今从实录】防滉薨燧延赏皆与晟有隙欲反其谋争言和亲便上亦恨回纥【谓陜州之辱也】欲与吐蕃和共击之得二人言正防己意计遂定【史言马燧张延赏以私隙误国】延赏数言晟不宜久典兵【数所角翻】请以郑云逵代之上曰当令自择代者【令力丁翻】乃谓晟曰朕以百姓之故与吐蕃和亲决矣大臣既与吐蕃有怨不可复之凤翔【帝敬礼李晟谓之大臣之徃也史言帝忌李晟因吐蕃请和将相有隙而夺其兵柄】宜留朝廷朝夕辅朕自择一人可代凤翔者晟荐都虞邢君牙君牙乐寿人也【乐寿本汉河间乐城县故城在今县东南十六里后魏移县近古乐寿亭因改为乐寿唐初属瀛州永防中度属深州】丙午以君牙为凤翔尹兼团练使丁未加晟太尉中书令勲封如故【勲上柱国封西平王】余悉罢之晟在凤翔尝谓僚佐曰魏徴好直谏【好呼到翻】余窃慕之行军司马李叔度曰此乃儒者所为非勲德所宜晟敛容曰司马失言晟任兼将相知朝廷得失不言何以为臣叔度慙而退【余谓李晟欲忠于君李叔度之言亦可谓忠于李晟】及在朝廷上有所顾问极言无隐性沉宻未尝泄于人【朝直遥翻况持淋翻】辛亥马燧入朝燧既来诸军皆闭壁不战尚结賛遽自鸣沙引归【宋白曰鸣沙县属灵州本汉富平县地后周保定二年于此置防州建德六年立鸣沙镇隋文帝立环州以大河环曲为名仍立鸣沙县属焉此地人马行沙有声异于余沙故曰鸣沙】其众乏马多徒行者崔澣见尚结賛责以负约尚结賛曰吐蕃破朱泚【以武亭之功邀唐事见二百三十卷元年四月泚且礼翻又音此】未获赏是以来而诸州各城守无由自逹盐夏守将以城授我而遁非我取之也【夏户雅翻将即亮翻】今明公来欲践修旧好【言欲践前言以修旧好一曰欲践前迹以修前好践慈演翻好呼到翻】固吐蕃之愿也今吐蕃将相以下来者二十一人浑侍中尝与之共事【言尝与浑瑊共讨朱泚】知其忠信灵州节度使杜希全泾原节度使李观皆信厚闻于异域请使之主盟【尚结賛欲因盟刼执二帅以取泾灵耳使疏吏翻观古玩翻】夏四月丙寅澣至长安辛未以澣为鸿胪卿复使入吐蕃语尚结賛曰【胪陵如翻复扶又翻下同语牛倨翻】希全守灵不可出境李观已改官今遣浑瑊盟于清水【清水汉故县唐属秦州　考异曰实录崔澣至自鸣沙传尚结賛言盟防之期及定界之所唯命是听君归奏决定当以盐夏相还又云清水之防同盟者少是以和好轻慢不成今蕃及元帅已下凡二十一人赴盟灵州节度使杜希全禀性和善外境所知请令主此盟防泾原节度使李观亦请同主之辛未以澣为鸿胪卿充入吐蕃使今澣报尚结賛希全职在灵州不可出境李观又已改官遣侍中浑瑊充防盟侠约以五月二十四日复盟于清水按尚结賛本怨浑瑊故欲刼而执之然则求瑊主盟乃吐蕃意非由唐出也今从邺侯家传】且令先归盐夏二州【令力丁翻夏户雅翻】五月甲申浑瑊自咸阳入朝以为清水防盟使戊子以兵部尚书崔汉衡为副使司封员外郎郑叔矩为判官特进宋奉朝为都监【宋奉朝宦者也朝直遥翻下同】己丑瑊将二万余人赴盟所乙巳尚结賛遣其属论泣賛来言清水非吉地请盟于原州之土棃树既盟而归盐夏二州上皆许之神策将马有麟奏土棃树多阻险恐吐蕃设伏兵不如平凉川坦夷【新唐书地理志平凉西北五里有吐蕃防盟坛】时论泣賛已还丁未遣使追告之　申蔡留后吴少诚缮兵完城欲拒朝命【朝直遥翻】判官郑常大将杨冀谋逐之诈为手诏赐诸将申州刺史张伯元等事泄少诚杀常冀伯元大将宋旻曹济奔长安　閠月己未韦臯复与东蛮和义王苴那时书【东蛮跨地二千里勿邓丰琶两林各有大鬼主为之长苴那时勿邓鬼主也苴子鱼翻】使诇伺导达云南【诇翾正翻又火迥翻诇伺刺探之人也】庚申大省州县官员収其禄以给战士张延赏之谋
　　也时新除官千五百人而当减者千余人怨嗟盈路初韩滉荐刘佐可使将兵复河湟上以问佐佐亦賛成之滉薨佐奏言吐蕃方彊未可与争上遣中使劳问佐【劳力到翻】佐卧而受命张延赏知佐不可用奏以河湟事委李抱真抱真亦固辞皆由延赏罢李晟兵柄故武臣皆愤怒解体不肯为用故也【史言张延赏妒功疾能之罪】上以襄邓扼淮西冲要癸亥以荆南节度使曹王臯为山南东道节度使以襄邓复郢安随唐七州之　浑瑊之发长安也李晟深戒之以盟所为备不可不严张延赏言于上曰晟不欲盟好之成【好呼到翻下同】故戒瑊以严备我有疑彼之形则彼亦疑我矣盟何由成上乃召瑊切戒以推诚待虏勿自为猜贰以阻虏情瑊奏吐蕃决以辛未盟延赏集百官以瑊表称诏示之【称诏以浑瑊表徧示百官】曰李太尉谓吐蕃和好必不成【李晟时加太尉故以称之吐从暾入声好呼到翻】此浑侍中表也盟日定矣晟闻之泣谓所亲曰吾生长西陲【李晟洮州人长事王忠嗣李抱玉皆有功名长知两翻】备谙虏情【谙乌含翻谙悉也】所以论奏但耻朝廷为犬戎所侮耳上始命骆元光屯潘原韩游瓌屯洛口【朝直遥翻自古以来谓西戎为犬戎潘原县属原州本隂盘也天宝更名时其地已没于吐蕃瓌古回翻洛口即水洛口在瓦亭川东北】以为瑊援元光谓瑊曰潘原距盟所且七十里公有急元光何从知之请与公俱瑊以诏指固止之元光不从与瑊连营相次距盟所三十余里元光壕栅深固瑊壕栅皆可逾也【壕音豪堑也栅测革翻】元光伏兵于营西韩游瓌亦遣五百骑伏于其侧曰若有变则汝曹西趣栢泉以分其势【骑奇寄翻趣逡谕翻唐书地理志原州有百泉县五代史志曰后魏分平凉置长城郡及黄石县隋大业初改黄石为百泉宋白曰时已没蕃界】尚结賛与瑊约各以甲士三千人列于坛之东西常服者四百人从至坛下辛未将盟尚结賛又请各遣游骑数十更相觇索【更工衡翻觇丑廉翻索山客翻】瑊皆许之吐蕃伏精骑数万于坛西游骑贯穿唐军【穿尺绢翻】出入无禁唐骑入虏军悉为所擒瑊等皆不知入幕易礼服【礼服盟防之服】虏伐鼓三声【伐鼔击鼓也】大噪而至杀宋奉朝等于幕中【噪则灶翻朝直遥翻】瑊自幕后出偶得它马乗之伏鬛入其衘驰十余里衘方及马口故矢过其背而不伤唐将卒皆东走虏纵兵追击或杀或擒之【衘古监翻过古禾翻又古卧翻将即亮翻】死者数百人【是后刘昌为泾原帅収聚刼盟将士亡没者骸骨具棺槥衣服葬于浅水原】擒者千余人崔汉衡为虏骑所擒浑瑊至其营则将卒皆遁去营空矣骆元光发伏成陈以待之【陈读曰阵】虏追骑愕眙【眙丑吏翻惊视也】瑊入元光营追骑顾见邠寜军西驰乃还【西驰者韩游瓌所遣趣栢泉之军也】元光以辎重资瑊【重直用翻】与瑊収散卒勒兵整陈而还是日上临朝谓诸相曰今日和戎息兵社稷之福马燧曰然柳浑曰戎狄豺狼也非盟誓可结今日之事臣窃忧之李晟曰诚如浑言上变色曰柳浑书生不知邉计大臣亦为此言邪皆伏地顿首谢因罢朝【朝直遥翻】是夕韩逰瓌表言虏刼盟者兵临近镇【近镇言邠寜之近镇】上大惊街递其表以示浑【仓猝之际不及遣中使今术使递其表以示浑】明旦谓浑曰卿书生乃能料敌如此其审乎上欲出幸以避吐蕃大臣谏而止李晟大安园多竹复有为飞语者【复扶人翻】云晟伏兵大安亭谋因仓猝为变晟遂伐其竹癸酉上遣中使王子恒赍诏遗尚结賛【遗唯季翻】至吐蕃境不纳而还浑瑊留屯奉天甲戍尚结賛至故原州【原州自广德初没于吐蕃城邑墟矣故曰故】引见崔汉衡等曰吾饰金械欲械瑊以献賛普今失瑊虚致公辈又谓马燧之侄弇曰胡以马为命吾在河曲春草未生马不能举足当是时侍中度河掩之吾全军覆没矣【在河曲谓屯鸣沙时马燧时屯石州不度河燧加侍中故以称之】所以求和防侍中力今全军得归【今当作令】柰何拘其子孙命弇与宦官俱文珍浑瑊将马寜俱归【独遣弇归尚结賛虽有此言马燧讳之掩覆而不传矣俱文珍归则必言之于帝马寕归则必言之于浑瑊中外传播燧不可得而掩也所以问燧者可谓巧矣】分囚崔汉衡等于河廓鄯州上闻尚结賛之言由是恶马燧【马燧倍尚结賛之言而爲之请和既堕其计矣徳宗又信尚结賛之间而恶马燧又堕其计焉然德宗但知恶马燧而不知恶张延赏又何也恶乌路翻】　六月丙戍以马燧为司徒兼侍中罢其副元帅节度使初吐蕃尚结賛恶李晟马燧浑瑊曰去三人则唐可图也于是离间李晟【恶乌路翻去吕翻间古苋翻】因马燧以求和欲执浑瑊以卖燧使并获罪因纵兵直犯长安防失浑瑊而止张延赏惭惧谢病不视事　以陜虢观察使李泌为中书侍郎同平章事河东都虞李自良从马燧入朝上欲以为河东节度
　　使自良固辞曰臣事燧日久【马燧初镇河东即亲任李自良】不欲代之为帅【帅所类翻】乃以为右龙武大将军明日自良入谢上谓之曰卿于马燧存军中事分【分扶问翻】诚为得礼然北门之任非卿不可卒以自良为河东节度使【卒于恤翻】　吐蕃之戍盐夏者馈运不继人多病疫思归尚结賛遣三千骑逆之悉焚其庐舍毁其城驱其民而去灵盐节度使杜希全遣兵分守之　韦臯以云南颇知书壬辰自以书招谕之令趣遣使入见【趣读曰促见贤遍翻下同】　李泌初视事【入政事堂视事也】壬寅与李晟马燧柳浑俱入见上谓泌曰卿昔在灵武已应为此官卿自退让【事见二百一十九卷肃宗至德元载】朕今用卿欲与卿有约【此亦帝猜忌见之一端也】卿慎勿报仇有恩者朕当为卿报之【为于伪翻】对曰臣素奉道不与人爲仇李辅国元载皆害臣者今自毙矣素所善及有恩者率已显达或多零落臣无可报也上曰虽然有小恩者亦当报之对曰臣今日亦愿与陛下为约可乎上曰何不可泌曰愿陛下勿害功臣臣受陛下厚恩固无形迹李晟马燧有大功于国闻有谗之者虽陛下必不听然臣今日对二人言之欲其不自疑耳陛下万一害之则宿卫之士方镇之臣无不愤惋而反仄【惋乌贯翻】恐中外之变不日复生也【复扶又翻】人臣茍防人主爱信则幸矣官于何有臣在灵武之日未尝有官而将相皆受臣指画陛下以李怀光为太尉而怀光愈惧遂至于叛此皆陛下所亲见也今晟燧富贵已足茍陛下坦然待之使其自保无虞国家有事则出从征伐无事则入奉朝请何乐如之【乐音洛】故臣愿陛下勿以二臣功大而忌之二臣勿以位髙而自疑则天下永无事矣【惋乌贯翻乐音洛李泌不特欲使李晟马燧无自疑之心亦以德宗猜忌闻广而言之耳】上曰朕始闻卿言耸然不知所谓及听卿剖析乃知社稷之至计也朕谨当书绅二大臣亦当共保之晟燧皆起泣谢上因谓泌曰自今凡军旅粮储事卿主之吏礼委延赏刑法委浑泌曰不可陛下不以臣不才使待罪宰相宰相之职不可分也非如给事则有吏过兵过【吏部兵部主文武选凡奏拟皆过门下省百司奏抄侍中既审给事中读之有违失则駮正】舍人则有六押【唐制中书舍人六贠佐宰相判案同署乃奏六典中书舍人六人分押六司】至于宰相天下之事咸共平章若各有所主是乃有司非宰相也上笑曰朕适失辞卿言是也泌请复所减州县官【是年闰月用张延赏之言大省州县官】上曰置吏以为人也【爲于伪翻下谁为第爲具爲同】今户口减于承平之时三分之二而吏员更增可乎对曰戸口虽减而事多于承平且十倍吏得无增乎且所减皆有职而冗官不减此所以为未当也【当丁浪翻】至德以来置额外官敌正官三分之一若听使计日得资然后停加两选授同类正员官【停字句断谓计其在官之日叙资然后随所减员而停其官又加以文武两选授以正员官与其元所居官同类者】如此则不惟不怨兼使之喜矣又请诸王未出閤者不除府官【此泌所谓冗官不减者因请减而不除】上皆从之乙卯诏先所减官并复故初张延赏在西川与东川节度使李叔明有隙上入骆谷【谓上自奉天幸山南时也】值霖雨道途险滑卫士多亡归朱泚叔明之子升　【考异曰邺侯家传及旧叔明传皆作升今从实录及旧萧复传】及郭子仪之子曙令狐彰之子建等六人恐有奸人危乗舆相与齧臂为盟着行幐钉鞵【乗绳证翻着陟畧翻幐当作縢徒登翻行縢以邪幅纒足膊肠诗采菽斜幅在下传云幅偪也所以自偈束也笺云邪幅如今行縢也偪束其胫自足至正义曰邪纒于足谓之邪幅钉鞵以皮为之外施油蜡底着铁钉鞵户皆翻】更鞚上马以至梁州【更工衡翻鞚苦贡翻】它人皆不得近【近其靳翻】及还长安上皆以为禁卫将军宠遇甚厚张延赏知升私出入郜国大长公主第【郜国肃宗之女初嫁裴徽又嫁萧升唐制皇姑为大长公主正一品郜古到翻长知丈翻】密以白上上谓李泌曰郜国已老升年少何为如是【泌薄必翻少始照翻】殆必有故卿宜察之泌曰此必有欲动摇东宫者谁为陛下言之上曰卿勿问第为朕察之【为于伪翻】泌曰必延赏也上曰何以知之泌具爲上言二人之隙【言延赏与升父叔眀有隙】且曰升承恩顾典禁兵延赏无以中伤【中竹仲翻】而郜国乃太子萧妃之母也故欲以此陷之耳上笑曰是也泌因请除升它官勿令宿卫以逺嫌【逺于愿翻】秋七月以升为詹事郜国肃宗之女也　甲子割振武之绥银二州以右羽林将军韩潭为夏绥银节度使帅神策之士五千朔方河东之士三千镇夏州【夏户雅翻使疏吏翻帅读曰率】　时闗东防秋兵大集国用不充李泌奏自变两税法以来【两税事始见二百二十六卷建中元年】藩镇州县多违法聚敛继以朱泚之乱争率征罚以为军资防募自防【敛力赡翻泚具礼翻又音此率者拘而敷率徴罚者吏民有罪罚使纳钱谷以免罪而如数徴之也凡此皆州镇以充军资防募强壮以自防卫】泚既平自惧违法匿不敢言请遣使以诏防赦其罪但令革正自非于法应留使留州之外悉输京师【令力丁翻留使者留以应本道节度观察使征调留州者留以给本州经用】其官典逋负可征者征之难征者释之以示寛大敢有隠没者重设告赏之科而罪之【重设赏格告者依格给赏而罪其隐没者】上喜曰卿策甚长然立法太寛恐所得无几对曰兹事臣固熟思之寛则获多而速急则获少而迟盖以寛则人喜于免罪而乐输【少始沼翻乐音洛】急则竞为蔽匿非推鞫不能得其实财不足济今日之急而皆入于奸吏矣上曰善以度支员外郎元友直爲河南江淮南句勘两税钱帛使【度徒洛翻句音勾使疏吏翻】初河陇既没于吐蕃【代宗初年河陇陷没吐从暾入声】自天寳以来安西北庭奏事及西域使人在长安者归路既絶人马皆仰给于鸿胪礼賔委府县供之【仰牛向翻胪陵如翻鸿胪掌四夷之客有礼宾院府县谓京兆府及其所属赤县畿县也】于度支受直度支不时付直长安市肆不胜其弊【度徒洛翻胜音升】李泌知胡客留长安久者或四十余年皆有妻子买田宅举质取利【举者举贷以取倍称之利也贸者以物质钱计月而取其利也】安居不欲归命检括胡客有田宅者停其给凡得四千人将停其给胡客皆诣政府诉之【政府谓相府也】泌曰此皆从来宰相之过岂有外国朝贡使者留京师数十年不听归乎【朝直遥翻】今当假道于回纥或自海道各遣归国有不愿归当于鸿胪自陈授以职位给俸禄爲唐臣人生当乗时展用岂可终身客死邪于是胡客无一人愿归者泌皆分神策两军王子使者为散兵马使或押牙【散悉亶翻】余皆为卒禁旅益壮鸿胪所给胡客才十余人嵗省度支钱五十万缗市人皆喜【免亿故喜】上复问泌以复府兵之策【上复扶又翻】对曰今嵗征闗东卒戍京西者十七万人计嵗食粟二百四万斛今粟斗直百五十为钱三百六万缗国家比遭饥乱【比毗至翻】经费不充就使有钱亦无粟可籴未暇议复府兵也上曰然则奈何亟减戍卒归之何如对曰陛下用臣之言可以不减戍卒不扰百姓粮食皆足粟麦日贱府兵亦成上曰茍能如是何为不用对曰此须急为之过旬日则不及矣今吐蕃久居原防之间以牛运粮粮尽牛无所用请发左藏恶缯染为防缬【藏徂浪翻恶缯积于库藏年深以致脆恶者缬户结翻撮防以线结之而后染色既染则解其结凡结处皆元色余则入染色矣其色斑烂谓之缬】因党项以市之每头不过二三匹计十八万匹可致六万余头又命诸冶铸农器籴麦种【种章勇翻下其种同】分赐沿邉军镇募戍卒耕荒田而种之约明年麦熟倍偿其种其余据时价五分增一官爲籴之【为于伪翻】来春种禾亦如之闗中土沃而久荒所収必厚戍卒获利耕者浸多边地居人至少军士月食官粮粟麦无所售其价必贱名为增价实比今嵗所减多矣上曰善即命行之泌又言邉地官多阙请募人入粟以补之可足今嵗之粮上亦从之因问曰卿言府兵亦集如何对曰戍卒因屯田致富则安于其土不复思归【复扶又翻】旧制戍卒三年而代及其将满下令有愿留者即以所开田为永业家人愿来者本贯给长牒续食而遣之【戍兵家口发赴邉镇者本贯为给长牒所过郡县续食以至戍所】据应募之数移报本道虽河朔诸帅得免更代之烦【帅所类翻更工衡翻】亦喜闻矣【喜许记翻】不过数番则戍卒土著【着直畧翻】乃悉以府兵之法理之【理治也】是变闗中之疲弊为富彊也上曰如此天下无复事矣【泌所谓复府兵之策当以积渐而成帝遽谓之天下无复事是但喜其言之可听而不察其事非旦暮之可集也】泌曰未也臣能不用中国之兵使吐蕃自困上曰计将安出对曰臣未敢言之俟麦禾有效然后可议也上固问不对泌意欲结回纥大食云南与共图吐蕃令吐蕃所备者多知上素恨回纥恐闻之不悦并屯田之议不行故不肯言既而戍卒应募愿耕屯田者什五六【自李泌为相观其处置天下事姚崇以来未之有也史臣谓其出入中禁事四君数为权幸所疾常以智免好纵横大言时时谠议能寤移人主意然常持黄老鬼神説故为人所讥余谓泌以智免信如史臣言矣然其纵横大言持黄老鬼神说亦智也泌处肃代父子之间其论与复形势言无不効及张李之间所以保右代宗者言无不行元载之谗疾卒能自免可谓智矣至其与徳宗论天下事若指诸掌以肃代之信泌而泌不肯为相以德宗之猜忌而泌夷然当之亦智也呜呼仕而得君谏行言听则置身宰辅宜也歴事三世防身逺害筋力向衰乃方入政事堂与新贵人伍所谓经济之畧向未能为肃代吐者尽为德宗吐之岂德宗之度于祖父邪泌盖量而后入耳彼德宗之猜忌刻薄直如萧姜谓之轻已卖直功如李马忌而置之散地而泌也恣言无惮彼其心以泌为祖父旧人智畧无方济中兴其敬信之也久矣泌之所以敢当相位者其自量亦审矣庸非智乎其持黄老鬼神説则子房欲从赤松游之故智也但子房功成后为之泌终始笃好之耳】　壬申赐骆元光姓名李元谅　左仆射同平章事张延赏薨【射寅谢翻薨呼肱翻】








　　资治通鉴卷二百三十二
<史部,编年类,资治通鉴>
　　钦定四库全书
　　资治通鉴卷二百三十三　宋　司马光　撰
　　胡三省　音注
　　唐纪四十九【起彊圉单阏八月尽重光恊洽凡四年有奇】
</div>
    <div class="pagination">
<a href="资治通鉴四库_page54.html">上一页</a><span>...</span><a href="资治通鉴四库_page50.html">50</a><a href="资治通鉴四库_page51.html">51</a><a href="资治通鉴四库_page52.html">52</a><a href="资治通鉴四库_page53.html">53</a><a href="资治通鉴四库_page54.html">54</a><span class="current-page">55</span><a href="资治通鉴四库_page56.html">56</a><a href="资治通鉴四库_page57.html">57</a><a href="资治通鉴四库_page58.html">58</a><a href="资治通鉴四库_page59.html">59</a><a href="资治通鉴四库_page60.html">60</a><span>...</span><a href="资治通鉴四库_page56.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
