<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 70 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 70 页/共 334 页
  </h1>
  <div class="content">
   太和五年〔（辛亥、二三一）〕
①春，二月，吴主假太常潘浚节，使与吕岱督军五万人讨五溪蛮。浚姨兄蒋琬为诸葛亮长史，〔同出为姨，母之姊妹曰姨，妻之姊妹亦曰姨。若母之兄弟则当呼为舅，此盖妻之兄弟也。长，知两翻。〕武陵太守卫旍奏浚遣密使与琬相闻，〔旍，与旌同。使，疏吏翻。〕欲有自托之计。吴主曰：「承明不为此也。」〔潘浚，字承明。〕即封旍表以示浚，而召旍还，免官。
②卫温、诸葛直军行经岁，士卒疾疫死者什八九，亶洲绝远，卒不可得至，〔卒，子恤翻。〕得夷洲数千人还。温、直坐无功，诛。〔吴遣温、直，见上卷上年。〕
③汉丞相亮命李严以中都护署府事。〔蜀置左、右、中三都护。署府事，署汉中留府事也。〕严更名平。〔更，工衡翻。〕亮帅诸军入寇，围祁山，以木牛运。〔亮集曰：木牛者，方腹曲头，一脚钿足。头入领中，舌着于腹，载多而行少，宜可大用，不可少使。特行者数十里，群行者二十里也。曲者为牛头，双者为牛脚，横者为牛领，转者为牛足，覆者为牛背，方者为牛腹，垂者为牛舌，曲者为牛肋，刻者为牛齿，立者为牛角，细者为牛鞅，摄者为牛秋触。牛仰双辕，人行六尺，牛行四步，载一岁粮，日行二十里，而人不大劳。帅，读曰率。〕于是大司马曹真有疾，帝命司马懿西屯长安，督将军张合、费曜、戴陵郭淮等以御之。〔合，古合翻，又曷阁翻。费，父沸翻。〕
④三月，邵陵元侯曹真卒。
⑤自十月不雨，至于是月。
⑥司马懿使费曜、戴陵留精兵四千守上邽〔上邽县，前汉属陇西郡，后汉以来属汉阳郡。〕余众悉，出，西救祁山。张合欲分兵驻雍、郿，〔雍、郿二县皆属扶风郡。雍，于用翻。郿，音媚，又音眉。〕懿曰：「料前军能独当之者，将军言是也。若不能当而分为前后，此楚之三军所以为黥布禽也。」〔事见十二卷汉高帝十一年。观懿此言，盖自知其才不足以敌亮矣。遂进。亮分兵留攻祁山，自逆懿于上邽。郭淮、费曜等徼亮，〔徼，读曰邀。〕亮破之，因大芟刈其麦，〔芟，所衔翻。〕与懿遇于上邽之东。懿敛军依险，兵不得交，亮引还。
懿等寻亮后至于卤城。张合曰：「彼远来逆我，请战不得，谓我利在不战，欲以长计制之也。且祁山知大军已在近，人情自固，可止屯于此，分为奇兵，示出其后，不宜进前而不敢偪，坐失民望也。今亮孤军食少，〔少，诗沼翻。〕亦行去矣。」懿不从，故寻亮。〔有意为之曰故。寻者，随而蹑其后。〕既至，又登山掘营，不肯战。贾栩、魏平数请战，〔数，所角翻。〕因曰：「公畏蜀如虎，柰天下笑何！」懿病之。〔懿实畏亮，又以长合尝再拒亮，名著关右，不欲从其计，及进而不敢战，情见势屈，为诸将所笑。栩，况羽翻。〕诸将咸请战，夏，五月，辛巳，懿乃使张合攻无当监何平于南围，〔无当盖蜀军部之号，言其军精勇，敌人无能当者；使平监护，故名官曰无当监。南围，蜀兵围祁山之南屯。监，古暂翻。〕自按中道向亮。〔按，据也。懿分道进兵，欲以解祁山之围自据中道，与亮旗鼓相向也。〕亮使魏延、高翔、吴班逆战，魏兵大败，汉人获甲首三千，懿还保营。
六月，亮以粮尽退军，司马懿遣张合追之。合进至木门，〔木门去今天水军天水县十里。水经注：籍水出上邽当亭西山，东历当亭川，又东入上邽县，左佩五水，右带五水；木门谷之水其一也。导源南山，北流入籍水。与〕与亮战，蜀人乘高市伏，弓弩乱发，飞矢中合右彣而卒。中，竹仲翻。彣，与膝同。卒，子恤翻。
⑦秋，七月，乙酉，皇子殷生，大赦。
⑧黄初以来，诸侯于法禁严切，〔【章：甲十六行本「切」下有「吏察之急」四字；乙十一行本同；孔本同。】〕至于亲姻皆不敢相通问。东阿王植上疏曰：「尧之为教，先亲后疏，自近及远。〔尧亲九族，九族既睦，平辛百姓；百姓昭明，协和万邦，协和万邦。〕周文王刑于寡妻，至于兄弟，以御于家邦。〔诗大雅思齐之辞。毛氏注曰：刑，法也寡妻，嫡妻也。御，迎也。郑氏曰：寡妻，寡有之妻，言贤也。御，治也。文王以礼法接待其妻，至于宗族，以此又能为政治于家邦也。〕伏惟陛下资帝唐钦明之德，体文王翼翼之仁，惠洽椒房，恩昭九族，群后百寮，番休递上，〔上时掌翻。李周翰曰：递，迭也。言百寮宿卫以次休息，更递上直。〕执政不废于公朝，〔朝，直遥翻；下同。、〕下情得展于私室，亲姻之路通，庆吊之情展，诚可谓恕己治人，推惠施恩者矣。〔治，直之翻。〕至于臣者，人道绝绪，禁锢明时，臣窃自伤也。不敢乃望交气类，〔易曰：同声相应，同气相求。此言志同道合者，谓畴昔文会之友也。〕修人事，叙人伦，近且婚媾不通，兄弟乖绝，吉凶之问塞，〔塞，悉则翻。〕庆吊之礼废，恩纪之违，甚于路人；隔阂之异，殊于胡、越。〔殊，绝也。阂，五慨翻。〕今臣以一切之制，〔一切，谓权宜也。一说：一切，谓不问可否，一切整齐之也。〕永无朝觐之望，至于注心皇极，〔皇极极，宅中之位，人君居之。〕结情紫闼，神明知之矣。然天实为之，谓之何哉！〔诗邶风北门之诗也。郑氏曰：诗人事君无二志，故归之于天。余谓植之意，盖谓君者天也，天可违乎！〕退惟诸王常有戚戚具尔之心，〔诗曰：戚戚兄弟，莫远具尔。尔，义与迩同。〕愿陛下沛然垂诏，使诸国庆问，四节得展，〔四节，谓四时之节。展，舒也。〕以叙骨肉之欢恩，全怡怡之笃义。〔论语，孔子曰：兄弟怡怡。〕妃妾之家，膏沐之遗，岁得再通，〔吕延济曰：膏，脂也。沐，甘浆之属也。遗，于季翻。〕齐义于贵宗，等惠于百司，〔贵宗，谓贵戚及公卿之族也。百司，谓百官也。〕如此，则古人之所叹，风雅之所咏，复存于圣世矣！臣伏自惟省，无锥刀之用；〔思，惟也。省，悉景翻。〕及观陛下之所拔授，若以臣为异姓，窃自料度，不后于朝士矣。〔度，徒洛翻。〕若得辞远游，戴武弁，解朱组，佩青绂，〔诸王冠远游冠，佩朱绂。二都尉、诸侍中、常侍皆戴武弁，佩青绂。〕驸马、奉车，趣得一号，安宅京室，〔驸马、奉车都尉及骑都尉，皆汉武帝置，魏晋以下多以宗至及外戚为之。〕执鞭珥笔，出从华盖，入侍辇毂，承答圣问，拾遗左右，〔珥，仍吏翻。珥笔，插笔也。古者侍臣持橐簪笔。华盖，乘舆车上施之。魏、晋之制，侍中与散骑常侍，或乘舆御殿及出游幸、祭祀、治兵，侍中居左，常侍居右，备切问近对，拾遗补阙。〕仍臣丹诚之至愿，不离于梦想者也。〔离，力智翻。〕远慕鹿鸣君臣之宴，中咏常棣匪他之诫，〔诗鹿鸣，宴群臣、嘉宾；常棣，燕兄弟也。其诗曰：凡今之人，莫如兄弟。所谓匪他也；又頍弁诗：岂伊异人，兄弟匪他。〕下思伐木友生之义，终怀蓼莪罔极之哀，〔伐木，燕朋友故旧，其诗曰：相彼鸟矣，犹求有声，矧尹人矣，不求友生。蓼莪之诗曰：哀哀父母，生我劬劳。欲报之德，昊天罔极。知念其父母，必念其同气矣。蓼，音六。〕每四节之会，块然独处，〔处，昌吕翻。〕左右惟仆隶，所对惟妻子，高谈无所与陈，精义无所与展，未尝不闻乐而拊心，临觞而叹息也。臣伏以犬马之诚不能动人，譬人之诚不能动天，崩城、陨霜，〔齐大夫杞梁战死于莒城，其妻向城而哭，城为之崩。邹衍尽忠于君，燕惠王信谗而系之，邹子仰天而哭，正夏而天降霜。〕臣初信之，以臣心况，徒虚语耳！〔况譬也。若葵藿之倾太阳，虽不为回光，然向之者诚也。〔言葵藿也，倾叶于日，日虽不为回光，终是诚心向日也。为，于伪翻。〕窃自比葵藿，若降天地之施，垂三光之明者，实在陛下。〔施，式智翻；下同。〕臣闻文子曰：『不为福始，不为祸先。』〔文子九篇。班固曰：文子，老子弟子。李周翰曰：福始祸先，谓诸王皆不表，植独先表也。〕今之石隔，友于同忧，〕否隔，不通也。友于，兄弟也。否，皮鄙翻。〕而臣独倡言者，实不愿于圣世有不蒙施之物，欲陛下崇光被时雍之美，宣缉熙章明之德也！「〔光被时雍，言帝尧睦族之效。诗周颂曰：维清缉熙，文王之典。郑氏笺曰：缉熙，光明也。故植以言文王之治。被，皮义翻。〕诏报曰：「盖教化所由，各有隆敝，非皆善始而恶终也，事使之然。〔隆，崇也，谓立教之始，各有所崇，其流之敝，则事势使之然也。恶，如字。〕今令诸国兄弟情礼简怠，纪妾之家膏沐疏略，本无禁锢诸国通问之诏也；矫枉过正，下吏惧谴，以至于此耳。已敕有司，如王所诉。」
植复上疏曰：「昔汉文发代，疑朝有变，〔复，扶又翻。朝，直遥翻。〕宋昌曰：『内有朱虚、东牟之亲，外有齐、楚、淮南、琅邪，此则盘石之宗，愿不勿疑。』〔事见十三卷汉高后八年。〕臣伏惟陛下远览姬文二虢之援，虢仲虢叔，文王之母弟，文王咨于二虢，以成王业。〕中虑周成召、毕之辅，〔召公、毕公，周同姓也。二伯分治，辅成王以成太平之功。召，读曰邵；下同。〕下存宋昌盘石之固。臣闻羊质虎皮，见草则悦，见豺则战，忘其皮之虎也。〔扬子之言。〕今置将不良，有似于此。〔将，即亮翻。〕故语曰：『患为之者不知，知之者不得为也。』昔管、蔡放诛，周、召作弼；〔成王幼，管叔、蔡叔以武庚畔。成王诛管叔，放蔡叔，以周公为师，召公为保，而相左右。〕叔鱼陷刑，叔向赞国。〔左传：晋邢侯与雍子争田，久而无成。韩宣子使叔鱼断旧狱，罪在雍子。雍子纳甚女于叔鱼，叔鱼蔽罪于邢侯。邢侯怒，杀叔鱼及雍子于朝。宣子问其罪于叔向，不以叔向为私其亲而之决平也。〕三监之衅，臣自当之；二南之辅，支必不远。华宗贵族藩王之中，必有应斯举者。夫能使天下倾耳注目者，当权者是也，故谋能移主，威能慑下，〔慑，之涉翻。〕豪右执政，不在亲戚，权之所在，虽疏必重，势之所去，虽亲必轻。盖取齐者田族，非吕宗也；分晋者赵、魏，非姬姓也。〔齐太公姓吕；其后为田成子所取，非吕族也。〔晋唐叔，姬姓；其后为赵籍、魏斯、韩虔所分，此不言韩，以韩亦姬姓〕惟陛下察之。苟吉专其位，凶离其患者，异姓之臣也。〔离，力智翻；下得离同。〕欲国之安，祈家之贵，存共其荣，殁同其祸者，公族之臣也。今反公族疏而异姓亲，臣窃惑焉。今臣与陛下践冰履炭，登山浮涧，寒温燥湿，高下共之，岂得离陛下哉！不胜愤懑，〔胜，音升。懑，音闷。拜表陈情。若有不合，乞且藏之书府，不便灭弃，臣死之后，事或可思。若有毫厘少挂圣意者，乞出之朝堂，〔朝，直遥翻；下同。〕使夫博古之士，纠臣表之不合义者，如是则臣愿足矣。」帝但以优文答报而已。〔植求自试，而但以优诏答之，终疑之也。
八月，诏曰：「先帝着令，不欲使诸王在京都者，谓幼主在位，母后摄政，防微以渐，关诸盛衰也。朕惟不见诸王十有二载，〔自文帝黄初元年遣植等就国，至是十二年。惟，思也。载，子亥翻。〕悠悠之怀，能不兴思！其令诸王及宗至公侯各将适子一人朝明年正月，〔适，读曰嫡。〕后有少主、母后在宫者，自如先帝令。」
⑨汉丞相亮之攻祁山也，李平留后，主督运事。〔李平即李严，改名曰平。〕会天霖雨，平恐运粮不继，遣参军狐忠、〔狐忠，即马忠也，少养外家，姓狐，名笃，后复姓马，改名忠。此姓从先，名从后。姓谱：狐，周王子狐之后；又晋有狐突。〕督军成藩喻指，呼亮来还；〔喻以后主指言运粮不继。〕亮承以退军。平闻军退，乃更阳惊，说「军粮饶足，何以便归！」又欲杀督运岑述以解己不办之责。又表汉主，说「军伪退，欲以诱贼。」〔【章：甲穴行本「贼」下有「与战」二字；乙十一行本同；孔本同；张校同；退斋校同。】此又欲解以上指喻亮之罪也。诱，音酉。〕亮具出其前后手笔书疏，本末违错。平辞穷情竭，首谢罪负。〔首，式救翻。〕于是亮表平前后过恶，免官，削爵土，徙梓潼郡。〔平盖尝封侯也。〕复以平子丰为中郎将、参军事，出教敕之曰：敕，戒也。「吾与君父子湏力以奖汉室，表都护典汉中，委君于东关，〔东关谓江州。〕谓至心感动，终始，可保，何图中乖乎！若都护思负一意，〔思负，谓思其罪负也。一意谓一意于为国，无复诡变以自营也。〕君与公琰推心从事，否可复通，〔否，皮鄙翻。〕逝可复还也。详思斯戒，明吾用心！」
亮又与蒋琬、董允书曰：「孝起前为吾说止方腹中有鳞甲，〔李严，字正方。为，于伪翻；下同。〕乡党以为不可近。〔近，其靳翻。〕吾以为鳞甲但不当犯之耳，不图复有苏、张之事出于不意，〔谓苏奏、张仪捭阖其说，以反复诸侯之间，今李平复为之。复，扶又翻。〕可使孝起知之。」孝起者，卫尉南阳陈震也。
⑩冬，十月，吴主使中郎将孙布诈降以诱扬州刺史王凌，吴主伏兵于箪陵以俟之。〔箪陵县，汉属九江郡；魏改九江为淮南郡。晋志曰：箪陵县，汉明帝时沦为麻湖。在今和州历阳县西三十里。杜佑曰：汉箪陵县在滁州全椒县南。〕布遣人告凌云：「道远不能自致，乞兵见迎。」凌腾布书，〔腾，传也，上也。〕请兵马迎之。征东将军汉宠以为必诈，不与余，而为凌作报书曰：「佑佑识邪正正，欲避祸就顺，去暴归道，甚相嘉尚。今欲遣兵相迎，然计兵少则不足相卫，多则事必远闻。〔闻，音问。〕且先密计以成本志，临时节度其宜。」会宠被书入朝，〔被，皮义翻。朝，直遥翻。〕敕留府长史，「若凌欲往迎，勿与兵也。」凌于后索兵不得，〔索，山客翻。〕乃单遣一督将步骑七百人往迎之，布夜掩击，督将迸走，死伤过半。〔迸，北孟翻。孙权自量其国之力，不足以毙魏，不过时于疆埸之间，设诈用奇，以诱敌人之来而陷之耳，非如孔明真有用蜀以争天下之心也。〕凌，允之兄子也。〔王允，献帝时诛董卓。〕
先是凌表宠年过耽酒，不可居方任。〔方任，方面之任也。先，悉荐翻。〕帝将召宠，给事中郭谋曰「宠为汝南太守、豫州刺史〔汉建安中，武王操以宠为汝南太守，太和三年，刺豫州，是年都督扬州。〕二十余年，有勋方岳；〔自魏以下，以督州为方岳之任，谓其职犹古之方伯、岳牧也。〕及镇淮南，吴人惮之。若不如所表，将为所窥，可令还朝，〔朝，直遥翻。〕问以东方事以察之。」既至，体气康强，帝慰劳遣还。〔劳，力到翻。〕
十一月，戊戌晦，日有食之。
十二月，戊午，博平敬侯华歆卒。〔谥法：夙夜警戒曰敬；合善典法曰敬。华，户化翻。〕
丁卯，吴大赦，改明年元曰嘉禾。〔会稽南始平言喜禾生，故以改元。〕
六年〔（壬子、二三二）〕
①春，正月，吴主少子建昌侯虑卒。太子登自武昌入省吴主，因自陈久离定省，子道有阙；〔记曲礼曰：凡为人子之礼，冬温而夏清，昏定而晨省。省，悉景翻。离；力智翻。〕又陈陆逊忠勤，无所顾忧。乃留建业。
②二月，诏改封诸侯王，皆以郡为国。
③帝爱女淑卒，帝痛之甚，追谥平原懿公主，立庙洛阳，葬于南陵，取甄后从孙黄与之合葬，〔甄，之人翻。从□用翻。〕追封黄为列侯，为之置后，袭爵。〔为，于伪翻；下同。〕帝欲自临送葬，又欲幸许。司空陈群谏曰：「八岁下殇，礼所不备，〔记檀弓曰：周人似殷人之棺葬长殇，以夏后氏之堲周葬中殇、下殇，以有虞氏之瓦棺葬无服之殇。郑玄注云：略未成人。陆德明曰：十六至十九为长殇，十二至十五为中殇，八岁至十一为下殇，七岁以下为无服之殇，生未三月不为殇。〕未况未翆月，而以成人礼送之，加为制服，举朝素衣，朝夕哭临，自古以来，未有此比。〔朝，直遥翻；下同。临，力鸩翻。比，毗寐翻。〕而乃复自往视陵，〔复，扶又翻。〕亲临祖载。愿陛下抑割无益有损之事，此万国之至望也。又闻车驾欲幸许昌，二宫上下，皆悉居东，举朝大小，莫不惊怪。或言欲以避衰，或言欲以便移殿舍，〔避衰，谓五行之气，有王有衰，徙舍以避之也。今人谓之避灾。便移殿舍，谓欲营缮宫室，故出幸许以便移殿舍也。〕或不人知何故。臣以为吉凶有命，祸福由人，移走求安，则亦无益。若必当移避，缮治金墉城西宫〔水经注：金墉城在洛阳城西北角。治，直之翻。〕及孟津别宫，皆可权时分止，何为举宫暴露野次，公私烦费，不可计量。〔量，音良。〕且吉士贤人，犹不妄徙其家以宁乡邑，使无恐惧之心，〔子思居于卫，有齐寇。或曰：「寇至，盍去诸﹖」子思曰：「如伋去，君谁与守！」〕况乃帝王万国之主，行止动静，岂可轻脱哉！」少府杨箪曰：「文皇帝、武宣皇后崩，陛下皆不送葬，所以重社稷，备不虞也；何至孩抱之亦子而送葬也哉！」帝皆不听。三月，癸酉，行东巡。
吴主遣将军周贺、校尉裴潜乘海之辽东，从公孙渊求马。
初，虞翻性疏直，数有酒失，又好抵忤人，〔抵，触也。数，所角翻。好，呼到翻。〕多见谤毁。吴主尝与张昭论及神仙，翻指昭曰：「彼皆死人而语神仙，世岂有伐人也！」吴主积怒非一，遂徙翻交州。及周贺等之辽东，翻闻之，以为五溪宜诗；辽东绝远，听使来属，尚不足取，今去人财以求马，〔去，犹弃也。去，羌吕翻。〕既非国利，又恐无获。欲谏不敢，作表以示吕岱，岱不报。为爱憎所白，〔谗佞之人，有爱有憎，而无公是非，故谓之爱憎。白，陈奏也。〕复徙苍梧猛陵。〔猛陵县属苍梧郡。刘昫曰：唐梧州孟陵县。藤州镡津县、龚州南平、武林，隋建三县，皆汉猛陵县地。复扶又翻。〕
⑤夏，四月，壬寅，帝如许昌。
⑥五月，皇子殷卒。
⑦秋，七月，以卫尉董昭为司徒。
⑧九月，帝行如摩陂，治许昌宫，起景福承光殿。〔治，直之翻。〕
⑨公孙渊阴怀贰心，数与吴通。〔数，所角翻。〕帝使汝南太守田豫督青州诸军自海道，幽州刺史王雄自陆道讨之，〔海道自东莱浮海，陆道自辽，钿渡辽水。〕散骑常侍蒋济谏曰：「凡非相吞之国，不侵叛之臣，〔光武报窦融书曰：吾与尔，非相吞之国。左传：戎子驹支对范宣子曰：为不侵不叛之臣。〕不宜轻伐。伐之而不能制，是驱使为贼也。故曰：『虎狼当路，不治狐狸。』〔治，直之翻。〕先除大害，小害自已。今海表之地，累世委质，〔质，如字。〕岁选计、孝，〔计、孝，谓每岁上计及举孝廉也。〕不乏职贡，议者先之。〔先悉荐翻。〕正使一举便克，得其民不足益国，得其财不足为富；傥不如意，是为结怨失信也。」帝不听。豫等往皆无功，诏令罢军。
豫以吴使周贺等垂还，岁晚风急，必畏漂浪，东道无岸，当赴成山，成山无藏船之处，遂辄以兵屯据成山。贺等还至成山，〔班志：成山在东莱郡不夜县；后汉省不夜县。括地志：成山在莱州文登县西北百九十里。〕遇风，豫勒兵击贺等，斩之。吴主闻之，始思虞翻之言乃召翻于交州。会翻已卒，以其丧还。〔还，从宣翻，又如字。〕
⑩十一月，庚寅，陈思王植卒。谥法：追悔前过曰思。
十二月，帝还许昌宫。
侍中刘晔为帝所亲重。帝将伐蜀，朝臣内外皆曰「不可」。〔朝，直遥翻。〕晔入与帝议，则曰「可伐」；出与朝臣言，则曰「不可」。晔有胆智，言之皆有形。〔谓言蜀之可伐与不可伐，皆有胜负之形，可以动人之听。〕中领军杨暨，〔中领军，主中垒、五校、武卫等三营。汉建安四年，魏武丞相府，自置中领军；文帝践阼，始置领军将军。其后以资重者为领军将军，资轻者则为中领军。〕帝之亲臣，又重晔，执不可伐之议最坚，每从内出，辄过晔，〔过，工禾翻。〕晔讲不可之意。后暨与帝论伐蜀事，暨切谏，帝曰：「卿书生，焉知兵事！」〔焉，于虔翻；下同。〕暨谢曰：「臣言诚不足采，侍中刘晔先帝谋臣，常曰蜀不可伐。」帝曰：「晔与吾言蜀可伐。」暨曰：」，晔可召质也。」〔质，证也，验也，对问也。〕诏召晔至，帝问晔，终不言。后独见，〔见，贤遍翻；下同。〕晔责帝曰：「伐国，大谋也，臣得与闻大谋，〔与，读曰预。〕常恐眯梦漏泄以益臣罪，眯，毋礼翻，一作「寐」。说文曰：寐而眯，厌。厌，读曰魇。〕焉敢向人言之！夫兵诡道也，军事未发，不厌其密。陛下显然露之，臣恐敌国已闻之矣。」于是帝谢之。晔见，责暨曰：「夫钓者中大鱼，〔见贤遍翻。中，竹仲翻。〕则纵而随之，须可制而后牵，则无不得也。人主之威，岂徒大鱼而已！子诚直臣，然计不足采，不可不精思也。」暨亦谢之。
或谓帝曰：「晔不尽忠，善伺上意所趋而合之，〔伺，相吏翻。趋，七喻翻。〕陛下试与晔言，皆反意而问之，若皆与所问反者，是晔常与圣意合也。每问皆同者，晔之情必无所逃矣。」〔言者谓晔善迎合上意，上若有所问，试反上意而问之，晔之对必与上所问者反，而与上意所向者合，每问皆然，则可以见晔迎合之情矣。〕帝如言以验之，果得其情，从此疏焉。〔疏，与捤同。〕晔遂发狂，出为大鸿胪，以忧死。〔侍中，在天子左右。大鸿胪，外朝官也。胪，陵如翻。〕
傅子曰：巧诈不如拙诚，信矣。〔晋傅玄著书，号傅子。〕以晔之明智权计，若居之以德义，行之以忠信，古之上贤，何以加诸！独任才智，不敦诚悳，〔敦，厚也，崇尚也。〕内失君心，外困于俗，卒以自危，〔卒，子恤翻。〕岂不惜哉！
晔尝谮尚书令陈矫专权，矫惧，以告其子骞。骞曰：「主上明圣，大人大臣，今若不合，不过不作公耳。」后数日，帝意果解。
尚书郎桨安廉昭以才能得幸，好抉擿群臣细过以求媚于上。〔好呼到翻。抉，一决翻，挑也。擿，他历翻，发动也。〕黄门侍郎杜恕上疏曰：「伏见廉昭奏左丞曹璠以罚当关不依诏，坐判问。〔续汉志：尚书左右丞各一人，掌录文书期会；左丞主吏民章报及驺伯史，右丞主假署印绶及纸笔墨诸财用库藏。蔡质汉仪曰：左丞总典台中纲纪，无所不统。魏、晋之制，左丞主台内禁令，宗庙祠祀，朝仪礼制，选用署吏急假；右丞掌台内库藏、庐合，凡诸器用之物及廪振人祖布、刑狱、兵器，督录远道文书章表奏事。罚，罪罚也。关，白也。言有罪罚当关白，而不依诏书，故坐以判问。判，剖也，析也；问责问也；剖析其事而责问之也。璠，孚袁翻。〕又云：『诸当坐者别奏。』〔廉昭又云诸当坐者，别奏，意欲并奏令仆坐之。〕尚书令陈矫自奏不敢辞罚，亦不敢陈理，意恳恻。志臣窃愍然为朝廷惜之！〔为，于伪翻。〕古之帝王所以能辅世长民者，〔长，知两翻。〕莫不远得百姓之欢心，近尽群臣之智力。今陛下忧劳万机，或亲灯火，而庶事不康，到禁日弛。原具所由，非独臣不尽忠，亦甚主不能使也。百里奚愚于虞而智于秦，〔韩信之言，见十卷汉高帝三年。〕豫让苟容中行而着节智伯，〔豫让事范、中行氏，智伯伐而灭之，移事智伯。后赵襄子灭智伯，豫让漆身吞炭，必报襄子，五起而不中。人问豫让，豫让曰：「「范、中行众人还我，我故众人报之；智伯国士遇我，我故国士报之。」行，户刚翻。〕斯则古人之明验矣。若陛下以为今世无良才，朝廷乏贤佐，岂可追望稷、契之遐踪，〔契，息列翻。〕坐待来世之俊又乎！今之所谓贤者，尽有大官而享厚禄矣，然而奉上之节未立，向公之心不一者，委任之责不专，而俗多忌讳故也。臣以为忠臣不必亲，亲臣不必忠。今有疏者毁人而陛下疑其私报所憎，誉人而陛下疑其私爱所亲，左右或因之以进憎爱之说，遂使疏者不敢毁誉，〔此言帝信其所亲而疑其所疏，遂使在远之臣不敢言，以至是非失其真也。疏，与捤同。誉，音余。〕以至政事损益，亦皆有嫌。陛下当思所以阐广朝臣之心，笃厉有道之节，〔有道，谓有道之士也。〕使之自同古人，垂名竹帛，反使如廉昭者扰乱其间，臣惧大臣将遂容身保位，坐观得失，为来世戒也。昔周公戒鲁侯曰：『无使大臣怨乎不以。』〔以，用也；见论语。言不贤则不可为大臣，为大臣则不可不用也。书数舜之功，称去四凶，〔共工、驩兜、鲧、三苗，世济其恶，然后去之。数，所具翻。去，羌吕翻。〕不言有罪无问大子则去也。〔言小过当略而不问。〕今者朝臣不自以为不能，以陛下为不任也；不自以为不知，以陛下为不问也。〔知，读曰智。〕陛下何不遵周公之所以用，大舜之所以去，使侍中、尚书坐则侍帷幄，则从华辇，亲对诏问，各陈所有，则群臣之行皆可得而知，〔行，下孟翻。〕忠能者进，闇劣者退，谁敢依违而不自尽。以陛下之圣明，亲与群臣论议政事，使群臣人得自尽，贤愚能否，在陛下之所用。以此治事，何事不办；〔治，直之翻；下同。以此建功，何功不成！每有军事，〔谓二边有警急之时也。〕诏书常曰：『谁当忧此者邪﹖吾当自忧耳。』近诏又曰：『忧公忘私者必不然，但先公后私即自办也。』〔近诏，谓近日所下诏也。先，悉荐翻。后，户遘翻。〕伏读明诏，乃佑圣思究尽下情，然亦怪陛下不治其本而忧其末也。〔为治之本在于任贤，事之治不治，乃其末也。〕人之能否，实有本性，虽臣亦以为朝臣不尽称职也。〔称，尺证翻。〕明主之用人也，使能者不敢遗其力，而不能者不得处非其任。〔处，昌吕翻。〕选举非其人，未必为有罪也；举朝共容非其人，乃为怪耳。〔朝直遥翻。〕陛下知其不尽力而代之忧其职，知其不能也而教之治其事，岂徒主劳而臣逸哉，虽圣贤并世，终不能以此为治也。〔为治，直吏翻。〕陛下又患台阁禁令之不密，人事请属之不绝，〔属，之欲翻；下同。〕作迎客出入之制，以恶吏守寺门，〔寺门，官寺之门也。〕斯实未得为禁之本也。昔汉安帝时，少府窦嘉辟廷尉郭躬无罪之兄子，犹见举奏，章劾纷纷。〔按范书：郭躬，章帝元和三年拜廷尉，和帝永元六年卒，不及安帝时。盖躬死后，窦嘉方辟其兄子也。劾，户概翻，又户得翻。〕近司隶校尉孔羡辟大将军狂悖之弟，〔裴松之曰：按大将军，司马宣王也；晋书云：书云：宣帝第五弟名通，为司隶从事，疑恕所云狂悖者。悖，蒲内翻，又蒲没翻。〕而有司嘿尔，望风希指，甚于受属，〔属，之欲翻。〕选举不以实者也。喜有亲戚之宠，躬非社稷重臣，犹尚如此；以今况古，陛下自不督必行之罚以绝阿党之原耳。出入之制，与恶吏守门，非治世之具也。〔治，直之翻。〕使臣之言少蒙察纳，〔少，诗沼翻。〕何患于奸不削灭，而养若廉昭等乎！夫纠擿奸宄，忠事也；〔擿，他狄翻〕然而世憎小人行之者，以其不顾道理而苟求容进也。若陛下不复考其终始，〔复，扶又翻。〕必以违众迕世为奉公，〔迕，五故翻。〕密行白人为尽节；〔谓潜伺人之过失以白上，及以为尽节也。〕焉有通人大才而更不能为此邪﹖〔焉，于虔翻。〕诚顾道理而弗为耳。使天下皆背道而趋利，则人主之所最病者也，陛下将何乐焉！」〔背，蒲妹翻。趋，七喻翻；下同。乐，音洛。〕恕，畿之子也。〔建安中，畿守河东，有能名。〕
帝尝卒至尚书门，卒，读曰猝。尚书门，尚书台门也。〕陈矫跪问帝曰：「陛下欲何之﹖」帝曰：「欲按行文书耳。」矫曰：「此自臣职分，非陛下所宜临也。若臣不称其职，则请就黜退，〔行，下孟翻。分，扶问翻。称，尺证翻。〕陛下宜还。」帝凓，回车而反。帝尝问矫：「司马公忠贞，可谓社稷之臣乎！」矫曰：「朝廷之望也；社稷则未知也。」〔陈矫、贾逵皆忠于魏，而二人之子皆为初佐命；岂但利禄之移人哉﹖非故家乔大而教忠不先也。
吴陆逊引兵向庐江；论者以为宜速救之。满宠曰：「庐江虽小，将劲兵精，〔将，即亮翻。〕守则经时。〔谓陆逊若以兵围守，必经时而不能拔。〕又，贼舍船二百里来，〔句绝。舍，读曰拾。〕后尾空绝，不来尚欲诱致，今宜听其遂进，但恐走不可及耳。」乃整军趋杨宜口，〔魏庐江郡治阳泉县。续汉志：阳泉县有阳泉县有阳泉湖，故阳泉乡也，灵帝封黄琬为侯国。水经注：阳泉水受决水，东北流，径阳泉县故城东，又西北入决水，谓之阳泉口。趋，七喻翻。〕吴人闻之，夜遁。
是时，吴人岁有来计。汉宠上疏曰：「合肥城南临江湖，北远寿春，〔魏扬州治寿春，距合肥二百余里。远，于愿翻；下同。〕贼攻围之，得据水为势；官兵救之，当先破贼大辈，然后围乃得解。贼往甚易，〔易，以豉翻。〕而兵往救之甚难，宜移城内之兵，其西三十里，有柯险可依，更立城以固守，此为引贼平地而掎其归路，〔掎，居蚁翻。〕于计为便。」护军将军蒋济议以为：「既示天下以弱，且望贼烟火而壤城，〔坏，音怪。〕此为未攻而自拔；一至于此，劫略无限，必淮北为守。」〔济言望风移戌，吴必劫掠无限淮以自守也。〕帝未许。宠重表曰：〔重，直用翻。〕「孙子言『兵者，诡道也，故能而示之不能，骄之以利，示之以慑，』〔慑，惧也。慑，之涉翻。〕此为形实不必相应也。又曰：『善动敌者形之。』今贼未至而移城却内，所谓形而诱之也。引贼远水，〔远，于愿翻。〕择利而动，举得于外，则福生于内矣！」尚书赵咨以宠策为长，〔赵咨盖必黄初初自吴使于魏者也。文帝重其辩给，遂臣于魏。诏遂报听。
青龙元年〔（癸丑，二三三）〕
①春，正月，甲申，青龙见摩陂井中。二月，帝如摩陂观龙，改元。〔自是改摩陂曰龙陂。〕
②公孙渊遣校尉宿舒、〔姓谱：宿本风姓，伏羲之后封于宿。风俗通：汉有鴈门太守宿详。〕郎中令孙综〔晋志：王国置郎中令，渊未封王，僭置之也。〕奉表称臣于吴；吴主大悦，为之大赦。〔为，于伪翻。〕三月，吴主遣太常张弥、执金吾许晏、将军贺达将兵万人，金宝珍货，九锡备物，乘海授渊，封渊为燕王。举朝大臣自顾雍以下皆谏，以为「渊未可信而宠待太厚，但可遣吏兵护送舒、综而已；」吴主不听。张昭曰：「渊背魏惧讨，〔背，蒲妹翻。〕远来求援，非本志也。若渊改图，欲自明于魏，两使不反，〔使，疏吏翻。〕不亦取笑于不下乎！」吴主反复难昭，〔难，乃且翻。〕昭意弥切。吴主不能堪，按剑〔【章：甲穴行本「剑」作「刀」；乙十一行本同。】〕而怒曰：「吴国士人入宫则拜孤，出宫则拜君，孤之敬君亦为至矣，而数于众?之撽，〔数，所角翻。折，之舌翻。〕孤常恐失计。」〔失计，谓不能容昭而杀之也。〕昭孰视吴主〔古孰、熟字通。〕曰：「臣虽知言不用，每竭愚忠者，诚以太后临崩，呼老臣于下，遗诏顾命之言故在耳。」〔事见六十五卷汉献帝建安十二年。〕因涕泣横流；吴主掷刀于地，与之对泣。然卒遣弥、晏往。〔卒，子恤翻。〕昭〔忿言之不用，称疾示朝；〔朝，直遥翻。〕吴主恨之，土塞其门，〔塞，悉则翻。〕昭又于内以土封之。〔张昭事吴，有古大臣之节。〕
③夏，五月，戊寅，北海王蕤卒。
④闰月，庚寅朔，日有食之。
⑤六月，洛阳宫鞠室灾。〔鞠室者，画地为域以蹴鞠，因以名室。
⑥鲜卑轲比能诱保塞鲜卑步度根与深结和亲，〔步度根保塞，见七十卷文帝黄初五年。诱，音酉。〕自勒万骑迎其累重于陉北。〔累，力瑞翻。重，直用翻。陉，音刑。陉北，陉岭之北也，唐代州鴈门县有东陉关、西陉州。〕荆〔【章：甲穴行本「荆」作「并」；乙士行本同；孔本同。】〕州刺史毕轨表辄出军，以外威比能，内镇步度根。帝省表曰：〔省，悉景翻。〕「步度根已为比能所诱，有自疑心。今轨出军，慎勿越塞过句注也。」〔汉灵帝末，羌胡大扰定襄、云中、五原、朔方、上郡，并流徙分散。建安二十年，集塞下荒地，置新兴郡，自陉岭以北并弃之，故以句注为塞。〕比诏书到，〔比，必寐翻。〕轨已进军屯阴馆，〔应劭曰：句注，出名，在鴈门阴馆县。杜佑曰：句注山，即鴈门县西陉岭。句，伏俨音俱，包恺音钩。〕遣将军苏尚、董弼追鲜卑。轲比能遣子将千余骑迎步度根部落，与尚、弼相遇，战于楼烦，〔阴馆、楼烦二县，汉皆属鴈门郡，而晋志无之，盖弃之荒外矣。〕二将没，步度根与泄归泥部落皆叛出塞，〔泄归泥，扶罗韩之子。〕与轲比能合寇边。帝遣骁骑将军奏朗将中军讨之，〔晋职官志：骁骑将军、游击将军，并汉杂号将军也，魏置为中军。〕轲比能乃走幕北，泄归将其部众来降。步度根寻为轲比能所杀。
⑦公孙渊知吴远难恃，乃斩张弥、许晏等首，传送京师，悉没其兵资珍宝。〔卒如张昭之言。传，直恋翻。〕冬，十二月，诏拜渊大司马，封乐浪公。〔乐浪，音洛琅。〕
吴主闻之，大怒曰：「朕年六十，世事难易，靡所不尝。〔尝，试也。易，以豉翻。〕近为鼠子所前却，〔谓称臣以诱吴使同前，又既又斩其使以却之也。〕令人气踊如山。不自截鼠子头以掷于海，无颜复临万国，复，扶又翻。〕就令颠沛，不以为恨！」〔知其不可，而欲兴忿兵也。〕
陆逊上疏曰：「陛下以神武之资，诞膺期运，破操乌林，〔事见六十五卷汉献帝建安十二年。〕败备西陵，〔事见六十九卷文帝黄初三年。败补迈翻。〕禽羽荆州；〔事见六十八卷建安二十四年。〕斯三虏者，当世雄杰，皆摧其锋。圣化所绥，万里草偃，〔言如风行而草偃也。〕方荡平华夏，总一大猷。〔猷，道也，谋也。夏，户雅翻。〕今不忍小忿而发雷霆之怒，违垂堂之戒，〔千金之子，坐不垂堂，以喻权不当自越海而君兵于辽东。〕轻万乘之重，〔乘，绳证翻。〕此臣之所惑也。臣闻之，行万里者不中道而辍足，图四海者不怀细而害大。强寇在境，荒服未庭，陛下乘桴远征，〔桴，芳无翻。编竹木渡水，大者曰桒，小者曰桴。〕必致窥嘱，戚至而忧，悔之无及。若使大事时捷，则渊不讨自服。今乃远惜辽东众之与马，〔谓权所以远惜辽东而不忍弃绝之者，以其民众与其地产马也。〕柰何独欲捐江东万安之本业而不惜乎！」
尚书仆射薛综上疏曰：「昔汉元帝欲御楼船，薛广德请刎颈血染车。〔事见二十八卷永光元年。刎，武粉翻。〕何则﹖水火之险至危，非帝王所宜涉也。今辽东戎貊小国，〔貊，莫百翻。〕无城隍之固，备御之术，器械铢钝，〔铢者，十分黍之重，言其轻也。〕犬羊无政，往必禽克，诚如明诏。然其方土寒埆，〔埆，克角翻，硗瘠也。〕谷稼不殖，民习鞍马，转徙无常，卒闻大军之至，自度不敌，〔卒，读曰猝。度，徒洛翻。〕鸟惊兽骇，长驱奔窜，一人匹马，不可得见，唯获空地，守之无益，此不可一也。加又洪流滉瀁，〔滉瀁，水深广貌。滉，户广翻。瀁，以两翻，又余亮翻。〕有成山之难，海行无常，风波难免，焂忽之间，人船异势，虽有尧、舜之德，智无所施，贲、育之勇，力不得设，此不可二也。〔贲，音奔。〕加以郁雾冥其上，咸水蒸其下，善生流肿，转相洿染，〔洿，乌故翻。流肿者，谓毒气下流，足为之肿，古人谓之重膇，今人谓之脚气。〕凡行海者，稀无此患，此不可三也。天生神圣，当乘时平乱，康此民物。今逆虏将灭，海内垂定，乃违必然之图，寻至危之阻，忽九州岛之固，肆一朝之忿，既非社稷之重计，又开辟以来所未尝有，期诚群僚所以倾身侧息，〔谓倾身而卧，侧鼻而息，不得展布四体，安于偃仰也。〕食不甘味，寝不安席者也。」
选曲尚书陆瑁上疏曰：〔吴选曹尚书，即魏选部尚书。瑁，音冒。」北寇与国，壤地连接，苟有间隙，〔间，古苋翻；下同。〕应机而至。夫所以为越海求马，曲意于渊者，为赴目前之急，除腹心之疾也。〔为，于伪翻。〕而更弃本追末，捐近治远，〔治，直之翻。〕忿以改规，激以动众，斯乃猾虏所愿闻，非大之吴至计也。〔北寇、猾虏，皆谓魏也。〕又兵家之术，以功役相疲，劳逸相待，得，失之间，所觉辄多。〔兵法：以逸待劳，又曰：逸则能劳之。言敌人用智以疲我，苦不自觉，比我觉知，则得失之间相去多矣。〕且沓渚去渊，道里尚远，〔辽东郡有沓氏县，西南临海渚。应劭曰：沓，长答翻。又据陈寿志：景初三年，以辽东东沓县吏民渡海，居齐郡界为新沓渚之民也。〕今到其岸，兵势三分，使强者进取，次当守船，又次运粮，行人虽得悉用。加以单步负粮，经远深入，贼地多马，邀截无常。若渊狙诈，与北未绝，动众之日，唇齿相济；〔此虑魏乘吴伐辽门而南侵也。狙，千余翻。〕若实了然无所凭赖，〔了然，犹言晓然也。蜀本作「孑然」，文义尤长。孑，孤孑也。谓渊孤立孑然无援也。〕其畏怖远迸，或难卒灭，〔怖，普布翻。迸，北孟翻。卒，读曰猝。〕使天诛稽于朔野，山虏乘间而起，〔山虏，谓丹杨、豫章、鄱阳、庐陵、新都寺郡山越也。「乘」蜀本作「承」。间，古苋翻。〕恐非万安之长虑也！」吴主未许。
瑁重上疏曰：〔重，直龙翻。〕「夫兵革者，固前代所以诛暴乱、威四夷也。然其役皆在奸雄已除，天下无事，从容庙堂之上，从，千容翻。〕以余议议之耳。至于中夏鼎沸，九域盘互之时，〔盘互，谓各盘据而互为敌也。夏，户雅翻。〕率须深根固本，爱力惜费，未有正于此时舍近治远，以疲军旅者也。〔舍，读曰舍。治，直之翻。〕昔尉佗叛逆，僭号称帝，于时天下乂安，百姓康箪，然汉文犹以远征不易，告喻而已。〔佗，徒河翻。事见十二卷汉文帝元年。易，以豉翻。〕今凶桀未殄，疆埸犹警，〔埸，音亦。未宜以渊为先。愿陛下抑威任计，暂宁六师，潜神嘿规，以为后图，天下幸甚！」吴主乃止。
吴主数遣人慰谢张昭，〔数，所角翻。〕昭固不起。吴主因，出过其门呼昭，〔过，工禾翻。〕昭辞疾笃。吴主烧其门，欲以恐之，〔恐，丘共翻。〕昭亦不出。吴主使人灭火，住门良久，昭诸子共扶昭起，吴主载以还宫，深自得已，然后朝会。〔朝，直遥翻。〕
初，张弥、许晏等至襄平，〔襄平县，辽东郡治所，渊所都也。〕公孙渊欲图之，乃先分散其吏兵，中使秦旦、张群、杜德、黄强等及吏兵六十人置玄菟。〔中使，中节人使也。使，疏吏翻。陈寿曰：汉武帝开玄菟郡，鈶沃沮城；后为夷貊所侵，徙郡句骊西北。菟，同都翻。〕玄菟在辽东北二百里，〔此非玄菟郡旧治也。〕太守王赞领户二百，旦等皆舍于民家，仰其饮食，〔仰，牛向翻。〕积四十许日。旦与群等议曰：「吾人远辱国命，自弃于此，与死无异。今观此郡，形势甚弱，若一旦同心，焚烧城郭，杀其长吏，为国报耻，〔长，知两翻。为，于伪翻。〕然后伏死，足以无恨。孰与偷生苟活，长为囚虏乎！」群等然之。于是阴相结约，当用八月十九日夜发，其日中时，为邵中张松所告，赞便会士众，闭城门，旦、群、德、强皆踰城得走。时群病疽疮着彣，疽，千余翻。着，直略翻。彣，与膝同。〕不及辈旅，德常扶接与俱，崎岖山谷，〔崎丘宜翻。岖，音区。〕行六七百里，创益困，不复能前，创，初良翻；下同。〕卧草中，相守悲泣。群曰：「吾不幸创甚，死亡无日卿诸人宜速进道，冀有所达，空相守俱死于穷谷之中，何益也！」德曰：德曰：「万里流离，死生共之，不忍相委。」〔委，弃也。〕于是推旦、强使前，〔推，吐雷翻。〕德独留守群，采菜果食之。〔食，读曰坔。〕旦、强别数日，得达句丽，因宣吴主诏于句丽王位宫及其主簿，〔高句丽国，在辽东之千里。位宫，汉高句丽王宫之曾孙也。宫生而开目能视，及长，勇壮，数犯汉边。位宫生堕地，亦能开目视人。句丽呼相似为「位」以似其祖，故名曰位宫。句丽有相加、对卢、沛者、古邹大加、主簿、优台、使者、帛衣、先人。「帛衣」，三国志作「皁衣」。句，音如字，又音驹。骊，力知翻。〕绐言有赐，为辽东所劫夺。〔绐，徒亥翻。〕位宫等大喜，即受诏，命使人随旦还迎群，〔【章：甲十六行本「群」下有「德」字；乙十一行本同。】〕遣皁衣二十五人，送旦等还吴，奉表称臣，贡貂皮千枚，鹖鸡皮十具。〔郭璞注山海经曰：鹖然似雉而大，青色，有毛，敌死乃止。鹖，何葛翻。〕旦等见吴主，悲喜不能自胜。〔胜，音升。〕吴主壮之，皆拜校尉。
⑧是岁，吴主出兵欲围新城，〔合肥新城也。〕以其远水，积二十余日，不敢下船。〔大船向岸，船高岸卑，故谓舍船就岸曰下船，以自船而下也。远，于愿翻。〕汉宠谓诸将曰：「孙权得吾移城，必于其众中有自大之，言今大举来欲要一切之功，〔要，不遥翻。〕虽不敢至，必当上岸耀兵以示有余。」〔上，时掌翻。乃潜遣步骑六千，伏冒水隐处以待之。吴主果上岸耀兵，宠犬兵卒起击之，〔卒，读曰猝。〕斩首数百，或有赴水死者。吴主使全琮攻六安，亦不克。
⑨蜀庲降都督张翼〔水经注：宁州建宁县，故庲降都督屯，蜀后主建兴三年，分益州郡置之。〕用法严峻，南夷豪帅刘胄叛。〔帅，所类翻。〕丞相亮以参军巴西马忠代翼，召翼令还。其人谓翼宜速归即罪。〔其人，谓召翼者也。即，就也。〕翼曰：「不然，吾以蛮夷蠢动，不称职，故还耳。〔称，尺证翻。〕然代人未至，吾方临战场，当运粮积谷，为灭贼之资，岂可以黜退之故而废公家之务乎！」于是统摄不懈，〔懈，古隘翻。〕代到乃发。马忠因其成基，破胄，斩之。
⑩诸葛亮劝农讲武，作木牛、流马，〔亮集日：流马尺寸之数，肋长三尺五寸，广三寸，厚二寸二分，左右同前轴孔分墨去头四寸，径中二寸。前脚孔分墨去前轴孔四寸五分，广一寸。前杠孔分墨去前脚孔分墨三寸七分，孔长二寸，广一寸。后轴孔去前杠孔分黑一尺五分，大小与前同。后脚孔刀墨去后轴孔三寸五分，大小与前同。后杠孔去后脚孔分墨二寸七分，后载去后杠孔分墨四寸五分。前杠长一尺八寸，广二寸，厚一寸五分；后杠与等。板方，襄一板厚八分，长二尺七寸，高一尺六寸五，广一尺六寸。每枚受米二斛三斗，从上杠孔去肋下七寸，前后同。上杠孔去下杠孔分墨一尺三寸，孔长一寸五分，广七分，八孔同。前后四脚广二寸，厚一寸五分。形制如象靬，长四寸，径面困寸三分，孔径中二脚杠长二尺一寸，广二寸五分，厚一寸四分，同杠耳。〕运米集斜谷口，治斜谷邸阁；息民休士，三年而后用之。〔按明年亮即出料谷，所谓「息民休士，三年而后用之」，通自再攻祁山之后，至是凡三年也。斜，昌遮翻。谷，音浴，又古禄翻。
二年〔（甲寅、二三四）考异曰：唐太宗晋书景怀夏侯后传，后以此年死。云「宣帝居上
将之重，诸子并有雄才大略，后知帝非魏之纯臣，而后既魏氏之甥，帝深忌之，遂以鹓崩。」按是时司马懿方信任于明帝，未有不臣之，况其诸子乎！徒以魏甥之故，猥鸩其妻，都非事实，盖甚之之辞。不然，师自以他故鸩之也。今不取。〕
①春，二月，亮悉大众十万由斜谷入寇，遣使约吴同时大举。
②三月，庚寅，山阳公卒，〔献帝自禅位至卒，十有四年，年五十四。〕帝素服发丧。
己酉，大赦。
④夏，四月，大疫。
⑤崇华殿灾。〔是岁，复修改崇华曰九龙殿，引谷水过九龙前，为玉井绮栏，蟾蜍含受，神龙吐出。
⑥诸葛亮至郿，〔郿，音媚，又音眉。〕军于渭水之南。司马懿引军渡渭，背水为垒拒之，〔背，蒲妹翻。谓诸将曰：「亮若出武功，依山而东，诚为可忧；若西上五丈原，〔水经注：五丈原在郿县西，渭水径其北。又亮与步骘书曰：原在武功西十里。上，时掌翻。〕诸将无事矣。」亮困屯五丈原。
雍州刺史郭淮言于懿曰：〔雍，于用翻。〕「亮必争北原，宜先据之。」议者多谓不然，淮曰：「若亮跨渭登原，连兵北山，隔绝陇道，摇荡民夷，〔荡，徒朗翻。〕此非国之利也。」懿乃使淮屯北原。堑垒未成，〔堑，七艳翻。〕汉兵大至，淮逆击却之。
亮以前者数出，〔数，所角翻。〕皆以运粮不继，使己志不伸，乃分兵屯田为久驻之基，耕者杂于渭滨居民之间，而百姓安堵，军无私焉。
⑦五月，吴主入居巢湖口，〔巢湖口即今栅江口也，在和州历阳县西南百五十里，水导源巢湖。裴松之曰：巢，祖了翻。今巢湖与焦湖通，焦、剿音近，故有剿音，今读如字。〕向合肥新城，〔即太和六年汉宠所筑新城也。华夷对境图：魏合肥新城，今为庐州谢步镇。〕众号十万；又遣陆逊、诸葛瑾将万余人入江夏、沔口，向襄阳；〔瑾，渠吝翻。沔；弥兖翻。〕将军孙韶、张承入淮，向广陵、淮阴。六月，汉宠欲率诸军救新城，殄夷将军田豫曰：〔殄夷将军，盖魏所置，然不在沈约志所谓四十号将军之数。〕「贼悉众大举，非图小利，欲质新城以致大军耳。〔质，音致。〕宜听使玫城，挫其锐气，不当与争锋也。城不可拔，众必罢怠；罢怠然后击之，可大克也。〔罢，读曰：疲。〕若贼见计，〔言窥见吾所以待敌之计也。〕必不攻城，势将自走。若便进兵，适入其计矣。」
时东方吏士皆分休，宠表请召中军兵，并召所休将士，〔分休，犹番休也。〕须集击之。散骑常侍广平刘劭议以为：「贼众新至，心专气锐，宠以少人自战其地，〔少，诗沼翻。〕若便进击，必不能制。宠请待兵，未有所失也，以为可先遣步兵五千，精骑三千，先军前发，〔先，悉荐翻。〕声进道震曜形势。骑到合肥，疏其行队，〔疏，读曰捤。行，户刚翻。〕多其旌鼓，曜兵城下，引出贼后，拟其归路，要其粮道。贼闻大军来，骑断其后，必震怖遁走，〔要，一遥翻。断，丁管翻。怖普布翻。〕不战自破矣。」帝从之。
宠欲拔新城守，致贼寿春，帝不听，曰：「昔汉光武遣兵据略阳，终以破隗嚣，〔事见四十二卷建武八年。〕先帝东置合肥，南守襄阳，西固祁山，贼来辄破于三城之下者，地有所必争也。〔合肥、襄阳以备吴，祁山以备蜀也。〕纵权攻新城，必不能拔。槉诸将坚守，吾将自往征之，比至，恐权走也。」〔比，必寐翻。〕乃使征蜀护军奏朗督步骑二万助司马懿御诸葛亮，槉懿：「但坚壁拒守以挫其锋，彼进不得志，退无与战，久停则粮尽，虏略无所获，则必走；走而追之，全胜之道也。」秋，七月，〔【章：甲十六行本「月」下有「壬寅」二字；乙十一行本同。】〕帝御龙舟东征。
汉宠募壮士焚吴攻具，射杀吴主之弟子泰；〔射，而亦翻。〕又吴吏士多矣病。帝未至数百里，疑兵先至。吴主始谓帝不能出，闻大军至，遂遁，孙韶亦退。
陆逊遣亲人韩扁奉表诣吴主，逻者得之。〔扁，补典翻，又音篇。逻郎佐翻。〕诸葛瑾闻之甚惧，书与逊云：「大驾已还，贼得韩扁，具知吾阔狭，且水干，宜当急去。」〔干，音干。〕逊未答，方催人种葑、豆，葑，菜也；谓之蔓菁。豆，菽也。〕与诸将弈棋、射戏如常。瑾曰：「伯言多智略，〔陆逊，一名议，字伯言。〕其必当有以。」乃自来见逊。逊曰：「贼知大驾已还，无所复忧，得专力于吾。又己守要害之处，兵将意动，〔谓敌既知权还，料逊兵当退，已分守要害之处，欲以遮截逊所部兵，既无进取之气，而有遮截之虑，则其意恐动，将至于或降或溃也。复，扶又翻。〕且当自定安之，施设变术，然后出耳。今便示退，贼当谓吾怖，〔怖，普布翻。〕仍来相蹙，必败之势也。」乃密与瑾立计，令瑾督舟船，逊悉上兵马以向襄阳城；〔上，时掌翻。〕魏人素惮逊名，据还赴城。瑾便引船出，逊徐整部伍，张拓声势，步趣船，〔趣，七喻翻。〕魏人不敢逼。行到白围，〔盖立围屯于白河口，因以为名。托言住猎，潜遣将军周峻、张梁等击江夏、新市、安陆、石阳，〔新市、安陆二县，皆属江夏郡。魏初以文聘为江夏太守，屯石阳，舟车凑焉，颇为繁富。沈约曰：江夏曲陵县本名石阳，晋武帝太康元年，改曰曲陵；宋明帝泰始六年，并曲陵入安陆县。〕斩获千余人而还。
群臣以为司马懿方与诸葛亮相守未解，车驾可西幸长穴。帝曰：「权走，亮胆破，大腩走以制之，吾无忧矣。」遂进军至寿春，录诸将功，封赏各有差。
⑧八月，壬申，葬汉孝献皇帝于禅陵。〔帝王纪曰：禅陵在浊鹿城西北十胃。贤曰：在今怀州修武县北二十五里。刘澄之地记曰：以汉禅魏，因以名焉。〕
⑨辛巳，帝还许昌。
⑩司马懿与诸葛亮相守百余日，亮数挑战，〔数，所角翻。挑，徒了翻。〕懿不出。亮乃遗懿巾帼妇人之服；〔字书：帼，古获翻。妇人丧冠也；又古对翻。据刘昭注补舆服志，公卿、列侯夫人绀绘帼。盖妇人首饰之称，不特丧冠也。遗，于季翻。〕懿怒，上表请战帝使卫尉辛毗杖节为军师以制之。护军姜维谓亮曰：「辛佐治杖节而到，贼不复出矣。」〔治，直吏翻。复，扶又翻。〕亮曰：「彼本无战情，所以固请戢者，以示武于其众耳。将在军，君命有所不受，〔孙武子及司马穰苴之言也。将，即亮翻。〕苟能制吾，岂千里而请战邪！」
亮遣使者至懿军，懿问其寝食及事之烦简，不问戎事。〔懿所惮者亮也，问其寝食及事之烦简，以觇寿命之久近耳，戎事何必问邪！〕使者对曰：「诸葛公夙兴夜寐，罚二十以上，皆亲览焉；所噉食不至数升。」懿告人曰：「诸葛孔明食少事烦，其能久乎！」〔噉，徒滥翻。少，诗沼翻。〕
亮病笃，汉〔【章：甲穴六行本「汉」下有「主」字；乙十一行本同。】〕使尚书仆射李福省侍，〔省，悉景翻。〕因谘以国家大计。福至，与亮语已，别去，〔已，竟也，语竟而别也。〕数日复还。〔复，扶又翻；下同。〕亮曰：「孤知君还意，近日言语虽弥日，有所不尽，更来求决耳公所问者，公琰其宜也。福谢：「前实失不谘请，如鈆百年后，谁可任大事者，故辄还耳。乞复请蒋琬之后，谁可任者﹖」亮曰：「文伟可以继之。」又问其次，亮不答。〔费祎，字文伟。亮不答继祎之人，非高帝「此后亦非乃所知」之意，盖亦见蜀之人士无足以继祎者矣。鸣呼！〕
是月，亮卒于军中。长史杨仪整军而出。百姓奔告司马懿，懿追之。姜维令仪禾旗鸣鼓，若将向懿者，懿敛军退，不敢偪。〔犹恐亮未死也。〕于是仪结陈而去，〔陈，读曰阵。〕入谷然后发丧。〔入斜谷也。〕百姓为之谚曰：「死诸葛走生仲达。」〔司马懿，字仲达。以当时百姓之谚观之，时人之于孔明何如也！〕懿闻之，笑曰：「吾能料生，不能料死故也。懿按行亮之营垒处所，叹曰：「天下柯才也！」〔方亮之出也，懿以为若西上五丈原，诸将无事矣。及亮既死退军，懿按行其营垒处所，以为天下柯才。观此，则知懿已料亮之必屯五丈原，而力不能制，姑为此言以安诸将之心耳。行，下孟翻。〕追至赤岸，不及而还。〔还，从宣翻。又如字。〕
初，汉前军师魏延，〔蜀置中军师、前军师、后军师。〕勇猛过人，善养士卒。每随亮出，辄欲请兵万人，与亮异道会于潼关，如韩信故事，〔韩信请兵故事，见九卷汉高帝二年。〕亮制而不许。延常谓亮为恃，叹恨己才用之不尽。杨仪为人干敏，亮每出军，仪常常规画分部，堸度粮谷，不稽思虑，，斯须便了，〔斯，此也，须待也；言即此待之，便可办事。分，扶问翻。度，徒洛翻。〕军戎节度取办于仪。延性矜高，当时皆避下之，〔下遐稼翻。〕唯仪不假借延，延以为至忿，有如水火。〔言不可同处也。〕亮亮深惜二人之才，不忍有所偏废也。
费祎使吴，〔费，父沸翻。使，疏吏翻。〕吴主醉，问祎曰：「杨仪、魏延，牧竖小人也，虽尝有鸣吠之益于时务，然既已任之，势不得轻。若一朝无诸葛亮，必为祸乱矣，诸君愦愦，〔愦，古对翻；释云：心乱也。〕不佑防虑于此，岂所谓贻厥孙谋乎！」祎对曰：「仪、延之不协，起于私忿耳，而无黥、韩难御之心也。〔黥布、韩信也。〕今方扫除强贼，混一函夏，〔夏，户雅翻。〕功以才成，业由才广，若舍不此不任，防其后患，是犹备有风波而逆废舟，寸懢，非长计也。」〔懢，与楫同。〕
亮病困，与仪乃司马费祎等作身殁之后退军节度，令延断后，〔断，读曰短。〕姜维次之；若延不从命，军便自发。〔亮固知延非仪所能令矣。〕亮卒，仪秘不发丧，令祎往揣延意指。〔揣，初禾翻。〕延曰：「丞相虽亡，吾自见在。〔此魏延矜高之语也。见，贤遍翻。〕府亲官属，便可将丧还葬，〔府亲官属，谓长史以下也。〕吾当自率诸军击贼；云何以一人死废天下之事邪！且魏延何人，当为杨仪之所部勒，作断后将乎！」〔将，即亮翻。〕自与祎共作行留部分，〔分，扶问翻。〕令祎手书与己连名，告下诸将。〔时祎为亮司马，延知仪必不己从，故因祎来，劫与共作行留处分。行谓当从亮丧还者，留，谓当留拒敌者，延欲令祎手书处分之语，告其下诸将也。〕祎绐延曰：「当为君还解杨长史，文吏，稀更军事，〔绐，徒亥翻。为，于伪翻。更，工衡翻。〕必不违命木。」祎出，奔马而去。延寻悔之，已不及矣。〔寻，继也，言继时而悔也。〕
延遣人觇仪等，欲按亮成规，诸营相次引军还，觇，丑廉翻。翻，又如字；下同。〕延大怒，搀仪未发，〔搀，初衔翻。目后争前曰搀，今人犹言搀先。〕率所领径先南归，所过烧绝阁道。延、仪各相表叛逆，一日之中，羽檄交至。汉主以问侍中董允、留府长史蒋琬，琬、允咸保仪而疑延。仪等令槎山通道，〔槎，仕下翻，邪斫木也。〕昼夜兼行，亦继延后。延先至，据南谷口，〔南谷，即褒谷也。南谷曰褒，北谷曰斜，长四百七十里，同为一谷。〕遣兵逆击仪等，仪等令将军何平于前御延。〔何平，即王平也，本养外家何氏，后复姓王，此从其初姓。〕平叱先登曰：「公亡身尚未寒，汝辈何敢乃尔！」延士众知曲在延，莫为用命，〔为，于伪翻。〕皆散。延独与其子数人逃亡，奔汉人，仪遣将马岱追斩之，遂夷延三族。蒋琬率宿卫诸营北行赴难，〔难，乃旦翻。〕行数十里，延死问至，乃还。〔问，音讯也。〕始，延欲杀仪等，冀时论以己代诸葛辅政，故不降魏而南还击仪，实无反意也。〔延虽无反意，使其辅政，是速蜀之亡也。降，户江翻。〕
诸军还成都，大赦，谥诸葛亮曰忠武侯。初，亮表于汉主曰：「成都有桑八百株，薄田十五顷，子弟衣食，自有余饶，臣不别治生以长尺寸。〔治，直之翻。长，知两翻。〕若臣死之日，不使内有余帛，外有赢财，以负陛下。」卒如其所言。〔卒，子恤翻。〕
丞相长史张裔常称亮曰：「公赏不遗远，罚不阿近，爵不可无功取，刑不可以贵势免，此贤愚所以佥忘其身者也！」
陈寿评曰：诸葛亮之为相国也，抚百姓，示仪轨，〔仪，度也。轨，法也。〕约官职，从权制，开诚心，布公道；尽忠益时者，虽雠必，赏，犯法怠慢者，虽亲必罚，服罪输情者，虽重必释，游辞巧饰者，虽轻必戮，善无微而不赏，恶无纤而不贬，庶事精练，物理其本，〔言事事物物必从其本而治之。〕循名责车，虚伪不齿；终于邦域之内，咸畏而爱之，刑政虽峻而无怨者，以其用心平而劝弁明也，可谓识治之良才，管、萧之亚匹矣。〔治，直吏翻。亚，次也。匹，偶也。
初，长水校尉廖立，〔廖，力吊翻，姓也。裴松之音理救翻。姓谱：廖姓，周文王子伯廖之后，后汉有廖湛。风俗通曰：古有廖叔安，左传作飂，盖其后也。〕自谓才名宜为诸葛亮之副，常以职位游散，〔散悉亶翻。〕怏怏怨谤无已，亮废立为民，徙之汶山。〔据立传，废徙汶山，后主初立之时也。汶山，汉武帝开为郡，宣帝地节三年，合于蜀郡，蜀又分置汶山郡；唐为茂州汶山县。汶，音崏。〕及亮卒，立垂泣曰：「吾终为左衽矣！」李平闻之，亦发病死。〔平废徙，见上寸和五年。〕平常冀亮复收己，得自补复策后人不能故也。〔复，扶又翻。〕
习凿齿论曰：昔管仲夺伯氏骈邑三百，没齿而无怨言，圣人以为难。〔见论语，。郑氏曰：小国之下大夫，采地方一成，其定税三百家故三百户也。其实大国下大夫亦三百户，故论语云：管仲夺伯氏骈邑三百。一成所以三百家者，一成九百夫，宫至、涂巷、山泽，三分去一，余有六百夫，又不易再易，通率一家受二夫之田，是定税三百家也。〕诸葛亮之使廖立垂泣，李严致死，岂徒无怨言而已哉！夫水至平而邪者取法，鉴至明而丑者忘怒；水鉴之所以能穷物而无怨者，以其无私也。水鉴无私，犹以免谤；况大人君子怀乐生之心，〔乐，音洛。〕流矜恕之德，法行于不可不用，刑加乎自犯之罪，爵之而非私，诛之而不怒，天下有不服者乎！
蜀人所在求为诸葛亮立庙，汉主不听；〔为，于伪翻。〕百姓遂因时节私祭之于道陌上。步兵校尉习隆等〔姓谱：习，国名，后似为姓。风俗通：汉有习响，为陈相。〕上言：请近其墓，立一庙于沔阳，〔近，其靳翻。〕断其私祀。〔断，音短。〕汉立从之。
汉主以左将军吴懿为车骑将军，假节，督汉中，〔代魏延也。〕以丞相长史蒋琬为尚书令，总统国事，寻加琬行都护，假节，领益州刺史。时新丧元帅，〔丧，息良翻。〕远近危悚，琬出类拔萃，〔类，伦也。萃，聚也。〕处群僚之右，〔处，昌吕翻。〕既无戚容，又无喜色，神守举止，有如平日，由是众望渐服。
吴人闻诸葛亮卒，恐魏承衰取蜀，增巴丘守万人，〔此巴丘即巴陵也。今岳州巴陵县有天岳山，临大江，一名幕箪，前有培塿，谓之巴蛇冢，相传以为羿屠巴蛇于洞庭，其骨若陵，因谓之巴陵。〕一欲以为救援，二欲以事分割。汉人闻之，亦增永安之守防非常。汉主使右中郎将宗预使吴，〔使，疏吏翻。〕吴主问曰：「东之与西，譬犹一家，而闻西更增白帝之守，何也﹖」对曰：「臣以为东益巴丘饮戌，西增竹帝之守，皆事势宜然，俱不足以相问也。」吴主大笑，嘉其抗尽。〔谓抗言不为吴屈，又尽情无所隐也。〕礼之亚于邓芝。〔蜀先主殂，诸葛亮当国，始遣邓芝使吴。〕
吴诸葛恪以丹阳山险，民多果劲，虽前发兵，徒得外县平民而已，〔陆逊先尝部伍山越为兵，事见六十八卷汉献帝建安二十四年。〕其余深远，莫能禽尽，屡自求为官出之，〔为，于伪翻。〕三年可得甲士四万。众议咸以为：「凡阳地势险阻，与吴郡、会稽、新都、番阳四郡邻接，〔会，工外翻。番，蒲何翻。〕周旋数千里，山谷万重。〔重，直龙翻。〕其幽邃人民，未尝入城邑，对长吏，〔长，知两翻。〕皆使兵野逸，白首于林莽；〔莽，莫补翻，又母党翻；草深曰莽。〕逋亡宿恶，咸共逃窜。山出铜铁，自铸甲兵。俗好武习战，〔好，呼到翻。〕高尚气力；其升山越险，抵突丛棘，若鱼之走渊，猿狖之腾木也。〔走，音奏。狖，余救翻。说文曰：狖，鼠属，善旋。〕时观间隙，〔间，古苋翻。〕出为寇盗，每致兵征伐，寻终不逮，〔逮，及也；谓恪所出山民终不能及四万之数也。〕叹曰：「恪不大兴吾家，将赤吾族也！」恪盛陈其必捷，吴主乃拜恪抚越将军，〔以招抚山越为将军号。〕领丹阳太守，使行其策。
冬，十一月，洛阳地震。
吴潘浚讨武陵蛮，数年，斩获数万。自是群蛮衰弱，一方宁静。十一月，浚还武昌。〔太和五年，吴遣潘浚讨武陵蛮。〕
魏纪五〔起旃蒙单阏（乙卯），尽强圉大荒落（丁巳），凡三年。〕
《烈祖明皇帝中之下》
青龙三年〔（乙卯、二三五）〕
  </div>
  <div class="pagination">
   <a href="资治通鉴注_page69.html">
    上一页
   </a>
   <span>
    ...
   </span>
   <a href="资治通鉴注_page65.html">
    65
   </a>
   <a href="资治通鉴注_page66.html">
    66
   </a>
   <a href="资治通鉴注_page67.html">
    67
   </a>
   <a href="资治通鉴注_page68.html">
    68
   </a>
   <a href="资治通鉴注_page69.html">
    69
   </a>
   <span class="current-page">
    70
   </span>
   <a href="资治通鉴注_page71.html">
    71
   </a>
   <a href="资治通鉴注_page72.html">
    72
   </a>
   <a href="资治通鉴注_page73.html">
    73
   </a>
   <a href="资治通鉴注_page74.html">
    74
   </a>
   <a href="资治通鉴注_page75.html">
    75
   </a>
   <span>
    ...
   </span>
   <a href="资治通鉴注_page71.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
