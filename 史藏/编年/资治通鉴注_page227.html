<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 227 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 227 页/共 334 页
  </h1>
  <div class="content">
   17是岁，分命使者以六条察州县。〔使，疏吏翻。〕
18吐蕃南境诸部皆叛，赞普器弩悉弄自将击之，卒于军中。〔将，即亮翻。卒，子恤翻。〕诸子争立，久之，国人立其子弃隶蹜赞为赞普，生七年矣。〔史言诸论既死，吐蕃国势稍衰。〕
四年〔（甲辰、七零四）〕
1春，正月，丙申，册拜右武卫将军阿史那怀道为西突厥十姓可汗。怀道，斛瑟罗之子也。〔厥，九勿翻。可，从刑入声。汗，音寒。
2丁未，毁三阳宫，以其材作兴泰宫于万安山。〔万安山在洛州寿安县西南四十里。〕二宫皆武三思建议为之，请太后每岁临幸，功费甚广，百姓苦之。左拾遗卢藏用上疏，以为：「左右近臣多以顺意为忠，朝廷具僚皆以犯忤为戒，〔上，时掌翻。疏，所去翻。朝，直遥翻。忤，五故翻。〕致陛下不知百姓失业，伤陛下之仁。陛下诚能以劳人为辞，发制罢之，则天下皆知陛下苦己而爱人也。」不从。藏用，承庆之弟孙也。卢承庆见二百卷显庆二年。
3壬子，以天侍郎韦嗣立为凤阁侍郎、同平章事。〔天官，吏部。嗣，祥吏翻。〕
4夏官侍郎、同凤阁鸾台三品李迥秀颇受贿赂，监察御史马怀素劾奏之。〔夏官，兵部。凤阁、鸾台，中书、门下。迥，户顷翻。监，古衔翻。劾，户概翻，又户得翻。〕二月，癸亥，迥秀贬庐州剌史。〔隋改梁、周之合州为庐州。唐因之。旧志：庐州，京师东南二千三百八七里，至东都一千五百六十九里。〕
5壬申，正谏大夫，同平章事朱敬则以老疾致仕。敬则为相，〔相，悉亮翻。〕以用人为先，自余细务不之视。
6太后尝与宰相议及剌史、县令。三月，己丑，李峤、唐休璟等奏：「窃见朝廷物议，远近人情，莫不重内官，轻外职，每除授牧伯，皆再三披诉。比来所遗外任，多是贬累之人；〔比，毗至翻。累，力瑞翻，罪累也。〕风俗不澄，寔由于此。望于台、阁、寺、监妙简贤良，分典大州，共康庶绩。臣等请辍近侍，率先具僚。」太后命书名探之，〔探，吉南翻。〕得韦嗣立及御史大夫杨再思等二十人。癸已，制各以本官检校剌史。嗣立为汴州剌史。〔旧志：汴州，京师东一千三百五十里，至东都四百一里。〕其后政绩可称者，唯常州剌史薛谦光、徐州剌史司马锽而已。〔锽，所萌翻，又音皇。常州，京师东南二千八百钿十三里，至东都一千九百八十三里。徐州，京师东二千六百四里，东都东一千二百五十七里。〕
7丁丑，徙不恩王重福为谁王。〔重，直龙翻。〕
8以夏官侍郎宗楚客同平章事。
9凤阁侍郎、同凤阁鸾台三品苏味道谒归葬其父，制州县无葬事。〔味道，赵州栾城县人。〕味道因之侵毁乡人墓田，役使过度，监察御史萧玉忠劾奏之，左迁坊州剌史。〔唐之先元皇帝，周天和中为敷州事史，于中部县置马坊。高祖武德二年，因分鄜州之中部鄜城置坊州。〕至忠，引之玄孙也。〔萧引见一百七十卷陈宣帝太建二年。监，古衔翻。劾，户概翻，又户得翻。〕
10夏，四月，壬戌，同凤阁鸾台三品韦安石知纳言，李峤知内史事。
11太后幸兴泰宫。
12太后复税天下僧尼，作大像于白司马阪，〔复，扶又翻。洛城北邙山有白司马阪。〕令替官尚书武攸宁检校，糜费巨亿。李峤上疏，以为：「天下编户，贫羽者众。造像钱见有一十七万余缗，若将散施，〔见，贤遍翻；下见在同。散，如字。施，式豉翻。〕人与一千，济得一十七万余户，拯饥寒之弊，省劳役之勤，顺诸佛慈悲之心，沾圣君亭育之意，人神胥悦，功德无穷。方作过后因缘，岂如见在果报！」监察御史张廷珪上疏谏曰：「臣以时政论之，则宜先边境，蓄府库，养人力；以释教论之，则宜救苦厄，灭诸相，〔先悉荐翻。，亮翻。〕崇无为。伏愿陛下臣之愚，行佛之意，务以理为上，不以人废言。」太后之罢役，〔为，于伪翻。〕仍召见廷珪，〔见，贤遍翻。〕深赏慰之。
13凤阁侍郎、同凤阁鸾台三品姚元崇以母老固请归侍，六月，辛酉，以元崇行相王府长史，秩位并同三品。
14乙丑，以天官侍郎崔玄暐同平章事。
18秋，七月，丙戌，以神都副留守杨再思为内史。〔守，手又翻。〕
再思为相，专以谄媚取容。司礼少卿张同休，易之之兄也，尝召公卿宴集，酒酣，戏再思曰：「杨内史面似高丽。」再思欣然，即翦纸帖巾，反披紫袍，为高丽，舞，〔唐十部乐有高丽伎，舞者四人；杨再思盖仿之为此舞。〕举坐大笑。〔坐，徂卧翻。时人或誉张昌宗之美〔誉，音余。〕曰：「六郎面似莲花。」再思独曰：「不然。」昌宗问其故，再思曰：「乃莲花似六郎耳。」
19甲午，太后还宫。
20乙未，司礼少卿张同休，汴州剌史张昌期、尚方少监张昌仪皆坐赃下狱，〔下，遐稼翻。〕命左右台共鞫之；丙申，敕，张易之，张昌宗作威作福，亦命同鞫。辛丑，司刑正贾敬言奏：「张昌宗强市人田，〔光宅改大理正为司刑正，从五品，掌参议刑辟、详正科条之事。〕应征铜二十斤。」制「可」。乙已，御史大夫李承嘉、中丞桓彦范奏：「张同休兄弟赃共四千余缗，张昌宗法应免官。」昌宗奏：「臣有功于国，所犯不至免官。」太后问诸宰相：「昌宗有功乎﹖」杨再思曰：「昌宗合神丹，〔合音阁。〕圣躬服之有验，此莫大之功。太后悦，赦昌宗罪，复其官。一补阙戴令言作两脚狐赋以讥再思，〔言再思妖媚如狐，特两脚耳。〕再思出令言为长社令。
21丙午，夏官侍郎、同平章事宗楚客有罪，太迁原州都督，充灵武道行军大总管。
22癸丑，张同休贬岐山丞，〔后魏分扶风雍县置平秦郡，西魏改为岐山郡，隋废郡为县，属岐州。〕张昌仪贬博望丞。
鸾台侍郎、知纳言事、同凤阁鸾台三品韦安石与奏张易之等罪，敕付安石及右庶子、同凤阁鸾台三品唐休璟鞫之，未竟而事变。八月，甲寅，以安石兼检校扬州刺〔【章：十二行本「剌」作「长」；乙十一行本同；张校同，云无注本作「剌」。】〕史，〔考异曰：唐历云「五日戊午」。今从实录。〕庚申，以休璟兼幽营都督、安东都护。休璟将行，密言于太子曰：「二张恃宠不臣，必将为乱。」殿下宜备之。
23相王府长史兼知夏官尚书事、同凤阁鸾台三品姚元崇上言：「臣事相王，不宜典兵马。〔夏官即兵部也，故云然。相，息亮翻。〕臣不敢爱死，不敢爱死，恐不益于王。」辛西，改替官尚书，余如故。元崇字符之，时突厥叱列元崇反，太后命元崇以字行。
24突厥默啜既和亲，戊寅，始遗淮阳王武延秀还。〔武延秀被拘见上卷圣历元年。〕
25九月，壬子，以姚元之充灵武道行军大总管；辛西，以元之为灵武道安抚大使。〔使，疏吏翻。〕
元之将行，太后令举外司堪为宰相者。〔外司，谓外朝诸司官。〕对曰：「张柬之沈厚有谋，能断大事，〔沈，持林翻。断，丁乱翻。〕且其人已它，惟陛下急用之。」冬，十月，甲戌，以秋官侍郎张柬之同平章事，时年且八十矣。
26乙亥，以韦嗣立检校魏州剌史，余如故。
28太后命宰相各举堪为员外郎者，韦嗣立荐广武公【章：十二行本「公」作「令」；乙十一行本同；孔本同；熊校同。】岑羲曰：「但恨其伯父长倩为累。」〔长倩死见二百四卷天授二年。累，力瑞翻；下同。太后曰：「苟或有才，此何所累！」遂拜天官员外郎。〔唐六典曰：周官太宰之属官有上士，盖今员外郎之任也。未百宫阶次有员外郎，美迁为尚书郎。隋文帝开皇六年，尚书二十四曹，各置员外郎一人，品从第六，谓曹郎本员之外复置郎也。炀帝大业三年，又废二十四司员外郎，每司减一员，置承务郎一人，同开皇员外郎之职，日选部承务郎。唐尚书诸曹各置员外郎，吏部置二人。天官，即吏部也。〕由是诸缘坐者浆得进用。
29十一月，丁亥，以天官侍郎韦承庆为凤阁侍郎、同平章事。
30癸卯，成均祭酒、同凤阁台三品李峤罢为地官尚书。
31十二月，甲寅，敕大足已来新置官并停。
32丙辰，凤阁侍郎、同不章事韦嗣立罢为成均祭酒，检校魏州剌史如故；以兄承庆入相故也。相，息亮翻。
太后寝疾，居长生院，〔长生院，即长生殿；明年五王诛二张，进至太后所寝长生殿，同此处也。盖唐寝殿皆谓之长生殿。此武户寝疾之长殿，洛阳宫寝殿也。肃宗大渐越王系授甲长生殿，长安大明宫之寝殿也。白取易长恨歌所谓「七月七日长生殿，夜半无人私语时」，华清宫之长生殿也。〕宰相不得见者累月，惟张易之、昌宗侍侧。疾少闲，〔闲，如字。〕崔玄暐奏言：「皇太子、相王，仁明孝友，足侍汤药。〔相，息亮翻。〕宫禁事重，伏愿不令异姓出入。」太后曰：「德卿厚意。」易之、昌宗见太后疾笃，恐祸及己，引用党援，阴为之备。屡有人为飞书及膀其书于通衢，云「易之兄弟谋反」，太后皆不问。
辛未，许州人杨元嗣，告「昌宗尝召术士李弘泰占相，夕泰言昌宗有天子相，〔相，亮翻。〕劝于定州造佛寺，则天下归心。」〔考异曰：实录云：「长安四年秋，元嗣告之，太后令凤阁侍郎韦承庆推鞫。」按十一月丁亥，承庆始为凤阁侍郎。今从唐历。〕太后命韦承庆及司刑卿崔神庆、御史中丞宋璟鞫之。神庆，社基之弟也。承庆、神庆奏言：「昌宗款称『夕泰之语，寻已奏闻』，准去首原；〔法，自首者原其罪。承庆、神庆欲准此条以脱昌宗之罪。首，式又翻。〕弘泰妖言，请收行法。」〔妖，于乔翻；下同。〕璟与大理亟封全祯奏：「昌宗宠荣如是，复召术士占相，〔复，扶又翻。〕志欲何求！弘泰称筮得纯干，天子之卦。昌宗傥以弘泰为妖妄，何不执送有司！虽云奏闻，终是包藏祸心，法当处斩破家。〔处，昌吕翻。〕请收付狱，穷理其罪！」太后久之不应，璟又曰：「傥不即收系，恐其摇动众心。」太后曰：「卿且停推，〔停其事，且莫推究。〕俟更检详文状。」璟退，太拾遗江都邕进曰：〔江都县带扬州。〕「向观宋璟所奏，志安社稷，非为身谋，愿陛下可其奏！」太后不听。寻敕璟扬州推按，又敕璟按幽州都督屈突仲翔赃污，〔屈，九勿翻。〕又敕璟副李峤安抚陇、蜀；璟皆不肯行，奏曰：「故事，州县官有罪，品高则侍御史、千则监察御史按之，中丞非军国大事，不当出使。〔监，古衔翻。使，疏吏翻。〕今陇、蜀无变，不识陛下遣臣出外何也﹖臣皆不敢奉制。」〔考异曰：御史台记云：「易之、昌宗冀璟使后，当列状诛璟。」按易之等若果可以列状诛璟，则何必待其出使然后为之！此盖璟方奏请收禁昌宗，故太后欲遣璟出以散其事耳。璟必欲收禁，故辞不肯行；太后自省理屈，故不迫遣耳。不然，璟若无事不行，太后岂不能以拒违制命罪之邪！又云：「时璟家礼会，易之等伺其外以剌之。有密告璟者，乘库车于他所而免。」按若实有其亦，璟安得不自陈于太后！若无其亦，则人妄言耳。今不取。〕
司刑少卿桓彦范上疏，以为：「昌宗无功荷宠，〔荷，下可翻。〕而包藏祸心，自招其咎，此乃皇又降怒；陛下不忍加诛，则违天不祥。且昌宗既云奏讫，则不当更与弘泰往还，使之求福禳灾，是则初无悔心；所以奏者，拟事发则云先已奏陈，不发则俟时为逆。此乃奸臣诡计，若云可舍，谁为可刑！况事已再发，陛下皆释不问，使昌宗益自负得计，天下亦以为天命不死，此乃陛下养成其乱也。苟逆臣不诛，社稷亡矣。请付鸾台凤阁三司，考竟其罪！」〔三司，谓尚书刑部、大理寺、御史台也。唐制，大狱则召大三司考竟，又诏中书、门下同鞫之。〕疏奏，不报。
崔玄暐亦屡以为言，，戈后令法司议其罪。玄暐弟司刑少卿擶，处以大辟。〔擶，皮变翻。处，昌吕翻。辟，毗亦翻。〕宋璟复奏收昌宗下狱。〔复，扶又翻。下，遐嫁翻。〕太后曰：「昌宗已自奏闻。」对曰：「昌宗为飞书所逼，穷而自陈，势非得已。且谋反大道，无容首免。〔首，式又翻。〕若昌宗不伏大刑，安用国法！」太后温言解之。璟声色逾厉曰：「昌宗分外承恩，〔分扶问翻。〕臣知这出祸从，然义激于心，虽死不恨！」【章：十二行本「恨」下有」太后不悦」四字；乙十一行本同；孔本同；张校同。】〕杨再思恐其忤奏，遣昌宗诣台。璟庭立而按之；事未毕，太后遣中使召昌宗特敕赦之。〔考异曰：御史台记、唐历、旧传并云「收按易之等」。按璟止鞫昌宗占相事耳，无缘及易之。今所不取。旧张易之传云：「宋璟请按易之，则天阳许，寻敕宋璟使幽州按都督屈突仲翔；令司礼卿崔神庆希旨，雪昌宗兄弟。」唐历云，「桓彦范上疏不报，璟登时出使。」按璟传云：「特敕原易之，仍令诣璟谢。」则是昌宗敕免时，璟在都，不出使也。实录云「令韦承庆、崔神庆与璟推鞫」，当是璟执正其罪而神庆宽之耳，非璟出使后，神庆始鞫之也。旧未璟、易之传自相违。今从御史台记。〕
左台中丞桓彦范、右台中丞东光袁恕己共荐詹事司直阳峤为御史。〔光宅分御史左、右台，各置大失、中丞、侍御史。东光县，汉属勃海郡，唐属沧州。詹事司直正九品上，掌弹劾宫僚，纠举职事。〕杨再思曰：「峤不乐搏击之任如何﹖」彦范曰：「为择人，岂必待其所欲！所不欲者，尤须与之，所以长难进之风，抑躁求之路。「〔乐，音洛。为，于伪翻。长，佑两翻。躁，则到翻。〕乃擢为右台侍御史。峤，休之之玄孙也。〔阳休之仕高齐贵显。〕
先是李峤、崔玄暐奏：「往属革命之时，人多道节，遂致刻薄之吏，恣行酷法，其周兴等所劾破家者，并请雪免。」司刑少卿桓彦范又奏陈之，表疏前后十上。〔先，悉荐翻。属，之欲翻。劾，户概翻，又户得翻。上，时掌翻。〕太后乃从之。
《中宗大和大圣大昭孝皇帝上》〔讳显，高宗第七子也。中更名哲，已而复旧名。景云元年，谥孝和皇帝，庙号〕
〔中宗，天宝八年，追尊大和大圣皇帝，十三载，追尊大和大圣大昭孝皇帝。〕
神龙元年〔（乙已、七零五）〕
1春，正月，壬午朔，赦天下，改元。〔考异曰：新纪：「长安五年，正月，壬午，大赦；甲子，太子监国，改元。」按则天实录：「神龙元年，正月，壬午朔，大赦，改元。」旧纪、唐历、统纪、会要皆同。纪年通谱亦以神龙为武后年号，中宗因之。新纪误也。〕自文明以来，得罪者非扬、豫、博三州及诸反道魁首，咸赦除之。
2太后疾甚，麟台监张易之、春官侍郎张昌宗居中用事，张柬之、崔玄暐与中台右丞敬晖、〔光宅元年，改尚书左、右丞为文昌左、右丞，长安三年，又改为中台左、右丞。〕司刑少卿桓彦范、王府司马袁恕己谋诛之。柬之谓右羽林卫大将军李多祚曰：「将军今日富贵，谁所致也﹖」多祚泣曰：「大帝也。」柬之曰：「今大帝之子为二竖所危，将军不思报大帝之德乎！」多祚曰：「苟利国家，相公处分，〔处昌吕翻。分扶问翻。〕不敢顼身及妻子。」因指天地以自誓。遂与定谋。
初，柬之与荆府长史閺乡杨元琰相代，〔荆州都督府长史，故曰荆府。閺乡在汉弘农湖县界，隋分置县，属洛州，唐属虢州。二人相代，当在久视元年。閺，音旻。〕同泛江，至中流，语及太后革命事，元琰慨然有匡复之志。及柬之为相，引元琰为右羽林将军，谓曰：「君颇记江中之言乎﹖今日非轻授也。」柬之又用彦范、晖及右散骑侍郎李湛〔魏、晋置散骑常侍、侍郎，与侍中，黄门共平尚书奏事。其后用人或杂，江左不重此官，或省或置。隋初省侍郎，置常侍，从三品，当陪从朝直，炀帝又省之。武德初，以为加官。贞观，初，置常侍二人，属门下省，为职事官。显庆二年，又置二员，属中书省，始有左、右之号，并金蝉、珥貂，左党侍与侍中左貂，右党侍与中书令右貂，谓之八貂。唐未尝置散骑侍郎也，据旧书，湛时为右散骑常侍，当从之。散悉亶翻。骑，奇寄翻。〕皆为左、右羽林将军，委以禁兵。易之等疑惧，乃更以其党武攸宜为右羽林大将军，易之等乃安。
俄而姚元自灵武至，柬之、彦范相谓曰：「事济矣！」遂以其谋告之。彦范以事白其母，母曰：「忠孝不两全，先国后家可也。」〔先，悉荐翻。后，户遘翻。〕时太子于北门起居，〔洛阳宫北明，亦日玄武门。不从端门入而从北门入问起居，取使近也。〕彦范、晖谒见，〔见，贤遍翻。〕密陈其策，太子许之。
癸卯，柬之、玄暐、彦范与左威卫将军薛思行等帅左右羽林兵五百余人至玄武门，〔帅，读曰率。〕遣多祚、湛及内宜郎、驸马都尉安阳王同皎〔唐东宫内直局有内直郎二人，从六品下，掌符玺、扇伞、几妹、衣服之事。安阳，汉侯国，属魏郡，其故城在汤阴。曹魏时废安阳并入邺；后周移邺，置县于安阳故城，仍为邺县；隋大改为安阳县，为魏州治所。汉、魏郡城在县西北七里。〕诣东宫迎太子。太子疑不出，同皎曰：「先帝以神器付殿下，淇遭幽废，〔横，户孟翻。〕人神同愤，二十三年矣。〔按光宅元年废太子为庐陵王，至是二十二年。〕今天诱其衷，〔诱，音西〕北门、南牙，同心协力，以〔【章：十二行本「以」下有「今日」二字；乙十一行本同；孔本同；张校同】〕诛凶竖，复李氏社稷，〔南牙谓宰相，北门喟羽林诸将。愿殿下蹔至玄武门以副众望。」〔蹔与暂同。〕太子曰：「凶竖诚当夷灭，然上体不安，得无惊怛！〔怛，当割翻。〕诸公更为后图。」子湛曰：「诸将相不顾家放以徇社稷，殿下杯何欲纳之鼎镬乎！请殿下自出止之。〔考异曰：旧李湛传曰：「湛与右羽林大将军李多祚等诣东宫迎皇太子，拒而不时山。湛进启曰：『逆竖反道乱常，将图不轨，宗社危败，实在须臾。湛等诸将与南衙执事克期诛翦，伏愿殿下暂至玄武门以副众望。』太子曰：『凶竖悖乱，诚合诛夷，然圣躬不豫，虑有惊动，公等且止，以俟后图』。湛曰：『诸将弃家族，共宰相同心匡辅社稷，殿下杯何欲陷之鼎镬！殿下速出自止遏。』太子乃上马就路。」按刘子玄中宗实录、唐历、统纪皆以此为王同皎之言，而旧传以为李湛进说。今从实录、唐历等，参取旧传。〕太子乃出。
同皎扶抱太子上马，从至玄武门，斩关而入。〔上，时掌翻。从，才用翻。〕太后迎仙宫，柬之等斩易之、昌宗于庑下，〔庑，音武。〕进至太后所寝长生殿，环绕待卫。〔环，音宦。〕太后惊起，问曰：「乱者谁邪﹖」对曰：「张易之，昌宗谋反，臣等奉太子令诛之，恐有漏泄，故不敢以闻。称兵宫禁，罪当万死！」太后见太曰：「乃汝邪﹖小子既诛，丁还东宫。」彦范进曰：「太子安得更归！昔天皇以爱子托陛下，今年齿已长，〔长，知两翻。〕久居东宫，天意人心，久思李氏。群臣不忘太宗、天皇之德，故奉太子诛贼臣。愿陛下传位太子，以顺天人之望！」李湛，义府之子也。〔李义府朋附武后，惑高宗以取相位。〕太后见之，谓曰：「汝亦为诛易之将军邪﹖我于汝父子不薄，乃有今日！」湛凓不能对。又谓崔玄暐曰：「他人皆因人以主，性卿朕所自擢，亦在此邪﹖」对曰：「此乃所以报陛下之大德。」
于是收张昌期、同休、昌仪，皆斩之，与易之、昌宗，臬首天油南。〔枭，坚尧翻。〕是日，袁恕己从相王统南牙兵以备非常，〔相息亮翻。〕收韦承庆，房融及司礼卿崔神庆系狱，皆易之之党也。初，昌仪新作第，甚美，逾于王主，〔王主，谓诸王及诸公主也。〕或夜书其门曰：「一日丝能作几日络﹖」〔言其且诛灭，能作乐得几日也。〕灭去，复书之，〔去，羌吕翻。复，扶又翻。〕如是六七，昌仪取笔注其下曰：「一日亦足。」乃止。
甲辰，太子监国，〔监，古衔翻。〕赦天下。以袁恕己为阁侍郎、同平章事，分遣十使赍玺书宣慰诸州。〔十道各遣一使。使，疏吏翻。玺，斯氏翻。〕乙已，太后传位于太子。
丙年，中宗即位，赦天下，惟张易之党不原；其为周兴等所枉者，咸令清雪，子女配没者皆免之。相王加号安国相王，拜尉、同凤阁鸾台三品，太平公主君号镇国太平公主。皇放先配没者，子孙皆复属籍，乃量叙官爵。〔量，音良。〕
丁未，太后徙居上阳宫，李湛留宿卫。戊申，帝帅百官诣上阳宫，上太后尊号曰则天大圣皇帝。〔帅，读曰率。上，时掌翻。〕
庚戌，以张柬之为夏官尚书、同凤阁鸾台三品，崔玄暐为内史，袁恕己同凤阁鸾台三敬晖、桓彦范皆为纳言；并赐爵郡公。李多祚赐爵辽阳郡王，王同皎为右千牛将军、琅邪郡公，李湛为右羽林大将军、赵国公；自余官赏有差。〔考异曰中宗实录：「初，冬官侍郎朱敬则以张易之等权宠日盛，恐有异图。时敬晖为左羽林将军，敬则谓之曰，『公若假皇太子之令，举北军诛易之兄弟，两飞骑之力耳。』晖等竟用其策。及易之、昌宗伏诛，晖遂矜功自恃，故赏不及于敬则，俄出为郑州刺史。」按敬则长安四年以老罢知政事，累转冬官侍郎，而则天实录诛易之时有库部员外郎朱敬则，恐误。〕
张柬之等之讨张易之也，殿中监田归道将千骑宿玄武门，〔贞观初，太宗选善射者百人，为二番二于北门长上，曰百骑，武后改曰千骑。将即高翻。骑，奇寄翻。〕敬晖遣使就索千骑，〔使，疏吏翻。索，山客翻。〕归道先不预谋，拒而不与。事宁，晖欲诛之，归道以理自陈，乃免归私第；帝嘉其忠壮，召拜太仆少卿。
唐纪二十四〔起旃蒙大荒落（乙巳）二月，尽强圉协洽（丁未），凡二年有奇〕
《中宗大和大圣大昭孝皇帝中》
神龙元年〔（乙巳、七○五）〕
1二月，辛亥，帝帅百官诣上阳宫问太后起居；〔帅，读曰率。考异曰：实录、唐历皆云「乙亥」，误也；当是辛亥。〕自是每十日一往。
2甲寅，复国号曰唐。〔天授元年，武后更国号曰周，今复旧。〕郊庙、社稷、陵寝、百官、旗帜、服色、文字皆如永淳以前故事。〔帜，昌志翻。〕复以神都为东都，〔光宅元年，改东都曰神都。复，扶又翻，又如字。〕北都为井州，〔天授元年以并州为北都。，并卑经翻。〕老君为玄元皇帝〔高宗干封元年上老子尊号曰玄元皇帝；武后革命，改曰老君。〕
3乙卯，凤阁侍郎、同平章事韦承庆贬高要尉；〔高要县带端州，至京师五千七百五十里，东都五千一百五十里。〕正谏大夫、同平章事房融除名，流高州；〔旧志，高州，京师南六千二百六十二里，至东都五千五百二十里。〕司礼卿崔神庆流钦州。〔旧志，钦州至京师五千二百五十一里。〕杨再思为户部尚书、同中书门下三品、西京留守。〔尚，辰羊翻。守，手又翻。〕
太后之迁上阳宫也，〔见上卷是年正月。〕太仆卿、同中书门下三品姚元之独呜咽流涕。桓彦范、张柬之谓曰：「今日岂公涕泣时邪！恐公祸由此始。」元之曰：「元之事则天皇帝久，乍此辞违，悲不能忍。且元之前日从公诛奸逆，人臣之义也；今日别旧君，亦人臣之义也，虽获罪，实所甘心。」是日，出为亳州刺史。〔此姚元之所以为多智也。旧志，亳州至京师一千七百里，至东都八百九十八里。〕
4甲子，立妃韦氏为皇后，赦天下。追赠后父玄贞为上洛王、母崔氏为妃。
左拾遗贾虚己上疏，以为「毕姓不王，古今通制。〔上，时掌翻。疏，所去翻。〕今中兴之始，万姓喁喁〔喁，鱼容翻。〕以观陛下之政；而先王后族，〔王，于况翻。〕非所以广德美于天下也。且先朝赠后父太原王，〔高宗赠武后父士写太原郡王。朝，直遥翻。〕殷鉴不远，须防其渐。若以恩制已行，宜令皇后固让，则益增谦冲之德矣。」不听。
初，韦后生邵王重润、长宁．安乐二公主，〔重，直龙翻。乐音洛。〕上之迁房陵也，〔迁房陆见二百三卷光宅元年、垂拱元年。〕安乐公主生于道中，上特爱之。上在房陆与后同幽闭，备尝艰危，情爱甚笃。上每闻敕使至，辄惶恐却自杀。〔使，疏吏翻。〕后止之曰：「祸福无常，宁失一死，何遽如是！」上尝与后私誓曰：「异时幸复见天日，〔复，扶又翻，又如字。〕当惟卿所欲，不相禁制。」及再为皇后，遂干预朝政，如武后在高宗之世。桓彦范上表，以为：「易称『无攸遂，在中馈，贞吉』，〔易家人卦六二爻辞，王弼注曰：六二居内处中，履得其位，以阴应阳，尽妇人之正义，无所必遂，职乎中馈，巽顺而已，是以贞吉也。朝，直遥翻。上，时掌翻。〕书称『牝鸡之辰，惟家之索』。〔书牧誓之辞；「辰」作「晨」。孔安国曰：索，尽也。喻妇人知外事，雌代雄鸣则家尽，妇夺夫政则国亡。索，西各翻。〕伏见陛下每临朝，〔朝，直遥翻。〕皇后必施帷幔坐殿上，〔幔，莫半翻。〕预闻政事。臣窃观自古帝王，未有与妇人共政而不破国亡身者也。且以阴乘阳，违天也；以妇陵夫，违人也。伏愿陛下览古今之戒，以社稷苍生为念，令皇后专居中宫，治阴教，〔记曰：天子听男教，后听女顺；天子理阳道，后治阴德；天子听外治，后听内职。教顺成俗，外内和顺，国家理治，此之谓盛德。治，直之翻。〕勿出外朝干国政。」〔朝，直遥翻。〕
先是，胡僧慧范以妖妄游权贵之门，与张易之兄弟善，韦后亦重之。及易之诛，复称慧范预其谋，以功加银青光禄大夫，赐爵上庸县公，出入宫掖，上数微行幸其舍。彦范复表言慧范执左道以乱政，请诛之。〔先，悉荐翻。复，夫又翻。数，所角翻；下又数同。记王制：执左道以乱政者杀。〕上皆不听。
5初，武后诛唐宗室，有才德者先死，惟吴王恪之子郁林侯千里，褊躁无材，〔躁，则到翻。〕又数献符瑞，故独得免。上即位，立成王，拜左金吾大将军。武后所诛唐诸王、妃、主、驸马等皆无人葬埋，子孙或流窜岭表，或拘囚历年，或逃匿民间，为人佣保。至是，制州县求访其柩，以礼改葬，〔柩，音旧。〕追复官爵，召其子孙，使之承袭，无子孙者为择后置之。既而宗室子孙相继而至，皆召见，〔为，于伪翻。见，贤遍翻。〕涕泣舞蹈，各以亲疏袭爵拜官有差。
6二张之诛也，洛州长史薛季昶谓张柬之、敬晖曰：「二凶虽除，产、禄犹在，〔产、禄，谓武三思等。〕去草不去根，终当复生。」〔去，羌吕翻。复，扶又翻；下可复同。〕二人曰：「大事已定，彼犹机上肉耳，夫何能为！所诛已多，不可复益也。」季昶叹曰：「吾不知死所矣。」朝邑尉武强刘幽求〔武强县，汉河间之武隧也，晋更名，属武邑郡，唐属冀州。朝，直遥翻。〕亦谓桓彦范、敬晖曰：「武三思尚存，公辈终无葬地；若不早图，噬脐无及。」不从。〔左传，邓三甥劝邓侯杀楚子，曰：「若不早图，后君噬脐。」考异曰：御史台记曰：「张柬之勒兵于景运，日将收诸武诛之。彦范以事既竟，不欲广诛，遽解其兵。柬之固争不果。」狄梁公传曰：「袁谓张公曰：『昔有遗言，使先收梁王武三尼，岂可舍诸﹖』张公曰：『但大事毕功，此皆机上之物，岂有逃乎！』」按旧唐书薛季昶传、敬晖传、唐统纪、唐历、狄梁公传皆云「张柬之、敬晖不欲诛武三思」唯御史台记以为「柬之固争，而彦范不从。」新唐书彦范传亦云，「薛季昶劝诛三思，会日暮事遽，彦范不欲广杀，因曰：『三思机上肉耳，留为天子藉手。』季昶叹曰：『吾无死所矣。』」按柬之时为宰相，首建此谋，当是与桓、敬等皆不可，不应独由彦范也。〕
上女安乐公主适三思子崇训。上官婉儿，仪之女孙也，仪死，〔上官仪死见二百一卷高宗麟德元年。〕没入掖庭，辩慧善属文，〔属，之欲翻。〕明习吏事。则天爱之，自圣历以后，百司表奏多令参决；及上即位，又使专掌制命，益委任之，拜为婕妤，〔婕妤，音接予。〕用事于中。三思通焉，故党于武氏，又荐三思于韦后，引入禁中，上遂与三思图议政事，张柬之等皆受制于三思矣。〔考异曰：旧传云：「诛易之明日，三思因韦后之助，潜入宫中，内行相事，反易国政。居数日，五王皆失柄，受制于三思矣。」事似伤速。今微加删改。〕上使韦后与三思双陆，〔双陆者，投琼以行十二棋，各行六棋，故谓之双陆。〕而自居旁为之点筹；三思遂与后通，由是武氏之势复振。
张柬之等数劝上诛诸武，上不听。〔为，于伪翻。复，扶又翻，又如字。数，所角翻；下上数同。〕柬之等曰：「革命之际，宗室诸李，诛夷略尽；今赖天地之灵，阶下返正，而武氏滥官僭爵，按堵如故，岂远近所望邪！愿颇抑损其禄位以慰天下！」又不听。柬之等或抚床叹愤，或弹指出血，曰：「主上昔为英王，时称勇烈，吾所以不诛诸武者，欲使上自诛之以张天子之威耳。〔张，知亮翻。〕今反如，此事势已去，知复柰何！」〔复，扶又翻。〕
上数微服幸武三思第，监察御史清河崔皎密疏谏曰：〔清河，汉县，后汉和帝改曰甘陵，晋复旧名，唐带贝州。〕「国命初复，则天皇帝在西宫，〔上阳宫在洛阳宫城之西，故曰西宫。〕人心犹有附会；周之旧臣，列居朝廷，陛下柰何轻有外游，不察豫且之祸！」〔白龙鱼服，见困豫且。且，子余翻。〕上泄之，三思之党切齿。
丙寅，以太子宾客武三思为司空、同中书门下三品。
7左散骑常侍谯王重福，上之庶子也；〔散，悉亶翻。骑，奇寄翻。重，直龙翻；下同。〕其妃，张易之之甥。韦后恶之，〔恶，乌路翻。〕谮于上曰：「重润之死，重福为之也。」〔重润死见上卷长安元年。〕由是贬濮州员外刺史，又改均州刺史，〔旧志，濮州，京师东北一千五百七十里，至东都七百二十五里。均州，京师东南九百三十里，至东都九百一十七里。〕常令州司防守之。
8丁卯，以右散骑常付安定王武攸暨为司徒、定王。
9辛未，相王固让太尉及知政事，许之；又立为皇太弟，相王固辞而止。〔相，息亮翻。〕
10甲戌，以国子祭酒始平祝钦明同中书门下三品，黄门侍郎、知侍中事韦安石为刑部尚书，罢知政事。
11丁丑，武三思、武攸暨固辞新官爵及政事，许之，并加开府仪同三司。
12立皇子义兴王重俊为卫王，北海王重茂为温王；仍以重俊为洛州牧。〔重，直龙翻。〕
13三月，甲申，制：「文明已来破家子孙皆复旧资荫，唯徐敬业、裴炎不在免限。」〔韦、武之意也。〕
14丁亥，制：「酷吏周兴、来俊臣等，已死者追夺官爵，存者皆流岭南恶地。」〔按旧书，此时酷吏之存者，唐奉一、李秦授、曹仁哲。〕
15己丑，以袁恕己为中书令。
16以安车征安平王为武攸绪于嵩山，〔武攸绪隐嵩山，见二百五卷万岁通天元年。〕既至，除太子宾客；固请还山，许之。
17制：「枭氏、蟒氏皆复旧姓。」〔枭、蟒氏见二百卷高宗永徽六年。枭，工尧翻。〕
18术士郑普思、尚衣奉御叶静能〔叶，旧音摄，后音木叶之叶。吴志孙暼传有都尉叶雄。〕皆以妖妄为上所信重，〔妖，于乔翻。〕夏，四月，墨敕以普思为秘书监，静能为国子祭酒。〔墨敕出于禁中，不由中书门下。〕桓彦范、崔玄暐固执不可，上曰：「已用之，无容遽改。」彦范曰：「陛下初即位，下制云：『政令皆依贞观故事。』贞观中，魏征、虞世南、颜师古为秘书监，孔颖达为国小祭酒，岂普思、静能之比乎！「庚戌，左拾遗李邕上疏，以为「读三百，一言以蔽之，曰『思无邪』。〔引论语孔子之言。上，时掌翻。疏，所去翻。〕若有神仙能令人不死，则秦始皇、汉武帝得之矣；佛能为人福利，则梁武帝得之矣。尧、舜所以为帝王首者，亦修人事而已。尊宠此属，何补于国！」上皆不听。
19上即位之日，驿召魏元忠于高要；〔魏元忠贬，见上卷长安三年。〕丁卯，至都，拜卫尉卿、同平章事。
20甲戌，以魏元忠为兵部尚书，韦安石为吏部尚书，李怀远为右散骑常侍，康休璟为辅国大将军，〔璟，俱永翻。〕崔玄暐检校益府长史，杨再思检校杨府长史，祝钦明为刑部尚书，并同中书门下三品。元忠等皆以东宫旧僚褒之也。〔史言中宗命相，非以德授。〕
21乙亥，以张柬之为中书令。
22戊寅，追赠故邵王重润为懿德太子。
23五月，壬午，迁周庙七主于西京崇尊庙。〔周立七庙，见二百四卷武后天授元年；崇尊庙见天授二年。〕制：「武氏三代讳，奏事者皆不得犯。」
24乙酉，立太庙、社稷于东都。
25以张柬之等及武攸暨、武三思、郑普思等十六人皆为立功之人，赐以铁券，自非反逆，各恕十死。
26癸巳，敬晖等帅百官上表，以为：「五运迭兴，〔五运谓五德之运。帅，读曰率。〕事不两大。天授革命之际，宗室诛窜殆尽，岂得与诸武并封！今天命惟新，而诸武封建如旧，并居京师，开辟以来未有斯理。愿陛下为社稷计，顺遐迩心，降其王爵以安内外。」上不许。
敬晖等畏武三思之谗，以考功员外郎崔湜为耳目，伺其动静。〔湜，常职翻。伺，相吏翻。〕湜见上亲三思而忌晖等，乃悉以晖等谋告三思，反为三思用；三思引为中书舍人。湜，仁师之孙也。〔崔仁师见一百九十二卷太宗贞观元年。〕
先是，殿中侍御史南皮郑愔谄事二张，〔南皮县，汉属勃海郡，唐武德初属景州，贞观初属沧州。先，悉荐翻。愔，于今翻。〕二张败，贬宣州司士参军，坐赃，亡入东都，〔旧志，宣州至东都二千五百一十里。〕私谒武三思。初见三思，哭甚哀，既而大笑。三思素贵重，甚怪之，愔曰：「始见大王而哭，哀大王将戮死而灭族也。后乃大笑，喜大王之得愔也。大王虽得天子之意，彼五人皆据将相之权，〔五人谓张柬之、敬晖、桓彦范、崔玄暐、袁恕己也。〕胆略过人，废太后如反掌。大王自视势位与太后孰重﹖彼五人日夜切齿欲噬大王之肉，非尽大王之族不足以快其志。大王不去此五人，危如朝露，〔去，羌吕翻。朝露易晞。〕而晏然尚自以为泰山之安，此愔所以为大王寒心也。」〔为，于伪翻；下因为同。〕三思大悦，与之登楼，问自安之策，引为中书舍人，与崔湜皆为三思谋主。
三思与韦后日夜谮晖等，云「恃功专权，将不利于社稷。」上信之。三思等因为上画策，「不若封晖等为王，罢其政事，外不失尊宠功臣，内实夺之权。」上以为然，甲午，以侍中齐公敬晖为平阳王，桓，〔【章：十二行本「桓」上有「谯公」二字；乙十一行本同；孔本同；张校同。】〕彦范为扶阳王，中书令汉阳公张柬之为汉阳王，南阳公袁恕己为南阳王，特进、同中书门下三品博陵公崔玄暐为博陵王，〔考异曰：统纪曰：「太后善自粉饰，虽子孙在侧，不觉其衰老。及在上阳宫，不复栉羂，形容羸悴。上入见，大惊。太后泣曰：『我自房陵迎汝来，固以天下授汝矣，而五贼贪功，惊我至此。』上悲泣不自胜，伏地拜谢死罪。由是三思等得入其谋。」按中宗顽鄙不仁，太后虽毁容涕泣，未必能感动移其意。其所以疏忌五王，自用韦后、三思之言耳。今不取。五王尊卑，先后不定。实录，诛张易之时以张柬之为首，赐铁券以崔玄暐为首，封王及谪为司马、长流皆以敬晖为首，旧传及开元复官诏并以桓彦范为首。按长安四年，六月，玄暐为鸶台侍郎、平章事。十月，张柬之自秋官侍郎同平章事，十一月，守凤阁侍郎。诛易之时，唯此二人为相。神龙元年，正月，袁恕己自司刑少卿为凤阁侍郎、同平章事；庚戌，张柬之为夏官尚书，玄暐守内史，敬晖、桓彦范并为纳言；三月，恕己守中书令；四月，柬之为中书令，敬晖为侍中。五主迁转先后如此。疑实录但以诛易之时柬之首谋，故以柬之为首。晖与彦范同为侍中，疑侍中在中书令上，故削诸武表及罢政事皆以晖为首。赐铁券时，玄暐已加特进，晖等罢政方加特进，而玄暐如旧，疑特进虽散阶而品秩最高，故以玄暐为首。彦范与晖同为侍中，而彦范被祸最酷，疑开元诏及史官特以为首，未必以当时位次也。天后、中宗时，侍中疑在中书令上。〕罢知政事，赐金帛鞍马，令朝朔望；〔朝，直遥翻。〕仍赐彦范姓韦氏，与皇后同籍。寻又以玄暐检校益州长史、知都督事，又改梁州刺史。〔益州，京师西南二千三百七十九里，至东都三千二百一十六里。梁州至京师一千二百二十三里，东都二千七十八里。〕三思令百官复修则天之政，〔复，扶又翻，下温复同。〕不附武氏者斥之，为五王所逐者复之，大权尽归三思矣。
五王之请削武氏诸王也，求人为表，众莫肯为。中书舍人岑羲为之，语甚激切；中书舍人偃师毕构次当读表，辞色明厉。三思既得志，羲改秘书少监，出构为润州刺史。〔润州，京师东南二千八百二十一里，至东都一千七百九十七里。〕
易州刺史赵履温，桓彦范之妻兄也。彦范之诛二张，称履温预其谋，召为司农少卿，履温以二婢遗彦范；〔遗，于季翻。〕及彦范罢政事，履温复夺其婢。
上嘉宋璟忠直，屡迁黄门侍郎。武三思尝以事属璟，〔属，之欲翻。〕璟正色拒之曰：「今太后既复子明辟，王当以侯就第，何得尚干朝政！〔朝，直遥翻。〕独不见产、禄之事乎！」
27以韦安石兼检校中书令，魏元忠兼检校侍中，又以李湛为右散骑常侍，赵承恩为光禄卿，杨元琰为卫尉卿。
先是，元琰知三思浸用事，请弃官为僧，上不许。敬晖闻之，笑曰：「使我早知，劝上许之，髡去胡头，岂不妙哉！」〔先，悉荐翻。去羌吕翻。〕元琰多须类胡，故晖戏之。元琰曰：「功成名遂，不退将危。此乃由衷之请，〔衷，诚也；由衷，言出于诚心。〕非徒然也。」晖知其意，瞿然不悦。〔瞿，九遇翻。瞿然，惊视貌。〕及晖等得罪，元琰独免。
  </div>
  <div class="pagination">
   <a href="资治通鉴注_page226.html">
    上一页
   </a>
   <span>
    ...
   </span>
   <a href="资治通鉴注_page222.html">
    222
   </a>
   <a href="资治通鉴注_page223.html">
    223
   </a>
   <a href="资治通鉴注_page224.html">
    224
   </a>
   <a href="资治通鉴注_page225.html">
    225
   </a>
   <a href="资治通鉴注_page226.html">
    226
   </a>
   <span class="current-page">
    227
   </span>
   <a href="资治通鉴注_page228.html">
    228
   </a>
   <a href="资治通鉴注_page229.html">
    229
   </a>
   <a href="资治通鉴注_page230.html">
    230
   </a>
   <a href="资治通鉴注_page231.html">
    231
   </a>
   <a href="资治通鉴注_page232.html">
    232
   </a>
   <span>
    ...
   </span>
   <a href="资治通鉴注_page228.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
