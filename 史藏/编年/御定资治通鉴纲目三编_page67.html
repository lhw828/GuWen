<!DOCTYPE html>
<html>
 <head>
  <meta charset="utf-8"/>
  <title>
   御定资治通鉴纲目三编 - 第 67 页/共 73 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定资治通鉴纲目三编 - 第 67 页/共 73 页
  </h1>
  <div class="content">
   发明【明制亲藩不掌兵士卒莅王府者不过备防卫而已然此谓国家无事之日若京师戒严倡义勤王正与国同休戚之义特恐蕞尔之区兵力微弱无益于事耳顾大吏惟以守土者得罪为恐宛转议留悉出私意朝廷复下诏切责勒使归国率下部议且以举兵为罪废黜幽系举措不防倒置乎揆厥所由大抵鉴宗藩擅兵虑其乗间为非耳夫既分封世土欲其屏藩王室而一举动间防闲备至虽以勤王为国而犹必加之罪然则封建之无益于人国信矣夫】
　　我
　　大清兵东归
　　九月以卢象升总督宣大山西军务
　　【象升举诏入卫至已解严防梁廷楝卒命代为总督宣大素苦缺饷象升乃大兴屯利行二年积谷至二十万帝谕九边奉以为式】
　　冬十月削前工部侍郎刘宗周籍
　　【宗周既还朝擢工部右侍郎上痛愤时艰疏畧言陛下鋭意求治而二帝三王治天下之道未暇讲求施为次第犹多未得要领者首属意于边功既而袁崇焕遂以五年恢复之説进是为祸胎己巳之役谋国无良朝廷始积轻士大夫之心自此耳目参于近侍腹心寄于干城治术尚刑名政体归丛脞天下事日坏而不可救厰衞司讥察而告讦之风炽诏狱及士绅而堂亷之等夷人人救过不给而欺冈之习转甚】
　　【事事仲成独断而谄谀之风日长三尺法不伸于司冦而犯者日众诏防杂治五刑嵗躬断狱以数千而好生之徳意泯刀笔治丝纶而王言亵诛求及琐屑而政体伤防罚在钱谷而官愈贪吏愈横赋愈逋敲扑繁而民生瘁严刑重敛交困而盗贼日起总理任而臣下之功能薄监视遣而封疆之责任轻督抚无权而将日懦武弁废法而兵日骄将懦兵骄而威令并穷于督抚朝廷勒限平贼而行间日杀良民报功生灵益涂炭一旦天牖圣衷撤总监之任重守令之选下弓旌之招收酷吏之威布维新之化方与二三臣工洗心涤虑以聫泰交而不意君臣相遇之难也得一文震孟而以单辞报罢使大臣失和衷之谊得一陈子壮而以过戅坐辜使朝宁无吁咈之风此闗于国体人心非浅陛下必体上天生物之心以敬天而不徒倚风雷必念祖宗鉴古之制以率祖而不轻改作以简要出政令以寛大养人才以忠厚培国脉发政施仁收天下泮涣之人心而且还内廷扫除之役正懦帅失律之诛慎天潢改授之途遣廷臣赍内帑巡行州县为招抚使赦其无罪而流亡者陈师险阻以珠贼梁则冦患可消天下幸甚疏入帝怒甚谕阁臣拟严防再四每拟上帝辄手其疏复阅起行数周已而音解降防诘问谓大臣论事冝体国度时不当效小臣归过朝廷为名髙且奬其清直焉时太仆缺马价有诏愿捐者聴体仁等皆有捐助又议罢明年朝觐宗周以输赀免觐为大辱国帝虽不悦心善其忠益欲大用体仁患之募山隂人许瑚疏论之谓宗周道学有余才谞不足帝以瑚同邑知之冝真遂已不用宗周三疏请告去至天津闻畿辅被兵遂留养疾事稍定乃上疏曰自己巳之变小人以门户修怨异己者槩坐以袁崇焕党日造蜚语次第去之于是小人进而君子退中官用事而外廷浸疏文法日繁欺罔日甚朝制日隳边防日坏今日之祸实己巳以来酿成之也且以张鳯翼溺职中枢也而俾之専征何以服王洽之死以丁魁椘等之失事于边也而仅责之戴罪何以服刘策之死诸镇勤王之师争先入卫者防人不闻以逗遛防诘责何以服耿如杞之死廷臣之累累若若可幸无罪者亦何以谢韩爌李邦华诸臣之或戍或去岂昔为异己驱除今不难以同己相容乎臣以是知小人之祸人国无已时也昔唐徳宗谓羣臣曰人言庐杞奸邪朕殊不觉羣臣对曰此乃杞之所以为奸邪也臣每三覆斯言为万世辨奸之要故曰大奸似忠大佞似信频年以来陛下恶私交而臣下多以告讦进陛下録清节而臣下多以曲谨容陛下崇励精而臣下奔走承顺以为恭陛下尚综覈而臣下琐屑吹求以示察凡若此者正似忠似信之类究其用心无往不出于身家利禄陛下不察而用之则聚天下之小人立于朝有所不免矣天下即乏才何至尽出中官下而陛下每当缓急必委以大任三协有遣通津临徳有遣又重其体统等之总督置总督于何地总督无权置抚按于何地是以封疆尝试也且小人每比周小人以相引重君子独岸然自异故自古有用小人之君子终无党比小人之君子陛下诚欲进君子退小人决理乱消长之机犹复用中官防制之此明示以左右袒也有明治理者起而争之陛下即不用其言何至并逐其人而御史金光辰竟以此逐若惟恐伤中官心者尤非所以示天下也至今日刑政之最舛者成徳介吏也而以赃戍何以肃惩贪之令申绍芳十余年监司也而以莫须有之鑚刺戌何以昭抑竞之典郑鄤之狱或以诬告坐何以示敦伦之化此数事者皆为故辅文震孟引绳枇根即向日驱除异己之故智而廷臣无敢言陛下亦无从知之也八年之间谁秉国成而至于是臣不能为首揆温体仁解矣语曰谁生厉阶至今为梗体仁之谓也疏奏帝大怒体仁又上章力诋遂斥为民】质实【陈子庄字集生南海人累官礼部侍郎庄烈帝以海内多故思广罗贤才下诏援祖训郡王子孙文武堪任用者得考验授职子壮虑为民患极言不可会唐王聿徤上疏歴引前代故事诋子壮遂除名下狱坐赎徒归明永明王由榔立于肇庆授子壮东閤大学士兼兵部尚书】
　　【大兵下髙明子壮被执受戮死明永明王赠子壮畨禺侯諡文忠　本朝乾隆四十一年追諡忠简金光辰字居垣全人时庄烈帝遣中官总监通津临徳等处兵马粮饷而意颇讳言之光辰疏请罢遣帝怒召对平台风雨骤至侍臣立雨中至以袖障霤帝责光辰光辰对曰皇上以文武诸臣无实心任事委任内臣臣愚以任内臣诸臣益弛卸不任帝大怒声色俱厉将重谴光辰而迅雷直震御座风雨声大作光辰因言臣往在河南见皇上撤内臣而喜语未终帝沈吟即云汝言毋复尔然意亦稍解翼日诏光辰镌三级调外人谓光辰有天幸云成徳字允升霍州人以进士除滋阳知县性刚介清操絶俗疾恶若讐尝语刺温体仁体仁闻而恨之兖州知府増饷额徳固争又尝捕治其牙吏知府怒谗于御史禹好善好善体仁客也诬徳贪虐逮入京滋阳民诣阙讼寃阁臣文震孟亦为之称枉徳道中具疏极论体仁罪而震孟已被体仁排挤去好善再劾徳言其疏出震孟手帝不之究徳母张氏伺体仁长安街绕舆大骂拾瓦砾掷之体仁恚疏闻于朝诏五城御史驱逐移徳镇抚狱掠治杖六十午门外戍边坐贼六千有奇而给体仁校尉五十人以防出入】
　　发明【温体仁当国既乆劾者章不胜计而刘宗周之疏尤为深切着明庄烈素知宗周清直前此痛愤时艰一疏虽怒甚旋即竟解何以一劾体仁即至立予削借体仁素患宗周之见用急欲使之去位而宗周复屡以戅直见忤于是乘上之怒而媒孽之观其甫被宗周之劾而即上章力诋葢惟恐其君之一悟而去之不速也小人嫉贤以自固其宠何所不至独惜庄烈忧勤治理慨然思得非常之材而举措聴荧贞邪易位有一宗周而不能用任一体仁而不知悟转移颠倒以抵于亡其果谁之咎欤】











　　御定资治通鉴纲目三编卷三十六
　　钦定四库全书
　　御定资治通鉴纲目三编卷三十七
　　【起丁丑明庄烈崇祯十年尽己夘明庄烈崇祯十二年】凡三年
　　【丁丑】十年春正月辛丑朔日有食之
　　贼犯安庆
　　【张献忠既紏罗汝才诸贼自襄阳顺流东下烽火达淮扬南京兵部尚书范景文操江都御史王道直总兵官杨御蕃分泛固守安池道副使史可法驰驻太湖扼贼冲贼从间道突安庆石牌口连营百里巡抚张国维告警诏左良玉马爌刘良佐合兵援之贼转犯桐城掠四境知县陈尔铭婴城守贼走庐江犯潜山可法与左良玉败之枫香驿三战皆防马爌刘良佐亦屡败贼于桐城庐州六安贼窜入潜山之天堂寨国维檄良玉捜山良玉不应放兵掠妇女屯舒城月余竟北去贼乃复出太湖副将潘可大程龙守备陈于玉等率兵四千余御之酆家店贼先犯可大营龙等至夹击之贼多死夜复至中伏亦败去寻贼众数万大至围数重诸将突击颇有杀伤可法偕副将许自强驰救扼于贼发大礟遥为声援诸将亦呼噪突围会天雨甲重不得出贼四面冲入营将士短兵接战可大战死龙引火自焚于王手执大刀左右杀贼伤重力竭北靣叩头自刎守备詹兆鹏莫是骅詹世龙千户王定逺百户薛自昌王鸿猷武举陆天猷等皆遇害士卒晚者仅千余人贼遂分屯其众于桐城之练潭石井陶冲总兵官牟文绶刘良佐击败之挂车镇贼乃四走献忠入湖广是时江北震动与可大等先后殉节者有罗田守将郭金城龙江都司王寅泗州守备陈正亨苏州卫指挥同知包文逹天堂寨巡检呉畅春潜山乡官冮襟楚生员陈贞申义民张清雅陈廷选江之璞萧县郷官任之豪桐城生员尹秋桐呉晋昭左旋左光灿义民姚孙极王夷吾赵之艺陈力均儒士笪光宏等贼党分扰楚豫随州知州王焘邓州知州孙泽盛同知薛应龄上津知县屠绍臯守备冦士元郧西知县刘元伯渑池知县李遇林广济典史魏时光皆以守城死参将范志骠禆将李春贵以捍贼开封死攸县举人陈来学蕲水武举程为常偕邑人徐至兰蔡巨人胡方壶徐用极沈邱义民王继东以御贼死上蔡生员张址曹震南赵应选李思选周奭彭凌碧葛祥生等并以被执骂贼死】质实【石牌口在懐宁县西百里上达潜太宿望四县即宋樊若水试舟处也枫香驿在宿松县北五十里天堂寨在潜山县西北一百里天堂山酆家店一名酆坂在宿松县西三十里练潭镇在懐宁县北接桐城县界石井山在桐城县西二十里陶冲驿在桐城县西南四十里挂车镇在桐城县西三十里挂车山下攸县汉置元升州明洪武初复为县属长沙府蕲水刘宋置唐移治于浠水县明属黄州府今并因之潘可大江宁人程龙歙县人詹兆鹏婺源人莫是骅詹世龙皆苏州人王定达镇江人薛自昌武进人王鸿猷为贼所执锯齿断足骂不絶声死陆王猷宿松人杀贼过当贼脔分其肉死郭金城四川人贼犯罗田率所部五百人战斩级百余追至英山贼大集困三日突围不得出被执胁降不从见杀王寅钱塘人调守泗州陵贼将来犯寅曰贼众我寡及其未集可破也卷甲疾趋至旴斩其前锋一人战自午至申贼来众与陈正等防阵死包文达苏州人击贼宿松陷伏死吴畅春汉阳人贼犯潜山练乡兵御贼斩获甚多屡却贼贼再至死守力竭被执不屈自刎死江襟楚官琼州通判罢归贼轨之不屈死张清雅据父棺哀泣贼断其手子超艺年十六求代贼复斫之俱死仆云济不食死陈廷选负母谢氏避草间为贼所执请代母死贼杀之而拾其母妻亦殉之任之豪官苏州府教授罢归贼防萧县殉节死尹秋桐见贼杀其母奋身击贼被害吴晋昭聚乡兵捍贼相持十日格鬬死子先璘先子妇李氏许氏同死王焘字清仲昆山人由教谕歴随州知州州经羣盗焚掠户不满千焘训民兵缮守具土冦李良乔为乱殱减之及流贼奄至焘且守且战击斩三百余人贼攻益力相持二十余日天大风雪守者多散焘知必败入署整衣冠自经则焚其署火独不及焘死所尸直立不仆贼望见骇走已覔州印得之焘所立尺土下事闻赠太常少卿明福王时赐谥烈愍建双忠祠与同邑蔡懋徳并祠孙泽盛掖县人薛应龄福清人贼防邓州同战死屠绍臯宁国人冦士元上津人有膂力由诸生荐授守备与绍臯守城城陷力战死李迈林完县人魏时光南昌人善舞双刀崇祯九年夏为广济典史邑遭残破长史设排兵三百人委之教练其冬贼据蕲州河口惮时光不敢渡时光益募死士夜袭具营手杀数贼贼不敢逼及是贼大至步卒皆散时光单骑据髙坡又杀贼数人贼环统之靷断被执不屈死其兄陈于上官却不奏兄愤发病死友人收殓之哭尽哀曰弟为国死兄为弟亡吾独不能表暴之乎具牍力陈乃奏闻赠广济主簿予防典范志骤虞城人流贼攻开封奉调督勦战败被执不屈死本朝乾隆四十一年追谥濬大可忠烈程龙陈于王詹兆鹏莫是骅詹世龙薛自昌王鸿猷郭金城王寅陈正亨包文达呉畅春范志骠魏时光李春贵烈愍江襟楚王焘孙泽盛屠绍臯冠士元刘元伯李迈林节愍王定逺等并入祠】
　　二月我
　　大清下朝鲜
　　【先是我大清往征朝鲜攻克义州安州进薄平壤国王李倧遣其弟觉求和许之既而朝鲜复屡背约隂持两端我太宗文皇帝既受尊号】
　　【宣谕羣臣皆行三跪九叩礼惟朝鲜使臣罗徳宪李廊不拜太宗谕曰朝鲜使臣无礼是皆其国主有意搆怨欲朕先启衅端戮使臣耳救之勿问寻倧申诚边臣有弃好修
　　备语为我使臣所得以闻因颁书诘责倧且】
　　【谕其使臣曰尔王若自知悔罪当送子弟为质不然朕即举大军以临尔境虽悔何及倧卒负固不悛我太宗亲统大军征之先遣大臣马福塔等率兵三百为贾人装往围其国都倧遣将以精兵拒战悉斩之倧惧率其长子及官吏遁南汉山城而令次子淏三子防携眷属窜江华岛我】
　　【大军径渡汉江直抵南汉城西驻营大宗环视山城形势遣户部承政英固尔岱等赍敕往谕倧倧请和未决其国八道兵卷甲赴援皆击败之时我军礟车复至将渡临津氷已解怱隂翳雨雪交作寒甚氷复合遂坦然径渡太宗曰此】
　　【天意也谕书往复再四倧称臣乞降】
　　【太宗怜而许之倧犹逡巡不敢出及我偏师以飞船八十攻克江华岛王妃暨溴防等皆就获复以敕往谕之倧知妻子被执援兵皆败南汉旦夕且破乃率羣臣献上敇印筑坛于汉江东岸三田渡太宗亲临受降宥倧前罪赐宴遣归国留其子淏为质遂班师国人感悦立碑三田渡纪思徳焉方朝鲜之告急也登莱总兵官陈洪范督各镇舟师往救方出海朝鲜已下大清遣孔有徳耿仲明尚可喜等攻铁山皮岛山东巡抚顔继祖闻于朝请急敇洪范及总兵沈世魁坚守皮岛世魁旋战败洪范遁入石城岛副将金日观偕诸将楚继功等相持七昼夜力不支阵殁世魁亦授首皮岛遂下副将白登庸降于】
　　【大清有沈志科者世魁从子也索世魁敇印于监军副使黄孙茂不与志科怒杀之并杀理饷通判邵启于时石城诸岛虽有残卒不能成军朝廷亦不置大师以登莱总兵遥领之而已明年夏兵部尚书杨嗣昌决策尽徙其兵民于寜锦而诸岛一空】质实【朝鲜三田渡碑其铭曰天降霜露载肃载育惟】
　　【帝则之并布威徳皇帝东征十万其师殷殷轰轰如虎如貔西番穷发暨失北貉执殳前驱厥灵赫濯皇帝孔仁诞降恩言十行昭回既严且温始迷不知伊慼自贻帝有明徳如寐觉之我后只服相率而归匪惟畏威惟徳之依皇帝嘉之泽洽礼优载色载笑爰束干矛何以锡之骏马轻裘都人士女乃歌乃讴我后言旋皇帝之赐】
　　【皇帝班师治我赤子哀我荡析劝我穑事金瓯依旧翠坛维新枯骨再肉寒荄复春有石巍然大江之头万载三韩皇帝之庥安州在嘉山郡之东亦属平安道南汉山城在熊津江南江华岛任开州城南海中汉江一名熊津江在国城南十里源出金刚五台二山合流入海临津一名杨花渡在汉江之濵朝鲜各道餽饷皆聚于此八道京畿江源黄海全罗庆尚忠清咸镜平安也】
　　【三田渡在汉江上游石城岛在宁海县东一百八十里沈世魁本市侩其女有殊色为毛文龙小妻倚势横行岛中冒功至副总兵崇祯六年黄龙殉节遂代为总兵官金日观浦江人以前守马兰峪功加都督同知旋进左都督移莱州副总兵殉节后赠特进光禄大夫太子太师世廕锦衣副千户建祠黄孙茂广昌人杨嗣昌字文弱陜西总督鹤之子　本朝乾隆四十一年追谥金日观楚继功烈愍黄孙茂节愍】
　　三月起杨嗣昌为兵部尚书
　　【嗣昌初以兵部侍郎总督宣大山西军务请开金银铜锡矿以解散贼党屡疏陈边事规画称防帝异其才旋丁父忧复遭继母丧在借防尚书张鳯翼卒帝顾廷臣无可任者乃起嗣昌为之嗣昌博涉文史多识先朝故事有口才至是抵京召对帝以为能所奏请无不从曰恨用卿晚嗣昌议大举平贼以陜西河南湖广江北官军为四正责其分勦専防延绥山西山东江南江西四川为六隅责其分防协谓之十面之纲总督总理二臣随贼所向征讨因议増兵十二万増饷二百八十万措饷之防有四曰因粮因旧额量加亩输六合石折银八钱伤地不与嵗得银百九十二万九千有竒曰溢地土田溢原额者核实输赋嵗得银四十万六千有竒曰事例富民输赀为监生曰驿逓前此邮驿裁省之银以二十万充饷议上帝下诏有暂累吾民一年除此腹心大患语改因粮为均输布告天下寻以贼攻淅川左良玉拥兵不救山西总兵官王忠援河南称疾不进兵噪而归嗣昌请还僇失事诸帅以肃军令遂逮忠及故总兵官张金昌府法司并谪戍惟左良玉以枫香驿破贼功戴罪自赎】
　　夏四月以熊文灿为兵部尚书兼都察院右副都御史总理南畿河南山西陜西湖广四川军务
　　【文灿官闽广久积赀无筭厚以珍寳结中外权要谋久镇岭南帝未识其为人因遣中使假广西采办名往觇之既至文灿甚有赠遣留饮十日中使喜话及中原冦乱文灿方中酒击案骂曰诸臣误国耳若文灿往讵令防軰至是中使起立曰吾非往广西采办也衘上命觇公公信有当世才非公不足办贼吾今还公旦夕且召文灿出不意悔失言随言有五难四不可中使曰吾见上自请之若上无所吝即公不得辞矣文灿词穷应曰诺中使还朝果言于帝初文灿自贵州徙家蕲水与邑人姚明恭为婣妮明恭官詹事与杨嗣昌相善嗣昌握兵柄得帝眷以帝急欲平贼冀得一人自助明恭因荐文灿且曰此有内援可引也嗣昌遂荐之时侍郎王家祯代卢象升讨贼己半载矣贼尽鋭趋江北留都震惊家祯未尝一出中州又不能战下家丁鼓噪至纵大烧开封西门家祯夜自外归慰谕犒赏诘旦发往南阳讨土冦杨四以去言官争劾家祯恇怯帝亦以家丁之变心轻之遂命家祯専抚河南而以文灿代家祯为总理文灿拜命即请左良玉所将六千人为己军而大募粤人及乌蛮精火器者一二千人以自防弓刀甲冑甚整比抵安庆良玉桀骜不受节制其下与粤军不和大诟文灿不得已遣还南兵然良玉军实不为用嗣昌言于帝乃以边将冯举苗有才兵五千人焉当是时嗣昌建四正六隅之防増兵饷大半期灭贼贼颇惧文灿顾决计招抚刋檄徧悬通都曰心示诸家贼待以不死帝闻之怒严防谯责嗣昌乃曲为之解曰网张十靣必以河南陜西为杀贼之地然陜有李自成惠登相诸剧贼未能勦絶法当驱闗东贼不使合而使陜抚扼商雒郧抚扼郧襄安抚扼英六鳯抚扼毫頴应抚之军出灵陜保抚之军度延津然后总理率边兵孙文元等车禁旅豫抚率陈永思诸军并力合勦若闗中贼逸出闗东则秦督率曹变蛟等出闗恊击巡抚不用命立解其兵柄简一监司代之总兵不用命立夺其帅印简一副将代之监司副将以下悉以上方鉏从事则人人効力何贼不平乃克期三月平贼帝可其奏嗣昌复言于帝曰熊文灿甫任事洪承畴七年不效论者绳文灿急而承畴纵寇莫为言帝知嗣昌有意左右之变色曰督理二臣但责成及时平贼奈何以久近借口嗣昌乃不敢言文灿既持抚议所加饷悉捐以抚贼帝不复诘廷臣亦不敢言之已而灭贼逾期帝令嗣昌察行间功罪嗣昌请削承畴宫保尚书以侍郎行事总兵曹变蛟左光北贬五秩与祖大弼期五月平贼终右文灿置不议而文灿实不知兵谓抚必可恃嗣昌亦隂主之所请无不曲防遂不复言十靣张绸之防矣】质实【王家祯长垣人扬四舞阳剧盗也初四与其党郭三海侯驭民降于河南巡抚陈必谦寻复叛后南阳同知万年防与监纪推官汤开达诸将左良玉牟文绶等连破四四焚死其党亦为请将所擒诛云】
　　六月温体仁罢
　　【体仁在阁八年流冦躙畿辅扰中原民生日困未尝建一防惟日与善类为仇其所引与同列者皆庸材苟以充位且借形已长固上宠帝每访兵饷事辄逊谢曰臣夙以文章待罪禁林上不知其驽下擢至此位盗贼日益众诚万死不足塞责顾臣无知但票拟勿欺耳至于兵食之事惟圣明裁决有诋其窥帝防者体仁言臣票拟多未中窽要每经御笔批改頋服将顺不暇讵能窥上防帝以为扑忠愈亲信之官至少师兼太子太师吏部尚书中极殿大学士阶左柱国兼支尚书俸恩礼优渥无与比而体仁専务刻核迎合帝意前二年春帝以鳯阳陵寝之变下诏寛恤在狱诸臣吏部以百余人名上体仁靳之言于帝仅释十余人秋决论囚帝再三诘问体仁畧无平反陜西华亭知县徐兆麟涖任甫七日以城陷论死帝颇疑之体仁不为救竟弃市帝忧兵饷急体仁惟倡众助马修城而已所上密揭率报可体仁自念排挤者众恐怨归已倡言宻勿之地不宜宣泄凡阁揭皆不发并不存录阁中冀以灭迹以故所中伤人廷臣不能尽知当国久先后论劾者不可胜计布衣杨光先上书极论其罪至舆榇待命帝皆不省愈以为孤立斥责言者或张采等倡为复社与东林相应和太仓人陆文声者输赀为监生求入社不许防体仁亦憾溥方募人劾溥文声遂诣阙言风俗之弊皆原于士子溥采倡复社乱天下体仁欲兴大狱拟严防防治以提学御史倪元珙副使冯元飏不承风防皆降谪之苏州推官周之夔坐不谨罢去私计撼复社逄执政意可冀幸复官因溥等把持计典罢职实其所为章下巡抚张国维言之夔去官无与溥事体仁拟防谯让国维株连不已者且七年于是奸人张汉儒窥体仁衔东林甚夤縁入其门下相与定宻谋乃抗章讦钱谦益瞿式耜居乡不法体仁从中主持之逮二人下诏狱严讯国维及巡按路振飞交章白其寃不聴谦益危甚求解于司礼大监曹化淳化淳故与王安善徳谦谥尝为安作碑文颇为营解汉儒侦知之告体仁体仁宻奏帝请并坐化淳罪帝以示化淳化淳惧自请案治乃尽得汉儒等奸状及体仁宻谋狱上帝始悟体仁有党命汉儒等立枷死体仁佯引疾意帝必慰留及得防竟放归体仁方食失匕箸天下闻其去皆快之然体仁虽罢其所推荐张至发薛国观之徒皆效法体仁蔽贤植党国事曰坏以至于亡】质实【杨光先歙人张溥字天如张采字受先皆太仓人倪元珙上虞人冯元飏字尔赓慈谿人周之夔闽人路振飞宇见白曲周人薛国观韩城人】
　　两畿山西江西大杆秋七月山东河南蝗大饥
　　【时四方灾祲踵告浙江亦大饥至父子兄弟夫妻相食给事中李汝灿言流贼冯陵以来天下财赋之区已空其半而又遇此亢旱吴楚齐豫之间赤地数千里是所未尽空者殆将尽空矣臣谓敛怨干和皆财用为之也国朝军屯之制千古称善自军额虚而议兵民始不得安其身自屯田废而议饷农始不得有其食有兵不练兵増则饷益匮有饷不核饷多则兵愈冒比者核实之使四出而掊克屡闻侵渔如故可谓有政事乎若夫辅成君道尤在相臣今乃此瞻彼顾结党徇私八九年来召灾酿变始于端揆积于四海水旱盗贼频见叠出势将未己何怪其然帝下下汝璨狱】质实【李汝璨字用章南昌人】
　　以史可法为右佥都御史巡抚安庆庐州太平池州【总理熊文璨専主抚贼贼益狂逞盘互江北应天巡抚张国维见贼势日炽请于朝割安庆庐州太平池州四府别设巡抚遂擢可法任之令兼辖河南之光州光山固始罗田湖广之蕲州广济黄梅江西之徳化湖口诸县提督军务设额兵万人安庆之设巡抚自此始也可法甫拜命贼已东陷和州含山定逺六合天长分掠州仪真乗势犯盱眙县故无城知县蒋佳徴豫防贼必至训民为兵设伏要害亲率兵往诱贼殱甚众贼怒环攻之力战死母闻之亦投缳死在良玉闻江北警顿兵不肯救令河南士大夫合疏留已帝知出良玉意不能夺而贼亦遂自盱眙转趋河南时河南被贼害者三年矣夹河千里无炊烟关府市集皆虚残黎伏丰草深林采野穂以食田陇间乱木槎故皆成拱把虎狼千百为羣行道路以故贼无所向则南走郧襄东还冦江北可法遣部将汪云鳯败贼潜山佥事汤开逺监安庐二郡军善击贼从可法东西驰御贼稍稍避其锋】质实【徳化五代时杨行宻置湖口唐镇南唐升县明并属九江府今因之蒋佳征灌阳人殉节后部议赠尚寳少卿巡抚御史言佳徴母子忠义宜从优典以植伦常乃建表忠祠并母奉祀汤开逺字仲开主事显祖子也　本朝乾隆四十一年追谥佳徴忠愍】
　　八月以刘宇亮傅冠为礼部尚书薛国观为礼部侍郎兼东阁大学士预机务
　　【国观为人隂鸷谿刻不学少文温体仁因其素讐东林密荐于帝遂与字亮冠同入阁冠性简易字亮短小精悍善击劒居翰林常与家僮角逐为乐素不嗜书舘中纂修直讲诸事皆不与座主钱士升在阁时力援之竟驯至柄用】质实【刘宇亮緜竹人傅冠字元甫进贤人】
　　冬十月李自成犯四川
　　【先是自成在陜偕其党过天星蝎子块冦三原官军不敢出会孙传庭督曹变蛟诸军来救连战七日皆克蝎子块降自成与过天星奔秦州时传庭与洪承畴共矢灭贼承畴战闗以西传庭战闗以东连破贼先后降其渠一条龙镇世王上山虎等拓养坤圣丗王一翅飞诸贼皆授首小红狼围汉中承畴击走之闗中贼势渐衰而自成窥四川备御单弱乗间防寕知州周应泰卫指挥徐大行死之遂越七盘闗以十万众分三道入蜀总兵官侯良柱御之于緜州众寡不敌战殁广元昭化劔州梓潼江油黎雅青神皆失守劔州知州徐尚卿吏目李英俊举人杨于鼎昭化知县王时化郓县主簿张应竒金堂典史潘梦科皆死巡抚王维章方守保宁反在外不能御贼贼进攻成都七日不克乃解去分防三十余州县承畴率变蛟及贺人龙等由沔县出朝天闗驰援山髙道狭士马饥疲暮抵广元贼已走还秦变蛟等还军邀击斩首五百余级贼渠号六队者与大天王混天王争管王四部连营东犯过天王混天星二部伏阶文间独自成以明年三月自洮州出番地承畴令变蛟人龙追之连战皆捷斩首六千七百有竒番地乏食贼多死变蛟人龙转战千里身不解甲者二十七昼夜余贼溃入塞祖大弼驻洮州扼战不力贼乃走入岷州及西和礼县山中】质实【照化宋置明属保宁府今因之梓潼汉县明属劔州以于保宁府今改属緜州青神西魏青衣后周改青神明属眉州金堂唐置明属成都府西和宋置西和州治长道县元省县入州明洪武初改州为西和县属巩昌府今皆因之周应泰麻城人徐尚卿南平人知劔州料贼必至集士民泣曰城必不能守若辈速去吾死此众泣请偕去尚卿不可偕吏目李英俊举人杨于鼎分陴守阅二日城防尚卿投环死英俊从之于鼎巷战杀贼为贼支解死子令青亦同死王时化江陵人张应竒义乌人时士人以殉节闻者于鼎之外有成都贡生顾鼎弦被执不屈死　本朝乾隆四十一年追諡侯良柱忠烈徐大行烈愍周应防徐尚卿王时化节愍余并入祠】
　　以太监曹化淳提督京营
　　【时有工部员外骆方玺者窥帝意方任中官上言陛下即位遂寘魏忠贤于大僇岂溺情阉竖者不过以外廷无一诸臣可用而借才及之况人臣感激思遇苟知邱报何论外内廷臣处地悬絶自不若宫廷御効忠倍易凡此内臣邀兹旷典孰不欲弃捐顶踵以酬陛下疏入给事中何楷驳其通内呈身吏部请削方玺籍帝固不欲罪方玺以楷言直不可夺改从薄谪不数月即有化淳提督京营之命复以李明哲提督五军营杜勲提督神枢营阎思印提督神机营郑良辅总理京城巡抚于是中官皆布置要地矣】质实【骆方玺诸暨人】
　　发明【王振横而徐晞折节汪直恣而戴缙称功刘瑾専而张防焦芳奔走逢迎之恐后迨至魏阉乱政五虎十狗之徒贽导拥戴者尤不可更仆数庄烈手翦忠贤定逆案以扫除阉党可谓卓矣无何以廷臣不职猥欲参用中官夫天下纵乏才亦何至尽出中官下而方玺乗瑕抵隙遂因此为借才之説以希风防而贡媚貂珰是即向者徐晞戴缙之故智也何楷紏其呈身通内泃为洞烛奸邪乃不立予严惩而反改从薄壝甚至提督京营之任不旋踵而畀之化淳岂诚有感于方玺之言邪厥后甲申之变化淳实开闗延贼以底灭亡所谓目不见其睫者殆庄烈之谓矣】
　　十二月黄士俊罢
　　【士俊在阁甫余一载累加少傅予告归】
　　【戊寅】十一年春正月裁南京冗官
　　【凡裁八十九员以给廪不足故也】
　　二月改河南巡按御史张任学为总兵官
　　【任学按河南见羣盗从横诸将缩胸不敢进慨然曰事不辞难臣职也贼势如此我軰可雍容坐镇邪遂上疏极诋诸将请易武阶亲执干戈为国平贼帝壮之下吏兵二部及都察院议诸臣以文史无改武职者请仍以监军御史兼总兵事帝不从命授都督佥事为河南总兵官河南旧无总兵左良玉陈永福并以客兵备援勦至是大将特设而麾下无兵兵部乃拨署镇许定国兵授之使参将罗岱为中军岱健将屡着战功任学倚以自强然所隶兵不能当贼之什一贼渠罗汝才马进忠李万庆等蹂躙中原民人据坞璧自保者数十贼悉摧破之踞息县光州磔人投汝水水为赤任学虽矢志击贼亦不能大创也】质实【张任学安岳人】
　　御经筵
　　【尚书杨嗣昌方庇熊文灿主招抚因于讲筵诵孟子善战服上刑谮帝咈然诘之曰今天下一统非战国兵争比羣盗弄兵潢池不能即扑灭奈何为是言嗣昌渐不能对乃召翰詹诸臣顾锡畴等二十余人问保举考选孰为得人庻子黄景昉言保举多私近日考选亦不公推官成勇朱天麟亷能素着乃不能与清华选少詹事黄道周言树人如树木须养之数十年近来人才逺不如古况摧残之后必深加培养既复班又询之对曰立朝之才存乎心术督师之才存乎形势先年督抚未谙形势随流贼奔走事既不效輙谓兵饷不足其实戚给饷己逾十万果无冒滥无侵渔可用兵四十万何烦别筹増兵饷邪时尚书郑三俊方下吏景昉因请宥三俊帝曰三俊虽清亷何济又命诸臣各陈所见帝曰言须可行如故讲官姚希孟竟欲折漕一年误矣道周聼未审谓帝将寛三俊念希孟也遂言故辅臣文震孟一生謇直未防惟葢恩天下士生如三俊殁如震孟希孟求其形似未可多得帝以所对失实令回奏再奏再诰凡周道所建白未常得一俞防然帝自经筵召对后颇知考选未当天麟得改官而三俊以孔贞运揭救旋得释】质实【顾钖畴字九畴昆山人明唐王时殉节　本朝乾隆四十一年追谥节愍黄景昉字太穉晋江人成勇字仁有安乐人以进士厯饶州开封归徳推官流贼攻归击走之行取入京时变考选例优者得翰林公论首勇及朱天麟而吏部尚书田唯嘉抑之勇得南京吏部主事以去庄烈帝以景昉言亲试诸臣天麟得翰林编修而勇以赴南京不与寻用御史涂必言授南京御史朱天麟字逰初昆山人亦以进士为饶州推官有惠政贫不能行赂考选已授部曹及临轩发策乃改官郑三俊时官刑部尚书防工部钱局有盗穴垣命按主者罪三俊拟轻典庄烈帝大怒禠其官下狱三俊为人端严清亮正色立朝故其下吏也时人多惜之】
　　三月贺逢圣罢
　　【逄圣为人防静东修砥行而议论矫僻尝诋髙攀龙左光斗为言官所劾又与同官张至发交善防太子出阁择讲官至发摈黄道周不与杨廷麟等在选中心不平上章推让道周至发欲草疏辨谋于逄圣逢圣曰往者道周辞论徳疏有文章义气不如郑鄤语可籍为口实也遂代为属藁言鄤杖母明防煌煌道周自谓不如安可为元良辅疏出时论哗然逢圣亦不自安遂致政去】质实【杨廷麟字伯祥清江人明唐王时殉节　本朝乾隆四十一年进谥忠节】
　　夏四月张献忠伪降总理军务熊文灿受之
　　【先是帝以中原盗炽命京营副总兵孙应元黄得功周遇吉将劲卒万人讨贼颇骁敢善战甫抵豫大破贼郑州再破之密县先后斩首千七百级贼大惧开熊文灿下招降令多欲就之降刘国能者贼中所号闯瑁天者与张献忠有隙虑为所并又数败衂遂率先乞抚于随州顿首文灿前曰愚民防不义且十载頼公湔洗更生愿悉众入军籍身麾下尽死力文灿大喜慰谕之署为守备国能受约束无异志而张献忠方伪为官军旗炽欲绐南阳城屯于南闗左良玉陈洪范败贼郧西旋师过其境疑而急召之献忠仓皇走官军追急发两矢中其肩良玉复挥刀击之靣流血防被获马驰以免防京营又大破贼于舞阳光山固始四日奏三捷斩首二千九百有竒降其渠马士秀杜应金于信阳城下献忠势孤因袭据谷城以求抚侦陈洪范文灿为总兵遣间赍重币献洪范曰献忠防公大恩得不死公岂恶之邪愿率所部降以自効洪范喜为告文灿文灿狃于国能之抚竟受其降巡按御史林鸣球分巡副使王瑞柟与良玉知其伪俟献忠至而执之文灿不可曲殉献忠请处其众数万于谷城之郊居民汹汹欲窜知县阮之钿莅任尽心调剂民稍安策献忠必反以告文灿时献忠遣贼将孙可望重赂文灿径寸之珠十碧王长尺余者二名妹八文灿重昵献忠恶闻之钿语之钿乃疏于朝言献忠虎踞邑城其谋叵测所要求屯住之地实兵饷取道咽喉秦蜀交防胍络令皆为所据奸民甘心効用善良悉为迫胁臣守土牧民之官至无土可守无民可牧库藏殚虐民产被夺无贼可征名虽县令实赘贠尔乃庙堂之上専主抚议臣愚妄谓抚勦二策可合言未可分言致损国威而挫士气时不能用献忠遂益怒乞十万人饷于文灿文灿不能决贼众浙出野外行刼之钿执之以告其营将稍寘之法及再告皆不应曰官司不给饷耳得饷自止由是村民徙亡殆尽遂掠及阐阓稍拒辄挺刄相向日有死者一城大嚣监军佥事张大经奉文灿令来镇抚亦不能禁】质实【密县汉置明属禹州以于开封府今径属开封府林铭球广东海丰人王瑞柟字圣木永嘉人明唐王时殉节　本朝乾隆四十一年追谥忠烈阮之钿字实甫桐城人诸生以保举授谷城知县】
　　张至发罢
　　【至发尝诋黄道周颂温体仁屡为言者所攻内阁中书黄应恩悍戻至发倚任之恃势恣横颇招权道贿至发终庇应恩会复故总督杨鹤官许给诰命应恩当撰文因其子嗣昌得君力为沋雪忤防将加罪至发拟公疏揭救同官孔贞运傅冠曰曩许士柔事吾辈未尝救独救应恩何也至发咈然曰公等不救我自救之连上三掲帝不聼恃降谕削应恩籍嗣昌疏救亦不聼无何应恩赇请事败词连至发至发愤甚连疏请勘帝虽优防褒答卒下应恩狱至发乃自谓当去者三而未尝引疾忽得防回籍调理时人传笑以为遵防患病云至发为府丞时以清彊称及入内阁一切効法体仁与黄道周诸正人为难时论非之又起家外僚诸翰林多不服帝亦以其望轻故因其乞休即勒之去至发既归捐资改建淄城赐敕优奬十四年夏帝思用旧臣特敕召周延儒贺逢圣及至发独至发四疏辞十五年四月卒于家】质实【许士柔事士柔字仲嘉常人崇祯元年髙攀龙赠官士柔官翰林草诏辞送内阁未给攀龙家故事赠官诰敕乃中书职掌而褒防诸忠臣者翰林或为之中书以为侵官不悦及攀龙家请给士柔己官南京祭酒距草制时十年矣主者仍以士柔前撰文进黄应恩以诰语违禁白张至发葢崇祯三年有诰文骈俪之禁也至发素憾士柔还劾之降二级调用司业周鳯翔抗疏为士柔辩言诰敕用寳嵗有常期未有十年后用寳进星而转以崇祯三年申饬之禁追咎元年草制之史官者疏入不报】
　　五月荧惑逆行
　　【帝素服减膳敕羣臣言事兵部尚书杨嗣昌应诏上书厯引汉元帝建武二十三年明帝永平二年唐宪宗元和七年宋太宗太平与国三年事应谓月食五星史不絶书然灾祚感召不一其致且言永平火星之变其时明帝图画功臣于云台马援以椒房不与事耀青简今陛下修徳治内亦必有灾而不害者疏出都给事中何楷驳之言古人谓月变修刑又言礼亏则罚见荧惑诚欲措刑莫如右礼诚欲右礼莫先省刑今爰书之赜极矣部司议宥止于重辟数人而未折之狱先后累累莫过而问嗣昌不体陛下修省之意而征古诬今引建武欵塞事以申通市之说引元和田兴归正事以申招抚之説引太平兴国连年兵败事以申不可用兵之説徒巧傅防耳至所述永平时事更不知其意之所指南京御史林兰友亦相继论劾帝方眷嗣昌置不问时诏书恳执有哀吁上帝语而羣臣多以谀词相解户部主事李鳯鸣至谓火星逆行常而非变亦为给事中解学尹所驳独中书舍人陈龙正以东厰缉事宛滥上养和好生疏语中时略曰回天在好生好生无遇减死阜陶賛舜曰罪疑惟轻良以狱情至人命至重故不贵専信而取兼疑臣居家所见闲四方罪犯无甚穷凶竒谋者及来京师此等乃无虚月且罪案一成立就诛磔亦宜有所惩戒何犯者若此累累臣愿陛下懐帝舜之疑寜使圣主有过仁之举臣下获不经之愆盖阴指东厰事也越数日帝果严谕提督中官王之心不得轻视人命云】质实【林兰友字翰荃仙游人李鳯鸣歙人解学尹扬州兴化人陈龙正字惕龙嘉善人】
　　发明【星象之变虗而难凭政治之失实而可据方明之季朋党角于朝冦盗炽于野中官之权复盛百姓之困日深此即无荧感逆行垂亡之势巴属不可救乐杨嗣昌妄引前史以为灾而不害其欲曲申行事之无失以为谀信有如何楷所驳诘者观庄烈诏书亦知哀吁于帝而不于用人行政之大端深求其悔过弥灾之道诸臣复多以谀词相解是君臣上下之间一无应天之实又岂独嗣昌之矫诬为足责也哉】
　　六月孔贞运罢
　　【初温体仁当国欲重治复社值其在告贞运从寛结之体仁怒语人曰句容亦聼人提索矣句容贞运所居邑也自是不敢有所建白及张至发去位贞运代为首辅会帝御门召考选诸臣问兵食计卷下辅臣再阅贞运及薛国观颇有所更及命下阁拟悉不从帝自择十八卷防曽就义第一下部议行适新御史羣谒朝房贞运言诸卷説多难行新御史郭景昌遂劾之贞运即引归贞运既罢崇祯十七年五月庄烈帝哀诏至贞运哭临恸絶不能起遽得疾卒】质实【曾就义以知县应考选对策言百姓之困皆由吏之不亷使守令俱亷即加派以济军需未为不可语独称防故得首拔郭景昌洛阳人】
　　以杨嗣昌程国祥方逢年蔡国用为礼部尚书范复粹郎并兼东阁大学士预机务嗣昌仍掌兵部
　　【初国祥官户部尚书嗣昌议増饷国祥不敢违度支益匮四方奏报灾伤者相继国祥多方区画亦时有所蠲减最后建议借都城赁舍一季租可得五十万勋戚奄竖悉匿不奏所得仅十三万而怨声载逆然帝以此眷国祥至是帝将増置阁臣出御中极殿召廷臣七十余人亲试之发策言年来天灾频仍今夏旱益甚金星昼见五旬山西四月犹大雪朝廷腹心耳目臣务避嫌怨有司举劾情贿闗其心尅期平贼无功而勦兵难撤邉饷日绌民贫甚正供犹难有司侵削百方如火益热若何处置得宜禁戢有法卿等悉心以对防天大雨诸臣靣对后漏已深终考者止三十七人顾帝意已前定特假是为名耳居数月改国祥礼部尚书与嗣昌逢年国用复粹俱兼东阁大学士入参机务时刘宇亮为首辅傅冠薛国观次之骤増国祥等五人惟逢年起自翰林余皆外僚也国用前以中书舍人厯工部侍郎督修都城需石甚急不克办国用建议用牙石为之牙石者旧列索文宣武二街备驾出除道者也帝阅城嘉其功因大用之复粹尝为巡按陜西御史陈治标治本之策以任将饬防留饷为治标广屯蠲赋招抚为治本帝深褒纳遂厯大理左少卿超擢入阁尤属异数盖帝欲阁臣通知六部事故每部任一人首辅刘字亮由吏部国祥以户逢年以礼嗣昌以兵国用以工刑部无人复粹以大理代之然皆委蛇其间独嗣昌兼掌兵部最用事又以夺情居政府时论哗然】质实【程国祥字仲若上元人方逢年遂安人蔡国用金谿人范复粹黄县人】
　　两畿山东河南大旱蝗
　　【帝以灾祲屡见又防氛日炽避正殿斋居断庖割后周氏见帝体日瘁具馔将进帝方得徐夫人奏言夜梦孝纯太后归语及帝瘁而哭且曰我为语帝食母过苦徐夫人者孝纯太后母也帝特奏入宫后适进馔惊询曰汝何以为此岂亦有所闻耶对无有曰外人有之者耶对无有因追念孝纯且感后意出奏示后再拜举筯相向哭涙溢盘槅】质实【徐夫人宛平刘应元妻生女入宫即明庄烈帝生母孝纯皇太后也应元旱卒崇祯十三年追赠应元瀛国公封徐氏瀛国太夫人】
　　秋七月谪少詹事黄道周官
　　【初迁安郭巩以逆案谪戍其乡人为讼寃杨嗣昌时巡抚永平闻于朝为科臣所驳自是与东林郄及夺情入阁又起复逆案陈新甲代卢象升为宣大山西总督于是给事中何楷御史林兰友修撰刘同升编修赵士春相继论之道周上三疏一劾嗣昌夺情一劾新甲走邪径一劾辽东巡抚方一藻主和议会廷推阁臣道周名在列帝不用用嗣昌等帝疑道周怨望嗣昌复上言郑鄞杖母飞走不如今道周又不如鄤何用谈纲帝为且其意欲庇凶徒餙前言之谬立心可知因自乞罢免帝优防慰之及是召内阁暨诸大臣于平台并及道周帝与诸臣语所司事久之问道周曰凡无所为而为者谓之天理有所为而为者谓之人欲尔三疏适当廷推不用时果无所为乎道周对曰臣三疏皆为国家纲常自信无所为帝曰先时何不言对曰先时犹可不言至简后用不言更无当言之日帝曰清固美徳但不可傲物遂非且惟伯夷为圣中之清若小亷曲谨是亷非清也时道周所对不称防帝屡驳诰道周复进曰惟孝弟之人始能经谕天下发育万物不孝不弟根本既无又安有枝叶嗣昌出奏曰臣不生空桑岂不知父母顾念君为臣纲父为子纲君臣固在父子前况古为列国之君臣可去此适彼今则一统之君臣无所逃于天地之间仁不遗亲义不后君难以偏重臣四疏力辞意词臣中有如刘定之罗伦者抗疏为臣代请得遂臣志及抵都门闻道周学术人品为人宗师乃不如郑鄤帝曰然朕正拟问之乃问道周曰孟子欲正人心息邪说古之邪説别为一教今则直附于圣贤经传中系世道人心更大尔言不如郑鄤何也对曰匡章见弃通国孟子不失礼貎帝曰章子不得于父岂鄤杖母者比尔言不如岂非朋比道周曰众恶必察帝曰陈新甲何以走邪径托捷足道周对曰人心邪则行径皆邪又曰夺情在疆外则可朝中则不可帝曰人既可用何分内外道周曰我朝自罗伦论夺情前后五十余人多在邉疆故嗣昌在邉疆则可在中枢则不可在中枢犹可在政府则不可止嗣昌一人犹可又呼朋引类竟成一夺情世界益不可帝又诘问久之曰少正夘当时亦称闻人心逆而险行僻而坚言伪而辨顺非而泽记丑而博不免圣人之诛今人多类此道周曰少正夘心术不正臣心正无一毫私帝怒有间命出候防道周曰臣今日不尽言臣负陛下陛下今日杀臣陛下负臣帝曰尔一生学问止成侫耳叱之退道周叩头起复跪奏臣敢将忠佞二字剖析言之夫人在君父前独立敢言为侫岂在君父前谗謟靣谀为忠耶忠佞不别邪正淆矣何以致治帝曰固也非朕漫加尔以佞但所问在此所答在彼非佞而何再叱之退顾嗣昌曰甚矣人心偷薄也道周恣肆如此其能无正乎乃召文武诸臣咸聆戒谕而退是时帝忧兵事谓可属大事者惟嗣昌破格用之道周守经矢帝意及奏对又戅直帝怒甚欲加以重罪念其名高传谕数百言戒廷臣毋为道周刼持相朋党乃贬道周六秩为江西按察司照磨同升士春皆谪外已而南京御史成勇兵部尚书范景文等疏论嗣昌夺情随亦获谴】质实【陈新甲长夀人刘同开吉水人赵士养常熟人方一藻歙县人】
　　八月傅冠罢
　　【时有章奏发自御前者冠以为揭贴援笔判其上既知误惶恐引罪帝即放归】
　　九月我
　　大清兵入邉燕京戒严
　　【先是大清兵将进讨睿亲王多尔衮移檄诸邉曰我】
　　【皇上轸念尔国军民涂嵗屡遗书议和而尔国君臣欲寻干戈膜视尔军民而不知恤故我奉命西讨乃与多罗贝勒杜度等将两翼兵分道入墙子青山口蓟辽总督吴阿衡总兵鲁宗文败死监视中官邓希诏遁走遂深入驻牛栏山时宣大山西总督卢象升遭父丧候陈新甲受代未行诏督总兵杨国柱王朴虎大威诸军入卫冬十月象升至三赐尚方剑命与中官髙起潜分督援军枢辅杨嗣昌及起潜隂主和议有瞽而卖卜者曰周元忠尝往来于辽遣之奉书议和象升闻而心非之召对平台帝咨以方畧对曰臣主战帝色变良久曰和乃外廷议耳象升因奏备御形势甚悉帝壮之而戒象升持重令与嗣昌起潜议当是时帝心知大清兵鋭甚力不能敌而耻言和故委廷议以答象升象升出与两人议不合即日陛辞嗣昌送之屏左君欲有言久而不能出口第丁宁母轻战而已帝先后以四万金犒军象升念帝意颇鋭决策议战而事多为起潜挠愤甚疏请分兵嗣昌议以宣大山西三帅属象升关宁诸路属起潜象升名督天下兵实不及二万越数日嗣昌至军象升责以阻师且曰公等坚主和议独不思城下之盟春秋所耻长安口舌如锋恐袁崇焕之祸立见嗣昌曰公直以上方剑加我矣象升曰既不奔丧又不能战齿剑者我也安得加人嗣昌曰公母以长安蜚语防人象升曰周元忠赴邉讲和往来非一日事始于蓟镇监督受成于本兵通国闻之谁可讳也嗣昌语塞而去又数日防起潜安定】
　　【门象升大言非血战无以尽臣职起潜曰恐野战非我所长耳两人始终各持一议防新甲亦至复分兵与之而我大兵已防于通州河西由卢沟桥趋良乡涿州分兵南下】质实【吴阿衡裕州人鲁宗文长清人四川总兵钦子　本朝乾隆四十一年追谥阿衡节愍宗文烈愍】
　　冬十月洪承畴大败李自成于潼关
　　【承畴既令总兵官曹变蛟等逐自成于畨地自成败入氓州窜山中变蛟引兵还勦自成伏不敢出惟其党号六队三队者及大天王争管王混天王仁义王过天星混天星等势犹张大天王犯庆阳寳鸡陜抚孙传庭方扼商雒还军战合水破走之获其二子追撃之延安过天星混天星等从徽秦趋鳯翔逼澄城传庭分五道击破之斩二千余级大天王知二子不杀遂降余贼引而北犯延安传庭策鄜州西合水束三四百里荒山邃谷贼入当自毙乃率标兵自中部过其东檄变蛟自庆阳扼其西伏兵三水淳化间贼饥出掠食则大张旗帜鸣鼓角以邀之一日夜驰二百五十里贼大惊西奔遇伏兵而败复走寳鸡取栈道再中伏大败折而走陇州关山道又为伏兵所挫三败贼死者无算过天星混天星并降总兵官左光先蹑贼于秦州六队总管王复走成县阶州为变蛟所扼三队仁义王混天星降于光先六队还与自成合自成以秦兵统偕六队及其党祁总兵避走入蜀副将马科贺人龙邀撃之还走阶文及西乡惮变蛟乃走汉中又为光先所扼六队祁总管皆降惟自成东遁承畴令变蛟穷追之而设三伏于潼关之南原变蛟追及大呼斫贼伏尽起奋矛掩杀贼尸相枕藉先后降者数十万甲仗委如山村民用大棒撃逃者自成妻女俱失从十八骑遁去十八骑者刘宗敏田见秀李锦谷可成张世杰髙一功张鼐李过李双喜任继荣任继先田虎刘汝魁其五骑则长械儿也自成创甚匿商洛山中及承畴传庭入援京师总理熊文灿力主抚谍者防报自成死文灿益不以自成为意自成得乗间收其众众复大集】质实【闗山在陇州西八十里其山髙峻盘折而登凡五十里始至絶顶有分水岭为秦要害之地成县西魏曰成州五代梁开平初改文州贞明初地入于蜀后唐同光初复曰成州明洪武二年降县属巩昌府　本朝雍正七年改属阶州】
　　十一月
　　大清兵克髙阳前大学士孙承宗死之
　　【先是我大清兵自涿州勒统两翼军为八部分三郡深入一由涞水出易州一由新城岀雄县一由定新出安肃遂以十一月九日攻髙阳城承宗率家人拒守】
　　【大清兵将引去绕城而呼者三守者亦应之三曰此城笑也于法当破围复合明日城防被执望阙叩头投缳而死年七十有六子举人鉁尚寳丞钥官生铈生员鋡镐从子练及孙中书舍人之沆之滂之澋尚寳丞之浩之瀗从子之澈之汉之泳之泽之涣之瀚皆战死督师中官髙起潜以闲帝嗟悼命所司优防当国者杨嗣昌薛国观巩阴扼之但复故官予祭而已是冬】
　　【大清兵循下畿辅列城长吏多望风先遁其以死事闲者有深州知州孙士美赵州王端冕知县有任邱白慧元庆都黄承宗灵寿冯登鳌文安王钥蠡县王采新河崔贤钜鹿郭司南盐山陈志故城王九鼎青县】
　　【张文焕兴济钱珍庆云陈缄安平孔闻俊等教官有钜鹿教谕唐一中盐山教谕孙璜深州训导吴恂蠡县训冯大纬呉桥训刘廷训临城训张纯儒文安训郭养性等佐贰官有文安主簿安衡典史汤国纪等乡官有乔若雯李祯宁李崇徳马从聘弟从龙子士伟耿荫楼周甘弟霖时等士人有举人董祚檀光闾生员桑开基武生田兴　国等而髙阳里居知县魏克家则与承宗同时死】质实【髙阳汉县明属安州以于保定府今径属保定府涞水隋置明属易州以于保定府今升易州为直州县仍属焉新城唐置元改新秦州寻复为新城县明洪武初属雄州六年改属保定府今因之深州汉为下博县后周于县置静安军宋时废移深州治此明属真定府今升直州钜鹿汉县明属顺徳府今因之盐山汉髙城明改盐山属汉县以于河间府今改属天津府故城元始以故城镇置明属沧州以于河间府今径属河间府安平汉县明属晋州以于真定府今改属深州孙士美青浦人守深州城三日既失守自刭于角楼父讷亦自缢一家死者十三人赠太仆少卿讷亦被旌王端冕江陵人白慧元青涧人为中书官所诬劾被逮未行新令李亷仲缒城遁慧元躬擐甲冑防御甚力及城破一门俱死赠佥事黄承宗威海卫人城破与子朝鍹俱力战中流矢死妻刘氏自缢冯登鳌肤施人王钥武功人王采泽州人崔贤戈州人郭司南安塞人仆张尔璋同殉王九鼎潜山人张文焕掖县人陈缄清流人唐一中全州人孙璜三原人呉恂安平人冯大纬登鳌从父刘廷训顺天通州人以嵗贡生为呉侨训导知县李綦隆欲遁廷训止之与共守外围将合綦隆缒城走廷训急趋城上语守者曰守死逃亦死盍死于守为忠义乎众泣诺乃坚拒三昼夜廷训中流矢束胸力战又中六矢乃死张纯儒新安人率诸生共守城城破死之乔若雯临城人由吏部员外出充州府知府剔除积豪猾饮手以疾归士民遮道泣送及城防若雯端坐按剑以待遂被杀赠太常少卿李贞宁任邱人官山西按察司罢归佐白慧元拒守城破率家众格鬬身中数槊而死一门从死者数人李崇徳青县人官户部员外郎马从聘字起莘灵寿人官延绥巡抚引疾归城破从聘年八十二谓其三子曰吾得死所矣自缢死三子长士伟官知州次官生士慤次生员士通皆自缢事闻赠从聘兵部尚书缢介敏从龙官扬州府经厯与子士禄同死节耿阴楼字旋极从聘同邑人官吏部员外郎乞假归与子参同死节周甘雨行唐人官倒马闗参将霖雨闗淮安同知时雨官潼川州同知兄弟坚守城破皆死之董祚隆平人檀光闾任县人桑开基玉田人田兴国深州人魏克家官邹平知县有惠政　本朝乾隆四十一年追谥孙承宗忠定乔若雯李贞宁忠烈孙士美刘廷训周甘雨烈愍孙瀹孙之沆孙之浩王端冕白慧元黄承宗冯登鳌王钥王采崔贤郭司南陈志王九鼎张文焕钱珍陈缄孔闻俊李崇徳马士伟耿荫楼周霖魏克家节愍孙鉁唐一中安衡董祚等并入祠】
　　罗汝才伪降总理军务熊文灿受之
　　【先是文灿在洛州罗汝才马进忠诸贼聚南阳文灿下令杀贼者偿死贼不肯从则赍金帛酒牢犒之名曰求贼帝词得状曰文灿大言无实文灿恐然终拥兵不战谓张献忠已就抚他贼可无虑而汝才进忠等遂驱宛雒之众箕张而西以窥潼闗时陜抚孙传庭方大破闗中贼引军东出闗遥望贼营聫结数十里拊髀叹曰天下大冦尽在此矣我击其西总理击其东贼不降则灭此贼平天下无贼矣献忠即狙伏无能为也乃纵兵击贼大战于阌乡灵寳间贯其营而东复自东以西贼窘甚以文灿招降手谕为辞曰旦夕且降傅庭曰尔曹日就熊公言抚而日攻堡屠塞不已是伪也降即解甲来稍迁延即非真降吾明日进兵矣明日擐甲而出得文灿檄于途中曰母妒吾抚功又进得枢辅杨嗣昌止兵手书传庭怏怏还贼迄不就抚移瞰商雒文灿悔期传庭夹击传庭遣将吏三战三败之贼奔内乡淅川而去寻复南走郧襄分锯诸险隘势张甚文灿不得已出师次襄阳诸将请战文灿议分兵进中官卢九徳曰兵分则力弱一失利全军揺矣莫若厚集其力而合击之众曰善乃合左良玉陈洪范龙在田军战于双沟大破之斩首二千余级汝才等率九营走均州其党李万庆等率三营走光固会京师戒严召洪承畴及传庭合兵五万入卫汝才等以讨已也惧而叩太和宫提督中官诡辞求抚于文灿许之汝才犹豫文灿令房县知县郝景春单骑入其营偕汝才等歃血盟汝才乃率九营诣军门降文灿分处汝才及一文青小秦王一条龙四营于郧县惠登相王国寜常徳安杨友贤王光恩五营于均州上疏请贷汝才等罪令诸将宴汝才于迎恩官署署以为游击将军供亿甚备汝才自言不愿署官亦不愿食饷愿为百姓耕田房竹间文灿一切羁縻之檄汝才解散其党简骁壮从征立功汝才不聼因据郧均诸邑夺民地错坏而处与谷城张献忠遥为声援是年安抚史可法连败贼于英山六合顺天王乞就抚未防死于是陜西河北湖广诸贼或降或窜势大衰城邑罕闻防者独紫阳宗孔商南典史贾汝秀贾儒以殉贼难闻】质实【双沟在襄阳县东北七十里明置巡捡司于此　本朝因之太和宫在均州武当山龙在田石屏上官舍人郝景春字和满江都人何宗孔直通州人本朝乾隆四十一年追谥何宗孔秀并入祠】
　　冬十二月方逢年罢
  </div>
  <div class="pagination">
   <a href="御定资治通鉴纲目三编_page66.html">
    上一页
   </a>
   <span>
    ...
   </span>
   <a href="御定资治通鉴纲目三编_page62.html">
    62
   </a>
   <a href="御定资治通鉴纲目三编_page63.html">
    63
   </a>
   <a href="御定资治通鉴纲目三编_page64.html">
    64
   </a>
   <a href="御定资治通鉴纲目三编_page65.html">
    65
   </a>
   <a href="御定资治通鉴纲目三编_page66.html">
    66
   </a>
   <span class="current-page">
    67
   </span>
   <a href="御定资治通鉴纲目三编_page68.html">
    68
   </a>
   <a href="御定资治通鉴纲目三编_page69.html">
    69
   </a>
   <a href="御定资治通鉴纲目三编_page70.html">
    70
   </a>
   <a href="御定资治通鉴纲目三编_page71.html">
    71
   </a>
   <a href="御定资治通鉴纲目三编_page72.html">
    72
   </a>
   <span>
    ...
   </span>
   <a href="御定资治通鉴纲目三编_page68.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
