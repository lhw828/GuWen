<!DOCTYPE html>
<html>
 <head>
  <meta charset="utf-8"/>
  <title>
   御定资治通鉴纲目三编 - 第 38 页/共 73 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御定资治通鉴纲目三编 - 第 38 页/共 73 页
  </h1>
  <div class="content">
   夏四月前太子太保吏部尚书王恕卒
　　【恕敭厯中外五十余年刚正清严始终一致所引荐耿裕彭韶何乔新周经李敏张悦倪岳刘大夏戴张懋等皆一时名臣他贤才乆废草泽者拔擢之恐后治十八年间众正盈朝职业修理号为极盛者恕力也帝嗣位遣行人赍敕存问赉羊酒益廪且谕以谠论无隠恕陈国家数事帝优诏报之至是卒年九十三讣闻辍朝赠特进左柱国太师諡端毅】
　　六月太监刘瑾执朝官三百余人下狱
　　【午朝退有遣匿名书于御道数瑾罪者瑾矫防召百官跪奉天门下顷之令堂上官起瑾出立门左翰林跪白于瑾亦令起御史杲诉曰某等素知法度岂敢为此此或新进士所为瑾曰与新进士何预繇若辈壊朝廷事吾整治之遂懐怨望若辈岂未闻太祖法耶是日酷暑太监李荣乘瑾入以氷瓜防羣臣曰君等且起比瑾出荣曰来矣速就跪瑾瞥见之怒太监黄伟愤甚谓诸臣曰书所言皆为国为民事挺身自承虽死不失为好男子奈何枉累他人瑾怒曰匿名书罪已当死况寘之御道是何好男子耶即日逐伟南京勒荣闲住及日暮尽收下锦衣狱凡三百余人明日大学士李东阳等力救瑾亦亷知其同类所为众获免而主事何釴等三人已暍死时瑾恣行凶暴尝以尚寳司卿崔璿副使姚祥郎中张玮违制乗肩舆荷重校几死亦赖东阳等申敕始释而戍之其他庶官以荷校死者甚众】质实【杲蓬莱人崔璿里贯无攷按雷礼列卿记璿于正徳元年任尚尚寳司卿姚祥归善人张玮字嘉玉蘓州衞人】发明【瑾因匿名书数已罪敢于矫旨召百官长跪甚至有署甚暍死者瑾之横至此极矣向非亷知其同类所为则此下狱之三百余人遭其惨毒当更有不可言者观其书不出于外人而即出于其侪党益信众怨所归人心不昧虽若辈亦知其为法所不容而武宗乃恣其所为而不之觉可谓好恶与人殊矣至翰林官怵于凶焰竟至跪白乞怜而杲身为御史脂韦其辞以诉且欲嫁祸于新进士尤为可鄙转不若黄伟数言犹能抗直何士气之委靡一至于此哉】
　　秋八月立内厰
　　【时东西厰缉事人四出江西南康民呉登显等端午竞渡造龙舟捕之籍其家偏州下邑因见华衣怒马作京师语者辄相惊告官司密赂之以求免祸道路惶惧人不贴蓆刘瑾意犹未逞复立内厰自领之尤酷烈中人以徽法无得全者凡所逮捕一家犯邻里皆坐或瞰河居者以河外居民坐之屡起大狱寃号相属矫防悉逐京师客佣命寡妇尽嫁丧不塟者焚之于是辇下且汹矣】
　　太监刘瑾创罚米法
　　【瑾憾前尚书韩文甚捃摭万端防戸部偶遗故籍欲以为文罪属尚书顾佐上其事委咎于文佐不可夺佐俸三月听致仕去而逮文及侍郎张缙下锦衣狱数月始释诇知文亷家素贫因创罚米法以困之罚文千石输大同缙五百石输宣府寻又假他故罚文米再家业荡然自是朝官忤瑾者悉诬以旧事罚米输边刻期完纳稍缓辄罪之时雍防自操江擢南京户部尚书瑾怒防与已同乡不通问擢任甫四日即令致仕谓吏部尚书许进私防削其籍追斥前尚书马文升刘大夏及给事中赵士贤御史张津等为民其他罚米者五十余人皆尝荐防者瑾日以朘削为事索廵盐官贿不当意责令补偿商课追论及前任者御史彭程尝于孝宗时廵両浙盐乆物故家止遗一孙女罄产不足偿则并女鬻之行道皆为流涕】质实【雍防字世隆陜西咸宁人张津字广汉博罗人】
　　九月逮前兵部尚书刘大夏下狱戍肃州
　　【初孝宗时大夏在兵部刘宇为大同廵抚宇私市善焉赂遗权要大夏于宴见时为孝宗言之宇闻深憾大夏及是与焦芳谮于刘瑾曰籍大夏家可当边费十二遂假田州土官岑猛事逮系锦衣狱岑猛于孝宗时与思恩土官岑濬相仇杀濬寻伏诛大夏议以思恩田州俱设流官猛世济凶恶宜降千户徙之福建而猛逗遛不肯行及是纳贿于瑾求复故地瑾许之遂兴是狱欲坐大夏激变论死阁臣王鏊曰岑氏未叛何名激变都御史屠滽亦言刘尚书无死法瑾谩骂曰即不死可无戍耶瑾亦诇大夏家实贫乃坐戍极边初拟广西芳曰是送之归也遂改肃州大夏年已七十三徒步荷戈至大明门下叩首而去观者叹息泣下大夏至戍所遇团操辄就伍所司固辞大夏曰军固当役也瑾犹摭事罚米输塞下者再后遇赦归及瑾诛复原官致仕】
　　冬十月振湖广河南饥
　　【遣南京工部右侍郎毕亨兼佥都御史徃监振事是年南京鳯阳府皆饥亦命振之】
　　【己巳】四年春二月黜前大学士刘健谢迁为民
　　【初健迁在内阁时诏天下举懐才抱徳之士至是浙江大吏以余姚周礼徐子元许龙上虞徐文彪四人应诏刘瑾焦芳方日侦察健迁过无所得遂以礼等皆迁同乡而草诏由健欲用此为二人罪矫防为天下至大岂无应诏者何余姚处士之多耶乃下礼等镇抚司狱属主者周内入健迁欲遂逮二人籍其家东阳力解芳从旁厉声曰纵轻贷亦当除名防下果如芳言礼等咸戍边尚书刘宇复劾两司以下访举失实皆罚米输塞下且榜禁余姚人不得选京官是年十二月都给事中李宪复请夺健迁及尚书马文升刘大夏韩文许进署诰命诏并追还所赐玉帯服物同时夺诰命者六百七十五人希瑾芳之防也时芳附瑾势日逞私憾芳先以尹旻党被谪疑出彭华意衔江西人次骨寻有满剌加使臣亚刘夲者故江西万安人本姓萧名明举逃罪至海外依满剌加与其国人端亚智等来朝既而谋入浡泥国索宝物且杀亚智等事闻方下所司劾奏芳即署其尾曰江西土俗故多玩法如李孜省彭华尹直等素被物议宜裁减解额十五名通籍者勿选京职着为令且言王安石祸宋吴澄仕元宜榜其罪使他日毋得滥用江西人杨廷和解之曰以一奸民波及一方既裁解额矣宋元人物亦欲并案耶乃止芳深恶南人虽论古人亦必诋南誉北尝作南人不可为相图进瑾其总裁孝宗实録若何乔新彭韶谢迁皆肆诬诋自喜曰今朝廷之上谁如我直者芳欲自私其乡人以刘瑾乃陜西人讽给事中赵铎奏言乡试额不均遂票防増陜西额为百以媚瑾増其乡河南为九十五并及山东西俱増至九十其徇私变法类如此瑾芳败皆复旧制】质实【徐姚秦县元升州明复为县上虞秦县隋废唐复置明与余姚并属绍兴府万安宋县明属吉安府今俱因之浡泥在西南海中自占城四十日可至初属爪哇后属暹罗周礼字徳恭着有续纲目发明李宪岐山人赵铎曲沃人】
　　命给事中张禬等勾稽天下钱粮
　　【先是诸司官朝觐至京畏瑾虐焰恐罹祸各敛金赂瑾毎省至二万余徃往贷于京师富豪复任后倍偿之名曰京债上下交征恬不为异瑾私人张练见瑾急贿天下怨刺骨因乘间説曰公亦知贿入所自乎非盗官帑即剥小民彼借公名自厚入公者未十一而怨悉归公何以谢天下瑾大然之乃分遣襘等十四人盘察南北直各行省钱粮盖欲掩其迹也而御史胡节按山东还犹循故事厚遗瑾瑾发之捕节下狱少监李宣侍郎张鬻指挥同知张良醵白金二万为餽瑾纳金于官按三人罪其他因贿得罪者甚众方瑾急贿时出使官皆索重贿给事中周钥勘事淮安与知府赵俊善俊许贷千金既而不与钥计无所出舟行至桃源自刎从者救之已不能言取纸书赵知府悮我遂卒事闻繋俊至京责钥死状竟坐俊罪至是索贿之风少衰然禬等四出率务诛求有司争厚敛以补帑所在騒然已而遣使覈各边屯田希瑾意者诡增田数搜括惨毒户部侍郎韩福尤峻急辽卒不能堪胁众为乱守臣发帑抚慰之乃定给事中徐仁等劾福奉行过当瑾廹公议勒福致仕时瑾专事苛刻先后出使盘察者或不知迎合輙得谴给事中安奎潘希曾御史张彧刘子厉以无重劾下狱奎或荷校频死大学士李东阳疏救始释为民希曽子厉亦皆杖斥于是竞为击给事中髙淓劾沧州地所劾治六十一人淓父铨尝为廵抚保定沧州其所也淓至诬劾其父以媚瑾士论鄙之】质实【桃源金以宿迁县之桃园镇地置准濵县后省元复置桃园县后譌园为源明属淮安府今因之张绿安定人胡节零陵人周钥海阳人赵俊内江人韩福西安前衞人徐仁慈谿人潘希曽金华人张彧元氏人刘子厉安福人高淓江都人】
　　发明【朝觐官敛金赂瑾假贷京师富豪获倍称之息遂有京债之名又何异前代之称债帅者乎顾瑾惟知黩货而心计殊疎自张防善为进説其取愈盈其术愈巧而孰知欲盖弥张乌能掩其恶哉至盘察之使四出覈边之举日闻诛求搜括假厘剔之名济谿壑之欲然且馈遗得罪纳金入官务使人主深信其公忠而后得行其私计小人之工子固结主知如此观瑾得罪时武宗徃籍其家亲见金银珠王无而后为之大恕则其平日之以术自衞者亦张防之力居多耳】
　　夏四月罢大学士王鏊
　　【时中外大权悉归刘瑾鏊初开诚与言间聴纳而焦芳专事媕阿瑾横弥甚鏊不能救力求去疏三上许之家居十四年廷臣交荐竟不起　鏊博学有识鉴文章尔雅议论明畅晩着性善论一篇王守仁见之曰王公深造世未尽知也少善制举义后数典试程文冠一时取士尚经术险诡者一切屏去文体为一变明代举子业最擅名者前则鏊与唐顺之后则归有光胡友信也】质实【唐顺之字应徳武进人归有光字熙甫昆山人胡友信字成之徳清人】
　　五月改翰林官吴一鹏等于两京六部
　　【时孝宗实录成内阁援防典故事请序迁编纂诸臣刘瑾矫防以刘健等前纂修防典多糜费皆追夺陛职大学士李东阳亦与马居数日乃以实录功复东阳职因附批调侍讲吴一鹏于南京刑部侍读徐穆于南京礼部编修顾清于南京兵部汪俊于南京工部皆员外郎编修贾谏李廷相于兵部温仁和于户部刘龙于礼部翟銮董玘于刑部崔铣于南京吏部陆深于南京礼部检讨王九思于吏部汪伟穆孔晖于南京礼部易舒诰于南京户部皆主事始瑾恶翰林官不下已欲尽出之外为张防劝沮及是又持前议防复力沮而焦芳父子与检讨叚炅辈谓可乘此以挤所不悦者乃疏名上之瑾怂惥成之谓之扩充政事然王九思实瑾党既改部甫逾年擢至郎中瑾败谪夀州同知寻复被劾致仕】质实【孝宗实禄二百二十四卷正徳元年刘健谢迁等奉诏修健迁去位李东阳焦芳等续修吴一鹏字南夫长洲人徐穆吉水人顾清字士亷华亭人汪俊字抑之弋阳人贾誺字鸣和临颖人李廷相濮州人温仁和华阳人刘龙防垣人翟銮字仲鸣诸城人董圯防稽人崔铣字子钟安阳人陆深字子渊上海人汪伟字器之俊弟也穆孔晖堂邑人易舒诰攸县人叚炅阳曲人】
　　六月以吏部尚书刘宇兼文渊阁大学士预机务以张防为吏部尚书宇旋罢
　　【初宇介焦芳以结瑾自宣大总督入为左都御史瑾好摧折台諌宇辄以小过笞御史瑾以为贤瑾始通贿望不过数百金宇首以万金贽瑾大喜曰刘先生何厚我遂转兵部尚书加太子太傅字子仁应殿试求一甲不得厚贿瑾内批授庶吉士逾年授编修时许进为吏部尚书宇谗于瑾遂代其位宇在兵部时贿赂狼籍及为吏部防方仕选郎权势出宇上文吏赠遗又不若武弁尝悒悒叹曰兵部自佳何必吏部也至是瑾欲用防代宇乃令宇入阁宇宴瑾阁中极驩明日将入阁任事瑾曰尔真欲相耶此地岂容再入宇不得已乞省墓去防议论便利善伺权贵指初矫饰徼声誉尚书马文升等皆爱之给事中刘瑾尝劾其颠倒选法数事文升悉为辨析防即五疏移疾归及瑾用事焦芳以防与瑾同乡力荐于瑾瑾欲致之因着令病过期不赴者斥为民防乃就道既见瑾髙冠鲜衣貌白晳修伟词辨泉涌瑾大敬爱执手移时曰子神人也我何以得遇子防自是一意事瑾由郎署三迁遽长六卿毎瑾出休沐公卿往候自辰至晡未得见防故徐徐来直入瑾小阁欢饮而出始揖众人众以是益畏防见防如瑾礼防与朝臣言呼瑾为老耆凡所言瑾无不从防恣意变乱旧格贿赂肆行海内金帛竒货相望涂巷间性尤渔色抚州知府刘介其乡人也娶妾羙防特擢介太常少卿盛服往贺曰子何以报我介惶恐谢曰一身外皆公物防曰命之矣即使人直入内牵其妾舆载而去又闻平阳府知府张恕妾羙索之不得令御史张禴按致其罪拟戍恕献妾始得论减其横如此】质实【刘介清涧人张恕霸州人张禴平谷人】
　　秋闰九月小王子防延绥
　　【围总兵官吴江于陇州城寻解去复入犯花马池总制尚书才寛率师御之颇有斩获狃胜深入敌防兵突出寛中流矢死总兵官曺雄拥兵不救佯引罪乞解兵柄令子谧赍奏诣京师瑾异谧貌妻以从女优诏褒雄令居职如故纠者反被责既而遣给事中郗防覈延绥战功濒行瑾有所属防念从之则达国典不从则得祸竟自经死　时瑾毒虐搢绅廷臣自经死者又有冯颙许天锡颙以事忤瑾为瑾所诬因自经天锡于前年春使安南还见朝事大变敢言者皆贬斥而瑾肆虐加甚天锡大愤奉命请覈内库得瑾侵匿数十事知奏必罹祸乃夜具登闻鼓状将以尸谏令家僮于身后上之逆自经僮匿其状而遁或曰瑾侦知天钖将发其罪夜令人缢杀之莫能明也防有防令锦衣衞防阅六科给事中不至者劾之锦衣帅劾天钖三日不至讯之死矣闻者哀之】质实【才寛字汝栗迁安人曹雄西安左卫人郗防平定人】
　　湖广江西四川盗起
　　【时连歳饥馑四方盗贼并起湖广则沔阳贼杨清邱仁等出没湖湘间江西则东乡贼王钰五徐仰三等姚源贼汪澄二王浩八等华林贼罗光权陈福一等各据山寨而赣州大防山贼何积钦等复蔓延福建广东之境四川则保宁贼蓝廷瑞自称顺天王鄢本恕自称刮地王廖惠自称扫地王各拥众至数万官军讨之不能克羣盗遂日炽】质实【东乡本临川金谿及进贤余千安仁之遂鄙明正徳八年置县属抚州府今因之姚源洞在万年县东里许深可十五里华林山在瑞州府西北七十五里山周百里大防山在长宁县南二百里山绵亘数百里界江西及福建广东三省之交】
　　【庚午】五年春二月以曹元为吏部尚书兼文渊阁大学士预机务
　　【元柔佞滑稽不修士行与刘瑾有连自瑾侍东宫即与相结及瑾得志遂夤縁躐位至兵部尚书兼督团营加太子少保将校迁除皆惟瑾命元所入亦不赀至是遂代刘字入阁琐琐无能在阁终日饮酒谐谑道里巷鄙语而已】质实【曹元字以贞大宁前卫人】
　　三月以刑部尚书洪钟总制川陜河南郧阳军务【沔阳贼杨清邱仁等围岳州防临湘钟檄布政使陈镐副使蒋升及都指挥潘勲柴奎击破之湖湘成宁钟遂移师入蜀蜀自眉州贼刘烈倡乱败而逃诸不逞假其名剽掠廵抚林俊绘形捕莫能得蓝廷瑞鄢本恕廖惠等继起势益张众十万余伪暑四十八总管延蔓陜西湖广之境廷瑞与惠谋据保宁本恕谋据汉中取郧阳由荆防东下俊方谋遏通江而惠已至攻陷其城杀参议黄瓒适官军自他郡还贼疑援兵至遁去俊发土兵蹴之龙滩河贼坠崖溺水死者无算逆擒惠廷瑞本恕奔陜西西乡越汉中至大巴山官军追及复大破之防钟至蜀与俊议不合军机牵制而泸州贼曹甫纠众寇川南攻破江津佥事吴景典史张俊死之林俊闻乱自率兵驰救廷瑞等因乘间招集防亡遂于明年正月陷营山杀佥事王源势复炽钟乃檄陜西湖广河南兵分道进勦而林俊以元日夜半掩击甫营俘斩二千有竒甫众溃解还兵与钟防未几湖广兵败贼于陜西之石泉廷端走汉中都指挥金冕围之陜西廵抚蓝章方驻汉中廷瑞遣其党何虎诣章乞还川就抚章以廷瑞本川贼恐急之必致死陜且受患遂令冕防之出境廷瑞既入川求降钟令至东乡听抚贼意在缓师迁延累月依山结营要求营山县地屯其众且必欲得质方出见钟竟以汉中通判罗贤为质本恕廷瑞乃先后来谒约既定剽如故旋以官军杀其樵采为辞害罗贤欲遂脱走官军为七垒守之不得逸廷瑞乃以所掠女子诈为已女结婚于求顺土舍彭世麟冀得间逸去世麟宻白钟钟授方畧使图之及期廷瑞本恕暨其党王金珠等二十八人咸来防伏发悉就擒惟廖麻子得脱其众闻变惊渍渡河钟遣兵追击俘斩七百余人既而廖麻子与曹甫合掠营山蓬州甫党方四陷南川綦江等县攻江津薄重庆佥事马昊以土兵击四四败奔婺川忽与甫不合自相攻众遂防四变姓名走为他将所获昊被奬进副使寻昊偕总兵官杨宏副使张敏何等击甫大败之贼势日蹙时林俊数与钟抵牾已乞休去钟乃议招抚甫方约降而廖麻子忿甫背已杀之并其众转掠川东官军不敢击潜蹑贼后馘良民为功土兵虐尢甚民间为之謡曰贼如梳军如篦土兵如髳论者咸咎钟之不能戢下云是时川陜皆苦兵州县残破守土官吏死贼者自呉景等外有扶风知县孙玺剑州判官罗明梁山主簿时植营山典史邓俊俊与王源同御贼被杀玺奉蓝章檄往城畧阳工未毕贼至县令严顺欲去玺防刀斫坐几曰欲去者视此乃率寮属坚守数日城陷玺被执大骂不屈贼脔杀之顺逃去诬玺俱逃谓溺于江以他人尸敛玺子启视非是讼之朝勘得死节状赠光禄少卿赐祭予廕抵顺罪明以吏起家鄢本恕逼其城与子介拒守城陷父子皆骂贼死植死方四之难妻贾闻变即自缢女九嵗赴火死明植皆赠防如制植妻女表为贞烈又有士民冐死杀贼为赵趣徐敬之袁璋之属趣梁山诸生贼攻城同友人黄甲李凤何璟萧鋭徐宣杨茂寛赵采誓死拒守城陷皆死林俊嘉其义立祠祀之敬之亦梁山人众推为部长以拒贼陷阵死璋江南人素以勇侠闻林俊委之勦贼所在有功后为贼执其子袭挺身敕之连杀七贼亦被执俱死袭死三日两目犹瞠视其父林俊表其门曰父子忠节】质实【临湘宋县明属岳州府通江汉宕梁县地西魏分置渃水县唐改县曰通江明属保宁府今并因之龙滩河在昭化县南二里嘉陵江之所经也大巴山在四川南江县北二百里陜西汉中府西南一百九十里其山延绵深广南接小巴山泸州渠置元隶重庆路明直四川布政司江津汉江州地西魏改江阳县隋改江津明属重庆府今皆因之营山唐折相如县地置朗池县宋改营山明属蓬州今径属顺庆府石泉梁永乐县西魏改石泉明属兴安州东乡梁县元废明正徳九年复置属逹州蓬州后周置明属顺庆府今皆因之南川唐置綦江元置綦江长官司明玉珍据蜀置县明与南川并属重庆府今因之婺川隋置务县唐改务川县为务州治元曰婺川明属思南府今属思州府剑州唐改始州置明初省入梓潼寻复置属保宁府今因之梁山西魏置元升州明复为县属夔州府今改属忠州陈镐防稽人蒋升祁阳人黄瓒仪其人呉景南陵人王源五台人蓝章即墨人罗贤清源人彭世麟永顺宣慰使世麒之弟马昊本姓邹字宗大宣夏人张敏祁门人何六安入孙玺字廷信代州人时植字良材通许人】
　　给事中屈铨请颁行刘瑾新例为令
　　【铨请以六部为序编集成书颁布中外俾世为遵守诏下廷臣议行时瑾所创新例变乱成宪擅作威福天下侧目重足朝不谋夕而铨乃承望风防助瑾为虐廷臣鄙之共欲缓其事国子祭酒王云鳯复以为请将刋行而瑾败】质实【屈铨蒲城人】
　　发明【瑾以私智擅威福之权紊典章之旧其所施行一时已为侧目又岂可埀诸乆逺贻毒将来且令者人君所自撡涣大号而昭示中外海宇共之子孙守之尤非阉宦所得假窃者屈铨恬不知耻请将瑾所创例编集颁行以献媚于逆珰可谓小人之尤者矣乃武宗亦竟诏下廷议廷臣虽明知其不可而亦竟议行但欲姑缓其事向令逆瑾不败则其事能终缓乎武宗之深信不疑若是诸臣之依违迁就又若是何怪乎王云鳯之复请乎云鳯在孝宗时尝以劾宦官得罪而一旦易节尽反所为憸人矫餙一时末节尽露良足哂矣】
　　夏四月安化王寘鐇反游击将军仇銊讨平之
　　【寘鐇素枉诞术者言其当大贵遂觊觎非分与其党指挥周昻千户何锦丁广卫学生孙景文辈潜蓄逆谋适大理寺少卿周东度宁夏屯田以五十畆为一顷又畆敛银为瑾贿敲扑惨酷戍将卫卒皆愤怨而廵抚安惟学素残虐将士衔刺骨寘鐇知众怒令景文饮诸武臣酒以言激之多愿从寘鐇者防有边警銊与副总兵杨英率兵出防御总兵官姜汉简鋭卒六十人为牙兵令周昻领之昻遂与何锦为寘鐇定计设宴抬镇廵官饮于第惟学东不至锦昻率牙兵直入杀姜汉及太监李増邓广于坐分遣丁广等杀惟学东于公署遂焚官府释囚系撤黄河渡船于西岸以絶渡者即使人招杨英仇钺降英众溃单骑奔灵州钺时驻玉泉营佯许之引兵入城寘鐇夺其军分羣贼出金帛犒将士伪署昻等官有差令孙景文作檄以讨刘瑾为名檄至诸镇皆畏瑾不敢以闻延绥廵抚黄珂封上之因陈便宜八事急令副总兵侯勋参将时源分兵扼河东陜西总兵官曹雄闻变遣指挥黄正驻灵州檄杨英督灵州兵防黄河而指挥韩斌亦以兵来防雄更遣灵州守备史镛浮渡夺西岸船营河东焚大小二坝草贼大惧贼既夺钺军銊归卧家称疾贼以钺解兵柄信无他时时就闻计钺亦谬输心腹而隂结壮士伺问图之防史镛潜通钺书约为内应钺因绐锦广宜急出兵守渡口遏东岸官军勿使渡河锦广杲倾营出独留昻守城寘鐇以祃牙召钺钺称病亟昻来视钺方坚卧呻吟伏卒猝起捶杀昻钺乃被甲横刀提其首跃马大呼壮士皆集径驰诣寘鐇第防之传寘鐇令召锦广还而密谕其部曲以擒寘鐇状众遂大溃钺啓城迎官军入锦广走贺兰山为逻卒所获贼平盖寘鐇叛十有九日而败先是中朝闻变议以右都御史杨一清总制军务太监张永督军神英为总兵官钺为副俄传钺降贼欲追敕还大学士杨廷和曰钺必不从贼令知朝廷擢用志当益坚不然弃良将资敌人耳乃不追事果定已而一清永至宁夏槛送寘鐇京师赐死党皆诛钺论功封咸宁伯丁广之杀惟学也都指挥佥事杨忠在侧骂曰贼狗敢犯上邪广怒杀之迄死骂益厉忠同官李睿闻乱驰至寘鐇所门闭不得入大骂为贼所杀百戸张钦不从逆走至雷福堡亦被杀皆赠官予廕表忠睿曰忠烈之门钦曰忠节之门】质实【黄河在寜夏东南四十里自中卫县流入界过峡口而东至灵州北又折而东北出府界玉泉营在宁夏府西百三十里雷福堡在杨显堡西北杨显堡在府西南三十里寘鐇庆靖王第四子安化王秩炵之孙仇钺字廷威镇原人周东阜城人安惟学临汾人姜汉榆林卫人黄珂字鸣玉遂宁人杨忠宁夏人神英夀州人官右都督赂刘瑾封泾阳伯】
　　五月焦芳罢
　　【芳居内阁五年凡刘瑾浊乱朝政荼毒搢绅流恶海内皆芳导之毎过瑾言必称千歳自称曰门下凡所可否与瑾出一口四方赂瑾者率先赂芳子黄中亦傲狠不学廷试必欲得第一李东阳王鏊为置二甲首芳不悦言于瑾径授检讨俄进编修芳以黄中故时时詈东阳瑾闻之曰黄中昨在我家试石榴诗甚拙顾恨李耶始芳荐张防以悦瑾觊其为奸利比防为尚书芳父子鬻爵荐人无虚日防颇厌之遂有隙而段炅见瑾昵防芳势稍衰转附防尽发芳隂事于瑾瑾大怒数于众中斥责芳芳不得已乃乞归黄中匄訚廕以侍读随父还瑾败言官交劾削其官黜黄中为民久之芳使黄中斋金寳遗权贵上章求湔雪复官为吏科所驳于是吏部覆奏请下黄中法司以彰天讨黄中狼狈遁走芳居第宏丽治作劳数郡大盗赵鐩入泌阳火之发窖多得其藏金乃尽拙其先人冢墓杂烧以牛羊骨求芳父子不得取芳衣冠被廷树防树斫其首使羣盗糜之】
　　六月前吏部尚书马文升卒
　　【文升归后瑾既以其尝荐雍防坐朋党除名及是卒年八十五未几瑾诛复官赠特进光禄大夫太傅諡端肃　文升有文武才朝端大议徃徃待之决功在边镇外国皆闻其名】
　　帝自称大庆法王
　　【帝于佛经梵语无不通晓自称大庆法王西天觉道圆明自在大定慧佛命所司铸印以进番僧因乞因百顷为法王下院中防下礼部称大庆法王与圣防并尚书傅珪佯不知执奏孰为大庆法王敢与至尊并书大不敬诏勿问田亦竟止】质实【傅珪字邦瑞清苑人】
　　发明【梁武笃信释教设无遮大防舍身同泰寺贻讥史册为世非笑犹未尝以佛自名也武宗昵宵小事游佚本非潜心释典者其称大庆法王亦不过习见元明以来番僧封号心焉自喜遂不恤屈万乗之至尊袭缁流之崇奉其视天位直等之儿戏其视天下事无不可恣意为之者希名禅觉示现梵王犹其小焉者也】
　　秋八月太监刘瑾伏诛
　　【初瑾于八党中尤狡猾为七人所推及专政七人有所请瑾俱不应咸怨之又尝欲逐张永南京永知之直趋帝前诉瑾陷已帝召瑾与质方争辩永辄奋拳殴瑾帝令谷大用等置酒为解由是二人益不合永督军西征帝戎服送之东华门宠遇甚盛瑾愈忌之而帝方向永不能间也既至宁夏一清与永结纳相得甚欢知永与瑾有隙乘间扼腕言曰赖公力定反侧然此易除也如国家内患何遂促席画掌作瑾字永难之一清慷慨曰公亦上信臣讨贼不付他人而付公意可知今功成奏防请问论军事因发瑾奸极陈海内愁怨恐变生心腹上英武必聼公诛瑾瑾诛公益柄用悉矫政安天下心吕强张承业暨公千载三人耳永曰脱不济柰何一清曰言出于公必济万一不信公顿首据地泣请死上前剖心以明不妄上必为公动苟得请即行事毋须臾缓永勃然起曰老奴何惜余年不以报主哉意遂决时瑾信术士俞曰明言谓其从孙二汉当大贵遂谋不轨防瑾兄都督同知景祥死将以八月十五日俟百官送因作乱及永防疏至请以是日献俘瑾使缓其期欲事成并摛永或驰告永永先期入献俘毕帝置酒劳永瑾等皆侍及夜瑾退永密白瑾反状且出防中奏数其不法十七事帝已被酒俛首曰奴负我永曰此不可缓缓则奴辈当虀粉陛下安所归乎马永成等亦助之乃命执瑾夜啓东华门系瑾菜厰复分遣官校封瑾内外私第明日出永奏示内阁谪瑾奉御鳯阳闻住帝犹未欲诛之已亲籍其家得金银数百万珠玉寳玩无数及衮衣玊带甲仗弓弩诸违禁物又所常持扇内藏利匕首二帝大怒曰奴果反趣付狱于是给事中谢纳御史贺泰等请亟赐诛戮帝是之命百官防鞫午门外瑾私人都给事中李宪至是亦劾瑾瑾闻之笑曰宪亦劾我耶鞫之日刑部尚书刘璟犹噤不敢发声瑾大言曰公卿多出我门谁敢问我者皆稍稍郤避驸马都尉蔡震曰我国戚得问汝即使人批瑾颊曰公卿皆朝廷用云何繇汝抑汝何蔵甲也曰以卫上震曰何蔵之私室瑾语塞狱具诏毋覆奏磔之市三日怨家争购其肉生噉之二汉及张文冕等俱伏诛张防狱毙磔其尸二汉临刑曰吾死固当第吾家所为皆焦芳与张防耳我处极刑防剉尸而芳独宴然岂非寃哉芳后竟良死】质实【谢讷襄阳人贺泰字志同呉县人刘璟鄢陵人蔡震尚英宗女淳安公主史称震行醇谨以鞫瑾狱知名】
　　曹元以罪免
　　【刘瑾败元即日上疏请罪词极哀诏许致仕言官交劾黜为民于是诸附瑾者前戸部侍郎韩福戍固原前阁臣焦芳刘宇及户部尚书刘玑等六十余人黜降有差凡忤瑾谪戍诸臣皆释还福前奉使理湖广军饷馈瑾白金数十万两比籍瑾家犹封识宛然故论戍】
　　九月以吏部尚书刘忠梁储并兼文渊阁大学士预机务
　　【忠先与杨廷和同侍经筵为刘瑾所嫉出为南京礼部左侍郎寻进尚书就改吏部焦芳荐之召还瑾见忠颇负气岸甚悔乃传防以吏部尚书兼翰林学士专典诰敕储为学士时尝与修防典及为吏部尚书瑾摘防典小疵降左侍郎复尚书调南京吏部至是瑾败二人遂同召入阁】质实【刘忠字司直陈留人梁储字叔厚广东顺徳人】
　　封太监张永谷大用马永成魏彬兄弟及义子指挥同知朱徳皆为伯
　　【帝以永敉宁中外两建竒功赏止其身于典未称下兵部议尚书王敞请封其兄弟乃以永兄富为防安伯弟容为定安伯越十五日又封义子徳为永寿伯大用兄大寛为高平伯永成兄山为平京伯彬弟英为镇安伯　已而谷大用陆訚冒平流贼功乞荫其弟侄视仇钺平寘鐇例封伯下兵部议部臣以仇钺独出竒谋削平僭乱故得封拜今羣贼殄灭非一人功不可以钺比况平贼诸将若刘晖郤永辈驰驱战阵出万死一生叙功不遇都督等官两中官子弟承廕反居诸将右无以服众心帝不从令再议兵部请视钱宁例擢右都督又不从集廷臣议之皆请如兵部后议帝曰门庭凶防累征不防頼大用訚相总讨平其封大亮永清伯永镇平伯】质实【明恩泽侯表永夀伯朱徳与泰安伯张富等并正徳十六年革爵明实録徳不知其所出初为裴监厮养冒裴姓能造西域食饵赐姓朱英非彬弟冒魏姓王敞字汉英应天人】
　　发明【张永督军西征实成仇钺已成之功其去刘瑾亦贪于杨一清所云瑾去公必柄用之一语有何竒勲而以为赏止其身于典未称乎前此宦官子弟封爵惟曹吉祥嗣子钦一人未防而即以谋反诛矣永兄弟并封其视吉祥尤为过之至谷大用辈既无军旅之劳而义子朱徳且赐国姓一例推恩名器之滥一至于是其后谷大用陆訚并援宁夏之例请封弟侄虽以部臣执奏而犹盛称其功必封之而始快读恩泽侯表武宗之视五等之庸真若无足重轻者也】
　　冬十月霸州盗起
　　【霸州文安人刘六名宠其弟七名宸并骁悍善骑射先是畿辅多盗驰马鸣箭号曰响马有司患之召宠宸及其党杨虎齐彦名等协捕频有功防刘瑾家人梁洪征贿于宠等不得诬为盗令捕之乃投大盗张茂茂素招纳亡命为逋逃主家与太监张忠邻结为兄弟夤缘马永成谷大用辈出入豹房侍帝蹴踘而乘间为盗如故后数为河间叅将袁彪所败茂窘求救于忠忠置酒私第招茂彪东西坐酒酣举觞属彪字茂曰彦实吾弟也自今毋相厄又举觞属茂曰袁公善尔尔慎毋犯河间彪畏忠唯唯而已既而茂为御史杲所擒斩宠等相率诣京师谋自首忠与永成为请于帝且曰必献万金乃赦宠宸不能应逃去及瑾诛有诏许自首宠等乃出诣官兵部奏赦之令捕他盗自効宠等惮要束未几复出劫掠部檄下有司缉捕安肃知县获齐彦名系之狱宠等率众劫去遂叛旬日间号召至数千畿南大扰有赵风子鐩者故文安诸生宠等乱起鐩挈家匿渚中贼驱之登陆将汚其妻女鐩素骁健有膂力手格杀二贼贼聚执之遂入其党为渠魁明年贼势益横诏以惠安伯张伟右都御史马中锡帅京营军讨贼初出师间有斩获然贼方炽诸将率畏懦莫敢当其锋或反与之结叅将桑玉尝遇贼文安村中宠宸窘蹙跳民家楼上欲自刭而玉素受贼赂故缓之有顷齐彦名持大刀至杀伤数十人大呼抵楼下宠宸知救至出射杀数人玊大败去叅将宋振御贼枣强不发一矢城遂陷死者七千人是时贼分其众为二宠宸等自畿辅犯山东河南南下湖广抵江西复自南而北直窥覇州杨虎等由河北入山西复东抵文安与宠等合纵横数千里残破州县以百数所过若无人中钖书生不习兵事伟亦统袴子见贼强诸将怯度不能破贼乃议招抚谓盗夲良民由中官贪黩所激若推诚待之可不战降遂下令贼所在勿捕过勿邀击饥渇则食饮之降者待以不死贼闻欲就抚相戒毋焚掠犹豫未定寻朝议以京军弱徴调宣府延绥兵中锡欲战则兵朱集欲无则贼时反覆终不得要领既建议主抚不能变防宠等闻边兵且至退屯徳州桑园中锡舆入其营与酒食开诚慰谕之众拜且泣送马为夀宠慷慨请降宸乃仰天咨嗟曰骑虎不得下今奄臣柄国马都堂能自主乎遂罢防径去复焚掠独至故城戒毋犯马都堂家由是言官交劾中锡谓其以家故纵贼下诏切责中锡犹持招抚之説以请兵部尚书何鉴谓贼诚解甲则贯死即不然毋为所诳而宠等终不降】质实【安肃汉为北新城县宋置安肃军兼置县金改州明仍为县属保定府枣强汉县明属冀州今皆因之徳州桑园方舆纪要桑儿园在徳州北七十里良店水驿置于此马中锡字天禄故城人张伟惠安伯升之曽孙治七年袭爵】
　　【辛未】六年春二月起左都御史陈金总制江西军务【江西盗起连年官军屡失利金丁毋忧在籍诏起复原官总制军务南畿浙江福建广东湖广文武将吏俱焉都指挥以下不用命者专刑戮是时东乡姚源华林大防山诸贼方炽金以属郡兵不足用奏调广西狼土兵久之兵至乃于明年二月先勦东乡贼遣参议徐蕃等分屯要害令副总兵张勇土官岑猛等各统官兵土兵进击屡败之擒徐仰三馘王钰五等俘斩万计余贼悉就抚旋移师姚源令参政董朴呉廷举分营余千安仁贵溪鄱阳乐平过贼亲统军捣其巢殷勇十重创死防张勇以土兵至毒弩射杀洪瑞七等俘斩五千余人贼大窘而南赣廵抚周南既平大防山贼亦以兵来防先是南征集江西福建广东三省兵于金勦东乡之前一月督副使杨璋佥事凌相指挥孙堂义民林富等分道进讨金亦遣副使王秩等助之于是江西兵从安逺入克其巢七擒斩贼渠何积钦罗得清王璘广东兵从程乡入克其巢九擒斩贼渠李四仔张番坛黄镛张玊黄枥保福建兵从武平入克其巢八擒斩贼渠谢得珠刘隆钟章诸道斩获贼党无算大防山平遂与金共姚源贼渠王浩八乞降金许之金初檄副使周宪讨华林贼宪连破仙女鸡公岭诸砦先后斩获千余人乘胜进攻北门三战贼稍郤与子干先登逼之贼下木石如雨宪中枪干前救力战堕崖死宪创重被执駡不絶口贼支解之宪军大溃南昌知府李承勋单骑入宪营众乃复集金即檄承勋讨之贼党王竒听抚搜其哀刃释之置麾下竒感激誓死承勋遣竒密入砦説降其党约期为内应至期勋率鋭卒五百人夜衔枚登山令竒前导歴重险抵贼垒羣贼方酣寝竒防栅率众入五百人大呼奋击内应者起夹攻贼仓卒不知所为四奔山谷寻斩贼渠罗光权等华林亦平事在明年九月自金山兵勦东乡甫八阅月破剧赋几尽因即东乡立县并立万年县招降人居之然金虽屡破贼而所用土兵贪残嗜杀剽掠甚于贼有巨族数百口阖门罹害者所获妇女率指为贼属载数千艘去民间謡曰土贼犹可土兵杀我金亦知民患之方倚其力不为禁又不能持亷军资颇私入士民皆深怨焉】质实【余千汉为余汗县汗读若干刘宋改为余干元升州明仍为县安仁晋析余汗县地置晋兴陈改安仁明与余干并属饶州府贵溪唐析弋阳县地置明属广信府鄱阳秦为畨县吴芮为番令称番君是也汉置御阳县明为抚州府治武平唐武平镇闽改为塲宋升县明属汀州府今皆因之仙女鸡公岭方与纪要云华林山有李八百洞诸迹正徳中陈福一作乱结砦山中周宪攻贼于仙女砦防之又克鸡公岭进薄华林深入败没万年明正徳七年析鄱阳余干乐平贵溪四县地置属饶州府今因之董防麻城人吴廷举字献臣其先嘉鱼人祖戍梧州遂家焉周南字文化缙云人凌相南通州人林富莆田人王秩昆山人李承勋字立卿嘉鱼人】
　　夏四月罢大学士刘忠
　　【刘瑾既诛张永魏彬辈犹用事永尝遣廖鹏谒忠忠仆遇之又郤其餽永大恨是年忠典防试帝摘试録中舛误示李东阳忠知中官所齮乞省墓归忠抵家再上章乞致仕报许】
　　秋八月以兵部侍郎陆完督邉兵讨贼
　　【先是参将桑玉屡败佥事许承芳乞济师尚书何鉴奏遣都督同知张俊为副总兵与参将王琮统京军千人助讨往来近畿亦不能破贼而马中锡驻徳州张伟驻齐东久无功至是宣府延绥徴兵将集鉴乃请以完统之督邉将许防却求冯祯等勦贼是月二日己夘也越八日丙戌召伟中钖还下狱论死抵桑玉受贿纵贼罪完师行至涿州忽传贼犯固安且逼京师帝御左顺门召阁臣及鉴谕曰贼在东师乃西出恐缓不及事因命鉴召完入衞完遂还趋固安檄泰永等击贼覇州败之贼南走京师解严指挥贺勇等再败贼于信安副总兵冯祯复大败之阜城分兵进击贼东走围沧州贼渠刘宸中流矢乃解而南陷山东县二十杨虎兵亦北犯威县新河完频请济师益发辽东山西兵逐贼贼南围济宁焚运舟转寇曹州祯防永斩二千余人获其魅朱谅防闻中官谷大用张忠意贼旦暮平乃自请督师诏以大用总督军务伏羌伯毛鋭充总兵官忠监神鎗统京军五千人往与完防勦比出师知贼方炽驻临清不敢进时刘宠等纵横沂莒间而杨虎陷宿迁执淮安知府刘祥灵璧知县陈伯安连陷虹永城虞城夏邑及归徳州邉兵追及贼逼至小黄河渡口百户夏时设伏蹙之虎溺死余贼奔河南推刘惠为首大败副总兵白玉军攻陷沈邱杀都指挥王保执都指挥潘翀北陷鹿邑有陈翰者与龙谋奉惠为奉天征讨大元师赵鐩副之翰自为侍谋军国重务兀帅府长史与龙立东西二厰治事分其军为二十八营以应列宿各置都督聚众至十三万欲共出以牵制官军于是惠鐩扰河南刘宠兄弟及齐彦名等扰山东党分为二已而宠复转而北永败之潍县还走覇州防明年正月帝将有事南郊贼遂谋以十二月朔伺帝省牲乗间犯驾鉴立奏闻急召完赴援即夜严设守备厥明帝召问鉴鉴请早出安人心遂成礼退贼知有备西掠保定诸州县以去完击破之文安贼南至汤隂完又督诸将追败之先后俘斩千人是时贼党虽众然多胁从者精鋭不过千余人自兵部下首功令官军追贼贼輙驱良民当之急则弃所掠逸去官军所杀皆良民故防书屡奏而贼势不衰贼所过州县率闭城守或弃城遁或遗之刍粟弓马乞贼毋攻乐陵知县许逵慨然为战守计县初无城督民版筑不逾月城成令民屋外筑墙墙高逾檐啓圭窦才容人家选一壮者执刃伺窦内余皆入队伍日视旗为号违者军法从事又募死士伏巷中泂开城门贼果至旗举伏发窦中人皆出贼大惊扰斩获无遗后数犯数郤之遂相戒不敢近事闻进秩二等达之外知县能抗贼者益都则牛鸾郯城则唐龙汶上则左经濬则陈滞然所当贼少而逵屡御大贼有功遂与鸾俱超擢兵备佥事逵驻武定州州城圮濠平不能限牛马逵筑城凿池设楼橹置廵卒寻杨虎妻崔氏曰杨寡妇者以千骑犯利津潍县指挥乔刚御之贼少郤逵追败之髙苑令指挥张勋邀之沧州先后俘斩二百七十余人未几贼别部掠徳平逵尽殱之威名大着】质实【齐东本邹平县地宋于县之赵岩口置齐东镇元改县明属济南府固安汉方城县地隋改置固安县元升州明复为县属顺天府今皆因之信安方舆纪要信安湾在天津西此即潜河曲拆处明正徳中贺勇遏刘六等于此阜城汉县明属河间府威县汉广平国斥章县地元自升陉县移威州治此明改县属广平府虹县汉夏邱县地唐置虹县明属鳯阳府虞城汉虞县隋改虞城明属归徳府今皆因之沈邱唐析项城县地置明洪武初废孝宗十年复置属陈州今属陈州府小黄河渡口在宿迁县东南十里睢水合扵黄河谓之睢口今亦曰小河渡口鹿邑汉郸县地隋置鹿邑县明属归徳府今因之潍县汉密县地隋唐尝置潍州寻废宋复置明洪武九年降县属平度州今属莱州府汤隂汉荡隂县东魏省入邺县隋置汤隂县明属彰徳府今因之乐陵汉县明属武定州今属武定府郯城春秋郯国汉郯县唐省入下邳明洪武中复于故郯县地置郯城县属沂州今属沂州府濬县汉黎阳县地宋置濬州明降县属北直大名府今属河南卫辉府利津金始以渤海县之永利镇置利津县明属濵州今改属武定府高苑汉县明属青州府今因之徳平汉平昌县五代唐改徳平明属徳州今属济南府陆完字全卿长州人许承芳阳曲人许防都督佥事宁之子冯祯绥徳卫人刘祥安福人陈伯安济宁人许逵字汝登固始人牛鸾字鸣世献县人唐龙字虞佐兰谿人左经耀州人】
　　冬十一月地震
　　【是月十二日戊午京畿皆震覇州尤甚三日中十有九震】
　　十二月以礼部尚书费宏兼文渊阁大学士预机务【前年秋宏自礼部侍郎进尚书帝躭于逸乐早朝日讲俱罢上疏切谏报闻及是刘忠致仕遂以宏代】质实【费宏字子克铅山人】
　　黄河清
　　【清河口至柳浦九十余里河清三日自是月十八日甲午始】质实【淮安黄河自徐州府宿迁县流入境内桃源县城北东南至清河县城南淮渎洪泽湖水自西南来防既防淮水折而东北流经府治山阳县西北之清江浦又东南经阜宁县北境至安东县城南又东北流经北沙镇北过云梯闗旋折入于海清河口在今清河县治南泗水自山东鱼台县流入境至此合淮谓之淮泗口亦曰清口后黄河夺泗流以合淮遂为淮黄交防之冲方舆纪要柳浦湾在淮安府东北四十里明河臣潘季驯筑隄防河处也一统志作柳蒲湾】
　　【壬申】七年夏闰五月都御史彭泽威宁伯仇钺讨平河南贼
　　【是年春刘六等复突霸州京师戒严诏陆完及谷太用毛鋭还御近畿贼乃西掠博野攻蠡县临城大用鋭与遇于长垣大败鋭身被伤亡将印防许泰援兵至仅免而刘惠赵鐩乱河南连陷鹿邑上蔡西平遂平舞阳叶纵掠南顿新蔡商水襄城复还驻西平于是廷议召大用鋭还以畿辅山东贼委完命泽钺提督军务太监陆訚监军専讨河南贼时都督佥事冯祯副总兵时源参将神周金辅方击败惠鐩于西平贼奔入城官军塞其门乘夜焚死千余人斩馘称是余贼溃而西廵抚邓璋等以为贼不足患朝崇王于汝宁宴饮连日贼招散亡乃复振陷鄢陵荥阳汜水巩围河南府三日诸军始集贼屯洛南觇官军饥疲迎战右啃金辅不敢渡洛祯及源周方阵而后哨参将姚信所部京军先驰失利遽遁阵乱贼乘之祯下马殊死鬬援絶死焉由是贼势益张泽至军引见诸将校责以畏缩当死诸将校股栗伏罪良久乃释遂下令鼓行薄贼贼始闻泽等将至遽奔汝州及闻官军分布扼要害乃走宝丰复由舞阳遂平转掠汝州东南败奔固始屯朱率镇永顺宣慰彭明辅等击之贼仓猝渡河溺死者二千人余众走光山钺追及之命诸将神周姚信时源金辅左右夹击贼大败斩首千四百有竒湖广军亦破其别部贾勉皃于罗田贼沿途溃散自六安陷舒城复还光山至啇城官军追之急贼复南攻六安将陷时源等涉河进败之七里冈贼趋庐州至定逺西又败还至六安分其众为二刘惠与赵鐩二弟鐇镐帅万余人北走商城而鐩道遇其徒张通及杨虎遗党数千人与掠鳯阳陷泗宿睢宁定逺泽乃与钺定计使神周追鐩时源金辅追惠姚信追勉皃勉皃鐩复合周信连败之宿州追奔至应山其众畧尽鐩薙发懐度牒潜至江夏饭村店为军士赵成所执送京师伏诛贼专事淫掠鐩稍有智计劝其党毋妄杀移檄府县约官吏师儒毋走避迎者安堵以是横行中原势出刘六等上尝攻钧州五日以马文升方家居舍之去有司遣人赍招抚榜至鐩具疏附奏言今羣奸在朝舞弄神器浊乱海内诛戮谏臣屏弃元老举动若此未有不亡国者乞陛下睿谋独断枭羣奸之首以谢天下即枭臣首以谢羣奸其桀黠如此惠既失鐩益窘走南召指挥王谨追及之射中惠左目自缢死勉儿数为都指挥朱忠夏广所败获之项城丁村余党邢本道刘资及杨寡妇等先后皆被擒泽出师四月而河南贼悉平】质实【博野后汉置博陵县晋改曰博陆后魏改博野元世祖至元三年废三十一年复置明洪武初属祁州六年改属保定府蠧县汉蠡吾县北齐省入博野县明洪武八年复置蠡县属保定府临城汉房子县唐改临城明属赵州今皆因之长垣汉县旧治在县东北三十五里后迁徙不一明洪武中以河患迁于古蒲城属开州今属大名府上蔡秦县后魏徙县治于悬瓠城改故县为临汝县北齐废县隋开皇中于临汝故县置武津县大业初改后魏徙置之上蔡为汝阳复以武津为上蔡西平汉县遂平汉呉房县唐元和中改遂平明与上蔡西平并属汝宁府今皆因之舞阳汉县晋改北舞唐复为舞阳县叶县春秋楚地秦曰叶阳汉置叶县明与舞阳并属裕州今属南阳府新蔡汉县元省入息州明洪武四年复置属汝宁府防城汉县明属许州汝宁汉汝南郡后周改蔡州元升汝宁府今皆因之汜水汉成臯县隋改汜水明属郑州今属开封府寳豊唐析鲁山郏城二县地置武兴县寻改中兴又改龙兴宋熙宁五年废入鲁山元祐元年复置宣和二年改曰寳豊元省入渠县明成化十一年复置属汝州今因之朱臯镇在固始县东北六十里与江南颍州府接界明置廵司今裁光山刘宋置光城县隋改光山明属光州罗田本汉蕲春县地梁置罗田县明属黄州府今皆因之六安元置宋开寳初置六安县政和中为六安军治元兼置州明省县入州属庐州府今升直州舒城唐分合肥庐江二县地置舒城县明属庐州府商城汉云娄县地刘宋侨置苞信县隋改殷城宋建隆初以宣祖讳改商城至道三年省入固始明成化十一年复置属光州今皆因之七里冈在六安州西界睢寜金析宿迁县之古城置睢寜县明属邳州今改属徐州府应山隋县明洪武初省寻复置属随州今属徳安府丁村集在项城县东三十里彭泽字济物兰州人神周夀州人泾阳伯英之子邓璋字礼方涿州人崇王明史诸王传崇简王见泽子靖王祐樒正徳六年卒子恭王厚耀嗣】
　　秋八月陆完追贼于狼山平之
　　【完既专讨畿辅山东贼贼南犯滕县副总兵刘晖大败之贼遂奔登莱海套完师次平度檄郤永白玉与游击温恭三道进攻命副总兵张俊李鋐及许防刘晖分军邀其奔逸贼走连战皆大败之贼乃变服昜马走先后禽斩二千六百余人贼止三百人北走沿途招聚势复张剽香河宝坻玉田转攻武清游击王杲败殁畿辅复震动而贼转南至冠县晖袭败之指挥张勋又败之平原贼南奔邳州渡河抵固始走湖广夺舟夏口遇副都御史马炳然杀之复登陆焚汉口为指挥满弼等追及刘六中流矢与子仲淮赴水死刘七齐彦名率五百人舟行自黄州顺流抵镇江南京告急完疾趋而南时河南贼已平帝命彭泽仇钺防完军进勦大兵尽集江南北贼犹乘潮上下肆掠操江武靖伯赵洪泽都御史陈世良遇之败绩死者无算既而贼治舟孟渎完等至镇江留钺防守令温恭以骑兵驻江北完亲督诸将以舟师分道扼之贼惧奔通州飓风大作弃舟走保狼山完命同知罗玮夜导军蹙之山南彦名中枪死七中矢亦赴水死余贼尽平贼作乱凡二年中原郡邑多残破所在杀官吏其死难最著者畿内则枣强知县叚豸大城知县张汝舟主簿李铨河南则阵亡指挥景瑞等三十三人守城被害为盐运使同知徐天英封御史朱纪西平知县王佐县丞毛绣上蔡知县霍恩典史梁逵叶县知县唐天恩永城知县王鼎裕州同知郁采都指挥詹济御史任贤固始丞曽基夏邑丞安宣沈邱丞杜斌息县主簿邢祥睢宁主簿金声邱绅西华知县李景教谕孔环山东则莱芜知县无骖主簿韩瑭莱州衞指挥蔡显南畿则灵壁主簿蒋贤指挥同知梁文皆抗节死事闻赠官赐祭予廕立祠如制】质实【狼山方舆纪要在通州南十五里与塔山军山马鞍山力刃山相连属亦谓之狼五山相传有白狼居此或曰山形如狼髙五十三丈周三百四十六丈胜槩甲于江北滕县周时滕薛小邾三国地汉置蕃县隋改滕县明初属济宁府洪武十八年改属兖州府平度汉县后汉改置胶东后齐改置长广隋曰胶水明洪武二十一年置平度州属莱州府香河辽置寳抵金置明并属顺天府今皆因之玉田唐置明属蓟州今改属遵化州冠县隋冠氏县元升冠州明降县属东昌府今因之平原秦县明属徳州令属济南府夏口春秋时为夏汭又曰夏州后汉末始谓之夏口建安十四年呉孙权筑城于此今武昌府西南为沙羡城夏口城在其南汉口在汉阳府城北二里汉水自沔阳州景陵县东流入府境经汉川县西流至此又东与江防于大别山因名汉口孟渎在常州府治西三十里犇牛镇东南滙运河北流六十里入杨子江唐刺史孟简所开因名大城汉为东平舒县五代唐改置大城县明属覇州今属顺天俯莱州衞在莱州府治南明洪武三年建　本朝顺治十六年裁裕州金置明属南阳府今因之莱芜汉县明属防安州今属防安府叚豸字世高泽州人由兵科给事中谪枣强知县贼至连战却之及城陷中四矢一枪瞠目大呼杀贼而死贼屠其城张汝舟官大城时与主簿李铨迎战皆被杀王佐字汝弼潞州人授西平知县手杀贼数十人矢毙其渠帅贼忿急攻三日佐力屈被执骂不絶口贼悬诸竿杀而支解之霍思字天锡易州人歴知上蔡县与梁逵共守当贼至时语妻刘曰脱有急汝若何刘愿同死乃筑台廨后约曰见我下城即贼入矣及城陷恩防刀下城刘台上见之即缢未絶以簪刺心死恩被执贼胁之跪骂曰吾此膝肯为贼屈乎贼日杀人以慑之骂益厉贼以刀抉其口支解之梁逵自经死唐天恩知叶县与父政等七人俱死王鼎知永城城陷系印于肘端坐待贼不屈死郁采字亮之浙江山隂人由主事谪教谕歴迁裕州同知与詹济在贤共坚守斩获多城破被执悉骂不辍贼碎其辅颊而死济亦不屈死贤尝为御史毋防里居招邑子三千人拒守骂贼死一家死者十三人曽基为固安丞被执使驭马不从被害安宣授夏邑丞贼杨虎逼其境或劝毋往宣兼程进抵任七日贼大至拒守有功城陷死之邢详已致仕城防骂贼死金声邱绅与义士朱用之迎战死孔环南宫人由嵗贡生授来安知县为刘瑾党所防左迁西华教谕被执贼曰呼我王即释汝厉声曰我不得碎汝万叚肯还求活耶遂被杀熊骖固始人为贼所执与主簿韩瑭俱不屈死瑭太谷人蔡显与三子淇英顺俱御贼力战死汝舟天恩鼎基诸人里贯无攷马炳然内江人赵洪泽武靖侯辅之孙陈世良临海人】
　　九月召洪钟还以彭泽代之
　　【时蜀盗鄢夲恕蓝廷瑞廖惠方四曹甫虽已平而廖麻子猖獗如故连陷州县又贼麻六儿者越百丈闗以窥川东杀副使冯杰势甚张钟不能制廵按御史王纶纪功御史汪景芳劾钟乃召钟还以泽往代泽未至廵抚高崇熙恇怯主招抚麻子等阳受约崇熙遽请罢诸军令副使张敏徙临江市民空其地处之许给复三年为请于朝副使马昊力争谓临江市上逹重叙下连湖湘地土饶衍奈何弃以资贼自遗患崇熈不从昊乃益治兵防变已而贼果执敏叛诏逮崇熙擢吴右佥都御史代之贼围中江将趋成都防泽已至先击平麻六儿遂与昊及总兵官时源连败廖麻子遣游击阎勲追斩之剑州余众走推其党喻思俸为王总兵官陈珣逐之急贼伪降因北渡江袭杀都指挥姚震转入巴山故巢珣不敢前陜西兵与贼战溃贼遂越寕羗犯畧阳珣军鼓噪贼夜走越广元为官军所遏还趋通巴招余党诸将率称病不击贼诏逮珣且让昊昊乃与泽督诸师获思俸西乡山中泽遂移军汉中请班师未报而内江荣昌贼骆松祥范藻等复炽泽旋师讨平羣盗悉靖诏泽暂留保宁镇抚初廖麻子攻破绵竹等县西安衞指挥佥事毅辅战死麻六儿之冲百丈闗嘉定州人雷应通父子七人倡义御贼被执皆死之】质实【百丈闗方舆纪要在广元县东百六十里闗傍有河深百丈亦曰百大闗渡道出巴州临江市一名临江镇在忠州西一里有廵司戍守重叙谓重庆叙州也叙州汉犍为郡地梁置戍州宋改叙州元路明府今因之中江汉郪县地三国汉析置伍城县隋改元武宋改中江明属潼川州今属潼川府宁羌明洪武分沔县地置寜羗卫成化二十二年升州属汉中府广元秦葭萌县地三国汉曰汉夀县晋改晋夀寻析置兴安县隋改緜谷为利州治元为广元路治明洪武七年改府是年降州十四年降县属保宁府通巴谓通江县巴州也巴州梁置明洪武中降县正徳九年复升为州属保宁府今并因之内江汉资中县地后周置中江隋改内江明属成都府今属贤州荣昌唐析内江县地置昌元县元省明洪武六年复置营昌属重庆府今因之西安卫明洪武中置陜西都司嘉定州后周置峩眉县为平羗郡治隋初郡废县属嘉州寻改县曰青衣又改龙防为眉山郡治唐为嘉州治南宋改嘉定州元路明洪武四年改府九年降州直四川布政司今升府冯杰见明史忠义传未详其里贯杰追击麻六儿于苍溪俘斩颇众日晡移营鐡山闗贼乗夜冲突杰死之赠按察使諡恪愍髙崇熙石州人】
　　赐义子一百二十七人国姓
　　【帝所悦中官奴卒辄收为义子亡虏亦与马并赐姓朱氏御史贺泰抗諌诸近幸激帝怒谪衢州推官】
　　冬十一月留宣府大同辽东兵于京营
　　【先是七月中兵部尚书何鉴以羣盗未尽请留边将刘晖戍山东时源戍河南郤永戍畿辅李鋐戍淮阳各假总兵之职俟事宁始罢仇钺言边军久劳风土不习人马俱病今贼已渐平请留三之一讨贼余悉遣还廷议二人言俱是请四将各千人镇压他将许泰神周金辅温恭等俱统所部还镇帝许之命延绥军径还辽东宣府大同军过闗劳赐帝方好弄兵时有江彬者以大同游击总兵官张俊赴调过蓟州杀一家二十余人诬为贼得赏尝与贼战淮上被三矢其一着面镞出于耳拔之再战帝闻而壮之及还军过京师彬因钱宁得召见帝见其矢痕曰彬健乃尔邪彬狡黠强狠貌魁硕有力善骑射谈兵帝前帝大悦遂与宣府守将皆留不遣擢彬都督佥事出入豹房同卧起宠在宁上宁心忌之彬知宁不相容顾左右皆宁党欲借边兵自固因盛称边军骁悍胜京军请五调操练言官交章谏大学士李东阳疏称十不便皆不聼于是边军入卫立东西两官防禁中视团营东以太监张忠领之西以许泰领之已而神周坐罪谪夤縁得八豹房复官未防刘晖亦召侍设勇士营俾周晖分领与彬泰同赐国姓为义儿名四镇兵又名外四家兵以彬兼统帝别领羣阉善骑射者为一营号中军晨夕驰逐甲光照宫苑呼噪声达九门帝时临阅谓之过锦】质实【江彬宣府人钱宁不知所出或曰镇安人防鬻太监钱能家为奴能嬖之冒钱姓】
　　十二月李东阳罢
　　【东阳以老病乞休前后章数上至是始许赐敕给廪如故事东阳立朝五十年清节不渝以文章领袖缙绅朝廷大著作多出于其手奬成后进推挽才彦学士大夫出其门者率粲然有所成就初与刘健谢迁请诛刘瑾及健迁去而东阳独留气节之士多非之侍郎罗圯上书劝其早退至请削门生籍东阳得书俛首长叹而已然方逆瑾肆虐时潜移嘿夺保全善类天下亦阴受其庇云致仕四年卒】
　　【癸酉】八年春正月召陈金还以俞谏代之
　　【初陈金击破东乡贼土兵纵弩射趫防若飞贼大窘土兵邀赏千金金靳不予乃纵贼使逸桀黠者多不死尚数千人金急欲成功遂下令招抚及破姚源金喜谓功在旦夕与将吏置酒髙防贼觇诸要害无守者乃悉所有赂土兵乗间遁去贼絶防已三日自分必死沿途弃稚弱散妇女抵贵溪始得一饱食遂转掠衢徽间金知失策亦下令招降贼首王浩八等故伪降以缓官兵攻剽如故卒不能尽贼纪功给事中黎奭及两京言官交章劾金乃召金还以俞谏代督江西浙江福建诸军讨之时浩八众万余流刼弋阳上饶等州县寻掠婺源休寕屯浙江开化谏撽嘉兴同知伍文定与参将李隆都指挥江洪佥事储击贼军华埠都指挥白宏与湖州知府黄防别营马金贼党刘昌三被执宏官军大挫浩八突华埠洪文定击败之隆追至池淮破其巢而洪以奇共深入中贼诱与指挥张琳等皆被执文定等殿后得还贼亦遁归江西德兴以所执宏洪等为质求抚于按察使王秩秩受之为传送姚源浩八奔据贵溪裴源山余众复集连营十里谏令秩与副使胡世寕参政呉廷举列屯要防其归路躬与都督李鈜乗夜冒雨潜进大破之俘斩数千人遂擒浩八其党溃走玉山谏与南赣廵抚周南江西廵抚任汉复击斩七百余人余贼奔姚源有贼渠胡浩三者降复叛廷举往谕为所留居三月尽得其要领诱其党使自携贰廷举遂得问还浩三果杀其兄浩二内乱谏督官兵乗之擒浩三谏惩金失一意用兵而任汉巽懦先为布政使尝赞金主抚虽亟上首功追贼缓余党复起先是金所抚束卿贼艾茹七等二百人世寕麾下号新兵率以击浩八所过纵掠执安仁官氏二女欲污之赴水死奭奏其事乃下令防遣寻惧罪复叛众至二千余諌遣参将桂勇等分道讨擒之万年虽立县贼尚众吏胥多贼党官府动息必知副使李情治峻急众欲叛畏鋐在余干不敢发防鋐卒王埀七胡念二等遂作乱杀情及饶州通判陈逹秦碧指挥邢世臣等焚廨舍谏发兵擒之乱乃定言官劾谏及汉南兵部请召汉还命谏兼领廵抚已复击临川贼斩其魁陈玖谭懿昌等而遣李隆击新淦贼贼踞万山中僣称王且八年隆等深入悉就擒俘斩千七百余人録功进谏右副都御史巡抚如故剧贼徐九龄者啸聚几三十年出没江湖黄州徳安九江安庆池州太平咸被其害谏讨斩之羣盗悉平】质实【弋阳三国呉置葛阳县隋改弋阳明属广信府上铙汉鄱阳地三国呉析置上饶县明为广信府治婺源唐县元升州明复为县休宁三国呉置休阳后改海阳晋曰海宁隋改休宁明与婺源俱属徽州府开化宋县明属衢州府今皆因之华埠镇在开化县南三十里马金镇在开化县北三十五里以马金岭而名池淮溪名有二源一出歇岭一出明化县西百里大榕岭合流至县西三十里滕岩下之池淮畈曰池淮溪徳兴唐徳兴塲南唐升县明属饶州府今因之裴源方舆纪要水名在万年县界按明寔録俞諌破贼于贵溪之裴源万年县东南至贵溪百五十里本贵溪之逺鄙也临川后汉置临汝县隋改临川明为抚州府治今因之俞谏字良佐桐庐人黎奭京山人伍文定字时泰松滋人储颖州人胡世宁字永清仁和人李鋐大同右卫人任汉温江人李情灵宝人黄衷南海人陈逹闽县人按明史忠义传有万琛者字廷显宣城人慷慨负气节举于乡知瑞金县孝宗十八年正月剧盗大至县人汹汹逃窜或劝琛急去琛斥之率民兵数十人迎敌杀贼二十余人相持至明日力屈被执骂不絶口贼攒刺之乃死赠光禄少卿赐祭子廕考明武宗寔録琛之死贼乃是年八月明史系之孝宗十八年正月者盖传闻之异】
　　夏六月河决黄陵冈
　　【先是河自北徙至沛县飞云桥俱入漕河南河故道淤塞水惟趋单丰之闲河窄水溢遂连年决黄陵冈入贾鲁河汛溢横流直扺丰沛御史林茂逹以北决安平镇为虞请濬仪封考城上流引河南流以分其势然后塞决口筑故隄工部侍郎崔岩奉命修理乆之无功以侍郎李堂代岩堂谓河流故道堙者不可复疏请筑隄以障河北徙工未竣而河南盗起召堂还京隄役由此罢至是河复决黄陵冈部议以其地界大名山东河南守土官事权不一请耑遣重臣乃命管河副都御史刘恺兼理其事恺奏率众祭告河神越二日河已南徙尚书李鐩因请祭河且赐恺羊酒恺于治河束手无防特归功于神曹单问被害日甚】质实【飞云桥在沛县城南汜水经其下入泗水为往来津要单县鲁单父邑汉为单父县唐光啓中置单州于此明洪武元年省县入州二年改州为县属兖州府今属曹州府丰县秦沛县之丰邑汉置县明属徐州今属徐州府曹县汉定陶县地隋析置济阴县为曹州治金徙州治乗氏故县明初徒安陵镇寻徙盘石镇改州为县属济宁府正统十一年复置曹州以县属焉今属曹州府林茂逹莆田人省岩字民瞻郴州人李堂字时升鄞县人刘恺直新安人】
　　秋八月土尔番据哈密
　　【初许进既复哈密阿哈玛特悔过送还善巴寻以王越言复善巴旧封自是哈密得安土尔番亦通贡如故有思克保喇者哈商弟也与善巴不相既当事患之令善巴娶哈商女与之结好善巴嗜酒掊克失众心部下阿尔保喇等咸怨隂搆于土尔番阿哈玛特之防子曰展特穆尔亦哈商女所出遂迎之主哈密善巴惧絜家走苦峪时恩克保喇与囘囘都督舍音和在肃州邉臣以二人为番众所服令还辅善巴与百户董杰偕行杰有胆畧扺哈密阿尔保喇与其党五人约夜以兵来刼杰知之与恩克保喇等计事立斩之其下遂不敢叛乃令善巴还哈密展特穆尔还土尔番防阿哈玛特死莾苏尔嗣为苏勤坦与弟相仇毅展特穆尔惧不敢归以恩克保喇乃其毋党愿留哈密依之邉臣虑与善巴有隙居之甘州葢孝宗十七年也既而莾蘓尔遣使求展特穆尔廷议持不可以甘州守臣言送之还即输邉情于莾蘓尔莾蘓尔桀黠变诈逾于父素有吞哈密之志又得其弟合谋而阿哈玛特殁之明年善巴亦率子巴牙济袭忠顺王昏愚淫虐不得于其属部心怵部人害已莽蘓尔因数以甘言诱之至是巴牙济竞弃其国奔土尔番莽蘓尔夺其印遂遣和卓塔实鼎据守哈密】质实【恩克保喇旧作奄克孛剌阿尔保喇旧作阿孛剌展持穆尔旧作真帖木儿舍音和旧作冩亦虎仙莽蘓尔旧作满速儿巴雅济旧作拜牙即和卓塔实鼎旧作火者他只丁今改】
　　冬十二月江西饥
　　【遣南京刑部侍郎邓璋徃振之】






　　御定资治通鉴纲目卷十八
&lt;史部,编年类,御定资治通鉴纲目三编&gt;
　　钦定四库全书
　　御定资治通鉴纲目三编卷十九
　　【起甲戌明武宗正聴九年尽辛巳明武宗正德十九年】凡八年
　　【甲戌】九年春正月乾清宫灾
　　【帝每嵗张灯费数万及是宸濠别无竒巧以献令所遣人入宫悬挂多着柱附璧以取新异帝复于庭□问依□设氊幙贮火药其中偶不戒遂延烧宫殿乾清以内皆烬火盛时帝往豹房临视回顾光焰烛天犹笑谓左右曰是一棚大烟火也杨廷和等以宫灾自幼请帝避正殿下诏罪已又疏请早朝宴罢躬九庙祭祀荣两宫孝养勤日讲复靣奏开言路达下情还邉兵革宫市罢皇店出西僧省工作减织造诸言官亦各上章极谏语皆切至帝不省】
　　二月帝始防行
　　【夜至教坊司观乐】
　　发明【人君出入警跸清道后行体至尊仪至重也汉武帝始为防行成帝效之朱子于纲目皆谨书之以为复鍳而武宗乃狎于羣小日事佚游效富平公子之装忘柏谷主人之戒其轻宗庙亵神气为已甚矣况自此逺逾闗塞动輙经年其不至见困于豫且者亦天幸耳】
　　以礼部尚书靳贵兼文渊阁大学士预机务
  </div>
  <div class="pagination">
   <a href="御定资治通鉴纲目三编_page37.html">
    上一页
   </a>
   <span>
    ...
   </span>
   <a href="御定资治通鉴纲目三编_page33.html">
    33
   </a>
   <a href="御定资治通鉴纲目三编_page34.html">
    34
   </a>
   <a href="御定资治通鉴纲目三编_page35.html">
    35
   </a>
   <a href="御定资治通鉴纲目三编_page36.html">
    36
   </a>
   <a href="御定资治通鉴纲目三编_page37.html">
    37
   </a>
   <span class="current-page">
    38
   </span>
   <a href="御定资治通鉴纲目三编_page39.html">
    39
   </a>
   <a href="御定资治通鉴纲目三编_page40.html">
    40
   </a>
   <a href="御定资治通鉴纲目三编_page41.html">
    41
   </a>
   <a href="御定资治通鉴纲目三编_page42.html">
    42
   </a>
   <a href="御定资治通鉴纲目三编_page43.html">
    43
   </a>
   <span>
    ...
   </span>
   <a href="御定资治通鉴纲目三编_page39.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
