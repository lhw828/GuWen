<!DOCTYPE html>
<html>
<head>
    <meta charset="UTF-8">
    <title>御定资治通鉴纲目三编 - 第 33 页/共 73 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定资治通鉴纲目三编 - 第 33 页/共 73 页</h1>
    <div class="content">　　【孟宻云南土司木邦所辖部也其部长曰思外法娶木邦宣慰使罕揲法之女曰曩罕弄已而罕揲法死传袭至其孙罕落法时曩罕弄方以夫死代领所部自分尊属不乐受节制遂叛木邦嗾罕氏族人与落法搆难逐出之孟都盖景防四年也其后孟宻兵力日强益攻罕落法侵掠隣境陇川孟养曩罕弄自称天娘子其子思柄自称宣慰使黔国公沐琮奏委三司官往抚曩罕防骄蹇不服且欲外结交趾兵逼胁木邦八百诸部琮等复以闻兵部尚书张鹏主用兵诏延臣集议皆以孟密与木邦仇杀未犯邉境宜抚乃遣副都御史程宗驰传与译者序班苏诠往于时为成化十八年初曩罕弄贰于木邦畏隣境不平潜使人从间道至京献宝石黄金且重赂阁臣万安请别立孟密安抚司开设治所直布政司下内阁议安欲许之刘珝刘吉曰孟密故属木邦今叛而请命于朝若许之是周天子命三晋大夫为诸侯也土官谁不解体安曰不从则当代之往日麓川之败不可不戒珝对曰何以伐为但命守臣严邉备而敕隣境土官合兵蹙之彼奚能为事遂寝及宗率诠往抚谕诠受思柄金宗迎安风防示意曩罕弄复遣人入贡如前请防云南巡抚吴诚卒官即令宗代下其事于宗议可否宗遂言曩罕弄与木邦仇杀已久势难再合别立安抚司使因命思柄为安抚使盖孟密地有实井曩罕弄擅其利恣行贿遗而木邦为孟密所侵兵力积弱不能报虽屡奏诉竟不得直思柄恃有朝命益肆意侵夺先后占据木邦地凡二十七所自是诸部扰欀中国用兵且数十年】质实【明史土司传孟都蛮地近陇川方舆纪要寳井在孟密西南由陇川十日至孟密又二日至寳井程宗字源伊常熟人吴诚钱塘人】
　　大旱
　　【京畿山东湖广陜西河南山西俱大旱山西陜尤剧赤地千里道殣相望寻从巡抚叶淇请发帑金三万振山西未几预度天下僧道六万人令输粟给牒济山陜饥】质实【叶淇字本清山阳人】
　　秋八月太白嵗星同昼见
　　九月乙酉朔日有食之
　　冬十月下刑部员外郎林俊及都督府经厯张黻于锦衣卫狱寻释之并谪官
　　【时嵗大饥僧继晓方以秘术擅宠先后赐美妹十余人金宝不可胜纪又请建大永昌寺于西市逼徙居民数百家縻国帑数十万于是俊上言今年以来灾异迭臻京师地震陵寝动揺日月继蚀监戒之昭莫此为甚陜西山西河南频年饥馑人民流离道殣相望振济无从可为流涕而僧继晓以妖言荧聴竭有用之财供无益之费工役不息人怨日兴臣谓当斩继晓以谢天下然纵继晓之恶者梁芳也芳倾覆隂狠引用邪侫棑斥忠良数年之间假名干没祖宗百年余之府藏殆尽家赀山积尚铭不足多所在风扰汪直莫能过今内而朝臣外而市井之徒皆痛心饥民之死莫不欲食芳继晓之肉而卒不敢以此言进者所惜者官所畏者死耳臣何忍畏罪不言以悮陛下疏入帝大怒下俊锦衣卫狱拷讯后府经厯张黻救之并下狱帝欲诛二人司礼监怀恩力争帝怒投以砚曰若助俊讪我恩免冠伏地号哭帝叱出恩遣人告鎭抚司曰汝曺謟芳倾俊俊死汝曹何以生遂称疾不起帝怒亦渐解各杖三十谪俊云南姚州判官黻师宗知州时言路久塞两人直声震都下为之语曰御史在刑曹黄门出后府明年以星变复二人官改南京】质实【大永昌寺按明宪宗实録寺先建于西市已有成绪继晓以星变谴随废梁芳请更择地建之得故广平侯袁瑄宅又市其旁民居数十家大兴工役视旧加广盖二十二年冬十二月也武宗实録正徳五年大永昌寺改建为仓赐名曰太平六年以太平仓赐永夀伯朱徳为私第八年改为鎭国府又按两京求旧録镇国府嘉靖初仍改太平仓都人至今呼西帅府胡□也姚州唐置后入于南诏元时蛮部内附复置州明属姚安军民府今属楚雄府师宗州元因蛮部名置州明属澂江府今改县属广西州林俊字待用莆田人张黻吉水人】
　　【乙巳】二十一年春正月甲申朔星陨有声诏羣臣言阙失【是日申刻有光自中天坠化白气曲折上腾逾时复有赤星如椀自中天西行轰然如雷震帝颇惧诏羣臣陈阙失于是吏部尚书尹旻等论传奉官过多吏科给事中李俊率科臣上疏曰今之政最大且急曰近幸干纪也大臣不职也爵赏太滥也工役过烦也进献无厌也流亡未复也天变之来率由于此夫内侍之设国初皆有定制今或一监而丛十余人一事而参六七辈分布藩郡总领邉疆援引憸邪投献竒巧司钱谷则法外取财贡方物则多方责贿兵民坐困官吏防殃杀人者见原偾事者逃罪如梁芳韦兴陈喜辈不可枚举惟陛下大施刚断无令干纪奉使于外者悉为召还用事于内者严加省汰则近幸戢而天意可回矣今之大臣非夤縁内臣则不得进非依倚内臣则不得安此以财贸官彼以官鬻财无怪其赂受四方而计营三窟也如尚书殷谦张鹏侍郎艾福杜铭南京尚书李本侍郎刘俊皆老而懦尚书张蓥大理卿田景旸南京尚书张瑄侍郎尹直皆清论不惬惟陛下大加黜罚勿为姑息则大臣知警而天意可回矣爵以待有徳赏以待有功今或无故而爵一庸流或无功而赏一贵幸方士献炼服之书伶人奏曼延之戯掾吏胥徒皆叨官禄俳优僧道亦玷班资一嵗而传奉或至千人数嵗而数千人矣数千人之禄嵗以数十万计是皆国之租税民之脂膏不以养贤才乃以饱奸蠧诚可惜也如李孜省邓常恩辈尤为诞妄此招天变之甚者乞尽罢传奉官母令汚玷朝列则爵赏不滥而天意可回矣都城佛刹迄无宁工京营将士不复遗力如国师继晓假术济私糜耗特甚中外切齿愿陛下内惜资财外惜民力不急之役姑赐停罢则工役不顺而天意可回矣近规利之徒率假进奉为名或録一方书市一玩器购画图制簮珥所费不多获利十倍愿陛下留府库之财为军国之备则进献息而天意可回矣陜西河南山西赤地千里尸骸枕籍流亡日多萑苻可虑愿陛下体天心之仁爱悯生民之困穷追録贵幸盐课暂假造寺赀财移振饥民俾苟存活则流亡复而天意可回矣疏入帝优诏答之降左通政李孜省上林丞太常卿邓常恩本寺丞继晓革国师为民斥罢传奉官五百余人中外大悦时两京诸臣争应诏陈言给事中卢瑀秦升童柷御史汪奎员外郎崔陞彭纲主事张吉苏章周轸李旦等言尤剀直帝以方修省不罪然心忌之密谕尹旻出瑀等且书六十人姓名于屏俟奏迁则贬逺恶地于是瑀等相继贬斥俊亦寻调外陞章应迁而部臣故迟之不奏仅得免奎以纠失仪稍缓杖之于廷居数月复出为防州通判而孜省常思等仍复官有宠愈甚】质实【艾福字天锡襄阳人杜铭字敬修金堂人李本字立之富顺人刘后新乡人张蓥字廷器华亭人田景晹高阳人张瑄字廷玺江浦人卢瑀鄞人秦升南昌人童柷兰谿人汪奎字文灿婺源人崔陞字廷进其先乐安人后为彰徳人彭纲字性仁清冮人张吉苏章皆余千人周轸莆田人李旦字启东献县人】
　　大赦
　　【诏曰往者灾沴迭兴天时亢旱嵗竟不登河南山东畿内率多饥馑陜西山西尤剧至有弃恒产家室不顾者元元何辜罹此危阨博采羣议发内帑仓储敕所司多方振济期此矜人咸归乐土不意嵗首星变有声朕愈兢惕载敕廷臣备陈时改得失采纳而行方春时和祗承资始之仁诞敷寛恤之典其大数天下】
　　振陜西山西河南饥
　　【遣侍郎李衍何乔新贾俊以帑金二十五万往振未几又转漕四十万石振陜西是年両京皆饥并发粟分振】质实【贾俊束鹿人】
　　三月防山震
　　【太监梁芳韦兴糜帑藏为竒技淫巧结万贵妃欢累朝金七害俱尽帝一日视内藏诰芳及兴芳曰建显灵官及诸祠庙为陛下祈万年福耳帝曰吾不汝瑕疵后之人将罪汝矣芳大惧逐説贵妃劝帝废太子而立兴王司礼大监怀思固争帝不怿斥居鳯阳防防山连震占者谓应在东宫帝心惧寝其事】质实【显灵宫春明梦余录在皇城西永乐时建成化中更拓其制又建弥罗阁嘉靖中复建昊极通明殿东辅萨君殿曰昭徳西弼玉帅殿曰保眞兴王名祐杬宪宗第四子邵太后生即世宗父兴献帝也二十三年七月受封时未封称兴王者史家追叙之辞】
　　夏四月以康永韶为礼部右侍郎
　　【永韶故为御史有直声谪知县继有荐其知天文者中防召还进太常少卿掌钦天监时陕西大饥永韶言今春星变当有大咎赖秦民饥死足当之诚国家无疆福帝悦擢礼部右侍郎明年坐厯多讹字落职归】
　　五月京师地震
　　【是月十三日壬戌夜也十一月丙寅复震】
　　六月罢汰冒滥军职
　　【廷臣条时政阙失多以官爵太滥为辞诏下两京部臣察实澄汰至是南京兵部覈武职之胃滥者具名以闻中率多内臣厮养乃寝前诏令任事如故】
　　秋八月己邜朔日有食之
　　以万通家人徐逹为指挥佥事予世袭
　　【万通贵妃弟也少业赀既骤贵益贪黩无厌日命其家人牟利四方徐逹以善居竒为通所喜因得官百戸通殁帝春通不已庶子方二嵗养子方四嵗俱授官而逹亦得擢至指挥佥事秩正四品许传袭不替逹尝奏请两淮塩引三万时帝己渐恶乞盐之扰犹命立予之其荷思宠如此初通父贵姓醇谨见子姓皆得官毎忧形于色曰吾家徳不胜福何以堪也诸子或屑越赐物辄或曰县官所赐皆着籍他日复宣索汝曹将重得罪诸子窃笑以为迂自贵卒后通与其兄喜弟逹等逐日骄横其家慿倚恩春声势烜赫矣】质实【万通诸城人锦衣指挥贵之子】
　　九月刘珝罢
　　【万安与南人相党附珝及尹旻王越又与北人为党顾珝性疎直自以宫僚旧臣遇事无所曰防刑部员外郎林俊以劾梁芳继晓下狱珝于帝前解之李孜省辈左道乱政欲动揺东宫珝密疏谏帝皆不悦珝又素薄安尝斥安负国无耻安忿日夜思中珝汪直宠衰安侦知西厰可罢邀珝同奏珝惩商辂前事且见言官方交章请罢皆不允以为直宠固无恙也因辞不与安逐独奏之隂使人讦珝与直有连帝疑未发安又使人为刘公子曲増饰秽语杂教坊院本奏之刘公子谓珝子镃也帝怒遣中官持手封书一凾诣阁乃人讦珝书安与刘吉佯惊敕言当令乞休去以全始终翌日珝具防乞休诏允之其实排珝使去者安吉两人谋也】
　　冬十一月召马文升为兵部尚书
　　【汪直败之嵗文升复官致仕其明年起为左副都御史巡抚辽东文升凡三至辽军民闻其来皆鼓舞益禁益中官总兵使不得朘削众益大喜逾年进右都御史总督漕运防淮安及徐和二州饥移江南粮十万石盐价银五万两振之寻即有是命时李孜省方怙宠文升既入朝颇恶其为人有所言孜省亦深嫉文升矣】
　　十二月以彭华为吏部左侍郎兼翰林学士入内阁预机务
　　【华深刻多计数善伺人短与万安李孜省相结得入阁素嫉尹旻与安等伺得旻子侍讲龙诸隂事下龙诏狱执讯午门多所株连旻致仕去龙除名由是人皆畏华而恶之逾年以风疾罢】质实【按尹龙之狱事载宪宗实录旻乡人有武选郎邹袭者以司吏樊忠韩锡盗敕事发坐防范不谨调外袭素与旻子龙及侍读焦芳交善因谋为指挥张旺等一百二十三人保留袭疏上之既下吏部议旻复奏曰此公论也乞复袭官帝已疑旻私袭曰尔何繇知为公论然尚勉从旻议不深责旻也未几东厰缉事者发袭等交通状旻自服罪帝责其徇情妄奏落旻太子太传为太子少保时二十二年四月也甫逾月而厰校又发龙纳贿事给事中张雄刘清刘升御史陈孜等交章劾龙并及旻帝宥旻而下龙锦衣卫狱令法司防鞫于午门通判王范经厯张璲并以赂龙得官逮讯词连郎中刘绅员外郎董宁同知朱绅副使谢显王锦冯兰六人狱上命旻以尚书致仕龙削籍范等谪有差侍郎耿裕黎淳以阿黙停禄三月而焦芳坐为袭莗保留疏谪同知于是御史吕璋等复劾侍郎侣钟秦纮大理寺丞刘瓛寺副苏防大仆寺卿张海顺天府丞黄杰洗马罗景给事中马龙御史刘璧于壁高辅张鼐编修王敕员外郎杨棨袁弼皆以山东人坐旻党调降龙献之本末如此】
　　【丙午】二十二年秋七月前少保谨身殿大学士商辂卒【辂再入阁前后预机务二十一年家居十年卒年七十三赠太傅諡文毅辂平粹简重寛厚有容临大事决大议毅然莫能夺既谢政刘吉过访邸第见其子孙林立叹曰吉与公同事厯年未尝见公笔下妄杀一人宜天之报公厚辂曰正不敢使朝廷妄杀一人耳】
　　八月谪江西巡抚闵珪为广西按察使陜西巡抚郑时为贵州左参政
　　【江西南贑诸郡多盗率献赀强宗投为仆事发辄相倚庇拒有司不就捕珪请连坐其主以清盗薮法司议从之而防和尹直新建谢一防皆怒珪竟谪官广西命下一防喜谓人曰珪之谬也非吾孜省密啓于帝吾乡缙绅尚得高枕乎人乃知珪之左降李孜省力也郑时自十九年抚陜西频嵗大饯人相食请于朝发帑金十万转漕四十石躬督属吏给振铢粒皆有籍无敢渔者所全活甚众防孜省以灾异贬顷之复用事与梁芳乱政如故时闻之叹曰如此则灾未有已也吾安可以外吏循黙遂条上五事曰尽诚敬以回天意明义理以杜妖妄减供奉以苏民困重名器以待有功罢传奉以抑侥幸盖为芳孜省发也疏入寻有贵州参政之贬陜民哭送之至遮道不得行帝闻颇悔为斥传奉官十人系六人献诏自今中防授官者俱覆奏然不罪芳孜省也时有御史姜昂者亦愤孜省等乱政倡同官疏劾其罪帝怒昂妄言杖午门外】质实【防和隋改西昌县置太和元升州明改太和县属吉安府新建宋析南昌县地置明属南昌府今并因之闵珪字朝瑛乌程人郑时字宗良舒城人姜昂字恒頫太仓州人谢一防字大韶新建人初冐姓王后改】
　　九月罢南京兵部尚书王恕出马文升代之
　　【前二年恕自应天巡抚改南京兵部尚书林俊以劾梁芳继晓下狱恕疏争俊不当罪帝不怿恕侃侃论列无所避先后应诏陈言者二十一建白者三十九皆力阻权幸天下倾心慕之过朝事有不可必曰王公胡不言也或又曰公疏且至矣已恕疏果至时为謡曰两京十二部独有一王恕于是贵近皆侧目帝亦颇厌苦之是年起用传奉官恕諌尤切帝愈不恱防南京兵部侍郎马显乞罢怱附批曰王恕老劣矣亦令致仕而文升为李孜省所谮遂出以代怒一举而闲废两名臣朝野大骇工部主事王纯疏请留恕命杖之贬二秩外调】质实【马显字文明广平人王纯仙居人】
　　逮广东布政使陈选道卒
　　【选于天顺中巡按江西尽斥贪残吏成化初督学河南汪直出巡都御史以下皆拜谒选独长揖久之进按察使决遣轻系数百人重囚多所平反囹圄为空治尚简易独于赃吏无所假厯广东左右布政时诏减省贡献而市舶中官韦眷肆横奏乞均徭户六十人添办方物选持诏书争帝命与其半春由是怒选畨人马力麻诡称苏门答剌使臣欲入贡私市易眷利其厚赂将许之选闻立逐之畨禺令高瑶发眷通畨事没其赀巨万入官都御史宋旻不敢结选移檄奬之且闻于朝春恨选益甚逐诬选瑶朋比为贪墨遣刑部郎中李行及廵按御史徐同爱勘之眷贿选所黜吏张褧令诬证褧坚不从拷掠无异辞行等畏眷竟以诬狱上与瑶俱被逮士民数万号泣遮留使者辟除乃得出至南昌疾作行阻其医药竟卒张褧闻选死哀悼乃上书曰窃见故罪人选孑处羣邪之中独立众憎之地太监韦眷通畨败露知县瑶按法持之选移文奬劝以激贪懦固贤监司事也都御史宋旻及同爱怯势养奸致眷横行胸臆秽蔑清流勘官李行颐指煆炼竟无左证臣本小吏诖误触法被选黜罢实臣自取眷谓臣憾选厚赂噉臣臣虽胥役敢昧素心行等逮臣致理拷掠百端臣忍死吁天终无异口行等乃文致其罪选故刚直不堪屈辱愤懑旬日身婴重疾行等幸其殒身阻其医疗讫命之日密走报眷小人侫毒一至于此臣摈黜罪人秉耒田野百无所图诚痛忠良衔屈而为圣朝累也不报】质实【陈选字士贤临海人后家于鄞案明史选传治初主事林沂疏雪选寃诏复官礼正徳中追赠光禄卿諡忠愍宋旻字宏泽淳安人李行新喻人徐同爱常山人】
　　遣刑部左侍郎何乔新勘播州土司讼
　　【初巡抚张瓒之奏设安宁宣抚也受播州致仕宣慰掦辉属因请任辉庶长子友为使而友忮其弟爱嗣辉职虽授宣抚使意未慊辉没友与长官张渊谋刺爱不果遂诬奏爱居处器用僭拟朝廷又通唐府宻书往来私习兵法天文谋不轨事乃遣乔新住勘将行请曰杨氏主播州五百余年诸蛮服从久矣厯代寛以文法盖治之以不治也今但宜二人面质眞伪无令惊疑帝是之乔新至尽得其始末白爱诬夺友官迁保宁覊管斩张渊播州遂安】质实【唐府谓定王桱孙庄王芝址也成化十二年袭封】
　　以尹直为戸部左侍郎兼翰林学士入内阁预机务【直明敏博学练习朝章而躁于进取性矜忌不自检饬前为侍读学士觊擢礼部侍郎而尚书尹旻不欲荐直直竟以中防得之翼日遇旻于朝举笏谢旻曰公所谓简在帝心者由是两人交恶直寻以忧去服除起南京吏部侍郎就改礼部凡在南部八年郁郁不得志属其党万安谋内召旻辄持不可诸朝臣亦皆畏直幸其在南卒倚安及李孜省力召为兵部侍郎益比孜省与彭华共倾旻以泄怨至是复由中防入阁物论鄙之】
　　【丁未】二十三年春正月皇贵妃万氏卒
　　【妃服用器物穷极僭拟中官侫幸钱能覃勤汪直梁芳韦兴辈皆假贡献苛敛民财倾竭府库以结妃欢四方进奉异物皆归之父兄弟侄皆授都督指挥千百戸等官性嫉妬掖庭御幸有身饮药伤坠者无数至是卒帝震悼辍朝七日諡曰恭肃端愼荣靖皇贵妃】
　　命南京右都御史屠滽谕防占城王古来归国
　　【初安南黎灏据占城复发兵执王弟盘罗茶悦王孙斋亚麻弗庵与弟古来走佛灵山避难中朝屡谕灏返侵地灏率诡辞对其后乃访斋亚麻弗庵立之畀以国南邉地而占城故壤凡二十七所四府一州二十二县里计三千五百有竒割畀才十之二余为灏据如故王孙既新立遣使请封给事中冯义行人张瑾赍印册在行而闻王孙死虑空还失利亟抵其国封提婆苔为王获厚赂而返提婆苔者灏伪敕所封占城畔人也义返至海洋病死瑾自广东上其事诡言王孙为弟古来所弑不得已封其国所欲立者而古来贡使已前至方告斋亚麻弗庵之防请嗣封且乞宣谕安南悉还故壤犹不知提婆苔之据其国也于是礼官劾瑾妄下锦衣狱讯之伏罪论斩寻勅古来抚谕提婆苔令上国王印提婆苔不受命乃遣给事中李孟旸行人叶应册封古来为国王孟旸以提婆苔方窃据惮行请传谕古来诣广东受封古来乃自老挝挈家赴崖州封事竣欲躬诣阙廷奏安南之罪总督宋旻以闻廷议遣大臣经理其事因以命滽至广东即传檄安南宣示祸福募健卒二千人驾海舟二十艘防古来还国安南以滽大臣奉特遣不敢抗古来乃得人】质实【屠滽字朝宗鄞县人冯义韩城人张瑾吴县人李孟旸睢州人叶应归善人】
　　二月以李孜省为礼部右侍郎
　　【孜省既贬复用益作威福假扶鸾术言江西人赤心报国于是致仕副都御史刘敷礼部郎中黄景南京兵部侍郎尹直工部尚书李裕礼部侍郎谢一防皆因之以进执政大臣万安刘吉从而附丽之所喜者则援之通显所怒者则搆之贬斥憾应天府丞杨守随尝劾已谮于帝谪南宁知府去他所排挤甚众朝野侧目前年冬擢通政使至是进礼部侍郎掌通政司如故一时侫幸窃权宠者无与侔比矣】质实【黄景上高人李裕字咨徳丰城人由南京都御史召为工部尚书寻改吏部与阁臣彭华并以贿孜省得擢时人为之謡曰八百宪台陞李裕三千馆阁荐彭华孝宗实录于华之卒载其语云】
　　发明【明季门户之习为一代深锢之患然当成化以前末有显然援结芘其乡里连及阖省者也自李孜省擅宠荐引乡人彭华入阁复假邪术言江西人赤心报国而同省大臣皆因之以进厥后孜省既败焦芳用事衔孜省辈之黜已遂减江西觧额且榜禁之使不得选朝官誉北故南相寻报复党祸之结自此始矣夫人臣植党树援未有不害于而国者然多以学术意气私相矜许乆之乃成角立之若孜省者一佞幸小人习五雷道法迎合宪宗意防与奸僧继晓窃取尊显偶假扶鸾仙之伎遂开朋党比附之门使朝局为之一变可不愼欤】
　　秋七月封子五人为王
　　【祐杬兴王祐棆岐王祐槟益王祐楎衡王祐橒雍王】质实【明史诸王传岐王宪宗第五子后之藩徳安益王第六子后之藩建昌衡王第七子后之藩青州雍王第八子后之藩衡州岐王永王皆邵太后生益王衡王皆张徳妃生】
　　八月帝崩
　　【是月庚辰帝不豫甲申命皇太子视朝于文华殿戊子大渐己丑崩】
　　九月太子祐樘即位赦
　　【是为孝宗以明年为治元年】
　　太监梁芳方士李孜省等及外戚万喜以罪谪戍有差【言官劾孜省及其党邓常恩赵玉芝交结太监芳外戚喜等诸不法事论死上以宅忧谪芳南京少监喜指挥使孜省常恩玊芝等戍陜西邉芳等既谪戍遇赦当还印绶监太监蒋琮言芳等罪大不当赦复逮下狱孜省不胜搒掠死常恩玊芝寻复遇赦仍徙邉方废死】
　　冬十月罢传奉官夺僧道封号
　　【帝用科道言降黜传奉官通政任杰侍郎蒯钢指挥佥事王荣等二千余人罢遣禅师眞人等二百四十余人法王佛子国师等七百八十余人并追诰敕印仗遣归本土】质实【任杰王荣皆不知何许人】
　　尊皇太后为太皇太后皇后为皇太后立皇后张氏【先是孝穆太后薨外廷借借指万贵妃帝即位鱼台丞徐顼疏请上母妃尊諡迁葬并追究薨故廷臣议建万氏戚属下锦衣鞫治万安惧不知所出曰我久与万家不往来刘吉亦有运自危与尹直共拟防寝之帝仁厚恐伤先帝意不问安吉得无事】质实【皇后张氏兴济人】
　　万安罢
　　【安草登极诏书禁言官风闻言事中外哗然安寻亦悔之及上两宫尊号遂诏陈天下利弊御史汤鼐诣阁安从容曰此非里面意吾辈维持君等耳鼐即以其语闻谓安归过于君无人臣礼于是庶吉士邹智御史文贵姜洪等交章列其罪状先是歙人倪进贤者粗涉书史无行謟事安日与讲房中术安昵之因令就试得进士授为庶吉士除御史帝一日于宫中得疏一小箧皆论房中术者末署曰臣安进帝令怀恩特至阁曰此大臣所为邪安愧汗伏地不能出声及诸臣弹章入复令思就安读之安数跪起求哀无去志思直前摘其牙牌曰可去矣始惶惧归第乞休去时年七十余在道犹望三台星冀复用居一年卒安在政府二十年每遇试必其门生为考官子孙甥壻多登第者子翼南京礼部侍郎孙璧翰林緺修安死无几翼璧相继死安遂絶】质实【汤鼐字用之夀州人邹智字汝愚合州人文贵湘乡人姜洪字希范广徳人】
　　追諡母纪氏为孝穆皇太后
　　【帝悲念太后遣人求太后家先是太后在宫中尝自言家贺县姓纪防不能知亲族也于是有妄冒太后戚畹以希宠贵者十数辈后事露皆谪戍而太后家终不可得其后礼臣上言可仿太祖封徐王故事定拟太后父母封号立祠桂林致祭帝诏曰孝穆太后早弃朕躬毎一思念惄焉如割初谓宗亲尚可旁求宁受百欺冀获一是卿等谓嵗久无从物色请加封立庙以慰圣母之心皇祖既有故事朕心虽不忍又奚敢违逐封后父庆元伯后母伯夫人立庙桂林府有司嵗时祀焉大学士尹直撰册文有云覩汉家尧母之门増宋室仁宗之恸帝燕闻念诵辄欷歔泣下也】质实【贺县汉临贺县唐为贺州治明洪武初以临贺省入贺州寻降州为县属桂林府今因之】
　　以吏部左侍郎徐溥兼翰林学士入内阁预机务【寻进礼部尚书兼文渊阁大学士已刘吉罢去遂为首辅漙承吉恣睢之后鎭以安静务守成法尝曰祖宗法度所以惠元元者至矣患不能守耳时人比之汉丙吉云】质实【徐漙字时用宜兴人】
　　十一月召王恕为吏部尚书以马文升为左都御史【时恕致仕家居言官论安者辄荐恕司礼监怀恩亦素重之力劝帝故即家起用之而文升亦以时望得内召】
　　尹直罢以刘健为礼部右侍郎兼翰林学士入内阁预机务
　　【给事中宋琮御史许斌言直自为侍郎以至入阁夤缘攀附皆取中防帝于是薄其为人令致仕健学问深粹以身任天下之重先为少詹事充东宫讲官受知于帝帝立乃有是命于时羣邪渐黜众正并升海内欣然望治矣】质实【刘健字希贤洛阳人宋琮陇西人许斌阳曲人】
　　礼部左侍郎邱濬进大学衍义补
　　【濬以眞徳秀大学衍义止述修身齐家事而治国平天下阙焉乃博采羣书以补之至是表上于朝帝称善进濬尚书赉金币诏刋行其书既而濬以书中所载皆可见之行事请摘其要者下内阁议行之帝报可】质实【大学衍义补六十一卷诚意正心之要曰审防微治国平天下之要曰正朝廷曰正百官曰固邦本曰制国用曰明礼乐曰秩祭祀曰崇教化曰备规制曰愼刑宪曰严武备曰固封圉曰成功化】
　　十二月葬荗陵
　　【諡曰继天凝道诚明仁敬崇文肃武宏徳圣孝纯皇帝庙号宪宗】质实【荗陵在昌平州聚宝山东少南】
　　【明史赞曰宪宗早正储位中更多故而践阼之后上景帝尊号防于谦之寃抑黎淳而召商辂恢恢有人君之度矣时际休明朝多耆彦帝能笃于任人谨于天戒蠲赋省刑闾里日益充足仁宣之治于斯复见顾以任用汪直西厰横恣盗窃威柄稔恶弄兵夫明断如帝而为所蔽惑久而后觉妇寺之祸固可畏哉】












　　御定资治通鉴纲目三编卷十五
　　钦定四库全书
　　御定资治通鉴纲目三编卷十六
　　【起戊申明孝宗治元年尽丙辰明孝宗治九年】凡九年
　　【戊申】孝宗敬皇帝元年春正月以何乔新为刑部尚书【乔新初为刑部侍郎以刚正为万安刘吉所忌帝嗣位安等拟防出乔新为南京刑部尚书僣升秩以逺之中官怀恩不平诣阁正色曰新君立当用正人胡为出何公安等黙然既而刑部尚书杜铭罢羣望属乔新而吉代安为首辅终忌之阙乆不补帝以王恕荐乃有是命】
　　二月帝耕耤田
　　【礼毕宴羣臣教坊以杂伎进马文升厉色曰新天子当知稼穑艰难岂宜以此凟乱宸聪邪即斥去之自是嵗子仲春行耤礼定为制】质实【按明史礼仪志洪武二年太祖始躬行耕耤礼永乐以后惟登极初一行之至是乃定有常仪前期百官致斋顺天府官以为耜及穜稑种进呈内官仍捧出授之由午门右出置防舆鼔乐送至耤田所至期帝翼善冠黄袍诣坛所具服殿服兖冕祭先农毕还更翼善冠黄袍太常卿导引至耕耤位南向立三公以下各就位户部尚书北向跪进言耜顺天府官北向跪进鞭帝秉耒三推三反讫户部尚书跪受耒耜顺天府官跪受鞭太常卿奏请复位府尹挟青箱以种子播而覆之帝御外门南向坐观三公五推尚书九卿九推太常卿奏耕毕帝还具服殿陞坐府尹率两县令者老行礼毕引上中下农夫各十执农器朝见令其终畆百官行庆贺礼赐酒馔三品以上丹陛上东西坐四品以下台下坐并宴劳耆老于坛旁宴毕驾还宫大乐鼓吹振作农夫人赐布一疋】
　　封哈密卫左都督哈啇为忠顺王
　　【前二年卫喇特掦汗拥众数万谋犯邉哈商知之来告邉将严设备掦汗不得利去憾哈密兵还掠其拉木城甘肃巡抚唐瑜因请假哈商以名使益固臣节至是其国人复诉卫喇特之逼欲得中国封以威隣部乃命哈商袭忠顺王给金印时卫拉特已与　哈密和且约婚不复扰而土尔番兵端遂自此起】质实【拉木城方舆纪要在哈密城西自土尔番入哈密其往来未有不经拉木者又有哈喇城在其西按西城图志哈密旧有十堡今四境凡五堡得五城自哈密城西六十里曰苏木哈喇垓亦名头堡又西二十里曰阿斯塔纳亦名二堡又西北四十里曰托郭栖亦名三堡又西南二十里曰拉布楚喀亦名五堡其四堡在拉布楚哈西二十里曰哈喇都伯此皆哈密西境之城为入土尔番孔道则旧称哈喇者乃今哈喇都伯旧称拉木者乃今拉布楚喀音讯为拉木耳唐瑜字廷美上海人　扬汗旧作养罕拉木城旧作剌木城今并改】
　　罢选淑女
　　【中官郭镛请豫选妃嫔以广储嗣庶子谢迁上言山陵之工末毕谅开之痛犹新此必宦竖巧为谀词以动陛下非本心也陛下富于春秋俟祥禫之后徐议未晚愿亟寝前命从之】质实【谢迁字于乔余姚人】
　　三月掲文武大臣等姓名于文华殿壁
　　【两京文武大臣外官知府守备以上吏兵二部并号其姓名掲于殿壁如有迁罢即以新除者易之】
　　帝诣国子监行释奠礼
　　【帝亲释奠于光师加币用太牢改分献曰分奠坐伦堂命祭酒费闾等进讲訚举啇书説命篇敷陈时宪钦若之义词防了畅帝耸听良乆徐谕曰六经载圣人之道匪知难惟行之艰朕与尔师生勉之】质实【费訚字廷言丹徒人】
　　御经筵命儒臣日讲视午朝
　　【先是吏部侍郎杨守陈请遵祖制开大小经筵日再御朝畧言大经筵及早朝但如旧仪若小经筵当择端介博雅之臣以次进讲必于圣贤经防帝王大道以及人臣贤否政事得失民情休戚讲之明而无疑乃行之笃而无凡前朝典籍祖宗谟训百官章奏皆当贮文华后殿退朝披览日令内阁一人讲官二人居前殿右厢有疑辄问一日闲居文华殿之时多处乾清宫之时少则欲寡心清临政不惑得于内者深而出治之本立矣午朝则御文华门大臣台谏更番侍直事已具疏者用掲帖举崖畧口奏陛下详问而裁决之在外文武官来观俾条列地方事面陈大要付诸司评议其陛辞赴任者随所职任而戒谕之有大政则御文华殿使大臣各尽其谋勿相推避不当则许言官驳正其他具疏进者召阁臣议可否以行而于奏事辞朝诸臣必降词色详询博访务竭下情使贤才常接于目前视听不徧于左右合天下之耳目以为聴明则资于外者博而致治之纲举矣如或经筵常朝祗循故事百官章奏皆付内臣调防批荅臣恐积未革后患滋深疏入帝深嘉纳遂于月之丙子开经筵翼日丁丑命儒臣日讲越六日壬午视午朝皆自守陈发之时谢迁为讲官务积诚开帝意毎进讲敷词详切帝数称善】质实【杨守陈字维新鄞人】
　　起用言事谪降诸臣
　　【时擢林俊强珍为按察副使命科道官闗者悉増补南京吏部主事储巏因言先朝直谏诸臣既防轸念起改官资而前主事张吉王纯中书舍人丁玑进士敖毓元尚弃岭海蛮瘴之间臣甚惜焉又前进士李文祥当陛下御极之初倡众敢言冀益新政大臣厌其少年阳示培植而隂挫抑之天下皆知非陛下意方今増补谏官乞召此五人寘之风纪论思之地言论手采必有可观帝命部臣起用之纯初以抗章留王恕称恕社稷臣忤防贬玑毓元应星变记与张吉各陈时政疏言过切直留中谪玑普安州判官毓元后谒选得横州知州中防降云南县丞文详者万安孙壁同榜进士安重其才欵之家尝以诗规安安怒帝即位内阁拟登极诏书诫谏官母言事文祥上对事极论其非比之李吉甫王安石安与刘吉皆怒票防授系剧县丞厯练遂为陜西咸寜丞以去至是帝虽俞巏言及吏部拟擢官多为吉所紏驳颇不尽起用明年文祥复以王恕荐召为兵部主事】质实【横州唐置明属南寜府咸寜唐置明倚西安府治东今皆因之储巏字静夫防州人丁玑字玉夫丹徒人敖毓元新喻人李文祥字天瑞麻城人】发明【自孝宗更新庶政轸念言事谪降诸臣一时如林俊强珍軰皆得起改官资布列清要于是储巏以丁玑等五人列诸荐剡既从其请而召用之何又任刘吉之隂为阻挠俾丁玑卒滞逺州而李文祥者复待王恕上章再荐始召为兵部主事及莅任未逾一月遂假吉人之狱阑入其名竟至获罪而去虽曰吉实为之然果孝宗英察有余吉亦安能施其隂狡哉】
</div>
    <div class="pagination">
<a href="御定资治通鉴纲目三编_page32.html">上一页</a><span>...</span><a href="御定资治通鉴纲目三编_page28.html">28</a><a href="御定资治通鉴纲目三编_page29.html">29</a><a href="御定资治通鉴纲目三编_page30.html">30</a><a href="御定资治通鉴纲目三编_page31.html">31</a><a href="御定资治通鉴纲目三编_page32.html">32</a><span class="current-page">33</span><a href="御定资治通鉴纲目三编_page34.html">34</a><a href="御定资治通鉴纲目三编_page35.html">35</a><a href="御定资治通鉴纲目三编_page36.html">36</a><a href="御定资治通鉴纲目三编_page37.html">37</a><a href="御定资治通鉴纲目三编_page38.html">38</a><span>...</span><a href="御定资治通鉴纲目三编_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
