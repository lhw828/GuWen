<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 254 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 254 页/共 334 页
  </h1>
  <div class="content">
   2命兵剖员外郎李充为恒冀宣慰使。〔唐兵部员外郎二人，一人掌贡举、杂请，一人判南曹岁选。出使非本职，命以郎官出使耳。恒，户登翻。使，疏吏翻。〕
3朱泚更国号曰汉，〔泚，且礼翻，又音此。朱泚初僭号，国号奏。更，工衡翻。〕自号汉元天皇，改元天皇。
4王武俊、田悦、李纳见赦令，皆去王号，〔去，羌吕翻。〕上表谢罪。〔上，时掌翻。〕惟李希烈自恃兵强财富，遂谋称帝，遣人问仪于颜真卿，真卿曰：「老夫尝为礼官，所记惟诸侯朝天子礼耳！」〔颜真卿所以答李希烈者，辞不迫切而义甚严正。朝，直遥翻。〕希烈遂即皇帝位，〔考异曰：希烈称帝，实录、旧希烈传、颜真卿传皆无年月。今据奉天记、幸奉天录，皆云，「赦令既行，诸方莫不向化，惟李希烈长恶不俊，国号大楚。」又实录，今年闰月庚午，诏曰：「朕苟存拯物，不惮屈身，故于岁首，特布新令，赦其殊死，待以初诚。使臣纔及于郊畿，巨猾已闻于僭窃。」然则布烈称帝，必在正月初也。〕国号大楚，改元武成。置百官，以其党郑贲为侍中，孙广为中书令，李缓、李元平同平章事。〔「李缓」，新书作「李绶」。〕以汴州为大梁府，分其境内为四节度。希烈遣其耐辛景臻谓颜真卿曰：「不能屈节，当自焚！」积薪灌油于其庭。真卿趋赴火，景臻遽止之。
希烈又遣其耐杨峰〔将，即亮翻。考异曰：旧传作「杨丰」，令从奉天记。〕赍赦赐陈少游及寿州刺吏张建封。建封执峰徇于军，腰斩于市，少游闻之骇惧。建封具以少游与希烈交通之状闻，上悦，以建封为濠、寿、庐三州都团练使。〔少，始照翻。使，疏吏翻。〕希烈乃以其耐杜少诚为淮南节度使，使将步骑万余人先取寿州，后之江都，〔使将，即亮翻，又音如字。骑，奇寄翻。寿州，治寿春县。之，往也。淮南节度，治江都。〕建封遣其将贺兰元均、邵怡守霍丘秋栅。〔后周书贺兰礼传：其先与后魏俱起，有纥伏者，为贺兰莫弗，遂以为氏。霍丘，汉庐江松滋县地，梁置安丰郡，东魏废郡；隋开皇十六年，置霍丘县；唐属寿州。九域志：在州东一百二十里。宋白曰：霍丘，本春秋时蓼国，梁置霍丘戍，隋废戍为县。〕少诚竟不能过，遂南寇蕲、黄，欲断江路。〔蕲，渠希翻。断，音短。〕时上命包佶自督江淮财赋，泝江诣行在；至蕲口，〔水经注：蕲水，源出蕲春县北大浮山，南过其县西，又南至蕲口，入于江。售，其吉翻。泝苏故翻。〕遇少诚入寇。曹王皋遣蕲州刺吏伊慎将兵七千拒之，战于永安戍，〔永安戍，在黄州黄冈县界，梁尝置永安郡，后废为戍。〕大破之，少诚脱身走，斩首万级，包佶乃得前。后佶入朝，具奏陈少游夺财赋事；〔夺财赋事见上年。佶，巨乙翻。朝，直遥翻。〕少游惧，厚敛所部以偿之。〔敛，力赡翻。〕李布烈以夏口上流要地，〔鄂州治夏口，当江、汉之会。夏，户雅翻。〕使其骁将董侍募死士七千袭鄂州，刺丈李兼偃旗卧鼓闭门以待之。侍撤屋材以焚门，兼帅士卒出战，大破之。〔骁，坚尧翻。将，即亮翻。鄂，逆各翻。鄂州，治江夏县，即夏口。帅，读曰率。〕上以兼为鄂、岳、沔都团练使。〔沔，弥兖翻。使，疏吏翻。〕于是希烈东畏曹王皋，西畏李兼，不敢复有窥江、淮之志矣。〔史言李希烈兵势稍挫。复，扶又翻。〕
5朱滔引兵入赵境，王武俊大具犒享；〔犒，口到翻。〕入魏境，田悦供承倍丰，使者仰候，相望于道。丁丑，滔至永济，〔宋白曰：永济县，本汉贝丘县地，隋已后临清县地，大历七年，田承嗣奏分临清置永济县，属贝州，以县西临永济渠为名。〕遣王郅见悦，约会馆陶，偕行渡河。〔馆陶县，属魏州，在州城东稍北。〕悦见郅曰：「悦固愿从五兄南行，昨日将出军，将士勒兵不听悦出，曰：『国兵新破，〔谓先为马燧等所破也。〕战守踰年，资储竭矣。〔谓守魏州，与马燧等相持也。〕今将士不免冻馁，何以全军远征！大王日自抚循，犹不能安；若舍城邑而去，朝出，暮必有变！』悦之志非敢有贰也，如将士何！已令孟佑备步骑五千，从于兄供刍牧之役。」〔骑，奇寄翻。〕因遣其司礼侍郎裴抗等往谢滔司礼侍郎，犹天朝礼部侍郎。〕滔闻之，大怒曰：「田悦逆贼，向在重围，〔重，直龙翻。〕命如丝发，使我叛君弃兄，发兵昼夜赴之，〔事见二百二十七卷建中三年。〕幸而得存。许我贝州，我辞不取；尊我为天子，我辞不受。〔事见同上年。〕今乃负恩，误我远来，饰辞不出！」即日，遣马寔攻宗城、经城，〔经城，汉古县，时属贝州。宋白曰：后汉分前汉堂阳县，于今县西北二十里置经县，后魏省并南宫县，太和十年，又于今理置经县，寻置广宗郡于此，北齐省郡及县，移武强县于此，后周复于此置广宗郡，隋开皇三年，罢郡，复于此置经城县，宋省县为镇，入宗城。〕杨荣国攻冠氏，〔去年张孝忠□□将杨荣国与李向俱赴国难。及向收京城，诸将中独杨荣国不见于史。今朱滔遣杨荣国攻冠氏，乃建中三年以深州降于朱滔者。冠氏，春秋邑名，隋分馆陶东界置冠氏县，唐属魏州。九域志：在州东北六十里。〕皆拔之；又纵回纥掠馆陶顿幄帟、器皿、车、牛以去。〔纥，下没翻。帟，音亦。三礼图：在上曰帟，四旁及上曰帷，上下四旁悉周曰幄。又曰：帟，平帐也。帟，主在幕，若幄中坐上承尘。〕悦闭城自守。壬午，滔遣裴抗等还，〔还，从宣翻，又音如字。〕分兵置吏守平恩、永济。〔平恩县，属洺州，治平恩川。〕
6丙戍，以吏部侍郎卢翰为兵部侍郎、同平章事。〔考异曰：实录、新旧纪、表皆同。盖翰罢领选，故自吏部迁兵部耳。〕翰，义僖之七世孙也。〔卢义僖仕元魏，当灵后临朝时，不附徐、郑。〕
7朱滔引兵北围贝州，引水环之，〔环，音宦。〕刺史邢曹俊婴城拒守；纵范阳及回纥兵大掠诸县，〔滔纵兵大掠。〕又拔武城，〔武城，即汉东武城县地，唐属贝州。九域志：在州东五十里。〕通德、棣二州，使给军食；〔建中二年，朱滔据有德、棣。〕遣马寔将步骑五千屯冠氏以逼魏州。
8以给事中杜黄裳为江淮宣慰副使。〔考异曰：实录，去年十二月癸酉，已云黄裳使江淮，此又有之。按旧纪，去年十二月，黄裳为给事耳。实录误也。〕
9上于行宫庑下贮诸道贡献之物，膀曰琼林大盈库。〔贮，直吕翻。〕陆贽以为战守之功，赏曁未行而遽私别库，则士卒怨望，无复鬬志，上疏谏，〔复，扶又翻，又音如字。上，时掌翻。疏，所据翻。〕其略曰：「天子与天同德，以四海为家，何必桡废公方，〔桡，奴教翻，屈曲也。方，法也。〕崇聚私货！降至尊而代有司之守，辱万乘以效匹夫之藏，〔乘，绳证翻。〕亏法失人，诱奸聚慝，以斯制事，岂不过哉！」〔诱，羊久翻。慝，吐得翻。〕又曰：「顷者六师初降，〔降，读如字。天子之行，必有六师以为营卫。不敢指言自京师出居奉天，故微其辞曰六师初降。〕百物无储，外扜凶徒，内防危堞，昼夜不息，殆将五旬，冻馁交侵，死伤相枕，〔堞，达协翻。枕，职任翻。〕毕命同力，竟夷大艰。良以陛下不厚其身，不私其欲绝甘以同卒伍，辍食以啖功劳。〔啖，徒滥翻，又徒览翻。〕无猛制而人不携，怀所感也；无厚赏而人不怨，悉所无也。〔悉，详体也。〕今者攻围已解，衣食已丰，而谣讟方兴，〔讟，怨谤也。〕军情稍阻，岂不以勇夫恒性，嗜利矜功，〔恒，户登翻。〕其患难既与之同忧而好乐不与之同利，〔难，乃旦翻。好呼到翻。乐音洛。〕苟异恬默，能无怨咨！」〔咨，咨嗟也。〕又曰：「陛下诚能近想重围之殷忧，〔重，直龙翻。殷，于谨翻。〕追戒平居之专欲，凡在二库货贿，尽令出赐有功，每获珍华，〔令，力丁翻。珍华，犹言珍丽也。〕先给军赏，如此，则乱必靖，贼必平，徐驾六龙，旋复都邑，天子之贵，岂当忧贫！是乃散其小储而成其大储，损其小宝而固其大宝也。」上即命去其牓。〔去，羌吕翻。〕
10萧复尝言于上曰：「宦官自难难以来，多为监军，恃恩纵横。〔监，工衔翻。横，户孟翻。〕此属但应掌宫掖之事，不宜委以兵权国政。」上不悦。又尝言：「陛下践阼之初，圣德光被，〔应乙陵翻，当也。掖音亦。被，皮义翻。〕自杨炎、卢杞黩乱朝政，以致今日。〔朝，直遥翻。〕陛下诚能变更睿志，臣敢不竭力。〔此必卢杞贬逐之后，萧复方有是言。更，工衡翻。〕傥使臣依阿苟免，臣实不能！」〔萧复盖朴而直者。〕又尝与卢杞同奏事，杞顺上旨，复正色曰：「卢杞言不正！」上愕然，退，谓左右曰：「萧复轻朕！」〔此事必在萧复、卢杞同列之时，吏因德宗命复出使而序其事于此耳。〕戊子，命复充山南东?西、荆湖淮南、江西、鄂岳、浙江东?西、福建、岭南等道宣慰、安抚使，实疏之也。〔鄂，五各翻。使，疏吏翻。〕既而刘从一及朝士往往奏留复，上谓陆贽曰：「朕思迁幸以来，江、淮远方，或传闻过实，欲遣重臣宣慰，谋于宰相及朝士，佥谓宜然。今乃反复如是，朕为之怅恨累日。〔朝，直遥翻。相，息亮翻。为，于伪翻。〕意复悔行，使之论奏邪﹖〔意者，以意度之也。此亦德宗猜防臣下之一事。〕卿知萧复何如人﹖其不欲行，意趣安在﹖」贽上奏，以为：「复痛自修励，慕为清贞，用虽不周，行则可保。〔上，时掌翻。行，下孟翻。〕至于轻诈如此，复必不为。借使复欲逗留，从一安肯附会！今所言矛楯，〔韩非子：有鬻矛楯者，自誉其矛曰：「吾矛之利，物无不陷也。」又自誉其楯曰：「吾楯之坚物莫能陷也。」或谓之曰：「以子之矛陷子之楯，可乎﹖」其人不能答。故后世谓议论自相反及为事自相反者，为自相矛楯。楯，食尹翻。〕愿陛下明加辩诘。〔诘，去吉翻。〕若萧复有所请求，则从一何容为隐！〔为，于伪翻。〕若从一自有回互，则萧复不当受疑。陛下何惮而不辩明，乃直为此怅恨也！夫明则罔惑，辩则罔冤；惑莫甚于逆诈而不与明，〔夫，音扶。逆者，未至而迎之也。诈，谓人欺己也。未见其诈，而逆以为诈，谓之逆诈。〕冤莫痛于见疑而不与辩。是使情伪相糅，〔糅，女救翻。〕忠邪靡分。兹实居上御下之要枢，惟陛下留意。」上亦竟不复辩也。〔复，扶又翻。〕
11辛卯，以王武俊为恒、冀、深、赵节度使。壬辰，加李抱真、张孝忠并同平章事。丙申，加田悦检校左仆射。〔恒，户登翻。使，疏吏翻。校，古效翻。射，寅谢翻。〕以山南东道行军司马樊泽为本道节度使，前深、赵观察使康日知为同州刺吏、奉诚军节度使，〔以赵州与王武俊，故徙康日知。干元初，以同州为匡国军节度使，今又为奉诚军。〕曹州刺史李纳为郓州刺史、平卢节度使。〔李纳本为曹州刺史，建中二年，其父正己卒，纳自领军务，未有朝命，今方命以旌节，故先叙其本职，而加以新命。郓，音运。〕
12戊戍，加刘洽汴、滑、宋、亳都统副使，知都统事，李勉悉以其众授之。〔李勉既失守汴州，命刘洽知都统事。汴，皮变翻。统他综翻，俗多从上声。〕
13辛丑，六军各置统军，〔此北门左?右羽林、龙武、神武六军也。考异曰：实录云：「诏六军各置军使一员。」又云：「因置统军。」按旧纪，独置统军耳。今从之。〕秩从三品，以宠勋臣。〔从，才用翻。〕
唐纪四十六〔起阏逢困敦（甲子）二月，尽四月，不满一年。〕
《德宗神武圣文皇帝五》
兴元元年〔（甲子、七八四）〕
1二月，戊申，诏赠段秀实太尉，谧曰忠烈，厚恤其家。〔段秀实死节事见二百二十八卷建中四年。谧，神至翻。〕时贾隐林已卒，赠左仆射，赏其能直言也。〔卒，子恤翻。射，寅谢翻。直言事见上卷上年。〕
2李希烈将兵五万围宁陵，引水灌之；濮州刺史刘昌以三千人守之。〔将，即亮翻，又音如字。濮，博木翻。李希烈自建中四年攻宁陵。〕
滑州刺史李澄密遗使请降，〔李澄降贼见上卷上年。使，疏吏翻。降，户江翻。〕上许以澄为汴滑节度使。澄犹外事希烈；希烈疑之，遗养子六百人戊白马，〔汴，皮变翻。白马，滑州治所。〕召澄共攻宁陵。澄至石柱，使其众阳惊，烧营而遁。又讽养子令剽掠，令，力丁翻。剽，匹妙翻；下同，〕澄悉收斩之，以白希烈，希烈无以罪也。
刘昌守宁陵，凡四十五日不释甲。韩滉遗其将王栖曜将兵助刘洽拒希烈，栖曜以强弩数千游汴水，夜，入宁陵城。〔滉，呼广翻；将兵之将，音同上。考异曰：新书柏良器传曰：「食器为武卫中郎将，以兵隶浙西。希烈围宁陵，遏水灌之，亲令军中明日拔城。良器以救兵至，择弩手善游者沿河渠夜入，及旦，伏弩发，乘城者皆死。」疑韩滉遗栖曜及良器同救宁陵，旧栖曜传曰：「将强弩数千夜入宁陵。「与此共是一事。今参取之。〕明日，从城上射希烈，〔射，而亦翻。〕及其坐幄，〔坐才卧翻。〕希型惊曰：「宣润弩手至矣！」遂解围去。
3朱泚〔章，十二行本「泚」下有「既」字；乙十一行本同。」自奉天败归，〔事始见上卷建中四年。泚，且礼翻，又音此。〕李晟谋取长安。刘德信与晟俱屯东渭桥，〔刘德信屯东渭桥，事始见二百二十八卷建中四年。晟，成正翻。〕不受晟节制；晟因德信至营中，数以沪涧之败及所过剽掠之罪，斩之；〔数，所具翻，又所主翻。侯古翻。剽，匹妙翻。沪涧之败见二百二十八卷建中四年。是年十一月，既加李晟神策行营节度，刘德信可得而不受节制乎！况又有败军及剽掠之罪，斩之宜矣。〕因以数骑驰入德信军，劳其众，〔劳，力到翻。骑，奇寄翻。〕无敢动者，遂并将之，军势益振。〔将，即亮翻，又音如字。
李怀光既胁朝廷逐卢杞等，〔事见上卷上年。朝，直遥翻。〕内不自安，遂有异志。又恶李晟独当一面，〔恶，乌路翻；下同〕。死其成功，奏请与晟合军；诏许之。晟与怀光会于咸阳西陈涛斜，筑垒未毕，〔垒，鲁水翻。〕泚众大至。晟谓怀光曰：「贼若固守宫苑，〔宫苑，谓宫城及苑城也。〕或旷日持久，未易攻取；〔易，以鼓翻。〕今去其巢穴，敢出求战，此天以贼赐明公，不失也！」怀光怀光曰：「军适至，马未秣，士未饭，〔饭，扶晚翻。〕岂可遽战邪！」〔邪，音耶。〕晟不得已柔就壁。晟每与怀光同出军，怀光军士多掠人失马，晟军秋豪不犯。怀光军士恶其异已，分所获与之，晟军终不敢受。
怀光屯咸阳累月，逗留不进；〔逗，音豆。考异曰：「怀光坚壁自守，凡八十余日。」按怀光以十一月癸已解奉天围，李晟以二月戊申徒东渭桥，其间纵七十六日。实录所言，谓怀光奔河中以前耳。今但云累月。〕上屡遗中使趣之，〔使，疏吏翻。趣，读日促。〕辞以士卒疲弊，且当休息观衅。诸将数劝之攻长安，〔将，节亮翻。数，所角翻；下同。〕怀光不从，密与未泚通谋。〔章：十二行本「谋」下「有事迹颇露」四字；乙十一行本同；孔本同，张校同；退斋校同。〕〔泚，且礼翻；又音此。〕李晟屡奏，恐其有变，为所并，请移军东渭桥；晟，成正翻。李怀光既有异谋，李晟与之连营于咸阳，有不能一息安者，其奏请移军当也。〔然必归东渭桥者，晟之本规也。盖朱泚拥冱卒而据长安，其败也必当西奔，晟以师自东逼之，所以开其走路耳。兵法，围城为之阙，此其近之。〕上犹冀怀光革心，收其力用，寝晟奏不下。〔下，户嫁翻。〕
怀光欲缓战期，且激怒诸军，奏言：「诸军粮赐薄，神策独厚。厚薄不均，难以进战。」上以财用方窘，〔窘，巨陨翻。〕若粮赐皆比神策，则无以给之，不然，又逆怀光意恐诸军觖望；〔觖，古穴翻，怨望休。〕乃遗陆贽诣怀光营宣，忍因召李晟参议其事。怀光意欲晟自乞减损，使失士心，沮败其力，〔沮，在吕翻。败，补迈翻。乃曰：「将士战鬬同而粮赐异，何以使之协力！」〔将，即亮翻。〕贽未有言，数顾晟。晟曰：「公为元帅，得专号令；晟一军，受指踪而已。〔数，所角翻。帅，所类翻。又音如字。〕至于增减衣食，公当裁之。」怀光默然，又不欲自减之，遂止。〔李晟之签怀光，气和而辞正，故能伐其谋。
时上遗崔汉衡诣吐蕃发兵，〔见上卷本年正月。吐，从暾入声。〕吐蕃相尚结赞〔相，息亮翻。言：「蕃法发兵，以主兵大臣为信；今制书无怀光署名，故不敢进。」上命陆贽谕怀光，怀光固执以为不可，曰：「若克京城，吐蕃必纵兵焚掠，谁能遏之！」此一害也。前有敕旨，募士卒峊城者人赏百缗，彼发兵五万，若援敕求赏，五百万缗何从可得从可得！此二害也。虏骑虽来，必不先进，勒兵自固，观我兵势，胜则从而分功，败则从而图变，谲诈多端，不可亲信，此三害也。」〔李怀光虽欲养寇以自资，然其陈用吐蕃三害，其言亦各有理。缗，眉巾翻。谲，古穴翻。〕竟不肯署敕；〕尚结赞亦不进军。
陆贽自咸阳遗，上言：「贼泚稽诛，保聚宫苑，〔上，时掌翻。，还从宣翻，又音如字。泚，且礼翻，又音上。朱泚自据长安，居白华殿，重兵多在苑中，故言保聚宫苑。〕势穷援绝，引日偷生。怀光总仗顺之师，乘制胜之气，〔谓酝泉之胜也。〕鼓行芟翦，易若摧枯，〔芟，所衔翻。易，以豉翻。〕而乃寇奔不追，师老不用，诸帅每欲进取，怀光辄沮其谋。〔诸帅，课李晟、〔杨惠元等。帅所类翻。沮，在吕翻。〕据兹事情，殊不可解。〔解，户买翻，晓也。〕陛下意在全护，委曲听从，观其所为，亦未知感。若不别务规略，渐思制持，惟以姑息求安，终死变故难测。此诚事机危迫之秋也，固不可以寻常容易处之。〔易，弋豉翻。处，昌吕翻。〕今李晟奏请移军，适遇臣衔命宣慰，〔晟，成正翻。衔，户缄翻。〕怀光偶论此事，臣遂泛问所宜。怀光乃云：『李晟既欲别行，某亦都不要藉。』〔要者，须其用；藉者，借其力。当时有要藉宫，所以名宫之意亦如此。〕臣犹虑有翻覆，因美其军盛强。怀光大自矜夸，转有轻晟之意。臣又从容问云：〔从，千容翻。『回日，或圣旨顾问事之可否，决定何如﹖』怀光已肆轻言，不可中变，遂云：『恩命许去，事亦无妨。』〔言上已许李晟去咸阳，则其移军于事体无妨也。〕要约再三，〔要，一遥翻。〕非不详审，虽欲追悔，固难为辞。伏望既以李晟表出付中书，敕下依奏，〔敕下李晟，依其所奏也。下户嫁翻。〕别赐怀光手诏，示以移军事由。〔事由，犹言事因也。〕其手诏大意云：『昨得李晟奏，请移军城东以分贼势。〔东渭桥在京城东，故云然。晟，成正翻。朕本欲委卿商量，适会陆贽回奏云，见卿语及于此，仍言许去事亦无妨，遂敕本军允其所请。』如此，则词婉而直，理顺而明，虽蓄异端，何由起怨！」上从之。
晟自咸阳结陈而行，〔结陈而行，以防李怀光追掩。陈，读曰阵。〕归东渭桥。时鄜坊节度使李建徽、神策行营节度使杨惠元犹与怀光联营，陆贽复上奏曰：「怀光当管师徒，〔鄜，音肤。使，疏吏翻。复，扶又翻。上，时掌翻。当管，犹言见管也。〕足以独制凶寇，；逗留未进，抑有他由。所患太强，不资傍助。比者又遗李晟、李建徽、杨惠元三节度之众附丽其营，〔比毗至翻，近也。〕无益成功，祗足生事。何则﹖何则﹖四军接垒，群帅异心，〔李晟、李建徽、杨惠元之军及李怀光之军李为四军。帅，所类翻。〕论势力则悬绝高卑，〔言怀光之军最强，怀光之宫最高，相去悬绝。〕据职名则不相统属。〔言怀光，晟、建徽、惠元四人并为节度使，各总一军，不相统属。〕怀光轻晟等兵微位下而忿其制不从心，晟等疑怀光养寇蓄奸而怨其事多陵已；端居则互防飞谤，欲战则递死分功，龃龉不和，〔龃，壮所翻。龉，偶许翻。〕嫌衅遂构，俾之同处，必不两全。〔处，昌吕翻。〕强者恶积而后亡，弱者势危而先覆，〔陆贽言李怀光、李建徽、杨惠元之祸败，如烛照龟卜。〕覆亡之祸，翘足可期！〔人立而翘一足则不能久。翘足可期者，言祸来之速也。〕旧寇未平，新患方起，忧叹所所切，实堪疚心！〔疚，病也。〕太上消慝于未萌，〔太上，犹言极上也。慝，恶也。〕其次救失于始兆，况乎事情已露，祸难垂成，〔难，乃旦翻。〕委而不谋，何以宁乱！李晟见机虑变，先请移军，【章：十二行本「军」下有「就东」二字；乙十一行本同；张校同，云无注本亦无。】建徽、惠元势转孤弱，为其吞噬，理在必然，〔晟，成正翻。噬，时制翻，啖也。〕他日虽有良图，亦死不能自拔；拯其危急，唯在此时。〔拯救也。〕今因李晟愿行，便遗合军同往，托言晟兵素少，〔少，诗绍翻。〕虑为贼泚所邀，藉此两军迭为掎角，〔泚，且礼翻。掎，居蚁翻。〕仍先谕旨，密仗促装，诏书至营，即日进路，怀光音虽不欲，然亦计无所施。是谓先人有夺人之心，〔左传赵宣子之言。先，悉荐翻。〕疾雷不及掩耳者也。〔淮南子之言。〕解鬬不可以不离，救焚不可以不疾，理尽于此，惟陛下点之。」上曰：「卿所料极善。然李晟移军，怀光不免怅望，〔怅，丑亮翻，怨也。〕若更遗建徽、惠元就东，〔谓自咸阳东就李晟也。〕恐因此生辞，〔生辞，犹今人言生言语也。〕转难调息，〔调息，犹今人言调停也。且更俟旨时。」〔旨时，犹言旨日也。
4辛西，加王武俊同平章事兼幽州、卢龙节度使。〔欲使之讨朱滔也。使，疏吏翻。
5李晟以为：「怀光反状已明，缓急宜有备，蜀、汉之路不可壅，〔此指汉蜀郡、汉中郡大界而言。〕请以裨将赵光铣等为洋、利、剑三州刺史，〔三州，皆当入蜀之道之要。裨，宾弥翻。将，即亮翻。洋，音祥。〕各将兵五百以防未然。」〔将，音同上，又音如字。〕上疑未决，欲亲总禁兵幸咸阳，以慰抚为名，趣诸将进讨。〔趣，读曰促。〕或谓怀光曰：「此汉祖游而梦之策也！」〔游云梦事见十一卷汉高祖六年。〕怀光大惧，反谋益甚。
上垂欲行，怀光辞益不逊，上犹疑谗人间之，〔间，古苋翻。〕甲子，加怀光太尉，，增实，食赐铁卷，〔实食，食实封也。〕遗神策右兵马使李卡等往谕旨。〔使，疏吏翻；下同。考异曰：邠志曰：「十六日诏加怀光太尉。」按实录，甲子二十三日。邠志误。幸奉天录、旧传「李弁」作「李升」，今从奉天记。〕怀光对使者投铁券于地曰：「圣人疑怀光邪﹖〔唐之臣子，率称君父为圣人。邪，音邪。〕人臣反，赐铁卷；怀光不反，今赐铁卷，是使之反也！」辞气甚悖。〔悖，蒲妹翻，又蒲没翻。〕朔方左兵马使张名振当军门大呼曰：〔呼，火故翻。〕「太尉视贼不许击，待天使不敬，〔使，朝廷所遗，谓之天使。盖谓君，天也；君之所遗，犹天之所遗也。〕果欲反邪！功高太山，一旦弃之，自取族灭，富贵他人，何益哉！〔言怀；光反，是自取族灭，他人平其乱以为功而得实贵，是富贵他人也。〕我今日必以死争之。」怀光闻之，谓曰：「我不反，以贼方强，故须蓄锐俟时耳。」怀光又言：「天子所居必有城隍。」〔有水曰池，无水日隍。〕乃发迕城咸阳，未几，移军据之。〔几，居岂翻。〕张名振曰：「乃者言不反，〔乃者，犹言昨者也。〕今日拔军此来，何也﹖何不攻长安，杀朱泚，取富贵，引军还邠邪！」命左右引去，拉杀之。〔拉落合翻。〕
右武锋兵马使石演芬，本西域胡人，怀光养以为子。怀光潜与朱泚通谋，演芬遗其客郜成义诣行在告之，〔泚，且礼翻，又音此。演，以浅翻。郜，古到翻。史照曰：郜，姓也，出自周文王子，封郜国，国在济阴。晋有尚书高昌郜久。〕请罢其都统之权。成义至奉天，告怀光子璀；「严：「璀」改「堆」；下同。」统，他综翻，俗音从上声。璀，七罪翻。〕璀密白其父。怀光召演芬责之曰：「我以尔为子，柰何欲破我家！今日负我，死甘心乎﹖」演芬曰：「天子以太尉为股肱，太尉以演芬为心腹；太尉既负天子，演芬安得不负太尉乎！演芬胡人，不能异心，惟知事一人。〔一人，谓天子也。〕苟免贼名而死，死甘心矣！」怀光使左右脔食之，皆曰：「义士也！可令快死。」以刀断其其喉而去。〔脔，力兖翻。令力丁翻。断，音短。考异曰：邠志曰：「怀光投铁卷于地，使者惧焉。名振呼于军门。」又日：「二月二十一日，怀光拔其军居咸阳。」又日：「三月三日，怀光巡咸阳城，名振曰：『昨日言不反，今悉军此来，何也﹖」』又曰：「怀光既杀名振，召清芬责之。」按名振云「昨日言不反，今何此来﹖」则是呼军门之明日，怀光既移军咸阳。若至咸〔阳已十三日，因巡城而名振言之，何得云昨日，又何得云悉军此来！又名振与演芬同日死。按旧传云：「郜成义至奉天，乃取其言告怀光子璀，璀密告其父怀光。若三月三日，则军驾已幸梁、洋，不在奉天。且是时反状已彰灼如此，岂能尚欺人云不反邪！今从幸奉天录，悉因投铁券言之。〕
李卞等还，言怀光骄慢之状，〔还，从宣翻，又音如字。〕于是行在始严门禁，〔严门关出入之禁以防不虞。〕从臣皆密装以待。〔史照曰：密具装东，所以备行。行，才用翻。
乙丑，加李晟河中、同绛节度使；上犹以为薄，〔德宗当患难之时，进人若将加诸膝；当事定之后，退人若将队诸渊。晟，成正翻。使，疏故翻。〕丙寅，又加同平章事。
上将幸梁州，〔梁州，古汉中。〕山南节度使盐亭严震闻之，〔盐亭，汉广汉县地，梁置盐亭县，唐属梓州，以产盐名县。〕遗使诣奉天奉迎，又遗大将张用诚将兵五千至盩厔以来迎卫。〔至盩屋以来者，言若迎卫之兵至盩屋而乘舆未至，则当沿道渐进来前，以迎乘舆，不指定一处也。盩屋，音舟窒。将，即亮翻；诚将音同上，又音如字。〕用诚为怀光所诱，阴与之通谋，〔诱，音西。〕上闻而患之。会震继遗牙将马勋奉表，上语之故；〔勋，许云翻。语，牛倨翻。〕勋请「亟诣梁州取严震符召用诚还府；若不受召，臣请杀之。」上喜曰：「卿何时复至此﹖」〔还，从宣翻，又音音如字。复，扶又翻，又音如字。〕勋刻日时而去。既得震符，请壮士五人与之俱出骆谷。用诚不知事泄，以数百骑迎之，〔汉中取凤翔之路，南谷日褒，北谷日骆。骑，奇寄翻。〕勋与之俱入驿。时天寒，勋多然笹火于驿外，〔然，与燃同。笹，千秆也。〕军士皆往附火。勋乃从容出怀中符，以示用诚曰：「人夫召君。」用诚错愕起走，〔从，千容翻。错愕，猝然惊也。〕壮士自后执其手擒之。用诚楘在勋后，斫伤勋首。壮士格杀其子，仆用诚于地，跨其腹，以刀拟其喉曰：「出声则死！」勋入其营，士卒已擐甲执兵矣。〔仆，方遇翻，顿也。擐，户惯翻。〕勋大言曰：「汝曹父母宴子皆在汉中，一朝弃之，与张用诚同反，于汝曹何利乎！大夫令失取用诚，不问汝曹，无自取族灭！」众皆詟服。〔令，力丁翻。响，之涉翻，失气也。〕勋送用诚诣梁州，震杖杀之，命副将领其众。〔将即亮翻。〕勋裹其首，复命于行在，愆期半日。愆期，过期也。〕
李怀光夜遗人袭夺李建徽、杨惠元军，建徽走免，惠元将奔奉天，怀光遗兵追杀之。怀光又宣言曰：「吾今与朱泚连和，车驾且当远避！」〔泚，且礼翻，又音此。〕
怀光以韩游緕苜方将也，〔韩游緕初事郭子仪，李怀光东征，游緕为邠宁留后。緕，古回翻，即亮翻。〕掌兵在奉天，与游緕书，约使为变，游緕密奏之；明日，又以书趣之，〔怀光又以书趣游緕，游緕盖又奏之也。若据考异，则后书为浑瑊所获，通鉴疑而不取。取，读曰促。〕上〔章：十二行本「上」上有「游緕又奏之」五字；乙十一行本同；张校同，云无注本亦无。称其忠义，因问：「策安出﹖对曰：「怀光总诸道兵，故敢恃众为乱。今邠宁有张昕，灵武有宁景璇，〔邠，卑旻翻。昕，许斤翻。璇，似宣翻。〕河中有吕呜岳，振武有杜从政，潼关有唐朝臣，渭北有窦觎，〔潼，音同。音同。朝，直遥翻。觎，音俞。皆守将也。〔言此诸将客守其地也。〕陛下各以其地及其众授之，尊怀光之官，罢其权，则行营诸将各受本府指麾矣。罢〔怀光兵权，则诸路兵虽在行营，将不肯禀命于怀光而各禀本府之命。怀光独立，安能为乱！」上曰：「罢怀光兵权，若未泚河﹖〔言罢怀光，恐无以制朱泚。〕对曰：「陛下既许将士以克城殊赏，将士奉天子之命以讨贼取富贵，谁不愿之！邠府兵以万数，借使臣得需将之，〔将，即亮翻，又音如字。〕足以诛泚；况诸道必有杖义之臣，泚不足忧也！」上然之。
丁卯，怀光遗其将赵升鸾入奉天，约其夕使别将达奚小俊烧干陵，〔考异日：邠志作「达奚小进」，今从实录。〕令升鸾为内应以惊胁乘舆。〔令，力丁翻。乘，绳证翻。〔升鸾诣浑瑊自言，瑊遽以闻，且请决幸梁州。〔浑，户昆翻，又户本翻，瑊，古衔翻。考异曰：邠志：「二十六日，怀光又使持书促游緕，浑公独而奏之，且使其卒物色我军。游緕不知，不得以闻，又怒瑊之虞己也，慢骂于途。上疑其变，即日幸梁州。」今从实录。奉天记曰：「上初拔奉天，而车驾至宜寿县渭之水阳，谓待臣曰：「眹之此行，莫同之嘉之势！」因潸然流涕。浑瑊对曰：「临大难无忧惧者，圣人之勇也。」言讫，济河。」按新传，李惟简追及上于盩厔西，然后浑瑊继至。则上至渭阳时瑊犹未来。今不取。〕上命瑊戎严，瑊出，部勒未毕，上已出城西，命戴休颜守奉天，朝臣将士狼狈扈从。〔朝，直遥翻。将即亮翻。从，才用翻。〔戴休颜徇于军中日：「怀光已反！」遂乘城拒守。
朱泚之称帝也，〔朱泚称帝见二百二十八卷建中四年。泚，且礼翻，又音此。〕兵部侍郎刘乃卧病在家，泚召之，不起；使蒋镇自往说之，〔说，式芮翻。〕凡再后，知不可诱胁，〔诱，音西。〕乃欢曰：「镇亦忝列曹，不能舍生，以至于此，〔蒋镇什唐为工部侍郎，故云亦忝列曹。为泚所得，不能死而受泚宫，自愧不能舍生取义。岂可复以己之腥臊污漫贤者乎！」〔复，扶又翻。臊，苏遭翻。污鸟故翻。漫，谟宫翻，涂也。〕歔欷而返。〔歔，音虚。欷，音希，又许既希，又许既翻。〕乃闻帝幸山南，搏膺大呼，〔呼，火故故翻。〕自投于床，不食数日而卒。〔梁州在长安南山之南。鄮乃以乘舆播迁，浸以益达，故自纪于衾衽之间。
太子少师乔琳从上至盩厔，称老疾不堪山险，削发为僧，匿于仙游寺；泚闻之，召至长安，以为吏部尚书。于是朝士之窜匿者多山仕泚矣！〔刘乃以乘舆不能复还而自纪，义不臣贼也；乔琳等以乘舆不能复还。出仕于泚，苟性命而贪禄利也。唐于此时，亦云殆矣。少，始照翻。盩厔，音舟窒。尚，辰羊翻。
怀光遗其将孟保、〔考异曰：邠志作「孟廷宝」。今从实录。〕惠静寿、孙福达将精骑趣南山邀车驾，〔达将，即亮翻，又音如字。骑，奇寄翻。趣，逡喻筱。〕遇诸军粮料使张增于盩厔。〔使，疏吏翻。〕三将曰：「彼使我为不臣，我以追不及报之，不过不使我将耳。」〔过，古禾翻，又古卧翻。将即亮翻。言不过不使之为将也。〕因目增曰：目增，示之之以意，欲因其言以绐众。〕「军士未朝食，如何﹖」增绐其众曰：「此东数里有佛祠，吾贮粮焉。」三将帅众而东，纵之剽掠，〔绐，荡亥翻。贮，丁吕翻。帅，读曰率。剽，匹妙翻。〕由是百官从行者皆得入骆谷，以追不及还报，还，从宣翻，又音如字。考异曰：「纔入骆谷，怀光遗其将孟保等以数百骑来袭，为后军将侯仲庄所拒而退，遂焚店驿而去。」旧严震传曰：「赖山南兵击之而退，舆驾无警急之患。」今从邠志。怀光皆黜之。
6河东将王权、马汇引兵归太原。〔将，即亮翻。汇，于贵翻。权、汇入援见上卷上年。以上幸山南，声问不接，故引兵归。史言马燧怠于勤王。
7李晟得除官制，拜哭受命，〔谓河中、同绛及加同平章事之命。晟成正翻。〕课将佐曰：「长安，宗朝所在，天下根，本若诸将皆从行，谁当灭贼者！」乃治城隍，缮甲兵，为复京城之计。〔城隍，即为东渭桥营堑。治，直之翻。〕先是东渭桥有积粟十余万斛，度支给李怀光军，几尽。〔先悉荐翻。度，徒洛翻。几，居希翻。〕是时怀光、朱泚连兵，声势甚盛，车驾南幸，人情扰扰；晟以孤军处二强寇之间，〔泚，且礼翻，又音此。处昌吕翻。〕内无资粮，外无救援，徒以忠义感激将士，故其众虽单弱而锐气不衰。又以书遗怀光，辞礼卑逊，〔遗，唯季翻。〕虽示尊崇而谕以祸福，劝之立功补过，故怀光惭恧，未忍击之。〔恧，女六翻。〕晟曰：「畿内虽兵荒之余，犹可赋敛。〔敛，力赡翻。〕宿兵养寇，患莫大焉！」乃以判宫张彧假京兆尹，择四十余人，假宫以督渭北〔章：十二行本「北」下有「诸县」二字；乙十一行本同；孔本同；张校同〕刍粟，不旬日，皆充羡；〔羡，弋线翻。〕乃流涕誓众，决志平贼。〔李怀光自河北千里赴难，不可谓不勇于勤王，以其兵力，固可以指期收复；君臣猜嫌，反忠为逆，张名振所谓「自取族灭，富贵他人」，有味乎其言也！后之观史者，观怀光之勤王始末与张名振所以谏怀光之言，与夫史家归功李晟之言，则凡居功名之际者，可不戒哉！
8田悦用兵数败，〔事并见前。数，所角翻。〕士卒死者什六七，其下皆厌苦之。上以给事中孔巢父为魏博宣忍使。巢父性辩博，至魏州，对其众为陈逆顺祸福；〔为，于伪翻。〕悦及将士皆喜。兵马使田绪，承嗣之子也，凶险，多过失，悦不忍杀，杖而拘之。悦既归国，内外撤警备。三月，壬申朔，包与巢父宴饮，绪对弟侄有怨言，其侄止之，绪怒，杀侄，既而每之，曰：「仆射必杀我！」〔仆射，谓田悦也。〕既夕，悦醉，归寝，绪与左右密穿后垣入，杀悦及其母、妻等十余人，即帅左右势刀立于中门之内夹道。〔制，读曰率。〕将旦，以悦命召行军司马戺崿、判宫许士则、都虞候蒋济议事；府署深邃，外不知有变，士则、济先至，召入，乱斫杀之。绪死既明事泄，乃出门，出中门也。〕遇悦亲将刘忠信方排牙，〔排牙者，牙前将士各执其物以立于庭下，俟节度使升听事，以次参谒也。〕绪疾呼谓众曰：「刘忠信与扈崿谋反，昨夜刺杀仆射。」〔呼，火故翻；下同。刺七亦翻。〕众大惊，諠哗。忠信未及自辩，众分裂杀之。扈崿来，及戟门遇乱，〔节镇外门列戟，故谓之戟门。〕招谕将士，将士从之者三分之一。绪惧，登城而立，〔田绪所登者，魏州牙城也。〕大呼谓众曰：「绪，先相公之子，诸君受先相公恩，〔先相公，谓田承嗣也。〕若能立绪，兵马使赏缗钱二千，大将半之，下至士卒，人赏百缗，竭公私之货，五日取办。」于是将士回首杀扈崿，皆归绪，军府乃安。因请命于孔巢，巢父命绪权知军府。后数日，众乃知绪杀其兄，〔田悦者，绪之从兄。〕虽悔怒，怒其杀兄而悔立之。〕而绪已立，无如之何。绪又杀悦亲将薛有伦等二十余人。
李抱真、王武俊引兵将救贝州，闻乱，不敢进。朱滔闻悦死，喜曰：「悦负恩，天假手于绪也！」即遗其执宪大夫郑景济等〔执宪大夫，犹天朝御史大夫。〕将步骑五千助马寔，合兵万二千人攻魏州。寔军王莽河，纵骑兵及回纥四山剽掠。滔别遗人〔章：十二行本「人」下有「入城」二字；乙十一行本同。〕说绪，许以本道节度使。绪方危急，遗随军侯臧诣贝州送款于滔，滔喜，遗臧还报，使亟定盟约。时绪部署城内已定，〔谓魏州城内也。〕李抱真、王武俊又遗使诣绪，许以赴援，如悦存日之约。绪召将佐议之，幕僚曾穆、卢南史曰：「用兵虽尚威武，亦本仁义，然后有肋。今幽陵庂兵恣行杀掠，白骨蔽野，虽先仆射背德，〔背，蒲妹翻。〕其民何罪！今虽盛强，其亡可跂立而待也。〔跂，去智翻，举踵而立也。〕况昭义、恒冀方相与攻之，〔昭义，李抱真。恒冀，王武俊。〕柰何以目前之急欲从人为反道乎！不若归命朝廷，天子方蒙尘于外，闻魏博使至必喜，宫爵旋踵而至矣。」〔旋踵，转足也。〕绪从之，遗使奉表诣行在，城守以俟命。
9上之发奉天也，〔谓自搿天幸山南。〕韩游緕帅其麾下八百余人还邠州。〔帅，读曰率；下同。考异曰：邠志曰：「韩游緕使其子钦绪扈从，怀光知之，以戴休颜代领其职，仍假游緕邠州蛛史，将仗其党张昕害之。〔游緕既失兵柄，未知所从。说客刘南金曰：『窃观人心，莫不恋主。邠有留甲，可以图变。公得之邠，殆天假也。』〔乃使麾下将范希朝、赵怀仙诱其军归邠，士皆从之。休颜率麾下卒据城门，士不得尽出，其从游緕至邠者八百余人。」按旧游緕传无受怀光邠州刺史事。休颜传云：「及李怀光叛据咸阳，使诱休颜，休颜集三军斩其使，婴城自守。怀光大骇，遂自泾阳夜遁。其月，拜检校工部尚书、奉天行营节度使。且上幸山南，命休颜留守奉天，游緕先发怀光阴谋，二人岂肯更受怀光节度！盖当时出幸苍卒，游緕扈从不及，或以与浑瑊有隙，不敢南行，故帅麾下归邠州耳。〕李怀光以李晟军漏盛，恶之，〔恶，乌路翻。〕欲引军自咸阳袭东渭桥；三令其众，众不应，窃相谓曰：「若与我曹击朱泚、惟力是视；若欲反，我曹有死，不能从也！」怀光知众不可强，〔强，其两翻。〕问计于宾佐，节度巡官良乡李景略曰：〔良乡，汉县，属涿郡，唐属幽州。〕「取长安，杀朱泚，散军还诸道，单骑诣行在，如此，臣节亦未亏，功名可保也。」顿首恳请，至于流涕，怀光许之。都虞候阎晏等劝怀光东保河中，徐图去就，怀光乃说其众曰：〔说，式芮翻。〕「今且屯泾阳，召妻孪于邠，俟至，与之俱往河中。春装既办，还攻长安，未晚也东方诸县皆富实，军发之日，听尔俘掠。」众许之。〔东方诸县，谓泾阳以东诸县也。考异曰：幸拍天录：「李晟至东渭桥，旬日之后，军用整备。怀光患之，稍移军泾阳，与朱泚约同灭晟军。」旧怀光传曰：「怀光劫李建徽等军，移于好畤。」又曰：「居二旬，乃驱兵掠泾阳、富平，自同州往河中。」朱泚传曰：「怀光为泚所卖，惭怒愤耻，移于好畤。」按实录：「三日甲申，怀光自咸阳烧营走归河中。」幸奉天录曰：「三月，怀光拔咸阳，掠三原等十二县，鸡犬无遗，老小步骑百余万。」皆不云移军好畤及泾阳。今从邠志及幸奉天录。〕怀光乃谓景略曰：「向者之议，军众不从，子宜速去，不且见害！」遗收骑送之。景略出军门，恸器曰：「不意此军〔章：十二行本「军」下有「一旦」二字；乙十一行本同；孔本同。〕陷于不义！」〔朔方军平安、史，拒回纥、唯蕃，功高天下，备尽忠力，一旦从怀光反，是陷于不义。
怀光遗使诣邠州，令留后张昕悉发所留兵万余人及行营将士家属会泾阳，仍遗其将刘礼等将三千余骑胁迁之。韩游緕说昕曰：〔说，式芮翻。〕「李太尉功高，〔章：十二行本「自」下有「乘已」二字；乙十一行本同；乙本同；张校同。〕蹈祸机；中丞今日何以自求富贵，游緕请帅麾下以从。」〔从，才用翻。〕昕曰：「昕微贱，赖李太尉得至此，不忍负也！」游緕乃谢病不出，阴与诸将高固、杨怀宾等相结。时崔汉衡以吐蕃兵营于邠南，高固曰：「昕以众去，则邠城空矣。」乃诈为浑瑊书，召吐蕃使稍逼分城。昕等惧，道不敢出。昕等谋杀诸将之不从者，游緕知之，先与高固等举兵杀昕，〔昕，许斥翻。将即亮翻。即亮翻。緕，古回翻。考异曰：考异曰：「三月二十三日，张昕戒刘礼等衷甲而入，昕小吏李岌密报游緕。游緕伏甲先起，高固等帅众应之，遂斩昕于府中。游緕既据邠府，遗李旻，怀光乃走蒲州。」按实录：「甲申，怀光自咸阳烧营，走归河中。」然则游緕杀昕必在其前。今因怀光走见之。〕遗杨怀宾奉表以闻，且遗人告崔汉衡。汉衡矫诏以游緕知军府事，军中大喜。怀光子旻在邠，〔邠，卑旻翻。〕游緕遗之，或曰：「不杀旻，何以自明﹖〔言遗旻则上疑游緕与怀光通，将无以自明也。游緕曰：「杀旻怀光怒，其众必至，不如释旻以走之。」时杨怀宾子朝晟在怀光军中为右厢兵马使，〔朝，直遥翻。晟，成正翻。使疏吏翻。〕闻之，泣白怀光曰：「父立功于国，〔言其父杀张昕，以邠城返正也。〕子当诛夷，不可典兵。」怀光囚之。〔为后赦朝晟张本。〕于是游緕屯邠宁，戴休颜屯奉天，骆元光屯昭应，尚可弧屯蓝田，皆受李晟节度，晟军声大振。
始，怀光方强，朱泚畏之，与怀光书，以兄事之，约分帝关中永为邻国。及怀光决反，逼乘舆南幸，〔泚，且礼翻，又音此。乘绳证翻。〕其下多叛之，势益弱。泚乃赐怀光诏书，以臣礼待之，且征其兵。怀光惭怒，内忧麾下为变，外怒李晟袭之，遂烧营东走，掠泾阳等十二县，鸡犬无遗。〔考异曰：旧高郢传曰：「怀光将归河中，郢言，：『西迎大驾，岂非忠乎！』怀光不听。」按德宗因怀光迫逐，逐幸梁州。借使怀光欲迎驾，德宗岂肯来乎！今不取。〕及富平，〔怀光行及富平也。〕大将孟涉、段威勇将数千人奔于李晟，将士在道散亡相继。至河中，或劝河中守将吕呜岳焚桥拒之，鸣岳以兵少恐不能支，逐纳之，〔若吕鸣岳焚蒲津桥，怀光将士之心已离，必溃散于河西，不得至河中矣。将，即亮翻。少，诗沼翻。〕河中尹李齐运弃城走。怀光遗其将赵贵先筑垒于同州，〔备唐兵讨之也。〕刺史李纾惧，奔行在；幕僚裴向摄州事，诣贵先，责以道顺之理，贵先感寤，遂请降，同州由是获全。向，遵庆之子也。〔裴遵庆，肃宗朝为相。〕怀光使其将符峤袭坊州，据之，渭北守将窦觎帅猎团七百围之；〔团结猎户为兵，谓之猎团。帅，读曰率。峤请降。诏以觎为渭北行军司马。
10丁亥，以李晟兼京畿、渭北鄜、坊、丹、延节度使。〔鄜，音夫〕
11庚寅，车驾至城固。唐安公主薨，〔蜀州唐州唐安郡。〕上长女也。
上在道，民有献瓜果者，上欲以散试官授之，〔散官，即文散阶、武散阶也。试官事始见二百五卷武后长寿元年。〕访于陆贽，贽上奏，以为：「爵位恒宜慎惜，不可轻用。〔恒，户登翻。〕起端虽微，流弊必大。献瓜果者，止可赐以钱帛，不当酬以官。」上曰：「试宫虚名，无损于事。」贽又上奏，其略曰：自兵冬金以来，财赋不足以供赐，而职官之赏兴焉；青朱杂汨于胥徒，〔周礼六官之属，大夫、士之下有府史、胥徒。郑氏注曰：胥徒，民之给傜役者，若今卫士矣。胥，读如谞谓其有才智为什长。胥，私吕翻，又思余翻。〕金紫普施于舆皁。〔左传芈无字曰：人有十等，王臣公，公臣大夫，大夫臣士，士臣皁，皁臣舆，舆臣隶，隶臣僚，僚臣仆，仆臣台。〕当今所病，方在爵轻，设法贵之，犹恐不重，若又自弃，将何劝人！夫诱人之方，惟名与利，名近虚而于教为重，利近实而于德为轻。〔近，其靳翻。〕专实利而不济以虚，以，则耗颐而物加不给；守虚名而不副之以实，则诞谩而人情不趋。〔诞谩，虚言也。趋，七喻翻，又音如字。〕故国家命秩之制，有职事官，有散官，有勋官，有爵号，然掌务而授俸者，唯系职事之一官也，此所谓施实利而寓虚名者也。其勋、散、爵号三者所，大抵止于服色、资荫而已，〔服色，谓紫、绯、浅绯、深绿、浅绿、深青、浅青及黄，其色各以品为差。资荫，谓随资品得荫其子若孙及会孙也。〕此所谓假虚名而佐实利者也。今之员外、试官、颇同勋、散、爵号，虽则授无费禄，受不占员，〔占，之赡翻。〕然而突铦锋、排患难者则以是赏之，〔铦，息廉翻，利也。难，乃旦翻。竭筋力、展劳效者又以是酬之。若献瓜果者亦授试官，则彼必相谓曰，『吾以忘躯命而获官，此以进瓜果而获官，是乃国家以吾之躯侕同于瓜果矣。』视人如草木，谁复为用哉！〔复，扶又翻。今陛下既未有实利以教劝，又不重虚名而滥施，人无藉焉。则后之立功者，将曷用为赏哉！」
贽在翰林，为上所亲信，居艰难中，虽有宰相，大小之事，上必与贽谋之，故当时谓之内相，〔相，息亮翻；下同。〕上行止必与之俱。梁、洋道险，尝与贽相失，经夕不至，上惊忧涕泣，募得贽者赏千金。久之，乃至，上喜甚，太子以下皆贺。然贽数直谏，迕上意，〔数，所角翻。迕，五故翻。卢杞虽贬官，〔杞贬官，见上卷上年。〕上心庇之。贽极言杞奸邪致乱，上虽貌从，心颇不悦，故刘从一、姜公辅皆自下陈登用，〔二人为相见卷上年。刘从一自吏部郎中，姜公辅自翰林学士。下陈，犹下列也。〕贽恩遇虽隆，未得为相。〔为上追仇陆贽尽言而贬贽张本。〕
壬辰，车驾至梁州。山南地薄民贫，自安、史以来，盗贼攻剽，〔剽，匹妙翻。户口减耗太半，虽节制十五州，〔十五州，梁、洋、兴、凤、通、渠、集、蓬、利、壁、巴、阆、果、金也。〕租赋不及中原数县。及大驾驻跸，粮用颇窘。上欲西幸成都，严震言于上曰：「山南地接京畿，李晟方图收复，藉六军以为声援偌幸西川，则晟未有收复之期也。」众议未决，会李晟表至，言，「陛下驻跸汉中，所以系亿兆之心，成灭贼之势；若规小，〔规小，谓欲幸成都以便资用。舍大，谓舍与复之功而荀安于一隅。〕迁都岷、峨，则士庶我失望，虽有猛将谋臣，无所施矣！」上乃止。严震百方以聚财赋，民不至困穷而供亿无乏。牙将严砺，震之从祖弟也，震仗掌转饷，事甚修辨。〔史大言严震供搿车驾无阙之功。辨，读曰办。〔章：十二行本正作「办」；乙十一行本同。〕
12初，奉天围既解，李楚琳遗使作贡，上不得已除凤翔节度使，而心恶之。〔恶其杀张鉴而附朱泚，且在肘腋之下也。恶，鸟翻。〕议者言楚琳凶逆反复，若不堤防，恐生窥伺〔伺，相吏翻。〕由是楚琳使者数辈至，上皆不引见，〔见，贤遍翻。〕留之不遗。甫至汉中，欲以浑瑊代楚琳镇凤翔，陆贽上奏，以为：「楚琳杀帅助贼，〔事见二百二十八卷建中四年。帅，所类翻。〕其罪固大，但以乘舆未复，大憝犹存，〔书云：元恶大憝。憝，遗恶也，音徒对翻。〕勤王之师悉在畿内，急宣速告，晷刻是争。〔言，较晷刻而争迟速也。〕商岭则道迂且遥，骆谷复为盗所扼，〔复，扶又翻。〕仅通王命，虽在褒斜，〔据九域志，商州之路，达金、洋皆数百里，而洋又远于金。自商州西至长安复二百余里，则其路迂遥，至长安盖一千一百余里。自骆谷关至洋州亦五百余里。惟宝鸡南入大散关，至梁州五百里而近。宋白曰：兴元府东北至长安，取骆谷路六百五十二里，取斜谷路九百二十三里，驿路一千二百二十三里。〕此路若又阻艰，南北遂将敻绝。〔敻，休正翻。〕以诸镇危疑之势，居二逆诱胁之中，〔二逆，谓朱泚、李怀光也。诱，音西。〕汹汹群情，各怀向背。〔背，蒲妹翻。〕傥或楚琳发憾，公肆猖狂，南基要冲，〔塞，悉则翻。〕东延巨猾，则我咽喉梗而心膂分矣。〔咽，因肩翻。〕今楚琳能两端顾望，乃是又诱其衷，〔两端顾望，谓李楚琳外奉朝廷而阴事朱泚﹖杜预曰：衷，中也。陆德明曰：衷，音中，或丁仲翻。〕故通归涂，将济大业。陛下诚宜深以为念，厚加抚循，得其迟疑，便足集事。必欲精求素行，追抉宿疵，〔行，下孟翻。抉，于决翻。〕则是改过不足以补愆，自新不足以赎罪。凡今将吏，岂得尽无疵瑕，人皆省思，〔省，悉景翻。〕孰免疑畏！又况阻命之辈，胁从之流，自知负恩，安敢归化！斯衅非小，所宜速图。伏愿陛下思英主大略，勿以小不忍亏挠兴复之业也。」〔挠，奴教翻。〕上释然开悟，善待楚琳仗者，优诏存忍之。
13丁酉，加宣武节度使刘洽同平章事。
14己亥，以行在都知兵马使浑瑊同平章事兼朔方节度使，朔方、邠宁、振武、永平、奉天行营兵马副元帅。〔将罢李怀光兵权，故先用浑瑊。
15庚子，诏数李怀光罪恶，〔数，所具翻，又所主翻。〕叙朔方将士忠顺功名，犹以怀光旧勋，曲加容贷，其副元帅、太尉、中书令、河中尹井苜方诸道节度、观察等使，宜并罢免，〔将，即亮翻。贷，来戴翻。考异曰：旧高郢传曰：「怀光归河中，又欲悉众而西。时浑瑊军孤，台湾省帅未集、郢与李墉誓死驻之。属怀光长子璀候郢，郢乃谕以逆顺曰：『人臣所宜效顺，且自天宝以来，阻兵者今复谁在！况国家自有天命，非独人力，今若恃众西向，自绝于天，安知三军不有奔溃者乎！』李璀震惧，流泪气索。明年春，郢与都知兵马使吕鸣岳、都虞候张延英同谋，间道上表。及受密诏事泄，二将立死，怀光乃大集将卒，白刃盈庭，引郢诘之。郢挺然抗词，无所惭隐，愤气感发，观者泪下；怀光惭沮而止。」按实录：怀光以与元元年三月甲申走归汀中。己亥，以浑瑊为副元帅。四月辛丑朔，始临轩受瑊节钺，与郢传年月全不相应。今不取。〕授太子太保；其所管兵马，委本军自举一人功高望重者便宜统，领，速具奏闻，当授旌旄，以从人欲。〔旌旄，犹言节旄也。
16夏，四月，壬寅，以邠宁兵马使韩游緕为邠宁节度使。癸卯，以奉天行营兵马使戴休颜为奉天行营节度使。
17灵武守将宁景璇为李怀光治第，别将李如暹曰：「李太尉逐天子，而景璇为之治第，〔治，直之翻。为，于伪翻。〕是亦反也！」攻而杀之。
18甲辰，加李晟鄜坊、京畿、渭北、商华副元帅。〔分李怀光兵柄以授李晟、浑瑊。鄜，音夫。华，户化翻。〕晟家百口及神策军士家属皆在长安，朱泚善遇之。军中有言及家，晟怒曰：「尔敢为贼为间！」〔为贼，于伪翻。问，古苋翻。〕立斩之。军士未授春衣，盛夏犹衣裘褐，〔犹衣，于既翻。〕终无叛志。〔史言李晟以忠义感激士心。〕
乙已，以陜虢防遏仗唐朝臣为河中、同绛节度使。〔陜，失冉翻。〕前河中尹李齐运为京兆尹，供晟军粮役。〔役者，挽输浚筑之事。
19庚戌，以魏博兵马使田绪为魏博节度使。
20浑瑊帅诸军出斜谷，〔制，读曰率。〕崔汉衡劝吐蕃出兵助之，尚结赞曰：「邠军不出，将袭我后。」韩游緕闻之，遗其将曹子达将兵三千往会瑊军，吐蕃遗其将论莽罗依将兵二万从之。李楚琳遗其将石锽将卒七百从瑊拔武功，〔锽，户盲翻。〕庚戌，朱泚遗其将韩旻攻武力，锽以其众迎降。瑊战不利，收兵登西原。〔其地高平，在武功县西，故曰西原。〕会曹子达以吐蕃至，击旻，大破之于武亭川，〔考异曰：邠志云「十日破旻等」，而实录云「乙丑」，盖奏到之日也。今从邠志。〕斩首万余级，旻仅以身免。瑊遂引兵屯奉天，与李晟东西相应，以逼长安。
21上欲为唐安公主造塔，厚葬之，〔时唐安公主薨于碱固。塔，浮图也。为，于伪翻。〕谏议大夫、同平章事姜公辅表谏，以为「山南非久安之地，公主之葬，会归上都，〔会，合也，要也。上都，谓长安。〕此宜俭薄，以副军须之急。」〔凡行军资粮器械所须者，皆谓之军须。〕上使谓陆贽曰：「唐安造塔，其费甚微，非宰相所宜论。公辅正欲指朕过失，自求名耳，相负如此，当如何处之﹖」〔相，息亮翻。处，昌吕翻。〕贽上奏，以为公辅任居宰相，遇事论谏，不当罪之，其略曰：「公辅顷与臣同在翰林，臣今据理辩直则涉于私党之嫌，希旨顺成则违于匡辅之义；涉嫌止贻于身患，违义实玷于君恩。徇身忘君，臣之耻之！」〔玷，都念翻，玉病也。〕又曰：「唯闇惑之主，则怨讟溢于下国而耳不欲闻，腥德达于上天而心不求寤，〔讟，徒牧翻，谤也。书吕刑曰：德刑发闻惟腥。迨乎颠覆，犹禾知非。」又曰：「当问理之是非，岂论事久大小！虞书曰：『兢兢业业，一日二日万几』〔几，居希翻。见皋陶谟。唐、虞之际，主圣臣贤，虑事之微日至万收，然则微之不可不重也如此，陛下又安可忽而不念乎！」又曰：若以谏争为指过，〔争，读日诤。〕则剖心之主不宜见罪于哲王；〔武王数纣之罪曰：斮朝涉之胫，剖贤人之心。〕以谏争为居名，则匪躬之臣不应垂训于圣典。」〔易曰：〔王臣蹇蹇，匪躬之故。应，一凌翻。又曰：「假有意将指过，谏以居名，但能闻善而迁，见谏不逆，则所指者适足以彰陛下莫大之善，所取者适足以资陛下无疆之休。因而利焉，所获多矣。傥或怒其指过而不改，则陛下招恶直之讥；〔恶，乌路翻，又如字。〕黜其取名而不容，则陛下被违谏之谤；〔被，皮义翻。〕是乃掩己过而过弥着损彼名而名益彰。果而行之，所失大矣。」上意犹怒，甲寅，罢公辅为左庶子。
22加西川节度仗张延赏同平章事，赏其供亿无乏故也。〔上在汉中，藉西川供亿，为张延赏入相张本。上，时掌翻。使，疏吏翻。〕
23朱泚、姚令言数遗人诱泾原节度仗冯河清，〔泚，且礼翻，又音此。数，所角翻。所角翻。诱，音西。使，疏吏翻。〕河清皆斩其仗者。大将田希鉴密与泚通，杀河清，以军府附于泚；泚以希鉴为泾原节度仗。〔将，即亮翻。考异曰：邠志曰：「与元元年四月，浑公受钺专征，出斜谷，崔公劝吐蕃分军应援。尚结赞曰：『邠军不出，乘我也。』韩公使曹子达帅甲三千赴于浑公，吐蕃乃以二万余从之。李楚琳仗石锽以卒七百人从浑公进收武功，遂居之。十日，朱泚使韩旻、田旻以卒三千寇武功，浑公御之，陈于东郊。石锽以其卒降旻于陈。浑公军败，乃驰登西原，建旗收卒。会邠师以吐蕃至，贼不知，乃悉众追浑公，遂为吐蕃所覆，皆死焉。田旻以马逸获免。吐蕃既胜泚军，乃大掠而去。泾人相传，言吐蕃助国有功，将以叛卒之拏赏而归之。泾人曰：『不杀冯公，虽吾亲族，亦将不免矣。』十四日，泾卒杀河清，以田希鉴请命于泚。泚授希鉴泾原节度大仗，赐金帛，使和西戎，西戎皆受赂焉。希鉴疏泾将之不与己者以告朱泚，请杀之。泚曰：『我曲彼直』，不许。」按希鉴杀河清，必有宿谋，或为此讹言以摇众耳。今从实录。河清死在三月，今从邠志。
24上问陆贽：「近有卑官自山北来者，〔梁州，在山南。岥雍，在山北。〕率非良士。有邢建者，论说贼势，语最张皇，〔皇，大也。〕察其事情，颇似窥觇，〔觇，丑廉翻，又丑艳翻。〕今已于一所安置。如此之类，更有数人，若不追寻，恐成奸计。卿试思之，如何为便﹖」贽上奏，以为今盗据宫阙，有冒涉险远来赴行在者，当量加恩赏，岂得复猜虑拘囚！〔量，音良。复，扶又翻。〕其略曰：「以一人之听览而欲穷宇宙之变态，以一人之防虑而求胜亿兆之奸欺，役智弥精，失道弥远。项籍纳秦降卒二十万，虑其怀诈复叛，一举而尽坑之，其于防虞，亦已甚矣。〔坑降卒事见九卷汉高祖元年。〕汉高豁达大度，天下之士至者，纳用不疑，其于备虑，可谓疏矣。〔疏，与疏同。〕然而项氏以灭，刘氏以昌，蓄疑之与推诚，其效固不同也。秦皇严肃雄猜，而荆轲奋其阴计；〔事见七卷秦始皇二十年。〕光武宽容博厚，而马援输其坎诚。〔事见四十一卷汉世祖建武四年。〕岂不以虚怀待人，人亦思附；任数御物，物终不亲！情思附则感而悦之，虽寇雠化为心膂矣；意不亲则惧而阻之，虽骨肉结为仇慝矣。」又曰：「陛下智出庶物，有轻待人臣之心；思同万机，有独驭区寓之意；谋吞众略，有过慎之防；明照群情，有先事之察；〔先，悉荐翻。〕严束百辟，有任刑致理之规；威制四方，有以力胜残之志。〔此数语，曲尽德宗心事，异日安免追仇乎！〕由是才能者恐于不任，忠荩者忧于见疑，〔荩，徐刃翻。诗：王之荩臣。毛氏传曰：荩进也。〕着勋业者惧于不容，怀反侧者迫于及讨，驯致离叛，构成祸灾。天子所作，天下式瞻，小犹慎之，矧又非小！愿陛下以覆车之辙为戒，实宗庄无疆之休。」
25丁已，以前山南东道节度使南皮贾耽为工部尚书。先是，耽使行军司马樊泽奏事行在，〔先，悉荐翻。〕泽既复命，方大宴，有急牒至，以泽代耽为节度使。〔事见上卷兴元元年。〕耽内牒怀中，宴饮如故，颜色不改；宴罢，召泽告庂，且命将吏谒泽。牙将张献甫怒曰：「行军为尚书问天子起居，〕为，于伪翻。〕乃敢图节钺，夺尚书土地，事人不思，〔章：十二行本「忠」下有「众心不服」四字；乙十一行本同。〕请杀之。」耽曰：「是可言也！天子所命，即为节度使矣！」即日离真，以献甫自随，军府遂安。〔即日离镇，既得「君命召，不伏驾」之义，亦所以遏乱原。以张献甫自随，则樊泽无所猜嫌，亦所以全献甫也。离，力智翻。
26左仆射李揆自吐蕃还，甲子，薨于凤州。〔李揆入吐蕃见二百二十八卷建中四年。盖自吐蕃还赴兴元，至凤州而薨。
27韩游瑰引兵会浑瑊于奉天。
28丙寅，加平卢节度使李纳同平章事。
29丁卯，义王玼薨。〔玼，玄宗子。玼，音此，又且礼翻。
30朱滔攻贝州百余日，马寔攻魏州亦踰四旬，皆下能下。贾林复为李抱真说王武俊，〔复，扶又翻。为，于伪翻。说，输芮翻。〕曰：「朱滔志吞贝、魏，复值田悦被害，〔复，扶又翻。〕傥旬日不救，则魏博皆为滔有矣。魏博既下，则张孝忠必为之臣。〔张孝忠时镇易、定。〕滔连三道之兵，〔三道，谓幽州、易定、魏博。〕益以回纥，〔时回纥遗兵助滔。〕进临常山，〔恒州常山郡，王武俊居之。〕明公欲保其宗族，得乎！常山不守，则昭义退保西山，〔自常山南至赵州，皆恒冀巡属。又西南抵刑州界，即昭义巡属，阻山以为固。〕河朔尽入于滔矣。不若乘贝、魏未下，与昭义合兵救之；滔既破亡，则关中丧气，朱泚不日枭夷，〔朱泚窃据关中，滔破则泚丧气矣。〕銮舆反正，诸将之功，孰有居明公之右者哉！」武俊悦，从之。
戊辰，武俊军于南宫东南，抱真自临洺引兵会之，与武俊营相距十里。两军尚相疑，明日，抱真以数骑诣武俊营；宾客共谏止之，抱真命行军司马卢玄卿勒兵以俟，曰：「吾之此举，系天下安危，若其不还，领军事以听朝命亦惟子，励将士以雪雠耻亦惟子。」言终，遂行。武俊严备以等之，抱真见武俊，叙国家祸难，〔难，乃旦翻。〕天子播迁，持武俊哭，流涕纵横。〔纵，子容翻。〕武俊亦悲不自胜，〔胜，音升。〕左右莫能仰视，遂与武俊约为兄弟，武俊当何以为报乎！滔所恃者呇纥耳，不足畏也。战日，愿十口按辔临视，武俊决为十兄破之。」〔决为，于伪翻。〕抱真退入武俊帐中，酣寝久之；武俊感激，等之益恭，指心仰天曰：「此身已许十兄死矣！」〔史言抱真推心等武俊以成大功。遂连营而进。
31山南地热，上以军士未有春服，亦自御夹衣。〔夹，音夹。〕
唐纪四十七〔起阏逢困敦（甲子）五月，尽旃蒙赤奋若（乙丑）七月，凡一年有奇。
《德宗神武圣文皇帝六》
兴元元年〔（甲子、七八四）〕
1五月，盐铁判官万年王绍以江、淮缯帛来至，〔万年，京县，属京兆。缯，慈陵翻。〕上命先给将士然后御衫。〔始改御夹而御衫。衫，单衣也。将，即亮翻。〕韩滉欲遣使献绫罗四十担诣行在，〔滉，呼广翻。使，疏吏翻。罗，绮也。绫，文缯。丁度曰：古者芒氏初作罗。一曰，帛之美者。今人以丝缕织而交眼者为罗。担，都滥翻。肩负为担。天子所至为行在所。〕幕僚何士干请行；滉喜曰：「君能相为行，〔为，于伪翻。〕请今过江。」士干许诺，归别家，则家之薪米储偫已罗门庭矣；偫，直里翻。登舟，则资装器用已充舟中矣；下至厨筹，〔厨筹，当作「厕筹」。【章：乙十五行「本厨」正作「厕」；乙十一行本同；孔本同。】〕滉皆手笔记列，无不周备。每担夫，与白金一版置腰间。〔史言韩滉强敏精密。〕又运米百艘以饷李晟，〔艘，苏遭翻；下同。晟，成正翻。考异曰：柳玭叙训曰：「上初至梁，省奏甚悦。又知西平聚兵必乏粮糗，命运米百艘。」按五月初梁州尚未春服，月末已克长安。梁、润相去数千里，诏命岂能遽达乎！今不取。〕自负囊米置舟中，将佐争举之，须臾而毕。艘置五弩手以为防授，有寇则叩舷相警，〔将，即亮翻。叩，击也。船边曰舷，音胡田翻。〕五百弩已彀矣。比至渭桥，〔彀，居候翻，引满。比，必利翻，及也。〕盗不敢近。〔近，其靳翻〕时关中兵荒，米斗直钱五百；及滉米至，减五之四。滉为人强力严毅，自奉俭素，夫人常衣绢裙，〔衣，于既翻。绢，与裙翻。缣，帛织成而无纹，其精善者曰缯，俗亦谓之绢。〕破，然后易。
2吐蕃既破韩旻等，〔吐，从暾入声。破韩旻见上卷是年四月。〕大掠而去。朱泚使田希鉴厚以金帛赂之，吐蕃受之；韩游緕以闻。浑瑊又奏：「尚结赞屡遣人约刻日共取长安，既而不至；闻其众今奉大疫，近已引兵去。」〔泚，且礼翻，又音此。緕，工回翻。浑，户昆翻，又户本翻。瑊，古衔翻。考异曰：实录、旧本纪皆云：「乙丑，浑瑊与蕃将论莽罗衣众大破朱泚将韩旻等于；武功武亭川。」吐蕃传亦同。邠志曰：「李怀光竟不署敕，结赞亦不进军。」又曰：「浑公出斜谷，曹子达赴浑公，吐蕃以二万骑从之，既胜泚军，大掠而去。既使田希鉴以金帛赂之。」盖尚结赞虽引兵入塞，止屯邠南，但遗论莽罗衣将偏军助瑊破武于武功，大掠而去。既受泚赂，遂引归国。瑊于吐蕃归国之时有此奏耳。〕上以李晟、浑瑊兵少，〔少，诗沼翻。〕欲倚吐蕃以复京城，闻其去，甚忧之，以问陆贽。贽以为吐蕃贪狡，有害无益，得其引去，实可欣贺；乃上奏，其略曰：「吐蕃迁延顾望，反复多端，深入郊畿阴受贼使，〔使，疏吏翻。〕至令群帅进退忧虞：〔帅，所类翻。〕欲舍之独前，则虑其怀怨乘蹑；〔乘其虚、蹑其后也。蹑，尼辄翻。〕欲待之合势，则苦其失信稽延。戎若未归，寇终不灭。」又曰：「将帅意陛下不见信任，且患蕃戎之夺其功；士卒恐陛下不恤旧劳，而畏蕃戎之专其利；贼党惧蕃戎之胜，不死则悉遗人禽；〔遗，唯季翻。〕百姓畏蕃戎之来，有财必尽为所掠。是以顺于王化者其心不得不，怠陷于寇境者其势不得不坚。」又曰：「今怀光别保蒲、绛，吐蕃远避封疆，形势既分，腹背无患，瑊、晟诸帅，才力得伸。」又曰：「但愿陛下慎于抚接，劝于砥砺，中兴大业，旨月可期，不宜尚眷眷于犬羊之群，以失将士之情也。」
上复使谓贽曰：「卿言吐蕃势甚善，然臹、晟诸军议规画，令其进取。朕欲遣使宣，慰，卿直审细条流〔【章：乙十一行「本流」作「疏」；孔本同。】〕以闻。」〔条，分也。流，派也。〕贽以为：「贤君选将，委任责成，故能有功。况今秦、梁千里，〔秦，谓咸阳。长安，古秦中之地。梁，谓梁州。〕兵势无常，遥为规画，未必合宜。彼违命则失君威，从命则害军事，进退羁碍，难以成功；〔史照曰：「羁，马络头也。碍，谓羁所挂碍也。」余谓贽言羁碍者，盖谓欲进则有所羁而不得进，欲退则有所碍而不得退也。〕不若假以便宜之权，待以殊常之赏，则将帅感悦，智勇得伸。」乃上奏，其略曰：「锋镝交于原野而决策于九重之中，机会变于斯须而定计于千里之外，用舍相碍，否臧皆凶。〔易曰：师出以律，否臧凶。王弼注曰：齐众以律，失律则散。律不可失，失律而臧，何异于否。失令有功，法所不赦，故师出不以律，否臧皆凶。陆德明释文曰：否，音鄙，恶也。臧作郎，翻，善也。〕上有掣肘之讥，〔宓子贱为单父宰，请吏于鲁侯。鲁侯使二吏与之俱至单父，子贱使吏书而掣其肘，书恶则从而怒之。二吏归，以告鲁侯。鲁侯曰：「此谓吾桡其政也。」〕下无死绥之志。」〔兵志曰：将军死绥，有前无却。〕又曰：「传闻与指实不同，悬算与临事有异。」又曰：「设使其中有肆情干命者，陛下能于此时戮其违诏之罪乎﹖是则违命者既不果行罚，从命者又未必合宜，徒费空言，祗劳睿虑，匪惟无益，其损实多。」又曰：「君上之权，特异臣下，惟不自用，乃能用人。」
3癸酉，泾王侹薨。〔侹，肃宗子；音他顶翻。〕
4徐、海、沂、密观察使高承宗，〔建中二年，李洧以徐州归国，明年，以为徐、沂、密观察使。洧卒，高承宗代之。〕甲戌，使其子明应知军事。
5乙亥，李抱真、王武俊距贝州三十里而军。朱滔闻两军将至，急召马寔，寔昼夜兼行赴之。或谓滔曰：〔「武俊善野战，不可当其锋，宜徙营稍前逼之，使回纥绝其粮道。我坐食德棣之餫，〔餫，音运。粮运日餫。〕依营而陈，〔陈，读曰阵。〕利则进攻，否则入保，待其饥疲，然后可制也。」滔疑未决。会马寔军至，滔命明日山战。寔言：〔「军士冒暑困惫，〔惫，音蒲拜翻。〕请休息数日乃战。」
常待杨布、〔滔仿天朝置常侍。〕将军蔡雄引回纥达干见滔，远干曰：「回纥在国与邻国战，常以五百骑破邻国数千骑，如扫叶耳。今受大王金帛、牛酒前后无算，思为大王立效，〔为于伪翻；下同。〕此其时矣。明日，愿大王驻马高丘，观回緰为大土翦武俊之骑，使匹马不返。」〔为，于伪翻。〕在、雄曰：「大王英略盖世，举燕、蓟全军，将扫河南，清关中，今见小敌冗豫不击，〔冗，读与犹同。按后汉书马援传，计冗豫未决。章怀太子贤注曰：冗，行貌也，义见说文。，豫亦定也。冗，音以林翻。毛晃曰：冗豫不定，后汉马援传计冗豫未决，字从犬曲其足，与古尤同。与侵韵冗韵不同。唐史冗豫音淫，误。今从晃。〕失远近之望，将何以成霸业乎！达干请战是也。」滔喜，遂决意出战。
丙子旦，武俊遣其兵马使赵琳将五百骑伏于桑林，〔桑林之地，在经城西南。〕抱真列方陈于后，〔陈，读曰阵；下同。〕武俊引骑兵居前，自当回纥。〕回緰纵兵冲之，武俊使其骑控马避之。回纥突出其后，将还，武俊乃纵兵击之，赵琳自林中出横击之，回纥败走。武俊急追之，滔骑追击之。回兵亦走，自践其步陈，步骑皆东奔，滔不能制，遂走趣其营，〔趣，七喻翻；下同。〕抱真、武俊合兵日暮，昏雾，两军不能进，抱真军其营之西北，武俊军其东北。滔夜焚营，引兵出南门，趣德州遁去，委弃所掠资财山积；两军以雾，不能追也。
滔杀杨布、蔡雄而归幽州，心既内凓，又恐范阳留守刘怦因败图己。〔怦、普耕翻。〕匉悉发留守兵夹道二十里，具仪仗，迎之入府，相对悲喜，时人多之。
6初，张孝忠以易州归国，诏以孝忠为义武节度使，以易、定、沧三洲隶之。〔事见二百二十七卷建中三年。〕沧州刺史李固烈，李惟岳之妻兄也，〔子惟岳，本姓张，故娶李氏。〕请归恒州，孝忠遣押牙安喜程华交其州事。〔安喜县，汉之卢奴县，属中山国，燕主慕容垂改为不连，北齐改为安喜，陏改为鲜虞，唐武德四年复为安喜，带定州。〕固烈悉取军府绫、缣、珍货数十车，将行，军士大噪曰：「刺史扫府库之实以行，将士于后饥寒，柰何！」遂杀固烈，屠其家。程华闻乱，自窦逃出，乱兵求得之，请知州事；华不得已，从之。孝忠闻之，既版华摄沧州刺史。〔考异曰：旧张孝忠传曰：「遣华往沧州交检府藏。」程日华传曰：「孝忠令华诣固烈交郡，固烈死，孝忠版华知沧州事。」燕南记曰：「孝忠差牙官程华与固烈交割，固烈死，孝忠闻之，当日差人送文牒，令摄刺史。」按固烈既去，则沧州无主，孝忠岂得但令华交检府藏！今从华传及燕南记。〕华素宽厚，推心以待将士，将士安之。
会朱滔、王武俊叛，更遗人招华，〔更，工衡翻，迭也。〕华皆不从。时孝忠在定州，自沧如定，必过瀛州，瀛隶朱滔，道路阻涩。〔涩，色立翻。史照曰：阻，隔也。涩，不通滑也。〕沧州录事参军李宇说华，表陈利害，请别为一军，华从之，〔说，输芮翻；下同。〕遣宇奉表诣行在。上既以华为沧州刺史、横海军副大使、知节度事，赐名日华，令日华岁供义武租钱十二万缗。
王武俊又使人说诱之；时军中乏马，日华绐使者曰：「王大夫必欲相属，当以二百骑相助。」武俊给之，日华悉留其马，遣其士归。武俊怒，而方与马燧等相拒，不能攻取，日华由是获全。及武俊归国，日华乃遣人谢过，偿其马价，且赂之。武俊喜，复与交好。〔骑，奇寄翻。好，呼到翻。〕
7庚寅，李晟大陈兵，谕以数复京城。先是，姚令言等屡遣訑人觇晟进军之期，〔先，悉荐翻。訑，徒协翻。觇，丑廉翻。〕皆为逻骑所获。〔逻，郎佐翻，巡察者也。〕晟引示以所陈兵，谓曰：「归语诸贼：〔语，牛倨翻。〕努力固守，勿不忠于贼也！」皆饮之酒，〔饮，于禁翻。〕给钱而纵之。遂引兵至通化门外，曜武而还，〔还，从宣翻，又如字。〕贼不敢出。晟召诸将，问兵所从入，皆请「先取外城，据坊市，然后北攻宫阙。」晟曰：「坊市狭隘，贼若伏兵格鬬，居人惊乱，非官军之利也。今贼重兵皆聚苑中，不若自苑北攻之，溃其腹心，贼必奔亡。如此，则宫阙不残，坊市无扰，策之上者也！」诸将皆曰：「善！」乃牒浑瑊及镇国节度使骆元光、商州节度使尚可孤，刻期集于城下。〔京城之下也。〕
壬辰，尚可孤败泚将仇敬忠于蓝田西，斩之。〔败，补遇翻。〕乙未，李晟移军于光泰门外米仓村。〔光泰门，苑城东北门。程大昌曰：光泰门在通化门北，小城之东门，门东七里有长乐坡。吕大防长安图：光泰门者，京城东门，大明宫东苑之东。〕丙申，晟方自临筑垒，泚骁将张庭芝、李希倩引兵大至，晟谓诸将曰：「始吾忧贼潜匿不出，今来送死，此天赞我，不可失也！」命副元帅兵马使吴诜等纵兵击之。时华州营在北，兵少，〔华州兵，骆元光之兵。华，户化翻。少，诗沼翻。〕贼并力攻之，晟命牙前将李演等帅精兵救之。演等力战贼败走；演等追之，乘胜入光泰门；再战，又破之。会夜，晟敛兵还。贼余众走入白华门，白华殿门也。〕夜，闻恸哭。布倩，希之弟也。
丁酉，晟复出兵，〔复，扶又翻。〕诸将请待西师至夹攻之。〔西师，谓浑瑊之师也。〕晟曰：贼数败，已破胆，〔数，所角翻。〕不乘胜取之，使其成备，非计也。」贼又出战，官军屡捷；骆元光败泚众于浐西。〔败，补迈翻。〕戊戌，晟陈兵于光泰门外，使李演及牙前兵马使王佖将骑兵，〔佖，蒲必翻。〕牙前将史万顷将步兵，直抵苑墙神脉村。〔按新书李晟传，神脉村在苑北。脉，古牙翻。〕晟先使人夜开苑墙二百余步，比演等至，〔比，必利翻，及也。〕贼已树栅塞之，自栅中刺射官军，〔塞，悉则翻。刺，七亦翻。射，而亦翻。〕官军不得进。晟怒，叱诸将曰：「纵贼如此，吾先斩公辈矣！」万顷惧，帅众先进，拔栅而入，〔帅，读曰率；下同。〕佖、演引骑兵继之，贼众大溃，诸军分道并入。姚令言等留力战，成命决胜军使唐良臣等步骑蹙之，且战且前，凡十余合，贼不能支。至白华门，有贼数千骑出官军之背，晟帅百余骑回御之，左右呼曰：〔呼，火故翻。〕「相公来！」贼皆惊溃。〔泾原将士素畏服李晟，故闻其来而惊溃。
先是，泚遣张光晟将兵五十屯九曲，〔先，悉荐翻。〕去东渭桥十余里，光晟密输款于晟。及泚败，光晟劝泚出亡，泚乃与姚令言帅余众西走，犹近万人。〔帅，读曰率。近其靳翻。〕光晟送泚出城，还，降于晟。〔降，户江翻。〕晟遣兵马使田子奇以骑兵追泚。晟屯含元殿前，舍于右金吾仗，〔今元殿，唐东内之前殿也。〕〔左金吾仗，在殿之东；右金吾仗，在殿之西。〕令诸军曰：「晟赖将士之力，克清宫禁。长安士庶，久陷贼庭，若小有震惊，非吊民伐罪之意。晟与公等室家相见非晚，五日内无得通家信。」命京兆尹李齐运等安忍居人。晟大将高明曜取贼妓，〔妓，渠绮翻，女乐也。〕尚可孤军士擅取贼马，晟皆斩之，军中股粟。公私安堵，秋毫无犯，远坊有经宿乃知官军入城者。〔史言李晟御军严整。〕
是日，浑瑊、戴休颜、韩游緕亦克咸阳，败贼三千余众，〔败，补迈翻。〕闻泚西走，分兵邀之。
己亥，晟仗京西兵马使孟涉屯白华门，尚可孤屯望仙门，〔唐大明宫南面五门，其中曰丹凤门，丹凤庂东为望仙门，又东为延政门；丹凤之西为建福门，又西为与安门也。〕骆元光屯章敬寺，晟以牙前三千人屯安国寺，〔程大昌曰：章敬寺，在东城之外，安国寺，在大明宫东南。〕以镇京城；斩泚党李希倩、敬釭、彭偃等入人于市。
8王武俊既破朱滔，还怛州，表让幽州、卢龙节度使，上许之。〔王武俊兼幽州、卢龙节度使，见上卷是年二月。恒，户登翻。
9六月，癸卯，李晟遣掌书记吴人于公异户露布上行在〔上，时掌翻。〕曰：「臣已肃清宫禁，祗谒寂园，锺畓不移，畓，其吕翻。说文曰：畓，锺鼓之柎也。饰为猛兽。释名曰：横日栒，纵曰畓。又云：虡，天上神兽也，鹿头龙身，象之为畓，以架锺鼓。〔庙貌如故。」〔孔颖达曰：庙之言貌也。死者精神不可得而见，但以生时之宫室象貌为之耳。孝经注云：宗，尊心。庙，貌也。〕上泣下曰：「天生李，晟，以为社稷，非为朕也。」〔为于伪翻。史言于公异为李成作露布得体。
晟在渭桥，荧惑守岁，〔岁星所在，其国有福。荧惑守之，是为罚星。〕久之乃退，宾佐皆贺，曰：「荧惑退舍，皇家之福也！宜速进兵。」晟曰：「天子野次，臣下知死敌而已；天象高远，谁得知之！」既克长安，乃谓之曰：「向非相拒也，吾闻五星羸、缩无常，〔前汉书天文志曰：凡五星早出为羸，羸为客，晚出为缩，缩为主人。晋书天文志曰：失次而上为羸，失之而下为缩，〕万一复来守岁，〔复，扶又翻。〕吾军不战自溃矣！」皆谢曰：「非所及也！」
10朱泚将奔吐蕃，其众随道散亡，比至泾州，〔比，必利翻，及也。〕纔百余骑。希鉴闭城城拒之，泚谓之曰：「奴之节，吾所授也。〔朱泚以田希鉴为泾原节度使，见上卷是年四月。〕柰何临危相负！」使焚其门；希鉴取节投火中曰：「还汝节！」泚众皆哭。泾卒遂杀姚令言，诣希鉴降。泚独与芑阳亲兵及宗族、宾客北趣驿马关；〔趣，七喻翻。〕宁州刺史夏侯英拒之。至彭原西城屯，〔彭原，本彭阳县，隋开皇十八年更名，唐属宁州。〕其将梁庭芬射泚坠坑中，〔射，而亦翻。〕韩旻等斩之，诣泾州降。源休、李子平奔凤翔，李楚琳斩之，皆传首行在。
11上命陆贽草诏赐浑瑊，使访求奉天所失裹头内人。〔裹头内人，在宫中给使令者也。内人给使令者皆冠巾，故谓之裹头内人。〕贽上奏，以为：「巨盗始平，疲瘵之民，疮痍之卒，尚未循拊，〔瘵，仄介翻。〕而首访妇人，非所以副惟新之望也。谋始尽善，克终已稀；始而不谋，终则何有！所赐瑊诏，未敢承旨。」上遂不降诏，竟遣中使求之。
  </div>
  <div class="pagination">
   <a href="资治通鉴注_page253.html">
    上一页
   </a>
   <span>
    ...
   </span>
   <a href="资治通鉴注_page249.html">
    249
   </a>
   <a href="资治通鉴注_page250.html">
    250
   </a>
   <a href="资治通鉴注_page251.html">
    251
   </a>
   <a href="资治通鉴注_page252.html">
    252
   </a>
   <a href="资治通鉴注_page253.html">
    253
   </a>
   <span class="current-page">
    254
   </span>
   <a href="资治通鉴注_page255.html">
    255
   </a>
   <a href="资治通鉴注_page256.html">
    256
   </a>
   <a href="资治通鉴注_page257.html">
    257
   </a>
   <a href="资治通鉴注_page258.html">
    258
   </a>
   <a href="资治通鉴注_page259.html">
    259
   </a>
   <span>
    ...
   </span>
   <a href="资治通鉴注_page255.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
