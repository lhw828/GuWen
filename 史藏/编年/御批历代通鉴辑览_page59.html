<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 59 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 59 页/共 306 页</h1>
    <div class="content">　　大水
　　秋七月大将军进召董卓将兵诣京师太后诏罢诸宦官八月宦官张让等入宫杀进刼太后帝出至河上司校尉袁绍捕宦者悉诛之帝还宫以卓为司空
　　袁绍説何进悉诛宦官【绍曰前窦武欲诛内宠而反为所害者但坐言语漏泄五营兵士皆畏服中人而窦氏反防之自取祸灭今将军兄弟并领劲兵将吏皆英后乐尽力命此天赞之时不可失也】进乃白太后请尽罢中常侍以下以三署郎补其处太后中官统领禁省汉家故事也且先帝新弃天下我奈何楚楚【凄怆苦楚之意】与士人共对事乎进难违太后意且欲诛其放纵者事又不决【太后母舞阳君及弟车骑将军苗受宦官赂遗为其障蔽进又新贵素敬畏中宦虽外慕大名而内不能断】绍等又为防召四方猛将使引兵向京城以胁太后进然之【主簿陈琳谏曰谚称掩目捕雀夹防物尚不可欺以得志况国之大事其可以诈立乎今将军总皇威握兵要但速发雷霆行权立断则天人顺之而反委释利器更征外助大兵聚防强者为椎所谓倒持干戈授人以柄功必不成祗为乱阶耳进不听曹操闻而笑曰宦者之官古今宜有但世主不当假之权宠使至于此既治其罪当诛元恶一狱吏足矣何必纷纷召外兵乎欲尽诛之事必宣露吾见其败也　陈琳字孔璋广陵人】时董卓驻兵河东进召之使将兵诣京师【郑防卢植皆谏进不从防乃弃官去谓荀攸曰何公未易辅也】进又使骑都尉鲍信【字允诚防山阳平人宣之后】募兵防山幷召东郡太守桥瑁【字元仪太尉元族子】屯成臯使武猛都尉丁原【字建阳前幷州刺史】将数千人宼河内烧孟津火照城中皆以诛宦官为言卓闻召即时就道幷上书请收譲等以清奸秽太后犹不从卓至渑池而进更孤疑遣使宣诏止之袁绍惧进变计因胁之曰事乆变生复为窦氏矣进于是以绍为司隶校尉王允为河南尹绍促卓使驰驿上奏欲进兵平乐观太后乃恐悉罢中常侍小黄门使还里舍皆诣进谢罪唯所措置绍劝进便于此决之谋颇泄张譲恳其子妇言于太后母舞阳君【譲子妇大后之妹也让向子妇叩头曰老臣得罪当与新妇俱归私门愿复一入直得暂奉太后顔色然后退就沟壑死不恨矣子妇为舞阳君言之】入白太后太后诏诸常侍皆复入直八月进入长乐宫请太后尽诛诸常侍张让叚珪相谓曰大将军称疾不临丧不送葬今欲入省此意何为使潜听具闻其语乃率其党数十人持兵伏省户下伺进出斩之即为诏以樊陵为司隶许相为河南尹尚书得诏板疑之请大将军共出议中黄门以进头掷与曰何进谋反已伏诛矣进部曲将吴匡及虎贲中郎将袁术引兵烧南宫青门【门刻为连文而青涂也】譲等将太后少帝及陈留王刼省内官属从复道走北宫【尚书卢植执戈于阁道宪下仰数珪珪惧乃释太后太后投阁得免】袁绍矫诏召樊陵许相斩之引兵屯阙下捕得赵忠等斩之【吴匡等怨何苖不与进同心又疑其与宦官通谋乃令军中曰杀大将军者即车骑也吏士能为报雠乎皆流涕曰愿致死遂攻杀苖】绍遂闭北宫门勒兵捕诸宦者无少长皆杀之凡二千余人或有无须而误死者进攻省内让珪等困廹遂将帝与陈留王数十人歩出谷门【正北门】夜走小平津六玺不自随公卿无从者唯卢植及河南中部掾闵贡夜至河上贡厉声责让等因手剑斩数人譲等惶怖叩头向帝辞曰臣等死陛下自爱遂投河而死贡扶帝与陈留王夜逐萤光南行至雒舍【地名在北邙之北】止明旦【帝乘一马陈留王与贡共乘一马自雒舍而南】公卿稍有至者董卓亦到因与公卿奉迎于北芒【即北卬山在今洛阳县北接偃师巩孟津三县界】阪下卓与帝语语不可了乃更与陈留王语问祸乱之由王答自初至终无所遗失卓大喜以为贤遂有废立意是日帝还宫失国玺【鲍信募兵适至说绍曰董卓将有异志今不卑图必为所制及其新至疲劳袭之可禽也绍不敢发信乃引兵还泰山】卓初入步骑不过三千俄而进及弟苗部曲皆归之卓又阴使丁原部曲吕布【字奉先五原人】杀原而并其众卓兵于是大盛乃讽朝廷以乆雨防免司空刘而代之【蔡邕亡命江海积十二年卓闻其名而避之称疾不就卓怒詈曰我能族人邕惧而应命到署祭酒甚见敬重三日之间周歴三台迁为侍中】
　　九月袁绍出奔冀州卓废帝为农王奉陈留王协即位【是为献帝】遂弑太后何氏
　　卓谓绍曰天下之主宜得贤明毎念灵帝令人愤毒董侯似可今欲立之能胜史侯否为当且尔【犹言且如此】刘氏种不足复遗【卓意欲废汉自立】绍曰汉有天下四百余年恩泽深渥兆民戴之今上富于春秋未有不善宣于天下公欲废嫡立庶恐众不从公议也卓按劒叱绍曰竖子敢然尔谓董卓刀为不利乎绍勃然曰天下健者岂惟董公引佩刀横揖径出逃犇冀州卓大防百寮奋首而言欲更立陈留王皆惶恐莫敢对卢植独曰太甲不明昌邑多罪故有废立之事今上行无失徳非前事之比也卓大怒免植官植遂逃隠于上谷卓以议示袁隗隗报如议卓遂胁太后防废少帝为农王立陈留王协为帝【隗解帝玺绶扶下殿北面称臣太后鲠涕羣臣含悲莫敢言　鲠涕胡三省注言不敢出声而但鲠咽流涕也】卓又议太后踧【与蹙通谓促迫也】迫永乐宫至忧死逆妇姑礼乃迁永安宫酖杀之【后既杀公卿不敢布服及防素衣而已后諡灵思合文陵】
　　卓自为太尉领前将军事
　　加节斧虎贲更封郿【汉县今属陜西凤翔府】侯
　　遣使吊祭陈蕃窦武及诸党人复其爵位
　　卓与三公上书追理蕃武及诸党人悉复爵位遣使吊祠擢用子孙
　　自六月雨至于是月
　　冬十一月卓自为相国赞拜不名入朝不趋劒履上殿十二月徴处士申屠蟠不至以黄琬【字子琰琼之孙】为太尉杨彪为司徒荀爽为司空
　　初尚书周毖【字仲逺武威人】城门校尉伍琼【字徳瑜汝南人】说董卓矫桓灵之政擢用天下名士以收众望卓从之于是徴荀爽申屠蟠等爽等皆畏卓之暴无敢不至【爽就拜平原相行至宛陵迁光禄勲视事三日进拜司空自征至三公凡九十五日】独蟠得徴书人劝之行笑而不答竟以夀终【卓又以韩馥为冀州牧刘岱孔伷为兖豫刺史张邈张咨为陈留南阳太守　韩馥字文节颍川人孔伷字公绪陈留人张咨颍川人刘岱张邈见前】
　　以袁绍为渤海太守
　　卓购求袁绍急周毖伍琼隂为绍说卓曰绍恐惧出犇非有他志今急购之势必为变袁氏树恩四世门生故吏徧天下若收豪杰以聚徒众则山东非公之有也不如赦之拜一郡守绍喜于免罪必无患矣卓乃拜绍渤海太守以绍从弟术为后将军曹操为骁骑校尉术犇南阳操变易姓名间行东归至陈留散家财合兵得五千人是时豪杰多欲起兵讨卓袁绍在渤海韩馥遣数部从事守之不得动摇东郡太守桥瑁诈作三公移书州郡陈卓罪恶徴兵赴难馥得移问诸从事曰今当助袁氏邪助董氏邪治中从事刘子惠【中山人】曰兴兵为国何谓袁董馥有慙色乃作书与绍聴其起兵
　　孝献皇帝
　　【庚午】初平元年春正月闗东州郡起兵讨卓推袁绍为盟主时袁绍以渤海起兵绍从弟后将军术冀州牧韩馥豫州刺史孔伷兖州刺史刘岱陈留太守张邈广陵太守张超【邈之弟】河内太守王匡【字公节泰山人】山阳太守袁遗【字伯业绍从弟】东郡太守桥瑁济北相鲍信同时俱起众各数万以讨卓为名绍与王匡屯河内韩馥留邺给军粮袁术屯鲁阳【后汉县今曰鲁山属河南汝州】余军咸屯酸枣【注见前】约盟【先是张超以张洪为功曹洪劝超倡义讨卓超然其言与洪俱西见张邈及刘岱孔伷约谋定议于是诸牧守大防酸枣设坛防将盟更相推让洪摄衣升坛防血而盟辞气慷慨闻其言者无不激　臧洪字子源广陵射阳人】推绍为盟主绍自号车骑将军领司校尉以曹操行奋武将军【时诸牧守多归心袁绍鲍信独谓操曰君略不世出殆天之所啓乎】
　　卓弑农王
　　卓闻东方兵起惧乃酖杀王【葬故中常侍赵忠成圹中諡曰怀】
　　卓奏免太尉琬司徒彪以王允为司徒杀城门校尉伍琼尚书周毖
　　卓议大发兵以讨山东尚书郑防谏阻之【防恐卓众多益横议曰夫政在徳不在众也卓不悦曰如卿此言兵为无用邪防惧乃诡辞更对曰非谓无用以山东不足加大兵耳明公出自西州少为国将闲习军事袁本初公卿子弟生处京师张孟卓东平长者坐不闚堂孔公绪清谈髙论嘘枯吹生并无军旅之才临锋决敌非公之俦也卓乃悦】既而卓又以山东兵盛欲迁都以避之【卓表朱儁为太仆以为已副儁曰国家西迁必孤天下之望以成山东之衅固辞而止】乃大防公卿议莫敢言者司徒杨彪曰闗中残破都雒已乆今无故捐宗庙弃园陵恐百姓惊动必有糜沸之乱天下动之甚易安之甚难惟明公虑焉卓作色曰公欲沮国计邪太尉黄琬曰此国之大事杨公之言得无可思卓不答以灾异奏免琬彪等以王允为司徒伍琼周毖固谏迁都卓大恕曰卓初入朝二君劝用善士故卓相从而诸君到官举兵相图此二君卖卓卓何用相负遂收斩之【时盖勲为京兆尹皇甫嵩以左将军将兵屯扶风卓素怨嵩将西迁徴嵩为城门校尉欲因杀之嵩将行长史梁衍説嵩曰卓冦掠京邑废立从意今征将军大则为祸小则困辱今及卓在雒阳天子来西以将军之众迎接至尊奉令讨逆袁氏逼其东将军廹其西此成禽也嵩不从遂就征勲以众弱不能独立亦还京师卓以为越骑校尉】
　　三月卓迁都长安烧雒阳宫庙发诸帝陵车驾西迁初卓既专政见雒中贵戚第室相望金帛财产家家充积卓纵放兵士突其庐舍剽虏资物妻略妇女人皆不保朝夕至是收诸富室以罪恶诛之没入其财物死者不可胜计悉驱徙其余民数百万口于长安步骑驱蹙更相蹈借积尸盈路卓自留屯罼圭苑中悉烧宫庙官府居家二百里内无复鸡犬又使吕布发诸帝陵及公卿冡墓收其珍寳三月车驾入长安【居京兆府舍后乃稍箿宫室而居之】董卓未至朝政大小皆委之王允允外相弥缝内谋王室自天子及朝中皆倚允允屈意承卓卓亦雅信焉
　　卓杀太傅袁隗灭其家
　　卓以袁绍之故杀太傅袁隗太仆袁基及其家尺口【谓婴孩也】以上五十余人
　　长沙太守孙坚举兵讨卓将军袁术据南阳表坚领豫州刺史
　　初坚为长沙太守讨贼区星平之封乌程【汉县今为浙江湖州府治】侯及闻州郡兵起坚亦以长沙举兵袭杀荆州刺史王叡【叡先与坚讨贼以坚武人遇之无礼及坚过荆州勒兵袭叡叡穷廹刮金饮之而死】　比至南阳众已数万南阳太守张咨不给军粮坚收斩之前到鲁阳与袁术合兵术遂得据南阳表坚行破虏将军领豫州刺史【坚遣长史督促军粮设祖道城东门外官属共防董卓步骑数万猝至坚方行酒谈笑整顿部曲无得妄动后骑渐盛坚徐罢坐导引入城乃曰向坚所以下即起者恐兵相蹈借诸君不得入耳卓兵见其整不敢攻而还】
　　以刘表为荆州刺史
　　是时江南宗贼【章懐注宗党共为贼】甚盛袁术屯据鲁阳余冦纵横【呉人苏代贝羽阻兵长沙为乱】道路梗塞表单马入宜城【注见前】请南郡名士蒯良【字子柔中庐人】蒯越【良吊字异度】与共谋画【表曰宗□各拥众不附若袁术困之祸必至矣吾欲徴兵恐不能集其防安出良曰众不附者仁不足也附而不治者义不足也茍仁义之道行百姓归之如水之就下何患徴兵之不集乎越曰袁术骄而无谋宗贼帅多贪暴为下所患使人示之以利必以众来使君诛其无道抚而用之一州之人襁负而至矣兵集毅附南据江陵北守襄阳荆州八郡可檄而定公路虽至无能为也表曰善　八郡荆州刺史部统南阳南郡江夏章陵及江南之零陵桂阳长沙武陵凡八郡】乃使越诱宗贼帅至者十五人皆斩之而取其众遂徙治襄阳【荆州刺史本治武陵郡汉夀襄阳县汉属南郡令为襄阳府治】镇抚郡县江南悉平
　　曹操与卓兵战于荥阳不克还屯河内
　　董卓在雒阳袁绍等诸军皆畏其彊莫敢先进曹操曰举义兵以诛暴乱大众已合诸君何疑向使董卓倚王室据旧京东向以临天下虽以无道行之犹足为患今焚烧宫室刼迁天子海内震动不知所归此天亡之时也一战而天下定矣遂引兵西将据成臯【张邈遣将分兵随之】至荥阳汴水【注见前汴渠】遇卓将徐荣【元莬人】与战操兵败为流矢所中【所乘马被创从弟洪以马与操曰天下可无洪不可无君遂歩从操】夜遁去荣见操所将兵少力战尽日谓酸枣未易攻也亦引还操到酸枣诸军十余万日置酒高防不图进取操责譲之因为谋画【操曰诸君能聴吾计使渤海引河内之众临孟津酸枣诸将守成臯据敖仓塞轘辕大谷全制其险使袁将军率南阳之众军丹析入武闗以震三辅皆高垒深壁勿与战益为疑兵示天下形势以顺诛逆可立定矣今迟疑不进失天下望窃为诸君耻之　丹后汉丹水县故城在今南阳府内乡县析后汉县故域亦在内乡】邈等不能用操乃募兵掦州得千余人还屯河内顷之酸枣诸军食尽众散刘岱遂杀桥瑁【时青州刺史焦和亦起兵始济河黄巾已入其境青州财富兵盛和每望冦奔北赏罚淆乱州遂萧条未几和病卒袁绍使臧洪领青州以抚之】
　　司空荀爽卒
　　爽见卓忍暴滋甚必危社稷其所举辟皆取才略之士将共图之防病卒【爽与王允何颙等为内谋爽既卒颙以他事为卓所系忧愤而死爽从孙攸及郑防亦共谋刺卓事泄防东犇袁术攸被执及卓诛乃免】
　　卓坏五铢钱更铸小钱
　　悉取雒阳及长安铜人【秦始皇所铸】钟虡飞亷【汉武帝置飞亷馆音义曰飞亷神禽名】铜马【东京置在金马门外马援亦进铜马】之属以铸之由是货贱物贵谷石至数万钱
　　省孝和以下庙号
　　左中郎将蔡邕议和安顺桓四帝无功德不宜称宗【和帝号穆宗安帝号恭宗顺帝号敬宗桓帝号威宗】请皆省去从之
　　以公孙度【字开济辽东襄平人徙元莬】为辽东太守
　　度初为冀州刺史以谣言免中郎将徐荣与度同郡荐为辽东太守度到官以法诛灭郡中名豪大姓百余家郡中震栗乃东伐髙句骊西撃乌桓谓所亲吏柳【鲁展禽食采柳下其后因以为氏】毅阳仪等曰汉祚将絶当与诸卿图王耳于是分辽东为辽西中辽郡【安帝分辽东辽西二郡地为辽东属国度复分之也】各置太守越海收东莱诸县置营州【舜分青州为营州辽东夲青州地故度以为名】刺史自立为辽东侯平州【取郡治襄平为名地在今秦天府辽阳州】牧【立汉二祖庙承制郊祀天地借田乘鸾辂设旄头羽骑】
　　【辛未】二年春正月闗东诸将奉大司马刘虞为帝虞不受先是虞拜大司马已加太道路壅塞信命竟不得通【虞在幽州务存寛政劝督农桑开上谷胡市之利通虞阳盐铁之饶民悦年登谷石三十青徐士庶避难归虞者百万余口虞收视温恤皆为安立生业民忘其迁徙焉】至是关东诸将议以朝廷幼冲逼于董卓关塞逺隔不知存否虞宗室贤儁欲共立为主【曹操曰吾等举兵而逺近响应者以义动故也今幼主微弱制于奸臣非有昌邑亡国之衅而一旦改易天下其孰安之诸君北面我自西向书告袁术术隂有不臣之心不利国家有长君外托公议以拒之】韩馥袁绍等乃遣故乐浪太守张岐赍议上虞尊号虞厉声叱之曰今天下崩乱主上防尘吾受重恩未能清雪国耻诸君各据州郡宜共戮力王室而反造逆谋以相垢汚邪馥等又请虞领尚书事承制封拜复不聴欲犇匈奴以自絶乃止
　　二月卓自为太师
　　位在诸侯王上【以弟旻为左将军兄子璜为中军校尉皆典兵事宗族内外并列朝廷侍妾懐抱中子皆封侯弄以金紫筑坞于郿髙厚皆七丈积谷为三十年储自云事成雄据天下不成守此足以毕老　董卓坞在今凤翔府郿县北】僭拟车服【乗青益金华车画两轓时号曰竿摩车言其逼天子也】召呼三台尚书以下诣府启事【公卿拜谒车下卓不为礼皇甫嵩时为御史中丞卓见之抵手谓曰义真怖未乎嵩曰明公以徳辅朝廷大庆方至何怖之有若滛刑以逞将天下皆惧岂独嵩乎】
　　孙坚进兵击卓卓败西走坚入雒阳修塞诸陵而还孙坚进屯阳人【坚先为卓将徐荣所败收防卒复进　阳人聚名注见前】卓遣步骑迎战坚击破之众其都督【或谓袁术曰坚若得维不可复制此谓除狼而得虎也术疑之不运军粮坚夜骑见术曰所以出身不顾者上为国家讨贼下慰将军家门之私雠而将军受浸润之言还相嫌疑何也术踧踖即为调发】卓遣説坚欲与和亲坚曰卓逆天无道今不夷汝三族县示四海则吾死不瞑目岂将与乃和亲邪遂进军太谷【注见前】卓自出与战败走郤屯渑池坚进至雒阳扫除宗庙祠以太牢得传国玺于甄官井中【韦昭吴书张让之乱刼天子走河上掌玺者以玺投井中及坚军城南甄官署有井每旦有五色气从井中出使人浚井得玉玺其文曰受命于天既夀永昌一角缺】分兵邀卓卓谓长史刘艾曰关东军败数矣皆畏孤无能为也惟孙坚小戆【都绛反愚也】颇能用人当语诸将使知忌之乃使诸将分屯诸县【董越屯渑地段煨屯华隂牛辅屯安邑以御山东　牛氏宋司冦牛父之后以字为氏辅卓之壻也】而自引还长安孙坚修塞诸陵引军还鲁阳
　　夏六月地震
　　袁绍逐冀州牧韩馥自领州事
　　韩馥以豪杰多附袁绍忌之隂节其粮欲使离散绍客逢【蒲江反】纪【字元□南阳人】谓绍曰将军举大事而仰人资给不据一州无以自全韩馥庸才可宻要公孙瓒使取冀州馥必骇惧因遣辨士为陈祸福馥廹于仓猝必有逊让绍然之以书与瓒瓒果引兵至冀馥与战不利绍乃使其外甥髙干【字元才陈留圉人】及馥所亲荀谌【字友若叔之孙】等说馥以冀州让绍【谌谓馥曰公孙瓒乘胜南来其锋下可当袁车骑引军东向其意亦未可量窃为将军危之馥惧曰为之奈何谌曰夫冀州天下之重资也若两雄并力兵交城下危亡可立而侍然袁氏将军之旧且为同盟为今之计不若举冀州以酿袁氏彼必厚徳将军而瓒亦不能与之争矣是将军有让贤之名而身安于秦山也】馥性恇怯因然其计【馥长史耿武等谏曰袁绍孤客穷军仰我鼻息譬如婴儿在股掌之上絶其哺乳立可饿杀奈何欲以州与之馥曰吾袁氏故吏且才不如本初度徳而让古人所贵诸君又向病马】乃避位让绍绍遂领冀州牧承制以馥为奋威将军而无所将御亦无官属【从事沮授劝绍曰将军因冀州之众收英雄之才迎大驾于西京复宗庙于雒邑以】
　　【此号令天下诛讨未服其功不难绍喜即表授为奋武将军使监防诸将田丰审配并以正直不得志于韩馥绍以丰为别驾配为治中与许攸逢纪荀谌皆为谋主　沮侧余反氏出黄帝史臣沮诵之后授广平人由丰字元皓钜虎人审配字正南魏郡人许攸字子逺南阳人治中别驾汉于定国条州大小奏置秩六百石见文献通考】馥后去绍往依张邈防绍使至与邈耳语馥谓圗已遂自杀
　　袁绍表曹操为东郡太守
　　鲍信谓曹操曰袁绍为盟主因权専利将自生乱是复有一卓也抑之则力不能制且可规大河之南以
　　待其变操善之防黒山贼十余万众略东郡操引兵击破之袁绍因表操为东郡太守初荀叔之孙彧少有才名何颙见而异之曰王佐才也及天下乱彧率宗族北依同郡韩馥【彧以颍川四战之地谓父老宜亟避之乡人多懐土不能去防韩馥遣骑来迎彧遂独率其族以往】比至冀州而袁绍已夺馥位绍待
　　彧以上宾之礼彧度绍终不能定大业闻曹操有雄略遂去绍从操操与语大恱曰吾子房也以为奋武司马【明年董卓将李傕等掠颍川彧乡人留者多为所杀】
　　卓以张杨【字穉叔云中人】为河内太守
　　初何进遣张杨募兵并州会进败杨留上党有众数千人遂归袁绍于河内与南单于屯漳水【注见前】及是南单于刼杨以叛袁绍引军屯黎阳【后汉县故城在今河南卫辉府濬县】卓因以杨为河内守
　　秋九月蚩尤旗【类彗而后曲象旗荧感之精也】见于角亢【苍龙之星】
　　冬十月卓杀卫尉张温
　　太史望气言当有大臣戮死者卓故与张温有隙【卓讨边章无功孙坚劝温杀之温不能从而卓犹怀恨事已具前】使人诬告温罪笞杀于市以应之【卓忍于诛杀诸将言语蹉跌便戮于前稍诛闗中旧族陷以叛逆寃死者千数人不聊生道路以目】
　　公孙瓒攻袁绍以刘备为平原相【胡三省曰刘先主事始此】
　　涿郡刘备【字元徳】中山靖王胜之后也少孤贫与母以贩履为业【身长七尺五寸垂手下膝顾自见其耳】有大志少语言好交结诸豪侠尝与公孙瓒师事同郡卢植因往依瓒【初备以讨黄巾功除安喜尉督邮到县求谒不通遂直入缚督邮杖二百以绶系其颈弃官已去后复以功除髙唐尉为贼所破遂奔瓒】是时闗东州郡务相兼并以自彊大袁术袁绍亦相离贰【术遣孙坚击董卓未返绍以周昻为豫州刺史使袭坚坚叹曰同举义兵将救社稷逆贼垂破而各若此吾当谁与戮力乎引兵击昻走之】公孙瓒连破黄巾威震河北【青徐黄巾三十万众入渤海界瓒逆击于东光南大破之贼乘车重走渡河瓒因其半济薄之贼后大破死者数万生获七万余人威名大震】与术相结而怒绍【刘虞子和为侍中帝思东归使和伪逃出武闗诸虞令将兵来迎和至南阳袁术留之使以书与虞虞得书遣骑诣和瓒止之虞不聴瓒恐术闻而怨己亦使其弟越以骑诣术而隂教术执和夺其兵术从之因即遣越助孙坚击周昻越为流失所中死瓒怒曰余弟死祸由于绍】遂出军屯磐河【即钩磐河禹贡九河之一今山东济南府陵县东有磐河店】数绍罪恶进兵攻之冀州诸城多畔从瓒瓒使刘备与田楷徇青州数有战功因以为平原相备少与河东闗羽【字云长□字长生解人】涿郡张飞【字益徳人】相友善至是以羽飞为别部司马分统部曲【备与二人寝则同牀思苦兄弟而稒人广坐侍立终日随备周旋不避艰险】常山赵云【字子龙真定人】先将本部兵属瓒【云诣瓒瓒曰闻贵州人皆愿袁氏君何独迷而能反乎云曰天下讪讻未知孰是民有□悬之厄鄙州论议从仁政所在不为忽袁公私明将军也】备见而竒之深加接纳云遂从至平原为备主骑兵
　　河南尹朱儁移书州郡徴兵讨卓
　　初董卓入闗留儁守雒阳儁潜与山东诸将通谋东屯中牟移书州郡请师讨卓徐州刺史陶谦【字恭祖丹阳人】上儁行车骑将军遣精兵三千助之余州郡亦有所给【明年春卓遣其将李傕郭汜等将兵拒儁儁逆战为傕汜所破儁自知不敌遂不复前】
　　刘焉使张鲁【字公棋沛国丰人】杀汉中太守断斜谷【在今陜西汉中府褒城县南口曰褒北口曰斜】
　　鲁自祖父陵客蜀世奉五斗米道【初灵帝时巴郡张修以妖术疗病其法略与张角同令病家出五斗米号五斗米师聚众宼掠郡县时人谓之米□后角被诛修遂亡去鲁因其法而増餙之　考范书灵帝纪中平二年巴郡张修反章怀注引刘艾典略为据陈夀三国志张鲁传鲁世奉五斗米□装松之补注亦引载典略而较章怀注为尤详令依裴注附修事于此】刘焉在益州隂图异计鲁母以鬼道有少容往来焉家焉乃以鲁为督义司马将兵掩杀汉中太守断絶斜谷阁【即连云栈阁】杀害汉使焉上书托言米贼断道不得复通因诛杀州中豪彊及太守校尉作乘舆车具千余乘时焉子璋从帝在长安帝使喻焉焉留不遣
　　管宁【字幼安】邴原【字根矩皆朱虚人】王烈【字彦方平原人】适辽东
　　公孙度威行海外中国人士避乱者多归之管宁邴原王烈皆往依马【宁少时与华歆为友尝共锄菜见地有金宁挥锄不顾歆提而掷之人以是知其优劣邴原游学八九年师友皆一时名士临别以原不饮酒防米肉送之原曰本能饮酒但以荒思废业故断之耳今当逺别可一饮于是共饮终日不醉　华歆字子鱼髙唐人】宁原俱以操尚称度虚馆以候之宁既见度乃庐于山谷避难者渐来从之旬月而成邑每见度语唯经典不及世事还山専讲诗书习俎豆非学者无见也由是度安其贤民化其徳原性刚直清议以格物度已下心不安之宁谓曰潜龙以不见成徳言非其时皆招祸之道也宻遣原西还度亦不复追烈器业过人名闻在原宁之右【善于教诱乡里有盗牛者主得之盗请罪曰刑戮自甘乞不使王彦方知也烈闻而使人谢之遗布一端或问其故烈曰盗惧吾闻其过是有耻恶之心既知耻恶则善心将生故与布以劝为善也后有老父遗剑于路行道一人见而守之至暮老父还寻得剑怪之以告烈烈使推求乃先盗牛者也诸有争讼曲直将质之于烈或至　途而返或望庐而还皆相推以直不敢使烈闻】度欲以为长史烈辞之为商贾以自秽乃免【建安中曹操辟原为司空掾从征吴卒操又屡征烈辽东不遣烈遂卒于海表】
　　【壬申】三年春正月袁术使孙坚击刘表表军射杀之【范书陈志孙坚战殁俱在初平三年通鉴据张璠汉纪载于二年考吴録及英雄记所载互有不同今仍依范陈正史】初袁术据南阳户口数百万而术奢淫肆欲徴敛无度百姓苦之稍稍离散既与袁绍有隙【术以豪杰多附绍怒曰羣竖不吾从而从吾家奴乎又与公孙瓒书曰绍非袁氏子绍闻大怒绍司空建孽子出后伯父成故术云然】各立党援以相图术结公孙瓒而绍连刘表术使孙坚击表表遣其将黄祖逆战坚击破之遂围襄阳表夜遣黄祖潜出发兵坚逆与战祖败走坚乗胜夜追祖步兵射坚杀之【坚所举孝防桓阶诣表请坚防表义而许之还葬曲阿　桓阶字伯绪长沙临湘人曲阿汉县唐改曰丹阳今属江南镇江府】
　　袁绍击公孙瓒于界桥【在今直广平府威县北水经注曰界城桥寰宇记曰袁公桥】大败之
　　袁绍自出拒公孙瓒战于界桥南二十里瓒兵三万其锋甚锐绍遣其将麴义【汉尚书今鞠谭子閟避难西平改姓麴氏义本韩馥将叛降绍】领精兵八百先登彊弩千张夹承之瓒轻其兵少纵骑冲之义兵伏楯下不动未至数十步一时同发讙呼动地大败瓒军斩其将严纲追至瓒营拔其牙门【牙旗名军出建立牙竿于门即周礼军旅防同置旗门是也】余众皆走瓒还蓟
　　夏四月司徒王允使中郎将吕布诛董卓诏允録尚书事以布为奋威将军
　　司徒王允与司校尉黄琬仆射士孙瑞【士孙氏以爵系为氏瑞字君防扶风人】密谋诛卓中郎将吕布便弓马膂力过人卓爱信之誓为父子【卓自知凶恣恐人围已行止常以布自卫】然卓性刚褊常小失卓意卓防手防掷布布拳防得免卓又常使布守中阁布与卓侍婢私通恐事觉益不自安王允素善待布布见允言状允因以诛卓之谋告之使为内应布曰如父子何允曰君自姓吕本非骨肉掷防之时岂有父子情耶布遂许之四月帝有疾新愈大防未央殿卓朝服乘车入陈兵夹道屯卫周匝令吕布等扞衞前后王允使士孙瑞自书诏以授布布令勇士十余人伪着卫士服守北掖门卓入以防刺之卓衷甲不入伤臂堕车顾大呼曰吕布何在布曰有诏讨贼臣应声持矛刺卓趣兵斩之即出懐中诏版以令吏士曰诏讨卓耳余皆不问吏士皆称万嵗【百姓歌舞于道卖衣装市酒肉相庆卓宗族在郿皆为其羣下所杀暴卓尸于市卓素充肥守吏为大炷置脐中然之光明逹如是积日坞中有金二三万斤银八九万斤锦绮竒玩积如邱山】以王允録尚书事吕布为奋威将军封温【注见前】侯共秉朝政【卓之死也蔡邕在王允坐闻之惊叹允叱之曰董卓□之大贼几亡汉室君为王臣所宜同疾而怀其私遇反相伤痛岂不共为逆哉即收付廷尉邑谢曰身虽不忠愿黥首刖足继成汉史太尉马日防谓允曰伯喈旷世逸才多识汉事当续成汉史为一代大典诛之无乃失人望乎允曰昔武帝不杀司马迁使作谤书留于后世方今□祚中衰戎马在郊不可令佞臣执笔在幼主左右既无益圣徳复使吾党防其讪议曰防退而告人田王公其无后乎善人国之纪也制作国之典也灭纪废典其能久乎邕遂死狱中马日防字翁叔扶风人】
　　黄巾寇兖州杀刺史刘岱曹操入据之自称刺史青州黄巾百万众入兖州杀任城【注见前】相转入东平刘岱欲撃之鲍信谏曰今百姓震恐士卒无鬬志不可敌也观贼众羣辈相随军无轻重唯以钞略为资不若畜士众之力先为固守彼欲战不得攻又不能势必离散然后选精锐据要害击之可破也岱不从遂战果为所杀曹操部将陈宫【字公台东郡人】谓操曰州今无主而王命断絶宫请说州中纲纪【谓诸从事】明府寻往牧之资之以收天下此霸王之业也宫因往说别驾治中鲍信等以为然乃迎操领兖州刺史时贼众精悍操兵寡弱操抚循激励明设赏罚乘间设竒昼夜防战战辄禽获贼遂退走【鲍信战死操求其防不得乃刻如信状祭而哭焉】追至济北【注见前】悉降之诏以金尚为兖州刺史将之部操逆撃之尚奔袁术【操得卒三十万收其精锐号青州兵】
　　六月李傕【北地人】郭汜【张掖人】等举兵犯阙杀司徒王允吕布走出闗
　　初吕布劝王允尽杀董卓部曲允曰此辈无罪不可布欲以卓财物班赐公卿将校允又不从允素以劒客遇布布负其功劳多自夸伐既失意望渐不相平允性刚峻初惧卓故折节下之卓既殱灭自谓无复患难颇骄傲以是羣下不甚附之允始与士孙瑞议赦卓部曲既而不果又议悉罢其军百姓遂讹言当尽诛凉州人于是卓故将校转相恐动皆拥兵自守会卓子壻牛辅为左右所杀傕等无所依遣使诣长安求赦允不许傕等益惧欲各解散校尉贾诩【字文和姑臧人】曰诸君若弃军单行则一亭长能束君矣不如相率而西以攻长安为董公报仇事济奉国家以正天下若其不合走未晩也傕等然之乃率军数千晨夜西行随道收兵比至长安已十余万与卓故部曲樊稠李等合围长安城城峻不可攻守之八日吕布军有叟兵【章懐注蜀兵也汉代谓蜀为叟】内反引傕众入城放兵掳掠布与战不胜将数百骑驻马青琐门外招允同去允曰朝廷幼少恃我而已临难茍免吾不忍也努力谢闗东诸公勤以国家为念太常种拂【字頴伯嵩之子】战死允扶帝上宣平门【长安城东北门名】避兵傕等于城门下伏地叩头曰董卓忠于陛下而无故为吕布所杀臣等为卓报仇非敢为逆也请事毕诣廷尉受罪围门楼共表请王允出问太师何罪允穷蹙乃下见之傕等遂杀司隶黄琬徴左扶风王宏【字长文太原人】右冯翊宋翼【宏遣使谓翼曰傕汜以我二人在外故未危王公今日就征明日俱族闗东义兵鼎□欲诛董卓今卓已死其党羽易制耳若举兵共讨傕等与山东相应　此转祸为福之道也翼不从宏不能独立遂俱就徴】既至傕收允及宏翼皆杀之尸王允于市莫敢收者故吏平陵令赵戬【京兆人】收而葬之始允自专讨卓之功士孙瑞归功不侯故得免于难【傕自为车骑将军汜后将军樊稠右将军张济镇东将军傕汜稠共秉朝政济出屯农以贾诩为左冯翊欲侯之诩曰此救命之计何功之有固辞不受吕布自武闗奔南阳袁术待之甚厚布恣兵钞略术患之布不自安去从张杨于河内傕等购求急又逃归袁绍既而复归张杨　张济武献祖厉人】
　　秋八月遣太马日防太仆赵岐和解闗东
　　日防至洛阳表别遣岐宣掦国命所到郡县百姓皆喜曰今日乃复见使者车骑袁绍曹操闻岐至皆自将兵数百里奉迎时绍与公孙瓒方争冀州【瓒遣兵击绍至龙凑为绍所破绍又与瓒所置青州刺史田楷连战二年野无青草绍以其子谭为青州刺史楷与战不胜　龙凑地名在平原界】岐深陈天子恩徳宜罢兵安人又与瓒书为言利害绍等各引兵去皆期会雒阳奉迎车驾会岐得笃疾经渉逾年期者不至【是冬刘表遣使贡献诏以为荆州牧岐以荆州完富欲説表身自将兵共王室乃诣表以老病遂留荆州建安中卒日防为袁术所留术借其节视之因夺不还求去不遣呕血而死】
　　曹操遣使上书
　　操辟毛玠【字孝光平邱人】为治中从事玠言于操曰今天下分崩乘舆播荡公家无经岁之储百姓无安固之志难以持久夫兵义者胜守位以财宜奉天子以令不臣修耕植以畜军资如此则覇王之业可成也操纳其言遣使张杨假涂西至长安董昭【字公仁定陶人】乃为操作书与催汜等致殷勤催汜议留操使黄门侍郎钟繇【字元常颍川人皓防孙】説曰方今英雄并起各矫命专制唯曹兖州乃心王室而逆其忠欵非所以副将来之望也傕汜从之
　　徴朱儁为太仆
　　陶谦与诸守相共奏记推朱儁为太师因移檄牧伯欲以同讨李防等奉迎天子防李防用贾诩策徴儁入朝【军吏皆惮入闗欲就谦等儁曰以君吕臣义不俟驾且傕汜小竖樊稠庸儿执力相敌变难必作吾乘其闻大事可济】儁乃辞谦议而就徴复为太仆谦等遂罢
　　【癸酉】四年春正月甲寅朔日食
　　袁术进兵封邱【汉县今属河南开封府】曹操撃破之术走夀春【注见前】自领扬州事
　　术为刘表所廹进兵北向为曹操所破走归逐所置扬州刺史陈瑀【先是州刺史陈温卒袁绍以袁遗领掦州袁术撃破之遗走死术遂以下邳陈瑀为刺史至是术奔九江瑀拒不纳术合军攻瑀瑀走归下邳　九江后汉郡治隂陵故城在今江南凤阳府定逺县】据夀春领州事【李傕欲结术为援以为左将军】
　　华山崩裂
　　秋曹操击陶谦谦走保郯
　　先是陶谦遣使间行奉贡【治中王朗别驾赵昱説谦曰求诸侯莫如勤王今天子越在西京宜遣使奉承王命谦从之　王朗字景兴东海人赵昱字元逹琅邪人】诏以为徐州牧至是曹操以其父嵩为谦别将所杀【嵩初避难琅邪操迎之辎重百余辆谦别将利其财寳遂袭杀嵩】乃引兵击谦攻抜十余城至彭城大战谦兵败走郯曹攻之不能克乃去掠旁邑所过皆屠之【初徐方殷盛谷实差丰京雒流民东出者多归之及遇樵至凡杀男女数十万口所过城邑鸡犬亦尽墟落无复行人】
　　冬十月地震【十二月复震】
　　有星孛于天市
　　大司马刘虞讨公孙瓒不克见杀
　　虞与瓒积不相能【虞遣使奉章陈瓒暴掠之罪瓒亦上虞禀粮不周互相非毁朝廷依违而已】瓒别筑小城于蓟城南以居虞数请防瓒辄不应虞恐其终为乱乃率兵十万讨之虞兵无部伍又爱民庐舎不听焚烧戒军士曰无伤余人杀一伯珪而已攻围不下瓒乃简募鋭士数百人因风纵火直冲突之余众大溃瓒执虞防诏遣使者段训虞封邑瓒诬虞前与袁绍等谋称尊号胁训斩虞及妻子于蓟市虞以恩厚得众心北州流旧【流他州人流入幽州者旧旧着借幽州者】莫不痛惜【初虞欲遣使诣长安而难其人众咸曰右北平田畴年虽少有竒才卢乃备礼请以为□而遣之畴间道至长安致命此还虞已死畴谒墓哭泣而去北归无终率宗族及他附从者数百人扫地而盟曰君仇不报吾不可以立于世遂入徐无山中营深险平敞地而居躬耕以养父母百姓归之数年间至五千余家畴乃为约束班行于众众皆便之至道不失遗北边翕然服其威信乌桓鲜卑各遣使致馈遗畴□抚纳令不为宼　田畴字子防右北平无终人徐无山在今直遵化州西】
　　【甲戌】兴平元年春二月追尊母王夫人为灵懐皇后刘备救陶谦谦表备为豫州刺史
　　谦告急于田楷楷与刘备救之备自有兵数千人谦益以丹阳兵四千备遂去楷归谦谦表为豫州刺史屯小沛【即沛县以属沛郡故谓之小沛】曹操军食亦尽引还
　　夏四月曹操复攻陶谦还击刘备破之陈留太守张邈迎吕布以拒操操还攻之
　　操使荀彧程昱【字仲徳东阿人】守鄄城【汉县即春秋□鄄邑故城在今山东曹州府濮州曹操领兖州时治此】复徃攻陶谦所过残灭还击破刘备于郯东谦恐欲走归丹阳防张邈叛操迎吕布操乃引军还【初张邈与袁绍等首举义兵及绍为主盟有骄色邈正义责绍绍怒使操杀之操不聴而邈终不自安陈宫性刚直壮防先事操后亦自疑乃与邈弟超共谋説邈迎吕布为兖州牧】是时兖州郡县皆应布唯鄄城范【汉县今属曹州府】东阿【汉县故城在今兖州府阳谷县今县宋开寳中徙属防安府】不动降者言宫欲自将取东阿又使汛【符咸反本凡氏避地于汜水因氏马】嶷取范彧谓昱曰今举州皆叛唯有此三城宫等以重兵临之非有以深结其心三城必动君民之望也宜往抚之昱乃归过范説其令杀汛嶷勒兵固守昱又遣别骑絶仓亭津【述征记在范县界去东阿六十里】陈宫至不得渡昱至东阿东阿令枣袛【枣氏本姓棘避难改焉祗颍川人】已拒城坚守卒完三城以待操吕布攻鄄城不能下西屯濮阳曹曰布不能据东平断亢父【汉县故城在今兖州府济宁州】泰山之道乘险要我而乃屯濮阳吾知其无能为也乃进攻之布出攻战操军败【布先以骑犯青州兵青州兵奔操坠马布骑得操而不知释之】与布相守百余日引还鄄城【袁绍使人説操欲使遣家居邺操新失兖州将许之程昱諌乃止】
　　六月京师地震
　　乙酉晦日食
　　自四月不雨至于七月
　　谷一斛直钱五十万长安中人相食帝令侍御史侯汶出太仓米豆为平人作糜饥死者如故帝疑禀赋不实取米豆各五升于御前作糜得二盆乃杖汶五十于是悉得全济
　　刘焉卒以其子璋为益州牧
　　天火烧绵竹城刘焉徙治成都疽发背卒州大吏赵韪等贪焉子璋温仁共上以为刺史诏以为益州牧【后韪叛璋围城都败死　事在建安七年】
　　陶谦卒刘备兼领徐州
　　谦疾笃谓别驾麋竺【楚大夫封于麋亭因以为氏竺字子仲东海朐人】曰非刘备不能安此州也谦卒竺率州人迎备备曰袁公路近在夀春君可以州与之典农校尉陈登【字元龙下邳人】曰公路骄豪非治乱之主今欲为使君合步骑十万上可以匡主济民下可以割地守境若使君不见聴许登亦未敢聴使君也北海相孔融谓备曰袁公路岂忧国忘家者邪冡中枯骨何足介意今日之事百姓与能【见易系辞言百姓乐推而不厌也】天与不取悔不可追备遂领徐州
　　袁术表孙防【字伯符】为怀义校尉
　　初孙坚娶钱塘呉氏生四男防权【字仲谋】翊【字叔弼】匡【字季佐】及一女坚从军于外留家夀春防年十余嵗已交结知名舒人周瑜【字公瑾】与防同年亦英逹夙成闻防声问自舒来造劝防徙居舒推道南大宅与防升堂拜母有无通共及坚死防还葬渡江居江都结纳豪俊有复讐之志至夀春见袁术术甚竒之以坚余兵千余人还防表拜怀义校尉术先许以防为九江太守已而更用丹阳陈纪又使攻庐江太守陆康【初灵帝时庐江贼反诏就家拜康太守悉降之至是袁术欲攻徐州从康求米康不与故攻之】谓曰前错用陈纪每恨本意不遂今若得康庐江真卿有也防攻康抜之术复用其故吏刘勲为太守防益失望
</div>
    <div class="pagination">
<a href="御批历代通鉴辑览_page58.html">上一页</a><span>...</span><a href="御批历代通鉴辑览_page54.html">54</a><a href="御批历代通鉴辑览_page55.html">55</a><a href="御批历代通鉴辑览_page56.html">56</a><a href="御批历代通鉴辑览_page57.html">57</a><a href="御批历代通鉴辑览_page58.html">58</a><span class="current-page">59</span><a href="御批历代通鉴辑览_page60.html">60</a><a href="御批历代通鉴辑览_page61.html">61</a><a href="御批历代通鉴辑览_page62.html">62</a><a href="御批历代通鉴辑览_page63.html">63</a><a href="御批历代通鉴辑览_page64.html">64</a><span>...</span><a href="御批历代通鉴辑览_page60.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
