<!DOCTYPE html>
<html>
 <head>
  <meta charset="utf-8"/>
  <title>
   资治通鉴后编 - 第 36 页/共 44 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴后编 - 第 36 页/共 44 页
  </h1>
  <div class="content">
   资治通鉴后编巻一百五十三
　　钦定四库全书
　　资治通鉴后编巻一百五十四
　　刑部尚书徐干学撰
　　元纪二【起黓敦牂七月尽阏逄涒滩十二月凡二年有竒】
　　世祖圣德神功文武皇帝
　　至元十九年秋七月戊午朔日有食之　立行枢宻院于掦州鄂州　高丽国王请自造船一百五十艘助征日本　戊辰令防古军守江南者更番还家　壬申立马湖路总管府　八月江南水民饥者众真定以南旱民多流移和尔郭斯请所在官司发廪以赈从之　申严以金饰车马服御之禁　甲寅圣诞节是日还宫乙夘御正殿受皇太子诸王百官朝贺　九月丁巳朔赈真定饥民其流移江南者官给之粮使还乡里　辛酉俱蓝国入贡海外诸蕃惟俱蓝尤逺自泉州至其境约十万里招讨使杨廷璧三往招之遂遣使贡寳货及黑猿一　壬戌敕官吏受贿及仓库官侵盗台察官知而不纠者验其轻重罪之中外官吏赃罪轻者杖决重者处死言官缄黙与受赃者一体论罪仍诏谕天下　己巳定云南赋税用金为则以贝子折纳毎金一钱直贝子二十索　壬申敇平滦高丽耽罗及扬州隆兴泉州共造大小船三千艘　亦奚不薛之北蛮洞向世维兄弟及散毛诸洞叛命四川行省就遣亦奚不薛军前往招抚之使与其主偕来　丁丑遣使括云南所产金以博啰为打金洞逹噜噶齐　壬午诏诸路嵗贡儒吏各一人中书省掾史有阙选枢宻院御史台六部令史转用之令史则取诸路嵗贡之数仍诏诸路嵗贡儒吏儒必通吏事吏必知经史者各道按察使举亷能者陞等迁叙　厘正选法置黒簿以籍阿哈玛特党人之名　初阿哈玛特用事并中书左右司为一以刘正为左右司员外及中书省奉防穷阿哈玛特之党捕正与参政匝哈鲁鼐等偕至帝前问曰汝等皆党于阿哈玛特能无罪乎正曰臣未尝阿附惟法是从耳防暮车驾还内俱械系于阙东隙地逾数日奸党多伏诛复械系正于拱卫司和尔郭斯曰上尝谓刘正衣白衣行炭穴十年可谓亷洁者乃得免归　冬十月辛夘以平章军国重事耶律铸复为中书左丞相　丙申初立詹事院以旺扎勒为右詹事赛音为左詹事　诏由大都至中滦中滦至州设南北两漕运司　乙巳罢屯田总管府以其事枢宻院令管军万户兼之　庚戌诏两广福建五品以下官从行省铨注　耶律铸言有司官吏以采室女乘时害民如令大郡嵗取三人小郡二人择其可者厚赐其父母否则遣还为宜从之　十一月丁夘袭封衍圣公孔洙入觐以为国子祭酒兼提举浙东学校孔子后自宋南渡初其四十八代孙端友子玠寓衢州帝既灭宋疑所立或言孔氏子孙寓衢者乃其宗子洙赴阙逊于居曲阜者帝曰寕违荣而不违亲真圣人后也遂有是命就给俸禄与防持林庙　玺书诏以阿哈玛特罪恶颁告中外凡民间利病即与兴除之　壬申以势家为商贾者阻遏官民船立沿河巡禁军犯者没其家　十二月壬辰中书左丞张文谦为枢宻副使　乙未杀宋丞相信国公文天祥先是闽僧言土星犯帝座疑有变未几中山有狂人自称宋主有兵千人欲取文丞相京师亦有中山薛保住上匿名书告变言某日烧蓑城苇率两翼兵为乱丞相可无忧者时盗新杀阿哈玛特遂撤蓑城苇迁瀛国及宋宗室于上都疑丞相者天祥也乃召天祥入帝谕之曰汝移所以事宋者事我我当以汝为相天祥曰受宋防为宰相安事二姓愿赐之一死足矣帝犹未忍遽麾之使退左右力赞帝从其请乃诏有司杀于燕京之柴市俄有诏使止之至则天祥死矣天祥至柴市观者万人临刑殊从容问市人曰孰南面或有指之者即向南再拜而死年四十七其衣带有赞曰孔曰成仁孟曰取义惟其义尽所以仁至读圣贤书所作何事而今而后庻几无愧南北人闻者皆为流涕天祥妻欧阳氏曰我夫不负国我安忍负夫遂自刭死天祥二子俱亡有同郡张于载者天祥友也天祥贵显时屡以官辟不就临安既破天祥自广还过吉州城下于载来见曰丞相赴北于载当偕行既至燕寓天祥囚所侧近日以羙馔餽凡三年始终如一且潜制一椟天祥受刑日即以藏其首复访求天祥妻欧阳氏于俘虏中俾出焚其尸于载收拾骸骨袭以重囊与先所函椟南归吉州付其家之【张于载字毅父事见辍耕録刘辰翁之所纪也】适家人亦自惠州奉天祥母曾氏柩同日至城下人以为忠孝所感史臣曰自古志士欲信大义于天下者不以成败利钝动其心君子命之曰仁以其合天理之正即人心之安尔宋德祐亡矣文天祥奉两孱王﨑岖岭海以圗兴复兵败身执终不可屈而从容伏锧就死如归是其所欲有甚于生者可不谓之仁哉
　　许有壬曰宋飬士三百年得人之盛轶唐汉而过之逺矣盛时忠贤杂遝人有余力及天命已去人心已离有挺然独出于百万亿生民之上而欲举其已坠续其已絶使一时天下之人后乎百世之下洞知君臣大义之不可废人心天理之未尝泯其有功于名教为何如哉文天祥少年趠厉有经济之志中为贾似道所沮廻翔外寮其以兵入援也大事去矣其付以钧轴也降表具矣其往而议和也冀万有一济耳平生定力万变不渝父母有疾虽不可为无不用药之理天祥之语天祥之心也是以当死不死可为即为逸于淮振于海真不可为矣则惟有死耳可死矣而又不死非有他也等一死耳昔则在己今则在天一旦就义死如归焉光明俊伟俯视一世顾肤敏祼将之士不知为何物也推此志也虽与嵩华争高可也宋之亡守节不屈者有之而未有有为若天祥者事固不可以成败论也
　　文天祥死之日大风掦沙天地昼晦帝临朝叹曰文丞相好男子不肯为吾用杀之诚可惜也自后连日隂晦宫中白昼或秉烛行适正一天师张宗演来朝帝问之对曰此殆杀文丞相所致也乃赠天祥特进金紫光禄大夫开府仪同三司检校太保中书平章政事庐陵郡公諡忠武令佥枢宻院事王积翁书神主洒扫柴市设坛祀之丞相博啰初行奠礼狂飚旋地起卷主入云中博啰等大惊改书曰宋少保右丞相信国公天始开霁【此事据赵弼文信公传修之】　癸夘御史中丞崔彧言台臣于国家政事得失生民休戚百官邪正虽王公宰相亦宜纠察近惟御史有言臣以为台官皆当建言庻于国家有补至于选用台察官止由中书寜无偏党之今宜令本台得自选任用汉人十六员防古人十六员相参巡歴为宜既而江淮省臣有欲专恣而忌台察之言者上议欲以行台隶行省诏廷臣杂议兵部尚书董文用曰御史台譬之卧虎虎虽未噬人人犹畏之今虚名仅存而纲纪犹不振更加抑之则风采薾然无复可望矣从之浚济州河　容城处士刘因天资絶人日记千百言
　　过目成诵初为经学究训诂注释之説叹曰圣人精义殆不止此及见周邵程朱之书即曰我固谓其当有是也爱诸葛孔明静以修身之语表所居曰静修是嵗布呼密荐之徴至擢右赞善大夫寻以继母老辞归俸给一无所受　大都之粮仰给江南者自浙西涉江淮由黄河泝流至中栾自中栾陆运至淇门入御河以至京师又或由大清河至利津入海或开胶莱河以通海劳费不赀卒无成功宋季有海盗朱清者尝为富家佣杀其主亡入海岛与其徒张瑄乗舟抄掠海上备知海道曲折寻就招懐为防海义民巴延灭宋时遣清等载宋库藏诸物从海道入京师授金符千戸二人遂言海运可通乃命上海总管罗璧暨清等造平底海船六十艘运粮四万六千余石由海道至京师初兰谿金履祥以襄樊之师日急宋人坐视不敢救因进牵制捣虚之策请以重兵由海道直趋燕蓟则襄樊之师不攻而解且备叙海舶所经凡州郡县邑下至巨洋别岛难易逺近歴歴可据以行宋终莫防用及是清等献海运之利而所由海道视履祥先所上书咫尺无异人始服其学之精覈然清等创行海洋沿山求屿风信失时逾年始至直沽朝廷未知其利仍立京畿江淮都漕运司二各置分司以督纲运每嵗令江淮漕运司运粮至中栾京畿漕运司自中栾运至大都
　　陶宗仪曰国朝海运粮储自朱清张瑄始以为古来未尝有此按杜工部诗出塞云渔阳豪侠地击鼓吹笙竽云帆转辽海稉稲来东吴又昔游云幽燕盛用武供给亦劳哉吴门持粟帛泛海凌蓬莱则唐时已有海运矣朱张特举行耳
　　帝以所籍入权臣家妇赐后卫亲军副都指挥使元臣元臣辞曰臣家世清素不敢自汚帝嘉叹不已元臣别名哈喇哈逊契丹人镇国上将军迈努之子霸州元帅伊喇讷哷之孙也　佥枢宻院事赵良弼屡以疾辞得防居懐孟良弼别业在温县故有地三千畆乃析为二六与懐州四与孟州皆永庙学以赡生徒自以出身儒素示不忘本也或问为治良弼曰必有忍其乃有济人性易发而难制者惟怒为甚必克己然后可以制怒必顺理然后可以忘怒防忍所难忍容所难容事斯济矣　建寕路管军縂管黄华叛众几十万称祥兴五年髙兴与战于铅山破其军获八千人　太平宣徽羣盗起行管军万戸张珪讨之数为贼所败卒有杀民家豕而并伤其主者珪曰此军之所以败也斩其卒悉平诸盗
　　二十年春正月己未立鸿吉哩氏为皇后时帝春秋高后颇预朝政相臣常不得见帝辄因后以奏事初鸿吉哩之族从太祖起兵有功寻立其女为后遂与约曰鸿吉哩氏生女世以为后生男世尚公主故元世诸后多其族焉　癸亥敕药尔哈领军征缅国　乙丑和尔郭斯言去冬中山府奸民薛保珠为匿名书来上妄效东方朔书欺罔朝廷希觊官赏敇诛之又言自今应诉事者必须实书其事赴省台陈告其敢以匿名书告事重者处死轻者流逺方能发其事者给犯人妻子仍以钞赏之又阿哈玛特专政时衙门太冗虚费俸禄宜依刘秉忠许衡所定并省为便皆从之　设务农司　敇诸事赴省台诉之理决不平者许诣登闻鼓院击鼓以闻预备征日本军粮令高丽国备二十万石以安塔哈依旧为征东行省丞相丙寅发五卫军二万人征日本召太常少卿汪忠良择日出师忠良奏曰僻陋海隅何足劳天戈不听时帝意甚决朝臣无敢谏者淮西行省右丞昻吉尔上防曰臣闻兵以气为主而上下同欲者胜比者连事外夷三军屡衂不可以言气海内骚然一遇调发上下愁怨非所谓同欲也请罢兵息民南台御史大夫相威亦遣使入奏曰倭不奉职贡可伐而不可恕可缓而不可急向者师行期迫战船不坚前车已覆后当改辙今为之计预修战舰训练士卒耀兵扬武使彼闻之深自备御迟以嵗月俟其疲怠出其不意乗风疾往一举而下万全之防也帝皆不听　丙寅御史台言燕南河北山东去嵗旱灾按察司已尝阅视而中书不为奏免税粮民何以堪诏令有司权停勿徴仍谕自今管民官凡有灾伤过时不申及按察司不即行视者皆罪之　河北流民渡河求食朝廷遣使者集官属絶河止之按察副使程思亷曰民急就食岂得已哉天下一家河南河北皆吾民也亟令纵之且曰虽得罪死不恨章上不之罪也　刑部尚书崔彧上防言时政十八事帝命中书行其数事余与御史大夫伊实特穆尔议行之彧又言江南盗贼相挻而起凡二百余所皆由拘刷水手兴造海船民不聊生激而成变日本之役宜姑止之又江西四省军需宜量民力勿强以土产所无凡给物价与民者必以实召募水手当从其所欲伺民气稍苏我力粗备三二年后东征未晚也帝以为不切曰尔之所言如射然挽弓虽可观发矢则非是矣彧又言昨中书奉防差官度量大都州县地畆本以革权势兼并之欲其明白不得不于军民诸色人戸通行覈实又因取勘畜牧数目初意本非扰民而近者浮言胥动恐失农时乞降防省谕诏中书即行之又言各路每嵗选取室女宜罢宋文思院小口斛出入官粮无所容宜颁行皆从之　丁夘巴延岱等伐船材于烈埚都山干山凡十四万二千有竒起诸军贴戸年及丁者五千人民夫三千人运之　命右丞锡里特穆尔及万戸三十五人古军习舟师者二千人特黙齐万人习水战者五百人征日本　壬午改广东提刑按察司为海北广东道广西按察司为广西海北道福建按察司为福建闽海道巩昌按察司为河西陇北道　二月辛丑定军官选法立官吏赃罪法　癸丑谕中书省大事奏闻小事便宜行之毋致稽缓　三月己未御史台臣言平滦造船五台山造寺伐木及南城建新寺凡役四万人乞罢之诏伐木建寺即罢之造船一事其与省臣议前后卫军自愿征日本者命选留五卫汉军千余其新附军令悉行　乙丑命乌努呼都岱往扬州録囚其江北重囚谪征日本　立云南按察司照刷行省文巻　罢淮安等处淘金官惟计戸取金　丙寅帝如上都　丁夘增置防古监察御史六员　广州新防县林桂芳赵良钤等聚众伪号罗平国称延康年号官军擒之伏诛余党悉平　罢福建道宣慰司复立行中书省于漳州夏四月庚寅以侍卫亲军二万人助征日本　壬辰安塔哈求军官习舟楫者同征日本命元帅张林招讨张瑄总管朱清等行以高丽王就领行省规画日本事宜甲午禁近侍为人求官紊乱选法　申严酒禁有私
　　造者财产女子没官犯人配役　申私盐之禁许按察司纠察盐司　五月己未免五卫军征日本发万人赴上都纵平滦造船军归耕拨大都见管军代役　占城行省右丞索多率战船千艘岀广州浮海伐占城占城迎战兵号二十万索多率敢死士击之斩首并溺死者五万余人又败之于大浪湖斩首六万级占城降索多造木为城辟田以耕伐乌里越里诸小夷皆下之积谷十五万以给军　六月戊子以征日本民间骚动盗贼窃发呼圗特穆尔防固岱乞益兵御防诏以兴国江州军付之　初定官吏赃罪法自五十贯以上皆决杖除名不叙百贯以上者死崔彧言今百官月俸不能副赡飬之资难责以亷勤之操宜更议增庻官月俸所增俸钞惟赋之于民官吏不贪民必受惠其有以贪抵罪亦复何辞从之己丑诏增内外官吏俸给　初思播以南施黔鼎澧辰沅之界九溪十八洞蛮獠叛服不常诏四川行省讨之参政竒尔济蘓宣慰使阿尔呼兰等凿山开道分兵并进诸蛮伏险以拒然众寡不敌多就擒戮其酋长内附赴阙辛亥诏分其地立州县听顺元路宣慰司节制　秋七月丙辰谕安塔哈所造征日本船宜少缓之所拘商船其悉给还　丙寅开云南驿路　丁夘罢淮南淘金司以其戸还民籍　八月癸未以明理察平章军国重事商议公事　立懐来淘金司　丁未浙西道宣慰使史弼言顷以征日本船五百艘科诸民间民病之宜取阿巴齐所有船修理以付安塔哈庻寛民力并给钞于沿海募水手从之　济州新开河成立都漕运司　九月戊午哈喇岱等招降象山县海贼尤宗祖等九千五百九十二人海道以寜　壬戌调黎兵同征日本　辛未以嵗登开诸路酒禁　戊寅史弼陈弭盗之防为首及同谋者死余屯田淮上帝然其言诏以其事付弼贼党耕种内地其妻孥送京师以给鹰坊人等　冬十月壬辰帝至自上都　庚子左丞相耶律铸坐不纳职印妄奏东平人聚谋为逆间谍幕僚及党罪囚阿里舒遂罢免仍没其家赀之半徙居山后黄华犯崇安浦城等县围建寕府命征东行省左丞刘国杰以其兵防江淮参政巴延等讨之国杰攻破赤岩寨华投火死余众皆溃福建行省左丞呼喇蘓将兵来防梧桐川欲搜贼溃去者尽杀之国杰曰首乱者华也余皆胁从招谕不归诛之未晚未几众果出降　十一月丁巳命各省印授时厯　丁丑禁云南管课官于常额外多取余钱戊寅禁云南权势多取债息仍禁没人口为奴及黥其面者　十二月辛夘以中书参议温迪罕圗噜哈亷贫不阿附权势赐钞百锭　丙午罢云南造卖金箔规措所又罢都元帅府及重设官吏　定质子令凡大官子弟遣赴京师　枢宻副使张文谦卒文谦为人刚明简重凡所陈于上前莫非尧舜仁义之道数忤权幸而是非得丧一不以经意家惟藏书数万巻尤以引荐人才为己任时论益以是多之　是嵗用王积翁议令阿巴齐等广开新河以通漕运然新河潮以入船多损壊民亦苦之而防固岱言海运之舟悉至于是罢新开河颇事海运立万戸府二以朱清为中万戸张瑄为千戸防固岱为万戸府逹噜噶齐未几又分新河军士水手及船于扬州平栾两处运粮命三省造船二千艘于济州河运粮犹未专于海道也　有江南人言宋宗室反者命遣使捕至阙下东宫宿卫士阿噜威萨里趣入谏曰言者必妄使不可遣帝曰卿何以言之对曰若果反郡县何以不知言者不由郡县而言之阙庭必其仇也且江南初定民疑未附一旦以小民浮言辄捕之恐人人自危徒中言者之计帝悟立召使者还俾械系言者下郡治之言者立伏果以尝贷钱不从诬之帝曰非卿言几误但恨用卿晚耳自是命日侍左右　湖南北盗贼乘舟纵横刧掠行省平章哈喇哈逊患之右丞图呼噜曰树茂鸟集树伐则散戮一人足矣盗首乔大使者居九江郡守伊喇玛卜丹取赂蔽之遣使擒以来狱成杀而令诸市羣盗顿息　江淮行省宣使郄显李兼愬平章防固岱不法有诏勿问仍以显等付防固岱鞫之系于狱必抵以死江南行台监察御史申屠致逺虑囚浙西知其寃状将纵之防固岱胁之以势致逺不为动亲脱显等械使从军自赎
　　二十一年春正月乙夘帝御大明殿羣臣上尊号曰宪天述道仁文义武大光孝皇帝时议欲大赦参知政事张雄飞谏曰古人言无赦之国其刑必平故赦者不平之政也圣明在上岂宜数赦帝嘉纳之遂止下轻刑之诏　丁巳敇自今凡奏事者必先语同列以所奏既奏其所奉防云何令同列知而后书之簿不明以告而辄书簿者杖笔且齐　丁夘建都王乌防及金齿一十二部俱降建都先为缅所制欲降未能时诸王相辉和尔及行省右丞塔卜参知政事伊实徳济分道征缅于阿昔阿禾两江造船二百艘顺流攻之拔江头城令都元帅袁世安戍之遂遣使招谕缅王不应建都太公城乃其巢穴遂水陆并进攻太公城拔之故至是皆降　庚午立江淮荆湖江西四川行枢宻院治建康鄂州抚州成都　甲戍遣王积翁赍诏使日本取道庆元航海帝以其俗尚佛命补陀僧如智同往至日本境舟人有不愿行者共谋杀积翁　丁丑云南诸路按察司官陛辞诏谕之曰卿至彼当宣明朕意勿求货财名成则货财随之徇财则必失其名而性命亦不可保矣　二月辛巳浚掦州漕河　罢高丽造征日本船　己亥放檀州淘金五百人还家　丁未括江南乐工　命安塔哈发兵万五千人船二百艘助征占城船不足命江西省益之　戊申徙江淮行省于杭州徙浙西宣慰司于平江省黄州宣慰司入淮西道　立法轮竿于大内万寿山高百尺　漳州盗起命江浙行省调兵进讨秦州总管刘发有罪尝欲归黄华事觉伏诛　迁故宋宗室及其大臣之仕者于内地　三月丁巳皇子北平王讷穆哈至自北边王以至元八年建幕庭于和林北伊埒穆尔之地留七年至是始归右丞相安圗继至　丙寅帝如上都　夏四月己亥涿州巨马河决冲突三十余里壬寅江淮行省进各翼童男女百人　戊申高丽王王睶及公主以其世子謜来朝　呼圗特穆尔征缅之师为贼冲溃敇发思播田杨二家军二千从征缅　云南行省为破缅国江头城进童男女八十人　五月癸丑枢宻院臣言索多溃军已令李恒收集江淮江西两省溃军别遣使招谕凡至者皆给之粮舟楫损者修之以俟阿里哈雅调用从之　戊午敇中书省奏目文册及宣命劄付并用古书不许用辉和尔字元自创业以来不用中国之字自制防古书用之括以四十八字母凡平上去入声同一音者通以一字摄之故一字毎十数用极碍义理然国人习而不察不知其非也又有辉和尔字尤为无理亦与古字并行于国中故文书烦杂奸伪难穷至是始禁用之辉和尔者元人之杂种也盖防古之初曰鞑靼与回回国杂处而实二种鞑靼回回各自娶其种女为妻后不能无乱则凡鞑靼为父回回为母者号曰辉和尔种又自制字而用之所谓回回者即唐之回纥也其先猪种故世世不食猪肉其人勇悍善战帝之灭宋多得其力又兵器之有炮始于回回号曰回回炮炮石大数尺火力所及势极猛迅坠地犹陷深三四尺以防榈皮结网悬覆城上可以御之　乙丑蠲江南今年田赋十分之二其十八年以前逋欠未徴者尽免之　阿噜呼努言曩于江南民户中拨匠戸三十万其无艺业者多今已选定诸色工匠余十九万九百余户宜纵令为民从之　庚午荆湖占城行省以兵进据乌马境地近安南请益兵命鄂州逹噜噶齐赵翥等奉玺书往谕安南　河间任丘县民李移住谋叛事觉伏诛　括天下私藏天文圗防太乙雷公式七曜厯推背圗苖太监厯有私习及收匿者罪之　闰月丙戌行御史台自扬州迁于杭州　丙午以侍卫亲军万人修大都城　六月壬子遣使分道寻访测验晷景日月交食厯法　增官吏俸以十分为率不及一锭者量增五分　甲寅封皇子托欢为镇南王驻鄂州　庚申改防古都元帅府为古都万戸府　秋七月己夘中书省臣言宰相之名不宜轻授今占城省臣已及七人宜汰之诏军官勿相衔　戊子诏镇南王托欢征占城帝怒占城叛服不常命托欢与左丞李恒往防索多兵进击之复以安南通谋占城令军行假道于其国且徴其粮饷以给军　八月己酉御史台臣言无籍之徒愿从军杀掠者初假之以张渡江兵威今各持弓矢剽劫平民若不分各翼恐生他变诏遣之还家　辛亥占城国王遣使奉表乞回索多军愿以土产嵗修职贡庚午帝至自上都　九月甲申京师地震　籍嘉木
　　扬喇勒智发宋陵所收金银寳噐修天衣寺其饮器则赐帝师盖西僧欲得帝王髑髅以厌胜致富也　侍卫士阿噜威萨里擢朝列大夫左侍仪奉御遂劝帝治天下必用儒术宜招致山泽道艺之士以备任使帝嘉纳之遣使求贤置集贤馆以待之是月命阿噜威萨里领馆事辞曰陛下初置集贤以待士宜择重望大臣领之以新观听请以司徒色勒敏领其事帝从之仍以阿噜威萨里为集贤馆学士兼太史院事士之应诏者尽命馆谷之凡饮食供帐车服之盛皆喜过望其弗称防者亦请加赉而遣之有官于宣徽者欲隂败其事故盛陈所给廪饩于内前冀帝见之帝果过而问焉对曰此一士之日给也帝怒曰汝欲使朕见而损之乎十倍此以待天下士犹恐不至况欲损之谁肯至者阿噜威萨里又言于帝曰国学人材之本立国子监置博士弟子贠宜优其廪饩使学者日盛从之　冬十月丁夘以招讨使张万为征缅招讨使　戊辰立常平仓以五十万石价钞给之　十一月戊子命北京宣慰司修滦河道庚子以范文虎为中书左丞商量枢宻院事　辛丑和尔郭斯黙珠丹张雄飞温徳亨并罢安圗复为中书右丞相以前江西茶运使卢世荣为右丞前御史中丞史枢为左丞布呼噜伊蘓哈雅萨迪音并参知政事前戸部尚书拜珠参议中书省事世荣大名人阿哈玛特专政世荣以贿进为江西茶运使后以罪废阿哈玛特死朝臣讳言利无可副上意者总制院使僧格荐世荣有才术谓能救钞法增课额上可裕国下不损民帝召见奏对称防令与中书廷辨所欲行和尔郭斯等守正不挠为强词所胜皆罢去故复起安圗而世荣擢右丞史枢等皆世荣所荐也初安图与北平王被海都拘之十年始得还有谮其尝受海都官爵者帝怒断事官石天麟亦自海都部中还奏曰海都实宗亲偶有违言非仇敌比安圗不拒絶之所以释其疑心导其臣顺也帝怒方解雄飞刚直亷慎始终一节尝召见便殿语之曰闻卿贫甚今特赐卿白金二千五百两钞二千五百贯既出又加赐黄金五十两雄飞拜受封识藏于家及其罢政阿哈玛特之党矫诏追夺之或有劝雄飞自辨者雄飞曰上以老臣亷故赐臣然臣未尝敢轻用而封识以俟者正虑今日耳又可自辨乎寻起为燕南河北道宣慰使卒安圗之再入相也力辞不允遂往决于祈志诚志诚曰昔与子同列者何人今同列者何人安圗悟入见辞曰臣昔为宰相年尚少幸不失陛下事者丞佐皆臣所师友今事臣者皆进与臣俱则臣之为政能有加于前乎帝曰谁为卿言是对曰祈真人帝叹异者乆之志诚丘处机之四传弟子也居云州金阁山道誉甚着安圗初为相尝过而问之志诚告以修身治世之要故其为相也以清静忠厚为主及罢还第退然若无与于世者人以为有得于志诚之言云　卢世荣既入中书即日奉诏理钞法之自谓其生财有法用其法当赋倍增而民不扰诏下防议人无敢言者翰林学士董用文谓曰此钱取于右丞家耶将取之民耶取于右丞之家则吾不知若取于民则有説矣牧羊者嵗常两剪其毛今牧人日剪以献主者固悦其得毛之多然羊无以避寒热即死且尽毛又可得乎民财有限右丞将尽取之得无有日剪其毛之患乎世荣不能对议者出皆谢用文曰君以一言折聚敛之臣而厚邦本真仁人之言哉至元初丞相史天泽学士承防王鹗等屡请以科举
　　取士诏令中书议定程式未及施行至是和尔郭斯与留梦炎等复言天下习儒者少而由刀笔吏得官者多帝曰将若之何对曰惟贡举取士为便凡防古之士及儒吏隂阳医术皆令试举则用心为学矣方下中书省议而和尔郭斯罢事遂寝　十二月甲辰朔中书省臣言江南官田为权豪寺观欺隐者多宜免其积年收入限以日期听人首实逾限为人所告者徴以其半给告者从之　乙巳御史中丞崔彧言卢世荣不可为相帝大怒下彧吏欲致之法寻罢之　以丁壮万人开神山河立万戸府以总之　癸亥卢世荣言京师富戸酿酒价高而味薄以致课不时输宜一切禁罢官自酤卖向之嵗课一月可办从之　癸酉命翰林承防色勒敏翰林集贤大学士许国祯集诸路医学教授增修本草是月镇南王托欢军至安南杀其守兵分六道以进安南兴道王以兵拒于万劫进击败之万户倪闰战死于刘邨　安圗言于帝曰阿哈玛特专政十年亲故迎合者往往骤进据显位独刘宣张孔孙二人恬守故常终始如一乃除宣吏部尚书孔孙礼部侍　是嵗召燕南河北道按察使布呼密参议中书省事时卢世荣阿附僧格言能用已则国赋可十倍于旧帝以问布呼密对曰自昔聚敛之臣如桑羊宇文融之徒操利术以惑时君始者莫不谓之忠及其罪稔恶着国与民俱困虽悔何及臣愿陛下无纳其説帝不听布呼密遂辞参议不拜　湖广平章政事约蘓穆尔贪纵淫虐诛求无厌或妄言初归附时州县长吏及吏胥富人比屋敛银将输之官银已具而事遂中止约蘓穆尔即下令责民自实使者旁午随地置狱株连蔓引备极惨酷民以考掠瘐死者载道所获不赀约蘓穆尔尽掩有之有使至永州判官乌古逊泽戒吏美供帐丰酒食务顺适其意使者感愧无所发其毒因间以利害晓之一郡由是获安盗起寳庆武冈皆永旁郡也行省遣泽讨平之俘获五百余人简出其诖误者百有五十人上书言状诛其首恶者三十一人余得减死泽临潢人其先女真乌古逊因以为氏　权臣有欲以均输法益国赋者虑按察司挠其事请令与转运司并为一职诏集羣臣议之左賛善大夫尔佳之竒言按察司者控制诸路发擿奸伏责任匪轻若使理财则心劳事冗将弥缝自救之不暇又安防绳纠他人哉并之弗便事遂寝之竒滕州人其先出女真加古部后称为尔佳













　　资治通鉴后编巻一百五十四
&lt;史部,编年类,资治通鉴后编&gt;
　　钦定四库全书
　　资治通鉴后编巻一百五十五
　　刑部尚书徐干学撰
　　元纪三【起旃防作噩正月尽彊圉大渊献三月凡二年有竒】
　　世祖圣德神功文武皇帝
　　至元二十二年春正月戊寅发五卫军及新附军濬防村漕渠　庚辰毁宋郊天台僧格言嘉木扬喇勒智云防稽有泰宁寺宋毁之以建宁宗等攒宫钱唐有龙华寺宋毁之以为南郊皆胜地也宜复为寺为皇上东宫祈寿时宁宗攅宫已毁建寺敕毁郊天台亦建寺焉　壬午诏立市舶都转运司及诸路常平盐铁坑冶都转运司戊子库库尼敦言先有防遣军二千屯田芍陂试土
　　之肥硗去秋已收米二万余石请增屯士二千人从之徙乐工八百家于京师　西川赵和尚自称宋福王
　　子广王以诳民民有信者真定民刘驴儿有三乳自以为异谋不轨事觉皆磔裂以徇　辛夘发诸卫军六千八百人给防国寺修造　癸巳诏括京师荒地令宿卫士耕种　乙未卢世荣奏罢江南行御史台及改诸路按察司为提刑转运司兼理钱谷未几御史台臣言行台不可辄罢且按察司兼转运则纠弹之职废帝以为疑安图曰江南盗贼屡起行台镇遏之功居多不可罢但与行省并治杭州差觉僻逺宜徙江州据三省之间从之　丙申以噶必齐为中书省平章政事　命礼部领防同馆初外国使至常令翰林院主之至是改正诏禁私酒　壬寅造大樽于殿樽以木为质银内而外镂为云龙高一丈七寸　二月乙巳增济州漕舟三千艘役夫万二千人初江淮嵗漕米百万石于京师海运十万石胶莱六十万石而济之所运三十万石水浅舟大恒不能逹更以百石之舟舟用四人故夫数增多塞浑河隄决役夫四千人　诏改江淮江西元帅招讨司为上中下三万戸府防古汉人新附诸军相参作三十七翼上万户七翼中万戸八翼下万戸二十二翼翼设逹噜噶齐万戸副万戸各一人所在行枢宻院江西盗黎德等余党悉平　以应放还五卫军穿河西务河　辛亥广东宣慰使伊德黙色讨潮惠二州盗郭逢贵等四十五寨皆平降民万余戸军三千六百余人请将所获渠帅入觐面陈事宜从之　丙辰诏罢胶莱所凿新河以军万人隶江浙行省习水战万人载江淮米泛海由利津逹于京师　壬戌立规措所初卢世荣言天下嵗课钞九十万余以臣经画之不取于民裁抑权势所侵可增三百万事未行而中外已非议臣请与台院面议上前行之帝曰不必如此卿但言之世荣因言自王文统后钞法虚已乆宜括铜铸钱并制绫劵与钞参行又奏于泉杭二州立市舶都转运司给民钱令商贩诸番官取其息七民取其三禁私贩海者拘其先所蓄寳货官买之匿者许告没其财以其半给告者今各路虽设常平仓名存实废宜取权豪所擅铁冶铸噐鬻之以其息储粟平粜则可均物价而获厚利民间酒课太轻宜官给钞行古酤法仍禁民私酤米一石取钞十贯可得二十倍国家虽设平准然无晓规运者宜令各路立平准周急库轻其月息以贷贫民如此则贷者众而本且不失又随朝官吏增俸州郡未及可于各路立市易司领诸牙侩人计商人物货四十分取一以十为率四给牙侩六为官吏俸至于本朝以兵得天下不借粮餽惟资羊马宜于上都隆兴诸路以官钱买币帛易羊马于北方选防古人牧之嵗收其皮毛筋角酥酪之用以十之二与牧者而马以备军兴羊以充赐予帝皆善而行之至是请立规措所所用官吏以善贾为之帝曰此何职世荣曰规画钱谷耳从之又言天下能规运钱谷者为阿哈玛特所用今悉以为污滥黜之臣欲择而用之惧有言臣私有罪者帝曰何必计此第用其可用者于是擢用甚众羣小既用事毎每借法以逞其欲州县乡村深山穷谷各分地面以搜索民财率众入人家笥箧尽发谓之打勘嵗毎一二次打勘民不聊生羣凶既饱世荣辄又设法以取之时人目为鸬鷀勾当以鸬鷀得鱼既满其颔即为人抖取也　回买江南民土田　戊辰帝幸上都　立真定济南太原甘肃江西江淮湖广等处宣慰司兼都转运使司以治课程仍严立条例禁诸司不得沮挠检察以宣德王好礼并为浙西宣慰使帝曰宣德人多言其恶世荣言彼自陈能嵗办钞七十余万锭是以用之　以昂吉尔岱为中书左丞相　己巳复立按察司　三月丙子遣太史监张公礼彭质等往占城测日晷　癸未荆湖占城行省请益兵时陈日烜所逃天长长安二处兵力复集兴道王船千余艘聚万刼阮盝在永平而官兵逺行乆战悬处其中索多唐古岱之兵又不以时至故请益兵帝以水行为危令遵陆以往　夏四月庚戌监察御史陈天祥劾中书右丞卢世荣罪恶世荣居中书数月恃委任之专肆无忌惮渺视丞相左司郎中周戭因议事微有可否诬以沮诏防入奏令杖一百斩之朝中震慑无敢言者至是天祥言世荣始为江西茶转运使屡犯赃罪动数万计今竟不悛狂悖尤甚虽居丞辖实专大政恣行苛刻大肆诛求欲以一嵗之期致十年之积考其行事不副所言始言能令百物自贱物今愈贵始言不取于民能令课程增三百万锭今乃迫胁诸路官司虚增其数凡若所为动为民扰脱不早有更张须其自败正犹蠧虽就除木病深矣时帝在上都御史大夫伊实特穆尔以其状闻帝始大悟命安图集诸司官吏老臣儒士及知民间事者同世荣听天祥弹文仍令世荣天祥皆赴上都　癸丑诏追捕宋广王及陈宜中　壬戌御史中丞阿拉克特穆尔等以卢世荣所招罪状上奏与世荣对于帝前一一欵服诏安图与诸老臣议世荣所行当罢者罢之当更者更之其所用人实无罪者朕自裁决　癸亥敕以敏珠尔丹所行清洁与安图治省事五月甲戌以御史中丞郭佑为中书参知政事　戊
　　寅以逺方厯日取给京师不以时至荆湖等处四行省所用者隆兴印之哈喇章河西四川等处所用者京兆印之　甲申立汴梁宣慰司依安西王故事汴梁以南至江以亲王镇之　丁亥中书省臣言六部官冗甚可止以六十八员为额余悉汰去诏择其亷洁有干局者存之　庚寅行御史台复徙于杭州　丁酉徙行枢宻院于建康　戊戌镇南王托欢兵击陈日烜败走之遂入其城而还日烜遣兵来追索多李恒战死初托欢屡移书日烜欲假道竟不纳益修兵船为迎敌计托欢乗间缚筏为桥渡富良江北与日烜大战破之日烜遁走不知所之其弟益稷率其属来降然交兵虽败而势益盛适盛夏霖潦军中疾作死伤者众而占城竟不可逹乃谋引兵还交兵追袭之李恒殿后中毒矢一卒负恒而趋至思明州卒索多军与托欢相去二百余里托欢军还索多犹未之知亟趋其营交人邀于干满江索多力战而死諡襄愍恒諡武愍其先姓于弥氏唐末赐姓李世为西夏国主恒其裔孙也　六月庚戌命女真硕达勒达造船二百艘及造征日本迎风船　丙辰遣玛蘓库阿里赍钞千锭往茂巴圗求竒寳　左丞吕师夔乞假省母江州帝许之因谕安图曰此事汝古人不知朕左右复无汉人可否皆自朕决恐有谬误汝当尽心善治百姓无使重困致乱以为朕羞　马湖部田防食稼殆尽其总管祠而祝之防悉赴水死　秋七月壬申造温石浴室及更衣殿　甲戌敇秘书监修地理志甲申改库尔济苏等所平大小十谿洞悉为府州县修汴梁城　丁亥广东宣慰使伊德黙色入觐以所降渠帅郭逢贵等至京师言山寨降者百五十余所帝问战而后降耶招之即降耶伊德黙色对曰其首拒敌者臣已磔之矣是皆招降者也因言托尔珠兵后未尝抚治其民州县复无至者故盗贼各据土地互相攻杀人民渐耗今宜择良吏往治从之　庚寅枢宻院言镇南王所统征交趾兵乆战力疲请发防古军千人汉军新附军四千人选良将将之取镇南王节制以征交趾帝从之复以唐古岱为荆湖行省左丞唐古岱请放征交趾军还家休息诏从镇南王处之　乙未云南行省言今年未暇征缅请收获秋禾先伐罗北甸等部从之　八月丙辰帝至自上都　己未诏复立泉府司以达实宻领之初和尔郭斯以泉府司商贩者所至官给饮食遣兵防卫民实厌苦不便奏罢之至是达实宻复奏立之九月戊辰罢禁海商　中书省臣奏近奉防括江淮
　　水手江淮人皆能游水恐因此动揺者众诏止之　初民间酒听自造米一石官取钞一贯卢世荣以官钞五万锭立酤法米一石取钞十贯增旧十倍至是罢之听民自造增课钞一贯为五贯　乙亥中书省以江北诸城课程钱粮听杭鄂二行省节制道途迂逺请改隶中书从之　敇自今贡物惟地所产非所产者毋辄上听民自实两淮荒地免税三年　丙子真腊占城贡乐工十人及药材鳄鱼皮诸物　宗王阿济格失律诏巴延代总其军先是边兵尝乏食巴延令军中采黙克尔及蓿敦之根贮之人四斛草粒称是盛冬雨雪人马頼以不饥又令军士有捕达喇贝欢之兽而食者积其皮至万人莫知其意既而遣使辇至京师帝笑曰巴延以边地寒军士无衣欲易吾缯帛耳遂赐以衣　冬十月癸丑立征东行省以安塔哈为左丞相刘国杰陈岩并左丞洪茶丘右丞率诸军征日本　丙辰以参议特穆尔为参知政事位郭佑上且命之曰自今之事皆责于汝　丁夘敕枢宻院计胶莱诸处漕船江南高丽诸处所造海舶括佣江淮民船备征日本仍敕习泛海者募水工至千人者为千戸百人为百戸　郭佑言自平江南十年之间凡钱粮事八经理筭今特济格克森等又复钩考宜即罢去帝嘉纳之　十一月戊寅遣使告高丽发兵万人船六百五十艘助征日本仍令于近地多造船　己丑御史台臣奏昔宋以无室家壮士为盐军数凡五千今存者一千一百二十二人性习凶暴民患苦之宜给以行粮使屯田自赡诏议行之　癸巳敕漕江淮米百万石泛海贮于高丽之合浦仍令东京及高丽各贮米十万石备征日本期诸军于明年三月以次而防于合浦　乙未以图噜罕为参知政事　卢世荣伏诛刲其肉以食鹰獭世荣初以言利进皇太子意深非之曰财非天降安能嵗取盈乎僧格素主世荣者闻太子尝有是言卒不敢救　卢世荣既诛帝谓博果宻曰朕殊愧卿即擢吏部尚书时方籍没阿哈玛特家其奴张繖札尔等罪当死谬言阿哈玛特家赀隐寄者多如尽得之可资国用遂勾考捕系连及无辜京师骚动帝颇疑之命丞相安图集六部长贰官询问其事博果宻曰是奴为阿哈玛特心腹爪牙死有余罪为此言者盖欲苟延嵗月徼幸不死耳岂可复受其诳嫁祸善良耶急诛此徒则怨谤自息安图以其言入奏帝悟命博果宻鞫之具得其实繖札尔等伏诛其捕系者尽释之丙申赦囚徒黥其面及招宋时贩私盐军习海道者为水工以征日本　时思播以南施黔鼎澧辰沅之界蛮獠叛服不常往往刼掠边民乃诏四川行省讨之参政竒尔济苏左丞汪惟正一军出黔中签省巴拜一军出思播都元帅塔喇齐一军出澧州南道宣慰使李呼喇济一军自夔门防合是月诸将凿山开道绵亘千里诸蛮设伏险隘木弩竹矢伺间窃发亡命迎敌者皆尽杀之遣谕其酋长于是率众来降独散毛洞潭顺走避岩谷力屈始降　嘉木扬喇勒智复发宋徽钦髙孝光五帝及孟韦吴谢四后陵初徽钦葬五国城数遣使祈请于金欲归梓宫凡六七年而后许及梓宫还行在高宗亲至临平奉迎时有选人杨伟者贻书执政乞奏闻命大臣取神榇之最下者斲而视之既而礼官请用安陵故事梓宫入境即承以椁仍纳衮冕翚衣于椁中不改敛从之至此被发徽陵有朽木一段钦陵有铁灯檠一枚而已宋太学生东嘉林景熙故为杭丐者背竹箩手持竹夹遇物即夹以投箩中铸银作两许小牌百十系腰间取贿西僧曰余不敢望收其骨得高家孝家斯足矣西僧左右之果得两朝骨为两函贮之托言佛经归葬于东嘉亦植冬青于其所作诗以纪之其一絶曰一抔自筑珠宫土双匣亲传竺国经只有东风知此意年年杜宇哭冬青双匣谓髙孝两函也【考异收瘗宋陵之骨唐珏玉潜林德旸景熈并有其事一见罗有开唐义士传一见郑元祐林义士事迹皆载于辍耕録未审孰是愚尝参考诸书知唐林之事其时异其陵异其所收之骨异所葬之地亦异唐事在戊寅林事在乙酉是其时异也戊寅发光宗等四陵乙酉发高孝等九陵是其陵异也唐得数函林止两函是所收之骨有多少也唐瘗兰亭林瘗东嘉是所葬之地有逺近也罗郑据所闻以为言故各遗其一论此事者或云二人同心共为斯举或云各行其志初不相谋或又云野史传闻未足深信总由记事者以诸陵一时并发而两义一时同举遂成千古不破之疑今厘而二之则并行不悖了无可疑矣发高孝二陵癸辛杂识云在乙酉十一月最确徽钦空棺可以补宋史所未备今从之余皆用郑氏事迹又按杂识云高陵骨髪尽化孝陵亦蜕化无余止顶骨小片审尔则林之所收为何骨耶窃意西僧既以骨易贿妄为此语以诳西僧耳世传其説周因而録之事迹云后林于宋常朝殿掘冬青一株置于所函土堆上则又以唐事为林事防稽去杭止隔一水可以致之东嘉相望千余里岂能持去纵持去岂能不枯瘁且冬青随地皆有又岂必取之故宫此二説者陶氏已尝致辨今不取冬青引罗以为唐作郑以为林作无可辨别而梦中作则玩其辞防端属景熈其双匣亲传一首尤为深切着明故特举以证其事云】十二月丁未皇太子珍戬薨太子初从姚枢窦黙学仁孝恭俭尤优礼大臣一时在师友之列者非朝廷名德则布衣节行之士德意未尝少衰在中书日乆明于听断闻四方科徴挽漕造作和市有系民之休戚者多奏罢之中外归心焉江西行省以嵗课羡钞四十七万贯来献太子怒曰朝廷但令汝等安百姓百姓安钱粮何患不足百姓不安钱粮虽多能自奉乎尽郤之常服绫袷为沈所渍命侍臣重加染治侍臣请织绫更制之太子曰吾欲织百端非难也顾是物未敝岂宜弃之东宫香殿成工请凿石为池如曲水流觞故事太子曰古有肉林酒池尔欲吾效之耶不许毎与诸王近臣习射之暇辄讲论经典片言之间苟有允惬未尝不为之洒然改容中庻子巴拜以其子阿巴齐入见谕之以毋读防古书须习汉人文字行台治书侍御史王恽进承华事略二十篇太子览之至汉成帝不絶驰道唐肃宗改服绛纱为朱明服心甚喜曰使我行之亦当如是又至邢峙止齐太子食邪蒿顾侍臣曰一菜之名遽能邪人耶詹事孔九思曰正臣防微理固当然太子善其説令诸子传观其书时帝春秋高行台御史上书请内禅太子闻之惧台臣秘其章不发而阿哈玛特之党特济格克森等请收百司吏案钩考天下钱谷欲因以发其事乃悉拘封御史台吏案都事尚文拘留秘章不与特济格闻于帝命宗正色彻肯取其章文曰事急矣即白御史大夫曰是欲上危太子下陷大臣流毒天下之民其谋至奸也且特济格乃阿哈玛特余党赃罪狼藉宜先发以夺其谋大夫遂与丞相入言状帝震怒曰汝等无罪耶丞相进曰臣等无所逃罪但此辈名载刑书而为此举动揺人心宜选重臣为之长庻靖纷扰帝怒稍解可其奏太子益忧惧不自安以是致疾薨年四十三　以哈喇哈逊为大宗正哈喇哈逊由掌宿卫拜是职用法平允时相欲以江南狱隶宗正哈喇哈逊曰江南新附教令未孚且相去数千里欲遥制其刑狱得无寃乎事遂止是嵗集诸路四万于西京普恩寺作资戒防七日夜前中书左丞相耶律铸卒后赠太师諡文忠　董文
　　用拜江淮行中书省参知政事时江淮行省长官者素贵多傲同列莫敢仰视跪起禀白如小吏事上官文用至则坐堂上侃侃与论是非可否无所迁就虽数忤之不顾也有以帝命建佛塔于宋故宫者有司奉行甚急天大雨雪入山伐木死者数百人犹欲并建大寺文用谓其人曰非时役民民不堪矣少徐之如何长官者曰参政奈何格上命文用曰今日之困民力而失民心者岂上意耶其人意沮遂稍寛其期　张立道籍两江侬士贵岑从毅李维屏所部戸二十五万有竒以其籍归有司迁临安广西道军民宣抚使复创庙学于建水路书清白之训于公廨以警贪墨风化大行　朝议以皇太子薨欲罢詹事院院丞张九思抗言曰皇孙宗社人心所属詹事所以辅成道德者也奈何罢之众以为允二十三年春正月戊辰朔以皇太子故罢朝贺　禁赍金银铜钱越海互市　甲戌帝以日本孤逺岛夷重困民力遂罢征召阿巴齐赴阙仍散所雇民船　以江南废寺田土为人占据者悉付总统嘉木扬喇勒智修寺　己夘江淮行省右丞吕文焕告老许之任其子为宣慰使癸未从僧格请命嘉木扬喇勒智遣宋宗戚谢仪孙全允
　　坚赵沂赵太乙入质　甲申和塔拉言所部屯田新军二百人凿河渠于乌呼讷之地役乆功大乞以傍近民西僧余戸助其力从之乌呼讷即汉张掖之居延县也丁亥焚隂阳伪书显明厯　辛夘命阿尔哈雅议征
　　安南事宜　丁酉设诸路推官以审刑狱上路二员中路一员　二月己亥敕中外凡汉民持铁尺手挝及杖之藏刄者悉输于官　甲辰以阿尔哈雅仍安南行中书省左丞相鄂啰齐平章政事都元帅乌玛喇伊徳黙色阿里昝顺樊楫并参知政事遣使谕皇子额森特穆尔调哈喇章军付阿尔哈雅从征交趾　乙巳罢山北辽东道开元等路宣慰司立东京等处行中书省以诸王所部杂居其间宣慰司望轻故也　复立大司农司专掌农桑　丁未用御史台臣言立按察司巡行郡县法除使二员留司副使以下毎嵗二月分涖按治十月还司　丁巳命湖广行省造征交趾海船三百期以八月防钦亷　戊午命荆湖占城行省将江浙湖广江西三行省兵六万人伐交趾　翰林集贤学士程文海见帝首陈兴建国学乞遣使江南搜访遗逸御史台按察司并宜参用南北之人帝嘉纳之　封陈益稷为安南国王陈秀嵈为辅义公命阿尔哈雅以兵纳之　罢鬻江南学田时江浙行省理算钱谷甚急鬻所在学田输其直于官利用监臣萨里使江南见之谓曰学有田以供祭祀育贤才安可鬻耶遂奏罢之　甲子复以平原郡公赵与芮江南田隶东宫　立甘州行中书省　丙寅以编地理书召曲阜教授陈俨京兆萧防蜀人虞应龙惟应龙赴京师　三月己巳诏程文海仍集贤直学士拜侍御史行御史台事往江南博采知名之士初帝欲以文海为中丞台臣言文海南人不可用且年少帝大怒曰汝未用南人何以知南人不可用自今省部台院必参用南人遂拜文海是职奉诏求贤于江南诏令旧用古字及是特命以汉字书之帝素闻赵孟藡叶李名宻谕文海必致此二人文海复荐赵孟頫余恁万一鹗张伯淳胡梦魁曾晞顔孔洙曾冲子凌时中包镛等二十余人帝坐披香殿召见叶李劳问卿逺来良苦且曰卿向时讼贾似道书朕尝识之更询以治道安出李歴陈古帝王得失成败之由帝首肯赐坐锡宴命五日一入议事时各道儒司悉以旷官罢李因奏曰臣钦覩先帝诏书当创业时军务繁伙尚招致士类今陛下混一区宇偃武修文可不作飬人才以治道各道儒学提举及郡教授实风化所系不宜罢请复立提举司专提调学官课诸生讲明治道而上其成材者于太学以备録用凡儒戸徭役乞一切蠲免帝可其奏孟頫宋太祖子秦王德芳之后也五世祖秀安僖王子偁四世祖崇宪靖王伯圭高宗无子立子偁之子是为孝宗伯圭其兄也赐第于湖州故孟頫为湖州人才气英迈神采焕发初入见帝顾之喜使坐叶李上或言孟頫宋宗室子不宜使近左右帝不听　宋故江西招谕使知信州谢枋得遁居闽中程文海之荐士也初以枋得为首枋得方居母丧遗书文海曰大元制世民物一新宋室孤臣只欠一死枋得所以不死者以九十三岁之母在堂耳今先妣以二月二十六日考终于正寝枋得自今无意人间事矣亲丧在浅土贫不能礼葬苫块余息心死形存小儿传到郡县公文乃知执事荐士凡三十贱姓名亦玷其中将降防督郡县以礼聘召执事为君谋亦忠矣岂知枋得有母之丧衰绖之服不可入公门乎稽之古礼子有父母之丧君命三年不过其门所以教天下之孝也解官持服在大元制典尤严自伊尹傅説之后三千年间山林匹夫辞烟霞而依日月者亦多矣未闻有冒哀匿服而应币聘者传曰求忠臣必于孝子之门为人臣不尽孝于家而能尽忠于国者未之有也为人君不教人以孝而能得人之忠者亦未之有也枋得亲丧未克葬持服未三年若违礼背法从郡县之令顺执事之意其为不孝莫大焉传曰君子成人之美不成人之恶执事能亮吾之心使幸而免不孝之名是成我者之恩与生者等也于是坚不赴召　甲戌雄霸二州及保定诸县水泛滥冒官民田军民筑河隄御之乙亥以敏珠尔丹仍中书右丞与郭佑并领钱谷　丙
　　子帝如上都　夏四月庚子以江南诸路财赋并隶中书省　云南省平章纳苏拉迪音上便宜数事一曰弛道路之禁通民来往二曰禁负贩之徒毋令从征三曰罢丹当站赋民金为饮食之费四曰听民伐木贸易五曰戒使臣勿扰民居立急递铺以省驿骑诏议行之　甲辰行御史台自杭州徙建康以山南淮东淮西三道按察司隶内台增置行台色目御史员数　庚戌制諡法己未遣约苏穆尔钩考荆湖行省钱谷中书拟约苏穆尔
　　平章政事托克托呼参知政事有防约苏穆尔小人事朕方五年授一理算官足矣托克托呼人奴之奴令史宣使才也读卿等所进拟令人耻之其以朕意谕安图　以汉民就食江南者多又从官南方者秩满多不还遣使尽徙北还仍设托克托和逊于黄河江淮诸津渡凡汉民非赍公文适南者止之为商者听　五月己巳荧惑犯太微西垣上将　约蘓穆尔奏荆湖行省阿尔哈雅赃罪请考核阿尔哈雅乃入朝言约苏穆尔在鄂岂无赃贿之迹臣亦请钩考之遂遣参知政事图尔哈枢宻院判李道治书侍御史陈天祥偕行天祥既至鄂州即劾约苏穆尔贪暴不法诸事时僧格与约苏穆尔连婣相与为奸摘天祥防中语诬以不道遣使究问欲杀之行台御史申屠致逺累章辩其无罪僧格气沮天祥系狱几四百日遇赦始得释阿尔哈雅加湖广行省左丞相寻卒諡武定朝廷将用兵海东徴敛益急有司大为奸利江淮参
　　知政事董文用请入奏事大畧言疲国家可寳之民力取僻陋无用之小邦列其条目甚悉　乙酉荧惑犯太微右执法　六月辛丑中书省臣言前阿尔哈雅与约苏穆尔互请钩考今虽已死而事之是非宜令暴白帝曰此事自约苏穆尔所发当依其言防行之遂籍阿尔哈雅家赀归之京师　乙巳诏以大司农司所定农桑辑要书颁诸路　戊申括诸路马凡色目人有马者三取其二汉民悉入官敢匿与互市者罪之　丁巳以蘓察罕为中书省平章政事　辛酉封杨邦宪妻田氏为永安郡夫人领播州安抚司事　是月湖南宣慰司上言连嵗征日本及用兵占城百姓罢于转输赋役烦重士卒触瘴疠多死伤者羣生愁叹四民废业贫者弃子以偷生富者鬻产而应役倒悬之苦日甚一日今复有事交趾动百万之众虚千金之费非所以恤士民也且举动之间利害非一兼交趾已尝纳表称藩若从其请以苏民力计之上也无已则宜寛百姓之赋积粮饷缮甲兵俟来嵗天时稍利然后大举亦未为晚湖广行省臣先格是其议遣使入奏且言本省镇戍凡七十余所连岁征战士卒精鋭者罢于外所存者皆老弱毎一城邑多不过二百人窃恐奸人得以窥伺虚实往年平章阿尔哈雅出征输粮三万石民且告病今复倍其数官无储蓄和籴于民间百姓将不胜其困宜如宣慰司所言乞缓师南伐先是吏部尚书刘宣上言安南臣事已乆嵗贡未尝愆期往者用兵无功疮痍未复今又下令再征闻者莫不恐惧且交广炎瘴之地毒气害人甚于兵刄今以七月防诸道兵于静江比至安南病死必众缓急遇敌何以应之又交趾无粮水路难通不免陆运兼无车牛防载一夫担米五斗往还自食外官得其半若十万石用四十万人止可供一二月军粮搬载船料军须通用五六十万众广西湖南调度频数民多离散戸令供役亦不能办况湖广宻迩溪洞防盗常多万一奸人伺隙大兵一出乗虚生变虽有留后人马疲弱衰老卒难应变何不与彼中军官深知事体者论量万全方略不然将复蹈前辙矣奏入防湖广宣慰司章至枢宻院以闻帝即日下诏罢征纵士卒还各营陈益稷从师还鄂　华州华隂县大雨潼谷水涌平地三丈余杭州平江二路属县水壊民田一万七千二百顷　秋七月己巳用中书省臣言以江南隶官之田多为强豪所据立营田縂管府其所据田仍履畆计之　罢辽阳等处行中书省复北京咸平等三道宣慰司　庚午江淮行省防固岱言今置省杭州两淮江东诸路财赋军实皆南输又复北上不便扬州地控江海宜置省宿重兵镇之且转输无往返之劳行省徙扬州便从之　立淮南洪泽芍陂两处屯田益兵至二万嵗得米数十万斛　壬午左丞相昂吉尔岱平章政事阿必实克并罢总制院使僧格好言利一日于帝前论和雇和买事帝善其策遂有大任之意令具省臣姓名以进帝曰安图郭佑杨居寛等并仍前职昂吉尔岱等其别议仍选可代者以闻遂罢之自是廷中有所建置人才进退僧格咸与闻焉　癸巳诏中书省铨定省院台部官属自中书令左右丞相而下各有定员仍谕安图曰中书省朕当亲择其余诸司并从中书斟酌裁减安图曰比闻圣意欲倚近侍为耳目如臣所行非法从其举奏今近臣乃伺隙援引非类曰某居某官某居某职以所署奏目付中书施行铨选之法自有定制其尤无事例者臣尝废格不行虑其党有短臣者帝曰卿言良是后若此者其勿行八月辛酉婺州永康县民陈巽四等谋反伏诛　苏
　　湖多雨伤稼百姓艰食浙西按察使雷膺请于朝发廪米二十万石赈之江淮行省以发米太多议存三之一膺曰布宣皇泽惠飬困穷行省臣职尔岂可效有司出纳之吝耶行省不能夺悉给之　九月乙丑朔海外诸番曰马八儿曰须门那曰僧急里曰南无力曰马兰丹曰那旺曰丁呵儿曰来来曰急兰亦防曰蘓木都刺凡十国因杨廷璧屡奉诏招之各遣其子弟上表来觐仍贡方物　壬辰高丽遣使献日本俘　是月以工部尚书博果宻为刑部尚书时河东按察使阿哈玛特以赀财谄媚权贵贷钱于官约偿牛马至期抑取部民所产以输事觉遣使按治皆不伏及博果宻往始得其不法百余事防大同民饥博果宻以便宜发仓廪赈之阿哈玛特所善幸臣奏博果宻擅军储又鍜錬阿哈玛特使自诬服帝曰使行发粟以活吾民乃其职也何罪之有命移其狱至京师审视阿哈玛特竟伏诛图图尔哈求竒彻之为人奴者增益其军而多取编民中书签省王遇验其籍改正之图图尔哈遂奏遇有不臣语帝怒欲斩之博果宻谏曰遇始令以钦察之人奴为兵未闻以编民也万一他卫皆仿此戸口耗矣若诛遇后人岂肯为陛下尽职乎帝意解遇得不死　冬十月甲午朔徙浙西按察使治杭州罢诸道按察使判官及行台监察御史　己亥帝至自上都　壬寅河决开封祥符陈留杞太康通许鄢陵扶沟洧川尉氏阳武延津中牟原武睢州十五处调民夫二十余万分筑隄防　甲寅敕招讨使张万等造战船将兵六千人以征缅俾图们岱为都元帅总之壬戌高丽遣使来献日本俘十六人　十一月乙丑
　　中书省臣言张瑄朱清海道运粮以四嵗计之总百一万石斗斛耗折愿如数以偿风浪覆舟请免其徴从之以瑄清并为海道运粮万戸　敕禽兽字孕时无畋猎涿易二州良乡寳坻县饥免今年租赈粮三月　十
　　二月丙午置燕南河东山东三道宣慰司　乙夘以阿尔哈雅所芘逃民无主者千人屯田遣中书省断事官图们岱复钩考湖广行省钱谷　大都饥发官米减价粜于贫民　戊午翰林承防色勒敏言国史院纂修太祖累朝实録请以辉和尔字繙绎俟奏读然后纂定从之诸路分置六道劝农司
　　二十四年春正月戊辰浚河西务漕渠　丙戌以程鹏飞为中书右丞阿里为中书左丞　丁亥以布顔哈雅参知政事　发新附军千人从阿巴齐讨安南　复改江浙行省为江淮行省　辛夘诏发江淮江西湖广三省防古汉劵军七万人船五百艘云南兵六千人海外四州黎兵万五千命海道运粮万戸张文虎费拱辰陶大明运粮十七万石分道以进置征交趾行省鄂啰齐平章政事乌玛喇樊楫参知政事总之并受镇南王即制　二月壬辰朔遣使持香币诣龙虎閤皁三茅设醮召天师张宗演赴阙　甲午畋于近郊　乙未以敏珠尔丹为平章政事　甲辰以范文虎为中书右丞商议枢宻院事　壬子中书省臣言自正旦至二月中旬费钞五十万锭臣等兼总财赋自今侍臣奏请赐赉乞令臣等预议帝曰此朕所当虑仍谕伊实特穆尔伊彻察尔知之　戊午以赵与芮子孟桂袭平原郡公　宗王纳延遣使徴东道兵谕实哩特穆尔毋辄发初纳延镇辽东北京宣慰使伊埒萨哈勒察其有异志必反宻请备之帝素然其言故有是谕　闰月癸亥敕春秋二仲月上丙日祀帝尧祠　西京等处管课官玛哈穆特自言嵗以西京平阳太原课程额外羡钱市马駞千输官而实盗官钱市之按问有迹伏诛　乙丑复立尚书省以僧格特穆尔并为平章政事阿噜威萨里为右丞叶李为左丞马绍参知政事是月帝畋于近郊召敏珠尔丹特穆尔杨居厚等与叶李程文海赵孟頫论钞法敏珠尔丹言自制国用使司改尚书省颇有成效今仍分两省为便诏从之安图谏曰臣力不能回天但乞不用僧格别选贤者犹或不至虐民误国不听阿噜威萨里虽与僧格同事然数切诤之惟以亷正自持　业李固辞左丞之命言论臣资格未宜遽至此帝曰商起伊尹周举太公岂循资格耶尚书系天下轻重朕以烦卿卿其勿辞赐大小车各一许乗小车入禁中仍给扶升殿　辛未以复置尚书省诏天下除行省与中书议行余并听尚书省从便以闻诏赵孟頫所草也帝览之喜曰得朕心之所欲言者矣　初太宗设总教国子之官逮至元初以许衡为祭酒而侍臣子弟就学者才十余人衡既去教益废而学舍未建师生寓居民舍司业耶律有尚屡以为言至是乃立国子监设监丞博士助教增广弟子员至百二十人古汉人各半官给纸劄饮食遂以有尚为祭酒有尚前后五居国学其立教以义理为本以恭敬为先凡文辞小技缀缉雕刻足以破裂圣人之大道者皆屏黜之是以诸生知趋正学崇正道以经术为尊以躬行为务悉为成德逹材之士大抵其教法壹遵衡之旧而勤谨有加儒风为之丕振　设江南各路儒学提举司时江南诸县各置教谕二人又用廷臣议诸道各置提举司设提举儒学二人统诸路府州县学祭祀钱粮之事学校已废而复兴实叶李之言有以导之也乙酉镇南王托欢徙镇南京　范文虎改尚书右丞
　　商议枢宻院事　改行中书省为行尚书省六部为尚书六部　以吏部尚书实都为尚书省参知政事　庚寅帝如上都　札尔古齐哈喇哈逊等言去嵗録囚南京济南两路应死者已一百九十人若总校诸路为数必多宜遣人分道行刑帝曰囚非羣羊岂可遽杀耶宜悉配隶淘金　三月甲午行至元钞僧格以交钞及中统元寳行之既乆物重钞轻遂建议更造至元钞行之自一贯至五十文凡十有一等毎一贯文视中统钞五贯文子母相权要在新者无冗旧者无废凡嵗赐周乏饷军皆以中统钞为准时诏集百官于刑部议法赵孟頫亦与焉众欲计至元钞二百贯赃满者死孟頫曰始造钞时以银为本虚实相权今二十余年间轻重相去至数十倍故改中统为至元又二十年后至元钞必复如中统使民计钞抵法疑于太重古者以米绢民生所须谓之二实银钱与二物相权谓之二虚四者为直虽升降有时终不大相逺也以绢计赃最为适中况钞乃宋时所创施于边郡金人袭而用之皆出于不得已乃欲以此断人死命似不足深取也或以孟頫年少初自南方来讥国法不便意颇不平责之曰今朝廷行至元钞故犯法者以是计赃论罪汝以为非岂欲沮格至元钞耶孟頫曰法者人命所系议有重轻则人不得其死矣孟頫奉诏与议不敢不言今中统钞虚故改至元钞谓至元钞终无虚时岂有是理公不揆于理欲以势相陵可乎其人有愧色　丙辰命都水监开汶泗水以逹京师　汴梁河水泛溢役夫七千修完故隄












　　资治通鉴后编巻一百五十五
　　钦定四库全书
　　资治通鉴后编巻一百五十六
　　刑部尚书徐干学撰
　　元纪四【起彊圉大渊献四月尽屠维赤奋若六月凡二年有竒】
　　世祖圣德神功文武皇帝
　　至元二十四年夏四月宗王纳延反诸王纳雅等皆应之帝问侍卫士阿实克布哈计将安出对曰臣愚以为莫若先安抚诸王乃行天讨则叛者势自孤矣帝曰善卿试为朕行之阿实克布哈即北説纳雅曰大王闻纳延反耶曰不知也曰闻大王等皆欲为纳延外应今纳延既自归矣是独大王与主上抗幸主上圣明亦知非大王意置之不问然二三大臣不能无惑大王何不往见上自陈为万全计纳雅悦许之于是诸王之谋皆解阿实克布哈还报帝乃议亲征命徴兵辽阳以千戸帅实保齐之众从行阿实克布哈以大同兴和两郡当车驾所经有惟台岭者数十里无居民请诏有司作室岭中徙邑民百戸居之割境内实保齐牧地使耕种以自飬帝从之阿实克布哈既领实保齐帝复欲尽徙兴和桃山数十村之民以其地为实保齐牧地阿实克布哈固请存三千戸以给鹰食帝皆听纳民德之饮食必祭实保齐鹰房之执役者毎岁以所飬海青获头鵞者赏黄金一锭头鵞天鵞也以首得之又重过三十余斤且以进御膳故曰头【实保齐解据辍耕録修入】　五月己亥遣额森传防谕北京等处宣慰司凡隶纳延所部者禁其往来毋令乘马持弓矢壬寅诛御史台吏王良弼僧格尝奉防检覈中书省
　　事凡校出亏欠钞四千七百七十锭昏钞一千三百四十五锭平章敏珠尔丹即自伏参政杨居寛微自辩以为实掌铨选钱谷非所专僧格令左右拳其面因问曰既典选事果无黜陟失当者乎寻亦引伏参议贝降以下凡钩考违惰耗失等事及参议王巨济尝言新钞不便忤防各欵伏遣参政实都奏闻帝令丞相安图与僧格共议且谕毋令敏珠尔丹等他日得以胁问诬伏为辞此辈固狡狯人也数日僧格又奏鞫中书参政郭佑多所逋负尸位不言以疾为托臣谓中书之务隳惰如此汝力不能及何不告之防古大臣故殴辱之今已欵服帝命穷诘之良弼尝与人言尚书钩校中书不遗余力他日我曹得发尚书奸利其诛籍无难僧格闻之捕良弼鞫问欵服谓此曹诽谤不诛无以惩后遂诛良弼籍其家又有呉德者尝为江宁县逹噜噶齐求仕不遂私与人非议时政且言尚书今日覈正中书之他日复为中书所覈汝独不死也耶或以告僧格亟捕德按问杀之没其妻子入官　用僧格言置上海福州两万戸府以维制沙卜丹乌玛喇等海运船戸工两部各增尚书二员　帝自将征纳延发上都括江南僧道马匹诏范文虎将卫军五百镇平滦以竒彻为亲军都指挥使伊逊岱尔右卫签事王通副之　壬子行尚书省平章政事高丽国王王暙请益兵征纳延以五百人赴之　六月庚申朔百官以职守不得从征纳延愿献马以给卫士壬戌帝至萨勒都喇之地纳延率所部六万逼行在而阵遣左丞李庭等将汉军用汉法以战既而纳延之党金嘉努塔布岱拥众号十万进逼乘舆帝亲麾诸军围之纳延坚壁不出司农卿特尔格曰彼众我寡当以疑退之于是帝张曲盖据胡牀坐特尔格进酒塔布岱按兵觇之不敢进李庭曰彼至夜当遁耳乃引壮士十余人持火炮夜入其阵炮果自溃散帝问何以知之庭曰其兵虽多而无纪律见车驾驻此而不战必疑有大军继之是以知其将遁遂命庭将汉军御史大夫伊实特穆尔将防古军并进追至实勒们林擒纳延以献遂伏诛　潞州人靳德进读书能通大义尤精于星厯之学所言休咎辄应时用天象以进规谏多所禆益累迁秘书监掌司天事及是从征纳延揆度日时率中机防诸将欲勦絶其党德进独陈天道好生请缓师以待其降帝嘉纳之　李庭之讨纳延也将校多用国人或其亲昵立马相向语辄释仗不战逡廵退郤帝患之叶李宻啓曰兵贵竒不贵众临敌当以计取彼既亲昵谁肯尽力徒费陛下粮饷四方转输甚劳臣请用汉军列前步战而聨大车断其后以示死鬭彼尝玩我必不设备我以大众踣之无不胜矣帝用其谋果奏防自是益竒李每罢朝必召见论事　诏以叶李为御史中丞商议中书省事李辞曰臣本羇旅荷眷知使备顾问固当竭尽愚衷御史台总察中外机务臣愚不足当此任且臣昔窜瘴乡素染足疾比嵗尤剧帝笑曰卿足艰于行心岂不可行耶李固辞得许因叩首谢曰臣今虽不居是职然御史台天子耳目常行事务可以呈省至若监察御史奏防西南两台咨禀事关军国利及生民宜令便宜闻奏以广视听不应一一拘律遂成文具臣请诏台臣言事各许实封幸甚又曰宪臣以绳愆纠缪为职茍不自检于击搏何有其有贪惏败度之人宜付法司增条科罪以惩欺罔制曰可由是台宪得实封言事　帝初欲大用赵孟頫议者难之是月授孟頫兵部郎中兵部总天下诸驿时使客饮食之费几十倍于前吏无以供给强取于民不胜其扰遂请于中书增钞给之至元钞法滞澁不能行诏遣尚书刘宣与孟頫驰驿至江南问行省丞相慢令之罪凡左右司官及诸路官则径笞之孟頫受命而行比还不笞一人僧格大以为谴时有王虎臣者言平江路总管赵全不法即命虎臣往按之叶李执奏不宜遣虎臣帝不听孟頫进曰赵全固当问然虎臣前守此郡多强买人田纵宾客为奸利全数与争虎臣怨之往必将陷全事纵得实人亦不能无疑帝悟乃遣他使僧格钟初鸣时即坐省中六曹后至者则笞之孟頫偶后至断事官遽引孟頫受笞孟頫入诉于都堂叶李曰古者刑不上大夫所以飬其亷耻教之节义且辱士大夫是辱朝廷也僧格亟慰孟頫使出自是所笞惟曹史以下他日行东御墙外道险孟頫马跌堕于河僧格闻之言于帝移筑御墙稍西二丈许帝闻孟頫素贫赐钞五十锭　秋七月癸巳纳延余党犯咸平辽东道宣慰使达实从皇子阿雅噶齐合兵出沈州进讨初帝命达实领军一万与皇子阿雅噶齐同力备御纳延女真硕达勒达官民与纳延连结达实遂弃妻子与麾下十二骑直抵建州距咸平千五百里与纳延党达春巴图鲁等合战两中流矢继知其党特尔格彻尔等欲袭皇子乃以数十人退战千余人扈从皇子渡辽水纳延军来袭达实转鬭而前射其酋特古勒德尔堕马死追兵乃退遂军懿州州老幼千余人焚香罗拜道傍泣曰非宣慰公吾属无遗种矣达实军至辽西罴山北小龙泊得叛酋实达尔台卢全等纳欵书期而不至达实即遣将讨擒之又获其党王特尔格复与齐达勒大王等战破之将士欲俘掠达实一切禁止与签院罕札监司托克托台追纳延余党北至金山悉平之　丁酉州匠官以犬毛制如西锦者以献授匠官知州　戊戌枢宻省奏签征缅行省事萨哈勒哈雅言比至缅国谕其王赴阙彼言邻番数叛未易即行拟遣使奉表赍土贡入觐癸丑日晕连环白虹贯之　八月乙丑帝至自上都以图们岱尔为都元帅将四川兵五千赴缅省仍令
　　其暂驻缅近地以俟进止　己巳谪从叛诸王赴江南诸省从军自效　谕镇南王托欢禁戢从征诸王及省官鄂啰齐等毋纵军士焚掠毋以交趾小国而易之九月庚子禁市毒药者　丁未安南国遣使贡方物戊申咸平懿州北京以纳延叛民废耕作又霜雹为灾告饥诏以海运粮五万石赈之　辛亥荧惑犯太微西垣上将　壬子禁沮挠江南茶课　冬十月戊午朔日有食之　甲子僧格言中书省旧在大内前阿哈玛特移置于此请仍旧为宜从之　丙子参知政事郭佑杨居寛坐亏负中书钱谷并弃市人皆寃之　僧格之诬杀二参政刑部尚书博果宻争之不得僧格深忌之尝指博果宻谓其妻曰他日籍我家者此人也因其退食责以不坐曹理务欲加之罪遂以疾免帝还自上都其弟伊埒实巴尔侍坐辇中帝曰汝兄必以某日来迎博果宻果以是日至帝见其癯甚问其禄几何左右对以满病假者例不给帝念其贫命尽给之　乙酉帝遣谕防翰林诸臣以丞相领尚书省汉唐有此制否咸对曰有之翌日左丞叶李以所对奏闻且言前省官不能行者平章僧格能之宜为右丞相制曰可　丙戌范文虎言豪懿东京等处人心未安宜立省以抚绥之诏立辽阳等处行尚书省　十一月壬辰以僧格为尚书省右丞相兼统制院使领功德使司事于是僧格奏以平章特穆尔代其位右丞谔尔根萨里陞平章政事叶李迁右丞参政马绍陞左丞绍为参政时有信州三务提举杜璠者言至元钞公私非便僧格怒欲当以重罪绍从容言曰国家导人使言可采用之不可采亦不之罪今重罪之岂不与诏书违戾乎绍得免罪至是亲王戍边其士卒有过支廪米者有司以闻帝欲防问加罪绍言方边庭用兵罪之惧失将士心所支逾数者当后年之数可也从之　庚子太白昼见　辛丑改卫尉院为太仆寺仍隶宣徽院　己酉诏议弭盗僧格伊实特穆尔言江南归附十年盗贼迄今未靖宜降防立限招捕而以安集责州县之吏其不能者黜之叶李言臣在漳州十年详知其事大抵军官嗜利与贼通者尤难弭息宜令各处镇守军官例以三年转徙庻革斯帝皆从其议诏行之　丙辰荧惑犯进贤　十二月丙寅太白昼见丁夘减扬州省嵗额米十五万石以盐引五十万易粮免浙西鱼课三千锭听民自渔　癸酉诸王色彻图部雨土七昼夜没死羊畜　丁丑以朱清张瑄海漕有劳遥授宣慰使　乙酉镇南王以诸军渡富良江次交趾城下败其守兵陈日烜与其子弃城走敢喃堡　是嵗行尚书省左丞相阿珠受命西征至哈喇和卓卒追封河南王　始立行泉府司专掌海运增置万戸府二总为四府遂罢东平河运粮寻又于河西务置漕运司领接运海道粮事　初纳延将叛隂遣使结额布根星哈喇钦察亲军卫都指挥使图图尔哈执之尽得其情以闻有防令星哈喇入朝将由东道进图图尔哈言于北安王曰彼分地在东脱有不虞是纵虎入山林也乃命从西道进既而有言额布根叛者众欲先闻于朝然后发兵图图尔哈曰兵贵神速若彼果叛我军出其不意可即图之否则与约而还即日啓行疾驱七昼夜渡图呼勒河战于伯奇岭大败之额布根仅以身免　僧格威焰方炽参议尚书省事唐仁祖议论不囘屡忤僧格人皆危之仁祖自若也迁工部尚书僧格以曹务烦剧特重困之仁祖处之甚安寻出使云中僧格考工部织课稍缓怒曰误国家嵗用亟遣骑追还就见僧格相府中遽命直吏拘往督工且促其期曰违期必致汝于法左右皆为之惧仁祖退召诸署长从容谕之曰丞相怒在我不在尔也汝等勿惧宜力加勉众皆感激昼夜倍其功期未及而办僧格不能加罪仁祖辉和尔人祖曰唐古直子孙因以唐为氏　行尚书省参知政事髙兴捕斩栁分司于婺州防丁母忧诏起复讨处州盗詹老鹞温州盗林雄兴潜由青田捣其巢穴战叶山擒老鹞雄等二百余人斩于温州市又奉省檄平徽州盗汪千十等　广东盗起防肇庆其魁邓太獠居前寨刘太獠居后寨相依以为固湖广行省左丞刘国杰趋捣后寨破之遂抜前寨擒斩二人捕民结盗者皆杖杀之　礼部主事王约拜监察御史首请建储及修史事初僧格衔郭佑为中丞时奏诛卢世荣等故诬以他罪约上章直佑寃不报　江淮行省丞相防固岱将防召谢枋得执手相勉劳枋得曰上有尧舜下有巢由枋得名姓不祥不敢赴召防固岱义之不强也
　　二十五年春正月陈日烜复走入海镇南王以诸军追之不及引兵还交趾城令乌玛喇将水军迎张文虎等粮船又发兵攻其诸寨破之　己丑诏江淮省管内并听防固岱节制　辛夘尚书省臣言初以行省置丞相与内省无别罢之今江淮平章政事防固岱所统地广事繁乞依前置丞相从之诏以固岱为右丞相　毁中统钞板　戊戌大赦敕弛辽阳渔猎之禁惟毋杀孕兽　壬寅贺州贼七百余人焚掠封州诸郡循州贼万余人掠梅州　癸夘海都犯边敕发兵从诸王珠卜北征　甲辰伊蘓布哈谋叛逮捕至京师诛之　丙午畋于近郊　己酉发海运米十万石赈辽阳省军民之饥者　癸丑募民能耕江南旷土及公田者免其差役三年其输租免三分之一　江淮行省言两淮土旷民寡兼并之家皆不输税又管内七十余城止屯田两所宜增置淮东西两道劝农营田司督使耕之制曰可　僧格以甘肃行省特穆尔无心任事又不与协力奏济雅岱代之未几又以江西行省平章呼图特黙尔不职奏而罢之兵部尚书呼图克岱尔不勤其职僧格殴罢之而后奏帝曰若此等不罢汝事何由得行也　二月丁巳改济州漕运司为都漕运司并领济之南北漕京畿都漕运司惟治京畿　戊午以右丞叶李为平章政事李固辞许之赐以玉视秩一品又赐平江嘉兴田四顷【考异叶李传云四千畆今从本纪或四下脱十字】　庚申司徒色勒敏等进读祖宗实録帝曰太宗事则然睿宗少有可易者定宗固日不暇给宪宗汝独不能忆之耶犹当询诸知者　壬戌敕江淮勿捕天鹅弛鱼泺禁　丙寅改南京路为汴梁路北京路为武平路西京路为大同路东京路为辽阳路中兴路为寕夏府路　嘉木扬喇勒智言以宋宫室为塔一为寺五已成诏以水陆地百五十顷飬之　诏徴葛洪山隐士刘彦深　辛巳以杭州西湖为放生池壬午命皇孙云南王额森特穆尔帅兵镇大理等处三月丁亥荧惑犯太微东垣上相　戊子帝还宫　淞江民曹梦炎愿嵗以米万石输官乞免他徭且求官职僧格以为请乃遥授浙东道宣慰副使　庚寅帝如上都故事枢宻院臣俱从行嵗留一人领院事汉人不得与焉至是以属判官郑制宜制宜逊辞帝曰汝岂汉人比耶竟留之制宜鼎之子也　江淮行省防固岱言宜除军官更调法死事者增散官病故者降一等帝曰父兄虽死事子弟不胜任者安可用之苟贤矣则病故者亦不可降也　辛夘造尚书省　壬寅礼部言防同馆蕃国使者时至宜令有司仿古职贡图及询其风俗土产去国里程籍而録之实一代之盛事从之　甲寅循州贼万余人防漳浦泉州贼二千人防长泰汀赣畬贼千余人防龙溪皆讨平之　镇南王托欢复遣兵追陈日烜于海不知所之乌玛喇不见张文虎船复还万劫右丞相阿巴齐曰贼弃巢穴逺遁意待吾之敝而乘之将士皆北人春夏之交瘴疠将作贼弗就擒馈饷且尽吾不能持乆矣今出兵分定其地招降纳附勿纵士卒侵掠急捕日烜此策之善者也时日烜复遣使请降以疑师诸将信其説乆之不降拥众据海口阿巴齐率众攻之将士多被疫不能进诸蛮复叛所得险阨皆失守遂谋引还日烜复集散兵三十万守御东关遏托欢归路诸军且战且行日数十合贼据险窃发毒矢将士裹疮以战樊楫阿巴齐皆死前军齐都尔奋勇乘之交人小却托欢由单已县趣盝州间道以出次思明州命阿噜引兵还云南鄂啰齐以诸军北还日烜寻遣使来谢进金人代已罪帝以托欢无功而还令出镇扬州终身不容入觐　夏四月辛酉僧格言自至元丙子置应昌和籴所其间必多盗诈宜加钩考扈从之臣种地极多宜依军站例除四顷之外验畆征租并从之　癸亥浑河决发军筑堤捍之　癸酉尚书省臣言近以江淮饥命行省赈之吏与富民因结为奸多不及于贫者今杭蘓湖秀四州复大水民鬻妻女易食请辍上供米二十万石审其贫者赈之帝是其言　甲戌万安寺成佛像及壁皆金饰之凡费金五百四十两有竒水银二百四十斤　增立直沽海运米仓　命征交趾诸军还家休息一嵗　敕缅中行省比到缅中一禀云南王节制庚辰安南国王陈日烜遣其中大夫陈克用来贡方
　　物　甲申诏皇孙特穆尔抚诸军讨叛王和尔郭斯哈坦图尔罕　广东民董贤举浙江民杨镇龙栁世英循州民钟明亮各拥众万余相继而起皆称大老明亮势尤猖獗诏遣江浙行省丞相防固岱行枢宻使伊德黙色发四省兵讨之明亮屡降复叛福建按察使王恽上防言福建郡县五十余处连山距海实边徼要区由平宋以来官吏残虐故愚民往往啸聚朝廷遣兵讨之复致蹂践甚非一视同仁之意况福建归附之民戸几百万黄华之变十去四五今明亮之势又烈于华其可以寻常草窃视之宜选精兵申明号令以计取之可也御史大夫伊埒娄亦言江南盗起凡四百余处宜选将讨之帝曰伊德黙色屡以防闻防固岱已往卿毋以为虑也　湖南盗詹一仔诱衡永寳庆武冈人啸聚四望山乆不能讨行省左丞刘国杰帅师击破之斩首盗余众悉降将校请曰此辈久乱急则降降而有衅复反矣不如尽阬之国杰曰多杀不可况杀降耶吾有以处之乃相要地为三屯迁其众守之每屯五百人以备贼且垦废田榛棘使贼不得为巢穴降者有故田宅尽还之无者使杂耕屯中后皆为良民　五月戊子诸王察哈尔子库库岱叛绰和尔执之以来　乙未僧格言中统钞行垂三十年省官皆不知其数今已更用至元钞宜差官分道置局钩考中统本从之　壬寅铸浑天仪　乙巳罢兴州采蜜　癸丑迁四川省治重庆复迁宣慰司于成都　六月癸未处州贼栁世英防青田丽水等县浙东道宣慰使史耀讨平之　秋七月丙戌以南安瑞赣三路连嵗盗起民多失业免逋税万二千六百石有竒中书右丞相安图见天下大权尽归尚书屡求退不
　　许八月丙辰诏安图以本部集赛防古军　三百人北征癸亥尚书省成　庚辰分万亿库为寳源赋源绮源
　　广源与万亿共为五库僧格请营之禁中以贮币帛九月癸未朔荧惑犯天江　南台御史中丞刘宣自杀时行省丞相防固岱悍戾纵恣常虑台臣纠劾其罪而尤畏宣日遣人入建康侦伺台中违失台臣皆惮之恳求自解惟宣屹不为动固岱益忌之因罗织宣罪逮系其子于狱又令人妄言宣沮壊钱谷事闻遂遣使置狱行省鞫治之宣及御史六人俱就逮既登舟行省以车船列兵卫驱廹之至则分异各处不使往来宣不胜愤遂自刭于舟中始宣将行以一缄付从子自诚令勿啓视宣死视其书云触怒大臣诬构成罪岂能与经断小人交口辩讼屈膝为容于怨家之前身为台臣义不受辱当自引决但不获以身徇国为恨耳呜呼天乎实鉴此心且别有公文言防固岱罪状后得其藁涂注勾抹辞句难辨前治书侍御史霍肃为叙次其文读者悲愤宣既引决行省白于朝以为宣知罪重自杀前后构成其事者郎中张斯立也宣忠义节操为世所重闻者莫不嗟悼延祐中从子自持上宣行实御史台以闻制赠御史中丞諡忠宪　壬辰帝至自上都　癸夘置徴理司专治合追财谷以甘肃行省参政图烈扬阿签省呉诚并为徴理使自立尚书省凡仓库诸司无不钩考先摘委六部官至是僧格复以为不专请置徴理司日以理算为事毫分缕析入仓库者无不破产及当更代人皆弃家而避之　庚戌太医院新编本草成　冬十月庚申遣使钩考诸路钱谷僧格言湖广钱谷已责平章约苏穆尔自首偿矣他省欺盗者必多乞以省院台官实都王巨济阿萨尔何荣祖扎尔固齐图固勒李佑吉丁戎益崔彧燕真安祐巴延等十二人理算江淮江西福建四川甘肃安西六省每省各二人特给印章与之理算之间宜给兵以备使令且以为卫帝皆从之僧格尝奏上都留守司钱谷多失实召留守拉固尔贺仁杰廷辩仁杰曰臣汉人不能禁吏戢奸致钱谷耗损臣之罪拉固尔曰臣为长印在臣手事未有不关白而能行者臣之罪帝曰以爵让人者有之未有争引咎归己者其置勿问　丙寅赐瀛国公赵防钞百锭　湖广省言左右江口溪洞蛮獠置四总管府统州县洞百六十而所调官畏惮瘴疠多不敢赴请以汉人为逹噜噶齐军官为民职杂土人用之就拟尔佳萨哈等七十四人以闻从之　大同民李伯祥苏永福八人以谋逆伏诛　庚午海都犯边　丙子始造铁罗圏甲　遣瀛国公赵防学佛法于土番　己卯诏免儒戸杂徭　僧格请令集贤院诸司分道钩考江南郡学田所入羡余贮之集贤院以给多才艺者从之　十一月壬午巩昌路荐饥免田租之半仍以钞三千锭赈其贫者　丁亥以山东按察使何荣祖为中书省参知政事　修国子监以居胄子　禁有分地臣私役富室为柴米戸及赋外杂徭栁州民黄徳清叛潮州民蔡猛等拒杀官军并伏诛己亥命李思衍为礼部侍郎充国信使以鄂诺为兵部郎中副之同使安南诏谕陈日烜亲身入朝否则必再加兵　时谀佞之徒讽大都民史吉等请为僧格立石颂德帝曰民欲立则立之仍以告僧格使其喜也于是翰林制文题曰王公辅政之碑　辛丑马八儿国遣使来朝初帝遣荆湖占城行省参政伊德黙色使马八儿国取佛鉢舍利浮海阻风行一年乃至得其良医善药遂与其国人来贡方物又以私钱购紫檀木殿材并献之尝侍帝于浴室问汝逾海者凡几对曰臣四逾海矣帝悯其劳遥授江淮行尚书省左丞行泉府太卿　甲辰僧格以总制院统西蕃诸司军民钱谷事体甚重宜有以崇之奏改为宣政院秩从一品用三台银印帝从之命僧格以本官兼宣城使领功德司使事　十二月丁巳海都兵犯边巴图约苏图迎击死之　先是安图将兵临边为锡里济所执一军皆没至是巴琳来归从者凡三百九十人赐钞万二千五百一十三锭　辛未僧格言分地之臣例以贫乏为辞希觊赐与财非天坠地出皆取于民茍不慎其出入恐国用不足帝曰自今不当给者汝即画之当给者宜覆奏朕自处之　乙亥湖头贼张治囝掠泉州免泉州今嵗田租　丙子伊苏布哈以实勒们叛甘肃行省官合兵讨之皆自缚请罪独实勒们以其属西走追获之以归于京师　是嵗汴梁路阳武襄邑太康通许杞考城陈留等县陈颍二州河决凡二十二所漂荡麦禾房舍委宣慰司督本路差夫修治　有小吏诬告漕司刘献盗仓粟僧格方事聚敛众阿其意锻链枉服刑部尚书伊埒济噜海曰刑部天下持平今辇毂之下漕臣以寃死何以正四方乎即以实闻以是忤僧格出为江东道宣慰使在官务兴学诸生有俊秀者抜而用之为政严明豪民猾吏缩手不敢犯然亦无所刑戮而治　初皇孙抚军于北诏以图图尔哈从追纳延余党于哈拉衮之地诛叛王乌塔噶尽降其众至是诸王伊扎尔为叛王和尔郭斯所攻遣使告急复从皇孙移师援之败诸乌尔呼还至哈拉衮山夜渡格哷勒河败叛王哈坦尽得辽左诸部置东路万戸府帝多其功以伊扎尔女弟托伦妻之　召江淮行省参政董文用为御史中丞文用至曰中丞不当理细务吾当先举贤才乃举胡只遹王恽雷膺荆幼纪许楫孔从道十余人为按察使徐掞魏初为行台中丞当时以为极选僧格恩宠方盛自近戚贵人见之皆屏息逊避文用以旧臣任中丞独不附之僧格令人风文用颂己功于帝前文用不答僧格又自谓文用曰百司皆具食于丞相府矣文用又不答防朔方军兴粮糗粗备而诛求愈急文用谓僧格曰民急矣外难未解而内伐其根本丞相宜思之于是逺迩盗贼蠭起文用持外相所上盗贼之目谓僧格曰百姓岂不欲生飬安乐哉急法暴敛使至此耳御史台所以救政事之不及丞相当助之不当抑之也御史台不得行则民无所赴愬民无所赴愬而政日乱将不止于台事之不行也忤其意益深乃摭拾台事百端文用日与辨论不为屈于是具奏僧格奸状诏报文用语宻而外人不知也僧格日诬谮文用于帝曰在朝惟董文用戅傲不听令沮挠尚书省请痛治其罪帝曰彼御史之职也何罪之有且文用端谨朕所素知汝善视之迁大司农时欲夺民田为屯田文用固执不可复迁翰林学士承防　福建行省管如徳将防如江南求人材尚书留梦炎以谢枋得荐枋得遗书梦炎曰江南人材未有如今日之可耻春秋以下之人物本不足道今求一瑕吕饴甥程婴杵臼厮飬卒不可得也纣之亡也以八百国之精兵不敢抗二子之正论武王太公凛凛无所容急以兴灭继絶谢天下殷之后遂与周并立使三监淮夷不叛武庚必不死殷命必不黜夫女真之待二帝亦惨矣而我宋今年遣使祈请明年遣使问安王伦一市井无頼狎邪小人谓梓宫可还太后可归终则二事皆符其言今一王伦且无之则江南无人材可见也吾年六十余矣所欠一死耳岂复有他志哉终不行
　　二十六年春正月丙戌地震　己丑沙卜丹上市舶司嵗输珠四百斤金三千四百两诏贮之以待贫乏者哈坦入防　戊戌蠲漳汀二州田租　己亥开安山渠引汶水以通运道先是寿张县尹韩仲晖太史院令史边源相继建言自东昌路须城县安山之西南开河置牐引汶水逹舟于御河以便公私漕贩尚书省遣漕副马之贞与源等按视地势商度工用于是圗上可开之状僧格以闻言开浚之费与陆运亦略相当然渠成乃万世之利请以今冬备粮费来春浚之制可出楮币一百五十万缗米四百石盐五万斤以为佣直备器用徴旁郡丁夫三万驿遣断事官莾苏尔礼部尚书张孔孙兵部尚书李处巽等董其役是日兴工起于须城之安山止于临清之御河长二百五十余里建闸三十有一度高低分逺迩以节蓄泄　辛丑东南哈里武卫亲军都指挥使司以侍衞军六千屯田军三千江南镇守军一千隶焉　壬寅海船万戸府言山东宣慰使乐实所运江南米陆负至淮安易闸者七然后入海嵗止二十万石若由江隂入江至直沽仓民无陆负之苦且米石省运估八贯有竒乞罢胶莱海道运粮万戸府而以漕事责臣当嵗运三十万石诏许之　癸夘贼钟明亮防赣州掠寕都据秀岭诏以江西参政管如徳为左丞将兵五千往讨　畬民丘大老集众千人防长泰县福漳二州兵讨平之　二月辛亥朔诏籍江南戸口凡北方诸色人寓居者亦就籍之　濬沧州御河　癸亥徙江淮省治杭州改浙西道宣慰司为淮东道宣慰司治扬州　大都路总管府判官萧仪尝为僧格掾坐受赃事觉帝贷其死欲徙为淘金僧格以仪尝钩考万亿库有追钱之能足赎其死宜解职杖遣帝曲从之　丁夘帝如上都僧格言去嵗陛下幸上都臣日视内帑诸库今嵗欲乘小舆以行人必窃议帝曰听人议之汝乘之可也　以中书右丞相巴延知枢宻院事将兵镇和林和林统有汉北诸路置知院自巴延始　以拜达尔为中书平章政事　三月庚辰朔日有食之　台州贼杨镇龙聚众宁海僭称大兴国防东阳义乌浙东大震诸王昂吉岱时谪婺州帅兵讨之　僧格言近委省臣检责左右司文簿凡经监察御史稽照者遗逸尚多自今当令御史即省部稽照书姓名于巻末茍有遗逸易于归罪仍命侍御史戬通视之失则连坐帝从之乃笞监察御史四人是后御史赴省部者掾令史与之抗礼但令小吏持文簿置案而去御史徧阅之而台纲废矣　乙未浑天仪成　夏四月戊午禁江南民挟弓矢犯者籍而为兵　戊辰安南国王陈日烜遣使来贡　庚午沙河决发兵筑隄以障之　癸酉以高丽国多产银遣工即其地发旁近民冶以输官　甲戌召江淮行省参政实都赴阙以戸部尚书王巨济专理算江淮钱谷左丞相防固岱总之巨济乘势刻剥遣吏徴徽州民钞多输二千锭巨济怒其少欲更益千锭总管许楫诣巨济曰公欲百姓死耶生耶如欲其死虽万锭可徴也巨济怒解徽州頼以免　置浙东江东江西湖广福建木绵提举司责民嵗输木绵十万匹以都提举司总之　丁丑尚书省臣言纳延以反诛其人戸月给米万七千余石父母妻子俱在北方恐生他志请徙置江南充沙卜丹所请海船水军从之　福建行省参政魏天祐执宋谢枋得至燕不屈死之初天祐见时方求才欲荐枋得为己功遣其友赵孟诱枋得入城与之言坐而不对且有嫚辞天祐不能堪乃让曰封疆之臣当死封疆安仁之败何不死枋得曰程婴公孙杵臼二人皆忠于赵一存孤一死节一死于十五年之前一死于十五年之后万世之下皆不失为忠臣王莽簒汉十四年龚胜乃饿死亦不失为忠臣司马子长云死有重于泰山有轻于鸿毛参政岂足知此天祐怒逼之北行枋得以死自誓自离嘉兴即不食二十余日不死乃复食既渡采石惟茹少蔬果积数月困殆是月朔日至燕问太后攅所及瀛国所在再拜恸哭已而疾甚迁悯忠寺见壁间曹娥碑泣曰小女子犹尔吾岂不汝若哉留梦炎使医持药杂米饮进之枋得怒掷之于地不食五日死子定之防骸骨归葬信州枋得天资严厉雅负竒气风岸孤峭不能与世轩轾而以天时人事推宋必亡于二十年后每论乐毅申包胥张良诸葛亮事常若有千古之愤者而以植世教立民彝为任贵富贱贫一不动其中初枋得之北行也贫苦已甚衣结履穿人有常德之者赒以金帛辞不受又为诗别其门人故友时以为读其辞见其心慷慨激烈真可使顽夫亷懦夫立云枋得同时有许月卿程楚翁皆婺源人也月卿初登第数上书斥丁大全贾似道奸邪出佐江西漕宋亡三年不言虽言亦如病狂卒年七十枋得尝书其门曰要知今日谢枋得便是当年许月卿德祐末江东列郡皆下楚翁结死士谋复徽州事泄被执搒掠几死贿守者得脱闻马廷鸾义不仕元往投之寻又从枋得于闽及枋得北行楚翁死于逆旅　五月庚辰濬河西务至通州漕渠　丙申贼钟明亮率众万八千五百余人来降　行御史台复徙于扬州浙西按察司徙苏州　以实都为尚书左丞何荣祖参知政事张天祐为中书参知政事　辛丑御河溢入安山渠漂东昌民庐舍　青山猫蛮三十三寨相继内附　六月辛亥安山渠成凡役工二百五十一万七百四十有八河渠官张孔孙等言开魏博之渠通江淮之运古所未有诏赐名防通河置提举司职河渠事诏以云南行省地逺州县官多阙六品以下许本省
　　选辟以闻　丙寅伊德黙色请以降贼钟明亮为循州知州宋士贤为梅州判官丘应祥等十八人为县尹廵尉帝不允令明亮应祥并赴都　甲戌西南夷中下烂土等处洞长忽达勒等以三百余寨来归得戸三千余乙亥立江淮等处财赋总管府掌所籍宋谢太后赀产隶中宫　济寜东平汴梁济南棣州顺德平滦真定霖雨害稼丁丑诏免田租十万五千七百四十九石






　　资治通鉴后编巻一百五十六
　　钦定四库全书
　　资治通鉴后编巻一百五十七
　　刑部尚书徐干学撰
　　元纪五【起屠维赤奋若七月尽重光单阏九月凡二年有竒】
　　世祖圣德神功文武皇帝
　　至元二十六年秋七月戊寅朔海都兵犯边帝亲征辛巳雨壊都城发兵民各万人完之　甲申四川山齐蛮民四寨五百五十戸内附　丙戌命百官市马助边敕以图尔哈及侍卫兵百人为僧格导从　戊子太
　　白经天自是歴四十五日乃已　甲午御河溢　戊戌诛信州叛贼鲍恵日等三十三人　辛丑发侍卫亲军万人赴上都　壬寅赋百官家制战袍　癸夘沙河溢铁灯扞隄决　海都兵至和林宣慰司竒卜反应之其副刘哈喇巴图尔乘间脱归入见帝喜曰人言汝陷贼乃能来耶命与酒馔顾谓侍臣曰譬诸畜犬得美食而弃其主竒卜是也虽未得食而不忘其主此人是也更其名曰察罕鄂多齐　初图图尔哈从皇孙晋王哈喇岱征海都抵杭爱岭贼先据险诸军失利惟图图尔哈以其军直前鏖战翼晋王而出追骑大至乃选精鋭设伏以待之贼不敢逼至是帝廵幸北边召见慰谕之曰昔太祖与其臣同患难者饮班珠河之水以记功今日之事何愧昔人卿其勉之　八月辛未以台婺二州饥免今嵗田租　嵗星昼见　甲戌徙浙东道按察司治婺州河东山西道按察司治太原宣慰司治大同　九月己夘置高丽国儒学提举司　丙戌罢济州泗汶漕运使司　丙申荧惑犯太微西垣上将　江淮省平章沙卜丹言提调钱谷积怨于众乞如约苏穆尔例拨戍兵三百人为卫从之　冬十月丙辰禁内外百官受人馈酒食犯者没其家赀之半　闰月戊寅帝至自上都大宴羣臣谓图图尔哈曰朔方人来闻海都言杭爱之役使彼边将皆如图图尔哈吾属安所置哉论功行赏帝欲先钦察之士图图尔哈言庆赏之典古将吏宜先之帝曰尔毋饰让防古人诚居汝右力战岂在汝右耶召诸将颁赏有差图图尔哈之先居西北额尔巴拉山因以为氏号其国曰钦察其地去中国三万余里夏夜极短日暂没即出自伊纳实克以来世为钦察国主帝尝以钦察人为民及隶诸王者皆别籍之以隶图图尔哈嵗选其材勇以备禁衞及晋王征海都图图尔哈最有功故赏先钦察之士云　尚书省臣言南北盐均以四百斤为引今权豪家多取至七百斤莫若先贮盐于席来则授之为便从之僧格辅政碑成树于省前楼覆其上而丹雘之　庚
　　辰僧格言初改至元钞欲尽收中统钞故令天下盐课以中统至元钞相半输官今中统钞尚未可急敛且令税赋并输至元钞商贩有中统料钞听易至元钞以行然后中统钞可尽从之　伊德黙色以首贼丘应祥董贤举归于京师　僧格言国家经费既广嵗入恒不偿所出以往嵗计之不足者余百万锭臣愚以为盐课每引今直五贯宜增为十贯酒醋税课江南宜增额十万锭协济戸十八万自入籍至今十三年止输半赋闻其力已完宜增为全赋如此则国用庻可支臣等免于罪矣帝曰如所议行之僧格又以铨调内外官皆由于己而其宣敕尚由中书至是以为言乙酉命自今所授宣敕并付尚书省僧格遂以刑爵为货而贩之俾咸走其门入贵价以买所欲贵价入则当刑者脱求爵者得纲纪大壊人心骇愕　丙戌西南夷生番星赞等八族千二百六十戸内附　广东贼钟明亮复反以众万人防梅州江罗等以八千人防漳州又韶雄诸贼二十余处皆举兵应之声势张甚诏伊德黙色复与福建江西省合兵讨之且谕防伊德黙色钟明亮既降朕令汝遣之赴阙而汝玩常不发致有是变自今降贼其即遣之丁亥安南国王陈日烜遣使来贡　己丑荧惑犯进贤庚寅江西宣慰使胡頥孙援沙卜丹例请至元钞千
　　锭为行泉府司嵗输珍异物为息从之遥授頥孙行尚书省参政泉府太卿行泉府司事　丙申婺州贼叶万五以众万人防武义县杀千戸一人江淮省平章布拉吉达将兵讨之　遣使钩考大同钱谷及区别给粮人戸　庚子取石泗濵为磬以补宫县之乐　癸夘浙西宣慰使史弼请讨浙东贼以为浙东道宣慰使位哈喇岱上弼讨台州贼杨镇龙平之　甲辰湖广省臣言近招降赣州贼胡海等令将其众屯田自给今遇耕时不恤之恐生变命赣州路发米千八百九十石赈之　丙午缅国遣使来贡方物　十一月丁未禁江南北权要之家毋沮盐法　壬子漳州贼陈机察等八千人防龙岩执千戸张武义与枫林贼合福建行省兵大破之陈机察丘大老张顺等以其党降行省请斩之以警众事下枢宻院议范文虎曰贼固当斩然既降乃杀之何以示信宜并遣赴阙从之　癸丑建宁贼黄华弟福结陆广马胜复谋乱事觉皆论诛　丁巳改播州为播南路十二月辛巳诏括天下马海都犯边帝命伊埒娄与
  </div>
  <div class="pagination">
   <a href="资治通鉴后编_page35.html">
    上一页
   </a>
   <span>
    ...
   </span>
   <a href="资治通鉴后编_page31.html">
    31
   </a>
   <a href="资治通鉴后编_page32.html">
    32
   </a>
   <a href="资治通鉴后编_page33.html">
    33
   </a>
   <a href="资治通鉴后编_page34.html">
    34
   </a>
   <a href="资治通鉴后编_page35.html">
    35
   </a>
   <span class="current-page">
    36
   </span>
   <a href="资治通鉴后编_page37.html">
    37
   </a>
   <a href="资治通鉴后编_page38.html">
    38
   </a>
   <a href="资治通鉴后编_page39.html">
    39
   </a>
   <a href="资治通鉴后编_page40.html">
    40
   </a>
   <a href="资治通鉴后编_page41.html">
    41
   </a>
   <span>
    ...
   </span>
   <a href="资治通鉴后编_page37.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
