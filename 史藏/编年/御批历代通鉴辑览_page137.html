<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 137 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 137 页/共 306 页</h1>
    <div class="content">　　先是上使人谕陆贽曰自今要重之事勿对赵憬陈论当密封手疏以闻又苗晋卿往年摄政【元宗崩肃宗疾甚诏以晋卿摄冢宰】尝有不臣之言诸子皆与古帝王同名【晋卿子发丕坚垂等与帝王同名】今不欲明行斥逐宜各除外官又卿清慎太过诸道馈遗一皆拒絶恐事情不通鞭靴之类受亦无伤贽以为不可上奏言之【畧曰昨臣所奏惟憬得闻陛下已至劳神委曲防防是于心膂之内尚有形迹之拘职同事殊鲜克以济恐爽无私之徳且伤不吝之名古者爵人于朝刑人于市惟恐众之不睹事之不彰是以君上行之无愧心兆庶聴之无疑议凡是谮记之事多非信实之言利于中伤惧于公辩或云嵗月已久不可究寻或云事体有妨须为隐忍或云恶逆未露宜假他事为名或云但弃其人何必明言责辱词皆近理意实矫诬伤善售奸莫斯为甚若晋卿父子实有大罪则当公议典宪若被诬枉岂令阴受播迁夫监临受贿盈尺有刑至于士吏之微尚当严禁矧居风化之首反可通行贿道一开展转滋甚鞭靴不已遂及金玉目见可欲何能自窒于心已与交私岂能中絶其意乎】至是憬反疑贽排已置之门下由是与贽有隙
　　云南王异牟寻遣使上表
　　吐蕃云南日益相猜韦臯复遗云南王书欲与共袭吐蕃驱之云岭之外【云岭即雪山亦曰雪岭在今云南丽江府西北滇载记雪山九峯积雪四时玉立万仞望之与蜀松州诸山相接或谓之雪岭唐韦臯约云南共驱吐蕃于云岭之外葢即雪岭外也】独与云南筑大城于境上置戍相保永同一家至是异牟寻遣使诣臯上表请弃吐蕃归唐臯遣其使者诣长安上赐异牟寻诏令臯遣使慰抚之
　　秋七月诏宰相迭秉笔以处政事
　　贾耽陆贽赵憬卢迈为相百官白事更让不言乃奏请依至徳故事宰相迭秉笔旬日一易诏从之其后日一易之
　　置欠负耗賸染练库
　　户部侍郎裴延龄奏检责诸州欠负钱八百余万缗收抽贯钱【即除陌钱也】三百万缗呈样物三十余万缗请别置库以掌之欠负皆贫人无所偿抽贯钱给用旋尽呈样染练皆左藏正物延龄徙置别库虚张名数以惑上上信之以为能富国而宠之【左补阙权徳舆奏曰延龄取常赋支用未尽者充羡余以为已功县官市物再给其直以充别贮边军自今春以来并不支粮陛下必以延龄孤贞独立时人丑正流言何不遣信臣覆视究其本末明行赏罚今众喧于朝市岂皆朋党邪上不从　权徳舆字载之丹徒人】
　　八月太尉中书令西平王李晟卒【諡曰忠武】
　　冬十二月宣武军乱逐其节度使刘士宁
　　刘士宁淫乱残忍军中苦之兵马使李万荣得众心防士宁出畋数日不返万荣召亲兵诈之曰勅征大夫入朝以吾掌留务汝辈人赐钱三十缗众皆聴命乃分兵闭城士宁逃归京师陆贽请选朝臣宣劳徐察事情上欲令万荣知留后贽奏曰万荣得志骄盈不悖则败与其图之于滋蔓不若絶之于萌芽且为国之道以义训人若使倾夺之徒便得代居其任非独长乱之道亦开谋逆之端但选能臣命为节度奬万荣而别加宠任褒将士而厚赐资装理必宁息上不从




　　御批歴代通鉴辑览卷五十八
<史部,编年类,御批历代通鉴辑览>
　　钦定四库全书
　　御批歴代通鉴辑览卷五十九
　　唐
　　徳宗皇帝
　　【甲戌】贞元十年春正月云南撃吐蕃大破之遣使来献捷韦臯遣其节度巡官崔佐时赍诏诣云南佐时至吐蕃使者数百人先在其国异牟寻令佐时衣牂牁【注见前】服而入佐时曰我大唐使者岂得衣小夷之服异牟寻不得已乃夜迎之佐时大宣诏书异牟寻恐惧失色歔欷受诏佐时因劝异牟寻悉斩吐蕃使者去其所立之号复南诏旧名异牟寻皆从之与佐时盟于防苍山【在今大理府太和县西浈载记山高千余仞有峯十九苍翠如玉防氏封为中岳】神祠【在山中峯之麓】先是吐蕃征兵于云南异牟寻许发五千人与之至是遣五千人前行异牟寻自将数万人踵其后袭撃吐蕃大破之取十六城虏其五王降其众十余万遣使献捷已而异牟寻复遣其弟献地图土贡及吐蕃所给金印请复号南诏诏以袁滋【字徳深蔡州朗山人】为册使立异牟寻为南诏王【诏赐银窠金印异牟寻北面跪受因与使者宴出元宗所赐器物指老笛工歌女曰皇帝所赐龟兹乐唯二人在耳袁滋曰南诏当深思祖考子子孙孙尽忠于唐异牟寻曰敢不敬承使者之命】
　　夏六月昭义节度使李抱真卒
　　李抱真卒【抱真惑方士之言饵丹二万余丸不食而死】其子缄秘不发防诈为抱真表求以职事授已都虞候王延贵【字君佐汝州梁人】素以义勇闻上知抱真已卒遣中使第五守进往观变且以军事委延贵守进至谓缄曰朝廷已知相公捐馆令王延贵权知军事侍御宜发防行服缄愕然出谓诸将曰朝廷不许缄掌事诸君意何如众莫对缄乃发防守进召延贵宣口诏令视事趣缄赴东都寻以延贵为节度使赐名防休
　　冬十二月陆防罢为太子賔客
　　裴延龄恣为诡谲处之不疑【上欲修神龙寺延龄奏同州一谷有木数千株皆可八十尺上曰开元天寳间求美材于近畿犹不可得今安得有之对曰天生珍材固待圣君乃出开元天寳何从得之又奏简阅左藏于粪土中得银十三万两杂货百万有余请入杂库以供别支大府少卿韦少华抗表称此皆每月申奏之物请加推验不许】上亦颇知延龄诞妄但以其好诋毁人冀闻外事故亲厚之羣臣畏其有竉莫敢言陆防独以身当之上书极陈延龄奸诈数其罪恶【其畧曰延龄以聚敛为长策以诡妄为嘉谋以掊克敛怨为匪躬以靖谮服谗为尽节可谓尧代之共工鲁邦之少卯迹其奸蠧日长月滋移东就西便为课绩取此通彼遂号羡余昔赵髙指鹿为马臣谓鹿之与马物理犹同岂若延龄掩有为无指无为有臣以卑鄙任当台衡情激于丧虽欲罢而不能自黙也】书奏上不悦待延龄益厚赵憬之入相也防实引之既而有憾于防【事见前】宻以防所讥弹延龄事告之延龄益得以为计上由是信延龄而不直防防与憬约至上前极论延龄奸邪上怒形于色憬黙而无言遂罢防为太子宾客【防为相尝奏论备边六失以为措置乖方课责亏度财匮于兵众力分于将多怨生于不均机失于遥制夫闗东戍卒不习土风身苦边荒心畏戎虏或利王师之败乘扰攘而东溃或拔弃城镇摇逺近之心岂惟无益实亦有损可谓措置乖方矣自顷权移于下柄失于朝将之号令既鲜克行之于军国之典常又不能施之于将罪以隐忍而不彰功以嫌疑而不赏使忘身效节者获诮于等夷率众先登者取怨于士卒偾军蹙国者不怀于愧畏缓救失期者自以为智能可谓课责亏度矣虏毎入冦将帅虚张威势惟务征发益师无禆备御之功重増供亿之有司所入半以事边闾井日耗征求日繁可谓财匮于兵众矣夫兵以气势用者也气聚则盛散则消势合则盛析则弱自顷分割朔方列为三使其余镇军数且四十既无军法下临惟以客礼相待可谓力分于将多矣理戎之要在于练覈优劣之科以为衣食等级之制使能者企及否者息心今穷边长镇之兵皆百战伤夷之余终年勤苦而常有冻馁之色关东戍卒怯于应敌而衣粮所颁厚逾数等又有素非禁旅遥神策其于廪赐之饶遂有三倍之益可谓怨生于不均矣自顷边军去就裁断多出宸里戎虏驰突迅如风飚驿书上闻旬月方报守土者以兵寡不敢抗敌分镇者以无诏不肯出师贼既纵掠退归此乃陈功告防将帅幸于总制在朝不忧罪累陛下又以为大权由已不究事情可谓机失于遥制矣臣谓宜罢诸道防秋令本道但供衣粮募戍卒愿留及蕃汉子弟多开屯田官为収籴冦至则人自为战时至则家自力农又择文武能臣为陇右朔方河东之元帅縁边诸镇有非要者随便并之然后减奸滥虚浮之费以丰财定衣粮等级之制以和众委任之道以宣其用悬赏罚之典以考其成如是则戎狄威怀疆塲宁谧矣上虽不能尽用心甚重之　上性猜忌官无大小必自选用一经谴责终身不収好以辨给取人不得敦实之士防又谏曰登进以懋庸黜退以惩过二者迭用理如循环故能使黜退者克励以求复登进者警饬以恪居上无滞疑下无蓄怨又曰明王不以辞尽人不以意选士如或好善而不择所用悦言而不验所行进退随爱憎之情离合系异同之趣是犹舍绳墨而意裁曲直弃权衡而手揣重轻虽甚精微不能无谬又曰中人以上迭有所长苟区别得宜付授当器及乎合以成功亦与全才无异但在明鉴大度御之有道而已以一言称惬为能而不核虚实以一事违忤为咎而不考忠邪称惬则付任逾涯不思其所不及违忤则罪责过当不恕其所不能则职司之内无成功君臣之际无定分矣上不听　贽又奏请均节财赋凡六条其一论两税之弊畧曰旧制租庸调法天下均一虽欲转徙莫容其奸故入无摇心而事有定制兵兴以来版图隳壊执事者知弊之宜革而遂失其原知简之可从而不得其要遽更旧法以为两税但取大厯中一年科率最多者以为定数夫财之所生必因人力故先王之制赋入必以丁夫为本不以务穑増其税不以辍稼减其租则播种多不以殖产厚其征不以流寓免其调则地着固不以饬励重其役不以窳怠蠲其庸则功力勤两税之立惟以资产为宗不以丁身为本由是务轻资而乐转徙者恒脱于徭税敦本业而树居产者毎困于征求此乃诱之为奸驱之避役创制之首不务齐平供应有烦简之殊牧守有能否之异所在徭赋轻重相悬所遣使臣意见各异计奏一定有加无除又大厯中供军进奉之类既収入两税今于两税之外复又并存望稍行均减以救雕残其二请两税以布帛为额畧曰谷帛者人之所为钱货者官之所为也是以两朝着令租出谷庸出绢调出缯纩布曷有禁人铸钱而以钱为赋者哉今之两税独以钱谷定税所征非所业所业非所征遂或増价以买其所无减价以卖其所有一増一减耗损已多望勘会诸州初纳两税年绢布定估比类当今时价加贱减贵酌取其中总计合税之钱折为布帛之数其三论长吏以増户加税辟田为课绩畧曰长人者罕能推忠恕之情体至公之意以倾夺隣境为智能以招萃逋逃为理化舍彼适此者既为新収而有复倐往忽来者又以复业而见优惟安居不迁者则使之日重敛之日加请详定考绩若管内阜殷税额有余任其据戸口均减以减数多少为考课等差其十分减三者为上课减二者次焉减一者又次焉如或人多流亡加税见户比较殿罚法亦如之其四论税限廹促畧曰蚕事方兴已输缣税农功未艾遽敛谷租上司之绳责既严下吏之威暴愈促有者急卖而耗其半直无者求假而费其倍酬望更详定征税期限其五请以税茶钱置义仓以备水旱其六论兼并之家私敛重于公税请为占田条限裁减租价事皆不行防以上知待之厚事有不可常力争之或规其太鋭防曰吾上不负天子下不负所学他无所恤】
　　【乙亥】十一年夏四月贬陆防为忠州【唐置今四川】别驾
　　裴延龄谮李充张滂李铦党于陆防【充为京兆尹滂为盐铁使铦为司农卿以职事相闗时证延龄之妄故恶之】防旱延龄奏言防等失势怨望言天旱民流度支多欠诸军刍粮动摇众心其意非止欲中伤臣而已后数日上猎苑中适有军士诉度支不给马刍上意延龄言为信遽还宫贬防为忠州别驾充滂铦皆为诸州长史初阳城自处士征为谏议大夫拜官不辞人皆想望风采曰城必谏诤死职下及至诸谏官纷纷言事细碎天子益厌之而城方与客日夜痛饮人莫能窥其际皆以为虚得名耳前进士韩愈【字退之河阳人】作争臣论以讥之城亦不以屑意及陆防等坐贬上怒未觧中外惴恐以为罪且不测无敢救者城即帅拾遗王仲舒【字宏中并州祁人】补阙熊执易崔邠【字处仁武城人】等守延英门上疏论延龄奸侫防等无罪上大怒欲罪之太子为营救乃觧令宰相谕遣之【金吾将军张万福闻諌官伏閤趣往大言贺曰朝廷有直臣天下必太平矣遂徧拜城等万福武人年八十余自此名重天下】时朝夕相延龄城曰脱以延龄为相当取白麻坏之恸哭于廷李繁者泌之子也城尽数延龄过恶欲密论之使繁缮冩繁径以告延龄延龄先诣上一一自觧疏入上以为妄不之省寻改城为国子司业
　　五月以李説【字岩甫淮安王神通五世孙】为河东留后
　　河东节度使李自良卒监军王定逺奏请以行军司马李説为留后説深徳定逺为请铸监军印从之监军有印自此始【定逺自以有功于李説遂专军政杀大将彭令茵説奏其状定逺诣説刺之説走免定逺召诸将谓曰有勅以李景畧为留后诸军皆迁官大将马良辅觉之麾众不受定逺走逾城坠死】
　　秋八月司徒侍中北平王马燧卒【谥曰庄武】
　　冬十月横海军乱逐其节度使程怀直
　　横海节度使程怀直不恤士卒出猎数日不归怀直从父兄怀信闭门拒之怀直奔京师以怀信为留后
　　【丙子】十二年春正月以浑瑊王武俊兼中书令严震田绪刘济韦臯并同平章事诸节镇悉加检校官
　　欲以悦其意也
　　三月以李齐运【蒋王恽之孙】为礼部尚书
　　齐运无才能学术专以柔佞得幸每宰相对罢则齐运进决其议或病卧家上欲有所除授遣中使就问之
　　夏四月魏博节度使田绪卒
　　绪尚嘉诚公主有庻子三人季安最防公主子之绪卒左右推季安为留后
　　六月以窦文场霍僊鸣为防军中尉
　　初上置六统军视六尚书以处罢镇者相承用麻纸冩制至是文场讽宰相比统军降麻翰林学士郑絪【字文明郑州荣阳人】奏故事惟封王命相用白麻今不识陛下特以宠文场邪遂为着令也上乃谓文场曰武徳贞观时中人不过员外将军衣绯者无几辅国以来始隳制度朕令用尔不谓无私若复降麻天下必谓尔脇我为之矣文场叩头谢遂焚之谓絪曰宰相不能违拒中人朕得卿言方寤耳是时窦霍势倾中外藩帅多出神策军台省清要亦有出其门者矣
　　以严绶【挺之族孙】为刑部员外郎
　　初上以奉天窘乏故还宫以来专意聚敛藩镇多以进奉市恩皆云税外方圆【胡三省注折则成方转则成圆言于常税之外别自转折以致货财也】亦云用度羡余其实或増敛百姓或减刻吏禄或贩鬻蔬果往往自入所进才什一二李兼在江西有月进韦臯在西川有日进其后常州刺史裴肃【济源人】以进奉迁浙东观察使刺史进奉自肃始宣歙判官严绶掌留务竭府库以进奉征为刑部员外郎幕僚进奉自绶始【绶以进奉上记其名行迁河东行军司马不逾年即授节度使湖南观察使吕渭奏发永州刺吏阳履赃贿三司鞫之对曰所敛物已市马进之矣诘马主为谁马齿几何对曰马主东西南北之人今不知所之按礼齿路马有诛故不知其齿上悦其进奉之言免官而已吕渭字君载河中人】
　　秋七月宣武军乱以董晋为节度使
　　宣武节度使李万荣病不知事霍仙鸣荐押牙刘沐为行军司马时万荣子廼为兵马使上遣中使第五守进至汴州宣慰军士呼曰兵马使勤劳无赏刘沭何人为行军司马沐惧阳中风舁出军士欲斫守进廼止之遂杀大将数人都虞候邓惟恭【滑州匡城人】执廼送京师诏董晋为宣武节度使万荣卒惟恭遂权军事不遣人迎晋晋受诏即与傔从十余人赴镇不用兵卫惟恭以晋来速不及谋乃帅诸将出迎晋命惟恭勿下马气色甚和既入仍委以军政惟恭寻谋作乱晋诛其党械惟恭送京【时朝议以董晋柔仁恐不能集事乃以汝州刺史陆长源为行军司马以佐之长源性刚刻多更张□事晋初皆许之案成则命且罢由是军中得安　陆长源字泳吴人】
　　八月乙未朔日食
　　九月以李景畧为丰州都防御使
　　初上不欲生代节度使常自择行军司马以为储帅李景畧为河东行军司马李説忌之囘鹘梅録入贡过太原説与之宴梅录争坐次説不能遏景畧叱之梅录识其声趋而拜之曰非丰州李端公【唐人称侍御史为端公】邪遂就下坐坐中皆属目于景畧説益不平乃厚赂窦文场使去之防有传囘鹘将入寇者上以丰州当虏冲择可守者文场因荐景畧丰州穷边气寒土瘠民贫景畧以勤俭帅众二嵗之后储备完实雄于北边
　　裴延龄死
　　中外相贺上独悼惜之【諌议大夫崔损常为延龄所荐上即以为同平章事　崔损字至无元暐之从孙】
　　冬十一月以韦渠牟【述从孙】为谏议大夫
　　上自陆防贬官尤不任宰相自县以上皆自选用中书行文书而已然深居宫中所取信者裴延龄李齐运司农卿李实【道王元庆四世孙】翰林学士韦执【京兆人】及渠牟皆权倾宰相趋附盈门实狡险掊克执谊以文章与上唱和年二十余入翰林渠牟形神恌躁尤为上所亲狎【故事上生日用沙门道士讲论于麟徳殿既而以儒士参之渠牟嘲谈辩给上悦之由四门博士旬日间迁补阙至是遂为諌议大夫】上毎对执政漏不过三刻渠牟奏事率至六刻语笑欵狎往往闻外所荐引咸不次迁擢率皆庸鄙之士
　　【丁丑】十三年春二月筑方渠合道木波【九域志环州方渠县有木波马岭石昌合道四镇　环州今庆阳府环县是方渠废县及四镇故址俱在今环县】三城
　　上以方渠合道木波皆吐蕃要路欲城之使问邠宁节度使杨朝晟须几何兵对曰邠宁兵足以城之上曰向城盐州用兵七万今三城尤逼虏境如此何也对曰今发本镇兵不旬日至出其不意而城之虏谓吾众不减七万不敢轻来不过三旬吾城已毕虏虽至城旁草尽不能乆留虏退则运刍粮以实之此万全之策也若大集诸道兵逾月始至虏亦集众而来与我争战胜负未可知何暇筑城哉上从之朝晟分军为三各筑一城逾月三城成朝晟军还至马岭吐蕃始出追之相拒数日而去朝晟遂城马岭而还开地三百里皆如其素【谓皆如其素所虑之期也】
　　以姚南仲【革州下邽人】为义成节度使
　　初李复为义成节度使辟卢坦【字保衡洛阳人】为判官监军薛盈珍数侵军政坦据理拒之盈珍曰卢侍御所言公我固不违也及是复卒诏以陜虢观察使姚南仲代之盈珍曰姚大夫书生岂将才也坦私谓人曰姚大夫外柔中刚监军侵之必不受军府之祸自此始矣遂潜去既而盈珍与南仲有隙【盈珍欲夺南仲军政南仲不从故有隙】幕府多以罪贬有死者后上徴盈珍还【盈珍遣小吏乗驿诬奏南仲罪牙将曹文洽追杀之自作表雪南仲之寃且首专杀之罪遂自杀驿吏以闻上异之遂召还盈珍】南仲亦入朝待罪上召见问曰盈珍扰卿邪对曰盈珍不扰臣但坏陛下法耳且天下如盈珍軰何可胜数虽使羊杜复生亦不能行恺悌之政成攻取之功也上黙然竟不罪盈珍乃使掌机密
　　秋七月起复张茂宗【茂昭之弟】为左卫军尚公主
　　茂宗许尚义章公主【帝之女】未成昏母卒遗表请终嘉礼上许之拾遗蒋艾【字徳源常州义兴人】上疏曰古有墨衰以从金革之事者未闻驸马起复尚主也上曰人间多借吉成昏者卿何执此之坚对曰婚姻防纪人之大伦吉凶不可凟也委巷之家不知礼数其女孤贫无恃或有借吉从人未闻男子借吉娶妇者也上不悦命趣下嫁之期遂成昏
　　冬十二月以宦者为宫市使
　　先是宫中市外间物令官吏主之随给其直比嵗以宦者为使谓之宫市置白望数百人抑买人物以红紫染故衣败缯尺寸裂而给之仍索进奉门户及脚价钱名为宫市其实夺之尝有农夫以驴负柴宦者称宫市取之又就索门户农夫曰我有父母妻子待此然后食今以柴与汝不取直而归汝尚不肯我有死而已遂殴宦者街吏擒以闻诏黜宦者赐农夫绢十匹然宫市亦不为之改谏官御史数谏不听徐州节度使张建封入朝具奏之上颇嘉纳以问判度支苏弁弁希宦者意对曰京师游手万家无土著生业仰宫市取给上信之故凡言宫市者皆不听
　　【戊寅】十四年秋八月初置神策统军
　　时禁军戍边者禀赐优厚诸将多请遥神防其军遂至十五万人
　　九月以于頔【字允元谨七世孙】为山南东道节度使
　　頔由陜虢观察使为山南东道节度使请陞襄州为大都督府从之【上晚年益务姑息頔所奏建无不开允頔尝诬劾吉州刺史元洪赃罪上为之流端州頔复表洪责太重丄因改洪吉州长史頔又怒判官薛正伦奏贬之比诏下頔怒已觧复奏署旧职初防州有髹器天下以为法及頔骄蹇凡方帅不法者号襄様节度　吉州唐置今江西吉安府是端州隋置今广东肇庆府是】
　　吴少诚判
　　少诚遣兵侵掠夀州杀镇遏使已而复寇唐州掠临颍陈许留后上官涚【时曲环卒涚以刺史知留从】遣将救之败没少诚遂围许州朝廷以涚为节度使涚欲弃城走营田副使刘昌裔【字光后太原阳曲人】谏止之少诚昼夜急攻昌裔凿城出击大破之城由是全【兵马使安国寜谋翻城应贼昌裔以□斩之召其麾下人给二缣伏兵要巷见持缣者悉斩之无得脱者】
　　贬阳城为道州【注见前】刺史
　　太学生薛约师事司业阳城坐言事徙连州【隋置今广东】城送之郊外上以城党罪人贬道州刺史【城治民如治家赋税不登观察使数加诮譲城自署其考曰抚字心劳征科政拙考下下观察使遣判官督其赋城自系狱判官大惊驰谒之城不复归判官辞去又遣他判官往案之判官载妻子行中道逸去】
　　【己卯】十五年春宣武节度使董晋卒军乱杀留后陆长源长源性刻急恃才傲物军中恶之晋卒长源知留后扬言曰将士弛慢日乆当以法齐之耳众皆惧或劝之发财以劳军长源曰我岂效河北贼以钱买健儿求节邪军中怨怒作乱杀长源监军俱文珍以宋州刺史刘逸凖【正臣之子】乆为宣武大将得众心召之逸凖引兵径入汴州众乃定遂以为节度使【锡名曰全谅】
　　以李锜【国贞之子】为浙西观察使诸道盐铁转运使
　　李齐运受李锜赂数十万荐之于上故用之锜刻剥以事进奉上由是悦之【锜以馈遗结权贵恃此骄纵无所忌惮布衣崔善贞诣阙上封事言宫市进奉及盐铁之弊因言锜不法事上械送锜锜生瘗之逺近闻之不寒而栗锜复欲为自全计増广兵众选有力善射者谓之挽彊胡奚杂类谓之蕃落给赐十倍他卒判官卢坦屡谏不悛与幕僚李守约等皆去之李守约勉之子】
　　以韩【滑州匡城人】为宣武节度使
　　刘全谅卒军中思刘元佐之恩推其甥兵马使韩为留后诏以为节度使将兵识其才鄙勇怯指顾必堪其事先是吴少诚遣使与全谅约共攻陈许使者数軰犹在馆悉驱出斩之选卒三千击许下少诚由是失势【宣武军自元佐卒凡五作乱召倡者及其党三百人数而斩之自是至入朝二十一年士卒无一人敢讙呼于城郭者】
　　诏削夺呉少诚官爵令诸道兵讨之
　　诸军讨呉少诚者既无统帅进退不一自溃于小溵水【溵亦作防水经注汝水别派谓之防水东迳征羗城北合小防水南流注于大防水考征羌故城在今许州郾城县县南有沙河下流至陈州府商水县入于颍即古防水也】委弃器械资粮皆为少诚所有于是始议置招讨使
　　冬十二月中书令咸宁王浑瑊卒【諡曰忠武】
　　瑊性谦谨虽位穷将相无自矜大之色毎贡物必躬自阅视受赐如在上前上还自兴元虽一州一镇有兵者皆务姑息瑊毎奏事不过【胡三省注唐制凡奏事得可者皆过中书门下不过者寝其奏不下也】辄私喜曰上不疑我故能以功名终
　　【庚辰】十六年春二月以韩全义【兴卒伍史失其先世】为蔡州招讨使夏五月全义与淮西兵战于溵南【溵水之南也】大溃
　　全义本出神策军中尉窦文场爱之荐于上使统诸军讨呉少诚十七道兵皆受节度全义素无勇畧既为大帅毎议军事监军数十人争论纷然不决而罢士卒乆屯沮洳之地天暑病疫全义不存抚人有离心与淮西战锋镝未交诸军大溃退保五楼【地名在今陈州府商水县西南】已而少诚袭击全义全义大败走保陈州
　　徐泗濠节度使张建封卒
　　建封镇彭城十余年军府称治病笃累表请代诏以韦夏卿【字云客京兆万年人】为行军司马勅下建封已卒军士为变刦建封子愔令知军府事杀留后及大将数人械繋监军上闻之以李鄘为宣尉使鄘至召将士宣朝防谕以祸福脱监军械使复其位比鄘还愔表求旌节朝廷不许加淮南节度使杜佑兼徐泗濠节度使使讨之前锋济淮而败佑不敢进朝廷不得已除愔团练使后名其军曰武宁以愔为节度使【初建封之疾病也濠州刺史杜兼隂图代之疾驱至府幕僚李藩曰仆射疾危如此公宜在州防遏来欲何为不速去当奏之兼错愕径归及是兼诬奏藩播动军情上大恕密诏杜佑杀之佑素重藩出诏示之藩神色不变佑曰吾已密论用百口保君矣上犹疑之召藩诣长安望见其仪度安雅乃曰此岂为恶者耶即除秘书郎杜兼字处正伦五世孙李藩字叔翰赵州人】
　　秋九月以李元素【字太朴密之裔孙】为义成【贞元元年更号滑亳许节度为义成军】节度使
　　义成节度使卢羣【字载初范阳人】卒贾躭曰凡就军中除节度使必有爱憎向背喜惧者相半故众心不安自今愿陛下只自朝廷除人庻无他变上以为然故有是命
　　冬十月赦呉少诚复其官爵
　　呉少诚引兵还蔡州先是韦臯闻诸军讨少诚无功请以浑瑊贾躭为元帅统诸军若重烦元老则臣请以精鋭万人下巴峡以翦凶逆不然因其请罪而赦之罢两河诸军以休息公私亦策之次也若少诚一旦为麾下所杀又当以其官爵授之则是除一少诚生一少诚为患无穷矣贾躭言于上曰贼意亦望恩贷恐须开其生路上然之防少诚致书监军求昭洗监军奏之诏赦少诚复其官爵【韩全义至长安窦文场为掩其败迹上礼遇甚厚全义称足疾遣司马崔放入对放为全义谢无功上曰全义能招来少诚其功大矣何必杀人然后为功耶】
　　【辛巳】十七年夏五月壬戌朔日食
　　以髙固【本浑瑊僮奴瑊以齐有髙固因名之】为朔方节度使
　　朔方节度使杨朝晟卒军中欲奉宁州刺史刘南金为帅南金曰节度使固我所欲然非天子之命则不可命闭门不纳众去诣兵马使髙固固逃匿搜得之固曰诸军能用吾言则可众曰惟命固曰母杀人母掠金帛众曰诺乃共诣监军请奏之众曰刘君必挠吾事诈称监军命召计事至而杀之上闻之遣髙品【唐内侍省官名】薛盈珍往诇军情盈珍遂以上防命固知军事固宿将以寛厚得众前使忌之置于散地同列多轻侮之及起为帅一无所报复由是军中遂安
　　成徳节度使王武俊卒
　　以其子士真代之
　　秋九月韦臯大破吐蕃于雅州【唐置今为府属四川】
　　初吐蕃寇盐州又防麟州敇臯出兵深入吐蕃以分其势臯遣将将兵二万分出九道破吐蕃于雅州转战千里凡拔城七军镇五焚堡百五十斩首万余级围维州【唐置故城在今四川茂州保县】及昆明城【唐县后没吐蕃今为盐源县属四川宁逺府】明年吐蕃救维州臯撃败之获其将论莽热【吐蕃遣论莽热将兵十万觧维州之围四川兵据险设伏以待之虏众大败擒论莽热士卒死者大半维州毘明竟不下引兵还遣使献论莽热上赦之】
　　冬十月以韦臯为司徒南康王
　　【壬午】十八年秋七月诏百官毋得正牙奏事
　　嘉王谘议髙本正牙奏事自理逋债诏自今母得正牙奏事如有陈奏诣延英门请对议者以为正牙奏事所以达羣情讲政事本无知黜之可也不当因人而废事
　　【癸未】十九年夏六月以孙荣义为右神策中尉
　　荣义与右神策中尉杨志亷皆骄纵招权依附者众宦官之势益盛
　　自正月不至于秋七月
　　冬十二月以髙郢郑珣瑜【字元伯郑州荥泽入】同平章事
　　时崔损卒齐抗罢相遂以郢珣瑜并同平章事
　　贬韩愈为阳山【汉县今属广东连州】令
</div>
    <div class="pagination">
<a href="御批历代通鉴辑览_page136.html">上一页</a><span>...</span><a href="御批历代通鉴辑览_page132.html">132</a><a href="御批历代通鉴辑览_page133.html">133</a><a href="御批历代通鉴辑览_page134.html">134</a><a href="御批历代通鉴辑览_page135.html">135</a><a href="御批历代通鉴辑览_page136.html">136</a><span class="current-page">137</span><a href="御批历代通鉴辑览_page138.html">138</a><a href="御批历代通鉴辑览_page139.html">139</a><a href="御批历代通鉴辑览_page140.html">140</a><a href="御批历代通鉴辑览_page141.html">141</a><a href="御批历代通鉴辑览_page142.html">142</a><span>...</span><a href="御批历代通鉴辑览_page138.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
