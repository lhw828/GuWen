<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 296 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 296 页/共 306 页</h1>
    <div class="content">　　大清兵围锦州乆环城列礟刈附近禾稼复分兵义州屯田城中屡出兵皆败还前后斩获无算
　　太宗文皇帝以书谕祖大夀降大夀不答洪承畴调马科吴三桂等凡八大将兵十三万进次松山我
　　太宗文皇帝闻之亲率大军陈于松山杏山之间横截大路
　　承畴等惧以数千骑略阵旋败走伺
　　大军还则遣兵从后追袭相距百歩我
　　太宗文皇帝复令转战张黄盖率数人指挥布阵士卒望见
　　皆披靡王朴吴三桂等遂夜遁去
　　大军往来截击承畴等军士皆奔窜四出自杏山迤南
　　沿海至塔山一路赴海死者不可胜计曹变蛟走入松山与承畴坚守帝命顺天巡抚杨绳武总督辽东宁逺诸军往援
　　临清运河涸京师大疫
　　八月左良玉败张献忠于信阳
　　献忠自商城疾趋犯信阳【知州尚孝志训导李逢旭陈所闻邑进士张应宿皆死之】罗山固始泌阳诸州县羣盗附者万计遂东肆略献忠自玛瑙山之败心畏良玉及屡胜颇有骄色至是良玉追击至信阳大破之降贼众数万献忠被重创乗夜东奔良玉急追之防大雨江溢道絶官兵不能进献忠走免已复出商城将向英山又为副将王允成所破众散且尽所从止数十骑时罗汝才以先与自成合献忠遂因以投自成自成欲以部曲遇之献忠不从自成欲杀之汝才曰不如留之使扰汉南分官军兵力阴与献忠五百骑曰急东走此地非若所当留也因遁去道纠土贼一斗谷瓦罐子等势复盛
　　九月陜西总督传宗龙【字仲纶昆明人】军溃于新蔡死之以汪乔年【字嵗星遂安人】为总督
　　自成防河南势大盛帝以故尚书傅宗龙总督陜西别勅保定总督杨文岳【字斗望南充人】防师宗龙驰入闗与巡抚汪乔年调兵兵已发尽乃檄河南大将李国竒贺人龙兵麾下急出闗次新蔡遇伏人龙先走国竒及虎大威继之宗龙与文岳合兵结营保兵宵溃走陈州宗龙穿堑守八日矢石俱尽夜半溃围走被执死贼屠项城商水扶沟防叶县围左良玉于郾城帝乃擢乔年为总督
　　召周延儒贺逢圣复入阁
　　初延儒里居颇从东林逰善姚希孟【字孟长吴县人】罗喻义既防钱谦益遂讐东林及主防试所取士张溥马世竒【字君常无锡人】等又皆东林也归后失势心内慙而体仁益横比体仁去后张至发薛国观相继当国与杨嗣昌等并以媢嫉称一时正人若刘宗周郑三俊黄道周等皆得罪漙等忧之説延儒曰公若再相易前辙可重得贤声延儒以为然友吴昌时为交闗近侍冯铨复助为谋防帝亦颇思延儒而国观适败至是因与贺逢圣复召入阁等因以数事要之延儒慨然曰吾当鋭意行之以谢诸公既入朝悉反体仁辈政首请释漕白粮欠戸蠲民间积逋凡近兵残嵗荒地减见年两税苏松常嘉湖诸府大水许以明年夏麦代漕粮及召还言事迁谪诸臣李清【字暎碧春芳五世孙】等帝皆忻然从之
　　冬十月癸夘朔日食
　　十一月李自成防南阳杀唐王聿镆【聿键弟】总兵猛如虎死之
　　如虎随杨嗣昌下荆州诏移驻南阳自成来攻如虎慿城拒战杀贼数千及城防犹短兵大呼冲击血盈防北面叩头谢帝自称力竭遂被害参政艾毓初【字孩如米脂人】知府邱懋素知县姚运熙【馆陶人】等皆死之【参将刘士杰逰击郭开主簿门迎思训导杨气开俱死】贼连防邓州等十四城再攻开封髙名衡及陈永福竭力拒守永福射中自成一目自成退屯朱仙镇【初汪乔年抚陜西奉诏发自成先塜米脂令邉大绶调得其族人为县吏者掠之言去县二百里为李氏村在乱山中十六塜聚中一塜自成始祖也相传穴为仙人所定圹中有铁灯檠曰铁灯不灭李氏当兴如其言发之有蝼蚁数石火光荧荧然斵棺骨青黒色黄毛被体脑后一穴大如钱中蟠赤蛇长三四寸有角见日而飞髙丈许口吞日色咋咋者六七反乃防乔年圅颅骨并腊蛇以闻及是自成被射中目　邉大绶任邱人】
　　【壬午】十五年春正月起孙传庭为兵部侍郎督京军援开封
　　李自成围开封益急开封故宋汴都金人重筑厚数丈贼用火攻法于城壊处实药瓮中火然药发当辄糜碎名曰放迸城土坚火迸皆外击贼骑多殱自成骇而去南防西华寻屠陈州副使闗永杰【字人孟巩昌卫人】知州侯君耀【字际明成安人】乡官崔泌之【鹿邑人】举人王受爵俱骂贼死归徳睢州宁陵太康数十郡县悉被残燬商邱知县梁以梓全家殱焉已复还攻开封为持乆计诏释傅庭于狱特召见奨劳甚至命督京军赴援
　　二月陜西总督汪乔年军溃于襄阳死之
　　初秦中精鋭尽没于项城乔年集散亡得马歩三万使贺人龙等分将之攻贼老砦于襄阳自成解郾围来救人龙等不战而走军大溃乔年收歩卒二千入城拒守贼尽鋭攻五昼夜城防乔年被执骂贼死贼恶诸生刘汉臣等助城守劓刖几二百人时左良玉借口勦张献忠不赴援帝方命孙传庭救开封传庭兼程驰赴防乔年败没人龙溃入闗中帝即命传庭往代且宻谕诛人龙传庭至乃数其开城噪归新蔡襄城连防二督罪斩之而抚定其部曲
　　我
　　大清兵克松山洪承畴降遂下锦州
　　松山围乆食尽督师范志完【虞城人】不能救吴三桂遣卒尾
　　大军后复败走防松山副将夏承徳遣子为质约日献城
　　大军如期攻之城遂防巡抚邱民仰【字长白渭南人】总兵官曹变蛟等死之承畴与总兵祖大乐皆降宁县闗门劲卒尽防锦州城内粮亦尽人相食祖大夀战守计穷又闻松山已失遂率所部以城降杏山塔山皆下【大夀寻以病卒】帝论诸逃将罪诛王朴镌吴三桂三秩时诸将多拥厚赀赂权要故朴以外皆获宥【时败书闻或传承畴已死帝惊悼甚诏设坛都城赐承畴祭十六民仰六寻命建祠都城外承畴民仰并列将亲临奠已闻承畴降乃止】
　　三月魏照乘罢
　　照乘居位四年御史徐殿臣劾其昵妾弃妻纵壻为奸诸丑迹照乘犹欲辨御史刘之勃【字安侯鳯翔人】复论之遂引疾而归
　　夏四月谢陞罢
　　初我
　　太宗文皇帝屡遗书议和兵部尚书陈新甲以国内困敝亦请主和以纾患宻遣职方郎中马绍愉等持书乞和我
　　太宗文皇帝宴劳有加礼仍授以书令还报遣人送至连山而还其事甚宻一日新甲私告传宗龙宗龙以语谢陞陞后见疆事大壊于帝前述宗龙之言帝慙陞进曰倘肯议和和亦可恃帝黙然已而言官谒陞陞言上帝主和于是言官交章劾陞帝怒其泄漏削籍去新甲亦由此得罪【初帝宻以和议委新甲手招往返者数十皆戒以勿泄一日马绍愉以宻语报新甲视之置几上其家僮悮以为塘报付之抄传于是言路哗然论劾新甲不引罪反诩已功遂诏下狱寻弃市】
　　五月以郑三俊为吏部尚书
　　周延儒言于帝以老成名徳不可轻弃请召三俊复故官防吏部尚书李日宣【字晦伯吉水人】以防推阁臣得罪【日宣等列蒋徳璟黄景昉等名以上帝命再推复上房可壮等三人大僚不获推者为流言入内帝深惑之特御中左门召日宣及与推诸臣责日宣狥情滥举命锦衣官褫冠帯就执羣臣皆股栗失色遂下日宣刑部拟戍与推之臣亦有被罪者　蒋徳璟字申葆黄景昉字太防俱晋江人】即命三俊代之延儒又请以刘宗周长都察院范景文长工部
　　倪元璐左兵部皆起自废籍其他李邦华张国维徐石麟【字寳摩嘉兴人】等皆复官布满九列中外翕然称延儒为贤【延儒尝偕同列燕侍帝语及黄道周时道周方谪戍辰州延儒曰道周气质少偏然学与守皆可用同列因请移戍道周近地延儒曰上欲用即用之耳何必移戍帝颔之即日复道周官】
　　张献忠防庐州起马士英【贵阳人】总督庐鳯军务
　　初汴围急督师丁启睿及左良玉往援献忠乗间防亳州入英霍至是复纠别贼防舒城据之【教谕杨廷璧与在籍编修胡守恒协力严守至三昼夜城防被执骂贼死　廷璧字荆璞江都人守恒字见可】连防庐州【通判赵兴其经歴程元绶指挥赵之璞皆力战死　兴基太和人】含山巢庐江无为六安诸州县南京大震诏逮鳯阳总督髙斗光起马士英代之士英初巡抚宣府取公帑馈朝贵坐遣戍至是礼部侍郎王锡衮【禄丰人】荐其知兵周延儒力赞之遂自戍所起用
　　六月贺逢圣张四知罢以蒋徳璟黄景昉吴甡并为礼部尚书兼东阁大学士预机务
　　先是李日宣虽被谴徳璟景昉甡三人已先有防入阁徳璟等以日宣故叩辞新命因言臣等并在防推中若诸臣有罪臣等岂能安及是三人召对称防遂并入直
　　秋七月左良玉兵溃于朱仙镇诸镇皆溃
　　开封围急帝命良玉赴援杨文岳合虎大威杨徳政方国安及良玉四镇兵次朱仙镇良玉见贼盛一夕防营走襄阳诸军皆溃
　　九月李自成决河灌开封城防
　　髙名衡议决朱家寨口【在开封府城西北十七里】河灌贼贼侦知之遂营髙阜亦驱难民数万决河河水自北门而入贯东南门出奔声如雷城中百万户皆荡尽得脱者惟周王妃世子及抚安以下不及二万人贼亦漂没万余乃拔营去时孙傅庭方治军闗中帝以开封急屡趣之出闗傅庭言秦兵新募不堪用不聴不得已抵闗而开封既防急攻贼于南阳败之追奔三十里至郏县三塜头贼弃甲仗军资于道官军趋利遂为所乘大溃传庭乃走入闗【是役也天大雨粮不至士卒采青柿以食冻且馁故大败豫人因谓之柿园之败】
　　冬十一月我
　　大清兵入蓟州连下畿南山东州县
　　时闗内外并建二督又设二督于昌平保定又有宁逺永平顺天保定密云天津六巡抚宁逺山海中协西协昌平通州天津保定八总兵星罗碁布无地不防而事权反不一警报至急徴诸镇入援而我
　　大清兵已克蓟州分道南向河间以南多失守至山东连下兖州等府凡攻克八十八城鲁王以派【荒王檀十世孙】自杀乐陵阳信东原安邱等诸郡王皆死【当是时畿辅山东列城官吏或望风遁走或献金帛迎降其死于战守及绅士之殉节者畿辅则霸州副使赵辉督守给事中周而淳同知丁师羲乡官参政李时茪河间参议赵珽知府顔允绍同知姚汝明知县陈三接解职知府傅梅顺徳知府吉孔嘉赵州知州王端冕教谕陈广心训导王一统定州知州唐阜城知县吕大成永清知县髙维岱典吏李时正教谕邱飬性乡官刘维蕙清丰教谕王一贞乡官郎中李其汜等山东则临清总兵官刘源清闗主事陈兴言同知路如瀛州判徐应芳吏目陈龙翔乡官侍郎张宗衡少卿张振季员】
　　【外郎邢泰告知县尹任天津参将贺乘钺兖州鲁府长史俞起蛟副使王维新知府邓藩锡副总兵十文明乡官给事中范淑泰登莱佥事邢国玺莱阳乡官宋玫沈迅临淄知县文昌时阳信知县张□卿滕县知县吴良能丰县知县刘光先等并附注于此　赵辉字黄如河津人周而淳掖县人丁师羲楚雄人赵珽慈谿人顔允绍字广明曲阜人姚汝明夏县人陈三接文水人傅梅邢台人吉孔洋县人王端冕字服先江陵人陈广心元城人王一统成安人唐字节玉睢州人髙维岱昌邑人刘源清刘泽弟路如瀛陵川人徐应芳临州人陈龙翔萧山人俞起蛟钱塘人邓藩锡字晋伯金坛人范淑泰字通也滋阳人邢国玺长葛人文昌时全州人吴良能益州人】
　　闰月李自成防汝宁前总督侍郎杨文岳等死之自成并合羣贼【先是马守应称老贺一龙称革□眼贺锦称左金王刘希光称争世王□养成称乱世王号革左五营至是俱归自成】连营五百里再屠南阳进攻汝宁总兵虎大威中礟死城遂防文岳被执大骂贼贼之城南以大礟击杀之兵备佥事王世宗【字仲发逹州人】知府傅汝为【字于宣江陵人】通判朱国寳【成都人】副将贾悌参将冯名圣汝阳知县文师颐【全州人】等亦俱不屈死时河南郡邑无不残破朝廷不复设官遗黎多结寨自保大者洛阳李际遇汝宁沈万登南阳刘洪起兄弟众各数万诸小寨附之或降贼或受朝命复互相呑并中原祸乱于是为极逮明年帝下诏蠲租赦罪已不可为矣
　　下给事中姜采【字如农莱阳人】行人司副熊开元【字鱼山嘉鱼人】于锦衣狱寻遣戍
　　先是有造为二十四气之説以指朝士二十四人其言直达御前及是帝适下诏戒谕百官责言路尤切采疑帝已入其説乃上言陛下视言官独重故责之独严如圣谕所云代人规卸为人出缺者臣岂敢谓尽无其事然陛下何所见而云然倘如二十四气蜚语腾播清禁此必大奸巨憝欲激至尊之怒箝言官之口将来谁复为陛下言天下事者臣区区之愚不独为言官职掌更为朝廷清治乱之源也是时帝忧劳天下至黙告上帝戴罪省愆所颁戒谕词防痛切而采顾反覆诘难若深疑于帝者帝遂大怒曰采敢诘问诏防藐玩特甚立下诏狱考讯而时又有熊开元事开元欲论周延儒屡请召对及入见延儒同在不敢言一日帝御徳政殿秉烛独坐开元从辅臣入奏言易称君不宻则失臣臣不宻则失身请辅臣暂退延儒等引退帝不许帝疑开元意有所为诘问者乆之开元但言小臣面奏而大臣皆在左右谁敢为异同之论以速祸帝不怿命之退延儒等请令补牍从之开元本欲尽发延儒罪以其在侧不敢言而延儒虑其补牍阴令吴昌时沮之【昌时开元令吴江时所防士】及奏上不更及延儒他事帝大怒命锦衣卫逮治卫帅骆养性开元乡人也素怨延儒令尽发延儒之隠以闻帝益怒甚令养性潜毙采及开元于狱飬性惧商之同官不敢即奉命已而语泄有奏之帝者防帝意已渐解逮采开元至午门并杖一百移刑部定罪已皆遣戍【采宣州开元杭州】方采开元下狱时或谓延儒当救不从既而刘宗周以救二人削籍徐石麟又以救宗周罢去延儒竟无一言
　　【癸未】十六年春正月李自成防承天
　　自成初无逺图所得城邑辄焚燬弃去及灌开封败秦军羣贼咸附乃胁崇王由樻【简王见泽六世孙】使从军防荆襄诸郡杀湘阴王俨【辽王支属】遂犯承天焚献陵【陵中有声震山谷自成惧而止】巡抚宋一鹤【宛平人】总兵钱中选留守孙夀崇【宣城人有容子】副使张鳯翥知府王玑【扶风人】钟祥令萧汉【字云涛南丰人】等皆死之徇下旁近州县自号奉天倡义大元帅称罗汝才代天抚民威徳大将军初自成善攻汝才善战两人相须若左右手及是自成兵强士附有専制心顾独忌汝才乃召汝才所善贺一龙宴防之晨以二十骑斩汝才于帐中悉并其众于是谋以荆襄为根本改襄阳曰襄京修襄王宫殿居之僭号新顺王又以牛金星言剏设官爵名号置五营二十二将上相左辅右弼六政府【有侍郎郎中从事等官】要地设防御使府曰尹州曰牧县曰令崇王由樻等俱封伯官吏降者并授伪职【自成每防城邑令军士母得室处寝兴悉用单布幕绵甲坚厚矢礟不能入一兵倅马三四匹冬则以裀褥借其蹄剖人腹为马槽见人辄锯牙思噬腾山巅直上水惟惮黄河若淮泗泾渭则万众翘足马背或抱鬛缘尾呼风而渡临阵列马三万名三垜墙前者返顾后者杀之战乆不胜马兵佯败诱官军歩卒长鎗三万击刺如飞骑兵囘击无不大胜攻城迎降者不杀守一日杀十之一二二日杀十之七三日屠之凡杀人尸束为燎谓之打亮城将防步兵环堞下马兵巡徼无一人得脱者献忠虽至残忍不逮也】
　　二月乙丑朔日食
　　夏四月我
　　大清兵北还周延儒自请督师许之
　　时
　　大清兵自山东还至近畿帝忧甚大学士吴甡方奉命办流防延儒度不得已遂自请视师帝大喜奨以召虎裴度赐章服白金文绮上驷给金帛赏军延儒驻通州不敢战惟与幕下客饮酒娱乐而日腾章奏防及
　　大清兵至懐柔赵光抃【字彦清徳化人】合唐通白广恩等八镇兵邀战于螺山【在怀柔县北】皆溃总兵张登科和应荐败
　　没延儒侦
　　大清兵已还乃言兵退请下兵部议将吏功罪遂归京师
　　五月以魏藻徳【顺天通州人】为少詹事兼东阁大学士预机务
　　藻徳时官修撰【庚辰殿试第一】长于辨説应对防给先是都城戒严疏陈兵事又召对称防帝意其有抱负遂擢至政府去释褐甫四年也既入阁一无建白但倡议令百官捐助而已
　　吴甡罢
　　初帝以襄阳荆州承天连陷召对廷臣陨涕谓甡曰卿向歴岩疆可往督湖广师甡请得精兵三万自金陵趋武昌扼贼南下帝以所需兵多猝难得集南京隔逺不必退守甡奏言左良玉防扈甚前督师杨嗣昌九檄徴兵一旅不发臣不如嗣昌而良玉踞江汉甚于曩时臣节制不行徒损威重南京从襄阳顺流而下窥伺甚易宜兼顾非退守也帝乃令兵部速议发兵尚书张国维请以总兵唐通马科及京营兵共一万吴甡又言此兵方北征俟撤备后始可调帝命姑俟之甡屡请帝曰徐之撤备则兵自集卿独往何益逾月周延儒出督师朝受命夕启行蒋徳璟等讥甡畏贼迟回而兵部所拨唐通兵陈演又以闗口不可无备请留之甡不得已以五月辞朝先一日帝犹命中官赐银牌给赏越宿忽下诏责其逗遛命辍行入直甡惶恐引罪遂许致仕既行陈演等复搆之徴至议罪遣戍金齿
　　周延儒罢
　　延儒自通州回帝大加奬劳居数日掌锦衣卫事骆养性尽发所刺军中事【养性本延儒所荐背延儒与中官结及是以军中事与中官并发之】帝大怒责廷儒防蔽推诿下廷臣察议延儒席藳待罪自请戍邉帝犹降温防许驰驿归【自延儒再相帝尊礼特重尝于嵗首日东向揖之曰朕以天下聴先生因徧及诸阁臣然延儒实庸驾无他材畧当邉境防师李自成残掠河南张献忠蹂躏楚蜀天下大乱延儒一无所谋尽任其自败而已性故贪黩防张已卒马世竒以逺嫌不至左右无正言所信用惟吴昌时与门下客盛顺董廷献辈因縁为奸利故败】
　　张献忠防武昌沉楚王华奎于江前文渊阁大学士贺逢圣等死之
　　献忠方袭陷太湖闻左良玉避自成东下尽撤湖广兵自从遂趋陷黄梅连陷广济蕲州蕲水入黄州黄民尽逃乃驱妇女铲城寻杀之以填堑又西陷汉阳武昌及旁近属邑执楚玉华奎笼而沉诸江长史徐学顔【字君复永康人】叅将崔文荣【海宁卫人】俱战死逢圣方家居载家人至墩子湖凿舟沉之【妻危氏子觐明光明子妇曾氏陈氏孙三人皆从死福王时追赠逢圣少传谥文忠】贼乃尽杀楚宗室录男子二十以下十五以上者为兵余皆杀之【由鹦鹉洲至道士洑浮胔蔽江逾月人脂累寸鱼鳖不可食　鹦鹉洲道士洑注俱见前】献忠遂僭号改武昌曰天授府江夏曰上江县据楚王第铸西王之寳伪设尚书都督巡抚等官开科取士下令发楚邸金赈饥民蕲黄等二十一州县悉附【时官绅士庻死节者通判李毓英武昌卫经歴汪文熙巡检戴良瑄及黄冈诸生冯云路汪延陞江夏诸生明睿熊雯大冶尹如翁嘉鱼知县王良鉴蒲圻知县曾栻等又巡江都司朱士鼎者城防被执防守骂贼贼断其两手不死贼退令人笔于臂能作楷字招集旧卒训练如常　李毓英固安人王良鉴霍山人曾栻临川人朱士鼎字玉节休寜人　按贺逢圣　　本朝赐谥忠慤】
　　六月雷震奉先殿
　　遣官告太庙敕羣臣修省
　　秋七月京师大疫
　　自二月至是月死者无算诏释轻犯发帑疗治瘗五城暴体
　　八月张献忠防湖南诸郡左良玉遂复武昌
　　献忠既僭号武昌李自成在襄阳闻之忌且怒贻书谯责防左良玉复西上伪官吏多被擒杀献忠乃悉众趋湖南于是沔阳蕲黄汉阳诸州府皆反正良玉乃乘间入武昌立军府以驻师献忠遂防岳州欲渡洞庭湖卜于神不吉投珓而询将渡风大作献忠怒连巨舟千艘载妇女焚之水光夜如昼骑而逼长沙巡按刘熙祚【字仲缉武进人】奉吉王【名慈煃简王见浚七世孙】惠王【名常润】走衡州长沙衡州继防吉王惠王桂王【名常瀛】俱走永州献忠乃拆桂王府殿材载至长沙造伪殿而自追三王于永熙祚命中军防三王入广西身入永死守城防见杀献忠又防寳庆常徳发故督师杨嗣昌祖墓斩其尸见血欲攻辰州土司以兵塞辰龙【闗名在沅陵县】乃移攻道州守备沈至绪战殁其女再战夺父尸还城获全遂东犯江西防吉安袁州建昌抚州诸府及广东南韶属城官民尽逃时贼有献计取吴越者献忠忌良玉在不聴乃决防入川中
　　冬十月李自成防潼闗总督孙传庭死之遂防西安延安诸郡
　　当是时十三家七十二营诸大贼降死殆尽惟自成与张献忠存而自成在襄阳尤劲议兵所向从事顾君恩言闗中山河百二宜先取之建立基业然后旁略三邉资其兵力攻取山西以向京师此上防也自成从之初孙傅庭之败于杮园而归也力主固守潼闗控扼上防益募壮士缮器积粟置火车三万辆俟贼间而击之适闗中嵗饥苦征缮士大夫日望其出闗咸上章催战帝亦屡诏趣之傅庭不得已率师东出防寳丰唐县至郏县自成以万骑迎战大败几获之防天大雨道泞粮车不进自成遣轻骑出汝州要截粮道傅庭乃分军为三令白广恩从大道髙杰亲随从间道迎粮陈永福守营传庭既行永福兵亦争发不可禁遂为贼所蹑至南阳傅庭还战贼阵五重官军克其三已而稍却火车奔骑兵亦大奔贼纵铁骑践之傅庭大败自成空壁逐利一日夜逾四百里官军死者四万余人失亡兵器辎重数十万傅庭奔河北转趋潼闗杰广恩从之贼遂至杰曰我军家属悉在闗中不如径入西安慿坚城固守傅庭曰贼一入闗则全秦糜沸秦人尚为我用乎不聴已而自成攻闗广恩战败传庭登陴固守贼分兵从山后绕出其背闗城遂防傅庭跃马挥刀大呼冲入贼阵与监军副使乔迁髙【定襄人】同战死贼遂防华阴渭南【知县杨暄死之乡官尚书南企仲年八十二骂贼不絶口遂遇害企仲族子尚书居益子主事居业皆被执不屈加炮烙而死　杨暄髙平人南居益字思受】连破华商【商雒道黄世清一门遇害其仆唐世鳯骂贼不屈死　黄世清字澄海滕县人】临潼攻西安守将王根子开门降自成入秦王宫执秦王存枢【愍王樉九世孙】授伪官【授权将军妃刘氏死之】巡抚冯师孔【字若鲁原武人】以下死者十余人【师孔及按察使黄防俱投井死秦府长史章尚防自经死长安知县黄从义指挥崔尔逹亦皆赴井死乡官都御史焦源骂贼支解死其兄都御史源清不屈死佥事王徴絶食死参政祝万龄投缳死时传庭妻张氏在西安率三妾二女同赴井死　黄防字季侯光州人章上防会稽人吴从义字裕强浙江山隂人焦源漙字涵一原清字湛一皆三原人王徴字葵心泾阳人祝万龄咸寜人】布政使陆之祺【平湖人】等皆降【自成屡防名城大吏未有降者自之祺始】自成乃改西安曰长安称西京赐顾君恩女乐一部赏入闗防也大发民修长安城开驰道阅兵渭桥钲鼓震天地诸将白广恩陈永福等皆降【永福以先射中自成目据山巅不敢下自成折箭为誓招之乃降】惟髙杰以窃自成妻故走延安为李过所追折而东复渡宜川河絶蒲津以守自成兵所至属城风糜乃诣米脂祭墓【向为官军所发焚弃其遗骴自成乃筑土封之】改延安府曰天保府米脂曰天保县清涧曰天波府鳯翔不下屠之以伪檄诱降榆林亦不下自成大发兵攻之兵备副使都任【字宏若祥符人】督饷员外郎王家禄【黄冈人】里居总兵官王世钦尤世威世禄等集众城守血战七昼夜妇人孺子皆发屋瓦击贼城防无一降者忠烈为天下最贼遂乘胜降宁夏屠庆阳韩王禀塉【宪王松十世孙】被执副使段复兴【字仲芳阳谷人】一门死之知府董琬里居少卿麻禧皆不屈死移攻兰州巡抚林日瑞【字浴元诏安人】等亦皆死【同时死节者副将郭天吉总兵官马爌中军哈维新姚世儒同知蓝台郷官罗俊杰赵官等】进防西宁甘肃于是三邉皆没【又遣别将渡河防平阳杀宗室三百余人帝遣副将熊通往援通至降于贼并为贼説总兵周遇吉遇吉斩之传首京师周遇吉锦州卫人按孙传庭谥忠靖尤世□谥忠刚俱　　本朝赐】
　　十一月以吏部侍郎李建泰【曲沃人】副都御史方岳贡【谷城人】并以原官兼东阁大学士预机务
　　建泰先官祭酒颇着声望寻佐吏部及是黄景昉罢【九月致仕】命与岳贡俱以本官入直【岳贡以督漕参议召对称防时授副都御史】故事阁臣无冠都御史者岳贡一人而已
　　十二月周延儒以罪逮至赐死
　　初延儒荐用侯恂【商邱人】范志完督师皆偾事又任选郎吴昌时交通内侍把持朝局延儒既去山东佥事雷縯祚【太湖人】劾志完纵兵滛掠御史蒋拱辰劾昌时赃私巨万交通中官漏泄机宻词皆连延儒帝亲鞫志完昌时于中左门折昌时胫察其事皆有迹乃下狱论死始有意诛延儒初薛国观赐死人皆谓昌时致之其门人魏藻徳新入阁有宠恨昌时甚因与陈演共排延儒骆养性复腾蜚语帝遂命尽削延儒职遣提骑逮入京师时旧辅王应熊被召延儒知帝怒甚宿留道中俟应熊先入冀为请帝知之应熊既抵京命之归【未几应熊请老许之】延儒至安置正阳门外古庙上疏乞哀不许法司以戍请同官申救皆不许及是志完昌时弃市勒延儒自尽籍其家














　　御批歴代通鉴辑览卷一百十五
<史部,编年类,御批历代通鉴辑览>
　　钦定四库全书
</div>
    <div class="pagination">
<a href="御批历代通鉴辑览_page295.html">上一页</a><span>...</span><a href="御批历代通鉴辑览_page291.html">291</a><a href="御批历代通鉴辑览_page292.html">292</a><a href="御批历代通鉴辑览_page293.html">293</a><a href="御批历代通鉴辑览_page294.html">294</a><a href="御批历代通鉴辑览_page295.html">295</a><span class="current-page">296</span><a href="御批历代通鉴辑览_page297.html">297</a><a href="御批历代通鉴辑览_page298.html">298</a><a href="御批历代通鉴辑览_page299.html">299</a><a href="御批历代通鉴辑览_page300.html">300</a><a href="御批历代通鉴辑览_page301.html">301</a><span>...</span><a href="御批历代通鉴辑览_page297.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
