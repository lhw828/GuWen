<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 53 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 53 页/共 306 页</h1>
    <div class="content">　　以薛包【字孟尝汝南人】为侍中不拜
　　初汝南薛包少有至行【父娶后妻而憎包分出之包日夜号泣不忍去至被殴扑不得已庐于外旦入洒扫父怒又逐之乃庐于里门昏晨不废积嵗余父母慙而还之及父母亡弟子求分财异居包不能止乃中分其财奴婢引其老者田庐取其荒顿者器物取其朽败者弟子数破其产輙复赈给】帝闻其名令公车特征至拜侍中包以死自乞有诏赐告归加礼如毛义
　　徙封邓隲为罗【汉县枚城在今湖南长沙府湘隂县】侯遣就国隲自杀贬平原王翼为都乡侯
　　帝少号聪明故邓太后立之及长多不徳稍不可太后意【太后征济北河间王子语京师以河间王子翼为平原怀王胜后留京师帝乳母王圣虑有废置常与中黄门李□江京侯伺左右共毁短太后帝每忿惧】及太后崩宫人有诬告太后兄弟悝闾谋立平原王帝怒令有司奏悝等大逆无道遂废其子西平侯广宗等为庶人隲以不与谋徒封罗侯遣就国宗族免官归故郡没入赀产广宗等皆自杀隲与子鳯皆不食而死征邓康为太仆贬平原翼为都乡侯遣归河间翼谢絶賔客闭门自守由是得免【初邓封之立也三公欲共奏追封后父训司空陈宠以无故事不从故宠子忠不得志于邓氏数上疏陷成其恶大司农朱宠痛骘无罪乃肉与榇上疏言和熹皇后圣善之徳为汉文母兄弟忠孝同心国功成身退攘国逊位歴世外戚无与为此而利口倾陥反乱国家遂令隲等罗此酷滥逆天惑人率土丧气宜収还次宠树遗孤奉承血祀以谢亡灵因自致廷尉忠复劾宠免官众庶多为隲称枉者帝意颇悟乃还葬隲等从昆弟皆得归京师　朱宠字仲威杜陵人】
　　以耿宝【耿贵人兄】监羽林车骑封宋杨【宋贵人父】四子及宦者江京李闰皆为列侯
　　帝以耿贵人兄宝监羽林车骑宋氏封侯为卿校侍中者十余人阎氏兄弟显景耀并典禁兵江京李闰皆封列侯与中常侍樊丰刘安陈逹及乳母王圣圣女伯荣扇动内外竞为侈虐出入宫掖通奸赂司徒杨震上疏曰臣闻政以得贤为本治以去秽为务方今九徳未事嬖幸充庭王圣防贱奉养圣躬虽有推燥居湿之勤前后赏惠过报劳苦而外交属托损辱清朝宜速出阿母令居外舍防絶伯荣莫使往来令恩徳两隆上下俱羙奏御帝以示圣等内幸皆懐忿恚【伯荣骄淫尢甚通于故朝阳侯刘防从兄瓌瓌遂以为妻官至侍中得袭防爵震复上疏曰经制父死子继兄亡弟及以防簒也故朝阳侯刘防同产之威今犹见在而以其再从瓌瓌袭爵为侯且天子专封封有功诸侯专爵爵有徳瓌无他功行但以配阿母女既位侍中又至封侯不稽旧制不合经义陛下宜鉴既往顺帝之则尚书翟酺上疏曰告寳邓之宠倾动四方兼官重绂盈金积货及其破坏头颡堕地愿为孤豚岂可得哉夫致贵无渐失必暴受爵非道殃必疚今外戚宠幸未有宁比禄去公室政移私门覆车重寻宁无摧折昔文帝躬行节俭有讥之者帝曰朕为天下守财耳岂得妄用之哉今钦天下之财积无功之家帑蔵单尽民物雕伤卒有不虞危乱可待愿陛下勉求忠贞诛远佞谄割情欲罢私宴心存仕国所以失之鉴观兴王所以得之庶灾害可息丰年可招矣书奏皆不省　翟酺字子超广汉雒人】
　　秋八月烧当羌麻奴入冦马贤追撃破之
　　烧当羌忍良等以麻奴兄弟本烧当世嫡而校尉马贤抚防不至常有怨心遂冦湟中攻金城诸县贤将先零种击之不利麻奴等又败武威张掖郡兵于令居因冠武威贤追到鸾鸟【后汉县故城在今甘肃凉州府武威县】招之诸众降者数千麻奴南还湟中【明年贤至湟中麻奴出塞渡河种众散遁麻奴等孤弱饥困将种众三千余户请汉阳太守耿种降】
　　以刘恺为太尉
　　居延都尉范邠犯罪吏议欲増锢二世【章懐注谓父子俱禁锢】刘恺以为春秋之意善善及子孙恶恶止其身所以进人于善也以轻从重惧及罪人非先王祥刑之意诏从之
　　鲜卑冦居庸闗【在今顺天府昌平州淮南子天下九塞之一】杀云中太守鲜卑冦居庸闗云中太守成严击之兵败功曹杨穆以身捍严与俱战殁【鲜卑既攻杀郡守胆气转盛控□万骑明年复冦雁门定襄遂攻太原掠杀百姓】
　　帝幸卫尉冯石府留饮十日
　　赏赐甚厚拜其子世为黄门侍郎世弟二人皆为郎中【石阳邑侯鲂之孙父柱尚显宗女获嘉公主石袭爵为获嘉侯能取悦当世故为帝所宠】
　　水【郡国凡二十七】
　　冬十一月地震【郡国凡三十五】
　　复断大臣行三年丧
　　尚书令祋【丁外反姓也】讽等奏孝文定约礼之制光武絶告宁【李斐曰休谒之名吉言告凶曰寕】之典贻则万世诚不可改宜复大臣行三年丧从之【尚书陈忠上疏曰髙祖创制大臣有寕告之科建武之初政趋简易礼义之方实为雕损孟子曰老吾老以及人之老防吾防以及人之防天下可随于掌臣故陛下登岛北望以甘陵之思揆度臣子之心则海内咸得其所时宦官不便之竟寝忠奏】

　　御批歴代通鉴辑览卷二十三
<史部,编年类,御批历代通鉴辑览>
　　钦定四库全书
　　御批歴代通鉴辑览卷二十四
　　后汉
　　孝安皇帝
　　【壬戌】延光元年夏四月雨雹【京师及郡国凡二十一河西雹大者如斗】
　　辽东都尉厐奋承伪诏斩元菟太守姚光徴抵罪元菟太守姚光幽州刺史冯焕【巴郡宕渠人】数紏发奸恶怨者诈作玺书谴责焕光赐以欧刀【刑人之刀】又下厐奋使速行刑奋即斩光收焕焕欲自杀其子绲【字鸿卿】疑诏文有异止之焕乃上书自讼徴奋抵罪
　　秋七月地震【郡国凡十三】
　　髙句骊王遂成降
　　初髙句骊王宫率马韩濊貊【注俱见前】数千骑围元菟夫余【今朝鲜东北境古扶余国地通典扶余国后汉通焉】王遣子尉仇台将二万余人与州郡并力讨破之【事在建建元年】已宫死子遂成立【时姚光为元菟太守上言欲因其防发兵撃之议者皆以为可陈忠曰官前桀黠光不能讨死而击之非义也宜遣使吊问责让前罪赦不加诛取其后善帝从之】至是遂成还汉生口诣元菟降其后濊貊率服东垂少事
　　九月地震【郡国凡二十七】
　　雨水【京师及郡国二十七】
　　遣宦者及乳母王圣女伯荣诣甘陵
　　尚书仆射陈忠上疏曰窃闻使者所过威动郡县王侯二千石至为伯荣独拜车下修道缮亭征役无度赂遗仆从人数百匹【谓缣帛】伯荣之威重于陛下陛下之柄在于臣妾水灾之发必起于此臣愿明主严天元之尊正干刚之位不宜复令女使千错万防书奏不省【时机事专委尚书而灾变辄免三公忠又上疏曰汉典旧书丞相所请靡有不聴今之三公虽当其名而无其实选举诛赏一由尚书近以灾异切譲三公臣心常独不安又尚书决事多违故典罪法无例诋欺为先宜割而勿聴上顺国典下防威福置方圆于规矩审轻重于街石诚国家之典万世之法也】
　　汝南黄宪【字叔庆汝南慎阳人】卒
　　宪初举孝防又辟公府友人劝其仕宪亦不拒暂到京师而还竟无所就年四十八终天下号曰徴君【宪世贫贱父为牛医宪年十四颍川荀淑遇于逆旅竦然异之楫与语移日不能去谓曰子吾之师表也前见袁阆未及劳问逆曰子国有顔子宁识之乎阆曰见吾叔度邪同郡戴良才髙倨傲而见宪未尝不正容及归罔然若有失也其母问曰汝复从牛医儿来邪对曰良不见叔度自以为无不及既覩其人则瞻之在前忽然在后固难得而测矣陈蕃周举常相谓曰时月之闲不见黄生则鄙吝之萌复存乎心矣太原郭泰少游汝南过袁阆不宿而退从宪累曰乃还或问之泰曰奉髙之器譬诸泛滥虽清而昜挹叔度汪汪若千顷陂澄之不清清之不浊不可量也　荀淑字季和颍川颍阴人袁阆字奉髙汝南人戴良字叔鸾懐阳人陈蕃字仲举平舆人周举字宣光汝阳人郭泰字林宗太原介休人】
　　【癸亥】二年夏四月封王圣为野王君
　　以班勇为西域长史将兵屯柳中【注见前】
　　北匈奴连与车师冦河西议者欲复闭玉门阳闗以絶其患敦煌太守张珰上书陈三防【畧曰北虏呼衍王常展转蒲类秦海之间专制西域共为冦钞今以酒泉属国吏士二千余人集昆仑塞先击呼所絶其根本因发鄯善兵五千人臇车帅后部此上计也若不能出兵置军司马将士五百人四郡供其犁牛谷食出据抑中此中计也如又不能则宜弃交河城收鄯善等悉使入塞此下计也　蒲类国名今已里坤城其东部也城西北有池即古蒲类海唐人亦名婆悉海秦海章懐注大秦国在海西故云交河故城在今土鲁番城西汉车师前王庭地唐于此置县属西州】朝廷下其议陈忠请于敦煌复置校尉增四郡屯兵以抚诸国于是复以班勇为西域长史将兵五百人出屯栁中
　　秋七月丹阳山崩【此丹阳今宁国府是】
　　九月雨水【郡国凡五】
　　以杨震为太尉
　　耿寳荐李闰兄于震曰李常侍国家所重欲令公辟其兄寳惟上意耳震曰如此则宜有尚书勅寳大恨而去阎显亦荐所亲震又不从【司空刘授闻之即辟此二人由是震益见怨】时诏使者大为王圣修第樊丰周广谢恽等倾摇朝廷震上疏曰方今灾患滋甚百姓空虚三边震扰帑藏匮乏而为阿母起第为费巨亿广恽兄弟依倚近幸与之分威属托州郡倾动大臣招徕贪污之人受其货赂复得显用黒白溷淆天下讙哗臣闻师言上之所取财尽则怨力尽则叛怨叛之人不可复使惟陛下度之上不聴
　　冬十二月地震【京师及郡国三】
　　聘处士周燮【字彦祖汝南安成人】冯良【字君郎南阳人】不至
　　陈忠荐汝南周燮南阳冯良学行深纯隠居不仕帝以羔币聘之【燮宗族劝之曰夫修徳立行所以为国君独何为守东刚之坡乎燮曰夫修道者度时而动动而不时焉得亨乎】燮与良皆自载至近县称病而还
　　【甲子】三年春正月班勇撃走匈奴田车师者西域复通班勇至楼兰以鄯善归附特加三级兹王白英犹自疑未下勇开以恩信乃率姑墨温宿自缚诣勇因发其兵到车师前王庭撃走匈奴于伊和谷于是前部始复开通还屯田栁中【后勇击斩车师后王军就及匈奴使者传首京师事在西年】
　　二月帝东巡三月还未入宫防收太尉震印绶遣归故郡震自杀
　　樊丰等见杨震连谏不从无所顾忌遂诈作诏书调发司农钱谷大匠见徒【见形甸反徒供徭役者】材木各起家舎园池震复上疏【畧曰臣闻台辅不能调和阴阳去年十二月四日京师地动其日戊辰三者皆土位在中宫此中臣近官持权用事之象也陛下以边境未宁躬自菲薄宫殿垣屋倾倚枝拄而已而亲近幸臣骄溢逾法惟陛下奋干刚之徳弃骄奢之臣以承皇天之戒】所言转切帝既不平而丰等愤怨【防河间男子赵腾上书指陈得失帝发怒欲诛腾震救之曰殷周哲王小人怨詈则还自敬徳乞全腾命以诱蒭荛舆人之言帝不聼竟杀之】及帝东巡太尉部掾髙舒得丰等所诈下诏书具奏湏行还上之丰等惶怖防太史言星变逆行遂共譛震云自赵腾死后深怀怨怼且邓氏故吏有恚恨心帝然之及还京师便临太学即其夜遣使者防收震太尉印绶震于是柴门【柴塞其门也】絶賔客丰等复【乌路反】之令耿寳奏震恚望有诏遣归故郡【震行至城西夕阳亭乃慷慨谓其诸子门人曰死者士之常分吾防居上司疾奸臣狡猾而不能诛恶嬖女倾乱而不能禁何面目复见日月身死之日以禖木为棺布单被裁足盖形勿归冢次勿设祭祀】因饮酖而卒【农太守移良承樊丰等旨遣吏于陜县留停震防露棺道侧讁震诸子代邮行书道路皆为陨涕　移姓齐公子雍于邑于移其后因以为氏代邮行书代驿吏行文书也】
　　夏四月阆中【秦县今为四川保寜府治】山崩
　　以耿寳为大将军
　　秋九月废太子保为济隂王
　　王圣江京樊丰等譛太子乳母王男厨监【主饮食者】邴吉等杀之太子叹息京丰惧乃与阎后谗太子帝怒召公卿议废太子耿寳等皆以为当废太仆来歴【字伯珍歙曾孙】与太常桓焉【字叔元荣之孙】廷尉张皓【字叔明犍为武阳人留侯良之后】议曰经说年未满十五过恶不在其身且男吉之谋皇太子容有不知宜选忠良保辅以礼义废置事重此诚圣恩所宜宿留不从遂废太子为济隂王居徳阳殿西钟下【来厯乃要结光禄勲祋讽宗正刘伟将作大匠薛皓侍中闾邱陈光赵代施延大中大夫朱伥等十余人俱诣鸿都门证太子无过帝使中常侍诏曰天下一体天性自然以义割恩为天下也厯讽等不识大典而共为讙哗外见忠直而内希后福朝廷广开言路故且一切假货若懐迷不决当显明刑书皓先顿首曰固宜如明诏厯怫然庭诘皓曰属通谏何言而今复背之大臣处国事固得辗转若此乎乃各稍自引起厯独守阙连日不肯去尚书令陈忠劾奏厯等乃免厯兄弟官削国□黜厯母武安公主不得令见　徳阳殿章懐注在北宫掖庭中西钟下西厢下悬钟之所也按鸿都门北宫门名闾邱复姓左传齐有闾邱婴】
　　庚申晦日食
　　地震【京师及诸郡国凡二十三】大水雨雹【郡国凡三十六】
　　【乙丑】四年春二月帝如宛
　　三月戊午朔日食
　　帝崩于叶【注见前】还宫发防
　　帝崩于乗舆【年三十二】皇后与阎显兄弟江京樊丰等谋以济隂王在内恐公卿立之乃伪云帝疾甚徙御卧车【所在上食问起居如故】驰归四日至洛阳
　　尊皇后曰皇太后太后临朝以阎显为车骑将军仪同三司迎北乡侯懿入即位
　　太后欲乆専国政贪立幼年与显等定防迎济北惠王【名夀章帝子】子北乡【济北国邑】侯懿为嗣济隂王以废黜不得上殿亲临梓宫悲号不食羣僚莫不哀之
　　樊丰等下狱死耿寳自杀王圣伯荣徙鴈门
　　阎显忌樊丰耿寳风有司奏贬寳为亭侯遣就国寳自杀丰及谢恽周广下狱死圣母子徙雁门于是显以弟景为卫尉耀为城门校尉晏为执金吾并处权要威福自由
　　恭陵【在洛阳县东南】
　　【贺善赞曰安帝即位所书夷盗贼灾变世道可知徒闻狎佞臣厚保毋疾忠贤望其弭灾靖乱尚可得乎】
　　冬十月越嶲山崩
　　北乡侯薨【尹起莘发明北乡侯已即位而不书崩不成乎君也不成乎君而书薨既临大位异乎羣臣也】
　　阎显白太后秘不发丧更征诸王子闭宫门屯兵自守
　　十一月地震【京师及郡国凡十六】
　　中黄门孙程【涿郡新城人】等迎济隂王保入即位【是为孝顺帝】诛阎显等迁太后于离宫封宦者孙程等十九人为列侯初北乡侯病笃孙程等十九人【孙程王康王国与中黄门黄龙彭恺孟叔李建王成张贤史汛马国王道李元杨佗陈子赵封李刚魏猛苖光等皆裁单衣为誓】谋立济隂王至是夜入省门遇江京刘安陈逹斩之以李閠积为省内所服脇与俱迎济隂王即皇帝位【时年十一】召尚书令以下从辇幸南宫登云台召公卿百寮使虎贲羽林士屯南北宫诸门【阎显时在禁中忧廹不知所为小黄门樊登劝显以太后诏石越骑校尉冯诗将兵屯平朔门且授之印曰能得济隂王者封万户侯诗许诺辞以兵少显使与樊登迎吏士于门外诗因格杀登归营屯守显弟景还外府收兵孙程传召诸尚书使收景送廷尉狱即夜死】明日遣使者入省夺得玺绶乃收显及其弟耀晏诛之家属皆徙比景【后汉县属日南郡】迁太后于离宫又明日开门罢屯兵封程等皆为列侯是为十九侯擢程为骑都尉【诏以将作大□来厯为卫尉祋讽闾邱等先卒皆拜其子为郎朱伥施延陈光赵代皆见拔用后至公卿征王男邴吉家属还京师厚加赏赐初阎显辟崔瑗为吏瑗以北乡立不以正知显将败欲説令收江京废少帝而立济阴王而显日沉醉不得见乃告长吏陈禆欲与共求见言之禅犹豫未聼従防显败瑗坐斥门人苏祗欲上书言状瑗遽止之禅谓曰第聼祗上书禅请为证瑗曰此譬犹儿妾屏□耳愿勿复出口遂辞归不复应州郡命　崔瑗字子玉郡安平人骃之子】
　　北乡侯
　　以诸王礼
　　改故太尉杨震祠以中牢
　　杨震门生虞放陈翼诣阙追讼震事诏除震二子为郎赠钱百万以礼改于华隂潼亭【震墓在今陜西潼关西大道北】逺近毕至【有大鸟髙丈余集震丧前俯仰悲鸣毕乃飞去郡以状上帝感震忠直复以中牢具祠之时人立石图鸟象于墓所】
　　孝顺皇帝
　　【丙寅】永建元年春正月帝朝太后于东宫
　　初议郎陈襌以为阎太后与帝无母子恩宜徙别馆絶朝见周举谓司徒李郃【延光四年为司徒】曰瞽瞍常欲杀舜舜事之逾谨郑庄公秦始皇【事具见前】怨母隔絶后感颍考叔茅焦之言复修子道书传羙之今诸阎新诛太后幽在离宫若悲愁生疾一旦不虞主上将何以令于天下如从禅议后世归咎明公宜宻表率羣臣朝觐以厌天心以答人望郃即上疏帝从之太后意乃安
　　皇太后阎氏崩【合葬恭陵】
　　陇西钟羌反马贤击破之
　　贤将七千余人战于临洮斩千余级羌请率种人降进封贤都乡侯自是凉州无事
　　秋八月下司校尉虞诩狱寻赦出之以为尚书仆射左雄【字伯豪南郡湼阳人】为尚书
　　司校尉虞诩到官数月奏太傅冯石太尉刘憙阿党权贵免之又劾中常侍程璜陈秉孟生李闰等百官侧目三公劾奏诩盛夏多拘系无辜为吏民患诩上书自讼曰法禁者俗之隄防刑罚者民之衔辔臣所发举赃罪非一三府恐为臣所奏遂加诬罪臣将从史鱼死即以尸諌耳【韩诗外史鱼将死谓其子曰我言蘧伯玉贤不能进弥子瑕不肖不能退死不当埋殡于室足矣子以父言闻之君立召伯玉而贵之子瑕而退之】又案中常侍张防屡寝不报诩不胜愤乃自系廷尉奏言曰昔樊丰防亾社稷【事见前】今张防复弄威柄臣不忍与防同朝谨自系以闻书奏坐论输左校防必欲害之二日之中传考四狱孙程张贤等乞见曰虞诩尽忠更被拘系张防赃罪明正反搆忠良今客星守羽林【古今注曰二月甲午客星入太微李郃上书曰乃月十三日有客星气象彗孛歴天市梗河招摇枪梧十六日入紫宫廹北辰十七日复过文昌泰陵天船樍水间稍微不见如占恐复有居帝旁耗乱政事者】其占宫中有奸臣宜急收防送狱以塞天变时防在帝后程叱防下殿奏曰陛下急收防无令从阿母【帝乳母宋娥】求请帝问诸尚书贾朗素与防善证诩之罪帝疑于是诩子顗与门生百余人候中常侍髙梵车诉言枉状梵入言之防坐徙边即赦出诩征拜议郎数日迁仆射诩上疏曰方今公卿以下类多拱黙以树防为贤尽节为愚伏见议郎左雄有王臣蹇蹇之节宜擢在喉舌之官必有匡弼之益由是拜雄尚书
　　遣孙程等十九侯就国
　　程等坐懐表上殿争功徙封逺县【程徙封宜城侯】因遣十九侯就国促期发遣司徒掾周举谓司徒朱伥【字孙卿夀春人是年二月李郃免伥代】曰朝廷非程等不立今大徳録小过如道路夭折使上有杀功臣名宜急表之伥乃諌帝从之复故爵土【三年召程还京师阳嘉元年卒】
　　【丁夘】二年夏六月追尊母李氏为恭愍皇后
　　初帝母李氏为阎太后所害【事见前】瘗洛阳城北至是左右白之帝发哀亲到瘗所更以礼殡恭陵
　　遣敦煌太守张朗与班勇击焉耆降之徴勇下狱免先是班勇诛斩东且弥【西域圗去洛阳九千二百五十里】王更立其种人为王又发诸国兵击匈奴呼衍王呼衍王亾走徙居枯梧河上西域皆服惟焉耆王元孟未降勇请攻之于是遣朗将河西四郡兵与勇两道撃之朗先有罪欲邀功自赎遂先期至爵离【释氏西域记兹国北山上有寺名雀离】闗元孟乞降朗入受降而还勇以后期徴下狱免【后卒于家】朗亦免官
　　秋七月甲戌朔日食
　　以许敬【字鸿卿平舆人】为司徒【朱伥罢敬代】
　　敬仕于安和之间当窦邓阎氏之盛无所屈挠三家既败士大夫多染污者独不及敬当世以此重之
　　聘樊英【字季齐南阳鲁阳人】为五官中郎将
　　英善星算推步灾异隠于壶山【章懐注山在邓州新城县即张衡南都赋所云天封大狐是也】之阳州郡礼请公卿举贤良有道皆不行安帝初徴为博士建光元年与孔乔【字子松宛人】李昺【字子然酂人】郎宗【字仲绥安邱人】杨伦【字仲理东昏人】王辅【字公助安陆人】等同征不赴至是帝复以防书元纁备礼征之英固辞疾笃不聴英不得已到京称疾彊舆入殿犹不能屈乃设坛席赐几杖待以师傅之礼延问得失拜五官中郎将数月英称疾笃诏以为光禄大夫赐告归令所在送谷以嵗时致牛酒英初被诏命众皆以为必不降志及后就聘应对无竒谋深防谈者失望
　　以处士杨厚【字仲宣广汉新都人】黄琼【字世英香之子】为议郎
　　时又征杨厚黄琼厚至豫陈汉有三百五十年之戹以为戒拜议郎琼将至李固【字子坚郃之子】以书遗之曰语云峣峣者易缺皦皦者易污盛名之下其实难副是故俗论皆言处士纯盗虚声愿先生宏此逺谟令众人叹服一雪此言耳琼至亦拜议郎稍迁尚书仆射数上书言事帝颇采用之【固少好学以父郃为司徒因改姓名杖防驱驴负笈从师不逺千里每到太学密入公府定省不令同业诸生知其为郃子也】
　　【戊辰】三年春正月京师地震汉阳地防裂
　　【己巳】四年春正月帝冠
　　夏五月桂阳献大珠还之
　　诏曰海内颇有灾异朝廷脩政减膳珍玩不御而桂阳太守文砻逺献大珠以求幸媚今以还之
　　秋九月诏复安定北地上郡【安帝永初五年徙至是复】
　　虞诩言安定北地上郡山川险阨沃野千里土宜畜牧水可溉漕顷遭羌乱郡县兵荒二十余年矣弃沃壤之饶捐自然之财不可谓利离河山之阻守无险之处难以为固今三郡未复园陵单外【言无蔽障】宜开圣聼考行所长从之使谒者督徙者各归本县缮城郭置候驿又浚渠屯田省费嵗一亿计遂令诸郡储粟周数年
　　【辛未】六年春二月以沈景【呉郡人】为河间相
</div>
    <div class="pagination">
<a href="御批历代通鉴辑览_page52.html">上一页</a><span>...</span><a href="御批历代通鉴辑览_page48.html">48</a><a href="御批历代通鉴辑览_page49.html">49</a><a href="御批历代通鉴辑览_page50.html">50</a><a href="御批历代通鉴辑览_page51.html">51</a><a href="御批历代通鉴辑览_page52.html">52</a><span class="current-page">53</span><a href="御批历代通鉴辑览_page54.html">54</a><a href="御批历代通鉴辑览_page55.html">55</a><a href="御批历代通鉴辑览_page56.html">56</a><a href="御批历代通鉴辑览_page57.html">57</a><a href="御批历代通鉴辑览_page58.html">58</a><span>...</span><a href="御批历代通鉴辑览_page54.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
