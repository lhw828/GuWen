<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 139 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 139 页/共 334 页
  </h1>
  <div class="content">
   山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集
后学天台胡三省音注
宋纪十五〔起重光大渊献（辛亥），尽旃蒙单阏（乙卯），凡五。〕
太宗明皇帝下
泰始七年〔（辛亥，四七一）〕
1春，二月，戊戌，分交、广置越州，治临漳。〔刘昫曰：廉州治合浦县，秦象郡地，吴改为珠官郡，宋分置临漳郡及越州，领郡三，治于此。又据沈约志：越州领百梁、龙苏、永宁、永昌、富昌、南流、临漳、合浦、宋寿九郡。萧子显曰：临漳郡本合浦郡之北界也。按沈约宋志作「临障」，宋白续通典作「临瘴」，以临界内瘴江为名。瘴江，一名合浦江。
2初，上为诸王，宽和有令誉，独为世祖所亲。即位之初，义嘉之党多蒙全宥，〔晋安王子勋改元义嘉。〕凶丧及疑似之言应回避者数百千品，有犯必加罪戮。改「騧」字为「礼」，〔騧，古花翻。〕以其似祸字故也。左右忤意，往往有刳斮者。〔忤，五故翻。斮，侧略翻，斩也。〕
时淮、泗用兵，府藏空竭，内外百官，并断俸禄。〔藏，徂泧翻。断，丁管翻。考异曰：宋本纪云「日给料禄俸」。今从南史，自失青、徐之后，宋魏交兵于淮、泗之间。而奢费过度，每所造器用，必为正御、副御、次副各三十枚。嬖幸用事，货赂公行。〔嬖，卑义翻，又博计翻；后同。〕
上素无子，密取诸王姬有孕者内宫中，生男则杀其母，〔孕，以证翻。考异曰：宋书云「闭其母于幽房」，今从宋略。〕使宠姬子之。
至是寝疾，以太子幼弱，深忌诸弟。南徐州刺史晋平刺王休佑，前镇江陵，贪虐无度，〔休佑镇江陵事始上百三十一卷二年。刺，来葛翻。〕上不使之镇，留之建康，遣上佐行府州事。〔上佐，谓长史、司马也。〕休佑性刚狠，前后忤上非一，〔狠，户垦翻。忤，五故翻。〕上积不能平；且虑将来难制，欲方便除之。〔施方略，乘便利而杀之也。〕甲寅，休佑从上于岩山射雉，〔据休佑传，岩山在建康城南。又据宋纪，岩山在秣陵县界，世祖景宁陵在焉。射，而亦翻。〕左右从者并在仗后。〔从，才用翻。〕日欲闇，上遣左右寿寂之等数人，逼休佑令坠马，因共殴，拉杀之，传呼「骠骑落马！」〔殴，乌口翻。拉，卢合翻。骠，匹妙翻。骑，奇寄翻。〕上阳惊，遣御医络驿就视，〔络驿，犹络绎也。〕比其左右至，休佑已绝，〔比，必寐，及也。绝，气绝也。〕去车轮，舆还第。〔去，羌吕翻；下悉去同。〕追赠司空，葬之如礼。
建康民间讹言，荆州刺史巴陵王休若有至贵之相，上以此言报之，休若忧惧。戊午，以休若代休佑为南徐州刺史。休若腹心将佐，皆谓休若还朝，必不免祸，中兵参军京兆王敬先说休若曰：〔相，息亮翻。将，即亮翻。朝，直遥翻；下同。说，输芮翻。〕「今主上弥留，〔书顾命曰：疾大渐，惟几；病日臻，既弥留。筥祖谦曰：疾大进而濒于死。夏选曰：重疾谓之病，言重病日至而又久留于体，曾不减去，将必死也。〕政成省合，群竖恟恟，欲悉去宗支以便其槐。〔恟，许拱翻。去，起吕翻。〕殿下声着海内，受诏入朝，必往而不返。荆州带甲十余万，地方数千里，上可以匡天子，除奸臣，下可以保境土，全一身；孰与赐剑邸第，使臣妾饮注而不敢葬乎！」〔吕向曰：泣，泪也；泪入口曰饮。〕休若素谨畏，伪许之。敬先出，使人执之，以白于上而诛上。
4魏主使殿中尚书胡莫寒简西部敕勒为殿中武士。〔魏书官氏志：拓跋邻以兄为纥骨氏，后改为胡氏。自魏世祖破柔然，高车、敕勒皆降，其部落附塞下而居，自武周塞外之西谓之西部，以东谓之东部，依漠南而居者谓之北部。〕莫寒大维货赂，众怒，杀莫寒及高假镇将奚陵。〔假镇将者，未得为真。将，即亮翻；下同。〕夏，四月，诸部敕勒皆叛。魏主使汝阴王天赐将兵讨之，以给事中罗云为前锋；敕勒诈降，袭云，杀之，〔降，户江翻。〕天赐仅以身免。
5晋平刺王既死．〔刺，来达翻。〕建安王休仁益不自安。上与嬖臣杨运长等为身后之计，运长等亦虑上晏驾后，休仁秉政，己辈不得专权，弥赞成之。上疾尝暴甚，内外莫不属意于休仁，〔属，之欲翻。〕主书以下皆往东府访休仁所亲信，豫自结纳；其或在直不得出者，皆死惧。上闻，愈恶之。〔恶，乌路翻。〕五月，戊午，召休仁入见，〔见，贤遍翻。〕既而谓曰：「今夕停尚书下省宿，明可早来。」其夜，遣人赍药赐死。休仁骂曰：「上得天下，谁之力邪！〔事见一百三十一卷元年、二年。〕孝武以诛鉏兄弟，子孙灭绝。〔孝武诛鉏兄弟，谓杀南平王铄、竟陵王诞、海陵王休茂也；子孙灭绝于泰始之世，事并见前。〕今复为尔，〔复，扶又翻；下已复同。〕宋祚其能久乎！」上虑有变，力疾乘舆出端门，休仁死，乃入。下诏称：「休仁规结禁兵，谋为乱逆，朕未忍明法，申诏诘厉。〔诘，起吉翻。〕休仁凓恩惧罪，遽自引决。可宥其二子，降为始安县王，听其子白融袭封。」
上虑人情不悦，乃与诸大臣及方镇诏，称：「休仁与休佑深相亲结，语休佑云：『汝但作，佞此法自足安身；我从来颇得此力。』休佑之陨，本欲为民除患，而休丘从此日生娆惧。〔语，牛倨翻。为，于伪翻。娆，集韵，尔绍翻，扰也。〕吾每呼令入省，便入辞杨太妃。〔杨太妃，休仁所生母也。〕吾春中多与之射雉，〔射，而亦翻。〕阴雨不出，休仁辄语左右云：『我已复得今一日。』休仁既经南讨，〔谓南拒寻阳之兵故也。〕与宿卫将帅经习狎共事。〔将，即亮翻。帅，所类翻。〕吾前者积日失适，〔失适，谓体中不安和也。〕休仁出入殿省，无不和颜，厚相抚劳。如其意趣，人莫能测。事不获已，反复思惟，不得不有近日处分。恐当不必即解，〔劳，力到翻。处，昌吕翻。分，扶问翻。解，户买翻晓也。〕故相报知。」
上与休仁素厚，虽杀之，每谓人曰：「我与建安年时相邻，〔谓年齿不相远也。〕少便款狎。景和、泰始之间，勋诚实重；事计交切，不得不除，痛念之至，不能自已。」因流涕不自胜。〔少，诗照翻。〕胜，音升。史言帝残害骨肉，不能自揜其天性之伤。〕
初，上在藩与褚渊以风素相善；风素相善者，以其风标雅素而与之善也。萧子显齐书「风」作「夙」。〕及即位，深相委仗。上寝疾，渊为吴郡太守，〔萧子显齐书渊传云，为吴兴太守。按吴郡，近畿大郡也，吴兴，次郡也，渊以大尚书出守，当得大郡；吴郡为是。急召之。既至，入见，〔见，贤遍翻。〕上流涕曰：「吾近危笃，〔近，其靳翻。〕故召卿，欲使着黄戻耳。」孔母服也。〔着，则略翻。戻，力贺翻，女人上衣也。言托孤于渊。〕上与渊谋诛建安王休仁，渊以为不可，上怒曰：「卿痴人！不足与计事！」渊惧而从命。复以渊为吏部尚书。〔泰始之初，渊为吏部尚书；今去郡还朝，复为之。复，扶又翻。〕庚午，以尚书右仆射袁粲为尚书令，褚渊为左仆射。
6上恶太子屯骑校尉寿寂之勇健；会有司奏寂之擅杀逻尉，徙越州，〔恶，乌路翻。逻，郎左翻。徙合浦也。〕于道杀之。
7丙戌，追废晋平王休佑为庶人。
8巴陵王休若至京口，闻建安王死，益惧。上以休若和厚，能谐缉物情，恐将来倾夺幼主，欲遣使杀之，虑不奉诏；欲征入朝，又恐猜骇。〔使，疏吏翻。朝，直遥翻。〕六月，丁酉，以江州刺史桂阳王休范为南徐州刺史，以休若为江州刺史。手书殷勤，召休若使赴七月七日宴。
9丁未，魏主如河西。
10秋，七月，巴陵哀王休若至建康；乙丑，赐死于第，赠侍中、司空。复以桂阳王休范为江州刺史。〔复，扶又翻。〕时上诸弟俱尽，唯休范以人才凡劣，不为上所忌，故得全。〔为后休范称兵张本。〕
沈约论曰：圣人立法垂制：所以必称先王，盖由遗训余风，足以贻之来世也。太祖经国之义虽弘，隆家之道不足。彭城王照不窥古，徒见昆弟之义，未识君臣之礼，冀以家情行之国道，主猜而犹犯，恩薄而未悟，致以呵训之微行，遂成灭亲之大祸。〔谓文帝杀彭城王义康也。沈约言义康之罪，文帝当呵而训之，不当遂杀之也。行，下孟翻。开端树隙，垂之后人。太宗因易隙之情，据已行之典，翦落洪枝，〔谓据文帝已行之典而翦除兄弟也。洪，大也；枝，兄弟也。嫡统为本，支庶为枝。易，弋豉翻。〕不待顾虑。既而本根无庇，幼主孤立，神器以势弱倾移，灵令随乐推回改，〔乐，音洛。〕斯盖履霜有渐，坚冰自至，所由来远矣。
裴子野论曰:夫噬虎之兽，知爱己子；搏狸之鸟，非护异巢。太宗保字螟蛉，剿拉同气，既迷在原之天属，未识父子之自然。〔诗曰：螟蛉之子，蜾臝负之，式谷似之。故世俗谓抱养者为螟蛉。又曰：脊令在原，兄弟急难。剿，子小翻，绝也。拉，卢合翻。〕宋德告终，非天废也。夫危亡之君，未尝不先弃本枝，妪煦旁呩；〔郑康成曰：体曰妪，气曰煦。陆德明曰：妪，于具翻；徐于甫翻。煦，许具翻；徐况甫翻。呩，鱼列翻。说文：庶子为呩。旁呩，旁枝之庶子也。〕推诚嬖狎，〔嬖，卑义翻，又博计翻。〕疾恶父兄。〔恶，乌路翻。〕前乘覆车，后来并辔。借使叔仲有国，犹不失配天；而他人入室，将七庙绝祀；曾是莫怀，甘心揃落。〔揃，子践翻。〕晋武背文明之托，而覆中州者贾后；〔事见晋武帝纪。背，蒲妹翻。〕太祖弃初宁之誓，而登合殿者元凶。〔事见文帝纪。〕祸福无门，奚其豫择！友于兄弟，不亦安乎！
11丙寅，魏主室阴山。
12初，吴喜之讨会稽也，言于上曰：「得寻阳王子房及诸贼帅，皆即于东戮之。」〔会，工外翻。帅，所类翻。〕既而生送子房，释顾琛等。〔事见一百三十一卷之二年。〕上以其新立大功，不问，而心衔之。及克荆州，剽掠，臧以万计。〔寻阳既平，建安王休仁遣喜进克荆州。剽，匹妙翻。〕寿寂之死，喜为淮陵太守，督豫州诸军事，〔淮陵，汉县，属临淮郡，后属下邳国；晋复属临淮，惠帝永宁元年，以为淮陵国；宋为郡，属南徐州。宋白曰：泗州招信县，本汉淮陵县。〕闻之，内惧，启乞中散大夫，〔汉，大夫掌论议。中散大夫，后汉志始有之，魏、晋以来，以为冗散。散，悉亶翻。〕上尤疑骇。或谮萧道成在淮阴有贰心于魏，〔考异曰：南齐书太祖纪云：「帝常嫌太祖非人臣相，而民间流言萧讳当为天子，帝愈以为疑。」今从宋略。〕上封银壶酒，使喜自持赐道成。道成惧，欲逃，喜以情告道成，且先为之饮，道成即饮之。〔为，于伪翻。考异曰：齐纪云：「太祖戎服出门迎，即酌饮之。喜还，帝意乃解。」宋略云：「道成惧，弗肯饮，将出奔。喜语以情，以为之酌。于是喜得罪，而道成被征。」盖南齐书欲成太祖之美，故云尔。今从宋略。〕喜还朝，保证道成。〔朝，直遥翻。〕或密以启上，上以喜多计数，素得人情，恐其不能事幼主；乃召喜入内殿，与共言谑其款，既出，赐以名馔。〔谑，迄郄翻。馔，雏恋翻，又雏皖翻。〕寻赐死，然犹诏赙赐。〔赙，音附。〕
又与刘勔等诏曰：「吴喜轻狡万端，苟取物情。昔大明中，黟、歙有亡命数千人，攻县邑，杀官长、刘子尚遣三千精甲讨之，再往失利。〔孝武第二子曰豫章王子尚，与景和同母也。黟，音伊。歙，音摄。长，知两翻。〕孝武以喜将数十人至县，说诱群贼，〔将，即亮翻。说，输芮翻。诱，音西。〕贼即归降。诡数幻惑，〔诡，过委翻。幻，户办翻。〕乃能如此。及泰始初东讨，止有三百人，直造三吴，〔造，七到翻。〕凡再经薄战，〔薄，伯各翻。〕而自破冈以东，至海十屙２，无不清荡。〔十郡，谓晋陵、义兴、吴郡、吴兴、南东海、会稽、东阳、临海、永嘉、新安等郡也。〕百姓闻吴河东来，便望风自退，若非积取三吴人情，何以得弭伏如此！〔弭，鼦婢翻。〕寻喜心迹，岂可奉守文之主，遭国家可乘之邪！譬如饵药，当人赢冷，资散石似全身，〔散，如寒食散之类；石，谓丹石也。赢，伦为翻。散，悉但翻。〕及热势发动，去坚积以止患，非忘其功，势不获已耳。」〔用人如此，人不自保，其肯终为之用乎！〕
13戊寅，以淮阴为北兖州，〔淮阴为南兖州，事见上卷上年。〕征萧道成入朝。〔朝，直遥翻；下同。〕道成所亲以朝廷方诛大臣，劝勿就征，道成曰：「诸卿殊不见事！主上自以太子稚弱，〔稚，持利翻。〕翦除诸弟，何预他人！今唯应速发；淹留顾望，必将见疑。且骨肉相残，自非灵长之祚，祸难将兴，方兴卿等戮力耳。」〔史言骨肉相残，则奸雄生心因之而起，为萧氏取宋张本。难，乃旦翻。〕既至，拜散骑常侍、太子左卫率。〔散，悉但翻。骑，奇寄翻。率，所律翻。〕
14八月，丁亥，魏主还平城。
15戊子，以皇子跻继江夏文献王义恭。〔景和之初，义恭父子皆，事见一百三十一卷。夏，户雅翻。〕
16庚寅，上疾有间，〔间，读如字。〕大赦。
17戊戌，立皇子准为安成王，实杜阳王休范之子也。
18魏显祖聪睿夙成，刚毅有断；而好黄、老、浮屠之学，每引朝士及沙门共谈玄理，雅薄富贵，常有遗世之心。以叔父中都大官京兆王子推沈雅仁厚，素有时誉，欲禅以帝位。〔中都大官即□□□□□穆帝之子。断，丁乱翻。沈，持林翻。〕时太尉源贺督诸军屯漠南，驰传召之。〔传，株恋翻。〕既至，会公卿大议，皆莫敢先言。任城王云，子推之弟也，〔任，音壬。〕对曰：「陛下方隆太平，临覆四海，〔覆，敷又翻。〕岂得上违宗庙，下弃兆民。且父子相传，其来久矣。陛下必欲委弃尘务，则皇太子宜承正统。夫天下者，祖宗之天下；陛下若更授旁支，恐非先圣之意，启奸乱之心，斯乃祸福之原，不可不慎也。」源贺曰：陛下今欲禅位皇叔，臣恐紊乱昭穆，后世必有逆祀之讥。〔春秋：鲁庄公薨，子般弒，季友立闵公；闵公复弒，立僖公。闵公，弟也，僖公，兄也。及僖公薨，鲁人以先大后小为顺，遂跻僖公于闵公之上。仲尼以臧文仲不知者三，纵逆祀其一也。言宗庙之祀，侄为昭而叔为穆，乱也，后世必以逆祀贻讥。更，工衡翻。紊，亡运翻。昭，时招翻。〕愿深思任城之言。」东阳公丕等日：「皇太子虽圣德早彰，然实冲幼。陛下富于春秋，始览万机，柰何欲隆独善，不以天下为心，其若宗庙何！其若亿兆何！」尚书陆与曰：「陛下若舍太子，更议诸王，臣请刎颈殿庭，不敢奉诏！」〔与，蒲拨翻。刎，扶粉翻。〕帝怒，变色；以问宦者选部尚书酒泉赵黑，黑曰：「臣以死奉戴皇太子，不知其它！」帝默然。〔陵与之言则怒而变色，赵黑之言则默然心服者，以众属于正嫡也。但朝廷大议，作色于陵与而默尔于宦官，臣庶何观！魏之朝纲可想而见矣。选，须绢翻。〕时太子宏生五年矣，帝以其幼，故欲传位子推。中书令亮允曰：「臣不敢多言，愿陛下上思宗庙托付之重，追念周公抱成王之事。」帝乃曰：「然则立太子，群公辅之，有何不可！」〔亮允之言婉而当，且发于众言交进之后，故转移上意，为力差易。〕又曰：「陆与，直臣也，必能保吾子。」乃以与为太保，与源贺持节奉皇帝玺绂传位于太子。〔玺，斯氏翻。考异曰：后魏天象志云：「上迫于太后，传位太子。」按冯太后若迫显祖传位，当夺其大政，安得犹总万机！今从帝纪。〕丙午，高祖即皇帝，〔讳宏，显祖献文皇帝之长子也。〕大赦，改元延兴。
高祖幼有至性，前年，显祖病痈，高祖亲吮。〔吮，徂兖翻。〕及受禅，悲泣不自胜。〔胜，音升。〕显祖问其故，对曰：「代亲之感，内切于心。」
丁未，显祖上诏曰：「朕希心玄古，志存澹泊，爰命储宫践升大位，〔澹，徒览翻。践，慈衍翻。〕朕得优游恭己，栖心浩然。」
群臣奏曰：「昔汉高祖称皇帝，尊其父为太上皇，明不统天下也。〔见十一卷汉高帝六年。〕今皇帝幼冲，万机大政，犹宜陛下总之。谨上尊号曰太上皇帝。」〔太上皇帝之号始此。上，时掌翻。〕显祖从之。
己酉，上皇徙居崇光宫，采椽不斲，〔徐广曰：采，一名栎，一作柞。索隐曰：采，木名，即今之栎木也。余谓采渌者，盖自山采来椽，因而用之，不施斧斤，示朴也。椽，重缘翻。〕土阶而已；国之大事咸以闻。崇光宫在北苑中，又建鹿野浮图于苑中之西山，〔释子相传，以为尸迦国波罗柰城东北十里许有鹿野苑，本辟支佛住此，常有野鹿，故以名苑。今仿西国而建浮图也。又据魏书，道武帝天兴二年，破高车，以其众起鹿野苑于南台阴，北距长城，东苞白登，属之西山，广轮数百里，盖因代都鹿苑之旧名，附合西国鹿野之事而建此浮图也。〕与禅僧居之。〔禅，时连翻。〕
19冬，十月，魏沃野、统万二镇敕勒叛，〔沃野，即汉朔方郡沃野县也；统万，即赫连故都，魏以为镇，置镇将。陆恭之风土记：朔方故城，９后魏改为沃野镇，去统万八百余里。〕遣太尉源贺帅众讨之；隆二千余落，〔帅，读曰率。降，户江翻。〕追击余党至枹罕、金城，大破之，〔枹，音肤。〕斩首八千余级，虏男女万余口，杂畜三万余头。诏贺都督三道诸军，屯于漠南。
先是，魏每岁秋、冬发军，三道并出以备柔然，春中乃还。〔还，从宣翻，又如字；下同。〕贺以为「往来疲劳，不可支久；请募诸州镇武侹者三万余人，筑三城以处之，〔先，悉荐翻。处，昌吕翻。〕使冬则讲武，春则耕种。」〔此即古屯田之说也。〕不从。
20庚寅，魏以南安王桢为都督凉州及西戎诸军事，领护西域校尉，镇凉州。〔校，户教翻。〕
21上命北琅邪、兰陵二郡太守垣崇祖经略淮北，〔守，式又翻。〕崇祖自郁洲将数百人入魏境七百里，据蒙山。〔此指言旧琅邪兰陵郡也，本属徐州。彭城既没，崇祖率部曲据郁洲，使领二郡太守，未能有其地也。魏收志：蒙山在东安郡新泰县东南。水经注：朐山县东北海中有大洲，谓之郁洲，山海经所谓郁山在海中者是也。杜佑曰：郁洲在海州东海县，亦曰郁洲。〕十一月，魏东兖州刺史于洛侯击之，崇引还。
22上以故第为湘宫寺，〔始封湘东王，故以故第为湘宫寺。〕备极壮丽；欲造十级浮图而不能，乃分为二。新安太守巢尚之罢郡入见，〔见，贤遍翻。〕上谓曰：「卿至湘宫寺﹖未此是我大功德用钱不少。」〔少，诗沼翻。〕通直散骑侍郎会稽虞愿侍侧，〔散骑侍郎，曹魏初与散骑常侍同置，至晋武帝置员外散骑侍郎，及元帝太兴元年，使员外二人与散骑侍郎同员直，故谓之通直散骑侍郎，后增为四人。散，悉亶翻。骑，奇寄翻。会，工外翻。〕曰：「此皆百姓卖儿贴妇钱所为，〔贴妇，谓夫先有妇，苦于上之征求而不能赡，纵之外求淫夫，贴以赡之。又，帖，亦卖也；通典：北齐武平以后，听人帖卖园田。〕佛若有知，当慈悲嗟愍；罪高浮图，何功德之有！」侍坐者失色；〔坐，徂卧翻。〕上怒，使人驱下殿。悐徐去，无异容。
上好围棋，〔好，呼到翻；下同。〕棋甚拙，与第一品彭城丞王抗围棋，〔当时围棋之品，王抗为第一。〕抗每假借之，曰「皇帝飞棋，臣抗不能断。」〔围棋之势，联属不断，然后可以胜人；若为人断之，则为所胜。断，如字。〕上终不悟，好之愈笃。愿又曰：「尧此以教丹朱，〔博物志：尧造围棋以教子丹册朱；或云舜以子商均愚，故作围棋以教之。其法非智者不能也。胡旦曰：以棋为，易则聪明者而或不；；禸；以为，难则愚下小人往往精绝。〕非人主所宜好也。」上虽怒甚，以愿王国旧臣，〔上为湘东王，愿为国常侍。〕每优容之。
23王景文常以盛满为忧，屡辞位任，上不许，然中心以景文外戚贵盛，张永累经军旅，疑其将来难信，乃自为谣言曰：「一士不可亲，弓长射杀人。」〔射，而亦翻。〕景文弥惧，自表解扬州，情甚切至。诏报曰：「人居贵要，但问心若为耳。〔言但问其存心如何耳。〕大明之世，巢、徐、二戴，位不过执戟，权亢人主。〔巢，谓巢尚之；徐，谓徐爰；二戴，谓法兴、明宝。亢，口浪翻，高也。〕今袁粲作仆射领选，〔选，须绢翻。〕而人往往不知有粲，粲迁为令，居之不疑；人情向然亦复不改常日。以此居贵位要任，当有致忧竞不﹖〔袁粲之简淡雅素，自足以镇雅俗；而明帝谓其可以托孤，则真违才易务矣。然粲才虽不足，以死继之，无愧于为臣之大节；其视褚渊，相去岂不远哉！复，扶又翻。「竞」，当作「兢」。不，读曰否。〕夫贵高有危殆之惧，卑贱有填壑之忧，有心于避祸，不如无心于任运，存亡之要，巨细一揆耳。
泰豫元年〔（壬子、四七二）〕
1春，正月，甲寅朔，上以疾久不平，改元。戊什午，皇太子会四方朝贺者于东宫，井受贡计。〔朝，直遥翻。〕
2大阳蛮酋桓诞拥沔水以北、滍．叶以南八万余落降于魏，〔此即五水蛮也。宋置大阳戍于蕲阳县西。此县即汉江夏郡蕲春县也。沔水以北，滍、叶以南，皆群蛮所居。诞拥以降魏，而诞实大阳蛮酋也。酋，慈由翻。沔，弥兖翻。滍，直里翻。叶，式涉翻。降，户江翻。〕自云桓玄之子，亡匿蛮中，以智略为群蛮所宗。魏以诞安集新民，区置诸事，皆得其所。〔据晋志：武帝置起部郎。杜佑通典曰：晋、宋有起部而不常置。起部，工部也，取虞书「百工起哉」为义。自是之后，诸蛮皆倚魏以侵扰南国。〕
3二月，柔然侵魏，上皇遣将击之；〔将，即亮翻；下同。〕柔然走。东部槉勒叛奔柔然，上皇自将追之至，至石碛，〔碛，七迹翻。石碛，即石漠。〕不及而还。
4上疾笃，虑晏驾之后，皇后临朝，江安懿侯王景文以元舅之势，必为宰相，〔景文，皇后兄也。朝，直遥翻。相，息亮翻。〕门族强盛，或有异图己未，遣使赍药赐景文死，〔使，疏吏翻。〕手敕曰：「与卿周旋，欲全卿门户，故有此处分。」〔处，昌吕翻。分，扶问翻。〕敕至，景文正与客棋，叩函看已，〔已，毕也。〕复置局下，神色不变，方与客思行争劫。〔棋有行，有劫。行者，欲击东而声出于西也；劫者，先有彼我两急之势，彼欲出此，则我劫彼以制之也。行，下孟翻。〕局竟，敛子内釥毕，〔子，棋子也。弈戏既毕，则敛而纳诸釥中。釥，力盐翻。〕徐曰：「奉敕见赐以死。」方以敕示各。〔句断。〕中直兵焦度赵智略愤怒，〔中直兵，典亲兵将官也。洪适曰：宋有中直兵、外兵、骑兵参军。〕曰：大丈夫安能坐受死！州中文武数百，足以一奋。」〔王景文时为扬州刺史。〕景文曰：「佑卿至心；若见念者，为我百口计。」乃作墨启答敕致谢，饮药而卒。〔考异曰：南史云：「帝使谓景文曰：『朕不谓卿有罪，然吾不能独死，请子先之。』若使者有此语，则坐客不容不知，更终棋局。又曰：「景文酌酒谓客曰：『此酒不可相劝。』自仰而饮之。」丰焦度劝拒命，必不对坐客言之；何得死时犹在坐也！今从宋书。〕赠开府仪同三司。
上梦有人告曰：「豫章太守刘愔反。」既寤，遣人就郡杀之。〔愔，于翻。〕
5魏显祖还平城。〔书显祖，以别魏主。〕
7夏，四月，以垣祖行徐州事，徙戍龙沮。〔魏收地形志：东彭城郡有龙沮县，县有即丘城。五代志：琅邪郡治临沂县，旧曰即丘。沮，子余翻。〕
8己亥，上大渐，〔衵顾命云：疾大渐。吕祖谦注曰：疾大进而濒于死也。〕以江州刺史桂阳王休范为司空，又以尚书右仆射褚渊为护军将军，加中领军刘勔右仆射，〔勔，弥兖翻。〕诏渊、勔与尚书令袁粲、荆州刺史蔡兴宗、郢州刺史沈攸之并受顾命。褚渊素与萧道成善，引荐于上，诏又以道成为右卫将军，领卫尉，〔左、右卫，晋官；卫尉，汉官也。史言禁卫兵柄皆归道。〕与袁粲等共掌机事。是夕，上殂。〔年三十四。〕庚子，太子即皇帝位，大赦。时苍梧王方十岁，袁粲、褚潚秉政，承太宗奢侈之后，务弘节俭，欲救其弊；而阮佃夫、王道隆等用事，货赂公行，不能禁也。〔佃，音田。〕
9乙巳，以安成王准为扬州刺史。
10五月，戊寅，葬明皇帝于高宁陵，〔据南史，陵在临沂县莫府山。〕庙号太宗。六月，乙巳，尊皇后曰皇太后，〔考异曰：宋略本纪作「癸未」。令从宋本纪。〕立纪江氏为皇后。
11秋，七月，柔然部帅无卢真将三万骑寇魏敦煌，镇将多侯击走之。多侯，眷之子也。〔尉眷事魏太武，有平赫连之功。帅，所类翻。将，即亮翻；下同。骑，奇寄翻。敦，徒门翻。尉，纡勿翻。〕又寇晋昌．栽将薛奴击走之。〔魏书官氏志：西方诸姓，叱干氏改为薛氏。〕
12戊午，魏主如阴山。
13戊辰，尊帝母陈贵妃为皇太妃，更以诸国太妃为太姬。〔更，工衡翻。姬，音怡。〕
14右军将军王道隆以蔡兴宗强直，不欲使居上流，闰月，甲辰，以兴宗为中书监，更以沈攸之为都督荆．襄等八州诸军事、荆州刺史。兴宗辞中书监不拜王道隆每诣兴宗，蹑履到前，不敢就席，良久去，竟不呼坐。
沈攸之自以材略过人，自至夏口以来，阴蓄异志；〔夏口，郢州也。攸之镇郢州，见上卷五年。夏，户雅翻。〕及徙荆州，择郢州士马，器仗精者，多以自随。到官，以讨蛮为名；大发兵力，招聚才勇，部勒严整，常如敌至。重赋敛以缮器甲，〔敛，力赡翻。〕旧应供台者皆割留之，养马至二千余匹，治战舰近千艘，〔治，其靳翻。艘，苏遭翻。〕仓禀，府库莫不充积。士子商旅过荆州者，多为所羁留，四方亡命，归之者皆蔽匿拥护；所部或有逃亡，无远斤穷追，必得而止。举错专恣，不复承用符敕，〔错，千故翻。复，扶又翻。〕朝廷疑而惮之。〔为后攸之称兵张本。台省所下者为符，出命经中书，门下者为敕。〕为政刻暴，或鞭挞士大夫；上佐以下，面加詈辱。〔詈，力智翻。〕然吏事精明，人不敢欺，境内盗贼屏息，〔屏，必郢翻。〕夜户不闭。
攸之赕罚群蛮太甚，〔何承天纂文曰：赕，蛮夷赎罪货也。音徒滥翻。〕又禁五溪鱼盐，蛮怨叛。酉溪蛮王田头拟死，〔水经：酉水导源巴邵临江县，东径迁陵县故城北，又东径酉阳故县南，又东径沅陵县北，又南注沅水。〕弟娄侯篡立，其子田都走入獠中。〔獠，鲁皓翻。〕于是群蛮大乱，掠抄至武陵城下。〔抄，楚交翻。〕武陵内史萧嶷遣队主张英儿击破之，诛娄侯，立田都，群蛮乃定。嶷，赜之弟也。〔史言萧道成二子皆有干时之用。嶷，鱼力翻。赜，士革翻。〕
15八月，戊午，乐安宣穆安蔡兴宗卒。
16九月，辛巳，魏主还平城。
17冬，十月，柔然侵魏，及五原，十一月，上皇自将讨之。〔将，即亮翻。〕将度漠，柔然北走数千里，上皇乃还。〔还，从宣翻，又如字。〕
18丁亥，魏封上皇之弟略为广川王。
19己亥，以郢州刺史刘秉为尚书左仆射。秉，道怜之孙也，和弱无干能，以宗室清令，〔令，善也。〕故袁、褚引之。〔史言袁、褚尚虚名而无实用，所以受制于奸雄也。〕
20中书通事舍人阮佃夫〔晋初，初置中书舍人、通事各一人。江左令舍人通事，谓之中书通事舍人。佃，音田。〕加给事中、辅国将军，权任转重。欲用其所亲吴郡张澹为武陵郡；袁粲等皆不同，佃夫称敕施行，粲等不敢执。〔史言袁粲等桡于权幸，不能裁之以正。担，徒览翻。〕
21魏有司奏诸祠祀合一千七十五所，岁用牲七万五千五百。上皇恶其多杀，〔恶，乌路翻。〕诏：「自今非天地、宗庙、社稷，皆勿用牲，荐以酒脯而已。」
元徽元年〔（癸丑，四七三）〕
1春，正月，戊寅朔，改元，天赦。
2庚辰，魏员外散骑常侍崔演来聘。〔散，悉亶翻。骑，奇寄翻。〕
3戊戌，魏上皇还，至云中。〔还自讨柔然。〕
4癸丑，魏诏守令劝课农事，同部之内，贫富相通，家有兼牛，通借无者；若不从诏，一门终身不仕。
5戊午，魏上皇至平城。〔自云中至平城。〕
6甲戌，魏诏：「县令能静一县劫盗者，兼治二县，即食其禄；能静二县者，兼治三县，〔治，直之翻；下同。〕三年迁为郡守。〔守，式又翻。〕二千石能静二郡上至三郡亦如之，三年迁为刺史。」
7桂阳王休范，素凡讷，少知解，〔凡，庸常也；讷，言难也。少，诗沼翻。解，户买翻。解，晓也。〕不为诸兄所齿遇，〔齿，列也；遇，待也；不以诸弟之列待之也。〕物情遗不向之，故太宗之末得免于祸。不为诸兄位，年在冲幼，素族秉政，近习用权。〔素族，谓袁、褚也。近习，谓阮佃夫、王道隆、杨运长也。〕休范自谓尊亲莫二，〔帝诸父皆诛死，唯休范在，故谓尊亲莫二。〕应入为宰辅；既不如志，怨愤颇甚典签新蔡许公舆为之谋主，令休范折节下士，〔折，而设翻。下，户嫁翻。〕厚相资给，于是远近赴之，岁中万计；收养勇士，缮治器械。朝廷知其异志；亦阴为之备。会夏口阙镇，〔夏，户雅翻。〕朝廷以其地居寻阳上流，欲使腹心居之。二月，乙亥，以晋熙王燮为郢州刺史。燮始四岁，以黄门郎王奂为长史，行府州事〔黄门郎，即黄侍郎。〕配以资力，使镇夏口，〔夏，户雅翻。〕复恐其过寻阳为休范所劫留，〔复，扶又翻。〕使自太洑径去。〔南史休范传作「太子洑」，此盖即刘胡自江外趣沔口之路。〕休范闻之，大怒，密与许公舆谋袭建康；表治城隍，多解材皮而蓄之。奂，景文之兄子也。
8吐谷浑王拾寅寇魏浇河，夏，四月，戊申，魏以司空长孙观大都督，发兵讨之。〕吐，从暾入声。谷，音浴。浇，坚尧翻。长，知两翻。〕
9魏以孔子二十八世孙乘为崇圣大夫，〔崇圣大夫，以尊崇先圣名官。〕给十户以供洒扫。洒，所卖翻；扫，素报翻；又并上声。〕
10秋，七月，魏诏「河南六州之民，〔河南六州，青、徐、兖、豫、齐、东徐也。〕户收绢一匹，绵一斤，租三十石。」
11乙亥，魏主如阴山。
12八月，庚申，魏上皇如河西。
长孙观入吐谷浑境，刍其秋稼。吐谷浑王拾寅窘急请降，〔窘，巨陨翻。降，户江翻。〕遣子斤入侍。自是岁修职贡。
九月，辛巳，上皇还平城。
13遣使如魏。〔报聘也。使，疏吏翻。〕
14冬，十月，癸酉，割南兖、豫州之境置徐州，治锺离。〔锺离，禹涂山氏之国，春秋锺离子之国；汉为县，属九江郡；晋属淮南郡，晋安帝分立锺离郡；宋立徐州于此。宋白曰：今锺离县东西四十里有锺离城。〕
15魏上皇将入寇，诏：「州郡之民十丁取一以充行，〔以充征行也。〕户收租五十石以备军粮。」
16魏武都氐反，攻仇池，诏长孙观回师讨之。
17武都王杨僧嗣卒于葭芦，从弟文度自立为武兴王，〔从，才用翻。〕遣使降魏；魏以文度为武兴镇将。〔将，即亮翻；下同。〕
19癸巳，魏上皇南巡，至怀州。〔魏天安二年，以河内郡置怀州，因古地名以名州也。〕枋头镇将代人薛虎子，先为冯太后所黜，为门士。〔魏有宰士、门士、；宰士掌酒食，门士守门户。枋，音方。先，悉荐翻。〕时山东饥，盗贼竞起，相州民孙诲等五百人称虎子在镇，境内清晏，乞还虎子。上皇复以虎子为枋头镇将；〔相，息亮翻；下同。复，扶又翻，又如字。〕即日之官，数州盗贼皆息。〔数州，谓冀、相、怀等州。〕
20十二月，癸卯朔，日食有之。
21乙巳，江州刺史桂阳王休范进位太尉。
22诏起袁粲，以卫军将军摄职；〔所谓起复也。〕粲固辞。
23壬子，柔然侵魏，柔玄镇二部敕勒应之。〔据水经注：柔玄镇在长川城东，城南小山，于延水所出也。此即六镇之一。〕
24魏州镇十一水旱，相州民饿死者二千八百余人。
25是岁，魏妖人刘举聚众自称天子。〔妖，于遥翻。〕齐州刺史武昌王平原讨斩之。平原，提之子也。〔武昌王提，见一百二十五卷宋文帝元嘉二十四年。〕
二年，〔（甲寅、四七四）〕
1春，正月，丁丑，魏太尉源贺以疾罢。
2二月，甲辰，魏上皇还平城。
3三月，丁亥，魏员外散骑常侍许赤虎来聘。
4夏，五月，壬午，桂阳王休范反。〔考异曰：宋书成「壬子」。按长历，此月辛未朔，无壬子。今从宋略。〕掠民船，使军队称力请受，〔军有军主、副有队主、副。称力请受者，称其众力之多而请船也。称，尺证翻。〕付以材板，合手装治，〔合，音合。治，直之翻。〕数日即办。丙戌，休范率众二万、骑五百发寻阳，〔骑，奇寄翻。〕昼夜取道；以书与诸执政，称：「杨运长、王道隆蛊惑先帝，使建安、巴陵二王无罪被戮，〔事见上明帝泰始七年。蛊，音古。被，皮义翻。〕望执录二竖，以谢冤魂。」〔竖，常句翻。〕
庚寅，大雷戍主杜道欣驰下告变，朝廷惶骇。护军褚渊、征北将军张永、领军刘勔、仆射刘秉、右卫将军萧道成、游击将军戴明宝、骁骑将军阮佃夫。右军将军王道隆、中书舍中孙千龄、员外郎杨运长〔员外郎，即员外外散骑侍郎。骁，坚尧翻。骑，奇寄翻。〕集中书省计事，莫有言者。道成曰：「昔上流谋逆，皆因淹缓致败，〔谓南郡王义宣、晋安王子勋等也。〕休范必远惩前失，轻兵急下，乘我无备。今应变之术，不宜远出；若偏师失律，则大沮众心。〔沮，在吕翻。〕宜顿新亭、白下，坚守宫城、东府、石头，以待贼至。千里孤军，后无委积，〔委，于伪翻。积，子智翻。周礼：遗人，凡宾客会同、师役，掌其道路之委积。注云：少曰委，多曰积。又宰夫，掌牢礼委积。注云：委积，谓牢米薪刍。左传：居则具一日之积。杜预注云：刍、米、薪。〕求战不得，自然瓦解。我请顿新亭以当其锋，征北守白下；领军屯宣阳门为诸军节度；诸贵安殿中，不须竞出，我自破贼必矣。」因索笔下议。众并注「同」。〔并注名同道成议也，索，山客翻。〕孙千龄阴与休范通谋，独曰：「宜依旧遣军据梁山。」道成正色曰：「贼今已近梁山，岂可得至！」新亭既是兵冲，所欲以死报国耳。常时乃可屈曲相从，今不得也！」坐起，〔坐，徂卧翻。〕道成顾谓刘勔曰：「领军已同鄙议，不可改易！」袁粲闻难，扶曳入殿，〔袁粲居丧毁瘠，故扶曳而入。难，乃旦翻。〕即日，内外戒严。
  </div>
  <div class="pagination">
   <a href="资治通鉴注_page138.html">
    上一页
   </a>
   <span>
    ...
   </span>
   <a href="资治通鉴注_page134.html">
    134
   </a>
   <a href="资治通鉴注_page135.html">
    135
   </a>
   <a href="资治通鉴注_page136.html">
    136
   </a>
   <a href="资治通鉴注_page137.html">
    137
   </a>
   <a href="资治通鉴注_page138.html">
    138
   </a>
   <span class="current-page">
    139
   </span>
   <a href="资治通鉴注_page140.html">
    140
   </a>
   <a href="资治通鉴注_page141.html">
    141
   </a>
   <a href="资治通鉴注_page142.html">
    142
   </a>
   <a href="资治通鉴注_page143.html">
    143
   </a>
   <a href="资治通鉴注_page144.html">
    144
   </a>
   <span>
    ...
   </span>
   <a href="资治通鉴注_page140.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
