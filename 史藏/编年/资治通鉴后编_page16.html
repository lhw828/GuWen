<!DOCTYPE html>
<html>
 <head>
  <meta charset="utf-8"/>
  <title>
   资治通鉴后编 - 第 16 页/共 44 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴后编 - 第 16 页/共 44 页
  </h1>
  <div class="content">
   资治通鉴后编卷六十七
　　刑部尚书徐干学撰
　　宋纪六十七【起屠维大渊献五月尽上章困敦五月凡一年有一月】
　　仁宗体天法道极功全德神文圣武睿哲明孝皇帝
　　嘉祐四年五月乙未以御侍闻喜县君董氏为贵人其父安始禁卫即除内殿崇班　戊戌诏曰君臣同德以成天下之务而过设禁防疑以私慝非朕意也旧制臣寮不许诣执政常所荐举不得为御史其悉除之始用包拯议也　庚子诏入内内侍省内臣员多其权罢进养子入内始用呉及议也【考异防要以为从翰林学士韩绛之奏须更详考治平元年十一月十七日始有防圣节南郊许奏荐】　度支判官祠部员外郎王安石累除馆职并辞不受中书门下具以闻诏令直集贤院安石犹累辞乃拜　枢宻使礼部侍郎田况暴中风瘖久在病告十上章求去位丙辰罢为尚书右丞观文殿学士兼翰林院侍读学士提举景灵宫　壬子遣官经界河北牧地余募民种艺　戊午后宫周氏生皇第十女初董氏及周氏有娠内外皆冀其生皇子内侍省多具金帛器皿杂物以备赐予所费不可胜纪又修潜龙宫潜龙宫者真宗为开封府尹时廨舎也既而皆生皇女其赐予之数犹数倍于兖国公主岀降时　六月丁夘以御侍安定郡君周氏为美人自温成之没后宫得幸者凡十人谓之十閤周氏董氏温成之妹皆与焉周董既以生皇女进秩诸閤皆求迁改诏中书岀勅诰中书以其名覆奏罢之求者不已乃皆以手诏授焉温成之妹独固辞不受初进才人加赐银五千两金五百两固辞不受帝曰向月俸一万七千今二十万何苦而辞对曰一万七千妾用之已有余何以二十万为卒辞之同知谏院范师道上疏曰礼以制情义以夺爱常人之所难惟聪明睿哲之主然后能之近以宫人数多出之此盛德事也然而事有撃风化治乱之大而未以畱意者臣敢为陛下言之窃闻诸閤女御以周董育公主御寳白劄并为才人不自中书岀诰而掖廷觊觎迁拜者甚多周董之迁可矣女御何名而迁乎才人品秩既髙古有定员唐制止七人而已祖宗朝宫闱给侍不过二三百居五品之列者无防若使诸閤皆迁则不复更有员数矣外人不能详知止谓陛下于宠幸太过恩泽不节尔夫妇人女子与小人之性同宠幸太过则凟慢之心生防泽不节则无厌之怨起御之不可不以其道也且用度太烦须索太广一才人之俸月值中户百家之赋嵗时赐予不在焉况诰命之岀不自有司岂盛时之事耶恐斜封墨勅复见于今日矣　戊辰光禄卿直秘阁同判宗正寺赵良规言父昭子穆祀典所先宗德祖功王业之本国家乗百年之运崇七世之灵追孝不为不严奉先不为不至然而祭祀之秩举间以公卿而摄行虽神主有合食之名而太祖虚东向之位伏请讲求定仪为一代不刋之典下太常礼院议又诏待制以上及台諌官同议礼部尚书王举正等议曰太祫之祭所以合昭穆辨尊卑必以受命之祖居东向之位本朝太祖实为受命之君然僖祖以降四庙在上故每遇大祫止列昭穆而虚东向晋魏以来亦用此礼今亲享之盛谓宜如旧为便从之　己巳宰臣富弼等请加尊号曰大仁至治诏不许故事每三嵗躬行大礼毕輙受羣臣所加尊号自康定以来罢之至是执政复举故事以请知諌院范师道言比灾异数岀而崇尚虚文非所以答天戒知制诰刘敞言尊号非古也陛下不受徽号已二十年奈何一旦增虚名而损实德帝曰朕意亦谓当如此富弼等表五上卒不许敞时兼领礼部名表当撰表辞先劝弼以不宜尔弼怃然曰适已奏闻乃是上意欲尔不可止也敞不得已为撰五表仍宻奏三疏罢之　以太子中允王陶大理评事赵彦若国子博士傅卞于潜县令孙洙并为馆阁编校书籍官馆阁编校书籍自此始　丁丑诏诸路转运司使凡隣路隣州灾伤而輙闭籴者以违制坐之从谏官吴及言也　戊寅月食防尽己夘放宫人二百一十四人修隂教以应天变也【考异按司马氏日记云六月己夘以去夜月食出宫女百余人以应天变修隂教而实录乃于辛夘日书此事恐误也今从日记】　秋七月丙申以太子中允王陶为监察御史里行初诏中丞韩绛举御史而限以资任屡举不应格于是绛请举里行以陶为之诏可陶辞不受诏强之乃就职【考异按景祐元年四月中丞韩亿请复制殿中侍御史监察御史里行诏从之是年五月张宗谊孙沔并为监察御史里行庆厯三年十二月李京包拯又并为监察御史里行今实録云初以陶为里行恐误也会要亦同实録今并不取诏强陶使受从记闻陶传云时狄青罢枢宻为使相陶上言祖宗以来未有军伍之人在此位者宜着为令使后母复然按青罢枢宻为使相前此矣今不取】　甲辰贬观文殿学士礼部侍郎知夀州孙沔为检校工部尚书寜国军节度副使初台谏交论沔淫纵不法事诏按其实而使者奏沔在处州时于防人中见女子白牡丹遂诱与奸及在杭州尝从萧山民郑昊市纱昊髙其直防昊贸纱有隐而不税者事觉沔配昊他州州人许明有大珠百沔妻弟邉珣以钱三万三千强市之沔爱明所藏郭防晖画鹰图明不以献初明父祷水仙大王庙生明故防名大王儿沔即捕案明僭称王取其画鹰刺配之及沔罢去明诣提防刑狱断一臂自讼乃得释悦州人金氏女白昼使卒舆致乱之又赵氏女已许嫁莘旦沔计取至州宅与饮食卧起所刺配以百数及罢盗其案去后有诉寃者多以无案不能自解在并州私役使吏卒徃来青州麟州市买纱绢纸药物官廷列大梃或以暴怒系诉事者尝剔取盗足后筋断之奏至故贬　丙午出后宫彭城县君刘氏于洞真宫为法正虚妙大师赐名道一刘氏自民间入宫为阃妇又尝掌供御膳偶得进幸恃上恩多凌慢一夕逐在延福宫掲屏风纸自作奏凡数百字防感动上意然卒逐之后又坐罪削髪为妙法院尼初刘氏在掖廷通请谒为奸御史中丞韩绛宻以闻帝曰非卿言朕不知此当审騐之后数日岀刘氏及他不谨者且诏中书召绛谕意刘氏及黄氏在十閤中尤骄恣者也于是并黄氏皆岀之　丁未放宫女二百三十六人　甲寅以校书郎致仕孔敀为国子监直讲州进士孙侔为试校书郎本州州学教授皆以近臣荐其行义也两人卒辞不受侔读书多自得文甚奇古尝举进士不中母病革时以为恨侔自誓不复求仕客居江淮间士大夫敬畏之刘敞知州尝荐侔曰侔居则孝弟仕则忠信足以矫俗扶世求之朝廷吕公着王安石之流也及敞帅永兴奏辟掌机宜侔亦不就先是太学生郑叔雄者善医用王举正及吴中复荐授校书郎知諌院范师道因言山林有道之士近臣屡论荐輙不报而方伎援例必行非所以示天下也于是敀等皆除官　有御营卒桑达等数十人酗酒鬭呼指斥乗舆有司不之觉皇城使以防捕送开封府推鞫案成弃达市纠察刑狱刘敞移府问所以不经审讯之由府报曰近例凡圣防中书门下枢宻院所鞫狱皆不虑问敞曰此岂可行耶遂奏请自今一准定格枢宻使以开封府有例不复论可否进呈报敞争之曰先帝仁圣钦恤以京师刑狱最繁故建紏察一司澄审真伪自尔以来毎有大辟倍加精审此则先帝不敢兼于庶狱庶慎惟有司之任今乃曲忤圣防中书门下枢宻院所鞫公事不复审察未见所以尊朝廷审刑罚而适足启府县弛慢狱吏侵侮罪人衔寃不得告诉之又朝廷旧法不许用例破条今顾于刑狱极谨人命至重之际而废条用例此臣所不谕也帝乃以敞章下开府着为令　帝始欲于景灵宫建郭皇后影殿礼官言其不可遂寝之既而翰林侍读学士杨安国请建影殿于洪福院再下礼院检详礼官言影殿非古也比年万夀观建温成皇后影殿盖事岀一时未经礼官审订不足以训于后若谓郭皇后本无大过今既牵复位号则宜赐以諡册祔于后庙以正典礼八月甲戌知制诰刘敞言伏闻礼官倡议欲祔郭氏于庙臣窃惑之昔春秋之义夫人不薨于寝不赴于同不反哭于庙则不言夫人不称小君徒以礼不足故名号阙然然则名与礼非同物也名号存而礼不足因不敢正其称况敢正其仪者乎郭后之废虽云无大罪然亦既废矣及其追复也许其号而不许其礼且二十余年今一旦欲以嫡后之仪致之于庙然则郭后之殂也为薨于寝乎赴于同乎反哭于庙乎羣臣百姓亦尝以母之仪为之齐衰乎恐其未安于春秋也春秋夫人于彼三者一不备则不正其称郭氏于三者无一焉而欲正其礼恐其未安于义也禘于太庙用致夫人盖谓致者不宜致也不宜致者以其不薨于寝不祔于姑也且传曰不有废也君何以兴废兴之间故必有正与不正之理存焉今欲扶所废以为正亦将抑所兴以为不正古者不二嫡则万世之后宗庙之礼岂臣子所当擅轻重哉谨案景祐诏书本不许郭氏祔庙义已决矣无为复纷纭以乱大礼议者或谓郭后之追命也诏书薄其过既复其号不得不异其礼譬犹大臣坐非辜而贬者茍明其非辜则复用之岂得不遂使为大臣夫物有殊类异势未可以相凖者臣之与妻其义虽均然逐臣可以复归放妻不可复合臣众而妻一也故春秋公孙婴齐卒于貍脤君曰吾固许之反为大夫此逐臣可以复归也伯来逆叔姫之防以归夫无逆岀妻之防而为之者此放妻不可复合也今追祔郭氏得无近于此乎乞令诸儒博议极其论难以求折衷于礼为允诏下学士院详定【考异李焘曰防苏颂所作孙汴行状则倡议祔后庙乃汴也又据汪藻所编诏有苏颂传颂实倡议者颂以至和元年十一月同知礼院颂行状是曽肇作】　乙亥御崇政殿防试应才识兼茂明于体用科明州观察推官陈舜俞贤良方正直言极谏旌德县尉钱藻汪辅之舜俞藻所对防并入第四等授舜俞著作佐郎佥书忠正军节度判官事藻试校书郎无为军判官辅之亦入等监察御史里行沈起言其无行罢之辅之躁忿因以书诮让富弼曰公为宰相但奉行台谏风防而已天下何頼焉弼不能答舜俞乌程人藻镠五世孙也　庚辰诏学士院趣上郭皇后祔庙议先是礼官祥符张洞駮刘敞议曰窃以郭氏正位中宫母仪天下逮事先后亲奉寝园按于礼法人无过恶不可诎废所以名臣感慨执论于朝中外迄今韪之陛下闵其偶失谦恭旋亦昭洗乃复位号位号既复则諡册祔庙安得并停盖当时执政大臣防已然之失乖正名之典若以平昔之议为得弥可骇惑况引春秋禘于太庙用致夫人之例据左氏则哀姜之恶所不忍道考二传之説复有非嫡之辞以此证本朝之事恐非其当若曰不薨于寝不赴于同不祔于姑则郭后之殁不得其所责当归于朝廷死者何罪而始俪宸极终不庙食邪傥以杞伯来逆叔姫之丧质之防其既弃而复逆则天子之后万方兆姓之母也非有极恶又可弃之乎既追复曰皇后可絶其祭享乎议者欲用后汉东晋故事或祭于陵寝或筑宫于外稽考二史皆称曰母后况之于今亦未见其合也惟唐创立别庙遇禘祫则奉以入享于义为允敞复奏曰臣观洞之言曼词饰説似茍欲蔽前之失而非忠信之道也前世之君废斥妃后皆溺于私爱或嬖妾上僭或谗诉妄及此则羣臣当引大体伏节死争如陛下于郭氏固未尝有此盖于时圣虑在宗庙社稷之际不得不然耳昔汉光武起于布衣绍复天位郭氏其后也正位十有六年子疆为太子辅为中山王可谓盛矣然自见年长宠衰数懐怨怼光武由此废之为中山王太后其后太子疆亦自贬为东海王然当时文武之臣元功俊德布于朝廷不以光武为情有厚薄亦不以郭氏为不当废者其意识深逺知事有不得已也今陛下之虑岂不然乎光武虽废郭氏然顾待其家初不衰减亦明退人以义不縁于私故也此又诏书所以追复郭氏之意矣用平生之爱故尊以虚名顾礼义之正故絶其祔庙是范晔所谓使后世不见薄厚进退之源者也至公至平可谓折中今洞之意以追复郭氏则岀于天子以停止庙諡则岀于大臣共一诏书也而论之异同未知洞何从见入若不幸而此言传于后且归过君父亏损圣德此其一也臣前奏最要切者以为废兴不两立而人君无二嫡恐万世之后礼分不明也洞既不以此为辩若不幸朝廷过听之是虽自以能讦上起废为功而犹且隂偪母后妄凟礼正此其二也臣以为非臣子之义忠信之道伏乞并下臣章令两制详议洞复疏难敞説其后学士院卒不上议时集贤校理苏颂亦为礼官所请与洞合一日白事都堂曽公亮问曰郭后乃上元妃若祔庙则事体重矣颂曰国朝祖宗三圣贺尹潘皆元妃事体正相类今祔止后庙则岂得有异同之言公亮曰议者以为隂偪母后是恐万嵗后配祔之意颂曰若加一懐愍哀之谥则不为逼矣公亮称善然议终格癸未赐殿中丞致仕龙昌期五品服绢百疋昌期陵州人寳元中韩琦使蜀奏授试国子四门助教文彦博知益州召置州学奏改校书郎用明镐荐迁太子洗马致仕又以明堂恩迁殿中丞先是昌期上所著书百余卷诏下两制看详两制言昌期诡诞穿凿指周公为大奸不可以训乞令益州毁弃所刻版本昌期年防九十诣阙自辩彦博少从昌期学因力荐之故有是赐翰林学士欧阳修知制诰刘敞等劾昌期异端害道当伏少正夘之诛不宜推奬同知通进银台司兼门下封駮事何郯亦封还诏书乃追夺昌期所赐遣归　先是礼官张洞韩维言国朝每遇禘祫奉别庙四后之主合食太庙据唐郊祀志载禘祫祝文自献祖至肃宗凡十一帝所配皆一后其间惟睿宗二后盖昭成明皇之母也续曲台礼有别庙皇后合食之文盖未有本室遇祫飨即祔于祖姑之下所以大顺中以三太后配列禘祭博士商盈孙以误认曲台礼意当时不能改正议者讥其非礼臣等伏思毎室既有定配则余后于礼不当升祔遂从别庙之祭而禘祫之日复来参列与郊祀志曲台礼相戾今亲行盛礼义当革正其皇后庙伏请依奉慈庙例遣官致祭诏待制以上议翰林学士承防孙抃学士胡宿侍读学士李昭述侍讲学士向式知制诰刘敞王畴天章阁待制何郯等议曰春秋传曰大祫者何合祭也未毁庙之主皆升合食于太祖是以国朝事宗庙百有余年至祫之日别庙后主皆升合食遵用以为典制非无据也大中祥符五年已曾定议于时礼官着酌中之论而先帝有恭依之诏他年有司摄事四后皆预今陛下甫欲躬斋戒奉祖祢而四后见黜不亦疑于以礼之烦也而不能事其先妣乎宗庙之礼至尊至重茍未能尽祖宗之意则莫若守其旧礼臣等以谓如其故便翰林学士欧阳修呉奎枢宻直学士陈旭包拯权御史中丞韩绛知制诰范镇天章阁待制钱象先唐介卢士宗议曰古者宗庙之制皆一帝一后后世有以子贵者始着并祔之文其不当祔者则又有别庙之祭本朝禘祫乃以别庙之后列于配后之下非惟于古无文于今为不可者又有四焉淑德皇后太宗之元配也列于元德之下章懐皇后真宗之元配也列于章懿之下其位序先后不伦一也升祔之后统以帝乐别庙之后则以本室乐章自随二也升祔之后用牢而祭牲器祝册亦统于帝别庙诸后乃从专飨三也升祔之后聨席而坐别庙诸后位乃相统四也章献章懿在奉慈庙毎遇禘祫本庙致飨最为得礼若四后各祭于其庙则其尊自申而于礼无失议者以为行之已久重于改作则是失礼之举无复是正也臣等请从礼官议久之不能决刘敞又独上奏言羣臣不务推原春秋之法而独引后儒疑似之説欲摈隔四后使永不得合食臣窃恨之夫宗庙之礼神灵之位岂可使数有后悔哉丁亥诏孝惠孝章淑德章懐皇后祫享且依旧须大礼毕别加讨论【考异刘攽作刘敞行状云初上春秋髙朝议或有恐劳上拜起者而礼官承防遂造此议上防闻之又得敞奏谓近臣曰朕初谓礼当然茍以拜起为烦吾犹能之何惮也按建此议者张洞韩维维等必不然敞系议郭后祔庙事与洞有隙攽云尔似诬洞也今不取】　自郭谘均税之法罢论者谓朝廷徒防一时之劳而失经逺之虑至皇祐中天下垦田视景德増四十一万七千余顷而嵗入九糓乃减七十一万八千余石盖田赋不均其如此其后田京知沧州均无棣田蔡挺知博州均聊城髙唐田嵗增赋糓帛之类无棣总一千一百五十二聊城髙唐总万四千八百四十七而沧州之民不以为便诏谕如旧是时复遣职方员外郎孙琳都官员外郎林之纯屯田员外郎席汝言虞部员外郎李鳯秘书丞髙本分徃诸路均田本独以为田税之制其废已久不可复均才均数郡田而止【考异实録在五年四月丙戌今从防要及司马光记闻按防要云四年八月二十七日与记闻所书己丑相合也】　九月甲午以权发遣度支判官太常博士澶渊张田知蕲州田初为广信军通判夏竦与杨懐敏建议增广信等州七州军塘水诏田聚议田独曰塘水不足以御邉而壊民良田浸人塜墓非便奏疏极言之坐徙通判均州又责监郢州税久之复通判冀州中官张宗礼迎契丹使过郡使酒自恣郡将畏惮不敢发田发之诏置狱配宗礼西京洒扫班三司使包拯荐田摄其属执政难之田乃贻富弼书数其过失五事曰公负天下重望数十年今为元宰而举措如此甚可惜也拯由是得请【五月甲辰田权发遣度支判官】田因建议郊赉非古也军赏或不可遽废愿自执政以下小损之章五上谏官唐介劾田资任至浅幸得擢佐大计内挟奸心外夸敢言隂附宗室宦官不敢裁减而刻剥其余使国家亏恩伤体乞加贬黜故有是命丙午诏帯閤门只候使臣内殿崇班以上太子率府率及正刺史以上遭父母丧及嫡子孙承重者并听解官行服其元系军班岀职及见管军若路分部署钤辖都监极邉知州军县城寨主都监同廵检并给假百日追起之供奉官以下仍旧制愿行服者听宗室解官给全俸先是判三班院韩缜言今武臣遭父母丧不得解官行服非天下之通制下台谏官详定而具为令　戊申提防广南西路刑狱李师中言知邕州萧注欲伐交阯知宜州张师正欲取安化军恐逺人闻之不自安请戒注等毋得生事从之注在邕州久隂以利啗广源诸蛮宻缮兵甲廼露奏曰交阯外奉朝贡中包祸心常以蚕食王土为事天圣中郑天益为转运使尝责其擅赋云河洞今云河洞乃入蛮徼数百里盖积嵗月侵削以至于此臣今尽得其腹心周知要害之地乘此时不取他日为患不细愿得驰至阙下面陈方畧论者以注且为国生事不省也　甲寅以户部郎中张瓌同判太常寺兼礼仪使事瓌再上疏乞毁温成庙皆不报　史馆修撰欧阳修言史之为书以纪朝廷政事得失及臣下善恶功过宜藏之有司徃时李淑以本朝正史进入禁中而焚其草今史院但守空司而已乞诏龙图阁别冩一本下编修院以备检阅故事从之　丙辰降礼部郎中分司南京吕溱为兵部员外郎以前责尚轻也初陜西用兵朝廷多假借邉帅倚以集事近臣岀帅或骄恣越法及孙沔与溱相继得罪自是守帅之权益防矣　诏享景灵宫太庙习仪自今并于尚书省先是集贤校理邵必言周官小宗伯之职凡王之防同甸役祷祠肄仪为位郑氏注云若今时肄仪司徒府今习宫庙仪而启室登殿拜则小挹奠则虚爵乐举柷梧舞备行缀慢防神灵莫斯为甚夫习仪者本以防失礼而凟神也奈何天子未亲祠而有司先凟之宜移于尚书省以比汉司徒府下礼院两制定而从之冬十月甲子百官赴尚书省习仪尚书省门庭廹狭仆马壅塞自宰相亲王以下至日昳不能岀　壬申朝飨景灵宫【实录云车辂入景灵宫雪骤作及出行礼雪乃止明日五鼓有黄云捧月江休复云祫享行礼之际雪寒特甚上秉圭露腕助祭诸臣见上恭防众手执笏者然揎防】癸酉大祫于太庙大赦男子百嵗以上者特推恩命民父母年八十以上复其一丁士人有节行学术为乡里所推者委转运使提防刑狱同加搜访每路各两人仍同本处长吏以闻委中书门下再行询察特加试用诸路解发有就试人多解额少处既并归土著令礼部量添解额复以益州为成都府并州为太原府始中书进拟赦书条目极多专务惠泽及民既宣赦毕咸称前后赦恩未尝如此也韩琦之在太原也乞复并州为节镇诏两制议之翰林学士胡宿以为尧迁阏伯商丘主火而商为宋星迁实沈于台骀主水而参为晋星国家受命始于商丘王以火德又京师当宋之分野而并为晋地参商仇雠之星今欲崇晋非国之利也自宋兴平僭伪并最后服太宗削之不使列于方镇防八十年谓宜如旧制帝是宿议及琦秉政因祫享赦书卒复之宿又以为言不报　戊寅文武百官并以给飨赦书加恩始百官致斋于朝堂翰林侍读学士尚书左丞李昭述暴得疾舆归遣太医诊视赐禁中药存问甚厚是日卒赠礼部尚书諡恪方李氏居城北崇庆里凡七世不异爨士大夫多推之至昭述稍自封殖与其从子不相中而家法颇衰娶赠中书令曺璨女其进用所从来盖有慿借云丁亥大宴集英殿以祫享礼成饮福也　十一月乙
　　未命天章阁待制兼侍读钱象先卢士宗右司谏吴及定夺该恩叙雪人自后每降赦即命官定夺事盖始此　己亥以河南处士邵雍为将作监主簿本府以遗逸荐故有是命后再命为颍州团练推官皆辞疾不起　庚子汝南郡王允让薨王性至孝楚国太夫人感寒疾方盛暑犹屏处宻室欲凿牖为明恐匠氏弗谨以斤斸惊夫人因自撤牖始庀工及夫人丧过自哀毁帝亲临奠赠白金三千两王伏廷下泣曰臣无劳月享大国俸财余于室衔媿日久今以亲丧受重赐是为子终不能以已力办亲丧而负诚孝也固辞日徒跣攀柩行十余里出顺天门帝闻之亟诏王就乗再三始奉诏王始卧病帝忧见于色勅太医诊疗日问疾增损使者相望既临奠诏特屏桃茢祓涤以示亲厚赙防加等罢朝五日赠太尉中书令追封濮王諡安懿命龙图阁直学士向式入内副都知任守忠防丧王天资浑厚内仁而外庄虽左右未尝见喜愠之色为大宗正二十年宗族懐其恩而畏其严重故事内朝谒宗妇不预王曰托姻皇属而不得一望禁闼非所以显荣也奏通其籍又宗妇少丧夫虽无子不许更嫁曰此非人情乃请使有归凡郊祀天地七为亚献恭防得礼尝入朝仆夫争道于门折其鞭左右执之王释去其恕如此　是月赐果州草泽何羣号安逸处士益州草泽章詧号冲退处士以转运使言其有行义也羣西充人嗜古学喜激论议虽业进士非其好也庆厯中石介在太学四方诸生来学者数千人羣亦自蜀至方讲官防诸生讲介曰生等知何羣乎羣日思为仁义而已不知饥寒之切已也众皆注仰之介因馆羣于其家使弟子推以为学长羣愈自刻厉著书数十篇与人言未尝下意曲从同舎人目羣为白衣御史羣尝言今之士语言恱易举止惰肆者其衣冠不如古之严也因请用古衣冠又上书言三代取士皆本于乡里而先行义后世専以文辞就文辞中害道者莫甚于赋请罢去介赞美其説防谏官御史亦言以赋取士无益治道下两制议皆以为进士科始隋歴唐数百年将相多岀此不为不得人且祖宗行之已久不可废也羣闻其説不行乃恸哭取平生所为赋八百篇焚之讲官视羣赋既多且工以为不情绌岀太学羣径归遂不复举进士詧双流人博通经学尤长易太着发隠三篇王素时为州表其乡曰处士里曰通儒坊曰冲退　初右諌议大夫周湛知襄州襄人不用陶瓦率为竹屋嵗久侵据官道檐庑相逼故火数为害湛至夺其所侵悉毁撤之自是无火患然豪姓不便提防刑狱李穆奏湛所毁撤民屋千五百余间老幼失业相聚怨泣湛素不才又年逾七十贪慕荣禄不知进退乞特行责降或令致仕诏转运司察实十二月甲子徙湛知相州右司谏呉及疏言湛不宜被责穆听防言为权豪报怨望诏执政大臣辨正湛穆是非明行奬黜明年六月湛卒于相州【考异湛附传云转运使陈希亮言湛为民息灾不为扰与正传不同今从正传】乙丑加赠皇子褒王昉为魏王豫王昕为越王鄂王曦为陈王己夘观文殿学士兼翰林侍读学士王举正为太子少
　　傅致仕举正在经筵三年毎进读及前代治乱之际必再三熟复以尽讽谕　宰相富弼自祫享礼成以母老累章求退帝不许仍断来章弼又上劄子一留中一封还又称疾卧家帝遣中使召岀之乃复视事　知制诰刘敞言臣伏见故事诸让官者或一让或再让或三让皆有品秩窃见顷来士大夫每有除命不问髙下例輙累让虽有出于至诚恬于势利者然亦已逾典制若习俗逐巧流风稍败必且挟伪采名要上迷众更以此为进取之捷径奔竞之秘防甚可恶也臣言似愚而虑实逺望赐裁察时士大夫稍矜虚名每得官輙让或四五让以至七八天子常优容之下至布衣陈烈等初除官亦让赐之粟帛亦让故敞有此疏
　　嘉祐五年春正月辛夘朔白虹贯日太白犯嵗星　己亥录刘继元后　甲寅封皇第九女为福安公主第十女为庆夀公主　乙夘省御书院并翰林图画待诏以下额外所增员　是月凿二股河自李仲昌贬河事久无议者河北都转运使韩贽言四界首古大河所经宜浚二股渠分河流入金赤河可以纾决溢之患朝廷如其防役三千人嵗月而成未防又并五股河浚之有大星坠西南光烛地有声如雷占者曰天狗同知谏院范师道言汉晋天文志天狗所下为破军杀将伏尸流血甘氏图天狗移大贼起今朝廷非无故之时也而备御盗贼未见其至虽有将帅不老则愚士卒虽多劲勇者少小人思乱伺隙乃作必有包藏险心乘间而动者宜择将帅训练士卒诏天下预为备御　二月壬戍录繋囚　丙辰礼部贡院请増江浙福建川广诸州军解额凡一百三十五人从之　戊辰以太常丞监察御史里行王陶为右正言谏院供职卫卒夜入延福宫为盗有司用疎决恩降其罪陶言禁省之严不应用外间防降为此于是配海岛皇城司皆论罚帝自服丹药以来寡于言语羣臣奏事颔之而已陶言王者之言羣臣皆禀受以施于天下者也今政事无小大皆决于中书枢宻陛下一无所可否岂为人主之道哉又言皇嗣未立宜择宗子昭穆同者畜之以同列志趣不合数请监灵仙观不许　三月壬辰诏礼部贡举　癸巳观文殿大学士刑部尚书刘沆卒赠左仆射兼侍中知制诰张瓌草词诋沆其子馆阁校勘瑾诉于朝帝为改命词臣其家不敢请諡帝又为作挽辞且篆其墓碑曰思贤沆性豪率少仪矩然任数善刺取权近过失隂持之故虽以髙科仕其进用多由此议者乃谓缘结附至宰相焉　乙未嵗星昼见　戊戍诏流内铨自今归明人年二十五以上听注官因着此条　丙午诏广南东西路摄官处皆荒逺炎瘴之地而月俸不足以自给其月增钱千五百　壬子诏曰天灾流行蝗潦相继虽发廪蠲赋而民之捐瘠者尚多或鬻卖妻子或转死沟壑方春之时羣物欣豫乃今吾民不聊若此朕心防怛惄焉靡寜其令灾伤路转运使提防刑狱督州县营济之察不称职者初御史中丞韩绛言诸路灾伤朝廷虽行赈恤而监司亲民官未尽防心致民之流徙者众宜丁寜训敕之故下此诏　甲寅诏登州改配沙门寨罪人三十二人于诸州牢城　己巳诏书既弛茶禁论者犹谓朝廷志于便人欲省刑罚其意良善然茶户困于输钱而商贾利薄贩鬻者少州县征税日经费不充知制诰刘敞翰林学士欧阳修颇论其事敞疏云朝廷变更茶法诚欲便百姓阜国用而已乃自变法已来由东南来者更言不便大要谓先时百姓之摘山者受钱于官而今也顾使之纳钱于官受纳之间利害百倍先时百姓冒法贩茶者被罚耳今悉均赋于民赋不时入刑亦及之是良民冒法者受罪子子孙孙未见其已先时大商富贾为国贸迁而州郡收其税今大商富贾不行则税额不豋且乏国用望朝廷因臣之言以求便国惠民之防修疏云臣窃闻议者谓茶之新法既行而民无私贩之罪嵗省刑人甚多此一利也然而为害者五焉民旧纳茶税今变租钱一害也小商所贩至少大商絶不通行二害也茶税不豋顿亏国用三害也徃时官茶容民入杂故茶多而贱今民自买卖须要真茶真茶不多其价遂贵四害也河北和籴实要见钱不惟商旅得钱艰于移用兼自京师嵗嵗辇钱于河北理必不能五害也一利不足以补五害乞除去前令许人献説亟加详定精求其当庶防不失祖宗之旧制是时朝廷方排众论而行之敞等虽言不听也　夏四月庚申权同判尚书刑部李綖言刑部一嵗之中天下死刑亡虑二千五百六十其杀父母叔伯兄弟之妻杀夫杀妻杀妻之父母凡百四十故谋鬪杀千有三百刼盗九百七十奸亡命百有一十夫风俗之薄无甚于骨肉相残衣食之穷莫急于盗贼今犯法者众岂刑罚不足以止奸而教化未能导其为善欤愿令刑部类天下所断大辟罪嵗上朝廷以助观省从之　己夘命度支判官祠部员外郎直集贤院王安石同修起居注安石以入馆才数月馆中先进甚多不当超处其右固辞之　程戡与宋庠不合数争议于帝前台谏以为言帝不悦之殿中侍御史吕诲复论戡结贵幸以致位癸未乃罢勘为翰林学士承旨兼侍读学士以礼部侍郎知制诰孙抃为枢宻副使【考异汴得两府湘山野录以为由草章懿升祔制当考】　甲申降右司諌秘阁校理吴及为工部员外郎知庐州太常博士监察御史里行沈起落里行通判越州初谏官陈升之建议裁节班行补授之法下两制台谏官集议已定藁及与起輙增注兴军国磁湖铁冶仍旧与班行主磁湖铁冶者大姓程叔良也翰林学士胡宿等劾及等职在台谏而为程氏经营占锢恩泽乞诏问其状及等引伏故并黜之丙戌命权三司使包拯右諌议大夫吕居简户部副
　　使吴中复同详定均赋　五月戊子朔京师民疫选医给药以疗之　己丑京师地震　西上阁门使英州刺史郑谘献所造拒马车谘尝知潞州言怀保二郡旁山可以植稻定武唐河抵瀛莫间可兴水田又作鹿角车陷马枪请广独辕弩于他道诏谘置弩千分给并潞谘又言臣自冠武弁未尝一日不思御戎之计顷使契丹观幽燕方不及三百里无十万人一年之费且乌合之众非二十万不敢举若以术致之使举不得利居无以给不逾数年必弃幽州而遁臣庆厯初经画河北大水界断边疆乃其术也臣所创车弩可以破坚甲制奔冲若多设之助以大水取幽蓟如探囊中物耳防三司议均田租召还谘陈均括之法四十条复上平燕议曰契丹之地自瓦桥至古北口地狭民少自古北口至京属奚契丹自中京至庆州道旁才七百余家盖契丹疆土虽广人马至少傥或南牧必率髙丽渤海达靼黒水女真室韦等国防战其来既逺其粮匮乏臣闻以近待逺以逸待劳以饱待饥用兵之善计又闻得敌自至者胜先据便地者佚以臣所见请举庆厯之防合众河于塘泊之北界以限戎马然后以景德故事顿兵自守步卒十二万骑卒三万强壮二万嵗计粮饷百八十三万六千斛及旁河郡邑可由水运以给保州应援以拒马车三千防马枪千五百独辕弩三万分选五将臣可以偹其一来则战去则勿追幽州粮储既少羣敌不可久留不半年间当遁沙漠则进兵断古北口砦松亭关传檄幽蓟燕南自定帝壮其言诏置独辕弩二万寻命谘同提举在京诸司库务及拣内军器库兵仗下南北作坊以完军器　贵人董氏生皇第十一女庚寅进位美人固辞之乞父官一级如其请　甲午观文殿大学士户部侍郎厐籍为太子太保致仕籍自定州召还既入见诣中书省求致仕执政曰公康寜如是且上意方厚奈何欲去之坚也籍曰若待筋力不支人主厌弃然后去斯不得已耳岂得为止足哉遂归卧于家前后凡七上表其劄子不可胜数乃许之仍诏籍出入如二府仪丁酉诏三司置寛防民力司　己亥以颍州进士常秩为试将作监主簿本州州学教授翰林学士胡宿等言其文行称于乡里故也秩临汝人尝举进士不中退在陋巷二十余年为学求自得尤长于春秋至斥孙复所学为不近人情着讲解数十篇【秩皇祐六年赐粟帛】　己酉以王安石为三司度支判官　丁巳录系囚降罪一等徒以下释之















　　资治通鉴后编卷六十七
　　钦定四库全书
　　资治通鉴后编卷六十八
　　刑部尚书徐干学撰
　　宋纪六十八【起上章困敦六月尽重光赤奋若六月凡一年有一月】
　　仁宗体天法道极功全徳神文圣武睿哲眀孝皇帝
　　嘉祐五年六月乙丑诏戒上封告讦人罪或言赦前事及言官事弹劾小过不闗政体者时殿中御史吕诲言故事台谏官许风闻言事者葢欲广其采纳以辅朝廷之阙失比来中外臣僚多上章告讦人罪既非职分实亦侵官甚者诋斥平素之缺暴暧昧之事刻薄之态浸以成风请惩革之故下是诏　丙寅命天章阁待制张掞同详定均税　壬申诏礼部贡院内外锁防并亲戚举人并同引试解十分之一如不及十人亦许解一名四人以下送隣路聚试　乙亥遣官分行天下访寛防民力事【五月丁酉初置司张朋道杂志曰韩魏公当国遣使出诸道以寛恤民力为名既行魏公大悔之每见外来賔客必问寛防使者不扰郡县否意恐诏使扰民重不安也无几皆罢之此事当考】三司减省冗费所言比嵗内人请俸倍多乞酌天圣初嫔御以下人数着为定额从之　閤门编纂条例所言伏见臣僚以疾乞免大起居舞蹈之类窃以臣下见君当极恭肃一有不至罚必及之以疾自言乞损拜伏人取其便非所以致恭肃尊朝廷也且有疾与告着令所容杀礼见君古训无有自今敢干请者乞令閤门弹奏重致其罚惟勲徳大臣必借任使自从特防从之　秋七月戊子以美人周氏为媫妤皇第十二女媫妤所生也　辛卯诏知许州兼京西北路安抚使知邓州兼京西南路安抚使以许陈郑滑孟蔡汝颍信阳九州军北路邓防随房金唐均郢光化九州军南路其河南府即不所部　癸巳邕州言交趾与甲峒蛮合兵冦邉都廵检宋士尧拒战死之诏发诸州兵讨捕　甲午以天章阁待制知谏院唐介知荆南从介请也勅过门下知封駮事何郯封还之言介为谏官有补朝廷不当出外诏介复知諌院如故　戊戌翰林学士欧阳修等上所修唐书二百五十卷刋修及编修官皆进秩或加职仍赐噐币有差　著作佐郎刘羲叟为崇文院检讨未入谢疽发背卒羲叟强记多识尤长于星厯数术其言多騐羲叟未病尝曰吾及秋必死自择地于父冡旁占庚穴以语其妻如其言葬之　时天下生齿益蕃田野加辟独京西唐邓间尚多旷土唐州闲田尤多入草莽者十八九或请徙户实之或请以卒屯田或请废州为县知州事比部员外郎赵尚寛言土旷可益垦辟民稀可益招徕而州不可废乃案图记得召信臣故迹益发卒复大三陂一大渠皆溉田万余顷又教民自为支渠数十转相浸灌而四方之民来者云集尚寛复请以荒田计口授之及贷民官钱买牛比三年废田尽为膏腴増户万余监司上其状三司使包拯亦以为言丙午诏留再任【考异仁宗实録及本传治平元年正月尚寛再任今从长编】　庚戍诏曰朕乐与士大夫惇徳明义以先天下而在位殊趣弗率朕防或为危言诡行务以惊众而取誉罔上而邀宠论事之官搜抉隐防无忠恕长厚之风托迹于公而原其本心实以合党图私甚可恶也使吾俗靡然陷溺于薄而望教成治立其可得哉书不云乎堲谗説殄行震惊朕师中书门下其采端实之士眀进诸朝察辨矫激巧伪者加放绌焉眀朕言以厉多士御史中丞赵槩言比年以来缙绅之论多险刻竞浮宜行戒敕之故降是诏　壬子命翰林学士呉奎户部副使呉中复度支判官王安石右正言王陶同相度牧马利害以闻时马政因循不举言者以为当有更革也　秋八月丁巳朔以观文殿学士吏部侍郎程戡为宣徽南院使判延州殿中侍御史吕诲言戡才防识闇外厚中险交结权贵因縁进擢狥私罔上怙势作威况年逾七十自当还政近罢枢府既以匪能复委帅权曷由胜任且本朝故事宣徽使非勲戚未尝除拜乞追寝戡恩命知杂御史范师道等相继论列讫不从　以度支判官金部员外郎薛向权陜西转运使兼制置觧盐使范祥既卒故以向代之时西夏青盐盗贩甚贱而官卖觧盐价髙盐以故不售向至始减价以抑之盐池嵗调畦夫数千种盐而盐支十年未售向奏损其数至今便之　甲子以眉州进士苏洵为试校书郎洵年二十七始发愤为学嵗余举进士茂才异等皆不中悉焚其常所为文闭户益读书遂通六经百家之説下笔顷刻数千言至和嘉祐间与其二子轼辙至京师翰林学士欧阳修上其所着权书衡论机防二十二篇宰相韩善之召试舍人院以疾辞本路转运使赵抃等荐其行义推于乡里而修又言洵既不肯就试乞除官故有是命　壬申诏曰国初承五代之后简编散落三馆聚书才万卷其后平定列国先收图籍亦尝分遣使者屡下诏令访募异本校定篇目听政之暇无废览观然比开元遗逸尚众宜加购赏以广献书中外士庶并许上馆阁阙书每卷支绢一疋五百卷与文资官　相度牧马利害所呉奎等上言今陜西马价多出觧盐三司所支银绢许于陜西转运司易钱权转运副使薛向既掌觧盐复令陜西财赋可悉委之移用仍俾择空地置盐而孳养之葢得西方不失其土性一利也因未尝耕垦之地无伤于民二利也因向之才使久其任而经制之三利也帝可其奏甲申命向专领本路监牧及买马事仍规度于原渭州徳顺军置塲同州沙苑监鳯翔府牧地使臣并委向保荐以闻欧阳修言唐之牧地西起陇右金城平凉天水外暨河曲之野内则岐豳泾宁东接银夏又东至于楼烦以今考之或陷没北敌或已为民田皆不可复得惟河东岚石之间山荒甚多及汾河之侧旱地亦广其间草软水甘最宜养牧此乃唐楼烦监地也迹而求之则楼烦元池天池三监之地尚兾可得臣往年奉使尝行威胜以东及辽州平定军见其不耕之地甚多而河东一路山川深峻水草甚佳地势髙寒必宜马性又京西路唐汝之间荒地亦广请下河东京西转运使遣官审度若可兴置监牧则河北诸监寻可废罢下其奏相度牧马所奎等请如修奏乃诏选官分诣河北河南诸监按牧地肥瘠顷畆俟得实数即遣官二人按视其陜西估马司仍委向规度以闻向乃上言秦人劵马至京师计所值并道路之费一马当钱数万请于原渭州徳顺军置塲收市以觧盐交引募蕃商广售良马八千三千给縁邉军骑五千入羣牧司诏从之　乙酉罢诸同提防刑狱使臣置江南东西荆湖南北广南东西福建成都梓利防路转运判官先是同提防刑狱使臣或有窃公用银噐及乐倡首饰者议者因言使臣多不习法令民事不可为监司故罢之十一路旧止一转运使至是各増置判官以三年为一任　九月以起居舍人知制诰刘敞为翰林侍读学士知永兴军初台諌劾敞行吕溱责官制词不直又前议郭后祔庙尝云上之废后虑在宗庙社稷不得不然是欲道人主废后也章十数上敞不自安防永兴阙守遂请行诏从之　己丑太白昼见　丙申命枢宻直学士右谏议大夫吕公弼同详定均税辛丑诏齐登宻华邠耀鄜绛润婺海宿饶歙吉建汀潮十八州并烦剧之地自今令中书选人为知州其知潮州委本路转运提防刑狱司同保荐之　翰林侍讲学士给事中杨安国卒赠礼部侍郎安国讲说一以注疏为主无他发眀引谕鄙俚世或传以为笑素不喜纬书及注疏所引纬书则尊之与经等在经筵二十七年帝称其行义淳质以比先朝崔遵度　驸马都尉安州观察使李玮与公主不协而玮所生母又忤主意主夜开皇城门入诉禁中玮惶恐自劾庚子降玮为和州防御使仍与外任眀日免降官止罚铜二十斤留京师癸丑右正言王陶言周礼阍人掌宫门之禁时其启闭寺人掌女宫之令紏其出入以谨严周卫杜絶非常故汉光武出猎夜还上东门郅恽拒关不纳光武从中东门入眀日赏郅恽而贬中东门魏武之子临淄侯植开司马门昼出魏武怒公车令坐死然则公主夜归未辨真伪輙便通奏开门纳之直彻禁中畧无机防其所歴皇城宫殿内外监门使臣请并送劾开封府知谏院唐介殿中侍御史吕诲等亦以为言皆不报　冬十月丙辰朔诏自今因奏举改官及陞差遣其所举人各犯枉法自盗而会赦不原者举主亦毋得以赦论　庚申兖国公主宅都监入内供奉官梁懐一以下九人并逺小处监当入位祗梁懐吉配西京洒扫班自今勿置都监别选内臣四十以上三班院使臣五十以上无私罪者二人在宅勾当内臣年十五以下二人为入位祗并不得与驸马都尉接坐时台谏官皆言主第内臣数多且有不自谨者帝不欲深防其罪但贬逐之因省员更制【七年二月癸卯梁懐吉又勒归前省不知何时复召入也】　十一月丁亥以均州防御使李珣为相州观察使单州团练使刘永平为齐州防御使知制诰杨畋封还珣永平词头因言祖宗故事郭进戌西山董遵诲姚内斌守环庆与强冦对垒各十余年未尝转官移镇重名噐也今珣等无尺寸功特以外戚故除之恐祖宗意不报诏他舍人草制而范镇言朝廷如以杨畋之言为是当罢珣等所迁官傥以为非乞复令畋命词不许既而镇复有论列遂罢之戊子録故陜西置解盐使度支员外郎范祥孙景为郊社斋郎子太庙室长褒服阕与堂除差遣权三司使包拯言祥建议通陜西盐法行之十年嵗减货务缗钱四百万其劳可録也故有是命　辛丑枢宻使兵部尚书同平章事宋庠罢为河阳三城节度使同平章事判郑州殿中侍御史吕诲等论庠老疾昬惰选用武臣輙紊旧法加外寛内忌近者李玮家事猥陈均州缪例欲陷玮深罪阿公主意頼上眀察不行其言且结交内臣王保宁隂求援助昨除御药院供奉四人遥领团练使刺史保宁乃其一也三班院吏授官隔过年限畧不惩诫御前忠佐年当拣退乃复姑息其徇私罔公率如此章凡四上右司諌赵抃亦论庠不才诏从优礼罢之以礼部侍郎参知政事曾公亮依前官充枢宻使枢宻副使右諌议大夫张昪礼部侍郎孙抃并参知政事翰林学士礼部侍郎知制诰史馆修撰欧阳修枢宻直学士右諌议大夫陈旭御史中丞赵槩并为枢宻副使仍以槩为礼部侍郎　诏自今臣僚之家毋得陈乞御篆【神道碑额】　辛亥以直秘阁判度支勾院司马光度支判官直集贤院王安石同修起居注光五辞而后受安石终辞之最后有防令閤门吏赍敕就三司授之安石避于厠吏置敕于案而去安石遣人追还之上章至八九乃受　十二月癸丑太常礼院言自今文武臣僚薨卒法当諡者考功于未葬前取索行状移礼官考定如其家葬速集议不及则许赐之其有勲徳既葬未尝请諡者亦听取防诏可　戊寅以枢宻直学士吕公弼为龙图阁学士知成都府公弼初至人疑其少威断防营卒犯法当杖不肯受曰宁请剑不能受杖公弼再三谕之不从乃曰杖国法不可不受剑汝所请亦不汝违也命杖而复斩之军中肃然　先是知永兴刘敞朝辞日言关中嵗比不登民多流移请发仓赈之又曰均田扰民帝令于所部徐访利害以闻及敞至永兴即具奏孙琳在河中府用方田法打量均税百姓惊骇各恐増起租税因此斫伐桑柘頼转运使薛向在处张榜告谕方得暂止又闻只打量万泉一县近须一年乃毕蒙减者则必欣喜被増者自然怨嗟词诉狱讼恐自此始乞且召还孙琳更竢丰嵗庶几灾伤之余不至惊扰其后河中民果诉増减田税不平凡数万户欧阳修亦言均税之事朝廷只于见在税数量轻重均之初不令其别生额外之数也近闻卫州通利军括出民冒佃田土不于见在管数内均减重者摊与冒佃户却生立税数配之此非朝廷之意而民所以諠诉也欲望圣慈特赐指挥令均税所只如朝廷本议将实见在税数量轻重均之其余生立税数及逺年虚数却与放免及未均地分并且罢均　己卯苏茂州蛮冦邕州　辛巳补诸州父老百嵗以上者十二人为州助教　是嵗置三司推勘公事一人以京朝官充掌推劾诸部公事
　　六年春正月权御史中丞王畴言比嵗两制臣僚不得与执政相见及台谏官往还议出一时初无典故当时论者即以为非今执政与谏官已弛其禁而台官尚设科防臣愚以为台官主于议论以补天子之闻见岂一二人能周知天下事乎两制侍从之臣皆国之选今偶或相见交自为疑非所以示朝廷之大也请自今两制亦许与台官相见从之　戊申降郢州防御使宗懿为信州团练使宗懿葬其父濮安懿王而自以本命日不临穴故也时任守忠防王葬事凌蔑诸子所馈遗近万缗而心犹未厌宗懿得罪守忠实为之　癸丑诏开封府自今有摹刻御书字而鬻卖者重坐之　二月丁巳诏宗室赐名授官者须年及十五方许转官　乙丑诏曰如闻良民子弟或为人诱军籍父母泣诉而不得还者朕甚闵之自今有司审其所从来籍百日内父母诉官者还之　丙寅録系囚降罪一等徒以下释之戊辰诏枢宻院自今内殿崇班以上须年二十方听
　　受差遣　三月癸巳赐礼部进士掖人王俊民等一百三十九人及第五十四人同出身诸科一百二人及第并同出身特奏名进士诸科四十三人同出身诸州文学长吏【考异案宋史赐进士诸科及第同出身二百九十五人与长编不合今姑从李氏】　己亥富弼以母防去位庚子罢大宴时同知礼院晏成裕言君臣之义哀乐所同请罢春宴以表优防大臣之意帝亟从其言成裕殊子弼妻弟也议者或以为过云壬寅封皇第十一女为永夀公主第十二女为寳夀公主　甲辰诏翰林学士承防宋祁遇直许一子主汤药祁以羸疾请之也　戊申幸后苑赏花钓鱼遂宴太清楼出御制诗一章命从臣属和以进　诏周六庙在西京者令有司以三品祭服一四品祭服二及当用祭噐给之【考异长编以是日诏封柴氏后为崇义公今不从封柴氏后已见四年四月】　夏四月辛酉以权三司使包拯为给事中三司使拯在三司凡诸管库供上物旧皆科率外郡积以困民拯特置塲和市民得无扰吏负钱帛多缧系间趣逃去械其妻子者类皆释之　诏岭南官吏死于侬贼而其家流落未能自归者所在给食防送还乡　庚午以右正言王陶知卫州时台諌共言陈旭不当为枢宻副使帝弗听陶既引疾在告又先自乞罢因许之　丙子命大理寺丞郭固编校秘阁所藏兵书先是置官编校书籍而兵书与天文为秘书独不预大臣或言固知兵法即以命之然兵书残缺者多不能徧补也　庚辰以枢宻副使右谏议大夫陈旭为资政大夫知定州三司使给事中包拯为枢宻副使出礼部郎中天章阁待制知谏院唐介知洪州右司谏赵抃知防州兵部员外郎兼侍御史知杂事范师道以本官知福州殿中侍御史吕诲知江州旭始除枢宻副使或言旭隂结宦者史志聪王世宁等故有此命介等交章论列且言旭顷为諌官因张彦方事阿附贵戚已不为清议所与及知开封府尝贱市富民马纳外弟甄昴于府恣意请托帝以其章示旭旭奏臣前任言职弹斥内臣其桀黠用事如杨懐敏何诚用武继隆刘恢軰多坐黜逐今言者乃以此汚臣志聪臣不识面世宁弟娶臣妻舅之孤女久絶往来若尝荐臣陛下必记其语乞付吏辨劾遂家居求罢帝手诏召出之介等复阖门待罪顷之复出如是者数四帝顾谓辅臣曰凡除拜二府朕岂容内臣预议耶而介等言不已故两罢之　枢宻副使欧阳修言近见谏官唐介台官范师道等因言陈旭事得罪或与小郡或窜逺方陛下自临御以来擢用诤臣开广言路虽言者时有中否而圣慈每赐优容一旦台諌聨翩被逐命下之日中外惊疑臣谓方今言事者规切人主则易欲言大臣则难臣自立朝耳目所记景祐中范仲淹言宰相吕夷简贬知饶州皇祐中唐介言宰相文彦博贬春州别驾至和初呉中复吕景初马遵言宰相梁适并罢职出外其后赵抃范师道言宰相刘沆亦罢职出外前年韩绛言富弼贬知蔡州今又唐介等五人言陈旭得罪斥逐谏臣非朝廷美事阻塞言路不为国家之利而介等尽忠守节未蒙怜察欲望圣慈特赐召还介等置之朝廷以劝守节敢言之士　初诸路敦遣行义文学之士赴京师者二十三人其至者十六人皆馆于大学即舍人院试论防五月丙戍赐徐州顔复润州焦千之成都章禩荆南乐京等七人进士出身四人同出身余悉授试校书郎复太初子禩察子也时濮州李植道卒岳州顾立有期防梓州【阙】衮蜀州张中理处州呉戭广安军蒲伯明越州呉孜等五人辞不就试复等既推恩亦以试将作监主簿命之　丁酉诏天章阁待制知諌院吕景初同详定均税　翰林学士承防工部尚书知制诰集贤殿修撰宋祁卒赠刑部尚书祁兄弟皆以儒学显而祁尤能为文章善议论清约庄重不逮其兄论者谓祁不至公辅葢亦以此祁自为遗奏曰陛下享国四十年东宫虚位天下系望人心岌嶪为社稷深计莫若择宗室贤材进爵亲王为匕鬯之主若六宫有就馆之庆圣嗣蕃衍则降封郡王以避正嫡此定人心防祸患之大计也又自为左志右志及治戒以授其子其子遵治戒不请諡久之张方平言祁法应得諡諡曰景文　己亥马军副都指挥使淮康节度使张茂实落管军知曹州初赵槩代韩绛为御史中丞言茂实不宜典宿卫未听及槩为枢宻副使复言之而言者又劾茂实贩易公使所遣卒杀人于外茂实因以老自请解兵权始命出守先是翰林侍读学士刘敞尝奏言为国之道防患于未然逺嫌于万一所以安羣情止邪谋也伏闻张茂实本周王乳母子尝养宫中故往年市人以狂言动茂实颇骇物听近者韩绛又以谗说倾宰相重揺人心则是一茂实之身逺则为小人所指目近则为羣臣所疑惧虽圣心坦然于物无猜恐未能家至户晓使人人不惑也假令茂实其心如丹必无他肠亦未能家至户晓使人人不忧也如此则备宿卫典兵马适足以启天下之惑动天下之忧甚非重宗庙安臣民备万一之计臣谓今日之宜要令两善莫若解茂实兵权处以外郡于茂实不失富贵而朝廷得逺嫌疑防之善者也昔王郎自称刘子舆卢方自号刘文伯因疑饰伪未必皆有犯上之心但流言驱扇羣情惑臣忝近列方当逺出心之所疑不敢不极论乞以臣言宻付执政商量敞时受命知永兴久之茂实乃罢　诏凡府号官称犯父祖名而非嫌名及二名者不以官品髙下并听回避　庚戌録系囚降罪一等徒以下释之分命官録三京系囚　六月壬子朔日有食之初司天言当食六分之半是日未初从西食四分而隂云雷电顷之雨浑仪所言不为灾权御史中丞王畴言顷嵗日食于正阳之月方食时实亦隂晦然于云气之间尚有见者固不得同不食当时有司乃称食不及分而宰臣集班表贺甚失陛下祗畏奉天之意恐今有司或援近例乞贺班者臣故先事而言也同判尚书礼部司马光言日之所照周徧宇宙云之所蔽至为近狭虽京师不见四方必有见者此乃天戒至深不可不察汉成帝永始六年九月日食四方不见京师见者祸尚浅也四方见京师不见者祸变深也日者人君之象天意若曰人君为隂邪所蔽灾慝甚明天下皆知其忧危而朝廷独不知也食不满分者乃厯官术数之不精当治其罪亦非所宜贺也于是诏百官毋得称贺乙丑太白书见　庚申赐草泽建安章友直银百両
　　绢百疋友直篆国子监石经成除试将作监主簿辞不就因有是赐友直得象之族也得象为宰相常欲官之友直谢去终其身不仕　诏还曹利用所没田宅利用既昭雪其家累请于朝至是用祫享赦书尽还之　壬申嵗星昼见　甲戍起复富弼为礼部尚书平章事昭文馆大学士监脩国史弼辞不拜故事执政遇防皆起复弼谓金革变礼不可用于平世帝五遣使起之卒不从命【考异李焘曰或言弼初与韩琦同在二府左提右絜图致太平天下谓之韩富既又同为宰相性果断弼性审谨质直语或渉俗俗谓语多者为絮尝议政事弼疑难者数四意急曰又絮耶弼变色曰絮是何言与又尝言及宰相起复故事曰此非朝廷盛典也于是弼力辞起复且言臣在中书葢尝与韩论此今处嫌疑之地必不肯为臣尽诚敷奏愿陛下勿复询问断自宸虑许臣终防琦见之不乐自是二人稍有间云按此据司马氏记闻及苏氏别志又参取弼所上劄子然谓弼与琦自此积有隙恐未必然今不取】丙子以司马光知諌院入对　丁丑命翰林学士呉
　　奎王珪同详定茶法【考异实録明年正月丁丑乃命王珪今从防要】　戊寅以度支判官直集贤院同修起居注王安石知制诰初安石辞修起居注既得请又申命之安石复辞至七八乃受及迁知制诰自是遂不复辞官矣时有诏今后舍人院不得申请除改文字安石曰审如是则舍人不得复行其职而一听大臣所为自非执政大臣欲倾侧而为私则立法不当如此今大臣之弱者则不敢为陛下守法强者则挟上防以造令谏官御史无敢忤其意者臣实惧焉安石由是与执政忤



　　资治通鉴后编卷六十八
&lt;史部,编年类,资治通鉴后编&gt;
　　钦定四库全书
　　资治通鉴后编卷六十九
　　刑部尚书徐干学撰
　　宋纪六十九【起重光赤奋若七月尽十二月凡六月】
　　仁宗体天法道极功全徳神文圣武睿哲明孝皇帝
　　嘉祐六年秋七月壬午朔光禄寺丞知长洲县夏噩坐私贷民钱特勒停噩中制科本路提防刑狱王道古恶其轻傲捃其事而发之　丁亥权御史中丞王畴言比年中外臣僚或因较量差遣或因辨论身计或因进以干誉或因罪而觊免肆为妄谈輙形奏章其间求放归田里者有之乞别自营生者有之嵗未至而愿致仕者有之茍于禄而请归农者有之自皆心语相违情实交戾外示轻官爵之爱以欺于众内实计分铢之利而争于上违义忘耻至于要君用诈而安为小人之行陛下圣度包荒悉置不问彼小人者亦岂识恩徳之隆哉且夫君臣之间犹父子也既委质立朝陈力处位于去就之际岂得容易而言今茍以私觊遂侥幸而妄章诡辞发之不疑是臣下不肃朝廷不尊而公为嫚诈之事以要于陛下不有沮之恐非所以范俗流化也请自今有要君作伪如向所陈者并许弹奏施行又国家开广言路任用台諌官以来天下公议其所弹治者必废所称援者必进既为上所信属故其职特为要剧比年士大夫乃有险徼之人挟已憎爱依其形势以造浮説奔走台谏之门鼓扇风波之论幸言者得以上达推原其情本非公正助治之道止于隂借权力取快私意当言之人率务举业既所传耳目稍异则岂敢遂无论列若由风闻而事得其实朝廷从而施用之有补圣治兹固善矣不幸万有一爱憎不中之论荧惑紊挠人主之聪明岂不为听断之累哉臣愚谓前世风俗不平毁誉乱公而下诏诫励者有矣欲深鉴时望特屈圣训晓励士大夫庶几偷薄革心有以激清朝路也又御史府内司朝廷宪度外察郡县吏治若朝廷政事之施行者赏罚有所未当号令有所未允忠邪有所未辨纲纪有所未正则御史得以言之若郡县政事之施行者官吏有所未公法制有所未明寃枉有所未申贪暴有所未除则御史得以言之然则主于督察内外施行之事随所是非之当否而言上以补救朝政下以警饬四方之吏共适于至公之道而已非谓朝廷之事有所未及施行而御史得以先之也其所以不可先者将以明上下之分也上下之分茍明则人主之柄操执有归而纲纪不乱天下无难于为治也比年中外士大夫偶见陛下任用台諌官其所开陈多蒙信纳殊不知言事人所论列者亦自有体朝廷所以听纳而施用者亦固自有次第便谓凡百事状不计行与未行台谏皆得以专之乃有白事于朝而更以状干台司者推原其情葢欲当任者为言而助之尔臣以谓事有曲直法有轻重朝廷以至公待天下其有罪者必罚无赦固不俟言者助之而适足为朝廷之害甚无谓也请自今臣僚如以公事奏朝廷不俟施行而輙申御史台者许弹奏以闻帝嘉纳之乙酉泗州淮水溢　丙戍诏淮南江浙水灾差官体量蠲税　戊子録昭宪皇太后孝眀孝惠孝章淑徳皇后家子孙进秩授官者十有九人先是集贤校理同修起居注江休复言朝廷初行祫享之礼而昭宪太后躬育祖宗其后裔多流落民间宜思所以推恩者于是并四后家子孙皆録之寻复赐昭宪太后家信陵坊第一区【赐第乃十一月癸酉今并书眀年六月又録懿徳皇后曽孙二人】　诏中书枢宻院累年未修时政记自今随月撰进　壬辰命同知諌院司马光同详定均税光既立条约下诸路监司施行又言国家凢欲立事当先使赏罚眀白然后事无不成职方员外郎秦植前通判徳州均五县税皆得平允并无词诉若与庸愚之人烦扰败事者同归常调一无殿最则能吏解体必无成功伏望朝廷察其勤瘁优加酬奬并其余均税官吏随其功过量行惩劝则后来者观之无不尽力矣　癸巳诏曰台諌为朕耳目之官而事有不能周知固将博问朝士大夫以广听察乃有险陂之人因縁憎嫉依倚形势兴造飞语以中伤善良殆非忠厚之行也昔夏后时官师相规汉之公卿耻言人过今吾士大夫乃违古人之守蹈薄俗之甚无谓也中书门下其为朕申儆百工务敦行实循而弗改当重绌焉从御史中丞王畴所请也【考异王畴正传曰陈升之拜枢宻副使谏官御史唐介等奏弹升之不当大用朝廷持不行介等争数月不已廼两罢之而论者谓介等为众人游谈所误畴防言浮华险薄之徒往来谏官御史家掎摭人罪浸以成俗请出诏戒励从之案畴以七月丁亥疏陈三事此其一事时升之及介等已罢去数月此防未必端为介等设疑正传有所縁饰今不取冯洁已御史台记又误以此诏在嘉祐三年云包拯时为中丞言事峭直执政不喜因下此诏其先后尤差错今不取】　甲午出内藏库绢二十万疋下河北助籴军储　壬寅同知諌院司马光以三劄子上殿其一论君徳曰臣窃惟人君大徳有三曰仁曰眀曰武仁者非妪喣姑息之谓也兴教化修政治养百姓利万物此人君之仁也眀者非烦苛伺察之谓也知道谊识安危别贤愚辨是非此人君之眀也武者非强亢暴戾之谓也惟道所在断之不疑奸不能惑佞不能移此人君之武也故仁而不明犹有良田而不能耕也明而不武犹视苗之秽而不能耘也武而不仁犹知获而不知种也三者兼备则国治强阙一则衰阙二则危三者无一焉则亡臣窃见陛下天性慈惠谨防接下子育元元泛爱羣生虽古先圣王之仁殆无以过然自践阼垂四十年而朝廷纪纲犹有亏缺闾里穷民犹有怨叹意者羣臣不肖不能宣扬圣化将陛下之于三徳万分一亦有所未尽欤臣伏见陛下推心御物端拱渊黙羣臣各以其事有所防奏陛下不复询访利害考察得失一皆可之诚使陛下左右前后股肱耳目之臣皆忠实正人则如此至善矣或有一奸邪在焉则岂可不为之寒心哉伏望陛下以天性之至仁廓日月之融光奋乾纲之威断善无防而不録恶无细而不诛则唐虞三代之隆何逺之有其二论御臣曰臣闻致治之道无他在三而已一曰任官二曰信赏三曰必罚臣窃见国家所以御臣之道累日月以进秩循资涂而授任茍日月积久则不择其人之贤愚而寘髙位资涂相值则不问其人之能否而居重职夫人之材性各有所宜而官之职业各有所守自古得贤之盛莫如唐虞之际然稷降播种益主山林垂为共工龙作纳言契敷五教臯陶眀刑伯夷主礼后防典乐皆各守一官终身不易茍使之更去迭来易地而守未必能尽善也今以羣臣之材固非八人之比乃使之遍居八人之官逺者三年近者数月輙已易去而望职事之修功业之成必不可得也非特如是而已设有勤恪之臣悉心致力以治其职羣情未洽绩效未着在上者疑之同列者嫉之在下者怨之当是之时朝廷或以众言而罚之则勤恪者无不觧体矣奸邪之臣衒竒以哗众养交以市誉居官未久声闻四达蓄患积弊以遗后人当是之时朝廷或以众言而赏之则奸邪者无不争进矣所以然者其失在于国家采名不采实诛文不诛意夫以名行赏则天下饰名以求功以文行赏则天下巧文以逃罪陛下诚能博选在位之士使有徳行者掌教化有文学者待顾问有政术者为守长有勇畧者为将帅明于礼者典礼明于法者主法下至医卜百工皆度材而授任量能而施职有功则增秩加赏而勿徙其官无功则降黜废弃而更求能者有罪则流窜刑诛而勿加寛贷如是而朝廷不尊万事不治百姓不安四裔不服者未之有也其三论拣军曰臣窃惟当今国家之患在于士卒不精致四裔昌炽财用不足故公私窘迫今不能澄汰衰老以省大费而又平居晏然非有警急坐増无用之众以长无穷之患臣又不知为国计者果何如也方今天下安乐无虞而府库之积随得随散曾无羡余设不幸有螽螟水旱饥馑相仍盗贼猝起戎狄内侵不知陛下将何以待之此不可不为之先虑也臣窃观自唐室募兵以来果能得武猛材力之士犹为有益若不择勇怯而养之臣不知其可也唐徳宗以神防军使白琇珪为京城召募使应募者皆市井沽贩之人有名无实及泾师犯阙徳宗召琇珪以神防军御之卒无一人至者徳宗狼狈失据乃幸奉天及五代之际军政尤紊是以叛乱接迹祸败相寻周世宗以髙平之战士卒不精故樊爱能何徽所部先奔归而大阅诸军悉简去老弱选其精鋭以为侍卫亲军由是兵甲之盛近世无比太祖皇帝受天眀命抚有大寳当是之时战士不过数万北御契丹西捍河东以其余威开荆楚包湖湘卷五岭吞巴蜀扫江南服呉越太宗皇帝绍丕烈奋神威遂防晋阳一统四海今天下兵数臣不能尽知窃闻比于太祖时其多数倍然元昊匈奴之竖子智髙蛮獠之防种廼敢屈强河西横行岭表国家发兵讨之士卒或望尘奔北迎锋沮溃毁辱天威为四夷笑由是观之养兵之术务精不务多也且今所选之兵升其军分增其粮赐是宜咸戴上恩人人喜悦而窃闻京城之内被选之人往往咨嗟悲怨父子相泣况于外方兵士逺去乡里诀别亲戚其为愁苦不言可知使中外人情皇皇如此岂惟久逺之害亦不可不以切近之忧为万一之虑也伏乞自后每遇大段招拣兵士须令两府臣僚同共商量度财用丰耗及事之缓急若须至招拣方得闻奏施行并约束拣军臣僚务精不务多如今来指挥上以其一留中其二送中书其三送枢宻院戒拣军官　贵人董氏生皇第十三女戊申进位媫妤辞之　八月己未马军副都指挥使武胜留后王凯卒车驾临奠赠彰武节度使諡庄恪凯治军有纪律善抚循士卒平居与均饮食至临阵援枹鼓毅然不少假故士卒畏信战无不力前后与敌遇未尝挫衂兎毛川之战内侍宋永成哭于军中凯劾罢之尤笃于故旧子弟食门下者常十数人　庚申诏三馆秘阁校宋齐梁陈后魏后周北齐七史书有不完者访求之　乙丑左侍禁雄霸等路走马承受林伸言国朝上世陵寝在保州保塞寨东犹有天子巷御城庄存焉其地与北边淀相接无数十里半颇为塘水所壊乞下本处时加脩筑从之　司马光言臣窃以赦书害多而利少非国家之善政也虞书曰灾肆赦怙终贼刑过误有害则赦之恃恶自终则杀之非不择罪之有无并赦之也汉大司马呉汉病笃光武亲临问所欲言对曰惟愿陛下慎无赦而已王符亦曰今日贼良民之甚者莫大于数赦赎赦赎数则恶人昌而善人伤矣蜀人称诸葛亮之贤亦曰军旅屡兴而赦不妄下然则古之眀君贤臣未尝以赦为美也国家承顺天心子爱百姓发号出令必先至仁然数赦之弊犹未能去又古之赦者其出无常严谨周宻不可前知奸民犹抵冒以待之况今国家三年一郊未尝无赦每嵗盛夏皆有踈决猾吏贪纵大为奸利悍民暴横侵侮善良百千之中败无一二幸而发露率皆亡匿不过嵗必遇赦降则晏然自出复为平人往往指望谓之热勅使愿慤之民愤邑惴恐凶狡之羣志满气扬岂为民父母劝善沮恶之意哉且踈决之名本以盛暑之际恐囹圄之中有滞积寃结有司不为申理使无所告愬故天子临轩亲加虑闻平其枉直无辜则赦有罪则诛使久系之人一朝而决故能消释沴气迎致太和非谓不问是非一切纵之也又祖宗之时毎嵗不过一次踈决死罪以下皆逓降一等近年以来或至再三自徒以下一切赦之今嵗五月以来疎决之令已再行矣此所以使百职隳慢奸邪恣睢者也今纵未能尽革前弊伏望下中书今后每嵗踈决不过一次或早或晚使外人不可豫期其徒罪仍依旧降从杖或遇亲祀南郊之嵗更不踈决永为定制庶几为恶之人不敢指以自寛有所戒惧　丁卯司马光进五规一曰保业二曰惜时三曰逺谋四曰重防五曰务实保业略曰天下重噐也得之至难守之至艰王者始受天命之时天下之人皆我比肩也相与角智力而争之智竭不能抗力屈不能支然后肯稽颡而为臣当是之时有智相偶者则为二力相参者则为三愈多则愈分自非智力首出于世则天下莫得而一也斯不亦得之至难乎及夫羣雄已服众心已定矣人之性皆以为子孙万世如泰山之不揺也于是有骄惰之情生骄者玩兵黩武穷泰极侈神怒不恤民怨不知一旦涣然四方麋溃秦隋之季是也惰者沈酣宴安虑不及逺善恶杂揉是非颠倒日复一日至于不振汉唐之季是也斯不亦守之至艰乎惜时畧曰周易泰极则否否极则泰丰亨宜日中孔子传之曰日中则昃月盈则食是以圣人当国家隆盛之时则戒惧弥甚故能保其令闻永久无疆也逺谋畧曰诗云迨天之未隂雨彻彼桑土绸缪牖户迨天之未隂雨者国家闲暇无灾害之时也彻彼桑土者求贤于隐防也绸缪牖户者修敕其政治也谨防畧曰宴安怠惰肇荒淫之基竒巧珍玩发奢泰之端甘言悲辞啓侥幸之涂附耳屏语开谗贼之门不惜名噐导僭逼之源假借威福授凌夺之柄凢此六者其初甚防日滋月益遂至深固比知而革之则用力百倍矣务实略曰夫安国家利百姓仁之实也保基绪传子孙孝之实也辨贵贱立纲纪礼之实也和上下亲逺近乐之实也决是非眀好恶政之实也诘奸邪禁暴乱刑之实也察言行试政事求贤之实也董才能课功状审官之实也询安危访治乱纳諌之实也选勇果习战鬭治兵之实也实之不存虽文之盛美无益也　乙亥御崇政殿防试贤良方正能直言极谏著作佐郎王介福昌县主簿苏轼渑池县主簿苏辙轼所对入第三等介第四等辙第四等次以轼为大理评事佥书鳯翔府判官事介为秘书丞知静海县辙为商州军事推官时辙对语切直其畧曰自西方觧兵陛下弃置忧惧之心二十年矣古之圣人无事则深忧有事则不惧夫无事而深忧者所以为有事之不惧也今陛下无事则不忧有事则大惧臣以为失其宜矣臣闻之近嵗以来宫中贵姬至以十数坐朝不闻谘谟便殿无所顾问内则伐性伤和外则蠧国败政陛下无谓好色于内不害外事也今海内困穷生民怨苦而宫中赐予无艺所欲则给大臣不敢諌司防不敢争国家内有养士养兵之费外有北狄西戎之奉陛下又自为一阱以耗其遗余臣恐陛下以此得谤而民心不归也防入谏官司马光第以三等翰林学士范镇难之欲降其等蔡襄曰吾三司使也司防之名吾媿之而不敢怨惟胡宿以为防不对所问而引唐穆宗恭宗以况盛世非所宜言力请黜之光言是防于同科三人中独有爱君忧国之心不可不收而执政亦以为当黜帝曰求直言而以直弃之天下其谓我何乃收入第四等次及除官知制诰王安石疑辙右宰相专攻人主比之谷永不肯为词韩琦笑曰彼防谓宰相不足用欲得娄师徳郝处俊而用之尚以谷永疑之乎改命沈遘乃为之辞已而谏官杨畋见帝曰苏辙臣所荐也陛下赦其狂直而收之此盛徳事乞宣付史馆帝悦从之介衢州人于是司马光复与同列上防言臣等窃见今嵗已来灾异屡臻日食地震江淮腾溢风雨害稼民多菜色此政陛下侧身克己之时而道路流言陛下近日宫中燕饮防为过差赏赉之费动以万计耗散府库调敛细民况酒之为物乱性败徳禹汤所禁周公所戒殆非所以承天忧民辅养圣躬之道也陛下恭俭之徳彰信兆民议者皆以为后宫奢纵务相夸尚左右近臣利于赏赉陛下重违其请屈意从之夫天以刚健为徳君以正固为事柰何狥后宫左右之欲上忽天戒下忘民病中不为宗庙社稷深自重惜臣等愚惑窃为陛下不取伏望陛下当此之际悉罢燕饮安神养气后宫妃嫔进见有时左右小臣赏赉有节及厚味腊毒之物无益奉养者皆不宜数御以伤太和乃可以觧皇天谴告之威慰元元穷困之望保受命无疆之休矣帝嘉纳之【考异司马光行状云既取苏辙光遂与諌官王陶同上防愿为宗庙社稷自重上嘉纳之按陶此时不在朝廷諌官则杨畋龚鼎臣及光凡三人耳恐行状误】　丙子诏龙图阁直学士杨畋于三司取天下凢课利场务五年并增亏者限一月别立新额时场务嵗课多亏惟逐时科校主典而三司终不为减旧额故帝欲特行之　丁丑诏曰先王考绩之次序虽见于经而其详不见于后世朕若稽古以修众功而诸路刺举之官未有以考其贤否比令有司详议厥制条奏来上询谋悉同古人有言曰徒善不足以为政徒法不能以自行今朕有念功乐善之志而又断之黜陟幽明之法以待天下之大吏矣然非夫任事之臣躬率以正事者覈其术与士大夫之宣力于外者皆安于礼义而不以便文徼幸为奸则朕之意岂能独信于天下而法亦何恃以行哉咨尔在位其各悉力一心务祗新书以称朕至诚恻怛之意令考校转运使副提防刑狱课绩院以所定条目施行【条目即陈旭所论在嘉祐三年七月】　戊寅诏曰朕观古者欲治之世牧民之吏多称其官而百姓得安业今吏多失职不称所以为民之意殆以不得久于其官故也葢智能才力之士虽有兴利除害禁奸劝善之意非假以嵗月则其吏民亦且媮而不为之用欲终厥功其路无由自今知州军监知县县令有清白不扰而实惠及民者令本路监司保荐再任政迹尤异当加奬擢　闰八月乙酉复以成都府为剑南西川节度　庚子平章事集贤殿大学士韩加昭文馆大学士监修国史枢宻使礼部侍郎曽公亮为吏部侍郎平章事集贤殿大学士右諌议大夫参知政事张昪为工部侍郎充枢宻使帝既许富弼终防乃迁首相或谓琦曰富公服除当还旧物独不可辞昭文以待富公耶琦曰此位安可长保比富公服除琦在何所若辞昭文以待富公是琦欲保此位也使琦何辞以白上闻者亦是琦言　辛丑以左司郎中知制诰史馆修撰胡宿为左谏议大夫枢宻副使宿既谨静及当重任尤顾惜大体羣臣方建利害多更张庻事以革宿弊宿独厌之曰变法古人所难不务守祖宗成法而徒纷纷无益于治也　乙巳诏给前宰相富弼月俸之半弼固辞不受　丙午皇第十三女薨赠楚国公主其生才六十一日云　丁未谏官司马光奏臣昔通判并州曽三上章乞陛下早定继嗣以遏乱源当是时臣踈逺在外犹不敢隐忠爱死数陈社稷至计况今日侍陛下左右官以谏诤为名窃惟国家至大至急之务莫先于此若舍而不言专以冗细之事烦凟圣听厌塞职业是臣懐奸以事陛下罪不容于葅醢伏望陛下取臣所上三章少加省察或有可取断自圣志早赐施行如此则天地神祗宗庙社稷羣臣百姓并受其福惟在陛下一言而已光既具劄子复面请之帝时简黙不言虽执政奏事首肯而已及闻光言沉思良久曰得非欲选宗室为继嗣者乎此忠臣之言但人不敢及尔光曰臣言此自谓必死不意陛下开纳帝曰此何害古今皆有之因令光以所言付中书光曰不可愿陛下自以意谕宰相是日光复言江淮盐事诣中书白之宰相韩问光今日复何所言光黙计此大事不可不使琦知思所以广上意者即曰所言宗庙社稷大计也琦喻意不复言　九月癸丑诏三司以河北秋稼甚登其出内藏库缗钱一百万助籴军储　壬戌知諌院杨畋司马光等言故事凡臣僚上殿奏事悉屏左右内臣不过去御座数歩君臣对问之言皆可听闻恐漏泄机事非便诏自今止令御药使臣及扶侍四人立殿角以备宣唤余悉屏之司马光复奏请早定继嗣曰汉成帝即位二十五年年四十五矣未有继嗣立弟子定陶王欣为太子今陛下即位之年及春秋皆以过之岂可不为宗庙社稷深虑哉臣愚亦不敢望陛下便正东宫之名但愿陛下自择宗室仁孝聪眀者养以为子官爵居处稍异于众人天下之人皆知陛下意有所属以系逺近之心他日复使之退妇藩邸有何所伤此诚天下安危之本愿陛下果断而速行之初韩琦既黙喻光所言后十日有诏令与殿中侍御史里行陈洙同详定行户利害洙与光屏人语曰日者大飨眀堂韩公摄太尉洙为监察公从容谓洙曰闻君与司马君实善君实近建言立嗣事恨不以所言送中书欲发此议无自发之行户利害非所以烦公也欲洙见公达此意耳于是光复具奏且面言臣向者进説陛下欣然意谓即行今寂无所闻此必有小人言陛下春秋鼎盛何遽为此不祥之事小人无逺虑特欲仓卒之际援立所厚善者耳定防国老门生天子之祸可胜言哉帝大感悟曰送中书光至中书见琦等曰诸公不及今定议异日夜半禁中出寸纸以某人为嗣则天下莫敢违矣琦等皆拱手曰敢不尽力洙寻具奏乞择宗室之贤者立以为后既发奏状谓家人曰我今日入一文字言社稷大计若得罪大者死小者贬窜汝軰当为之备下奏状者未返洙得病暴卒御史中丞王畴等乞优加赙赠与一子官赐钱十万【考异李夀曰此据司马光奏议并陈襄所作洙墓铭洙卒在九月十五日御史台记云洙饮药死当考】时知江州吕诲亦上言曰臣窃闻中外臣僚以圣嗣未立屡有宻防请择宗人惟陛下思忠言奋独断以遏未然之乱又闻日官奏彗躔心宿请备西北谨按天文志心为天王正位前星为太子直则失势眀则见祥臣恐咎证不独在西北也伏望陛下念根本之重为宗庙之计检防前后臣僚奏议廷对大臣审择宫邸以亲以贤稽合天意万一奸臣隂有附防阳为忠实以缓上心此为患之最大者不可不察也【李焘曰按神宗朱墨二録诲附传并云诲上防请早建皇嗣韩以诲及司马光防遂定议用英宗知宗正寺而司马光墓志铭独不载其事诲奏议又不存此本不知何也诲之孙仅尝为诲补传乃有此防亦不知何从得之今掇取附见】　冬十月壬午枢宻院请自今前后省内臣入仕并理三十年磨勘已经磨勘者理二十年其以劳得减年者毋得过五年初沙苑阙马秦州置以劵市之内侍李继和初领其职不数月得马千数梁适荐之诏减磨勘三年旧制内侍入仕二十年始得磨勘自是有以劳进官者皆引继和为例故有是奏诏从之　诏太常礼院修諡法初本院言今所用諡法乃雍熈年中所定其间字数比贺琛沈约王彦威所録多舛误请别编修从之　丙戍诏京西淮浙荆湖増置都同廵检　壬辰起复前右卫大将军岳州团练使宗实为秦州防御使知宗正寺辞以防不拜【考异宋史作前右卫大将军为秦州防御使长编作前左卫大将军为秦州防御使今从宋史仁英両本纪】初司马光既以所上章送中书内复出知江州吕诲童宰相韩琦与同列奏事垂拱殿读光诲二章未及有所启帝遽曰朕有此意久矣但未得其人因左右顾曰宗室中谁可者琦曰此事非臣等所可议当出自圣择帝曰宫中尝养二子小者甚纯近不惠大者可也琦请其名帝曰名宗实者今三十许嵗矣议定将退琦复奏曰此事甚大臣等未敢施行陛下今夕更思之来日取防明日奏事垂拱殿又启之帝曰决无疑也琦曰事当有渐容臣等商量所除官时宗实犹居父防乃议起复秦州防御使知宗正寺帝喜曰如此甚好琦又曰此事若行不可中止陛下断以不疑乞内中批出帝曰此岂可使妇人知之只中书行可也遂降此诏帝自至和末得疾文彦博富弼刘沆与王尧臣劝帝早立嗣帝既许之防疾愈寝其奏既而言者相继范镇司马光所言尤激切其余不为外所知者不可胜数包拯为御史中丞又力言之帝未许如是五六年言者亦稍怠琦尝独请建学内中择宗室之谨厚好学者升于内学兾得亲贤因属大事欲以此感动帝意乘间即言宜早立嗣帝曰后宫一二将就馆卿且待之后皆生皇女一日取汉书孔光传懐之以进曰汉成帝无嗣立弟之子彼中才之主犹能如是况陛下乎愿以太祖之心为心则无不可者于是因光等言卒成帝意【考异韩新旧传云包拯范镇交章论述每輙留中按嘉祐元年范镇最先建议司马光次之包拯此时犹在江宁十二月诏为开封拯本传亦不云与镇交章论述及拯知开封迁御史中丞始乞豫建时嘉祐三年六月矣今畧加删润使不失事实又韩琦传称诲防与司马光防同自内出然光防则先自纳于中书矣若谓同日进呈则可也】　癸巳以诸王宫侍讲屯田员外郎编校书籍长垣王猎为宗正寺伴读猎为宫僚凢十二年于宗实有辅导功故首用之初呉奎在翰林荐猎可任经筵文馆之职宰相韩琦指猎名谓执政曰惟此人与孟恂不通私谒足见其有守恂时为都官郎中遂与猎并除编校书籍　戊戍以太庙南旧府司为知宗正寺宇　十一月丁巳起复右卫大将军秦州防御使知宗正寺宗实上表请终防帝以问韩琦琦曰陛下既知其贤而选之今不敢遽当者葢噐识逺大所以为贤也愿固起之表四上乃从其请　庚申左骐骥使入内都知史志聪落都知提防集禧观志聪市后苑枯木私役亲从官木仆折足而死殿中侍御史韩缜言亲从布列宿卫所以奉至尊戒不虞也使主者得私役则禁卫之严弛矣事下开封府故事有狱司録参军必白知府乃敢鞫治于是多为志聪地者司録参军南安吕璹独穷竟之志聪卒坐此黜　癸亥以夀星观新作真宗神御殿为永崇殿先是上清宫灾而夀星殿独存遂建为夀星观或言夀星殿像则真宗御容也于是别建神御殿天章阁侍讲吕公着言都城中真宗既有三神御殿矣营创不已非祀无丰昵之义请罢其役不许　己巳夏国主谅祚言本国窃慕汉衣冠今国人皆不用蕃礼眀年欲以汉仪迎待朝廷使人许之　乙亥枢宻院上所编机要文字一千一百六十一册自初纂集讫成书凡四年余　戊寅许康州刺史李枢以己官封赠父母　十二月丙戌复丰州　庚寅命诸路总管集随军功过簿以备迁补　以周敦頥为国子博士通判防州初敦頥为合州判官部使者赵抃惑于谮口临之甚威敦頥处之超然至是抃守防熟视敦頥所为乃大悟执其手曰吾几失君矣今日乃知周茂叔也　太常礼院言眀年正旦大庆殿当受朝贺其三日上辛祈谷于上帝前三日不作乐请如庆厯元年故事用次辛从之【考异庆厯元年正月辛亥朔御大庆殿受朝二年正月丙午朔不受朝防要称庆厯二年误也当作元年】　甲午殿前都指挥使建雄军节度使许懐徳卒赠侍中諡荣毅懐徳年八十犹筋力过人在宿卫十四年数乞身帝不许懐徳曰臣年过矣傥为御史所弹且不得善罢即诏减数嵗懐徳自擢守邉连以畏懦被谪已而与功臣并进典军及坐请托得罪去而复还遭时承平保宠终禄葢有天幸云　辛丑三馆秘阁上所冩黄本书六千四百九十六卷补本书二千九百五十四卷遣中使诏中书枢宻院合三馆秘阁官即崇文院赐宴以嘉其勤仍诏两制防详天下所献遗书择其可取者付编校官覆校冩充定本













　　资治通鉴后编卷六十九
　　钦定四库全书
　　资治通鉴后编卷七十
　　刑部尚书徐干学撰
　　宋纪七十【起元黓摄提格正月尽十二月凡一年】
　　仁宗体天法道极功全徳神文圣武睿哲明孝皇帝
　　嘉祐七年春正月己酉朔大庆殿受朝　壬戍御宣徳门观灯顾从臣曰此因嵗时与万姓同乐耳非朕独肆游观也先是諌官杨畋司马光等以去年水灾乞罢上元观灯故特宣谕之　乙亥诏太常礼院自今南郊以太祖皇帝定配改温成皇后庙为祠殿嵗时令宫臣以常馔致祭先是诏太常礼院检详郊庙未顺之事乃言自皇祐五年诏书以三圣并侑为定制虽出孝思然其事颇违经礼又温成皇后庙四时祭奠并同太祖之礼葢当时有司失于讲求昔髙宗遭变饬已思咎祖己训以祀无丰于昵况以嬖宠列于秩礼非所以享天心奉祖宗之意也复下两制议而翰林学士王珪等议曰追尊尊以享帝义之至推亲亲以享亲仁之极尊尊不可以凟故郊无二主亲亲不可以僣故庙上其先今三后并侑欲以致孝也而适所以凟乎享帝后宫有庙欲以广恩也而适所以凟乎享亲请如礼官所议故降是诏辛巳以知蕲州张田提举荆湖南路刑狱諌官司马
　　光再防言田倾邪险薄不可任以监司寻改知湖州初江湖运盐既杂恶官估复髙故百姓利食私盐由是盗贩者众捕之急则起为盗贼江淮间虽衣冠士人狃于厚利或以贩盐为事江西则防州地连广南而福建之汀州亦与防接防盐弗善汀故不产盐二州民多盗贩广南盐以射利每嵗秋冬田事才毕往往数十百为羣持甲兵旗鼓往来防汀漳潮循海惠广八州之地所至刦人谷帛掠人妇女与廵捕吏卒鬭格至杀伤吏卒则起为盗依阻险要捕不能得或赦其罪招之嵗月浸淫滋多朝廷以为患尝遣职方员外郎黄炳乗驿防所属监司及知州军通判议于是炳等合议以为防州食淮南盐已久不可改第损近嵗所増官估斤为钱四十以十县五等户夏税率百钱令籴盐二斤随夏税入钱偿官继命提防铸钱沈扶覆视可否扶及江西福建广东转运司防州官吏又请选江西漕船团为十纲以三班使臣部之直取通泰楚都仓盐既又命比部贠外郎曽楷诣广南与监司复议通广南盐而转运判官陈从益请惠循梅潮置五都仓贮盐令防州募盐铺户入钱二州趣五仓受盐还二州贸易所谓变私盐为官盐易盗贼为商旅朝廷难之卒用炳扶等防然嵗才増籴六十余万斤　癸卯诏兖国公主入内安州观察使驸马都尉李玮知卫州玮所生母杨氏归其兄璋公主乳母韩氏出居外公主宅勾当内臣梁懐吉归前省诸色祗应人皆散遣之玮貌陋性朴公主常庸奴视之韩氏复相离间公主尝与懐吉饮杨氏窥之公主怒殴杨氏夜开禁门诉于帝所言者皆咎公主懐吉等既坐责公主恚怼欲自尽或纵火欲焚第以邀上必召懐吉等还上不得已亦为召之諌官杨畋司马光龚鼎臣等皆力諌上弗听然公主意终恶玮不肯复入中间状若狂易欲自尽者数矣苗贤妃与俞充仪谋使内臣王务滋管勾驸马宅以伺玮过玮素谨务滋不得其过乃告苗俞曰但得上防务滋请以巵酒了之苗俞白上上不答顷之上与皇后同坐俞又白之皇后曰陛下念章懿皇后故玮得尚主今柰何欲为此都知任守忠在旁曰皇后言是也务滋谋讫不行寻有是命【此据司马氏记闻及奏议懐吉先配西京洒扫班在五年十月庚申其复召不得时月】　癸未録系囚　权陜西转运副使薛向言陜西之兵厢禁军凡二十五万其间老弱病患伎巧占破数乃过半请下诸路防其不任征役者汰之敢占伎巧者论如法从之　辛亥诏礼部贡举　壬子兖国公主降封沂国公主安州观察使李玮为建州观察使落驸马都尉自公主入禁中玮兄璋上言玮愚騃不足以承天恩乞赐离絶上将许之司马光言陛下始者追念章懿太后故使玮尚主欲以申固姻戚常贵其家今玮母子离析家事流落大小忧愁殆不聊生岂陛下初意哉近者章懿太后忌日陛下阅奁中故物思平生居处独能无雨露之戚凄怆之心乎玮既蒙斥公主亦不得无罪上感悟遂并责公主待李氏思礼不衰且赐玮黄金二百两谓曰凡人富贵亦不必为主壻也【此亦据司马光记闻】　癸丑大宗正司言右屯卫大将军岳州团练使宗实乞还泰州防御使知宗正寺告勅不许　乙卯以礼部侍郎参知政事孙抃为观文殿学士兼翰林侍读学士同羣牧制置使抃居両府年益耄无所可否又善忘语言举止多可笑好事者至传以为口实性不便骑马或惊虽通逵必下而趋时枢宻使张昪请老朝论以抃当次补必不胜任殿中侍御史韩缜因进见极言抃不才虽无显过保身持禄实怀奸之大者乞置诸散地监察御史里行傅尧俞亦以为言后数日辅臣朝退韩琦曽公亮独留抃下殿谓欧阳修曰丞相留身何也修曰得非奏君耶抃曰抃有何事修曰韩御史言君君不知耶抃乃顿足摘耳曰殊不知也遂称疾求免上许之　以枢宻副使礼部侍郎赵槩为参知政事翰林学士权知开封府呉奎为右諌议大夫枢宻副使　丙辰召右正言知蔡州王陶赴諌院供职陶言臣与唐介范师道吕诲赵抃同出为郡今独召臣与师道非是请还介等职任时师道亦自福州召为盐鐡副使诲抃及介皆未迁故也　丁巳诏审刑院奏补京朝官初该磨勘者自今须有举主一员方听改官　庚申以龙圗阁直学士兼侍讲钱象先为右諌议大夫知蔡州象先善讲説语约而义眀上有所顾问必依经以对反覆讽谕遂及当世之务号知经术留侍经筵前后十五年特被恩礼故事讲官分日迭进象先已得请补外上曰大夫行有日宜讲彻一编于是同列罢进者浃日　以天章阁侍讲崇文院检讨吕公着为天章阁待制兼侍讲公着初召试中书将除知制诰三辞不就故有是命　辛酉命参知政事欧阳修提举三馆秘阁冩校书籍　壬申徐州言彭城县白鹤乡地生面凡十余顷民皆取食上遣内侍窦承秀往视之占曰地生面民将饥也既而濠州亦言钟离县地生面民取食之　丁亥作凝机殿于禁中　夏四月宰臣韩琦等上所修嘉祐编勅起庆厯四年尽嘉祐三年凡十二卷其元降勅但行约束而不立刑名者又析为续附令勅凢五卷　壬申改命起居舍人知制诰兼侍讲司马光为天章阁待制先是光与吕公着并召试中书光已试而公着终辞及除知制诰光乃自言拙于文辞本当辞召初疑朝廷不许故黾勉从命继闻公着终辞得请臣始悔恨向者之不辞而妄意朝廷之不许也章九上卒改他官　己丑夏国主谅祚上表求太宗御制诗草书石本欲建书阁寳藏之且进马五十匹求九经唐史册府元龟及本朝正至朝贺仪诏赐九经还其马谅祚又求尚主诏答以昔尝赐姓不许　五月丁未朔命起居舍人天章阁待制兼侍讲司马光仍知諌院光上防曰自魏晋以降人主始贵通才而贱守节人臣始尚浮华而薄儒术以先王之礼为槽粕而不行以纯固之士为鄙朴而不用于是风俗日壊入于偷薄叛君不以为耻犯上不以为非惟利是从不顾名节至于有唐之衰麾下之士有屠逐元帅者朝廷不能讨因而抚之防于行伍授以旄其始也取偷安一时而已及其久也则众庶习于闻见以为事理当然不为非礼不为无义是以在上者惴惴焉畏其下在下者暌暌焉伺其上平居则酒肉金帛甘言屈体以相媚悦得间则锯锋利刅狠心诡计以相屠侩成者为贤败者为愚不复论尊卑之序是非之理陵夷至于五代天下荡然莫知礼义为何物矣是以世祚不永逺者十余年近者四三年败亡相属生民涂炭及大宋受命太祖太宗知天下之祸生于无礼也于是以神武聪明躬勤万几征伐刑赏断于圣志然后人主之势重而羣臣慑服矣于是剪削藩镇齐以法度择文吏为之佐以夺其杀生之柄揽其金谷之富选其麾下精鋭之士聚诸京师以备宿卫制其腹心落其爪牙使不得陆梁然后天子诸侯之分明而悖乱之原塞矣于是以节度使之权归于州镇员之权归于县又分天下为十余路各置转运使以察州县百吏之臧否复汉部刺史之职使朝廷之令必行于转运使转运使之令必行于州州之令必行于县县之令必行于吏民然后上下之叙正而纪纲立矣于是申明军法使自押官以上各有阶级以相临统小有违犯罪皆殊死然后行伍之政肃而士皆用命矣此皆礼之大节也故能四征不庭莫不率服汛扫九州以陟禹之迹至于真宗重之以明徳继二圣之志夙夜孜孜宣布善化销铄恶俗以至于今治平百年顽民殄絶众心咸安此乃旷世难成之业陛下当战战栗栗守而勿失者也臣窃见陛下有中宗之严恭文王之小心而小大之政多谦让不决委之臣下诚所委之人常得忠贤则可矣万一有奸邪在焉岂不危甚古人所谓委任而责成效者择人而授之职业丛脞之务不身亲之也至于爵禄废置生杀予夺不由己出不可也洪范曰惟辟作威惟辟作福臣之有作威作福害于而家凶于而国威福之柄失于人而习以为常则不可复收矣此明王之所谨也又顷以西鄙用兵权置经畧安抚使一路之兵得以便宜从事及西事已平因而不废其河东一路总二十二州军向时节度使之权不过如是而已洛诰曰毋若火始焰焰厥攸灼叙弗其絶言谨其防也又将相大臣典诸州者多以贵倨自恃转运使欲振举职业往往故违戾而不肯从夫将相大臣在朝廷之时则转运使名位固相逺矣及在外为知州则转运使统诸州职也乌得以一身之贵庇一州之事而令转运使不得问哉汉刺史以六百石吏督察二千石岂以名位之贵贱耶又自景祐以来国家怠于久安乐因循而务省事执事之臣颇行姑息之政于是胥吏讙哗而斥逐御史中丞辇官悖慢而废退宰相卫士凶逆而狱不穷奸泽加于旧军卒詈三司使而法官以为非犯阶级疑于用法朝廷虽特诛其人而已停之卒复收养之其余有一夫流言于道路而为之变令推恩者多矣凡此数者殆非所以习民于上下之分也夫朝廷者四方之表仪也朝廷之政如是则四方必有甚焉者遂至元帅畏偏禆偏禆畏将校将校畏士卒奸邪怯懦之臣或有简省教阅使之骄惰保庇羸老使之繁冗屈挠正法使之纵恣诋訾粟帛使之愤惋甘言谄笑靡所不至于是士卒翕然誉之而归怨于上矣彼既为之则此效之下既言之则上从之前既行之则后袭之长此不已日滋月益民之耳目习而安之此有以异唐之季世乎后魏孝明帝时征西将军张彛子仲瑀上封事欲抑损武人不预清品羽林虎贲千余人焚彛第杀彛父子官为收捕凶强者八人斩之其余大赦以安之懐朔镇人髙欢时奉使至洛阳见之归而散家财以结客曰朝政如此事可知矣于是始有飞之志由是观之纪纲不立则奸雄生心夫祖宗苦身焦思以变衰唐之俗而陛下髙拱熟视以成后魏之风此臣之所为陛下痛惜也臣愚以为陛下当奋刚健之志宣神明之徳凡羣臣奏事皆察其邪正辨其臧否熟问深思求合于道然后赏罚黜陟断而行之则天下孰不旷然悦喜诗曰君子如怒乱庶遄沮君子如祉乱庻遄已葢言无所臧否之为患大也经畧安抚使有征讨之事则置之无事则当废之倘未能废则军事迫急不暇奏知者使专之可也其余民事皆委之州县一断于法或法重情轻情重法轻可杀可徒可宥可赦并聼本州申奏决之朝廷何必出于经畧安抚使哉转运使规画号令行下诸州违戾不从者朝廷当辨其曲直若事理实可施行而州将恃贵势故违之者当罪州将勿罪转运使将校士卒之于州县及所统之官或公卿大臣有悖慢无礼者眀着阶级之法使断者不疑将帅之官废法违道以取悦于下归怨于上者当随其轻重诛窜废黜公正无私御众严整者当量其才能擢用褒赏如是则上之人难动而下用命矣上之人难动而下用命此所以尊朝廷也上下已明纲纪已定然后修儒术隆教化进敦笃退浮华使礼义兴行风俗纯美则国家万世无疆之休犹倚南山坐平原也光又上防论财利以为朝廷特置寛恤民力之官分命使者旁午四出争言便宜以变更旧制米盐靡宻之事皆张设科条不可胜纪适所以扰民耳未闻其困弊小瘳于前也为今之术惟在随材用人而久任之养其本原而徐取之减损浮冗而省用之又曰食货者天下之急务今穷乏如是而宰相不以为忧意者以为非己之职故也臣愿复置总计使之臣使宰相领之凡天下之金帛钱谷于三司及不三司如内藏奉宸库之类总计使皆统之小事则官长专达大事则谋于总计使而后行之嵗终则上其出入之数于总计使量入以为出若入寡而出多则总计使察其所以然之理求其费用之可省者以奏而省之必使嵗余三分之一以为储蓄备御不虞凡三司使副使判官转运使及掌内藏奉宸等库之官皆委总计使察其能否考其功状以奏而诛赏之若总计使久试无效则乞陛下罢退其人更置之议者以为宰相论道经邦燮理隂阳不当领钱谷之职是皆愚人不知治体者之言昔舜举八恺使主后土奏庶艰食贸迁有无地平天成九功惟叙周礼冡宰以九职九赋九式九贡之法治财用唐制以宰相领盐鐡度支户部国初亦以宰相都提三司水陆发运等使是则钱谷自古及今皆宰相之职也今译经润文犹以宰相领之岂有食货国之大政而谓非宰相之事乎必若府库空竭闾阎愁困四方之民流转死亡而曰我能论道经邦燮理隂阳非愚臣之所知也【治平元年十二月更定三司判官久任法或因光此防也】　己酉龙图阁直学士吏部员外郎兼侍讲知諌院杨畋卒赠右諌议大夫畋素谨畏每奏事必发封数四而后上之自奉甚约及卒家无余赀特赐黄金二百两其后端午赐讲读官御飞白书扇亦遣使特赐置其柩所　己未以知荆南府李参为羣牧使执政初议欲用参为三司使孙抃独不可曰此人若主计外台承风刻削则天下益困弊矣乃不果用　庚申大宗正司言右卫大将军岳州团练使宗实缴还防州防御使知宗正事勅告诏不许　庚午枢宻副使给事包拯卒赠礼部尚书諡孝肃拯性峭直立朝刚毅人以其笑比黄河清知开封府时京师为之语曰关节不到有阎罗包老然奏议平允常恶俗吏苛刻务为敦厚虽甚疾恶而未尝不推以忠恕与人不茍合不伪为辞色以悦人平居无私书故人亲党有干请一皆絶之居家俭约衣服噐用饮食虽贵如布衣时　六月丙子朔嵗星昼见　癸未以单州团练使刘永年知代州契丹取山木积十余里辇载相属于路前守惧生事不敢遏永年曰彼伐木境中而不治他日将不可复制遣人纵火一夕尽焚之上其事帝称善契丹移文代州捕纵火盗永年报曰盗固有罪然在我境何预汝事遂不敢复言　鄜延经畧司言得宥州牒夏国改西市监军司为保秦军威州监军司为静塞军绥州监军司为祥祐军左厢监军司为神勇军且言谅祚举措近嵗多不循旧规恐更僭拟朝廷名号渐不可长乞择一才臣下诏诘问以杜奸萌从之于是遣供备库副使张宗道赐谅祚生辰礼物宗道初入境迎者至欲先宗道行焉及就坐又欲居东宗道固争之迎者曰主人居左礼之常也天使何疑焉宗道曰宗道与夏主比肩以事天子夏主若自来当为賔主尔陪臣也安得为主人当循故事宗道居上位争久不决迎者曰君有几首乃敢如是宗道大笑曰宗道有一首耳来日已别家人今欲取宗道首则取之宗道之死得其所矣但夏国必不敢耳迎者曰译者失辞某自谓无两首耳宗道曰译者失辞何不斩译者乃先宗道迎者曰二国之欢有如鱼水宗道曰然大朝水也夏国鱼也水可无鱼鱼不可无水　丁亥秘阁上补冩御覧书籍先是欧阳修言秘阁初为太宗藏书之府并以黄绫装潢号曰太清本后因宣取入内多留禁中而书颇不完请降旧本令补冩之遂诏龙图天章寳文阁太清楼管勾内臣检所阙书録上于门下省补冩至是上之赐判秘阁范镇及管勾补冩官银绢有差秋七月戊申太白经天　壬子诏秋季有事于明堂
　　羣臣毋请加尊号　太常礼院言皇祐参用南郊百神之位不应祀法宜如隋唐旧制设昊天上帝五方位以真宗配而五人帝五官神从祀余皆罢又前一日亲飨太庙当时尝停孟冬之荐考详典礼宗庙时祭未有因严配而辍者今明堂去孟冬画日尚逺请复荐庙前者祖宗并侑今用典礼独配前者地祗神州并飨今以配天而亦罢是皆变礼中之大者也开元开寳二礼五帝无亲献仪旧礼先诣昊天奠献五帝并行分献以侍臣奠币皇帝再拜次诣真宗神座于礼为允诏恭依而五方帝亦行亲献　甲寅广西转运使李师中转运判官刘牧各罚铜二十斤先是岭南多旷土茅菅茂盛蓄藏瘴毒师中募民垦田县置籍期永无税以种及三十顷为田正免科役于是地稍开辟瘴毒减息而师中与牧坐擅除税不以闻故蒙罚　甲子以知防州赵抃为礼部员外郎兼侍御史知杂事　丁夘右卫大将军岳州团练使宗实辞防州防御使知宗正寺不许　是月右正言王陶上防曰去嵗亲发徳音稽唐故事择宗子使知宗正寺中外闻之咸谓此举设施安穏不惊人耳目而天下揺揺之心一旦而定厥后寖闻稽缓四方观听岂免忧疑流言或罪宗实以为自唐以来判宗正寺者皆用宗子求之典故乃一寻常差遣何必过为辞让或云事由宫中嫔御宦官姑息之言圣意因而防惑臣闻宗实自有此命以来夙夜恐惧闭门不敢见人昨自二月服除今半年有余矣臣恐天下之人谓陛下始者顺天心人欲而命之今者听左右姑息之言而疑之不独百世之后使人叹惜圣政始卒之不一亦恐自今逺近中外奸雄之人得以窥伺间隙矣因请对言宫嫔宦官有以上惑圣聪而使宗实畏避不敢前上问陶欲别与一名目如何陶对曰此止是一差遣名目乞与执政大臣议之上曰当别与一名目于是韩琦等始有立为皇子之议　八月乙亥朔内出明堂乐章迎神送神曲于太常　丙子右卫大将军岳州团练使宗实辞秦州防御使知宗正寺许之初宗实屡乞缴还告勅上谓韩琦曰彼既如此盍姑已乎曰此事安可中辍愿陛下赐以手札使知出自圣意必不敢辞比遣使召之称疾不入琦与欧阳修等私议曰宗正之命既出外人皆知必为皇子矣不若遂正其名修曰知宗正寺告勅付閤门得以不受今立为皇子止用一诏书事定矣遂入对乞听宗实辞所除官上曰勿更为他名便可立为皇子明堂前速与了当琦因请谕枢宻院及张昪至帝面谕之昪曰陛下不疑否帝曰朕欲民心先有所系属但姓赵者斯可矣昪即再拜称贺琦等乞帝书手札付外施行既退辅臣未分防中使已传手札至中书丁丑召翰林学士王珪令草诏珪曰此大事也非面受防不可明日请对曰海内望此举久矣果出自圣意乎帝曰朕意决矣珪再拜贺始退而草诏欧阳修叹曰真学士也己卯诏曰人道亲亲王者之所先务也葢二帝之隆
　　治由兹出朕甚慕之右卫大将军岳州团练使宗实皇兄濮安懿王之子犹朕之子也少鞠于宫中聪知仁贤见于夙成日者选宗子近籍命以治宗正之事使者数至其第廼崇执谦退久不受命朕黙喜焉朕蒙先帝遗徳奉承圣业罔敢失坠夫立爱之道自亲者始固可以厚天下之风而上以严宗庙也其以为皇子辛巳上悉召宗室入宫谕以立皇子之意　壬午诏入内内侍省皇城司即内香药库之西偏营建皇子位　癸未赐皇子名曙初中书择日旁十字上防最下一字用之　邈川首领嘉勒斯赉既老国事皆委其子栋戬知秦州张方平尝诱栋戬入贡许奏为防御使栋戬寻遣使入贡知杂御史呉中复劾奏方平擅以官爵许外裔启其贪心方平议遂不行先是契丹以女妻栋戬与之共圗夏国夏主谅祚与战屡为所败及是谅祚举兵击栋戬屯于古渭州其熟户酋长皆惧亟诣方平求救方平惧饰楼橹为守城之备尽籍诸县马悉发下番兵皇祐末古渭州熟户反增秦州戌兵甚多事平文彦博悉分屯永兴泾原环庆三路期有警则召之以省刍粮谓之下番兵方平至是乃发之闗西震耸仍驿奏乞发京畿禁军十指挥赴本路枢宻使张昪言于上曰臣昔在秦州邉人言敌欲入寇者甚众后皆无事实今事未可知而发京畿兵以赴之惊动逺近非计也请少须之上从其言数日方平复奏谅祚已引兵西去击栋戬矣谅祚寻复为栋戬所败筑堡于古渭州之侧而还諌官司马光因劾奏方平怯懦轻举请加窜谪宰相曾公亮独右方平乃言曰兵不出塞何名为轻举且冦所以不入者以有备故也有备而贼不至顾以轻举罪之邉臣自是不敢为先事之备矣光奏三上甲申徙方平知应天府　乙酉诏太常寺登歌用柷敔用翰林学士王珪言也　辛卯以司封郎中李受为皇子位伴读改宗正寺伴读王猎为皇子位説书　大宗正司言皇子累奏辞所除恩命己卯还其奏　壬辰诏权以皇城司宇为皇子位乃命入内髙班王中庆梁徳政发车乗津置行李入内上既下己卯诏书皇子犹坚卧称疾不入司马光王陶等言凡人见丝毫之利至相争夺今皇子辞不赀之富已三百余日不受命其贤于人逺矣有识闻之足以知陛下之圣能为天下得人然臣闻父召无诺君命召不俟驾而行使者受命不受辞皇子不当避逊使者不当徒反凡诏皇子内臣皆乞责降且以臣子大义责皇子宜必入上与辅臣谋之韩琦曰今既为陛下子何所间哉愿令本宫族属敦劝及选亲信内人就谕防彼必不敢违也丁酉赐皇子袭衣金带银绢各一千诏登州防御使同判大宗正事从古沂州防御使虢国公宗谔敦劝皇子独与润王宫大将军以上同入内皇子若称疾即乗肩舆己亥从古等言皇子犹固称疾是夕使者往返数四留禁门至四鼓皇子终不至乃诏改择异日　庚子以立皇子告天地宗庙及诸陵　辛丑皇子以肩舆入内先是宗谔责皇子曰汝为人臣子岂得坚拒君父之命而终不受耶我非不能与众人执汝强置汝于肩舆恐使汝遂失臣子之义陷于恶名耳皇子初让宗正与记室周孟阳谋之所上表皆孟阳笔也每一表饷孟阳十金孟阳辞皇子曰此不足为谢俟得请于朝方当厚赏耳凡七八表孟阳获千余缗及立为皇子犹固称疾孟阳入见于卧内曰主上察知太尉之贤参以天人之助乃发徳音太尉独称疾坚卧其义安在皇子曰非敢徼福以避祸也孟阳曰今已有此迹设固辞不拜使中人别有所奉遂得燕安无患乎皇子抚榻而起曰吾虑不及此遂与宗谔等同入内良贱不满三十口行李萧然无异寒士有书数橱而已中外闻之相贺【中外相贺此据欧阳修私记及范祖禹帝学】　甲辰皇子见上于清居殿自是日再朝于内东门或入侍禁中　九月乙巳朔以皇子为齐州防御使进封钜鹿郡公　丁未以贵人董氏为充媛己酉朝飨景灵宫庚戍飨太庙辛亥大飨明堂大赦
　　令天下系帐存留寺观及四京管内虽不系帐而舍屋百间以上者皆特赐名额諌官司马光言窃以释老之教无益治世而聚匿游惰耗蠧良民是以国家明着法令有创造寺观百间以上者听人陈告科违制之罪仍即时毁撤葢以流俗戅愚崇尚释老积弊已深不可猝除故为之禁限不使繁滋而已今若有公违法令擅造寺观及百间以上则其罪已大幸遇赦恩免其罪犯可矣其栋宇瓦木犹当毁撤没入县官今既不毁又明行恩命赐之宠名是劝之也臣闻为人上者洗濯其心一以待民是以令行禁止而莫敢不从今立法以禁之于前而发赦以劝之于后则凡国家之令将使民何信而从乎臣恐自今以往奸猾之人将不顾法令依凭释老之教以欺诱愚民聚敛其财广营寺观务及百间以冀后赦之恩不可复禁矣伏望追改前命更不施行初帝享明堂方宿斋而充媛董氏疾革使白皇后曰妾不幸即死愿勿亟闻以慁上精意后然从之壬子帝临奠凄恻追赠婉仪癸丑加赠淑妃特迁其父右侍禁资为内殿崇班官其弟侄四人葬奉先资福院后又命有司为之定諡及行防礼于葬日仍给卤簿光言古者妇人无諡近世惟皇后有諡及有追加防命者卤簿本以赏军功未尝施于妇人伏望陛下特诏有司悉罢议諡及防礼事其葬日更不给卤簿凡防事所需悉从减损上嘉纳之　己未内外官并以明堂赦书加恩宰相韩封仪国公　戊辰改夀星观为崇先观　冬十月乙亥皇子上表辞所除官赐诏不允　壬午封赠媫妤周氏三代旧制惟皇后得赠三代自妃以下皆不过二代知制诰张瓌请追改新命不报　丙戌白虹贯日　甲午命知制诰王安石同勾当三班院先是安石紏察在京刑狱有少年得鬭鹑其侪求之不与恃与之昵輙持去少年追杀之开封府按其人罪当死安石驳之曰按律公取窃取皆为盗此不与而彼强擕以去是盗也追而敺之是捕盗也虽死当勿论遂劾府司失入府官不伏事下审刑大理皆以府断为是诏放安石罪旧制放罪者皆诣閤门谢安石言我无罪不肯谢御史台举奏之释不问　以秘阁校理蔡抗为广东转运使先是岑水铜冶大发官市诸民止给空文积逋钜万奸民无所取资羣聚私铸与江西盐盗合郡县患之督捕甚严抗曰采铜皆惰游之民铜悉入官而不畀其直非私铸衣食安所给又从而诛之是罔民也因命铜入即给其直民皆乐输私铸遂絶番禺嵗运盐给英韶二州道逺多侵窃杂恶抗命十舟为一运择摄官主之嵗终防其殿最是嵗盐课増十五万缗　乙未太白昼见　丙申诏天下常平仓多所移用而不足以支凶年其令内藏库与三司共支缗钱一百万下诸路助籴之从右正言判司农寺王陶所请也　十二月乙巳进封沂国公主为岐国公主建州观察使知卫州李玮改安州观察使复为驸马都尉　戊子皇子徙入位　十二月皇城司逻卒呉清等宻奏富人张文政尝杀人有司鞫问无状愿得清诘所从而主者不遣御史傅尧俞言陛下惜清恐自是不复闻外事矣不若付之有司辨其是非而赏罚之则事之上闻者皆实乃所以广视听也谏官司马光等亦极言其害诏清等决杖配下军　丙申幸龙图天章阁召辅臣近侍三司副使台諌官皇子宗室驸马都尉主兵官观祖宗御书又幸寳文阁为飞白书分赐从臣下逮馆阁作观书诗韩等为和遂宴羣玉殿传诏学士王珪撰诗序刋石于阁　庚子再召羣臣于天章阁观瑞物复宴羣玉殿帝曰天下久无事今日之乐与卿等共之宜尽醉勿辞赐禁中花金盘香药又召韩至御榻前别赐酒一巵从臣霑醉至暮而罢【吕氏家塾记云皇子坐在舍人待制之后】　是嵗冬无氷天下断大辟一千六百八十三人















　　资治通鉴后编卷七十
　　钦定四库全书
　　资治通鉴后编卷七十一
　　刑部尚书徐干学撰
　　宋纪七十一【起昭阳单阏正月尽十二月凡一年】
　　仁宗体天法道极功全徳神文圣武睿哲眀孝皇帝
　　嘉祐八年春正月己酉翰林学士范镇知贡举　癸丑诏夏国主谅祚所遣进奉人石方称宣徽南院使非陪臣官号自今宜遵用誓诰无得僣拟　丙寅以龙圗阁直学士知审官院韩贽兼判都水监初置都水监欲重其事以知杂御史判至是知杂赵抃辞以不知水事故命贽焉　戊辰宰相韩琦言奉州永宁寨旧以钞市马自古修渭寨在永宁之西而蕃汉多互市其间因置买马场凡嵗用缗钱十余万实耗国用诏复置场永宁罢古渭寨所置场蕃部马至径鬻于秦州　己巳以充仪俞氏为昭仪媫妤杨氏为修仪周氏为婉容　二月癸未帝不豫甲申徳音降天下囚罪一等徒以下释之乙酉太子少傅致仕田况卒赠太子太保諡宣简况寛厚眀敏有文武才与人若无不可至其有所守人亦不能移也其论天下事甚多如并枢宻院于中书以一政本日轮两制馆阁一员于便殿备访问以锡庆院广太学兴镇戎军原渭等州营田汰诸路宣毅广防等冗军防元昊势屈纳欵必令尽还延州侵地无过许嵗币并入中青盐请戮陜西陷没主将随行亲兵其论甚伟然不尽行也始契丹冦澶州略得数百人以属况父延昭延昭哀之悉纵去因自脱归中国生八子多知名况长子也保州之役况杀降卒数百人朝廷壮其决后大用之然卒无子以兄子为后　丙戍中书枢宻院奏事于福宁殿之西阁见上所御幄帟裀褥皆质素暗久而不易上顾韩琦等曰朕居宫中自奉止如此耳此亦生民之膏血也可轻费之哉　二月甲申诏前郓州观察推官孙兆邠州司戸参军单诊御脉上初不豫医官宋安道等进药久未效而兆与皆以医术知名特召之丙午诏中书劾宋安道等罪以闻　戊申太子太保致仕厐籍卒时上不豫废朝临奠皆不果第遣使吊赙其家赠司空兼侍中諡荘敏籍晓律令长于吏事持法深峭军中有犯者至或断斩刳磔或累笞至死以故士卒畏服而治民有惠爱及为相议者以为声望减于治郡时云　甲寅昭徳军节度使同平章事李昭亮卒赠中书令諡良僖昭亮为人和易谙习近事于吏治颇通敏善委任僚佐故数更藩镇无他过然妻早亡嬖三妾内迭擅家政昭亮莫能制也　壬戍孙兆为殿中丞单为中都令仍令校正医书封神应侯扁鹊为神应公皇城使宋安道等皆降官　癸丑御内东门幄殿　甲子御延和殿赐进士闽人许将等一百二十七人及第六十七人同出身诸科一百四十七人及第同出身又赐特奏名进士诸科一百人及第同出身诸州文学长史乙丑以圣体康复宰臣诣东上阁门拜表称贺　辛
　　未晦上暴崩于福宁殿是日上饮食起居尚平宁甲夜忽起索药甚急且召皇后皇后至上指心不能言召医官诊视投药灼艾已无及丙夜遂崩左右欲开宫门召辅臣皇后曰此际宫门岂可夜开且宻谕辅臣黎眀入禁中又取粥于御厨医官既出复召入使人禁守之夏四月壬申朔辅臣入至寝殿后定议召皇子入告以上晏驾使嗣立皇子惊曰某不敢为某不敢为因反走辅臣共持之或解其髪或被以御服召殿前马步军副都指挥使都虞候及宗室刺史以上至殿前谕防又召翰林学士王珪草遗制珪惶惧不知所为韩琦谓珪曰大行在位凡几年珪悟乃下笔至日昳百官皆集犹吉服但解金带及所佩鱼自垂拱殿门外哭而入班福宁殿前哭止韩琦宣遗制英宗即皇帝位见百官于东楹百官再拜复位哭乃出帝欲亮阴三年命韩琦摄冡宰辅臣皆言不可乃止【考异李焘曰蔡氏直笔云仁宗暴崩慈圣光献皇后秘不发丧宻召英宗入禁中降内批宣大臣明日却问候晓开内东门乃启埀拱殿后门宣上旨令大臣由埀拱殿入宰相韩琦而下至福宁殿下再拜升阶扣帘欲进内侍言皇后在此琦却立后发哭曰天下不幸夜来官家忽然上仙大臣发哭后曰念奈何相公官家无子琦曰皇后不可出此言皇子在东宫何不便宣入后曰只是宗室立了他后莫有人争琦曰更何可拟议后乃曰皇子已在此方命卷时英宗已即位了琦退谓同列曰适来散乱发一言耶于是宣班草遗制殿帅郝质戒殿前班兵曰今入殿见吾山呼拜时汝軰方得山呼乃扣殿阶曰宰相欲上殿看官家琦禀后后许之时英宗散髪被面覆以帽子质徐搢笏拂开髪审观之降殿山呼拜殿前班亦山呼拜时朝论称有如此宰相殿帅天下岂不晏然按司马氏日记则英宗在外翌旦召入韩琦家传亦云遣使扶侍皇子须臾皇子到与日记畧同如直笔所载琦对后语若果有之家传必不肯遗恐出于传闻未可信也又此时殿帅乃李璋而郝质实为马军帅直笔盖误今并不取邵氏闻见録亦云仁宗大渐之夕光献即召英宗入翌日大臣方入英宗即位与蔡氏直笔同然实録本纪皆云辅臣至福宁殿皇后传遗旨命皇子即位不云先召皇子入也神録曹太后传独云先召皇子入翌日乃召辅臣更须考详】　癸酉大赦优赏诸军如干兴故事时禁衞或相告干兴内给食物中有金旣而宫中果赐食众视食中无有纷纷以为言殿前副都指挥使李璋呼什长谓曰尔曹平居衣食县官主上未临政已优赏尔何功复云云敢諠者斩众乃定判吏部南曹王端言公卿子弟襁褓得官未尝莅事而锡服与年劳者等何以示观劝请从莅日始遂着为令端质之弟也　命引进副使王道恭告哀契丹左藏库副使任拱之告哀夏国拱之仍赍使大行遗诏及遗留物　三司奏乞内藏库钱百五十万贯防绢二百五十万疋银五万两助山陵及赏赉从之　上初即位与辅臣言皆不名及将责降医官有欲为孙兆单地者言于上曰先帝初进兆等药皆有騐不幸至此乃天命也非医官所能及上敛容曰闻兆等皆两府所荐信乎对曰然上曰然则朕不敢与知唯公等裁之皆惶恐甲戌兆编管池州峡州同知时责降者十二人独兆骧得逺地云　乙亥羣臣表请听政不从　诏天下官名地名人姓名与御名同者改之改名部署曰总管命韩琦为山陵使　先是辅臣奏事帝必详问本末然后决裁莫不当理中外翕然皆称眀主是日晚忽得疾不知人语言失次复召已责降医官宋安道甄立里秦宗一王士伦等入侍疾　丙子尊皇后曰皇太后　丁丑羣臣三上表请听政戊寅诏许之旣而以疾不果有司请改日大敛司天监言卜近日则不利上及太后上令避太后而己巳卯大敛上疾増剧号呼狂走不能成礼韩琦亟投杖褰帘抱持上呼内人属令加意拥防又与同列入白太后下诏听政日请太后权同处分礼院奏请其日皇帝同太后御内东门小殿垂帘中书枢宻院合班起居以次奏事或非时召学士亦许至小殿皇太后处分称吾羣臣进名起居于内东门从之【考异李焘曰韩琦投杖褰拥防英宗事据家传及王岩叟别録国史并无此当考】　庚辰遣供备库副使夏倍等二十人告谕诸路官吏军民以先帝升遐及上嗣位之意谏官司马光等言窃见大行晏驾已近旬日其告哀契丹使者犹未进发兼闻不曽素戒使者对答继嗣之辞臣等窃议深恐未便何则国家既与契丹约为兄弟遭此大丧正当讣告彼中刺探之人所在有之今天下缟素彼中岂得不知而讣告之人尚未到彼彼谓中国有何事故能不猜疑自古大宗无子则取于小宗以为后着在礼典岂为国恶若彼人有问尽以实对有何所伤今问继嗣于使人而使人对以不知事体岂得穏便且陛下初为皇子之时诏书已布告天下谅彼中知之甚悉今若告答以虚辞不足诈彼而适足取其笑侮耳臣等愿朝廷早决此议令使人昼夜兼程进发如彼中问及继嗣皆以实告　辛丑命契丹贺乾元节使保静军节度使耶律谷等进书奠梓宫见上于东阶令阁门以书币入始契丹使者至徳靖廷臣有欲却之者有欲俟其至国门谕使之还者议未决太常丞集贤校理邵亢请许其使者奉国书置柩前俾得见上以安逺人诏从其言时龙圗阁直学士周沆馆伴契丹使者初未许见先诏取书置柩前使者固请见曰取书非故事也上以方衰绖辞焉使者执书不肯授閤门沆曰昔北朝有丧吾使至栁河而还今朝廷重隣好听北使至京师达命于几筵防礼厚矣奈何更以取书为嫌乎使者立授书然上亦卒见谷等朝廷未知契丹主之年沆乘间杂他语以问使者出不意遽对以实既而悔之相顾然曰今复应兄事南朝矣　壬午辅臣入对于柔仪殿西阁皇太后御内东门小殿垂帘听政初议帝与太后同御东殿垂辅臣合班以次奏事及是上方服药权居柔仪殿东阁之西室太后居其东室辅臣旣入西室问圣体因奏军国事太后乃独御东殿辅臣以政事复奏于前云　癸未内出遗留物赐两府宗室近臣主兵官有差富弼文彦博时居丧皆遣使就赐之知谏院司马光言防赐遗留物如臣所得已千缗况名位渐髙必霑赉愈厚举朝之内所费何啻钜万窃以国家用度素窘复遭大丧累世所藏几乎扫地传闻外州军官库无钱之处或借贷民钱以供赏给一朝取办逼以棰楚当此之际羣臣何心以当厚赐因固辞卒不许光乃以所得珠为谏院公使钱以金遗其舅氏焉甲申宰相韩琦加门下侍郎兼兵部尚书进封衞国
　　公【考异李焘曰琦本传称进封衞国实録称魏国今从本传】曽公亮加中书侍郎兼礼部尚书枢宻使张升参知政事欧阳修赵槩并加戸部侍郎枢宻副使胡宿呉奎并加给事中　知谏院司马光上皇太后疏曰殿下初摄大政四方之人莫不观听以占盛徳臣以为凡名物礼数所以自奉者皆当深自抑损不可尽依章献眀肃皇后故事以成谦顺之美副四海之望大臣忠厚如王曽清纯如张知白刚正如鲁宗道质直如薛奎者殿下当信之用之与共谋天下之事鄙猥如马季良谗谄如罗崇勲者殿下当疎之逺之不可宠以禄位听采其言也臣闻妇人内夫家而外父母家况后妃与国同体休戚如一若赵氏安则百姓皆安况于曹氏必世世长享冨贵眀矣赵氏不安则百姓涂地曹氏虽欲独安其可得乎是故政者正也为政之道莫若至公臣愿殿下熟察羣臣之中有贤才则举之有功则赏之虽贱如厮役憎如仇讐逺在千里之外皆不可弃遗如此则人谁不劝矣若羣臣之中职事不修则废之有罪则刑之虽贵为公卿亲为兄弟近在耳目之前皆不可寛假如此则人谁不惧矣夫为善者劝为恶者惧百官称职万民乐业天下之安犹倚泰山而坐平原也尚何忧哉然后俟皇帝圣体平宁授以治安之业自居长乐之宫坐享天下之养则殿下圣善之徳冠絶千古光映后来虽周之文母汉之眀徳不足比也乙酉作受命寳命欧阳修篆其文曰皇帝恭膺天命
　　之寳　发诸路卒四万六千余人修奉山陵　丙戌以国子监所印九经及正义孟子医书赐夏国从所乞也丁亥以皇子右千牛衞将军仲鍼为安州观察使光
　　国公内右率府副率仲紏为和州防御使乐安郡公仲恪为博州防御使大宁郡公　翰林学士王珪上言圣体已安皇太后乞罢权同听政即命珪草还政书旣而不行【考异李焘曰司马光日记十六日丁亥王珪乞皇太后还政实録无其事又据王珪集有皇太后第一次还政书注云嘉祐八年四月十八日辰时通进司降到御寳劄子令撰当日未时进入十八日己丑也实録亦无其事今依日记载此更须详考】　荧惑自去年八月庚辰夕伏积二百四十九日命辅臣祈禳于集英殿己丑辰见东方癸巳权三司使蔡襄奏大行山陵一用永定制度于
　　是右司谏王陶上言民力方困山陵不当以永定为凖其后京西转运使呉充楚建中知济州田棐相继上言请遵先帝遗诏山陵务从俭约皇堂上宫除眀器之外金玉珍寳一切并去建中须城人也礼院编纂蘓洵亦贻韩琦书切谏至引华元不臣以责之琦为变色乃诏礼院与少府监议唯省干兴中所増眀器而已其他犹一用定陵制度【考异据卢士宗传云士宗为少府监与工作造方中诸物比干兴省费十余万缗按实録云省干兴所増眀器而已然则一种自费十余万缗也士宗传似饰説今不取】　右司谏直集贤院同修起居注郑獬上言今国用空乏财赋不给近者赏军已见横敛冨室嗟怨流闻京师窃惟先帝节俭爱民出于天性无珠玉奇丽之好无犬马逰观之乐服御至于澣濯器玩极于朴陋此天下所共知也今山陵制度乃取干兴最盛之时为凖独不伤先帝平日节俭之徳乎臣以为宜勅有司条具名数再议减节【獬疏据本传附见实録不载也】　上自不豫以来防皆礼官执事羣臣奉慰则垂帘不坐乙未大祥上始亲行礼又卷坐受慰人心稍安　丁酉起复文彦博固辞表三上乃听终丧寻有诏给俸赐比宰臣之半彦博又辞许之　己亥羣臣上表请临朝听政表三上乃许之　立京兆郡髙氏为皇后北作坊使遵甫之女遵甫继勲子也母曹氏皇太后亲姊后四嵗与上同育于禁中仁宗尝谓太后他日必以相配太后许诺旣长出宫庆厯七年归于濮邸封京兆郡君于是正位　戊戌司马光上疏曰臣愚窃惟大行皇帝春秋未甚髙以宗庙社稷之重超然逺览确然独断知陛下仁孝可守大业擢于宗室之中建为嗣子授以天下其防徳隆厚逾于天地固非微臣所能称述今不幸奄弃万国陛下哀慕泣血以夜继昼过于礼制以至成疾中外闻者莫不感泣知大行皇帝能为天下得人治平之期企踵可待羣臣百姓不胜大幸今者圣体痊平初临大政四海之人拭目而视倾耳而听举措云为不可不审易曰君子以作事谋始召诰曰王乃初服呜呼若生子防不在厥初生自贻哲命夫为政之要在于用人赏善罚恶而已三者之得则逺近翕然向风从化可以不劳而成无为而治三者之失则流闻四方莫不解体纪纲不立万事隳頽治乱之原安危之机尽在于是臣愿陛下难之重之精心审虑如射之有的必万全取中然后可发也陛下思念先朝欲报之徳奉事皇太后孝谨抚诸公主慈爱此诚仁孝之至过人逺甚臣愿陛下虽天性得之复加圣心夙夜匪懈谨终如始以结亿兆之心形四方之化则福祚流于子孙令闻垂于无穷矣古者人君嗣位必逾年然后改元臣愿陛下一循典礼勿有变更于中年也三年之丧自天子达于庶人一也自汉氏以来始从权制以日易月臣愿陛下虽仰遵遗诏俯徇羣情二十七日而释服至于宫禁之中音乐防燕吉庆之事皆俟三年然后复常以尽送终追逺之义焉礼为人后者为之子故为所后服斩衰三年而为其父母齐衰期为所后者之亲皆如子而为己之亲皆降一等盖以特重于大宗则宜降其小宗所以专志于所奉而不敢顾私亲也汉宣帝自以为昭帝后终不敢加尊号于衞太子史皇孙光武起于布衣亲冒矢石以得天下自以为元帝后亦不敢加尊号于钜鹿都尉南顿君此皆循大义眀至公当时归美后世颂圣至于哀安桓灵咸自旁亲入继大统皆追尊其祖父此不足为孝而适足犯义侵礼取讥当时见非后世臣愿陛下深以为鉴杜絶此议勿复听也凡此数者臣伏计陛下眀聪皆素知之然臣复区区进言者诚惧不幸有谄防之臣不识大体妄有开説自求容媚陛下万一误加听从欲捐躯争之亦无及已是以不敢不先事而言庶几圣徳纯粹完美不有秋毫之缺使一夫窃议于草莱者臣之志也　五月癸夘进封公主为长公主岐国改越国福安改康国庆夀改惠国永夀改荣国寳夀改顺国以皇子位伴读太常少卿李受为左司郎中皇子位説书屯田员外郎王猎为刑部员外郎并充天章阁待制受兼侍读猎兼侍讲管勾皇子位昭宣使瑞州刺史右班副都知石全育领原州团练使充入内副都知故事都知四人至是并全育而五诏后有阙勿补【任守忠邓保吉甘昭吉李允恭石全育并为入内都知凡五人也】　庚戍封长女为徳宁公主第二女为寳安公主第三女为夀康公主中书奏用故事并长公主皆赐告罢其册礼　诏山陵所用钱物并从官给毋以扰民诏虽下然调役未尝损也【此据司马光日记王珪集亦载此诏文】三司计山陵当用钱粮五十万贯石而不能备或请移陜西縁邉入中于永安县转运副使薛向陈五不可且乞如其数以献许之【此据薛向传附见】　以右司谏王陶为户部员外郎直史馆充皇子位伴读屯田员外郎周孟扬秘书丞孙思恭充皇子位説书孟扬自以王官教授与上有潜龙之旧而李受王猎皆非上故识顾先得待制由是觖望固辞説书不拜　乙巳赐郑州公使钱五百贯以灵驾所过故也　富弼旣除防戊午授枢宻使礼部尚书同平章事　庚申翰林学士王珪奏谨按曽子问曰贱不诔贵防不诔长礼也惟天子称天以诔之春秋公羊説读诔制諡于南郊若云受之于天然干兴元年夏旣定真宗皇帝諡其秋始告天于圜丘史臣以为天子之諡当集中书门下御史台五品以上尚书省四品以上诸司三品以上于南郊告天议定然后连奏以闻近制唯词臣撰议即降诏命庶僚不得参闻颇违称天之义臣奉命撰上先帝尊諡欲望眀诏有司稽详旧典先之南郊而后下臣之议庶先帝之茂徳休烈有以信万世之传诏两制详议翰林学士贾黯等议如珪奏从之　戊辰皇子仲鍼仲紏始就东宫听读是日初御延和殿上疾犹未平命辅臣祈福于天地宗庙社稷及景灵宫寺观又遣使二十一人祷岳渎名山　六月癸酉上复以疾不出是时唯两府得入对柔仪退诣内东门小殿帷之外复奏政事于皇太后如初　先是礼院言大行祔庙而太庙七室皆满请増置一室诏两制及待制以上与礼官考议观文殿学士孙抃等议曰谨按礼曰三昭三穆与太祖之庙而七书曰七世之庙可以观徳曰世与昭穆云者据父子之正而言也若兄弟则昭穆同不得以世数数之矣商祖丁之子曰阳甲曰盘庚曰小辛曰小乙四者皆有天下而商之庙有始祖有太祖有太宗有中宗若以一君为一世则小乙之祭不及其父祖丁是古之兄弟相及昭穆同而不以世数数之眀矣故晋之庙十一室而六世唐之庙十一室而九世中宗睿宗之于髙宗恭宗文宗之于穆宗同居穆位国朝太祖为受命之祖太宗为功徳之宗此万世不迁者也故太祖之室太宗称孝弟真宗称孝子大行皇帝称孝孙而禘祫图太祖太宗同居昭位南向真宗居穆位北向盖先朝稽用古礼而着之于祀典矣大行皇帝神主祔庙请増一室为八室以备天子事七世之礼诏从之于是龙图阁直学士兼侍讲卢士宗天章阁待制兼侍读司马光议曰臣等谨按礼天子七庙三昭三穆与太祖之庙而七太祖之庙百世不毁其余昭穆亲尽则毁示有终也自汉以来天子或起于布衣以受命之初太祖尚在三昭三穆之数故或祀四世或祀六世其太祖以上之主虽属尊于太祖亲尽则迁故汉元帝之世太上庙主瘗于寝园魏眀帝之世处士庙主迁于园邑晋武帝祔庙迁征西府君惠帝祔庙迁豫州府君自是以下大抵过六世则迁其神主盖以太祖未正东向之位故止祀一昭一穆若太祖已正东向之位则并三昭三穆为七世矣唐髙祖初祀四世太宗増祀六世及太宗祔庙则迁洪农府君髙宗祔庙又迁宣帝皆祀六世此前世之成法也惟明皇立九室祀八世事不经见难可依据今若以太祖太宗为一世则大行皇帝祔庙之日僖祖亲尽当迁于西夹室祀三昭三穆于先王典礼及近世之制无不符合太庙更不须添展一室诏抃等再议于是复上议曰自唐至周庙制不同而皆七世自周以上所谓太祖非始受命之主特始封之君而已今僖祖虽非始封之君要为立庙之始祖方庙数未过七世之时遂毁其庙迁其主考三代之礼未尝有此汉魏及唐一时之议恐未合先王制礼之意臣等窃以为存僖祖之室以备七世之数合于经传事七世之眀文而亦不失先王之礼意诏恭依　戊寅以翰林学士权三司使蔡襄为修奉太庙使襄乃以八室图奏御又请广庙室并夹室为十八间从之　帝自感疾即厌服饵韩琦尝亲执药杯以进帝不尽饮而却之药汚琦衣太后亟出服赐琦琦不敢当太后曰相公殊不易皇子仲鍼侍侧太后曰汝盍自劝之帝亦弗顾也　丁亥诏今嵗制科举人著作佐郎赵卨等十七人权罢将来到场便赴秘阁就试　以兵部郎中权判大理寺陈太素知眀州太素尝为大理评断官入审刑为详议官权大理少卿又判大理寺任刑法二十余年朝廷有大狱疑则必召与议太素推原人情以传法意众皆释然自以为不及然所论建亦或有不中毎临案牍至忘寝食大寒暑不变子弟或止之曰囹圄之苦其不堪甚于我也在大理以身疾数求罢执政以为任职弗许乆之乃出守　癸巳司马光上太后及帝疏曰皇帝圣体平宁之时奉事皇太后承顺顔色冝无不如礼若药石未效而定省温凊有不能周备者亦皇太后所宜容也孔子曰孝哉闵子骞人不间于其父母昆弟之言盖言诚信纯至表里着眀而他人不能间也孟子曰父子责善贼防之大者盖言骨肉至亲正当以防意相厚不当较锱铢之是非也臣愚伏望皇帝思孔子之言皇太后无忘孟子之戒万一奸人欲有开説涉于离间者当立行诛戮以眀示天下使咸知谗佞之徒不能欺惑圣眀也【癸巳二十三日据本集附此】帝初以忧疑得疾举措或改常度其遇宦官尤少防左右多不悦者乃共为谗间两宫遂成隙太后对辅臣尝及之韩琦因出危言感动太后曰臣等只在外见得官家内中保防全在太后若官家失照管太后亦未安穏太后惊曰相公是何言自家更切用心琦曰太后照管则众人自然照管矣同列为缩颈流汗或谓琦曰不太过否琦曰不如此不得间有传帝在禁中过失事众颇惑之琦曰岂有殿上不曽错一语而入宫门即得许多错琦固不信也传者亦稍息【李焘曰此据琦家传及别録但畧加删润大意与十一月末所载畧同盖此时琦未赴昭陵彼时归自陵下不妨两存之】　戊戍山陵使韩琦奏山陵诸顿所调物过多乞选朝臣一员付之计度乃命盐鐡判官楚建中往裁其数时三司使蔡襄总应奉山陵事凡调度供亿皆数倍劳费旣广已而多不用议者非之【此据蔡襄传附见】　上疾既平犹未御正殿御史中丞王畴上疏曰今四方之人翘足引首倾耳注目愿观新政者累月于兹而未御正殿以见羣臣议者皆谓圣躬旣已平复但以未经先帝卒哭不忍视朝此实天子之孝逾于髙宗矣今易月之期已在卒哭之外惟引礼割情顾思大义早御前殿南面听政赫然日升万物咸覩臣民之望也　秋七月乙巳以侍御史吕诲为起居舍人同知谏院　知谏院司马光言窃见诸路转运使提防刑狱知州军事各遣亲属进贺豋极表至京师朝廷不问官职髙下亲属逺近一例推防此盖国初承五代姑息藩镇之故有此例后来人主嗣位之初大臣因循故事不能革正国家爵禄本待天下贤才及有功效之人今使此等无故受官诚为太滥况近年官吏繁冗十倍于国初朝廷深知其所以数年前别定制条减省诸色奏防之数若进表之人皆得一官则又并増数百入仕之人自乡来减省悉为虚设今纵不能尽罢此等防泽其进表人若五服内亲者或乞等第受一官其无服非亲属者并量赐金帛罢去庶几少救滥官之失同修起居注郑獬亦以为言且曰昔真宗初即位有事于南郊旧例羣臣皆得迁秩而真宗以为侥幸太甚遂命止加勲阶真宗已尝革滥赏于南郊之初则陛下亦宜絶缪防于豋极之后也执政谓已行之诏难于复改遂寝其议　壬子初御紫宸殿中书枢宻奏事帝自六月癸酉不御殿至是始见百官感恸者乆之其后只日御前殿双日御后殿惟朔望则前后殿皆不御至祔庙始如故　丙辰夏国王谅祚遣使萧延等来祭吊见于皇仪殿门外其使者固求入对弗许谅祚所上表辄改姓李赐诏诘之令守旧约司马光言伏闻夏国所遣使人前日不肯门见固求入对朝廷不许勒归馆舍臣愚窃以陛下继统之初四方皆欲瞻望天表窥觇圣徳又闻向曽不安意谓未能视朝所以外人之心敢尔桀黠今若深闭固拒不听入见则必疑有所隠避益足使之骄慢况即日陛下已御正殿臣谓何惜紫庭数步之地使之稽首拜伏瞻仰清光庶几得识陛下神武之姿知必能镇服四海归至其国转相告语使其聨属之众心服气沮不敢窥邉此所谓上兵伐谋不待战而屈敌者也　丁巳契丹使祭大行皇帝于皇仪殿遂见上于东厢上恸哭乆之使人言及大行辄出涕癸亥契丹使辞于紫宸殿命坐赐茶故事当赐酒五
　　行自是终谅闇皆赐茶而已　丁夘诏羣臣当上殿者令如故　戊辰百官请大行皇帝諡于南郊　初契丹兴宗母萧氏爱少子宗元欲以为嗣兴宗之重熈二十三年王拱辰报聘兴宗尝为拱辰言之其眀年兴宗殂长子洪基嗣立改元清宁尊萧氏曰太皇太后以宗元为皇太叔清宁三年萧氏殂宗元怙宠益骄恣与其相某谋作乱及相以贪暴黜宗元惧谋愈急洪基知其谋阴为之备是月戊午宗元从契丹主猎于凉淀契丹主让宗元先行宗元不可洪基先行依山而左宗元子楚王洪孝性阴狠兴宗尝言其目有反相前二嵗説其父诈称疾俟车驾临问乃行弑逆计卒不遂至是乃以其党四百余人诱胁弩手军直犯行宫射契丹主伤臂又伤马马仆太师某下马掖其主使乘已马御前都防检萧福美引兵与洪孝战射杀之契丹主兵与宗元战宗元不胜而遁南趣幽州一日行五百里明日自杀燕京留守耶律明与宗元通谋闻其败领奚兵入城授甲欲应之副留守某将汉兵距焉防使者以金牌至遂禽斩明陈王萧孝友等皆坐诛先遣来使者数人悉宗元之党也过白沟并以槛车载去诛之独萧福延以兄福美有功得免时清寜九年也【考异李焘曰此据司马光日记其称相某及太师某副留守某皆不得其名故也当考今按辽史宗元作重元洪孝作尼噜古而道宗纪书此事重元党有陈六萧呼图克等凡九人其诛逆有功则南院枢宻使许王仁先知北院枢宻院事赵王耶律乙辛南府宰相萧唐古北院宣徽使萧韩嘉努北院枢宻副使萧惟信敦睦宫使耶律良等也长编所谓某某者终不得其名姑仍旧余文则参用辽史】　八月庚辰王珪议上大行皇帝諡曰神文圣武眀孝庙号仁宗　辛巳诏军头司引见公事如故司马光言人君之职有三而已量材而授官一也度功而加赏二也审罪而刑罚三也材有短长故官有能否功有髙下故赏有厚薄罪有小大故罚有轻重此三者人君所当用心也臣伏见国家旧制百司细事如三司鞭一胥吏开封府补一厢镇之类往往皆须奏闻崇政殿所引公事有军人武艺国马刍秣之类皆躬亲阅视此盖国初权时之制施于今日颇伤烦碎陛下龙兴抚运圣政维新臣愚以为冝令中书枢宻院检详中外百司自来公事须申奏取旨及后殿所引公事其间不系大体非人君所冝躬亲者悉从简省委之有司陛下养性安身专念人君之三职足以法天地之易简致虞舜之无为天下幸甚　九月庚戍诏以皇子位为兴庆宫旣而知谏院吕诲言唐有此宫名改曰庆宁辛亥以皇子光国公仲鍼为忠武节度使同平章事淮阳郡王改赐名顼乐安郡公仲紏为眀州观察使祁国公赐名颢大宁郡公仲恪为耀州观察使鄠国公赐名頵　戊午上仁宗諡册于福宁殿　己未永昌郡夫人翁氏削一资翁氏位有私身韩虫儿者自言尝汲水仁宗见小龙纒其汲而出左右皆莫见因召幸焉留其金钏以为验仍遗之物虫儿遂有娠于是逾十月不产按问皆虫儿之诈得金钏于佛阁土中乃虫儿自埋之也太后以谕辅臣命杖虫儿配尼寺为长髪而翁氏坐贬辅臣皆请诛虫儿太后曰置虫儿于尼寺所以释中外之疑也若诛虫儿则不知者必谓虫儿实生子矣【考异李焘曰欧阳修私记载此事尤详独以虫儿乃宫正仰摇真之私身与司马光记不同今从日记】　壬戍以皇子位伴读王陶为淮阳郡王府翊善皇子位説书孙思恭为侍讲太子中允集贤校理兼史馆检讨韩维为太常丞充记室参军陶等请王受拜不许吕诲言王今未出阁当且设师友不冝遂置僚属臣欲朝廷先正陶等名位名位旣正则礼分自安况王年已长当早令出阁开府建官翊善侍讲自为僚属于事体即无不顺【此据吕诲奏议】　帝旣视朝前后殿而于听事犹持谦抑御史中丞王畴上疏曰庙社拥佑陛下起居平安临朝以时仅逾半载而未闻开发听断徳音遏塞人情缺然臣屡尝论奏愿陛下拨去疑贰日与二府讲评国论眀示可否而迄今言动寂寥中外未有所传此葢议论之臣辞情浅狭不能仰寤君听伏望思太祖太宗艰难取天下之劳真宗仁宗忧勤守太平之力勉于听决大政以慰母后之慈勿为疑贰谦抑自使盛徳闇然不光也　冬十月仁宗于昭陵　乙未以左司郎中知制诰张瓌为左谏议大夫以瓌在先朝尝建言密定储副特録其功也　十一月乙亥虞主至自山陵皇太后迎奠于琼林苑太后乘大安舆辇如肩舆而差大无扇筤不鸣鞭侍衞皆减章献之半所过起居者或呼万嵗庚子虞于集英殿先是五虞皆在途及是六虞犹用在途之礼上不亲祭知制诰祖无择知谏院司马光奏请亲虞御史中丞王畴亦以为言下礼院详议谓冝如无择等奏乃诏翌日亲虞旣而上不豫卒令宗正卿摄事光即奏臣昨言虞祭者孝子之事非臣下所得摄陛下幸听臣言命有司设亲祭之礼而今复不出在列之臣无不愕然自失且昨有司不为陛下设亲祭之礼犹可谓有司之失若今日之事则咎将谁归此皆由臣惷愚以彰陛下之过也臣闻易曰不逺复无祗悔元吉伏望陛下来日虽圣体小有不康亦当勉强亲祭以解中外之惑然上竟以疾故讫九虞不能出也　甲辰上亲祭虞主而不哭名曰卒哭旧无卒哭之礼于是用吕夏卿议始行之　丙午祔仁宗主于太庙庙乐曰大仁之乐以王曽吕夷简曹玮配享庙庭己酉减东西二京罪囚一等免山陵役户及灵驾所过民租　庚戌诏州军长吏举精于医术者令赴阙　辛亥契丹遣萧素等来贺即位　甲寅赐太常少卿孔叔瞻金紫叔瞻监裁造务以劳当迁上不欲以卿监赏管库之劳故有是赐自是以为例　是月司马光上皇太后疏曰昔汉眀徳马皇后无子眀帝使养贾贵人之子炟以为太子且谓之曰人不必生子但患爱养不至耳后于是尽心抚育劳悴过于所生及眀帝崩太子即位是为章帝章帝亦孝性淳笃母子慈爱终始无芥之间前史载之以为美谈恭惟仁宗皇帝忧继嗣之不立念宗庙之至重以皇帝仁孝聪眀选擢宗室之中使承大统不幸践阼数日遽婴疾疹虽殿下抚视之慈无所不至然医工不精药石未效窃闻向日疾势稍増举措语言不能自择左右之人一一上闻致殿下以此之故不能堪忍两宫之间微相责望羣心忧骇不寒而栗方今仁宗新弃四海皇帝乆疾未平天下之势危于累卵惟恃两宫和睦以自安如天覆而地载也岂可效常人之家事语言细故有丝毫之隙以为宗庙社禝之忧哉臣用是日夜焦心陨涕侧足累息宁前死而尽言不敢幸生而塞黙也伏以皇帝内则仁宗同堂兄之子外则殿下之外甥壻自童防之嵗殿下鞠育于宫中天下至亲何以过此又仁宗立以为皇子殿下岂可不以仁宗之故特加爱念包容其过失邪况皇帝在藩邸之时以至践阼之初孝谨温仁动由礼法此殿下所亲见而眀知也茍非疾疹乱其本性安得有此过失哉今殿下虽日夕忧劳徒自困苦终何所益以臣愚见莫若精择医工一二人以治皇帝之疾旬月之间察其进退有效则加之以重赏无效则威之以严刑未愈之间但冝深戒左右谨于侍衞其举措语言有不合常度者皆不得以闻庶几不増殿下之忧愤殿下惟寛释圣虑和神养气以安靖国家纪纲海内俟天地垂佑圣躬痊复然后举治平之业以授之不亦美乎光又以疏谏帝曰诗云父兮生我母兮鞠我抚我畜我长我育我顾我复我出入腹我欲报之徳昊天防极然则父母之恩不独以其生己也抚畜长育居其大半陛下自龆齓之年为太后所鞠育恩亦至矣又况今日为仁宗皇帝之嗣承海内之大业乎臣谓陛下宜夙兴夜寐昬定晨省亲奉甘旨承顺顔色无异于事濮王与夫人之时也近者道路之言颇异于是纷纷籍籍深可骇愕臣窃惟陛下孝恭之性着于平昔岂一旦遽肯变更葢向者圣体未安之时举动言语或有差失不能自省而外人讹传妄为増饰必无事实然此等议论岂可使天下闻之也周书曰小人怨汝詈汝则皇自钦徳古人有言曰御寒莫如重裘止谤莫如自修陛下疾疹未平固无如之何既愈之后伏望陛下亲诣皇太后阁克己自责以谢前失温恭朝夕侍养左右先意承志动无违礼使大孝之美纯粹光显过于未豋大位之时如此则上下感悦宗社永安今日道路妄传之言何能为损也吕诲上皇太后书言汉马皇后鞠养章帝劳瘁过于所生母子慈爱始终无芥之隙章帝终为贤主史册书美世逺益光臣伏愿殿下循修以为法度念先帝之顾托体圣躬之忧危宫下间言不可不察并以书劝帝尽孝道亲药物开陈切至多人所难言又乞蚤建储贰以固本根以絶闚觎慰安人心方帝疾甚时云为多乖错往往触忤太后太后不能堪左右谗间者或阴有废立之议昭陵旣复土韩琦归自陵下太后遣中使持一封文书付琦琦启之则帝所冩歌词并宫中过失事琦即对使者焚毁令复奏曰太后每説官家心神未宁语言举动不中节何足怪也及进对帘前太后呜咽流涕具道所以且曰老身殆无所容须相公作主琦曰此病故耳病已必不然子疾母可不容之乎太后不怿欧阳修继言曰太后事先帝数十年仁徳着于天下昔温成之宠太后处之裕如今母子之问反不能容耶太后意稍和修又言曰先帝在位嵗久徳泽在人故一日晏驾天下奉戴嗣君无一人敢异同者今太后深居房闼臣等五六书生尔若非先帝遗意天下谁肯听从太后黙然他日琦等见帝帝曰太后待我无恩琦对曰自古圣帝眀王不为少矣然独称舜为大孝岂其余尽不孝耶父母慈爱而子孝此常事亲之道惟父母不慈而子不失孝乃为可称政恐陛下事太后未至耳父母岂有不慈者哉帝大感悟自是亦不复言太后短矣【考异李焘曰按韩琦家传谓焚歌词时琦在陵下恐不然别録称琦在中书今畧加删润其他则据苏辙龙川别志但别志云大臣有不预立皇子者阴进废立之计旣不出主名深恐必无之或当时宦官軰私有此议非大臣也如家传所载太后问昌邑王亦竟不知何人为太后言此今辄改为左右谗间者庶不失事实别志又云欧阳修独见帝按家传则云韩琦独见其劝帝尽礼于太后语意畧同今改为琦等共云云或得其事之实也】先是十月辅臣请如干兴故事只日召侍臣讲读上曰当俟祔庙毕择日开经筵寻有诏直须来春司马光以为学者帝王首务不宜用寒暑废上纳其言十二月己巳始御延英阁召侍读侍讲讲论语读史记吕公着讲学而时习之曰説命云人求多闻时惟建事学于古训乃有获然则人君之学当观自古圣贤之君如尧舜禹汤文武之所用心以求治天下国家之要道非若博士诸生治章句解训诂而已又曰自天子至于庶人皆须朋友讲习然士之学者以得朋为难故有朋自逺方来则以为乐至于王人之学则力可以致当世之贤者使之朝夕燕见讲劝于左右又以左右之贤者为未足于是虚心延访以求诸滞淹则怀道抱徳之士皆不逺千里而至此天子之友朋自逺方来者也其乐亦大矣又曰在下而不见知于上者多矣然在上者亦有未见知于下者也故古之人君令有未孚人心有未服则反身修徳而不以愠怒加之如舜之诞敷文徳文王之皇自敬徳也刘敞读史记至尧授舜以天下因陈説曰舜至侧微尧越四岳禅之以位天地享之百姓戴之非有他道惟其孝友之徳光于上下耳二人辞气眀畅上竦体改容知其以义理讽也左右属听者皆动色即日传其语于外旣退王珪谓敞曰公直言至此乎太后闻之亦大喜【刘敞事据行状附见】　乙亥淮阳王顼出阁王辞两宫悲泣不自胜太后亦泣慰谕遣之自是日再入朝　以仁宗御书藏宝文阁命翰林学士王珪撰记立石　庚辰命翰林学士王珪贾黯范镇撰仁宗实録集贤校理宋敏求直秘阁吕夏卿秘阁校理韩维兼充检官入内廷知任守忠管勾敏求时知亳州特召用之
  </div>
  <div class="pagination">
   <a href="资治通鉴后编_page15.html">
    上一页
   </a>
   <span>
    ...
   </span>
   <a href="资治通鉴后编_page11.html">
    11
   </a>
   <a href="资治通鉴后编_page12.html">
    12
   </a>
   <a href="资治通鉴后编_page13.html">
    13
   </a>
   <a href="资治通鉴后编_page14.html">
    14
   </a>
   <a href="资治通鉴后编_page15.html">
    15
   </a>
   <span class="current-page">
    16
   </span>
   <a href="资治通鉴后编_page17.html">
    17
   </a>
   <a href="资治通鉴后编_page18.html">
    18
   </a>
   <a href="资治通鉴后编_page19.html">
    19
   </a>
   <a href="资治通鉴后编_page20.html">
    20
   </a>
   <a href="资治通鉴后编_page21.html">
    21
   </a>
   <span>
    ...
   </span>
   <a href="资治通鉴后编_page17.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
