<!DOCTYPE html>
<html>
<head>
    <meta charset="UTF-8">
    <title>续资治通鉴长编 - 第 120 页/共 607 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续资治通鉴长编 - 第 120 页/共 607 页</h1>
    <div class="content">　　先是八日，上梦景德中所睹神人传玉皇之命云：「先令汝祖赵某授汝天书，将见汝，如唐朝恭奉玄元皇帝。」翌日夜，复梦神人传天尊言：「吾坐西，当斜设六位。」即于延恩殿设道场。是日，五鼓一筹，先闻异香，少顷，黄光自东南至，掩蔽灯烛。俄见灵仙仪卫，所执器物皆有光明，天尊至，冠服如元始天尊。又六人皆秉圭四人仙衣，二人通天冠、绛纱袍。上再拜于阶下。俄有黄雾起，须臾雾散，天尊与六人皆就坐，侍从在东阶。上升西阶，再拜。又欲拜六人，天尊令揖不拜。命设榻，召上坐，饮碧玉汤，甘白如乳。天尊曰：「吾人皇九人中一人也，是赵之始祖，再降，乃轩辕皇帝，凡世所知少典之子，非也。母感电梦天人，生于寿邱。后唐时，七月一日下降，总治下方，主赵氏之族，今已百年。皇帝善为抚育苍生，无怠前志。」即离坐，乘云而去。及曙，以语辅臣，即召至殿，历观临降之所，又召修玉清昭应宫副使李宗谔、刘承珪，都监蓝继宗同观。
　　己未，札示中外，大赦天下，常赦所不原者咸除之。两京来年夏税放十之二，诸路十之一。赐致仕官全俸一年，幕职、州县官先经省者权增五百员，任满即停。（宋朝要录，内外诸军将士，并与特支。）
　　命参知政事丁谓、翰林学士李宗谔、龙图阁直学士陈彭年与太常礼院检讨官详定崇奉天尊仪制以闻。
　　庚申，髃臣诣崇政殿称贺，因赐酒五行而罢。宴宗室诸亲于万岁殿。
　　辛酉，上以崇儒术论、为君难为臣不易论示王旦等。先是，龙图阁直学士陈彭年因奏对，上谓之曰：「儒术污隆，其应实大，国家崇替，何莫由斯。故秦衰则经籍道息，汉盛则学校兴行。其后命历迭改，而风教一揆。有唐文物最盛，朱梁而下，王风寖微。太祖、太宗丕变弊俗，崇尚斯文。朕获绍先业，谨遵圣训，礼乐交举，儒术化成，实二后垂裕之所致也。为君之难，由乎听受；臣之不易，在乎忠直。其或君以宽大接下，臣以诚明奉上，君臣之心，皆归于正。直道而行，至公相遇，此天下之达理，先王之成宪，犹指诸掌，孰谓难哉？」彭年曰：「陛下圣言精诣，足使天下知训，伏愿躬演睿思，着之篇翰。」顷之，上出二论示彭年，彭年复请示辅臣，旦等因请付国子监刻石，从之。
　　诏以天尊降临，分命辅臣告天地、宗庙、社稷。初，宰相请准例遣丞郎已下，上特命王旦等摄事，又遣官告诸陵、岳渎、祠宇，上亲封香付之。
　　壬戌，谒玉清昭应宫。时将祀神州地祇，在致斋内，上疑不当出，欲别择日，恐缓。后乃诏礼官议之，且言：「焚香致谢，非游赏也，若不作乐，于礼无嫌。」遂从之。
　　诏广州钤辖兼提举在城烟火盗贼事。
　　闰十月乙丑朔，诏京城盗贼当决杖配隶者，自今免其令觽，内情重者奏裁。
　　丁卯，命王旦为躬谢太庙大礼使，向敏中为礼仪使，王钦若为仪仗使，陈尧叟为卤簿使，马知节为桥道顿递使。故事，每大礼，以宰相领大礼使，而礼仪等使皆署申状。东封岁，上特命中书、枢密院领五使，汾阴亦如之。于是王旦言：「顷岁，臣叨备相位，钦若以下皆知枢密院，参知政事。今敏中、钦若、尧叟悉同平章事，询于事体，颇似非宜。」上曰：「第依近制可也。」旦又曰：「东封、汾阴告庙日，皆奉天书，所以表奉符行事。今兹告庙，天书重于举动，望不出内。」诏可。
　　銮驾仪仗，旧止用二千人，有司请增为七千人，从之。
　　有司请太庙用飨礼，一献，庭设宫架，殿上登歌，无二舞。上欲重其事，特用三献，乃以相王元偓为亚献，舒王元偁为终献。
　　诏河北榷场所市食羊死于路者，无得抑市人鬻之。
　　诏：「访闻边臣每正旦五鼓即张烛庆贺，日聚宴乐，至有夜分而城不扃者。自今不得复然。」
　　己巳，上天尊号曰圣祖上灵高道九天司命保生天尊大帝。有司请以玉清昭应宫玉皇后殿为圣祖正殿，东位司命殿为治事之所。
　　令施州每月朔望给酒肴犒溪蛮。
　　庚午，上斋于长春殿，以朝元殿建道场，设更衣次，及奏中严外办于文德殿。
　　辛未，躬谢太庙六室，又命大臣分告天地、社稷、后庙。
　　壬申，上谓宰相曰：「顷闻郑国长公主肩舆出行，民有犯其前导者，即捕笞之。朕在东宫日，有犯者，第委之府县，未尝辄自棰掠也。宜令开封府，自今有此类未得决丝，具名以闻。仍严戒约诸宅勾当使臣。」
　　诏：「圣祖名，上曰玄、下曰朗，不得斥犯。以七月一日为先天节，十月二十四日为降圣节，并休假五日。两京、诸州，前七日建道场设醮，假内禁屠、辍刑，听士民宴乐，京城张灯一夕。」
　　改延恩殿为真游殿，重加修饰。
　　有司言：「道场及奏告【一六】，自今用青词云『嗣皇帝臣署。』大事，祀官朝服。常时奏告，公服。荐献，则太祝读词。设醮，止命道士备香酒、时鲾、碧色币。」诏可。
　　癸酉，诏天下州府军监天庆观并增置圣祖殿。
　　乙亥，诏上圣祖母懿号曰元天大圣后。初，宰臣以太祖谥号有与圣祖名同者【一七】，将议易之。上曰：「真祖临降，皇家大庆也。六室并当增谥。」乃诏太庙六室，各奉上尊谥二字。中书、门下请加僖祖谥曰文献睿和，顺祖曰惠元睿明，翼祖曰简恭睿德，宣祖曰昭武睿圣，太祖曰启运立极英武睿文神德圣功至明大孝，太宗曰至仁应道神功圣德文武睿烈大明广孝。
　　有司言圣祖母未有宫殿，望遣官于□州曲阜县寿邱奏告，从之。
　　丙子，出玉宸殿新稻赐辅臣，上曰：「禁中植稻，暇日临观刈获，见其劳力，愈知耕农之可念也。」
　　髃臣上尊号曰崇文广武感天尊道应真佑德上圣钦明仁孝，不允。表三上，从之。诏俟尊册圣祖毕，受册。
　　丁丑，谒启圣院太宗神御殿【一八】。礼毕，诏于龙图阁取太平兴国中舒州所获志公石以示辅臣，上作诗纪其符应，又作赞，目曰神告帝统石。乃加谥志公曰真觉，遣知制诰陈尧咨诣蒋山致告。其后又加谥曰道林真觉，令公私无得斥志公名。
　　五溪蛮向贵升等五百人及磨塀、洛浦蛮来贡方物。
　　戊寅，改□州曲阜县为仙源县。建景灵宫、太极观于寿邱，以奉圣祖及圣祖母。遣内供奉官周怀政与本州岛长吏规度兴作，俟宫观成日，备礼奉册，凡宫观之制，皆南开三门，二重，东西两廊，中建正殿，连接拥殿。又置道院、斋坊，其观宇之数，差减于宫。
　　庚辰，王钦若言所居第在太庙之后、后庙之前，出入宴处，皆不遑宁，请易赐官第。诏可，寻于安定坊造第赐之。
　　辛巳，玉清昭应宫天书阁上梁，车驾往观焉，宴赐如常例。
　　丁亥，诏圣祖、圣母徽号册宝法物，并饰以金，尊号册以金涂银为饰。旧制，皇帝册宝饰以金，宗庙饰以银，及是，有司请圣祖册宝如宗庙之制，上崇奉圣真，志存谦抑，故有是诏。
　　有司言唐太清宫乐章皆明皇所作，今崇奉玉皇、圣祖及祖宗配位乐章，请上自为之。戊子，内出乐章十六曲以示辅臣，文舞曰发祥流庆，武舞曰降真观德。
　　庚寅，龙图阁直学士陈彭年等上新定合门仪制十卷、客省事例六卷、四方馆仪一卷，诏銟之，仍第赐金帛。（实录、本纪，并于六月丁未书彭年进合门仪制，今又并客省、四方馆仪制书之，疑必重迭，故削去六月丁未所书，止存此。）
　　诏太常寺选殿前司天武左右厢军士，每厢七十五人，人为角手，教习以备警场。先是，每举大礼，皆预以近京州军召鸣鼓角者，贫民涉远而至，颇成劳费。及是罢之，人以为便。
　　命庄宅副使王承佑、入内殿头杨怀吉浚汴水。上谓：「汴河有湾曲，滩浅，没溺甚多，盖开浚之际，只依检计到功料；检计之际，又河水盖覆，不见合施功处。自今须先塞上流，尽河槽内水【一九】，方行检计。」仍差承佑及怀吉领其事。（承佑，审琦第四子。怀吉，缺。）
　　十一月丙申，上于朝元殿恭谢玉皇，奉天书行事。致斋三日，禁屠宰，备三献，荐玉帛、□牲。配坐以圣祖，位在东，褥用黄，玉以四圭有邸，币色苍。太祖、太宗位在西，陈宫架。百官朝服，率如祀礼毕【二○】，赐髃臣福酒有差。有神雀及二鹤来集，上作诗记之。
　　戊戌，右屯卫将军、赠颍州防御使允中卒。允中，郓恭靖王第二子也。先是，有司以冬至，当宴近臣于向敏中第，于是请不张乐，上曰：「乐以侑食，不可废也。」第命改中旬设会。（允中改名允怀，见康定元年正月，当考。）
　　庚子，上作圣祖降临记宣示中外。
　　辛丑，诏葺南郊斋宫，遣军士代乡耆守护，常令完洁。
　　内侍杨怀恩妄言家婢兴谗，父母意规异居。上曰：「中官皆养子【二一】，此弊宜深察。」特诏决杖配隶唐州。
　　癸卯，诏入内内侍省遣亲事卒伺察仓廪，因缘乞取财物者，令开封府捕劾痛惩之。
　　丙午，宰臣王旦加门下侍郎，向敏中中书侍郎，楚王元佐太师，相王元偓太傅，舒王元偁太保，荣王元俨检校太尉，内外文武官并进阶、勋、爵、邑有差。
　　诏定加文武官月俸有差。上承二圣恭俭，富有多积，承平既久，赋敛至薄，军国用度之外，未尝广费自奉。且以庶官食贫勤事，非厚其廪稍，无以责廉隅。故因行庆，特议增给。
　　遣西京左藏库使王应昌使夏州，以加恩官诰赐赵德明。又遣使至交州境上召李公蕴子弟，以官诰赐之。
　　禁夏州进奉使造军器归本道。
　　殿前、侍卫马步军司言：「三司准诏将新收配军马请受历，并入勾当磨勘，动踰旬浃，事颇不便，望且仍旧。」诏许且用旧历，来月改从新制。
　　丙午，宣政使、提点内藏库刘承珪上内藏库须知五卷，诏褒之。
　　丁未，诏自今听商贾以粮斛从便货鬻，官司勿禁。时京师谷贵，上以敛籴增价侵民，故有是诏。
　　上谓宰相曰：「汴水岁有流尸，至淮而止。然非理死者必有积恶，以罹斯苦。朕思以善缘济之。」乃作发愿文，遣工部郎中直集贤院李建中、内殿崇班张承素赍诣泗州，依道释二教设斋醮宣读，及祭溺者。仍照本州岛每岁择日禁屠宰，就寺观各建道场五昼夜，仍设祭。
　　宰相请以圣制刻石，就州建观，乃得汴水东临淮之地，命内侍赵履信、朱允中董役，总觽舍二百七十四区，赐名延昌。
　　戊申，诏：「如闻缘汴护堤河清卒贼害行客，取其资财，弃尸水中，颇难彰露。可明揭赏典，募人纠告。」
　　己酉，诏黄帝故事，自今凡降书诏，非圣母文字外不得引用。时学士院撰承天节教坊宴辞，中有「大电绕枢」之语，上命宰臣谕旨易之，因降是诏。
　　壬子，改朗州为鼎州，玄武门为拱辰门。
　　乙卯，诏商旅自京便钱至诸州者，（按太祖开宝三年置便钱务，许民入钱左藏，给以券，于诸州便换。此条当云「自京赍便钱券至诸州」，原书疑有脱字。）所在即给付，无得稽滞。
　　知梓州崔端献白雉一，上以地远劳人，赐牙吏缗钱遣之。仍令诸州依前诏，勿以珍禽异兽为献。
　　丙辰，内出太宗御集并法帖三百六十卷示辅臣。王旦曰：「以文章化人成俗，实自太宗始也。」上谓向敏中、丁谓曰：「太宗所用笔，卿等独未见。」因各赐一双。
　　戊午，契丹遣使昭德军节度使耶律宁、副使大理少卿季道纪来贺承天节。
　　庚申，令河北缘边官道左右及时植榆柳。
　　辛酉，西凉畼铎督遣其子来贡。
　　是月，初置玉清昭应宫使，命宰臣王旦为之。诏赴上于本宫，百官班贺如仪，既而以使署未备，权罢班贺【二二】。
　　诏车营、致远务押纲殿侍，自今取累经差使无过犯之人。时上谓近臣曰：「车营务、致远务，三司自来失于条制，损失增多，即于外郡配置授人【二三】。自逐纲立定赏丝，专差殿侍管辖，死损之数十无一二。其殿侍，每考其绩效，入等者与三班差使，近日殿侍多乞此差遣，斯亦劝之得宜也。」
　　十二月甲子朔，以宣政使、应州观察使刘承珪为景福殿使、新州观察使，依前修玉清昭应宫副使。先是，承珪以疾屡表请致仕。修宫使丁谓言承珪方领宫职，藉其督辖，望无许所请，第优赐告。而承珪继请不已，乃许减去繁务，特置此职以宠焉，班在客省使上。其五岳观、内藏库、皇城司，仍旧管勾，自余悉代之。承珪又请纳观察使月俸，诏可。复定殿使俸如内客省使，而给实钱，亲作歌赐之。
　　丙寅，赐诸班直、诸军及剩员薪炭有差，军士外戍家属在营者半之。
　　诏诸司使副任缘边部署、知州、钤辖、巡检等，入辞日，求补荫子侄，远近之际，恩典不均，宜令枢密院差定条例。
　　先是，诏丁谓等于京城择地建宫，以奉圣祖。谓等奏：「司天少监王熙元言，按天文志，太微宫南有天庙星，乃帝王祖庙也，宜就大内之丙地。」乃得锡庆院吉地，即令谓等与内侍邓守恩修建。戊辰，诏上新宫名曰景灵。
　　己巳，令三司出炭四十万，减市直之半以济贫民。时连日大雪苦寒，京城鬻炭者每秤钱二百，故有是命。仍遣使臣十六人分置场，以内供奉二人提总之。自是小民奔凑，至有践死者，乃命都巡检张旻遣军校领徒巡护，赐死者家缗钱，无族者官为埋瘗。仍令三司常贮炭五七十万，如常平仓，遇价贵则贱鬻之【二四】。
　　辛未，诏：「文武髃臣趋朝立班及崇政殿引对官员、使臣，自今有怠惰不如仪者，合门、御史台劾奏之。失不劾奏，并案其罪。」上封者言近年朝仪颇不端肃，有司顾望，莫肯举职故也。
　　有司言：「按周礼，孟冬祀司民。唐避文皇讳，改为司人。今请改玄武、玄冥、玄弋、玄枵并为『真』字，遣官就南郊设昊天及四位告之。」诏可。
　　壬申，改谥玄圣文宣王为至圣文宣王。
　　甲戌，诏：「前诏开封府毁撤京城民舍之侵街者，方属严冬，宜俟春月。」
　　管勾麟府路军马事韩守英言丰州防御使王承美卒，其子文玉权勾当蕃汉事【二五】，宜禀朝旨。上曰：「丰州事繁，宜选习知边事、戎人所服者。」即诏守英洎知府州折惟昌察承美诸子及询蕃汉牙校以闻。寻依所奏，命文玉为左侍禁、知州事。
　　承美初被疾，遣中使挟太医视之，令日候其起居，附驿言状。及卒，赠恩州观察使。录其子文宝为三班奉职，孙德钧为借职【二六】，仍诏其妻折氏得入谒禁中。文恭，承美长子也。承美以文玉为子，奏授殿直。既袭任，文恭时为侍禁，在沂州，表诉其事，诏改文恭为供奉官。
　　乙亥，遣常参官于麟、府置场，和市军粮。时河东丰稔，米斛百钱，或人以茶一斤易粟一囊【二七】，州县利于转输，不即敛籴，故有是命。
　　丙子，诏劾管勾国信内臣阎承翰、张继能等，坐契丹使在驿辄归，第供亿有阙。案奏特原其罪，自余第惩丝之。
　　戊寅，溪峒蛮张文乔等八百人来朝。
　　己卯，增冀州公用钱岁五十万，以其当北路冲要也。
　　知天雄军寇准言狱空，诏銟之。
　　庚辰，知处州张若谷言：「黄帝任六相而天下治。伏睹诏示圣祖临降，有斜设六位之文，以臣参详，必当时六相也。按唐天宝敕，三皇、五帝，各有配享，黄帝惟以后土配。望于殿内塑六相像，并加谥号。」有司言：「神灵之事不可备知，所云六相恐难执据。其六位仙官，望令编修道藏所增入醮位，及于圣祖殿设像。」从之。（若谷，南剑州人，两朝史有传，自景德初已为三司判官。此知处州者，当别一张若谷。本传即以为南剑州人，恐非也。）
　　辛巳，谥笹眉山僧茂贞曰明果。上语辅臣曰：「茂贞修行精至，每见王公戚属，皆随其性劝导之，多云为善于身，尽忠于君，则可以保延福寿，长守富贵。且预知将亡，趺坐而化，此亦可嘉也。」
　　乙酉，令泗州出官米十万石以赈饥民，又增兵备盗。
　　给蔡州公用钱，岁二十万。
　　丙戌，诏：「天庆、天贶、先天、降圣、承天节，权止行刑。如闻所在噃系颇觽，自今笞杖，情轻者释之；情重及须证佐者，责保于外。」
　　丁亥，立德妃刘氏为皇后。后性警悟，晓书史，闻朝廷事，能记本末。帝每巡幸，必以从。衣不纤靡，与诸宫人无少异。庄穆既崩，中宫虚位，上即欲立之，后固辞。良久，将降诏，而宰相王旦忽以病在告，后疑旦有他议，复固辞。于是中书门下请早正母仪，后卒得立。凡处置宫闱事，多引援故实，无不适当者。帝朝退，阅天下封奏，多至中夜，后皆预闻之。周谨恭密，益为帝所倚信焉。（此因实录旧文【二八】，盖垂帘时奏篇，其势不免如此。要当删修。）
　　编联祥瑞所上祀汾阴后土坛、朝觐坛、亲奠西岳庙三图及祥瑞图百四十八，置龙图阁下，召宗室、辅臣、两制、尚书丞郎、两省给谏、三司副使、刺史已上观之。王旦常言于上曰：「臣顷为大礼使，有奏祥瑞，臣非亲见也，据司天监邢中和状耳。愿令史官并书其实。」（此据遗事录，附编联祥瑞图下，初不与此相属也。其有无，亦当考。）
　　戊子，契丹遣使广德军节度使萧笃、副使左卫大将军齐泰来贺明年正旦。
　　庚寅，诏诸路大辟罪，或有情款疑互，承前皆俟旬终报转运、提点刑狱司，以致审察淹缓。自今即日报之，从河东路提点刑狱张怀宝之请也。
　　诏自今诸州土贡物至京，令户部牒合属库、务，先次受纳，来人遣回，候正旦朝贺排仗，别差人赍擎陈列。
　　诏知延州李及兼管界缘边都巡检使【二九】，仍给牙队马步兵士，如无边警，即勿出巡。
　　是岁，诏三院御史，除差出外任及在京聭它局外，定以六员为制。（会要无月日。）
　　注　　释
　　【一】及五十人者「十」原作「千」，据宋会要蕃夷五之七八、宋史卷四九三蛮夷传改。
　　【二】李宗政原作「李中政」，据宋本、宋撮要本、阁本改。按下文及续通鉴卷三○均作「李宗政」。
　　【三】又七十里至涿州「七」字原阙，据叶隆礼契丹国志卷二四王沂公行程录、宋会要蕃夷二之六、通考卷三四六四裔考、辽史卷四○地理志补。
　　【四】城南门内有于越王廨「内」，各本及上引通考同；上引契丹国志、辽史同卷篇及宋会要蕃夷二之七均作「外」。
　　【五】四十里至孙侯馆「至」字原脱，据上引契丹国志、宋会要、通考同卷篇及辽史卷三九地理志补。「侯」原作「候」，据宋本、宋撮要本、阁本及同上书同卷篇改。
　　【六】自北渐入山「北」，各本同，上引契丹国志同卷篇注：「一作『此』。」
　　【七】雕窠岭「窠」原作「巢」，据宋本、宋撮要本、阁本及上引契丹国志、宋会要蕃夷二之七、辽史卷三九地理志改。
　　【八】又过墨斗岭「墨」原作「木」，据宋本、宋撮要本、阁本及上引契丹国志、宋会要、通考卷三四六四裔考改，上引辽史则校改作「摸」，盖同音互用。
</div>
    <div class="pagination">
<a href="续资治通鉴长编_page119.html">上一页</a><span>...</span><a href="续资治通鉴长编_page115.html">115</a><a href="续资治通鉴长编_page116.html">116</a><a href="续资治通鉴长编_page117.html">117</a><a href="续资治通鉴长编_page118.html">118</a><a href="续资治通鉴长编_page119.html">119</a><span class="current-page">120</span><a href="续资治通鉴长编_page121.html">121</a><a href="续资治通鉴长编_page122.html">122</a><a href="续资治通鉴长编_page123.html">123</a><a href="续资治通鉴长编_page124.html">124</a><a href="续资治通鉴长编_page125.html">125</a><span>...</span><a href="续资治通鉴长编_page121.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
