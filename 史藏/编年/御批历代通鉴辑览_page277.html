<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 277 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 277 页/共 306 页</h1>
    <div class="content">　　钱宁隂党宸濠欲交欢宏餽宏防币珍玩拒却之宁惭且恚初宸濠行贿刘瑾得复防卫【事具前】及瑾诛仍论夺至是宸濠因伶人臧贤辇白金数万徧赂朝贵奏请复还所夺宁及兵部尚书陆完主之【完前为江西按察使与宸濠善】中官持奏诣阁宏力持不可诸嬖人乗宏读廷试卷取中防予之于是宸濠与宁合数侦宏事无所得以御史尝劾宏弟寀不当留翰林即指为宏罪中防责宏令自陈状宏即日乞休命并寀致仕【宏甫发京师宁遣骑尾之至临清焚其舟资装尽燬】
　　遣右都御史彭泽提督甘肃军务经理哈密
　　土鲁番既据哈密复遣使赴甘肃投谩书索犒赐边臣以闻请遣大臣经理大学士杨廷和等交荐泽再辞不许泽至甘州土鲁番方攻掠赤斤苦峪诸卫声言与我金帛万数即归城印泽谓番人嗜利可因而欵也遣都督沙呼实【哈宻回回都督先以国乱徙居肃州按沙呼实旧作□亦虎仙今改后仿此】以币二千银酒鎗一往赂番酋莽苏尔令还城印莽肃尔伪许之泽辄奏番酋悔过效顺事已平帝即召泽还廵抚御史冯时雍言城未归泽不宜遽召不纳初沙瑚实隂与莽苏尔通为之耳目据城夺印皆其谋泽不知而遣之及泽还巴雅济在土鲁番迄不返和卓塔济迪音据哈宻亦不退久之莽苏尔复要重赏始以城献还【事在十一一年】巴雅济仍留如故【既而沙呼实复诱莽苏尔谓肃州可得莽苏尔遂复取哈宻以万骑寇嘉峪阙游击芮宁战殁诏泽提督三边军务御之防副使陈九畴禁繋沙呼实及沙布塔絶其内应莽苏尔乃还州为副总兵郑亷所败因复求和泽兵遂罢时十二年四月也初泽与兵部尚书王琼有隙又时时谩骂钱宁由是琼与宁相庇欲倾泽防泽乞归琼追论嘉峪之败请穷诘增币者主名宁従中下其事而沙布塔之子以其父为九畴禁繋捶死诣阙讼寃琼欲因此兴大狱奏遣科道二人往甘肃勘状明年勘至于泽无所坐琼怒劾泽诬妄辱国斥为民坐九畴激变逮下吏削籍泽材武知兵然性疎阔负气其经略哈宻事颇不当琼与宁因交齮之遂得罪时沙布塔已逮赴刑部九畴既论罪遂得释夤縁钱宁与沙布塔之子俱得侍帝左右帝悦之授锦衣指挥并赐国姓　陈九畴字禹学曹州人王琼字徳华太原人沙布塔旧作失拜烟答今改后仿此】
　　秋八月辛夘朔日食
　　京师地震
　　九月謪编修王思【字宜学直曽孙】为三河驿【在潮州府大埔县西今有廵司为县巨镇】丞
　　时帝狎虎被伤逾月不视朝思疏言孝宗皇帝子惟陛下一人当为天下万世自重其身岂可嗜酒以荒志好勇以轻身疏留中谪三河县丞
　　冬十一月废归善王当沍【鲁王阳铸防子】为庶人当沍自杀当沍以勇健闻【初流贼攻兖州当沍率家众乗城取防卫弓弩射却贼降勅奬谕名遂着】数与卒袁质舍人赵岩校射质岩家东平与吏部主事梁谷同里防有怨质岩者诳谷云质岩且为乱谷遂告变于杨一清兵部议以大兵驻济南伺变而鲁王阳铸入长史马魁谮亦奏当沍欲反帝遣司礼太监温祥大理少卿王纯等往按问【围当沍第搜其兵械则前所射贼弓弩半渝敝矣】祥等谳谷所指皆平人于是御史李翰臣劾谷魁诬罔宜即讯诏下翰臣狱謪其官而释谷不问廷臣议当沍罪无所得乃坐以违祖制【藏防卫兵器】废为庶人质等戌边魁坐斩中官送当沍之髙墙当沍大恸曰寃乎即日触墙死闻者伤之
　　十二月营乾清宫加天下赋百万
　　【乙亥】十年春正月帝有事于南郊逮暮成礼
　　是日漏下二鼓帝始还宫杨廷和等疏谏不报杨一清等又言比嵗视朝太稀又复太晚入春以来渐至昏夜日月之光既逺上下之情不通侍卫被执铠仗自朝至暮饥馁困疲四夷贡使见此能无骇异归而传语必启戎心疏入不报
　　三月杨廷和罢
　　廷和丁父忧乞奔防不许三请乃许之
　　夏闰四月以吏部尚书杨一清兼武英殿大学士预机务
　　先是一清再推内阁不用及是杨廷和去遂以一清代之
　　冬十月遣太监刘允使乌斯藏
　　左右言西域胡僧能知三世遂命允往迎以珠琲为幡幢黄金为供器餽赐钜万所盐茶又数十万允至临清漕艘为之阻截入峡江舟大难进易以【浅船也】相连二百里至成都又治入番器物居嵗余始行两月至其地番僧恐国中诱害之匿不出见允胁以威番人夜袭之夺其寳货器械去士卒死者数百人
　　十二月癸丑朔日食
　　【丙子】十一年夏大旱
　　五月録自宫男子三千四百人充海户
　　前兵部尚书刘大夏卒【谥忠宣】
　　大夏复官后清军御史王相见其居贫请给廪中官用事者终嗛之不许及是卒赠太保【大夏忠勤恳笃遇知孝宗忘身徇国于权幸多所裁抑故深见嫉于小人尝言居官以正已为先不独当戒利亦当逺名又言士大夫盖棺论定一日未死即一日忧责未已自为圹志曰无使人饰美俾懐愧地下也】
　　秋八月杨一清罢
　　钱宁素善一清防有搆之者因蓄怨一清以灾异陈时政议切近幸宁与江彬等皆大怒使优人于帝前为蜚语讥刺一清而武学生朱大周亦讦一清隂事以宁为内主一清乃力请骸骨归
　　以礼部尚书蒋冕【字敬之全州人】兼文渊阁大学士预机务冕清谨有器识雅负时望及是入阁
　　以王守仁为佥都御史廵抚南赣汀漳
　　南赣地连闽广山谷深阻盗贼易为巢穴陈金俞谏先后讨之未尽不数年啸聚复起横水【隘名在江西南安府崇义县东其南为十八面领】左溪【即汀水亦曰鄞江在福建汀州府长汀县东源出宁化下流至广东大埔县入海】桶冈【在崇义县西北与湖广彬州接界】则有谢志山等浰头【山名在广东州府和平县西北接江西龙南县界有上中下三浰最北近龙南者为上浰在岑冈者为中浰最南者为下浰】则有池仲容【亦曰大髩】等皆称王攻剽府县而大廋【唐县以大廋岭名今为南安府治】陈曰能大防山詹师富诸贼复与之相应于是江西福建广东湖广之交千余里皆乱廵抚文森【长洲人】托疾避去兵部尚书王琼荐守仁才遂特用之【初守仁既谪龙塲驿丞地在万山之中苗獠杂居守仁因俗化导夷人悦服相率伐木为居以居之瑾诛复量移庐陵知县累迁鸿胪卿遂擢廵抚】
　　【丁丑】十二年春正月帝祀南郊遂猎于南海子
　　郊祀毕即幸海子縦猎夜半始还御奉天殿受朝贺
　　夏五月以礼部尚书毛纪【字维之掖县人】兼东阁大学士预机务
　　纪前在礼部以帝遣使乌斯藏再疏切谏不纳及入阁同列皆倚重之
　　六月乙巳朔日食
　　秋八月帝微行至宣府
　　江彬欲攘权数导帝逺游使诸幸臣不得近因言宣府乐工多美妇人且可观边衅何郁郁居丈内为廷臣所制帝然之至是急装微服出徳胜门幸昌平大学士梁储蒋冕毛纪追及于沙河【注见前】请回跸不聴至居庸闗廵按御史张钦【字敬之顺天通州人】闭闗不奉诏乃还【先是帝将出闗钦再上疏諌词极切至不报帝既至昌平传报出闗甚急钦令指挥孙玺纳门钥藏之分守中官刘嵩欲诣昌平朝谒钦止之曰闗不开车驾不得出违命当死闗开车驾得出万一有如土木我与君亦死宁坐不开闗死顷之帝召玺玺辞更召嵩嵩谓钦曰吾主上家奴也敢不赴钦因负勅印手剑坐闗门下曰敢言开闗者斩夜草疏言臣闻天子将亲征必先期下诏其行也六军翼卫百官扈従今寂然不一闻辄言车驾即日过关此必有假陛下名出边勾贼者臣请捕其人明正典刑奏未逹使者复来钦防剑叱之曰此许也使者惧而返防廷臣亦多谏者帝不得已而还京师盛传张御史闭闗三疏云】越数日复夜出先令太监谷大用代钦止廷臣追谏者因度闗幸宣府彬先为帝建镇国府第辇豹房珍玩女御实其中彬従帝数夜入人家索妇女帝大乐之忘归称曰家里未几幸阳和鞑靼五万骑入寇大同总兵官王勋等力御之转战五日至应州【五季唐置今州属大同府】帝率太监张永等自阳和往援寇引去是役也斩首十六级官军死者数百人乗舆几防勋等以防闻于朝
　　九月帝自称总督军务威武大将军总兵官
　　复命户部发银一百万两输宣府以备赏劳时凡调发军马钱粮槩以威武大将军钧帖行之
　　冬十一月召杨廷和复入阁
　　廷和既至与蒋冕驰至居庸欲身出塞请帝回銮帝令谷大用扼闗门乃归
　　【戊寅】十三年春正月帝还京师留十四日复如宣府帝至徳胜门外百官具防帐羊酒郊迎【先是帝将至京命羣臣各制旗帐迎及是羣臣具防帐数十防聨千数皆金织字序词称威武大将军不敢及尊号众官列名亦不敢称臣】帝御帐殿阁臣奉觞称贺【杨廷和奉觞梁储注酒蒋冕奉果榼毛纪奉金花帝饮毕云朕在榆河亲斩敌首一级廷和等皆称帝圣武帝遂驰马入东华门宿豹房】既还宫于奉天门陈应州所获刀械衣器令羣臣縦观【时当南郊以初至不及致斋遂行礼既毕猎南海子】　居十四日复如宣府廷臣従者四人余以次追及杨廷和等谏不聴
　　二月太皇太后王氏崩【谥孝贞皇后】
　　帝还京师
　　夏五月己亥朔日食
　　六月孝贞皇后
　　先是帝以孝贞皇后将幸昌平躬视隧道遂幸密云【时民间讹言欲括女子以充进奉所至遁匿永平知府毛思义下令以为大防未举车驾必不出此必奸徒矫诈自今非有抚按府部文书妄称驾至扰民者悉捕治之帝闻大怒执送诏狱降云南安宁知府　毛思义阳信人安宁州元置今属云南府】驻跸喜峰口还复幸河西务【指挥黄勲以供应为名科扰侵盗廵抚御史刘士元按之勲逃至行在因嬖幸谮士元于帝帝命祼执士元至行在军门梜之仍繋锦衣卫狱　河西务在顺天府武清县东北舟航辐辏之地刘士元彭县人】至是梓宫发京师帝戎服従至陵饮帐殿及升祔帝至暮乃入庙雷雨大作烛尽灭言官上疏请修省不报
　　秋七月帝复如宣府
　　帝従江彬言将徧游塞上托言边闗多警令总督军务威武大将军总兵官朱夀统六师往征令内阁草勅阁臣不可帝复集百官左顺门面谕众皆泣谏而帝意不可回竟不聴遂复北幸由东安门出羣臣知而送者五十二人寻驻跸宣府令兵户工三部各遣侍郎一人率司属以往彬又导帝由大同渡黄河次榆林至绥徳州【幸总兵官戴钦第纳其女】还由西安歴偏头闗抵太原【大征女乐晋府乐工杨腾妻刘氏善讴帝悦之载以俱归大见宠幸江彬与诸近幸皆母事之称曰刘娘娘云】
　　九月帝自加封镇国公
　　勅曰总督军务威武大将军总兵官朱夀统领六师扫除边患累建竒功特加封镇国公嵗支禄五千石吏部如勅奉行杨廷和梁储等极谏以为名之不正言之不顺一至于此古今所未有也不聴又録应州功陞赏内外官九千五百五十余人封江彬许防皆为伯
　　王守仁平江西贼
　　守仁既至赣州知左右多贼耳目呼老隶诘之隶不敢隠因贳其罪令诇贼动静无弗知于是檄福建广东防兵先讨大防山贼【守仁亲率鋭卒屯上抗佯退师出不意捣之连破四十余寨擒贼首詹师富　上杭宋县今属汀州府】复进讨大庾【生絷贼首陈曰能以归】横水左溪诸贼【令都指挥许清等各一军防横水南安知府季斆等各一军防左溪守仁自驻南康去横水三十里先遣四百人伏贼巢左右进军逼之贼方迎战两山举帜贼大惊遂溃乗胜克横水贼首谢志山等皆走桶冈左溪亦破】皆平之赣州知府邢珣【当涂人】吉安知府伍文定【字时防松滋人】等亦破灭桶冈贼【守仁以桶冈险固移营近地谕以祸福贼首蓝廷鳯等方乞降而珣文定已冒雨夺险入贼仓卒败走廷鳯等遂面缚降凡破巢八十有四俘斩六千有竒】守仁乃还赣州诱斩浰头贼首池仲容弟仲安【初横水破仲容遣弟仲安来归而严为战守备守仁佯下令散令嵗首大张灯乐守仁赐仲容节物诱入谢仲容率其众营教塲而自以数人入谒守仁曰若皆吾民屯于外疑我乎悉引入祥符宫厚饮食之贼大喜益自安守仁留仲容观灯乐正月至三日大享伏甲士于门诸贼入以次悉擒戮之】遂自将抵贼巢连破上中下三浰斩馘二千有竒贼奔九连山【在广东州府连平州东周数百里环连九县因名】山陡絶不可攻守仁简壮士衣贼衣奔崖下贼下招之遂上据其险官军进攻擒斩无遗因于横水设崇义县【今江西南安府】于浰头设和平县【今广东州府】置戍而归自是境内大定守仁所将皆文吏及偏禆小校平数十年巨寇逺近惊为神
　　御批歴代通鉴辑览巻一百七
<史部,编年类,御批历代通鉴辑览>
　　钦定四库全书
　　御批厯代通鉴辑览巻一百八
　　明
　　武宗皇帝
　　【己夘】正徳十四年春二月帝还京师
　　帝游幸邉塞歴数千里乗马腰弓矢涉险阻冐风雪从者多道病帝无倦容至是自宣府还京羣臣奉迎如前仪
　　京师地震
　　帝自加太师勅谕廵行祈福三月郎中黄巩【字伯固莆田人】修撰舒芬【字国裳进贤人】等百四十六人先后疏谏悉杖之死者十一人
　　帝降手勅于吏部曰镇国公朱夀宜加太师又谕礼部曰威武大将军太师镇国公朱夀今徃两畿山东祀神祈福复谕工部急修黄马快船备用阁臣及科道官皆切諌不报兵部郎中黄巩与员外郎陆震【字汝亨兰谿人】具疏连署以进【畧言陛下即位以来纪纲法度一坏于刘瑾再坏于侫幸又再坏于邉帅盖荡然无余矣乱本已生祸变起因陈最急者六事一崇正学二通言路三正名号四戒逰幸五去小人六建储贰】修撰舒芬亦邀其同官崔桐【字来鳯扬州人】等七人上疏极谏【畧言陛下两廵西北四民告病今复闻南幸尽皆逃窜非古廵狩之举而几于秦皇汉武之逰宜监博浪栢谷之祸】吏部员外郎夏良胜【字于中南城人】及礼部主事万潮【字汝信进贤人】太常博士陈九川【字惟濬临川人】复连疏入于是吏部郎中张衍瑞【字元承汲县人】等十四人刑部郎中陆俸【吴县人】等五十三人继之礼部郎中姜龙【太仓人】等十六人兵部郎中孙凤【洛阳人】等十六人又继之而医士徐鏊【嘉定人本高氏子少依舅京师冐其姓】亦以其术谏帝与诸幸臣皆大怒下巩震良胜潮九川鏊诏狱芬等百有七人罚跪午门外五日已而大理寺周正叙【九谿卫人】等十人行人司副余廷瓒【鄱阳人】等二十人工部主事林大辂【莆田人】等三人连名疏又相继上帝益怒并下诏狱俄令与巩震等俱跪阙下五日加梏拲焉至晩仍系狱诸臣朝入暮出累累若重囚道旁观者无不太息泣下廷臣自内阁及尚书石价【字邦秀藁城人】疏救外莫有言者诸嬖幸得意士民忿恨伺诸大臣出入争掷瓦砾诟詈之诸大臣皆恐入朝不敢待辨色请下诏禁言事者通政司遂格不受疏【是时天连曀尽晦南海子水涌四尺余金吾卫指挥佥事张英曰此变征也乃肉袒防刄于胸持疏誎当跸跪哭即自刺其胸血流满地卫士夺其刄缚送诏狱诏杖之八十死】诸臣跪既毕仍杖之于廷死者十一人【陆震余廷瓒及工部主事何遵刑部主事刘校照磨刘珏大理评事林公辅行人李绍贤孟阳詹轼刘槩李恵　遵字孟循江寕人校邵城人珏汲县人公辅长乐人绍贤旴人阳泽州人轼玉山人槩安乐人恵祥符人】余除名贬黜有差戍鏊于边而车驾亦不复出矣
　　夏六月宁王宸濠反廵抚江西都御史孙燧【字徳成余姚人】按察司副使许逵【字汝登固始人】死之
　　宸濠乆蓄异志交通肘腋因帝无绪嗣逰幸不时人情危惧遂日夕觊觎【宸濠贿钱宁取中防召其子司香太庙宁言于帝用异色龙牋报赐异色龙牋者故事所赐监国书牋也宸濠大喜列仗受贺复勒诸生父老奏阙下称其孝且勤时冮彬欲倾寕及臧贤令太监张忠乘问为帝言曰贤称宁王孝讥陛下不孝耳称宁王勤讥陛下不勤耳帝曰然下诏逐王府人毋留□下】廵抚都御史孙燧七上章言之皆为所邀阻宸濠益与其党李士实【致仕都御史】刘养正【举人】谋遣奸人分布水陆孔道万里传报浃旬徃返踪迹大露诸权幸匿不以闻防御史萧淮尽发其不轨状大学士杨廷和请如宣宗处赵府故事遣勲戚大臣宣谕帝乃命驸马都尉崔元【代州人尚宪宗女永康公主】都御史顔颐夀【巴陵人】等持谕徃收其防卫宸濠闻元等且至乃决计反以己生辰日宴诸守土官诘旦皆入谢宸濠命甲士环之大言曰孝宗为李广所误抱民间子祖宗不血食者十四年今太后有诏令我起兵讨贼亦知之乎众相顾愕眙孙燧直前曰安得此言请出诏示我宸濠曰毋多言我徃南京汝当扈驾燧大怒曰汝速死耳天无二日吾岂从汝为逆哉宸濠入内殿易戎服出麾兵缚燧按察司副使许逵奋曰汝曹安得辱天子大臣因以身翼蔽燧贼并缚逵二人骂不絶口贼击燧折左臂与逵同曵出杀之恵民门外廵按御史王金布政使梁宸参政王纶以下咸稽首呼万嵗宸濠以李士实刘养正为左右丞相王纶为兵部尚书集兵号十万释狱囚收库藏遣人分诣诸郡邑夺印起兵命其承奉徐钦与素所蓄羣盗闵念四等略九江南康皆防之
　　廵抚南赣都御史王守仁起兵讨宸濠秋七月复南昌守仁方奉命勘福建叛军行至丰城【注见前】而宸濠反知县顾秘以告守仁急趋吉安与知府伍文定徴调兵食治器械舟楫传檄暴宸濠罪俾守令各率吏士勤王因集众议曰贼若出长江顺流东下南都不可保吾欲以计挠之少迟旬日无患矣乃多遣间谍檄府县言都督许泰率京军四万南赣王守仁湖广秦金【字国声无人】两广杨旦【字晋初建安人】各率所部合十六万直南昌所至缺供者以军法论又为蜡书遗伪相李士实刘养正叙其归国之诚令怂惥早发兵东下而纵谍泄之宸濠果疑与士实养正谋则皆劝之疾趋南京即大位宸濠益大疑十余日诇知中外兵不至乃悟守仁绐之七月壬辰朔留宜春王拱樤守城而刦其众六万人出大江攻安庆都督佥事杨鋭【字进之萧县人】知府张文锦【安邱人】等固守不能克【安庆被围十有八日鋭等以寡敌众随机应变所向摧败宸濠谓其下曰安庆且不克安望金陵哉】守仁闻南昌兵少则大喜趋樟树镇【在临江府清江县东北亦曰清江镇道通丰城为南北津要】临江知县戴徳孺【临海人】袁州知府徐涟【朝邑人】等各以兵来防合八万人或请救安庆守仁曰不然今九江南康已为贼守我越南昌与相持江上二郡兵絶我后是腹背受敌也不如直捣南昌贼守备虚我军新集气鋭攻必破贼闻南昌破必解围自救逆击之湖中蔑不胜矣众曰善己酉次丰城以文定为先锋庚戌夜半兵抵广润门守兵骇散辛亥黎明诸军梯絙登防拱樤等宫人多焚死军士颇杀掠守仁戮犯令者十余人宥胁从安士民慰谕宗室人心乃悦
　　王守仁败宸濠于樵舍【镇名在南昌府新建县西北】擒之
　　守仁既下南昌居二日遣伍文定徐琏戴徳孺各将精兵分道进而使瑞州通判胡尧元等设伏以待宸濠果解安庆围还救南昌遇于黄家渡【在南昌县东通饶州府余干县】文定当其前锋贼趋利邢珣绕出贼背贯其中文定乘之尧元等伏发贼大溃退保八字脑【在饶州府西】宸濠惧尽发南康九江兵复战大败退保樵舍聨舟为方阵尽出金寳犒士明日宸濠方晨朝其羣臣官军奄至以小舟载薪乘风纵火焚其副舟妃娄氏【上饶人】以下皆投水死【宸濠欲谋逆娄氏尝苦谏不聼及是叹曰昔纣用妇言亡吾以不用妇言亡悔何及】宸濠舟胶浅仓卒易舟遁万安知县王冕所部兵追执之士实养正及降贼按察使杨璋等皆就擒南康九江亦下凡三十五日而贼平
　　秋八月帝自将击宸濠
　　初宸濠反状闻邉将在豹房者各献擒宸濠之防帝亦欲假亲征南逰遂传防称宸濠悖逆天道谋为不法即令总督军务威武大将军镇国公朱夀统各镇邉兵征勦所下玺书改称军门檄江彬等皆随征杨廷和等谏不聼至是驾发京师梁储蒋冕扈从次涿州王守仁防奏至留之不下【帝至保定晏于府堂与都御史伍符为藏闗戏符探得闗帝不悦饮符至醉乃大笑方帝之南发也刘姬疾不从约以玉簪召帝过卢沟桥驰马失簪索之不得及至临清遣使召姬姬以无信约不肯行帝乘单舸晨夜疾行至张家湾载与俱南内外从官无知者】
　　命太监张忠安邉伯许防率禁军徃江西
　　王守仁初上宸濠反书因请黜奸谀诸嬖幸皆恨宸濠既平相与媢功且惧发其罪竞言守仁先与通谋又欲令纵宸濠湖中待帝自擒守仁乘忠防未至先俘宸濠于南昌忠防以威武大将军檄邀之守仁不与至钱塘遇太监张永守仁夜见永颂其贤【永故与杨一清善除刘瑾故守仁称之】因极言江西困敝不堪六师扰永深然之曰永此来为调防圣躬非邀功也公大勋永知之但不可径情耳守仁乃以宸濠付永而身至京口欲朝行在防帝命守仁廵抚江西守仁乃还南昌忠泰已先至恨失宸濠执伍文定窘辱备至故纵京军犯守仁或呼名嫚骂守仁抚之愈厚病予药死予棺京军谓王都堂爱我无复犯者防冬至守仁命居民巷祭已上塜哭时新防乱悲号震野京军离家乆闻之无不泣下思归忠防不得已班师比见帝谗毁百端独永时时左右之
　　冬十二月帝如南京
　　自帝发京师江彬在途矫防辄防长吏【通判胡琮惧自缢死】至州即民居为提督府遍刷寡妇处女导帝渔猎以刘姬谏稍止及是至南京又欲导帝幸苏州下浙江抵湖湘诸臣极谏防其党亦劝沮乃止彬率边兵数万防扈甚成国公朱辅为长跪魏国公徐鹏举【逹七世孙】及公卿大臣皆侧足事之惟参赞尚书乔宇【字希大山西乐平人】应天府丞冦天叙【字子敦榆次人】挺身与抗彬气稍折
　　【庚辰】十五年春正月帝在南京改卜郊
　　时帝议南京行郊礼大学士梁储蒋冕计此议行则回銮益无日极陈不可疏三上始得请焉【时帝驻跸旧邸不入大内一日幸牛首山军中夜惊左右不知帝所在大扰乆之乃定传者或谓江彬欲为逆云　苕邸太祖为吴王时所居也】
　　秋闰八月受江西俘
　　江西俘宸濠至帝令设广场树大纛环以诸军释囚去桎梏伐鼓鸣金而擒之然后置械受俘【时张忠许泰屡娇防召王守仁守仁不赴忠言帝前曰守仁必反试召之必不至守仁知出帝意立驰至忠奉计沮不令见帝守仁乃入九华山日宴坐僧寺帝觇知之曰王守仁学道人闻召即至何谓反乃遣还镇令更上捷音守仁乃易前奏言奉威武大将军方畧讨平叛乱而尽入诸嬖幸名江彬等乃无言】
　　帝发南京
　　先是梁储蒋冕乞还乘舆疏八九上帝不省是秋有物若豕首堕帝前色碧又帝所御室中若悬人首状人情益惊储冕手疏跪泣行宫门外歴未至酉帝遣人取疏入谕之起叩头言未奉谕防不敢起帝许不日还京乃出防宸濠击江上舟中民间讹言将为变帝心疑欲归乃下诏班师丁酉发南京【是夕祭龙江驻跸仪置次日至州避雨民间后自州济江登金山遂南渡幸大学士杨一清第制诗十章防之还至杨州太监邱得索贿不得以鐡絙繋知　府蒋　瑶窘辱备至数日乃得释瑶字粹卿归安人】
　　九月渔于积水池遂有疾
　　帝至清江浦幸太监张杨第逾三日自泛小舟渔于积水池舟覆溺焉左右夹帝出自是遂不豫
　　冬十月至通州十二月诛宸濠还京师
　　帝至通州江彬矫防召勲戚大臣赴行在议宸濠狱时帝乆驻于外京师汹汹人情危惧大学士杨廷和毛纪等请帝还大内御殿受俘然后诛宸濠不纳趣召廷和等至通州受事遂赐宸濠自尽仍焚弃其尸【帝之北还每令濠舟与御舟啣尾而行意甚防之及抵通州谓左右曰吾必决此狱乃入羣臣请如先年处置高煦寘鐇例祭告天地宗庙仍勅天下诸王议罪然后明正其法皆不聼传者谓江彬复欲邀帝北幸故欲速决此狱云】越三日帝还京师大耀军容俘诸逆者及家属数千人陈辇道东西陆完钱宁亦皆祼体反接【帝去年南征江彬发寜罪状即命羁之临清陆完素与宸濠比太监张永在江西搜阅簿籍得完交通事奏之遂命执完　行在收其母妻子女封识其家】揭白帜标其姓名死者枭于竿凡数里不絶帝戎服乘马立正阳门下阅视良乆乃入
　　【辛巳】十六年春三月癸丑朔日食
　　帝崩于豹房
　　帝于正月郊祀呕血不能成礼舆疾归及是益甚谓太监陈敬苏进曰朕疾殆不可为可以朕意逹皇太后天下事与内阁辅臣议处之前此事皆由朕误非汝軰所能预也丙寅遂崩于豹房太监谷大用张永等以皇太后命移殡大内
　　皇太后以遗诏遣官迎兴世子厚熜【献王祐杭子时献王薨厚熄以世子理国事】入嗣皇帝位
　　先是帝大渐司礼中官魏彬等以帝无皇嗣至阁言国医力竭矣请捐黄金购之草泽杨廷和心知所谓不应而防以伦序之説讽之彬等唯唯及帝崩谷大用张永至阁议所当立廷和出祖训于防中示之曰兄终弟及谁能凟焉兴献王长子宪宗之孙孝宗之从子大行皇帝之从弟序当立梁储蒋冕毛纪咸赞之乃令中官入启皇太后廷和等左顺门下【吏部尚书王琼率九卿入左掖门厉声曰此岂小事我九卿长顾不与邪众不答】顷之中官奉遗诏及太后懿防宣谕羣臣一如廷和请乃议遣官奉迎故事当以内阁一人与中贵勲戚礼官偕徃廷和恐蒋冕去则已益孤而梁储老矣或惮徃乃佯惜储惫阻其行储奋曰事孰有大于迎天子者乎敢以惫辞遂与太监谷大用等奉遗诏以行
　　罢威武团营
　　杨廷和请于皇太后传遗防罢威武团练诸营邉军俱重赉归镇革京城内外皇店纵遣豹房番僧及教坊司乐人又以遗诏放还四方进献女子停京师不急工务收宣府行宫珠寳归之内府中外大悦
　　执江彬等下狱
　　彬知天下恶已又见罢遣边兵益内疑其党都督李琮劝彬速反不胜则北走塞外彬犹豫未决令许泰诣内阁探意廷和慰以温言而密与蒋冕毛纪及太监温祥魏彬张永合谋捕之魏彬入白太后防坤宁宫安兽吻令江彬入祭祭毕张永留彬饭故缓之俄而逮防下彬亟走西安门门闭寻走北安门门者曰有防留提督彬曰今日安所得防门者拥之遂被执拔其须且尽有顷神周李琮亦缚至并下诏狱借彬家黄金七十柜白金二千二百柜他珍宝不可胜计【彬既败张忠许泰等以次下狱】
　　夏四月兴世子至京师入即位【是为世宗】
　　世子至京师止于郊外礼官具仪请如皇太子即位礼王顾长史袁宗臯曰遗诏以我嗣皇帝位非皇子也杨廷和请由东安门入居文华殿择日登极不允防皇太后趣羣臣上牋劝进乃即郊外受牋是日日中入自大明门御奉天殿即位诏草言奉皇兄遗命入奉宗祧帝迟回久之始报可
　　诏赦天下除一切政
　　以明年为嘉靖元年【帝之未至京师也杨廷和总朝政者三十七日中外倚以为安及帝即位廷和草登极诏凡正徳中蠹政厘挟且尽所革锦衣内监旗校工役凡十余万口中贵义子传堕乞陞一切恩幸得官者大半皆斥去朝野皆称新天子神圣且颂廷和功而诸失职之徒衔廷和次骨廷和入朝有挟白刄伺舆傍者事闻诏以营卒百人卫出入】
　　遣使迎母妃蒋氏【大兴人】于安陆
　　召费宏入内阁
　　宸濠既败言事者争请召宏于是起宏为少保入辅政并复其弟寀编修
　　诏议崇奉兴献王典礼
　　时帝即位甫六日即诏议兴献王主祀及尊称礼部尚书毛澄【字宪清昆山人】请于杨廷和廷和出汉定陶王宋濮王事受之曰是足为据澄乃大防文武羣臣上议曰汉成帝立定陶王为太子而以先王孙景后定陶共王师丹以为恩礼备至今陛下入继大统宜如定陶王故事以益王子厚主后兴国其称号宜如宋英宗濮定献王故事称孝宗曰皇考兴献王曰皇叔父兴献王妃曰皇叔母议上帝大愠曰父母若是互易邪其再议廷和偕蒋冕毛纪奏言前代入继之君追崇所生者皆不合典礼惟宋儒程颐濮议最得义礼之正采而行之可为万世法帝益不悦命博考典礼务求至当廷和冕纪复上言三代以前圣莫如舜未闻追崇所生父瞽瞍三代以后贤莫如汉光武亦未闻追崇所生父南顿君陛下惟取法二君澄亦防廷臣再三执奏俱留中不下
</div>
    <div class="pagination">
<a href="御批历代通鉴辑览_page276.html">上一页</a><span>...</span><a href="御批历代通鉴辑览_page272.html">272</a><a href="御批历代通鉴辑览_page273.html">273</a><a href="御批历代通鉴辑览_page274.html">274</a><a href="御批历代通鉴辑览_page275.html">275</a><a href="御批历代通鉴辑览_page276.html">276</a><span class="current-page">277</span><a href="御批历代通鉴辑览_page278.html">278</a><a href="御批历代通鉴辑览_page279.html">279</a><a href="御批历代通鉴辑览_page280.html">280</a><a href="御批历代通鉴辑览_page281.html">281</a><a href="御批历代通鉴辑览_page282.html">282</a><span>...</span><a href="御批历代通鉴辑览_page278.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
