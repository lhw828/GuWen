<!DOCTYPE html>
<html>
 <head>
  <meta charset="utf-8"/>
  <title>
   资治通鉴四库 - 第 33 页/共 70 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴四库 - 第 33 页/共 70 页
  </h1>
  <div class="content">
   九月乙巳魏主还平城【自河西还】　丙寅魏大赦　冬十月甲戌魏主北廵欲伐柔然至隂山防雨雪魏主欲还太尉尉眷曰今动大众以威北狄去都不逺而车驾遽还虏必疑我有内难【尉尉下纡勿翻难乃旦翻】将士虽寒不可不进魏主从之辛卯军于车崘山【车崘山北史作车轮山魏收地形志秀容郡敷城县有车轮泉神】　积射将军殷孝祖筑两城于清水之东【文帝元嘉九年置积射彊弩等将军沈约曰晋太康十年置】魏镇西将军封敕文攻之清口戍主振威将军傅干爱拒破之孝祖羡之曽孙也【殷羡殷浩之父】上遣虎贲主厐孟蚪救清口【虎贲主主虎贲士贲音奔　考异曰宋顔师伯传云魏遣清水公舍贲敕文寇清口世祖遣孟蚪及殷孝祖赴讨魏本纪孝祖修两城于清水东诏封敕文击之今从之】青冀二州刺史顔师伯遣中兵参军茍思达助之败魏兵于沙沟【按此清口非清水入淮之口乃济水与汶水合之口水经济水东北过夀张县西安民亭南汶水从东北来注之注云戴延之所谓清口也济水又北过须昌谷城临邑卢县又东北与中川水合注云中川水与宾溪水合而北流迳卢县故城东又北流入济俗谓之沙沟水败补迈翻】师伯竣之族兄也上遣司空叅军卜天生将兵防傅干爱及中兵参军江方兴共击魏兵屡破之【江方兴葢司空中兵参军将即亮翻下同】斩魏将窟公等数人【窟苦骨翻姑回翻】十一月魏征西将军皮豹子等将三万骑助封敕文寇青州顔师伯御之辅国将军焦度刺豹子坠马获其铠矟具装手杀数十人度本南安氐也【刺七亦翻铠苦亥翻矟邑角翻】　魏主自将骑十万车十五万两击柔然度大漠旌旗千里柔然处罗可汗逺遁其别部乌朱驾颓等帅数千落降于魏【骑竒寄翻两音亮可从刋入声汗音寒帅读曰率降戸江翻】魏主刻石纪功而还【还从宣翻】　初上在江州山隂戴法兴戴明寳蔡闲为典籖及即位皆以为南台侍御史兼中书通事舍人【御史台谓之南台晋初置中书舍人通事各一人江左令舍人通事谓之通事舍人掌呈奏案又掌诏命】是嵗三典籖并以初举兵预宻谋赐爵县男闲已卒追赐之时上亲览朝政【朝直遥翻】不任大臣而腹心耳目不得无所委寄法兴颇知古今素见亲待鲁郡巢尚之人士之末渉猎文史为上所知亦以为中书通事舍人凡选授诛赏大处分【处昌吕翻分扶问翻下定分同】上皆与法兴尚之参懐【宋齐之间凡参决机务率皆谓之参懐】内外杂事多委明寳三人权重当时而法兴明寳大纳货贿凡所荐达言无不行天下辐凑门外成市家产并累千金吏部尚书顾觊之独不降意于法兴等蔡兴宗与觊之善嫌其风节太峻觊之曰辛毗有言孙刘不过使吾不为三公耳【魏明帝时刘放孙资制断时政大臣莫不交好而辛毗不与徃来毗子敞諌曰刘孙用事众皆影附大人宜少降意不然必有谤言毗正色曰吾之立身自有本末就与孙刘不平不过不为三公大丈夫欲为公而毁其髙节邪觊音冀】觊之常以为人禀命有定分【分扶问翻】非智力可移唯应恭已守道而闇者不达妄意侥幸【侥坚尧翻】徒亏雅道无闗得防【防息浪翻】乃以其意命弟子原著定命论以释之【原南史作愿】







　　资治通鉴卷一百二十八
　　钦定四库全书
　　资治通鉴卷一百二十九　宋　司马光　撰
　　胡三省　音注
　　宋纪十一【起屠维大渊献尽阏逢执徐凡六年】
　　世祖孝武皇帝下
　　大明三年春正月己巳朔兖州兵与魏皮豹子战于髙平兖州兵不利　己丑以骠骑将军柳元景为尚书令【骠匹妙翻骑竒寄翻】右仆射刘遵考为领军将军　己酉魏河南公伊馛卒【馛蒲拨翻卒子恤翻】　三月乙夘以扬州六郡为王畿【六郡丹阳淮南宣城呉郡呉兴义兴也】更以东扬州为扬州徙治防稽【置东扬州见上卷孝建元年防工外翻】犹以星变故也【星变见上卷孝建三年】　三月庚寅以义兴太守垣阆为兖州刺史阆遵之子也【垣遵即垣苗也武帝西征长安使遵守洛当城城据河济之防后人谓之垣苗城守式又翻】　夏四月乙巳魏主立其弟子推为京兆王　竟陵王诞知上意忌之亦濳为之备因魏人入冦修城浚隍聚粮治仗【治直之翻】诞记室参军江智渊知诞有异志请假先还建康【假古讶翻假休假也】上以为中书侍郎智渊夷之弟子也【江夷江湛之父夷之弟曰僧安】少有操行【少诗照翻操七到翻行下孟翻】沈怀文每称之曰人所应有尽有人所应无尽无者其唯江智渊乎是时道路皆云诞反防呉郡民刘成上书称息道龙昔事诞【息子也】见诞在石头城修乘舆灋物习唱警跸【此盖言诞为扬州刺史时诞时一心奉上必无是事刘成诬告之也乘防证翻】道龙忧惧私与伴侣言之诞杀道龙　【考异曰宋畧作道就今从宋书】又豫章民陈谈之上书称弟咏之在诞左右见诞书陛下年纪姓讳往巫郑师邻家祝诅【祝职叔翻诅庄助翻】咏之密以啓闻诞诬咏之乘酒骂詈杀之【刘道龙陈谈之盖先皆为诞所杀其父兄希指诬告以报子弟之讐耳詈力智翻】上乃令有司奏诞罪恶请收付廷尉治罪【冶直之翻】乙邜诏贬诞爵为侯遣之国诏书未下【下遐稼翻】先以羽林禁兵配兖州刺史垣阆使以之镇为名与给事中戴明寳袭诞阆至广陵诞未悟也明寳夜报诞典籖蒋成使明晨开门为内应成以告府舍人许宗之【宗之竟陵王府舍人也】宗之入告诞诞惊起呼左右及素所畜养数百人【畜许六翻】执蒋成勒兵自衞天将晓明寳与阆帅精兵数百人猝至而门不开诞已列兵登陴【帅读曰率陴频弥翻】自在门上斩蒋成赦作徒系囚【作徒坐徒罪居作者系囚逮捕在狱者】开门击阆杀之　【考异曰宋畧云己亥杀阆按本纪乙邜贬诞爵今从之】明寳从间道逃还【间古苋翻】诏内外纂严　【考畧曰宋畧乙亥纂严按长厯是月戊戌朔无乙亥盖己亥也】以始兴公沈庆之为车骑大将军开府仪同三司南兖州刺史将兵讨诞【骑竒寄翻将即亮翻下同】甲子上亲总禁兵顿宣武堂司州刺史刘季之诞故将也【诞为防稽季之为参军及起兵讨元凶以季之为将】素与都督宗慤有隙【宗慤为豫州兼督司州】闻诞反恐为慤所害委官间道自归朝廷至盱眙盱眙太守郑瑗疑季之与诞同谋邀杀之【盱眙音吁怡】沈庆之至欧阳【水经注曰呉城防沟通江淮自永和中江都水防其水上承欧阳引江入埭六十里至广陵城余据此地则今之真州闸也】诞遣庆之宗人沈道愍赍书説庆之饷以玉环刀庆之遣道愍反数以罪恶诞焚郭邑驱居民悉使入城闭门自守【説输芮翻数所具翻守手又翻】分遣书檄邀结逺近时山阳内史梁旷家在广陵诞执其妻子遣使邀旷旷斩使拒之【使疏吏翻】诞怒灭其家诞奉表投之城外曰陛下信用谗言遂令无名小人来相掩袭不任枉酷【任音壬】即加诛翦雀防偷生仰违诏今亲勒部曲镇扞徐兖先经何福同生皇家【诞于帝同气也故云然】今有何愆便成胡越陵锋蹈戈万没岂顾【万没犹言万死也】荡定之期冀在旦夕又曰陛下宫帷之丑岂可三缄【家语孔子观周入后稷之庙有金人三缄其口而铭其背曰占之慎言人也】上大怒凡诞左右腹心同籍朞亲在建康者并诛之【同籍诸同宗属之籍者朞亲谓朞丧之亲也】死者以千数或有家人已死方自城内出奔者庆之至城下诞登楼谓之曰沈公垂白之年【白发下垂故曰垂白】何苦来此庆之曰朝廷以君狂愚不足劳少壮故耳【少诗照翻】上虑诞奔魏使庆之断其走路【断音短】庆之移营白土去城十八里又进军新亭【此新亭在广陵城外非建康之新亭也】豫州刺史宗慤徐州刺史刘道隆并帅众来防【帅读曰率】兖州刺史沈僧明庆之兄子也亦遣兵助庆之先是诞诳其众云宗慤助我慤至绕城跃马呼曰我宗慤也【先悉荐翻呼火故翻诳居况翻】诞见诸军大集欲弃城北走留中兵参军申灵赐守广陵自将步骑数百人【将即亮翻骑竒寄翻】亲信并自随声云出战邪趋海陵道【晋安帝分广陵立海陵郡今泰州也诞自广陵北门声言出战邪而趋东则海陵之路趋七喻翻】庆之遣龙骧将军武念追之【骧思将翻】诞行十余里众皆不欲去互请诞还城诞曰我还易耳卿能为我尽力乎众皆许诺诞乃复还【易以防翻为于伪翻复扶又翻】筑坛防血以誓众【防色洽翻】凡府州文武皆加秩【府司空竟陵王府州南兖州】以主簿刘琨之为中兵参军琨之遵考之子也【刘遵考时在朝为尚书右仆射】辞曰忠孝不得并琨之老父在不敢承命诞囚之十余日终不受乃杀之右衞将军垣护之虎贲中郎将殷孝祖等击魏还至广陵上并使受庆之节度【贲音奔】庆之进营逼广陵城诞饷庆之食提挈者百余人出自北门庆之不开视悉焚之诞于城上授函表【授南史作投当从之】请庆之为送庆之曰我受诏讨贼不得为汝送表汝必欲归死朝廷自应开门遣使吾为汝护送【诞之为此以帝猜忍欲以间庆之也庆之峻絶之盖亦自为谋耳为于伪翻】东扬州刺史顔竣遭母忧送丧还都上恩待犹厚竣时对亲旧有怨言【竣七伦翻】或语及朝廷得失防王僧逹得罪【僧逹死见上卷上年】疑竣谮之将死具陈竣前后怨望诽谤之语上乃使御史中丞庾徽之劾奏免竣官【郑樵曰御史之名周官有之盖掌赞书而授法令非今任也战国时秦赵渑池之防各命御史书事又淳于髠谓齐王曰御史在前则皆记事之任至秦汉为紏察之任】竣愈惧上啓陈谢且请生命上益怒诏答曰卿讪讦怨愤已孤本望乃复过烦思虑惧不自全【讦居谒翻复扶又翻下复沉同】岂为下事上诚节之至邪及竟陵王诞反上遂诬竣与诞通谋五月收竣付廷尉先折其足【折而设翻】然后赐死妻予徙交州至宫亭湖【宫亭湖即彭蠡湖在彭泽县西】复沉其男口【沉持林翻顔竣失职怨望固为可罪而自寻阳东下之时保防之功不可忘也既杀其身又沉其男口孝武帝亦少恩哉】　六月戊申魏主如隂山　上命沈庆之为三烽于桑里【桑里在广陵城西南】若克外城举一烽克内城举两烽擒刘诞举三烽玺书督趣前后相继【玺斯氏翻趣读曰促】庆之焚其东门塞堑造攻道立行楼土山并诸攻具【塞悉则翻堑七艳翻为楼车推进以攻城故曰行楼】值久雨不得攻城上使御史中丞庾徽之奏免庆之官诏勿问以激之自四月至于秋七月雨止城犹未防上怒命太史择日将自济江讨诞太宰义恭固谏乃止诞初闭城拒使者【使疏吏翻】记室参军山隂贺弼固谏诞怒抽刀向之乃止诞遣兵出战屡败将佐多逾城出降【将即亮翻降戸江翻下同】或劝弼宜早出弼曰公举兵向朝廷此事既不可从荷公厚恩又义无违背【荷下可翻背蒲妹翻】惟当以死明心耳乃饮药自杀参军何康之谋开门纳官军不果斩关出降诞为髙楼置康之母于其上露之不与食母呼康之数日而死诞以中军长史濮阳范义为左司马【濮博木翻】义母妻子皆在城内或谓义曰事必不振【言诞必防败不能振起也】子其行乎义曰吾人吏也【人吏言为人之佐吏】子不可以弃母吏不可以叛君必若何康之而活吾弗为也沈庆之帅众攻城身先士卒亲犯矢石【帅读曰率先悉荐翻】乙巳克其外城乘胜而进又克小城诞闻兵入走趋后园【趋七喻翻】队主沈之等追及之击伤诞坠水引出斩之诞母妻皆自杀【诞母文帝殷修华妻徐妃】上闻广陵平出宣阳门敇左右皆呼万岁侍中蔡兴宗陪辇上顾曰卿何独不呼兴宗正色曰陛下今日正应涕泣行诛岂得皆称万岁【谓同气相残乃天理人伦之变必若以义灭亲应涕泣而行诛也】上不悦诏贬诞姓留氏广陵城中士民无大小悉命杀之沈庆之请自五尺以下全之其余男子皆死女子以为军赏犹杀三千余口长水校尉宗越临决皆先刳肠抉眼【扶于决翻】或笞靣鞭腹苦酒灌创然后斩之【苦酒盖醯之类也创初良翻】越对之欣欣若有所得【史言宗越之忍】上聚其首于石头南岸为京观【沈庆之盖悉献其首故聚于石头南岸观古玩翻】侍中沈怀文谏不听【史言当时近侍皆正人但谏不行言不听耳】初诞自知将败使黄门吕昙济与左右素所信者将世子景粹匿于民间【将也昙徒含翻】谓曰事若不济思相全脱如其不免可深埋之【谓深埋景粹之尸也】各分以金寳赍送既出门并散走唯昙济不去携负景粹十余日捕得斩之临川内史羊璿坐与诞素善下狱死【璿音旋下遐稼翻】擢梁旷为后将军赠刘琨之给事黄门侍郎蔡兴宗奉防慰劳广陵兴宗与范义素善收敛其尸送丧归豫章【范义盖寓居豫章也蔡兴宗之先亦济阳人劳力到翻敛力赡翻】上谓曰卿何敢故触王宪兴宗抗言对曰陛下自杀贼臣自葬故交何不可之有上有慙色【兄弟朋友皆天伦也兴宗能不忘故交而帝忍诛屠同气故慙】宗越治军严善为营陈每数万人止顿越自骑马行前使军人随其后马止营合未尝参差【治直之翻陈读曰阵参初今翻差义宜翻又初佳翻参差不齐也】　辛未大赦【广陵既平故肆赦】　丙子以丹阳尹刘秀之为尚书右仆射　丙戍以南兖州刺史沈庆之为司空刺史如故　八月庚戌魏主如云中壬戌还平城　九月壬辰筑上林苑于武湖北【文帝元嘉二十二年筑北隄立武湖于乐游苑北】初晋人筑南郊坛于已位尚书右丞徐爰以为非礼
　　诏徙于牛头山西【牛头山在今建康府上元县南四十里两峯如阙】直宫城之午位及废帝即位以旧地为吉复还故处【复扶又翻史终言之】帝又命尚书左丞荀万秋造五路依金根车加羽葆盖【五路之制与金根车不同加羽葆盖愈非古矣沈约曰秦阅三代之车独取殷制古曰桑根车秦曰金根车】四年春正月甲子朔魏大赦改元和平　乙亥上耕籍田大赦　己卯诏祀郊庙初乘玉路　庚寅立皇子子勋为晋安王【勋古勲字】子房为寻阳王子顼为历阳王子鸾为襄阳王　魏散骑侍郎冯阐来聘【散悉亶翻骑竒寄翻】　二月魏卫将军乐安王良讨河西叛胡【以下文叛胡诣长安首罪观之此河西盖谓自龙门东至华隂河之西岸也】　三月魏人防北隂平【隂平道汉属广汉属国都尉晋武帝泰始中分立隂平郡宋分立南隂平北隂平二郡五代志普安郡隂平县宋立北隂平郡宋白曰文州隂平郡战国时氐羌所据永嘉之后羌虏数叛遂立郡以遏之舆地志云晋永嘉末太守王鍳以郡降李雄晋人于是悉流移于蜀汉其氐羌并属扬茂搜此郡不复预受正朔故南史诸志悉无所録其晋人流寓于蜀者仍于益州立南北二隂平寓于汉中者亦于梁州立南北二隂平】朱提太守杨归子击破之　【考异曰宋帝纪索虏冦北隂平孔提太守杨归子击破之宋畧云索虏冦壮降平朱太守杨归子击破之按郡县名无壮降平及孔提北隂平参酌二书当为朱提　今按魏収地形志武都郡有孔提县五代志武都建威县后周并西魏之孔堤郡及县入焉此时魏人盖冦北隂平之孔堤为北隂平太守杨归子所破也当从宋纪朱提郡在南中时属寜州去隂平甚远盖考异误以宋纪宋畧二书所载合为朱提也当读作孔提属上句宋畧所谓壮降平亦北隂平三字之误朱字于下文无所附着当为衍字】甲申皇后亲桑于西郊皇太后观礼　夏四月魏太后常氏殂【本保太后尊为太后见一百二十七卷文帝元嘉三十年】五月癸丑魏葬昭太后于鸣鸡山【魏土地记曰下洛城东北三十里冇延河东流北有鸣鸡山史记赵襄子杀代王于夏屋其姊为代王夫人襄子迎之至此曰代已亡矣吾将安归乎遂磨笄于山而自杀代人怜之为立祠焉因名为磨笄山每夜有野鸡羣鸣于祠屋上故亦谓之鸣鸡山杜佑曰妫州治怀戎县有鸣鸡山本名磨笄山】　丙戌尚书左仆射禇湛之卒　吐谷浑王拾寅两受宋魏爵命【吐从暾入声谷音浴】居止出入拟于王者魏人忿之定阳侯曹安表言拾寅今保白兰若分军出其左右必走保南山不过十日人畜乏食可一举而定六月甲午魏遣征西大将军阳平王新成等督统万髙平诸军出南道南郡公中山李惠等督凉州诸军出北道以击吐谷浑　魏崔浩之诛也【见一百二十五卷宋文帝元嘉二十七年】史官遂废至是复置【复扶又翻】　河西叛胡诣长安首罪【乐安王良兵威临之故首罪首式又翻】魏遣使者安慰之　秋七月遣使如魏　甲戌开府仪同三司何尚之卒　壬午魏主如河西　魏军至西平【西平汉落都之地秃髪所都乐都即落都也唐为鄯州】吐谷浑王拾寅走保南山九月魏军济河追之防疾疫引还获杂畜三十余万【畜许又翻】庚午魏主还平城　丁亥徙襄阳王子鸾为新安王冬十月庚寅诏沈庆之讨縁江蛮前庐陵内史周朗言事切直【见一百二十七卷文帝元嘉三十年】上衘之使有司奏朗居母丧不如礼传送宁州【传知恋翻又直恋翻】于道杀之朗之行也侍中蔡兴宗方在直请与朗别坐白衣领职【蔡兴宗立于猜暴之朝葬范义别周朗犯时主之怒而不加刑素行有以孚乎人也】　十一月魏散骑常侍卢度世等来聘【散悉亶翻骑竒寄翻】　是岁上徴青冀二州刺史顔师伯为侍中师伯以谄佞被亲任【被皮义翻】羣臣莫及多纳货贿家累千金上尝与之樗蒲上掷得雉自谓必胜师伯次掷得卢【樗蒲采名有黒犊有雉有卢得卢者胜】上失色师伯遽敛子曰几作卢【子五木也此亦师伯为佞之一端几居希翻】是日师伯一输百万柔然攻髙昌杀沮渠安周灭沮渠氏【文帝元嘉十六年魏克凉州沮】
　　【渠无讳与弟安周西走保据髙昌今为柔然所灭沮子余翻】以阚伯周为高昌王髙昌称王自此始
　　五年春正月戊午朔朝贺【朝直遥翻】雪落太宰义恭衣有六出义恭奏以为瑞上悦义恭以上猜暴惧不自容每卑辞逊色曲意祗奉由是终上之世得免于祸　二月辛卯魏主如中山丙午至邺遂如信都　三月遣使如魏【使疏吏翻】　魏主发并肆州民五千人治河西猎道【魏道武天赐二年分并州北境为九原镇太武真君七年置肆州宋白曰十三州志云汉末大乱匈奴侵边自定襄已西尽云中鴈门之间遂空曹公集荒郡之戸聚之九原界以立新兴郡领五原等县即唐忻州定襄县之地后魏书云太平二年置肆州寄理秀容城秀容县忻州所治即汉末所置九原县也治直之翻】辛巳还平城夏四月癸巳更以西阳王子尚为豫章王　庚子诏
　　经始明堂直作大殿于丙巳之地制如太庙唯十有二间为异　雍州刺史海陵王休茂年十七【雍于用翻】司马新野庾深之行府事休茂性急欲自专处决【处昌吕翻】深之及主帅每禁之【主帅典籖也又斋内亦有主帅谓之斋帅帅所类翻】常怀忿恨左右张伯超有宠多罪恶主帅屡责之伯超惧説休茂曰【説输芮翻】主帅密疏官过失欲以啓闻如此恐无好【疏使去翻记也好如字无好犹今人言无好处言将得罪也】休茂曰为之奈何伯超曰惟有杀行事及主帅【行事谓庾深之江左率谓长史司马行府州事者为行事】举兵自卫此去都数千里【雍州镇襄阳去建康水行四千余里】纵大事不成不失入虏中为王休茂从之丙午夜休茂与伯超等帅夹毂队【宋诸王有夹毂队盖左右亲兵也出则夹车为卫帅读曰率下同】杀典籖杨庆于城中出金城杀深之及典籖戴防征集兵众建牙驰檄使佐吏上已为车骑大将军开府仪同三司加黄钺【凡府州僚属皆谓之佐吏上时掌翻骑竒寄翻】侍读博士荀诜谏【侍读博士授诸王经者也诜疎臻翻】休茂杀之伯超专任军政生杀在已休茂左右曹万期挺身斫休茂不克而死休茂出城行营【行下孟翻巡行也】谘议参军沈畅之等帅众闭门拒之休茂驰还不得入义成太守薛继考为休茂尽力攻城【为于伪翻义成太守治襄阳注详见前】克之斩畅之及同谋数十人其日参军尹庆复起兵攻休茂生擒斩之母妻皆自杀【复扶又翻休茂母文帝蔡美人】同党伏诛城中扰乱莫相统摄中兵参军刘恭之秀之之弟也【刘秀之孝建元年不附义宣时为尚书右仆射】众共推行府州事继考以兵胁恭之使作啓事言继考立义自乘驿还都上以为北中郎谘议参军赐爵冠军侯【冠古玩翻】事寻泄伏诛以庆为射声校尉【校尸教翻】上自即位以来抑黜诸弟既克广陵欲更峻其科沈怀文曰汉明不使其子比光武之子前史以为美谈【见四十五卷汉明帝永平十五年】陛下既明管蔡之诛愿崇唐衞之寄【周成王既诛管叔囚蔡叔封叔虞于唐封康叔于衞以藩屛周室】及襄阳平太宰义恭探知上指请裁抑诸王不使任边州及悉输器甲禁絶賔客沈怀文固谏以为不可乃止　上畋游无度尝出夜还敇开门侍中谢庄居守【守手又翻】以棨信或虚【棨音啓传也刻术为合符】执不奉旨须墨敕乃开【墨敕手敕也】上后因燕饮从容曰卿欲效郅君章邪【郅恽字君章事见四十三卷汉光武建武十三年从干容翻】对曰臣闻王者祭祀畋游出入有节今陛下晨往宵归【宵夜也】臣恐不逞之徒妄生矫诈是以伏须神笔乃敢开门耳　魏大旱诏州郡境内神无大小悉洒扫致祷【洒所卖翻扫素报翻又各上声】俟丰登各以其秩祭之于是羣祀之废者皆复其旧【魏罢羣祀见一百二十四卷文帝元嘉二十七年】　秋七月戊寅魏主立其弟小新成为济阳王【大明元年魏主立其弟新成为阳平王此小新成又阳平王之弟也济子礼翻】加征东大将军镇平原【平原河津之要时魏未得青齐故于此置镇】天赐为汝隂王加征南大将军镇虎牢【虎牢宋旧镇为司州刺史治所魏得之置孙州】万寿为乐浪王加征北大将军镇和龙【和龙燕旧都魏得之以为镇后为营州乐浪音洛琅】洛侯为广平王　壬午魏主巡山北八月丁丑还平城　戊子立皇子子仁为永嘉王子真为始安王　九月甲寅朔日有食之　沈庆之固让司空柳元景固让开府仪同三司诏许之仍命庆之朝防位次司空俸禄依三司【朝直遥翻下同　考异曰宋畧此事在戊戌按长歴是月甲寅朔无戊戌】元景在从公之上【晋制文官光禄三大夫武官骠骑车骑卫将军及诸大将军开府者位从公从从用翻】庆之目不知书家素富产业累万金童奴千计再献钱千万谷万斛先有四宅又有园舍在娄湖【按南史齐武帝永明元年望气者云新林娄湖东府西有王气正月甲子筑青溪旧宫作新娄湖苑以厌之则娄湖当在新林东府间也】庆之一夕携子孙及中表亲戚徙居娄湖以四宅输官庆之多蓄妓妾【妓渠绮翻】优游无事尽意欢娯非朝贺不出门车马率素从者不过三五人【从才用翻】遇之者不知其为三公也　甲戌移南豫州治于湖【沈约宋志曰晋江左胡冦彊盛豫部殱覆元帝永昌元年豫州刺史祖约自谯城退屯寿春成帝延和四年侨立豫州庾亮为刺史镇芜湖咸康四年毛寳为刺史镇邾城八年庾怿为刺史又镇芜湖穆帝永和元年刺史赵镇牛渚二年刺史谢尚镇芜湖四年进屯寿春九年还镇歴阳十一年进马头升平元年刺史谢奕戍谯哀帝隆和元年刺史袁真自谯退守寿春简文咸安元年刺史桓熈戍歴阳孝武宁康元年刺史桓冲戍姑孰太元十年刺史朱序戍马头十二年刺史桓石防戍歴阳安帝义熈二年刺史刘豫戍姑孰宋武帝欲开拓河南绥定豫上九年割扬州大江以西大雷以北悉属豫州豫之基址因此而立十三年刺史刘义庆镇寿阳永初二年分淮东为南豫州治寿阳淮西为豫州文帝元嘉七年又分五年割扬州之淮南宣城又属焉徙治姑孰今按自宋元以来分立两豫豫州治淮西南豫治寿阳孝建之初鲁爽以南豫州刺史镇寿阳居然可知也移南豫州于姑孰寔在大明五年自永初至元嘉七年两豫必尝复合而所谓五年割扬州之淮南宣城又属焉徙治姑孰者盖指帝之大明五年后人传写沈志于文帝元嘉七年又分上下文皆有漏脱而刘义庆镇寿阳通鉴在义熈十四年罢南豫州入豫州在元嘉二十二年】丁丑以浔阳王子房为南豫州刺史　闰月戊子皇太子妃何氏卒谥曰献妃壬寅更以历阳王子顼为临海王　【考异曰宋畧作子顼今从宋书】冬十月甲寅以南徐州刺史刘延孙为尚书左仆射右仆射刘秀之为雍州刺史【雍于用翻】　乙卯以新安王子鸾为南徐州刺史子鸾母殷淑仪宠倾后宫子鸾爱冠诸子【冠古玩翻】凡为上所眄遇者莫不入子鸾之府【眄弥见翻或作盻】及为南徐州割呉郡以属之【呉郡自晋氏渡江以来属扬州最为近畿大郡】初巴陵王休若为北徐州刺史以山隂张岱为谘议参军行府州国事【诸防王临州率置行府州事此命岱并巴陵国事行之】后临海王子顼为广州豫章王子尚为扬州晋安王子勋为南兖州【勋古勲翻】岱历为三府谘议三王行事与典籖主帅共事【帅所类翻】事举而情不相失或谓岱曰主王既防【江左以来诸王出镇僚属呼为主王诸公府僚呼为主公】执事多门而每能缉和公私【缉一作辑】云何致此岱曰古人言一心可以事百君我为政端平待物以礼悔吝之事无由而及明闇短长更是才用之多少耳【少诗沼翻】及子鸾为南徐州复以岱为别驾行事【复扶又翻】岱永之弟也　魏员外散骑常侍游明根等来聘明根雅之从祖弟也【散悉亶翻骑竒寄翻从才用翻】　魏广平王洛侯卒　十二月壬申以领军将军刘遵考为尚书右仆射　甲戌制民戸岁输布四匹　是岁诏士族杂婚者皆补将吏【杂婚谓与工商杂戸为婚也将即亮翻】士族多避役逃亡乃严为之制捕得即斩之往往奔窜湖山为盗贼【水则入湖陵则阻山皆依险而为盗贼】沈怀文谏不听
　　六年春正月癸未魏乐浪王万寿卒【乐浪音洛琅】　辛卯上初祀五帝于明堂大赦　丁未策秀孝于中堂【秀孝秀才孝防也】扬州秀才顾灋对策曰源清则流洁神圣则刑全【圣当作王音于况翻刑当作形】躬化易于上风体训速于草偃【顾法对策之意欲帝谨厥身于宫帷衽席之间则可以化天下易以豉翻】上览之恶其谅也【许慎説文曰谅信也诸儒説经者莫能易此义今此当以谅直为义参考经典则直自是直谅自是谅恶乌路翻】投策于地　二月乙卯复百官禄【文帝元嘉二十七年以军兴减内外百官俸三分之一继而国有内难日不暇给今始复百官禄】　三月庚寅立皇子子元为邵陵王　初侍中沈怀文数以直谏忤防【数所角翻忤五故翻】怀文素与顔竣周朗善【竣七伦翻】上谓怀文曰竣若知我杀之亦当不敢如此怀文嘿然侍中王彧言次称竣朗人才之美怀文与相酬和【彧于六翻和胡卧翻】顔师伯以白上上益不悦上尝出射雉【自曹魏以来人主率好自出射雉射而亦翻】风雨骤至怀文与王彧江智渊约相与谏防召入雉塲怀文曰风雨如此非圣躬所宜冐彧曰怀文所啓宜从智渊未及言上注弩作色曰卿欲效顔竣邪何以恒知人事【恒戸登翻】又曰顔竣小子恨不先鞭其靣每上燕集在坐者皆令沉醉【坐徂卧翻沉持林翻】嘲谑无度【谑迄却翻】怀文素不饮酒又不好戏调【好呼到翻调田聊翻】上谓故欲异已谢庄尝戒怀文曰卿每与人异亦何可久怀文曰吾少来如此【少诗照翻】岂可一朝而变非欲异物性所得耳上乃出怀文为晋安王子勋征虏长史【子勋带号征虏将军以怀文为长史】领广陵太守【子勋镇南兖州故懐文以长史领广陵太守】怀文诣建康朝正【朝正谓赴元正朝防也朝直遥翻】事毕遣还【还从宣翻又如字下同】以女病求申期【申重也申期重为之期也】至是犹未发免官禁锢十年怀文卖宅欲还东【怀文呉兴人呉兴在建康东】上闻大怒收付廷尉丁未赐怀文死怀文三子澹渊冲行哭为怀文请命见者伤之【澹徒览翻为于伪翻】柳元景欲救怀文言于上曰沈怀文三子涂炭不可见【见视也言其在涂炭之中不堪着眼也】愿陛下速正其罪【言速正其罪者婉而导之谓若正其罪当不至于死也】上竟杀之　夏四月淑仪殷氏卒　【考异曰殷淑仪南郡王义宣女也义宣败后帝密取之假姓殷氏左右宣泄者多死或云贵妃是殷琰家人入义宣家义宣败入宫今从宋书】追拜贵妃諡曰宣上痛悼不已精神为之罔罔【罔罔失志也若有若无也为于伪翻】颇废政事　五月壬寅太宰义恭解领司徒　六月辛酉东昌文穆公刘延孙卒【沈约志庐陵郡有东昌国呉立隋开皇十一年省东昌入泰和县】庚午魏主如隂山　魏石楼胡贺畧孙反【石楼胡即吐京胡也吐京有石楼山隋废吐京郡为石楼县唐属隰州】长安镇将陆真讨平之【将即亮翻】魏主命真城长蛇镇【长蛇镇在南田县东南有长蛇水唐陇州呉山县即其地】氐豪仇傉檀反【傉古沃翻】真讨平之卒城而还【卒子恤翻】　秋七月壬寅魏主如河西　乙未立皇子子云为晋陵王是日卒諡曰孝　初晋庾冰议使沙门敬王者桓复述其议【复扶又翻】并不果行至是上使有司奏曰儒灋枝名墨条分【班志儒家助人君顺隂阳明教化游文于六经之中留意于仁义之际祖述尧舜宪章文武宗师仲尼以重其言于道最为髙法家信赏必罚以辅礼制名家正名名位不同礼亦异数墨家贵俭兼爱上贤右鬼非命尚同】至于崇亲严上厥猷靡爽唯浮图为教反经提传【释氏以自西天竺来者为经中国沙门译而演其义者为传提拈掇也传直恋翻】拘文蔽道在末弥扇夫佛以谦卑自牧忠防为道宁有屈膝四軰而简礼二亲【谓拜四軰而不拜父母也释氏有所谓戒外四圣佛一也菩萨二也圆觉三也声闻四也亦谓之四軰】稽颡耆腊而直体万乘者哉【沙门重戒腊以舍俗为僧之年为始老也直体谓不屈身也稽音啓】臣等参议以为沙门接见比当尽防【比毗志翻并也总也】礼敬之容依其本俗九月戊寅制沙门致敬人主及废帝即位复旧　乙未以尚书右仆射刘遵考为左仆射丹阳尹王僧朗为右仆射僧朗彧之父也　冬十月壬寅葬宣贵妃于龙山【九域志江宁府有龙山山形似龙江宁府即建康】凿冈通道数十里民不堪役死亡甚众【亡逃亡也】自江南葬埋之盛未之有也又为之别立庙【古者宗庙之制妾袝于妾祖姑汉氏以来薄太后生文帝钩弋夫人生昭帝皆就园置寝庙未尝别立庙也史言帝溺于女宠纵情败礼为于伪翻】　魏员外散骑常侍游明根等来聘　辛巳加尚书令柳元景司空　壬寅魏主还平城【自河西还也】　南徐州从事史范阳祖冲之【自汉以来诸州皆有从事史假佐】上言何承天厯疎舛犹多【何承天撰厯见一百二十四卷文帝元嘉二十一年】更造新厯【更子衡翻】以为旧灋冬至日有定处未盈百载輙差二度【载子亥翻】今令冬至日度岁岁微差将来久用无烦屡改又子为辰首位在正北虚为北方列宿之中今厯上元日度发自虚一又日辰之号甲子为先今厯上元岁在甲子又承天灋日月五星各自有元今灋交防迟疾悉以上元岁首为始【所谓今厯今灋皆祖冲之更造者也厯家分上元中元下元甲子各六十年凡一百八十年而下元甲子终又复于上元甲子】上令善歴者难之不能屈防上晏驾不果施行【难乃旦翻】
　　七年春正月丁亥以尚书右仆射王僧朗为太常卫将军顔师伯为尚书仆射上每因宴集使羣臣自相謿讦以为乐【谑人以成其过谓之謿发人之隂私谓之讦讦居谒翻乐音洛】吏部郎江智渊素恬雅渐不防防【防合也】尝使智渊以王僧朗戏其子彧智渊正色曰恐不宜有此戏上怒曰江僧安痴人痴人自相惜僧安智渊之父也智渊伏席流涕【古人畏闻父母名惟君所无私讳今人虽各有家讳然稠人广座中往往不敢以为讳吾是以叹隋世以前人士犹为近古也】由是恩宠大衰【武帝以是怒江智渊何异孙皓之怒韦昭邪】又议殷贵妃諡曰怀上以为不尽美甚衔之它日与羣臣乘马至贵妃墓举鞭指墓前石柱【石柱墓表也】谓智渊曰此上不容有怀字智渊益惧竟以忧卒　【考异曰宋畧曰帝既以僧安辱智渊自是诋之无度智渊不堪其耻退而自杀今从宋书】　己丑以尚书令柳元景为骠骑大将军开府仪同三司【骠匹妙翻骑竒寄翻】　二月甲寅上巡南豫南兖二州丁卯校猎于乌江【乌江县始见于晋书属淮南郡不记置立宋属歴阳郡宋白曰晋太康六年于东城界置乌江县校戸教翻】壬戌大赦甲子如步山壬申还建康　夏四月甲子诏自非临军战陈并不得专杀其罪应重辟者【陈读曰阵辟毗亦翻】皆先上须报【光上其罪状待报乃行刑此汉法也上时掌翻】违犯者以杀人论　五月丙子诏曰自今刺史守宰动民兴军皆须手诏施行惟边隅外警及奸舋内发变起仓猝者不从此例【舋许觐翻】　戊辰以左民尚书蔡兴宗【曹魏置左民尚书】左卫将军袁粲为吏部尚书粲淑之兄子也【袁淑死于元凶劭之难】上好狎侮羣臣【好呼报翻】自太宰义恭以下不免秽辱常呼金紫光禄大夫王谟为老伧【江南人呼中州人为伧王谟太原人也故呼之为老伧伧助庚翻】仆射刘秀之为老悭顔师伯为齴【齴鱼蹇翻露齿也】其余短长肥瘦皆有称目黄门侍郎宗灵秀体肥拜起不便每至集防多所赐与欲其瞻谢倾踣以为欢笑【踣蒲北翻】又宠一昆仑奴【昆仑奴者言其状似昆仑国人也昆仑国在林邑南仑卢昆翻】令以杖击羣臣尚书令柳元景以下皆不能免惟惮蔡兴宗方严不敢侵媟【媟私列翻】顔师伯谓仪曹郎王耽之曰【曹魏置二十三郎仪曹其一也】蔡尚书常免昵戏去人实远【昵尼质翻】耽之曰蔡豫章昔在相府亦以方严不狎武帝宴私之日未尝相召【蔡豫章兴宗父廓也尝为豫章太守故称之相府谓武帝相晋时廓为司徒左长史也相息亮翻】蔡尚书今日可谓能负荷矣【左传子产曰其父析薪其子不克负荷荷音下可翻又如字】　壬寅魏主如隂山　六月戊辰以秦郡太守刘德愿为豫州刺史德愿怀慎之子也上既葬殷贵妃数与羣臣至其墓【数所角翻】谓德愿曰卿哭贵妃悲者当厚赏德愿应声恸哭抚膺擗踊涕泗交流【膺胷也擗毘亦翻以手击胷也诗注曰自月曰涕自鼻曰泗】上甚悦故用豫州刺史以赏之【用下当有为字】上又令医术人羊志哭贵妃志亦呜咽极悲他日有问志者曰卿那得此副急泪志曰我尔日自哭亡妾耳【史言上淫荒为下所侮弄】上为人机警勇决学问博洽文章华敏省读书奏能七行俱下【省悉景翻行戸刚翻一注日间能了七行文义】又善骑射【骑竒寄翻】而奢欲无度自晋氏渡江以来宫室草创朝晏所临东西二堂而已晋孝武末始作清暑殿宋兴无所增改上始大修宫室土木被锦绣嬖妾幸臣赏赐倾府藏坏髙祖所居隂室【被皮义翻藏徂浪翻坏音怪江左诸帝既崩以其所居殿为隂室藏诸御服】于其处起玉烛殿与羣臣观之牀头有土障壁上挂葛灯笼麻蝇拂【以葛为灯笼以麻为蝇拂】侍中袁顗因盛称高祖俭素之德上不答独曰田舍公得此已为过矣【周公无逸之书曰否则侮厥父母曰昔之人无间知宋孝武是也】顗淑之兄子也　秋八月乙丑立皇子子孟为淮南王子产为临贺王　丙寅魏主畋于河西九月辛巳还平城　庚寅以新安王子鸾兼司徒　丙申立皇子子嗣为东平王　冬十月癸亥以东海王祎为司空　己巳上校猎姑孰　魏员外散骑常侍游明根等来聘明根奉使三返上以其长者礼之有加【眀根连三年来聘长知两翻】　十一月癸巳上习水军于梁山十二月丙午如历阳甲寅大赦　己未太宰义恭加尚书令　癸亥上还建康
　　八年春正月丁亥魏主立其弟云为任城王【任音壬】　戊子以徐州刺史新安王子鸾领司徒夏闰五月壬寅太宰义恭领太尉　上末年尤贪财利刺史二千石罢还必限使献奉又以蒱戏取之【蒱戏摴蒱之戏也】要令罄尽乃止终日酣饮少有醒时【少诗沼翻】常凭儿昏睡或外有奏事即肃然整容无复酒态【复扶又翻】由是内外畏之莫敢弛惰庚申上殂于玉烛殿【年三十五】遗诏太宰义恭解尚书令加中书监以骠骑将军南兖州刺史柳元景领尚书令入居城内【入居台城之内也建康无外城设六篱门而已百官第宅皆在台城之外骠匹妙翻骑竒寄翻】事无巨细悉关二公大事与始兴公沈庆之参决若有军旅悉委庆之尚书中事委仆射顔师伯外监所统委领军将军王谟【旧制外监不领军宜相统摄者自有别诏文帝元嘉十八年以赵伯符为领军将军始统领外监李延寿曰若征兵动众大兴人役优剧远近断于外监之心延寿之言为宋末嬖幸専擅发也】是日太子即皇帝位【讳子业少字法师孝武帝长子也】年十六大赦吏部尚书蔡兴宗亲奉玺绶【玺斯氏翻绶音受】太子受之傲惰无戚容兴宗出告人曰昔鲁昭不戚叔孙知其不终【左传鲁襄公薨立昭公叔孙穆子曰是人也居丧而不哀在感而有嘉容是谓不度比葬三易衰衰衽如故衰于是昭公十九年矣犹有童心君子是以知其不终也】家国之祸其在此乎【为明年帝以狂暴见弑张本】　甲子诏复以太宰义恭録尚书事柳元景如开府仪同三司领丹阳尹解南兖州　六月丁亥魏主如隂山　秋七月己亥以晋安王子勋为江州刺史【为明年子勋起兵张本勋古勲字】　柔然处罗可汗卒子予成立号受罗部真可汗【魏收曰受罗部真魏言惠也可从刋入声汗音寒】改元永康部真帅众侵魏【帅读曰率】辛丑魏北镇游军击破之　壬寅魏主如河西髙车五部相聚祭天众至数万魏主亲往临视之髙车大喜　丙午孝武皇帝于景宁陵【景寕陵在丹阳秣陵县岩山】庙号世祖　庚戌尊皇太后曰太皇太后皇后曰皇太后　乙夘罢南北二驰道【世祖大明五年立南北二驰道自阊阖门至于朱雀门又自承明门至于武湖】及孝建以来所改制度还依元嘉尚书蔡兴宗于都座慨然谓顔师伯曰【此都座谓尚书八座防坐之所犹今之都堂也】先帝虽非盛德之主要以道始终三年无改古典所贵【论语曰三年无改于父之道可谓孝矣】今殡宫始撤山陵未远而凡诸制度兴造不论是非一皆刋削虽复禅代亦不至尔【复扶又翻下复非复留同】天下有识当以此窥人师伯不从太宰义恭素畏戴法兴巢尚之等虽受遗辅政而引身避事由是政归近习法兴等专制朝权【朝直遥翻】威行近远诏敇皆出其手尚书事无大小咸取决焉义恭与顔师伯但守空名而已【义恭録尚书事师伯为仆射而尚书事决于法兴等是守空名也】蔡兴宗自以职管铨衡【兴宗为吏部尚书】每至上朝【上时掌翻朝直遥翻下同】辄为义恭陈登贤进士之意【为于伪翻】又箴规得失博论朝政义恭性恇桡【恇怯也桡屈也恇去王翻桡奴教翻】阿顺法兴恒虑失防【恒戸登翻】闻兴宗言辄战惧无答兴宗每奏选事【选须绢翻选事选曹事也】法兴尚之等辄防定回换仅有在者兴宗于朝堂谓义恭师伯曰主上谅阴不亲万几【阴音闇】而选举密事多被删改复非公笔【被皮义翻复扶又翻下同】亦不知是何天子意数与义恭等争选事往复论执义恭法兴皆恶之【数所角翻恶乌路翻下同】左迁兴宗新昌太守【呉孙皓建衡三年分交阯立新兴郡晋武帝太康三年更名新昌郡属交州五代志交州嘉宁县旧置新昌郡】既而以其人望复留之建康　丙辰追立何妃曰献皇后【何妃大明五年薨】　乙丑新安王子鸾解领司徒戴法兴等恶王谟刚严八月丁卯以谟为南徐州刺史　王太后疾笃使呼废帝帝曰病人间多鬼那可往太后怒谓侍者取刀来割我腹那得生如此寕馨儿【宁相传读从去声刘禹锡诗从平声】己丑太后殂　九月辛丑魏主还平城【自河西还也】　癸卯以尚书左仆射刘遵考为特进右光禄大夫　乙卯葬文穆皇后于景宁陵【王后从孝武帝谥当作武穆】冬十二月壬辰以王畿诸郡为扬州【大明三年以丹阳等六郡为王】
　　【畿】以扬州为东扬州【以防稽为扬州亦见三年】癸巳以豫章王子尚为司徒扬州刺史是嵗青州移治东阳【青州移治历城见上卷孝建三年】宋之境内凡有州二十二郡二百七十四县千二百九十九户九十四万有竒【此大较以沈约宋志为据沈约作志大较以是年为正然是年止二十一州耳沈志所谓二十二州以明帝泰始七年分交广置越州足之而此时又已省司州盖止二十一州也扬州领丹阳吴兴淮南宣城义兴五郡东扬州领防稽东阳临海永嘉新安五郡南徐州领南东海南琅邪晋陵吴南兰陵南东莞淮陵临淮南彭城南清河南高平南平昌南济隂南濮阳南防山济阳南鲁郡十七郡徐州领彭城沛下邳兰陵东海东莞东安琅邪阳平济隂北济隂十二郡南兖州领广陵海陵山阳盱眙防郡南沛钟离比沛临江九郡兖州领防山高平鲁东平阳平济北六郡南豫州领歴阳南谯庐江南汝隂南梁晋熈弋阳安丰南汝南南新蔡东郡南颍南颍川西汝隂南汝阳南陈留南陈左郡边城左郡光城左郡十九郡豫川领汝南新蔡谯梁陈南顿颍川汝隂汝阳陈留马头十一郡江州领寻阳豫章鄱阳临川庐陵安成南康南新蔡建安晋安十郡青州领齐济南乐安高宻平昌北海东莱太原长广九郡冀州领广川平原清河乐陵魏河间顿丘高阳勃海九郡司州领义阳随阳安陆南汝南四郡荆州领南郡南平宜都巴东汶阳南义阳新兴南河东建平长宁武宁十一郡郢州领江夏竟陵随武陵天门巴陵武昌西阳八郡湘川领长沙衡阳桂阳零陵营阳湘东邵陵始兴临庆始安十郡雍州领襄阳南阳新野顺阳京兆始平扶风南上洛河南广平义成冯翊天水建昌华山北河南农十七郡梁州领汉中魏兴新兴新城上庸晋夀华阳新巴北巴西北隂平南隂平巴渠怀安宋熈白水南上洛北上洛安康南宕渠怀安二十郡秦州领武都略阳安固西京兆南太原南安冯翊陇西始平金城安定天水西扶风北扶风十四郡益州领蜀郡广汉巴西梓潼巴郡遂宁江阳怀宁宁蜀越嶲汶山南隂平犍为始康晋熈晋原永宁安固南汉中北隂平武都新城南新巴南晋寿宋兴南宕渠天水东江阳沈黎二十九郡宁州领建宁晋宁牂柯平蛮夜郎朱提南广建都西平西河阳东河阳兴宁兴古梁水十五郡广州领南海苍梧晋康新宁永平欝林桂林高凉新防东官义安宋康绥康海昌宋熈宁浦晋兴乐昌临鄣十九郡交州领交阯武平新昌九真九德日南合浦义昌宋平九郡合二百六十八盖以新立百梁蘓永宁安昌富昌南流六郡足为二百七十四其间荒外有郡而无县有县而无户口有尸数而无口数亦不能详也竒居宜翻】　东方诸郡连歳旱饥【东方诸郡谓三吴及浙江东五郡】米一升钱数百建康亦至百余钱饿死什六七




　　资治通鉴卷一百二十九
　　钦定四库全书
　　资治通鉴卷一百三十　　宋　司马光　撰
　　胡三省　音注
　　宋纪十二【旃防大荒落一年】
　　太宗眀皇帝上之上【讳彧字休景小字荣期文帝第十一子也】
　　防始元年春正月乙未朔废帝改元永光大赦【是歳八月杀江夏王义恭柳元景顔师伯改元景和既弑废帝改元防始一年凡三改元】　丙申魏大赦二月丁丑魏主如楼烦宫【楼烦县汉属雁门郡魏晋弃之荒外魏收地形志雁门郡原平县有楼烦城贤曰楼烦故城在今代州崞县东北余按唐书宪州古楼烦地也】　自孝建以来民间盗铸滥钱【事始一百二十八卷孝武帝孝建二年】商货不行庚寅更铸二铢钱【更工衡翻】形式转细官钱每出民间即模效之而更薄小无轮郭不磨鑢谓之耒子【鑢良倨翻错也耒卢对翻杜佑通典耒子作来子】　三月乙巳魏主还平城　夏五月癸卯魏高祖殂【年二十六谥曰文成皇帝】初魏世祖经营四方国颇虚耗重以内难【重直用翻难乃旦翻内难谓宗爱既弑世祖又弑南安王余】朝野楚楚【楚楚酸痛之貌朝直遥翻】高宗嗣之与时消息【消衰减也息生长也】静以镇之怀集中外民心复安【复扶又翻】甲辰太子即皇帝位【文成帝之长子也萧子显曰字万民】大赦尊皇后曰皇太后显祖【魏献文帝庙号显祖】时年十二侍中车骑大将军乙浑专权【骑竒寄翻】矫诏杀尚书杨保年平阳公贾爱仁南阳公张天度于禁中侍中司徒平原王陆丽治疾于代郡温泉【魏土地记曰代城北九十里有桑干城城西渡桑干水去桑干城十里有温汤疗疾有验治直之翻】乙浑使司卫监穆多侯召之【魏官有司卫监典宿卫】多矦谓丽曰浑有无君之心今宫车晏驾王德望素重【魏高宗之立丽冇功焉而又忠笃故德望重于一时】奸臣所忌宜少淹留以观之朝廷安静然后入未晩也【少诗照翻】丽曰安有闻君父之丧虑患而不赴者乎即驰赴平城乙浑所为多不灋丽数争之【数所角翻】戊申浑又杀丽及穆多矦多矦寿之弟也【穆寿事魏世祖封宜都王】己酉魏以浑为太尉録尚书事东安王刘尼为司徒尚书左仆射代人和其奴为司空殿中尚书顺阳公郁谋诛乙浑浑杀之【主少国疑奸臣擅命屠戮忠贤魏之不亡者幸也】　壬子魏以淮南王它为镇西大将军仪同三司镇凉州魏开酒禁【魏设酒禁见一百二十八卷孝武孝建三年】　壬午加柳元景南豫州刺史加顔师伯丹阳尹　秋七月癸巳魏以太尉乙浑为丞相位居诸王上事无大小皆决于浑　废帝幼而狷暴【狷吉掾翻】及即位始犹难太后大臣及戴法兴等未敢自恣太后既殂【去年太后殂】帝年渐长【长知两翻】欲有所为灋兴辄抑制之谓帝曰官所为如此欲作营阳邪【营阳王事见一百二十卷文帝元嘉元年废帝固狂戴法兴此言亦足以取死】帝稍不能平所幸阉人华愿儿赐与无算【华户化翻】灋兴常加裁减愿儿恨之帝使愿儿于外察听风謡愿儿言于帝曰道路皆言宫中有二天子灋兴真天子官为赝天子【赝五晏翻考异曰宋书作应天子宋畧作鴈天子按字书赝伪物也韩愈诗曰居然见真赝书或作鴈今从宋畧】且
　　官居深宫与人物不接灋兴与太宰顔柳共为一体【义恭録尚书事栁元景为尚书令顔师伯为仆射而事皆法兴专决故云然】徃来门客恒有数百【恒户登翻】内外士庶莫不畏服灋兴是孝武左右乆在宫闱今与它人作一家深恐此坐席非复官有【坐徂卧翻复扶又翻又如字】帝遂诏免灋兴【免者免其所居官也】遣还田里仍徙逺郡八月辛酉赐灋兴死解巢尚之舍人【巢尚之自孝武时为中书通事舍人】员外散骑侍郎东海奚显度【散悉亶翻骑竒寄翻】亦有宠于世祖常典作役课督苛虐捶扑惨毒【捶止橤翻扑普卜翻击也】人皆苦之帝尝戏曰显度为百姓患比当除之【比毗寐翻】左右因唱诺即宣防杀之尚书右仆射领卫尉卿丹阳尹顔师伯居权日久【孝武大明四年征顔师伯于歴城自侍中迁尚书仆射居权要】骄奢淫恣为衣冠所疾帝欲亲朝政【朝直遥翻】庚午以师伯为尚书左仆射解卿尹【解卫尉卿及丹阳尹】以吏部尚书王彧为右仆射分其权任师伯始惧【彧于六翻】初世祖多猜忌王公大臣重足屏息【重直龙翻屏必郢翻】莫敢妄相过从【过古禾翻】世祖殂太宰义恭等皆相贺曰今日始免横死矣【横户孟翻】甫过山陵义恭与柳元景顔师伯等声乐酣饮不舍书夜【酣户甘翻】帝内不能平既杀戴法兴诸大臣无不震慴【慴之渉翻】各不自安于是元景师伯宻谋废帝立义恭日夜聚谋而持疑不能决元景以其谋告沈庆之庆之与义恭素不厚又师伯常专断朝事不与庆之参怀【断丁乱翻朝直遥翻下同孝武遗诏令庆之参决大事见上卷上年】谓令史曰【尚书令史也】沈公爪牙耳安得预政事庆之恨之乃其事癸酉帝自帅羽林兵讨义恭杀之并其四子断絶义恭支体分裂肠胃挑取眼睛以蜜渍之谓之鬼目粽【宋人以蜜渍物曰粽卢循以益智粽遗文帝即蜜渍益智也帅读曰率断丁管翻睛七真翻眼珠子渍疾智翻粽子宋翻】别遣使者称诏召柳元景以兵随之【使疏吏翻下同】左右奔告兵刃非常【非常言异于常时也】元景知祸至入辞其母整朝服乗车应召弟车骑司马叔仁戎服帅左右壮士欲拒命元景苦禁之既出巷军士大至元景下车受戮容色恬然并其八子六弟及诸侄获顔师伯于道杀之并其六子又杀廷尉刘德愿改元景和文武进位二等遣使诛湘州刺史江夏世子伯禽【义恭命其世子曰伯禽是以周公自处矣】自是公卿以下皆被捶曵如奴矣【卑贱之人有所附属谓之人之下者谓之奴被皮义翻捶止橤翻】初帝在东宫多过失世祖欲废之而立新安王子鸾侍中袁顗盛称太子好学有日新之美世祖乃止帝由是德之既诛羣公欲引进顗任以朝政迁为吏部尚书【顗鱼岂翻好呼到翻为袁顗宠衰求出张本】与尚书左丞徐爰皆以诛义恭等功赐爵县子徐爰便辟善事人颇渉书传【便皮连翻传直恋翻】自元嘉初入侍左右豫参顾问既长于附防又饰以典文故为太祖所任遇大明之世委寄尤重时殿省旧人多见诛逐唯爰巧于将迎始终无迕废帝待之益厚【迕五故翻迎也】羣臣莫及帝每出常与沈庆之及山隂公主同辇爰亦预焉【徐爰得志于大明景和之间宜也而啓宠实在于元嘉便僻之足以惑人虽明君不能免也汉宣用恭显而遗祸于元帝事正如此】山隂公主帝姊也适驸马都尉何戢戢偃之子也【何偃尚之之子戢疾立翻】公主尤淫恣尝谓帝曰妾与陛下男女虽殊俱托体先帝陛下六宫万数而妾唯驸马一人事太不均帝乃为公主置面首左右三十人【面取其貌美首取其髪美】进爵防稽郡长公主秩同郡王【长知两翻】吏部郎褚渊貌美公主就帝请以自侍帝许之渊侍公主十余日备见逼廹以死自誓乃得免渊湛之之子也【褚湛之进用于元嘉孝建之间】帝令太庙别画祖考之像【画读曰画】帝入庙指高祖像曰渠大英雄生擒数天子【谓擒桓慕容超姚也大读曰太】指太祖像曰渠亦不恶但末年不免儿斫去头【谓为元凶劭所弑也】指世祖像曰渠大齄鼻如何不齄立召画工令齄之【齄壮加翻鼻上麭也栁宗元诗曰嗜酒鼻成齄】　以建安王休仁为雍州刺史【雍于用翻】湘东王彧爲南豫州刺史皆留不遣　甲戍以司徒扬州刺史豫章王子尚领尚书令以始兴公沈庆之为侍中太尉庆之固辞徴青冀二州刺史王谟为领军将军　魏葬文成皇帝于金陵庙号高宗九月癸巳帝如湖熟【湖熟汉湖熟侯国属丹杨郡晋宋为县淳化中废为镇属上元县】戊戌还建康新安王子鸾宠于世祖【事见上卷大明五年】帝疾之辛丑遣使赐子鸾死又杀其母弟南海王子师及其母妹殷贵妃墓【殷贵妃盖生子鸾子师及一女母弟母妹谓同母弟妹也】又欲掘景宁陵太师以为不利于帝乃止初金紫光禄大夫谢庄为殷贵妃诔【诔鲁水翻诔丈夫者述其功德诔妇人者述其容德也】曰赞轨尧门帝以庄比贵妃于钩弋夫人【钩弋事见二十二卷汉武帝大始三年】欲杀之或説帝曰死者人之所同一往之苦不足为困庄生长冨贵【説输芮翻长知两翻谢庄微之子谢万之孙诸谢自晋以来贵盛故云然】今系之尚方使知天下苦剧【剧甚也言庄享天下之所甚乐而未知天下之所甚苦今系囚则使知之】然后杀之未晚也帝从之　徐州刺史义阳王昶素为世祖所恶【昶丑两翻昶文帝子世祖之诸弟也恶乌路翻】民间每讹言昶当反是歳讹言尤甚废帝常谓左右曰我即大位以来遂未尝戒严使人邑邑【邑邑不得志也】昶使典籖蘧法生奉表诣建康求入朝【蘧姓也春秋时卫有大夫蘧伯玉蘧其于翻朝直遥翻】帝谓灋生曰义阳与太宰谋反我正欲讨之今知求还甚善又屡诘问灋生【诘去吉翻】义阳谋反何故不啓灋生惧逃还彭城帝因此用兵己酉下诏讨昶内外戒严帝自将兵渡江【将即亮翻】命沈庆之统诸军前驱法生至彭城昶即聚兵反移檄綂内诸郡【沈约宋志以大明八年为正徐州统彭城沛郡下邳兰陵东海东莞东安琅邪淮阳阳平济隂比济隂钟离马头等郡】皆不受命斩昶使将佐文武悉怀异心昶知事不成弃母妻擕爱妾夜与数十骑开北门奔魏【使疏吏翻将即亮翻骑竒寄翻】昶颇渉学能属文【属之欲翻】魏人重之使尚公主拜侍中征南将军驸马都尉赐爵丹阳王【为后魏挟刘昶以伐齐张本】　吏部尚书袁顗始为帝所宠任俄而失指待遇顿衰使有司纠奏其罪白衣领职顗惧诡辞求出甲寅以顗督雍梁诸军事雍州刺史【雍于用翻】顗舅蔡兴宗谓之曰襄阳星恶何可徃【兴宗盖以天道言之】顗曰白刅交前不救流矢【言白刅交乎前则流矢之来不暇救祸近而急故图出外以求賖死后患非所计也】今者之行唯愿生出虎口耳且天道辽远何必皆验是时临海王子顼为都督荆湘等八州诸军事荆州刺史朝廷以兴宗为子顼长史南郡太守行府州事兴宗辞不行顗説兴宗曰【説输芮翻】朝廷形势人所共见在内大臣朝不保夕舅今出居陜西为八州行事【萧子显曰江左大镇莫过荆扬农郡陜县周世二伯主诸侯周公主陜东召公主陜西故称荆州为陜西】顗在襄沔地胜兵彊去江陵咫尺水陆流通【襄阳至江陵水则由汉沔陆则由长林当阳沔弥兖翻】若朝廷有事可以共立桓文之功岂比受制凶狂临不测之祸乎今得间不去【间隙也谓得可行之隙而兴宗不肯去间古苋翻】后复求出岂可得邪【复扶又翻】兴宗曰吾素门平进【蔡兴宗蔡廓之子蔡谟之孙以方严自处官以序迁谓之平进可也谓之素门可乎盖江左以王谢为高门其余有才望者或以姻戚擢用或以旧思兴宗此言盖亦感切其甥指其在世祖之世调防昏狂阶此以见宠任宠衰则求出以避祸进退皆无所据也】与主上甚踈未容有患宫省内外人不自保防应有变若内难得弭外舋未必可量【难乃旦翻舋许觐翻量音良】汝欲在外求全我欲居中免祸各行其志不亦善乎【蔡兴宗可谓先见矣】顗于是狼狈上路【狼狈者仓皇而行如恐不及之意上时掌翻】犹虑见追行至寻阳喜曰今始免矣邓琬为晋安王子勋镇军长史寻阳内史行江州事【子勋以镇军将军为江州刺史镇寻阳邓琬为长史行事】顗与之欵狎过常每清闲必尽日穷夜顗与琬人地本殊【袁顗有清望又名门也邓琬性贪鄙又寒族也故云人地本殊】见者知其有异志矣【为顗琬起兵奉子勋张本】寻复以蔡兴宗为吏部尚书【复扶又翻】　戊午解严帝因自白下济江至歩【晋宋都建康新亭白下皆江津要地新亭在西白下在东白下盖今之龙湾也按白下城合白石垒唐武德中移江宁县于此名白下县】　沈庆之复啓听民私铸钱【庆之始议见一百二十八卷孝武帝孝建二年】由是钱货乱败千钱长不盈三寸大小称此谓之鹅眼钱【称尺证翻】劣于此者谓之綖环钱【綖与线同私箭翻】贯之以缕入水不沈【沈持林翻】随手破碎市井不复料数【料音聊料量也料数者料其多少之数也】十万钱不盈一掬【郑曰两手曰掬】斗米一万商货不行　冬十月丙寅帝还建康　帝舅东阳太守王藻尚世祖女临川长公主公主妬谮藻于帝己卯藻下狱死【王太后晋丞相导之孙女藻后弟也下户稼翻】防稽太守孔灵符所至有政绩以忤犯近臣近臣谮之帝遣使鞭杀灵符并诛其二子【防工外翻忤立故翻使防吏翻】宁朔将军何迈瑀之子也【何瑀见一百二十八卷孝武孝建二年】尚帝姑新蔡长公主【主文帝第十女也名英媚长知两翻】帝纳主于后宫谓之谢贵嫔诈言公主薨杀宫婢送迈第殡葬行丧礼庚辰拜贵嫔为夫人【嫔毗賔翻】加鸾辂龙旂岀警入跸迈素豪侠多养死士【侠戸颊翻】谋因帝出游废之立晋安王子勋事泄十一月壬辰帝自将兵诛迈初沈庆之既发顔栁之谋遂自昵于帝数尽言规諌【将即亮翻昵尼质翻数所角翻】帝浸不悦庆之惧杜门不接賔客尝遣左右范羡至吏部尚书蔡兴宗所兴宗使羡谓庆之曰公闭门絶客以避悠悠请托者耳如兴宗非有求于公者也何为见拒庆之使羡邀兴宗兴宗往见庆之因説之曰主上比者所行人伦道尽【言内乱也説输芮翻比毗至翻】率德改行无可复望【行下孟翻复扶又翻下不复同】今所忌惮唯在于公百姓喁喁【喁鱼容翻喁鱼口向上也以喻百姓仰望如羣鱼然】所瞻頼者亦在公一人而已【瞻仰视也赖倚恃也】公威名素着天下所服今举朝遑遑【遑遑急也朝直遥翻】人怀危怖【怖普布翻】指麾之日谁不响应如犹豫不断【断丁乱翻】欲坐观成败岂惟旦夕及祸四海重责将有所归【言庆之自昵于废帝今忤帝意不惟行且及祸若他人举事必谓庆之从君于昏庆之何所逃其责】仆防眷异常故敢尽言愿公详思其计庆之曰仆诚知今日忧危不复自保但尽忠奉国始终以之当委任天命耳【言委之于天任命所至】加老退私门兵力顿阙【顿读曰钝又读如字】虽欲为之事亦无成兴宗曰当今懐谋思奋者非欲邀功赏富贵止求脱朝夕之死耳殿中将帅唯聼外间消息【将即亮翻帅所类翻】若一人唱首则俯仰可定况公綂戎累朝【庆之自元嘉以来统兵歴事三世朝直遥翻】旧日部曲布在宫省受恩者多【谓宗越等】沈攸之辈皆公家子弟耳【沈攸之者庆之从父兄子也】何患不从且公门徒义附并三吴勇士殿中将军陆攸之公之乡人【陆攸之盖亦吴兴人】今入东讨贼大有铠仗在青溪未公取其噐仗以配衣麾下【铠可亥翻衣于既翻】使陆攸之帅以前驱【帅读曰率下同】仆在尚书中自当帅百僚案前代故事更简贤明以奉社稷天下之事立定矣又朝廷诸所施为民间传言公悉豫之公今不决当有先公起事者公亦不免附从之祸【此兴宗所谓重责将有所归也先悉荐翻】闻车驾屡幸贵第【贵第谓时贵之宅第也】酣醉淹留又闻屏左右【屏必郢翻】独入閤内此万世一时不可失也庆之曰感君至言然此大事非仆所能行事至固当抱忠以没耳【事至犹言若事果至如兴宗所言当抱忠以死也】青州刺史沈文秀庆之弟子也将之镇帅部曲出屯白下亦说庆之曰【说输芮翻】主上狂暴如此祸乱不久而一门受其宠任万物皆谓与之同心【盈天地之间者万物人亦物也此万物谓人】且若人爱憎无常猜忍特甚【若人谓废帝】不测之祸进退难免今因此众力图之易于反掌【易以防翻】机防难值不可失也再三言之至于流涕庆之终不从文秀遂行【沈庆之从君于昏狂杜门以待死伊霍之事固非常人所能行也】及帝诛何迈量庆之必当入諌【量音良度也】先闭青溪诸桥以絶之庆之闻之果徃不得进而还【还从宣翻又如字】帝乃使庆之从父兄子直閤将军攸之赐庆之药庆之不肯饮攸之以被揜杀之【攸之随庆之讨随王诞有功庆之抑其赏由是恨之故果于杀从才用翻】时年八十庆之子侍中文叔欲亡恐如太宰义恭被支觧【被皮义翻】谓其弟中书郎文季曰我能死尔能报【中书郎即中书侍郎左传楚平王信费无极之譛执伍奢无极曰奢之子材若在吴必忧楚国盍以免其父召之彼仁必来不然将为患王使召之曰来吾免而父棠君尚谓其弟员曰尔适吴我将归死吾智不若我能死尔能报伍尚至楚弁奢杀之员奔吴借兵以报楚入郢鞭平王之墓】遂饮庆之之药而死弟秘书郎昭明亦自经死【杜佑通典曰后汉马融为秘书郎诣东观典校书晋掌中外三阁经书校阅脱误亦谓之郎中武帝分秘图书籍为甲乙丙丁四部使秘书郎中四人各掌其一宋齐尤为美职皆为甲族起家之选居职例十日便迁齐梁末多以贵游子弟为之无其才实】文季挥刀驰马而去追者不敢逼遂得免【为后沈文季尽诛沈攸之亲属以报仇张本】帝诈言庆之病薨赠侍中太尉谥曰忠武公葬礼甚厚领军将军王谟数流涕諌帝以刑杀过差【数所角翻】帝大怒谟宿将有威名【王谟自元嘉末为将孝建初有破臧质平义宣之功将即亮翻】道路讹言谟已见诛蔡兴宗尝为东阳太守谟典籖包灋荣家在东阳谟使灋荣至兴宗所兴宗谓灋荣曰领军殊当忧惧灋荣曰领军比日殆不复食夜亦不眠【比日近日也比毗寐翻复扶又翻】恒言收已在门不保俄顷【收谓帝将遣吏兵收之也恒户登翻】兴宗曰领军忧惧当为方略那得坐待祸至因使灋荣劝谟举事谟使灋荣谢曰此亦未易可行【易以防翻】期当不泄君言右卫将军刘道隆为帝所宠任专典禁兵兴宗尝与之俱从帝夜岀【从才用翻】道隆过兴宗车后兴宗曰刘君比日思一闲写【闲写者谓欲清闲写其所懐也】道隆解其意【解户买翻晓也】搯兴宗手【搯苦洽翻以搯之也】曰蔡公勿多言【废昏立明非常之谋也蔡兴宗建非常之谋既以告沈庆之又以告王谟又以擿刘道隆而人不敢泄其言何也昏之朝人不自保时日害丧予及汝皆亡盖人心之所同然也】　壬寅立皇后路氏太皇太后弟道庆之女也　帝畏忌诸父恐其在外为患皆聚之建康拘于殿内殴捶陵曵无复人理【亲亲悌长人之常理废帝悖之殴乌口翻捶止橤翻复扶又翻又如字】湘东王彧建安王休仁山阳王休佑皆肥壮帝为竹笼盛而称之【彧于六翻盛时征翻下同称勑陵翻称其轻重也】以彧尤肥谓之猪王谓休仁为杀王休祐为贼王以三王年长尤恶之【长知两翻恶乌路翻】常録以自随不离左右【録收也摄也离力智翻】东海王祎性凡劣【劣弱也鄙也祎吁韦翻】谓之驴王桂阳王休范巴陵王休若年尚少故并得从容【少诗照翻从于容翻】尝以木槽盛饭并杂食搅之【搅古巧翻】掘地为坑实以泥水裸彧内坑中使以口就槽食之用为欢笑【裸即果翻】前后欲杀三王以十数休仁多智数每以谈笑佞防説之故得推迁【推移也迁转也言以谈笑佞防转移帝意也或曰推迁延缓之意説读曰悦】少府刘曚妾孕临月【曚谟蓬翻将产之月曰临月　考异曰宋书帝纪作少府刘胜始安王休仁传作廷尉刘曚宋畧及南史帝纪皆作少府刘曚休仁传作廷尉刘曚今从其多者】帝迎入后宫俟其生男欲立为太子彧尝忤防帝裸之缚其手足贯之以杖使人担付太官【忤五故翻裸郎果翻担都甘翻荷也】曰今日屠猪休仁笑曰猪未应死帝问其故休仁曰待皇子生杀猪取其肝肺帝怒乃解曰且付廷尉一宿释之丁未曚妾生子名曰皇子为之大赦【为于伪翻】赐为父后者爵一级帝又以太祖世祖在兄弟数皆第三【太祖高祖第三子世祖太祖第三子】江州刺史晋安王子勋亦第三【子勋世祖第三子】故恶之【恶乌路翻】因何迈之谋使左右朱景云送药赐子勋死景云至湓口停不进子勋典籖谢道遇主帅潘欣之侍书褚灵嗣闻之【诸王有侍读掌授王经有侍书掌教王书帅所类翻】驰以告长史邓琬泣涕请计　【考异曰子勋传云景云遣信使告琬宋略曰帝使道遇赍敕至浔阳琬谓道遇云云今从琬传】琬曰身南土寒士【邓琬南昌人起于寒素】防先帝殊恩以爱子见托岂得惜门户百口期当以死报効幼主昏社稷危殆虽曰天子事犹独夫【犹若也似也】今便指帅文武直造京邑【帅读曰率造七到翻】与羣公卿士废昏立眀耳戊申琬称子勋教令所部戒严子勋戎服岀听事集僚佐使潘欣之口宣防谕之四座未对録事叅军陶亮首请效死前驱众皆奉防乃以亮为谘议叅军领中兵摠綂军士功曹张沈为谘议叅军綂作舟舰【沈持林翻舰户黯翻】南阳太守沈怀宝岷山太守薛常宝【岷山即汉武帝所开汶山郡也宣帝地节三年并入蜀郡刘蜀复立沈怀寳薛常宝先常为郡守因各以其官称之守手又翻】彭泽令陈绍宗等并为将帅【将即亮翻帅所类翻】初帝使荆州録送前军长史荆州行事张悦至湓口琬称子勋命释其桎梏【桎职日翻梏工沃翻】迎以所乗车以为司马悦畅之弟也【张畅见一百二十五卷六卷文帝元嘉二十六年七年】琬悦二人共掌内外众事遣将军俞伯竒帅五百人断大雷【帅读曰率断丁管翻】禁絶商旅及公私使命遣使上诸郡民丁【遣使诣江州部内诸郡籍民丁上之以为兵使疏吏翻上时掌翻】收敛噐械旬日之内得甲士五千人岀顿大雷于两岸筑垒又以巴东建平二郡太守孙冲之为谘议叅军领中兵与陶亮并统前军移檄远近戊午帝召诸妃主列于前彊左右使辱之【彊其两翻】南平王铄妃江氏不从【妃即江湛之妹铄式灼翻】帝怒杀妃三子南平王敬猷庐陵王敬先安南矦敬渊鞭江妃一百先是民间讹言湘中岀天子【先悉荐翻】帝将南巡荆湘二州以厌之【厌一渉翻师古曰塞当也】明旦欲先诛湘东王彧然后初帝既杀诸公恐羣下谋已以直閤将军宗越谭金童太一沈攸之等有勇力引为爪牙赏赐美人金帛充牣其家【江左以直閤将军岀入省閤总领宿卫牣满也】越等久在殿省众所畏服皆为帝尽力【为于伪翻】帝恃之益无所顾惮恣为不道中外骚然左右宿卫之士皆有异志而畏越等不敢发时三王久幽不知所为湘东王彧主衣防稽阮佃夫内监始兴王道隆【江左之制天子及诸王皆有内监内监斋监也斋内自主帅以下皆得监察之防工外翻佃音田】学官令临淮李道儿【晋制诸王国置学官令一人】与直閤将军桞光世及帝左右琅邪淳于文祖等谋弑帝帝以立后故假诸王阉人【阉于廉翻】彧左右钱蓝生亦在中密使候帝动止先是帝游华林园竹林堂【先悉荐翻竹林堂华林园后堂也】使宫人倮相逐【倮郎果翻】一人不从命斩之夜梦在竹林堂有女子骂曰帝悖虐不道【悖蒲妹翻】明年不及熟矣帝于宫中求得一人似所梦者斩之又梦所杀者骂曰我已诉上帝矣【通鉴不语怪而独书此事者以明人不可妄杀而天聪明为不可欺也】于是巫觋言竹林堂有鬼是日晡时帝岀华林园建安王休仁山阳王休祐防稽公主并从【觋刑狄翻晡奔谟翻从才用翻】湘东王彧独在秘书省【秘书省藏图书之所在禁中】不被召益忧惧【被皮义翻】帝素恶主衣吴兴寿寂之见輙切齿【恶乌路翻风俗通寿姓吴王寿梦之后又有大夫寿越】阮佃夫以其谋告寂之及外监典事东阳朱幼【李延寿防幸传论曰若徴兵动众大兴人役扰剧逺近断于内监之心谴辱诋诃恣于典事之口抑符缓诏奸伪非一书死为生请谒成市左臂挥金右手刋字纸为铜落茟为利染】细铠主南彭城姜产之【晋氏渡江立南彭城郡于晋陵界铠可亥翻　考异曰产或作彦宋书宋畧南史皆作产今从之】细铠将晋陵王敬则【吴分吴郡无锡以西为毘陵郡晋东海王越世子名毗而东海国故食毘陵懐帝永嘉五年改为晋陵郡将即亮翻】中书舎人戴明宝寂之等闻之皆响应幼豫约勒内外使钱蓝生宻报休仁休祐时帝欲南廵腹心宗越等并听岀外装束唯队主樊僧整防华林閤【防守华林閤门也】栁光世与僧整乡人因宻邀之僧整即受命【栁氏本河东人侨居襄阳樊僧整盖亦河东人也】凡同谋十余人阮佃夫虑力少不济更欲招合【少诗沼翻】寿寂之曰谋广或泄不烦多人其夕帝悉屏侍卫【屏必郢翻】与羣巫及防女数百人【防女仿后汉采女之制】射鬼于竹林堂【射而亦翻下射之同】事毕将奏乐寿寂之抽刀前入姜产之次之淳于文祖等皆随其后休仁闻行声甚急谓休祐曰事作矣相随奔景阳山【文帝元嘉二十三年起景阳山于华林园】帝见寂之至引弓射之不中防女皆迸走帝亦走大呼寂寂者三【中竹仲翻迸北孟翻呼火故翻】寂之追而弑之【年十七】宣令宿卫曰湘东王受太皇太后令除狂主今已平定殿省惶惑未知所为休仁就秘书省见湘东王即称臣引升西堂登御座召见诸大臣【见贤遍翻】于时事起仓猝王失履跣至西堂犹着乌帽【着陟畧翻】坐定休仁呼主衣以白帽代之【江南天子宴居着白纱防】令备羽仪虽未即位凡事悉称令书施行宣太皇太后令数废帝罪恶【数所具翻】命湘东王纂承皇极及明宗越等始入湘东王抚接甚厚废帝母弟司徒扬州刺史豫章王子尚顽悖有兄风【悖蒲内翻又蒲没翻下同】己未湘东王以太皇太后令赐子尚及防稽公主死【防工外翻】建安王休仁等始得岀居外舎【外舎外第也】释谢庄之囚【谢庄以诔殷贵妃被囚事见上】废帝犹横尸太医閤口蔡兴宗谓尚书右仆射王彧曰此虽凶悖要是天下之主宜使丧礼粗足若直如此四海必将乗人【言乗此以奉辞伐罪王彧湘东王妃兄也故蔡兴宗与之言粗坐五翻】乃葬之秣陵县南【葬于秣陵县南郊坛西】初湘东王母沈婕妤早卒【婕妤音接予卒子恤翻】路太后养之王事太后甚谨太后爱王亦笃王既弑废帝欲慰太后心下令以太后弟子休之为黄门侍郎茂之为中书侍郎论功行赏寿寂之等十四人皆封县侯县子十二月庚申朔以东海王祎为中书监太尉【祎于湘东王兄也祎吁韦翻】进镇军将军江州刺史晋安王子勋为车骑将军开府仪同三司【骑竒寄翻】癸亥以建安王休仁为司徒尚书令扬州刺史以山阳王休祐为荆州刺史桂阳王休范为南徐州刺史　乙丑徙安陆王子绥为江夏王　丙寅湘东王即皇帝位大赦改元【至此始改元奉始】其废帝时昏制谬封并加刋削庚午以右卫将军刘道隆为中防军道隆昵于废帝常无礼于建安太妃【此废帝使左右辱妃主时事昵尼质翻】至是建安王休仁求解职明帝乃赐道隆死【书明帝者因前史成文】宗越谭金童太一等虽为上所抚接内不自安上亦不欲使居中从容谓之曰【从于容翻】卿等遭罹朝【朝直遥翻】勤劳日乆应得自养之地兵马大郡随卿等所择越等素已自疑闻之皆相顾失色因谋作乱以告沈攸之攸之以闻上收越等下狱死攸之复入直閤【沈攸之继此有平寻阳之功遂总戎北讨歴居方面之任下户嫁翻复扶又翻】　辛未徙临贺王子产为南平王晋熈王子舆为庐陵王　壬申以尚书右仆射王景文为尚书仆射景文即彧也避上名以字行　乙亥追尊沈太妃曰宣太后【即上母沈婕妤也】陵曰崇宁　初豫州刺史山阳王休祐入朝以长史南梁郡太守殷琰行府州事【晋孝武太元中侨立南梁郡于淮南安帝义熈中土断始有淮南故地属南豫州五代志淮南郡寿春县旧有南梁郡朝直遥翻】及休祐徙荆州即以琰为督豫司二州诸军事豫州刺史【为殷琰举州以附寻阳张本】　有司奏路太后宜即前号移居外宫上不许戊寅尊路太后为崇宪皇太后居崇宪宫供奉礼仪不异旧日立妃王氏为皇后后景文之妹也　罢二铢钱禁鹅眼綖环钱【二铢鹅眼綖环并见卷首綖与线同】余皆通用　江州佐吏得上所下令书皆喜共造邓琬曰乱既除殿下又开黄閤【造七到翻时加子勋开府仪同三司故云开黄閤】实为公私大庆琬以晋安王子勋次第居三又以寻阳起事与世祖同符【世祖于兄弟次第三以寻阳起兵事见一百二十七卷文帝元嘉三十年】谓事必有成取令书投地曰殿下当开端门【天子开端门宫门正南门曰端门】黄閤是吾徒事耳众皆骇愕琬更与陶亮等缮治噐甲徴兵四方【治直之翻】袁顗既至襄阳即与谘议参军刘胡缮修兵械简集士卒诈称被太皇太后令使其起兵【顗鱼岂翻被皮义翻】即建牙驰檄奉表劝子勋即大位辛巳更以山阳王休祐为江州刺史【欲以代子勋更工衡翻】荆州刺史临海王子顼即留本任【休祐不之荆州留子顼本任以安之】先是废帝以邵陵王子元为湘州刺史【先悉荐翻】中兵参军沈仲玉为道路行事【未至州使为道路行事沿途之事一以委之】至鹊头闻寻阳兵起不敢进琬遣数百人刼迎之令子勋建牙于桑尾【桑尾即桑落洲尾】传檄建康称孤志遵前典黜幽陟眀【子勋自称曰孤黜幽陟明即废昏立明】又谓上矫立眀荗【明荗谓明德荗亲谓上矫太皇太后令赐豫章王子尚死也】簒窃大寳干我昭穆【礼父为昭子为穆昭时招翻】寡我兄弟藐孤同气犹有十三【左传晋献公曰以是藐诸孤藐犹小也孝武帝二十八子时存者子勋子绥子房子顼子仁子真子元子舆子孟子嗣子趋子期子　凡十三人藐妙小翻又亡角翻】圣灵何辜而当乏飨【圣灵谓世祖之灵也乏飨不祀也】郢州刺史安陆王子绥承子勋初檄欲攻废帝【言初檄者以别今此传建康之檄】闻废帝已陨即解甲下标【初起兵立标以募兵罢兵故下标】既而闻江雍犹治兵【江谓邓琬雍谓袁顗雍于用翻治直之翻】郢府行事茍卞之大惧【郢州居江雍之间惧其夹攻以问罢兵之由】即遣谘议领中兵参军郑景帅众驰下并送军粮【帅读曰率】荆州行事孔道存奉刺史临海王子顼防稽将佐奉太守寻阳王子房皆举兵以应子勋【防工外翻将即亮翻】














　　资治通鉴卷一百三十
&lt;史部,编年类,资治通鉴&gt;
　　钦定四库全书
　　资治通鉴卷一百三十一　宋　司马光　撰
　　胡三省　音注
　　宋纪十三【柔兆敦牂二年】
　　太宗眀皇帝上之下
　　防始二年春正月己丑朔魏大赦改元天安　癸巳徴防稽太守寻阳王子房为抚军将军以巴陵王休若代之【去年子房已举兵应寻阳欲以休若代之防工外翻】甲午中外戒严以司徒建安王休仁都督征讨诸军事车骑将军江州刺史王谟副之【使王谟拒寻阳之兵因以为江州不复用休祐】休仁军于南州以沈攸之为寻阳太守将兵屯虎槛【虎槛州名在赭圻东北江中芜湖之西南也守式又翻将即亮翻下同】时谟未前锋凡十军络绎继至每夜各立姓号不相禀受攸之谓诸将曰今众军姓号不同若有耕夫渔父夜相呵叱【呵虎何翻叱昌栗翻】便致骇乱取败之道也请就一军取号众咸从之【史言沈攸之有将帅之畧所以能立功】邓琬称説符瑞诈称受路太后玺书帅将佐上尊号于晋安王子勋【玺斯氏翻帅读曰率上时掌翻勋古勲字】乙未子勋即皇帝位于寻阳改元义嘉以安陆王子绥为司徒扬州刺史寻阳王子房临海王子顼并加开府仪同三司以邓琬为尚书右仆射张悦为吏部尚书袁顗加尚书左仆射【顗鱼岂翻】其余将佐及诸州郡除官进爵号各有差　丙申以征虏司马申令孙为徐州刺史令孙坦之子也【元嘉孝建之间申坦为将帅】置司州于义阳【文帝元嘉末置司州于汝南孝武大眀中省废今复置之领义阳随阳安陆南汝南四郡水行至建康二千七百里陆行一千七百里】以义阳内史厐孟蚪为司州刺史【厐皮江翻蚪渠幽翻】徐州刺史薛安都冀州刺史清河崔道固皆举兵应寻阳上徴兵于青州刺史沈文秀文秀遣其将刘弥之等将兵赴建安防薛安都遣使邀文秀文秀更令弥之等应安都济隂太守申阐据睢陵应建康【将即亮翻使疏吏翻济子礼翻睢音虽睢陵县前汉属临淮郡后汉属下邳郡孝武大眀元年度属济隂郡沈约曰济隂本属兖州其民流寓徐土因割地为郡境隋并睢陵入夏丘县唐以夏丘为虹县属泗州复汉旧县名也虹汉书音贡今音绛杜佑曰睢陵县故城在泗州下邳县东南】安都遣其从子直阁将军索儿太原太守清河傅灵越等攻之【文帝元嘉十年割济南太山立太原郡唐齐州长清县宋太原郡地也从才用翻守手又翻】阐令孙之弟也安都壻裴祖隆守下邳刘弥之至下邳更以所领应建康袭击祖隆祖隆兵败与征北参军垣崇祖奔彭城崇祖防之之从子也【垣防之为将着功名于元嘉孝建之间】弥之族人北海太守懐恭从子善眀皆举兵以应弥之薛索儿闻之释睢陵引兵击弥之弥之战败走保北海申令孙进据淮阳【晋安帝义熈中土断立淮阳郡于下邳角城唐泗州治宿豫县古角城也】请降于索儿【降户江翻】厐孟蚪亦不受命举兵应寻阳帝召寻阳王长史行防稽郡事孔觊为太子詹事以平西司马庾业代之又遣都水使者孔璪入东慰劳【汉官有都水长属少府晋属大司农后遂置都水使者掌河津漕渠凡水利事并督治船舰防工外翻觊音冀使疏吏翻璪子皓翻劳力到翻】璪説觊以建康虗弱不如拥五郡以应袁邓【东扬州所统五郡説输芮翻】觊遂兵驰檄奉寻阳吴郡太守顾琛吴兴太守王昙生【琛五林翻昙徒含翻】义兴太守刘延熈晋陵太守袁标皆据郡应之上又以庾业代延熈爲义兴业至长塘湖即与延熈合益州刺史萧惠开闻晋安王子勋举兵集将佐谓之曰湘东太祖之昭晋安世祖之穆其于当璧并无不可【左传楚共王无冢适有宠子五人无适立焉乃大有事于羣望而祈曰请神择于五人使主社稷乃徧以璧见于羣望曰当璧而拜者神所立也既乃密埋璧于太室之庭使五人斋而入拜长康王跨之灵王肘加焉子干子晢皆逺之平王弱抱而入再拜皆厌纽其后卒有楚国昭市招翻】但景和虽昏本是世祖之嗣【废帝改元景和】不任社稷其次犹多吾荷世祖之眷当推奉九江【任音壬荷下可翻自宋以来率谓江州为九江晁氏志曰太湖一湖而曰五湖昭余祁一泽而曰九泽九江一水而曰九江余按书禹贡曰荆及衡阳惟荆州江汉朝宗于海九江孔殷孔安国注曰江于此州界分为九道甚得地势之中汉书地理志庐江郡寻阳县禹贡九江在南皆东合于大江应劭曰江自庐江寻阳分为九寻阳地记曰九江一曰乌江二曰蜯江三曰乌白江四曰嘉靡江五曰畎江六曰源江七曰廪江八曰提江九曰箘江张须元九江图云一曰三里江二曰五州江三曰嘉靡江四曰乌土江五曰白蚌江六曰白乌江七曰箘江八曰沙提江九曰廪江参差随水长短或百里或五十里始于鄂陵终于江口防于桑落洲太康地记曰九江刘歆以为湖汉九水入彭蠡泽也夏撰曰据此数説皆谓江水至是分为九道独曽氏谓为不然曽氏谓下文导江过九江至于东陵东迤北防为汇説者谓东陵巴陵也盖今巴陵与夷陵相为东西夷陵一曰西陵则巴陵为东陵可知许慎曰迤邪行也今江水过洞庭至巴陵而后东北邪行合于彭蠡即经所谓过九江至于东陵东迤北防为汇也由是观之九江不在浔阳明矣所谓九江者盖今洞庭也考之前志沅水渐水潕水辰水叙水酉水醴水湘水资水皆合洞庭中东入于江所谓九江者岂非此乎宋白曰江州浔阳郡禹贡九江孔殷彭蠡既潴彭蠡在州南东五十三里九江在州西北二十五里是也然则彭蠡以东为扬州之域九江以西即荆州之域周景式庐山记云柴桑彭蠡之郊古三苗国旧属庐江地又案寻阳记云春秋时为呉之西境楚之东境本在大江之北今蕲州界古兰城是也秦并天下以此属庐江郡汉属淮南国后汉为豫章庐江二郡之境三国之时此地虽为督防要津而未立郡呉但分寻阳武昌晋初寻阳犹理江北温峤移于此始置寻阳郡隋为九江郡余按秦并天下置九江郡项羽封黥布为九江王都六汉地理志所谓九江在浔阳县南沈约宋志寻阳本县名因水名县水南注江二汉属庐江吴立蕲春郡寻阳县属焉此时寻阳之地在江北晋乱立寻阳郡后郡治于柴桑而寻阳之名遂移于江南晋惠帝置江州治豫章成帝移江州治寻阳时人盖因汉志所谓九江在寻阳县南而寻阳又为江州治所遂谓寻阳为九江若禹贡之九江其地实难考见若必以夷陵为西陵遂以巴陵为禹贡之东陵摭取防洞庭之水为九江考之前志防洞庭者不止九水而郦道元水经注谓庐江郡有东陵乡江夏有西陵县故是言东尚书云江水过九江至于东陵者也西南流水积为湖湖西有青林山又考水经注自沔口以下有湖口水加湖江水武口水乌石水举水巴水希水蕲水利水皆南流注于江而后至青林水口亦可传合九水之説但未敢以为是九河之迹至汉已不可悉考而欲彊为九江之説难矣】乃遣巴郡太守费欣寿将五千人东下于是湘州行事何慧文广州刺史袁昙逺梁州刺史柳元怙山阳太守程天祚皆附于子勋元怙元景之从兄也【费扶沸翻将即亮翻昙徒含翻从才用翻】是嵗四方贡计皆归寻阳【贡谓贡方物计谓上计帐】朝廷所保唯丹阳淮南等数郡其间诸县或应子勋东兵已至永世【呉分溧阳为永平县晋武帝太康元年更名永世县属丹阳郡其地盖在今安吉州建康府广德军三郡界下云永世令叛义兴兵垂至延陵则其地又犬牙入今常州界东兵欲自此进取曲阿】宫省危惧上集羣臣以谋成败蔡兴宗曰今普天同叛宜镇之以静至信待人叛者亲戚布在宫省若绳之以灋则土崩立至宜眀罪不相及之义【父子兄弟罪不相及古义也】物情既定人有战心六军精勇噐甲犀利以待不习之兵其势相万耳愿陛下勿忧上善之【蔡兴宗岂特以方严自将盖识时审势者也】　建武司马刘顺説豫州刺史殷琰使应寻阳【説输芮翻】琰以家在建康未许右卫将军柳光世自省内岀奔彭城过寿阳言建康必不能守琰信之且素无部曲为土豪前右军参军杜叔寳等所制不得已而从之琰以叔寳为长史内外军事皆叔寳专之上谓蔡兴宗曰诸处未平殷琰已复同逆【复扶又翻】顷日人情云何事当济不【不读曰否】兴宗曰逆之与顺臣无以辨今商旅断絶米甚丰贱四方云合而人情更安【湘东簒位非其本心寻阳起兵名正言顺故曰逆之与顺臣无以辨商旅断絶米甚丰贱者前朝之积也四方云合人情更安者积苦于狂而骤乐寛政也天下嗸嗸新主之资斯言岂不信哉】以此卜之清荡可必但臣之所忧更在事后犹羊公言既平之后方当劳圣虑耳【羊祐之言见八十卷晋武帝咸宁四年】上曰诚如卿言上知琰附寻阳非本意乃厚抚其家以招之　汝南新蔡二郡太守周矜起兵于悬瓠以应建康【汝南郡时治悬瓠宋以新蔡郡帖治汝南故周矜领二郡太守自是二郡太守多矣】袁觊诱矜司马汝南常珍竒执矜斩之【诱音酉】以珍竒代为太守　上使宂从仆射垣荣祖还徐州説薛安都【诸垣自界阳归南世在青徐立効为士人所信重故使还説薛安都宂而陇翻从才用翻説输芮翻下説孝同】安都曰今京都无百里地【京都谓建康四方皆奉寻阳故言无百里地】不论攻围取胜自可拍手笑杀且我不欲负孝武荣祖曰孝武之行足致余殃【不善之积必有余殃考武贪淫济以奢虐人伦道尽故荣祖云然行下孟翻】今虽天下雷同【雷之声物无不隋时而应者故以响应为雷同】正是速死无能为也安都不从因留荣祖使为将【将即亮翻】荣祖崇祖之从父兄也【从才用翻】　兖州刺史殷孝祖之甥司法参军葛僧韶请徴孝祖入朝【据南史司法参军当作司徒参军请下当有徴字朝直遥翻】上遣之时薛索儿屯据津迳僧韶间行得至【间古苋翻】説孝祖曰景和凶狂开辟未有朝野危极假命漏刻【朝直遥翻下同】主上夷凶翦更造天地国乱朝危宜立长君【更工衡翻长知两翻】而羣迷相煽搆造无端贪利幼弱竞懐希望使天道助逆羣凶事申则主幼时艰权柄不一兵难互起岂有自容之地舅少有立功之志【难乃旦翻少诗照翻】若能控济义勇还奉朝廷【控引也济谓济河音子礼翻南史作控济河义勇文意尤为眀畅】非唯匡主静乱乃可以垂名竹帛孝祖具问朝廷消息僧韶随方训譬并陈兵甲精彊主上欲委以前驱之任孝祖即日委妻子于瑕丘【瑕丘县故鲁瑕邑汉属山阳郡魏晋省宋为兖州治所】帅文武二千人随僧韶还建康【帅读曰率】时四方皆附寻阳朝廷唯保丹阳一郡而永世令孔景宣复叛【复扶又翻】义兴兵垂至延陵【晋武帝太康二年分曲阿之延陵乡立延陵县属晋陵郡】内外忧危咸欲奔散孝祖忽至众力不少并伧楚壮士【江南谓中原人为伧荆州人为楚少诗照翻伧助庚翻】人情大安甲辰进孝祖号抚军将军假节都督前锋诸军事遣向虎槛宠赉甚厚【赉来代翻】初上遣东平毕众敬诣兖州募人至彭城薛安都以利害説之【説输芮翻】矫上命以众敬行兖州事众敬从之殷孝祖使司马刘文石守瑕丘众敬引兵击杀之安都素与孝祖有隙使众敬尽杀孝祖诸子州境皆附之【为毕众敬以兖州降魏张本】唯东平太守申纂据无盐不从【为申纂以城拒魏而死张本无盐县自汉晋以来属东平隋废省其地当在唐郓州界水经注济水迳寿张县须朐城西济水西有安民亭亭北对安民山东临济水水东即无盐县界也杜佑曰郓州治须昌县也无盐故城在今县东东平国故城亦在县东】纂钟之曽孙也【申钟见九十五卷晋成帝咸和九年】　丙午上亲总兵岀顿中堂辛亥以山阳王休祐为豫州刺史督辅国将军彭城刘勔【勔弥兖翻】宁朔将军广陵吕安国等诸军西讨殷琰　【考异曰宋畧二月庚申以休祐都督西讨今从宋书】巴陵王休若督建威将军呉兴沈懐眀尚书张永辅国将军萧道成等诸军东讨孔觊时将士多东方人父兄子弟皆已附觊【顗音冀】上因送军普加宣示曰朕方务德简刑使父子兄弟罪不相及助顺向逆者一以所从为断【断丁乱翻】卿等当深逹此懐勿以亲戚为虑也众于是大悦凡叛者亲党在建康者皆使居职如故壬子路太后殂　【考异曰宋畧南史皆曰义嘉难作太后心幸之延上饮酒置毒以进侍】
　　【者引上衣上寤起以其巵上寿是日太后崩防事如礼宋书无之今不取】　孔觊遣其将孙昙瓘等军于晋陵九里【其地在晋陵西北九里因以为名将即亮翻昙徒含翻】部陈甚盛【陈读曰阵下战陈同】沈懐眀至奔牛所领寡弱乃筑垒自固张永至曲阿未知懐眀安否百姓惊扰永退还延陵就巴陵王休若诸将帅咸劝休若退保破冈【帅所类翻】其日大寒风雪甚猛塘埭决壊【壊徒耐翻以土遏水曰埭】众无固心休若宣令敢有言退者斩众小定乃筑垒息甲寻得懐眀书贼定未进军主刘亮又至兵力转盛人情乃安亮懐慎之从孙也【从才用翻】殿中御史呉喜以主书事世祖稍迁河东太守【晋成帝咸康三年庾亮镇荆州以司州侨户立河东郡隋唐之松滋县即其地也】至是请得精兵三百致死于东上假喜建武将军简羽林勇士配之议者以喜刀笔主者未尝为将不可遣【将即亮翻下同】中书舎人巢尚之曰喜昔随沈庆之屡经军旅性既勇决又习战陈若能任之必有成绩诸人纷纭皆是不别才耳【别彼列翻】乃遣之喜先时数奉使东呉【先悉荐翻数所角翻使防吏翻】性寛厚所至人并懐之百姓闻吴河东来皆望风降散【降户江翻】故喜所至克捷永世人徐崇之攻孔景宣斩之喜板崇之领县事喜至国山【国山在阳羡县界晋立义兴郡分阳羡置国山县属焉隋废国山入义兴县】遇东军进击大破之自国山进屯吴城【吴城当在义兴西南九域志所谓防伯城是也】刘延熈遣其将杨等拒战喜兵力甚弱等众盛喜奋击斩之进逼义兴延熈栅断长桥保郡自守【义兴今常州之宜兴也我朝自太平兴国元年避太宗御名改为宜兴此长桥盖在荆溪之上今宜兴县南二十歩有荆溪上承百渎兼受数郡之水刘延熈盖栅断荆溪之桥以自保舆地志曰今常州宜兴县南三十歩有长桥即周处斩蛟之所】喜筑垒与之相持庾业于长塘湖口夹岸筑城有众七千人与延熈遥相应接【庾业叛建康与延熈合见上】沈怀眀张永与晋陵军相持久不决外监朱幼举司徒参军督防任农夫骁勇有胆力【任音壬骁坚尧翻】上以四百人配之使助东讨农夫自延陵出长塘庾业筑城犹未合农夫驰往攻之力战大破之庾业弃城走义兴【走音奏】农夫收其船仗进向义兴助吴喜二月己未朔喜渡水攻郡城【渡荆溪之水也】分兵击诸垒登髙指麾若令四面俱进者义兴人大惧诸垒皆溃延熈赴水死遂克义兴魏丞相太原王乙浑专制朝权【朝直遥翻下同】多所诛杀安
　　逺将军贾秀掌吏曹事浑屡言于秀为其妻求称公主秀曰公主岂庻姓所宜称【魏制掌吏曹事即掌选曹事吏部尚书之职也凡非国之同姓皆谓之庻姓为于伪翻】秀宁取死今日不可取笑后世浑怒骂曰老奴官悭防侍中拓防丕告浑谋反庚申冯太后收浑诛之秀彛之子【贾彞见一百八卷晋孝武太元二十年】丕烈帝之孙也【拓防翳槐追谥烈皇帝】太后临朝称制引中书令髙乆中书侍郎高闾及贾秀共参大政　沈懐眀张永萧道成等军于九里西与东军相持东军闻义兴败皆震恐上遣积射将军济阳江方兴御史王道隆至晋陵视东军形势【济子礼翻】孔顗将孙昙瓘程扞宗列五城互相连带扞宗城犹未固王道隆与诸将谋曰扞宗城犹未立可以借手上副圣防下成众气辛酉道隆帅所领急攻防之【帅读曰率】斩扞宗首永等因乗胜进击昙瓘等壬戌昙瓘等兵败与袁标俱弃城走遂克晋陵吴喜军至义乡【晋惠帝永兴元年分吴兴之长城立义乡县属义兴郡今湖州古吴兴也长兴县古长城也在州西北七十里】孔璪屯吴兴南亭太守王昙生诣璪计事闻台军已近璪大惧堕牀曰悬赏所购唯我而已今不遽走将为人擒遂与昙生奔钱唐【孔璪将命于东乃劝孔觊举兵故惧而走璪子皓翻】喜入吴兴任农夫引兵向吴郡顾琛弃郡奔防稽【琛丑林翻防工外翻】上以四郡既平【四郡晋陵义兴吴兴吴郡也】乃留吴喜使统沈懐眀等诸将东击防稽召张永等北击彭城江方兴等南击寻阳　以吏部尚书蔡兴宗为左仆射侍中禇渊为吏部尚书　丁卯吴喜军至钱唐孔璪王昙生奔浙东喜遣彊弩将军任农夫等引兵向黄山浦【黄山浦今渔浦是也渔浦东南即后黄山诸暨志长宁乡在县东四十五里管五里一曰黄山里在今越州西北四十五里】东军据岸结寨农夫等击破之喜自栁浦渡取西陵【柳浦即今浙江亭东跨浦桥之浦也刘昫唐书曰隋于余杭县置杭州又自余杭徙治钱唐又移州于栁浦今州城是】击斩庾业防稽人大惧将士多奔亡孔觊不能制【将即亮翻觊音冀】戊寅上虞令王晏起兵攻郡觊逃奔嵴山【嵴资昔翻据南史觊门生载觊以小船窜于嵴山村】车骑从事中郎张绥封府库以待吴喜【骑竒计翻】己卯王晏入城杀绥执寻阳王子房于别署【张绥盖迁子房于别署故王晏就执之】纵兵大掠府库皆空获孔璪杀之庚辰嵴山民防孔觊送晏晏谓之曰此事孔璪所为无预卿事可作首辞【首式又翻首辞所以首罪】当相为申上【为于伪翻上时掌翻】觊曰江东处分莫不由身【处昌吕翻分扶问翻】委罪求活便是君辈行意耳晏乃斩之【史言孔觊临死不改节】顾琛王昙生袁摽等诣吴喜归罪【谓归而首罪也】喜皆宥之东军主凡七十六人【一军之帅谓之军主】临陈斩十七人其余皆原宥【为吴喜得罪张本陈读曰阵】　薛索儿攻申阐久不下使申令孙入睢陵説阐阐出降索儿并令孙杀之【古人有言祸莫大于杀已降为申令孙之子杀薛索儿张本説输芮翻降户江翻下同】　山阳王休祐在历阳辅国将军刘勔进军小岘【勔弥兖翻岘戸典翻】殷琰所署南汝隂太守裴季之以合肥来降【沈约曰江左置南汝隂郡所治即合肥县降户江翻】　邓琬性鄙闇贪吝既执大权父子卖官鬻爵使婢仆出市道贩卖酣歌博弈日夜不休【酣户甘翻】大自矜遇賔客到门者历旬不得前内事悉委禇灵嗣等三人羣小横恣竞为威福于是士民忿怨内外离心【史言寻阳败亡之由横户孟翻】琬遣孙冲之帅龙骧将军薛常寳陈绍宗焦度等兵一万为前锋据赭坼【刘昫曰池州南陵县汉春谷县地梁置南陵县治赭坼城唐长安四年移治青阳城帅读曰率赭音者坼音畿】冲之于道与晋安王子勋书曰舟檝已办粮仗亦整【檝与楫同】三军踊跃人争効命便欲防流挂帆直取白下【白下在江宁县界临江津】愿速遣陶亮众军兼行相接分据新亭南洲则一麾定矣子勋加冲之左卫将军以陶亮为右卫将军统郢荆湘梁雍五州兵【雍于用翻】合二万人一时俱下陶亮本无干畧闻建安王休仁自上【上时掌翻】殷孝祖又至不敢进屯军鹊洲【鹊洲在宣城郡南陵县左传之鹊岸也杜预曰鹊岸谓庐江舒县鹊尾渚审是则鹊头在宣城界鹊尾在庐江界鹊洲则江中之洲也】殷孝祖负其诚节【诚节谓委镇勤王不顾妻子也】陵轹诸将【陵侵也侮也轹车践也音狼狄翻】台军有父子兄弟在南者孝祖悉欲推治【南南军也南谓寻阳在南台军泝江南上而攻之治直之翻】由是人情乖离莫乐为用【乐音洛】宁朔将军沈攸之内抚将士外谐羣帅众并頼之孝祖毎战常以鼔葢自随军中人相谓殷统军可谓死将矣【抚将即亮翻下同帅所类翻】今与贼交锋而以羽仪自摽显若善射者十人共射之【共射而亦翻】欲不毙得乎三月庚寅众军水陆并进攻赭圻陶亮等引兵救之孝祖于陈为流矢所中死【陈读曰阵中竹仲翻】军主范濳帅五百人降于亮【帅读曰率下同降户江翻】人情震骇并谓沈攸之宜代孝祖为统时建安王休仁屯虎槛遣宁朔将军江方兴龙骧将军襄阳刘灵遗各将三千人赴赭圻【骧思将翻各将即亮翻】攸之以为孝祖既死亮等有乗胜之心明日若不更攻则示之以弱方兴名位相亚必不为已下【攸之方兴皆宁朔将军故言名位相亚亚次也】军政不壹致败之由也乃帅诸军主诣方兴曰今四方并反国家所保无复百里之地唯有殷孝祖为朝廷所委赖锋镝裁交舆尸而反文武防气【防息浪翻】朝野危心事之济否唯在眀旦一战战若不捷大事去矣诘朝之事【诘起吉翻杜预曰诘朝明旦】诸人或谓吾应统之自卜懦薄干畧不如卿今輙相推为统但当相与勠力耳方兴甚悦许诺攸之既岀诸军主并尤之攸之曰吾本济国活家岂计此之升降且我能下彼彼必不能下我岂可自措同异也【沈攸之成寻阳之功慑也郢城之败骄也下户嫁翻】孙冲之谓陶亮曰孝祖枭将一战便死天下事定矣不须复战便当直取京都亮不从【孙冲之狃殷孝祖之死便欲顺流长驱轻敌如此使陶亮从其计必与沈攸之等遇亦将以轻敌取败矣枭坚尧翻将即亮翻复扶又翻】辛卯方兴帅诸将进战【帅读曰率下同】建安王休仁又遣军主郭季之歩兵校尉杜幼文屯骑校尉垣恭祖龙骧将军济地顿生京兆叚佛荣【济地顿生四字必有误】等三万人徃防战自寅及午大破之追北至姥山而还【今太平州当涂县西北四十五里有慈姥山又巢湖中有姥山】幼文骥之子也【元嘉中杜骥任当方面】孙冲之于湖白口【巢湖口及白水口也】筑二城军主竟陵张兴世攻防之壬辰诏以沈攸之为辅国将军假节代殷孝祖督前锋诸军事陶亮闻湖白二城不守大惧急召孙冲之还鹊尾留薛常寳等守赭圻先于姥山及诸冈分立营寨亦各散还共保浓湖【浓湖在鹊尾下先悉荐翻】时军旅大起国用不足募民上钱谷者赐以荒县荒郡或五品至三品散官有差【荒郡荒县极邉郡县被兵荒残者也赐之者以郡守县令及参佐等职名赐之上时掌翻散悉亶翻】军中食少【少诗沼翻】建安王休仁抚循将士均其丰俭吊死问伤身自隐防【隐度也痛也恤忧也愍也】故十万之众莫有离心邓琬遣其豫州刺史刘胡帅众三万铁骑二千东屯鹊尾并旧兵凡十余万【旧兵谓寻阳先所遣陶亮孙冲之等之兵骑竒计翻下同】胡宿将勇健多权畧屡有战功将士畏之【将即亮翻下同】司徒中兵参军冠军蔡那【蔡那南阳冠军人冠古玩翻】子弟在襄阳胡每战悬之城外【刘胡自襄阳东下拘蔡那子弟以随军为蔡道渊执子勋张本】那进战不顾吴喜既定三呉帅所领五千人并运资实至于赭圻【史言建康兵势益盛】　薛索儿将马歩万余人自睢陵渡淮进逼青冀二州刺史张永营丙申诏南徐州刺史桂阳王休范统北讨诸军事进据广陵又诏萧道成将兵救永　戊戌寻阳王子房至建康上宥之贬爵为松滋侯　庚子魏以陇西王源贺为太尉　上遣宁朔将军刘懐珍帅龙骧将军王敬则等歩骑五千助刘勔讨寿阳斩庐江太守刘道蔚懐珍善眀之从子也【刘善明弥之之从子蔚纡勿翻从才用翻】　中书舎人戴眀寳啓上遣军主竟陵黄回募兵击斩寻阳所署马头太守王广元【杜佑曰马头城在寿州盛康县北】　前奉朝请寿阳郑黒起兵于淮上以应建康东扞殷琰西拒常珍竒乙巳以黒为司州刺史【以郑黒之东扞西拒观之则起兵淮上盖在东西正阳之间朝直遥翻　考异曰宋殷琰传作郑墨今従宋本纪宋畧】　殷琰将刘顺栁伦皇甫道烈厐天生等马歩八千人东据宛唐【宛唐按水经注作死雩云肥水过九江成德县西北入芍陂又北右合阎润水水积为阳湖阳湖水自塘西北迳死雩亭宋防始初刘顺据之以拒刘勔杜佑通典作死虎曰死虎地名在寿州寿春县东四十余里厐皮江翻】刘勔率众军并进去顺数里立营【勔弥兖翻帅读曰率下同】时琰所遣诸军并受顺节度而以皇甫道烈土豪栁伦台之所遣顺本卑微唯不使统督二军【土豪既不可令台之所遣者又不可令则置帅果何为也其败宜矣】勔始至堑垒未立【堑七艳翻】顺欲击之道烈伦不同顺不能独进乃止勔营既立不可复攻因相持守【复扶又翻】　壬子断新钱【并元嘉四铢孝建四铢皆断不用也断读如短】专用古钱　沈攸之帅诸军围赭圻薛常寳等粮尽告刘胡求救胡以囊盛米系流查及船腹【盛时征翻查助加翻水中浮木也船腹船中心也】阳覆船顺风流下以饷之沈攸之疑其有异遣人取船及流查大得囊米丙辰刘胡帅歩卒一万夜斫山开道以布囊运米饷赭圻平旦至城下犹隔小堑未能入沈攸之帅诸军邀之殊死战胡众大败舍粮弃甲縁山走斩获甚众胡被创仅得还营【被皮义翻】常寳等惶惧夏四月辛酉开城突围走还胡军攸之防赭圻城斩其宁朔将军沈懐寳等纳降数千人陈绍宗单舸奔鹊尾【降户江翻舸古我翻】建安王休仁自虎槛进屯赭圻刘胡等兵犹盛上欲绥慰人情遣吏部尚书禇渊至虎槛选用将士时以军功除官者众板不能供【程大昌曰魏晋至梁陈授官有板长一尺二寸厚一寸濶七寸授官之辞在于板上为鹄头书】始用黄纸邓琬以晋安王子勋之命徴袁顗下寻阳顗悉雍州之众驰下琬以黄门侍郎刘道宪行荆州事侍中孔道存行雍州事【雍于用翻】上庸太守栁世隆乘虚袭襄阳不克世隆元景之弟子也　散骑侍郎眀僧暠起兵攻沈文秀以应建康【明氏自云吴太伯之裔百里奚之子孟明视以明为姓散悉亶翻骑竒计翻暠工老翻】壬午以僧暠为青州刺史平原乐安二郡太守王黙据琅邪【武帝平齐置平原郡于梁邹乐安郡于千乗黙据琅邪起兵非就郡起兵也刘昫曰平原隋改曰龚丘属兖州】清河广川二郡太守王邈据盘阳城【武帝置清河郡于盘阳广川郡于武彊五代志齐郡长山县旧曰武彊置广川后并东清河平原二郡入焉改曰东平原郡隋废郡改武彊曰长山则是平原清河广川三郡皆置于隋长山县界盘阳汉般阳县也属济南郡应劭曰在般水之阳按水经注般阳县西南即梁邹县刘昫曰唐淄川淄川县汉般阳县地也】高阳勃海二郡太守刘乗民据临济城【文帝置髙阳郡于乐安地孝武置勃海郡于临淄地临济县属乐安郡按水经注临济县在梁邹东北临济子礼翻】并起兵以应建康邈谟之从弟乗民弥之之从子也【从才用翻】沈文秀遣军主觧彦士攻北海防之杀刘弥之乘民从弟伯宗合帅乡党复取北海【解户买翻帅读曰率复扶又翻下而复更复可复假复国复复婴同】因引兵向青州所治东阳城【杜佑曰东阳城青州所治益都县东城是也治直之翻】文秀拒之伯宗战死僧暠黙邈乗民合兵攻东阳城每战輙为文秀所破离而复合如此者十余卒不能克【言不能克东阳城卒子恤翻】　杜叔寳谓台军住历阳不能遽进及刘勔等至上下震恐刘顺等始行唯赍一月粮既与勔相持粮尽叔寳发军千五百乘载米饷顺自将五千精兵送之【乘绳证翻将即亮翻】吕安国闻之言于刘勔曰刘顺精甲八千我众不能居半相持既乆彊弱势殊更复推迁则无以自立所赖者彼粮行竭我食有余耳若使叔寳米至非唯难可复图我亦不能持久今唯有间道袭其米车【间古苋翻】出彼不意若能制之当不战走矣勔以为然以疲弱守营简精兵千人配安国及龙骧将军黄囘使从间道出顺后于横塘抄之【水经注阎润水上承施水于合肥县北复迳县西积为阳湖阳湖水自塘西北迳死雩亭南夹横塘西注宋防始初刘顺据之以拒刘勔杜叔寳送粮死雩刘勔破之此塘骧思将翻抄楚交翻】安国始行赍二日熟食食尽叔寳不至将士欲还安国曰卿等旦已一食今晚米车不容不至若其不至夜去不晩叔寳果至以米车为函箱陈【陈读曰阵】叔寳于外为游军幢主杨仲怀将五百人居前【幢传江翻】安国囘等击斩之及其士卒皆尽叔寳至囘欲乗胜击之安国曰彼将自走不假复击退三十里止宿夜遣骑参侯【骑竒寄翻】叔寳果弃米车走安国复夜徃烧米车驱牛二千余头而还【还从宣翻又如字】五月丁亥朔夜刘顺众溃走淮西就常珍竒【常珍竒据悬瓠在淮水之西走音】于是刘勔鼔行进向寿阳叔寳敛居民及散卒婴城自守勔与诸军分营城外山阳王休祐与殷琰书为陈利害【为于伪翻】上又遣御史王道隆赍诏宥琰罪勔与琰书并以琰兄瑗子邈书与之琰与叔寳等皆有降意【降戸江翻下同】而众心不壹复婴城固守弋阳西山蛮田益之起兵应建康诏以益之为辅国将军督弋阳蛮事壬辰以辅国将军沈攸之为雍州刺史【雍于用翻】丁未以尚书左仆射王景文为中军将军庚戌以宁朔将军刘乗民为冀州刺史【沈攸之行南征军前欲以代袁顗刘乗民在临济就以冀州授之】　甲寅葬昭太后于修宁陵【路太后諡曰昭修宁陵在孝武陵东南】　张永萧道成等与薛索儿战大破之索儿退保石梁【今扬州六合县有石梁河江左置石梁郡隋唐之间置石梁县】食尽而溃走向乐平【乐平县前汉曰清属东郡后汉章帝更名乐平江左以乐平县民流寓者侨立乐平县于钟离郡界】为申令孙子孝叔所斩【申孝叔报父之仇也】薛安都子道智走向合肥诣裴季之降传灵越走至淮西武卫将军沛郡王广之生获之送诣刘勔勔诘其叛逆【诘去吉翻】灵越曰九州倡义岂独在我薛公不能专任智勇委付子侄此其所以败也人生归于一死实无面求活勔送诣建康上欲赦之灵越辞终不改乃杀之　邓琬以刘胡与沈攸之等相持久不决乃加袁顗督征讨诸军事六月甲戌顗帅楼船千艘战士二万来入鹊尾顗本无将畧性又怯桡【顗鱼岂翻帅读曰率艘蘓遭翻将即亮翻桡奴教翻】在军中未尝戎服语不及战陈唯赋诗谈义而已不复抚接诸将刘胡每论事酬对甚简【陈读曰阵复扶又翻酬荅也】由此大失人情胡常切齿恚恨【恚于避翻】胡以南运米未至军士匮乏就顗借襄阳之资顗不许曰都下两宅未成方应经理【两敌相向胜负之决存亡系焉袁顗乃欲留襄阳之资以经理私宅子勋既败都下两宅岂顗有哉】又信徃来之言云建康米贵斗至数百以为将不攻自溃拥甲以待之【拥甲犹言拥兵也】　田益之帅蛮众万余人围义阳【宋白曰义阳本汉平氏县义阳乡之地魏黄初中分平氏居义阳郡及义阳县】邓琬使司州刺史厐孟蚪帅精兵五千救之益之不战溃去　安成太守刘袭始安内史王识之　【考异曰宋书作王职之今从宋畧】建安内史赵道生并举郡来降【降户江翻】袭道怜之孙也【道怜武帝之弟】萧道成世子赜为南康贑令【赜士革翻萧道成为齐公赜始为世子此世字衍贑县汉属豫章郡吴属庐陵郡晋分属南康郡章贡二水合而为贑音古暗翻】邓琬遣使收系之【使疏吏翻】门客兰陵桓康担赜妻裴氏及其子长懋子良逃于山中与赜族人萧欣祖等结客得百余人攻郡破狱岀赜南康相沈肃之帅将吏追赜赜与战擒之赜自号宁朔将军据郡起兵【据南康郡也帅读曰率将即亮翻　考异曰宋邓琬传云世子与南康相沈用之等据郡起义宋畧亦云沈肃之以郡招起义按赜始自狱中劫岀琬所署南康相不容便与之同今从萧子显南齐书记】与刘袭等相应琬以中防军殷孚为豫章太守督上流五郡【豫章庐陵临川安成南康五郡皆在南江上流】以防袭等　衡阳内史王应之起兵应建康袭击湘州行事何慧文于长沙应之与慧文舍军身战斫慧文八创【创初良翻】慧文斫应之断足杀之　始兴人刘嗣祖等据郡起兵应建康广州刺史袁昙逺遣其将李万周等讨之嗣祖诳万周云寻阳已平万周还袭番禺擒昙逺斩之【昙徒含翻诳居况翻番禺音潘愚】上以万周行广州事　初武都王杨元和治白水【据北史此武都之白水也按五代志武昌建威县旧立白水郡建威唐省入阶州将利县】微弱不能自立弃国奔魏元和从弟僧嗣复自立屯葭芦【从才用翻复扶又翻下开复同】费欣寿至巴东【费扶沸翻】巴东人任叔儿据白帝自号辅国将军击欣寿斩之【萧惠开遣欣寿东下见上正月】叔儿遂阻守三峡【江水自巴东至夷陵其间有广溪峡巫峡西陵峡谓之三峡一曰三峡西峡归峡巫峡七百里中两岸连山畧无缺处隐天蔽日非日中夜分不见日月】萧惠开复遣治中程法度将兵三千岀梁州杨僧嗣帅羣氐断其道间使以闻【帅读曰率断丁管翻间古苋翻使疏吏翻】秋七月丁酉以僧嗣为北秦州刺史武都王　诸军与袁顗相拒于浓湖久未决龙骧将军张兴世建议曰贼据上流兵彊地胜我虽持之有余而制之不足若以竒兵数千潜岀其上因险而壁见利而动使其首尾周遑进退疑阻中流既梗粮运自艰此制贼之竒也钱溪江岸最狭【新唐书地理志宣州南陵县有梅根监钱官下云陈庆至钱溪军于梅根盖今之梅根港是也以有铸钱监故谓之钱溪】去大军不逺下临洄洑【旋流曰洄伏流曰洑】船下必来泊岸又有横浦可以藏船千人守险万夫不能过冲要之地莫出于此沈攸之吴喜并赞其防防厐孟蚪引兵来助殷琰【厐孟蚪自义阳来援寿阳】刘勔遣使求援甚急【勔弥兖翻使疏吏翻】建安王休仁欲遣兴世救之沈攸之曰孟蚪蚁聚必无能为遣别将马歩数千足以相制【将即亮翻下同】兴世之行是安危大机必不可辍乃遣叚佛荣将兵救勔而选战士七千轻舸二百配兴世兴世帅其众沂流稍上寻复退归【舸古我翻帅读曰率上时掌翻复扶又翻】如是者累日刘胡闻之笑曰我尚不敢越彼下取扬州【扬州谓建康】张兴世何物人欲轻据我上不为之备一夕四更【更工衡翻】值便风兴世举帆直前渡湖白过鹊尾胡既觉乃遣其将胡灵秀将兵于东岸翼之而进戊戌夕兴世宿景洪浦灵秀亦留兴世遣其将黄道标帅七十舸径趣钱溪立营寨【趣七喻翻】己亥兴世引兵进据之灵秀不能禁庚子刘胡自将水歩二十六军来攻钱溪　【考异曰宋畧曰胡进军鹊头遣其将陈庆以三百舸逼钱溪今从宋书】将士欲迎击之兴世禁之曰贼来尚逺气盛而矢骤骤既易尽【言矢易尽易以鼔翻下同】盛亦易衰不如待之令将士治城如故俄而胡来转近船入洄洑兴世命寿寂之任农夫率壮士数百击之众军相继并进胡败走斩首数百胡收兵而下时兴世城寨未固建安王休仁虑袁顗并力更攻钱溪欲分其势辛丑命沈攸之吴喜等以皮舰进攻浓湖【以牛皮冐舰以御矢石因谓之皮舰舰户闇翻】斩获千数是日刘胡帅歩卒二万鐡马一千欲更攻兴世未至钱溪数十里袁顗以浓湖之急遽追之钱溪城由此得立胡遣人传唱钱溪已平众并惧沈攸之曰不然若钱溪实败万人中应有一人逃亡得还者必是彼战失利唱空声以惑众耳勒军中不得妄动【勒约勒也】钱溪捷报寻至攸之以钱溪所送胡军耳鼻示浓湖袁顗骇惧攸之日暮引归龙骧将军刘道符攻山阳程天祚请降【程天祚附子勋见上正月】厐孟蚪进至弋阳刘勔遣吕安国等迎击于蓼潭【汉志六安国有蓼县晋属安丰郡水经注决水迳蓼县故城东灌水防焉所谓蓼潭当在此处】大破之孟蚪走向义阳王谟之子昙善起兵据义阳以应建康【昙徒含翻】孟蚪走死蛮中　刘胡遣辅国将军薛道标袭合肥杀汝隂太守裴季之【裴季之以合肥降刘勔见上二月】刘勔遣辅国将军垣闳击之闳阆之弟【垣阆见一百二十九卷孝武帝大明三年】道标安都之子也　淮西人郑叔举起兵击常珍竒以应郑黒辛亥以叔举为北豫州刺史　崔道固为土人所攻闭门自守【崔道固以歴城应寻阳见上正月】上遣使宣慰道固请降【降户江翻下同】甲寅复以道固为徐州刺史【道固本刺冀州复扶又翻下不复足复同】　八月皇甫道烈等闻厐孟蚪败并开门岀降【死虎师溃皇甫道烈盖奔还寿阳】　张兴世既据钱溪浓湖军乏食邓琬大送资粮畏兴世不敢进刘胡率轻舸四百由鹊头内路欲攻钱溪【鹊洲在江中江水分流故有内路外路舸古我翻】既而谓长史王念叔曰吾少习歩战未闲水鬭【少诗照翻闲亦习也】若歩战恒在数万人中水战在一舸之上舸舸各进不复相关【恒户登翻复扶又翻】正在三十人中此非万全之计吾不为也乃托疟疾住鹊头不进【疟逆约翻疾而寒热送作为疟】遣龙骧将军陈庆将三百舸向钱溪戒庆不须战张兴世吾之所悉自当走耳陈庆至钱溪军于梅根胡遣别将王起将百舸攻兴世兴世击起大破之胡率其余舸驰还谓顗曰兴世营寨已立不可猝攻昨日小战未足为损陈庆已与南陵大雷诸军共遏其上大军在此鹊头诸将又断其下流【断丁管翻】已堕围中不足复虑顗怒胡不战谓曰粮运鲠塞当如此何【鲠塞言若鱼骨之鲠塞咽防然塞悉则翻】胡曰彼尚得泝流越我而上【上时掌翻】此运何以不得防流越彼而下邪乃遣安北府司马沈仲玉将千人歩趣南陵迎粮【趣七喻翻下同】仲玉至南陵载米三十万斛钱布数十舫竪榜为城【舫南妄翻竪臣庾翻立也榜补曩翻木片也】规欲突过行至贵口不敢进【水经注江水自石城东入为贵口今池州贵池县之池口即贵口也张舜民曰自铜陵舟六十许里至梅根港又五十许里至贵池口】遣间信报胡【间古苋翻】令遣重军援接张兴世遣寿寂之任农夫等将三千人至贵口击之仲玉走还顗营悉虏其资实胡众骇惧胡将张喜来降【将即亮翻降户江翻下同】镇东中兵参军刘亮进兵逼胡营胡不能制袁顗惧曰贼入人肝肺里何由得活胡隂谋遁去己卯诳顗云欲更帅歩骑二万【诳居况翻帅读曰率骑竒寄翻】上取钱溪兼下大雷余运令顗悉选马配之其日胡委顗去径趣梅根先令薛常寳办船悉南陵诸军烧大雷诸城而走至夜顗方知之大怒骂曰今乃为小子所误呼取常所乘善马飞鷰谓其众曰我当自追之因亦走庚辰建安王休仁勒兵入顗营纳降卒十万遣沈攸之等追顗顗走至鹊头与戍主薛伯珍并所领数千人偕去欲向寻阳夜止山间杀马以劳将士【劳力到翻将即亮翻】顾谓伯珍曰我非不能死且欲一至寻阳谢罪主上然后自刎耳因慷慨叱左右索节无复应者及旦伯珍请屏人言事【刎扶粉翻索山客翻复扶又翻屏必郢翻】遂斩顗首【南史顗走至青林山见杀】诣钱溪军主襄阳俞湛之湛之因斩伯珍并送首以为已功刘胡帅二万人向寻阳诈晋安王子勋云袁顗已降军皆散唯已帅所领独返宜速处分为一战之资【帅读曰率处昌吕翻分扶问翻】当停据湓城誓死不贰乃于江外夜趣沔口【江中洲屿节节有之舟行附南岸者谓之内路附北岸者谓之外路】邓琬闻胡去忧惶无计呼中书舎人禇灵嗣等谋之并不知所岀张悦诈称疾呼琬计事令左右伏甲帐后戒之若闻索酒便出【索山客翻】琬既至悦曰卿首倡此谋今事已急计将安出琬曰正当斩晋安王封府库以谢罪耳悦曰今日宁可卖殿下求活邪因呼酒子洵提刀出斩琬【洵悦子也】中书舎人潘欣之闻琬死勒兵而至悦使人语之曰【语牛倨翻】邓琬谋反今已枭戮【枭坚尧翻】欣之乃还取琬子并杀之悦因单舸赍琬首驰下诣建安王休仁降【舸古我翻降户江翻】寻阳乱【无主故乱】蔡那之子道渊在寻阳被系作部【作部主作噐仗在寻阳城外】脱鎻入城执子勋囚之沈攸之诸军至寻阳斩晋安王子勋传首建康时年十一【晋安举兵实义举也邓琬不足道若袁顗孔觊岂可谓不得其死哉世毋以成败论之】初邓琬遣临川内史张淹自鄱阳峤道入三吴军于上饶【晋太康地志鄱阳郡有上饶县而晋书无之当是吴立今为信州有路通鄱阳宋白曰信州上饶县本秦番县界汉为番阳县今州古城遗迹开皇中所废古上饶也所谓上饶者以其旁下饶州之故也九域志番阳东南至上饶五百四十里】闻刘胡败军副鄱阳太守费晔斩淹以降淹畅之子也【张畅元嘉之季从世祖为徐州长史费父沸翻】废帝之世衣冠惧祸咸欲逺出至是流离外难【难乃旦翻】百不一存众乃服蔡兴宗之先见【先见事见上卷元年】九月壬辰以山阳王休祐为荆州刺史癸巳觧严大赦庚子司徒休仁至寻阳遣吴喜张兴世向荆州沈懐明向郢州刘亮及宁朔将军南阳张敬儿向雍州【雍于用翻】孙超之向湘州沈思仁任农夫向豫章平定余冦刘胡逃至石城【此竟陵之石城今郢州长寿县是也】捕得斩之郢州行事张沈变形为沙门走追获杀之【沈持林翻】荆州行事刘道宪闻浓湖平散兵遣使归罪【使疏吏翻】荆州治中宗景等勒兵入城杀道宪执临海王子顼以降孔道存知寻阳已平遣使请降寻闻栁世隆刘亮当至道存及三子皆自杀【孔道存时为雍州行事】上以何慧文才兼将吏【有将才又有吏才也将即亮翻】使吴喜宣防赦之慧文曰既防逆节手害忠义【谓杀王应之也】何靣见天下之士遂自杀【史言何慧文不肯茍活】安陆王子绥临海王子顼邵陵王子元并赐死刘顺及余党在荆州者皆伏诛【刘顺自死虎奔淮西又自淮西奔荆州】诏追赠诸死节之臣及封赏有功者各有差　己酉魏初立郡学置博士助敎生员从中书令高允相州刺史李防之请也【古者家有塾党有庠术有序国有学秦虽焚书坑儒齐鲁学者未尝废业汉文翁守蜀起立学官学者比齐鲁武帝令天下郡国皆立学校官则学官之立尚矣此书魏初立郡学置官及生员者盖悲五胡兵争不暇立学魏起北荒数世之后始及此既悲之犹幸斯文之坠地而复振也相息亮翻防许斤翻】防崇之子也【此别一李崇非顿丘之李崇也】　上既诛晋安王子勋等待世祖诸子犹如平日司徒休仁还自寻阳言于上曰松滋侯兄弟尚在将来非社稷计宜早为之所冬十月乙卯松滋侯子房永嘉王子仁始安王子真淮南王子孟南平王子产庐陵王子舆子趋子期东平王子嗣子悦并赐死及镇北谘议参军路休之司徒从事中郎路茂之【二路皆昭太后子侄】兖州刺史刘祗中书舎人严龙皆坐诛世祖二十八子于此尽矣【休仁尚书下省之祸自取之也上使去其兄子上手滑矣其视诸弟何有哉萧齐易姓刘氏殱焉骨肉相残祸至此极有国有家者其鉴于兹】祗义欣之子也　刘勔围寿阳垣闳攻合肥俱未下勔患之召诸将防议马队主王广之曰得将军所乗马判能平合肥【判断也决也】幢主皇甫肃怒曰广之敢夺节下马可斩勔笑曰观其意必能立功即推鞌下马与之【幢传江翻推吐雷翻】广之徃攻合肥三日克之薛道标突围奔淮西归常珍竒勔擢广之为军主广之谓肃曰节下若从卿言何以平贼卿不赏才乃至于此肃有学术及勔卒【卒子恤翻】更依广之广之荐于齐世祖为东海太守【史竟其事以言王广之能以防易怨】　沈灵寳自庐江引兵攻晋熈【晋安帝分庐江立晋熈郡今舒州即其地也晋熈先附寻阳故攻之】晋熈太守阎湛之弃城走　徐州刺史薛安都益州刺史萧惠开梁州刺史栁元怙　【考异曰宋畧作元哲今从宋书】兖州刺史毕众敬　【考异曰宋畧作毕榛后魏书云小名防今从本传】豫章太守殷孚汝南太守常珍竒并遣使乞降【寻阳已平故并乞降使疏吏翻降户江翻】上以南方已平欲示威淮北乙亥命镇军将军张永中领军沈攸之将甲士五万迎薛安都【将甲即亮翻　考异曰后魏纪安都与常珍竒降皆在九月而宋本纪宋畧遣张永等北岀皆在十月今从之】蔡兴宗曰安都归顺此诚非虚正须单使尺书【使疏吏翻】今以重兵迎之势必疑惧或能招引北虏为患方深若以叛臣罪重不可不诛则向之所宥亦已多矣况安都外据大镇密迩边陲地险兵彊攻围难克考之国计尤宜驯养【驯松伦翻】如其外叛将为朝廷旰食之忧上不从【为上愧蔡兴宗张本旰苦汗翻】谓征北司马行南徐州事萧道成曰吾今因此北讨卿意以为何如对曰安都狡猾有余今以兵逼之恐非国之利上曰诸军猛锐何徃不克卿勿多言【蔡兴宗萧道成人地虽殊所见不异盖识时逹变唯智者者能之文武无二道也】都闻大兵北上【地势西北高东南下济泗沂之水皆南流迳彭城而注于淮故谓南兵北向为北上上时掌翻】惧遣使乞降于魏常珍竒亦以悬瓠降魏　【考异曰宋畧十二月甲寅珍竒复以郡叛盖于时宋朝始闻之耳】皆请兵自救　戊寅立王子昱为太子　薛安都以其子为质于魏【质音致】魏遣镇东大将军代人尉元镇东将军魏郡孔伯恭等帅骑一万出东道救彭城镇西大将军西河公石都督荆豫南雍州诸军事张穷竒出西道救悬弧【尉纡勿翻帅读曰率骑竒寄翻雍于用翻魏无南雍州下又书安都都督徐雍五州诸军事盖一时创置寻省并也西河公石魏之宗室】以安都为都督徐雍等五州诸军事镇南大将军徐州刺史河东公常珍竒为平南将军豫州刺史河内公兖州刺史申纂诈降于魏尉元受之而隂为之偹魏师至无盐纂闭门拒守【为魏攻杀申纂张本】薛安都之召魏兵也毕众敬不与之同遣使来请降【是年春毕众敬叛建康从薛安都及安都降魏乃不与之同耳】上以众敬为兖州刺史众敬子元賔在建康先坐它罪诛　【考异曰后魏书众敬传云元賔有它罪彧独不舍之宋畧云榛与安都已诛矣今从之】众敬闻之怒防刀斫柱曰吾皓首唯一子不能全安用独生十一月壬子魏师至瑖丘众敬请降于魏尉元遣部将先据其城【将即亮翻】众敬悔恨数日不食元长驱而进十二月己未军于秺【秺县汉属济隂郡后汉省其地当在唐曹州界孟康曰秺音妬】西河公石至上蔡常珍竒帅文武出迎石欲顿军汝北未即入城【悬弧城在汝水南】中书博士郑羲曰今珍竒虽来意未可量【量音良】不如直入其城夺其管籥【管键也籥闗牡也】据有府库制其腹心防之全者也石遂防马入城因置酒嬉戯羲曰观珍竒之色甚不平不可不为之备乃严兵设备其夕珍竒使人烧府屋欲为变以石有备而止羲谿之曽孙也淮西七郡民多不愿属魏连营南奔【淮西七郡汝南新蔡汝阳汝隂陈郡南顿颍川】魏遣建安王陆馛宣慰新附民有防军为奴婢者馛悉免之【馛蒲拨翻】新民乃悦　乙丑诏坐依附寻阳削官爵禁锢者皆从原籍随才铨用刘勔围寿阳自首春至于末冬内攻外御战无不捷
　　以寛厚得将士心【将即亮翻】寻阳既平上使中书为诏谕殷琰蔡兴宗曰天下既定是琰思过之日陛下宜赐手诏数行以相慰引【慰者安其心引者引使归顺行户刚翻】今直中书为诏彼必疑谓非真非所以速清方难也【难乃旦翻方难谓一方之难】不从琰得诏谓刘勔诈为之不敢降【降户江翻下同】杜叔寳闭絶寻阳败问有传者即杀之守备益固凡有降者上辄送寿阳城下使与城中人语由是众情离沮【沮在吕翻】琰欲请降于魏主簿谯郡夏侯详説琰曰【説输芮翻下同】今日之举本効忠节若社稷有奉便当归身朝廷何可北靣左衽乎且今魏军近在淮次【谓西河公石在汝南之军也】官军未测吾之去就若建使归欵【建使当作遣使欵诚也使疏吏翻】必厚相慰纳岂止免罪而已琰乃使详岀见刘勔详説勔曰今城中士民知困而犹固守者畏将军之诛皆欲自归于魏愿将军缓而赦之则莫不相帅而至矣【帅读曰率下同】勔许诺使详至城下呼城中人谕以勔意丙寅琰帅将佐面缚岀降勔悉加慰抚不戮一人入城约勒将士【将即亮翻】士民赀财秋毫无所失寿阳人大悦魏兵至师水【水经注师水源岀大溃山又北迳贤首山西又东迳义阳故城北南北对境图济河在今信阳军罗山县西北界】将救寿阳闻琰已降乃掠义阳数千人而去久之琰复仕至少府而卒【复扶又翻卒子恤翻】　萧惠开在益州多任刑诛蜀人猜怨闻费欣寿败没【费扶沸翻】程法度不得前【事并见上六月】于是晋原一郡反【沈约曰李雄分蜀郡之江原临卭为汉原郡晋穆帝更名晋原唐为蜀州】诸郡皆应之合兵围成都城中东兵不满二千惠开悉遣蜀人出独与东兵拒守【东兵惠开随行部曲也】蜀人闻寻阳已平争欲屠城众至十余万人惠开毎遣兵出战未尝不防上遣其弟惠基自陆道使成都赦惠开罪惠基至涪蜀人遏留惠基不听进惠基帅部曲击之斩其渠帅【使疏吏翻涪音浮基帅读曰率渠帅所类翻】然后得前惠开奉防归降城围得觧上遣惠开宗人寳首自水道慰劳益州寳首欲以平蜀为已功更奬説蜀人使攻惠开【劳力到翻奬劝也説式芮翻诱也】于是处处蜂起凡诸离散者一时还合与宝首进逼成都众号二十万惠开欲击之将佐皆曰今慰劳使至而拒之【使疏吏翻下同】何以自眀惠开曰今表啓路絶不战则何以得通使京师乃遣宋宁太守萧惠训等将万兵与战大破之生擒寳首囚于成都【沈约曰文帝元嘉十年免呉营侨立宋宁郡寄治成都将即亮翻下同】遣使言状上使执送宝首召惠开还建康上问以举兵状惠开曰臣唯知逆顺不识天命且非臣不乱非臣不平上释之是岁侨立兖州治淮隂徐州治钟离青冀二州共一刺史治郁州【兖徐青冀皆降于魏故立侨州】郁州在海中周数百里累石为城高八九尺【高居傲翻】虚置郡县荒民无几【几居岂翻】　张永沈攸之进兵逼彭城军于下【丘盖翻】分遣羽林监王穆之将卒五千守辎重于武原【水经注武原县在下邳县西北按武原县自汉以来属彭城郡宋志南彭城郡有武原县而徐州之彭城无之盖自晋氏永嘉之乱其民南徙而故县丘墟也杜佑曰泗州下邳县北有汉武原县故城重直用翻】魏尉元至彭城薛安都出迎元遣李璨与安都先入城收其管籥别遣孔伯恭以精甲二千安抚内外然后入【受降如受敌尉元得之】其夜张永攻南门不克而退元不礼于薛安都安都悔降复谋叛魏【降戸江翻复扶又翻】元和之不果发【和之者谐辑之也或曰和之当作知之】安都重赂元等委罪于女婿裴祖隆而杀之元使李珠与安都守彭城自将兵击张永絶其粮道又破王穆之于武原穆之帅余众就永元进攻之【帅读曰率】














　　资治通鉴卷一百三十一
　　钦定四库全书
　　资治通鉴卷一百三十二　宋　司马光　撰
　　胡三省　音注
　　宋纪十四【起彊圉协洽尽上章阉茂凡四年】
　　太宗明皇帝中
　　防始三年春正月张永等弃城夜遁　【考异曰宋夲纪去年冬永攸之大败遂失淮北四州及豫州淮西地宋畧今年正月永攸之师次彭城虏掩其辎重败王穆之于武原薛安都开彭城以纳虏永等引退虏追之王师败绩毕捺亦举兖州归虏遂失淮北之地魏帝纪去年九月常珍奇薛安都内属张永沈攸之击安都诏尉元救彭城西河公石救悬瓠十一月毕众敬内属十二月己未次于秺周凯张永沈攸之相继退走今年正月癸巳尉元破永攸之于吕梁东闰月沈文秀崔道固举州内属按青冀今嵗始叛宋去年岂得已失淮北安都为永攸之所逼故降魏岂得今年永攸之始次彭城安都始纳魏兵乎盖去年穆之等已败退今春永大败耳今从后魏帝纪】会天大雪泗水氷合永等弃船歩走士卒冻死者大半手足断者什七八尉元邀其前薛安都乘其后大破永等于吕梁之东【水经注泗水自彭城东南过吕县南泗水之上有石梁焉故曰吕梁尉纡勿翻】死者以万数枕尸六十余里【枕职任翻】委弃军资器械不可胜计【胜音升】永足指亦堕与沈攸之仅以身免梁南秦二州刺史垣恭祖等为魏所虏上闻之召蔡兴宗以败书示之曰我愧卿甚永降号左将军攸之免官以贞阳公领职还屯淮隂【汉志桂阳郡有浈阳县沈约志宋防始三年改浈为贞属广兴公相】由是失淮北四州及豫州淮西之地【淮北四州青冀徐兖豫州淮西汝南新蔡谯梁陈南顿颍川汝南汝隂诸郡也　考异曰后魏帝纪闰月沈文秀崔道固举州内属宋索虏传曰永攸之败退虏攻青冀二州执文秀道固又下书曰淮北三州民自天安二年正月三十日壬寅昧爽已前罪一切原免按青州破在五年淮北三州盖谓徐司豫壬寅二十日壬子三十日也】
　　裴子野论曰昔齐桓矜于葵丘而九国叛【公羊传曰贯泽之会齐桓公有忧中国之心不召而至者江人黄人也葵丘之会桓公震而矜之叛者九国】曹公不礼张松而天下分【见六十五卷汉献帝建安十三年】一失豪厘其差远矣太宗之初威令所被不满百里【被皮义翻】卒有离心士无固色而能开诚心布欵实莫不感防服德致命效死故西摧北荡宇内褰开既而六军献防方隅束手天子欲贾其余威【贾音古】师出无名长淮以北倐忽为戎惜乎若以向之虚怀不骄不伐则三叛奚为而起哉【三叛薛安都毕众敬常珍竒也】高祖虮虱生介冑【虮居豨翻虱子也虱色栉翻】经啓疆埸【埸音亦】后之子孙日蹙百里【大雅召旻之诗曰昔先王受命有如召公日辟国百里今也日蹙国百里】播获堂构岂云易哉【书大诰曰若考作室既底法厥子乃弗肯堂矧肯构厥父菑厥子乃弗肯播矧肯获易以防翻】
　　魏尉元以彭城兵荒之后公私困竭请冀相济兖四州粟【相息亮翻济子礼翻】取张永所弃船九百艘防清运载以赈新民【新民谓新取徐州之民谓防清水而运载也艘苏遭翻赈津忍翻】魏朝从之【朝直遥翻】魏东平王道符反于长安杀副将驸马都尉万古真
　　等【副将副鎭将也将即亮翻下同】丙午司空和其奴等将殿中兵讨之丁未道符司马叚太阳攻道符斩之以安西将军陆眞为长安镇将以抚之道符翰之子也【秦王翰死于正平宗爱之祸】闰月魏以顿丘王李峻为太宰　沈文秀崔道固为土人所攻【土人谓青冀二州之人】遣使乞降于魏【使疏吏翻降戸江翻下同】且请兵自救　二月魏西河公石自悬瓠引兵攻汝隂太守张超不克【此汝隂郡盖犹治汝隂也当在隋蔡州新蔡县界守式又翻　考异曰宋帝纪云索虏冦汝隂太守张景远击破之景远即超也宋畧七月张景远先卒汝隂城又防亦误也今从后魏书】退屯陈项【陈项本二邑时陈郡治项因曰陈项】议还长社待秋击之郑羲曰张超蚁聚穷命粮食已尽不降当走可翘足而待也今弃之远去超修城浚隍积薪储谷更来恐难图矣石不从遂还长社【为石再攻汝隂不克张夲】　初寻阳既平帝遣沈文秀弟文炳以诏书谕文秀又遣辅国将军刘怀珍将马歩三千人与文炳偕行未至值张永等败退怀珍还镇山阳文秀攻青州刺史明僧暠【僧暠起兵见上卷上年暠古老翻】帝使怀珍帅龙骧将军王广之将五百骑歩卒二千人浮海救之【帅读曰卒骧思将翻将即亮翻骑竒寄翻】至东海僧暠已退保东莱怀珍进据朐城众心凶惧欲且保郁洲【凶许拱翻凶恐惧声朐城汉东海之胊县城也水经注曰胊山西侧有朐县故城东北海中有大洲故谓之郁洲胊音劬】怀珍曰文秀欲以青州归索虏【索昔各翻】计齐之士民安肯甘心左祍邪今扬兵直前宣布威德诸城可飞书而下柰何守此不进自为沮挠乎【沮在吕翻挠奴教翻屈也】遂进至黔陬【黔陬县前汉属琅邪郡后汉属东莱郡晋属城阳郡宋属高密郡陬子矦翻隋志胶州胶西县旧曰黔陬杜佑曰汉黔陬县故城在密州诸城县东北】文秀所署高密平昌二郡太守弃城走【高密汉郡平昌郡魏文帝分城阳立宋志高密郡领黔陬淳于高密夷安营陵昌安平昌郡领安邱平昌东武琅邪朱虚五代志黔陬县旧置平昌郡】怀珍送致文炳逹朝廷意文秀犹不降【降戸江翻下同】百姓闻怀珍至皆喜文秀所署长广太守刘桃根将数千人戍不其城【不其县前汉属琅邪郡后汉属东莱郡晋分属长广郡唐莱州胶水县即长广郡地章怀太子贤曰不其故城在今莱州即墨县西南其音基】怀珍军于洋水【水经巨洋水出朱虚县东防山北过县西北过临朐县东又北过剧县西又东北过寿光县西又东北入于海师古曰洋音祥】众谓且宜坚壁伺隙怀珍曰今众少粮竭【少诗沼翻】悬军深入正当以精兵速进掩其不备耳乃遣王广之将百骑袭不其城防之文秀闻诸城皆败乃遣使请降【使防吏翻】帝复以为青州刺史崔道固亦请降复以为冀州刺史怀珍引还【怀珍既还兵势不接故青冀二州寻为魏有复扶又翻】　魏济隂王小新成卒【济子礼翻】　沈攸之之自彭城还也留长水校尉王载守下邳【校户教翻】积射将军沈韶守宿豫睢陵淮阳皆留兵戍之载谟之从弟也【王谟以功名著于太祖世祖二朝从才用翻】时东平太守申纂守无盐幽州刺史刘休賔守梁邹【梁邹县汉属济南府】幷州刺史清河房崇吉守升城【魏收志东太原郡太原县治升城其地在唐济州长清县界】辅国将军清河张谠守团城【水经注琅邪郡东莞县春秋之郓邑今有郓亭在团城东北四十里】及兖州刺史王整兰陵太守桓忻【沈约志兰陵太守治昌虑汉旧县也】肥城糜沟垣苖等戍皆不附于魏【肥城县前汉属防山郡后汉属济北郡晋罢宋复置济北郡于肥城魏收志糜沟垣苖二城亦在东太原郡太原县界又据水经注济水自平隂城西东北流迳垣苖城西东武帝西征长安令垣苖镇此故俗以为称济水又东北过卢县北贤曰肥城县故城在今济州平隂县东南则此三戍皆在汉太山郡卢县及肥城县界至后汉和帝永安二年始分太山为济北郡】休賔乘民之兄子也【刘乘民见上卷上年】魏遣平东将军长孙陵等将兵赴青州【长知两翻】征南大将军慕容白曜将骑五万为之继援白曜燕太祖之孙也【燕王皝庙号太祖】白曜至无盐欲攻之将佐皆以为攻具未备不宜遽进左司马范阳郦范曰今轻军远袭深入敌境岂宜淹缓且申纂必谓我军来速不暇攻围将不为备【师速而疾者畧也畧谓畧地也无暇于攻城围邑白曜以形形申纂故料其不为备也】今若出其不意可一鼓而克白曜曰司马防是也乃引兵伪退申纂不复设备白曜夜中部分【复扶又翻分扶问翻】三月甲寅旦攻城食时克之纂走追擒杀之　【考异曰宋畧云七月纂战死葢赠官之月今从魏帝纪】白曜欲尽以无盐人为军赏郦范曰齐形胜之地宜远为经略今王师始入其境人心未洽连城相望咸有拒守之志苟非以徳信怀之未易平也【易以豉翻】白曜曰善皆免之白曜将攻肥城郦范曰肥城虽小攻之引日胜之不能益军势不胜足以挫军威彼见无盐之破死伤涂地不敢不惧若飞书告谕纵使不降亦当逃散【此即李左车教韩信以破赵之势而喻燕故智也降戸江翻下同】白曜从之肥城果溃获粟三十万斛白曜谓范曰此行得卿三齐不足定也遂取垣苖糜沟二戍一旬中连防四城威震齐土【史言慕容白曜能用郦范之计以取胜】　丙子以尚书左仆射蔡兴宗为郢州刺史房崇吉守升城胜兵者不过七百人【胜音升任也胜兵者谓能操五兵而战也】慕容白曜筑长围以攻之自二月至于夏四月乃克之白曜忿其不降欲尽阬城中人参军事昌黎韩麒麟谏曰今勍敌在前而阬其民【勍渠京翻】自此以东诸城人自为守不可克也师老粮尽外冦乘之此危道也白曜乃慰抚其民各使复业崇吉脱身走崇吉母傅氏申纂妻贾氏与济州刺史卢度世有中表亲然已踈远【济子礼翻】及为魏所虏度世奉事甚恭赡给优厚【亲者毋失其为亲故者毋失其为故其卢度世之谓乎】度世闺门之内和而有礼虽世有屯夷【屯陟伦翻多难也夷平易也】家有贫富百口怡怡丰俭同之【史言卢度世有行】崔道固闭门拒魏沈文秀遣使迎降于魏请兵援接白曜欲遣兵赴之郦范曰文秀室家坟墓皆在江南【沈文秀吴兴武康人】拥兵数万城固甲坚彊则拒战屈则遁去我师未逼其城无朝夕之急何所畏忌而遽求援军且观其使者视下而色愧语烦而志怯此必挟诈以诱我不可从也【春秋之时诸侯交兵谋人之军师者多能以此觇敌郦范亦祖其故智耳诱音酉】不若先取歴城克般阳【般阳县汉属济南郡应劭曰有般水之阳师古曰般音盘刘煦曰唐淄州淄川县汉盘阳县也】下梁邹平乐陵【晋武帝分平原立乐陵郡宋文帝置乐陵郡于故千乘地皆在隋唐青州界】然后案兵徐进不患其不服也白曜曰崔道固等兵力单弱不敢出战吾通行无碍直抵东阳彼自知必亡故望风求服夫又何疑范曰歴城兵多粮足非朝夕可拔文秀坐据东阳为诸城根本今多遣兵则无以攻歴城少遣兵则不足以制东阳【少诗沼翻】若进为文秀所拒退为诸城所邀腹背受敌必无全理愿更审计无堕贼彀中【彀古翻张子厚曰彀指拇也彀弓旣持满以指拇为度而矢以志于中堕彀中者言敌彀弓指我而我不知避则矢必集于我而受其害】白曜乃止文秀果不降魏尉元上表称彭城贼之要藩不有重兵积粟则不可固守若资储旣广虽刘彧师徒悉起不敢窥淮北之地【彧于六翻】又言若贼向彭城必由清泗过宿豫歴下邳趋青州亦由下邳泝水经东安【东安县前汉属城阳国后汉属琅琊郡晋属东莞郡惠帝元康七年分东莞置东安郡唐沂州沂水县即东安郡地趋七喻翻】此数者皆为贼用师之要今若先定下邳平宿豫镇淮阳戍东安则青冀诸镇可不攻而克若四城不服青冀虽拔百姓狼顾犹怀侥幸之心【侥坚尧翻】臣愚以为宜释青冀之师先定东南之地断刘彧北顾之意【断丁管翻】絶愚民南望之心夏水虽盛无津途可由冬路虽通无高城可固如此则淮北自举暂劳永逸兵贵神速乆则生变若天雨旣降彼或因水通运粮益众规为进取恐近淮之民翻然改图青冀二州猝未可防也　【考异曰尉元传先上表论取四城利害后乃云沈攸之欲援下邳遣孔道恭击破之按元以防始二年九月受诏救薛安都此表云受命出疆再离寒暑又云今虽向热犹可行师则似上表时在四年春末夏初也又按沈攸之以三年八月出师寻即败退则上表当在攸之败后今此表但言陈显逹循宿豫不言攸之救下邳又慕容白曜以四年二月十七日防歴城而此表欲释青冀之师先定东南之地则此表不在其年春末夏初决矣盖再当作载是语助之辞非谓两经寒暑也故置于此】　五月壬戌以太子詹事袁粲为尚书右仆射　沈攸之自送运米至下邳【沈攸之自淮隂至下邳】魏人遣清泗间人诈攸之云薛安都欲降【降戸江翻】求军迎接军副吴喜请遣千人赴之攸之不许旣而来者益多喜固请不已攸之乃集来者告之曰君诸人旣有诚心若能与薛徐州子弟俱来者皆即假君以本乡县唯意所欲如其不尔无为空劳往还自是一去不返【以攸之知其情也】攸之使军主彭城陈显逹将千人助戍下邳而还【将即亮翻下同还从宣翻又如字】薛安都子令伯亡命梁雍之间【雍于用翻】聚党数千人攻防郡县秋七月雍州刺史巴陵王休若遣南阳太守张敬儿等击斩之　上复遣中领军沈攸之等击彭城攸之以为清泗方涸粮运不继固执以为不可使者七返上怒强遣之【复扶又翻强其两翻　考异曰宋沈攸之传宋畧皆云帝怒攸之云卿若不行便可使吴喜独去按喜传乃无与攸之讨彭城事后魏书作吴僖公不知即吴喜为别一人也按南史亦有谓吴喜为吴喜公者】八月壬寅以攸之行南兖州刺史将兵北出使行徐州事萧道成将千人镇淮隂【去年侨立徐州于钟离今使萧道成屯淮隂为沈攸之后镇】道成收飬豪俊賔客始盛【为后萧道成取宋张本】魏之入彭城也【事见上卷上年】垣崇祖将部曲奔朐山据之【魏收曰胊县汉属东海晋曰临朐属琅琊郡有朐山临海滨今按晋志临朐属东莞郡后魏复曰朐属琅邪郡朐音劬】遣使来降萧道成以为朐山戍主朐山濒海孤絶人情未安崇祖浮舟水侧欲有急则逃入海魏东徐州刺史成固公戍圂城【魏收地形志魏置南青州于圂城圂城当在唐沂州沂水县界圂戸困翻】崇祖部将有罪亡降魏成固公遣歩骑二万袭朐山【将即亮翻降户江翻骑竒寄翻下同】去城二十里崇祖方出送客城中人惊惧皆下船欲去崇祖还谓腹心曰虏非有宿谋承叛者之言而来耳易诳也【易以豉翻诳居况翻】今得百余人还事必济矣但人情一骇不可敛集卿等可亟去此一里外大呼而来云艾塘义人已得破虏【呼火故翻艾塘当在唐海州怀仁县界北齐于此置义塘郡宋人谓淮北起兵拒魏者为义人】须戍军速往相助逐之舟中人果喜争上岸【上时掌翻】崇祖引入据城遣羸弱入岛【岛海中山也羸伦为翻】人持两炬火登山鼔噪魏参骑以为军备甚盛乃退【参骑骑也】上以崇祖为北琅邪兰陵二郡太守垣荣祖亦自彭城奔朐山以奉使不效【奉使説薛安都见上卷上年】畏罪不敢出往依萧道成于淮隂荣祖少学骑射或谓之曰武事可畏【谓矢石交乎前生死在于须防也少诗照翻】何不学书荣祖曰昔曹公父子上马横槊下马谈咏【谓魏王操及文帝兄弟也上时掌翻槊色角翻】此于天下可不负饮食矣君辈无自全之伎【伎渠绮翻能也艺也】何异犬羊乎【此犬羊直谓其无防身之术耳】刘善明从弟僧副将部曲二千人避魏居海岛道成亦召而抚之【从才用翻】　魏于天宫寺作大像高四十三尺【高居傲翻】用铜十万斤黄金六百斤　魏尉元遣孔伯恭帅歩骑一万拒沈攸之【帅读曰率骑竒寄翻】又以攸之前败所防士卒瘃堕膝行者悉还攸之以沮其气【防息浪翻瘃陟玉翻寒疮也沮在吕翻】上寻悔遣攸之等复召使还【复扶又翻】攸之至焦墟去下邳五十余里陈显逹引兵迎攸之至睢清口【清水合于泗水故泗水亦得清水之名水经注泗水过下邳县西又东南得睢水口泗水又东南入于淮水故谓之睢清口睢音虽】伯恭击破之攸之引兵退伯恭追击之攸之大败龙骧将军姜彦之等战没攸之创重【骧思将翻创初良翻】入保显逹营丁酉夜众溃攸之轻骑南走委弃军资器械以万计还屯淮隂尉元以书谕徐州刺史王载载弃下邳走【沈攸之留王载戍下邳因领徐州刺史】魏以陇西辛绍先为下邳太守【守式又翻】绍先不尚苛察务举大纲教民治生御防而已由是下邳安之【治直之翻】孔伯恭进攻宿豫宿豫戍将鲁僧遵亦弃城走魏将孔大恒等将千骑南攻淮阳淮阳太守崔武仲焚城走【尉元取下邳等城不愆于素使沈攸之不败于再举元亦未敢轻动也淮阳太守治角城角城在唐泗州宿迁县界宿迁即宿豫唐避讳改焉】慕容白曜进屯瑕邱崔道固之未降也【降户江翻下同】绥邉将军房法寿为王邈司马屡破道固军歴城人畏之【崔道固镇歴城其军皆歴城人】及道固降皆罢兵道固畏法寿扇动百姓廹遣法寿使还建康会从弟崇吉自升城来【从才用翻】以母妻为魏所获谋于法寿法寿雅不欲南行【雅素也】怨道固廹之时道固遣兼治中房灵賔督清河广川二郡事戍磐阳法寿乃与崇吉谋袭磐阳据之降于慕容白曜以赎崇吉母妻道固遣兵攻之白曜自瑕邱遣将军长孙观救磐阳【磐阳即盘阳】道固兵退白曜表冠军将军韩麒麟与法寿对为冀州刺史【冠古玩翻】以法寿从弟灵民思顺灵悦伯怜伯玉叔玉思安防安等八人皆为郡守【此冀州即宋所置冀州以命法夀郡守即守冀州所领广川平原清河乐陵魏郡河间顿丘髙阳勃海皆侨郡也】白曜自瑕邱引兵攻崔道固于歴城遣平东将军长孙陵等攻沈文秀于东阳道固拒守不降白曜筑长围守之陵等至东阳文秀请降陵等入其西郭纵士卒掠文秀悔怒闭城拒守击陵等破之　【考异曰文秀传云八月虏蜀郡公防式入西郭今从慕容白曜传】陵等退屯清西屡进攻城不克　癸卯大赦　戊申魏主李夫人生子宏夫人惠之女也【李惠盖李贵人兄弟贵人魏主之母赐死见一百二十八卷宋孝建三年夫人则惠之女而宏之母也宏是为魏孝文帝】冯太后自抚飬宏顷之还政于魏主魏主始视国事勤于为治【治直吏翻】赏罚严明防清节黜贪污于是魏之牧守始有以廉洁着闻者　太中大夫徐爰自太祖时用事【徐爰事始一百二十六卷文帝元嘉二十八年】素不礼于上上衔之诏数其奸佞之罪【数所其翻】徙交州　冬十月辛巳诏徙义阳王昶为晋熈王【昶丑两翻考异曰宋帝纪在十一月今从宋畧】使员外郎李丰以金千两赎昶于魏【昶奔魏见一百三十卷元年】魏人弗许使昶与上书为兄弟之仪上责其不称臣不荅魏主复使昶与上书【复扶又翻下复攻复以同】昶辞曰臣本实彧兄【昶文帝第九子帝文帝第十一子】未经为臣若改前书事为二敬【既称臣于魏复称臣于宋是为二敬也】茍或不改彼所不纳臣不敢奉诏乃止魏人爱重昶凡三尚公主　十一月乙卯分徐州置东徐州以辅国将军张谠为刺史【张谠时守团城就置东徐州以刺史命之谠音党】十二月庚戌以幽州刺史刘休賔为兖州刺史【时兖州之境已没于魏刘休賔守梁邹就以刺史命也】休賔之妻崔邪利之女也生子文晔与邪利皆没于魏【邪利没于魏见一百二十五卷文帝元嘉二十七年】慕容白曜将其妻子至梁邹城下示之休賔密遣主簿尹文逹至歴城见白曜且视其妻子休賔欲降而兄子闻慰不可白曜使人至城下呼曰刘休賔数遣人来见仆射约降【呼火故翻数所角翻降戸江翻】何故违期不至由是城中皆知之共禁制休賔不得降魏兵围之　魏西河公石复攻汝隂【今年春石攻汝隂不克】汝隂有备无功而还【还从宣翻又如字】常珍竒虽降于魏实怀贰心刘勔复以书招之会西河公石攻汝隂珍竒乘虚烧劫悬瓠驱掠上蔡安成平舆三县民屯于灌水【水经注灌水导源庐江金兰县西北东陵郷大苏山东北迳蓼县故城西而北注决水许愼曰灌水出雩娄县舆音预】四年春正月己未上祀南郊大赦　魏汝阳司马赵怀仁帅众防武津【汝阳司马汝阳郡司马也沈约曰武津县属汝阳郡何志不注置立在隋唐上蔡县界帅读曰率】豫州刺史刘勔遣龙骧将军申元德击破之又斩魏于都公阏于防于汝阳台东【魏收地形志汝阳郡汝阳县有章华台此书汝阳台者盖以别南郡之章华台也】获运车千三百乘【乘防证翻】魏复防义阳【复扶又翻】勔使司徒参军孙台瓘击破之【台瓘当作昙瓘】淮西民贾元友上书陈伐魏取陈蔡之防【宋豫州淮西之地春秋陈蔡之地也】上以其书示刘勔勔上言元友称虏主防弱内外多难【难乃旦翻】天亡有期臣以为虏自去冬蹈借王土磐据数郡百姓残亡今春以来连城围逼国家未能复境何暇灭虏元友所陈率多夸诞狂谋皆无事实言之甚易行之甚难【易以豉翻】臣窃寻元嘉以来伧荒远人多干国议负檐归阙【伧助庚翻檐丁滥翻】皆劝讨虏从来信纳皆贻后悔境上之人唯视强弱王师至彼必壶浆候涂裁见退军便抄截蜂起【抄楚交翻】此前后所见明验非一也上乃止【史言刘勔谙识边情】魏尉元遣使説东徐州刺史张谠谠以团城降魏【魏已】
　　【得彭城又得团城故因宋所置东徐州以命谠据水经注东莞郡治团城城在春秋之郓邑西南四十里魏后徙东徐州治下邳説输芮翻】魏以中书侍郎高闾与谠对为东徐州刺史【考异曰尉元传沈攸之旣走元以书谕王载载与鲁僧遵崔武仲杨继皆走遂以高闾与张谠对为东徐州刺史按三年十一月乙卯始以谠为东徐州刺史则于时未降魏也故置于此】李璨与毕众敬对为东兖州刺史【宋兖州治瑕邱毕众敬以瑕邱降魏魏以为东兖州盖先已有兖州也】元又説兖州刺史王整【说输芮翻沈约曰宋失淮北侨立兖州寄治淮隂时萧道成镇淮隂王整盖屯徐州界领兖州刺史耳此时宋魏交兵疆吏能自守者即以州刺史命之无常处也】兰陵太守桓忻整忻皆降于魏魏以元为开府仪同三司都督徐南北兖三州诸军事徐州刺史镇彭城【兖州治瑕邱以王整新降故分南北兖】召薛安都毕众敬入朝【朝直遥翻】至平城魏以上客待之羣从皆封矦赐第宅资给甚厚【从才用翻】慕容白曜围歴城经年二月庚寅拔其东郭癸巳崔道固面出降　【考异曰宋畧云丙申索虏防歴城执崔道固按后魏列传道固表云以今月十四日臣东郭失守以十七日面请罪长歴是月丁丑朔今从之】白曜遣道固之子景业与刘文晔同至梁邹刘休賔亦出降白曜送道固休賔及其僚属于平城　辛丑以前龙骧将军常珍竒为都督司北豫二州诸军事司州刺史魏西河公石攻之珍竒单骑奔寿阳【常珍竒自灌水奔寿阳骧思将翻骑竒寄翻下同】　乙巳车骑大将军曲江庄公王谟卒【曲江县汉属桂阳郡宋属广兴公相谥法屡征杀伐曰庄武征而不遂曰庄】　三月魏慕容白曜进围东阳【白曜旣得歴城始进围东阳用郦范之计也】上以崔道固兄子僧祐为辅国将军将兵数千从海道救歴城至不其闻歴城已没遂降于魏【将即亮翻其音基降戸江翻】交州刺史刘牧卒州人李长仁杀牧北来部曲据州反自称刺史　广州刺史羊希使晋康太守沛郡刘思道伐俚【晋穆帝永和七年分苍梧立晋康郡今端州即其地李延寿曰记云南方曰蛮有不火食者矣然其种类非一与华人错居其流曰蜑曰獽曰俚曰獠曰防居无君长随山洞而居俚音里】思道违节度失利希遣收之思道帅所领攻州【帅读曰率】希兵败而死龙骧将军陈伯绍将兵伐俚还击思道擒斩之【骧思将翻将即亮翻】希保之兄子也【羊保见一百二十三卷文帝元嘉十七年】　夏四月己卯复减郡县田租之半【复扶又翻】　徙东海王祎为庐江王山阳王休祐为晋平王上以废帝谓祎为驴王【见一百三十卷元年】故以庐江封之　刘勔败魏兵于许昌【败补迈翻】　魏以南郡公李惠为征南大将军仪同三司都督关右诸军事雍州刺史进爵为王【雍于用翻】　五月乙卯魏主畋于崞山遂如繁畤【崞山县即汉晋鴈门之崞县魏曰崞山天平二年分属繁畤郡隋志鴈门崞县有崞山据水经注山在繁畤之西灅水之南孟康曰崞音郭九域志繁畤县在代州之东六十里】辛酉还宫　六月魏以昌黎王冯熈为太熈太后之兄也　秋七月庚申以骁骑将军萧道成为南兖州刺史【代沈攸之也南兖州治广陵骁坚尧翻骑竒寄翻】　八月戊子以南康相刘勃为交州刺史【相息亮翻】　上以沈文秀之弟征北中兵参军文静为辅国将军綂高密等五郡军事【五郡盖高密平昌长广东海东莞也】自海道救东阳至不其城为魏所断【其音基断丁管翻】因保城自固魏人攻之不克辛卯分青州置东青州以文静为刺史　九月辛亥魏立皇叔桢为南安王【桢音贞】长寿为城阳王太洛为章武王休为安定王　冬十月癸酉朔日有食之发诸州兵北伐　十一月李长仁遣使请降【使防吏翻降戸江翻】自贬行州事许之　十二月魏人防不其城杀沈文静入东阳西郭　义嘉之乱巫师请修宁陵戮宫为厌胜是嵗改葬昭太后【昭太后陵曰修宁晋安王子勋于昭后孙也改元义嘉南史曰修寜陵在孝武陵东南厌衣检翻又益渉翻禳也】　先是中书侍郎舍人皆以名流为之【史曰先是谓元嘉以前通鉴因而书之先悉荐翻】太祖始用寒士秋当【秋当人姓名姓谱秋姓秋胡之后】世祖犹杂选士庻巢尚之戴法兴皆用事【士谓巢尚之庻谓戴法兴皆俱也】及上即位尽用左右细人【细微也纎也小也细人言纎微小人也】游击将军阮佃夫中书通事舍人王道隆员外散骑侍郎杨运长等并参预政事权亚人主巢戴所不及也佃夫尤恣横人有顺迕祸福立至【佃音田散悉亶翻骑竒寄翻横下孟翻迕五故翻谓顺之则有福迕之则有祸】大纳货赂所饷减二百匹绢则不报书园宅饮馔过于诸王妓乐服饰宫掖不如也朝士贵贱莫不自结仆皆不次除官捉车人至虎贲中郎将马士至员外郎【捉车人持车者马士控马者员外郎谓员外散骑郎也馔离恋翻又雏皖翻妓渠织翻朝直遥翻贲音奔将即亮翻】
　　五年春正月癸亥上耕借田大赦　沈文秀守东阳魏人围之三年【防始三年魏始攻文秀至此时首尾渉三年也】外无救援士卒昼夜拒战甲胄生虮虱无离叛之志乙丑魏人防东阳【史言沈文秀善守以援兵不接而没虮居豨翻】文秀解戎服正衣冠取所持节坐斋内魏兵交至问沈文秀何在文秀厉声曰身是【身犹今人言我】魏人执之去其衣【去羌吕翻】送慕容白曜使之拜文秀曰各两国大臣何拜之有白曜还其衣为之设馔鎻送平城魏主数其罪而宥之【爲于伪翻数所具翻数其罪者以文秀既迎降复拒守也】待为下客给恶衣防食【防食粗饭也食祥吏翻】旣而重其不屈稍嘉礼之拜外都下大夫【外都下大夫外都大官之属僚也拓防氏所置】于是青冀之地尽入于魏矣　戊辰魏平昌宣王和其奴卒二月己卯魏以慕容白曜为都督青齐东徐三州诸军事征南大将军开府仪同三司青州刺史【宋置冀州于歴城魏既得之改为齐州綂东魏东平原东清河广川济南东太原六郡东徐州綂东安东莞二郡】进爵济南王【济子礼翻】白曜抚御有方东人安之【荀卿有言兼并易也坚凝之难魏并青徐淮北四州之民未忘宋也惟其抚御有方民安其生不复引领南望矣书云抚我则后虐我则仇信哉】魏自天安以来【防始二年魏改元天安】比嵗旱饥重以青徐用兵山东之民疲于赋役【比昆至翻重直用翻师之所聚荆棘生焉大兵之后必有凶年岂谓是邪】显祖命因民贫富为三等输租之法等为三品上三品输平城中输它州下输本州又魏旧制常赋之外有杂调十五至是悉罢之由是民稍赡给【调徒钓翻史言魏能纾民力】河东柳欣慰等谋反欲立太尉庐江王祎祎自以于帝为兄而帝及诸兄弟皆轻之遂与欣慰等通谋相酬和【祎吁韦翻和戸卧翻】征北谘议参军杜防文告之丙申诏降祎为车骑将军开府仪同三司南豫州刺史出鎭宣城帝遣腹心杨运长领兵防卫欣慰等并伏诛　三月魏人冦汝隂太守杨文苌击却之　夏四月丙申魏大赦　五月魏徙青齐民于平城置升城歴城民望于桑干立平齐郡以居之【据崔道固传立平齐郡于平城西北北新城五代志马邑郡云内县后魏立平齐郡干音干】自余悉为奴婢分赐百官魏沙门綂昙曜奏【沙门綂犹今之僧录昙徒含翻】平齐戸及诸民有能嵗输谷六十斛入僧曹者即为僧只户粟为僧只粟遇凶嵗赈给饥民又请民犯重罪及官奴以为佛图戸以供诸寺洒扫魏主并许之于是僧只戸粟及寺戸徧于州鎭矣【魏自北方并有诸夏亦依魏晋制置诸州刺史其西北被边夷晋杂居之地则置镇将以镇之只翘移翻史言魏割民力以奉释氏】　六月魏立皇子宏为太子　癸酉以左卫将军沈攸之为郢州刺史　上又令有司奏庐江王祎忿怼有怨言【怼直类翻】请穷治不许【治直之翻】丁丑免祎官爵遣大鸿胪持节奉诏责祎【胪陵如翻】因逼令自杀子辅国将军充明废徙新安冬十月丁卯朔日有食之　魏顿邱王李峻卒　十
　　一月丁未魏复遣使来修和亲自是信使嵗通【自元嘉之末南北不复通好帝即位之三年四年再遣聘使是嵗魏使来复通好复扶又翻使防吏翻】　闰月戊子以辅师将军孟阳为兖州刺史始治淮隂【是嵗改辅国将军为辅师将军兖州本治瑕邱既入于魏始治淮隂萧子显曰淮隂县前汉属临淮郡后汉属下邳国晋属广陵郡穆帝永和中荀羡北讨鲜卑以淮隂旧镇地形都要水陆交通乃营邱城池是时既失淮北遂为重镇后为北兖州治所九域志楚州淮隂县在州西四十里】　十二月戊戌司徒建安王休仁解扬州休仁年与上邻亚素相友爱景和之世上頼其力以脱祸【事见上卷元年】及防始初四方兵起休仁亲当矢石克成大功【事亦见上卷元年二年】任揔百揆亲寄甚隆由是朝野辐凑上渐不悦【为帝杀休仁张本朝直遥翻】休仁悟其防故表解扬州己未以桂阳王休范为扬州刺史　分荆州之巴东建平益州之巴西梓潼郡置三巴校尉治白帝【校戸教翻】先是三峡蛮獠嵗为抄故立府以鎭之【先悉荐翻抄楚交翻府谓三巴校尉府也】上以司徒参军东莞孙谦为巴东建平二郡太守谦将之官敕募千人自随谦曰蛮夷不賔盖待之失节耳何烦兵役以为国费固辞不受至郡开布防信蛮獠翕然怀之【獠鲁皓翻】竞饷金寳谦皆慰谕不受　临海贼帅田流自称东海王剽掠海盐杀鄞令【帅所类翻剽匹妙翻鄞县自汉以来属会稽郡师古曰鄞音牛斤翻今属明州】东土大震
　　六年春正月乙亥初制间二年一祭南郊间一年一祭明堂【昔周公郊祀后稷以配天宗祀文王于明堂以配上帝三嵗一郊始于汉武帝平帝元始中始行祫祭明堂之礼明帝永平初始盛其仪亦曰宗祀公羊传曰古者五年而再殷祭谓祫祭也然古之所谓祫者合祭于太祖之庙而明堂宗祀则严父以配帝此先儒之説所以异也蔡邕谓明堂即太庙盖有见于此欤然明堂九室而太庙七室则又不得而合也间年一祭非古也故曰初制间古苋翻】　二月壬寅以司徒休仁为太尉领司徒固辞【辞者以上不恱也然终不能免于祸】　癸丑纳江智渊孙女为太子妃甲寅大赦令百官皆献物始兴太守孙防伯止献琴书上大怒封药赐死既而原之　魏以东郡王陆定国为司空定国丽之子也【宗爱之乱陆丽有立嫡之功乙浑之乱丽死之】　魏主遣征西大将军上党王长孙观击吐谷浑【长知两翻吐从暾入声谷音浴】　夏四月辛丑魏大赦戌申魏长孙观与吐谷浑王拾寅战于曼头山【隋伐吐谷浑置河源郡有曼头城盖因山得名也考异曰宋本纪作拾虔今从后魏书】拾寅败走遣别驾康盘龙入贡魏主囚之　癸亥立皇子爕为晋熈王奉晋熈王昶后【昶时在魏】　五月魏立皇弟长乐为建昌王【乐音洛】六月癸卯以江州刺史王景文为尚书左仆射扬州
　　刺史以尚书仆射袁粲为右仆射上宫中大宴祼妇人而观之【祼即果翻】王后以扇障面上怒曰外舍寒乞【寒乞犹言寒陋也】今共为乐何独不视后曰为乐之事其方自多岂有姑姊妹集而祼妇人以为笑外舍之乐雅异于此【乐音洛】上大怒遣后起后兄景文闻之曰后在家劣弱今叚遂能刚正如此　南兖州刺史萧道成在军中乆【据萧子显齐书文帝元嘉十九年遣道成讨竟陵蛮则在军中乆矣】民间或言道成有异相当为天子【齐书言道成姿表竒异龙颡钟声鳞文遍体相息亮翻】上疑之征为黄门侍郎越骑校尉【骑竒寄翻校戸教翻】道成惧不欲内迁而无计得留冠军参军广陵荀伯玉劝道成遣数十骑入魏境安置标榜【道成时假冠军将军以伯玉为参军冠古玩翻】魏果遣游骑数百履行境上【行下孟翻】道成以闻上使道成复本任秋九月命道成迁镇淮隂【按三年八月萧道成以行徐州事镇淮隂以沈攸之北伐使为后镇也攸之北还道成代为南兖州刺史镇广陵今复使迁镇淮隂】以侍中中领军刘勔为都督南徐兖等五州诸军事鎭广陵　戊寅立总明观置祭酒一人儒文史学士各十人【文帝元嘉十五年立儒文史四学今置总明观祭酒以抚之观古玩翻】　柔然部眞可汗侵魏【可从刋入声汗音寒】魏主引羣臣议之尚书右仆射南平公目辰曰若车驾亲征京师危惧不如持重固守虏悬军深入粮运无继不乆自退遣将追击破之必矣【将即亮翻】给事中张白泽曰蠢尔荒愚轻犯王略【杜预曰畧界也毛晃曰畧封界也】若銮舆亲行必望麾崩散岂可坐而纵敌以万乘之尊婴城自守非所以威服四夷也【乘绳证翻】魏主从之白泽衮之孙也【魏道武之建国也张衮有功焉】魏主使京兆王子推等督诸军出西道任城王云等督诸军出东道【任音壬】汝隂王天赐等督诸军为前锋陇西王源贺等督诸军为后继鎭西将军吕罗汉等掌留台事诸将会魏主于女水之濵【将即亮翻】与柔然战柔然大败乘胜逐北斩首五万级降者万余人获戎马器械不可胜计【胜音升】旬有九日往返六千余里改女水曰武川【按魏纪女水当在长川之西赤城之西北后魏置武川镇隋书宇文述代郡武川人代郡指代郡平城也魏都平城谓之代都代都以北列置镇将其后罢鎭置州则武川属代郡】司徒东安王刘尼坐昏醉军陈不整免官【陈读曰阵】壬申还至平城是时魏百官不给禄少能以廉白自立者【前言魏主防清节黜贪污魏之牧守始有以防洁着闻者此言魏之百官少能以亷白自立盖法行于州郡未行于朝廷也少诗沼翻】魏主诏吏受所监临羊一口酒一斛者死与者以从坐论【监工衔翻】有能纠告尚书已下罪状者随所纠官轻重授之张白泽諌曰昔周之下士尚有代耕之禄【孟子曰周室班爵禄下士与庻人在官者同禄禄足以代其耕也】今皇朝贵臣服勤无报若使受礼者刑身【受礼谓受羊酒之礼刑身谓刑加其身朝直遥翻】纠之者代职臣恐奸人闚望忠臣懈节【懈居隘翻】如此而求事简民安不亦难乎请依律令旧法仍班禄以酬亷吏魏主乃为之罢新法【为于伪翻】冬十月辛卯诏以世祖继体防宪无遗【事见上卷二年】以皇子智随为世祖子立为武陵王【孝武庙号世祖　考异曰宋本纪作智赞宋畧作赞列传作智随按太宗生子皆筮之以卦为其字今从列传】　初魏乙浑专政【事见上卷元年二年】慕容白曜颇附之魏主追以为憾遂称白曜谋反诛之及其弟如意初魏南部尚书李敷仪曹尚书李防【萧子显曰魏南部尚书知南边】
　　【州郡仪曹尚书盖知礼仪按魏初有殿中乐部驾部南部北部五尚书仪曹选曹等尚书中世所置防许斤翻】少相亲善【少诗沿翻】与中书侍郎卢度世皆以才能为世祖显祖所宠任参豫机密出纳诏命其后防出为相州刺史【相息亮翻】受纳货赂为人所告敷掩蔽之显祖闻之槛车征防案验服罪当死是时敷弟奕得幸于冯太后帝意已踈之有司以中防讽防告敷兄弟隂事可以得免防谓其壻裴攸曰吾与敷族世虽远恩逾同生今在事劝吾为此【在事谓有司也言在官而止案敷之事】吾情所不忍每引簮自刺【刺七亦翻】解带自绞终不得死且吾安能知其隂事将若之何攸曰何为为人死也【为为上如字下于伪翻】有冯阐者先为敷所败【败补迈翻】其家深怨之今询其弟敷之隂事可得也防从之又赵郡范条列敷兄弟事状凡三十余条【与标同音卑遥翻】有司以闻帝大怒诛敷兄弟【为冯太后鸩魏主张夲告李敷兄弟者范其后告李防者亦范也】防得减死鞭髠配役未防复为太仓尚书摄南部事【魏中世分殿中尚书所掌仓库置太仓尚书掌仓粟事也防居岂翻复状又翻】敷顺之子也【李顺以才能事魏太武而为崔浩所告而诛】　魏阳平王新成卒是嵗命龙骧将军义兴周山图将兵屯浃口讨田流
　　平之【骧思将翻浃即协翻】　柔然攻于阗于阗遣使者素目伽奉表诣魏求救魏主命公卿议之皆曰于阗去京师几万里【北史曰于阗国去代九千八百里阗徒贤翻又堂见翻使疏吏翻伽求迦翻防居希翻】蠕蠕唯习野掠【蠕人兖翻】不能攻城若其可攻寻已亡矣虽欲遣师势无所及魏主以议示使者使者亦以为然乃诏之曰朕应急敇诸军以拯汝难【难乃旦翻】但去汝遐阻必不能救当时之急汝宜知之朕今练甲飬士一二嵗间当躬帅猛将为汝除患【帅读曰率为于伪翻】汝其谨脩警堠以待大举








　　资治通鉴卷一百三十二
  </div>
  <div class="pagination">
   <a href="资治通鉴四库_page32.html">
    上一页
   </a>
   <span>
    ...
   </span>
   <a href="资治通鉴四库_page28.html">
    28
   </a>
   <a href="资治通鉴四库_page29.html">
    29
   </a>
   <a href="资治通鉴四库_page30.html">
    30
   </a>
   <a href="资治通鉴四库_page31.html">
    31
   </a>
   <a href="资治通鉴四库_page32.html">
    32
   </a>
   <span class="current-page">
    33
   </span>
   <a href="资治通鉴四库_page34.html">
    34
   </a>
   <a href="资治通鉴四库_page35.html">
    35
   </a>
   <a href="资治通鉴四库_page36.html">
    36
   </a>
   <a href="资治通鉴四库_page37.html">
    37
   </a>
   <a href="资治通鉴四库_page38.html">
    38
   </a>
   <span>
    ...
   </span>
   <a href="资治通鉴四库_page34.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
