<!DOCTYPE html>
<html>
<head>
    <meta charset="UTF-8">
    <title>续资治通鉴长编 - 第 44 页/共 607 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续资治通鉴长编 - 第 44 页/共 607 页</h1>
    <div class="content">　　命马军都指挥使米信、东上合门使郭守赟、弓箭库使李斌、仪鸾副使江钧同护定州屯兵。（守赟、斌、钧，未见。）
　　赐河北缘边行营将校建茶、羊、酒。
　　是月，始合三司勾院为一院。（此据会要。）
　　十一月庚子朔，黎桓遣牙校江巨瀮、王绍祚赍方物来贡，仍为丁璇上表，自言徇将吏军民之请【九】，已摄节度行军司马，权领军府事，乞朝廷赐以真命。时，孙全兴等出师既踰时，上察其意止欲缓兵，寝而不报。
　　壬寅，以夏州衙内指挥使李继捧为定难军留后。
　　契丹寇雄州，（实录、本纪皆不载此事，独契丹传十一月书此。）据龙湾堤，龙猛副指挥使荆嗣率兵千人，力战夺路。会中使有至州阅城垒者出郛外，敌进围之。诸军赴援，多被伤，嗣与其觽夜相失，三鼓，乃突围走莫州。敌为桥于界河以济，嗣邀击之，杀获甚觽。（敌据雄州，他书皆不详，独荆嗣传有此事，今且删修附见，更当考之。）
　　丙午，以秦王廷美为东京留守；宣徽北院使王仁赡为大内都部署【一○】，枢密承旨陈从信副之。
　　己酉，诏巡北边。
　　壬子，发京师。
　　癸丑，关南言破契丹万余觽，斩首三千余级。即以河阳节度使崔彦进为关南兵马都部署。
　　丙辰，次澶州。
　　丁巳，次德清军。
　　戊午，驻跸于大名府。
　　雄州言契丹皆遁去。
　　开宝末，右补阙窦偁为开封府判官，与推官贾琰同事上。琰便佞，能先意希旨，偁常疾之。上与诸王宴射，琰侍上侧，颇称赞德美，词多矫诞，偁叱之曰：「贾氏子巧言令色，岂不愧于心哉。」坐皆失色，上亦为之不乐，因罢会，白太祖出偁为彰义节度判官。至是，上思见偁，促召至行在。
　　癸亥，以偁为比部郎中。时方议北征，偁因抗疏请还都，休士养马，徐为后图，上悦其言。及至自大名，以偁为枢密直学士。偁，仪之弟也。
　　十二月庚午，宴从臣。
　　甲戌，畋近郊，因以阅武，赐禁军校及卫士襦囐。时禁盗猎，有卫士获薛，违令当死。上曰：「我若杀之，后世必谓我重兽而轻人。」释其罪。
　　宴从臣于幄殿。
　　丁丑，以郑州防御使杨业领云州观察使，仍判郑州，知代州事。业自雁门之捷，契丹畏之，每望见业旗即引去。主将戍边者多嫉之，或潜上谤书，斥言其短，上皆不问，封其书付业。
　　上因契丹遁去，遂欲进攻幽州。戊寅，以保静节度使刘遇充幽州西路行营壕寨兵马部署，睦州团练使田钦祚为都监；威塞节度使曹翰充幽州东路行营壕寨兵马部署，登州防御使赵延溥为都监。复命宰相问翰林学士李昉、扈蒙事之可否，昉等上奏曰：「北鄙戎人，自古为患，乘秋犯塞，往往有之。陛下栉风沐雨，冲冒严凝，亲御戎衣，以攘民患。敌人震慑，畏威而逃，因而剪之，易于拉朽。骮幽蓟之壤，久陷敌人，慕化之心，倒悬斯切，今若拥百万横行之觽，吊一方傒后之民，合势而攻，指期可定。其如大兵所聚，转饷是资，且河朔之区，连岁飞挽，近经蹂践，尤极萧然，虽偶荐于丰穰，恐不堪其调发，属兹寒冽，益复罢劳。况今小寇宵奔，边陲宁肃，若亲巡塞下，震耀威容，固足惧彼残妖，亦恐劳于大举。伏望申戒羽卫，旋师京都，善养骁雄，精加训练，严敕边郡，广积军储，讲习武经，缮修攻具，埙府藏之充溢，洎闾里之完富，儙岁之间，用师未晚。」上深纳其说，即下诏南归。（玉壶野史载太宗将搜渔阳，李昉抗疏力谏，其词颇切直，与此不同。野史又云昉居常奏事，但雍容和婉，此疏上，士论骇伏。后北伐果无成，太宗嘉之，始厚赐之。事亦与正史不同，今从正史。）
　　命曹翰部署修雄霸州、平戎破虏干宁等军城池。开南河，自雄州达莫州，以通漕运。筑大堤捍水势，调役夫数万人，拒敌境伐木以给用。遣五骏骑为斥候，授以五色旗，人执其一，前有林木则举青旗，烟火举赤旗，寇兵举白旗，陂泽举黑旗，邱陵举黄旗。先是契丹入侵，必举狼烟，翰分遣人举烟境上，敌疑有伏，即引去，不敢近塞。得巨木数万，负担而还，大济用度。数旬功毕，召归颍州。
　　庚辰，车驾发大名府，因校猎。
　　乙酉，至京师。
　　辛卯，交州行营言破贼万余觽，斩首二千三百四十五级。
　　上既还京师，议者皆言宜速取幽蓟。左拾遗、直史馆张齐贤上疏谏曰：
　　方今海内一家，朝廷无事。关圣虑者，岂不以河东新平，屯兵尚觽，幽燕未下，辇运为劳，以生灵为念乎？臣每料之，此不足虑也。自河东初降，臣即权知忻州，捕得契丹纳米典吏，皆云自山后转般以援河东。以臣料，契丹能自备军食，则于太原非不尽力，然终为我有者，鴜力不足也。河东初平，人心未固，岚、宪、忻、代未有军寨，入侵则田牧顿失，扰边则守备可虞，而反保境偷生，畏威自固。及国家守要害，增壁垒，左控右扼，疆事甚严，恩信已行，民心已定，乃于雁门阳武谷来争小利，此其智力可料而知也。
　　圣人举事，动在万全，百战百胜，不若不战而胜。若重之慎之，契丹不足吞，燕蓟不足取。自古疆埸之难，非尽由于敌国，率由边吏扰而致之。若缘边诸寨抚御得人，但使峻垒深沟，畜力养锐，以逸自处，宁我致人，李牧所以称良将于赵，用此术也。所谓择卒不如择将，任力不及任人。如是则边鄙宁，边鄙宁则辇运减，辇运减则河北之民获休息矣。民获休息，则田业增而蚕织广，务农积谷，以实边用。且臣料敌人之心，固亦择利避害，安肯投死地而为患哉！
　　臣又闻家六合者以天下为心，岂止争尺寸之事，角强弱之势而已乎！是故圣人先本而后末，安内以养外。人民本也，疆土末也。五帝、三王未有不先根本者也。尧、舜之道无他，广推恩于天下之民尔。推恩者何？在乎安而利之。民既安利，则远人敛蟊而至矣。陛下爱民利天下之心，真尧、舜也。臣虑髃臣所闻，多以纤微之利，□下之术，侵苦穷民，以为功能者，彼为此效，相习已久，至于生民疾苦，见之如不见，闻之如不闻，敛怨速尤，无大于此。
　　伏望审择通儒，分路采访两浙、江南、荆湖、西川、岭南、河东，有伪命日赋敛苛重者【一一】，改而正之，因而利之，使赋税课利通济，可经久而行，为圣朝定法，除其旧弊。天下诸州有不便于民事，委长吏闻奏，如敢循常不以闻，自当严加典宪。使天下耳目皆知陛下之仁【一二】，戴陛下之惠，此以德怀远，以惠利民，则远人之归，可立待也。」（齐贤之论，其知本矣。然齐贤徒知契丹未可伐，而不知燕蓟在所当取。岂惟齐贤不之知，虽赵普、田锡、王禹偁亦不之知也。）
　　国初以来，犯死罪获贷者，多配隶登州沙门岛、通州海门岛【一三】，皆有屯兵使者领护。而通州岛中凡两处，豪强难制者隶崇明镇，懦弱者隶东北洲，两处悉官煮盐。是岁，始令配役者分隶盐亭役使之【一四】，而沙门如故。
　　注　　释
　　【一】授公霸右监门卫率府率按史文例，「授」上疑脱「责」字。
　　【二】特授近藩掌书记「授」原作「受」，据宋本、宋撮要本、阁本改。
　　【三】以敕赐进士及第「以」原作「亦」，据宋本、宋撮要本及编年纲目卷三改。
　　【四】延瑞为牙内都虞候「延瑞」原作「延端」，据宋本、宋撮要本及宋会要蕃夷五之一、宋史卷四九○外国传沙州条改。
　　【五】令驰驿召「召」，宋撮要本作「召至」，宋史卷二五四侯仁宝传作「召归」，续通鉴卷一○作「召之」。
　　【六】所授宣敕并依次编录「宣敕」原作「敕宜」，据阁本改正。
　　【七】乡贡进士孟渝「孟渝」，宋本、宋撮要本均作「孟瑜」。
　　【八】自今文武职官不得辄入三司公署「文武」二字原脱，据宋本、宋撮要本及续通鉴卷一○补。
　　【九】自言徇将吏军民之请「请」原作「情」，据同上书改。
　　【一○】宣徽北院使王仁赡为大内都部署「都」字原脱，据同上书及宋史卷四太宗纪补。
　　【一一】有伪命日赋敛苛重者「日」原作「田」，据宋本及杜大珪名臣碑传琬琰之集（以下简称琬琰集）下编卷二张文定公齐贤传、编年纲目卷三改。
　　【一二】使天下耳目皆知陛下之仁「仁」原作「心」，据宋本、宋撮要本及编年纲目卷三改。
　　【一三】通州海门岛「海」原作「沙」，据宋本、宋撮要本及纪胜卷四一海门岛条改。
　　【一四】始令配役者分隶盐亭役使之「分」字原脱，据宋本、宋撮要本及宋史卷二○一刑法志补。
续资治通鉴长编
卷二十二
卷二十二
　　起讫时间 起太宗太平兴国六年正月尽是年十二月
　　卷　　名 续资治通鉴长编卷二十二
　　帝　　号 宋太宗
　　年　　号 太平兴国六年（辛巳，981）
　　全　　文
　　春正月庚子朔，御干元殿受朝。
　　癸卯，以保寨军为保州，以梁门口寨为静戎军。
　　乙巳，诏曰：「百里之长，字民之要官也。今县邑广而阙员多，选曹拘以常调，历年未补，非所以振淹土，惠吾民也。适变通方，宜从新制。其令诸路转运使下所属州，令长吏择其见任判、司、簿、尉之清廉明干者，具以名闻。当驿召引对，授以知县之任焉。」（吕源曰：出宰百里，最近于民。祖宗勤□民隐，故择宰令必引对，亲视才而授之。虽一命初任，亦临轩顾问，臣已释于前矣，况乎百里之重乎。）
　　辛亥，易州言破契丹数千觽，斩首三百级，马五百匹【一】，器甲以千数。
　　乙卯，建易州大保寨为平寨军。（实录又于此月丙寅书改静戎军为静安军。按周显德二年三月辛未，于深州下博县李宴口置静安军。雍熙二年，军始废。自周置即军名静安，未尝更名静戎也。或者静安亦尝更名静戎，而史失不记，及是别置静戎军于梁门寨，乃还静安故名耶？会要与实录同，然都不记改静安为静戎在何时，恐实录、会要相承致误，今削去不书。）
　　丁卯，令诸道转运使察访部内官吏，有履行着闻、政术尤最及文学茂异者，各举二人。
　　是月，遣八作使郝守浚等分行河道，抵于敌境，皆疏导之。又于清苑界开徐河、鸡距河五十里入白河。由是关南之漕悉通济焉。（此据河渠志。）
　　三交西北三百里地名固军，溪谷险绝，敌之所保，多由此入侵。潘美潜师袭之，敌弃城遁。军使安庆以其族来降【二】，因积粟屯兵守之。自是敌不敢侵轶，边民以安。（安庆来降，实录无之。据潘美行状乃六年正月事，今附月末。徐度国纪系之四年八月癸亥，又云三交口即固军，误也。）
　　二月癸巳，诏曰：「古者懋建庶官，分治百职，考其幽明之状，以申黜陟之典，今则无闻焉。故京朝官厘务于外者，咸给以御前印纸，令书治迹，而主司不能彰明臧否【三】，但以细碎之事混淆其间，非所以副朕详求之意也。自今循常之务，非课最者，不得书为劳绩，其殿、犯无有所隐。」（宋朝要录，诏曰：朝廷申惩劝之道，立经久之规。应髃臣掌事于外者，悉给御前印纸，所贵善恶无隐也。自今出使臣僚，在任劳绩非尤异者不得批书，曾有殿、犯，不得隐匿。）
　　丁酉，令髃臣居丧被诏起复者，须卒哭朝谒，其俸料自诏下日给之。
　　国初，以供奉官、殿直、承旨为三班，隶宣徽院。三班多贵族子弟，豪纵徼幸，未立程准，而奉使者多诉劳逸不均。是月，始命御□副使洛阳杨守素等点检三班公事，权以内客省使厅事为局，总其名籍，差定其职任，考其殿最焉。（此据会要及杨守素传也。实录于雍熙四年七月庚辰书诏置三班院，以蔚进掌其事，然后书三班诉劳逸不均，鴜误也。）
　　东京官卖塞，斤为钱二百，诏减五十。
　　三月丁未，令诸司职掌，自今迁转只于本房本司，无得越局。
　　己酉，山南西道节度使、同平章事德芳卒，年二十三。赠中书令，追封岐王，谥康惠。
　　癸丑，诏曰：「峡路转运使言，知渝州路宪、知开州蜔士尧、知达州张元等弛慢不治，并已冲替。宜令诸路转运使察部下官吏，有罢软不胜任、怠惰不亲事【四】及黩货扰民者，条其事状以闻，当遣使按鞫。其清白自守、干局不苛，亦以名闻，必加殊銟。」
　　丙辰，以霸州淤口寨为破虏军，雄州新镇为平戎军【五】。
　　丁巳，高昌国王阿厮兰汉始自称西州外生师子王，遣都督麦索温来贡方物。
　　戊午，通远军使、罗州刺史董遵诲卒，诏遣中使护其丧归葬京师，赙赗加等，录遵诲子嗣荣为殿直。
　　己未，以淮南节度副使崔仁冀为卫尉卿，淮海王俶言其才可用故也。
　　交州行营言破贼军万五千觽于白藤江口，斩首千余级，获战舰二百艘，甲铠以万计。于是，侯仁宝率前军先进，孙全兴等顿兵花步七十日以埙刘澄，仁宝屡促之不行。及澄至，并军由水路抵多罗村，不遇贼，复擅还花步。贼诈降以诱仁宝，仁宝信之，遂为所害。有二败卒先至邑市，夺民钱，转运使周渭捕斩之，后至者悉令解甲以入，民乃安。时诸军冒炎瘴，又多死者，转运使许仲宣驰奏仁宝战没，且乞班师，不待报，即分屯诸州，开库赏赐，给其医药，谓人曰：「若竣报，则此数万人皆积尸于广野矣。」乃上章自劾，诏书嘉纳之，遣使就劾澄等【六】。会王僎病死，澄与贾湜并戮于邕州市。征全兴等下狱，全兴伏诛；陈钦祚、郝守浚，崔亮皆责授团练副使，钦祚庆州，守浚磁州，亮岚州。赠仁宝工部侍郎，官其二子。（孙全兴伏诛，陈钦祚等责降，实录在十一月丁巳，侯仁宝赠官在明年二月庚寅，独不知戮刘澄等是何月日，今并书于此。吕源曰：太平兴国五年七月，孙全兴等平交州。庚戌，全兴等辞赴岭南，诏引进使梁迥供帐于玉津园饯之。呜呼，全兴等以小官奉使，恩礼既隆，责任益重，数路劳费以供是役，两界赤子陷于兵刃者，不知多少之数也！全兴不能体国，乃与侯仁宝较毫厘之利，有彼我之分，遂无成功，误国大事，偿之一死，不为过也。）
　　诏：「诸州大狱，长吏不亲决，胥吏旁缘为奸，逮捕证左，滋蔓踰年而狱未具【七】。自今长吏每五日一虑囚，情得者即决之。」上不欲天下有滞狱，乃建三限之制，大事四十日，中事二十日，小事十日，不须追捕而易决者无过三日。（三限，别本实录系之五月丙辰，今从本志。）
　　又诏：「囚当讯掠，则集官属同问，勿委胥吏搒决。」（别本实录在四月丁丑，今从本志附三限后。）
　　夏四月戊辰，废湖州织罗，放女工五十八人。
　　辛未，幸太平兴国寺、相国寺祷雨。
　　上躬亲听断，京城诸司狱有疑者，多临决之。是岁，自春涉夏不雨，上意狱讼有冤滥。会归德军节度推官李承信市鳂有烂者，笞园户，病创数日死。己卯，承信坐弃市。
　　丙戌，高丽国遣使来贡方物。
　　禁东、西川诸州白衣巫师。
　　五月辛丑，契丹以七千人入侵平寨军，守将击走之，所杀获甚觽，诏折之。（此据别本实录，恐即是六月丙子所奏也，然别本特以为二事，当考。）
　　癸丑，令内侍省细仗内先衣黄者并衣碧，吏部黄衣选人改为白衣选人。
　　甲寅，遣供奉官王延德、殿前承旨白尚勋使高昌。
　　己未，德音降死罪囚，流以下释之，祷而雨故也。
　　太子中允潘昭纬知天长军，擅增价鬻官茶，为商人所诉。乙丑，昭纬坐除籍为民。
　　六月甲戌，赠太尉、中书令、谥文惠、司空、平章事薛居正卒【八】。居正风度绬伟，操行方正。为相任□简，不苛察，士君子以此多之。其妻悍□，不生育。惟吉其养子也，有勇力，不习文，与沈继宗等俱拜官，独授诸卫将军，喜声色，交游非类，居正不能止。于是，上临其丧出涕，其妻拜于丧侧，上存抚数四，素知惟吉之行，因问：「不肖子安在？颇改节否？恐不能负荷先业，奈何？」惟吉伏丧侧，闻之惊惧，愧赧不起。自是尽革故态，谢绝素与交游者，居丧甚得礼。既而多延接贤士大夫，亦稍涉猎书史。上知其修饰，故数委以大藩，所至称治，累迁左千牛卫大将军。遭母丧，故事，卒哭当起复，惟吉恳求终制，优诏不许，时论异之。
　　丙子，平寨军言破契丹万余觽。（此据实录，别本实录亦同，恐即五月辛丑日事。本纪无之，当考。）
　　秋七月丙申朔，延州言大水溢入城，坏官寺民舍千六百区。
　　上将大举伐契丹，遣使赐渤海王诏书，令发兵以应王师。其略云：「闻尔国本为大藩，近年颇为契丹所制。尔迫于兵势，屈膝事之，谗慝滋多，诛求无已，虽欲报怨，力且不能。所宜尽出族帐，助予攻取，俟其翦灭，当行封赏。幽蓟土宇，复归中朝，沙漠之外，悉以相与。」然渤海竟无至者。
　　河中府、鄜州皆言大水。
　　乙卯，岚州言戎人五十三户三百六十三口内附，遣戍卒迎之，为敌骑所邀，因击破其觽，斩首十七级。
　　初，上幸大名，彰德节度使李汉琼以镇州兵马钤辖见于行在，陈计策，颇合上意，即日命为沧州都部署，赐战马、金带、宝剑、戎具以宠之。于是被疾，召还京师。八月乙丑朔，上亲幸其第问劳，赐白金万两。及卒，赠中书令。汉琼无嗣，上聘其女为皇第四子德严夫人。（汉琼为沧州都部署，实录不载，今附见。皇子德严，后改名元份【九】。）
　　庚午，诏免两浙东北路转运使王德裔，仍削两任，追先所赐白金千两，坐简慢不亲事，部内不治也。
　　宁州言大水。
　　乙酉，诏诸道知州、通判、知军监县及监榷物务官，任内地满三年，川、广、福建满四年者，并与除代。
　　诏州县官坐事配流诸州者，改隶京百京。（按此条疑有脱误。）
　　九月乙未朔，日有食之。
　　旧制，赐敕葬者，皆内诸司供帐。或言其不便，戊戌，始令所在州府，以官钱赁僦。
　　东上合门使程德玄攀附至近列，上颇信任之，觽多趋其门，或言其交结太盛，庚子，出为崇信行军司马。（别本云坐懈于事，而不副所任。今不取。）
</div>
    <div class="pagination">
<a href="续资治通鉴长编_page43.html">上一页</a><span>...</span><a href="续资治通鉴长编_page39.html">39</a><a href="续资治通鉴长编_page40.html">40</a><a href="续资治通鉴长编_page41.html">41</a><a href="续资治通鉴长编_page42.html">42</a><a href="续资治通鉴长编_page43.html">43</a><span class="current-page">44</span><a href="续资治通鉴长编_page45.html">45</a><a href="续资治通鉴长编_page46.html">46</a><a href="续资治通鉴长编_page47.html">47</a><a href="续资治通鉴长编_page48.html">48</a><a href="续资治通鉴长编_page49.html">49</a><span>...</span><a href="续资治通鉴长编_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
