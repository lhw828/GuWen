<!DOCTYPE html>
<html>
<head>
    <meta charset="UTF-8">
    <title>御定资治通鉴纲目三编 - 第 46 页/共 73 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定资治通鉴纲目三编 - 第 46 页/共 73 页</h1>
    <div class="content">









　　御定资治通鉴纲目三编卷二十三
　　钦定四库全书
　　御定资治通鉴纲目三编巻二十四
　　【起癸丑明世宗嘉靖三十二年尽壬戊明世宗嘉靖四十一年】凡十年
　　【癸丑】三十二年春正月戊寅朔日有食之隂云不见【日食不见有顷大雪百官表贺因奏谢郊庙】
　　发明【史书日食隂云不见者多矣日食有常度而隂云遮蔽止于一方所谓不见者独京师不见耳宋绍兴三十一年正月朔太史奏日当食不食然当时犹以日食免朝读史者韪焉嘉靖惑于瑞应惟以粉饰治象为心一时诸臣迎合意防纷纷讳饰具表称贺导谀贡媚相习成风防不可胜责至因表贺之故奏谢郊庙则是愚人而并以愚神其谁欺欺天乎】
　　遣侍郎呉鹏振淮徐水灾
　　【徐邳等十七州县连被水患饥民甚众剽刼吏不能禁乃命河道都御史曽钧等濬刘伶台至赤晏庙八十里筑草湾老黄河口増髙家堰长隄缮新荘等旧牐命发淮徐仓米麦四万石运司余盐银五万两遣刑部左侍郎呉鹏振之】质实【吴鹏字万里秀水人钧等防畧曰刘伶台至赤晏庙凡八十里乃黄河下流顷为淤沙壅塞以致奔溃此其防濬所最先者次则草湾老黄河口冲决淹没安东一县亦当急筑既成之后宜筑长隄矶嘴以偹冲击又三里沟新河口比旧口水高六尺若开旧口虽有沙淤之患而为害稍轻若开新口未免淹没之虞而漕舟颇便宜将新口暂闭建置牐座及将髙家堰増筑长堤原建新荘等牐加石修砌以遏横流鹏等防畧曰比年淮徐水患议者谓海口积沙壅阏下流所致今臣亲歴其地贩鬻之舟往来无滞乃知积沙之説出自传闻惟草湾老黄河口刘伶台宜挑濬筑塞使水复故道不致横溃三里沟新开河口迎纳泗水清流可以避黄河之冲宜建牐以时啓闭至六月南京科道祁清徐栻各奏言迩因山东徐邳嵗荒特遣重臣振恤第今天下被灾之地不独徐邳为然若南畿山西陜西暨北直顺徳等府及湖广江浙所在凶歉或经嵗恒旸赤地千里或大水腾溢畎亩草根木皮掘剥无余子女充飱道殣相望其归徳滕沂诸处盗贼公行道途梗塞大江以南蘓松濵海诸防则倭防狂噬井邑为墟饥馑师旅交兴防至非破格蠲振不足以苏民困而延国脉也乃京师之帑蔵既虚各省之搜括已竭额外之征求未已军兴之供亿日烦司农懔懔朝不给夕百方谋画求所以生财者不得也则蠲振将安所取乎臣谓当汰冗费省繁文乞下所司议寻户部议言各处灾伤自奉命振贷外更勅抚按官多方振防至于军国调度今京营正备兵及旂守等三卫新军及官校勇士数万皆仰给官食其他无用之兵无事之官无名之支无益之费不可胜纪总太仓赋课入少出多无可抵补而近来缮邉抚敌修城濬河衣装赏赐皆出嵗额防计之外又安有余裕以佐百姓急宜如清等议通行两京及各省抚按官令各条上冗费以缓征求庶民困可苏从之】
　　兵部贠外郎杨继盛上疏劾严嵩下诏狱
　　【帝既诛仇鸾罢马市乃思继盛言自典史四迁至兵部贠外郎时严嵩方用事恨鸾初凌已善继盛首攻鸾欲骤贵之复改兵部武选司而继盛恶嵩甚于鸾且念起谪借思所以报国抵任甫一月即草奏劾嵩斋三日乃上奏曰臣孤直罪臣防天地恩超擢不次夙夜只惧思图报称盖未有急于请诛贼臣者也请以严嵩十大罪为陛下陈之祖宗罢丞相设阁臣偹顾问视制草而已嵩乃俨然以丞相自居百官奔走请命直房如市无丞相名而有丞相权是壊祖宗之成法大罪一陛下用一人嵩曰我荐也斥一人曰此非我所亲陛下宥一人嵩曰我救也罚一人曰此得罪于我伺陛下喜怒以恣威福是窃君上之大权大罪二陛下有善政嵩必令子世蕃告人曰主上不及此我议而成之欲天下以陛下之善尽归于嵩是掩君上之治功大罪三陛下令嵩票拟盖其职也嵩何取而令世蕃代之题疏方上天语已传故京师有大丞相小丞相之謡是纵奸子之僣窃大罪四严效忠严鹄乳臭子耳未尝一渉行伍皆以军功官锦衣两广将帅俱以私党躐府部是冒朝廷之军功大罪五逆鸾下狱贿世蕃三千金嵩即荐为大将已知陛下疑鸾乃互相排诋以泯前迹是引悖逆之奸臣大罪六谙逹深入击其惰归大机也嵩戒丁汝夔勿战是误国家之军机大罪七郎中徐学诗给事中厉汝进俱以劾嵩削籍内外之臣中伤者何可胜计是専黜陟之大柄大罪八文武迁擢但论金之多寡将弁惟贿嵩不得不朘削士卒有司惟贿嵩不得不掊克百姓毒流海内患起域中是失天下之人心大罪九自嵩用事风俗大变贿赂者荐及盗跖踈拙者黜逮夷齐守法度者为迂滞巧弥缝者为才能是敝天下之风俗大罪十嵩有是十罪而又济之以五奸以左右侍从之能察意防也厚贿结纳得备闻宫中言动是陛下之左右皆贼嵩之间谍以通政司之主出纳也以赵文华为使凡有防至必先送嵩阅竟然后入御是陛下之喉舌乃贼嵩之鹰犬畏厰卫之缉访也即令子世蕃结为婚姻是陛下之爪牙皆贼嵩之葛畏科道之多言也非其私属不得与台谏有所爱憎即授之论刺是陛下之耳目皆贼嵩之奴惧部寺之犹有人也择有才望者罗致门下聫络盘结深根固蔕是陛下之臣工皆贼嵩之心膂陛下柰何爱一贼臣而使百万苍生防于涂炭哉愿陛下聴臣之言察嵩之奸或召问二王或询诸阁臣重则置之宪典以正国法轻则谕令致仕以全国体疏入帝已怒嵩见召问二王语喜谓可指此为罪宻搆于帝帝益大怒下继盛诏狱诘何故引二王继盛曰非二王谁不慑嵩者狱上杖之百移刑部定罪侍郎王学益嵩党也欲坐继盛诈传亲王令防绞郎中史朝賔持之嵩谪之外于是尚书何鳌竟如嵩指成狱时继盛下狱将杖或遗之蚺蛇胆却之曰椒山自有胆何蚺蛇为椒山继盛别号也及入狱创甚夜半而蘓碎甆盌手割腐肉肉尽筋挂膜复手截去狱卒执灯颤欲坠继盛意气自若】质实【严效忠严鹄俱世蕃子是年二月工部尚书欧阳必进奏辨杨继盛所论严效忠冒功事诏兵部核覆子是武选司署郎中周冕言臣奉诏检嘉靖二十七年通政司状严效忠时年十六因武防试未第咨送两广军门聴用未及年余总兵官陈圭都御史欧阳必进奏黎贼平遣效忠报防授锦衣卫试所镇抚未逾月严鹄言兄效忠曽斩首七级并功加赏应得署副千户今效忠身抱痼疾鹄请代职臣心疑其伪方将覈实以闻嵩子世蕃乃自创一稿属臣依违题覆臣观其稿率诞谩舛戾如效忠曽中武举何初无本籍起送文牒今又称民人而不言武举如效忠果鹄之兄世蕃之子则世蕃数子俱防未有名效忠者如效忠果斩首七级则当时状称年止十六岂能赴战何军门诸将俱未闻斩获功独宰相一孙乃骁勇冠三军如曰效忠对敌胫臂受创计临阵及差委相去未一月何以万里军情即能驰报如曰效忠到京以创甚疾故何以鹄代职之日止告不能受职如曰效忠镇抚当代则奏防功止及身例无传袭如曰效忠功当并论例先奏请何止用通状而逼令司官奉行臣悉心亷访初未有名效忠者赴军门聴用鹄亦非效忠亲弟其姓名乃诡设首级亦要买非有纎毫实迹必进既嵩乡曲圭又世蕃姻亲依阿朋比共为欺罔且累朝以来未闻有宰相之子孙送军门报效者乞特赐究正使天下晓然知朝廷有不可幸之功不可犯之法防入下冕诏狱拷讯斥为民至三月廵按云南贵州御史赵锦防言臣伏见曰食元旦变异非常又山东徐淮仍嵗大水四方频地震灾不虚生昔太祖髙皇帝罢丞相散其权于诸司为后世虑至深逺今之内阁无宰相名而有其实非髙皇帝本意今严嵩怙宠张威窃权纵欲事无巨细罔不自専又有违忤必中以祸百司望风惕息天下事未闻朝廷先以闻政府白事之官班候于其门请求之赂辐辏于其室铨司黜陟本兵用舍莫不承其意防邉臣失事率朘削军资纳赇嵩所无功可以受赏有罪可以逭诛至宗藩勲戚之袭封文武大臣之赠谥其迟速予夺一视赂之厚薄以至希宠干进之徒妄自贬损称号不伦亷耻扫地有不忍言者自庚戍之后陛下尝募天下武勇以足兵竭天下财力以给饷搜天下遗逸以任将而封疆之臣卒未有为陛下寛宵旰忧者盖縁权臣行私将吏风靡以掊克为务以营竞为能致朝廷之上用者不贤贤者不用赏不当功罚不当罪财用已竭而外患未见底宁民困已极而内变又虞将作愿陛下立斥罢嵩以应天变防周冕以争冒功事下狱而锦防适至帝震怒谓锦欺天谤君遣使逮锦下诏狱拷讯榜四十斥为民隆庆初起冕太仆少卿未任卒擢锦太常少卿廵抚贵州终刑部尚书始锦以忤严嵩得祸及之官贵州道出嵩里见嵩葬路旁恻然悯之属有司防视人以是称锦长者二王谓裕王载垕即穆宗及景王载圳也玉学益安福人史朝賔晋江人何鳌山隂人】
　　三月振陜西山东饥
　　【发陜西布政司仓库钱谷振济陕西发临清仓粟及防山香钱振恤山东】
　　闰三月筑京师外城
　　【以边警故筑外城一十五里阅九月讫工】质实【京师内城九门筑自明初至嘉靖二十一年时邉报日至都御史毛伯温等言古者有城必有郭宜筑外城下户工二部议以匮乏停止至是给事中朱伯辰复言髙皇帝定鼎金陵于时即筑外城圣虑宏逺盖为万年之计文皇帝移都北平宻迩邉塞顾有城无郭者则缔造方始未暇尽制耳臣窃见城外居民繁伙无虑数十万户且四方万国商旅货贿所集不宜无以圉之矧今邉报屡警不可不及时图之臣尝履行四郊咸有土城故址环绕周规可百二十余里若仍其旧贯増卑培薄补缺续断即可事半而功倍矣疏入命相度外城旧址周围共计七十余里以闰三月十九日兴工筑正南一面转抱东西角楼长二十八里凡七门正南曰永定南之左曰左安南之右曰右安东曰广渠东之北曰东便西曰广寕西之北曰西便】
　　倭防浙江
　　【海贼汪直纠羣盗勾集各岛倭人大举入防连舰百余艘蔽海而至自台宁嘉湖以及蘓松至于淮北濵海数千里同时告警贼屯据浙江昌国卫凡五日叅将俞大猷以舟师攻之始去廵视浙江都御史王忬条上海防八事并以倭冦出境浮海东遁奏闻倭自闰三月登岸至六月留内地凡三月余若太仓海盐嘉定长洲诸县金山镇海诸卫所皆被焚掠上海县昌国卫南滙吴淞江乍浦诸所皆为所攻防崇明华亭青浦象山嘉兴平湖海宁临海黄岩慈谿山隂防稽余姚诸县乡镇焚荡畧尽】质实【海盐古武原乡秦置县元为海盐州明洪武中复为县属嘉兴府长洲本呉之长洲汉为吴县唐置长洲县明属蘓州府今皆因之金山卫在松江府东南七十二里洪武二十年建以山而名卫南濒海与金山对峙有城周十二里南滙守御千户所在上海县东南八十里洪武二十年建所城周九里有竒吴淞江守御千户所在嘉定县东南四十里吴淞江北岸明洪武十九年建有城当吴淞江入海之口乍浦在嘉兴府平湖县东南二十里与海盐县接界明洪武中筑城以为备御华亭汉娄县地三国时吴封陆逊为华亭侯即此唐天寳中置华亭县明属松江府青浦明置县属松江府平湖明置县属嘉兴府今皆因之海宁汉海盐县元改曰海宁县明属杭州府今为海宁州仍属杭州府黄岩隋临海县地唐天授中改黄岩县明属台州府慈谿古句章县地唐开元中置慈谿县明属宁波府今皆因之王忬条上海防八事一禁近海豪民通倭以絶祸本二照各邉例惟以奋勇血战为功不以损伤为罪三选调闽浙兵相兼操习以资防御四通行两广直廵抚操江官逺行哨探分布兵船彼此夹攻五两省守廵兵备官照原定地方驻劄以専责成六寛禁令以开自新如胁从贼犯准令投首积年渠魁亦聴归降七闽浙渔船量议収税及查理盐课事宜以助军饷八濵海顽民接济外防及泄漏消息者防之极刑全家发邉充军部议俱从之忬后复请筑嘉善崇徳桐乡徳清慈谿奉化象山诸县城而恤被冦诸府】
　　秋七月谙逹大举入侵
　　【初叛人赵全邱富等以罪亡入敌招集亡命居丰州筑城自卫垦水田搆宫殿号曰板升板升华言屋也谙逹毎入侵必置酒全所问计全等教以制钩杆攻城堡之法谙逹信用之是嵗春两犯宣府至是复大举深入下浑源灵邱广昌急攻插箭浮图等峪逰击陈鳯朱玉力战郤之敌分兵东犯蔚而掠代繁畤已驻鄜延二十日屠掠延庆诸城防遍防久雨乃去未防复以万骑侵大同廵抚赵时春御之遇伏败绩总兵官李涞战死全军皆没明年春复犯宣大攻蓟镇墙百道并进警报日数十至京师戒严蓟辽总督杨博悉力拒守募死士夜斫其营敌惊扰乃遁】质实【插箭峪在今直易州广昌县东南浮图峪在广昌县东路出紫荆闗繁畤汉县东魏改郡金为坚州明洪武二年复为县属代州延庆州秦属上谷郡元属奉圣州延祐三年改置龙庆州明隆庆初改延庆州今皆因之杨博字惟约蒲州人】
　　金星昼见
　　【自戊辰至辛未四日乃防】
　　九月柘城盗师尚诏作乱官军讨平之
　　【尚诏本盐徒以私贩作奸剽掠逺近官府不能制廵抚谢存儒苟幸无事假以总保长令总诸镇民捕盗尚诏肆为威虐守臣欲诛之遂反结剧盗数千薄归徳城其党啓门纳之乃刼狱囚掠帑蔵去官军分道击贼遇之鄢陵与战败绩复击之于霍山贼团官军无敢进者副使曺邦辅斩最后者士卒竞进贼大溃擒斩六百余人已而追获尚诏于山东莘县诏即所在斩之贼起四十余日破府一州二县八屠戮十余万人三省皆震】质实【柘城隋县明属睢州今属归徳府霍山汉灊县地隋为霍山县明属六安州莘县汉阳平县隋为莘县明属东昌府今皆因之谢存儒蒲州人曺邦辅字子忠定陶人】
　　冬十月振河南山东饥
　　【户部言河南山东嵗饥盗起请发临清仓米七万石以三万石自卫河逹卫辉振河南以四万石振山东仍敕抚按官出官银数万两于隣近州县籴粟振民及立均籴之法以平时值从之防吏部侍郎程文徳上言今直河南山东徐邳淮扬等处方数千里水灾异常民不聊生流离载道言官陈振防未见旦夕亟行臣闻救荒莫便乎近其人莫不便乎拘以常格请于两直二省各遣行人赍诏谕宣布徳意慰拊颠赎令各州县自为振给聼其便宜防置凡官帑官廪赎纳劝借苟有以济民者一不限制又近日户部申明开纳事例亦暂许本地上纳随其所有粟黍麦菽之积可救饥者皆得输官计直视其合例者官为请部劄而授之自抚按以下凡诸常事悉暂停辍一意振防督责诸守令夙夜从事仍令造册登计全活之数定为等则以课殿最防入下部议行】
　　【甲寅】三十三年春正月朔以贺表违式杖六科给事中于廷
　　【先是三十二年春正月朔以贺表语乖文体逮礼科给事中杨思忠于午门外杖之百罢为民六科官各夺俸一月以思忠初议孝烈皇后不祔庙帝心衔之也至是以贺表中失擡万夀字诏锦衣卫逮六科给事中张思静等各廷杖四十】
　　夏五月命张经总督军务讨倭
　　【南京兵部尚书张经等言洪武间以倭冦不靖遣信国公汤和经畧海防凡闽浙濵海之区陆有城守水有战船故百余年冦不能为害其后法弛生军士有纳料放班之弊强富者散遣老弱者哨守战船损壊亦弃不修以致冦得而入请行各防廵抚严督所属预集兵船以守要害追捕纳料军士以寔行伍清理积嵗料银以造战船従之朝议因以倭冦猖獗宜设总督大臣命经不觧部务督江南北浙江山东福建湖广诸军便宜行事已而改经右都御史兼兵部侍郎専办讨贼时倭二万余据柘林川沙洼抄掠四出经至选将练兵为捣巢计以江浙山东兵屡败乃大徴两广狼土兵协力进勦】质实【柘林川沙洼在松江府上海县东南地连柘山嘉靖三十六年以廵抚赵忻等奏置川沙堡筑城周四里屯设官兵以偹倭防遂为巨镇海防考云堡南五十里为川沙滙】
　　秋七月诏勲戚大臣入直西内
　　【帝崇奉道教益笃特命驸马都尉鄢景和安平伯方承裕尚书李黙王用賔左都督陆炳入直西内侍郎程文徳闵如霖郭朴吴山供撰青词景和以不谙元理辞帝不悦罢其入直已而赉在直诸臣景和与焉景和辞免且言臣愿洗心涤虑效马革裹尸之报帝怒其怨谤熙为民】质实【方承裕鋭之子李黙字时言瓯宁人王用賔字元兴咸宁人陆炳平湖人以军籍锦衣卫闵如霖字师望乌程人郭朴字质大安阳人吴山字曰静髙安人】
　　【乙夘】三十四年春二月遣赵文华督视海防
　　【文华謟事严嵩结为父子自通政使进工部侍郎东南倭患棘文华言七事首请遣官望祭海神帝用嵩言即命文华往兼督察军情文华恃宠恣睢百司震惧公私财赂填集江南为之困敝又牵制兵机颠倒功罪虽征兵半天下而倭势愈炽　时文华条陈偹倭便宜七事首祭海神次令有司掩骼轻徭次増募水军次蘓松常镇民田一夫过百亩者重科其赋且预徴官田税三年次募富人输财力自效事宁论功次遣重臣督师次招通番旧党并海塩徒易以忠义之名令侦伺贼情因以为阃兵部尚书聂豹议行其五事惟增田赋遣重臣二事不行帝怒夺豹官】质实【聂豹字文蔚吉安永丰人】
　　夏五月张经败倭于王江泾诏逮经下狱
　　【赵文华颐指大吏是时张经方征四方及狼土兵议大举经自以位在文华上独心轻之文华不悦与廵按御史胡宗宪比屡趣经进兵时诸路狼兵已集惟永顺保靖兵未至经欲待其至而后战文华再三言经守便宜且虑文华轻浅泄师期竟不以告文华怒防劾经养寇失机防方上而永保兵已至时柘林倭合新倭四千余人突犯嘉兴经分遣叅将卢镗等督狼土兵水陆撃之保靖宣慰使彭荩臣与贼遇于石塘湾大战败之贼遂北走平望副总兵俞大猷以永顺宣慰司兵邀击之贼奔回王江泾保靖兵复急击其后贼遂大败诸军共擒斩首功一千九百八十有竒溺水及走死者甚众余贼不及数百奔归柘林自有倭患以来东南用兵未有得志者此为军兴战功第一文华攘之以奏谓已与宗宪督师所致帝问严嵩嵩对如文华指且言狼兵初至经不许战至文华宗宪致防遂冒以为功帝深入其言即下诏逮经经至防言臣任总督半载前后俘斩五千乞赐原省不纳遂与廵抚李天宠俱论死系狱举朝知其寃莫敢奏】质实【石塘湾在今浙江嘉兴府石门县东北二十里亦曰石门塘出吴江之径道也平望镇名在江南蘓州府吴江县南四十五里为控接嘉湖之要道嘉靖中倭防尝屡犯此保靖宣慰使司明洪武中置永顺宣慰使司洪武二年为州六年置司皆属湖广行省王江泾在嘉兴府秀水县北相传以王江二姓居此而名今有镇为南北要冲胡宗宪字汝贞绩溪人俞大猷字志辅晋江人李天宠以文华谤除名至是复为宗宪所劾被逮时给事中李用敬阎望云等言今获首功以千计正倭夺气之时宜乗势捣柘林川沙洼之巢以殱丑类若复易帅恐惧机防帝大怒谓用敬等党奸阻法乃命锦衣逮用敬等各廷杖五十黜为民】
　　秋八月曺邦辅殱倭防于浒墅关
　　【初倭自宜兴奔蘓州防柘林洋贼遭风坏三舟余贼三百有竒登岸至陶宅镇据之邦辅时廵抚应天虑二贼合为患也乃亲督副使王崇古防集各部兵扼其东路四面蹙之时佥事董邦政把总娄宇督兵守陶宅邦辅计陶宅贼据险且众未可进兵乃召邦政宇助勦合战斩首十九级贼始惧欲潜走太湖官军进及之尽殱其众副将何卿师溃邦辅援之以火器破贼舟前后俘斩六百余人侍郎赵文华欲攘其功邦辅防书先奏文华大恨既而与浙江廵按御史胡宗宪防邦辅攻陶宅贼诸营皆溃师退邦辅进攻之复败坐夺俸文华奏邦辅避难击易致师后期总督杨宜亦奏邦辅故违节制给事中夏栻孙濬争之得无罪文华奏言贼易灭以督抚非人致败乃逮系邦辅谪戍朔州】质实【陶宅镇在松江府华亭县青村所城东奉贤县之西北王崇古字学甫蒲州人】
　　冬十月杀张经李天宠遂及兵部贠外郎杨继盛【继盛系狱三载帝犹无意杀之已而有为营救于嵩者其党胡植鄢懋卿怵之曰公不覩养虎者邪将自贻患嵩颔之防张经李天宠坐大辟嵩揣帝意必杀二人比秋审因附继盛名并奏得报继盛妻张氏伏阙上书请代夫死嵩屏不奏继盛遂与经天宠并弃西市杨继盛系狱毎当朝审时观者塞衢见继盛囊三木輙愤叹曰柰何不以囊嵩而囊若耶或至泣下继盛临刑赋诗曰浩气还太虚丹心照千古平生未报恩留作忠魂补天下涕泣传诵之隆庆初恤直谏诸臣以继盛为首赠太常卿谥忠愍张经亦复官谥襄愍】质实【胡植南昌人鄢懋卿丰城人继盛妻张氏上书言臣夫继盛误闻市井之言尚狃书生之见遂发狂论圣明不即加戮俾従吏议两经奏谳俱荷寛恩今忽阑入张经防尾奉防防决臣仰惟圣徳昆虫草木皆欲得所岂惜一廻宸顾下垂覆盆倘防末减不胜大幸若以罪重必不可赦愿即斩臣妾首以代夫诛夫虽逺窜邉隅必能效死疆场以报君父嵩不以闻】
　　十一月壬辰朔日有食之
　　十二月山西陕西河南地震
　　【三省同时地震声如雷鸡犬鸣吠陕西渭南华州朝邑三原及山西蒲州诸防尤甚或地裂泉涌中有鱼物或城郭庭舍防入地中或平地突成山阜河渭溢华岳终南山鸣河清数日官吏军民死者八十三万有竒】质实【渭南汉新丰县苻秦析置渭南县明属西安府今因之华州郑始封邑复属晋后魏为华山郡太和十一年兼置华州明属西安府今属同州府渭水在西安府北三十里华岳在华隂县南十里终南山在西安府南五十里】
　　【丙辰】三十五年春正月彗星见
　　【长尺许西南指渐长至三尺余扫太微垣东北行入紫防垣犯天牀至四月始灭】
　　二月振平阳延安灾
　　【以地震发银四万两振山西平阳府陕西延安府诸属县并蠲免秋粮有差时山西河南同日地震遣官祭告山川河洛并所在帝王寝庙】
　　以胡宗宪总督军务讨倭
　　【初张经被逮易以周珫未防又以杨宜代之自经逮后狼土兵皆愤恨无鬬志宜节制不行而赵文华威出宜上宜惟曲意奉之而已时倭聚柘林其党自绍兴窜转掠杭严徽宁国太平直犯南京出秣陵关刼溧阳宜兴扺无锡趋浒墅转鬬数千里杀伤防四千人厯八十余日防文华欲夺应天廵抚曺邦辅之功而邦辅防书已奏文华乃大集浙直兵与宗宪亲将之进营甎桥倭悉鋭来冲大败文华夺气乃定计招抚防川兵破贼周浦总兵俞大猷破贼海洋文华遂言水陆成功江南清晏请还朝许之比至言余倭无防盛毁杨宜而荐宗宪遂夺宜职而擢宗宪为兵部侍郎督诸军讨倭】质实【秣陵关在江宁县南今有镇周浦在奉贤县东南一名杜浦周珫应城人杨宜衡水人】
　　三月以赵文华为工部尚书
　　【文华归后东南败报踵至帝疑文华妄数诘严嵩嵩曲为觧帝终不释防吏部尚书李黙发防试选文中言汉武事征讨而海内虚耗唐宗攻淮蔡而晚业不终文华劾其诽谤黙坐死帝以是谓文华忠进尚书加太子太保　初黙为吏部尚书时严嵩柄政擅黜陟权黙毎持己意嵩衔之及大计羣吏黙戒门下谢賔客嵩甚恨赵文华视师还黙气折之至是廵按御史周如斗以倭事败状闻文华谋所以自觧稔帝喜告讦遂劾黙诽谤隆庆中复黙官万厯中諡文愍】
　　夏四月振陕西灾
　　【以陜西甘肃诸防地震诏发太仓银三万两于延绥一万两于宁夏五千两于甘肃一万两于固原恊济民屯军饷仍令所司亟覈被灾重者停免夏税并将先发帑银及备振赃罚事例茶马折谷银救贫民】
　　五月复遣赵文华视师
　　【倭警遝至部议再遣大臣督师已命兵部侍郎沈良才矣嵩令文华自请行且言江南人矫首望文华帝信之命兼右副都御史提督军务文华再出胡宗宪欲借以通嵩謟奉无不至文华素不知兵亦倚宗宪两人交甚固已而宗宪俘陈东平徐海文华以大防间归功上元帝大喜加文华少保宗宪右都御史】质实【俘陈东平徐海时宗宪遣指挥夏正防要海降且曰陈东已有约所虑独公耳海因疑东而东知海营冇宗宪使者亦大惊由是有隙宗宪因谕海陈东麻叶许以世爵海果防叶以献宗宪觧其防令以书致东图海而隂泄其书于海海怒海妾受宗宪赂亦説海于是海复行计防东来献刻日请降忽率百余人先期猝至文华惧欲弗许宗宪强之海叩首伏罪宗宪慰之海自择沈荘屯其众沈荘者东西各一以河为堑宗宪居海东荘以西荘防东党令东致书其党曰督府檄海夕擒若属矣东党惧乗夜攻海海走间道官军围之投水死海之未降也倭万余趋浙江皂林等防将军宗礼帅兵九百御之于崇徳三里桥三战皆防斩首三百余级海等辟易称为神兵防桥防军溃礼与镇抚侯槐何衡忠义官霍贯道俱死之礼骁勇敢战所部箭手三十人皆壮士论者谓是役自兴兵以来用寡敌众血战第一功云礼虽防败然海等亦病创夺气未防遂降】
　　采蓟州矿银
　　【蓟州玉旺峪进紫矿砂一百五十斤先是有诏采蓟州矿银礼部议遣司官一贠往既行及是帝以天地之寳不可不重命追还原遣官更遣制勅房办事左通政王槐锦衣卫千户仝天爵同内使一人采矿银于玉旺峪寻户部主事张芹进山东寳山诸矿砂二百十七两矿银二百两有竒帝以为少命从寔开取及严禁官民隐匿侵盗者其未取之所仍令奏闻取之】
　　夏五月冀州等防地震
　　【兾州高邑新河栢乡隆平广平等防一日三震声如雷】质实【高邑汉房子县北齐置高邑县明属赵州今因之】
　　秋九月徽王载埨有罪废为庶人自杀
　　【初载埨父厚爝善方士陶仲文仲文奏其忠敬奉道帝喜封为真人予金印及载埨嗣益以奉道媚帝命绾其父真人印南阳人梁高辅者自言能导引服食载埨用其术和药命高辅因仲文以进高辅被上宠不复亲载埨载埨衔之已而高辅为帝取药不得求载埨旧所蓄者载埨不与而与仲文高辅大恨乗间言载埨过失帝疑之夺真人印仲文知衅已成不敢言防有民耿安告载埨夺其女下按治有司因发其诸不法事诏废为庶人锢髙墙载埨自缢死妻妾皆从之】质实【厚爝徽恭王见沛之孙】发明【载埨一宗藩也而忽有真人世及之封已足骇聴伊谁所为方士仲文之力也俄而夺真人印而废为庶人伊谁所为方士高辅之力也载埨信有罪矣惩之以法亦复何枉奈何以取药不与为高辅所中伤遂致抵隙以申其罚使当日载埨悉以所蓄方药出付髙辅则虽有告讦亦药中寝其事矣明法勅罚者固如是乎】
　　冬十月丙戍朔日有食之
　　金星昼见
　　【凡四日】
　　十一月陕西地震
　　【陕西山丹卫地一日三震声如雷关城多壊】
　　【丁巳】三十六年春三月山东大雨雹
　　【山东沂州雨雹大者如盂小者如鸡卯平地厚尺余径八十里伤人畜无筭】质实【沂州后周置隋曰琅邪郡唐复曰沂州明属兖州府今为沂州府】
　　夏四月奉天华盖谨身三殿灾
　　【奉天殿灾延烧华盖谨身二殿及文武二楼奉天左顺右顺及午门并午门外左右廊尽燬越日乃熄帝下诏引咎修斋五日止诸司封事停刑五月】
　　秋九月赵文华有罪免其子怿思戍邉
　　【三殿既灾帝急欲建正朝门楼文华猝不能办帝不怿且闻其视师江南黩货要功状思逐之严嵩言文华因触署南征疾尚未愈随令上章称疾帝手批令回籍休养制下举朝称贺嵩独不怡者累日帝怒无所泄防其子锦衣千户怿思以赍祀停封章日请假送父回籍帝大怒黜文华为民戍怿思邉卫文华故病蛊及遭谴卧舟中意悒悒不自聊一夕手扪其腹腹裂脏腑出遂死】
　　杀前锦衣卫经歴沈链
　　【链既至保安未有馆舍贾人某询知其得罪故空家舍授之里长老亦日致薪米遣子弟就学链语以忠义大节皆大喜塞外人素戅直又稔知严嵩恶争詈嵩以快链且草为人象李林甫秦桧及嵩醉则聚子弟攅射之或踔骑居庸关口南向防手詈嵩痛哭而归语稍稍闻京师嵩大恨其党路楷廵按宣府世蕃属与总督杨顺合图之两人日夜谋中链防蔚州获妖人阎浩词所连甚众顺喜谓楷曰是足以报严公子矣窜链名其中上之遂斩宣府市戍子襄极邉予顺一子锦衣千户楷待铨五品卿寺顺曰严公薄我赏意岂未惬乎并取链子衮褒杖杀之　链隆庆初赠光禄少卿任一子官子襄乃上书言路楷杨顺杀人媚奸状给事中魏时亮陈纉亦相继论之遂下顺楷吏论死天啓初链谥忠愍】质实【路楷汶上人杨顺徳州人】
　　冬十一月谙达子锡林阿围大同右卫
　　【锡林阿有妾曰托斯齐私部目惧罪来降杨顺自诩为竒功致之京师锡林阿来索不得寇应朔二州毁七十余堡縦掠大同围右卫数匝顺惧乃诡言敌欲以叛人赵全等来易托斯齐兵部尚书许论以为便乃遣托斯齐逸出塞绐之西走隂告锡林阿锡林阿执而戮之狎知顺无能围右卫益急更分兵犯宣蓟西鄙震动严嵩意欲弃右卫帝不听诏诸臣分兵措饷而以兵部侍郎江东代顺时故将尚表以餽饷入围城悉力捍御时出兵突战获谙逹孙及婿与其部将各一人防江东及廵抚杨选总兵张承勲等各严兵进围乃解】质实【大同右卫在大同府西二百里明初置万厯三年増修城周九里今改右玉县为朔平府治许论字廷议进少子江东山东朝城人杨选字以公章邱人　锡林阿旧作辛爱托斯齐旧作桃松塞今并改】
　　胡宗宪诱降海盗汪直诛之
　　【直据海岛挟倭为雄紏众三千余入宁波大掠朝廷悬赏购之迄不能致既而内地有偹倭亦多被勦戮有全岛无一人归者往往怨直直不自安宗宪与直同乡里欲招致之释直母妻于狱舘之杭州资给甚厚遣宁波诸生蒋洲赍其家书往招直直知家属固无恙顾心动及是遂率贼目数十人来贡市泊舟山之岑港将吏以为入防陈兵偹直遣其养子王激入见宗宪曰我以好来何故陈兵相待宗宪解谕百方要一贵官为质宗宪立遣指挥夏正往直疑解乃来谒宗宪慰之甚至令谒巡按御史王本固于杭州本固下直于狱以闻宗宪防请曲贷直以系番人心本固争之遂斩直其党大恨支觧夏正焚舟登山阻岑港而守已移之柯梅造新舟以遁宗宪利其去不追贼遂扬帆而南流刼闽广】质实【舟山在宁波府定海县治东明设千户所于此今改名定海山岑港在定海县西北旧为戍守要地柯梅岭名在定海县海中过此即为外洋王本固邢台人】
　　发明【胡宗宪之计招汪直其本意未必非欲収岛倭乌合之众以杀其势顾直之煽诱倭人肆其焚掠与陈东徐海厥罪维均诛之良是也王本固遽执下狱又何防请曲贷为至诛直之后其党焚舟而遁是时宗宪兵力非不足以蹑踪追勦乃聴其去而且利之是诚何心传称宗宪以赵文华为党援文华既败宗宪失所倚庇更借白鹿等物侈陈符瑞而且多其擒直之功足以固宠自立倭虽遁至他防若与已无伤者卒至蔓延数省荼毒海隅所谓以邻国为壑又岂人臣为国御侮之道哉】
　　十二月金星昼见
　　【戊午】三十七年春三月总督宣大侍郎杨顺以罪逮下狱【方锡林阿围大同杀掠吏民无筭顺惧为路楷所奏贿以七千金楷悉为掩覆及是给事中吴时来抗章劾顺罪且发楷受金状帝方怒顺召祸立命逮顺及楷下狱严嵩不能救乃言楷受金当勘而令其党给事中郑茂往茂还事事为顺辨复言楷受金无左騐顺楷俱薄谴于是时来即劾嵩朋党罔上防主事张翀董传防亦于是日劾嵩翀与时来皆徐阶门生传防则楷邑子时来先又官松江嵩疑阶主使乃宻奏三人同日搆防必有人主之帝下三人诏狱鞫讯久之无所得三人皆谴戍然自是帝亦稍厌嵩矣】质实【吴时来字惟修仙居人张翀字子仪栁州人董传防字原汉松江华亭人】
　　夏四月振辽东饥
　　【辽东大饥先已发银五万余两振之至是再发户兵工三部库银一万两命御史吉澄往振未防又以廵按御史周斯盛之奏复发银二万两趣澄疾驰至振给之】质实【吉澄直开州人周斯盛陕西宁州人】
　　秋八月防围甘州
　　【济农犯永昌凉州进围甘州十四日始退土蛮亦数防辽东】质实【济农旧作吉能即前济农子济农系防古王号故父子并袭其称旧分作吉囊吉能音译岐今俱改正】
　　冬十月礼部进瑞芝
　　【先是帝于秘殿扶乩言服芝可延年乃诏有司采芝五岳及诸名山至是礼部进一千八百六十本诏广求径尺以上者　帝诏有司采诸名山五岳仍访之民间防宛平县民张巨佑得芝五本献之赉银币于是四方来献者接踵而至总督胡宗宪廵抚阮鹗御史路楷等相继上者不可胜计其芝皆积苑中内侍窃出市人复进之以邀赏凡得芝万本聚为一山号万嵗芝山】
　　【己未】三十八年春二月锡林阿袭滦河
　　【锡林阿与娄巴图尔诸部谋大举入边屯防川声言东下蓟辽总兵王忬不能察遽引兵而东号令数易敌乗间入潘家口渡滦河而西大掠遵化迁安蓟州玉田驻内地五日京师大震御史王渐方辂交章劾忬遂逮忬下诏狱论死　初王忬以才器见重所请无不从及为总督邉将数以败闻渐失宠严嵩夙不悦忬而忬子世贞复以口语为嵩子世蕃所憾杨继盛之死世贞又经纪其防嵩父子亦大恨滦河变闻遂得行其计隆庆初世贞伏阙讼寃复忬官予恤】质实【潘家口在遵化州东北四十里滦河臣等恭读御制滦河濡水源考滦河源出独石口外东北一百余里】
　　【已延屯图古尔山经西屯库尔竒勒河自北来滙之自此遂名滦河至石家地滦分支折而西南流至新桥口入于海玉田秦无终县唐万嵗通天二年改为玉田县明属蓟州今属遵化州　娄已图尔旧作老把都今改】
　　夏五月廵抚都御史李遂平江北倭
　　【倭数百艘防海门遂令副使刘景韶防撃邱陞扼如臯而身驰防州当其冲贼知如臯有偹将犯防州遂急檄景韶陞遏贼连战皆捷先是遂语诸将曰贼若由防州出鳯泗则陵寝惊若由黄桥逼仪则运道梗若沿海而至庙湾则絶地及是贼果沿海东掠遂喜曰贼无能为矣令景韶尾其后而致之庙湾复虑贼突淮安乃夜半驰入城贼寻至遂督叅将曺克新等御之姚家荡防通政唐顺之副总兵刘显来援贼大败走保庙湾景韶亦败贼印庄庙湾贼据险不出攻之月余不克顺之显驰救三沙遂令景韶填堑夷木壑垒而陈以火焚其舟贼乗夜潜遁追奔至虾子港江北倭悉平帝玺书奬遂迁南京兵部侍郎以顺之代为廵抚顺之寻卒】质实【如臯汉海陵县地唐为如臯镇南唐复为县明属防州今属江蘓通州黄桥镇名在通州防兴县北庙湾在淮安府山阳县东北射阳湖防诸水由此入海有城今设同知驻此为濵海冲要防亦曰庙湾场姚家荡在淮安府塩城县西北商贾辐辏为濵海巨鎭印荘镇名在防兴县东虾子港在姚家荡东南有蛤蜊虾子等港李遂字邦良丰城人刘景韶湖广崇阳人唐顺之字应徳武进人初举进士第一改庶吉士寻调主事遂引疾归读书阳羡山中凡天文乐律地理兵法弧矢勾股】
　　【壬竒禽乙英不究极原委防赵文华视师特防荐顺之顺之高出防于罗洪先洪先曰向已名仕籍此身非我有安得侔防士顺之遂出然顺之闻望颇由文华之荐而损刘显南昌人】
</div>
    <div class="pagination">
<a href="御定资治通鉴纲目三编_page45.html">上一页</a><span>...</span><a href="御定资治通鉴纲目三编_page41.html">41</a><a href="御定资治通鉴纲目三编_page42.html">42</a><a href="御定资治通鉴纲目三编_page43.html">43</a><a href="御定资治通鉴纲目三编_page44.html">44</a><a href="御定资治通鉴纲目三编_page45.html">45</a><span class="current-page">46</span><a href="御定资治通鉴纲目三编_page47.html">47</a><a href="御定资治通鉴纲目三编_page48.html">48</a><a href="御定资治通鉴纲目三编_page49.html">49</a><a href="御定资治通鉴纲目三编_page50.html">50</a><a href="御定资治通鉴纲目三编_page51.html">51</a><span>...</span><a href="御定资治通鉴纲目三编_page47.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
