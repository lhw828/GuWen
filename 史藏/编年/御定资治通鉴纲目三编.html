<!DOCTYPE html>
<html>
<head>
    <meta charset="UTF-8">
    <title>御定资治通鉴纲目三编 - 第 1 页/共 73 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定资治通鉴纲目三编 - 第 1 页/共 73 页</h1>
    <div class="content">　　乾隆四十年五月十五日内阁奉
　　上谕前曽命仿朱子通鉴纲目軆例纂为明纪纲目刋行已久兹披阅叶向髙集见其论福藩田土疏所叙向日防意云养赡地土原给四万顷卿等屡奏地土难以凑处王亦见辞今减去二万顷云云则福王当日所得之田仅二万顷今纲目载福王常洵之国条云赐庄田四万顷中州腴土不足取山东湖广田益之与向髙有不合又所载青海朶顔等人名对音沿用鄙字与今所定同文韵统音字及改正辽金元国语解未为画一是张廷玉等原办纲目惟务书法谨严而未暇考核精当尚不足以昭传信着交军机大臣即于方畧舘将原书改纂以次进呈朕亲阅鉴定其原书着查缴钦此



　　乾隆四十年五月十八日内阁奉
　　上谕昨因明纪纲目考核未为精当命军机大臣将原书另行改辑朕鉴定因思纲目三编虽亦曽经披览但从前所进呈之书朕鉴阅尚不及近时之详审若通鉴辑览一书其中軆例书法皆朕亲加折衷一本大公至正为可法则此次改编纲目自当仿照办理又明史内于元时人地名对音讹舛译字鄙俚尚沿旧时陋习如啚作为兔之类既于字义无当而垂之史册殊不雅驯今辽金元史已命军机大臣改正另刋明史乃本朝撰定之书岂转可聼其讹谬现在改办明纪纲目着将明史一并查改以昭传信朕非于此等音译字面有所偏袒盖各国语音不同本难意存牵合即如满洲蒙古文译为汉文此音彼字两不相涉乃见小无识之徒欲以音义之优劣强为分别轩轾实不值一噱朕毎见法司爰书有以犯名书作恶劣字者辄令改写而前此书回部者每加犬作亦令将犬旁削去诚以此等无闗褒贬而适形鄙俚实无足取况当海防同文之世又岂可不务为公溥乎将此通谕知之所有原颁明史及纲目三编俟改正时并着查缴钦此












　　御定通鉴纲目三编原序
　　编年之书奚啻数十百家而必以朱子通鉴纲目为凖通鉴纲目葢祖述春秋之义虽取裁于司马氏之书而明天统正人心昭监戒者防微得春秋大居正之意虽司马氏有不能窥其藩篱者其他葢不必指数矣尝谓读书立言之士论世为难非如朱子具格致诚正之功明治乱兴衰之故其于笔削鲜有不任予夺之私失褒贬之公者自纲目成而义指正大条理精密后儒有所依据踵而续之由宋迄元厘然方策至明代君臣事迹编辑之难更倍于诸书葢明史已成于百年之后而世变风漓记载失实若复迟待将何以继续编而示来许爰亟命儒臣法朱子通鉴纲目义例増损编摩大书以提要分注以备言每一卷成呈览朕于防暇亦时御丹铅为之叅定虽于天人一贯之精微未之能尽而惟是谨严之义守而弗失简正之防志而必勉书既成羣臣举唐太宗之事为言勉从其请而为之序云
　　乾隆十一年夏四月朔御制















　　御制明史纲目书成有述【并序】
　　明史纲目之书不可不亟成之而又不敢率就之盖明史已出于百年以后纲目若复迟待咎将谁诿而取裁义例校阅诸臣一一请示既以身任其事则不得徒博钦定名目已也将天下后世之公论于是乎在书成既亲序以冠简端复为此诗以见意并识有明三百年兴亡之概焉
　　直道惟凭信史留斯民三代理无偷学探司马治平要书慕文公体例优亦曰此心无予夺敢云我志在春秋编摩端识权衡在鱼鲁何妨付校讐
　　蛇分星聚瑞符覃崛起原从皇觉庵燕国帝车遥指北金陵王气遂昌南一时开创经猷集奕世风声莭义谈若论
　　兴王自东土比汤慙徳更无慙【昔人谓三代以下开创之主要当以汉髙祖元世祖明太祖为正然汉明虽起布衣究其宇内之臣也元虽非宋臣犹嫌取自其手惟我朝平李自成之乱而有天下于明为有恩比元尤为尽善云】
　　金川门外血波横大义奚称旦辅成难讳齐黄疎计畧尚怜气节在公卿缁衣不辨真兮伪斗粟从来弟与兄独笑吉安胡侍讲一猪不忍太痴情
　　慢言此辈弱而愚甫节鱼童何代无不少英明偏授柄端因威福遂専枢善窥更自依房闼妙术惟应宴娯屋社当年縁底事厉阶屡肇自宫徒
　　持盈保防信惟囏往复平陂理转环拜疏省僚羣自去垂衣宫禁尚躭闲蜩螗三案纷轇轕门户东林激变患独有思陵殉宗社故宜矜惜动
　　龙顔【明之亡实亡于万厯之惰于为政及天启之闇不尽崇祯之罪也故我　　世祖以礼葬于思陵加谥建碑较古独厚云】
　　赏罚当时犹贵信况于万世信无刋【二语本方孝孺史论意】从来旧史传三述亦越新编切五难义利纎毫无或爽劝惩一字必期安试观三百年间事已意曽无爱恶干【从来为史者于本朝多讳词于胜国必过语此春秋以后所以少信史也朕每引为深戒故于明史纲目亦唯善者善之恶者恶之因物付物不敢以己意好恶为褒贬后之观是书者其必有以谅吾矣】
　　钦定四库全书　　　　　史部二
　　御定资治通鉴纲目三编　　编年类
　　提要
　　【臣】等谨案
　　御定资治通鉴纲目三编四十卷乾隆四十年奉勅撰初大学士张廷玉等奉
　　勅采明一代事迹撰通鉴纲目三编以续朱子商辂之书然廷玉等惟以笔削褒贬求书法之谨严于事迹多所挂漏又边外诸部于人名地名多沿袭旧闻无所考正尤不免于舛讹夫朱子剏例之初原以纲仿春秋目仿左传春秋大义数十炳若日星然不详核左传之事迹于圣人予夺之防尚终不可明况史籍编年仅标梗概于大书而不具始末于细注其是非得失又何自而知即
　　圣谕所指福藩田土一条其他条之疎漏可以例推至译语惟取对音原无意义而宋人妄生穿凿乖谬不经如赵元昊自称兀卒即乌珠之转音而宋人讹为吾祖遂以为元昊见侮又如萧鹧巴亦非汉名而宋人以对曽纯甫借鹑脯之音以为恶谑沿及明代此习未除如
　　圣谕所指朶顔青海诸人名书圗为兎之类亦往往而有鄙倍荒唐尤不可不亟为厘正是编仰禀
　　睿裁于大书体例皆遵
　　御批通鉴辑览而细注则详核史传补遗纠谬使端委秩然复各附发明以阐衮钺之义各増质实以资考证之功而译语之诞妄者亦皆遵
　　钦定辽金元国语觧一一改正以传信订讹较张
　　廷玉等初编之本实倍为精宻
　　圣人制事以至善为期义有未安不以已成之局而惮于改作此亦可仰窥万一矣乾隆五十年二月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆费墀











　　凡例
　　一纲目三编现在遵
　　防照
　　御批通览辑览改纂凡纪年系统诸大端及一切书法
　　均应仰遵
　　笔削定例永示凖绳至三编原本毎年所列纲目不过数条而辑览内条数较多于一代治忽所闗更为明偹自应将辑览所増一并敬谨添辑
　　一查朱子纲目原有尹起莘发明刘友益书法及质实正误附入各条纲目之下明代所修续纲目内亦有发明广义诸条皆所以推阐大义考证故实足为本书羽翼而纲目三编内从前未经办及现在
　　御批通鉴辑覧俱仰禀
　　睿裁大防防言昭掲星日【臣】等遵照改辑自应于特笔所在各仿照前例恭加发明详悉阐绎庶
　　衮钺谨严大公至正之意更足昭示万世至其间姓名爵里及舆地官制等类本文内未能该尽者并拟各加质实俾读者开卷了然似于軆例尤为周宻
　　一原书内如载福王之国拨给庄田四万顷一条叶向髙集内实作二万顷仰蒙
　　圣明指示【臣】等因检明史福王传内诏赐庄田四万顷句下有所司力争常洵亦奏辞得减半之文因原书采摘未全纪载遂致失实又福王传于此条下尚有奏乞张居正没产沿江洲税四川茶银淮扬盐引河南北齐楚间所至骚动等事必须连类并载足以见神宗宠溺失徳之实而原书概行刋除亦不免过于简畧今拟各条纪事俱将明史纪传逐一参订考核异同如有舛漏即行详确改正其或有情事未能详尽者亦各酌量添修务令首尾该具核实无讹庶足永称传信
　　一纲目三编内所有蒙古等人地官名之对音讹舛译字鄙俚者均应仿照现办辽金元国语解之例译改
　　一此次改编纲目折衷论定均仰荷
　　圣训详明应请防録前后
　　谕防冠于简编次列
　　御制原序庶俾办理原委次第秩然










</div>
    <div class="pagination">
<span class="current-page">1</span><a href="御定资治通鉴纲目三编_page2.html">2</a><a href="御定资治通鉴纲目三编_page3.html">3</a><a href="御定资治通鉴纲目三编_page4.html">4</a><a href="御定资治通鉴纲目三编_page5.html">5</a><a href="御定资治通鉴纲目三编_page6.html">6</a><span>...</span><a href="御定资治通鉴纲目三编_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
