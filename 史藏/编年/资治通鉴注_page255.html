<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 255 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 255 页/共 334 页
  </h1>
  <div class="content">
   乙已，诏吏部侍郎班宏充宣忍使，劳问将士，抚忍蒸黎。〔按诗传笺：蒸，众也；黎，亦众也。劳，力到翻。
丙午，李晟斩文武官受朱泚宠任者崔宣、洪经纶等十余人；〔考异曰：袁皓兴元圣功录载李晟奏宥郭晞状曰：「晞顷因銮舆顺动，山谷潜藏，逆贼所知，升致城邑；迫胁授任，前后极多，苍黄之中，伪令仍及，坚卧当节，即惧严刑，随俗从宫，又伤素业。然晞已染污俗，尚可昭明；子仪勋劳，书在王府，父为中帛金之佐，子有疑谤之名，非止在于一身，实恐玷于先烈。况臣总领士马，孤立渭桥，频有帛书，累陈诚效。」按晞旧传，「泚欲饮掌兵，晞阳瘖。泚以兵胁之，终不语。贼知其不可用，乃至。晞潜奔奉天，从驾还京。」不云终臣事泚；而皓载晟此状，恐非其实。今不取。〕又表守节不屈者刘乃、蒋沇等。〔刘乃，事见上卷是年二月。蒋况，事见二百二七八卷建中四年。
己酉，以李晟为司徒、中书令，骆元光、尚可孤各迁官有差。〔赏收复京城之功也。〕以检校御史中丞田希鉴为泾原节度使。
12诏改梁州为兴元府。〔以纪元为府号始此。〕
13甲寅，以浑瑊为侍中，韩游緕、戴休颜各迁官有差。〔赏扈卫之功也。〕
14朱泚之败也，李忠臣奔樊川，〔邴道元水经注曰：樊川，即杜县之樊乡，汉高祖还定三秦，以樊哙灌废丘最，赐吧于此乡也。按其地在唐长案城南。程大昌曰：樊川，在万年县南三十五里。擒获，丙辰，斩之。
15上问陆贽：「今至凤翔有迎驾诸军，形势甚盛，欲因此遣人化李楚琳，何如﹖」贽上奏，以为：「如此则事同胁执，以言乎除乱则不武，以言乎务理则不诚，用是时巡，后将安入！〔书周官，六年，王乃时巡，考制度于四岳，诸侯各朝于方岳。孔安国曰：春东、夏南、秋西、冬北，故谓之时巡。〕议者或谓之权，臣窃未谕其理。夫权之为义，取类权衡，〔衡，以平物。权，则权物之轻重，揆之以衡平。〕今撵路所经，首行胁夺，一帅而亏万乘之义，得一方而结四海之疑，〔帅，读曰率。乘，绳证翻。〕乃是重其所轻而轻其所重，谓之权也，不亦反乎！以反道为权，以任数为智，君上行之必失众，臣下用之必陷身，历代之所以多丧乱而长奸邪，由此误也。〔陆贽此论，所以正汉儒反经合道为样之失。程氏曰：汉儒以反经合道为权，故有权变、权术之说，皆非也。权只是经字。自汉以下无人识权字。丧，息浪翻。长，知两翻。〕不如【章：乙十五行本「如下」有「俟」字；乙十一行本同；孔本同；张校同；退斋校同。】奠枕京邑，〔史照曰：奠枕，安枕也。扬子曰：奠枕于京。〕征授一官，彼喜于恩宥，将奔走不暇，安敢辄有旅拒，史召曰：旅，众也。拒，捍也。谓率众以相捍也。〔复劳诛鉏哉！」〔复，扶又翻。〕
戊午，车驾发汉中。
16李晟综理长安以备百司，〔史照曰：综，机缕也。理，治也。谓整治其事，使皆有纪，若机之综缕也。〕自请至凤翔迎扈，上不许。内常侍尹元贞奉使同华，辄诣河中招谕李怀光。〔此唐之中世阉宦之常态，也。华，户化翻。晟奏：「元贞矫制擅赦元恶，请理其罪！」理，治也。避高宗讳，以「治」为「理」。
17秋，七月，丙子，车驾至凤翔，斩乔琳、蒋镇、张光晟光。李晟以光晟虽臣贼，而灭贼亦颇有力，欲全之；上不许
18副元帅判官高郢数劝李怀光归款，〔数，所角翻。高郢判李怀光幕府，怀光此时己罢副元帅而不肯释兵，史仍书郢元官。〕怀光遣其子璀诣行在谢罪，〔璀，七罪翻。〕请束身归朝。〔朝，直遥翻。〔庚辰，诏遣给事中孔巢父赍先除怀光太子保敕〔怀光光见上卷本年三月。〕诣河中宣慰，朔方将士悉复官爵如故。〔朔方将士，怀光所部也。考异曰：兴元圣功录有李晟奏别劝怀光归投状云。「今怀光即欲东身」，盖自郢劝导，今取之。
19壬午，车驾至长安，浑瑊、韩游緕戴休颜以其众扈从，〔从，才用翻。〕李晟、骆元光、尚可孤以其众奉迎，亦骑十余万，旌旗数十里。晟谒见上于三桥，〔三桥，在望贤宫之东，京城之西。见，贤遍翻。〕先贺平贼，后谢收复之晚，伏路左请罪。上驻马慰，为之掩涕，〔为，于伪翻。掩面垂涕，谓之掩涕。〕命左右扶上马。〔上，时掌翻。〕至宫，每闲日，〔闲，读曰闲。唐世天子以只日视朝，双日谓之闲日。辄宴勋臣，赏赐丰渥，李晟为之首，浑瑊次之，诸将相又次之。
20曹王皋遣其将伊慎、王锷围安州，李希烈遣其甥刘戎虚将步骑八千救之，皋遣其别将李伯潜逆〔章：乙十五行本「逆」下有「击」字；乙十一行本同；孔本同；退斋校同。〕之于应山，〔刘昫曰：应山，本汉南阳郡随县地；梁分随县置之阳县，隋改为应山，以县北山为名，唐属随州。九域志：应山，县，在随州北一百八里。〕斩首千余级。生擒戎虚，徇于城下，安州遂降，以伊慎为安州剌史。又击希烈将康叔夜于厉乡，走之。〔记祭法：厉山氏之有天下也，其子农，能殖百壳。注云：厉山氏，炎帝也，起于厉山。西汉书地理志注云：随，故厉国。皇甫谧曰：今随之厉乡。九城志：随州厉乡村有厉山。今自枣阳至厉乡，道路交错，号九十九冈。
21丁亥，孔巢父至河中，李怀光素服待罪，巢父不之止。怀光左右多胡人，皆叹曰：「太尉无官矣！」〔胡人不习朝章，见怀光素服待罪，故以为无官。〕巢父又宣言于众曰：「军中谁可代太尉领军者﹖」于是怀光左右发怒諠噪；宣诏未毕，众杀巢父及中使啖守盈，怀光亦不之止，〔考异曰：邠志曰：「七月十二日，驾还长安。上使谏议大夫孔巢父、中官谭怀仙持诏赦怀光曰：『奉天之时，非卿不能救朕；今日之事，非朕不能容卿。宜委军赴阙，以保官爵。』，使者将至，怀光阴导其卒使留己。卒之蕃、浑希怀光意，辄害二使，欲食其肉。怀光翼而覆之，全尸以闻。」以从实录。〕复治兵为拒守之备。〔复，夫又翻。治，直之翻。〕
22辛卯，赦天下。
23初，肃宗在灵武，〔见二百十九卷至德元载。〕上为奉节王，学文于李泌。代宗之世，泌居蓬莱书院，〔见二百二十四卷水泰元年。史照曰：泌，兵媚切。〕上为太子，亦兴之游。及上在兴元，泌为杭州剌史，上急迢征之，兴睦州剌史杜亚俱诣行在。乙未，以泌为左散骑常侍，亚为刑部侍郎；命泌日直西省以候对，〔唐门下省谓之东省，中书省谓之西省。〕朝野皆属目附之。〔属，之欲翻。〕上问泌：「河中密迩京城，朔方兵素称精锐，如达奚小俊〔严：「小俊」改「承俊」。〕等皆万人敌，朕昼夕忧之，柰何﹖」对曰：「天下事甚有可忧者；若惟河中，不足忧也。夫料敌者，料将不料兵。之怀光，将也；〔将，即亮翻；下同。〕小俊之徒乃兵耳，何足为意！怀光既解奉天之围，视朱泚垂亡之虏不能取，乃兴之连和，使李晟得取以为功。今陛下已还宫阙，怀光不束身归罪，乃虐杀使臣，〔谓杀孔巢父、啖守盈也。使，疏吏翻。〕鼠伏河中，如梦魇人之人耳！〔魇，于琰翻。〕但恐烈日为帐下所枭，〔枭，古尧翻。〕使诸将无以藉手也。」
初，上发吐蕃以讨朱泚，〔事见二百二十九卷本年正月。〕许成功以伊西、北庭之地兴之；及泚诛，吐蕃来求地，上欲召两真节度使郭昕、李元忠还朝，〔昕、元忠见二百二十七卷建中二年。〕以其地兴之。李泌曰：「安西、北庭，人性骁悍，控制西域五十七国。〔西碱，汉时有三十六国，其后稍分，至唐有五十七国。〕及十姓突厥，西突厥有五弩失毕、五咄陆，凡十姓。〕又分吐蕃之势，仗不能并兵东侵，〔谓东侵泾、邠、岐、陇诸州。〕柰何拱手与之！且两镇之人，势孤地远，尽忠竭力，为国家固守近二十年，〔代宗初，吐蕃陷河、陇，独安西、北庭为唐固守。为，于伪翻。近，其靳翻。〕诚可衰怜。一旦弃之以与戎狄，彼其心必深怨中国，他日从吐蕃入寇，如报私雠矣。况日者吐蕃观望不进，阴持两端，大掠武功，受赂而去，〔事见上卷本年四月。〕何功之有！」众议亦以为然，上遂不兴。
24李希烈闻李希倩伏诛，忿怒，八月，壬寅，遣中使至蔡州杀颜真卿。〔考异曰：颜氏行状：「其年八月二十四日，又仗辛景臻等害公于龙兴寺。」又曰：「初遭难后，嗣曹王皋上表曰：『臣见蔡州归顺脚力张希璨、王仕颗等说，去年八月二十四日，蔡州城中见封有邻儿不得名字，云希烈令伪皇城使辛景臻、右军安华于龙兴寺杀频真卿。』实录及旧传云「三日」。〔今从之。〕中使曰：「有敕。」真卿再拜。中使曰：「今赐卿死。」真卿曰：「老臣无状，罪当死。不知仗者几日发长安﹖」使者曰：「自大梁来，非长安也。」真卿曰：「然则贼耳，何谓敕邪！」遂缢杀之。
25李晟以泾州倚边，屡害军帅，常为乱根，〔帝初即位，泾州有刘文喜之乱，既而又有姚令言之乱，既而田希鉴又杀冯河清。帅，所类翻；下同。〕奏请往理不用命者，〔理，既治也。〕力田积粟以攘吐蕃。癸卯，以晟兼凤翔、陇右节度等使及四镇、北庭、泾源行营副元帅，进爵西平王。时李楚琳入朝，晟请与俱至凤翔而斩之，以惩逆乱。上以新复京师，务安反仄，不许。
26先是，上命浑瑊、骆元光讨李怀光军于同州，〔九域志：同州至河中七十五里。先，悉荐翻。〕怀光遣其将筡庭光以精卒六千军于长春宫以拒之，瑊等数为所败，不能进。〔数，所角翻。败，补迈翻。〕时度支用度不给，〔度支之度，徒各翻。〕议者多请赦怀，上不许。李怀光遣其妹伲要廷珍守晋，〔要，于消翻，姓也。姓苑：吴人要离之后，后汉有河南令要兢。〕牙将毛朝瞓守隰州，〔朝，直遥翻。瞓音扬。〕郑抗守慈州，马燧皆遣人说下之。〔晋、隰、慈三州，〔皆与马燧妄属接壤，故得说下之。宋自曰：慈州文城郡，赤狄廧咎如之国，郡西南有采桑律，晋里克败赤狄之地。汉为北屈县，隋为汾州，大业为文城郡；唐贞观为慈州；以州城内旧有慈乌戌，因名；治吉乡县，汉北屈县也。说，式芮翻。〕上乃加浑瑊河中、绛州节度使，充河中、同华、陕虢行营副元帅，加马燧奉诚军、晋．慈．隰节度使，充管内诸军行营副元帅，〔浑，户混翻，又户本翻。瑊，古咸翻。华，户化翻。是年正月置奉诚军于同州，以授康日知，事见二百二十九卷。帅，所类翻。陕，失冉翻。使，疏吏翻。〕与镇国节度使骆元光、〔肃宗上元二年，置镇国节度于华州，广德元年罢，今复置。〕鄜坊节度使唐朝臣合兵讨怀光。〔鄜，音肤。〕
初，王武俊急攻康日知于赵州，马燧奏请诏武俊与李抱真同击朱滔，以深、赵隶武俊，改日知为晋、慈、隰节度使，上从之。日知未至而三州降燧，〔降，户江翻；下同。〕故上使燧兼领之。燧表让三州于日知，且言因降而授，恐后有功者，踵以为常，上嘉而许之。燧遣使迎日知，既至，籍府军而归之。
27甲辰，以凤翔节度使李楚琳为左金吾大将军。
28丙午，加浑瑊朔方行营元帅。
29李晟至凤翔，治杀张镒之罪，〔杀张镒见二百二十八卷建中四年。治，直之翻。镒，弋质翻。〕斩裨将王斌等十余人。〔斌，音彬。〕
30朱滔为王武俊所攻，殆不能军，上表待罪。〔上，时掌翻。〕
31癸未，马燧将步骑三万攻绛州。〔绛州时属李怀光。将，即亮翻，又音如字。骑，奇寄翻。〕
32度支以李怀光所部将士数万与怀光同反，不给冬衣，上曰：「朔方军累代忠义，〔度，徒洛翻。自肃、代以来，朔方军输力王室，功高天下。〕今为怀光所制耳，将士何罪！」冬，十月〔【章：乙十五行本「月」下有「己亥」二字；乙十一行本同；孔本同；张校同。】〕诏：「朔方及诸军在怀光所者，冬衣及赏钱皆当别贮，〔贮，丁吕翻。〕俊道路稍通，实时给之。」
33李勉累表乞自贬，〔以讨李希烈丧师失守也。〕辛丑，罢勉都统、节度使，〔建中间，勉以永平节度使都统讨李希烈之兵。〕其检校司徒、同平章事如故。
34丙辰，李怀光将阎晏寇同州，官军败于沙苑。诏征邠州之军，韩游緕将甲士六千赴之。
35乙丑，马燧拔绛州，分兵取闻喜、万泉、虞乡、永乐、猗氏。〔武德元年，分芮县置永乐县，属芮州；州废，属鼎州；又废鼎州，以县属河中府。燧既取永乐，则兵逼河中矣。乐，音洛。〕
36初，鱼朝恩既诛，代宗不复使宦官典兵。〔事见二百二十四卷大历五年。复，扶又翻；下同。〕上即位，悉以禁兵委白志贞，〔白志贞名白琇珪，典禁兵事始见二百二十五卷大历十四年。〕志贞得罪，〔见二百二十九卷建中四年。〕上复以宦官窦又场代之，从幸山南，两军稍集。〔两军，谓左、右神策军。〕上还长安，颇忌宿将握兵多者，稍稍罢之。戊辰，以文场监神策军左厢兵马使，王希迁监右厢兵马使，始令宦官分典禁旅。〔宦宫握兵柄，自此不可夺矣。将，即亮翻。监，古衔翻。考异曰：旧窦文场传云：「文场与霍仙鸣分统禁旅，」盖希迁寻罢而仙鸣代之也。今从实录。〕
37闰月，丙子，以泾原节度使田希鉴为卫尉卿。
李晟初至凤翔，希鉴遣使参候，晟谓使者曰：「泾州逼近吐蕃，〔近，其靳翻。〕万一入寇，州兵能独御之乎﹖欲遣兵防援，又未知田尚书意。」使者归，以告希鉴，希鉴果请援兵，晟遣腹心将彭令英等戍泾州。晟寻托巡边诣泾州，希鉴出迎，晟与之并辔而入，道旧结欢。希鉴妻李氏，以叔父事晟，晟谓之田郎。晟命具三日食，曰：「巡抚毕，即还凤翔。」希鉴不复疑。〔复，扶又翻。〕晟置宴，希鉴与将佐俱至晟营。晟伏甲于外庑，既食而饮，彭令英引泾州诸将下堂，晟曰：「我与汝曹久别，各宜自言姓名。」于是得为乱者石奇等三十余人，让之曰：「汝曹屡为逆乱，残害忠良，固天地所不容！」悉引，出斩之。希鉴尚在座，晟顾曰：「田郎亦不得无过，以亲知之故，当使身首得完。」希鉴曰：「唯。」〔唯，于癸翻。〕遂引出，缢杀之，并其子萼。〔考异曰：旧晟传曰：「晟至泾州，希鉴迎谒于座，执而诛之。还镇，表李观为泾原节度使。」幸奉天录：「十月丁丑，李晟诛田希鉴于泾州。实录：「闰月癸酉，除李观泾原节度使。丙子，以希鉴为卫尉卿。丁丑，晟诛希鉴。」今从之。〕晟入其营，谕以诛希鉴之意，众股票，无敢动者。
38李希烈遣其将翟崇晖悉众湋陈州，久之，不克。〔翟，苌伯翻。〕李澄知大梁兵少，不能制滑州，遂焚希烈所授旌节，誓众归国。〔李澄请降事始上卷上年。〕甲午，以澄为汴滑节度使。〔考异曰：二月巳云上以澄为滑州节度使。盖于时但许之耳。〕
39宋亳节度使刘洽遣马步都虞候刘昌与陇右、幽州行营节度使曲环等将兵三万救陈州，十一月，癸卯，败翟崇晖于州西，〔败，补迈翻。〕斩首三万五千级，擒崇晖以献。乘胜进攻汴州，李希烈惧，奔归蔡州。李澄引兵趣汴州，〔趣，七喻翻。〕至城北，恇怯不敢进；〔恇，去王翻。〕刘洽兵至城东。戊午，李希烈守将田怀珍开门纳之。明日，澄入，舍于浚仪，〔浚仪，带汴州。李澄盖舍于县治。舆地志：夷门之下，新里之东，浚水之北，象而仪之，以为邑名。汉武元年。废新里而立浚仪县。〕两军之士，日有忿阋。〔阋，许激翻；鬬也，狠也，戾也，又相怨也。〕会希烈郑州守将孙液降于澄，澄引兵屯郑州。诏以都统司马宝鼎薛珏为汴州刺史。〔都统司马，宋、滑、河阳都统司马也。宝鼎县，属河中府，本汾阴县，开元十年获宝鼎，更名。珏，古岳翻。〕
李勉至长安，素服待罪；议者多以「勉失守大梁，〔勉失守事见二百二十九卷建中四年。〕不应尚为相。」〔相，息亮翻。〕李泌言于上曰：「李勉公忠雅正，而用兵非其所长。及大梁不守，将士弃妻子而从之者殆二万人，足以见其得众心矣。且刘洽出勉麾下，勉至睢阳，〔睢阳，宋州。〕悉举其众以授之，卒平大梁，〔卒，子恤翻。〕亦勉之功也。」上乃命勉复其位。议者又言：「韩滉闻銮舆在外，聚兵修石头城，〔事见二百二十九卷建中四年。〕阴蓄异志。」上疑之，以问李泌，对曰：「滉公忠清俭，自车驾在外，滉贡献不绝。〔事见上卷。〕且镇江东十五州，盗贼不起，皆滉之力也。〔唐时浙江东、西道所统，惟润、升、湖、苏、杭、睦、越、明、台、温、衢、处、婺十四州。前此滉遣宣、润弩手援宁陵，盖兼统宣州，为十五州也。〕所以修石头城者，滉见中原板荡，谓陛下，将有永嘉之行，〔引晋永嘉之乱元帝南渡以为言。〕为迎扈之备耳。此乃人臣忠笃之虑，柰何更以为罪乎！滉性刚严，不附权贵，故多谤毁，愿陛下察之，臣敢保其无他。」上曰：「外议汹汹，章奏如麻，〔如麻，言其多如麻可东也。〕卿弗闻乎﹖」对曰：「臣固闻之。其子皋为考功员外郎，今不敢归省其亲，〔省，悉景翻，觐省也。〕正以谤语沸胜故也。」上曰：「其子犹惧如此，卿柰何保之﹖」对曰：「滉之用心，臣知之至熟。愿上章明其无他，〔愿上，时掌翻。〕乞宣示中书，使朝众皆知之。」〔朝众，谓在朝百官之众也。朝，直遥翻；下同。〕上曰：「朕方欲用卿，人亦何易何保！慎勿违众，恐并为卿累也。」〔易，以豉翻。累，良瑞翻。〕泌退，遂上章，请以百口保滉。他日，上谓泌曰：「卿竟上章，已为卿留中。〔为，于伪翻。虽知卿与滉亲旧，岂得不自爱其身乎！」对曰：「臣岂肯私于亲旧以负陛下！顾滉实无异心，臣之上章，以为朝廷，非为身也。」上曰：「如何其为朝廷﹖」〔为，于伪翻；下同。〕对曰：「今天下旱、蝗，关中米斗千钱，仓廪耗竭，而江东丰稔。愿陛下早下臣章，〔下，户嫁翻；下同。以解朝众之惑，面谕韩皋使之归觐，〔归觐者，归觐省父母也。〕令滉感激无自疑之心，速运粮储，岂非为朝廷邪！」上曰：「善！朕深谕之矣。」即下泌章，令韩皋谒告归觐，面赐绯衣，谕以「卿父比有谤言，〔比，毗至翻。〕朕今知其所以，释然不复信矣。」〔复，扶又翻。〕因言：「关中乏粮，归语卿父，〔语，牛倨翻。〕宜速致之。」皋至润州．滉感悦流涕，即日，自临水滨发米百万斛，听皋留五日即还朝。皋别其母，啼声闻于外；〔闻，音问。〕滉怒，召出，挞之，自送至江上，冒风涛而遣之。既而陈少游闻滉贡米，亦贡二十万斛。〔陈少游时镇淮南。〕上谓李泌曰：「韩滉乃能化陈少游贡米矣！」对曰：「岂惟少游，诸道将争入贡矣！」
40吏部尚书、同平章事萧复奉使自江、淮还，〔萧复出使见二百二十九卷兴元元年四月。还，从宣翻，又如字。〕与李勉、卢翰、刘从一俱见上。〔见，贤遍翻。〕勉等退，复独留，言于上曰：「陈少游任兼将相，首败臣节，〔败，补迈翻。陈少游事见二百二十九卷建中四年。〕韦皋幕府下僚，独建忠义，〔韦皋事见二百二十八卷建中四年。〕请以皋代少游镇淮南。」〔【章：乙十五行本「南」下有「使善恶者着明」五字；乙十一行本同；孔本同；张校同；退斋校同。】〕上然之。寻遣中使马钦绪揖刘从一，附耳语而去。诸相还合。〔诸相在省中坐政事堂，既退，各居合子。〕从一诣复曰：「钦绪宣旨，令从一与公议朝来所言事，即奏行之，〔朝，如字；下朝来同。〕勿令李、卢知。敢问何事也﹖」复曰：「唐、虞黜陟，岳牧佥谐。〔事见尧典、舜典。〕爵人于朝，与士共之。〔记王制之言。〕使李、卢不堪为相，则罢之。既在相位，朝廷政事，安得不与之同议而独隐此事乎！此最当今之大弊，朝来主上已有斯言，〔朝，早也，陟遥翻。〕复已面陈其不可，不谓圣意尚尔。复不惜与公奏行之，但死浸以成俗，未敢以告。」竟不以语从一。从一奏之，〔语，牛倨翻。〕上愈不悦，复乃上表辞位，乙丑，罢为左庶子。
刘洽克汴州，得李希烈起居注，云「某月日，陈少游上表归顺。」〔吏究言陈少游败臣节之事。〕少游闻之凓惧，发疾，十二月，乙亥，薨，赠太尉，赙祭如常仪。〔赙，符遇翻。〕
淮南大将王韶欲自为留后，令将士推己知军事，且欲大掠，韩滉遣使谓之曰：「汝敢为乱，吾即日全军渡江诛汝矣！」韶等惧而止。上闻之善，谓李泌曰：「滉不惟安江东，又能安淮南，真大臣之器，卿可谓知人！」庚辰，加滉平章事、江淮转运使。滉运江、淮粟帛入贡府，〔谓朝廷受贡、藏财物之府。〕无虚月，朝廷赖之，使者劳问相继，〔使，疏吏翻。劳，力到翻。〕恩遇始深矣。
41是岁蝗远近，草木无遗，惟不食稻，大饥，道殣相望。〔诗云：行有死人，尚或殣之。殣，渠吝翻，瘗尸也；又饿殍为殣。道殣相望，本左传之言。〕
贞元元年〔（乙丑、七八五）〕
1春，正月，丁酉朔，赦天下，改元。
2癸丑，赠颜真卿司徒，谥曰文忠。
3新州司马卢杞〔卢杞贬新州见二百二十九卷建中四年。〕遇赦，移吉州长史，谓人曰：「吾必再入。」未几，上困用为饶州刺史。〔几，居岂翻。〕给事中袁应草制，执以白卢翰、刘从一曰：「卢杞作相，致銮舆播迁，海内疮痍，柰何遽迁大郡！愿相公执奏。」翰等不从，更命他舍人草制。〔更，工衡翻；下更赦同。〕乙卯，制出，高执之不下，〔执之不肯书读。下，户嫁翻。〕且奏：「杞极恶穷凶，百辟疾之若雠，六军思食其肉，何可复用！」〔复，扶又翻。〕上不听。补阙陈京、赵需等上疏曰：「杞三年擅权，〔建中二年卢杞为相，四年贬。〕百揆失叙，〔书舜典：纳于百揆，百揆时叙。孔安国注曰：舜举八凯，使揆度百事，百事时叙，无废事业。今云失叙，谓事业废也。〕天地神祇所知，华夏、蛮貊同弃。傥加巨奸之宠，必失万姓之心。」丁巳，袁高复于正牙论奏。〔唐谓大明宫、含光殿为正牙，亦谓之南牙。〕上曰：「杞已再更赦。」高曰：「赦者止原其罪，不可为刺史。」陈京等亦争之不已，曰：「杞之执政，百官常如兵在其颈；今复用之，则奸党皆唾掌而起。」上大怒，左右辟易，〔辟，读曰辟。，易如字。辟易，言开远而易其故处。〕谏者稍引郄；京顾曰：「赵需等勿退，此国大事，当以死争之。」上怒稍解。戊午，上谓宰相：「与杞小州刺史，可乎﹖」李勉曰：「陛下欲与之，虽大州亦可，其如天下失望何！」壬戌，以杞为澧州别驾。使谓袁高曰：「朕除思卿言，诚为至当。」〔当，丁浪翻。〕又谓李泌曰：「朕己可袁高所奏。」泌曰：「累日外人窃议，比陛下于桓、灵；今承德音，乃尧、舜之不逮也！」上悦。杞竟卒于澧州。高，恕己之孙也。〔袁恕己与张柬之等诛二张，中宗复辟。〕
4三月，李希烈陷邓州。
5戊午，以汴滑节度使李澄为郑滑节度使。〔汴州归刘洽，李澄得郑州，故以郑滑节授之。〕
6以代宗女嘉诚公主妻田绪。〔嘉城，县名，隋置，唐为松州治所。妻，七细翻。〕
7李怀光都虞候吕鸣岳密通款于马燧，事泄，怀光杀之，屠其家。事连幕僚高郢、李墉，怀光集将士而责之，郢、墉抗言逆顺，无所凓隐，怀光囚之。墉，邕之侄孙也。〔李邕以谗死于天宝之末。〕马燧军宝鼎，败怀光兵于陶城，〔败，补迈翻。唐书地理志：河中有陶城府。郦道元曰：陶城，在蒲坂城西北，即舜所都也。舜陶河滨，盖即此地，与历相近。按唐河中府治河东县。河东，古蒲坂也。〕斩首万余级；分兵会浑瑊，逼河中。
8夏，四月，于丑，以曹王皋为荆南节度；〔「节度」之下，当有「使」字。〕李希烈将李思登以随州降之。
9壬午，马燧、浑瑊破李怀光兵于长春宫南，遂掘堑围宫城；怀光诸将相继来降。诏以燧、瑊为招抚使。
10五月，丙申，刘洽更名玄佐。〔更，工衡翻。〕
11韩游緕请兵于浑瑊，共取朝邑；〔朝，直遥翻。〕李怀光将阎晏欲争之，士卒指邠军曰：「彼非吾父兄，则吾子弟，〔朔方军分屯河中、邠州，故云然。时韩游緕将邠军以讨李怀光。〕柰何以白刃相向乎！」语甚嚣。〔嚣，喧也。〕晏遽引兵去。怀光知众心不从，乃诈称欲归国，聚货财，饰车马，云俟路通入贡，由是得复踰旬月。〔史言李怀光偷廷视息。复，扶又翻。〕
12六月，辛巳，以刘玄佐兼汴州刺史。
13辛卯，以金吾大将军韦皋为西川节度使。〔为韦皋以功烈着于西南张本。〕
14朱滔病死，将士奉前涿州刺史刘怦知军事。〔自朱滔得幽州，滔每出兵，皆以刘怦知留后事，素得众心，故滔死而众奉之，怦，普耕翻。〕
15时连年旱、蝗，〔老子有言：师之所聚，荆棘生焉。大兵之后，必有凶年。〕支资粮匮竭，〔度，徒洛翻。〕言事者多请赦李怀光。李晟上言：「赦怀光有五不可：〔晟，成正翻。上，时掌翻。〕河中距长安纔三百里，同州当其冲，多兵则未为示信，少兵则不足堤防，〔少，诗沼翻。〕忽惊东偏，〔同州在长安东北。〕何以制之！一也；今赦怀光，必以晋、绛、慈、隰还之，浑瑊既无所诣，康日知又应迁移，〔先已命浑瑊为蒲、绛节度使，康日知为晋、慈、隰节度使，故云然。浑，户昆翻，又户本翻。瑊，古咸翻。〕土字不安，何以奖励！二也；陛下连兵一年，讨除小丑，兵力未穷，遽赦其反逆之罪；今西有吐蕃，北有回纥，南有淮西，〔吐，从暾入声。纥，下没翻。李希烈时据淮西僭号，故以之与二虏并言。〕皆观我强弱，不谓陛下施德泽，爱黎元，乃谓兵屈于人而自罢耳，必竞起窥觎之心，三也；〔觎，音俞。〕怀光既赦，则朔方将士皆应叙勋行赏，〔谓解奉天围勋赏。将，即亮翻。〕今府库方虚，赏不满望，是愈激之使叛，四也；既解河中，罢诸道兵，赏典不举，怨言必起，五也。今河中斗米五百，刍笹且尽，墙壁之间，饿殍甚众。〔殍，彼表翻。〕且军中大将杀戮略尽，陛下但敕诸道围守旬时，彼必有内溃之变，何必养腹心之疾为他日之悔哉！」又请发兵二万，自备资粮，独讨怀光。秋，七月，甲午朔，马燧自行营入朝，奏称：「怀光凶逆尤甚，赦之无以令天下，愿更得一月粮，必为陛下平之。」〔燧，音遂。朝，直遥翻。必为，于伪翻。考异曰：邺侯家傅称：「李泌语曰：『臣但恐枭于帐下太速，何足忧也！臣能为陛下取之。』上曰：『未谕卿意，何故以太速为忧，而卿能取也﹖』对曰：『臣为陛下忧，不在河中，乃在太原。今马燧亦蹭蹬矣，领河东十万之师，遣王权领五千人赴难。及再幸梁、洋，遂抽归本道。男畅在奉天，亦便北归。陛下更收复后，宣慰云，「王权擅抽兵马，畅不扈从，并宜释放。」此则尤不安矣。臣比年曾与之言，甚有心路，今之雄杰也。若使之有异志，则不比希烈、朱泚之徒，或能旰食。伏望陛下听臣之言，缓鞚远驭以羁之。』上曰：『卿所欲何也﹖』对曰：『马燧保全河东十余州，以待陛下还宫，此亦功也。臣为常侍，与燧兄炫同列，然其兄弟素不相能，其语无益。臣重表兄郑叔规为宾佐，臣令以炫意请至京城，欲与相见，即至，臣激燧令其取李怀光自效，必可致也。因令燧为忠臣矣。』又曰：「贞元元年，上因郊元改元，时马燧在太原，遣其行军司马郑叔规奏事，请因鸿恩以雪怀光，并致书信于先公。先公不与之执，留其信物，且令叔规谓之曰：『比年展奉，得接语，言心期以为大夫。且河东节度，以破灵曜之功，上所与也。奉天之，难握十万强兵而令怀光解围。及怀光图危社稷，车驾幸梁、洋，逢此际会，又令他人立盖代之功。今圣主已归宫阙，怀光蹭蹬在于近畿，旦夕为帐下所枭，乃尸居也，不速出军收取，以自解而快上心者，即不及矣！若河中既平，公即如怀光之蹭蹬矣！郄于滔、俊之下作倔强之臣，亦必不成。不言公才略不及也，绿腹中有三、二百卷书，蹭蹬至此，必自内凓，是进不立忠勋，退不能效夷狄，既而持疑，则舟中帐下皆敌国矣。可惜八尺之躯，声气如锺，而心不果决，乃妇人也，着裙可矣。欲奉答以裙衫，而家累在江东未至。今圣上收复之后，含垢匿瑕，与人更始，某又特蒙听信，已于上前荐，可使司徒以取怀光。今弟来又请雪之，大失所望，且望弟速去为说。若河中既平，司徒何面目更来朝而与士人相见！今虽请雪，昨赦书亦许束身入朝矣。若以建中同征之故，当发一使谕之，准赦归朝，必为保全。如不奉诏，当领全师问罪，因速上表，求自征之。至河中轻骑入朝，亲禀庙略，乃天与之便也。能如是，当与司徒为中朝应接，有须陈奏，必闻圣听。若不能，何敢有书也！』叔规既去，具奏于上。上每忧中骁将达奚小俊等突犯宫阙，居常不安。会东面苑墙有崩倒者，上大惊，以为有应之者，将启贼。上顾问泌，对曰：『此贼不足忧也，乃犹机上肉耳。但恐枭悬太速，不得与马燧藉手为忧。』上曰：『古人云：「轻敌者亡。」今卿心轻敌如是，朕甚忧之！』对曰：『陛下初经难，忧虑太过。「轻敌者亡」，诚如圣旨。至如怀光，岂可谓之敌乎！陛下比在梁、洋，元恶据宫阙，渠以朔方全军在河中，李晟保渭桥，此时足以傍助逆顺之势。不然，苟欲偷安，胁为迟镧亦可，而如醉如魇，都不能动。今陛下复归京阙，又安足虑之哉！臣伏计马燧请讨之章即至。若以宗社之灵，此贼且未为帐下所图，得河东军有以藉手，陛下无忧矣。不喜平怀光，先喜得马燧也。』既而马燧表至，请全军南收河中，仍自供粮。上大悦，召先公对，曰：『马燧果请全军讨怀光来矣。兼请至行营已来自备军粮，何其畏伏卿如此也！』对曰：『此乃畏伏天威而然，于臣何有，而能使其畏伏！臣会与之言，谙其为人颇见机识势，今之雄杰也。臣昨故令叔规传词以泪怒之，且曰，「欲寄妇人之服。当艰虞之际，握十万强兵，收复功在他人。今圣主已还宫阙，惟有怀光，不速收取以立功自解，他时复何面目至朝廷与公卿相见！则蹭蹬之势，又不及怀光犹有解重围之功。料以此告之，燧必能觉悟，果得如此。既以师至河中，旬月当平。而燧因此有功，便为忠臣矣。』上曰：『当尽用卿言。』初，叔规至太原，具以先公言告燧，燧搏陛惊曰：『有是哉，赖子之至京也！不然，燧几为怀光矣。非贤表兄，岂有告燧者乎！』即日上表请行。叔规又请『如泌言，先写表本示怀光，劝其束身归朝；彼必不从，然后表请全军往讨，则圣上信司徒诚心，又可以忠义告四邻。不然，朝救而夕请诛，恐中外尤疑。』燧曰：『诚然。』仍令叔规草书写表本，驰驿以告，怀光果不从，于是乃请全军南讨。寻发太原，使者相继奏事，及与先公书，言征讨之谋及须上闻者。先公因对，皆为奏之。又讽令下营讫，轻骑由临晋度朝谒，燧皆然之。七月，乃自临晋、夏阳来朝。上大悦，遂具告以先公言『卿才略必可图怀光，初见卿请雪，朕所未谕，今乃果然。比亦有人毁卿，言词百端，闻于远近，惟先公保卿于朕，朕信其言。既见卿，益知先公忠谠，豁然体卿至诚奉国矣。』燧谢恩出，而请先公至中书，具说上言，泣下拜谢。后对，上曰：『马燧昨对，其器质意趣固不易有，且甚有心路，感而用之，必有成算，皆如卿言，信雄豪也。』按泌到长安数日，即除常侍，时兴元元年七月乙未也。八月癸卯，加燧晋、慈、隰节度使。然则癸卯之前，燧已取晋、慈、隰三州矣，故朝廷命为副元帅以讨怀光。十月，已拔绛州及绮氏等诸县矣。贞元元年正月，改元，赦。于时燧岂得犹在太原雪怀光邪！自己未至癸卯纔九日，自长安至晋阳千余里，若因泌讽谕郑叔规始来京师，又令叔规还激劝燧，又使燧以书谕怀光，怀光不从，然后上表兴师伐之，事多如此，岂九日之内所能容也！此直繁欲取马燧平河中之功皆归于其父耳。今从旧燧传。李肇国史补曰：「马司徒面雪李怀光。上曰：『惟卿不合雪人。』惶恐而退。李令闻之，请全军自备资粮以讨凶逆。由此李、马不平。」邠志曰：「七月，马公朝于京师，请赦怀光。陇右节度李公晟闻之，上表请发兵二万独讨怀光，刍粮之费，军中自备。上以李公表示马公，因曰：『朱泚之反，不得已也。怀光勃逆，使朕再迁，此而可赦，何者为罪！』马公雨泣曰：『十日之内，请献其首。』上遣之。」按是时怀光垂亡，燧功巳成八九，故自入朝争之，岂肯面雪怀光邪！今从旧传。〕上许之。
16陕虢都〔【章：乙十五行本「都」下有「知」字；乙十一行本同；孔本同；张校同。】〕兵马使达奚抱晖鸩杀节度使张劝，代总军务，邀求旌节，且阴召李怀光将达奚小俊为援。上谓李泌曰：「若蒲、陕连衡，则猝不可制。〔蒲，李怀光。陕，谓抱晖。〕且抱晖据陕，则水陆之运皆绝矣。〔江、淮水陆之运，皆经陕州而后至长安。〕不得不烦卿一往。」辛丑，以泌为陕虢都防御水陆运使。上欲以神策军送泌之官，问「须几何人﹖」对曰：「陕城三面悬绝，攻之未可以岁月下也，臣请以单骑入之。」上曰：「单骑如何可入﹖」对曰：「陕城之人，不贯逆命，〔贯，读与惯同。〕此特抱晖为恶耳。若以大兵临之，彼闭壁定矣。臣今单骑抵其近郊，彼举大兵则非敌，若遣小校来杀臣，未必不更为臣用也。〔校，户教翻。〕且今河东全军屯安邑，马燧入朝，愿敕燧与臣同辞皆行，使陕人欲加害于臣，则畏河东移军讨之，此亦一势也。」〔以形临之谓之势。〕上曰：「虽然，朕方大用卿，宁失陕州，不可失卿，当更使他人往耳。」对曰：「他人必不能入。今事变之初，众心未定，故可出其不意，夺其奸谋。他人犹豫迁延，彼既成谋，则不得前矣。」上许之。泌见陕州进奏官及将吏在长安者，〔唐诸镇皆置进奏院在长安，以进奏官主之。〕语之曰：「主上以陕、虢饥，故不授泌节而领运使，欲令督江、淮米以赈之耳。〔语，牛倨翻。〕陕州行营在夏县，〔行营在夏县，亦以讨河中也。夏县，唐初属虞州，贞观十七年属绛州，时属陕州。其地跨河之南北。九域志：夏县在陕州北九十八里。夏，户雅翻。〕若抱晖可用，当使将之；有功，则赐旌节矣。」抱晖觇者驰告之，〔将，即亮翻。觇，丑廉翻。〕抱晖稍自安。泌具以语白上曰：「欲使其士卒思米，抱晖思节，必不害臣矣！」上曰：「善！」戊申，泌与马燧俱辞行。庚戌，加泌陕虢观察使。
泌出潼关，鄜坊节度使唐朝臣以步骑三千布于关外，〔朝臣时带鄜坊节，守潼关。〕曰：「奉密诏送公至陕。」泌曰：「辞日奉进止，〔自唐以来，率以奉圣旨为奉进止；盖言圣旨使之进则进，使之止则止也。程大昌曰：今奏札言取进止，犹言此札之或留或郄，合禀承可否也。唐中叶遂以处分为进止，而不晓文义者，习而不察，概谓有旨为进止。如玉堂宣底所载，凡宣旨皆云有进止者，相承之误也。〕以便宜从事。此一人不可相蹑而来，来则吾不得入陕矣。」唐臣以受诏不敢去，〔「唐臣」当作「朝臣」。〕泌写宣以郄之，〔沈存中曰：唐故事；中书舍人职掌诏诰，皆写四本，一本为底，一本为宣。此宣，谓行出耳。未以名书也。晚唐枢密使自禁中受旨，出付中书，即谓之宣，中书承受录之于籍，谓之宣底，如今圣语簿也。余谓宣者，因奉宣上旨而得名，或以口传为宣，或以行文书为宣。口传为宣，多命中臣，而宰相亦有之。刘栖楚之叩墀也，牛僧孺宣曰：「所奏知，门外俟进止。」此宰相之口宣也。李泌写宣以郄还唐朝之兵，此宰相行文书为宣也。〕因疾驱而前。
抱晖不使将佐出迎，惟侦者相继。〔侦，丑郑翻。〕泌宿曲沃，将佐不俟抱晖之命来迎，泌笑曰：「吾事济矣！」去城十五里，抱挥亦出竭。泌称其摄事保完城隍之功，曰：「军中烦，言不足介意。公等职事皆按堵如故。」抱晖出而喜。泌既入城视事，宾佐有请人白事者。〔屏，必郢翻，又卑正翻。〕泌曰：「易帅之际，军中烦言，乃其常理，〔杜预注左传曰：烦言，忿争也。余谓烦，杂碎也。此烦言，谓杂碎之言。帅，所类翻。〕泌到，自妥贴矣，〔史照曰：妥，安也。贴，伏也，亦作「帖」。〕不愿闻也。」由是反仄者皆自安。泌但索簿书，治粮储。〔索，山客翻。治，直之翻。〕明日，召抱晖至宅，语之曰：〔宅者，观察所居也。唐诸镇将吏谓节度观察所居者之使宅。语，牛倨翻。〕「吾非爱汝而不诛，恐自今有危疑之地，朝廷所命将帅皆不能入，故伹汝余生。汝为我赍版、币祭前使，〔为，于伪翻。前使，谓张劝。版以祝，币以燎。〕慎无入关，自择安处，潜来取家，保无他也。」泌之辞行也，上藉陕将预于乱者七十五人授泌，使诛之。泌既遣抱晖，日中，宣慰使至。泌奏：「已遣抱晖，余不足问。」上复遣中使至陕，必使诛之。〔复，扶又翻。〕泌不得已，械兵马使林滔等五人送京师，恳请赦之。诏谪戍天德；〔天德军，在振武东北。宋白曰：天宝八年，张齐丘于可敦城置横塞军；十二年，安思顺奏废棋塞军，请于大同城西筑城置军，玄宗赐名天安军；干元后，改为天德军。缘居人校少，遂南移四里，权居永清册，其城则隋大同城之故墟，在牟船山钳耳觜之北。〕岁余，竟杀之。而抱晖遂亡命不知所之。
17壬辰〔【章：乙十五行本「辰」作「子」；乙十一行本同。】〕以刘怦为幽州、卢龙节度使。
18大旱，灞、浐将竭，长安井皆无水。度支奏中外经费才支七旬。
唐纪四十八〔起旃蒙赤奋若（乙丑）八月，尽强圉单阏（丁卯）七月，乙二年〕。
《德宗神武圣文皇帝七》
贞元元年（〔乙丑、七八五〕）
1八月，甲子，诏凡不急之费及人赜食皆罢之。〔赜，而陇翻〕。
2马燧至行营，与诸将谋曰：「长春宫不下，〔燧，音遂。将，即亮翻。围长春宫事始上卷是年四月〕。则怀光不可得。长春宫守备甚严，攻之旷日持久，我当身往谕之。」遂径造城下，〔造，七到翻〕。呼怀光守将徐庭光，庭光帅将士罗拜城上。〔将，即亮翻。帅，读曰率〕。燧知其心屈，徐谓之曰：「我自朝廷夹，可西向受命。」庭光等复西向拜。〔复，扶又翻〕。遂曰：汝曹自禄山己来，徇国立功四十余年，〔天宝十四载，安禄山反，郭子仪、李光弼皆以朔方军讨贼立大功。其后回纥、吐番深入京畿，诸镇叛乱，外御内讨，亦倚朔方军以成功。至是年凡三十一年，今日「四十余年」，「四」字误也，当作「三」〕。何忽为灭族之计！从吾言，非止免祸，富贵可图也。」众不对。燧披襟曰：「汝不信吾言，何不信吾言，何不射我！」〔射，而亦翻〕。将士皆伏泣。燧曰：「此皆怀光所为，汝曹无罪。弟坚守勿。」〔弟读曰第，但也〕。皆曰「诺。」
壬申，燧与浑瑊、韩游緕进军逼河中，至焦篱堡；〔浑，户昆翻，户本翻。瑊，户咸翻。緕，古回翻。焦篱堡，在河中府河西县西〕。守将尉珪以七百人降。〔尉，纡勿翻，本复尉迟，后单姓尉以从便易。降，户江翻；下同〕。是夕，怀举火，诸营不应。骆元光在长春宫下，使人招徐庭光；庭光素轻元光，遗迕骂之，又为优胡于城上以侮之，〔骆元光本安息胡人，故徐庭光为优胡以侮之〕。且曰：「我降汉将耳！」元光使白燧，燧还至城下，庭光开门降。燧以数骑入城慰怃，其众大呼曰：〔还，从宣翻，又音如字。骑，奇寄翻。呼，火故翻〕。「吾辈复为王人矣！」〔复，扶又翻，又音如字〕。浑瑊谓僚佐曰：「始吾谓马公用兵不吾远也，今乃知吾不逮多矣！」浑，户昆翻，又户本翻。瑊，古衔翻。不逮，不及也〕。诏以庭光试殿中监兼御史大夫。〔此谓之试官、兼官，以寄禄且宪衔也〕。
甲戌，燧帅诸军至河西：〔未白曰：河西县，本同州旧朝吧之地，唐上元元年以朝邑地置河西县，大历三年复置朝邑县，仍析朝邑五乡，并割河东三乡，依旧为河西县，县境东西十四里。帅，读曰率。考异曰：旧燧传曰：「燧帅诸军济河，兵凡八万，陈于城下。是日，牛名俊斩怀光首，以城降。」今从邠志〕。河中军士笆相惊曰：「西城擐甲矣！」又:「东城娖队矣！」〔河中，来河为两城，西城河西县，东城河东县，河中府治焉。擐，音宦。娖，侧角翻〕。须臾，军士皆易其号为日「太平」字；怀光不知所为，乃缢而死。〔缢，于计翻，又于赐翻〕。
初，怀光之解奉天围也，〔事见二百二十九卷建中四年〕。上以其子璀为监察御史，〔璀，七罪翻。监，古衔翻〕。宠待甚厚。及怀光屯咸阳不进，〔事见上卷兴元元年〕。璀密言于上曰：「臣父必负陛下，愿早为之备。臣闻君、父一也；〔人生在三，事之如一，谓君、父、师也〕。但今日之势，；陛下未能诛臣父，而臣父足以危陛下。陛下待臣厚，胡【〔章：乙十六行「胡」上有「臣」字；乙十一行本同；孔本同〕。】人性直，故不忍不言耳。」上惊曰：知卿大臣爱子，当为朕委曲弥缝，而密奏之！」〔为，于伪翻；下同。言璀当委曲弥缝，使君臣之间无隙，不当密奏其事〕。对曰：臣父非不爱臣，臣非不爱其父与宗族也；顼臣力竭，不能回耳。」上曰：「然则卿以何策自免﹖」对曰：「臣之进言，非苟求生；臣父败，则臣与之俱死矣，复有何策哉！〔复，扶又翻，下同；又音如字，幵同〕。使臣卖父求生，；陛下亦安用之！」上曰：「卿勿死，为朕更至咸阳谕卿父，使君臣父子俱全，不亦善!」璀至咸阳而还，〔更，古孟翻。还，音旋，又如字〕。曰：「无益也，愿陛下备之，勿信人言。臣今往，说谕万方，〔说式芮翻〕。臣父言：『汝小何知！主上无信，吾非贪富贵也，直畏死耳，汝岂可陷吾入死地邪！』〔邪，音耶〕。
及李泌赴陕，〔李必赴陕，见上卷是年七月。泌，薄必翻，陕，失冉翻〕。上谓之曰：「朕所以再三欲全怀光者，诚惜璀也；卿至陕，试为朕招之。」对曰：「陛下未幸梁、洋，怀光犹可降也。〔陕，失冉翻。为，于季翻。洋音祥。降，户江翻〕。今则不然。岂有人臣迫逐其君〔迫逐其君，谓怀光逼帝自奉天幸山南也〕。而可复立于其朝乎！纵彼颜厚无惭，〔人知愧者色见于面，不知愧者谓之颜厚。复，扶又翻，又音如字。朝，直遥翻；下同〕。陛下每视朝，何心见之！臣得入陕，借使怀光请降，臣不敢受，况招之乎！李璀固贤者，必与父俱死矣；若其不死，则亦无足贵也。」及怀光死，璀先刃其二弟，乃自杀。〔楚令尹子南之子与李璀者，皆处君父子大伦之变，以死继之，可哀也巳〕！
朔方将牛名俊断怀光首出降。〔将，即亮翻。断，音短〕。河中兵犹万六千人，燧斩其将阎晏等七人，〔阎晏蔜怀光东保河中称兵犯同州者也。考异曰：邠志云「八人」，今从旧马燧传〕。余皆不问。燧自辞行至河中平，凡二十七日。〔戊申至甲戌，二十七。史言马燧期一月平怀光，不愆于素〕。燧出高郢、李墉于狱，〔怀光囚郢、见上卷本年。郢，以井翻。墉余封翻〕。皆奏置幕下。
韩游緕之攻怀光也，杨怀宾战甚力，上命特原其子朝晟；〔李怀光囚杨朝晟，见二百三十卷元年三月。緕，古回翻。朝，直遥翻。晟，成正翻〕。游緕遂以朝晟为都虞候。〔为杨朝晟后帅邠宁张本〕。
上使问陆贽：「河中既平，复有何事所宜区处﹖」〔处，昌吕翻〕。令悉条奏。〔令，力丁翻〕。贽以河仲既平，虑必有希旨生事之人，以为王师所向无敌，请乘胜讨淮西者。李希烈必诱谕其所部及新附诸帅曰：〔新附诸帅，谓李纳、王武俊、田绪等。诱，音酉。「奉天息兵之心，因窘【〔章：乙十六行「窘」下有急字；乙十一行本同；孔本同；退斋校同〕。】而言，朝廷稍安，必复诛伐。」如此，则四方负罪者孰不盾疑，河朔、青齐固当响应，〔窘，臣陨翻。复，扶又翻，又音如字。河朔，谓王武俊、田绪、刘怦；青齐，谓李纳〕。兵连祸结，赋役繁兴，建中之忧，行将复起。乃上奏，其略曰：「福不可以屡徼，幸不可以常觊。〔上，时掌翻。徼，一遥翻。觊，音冀〕。臣【〔章：乙十六行本「臣」上有「又曰」二字；乙十一行本同；孔本同〕。】姑生祸为忧，未敢以获福为贺。「陛下怀悔过之深诚，〔实心为诚〕。降非常之大号，〔此谓兴元赦书也〕。所在宣瞓之际，闻者莫不涕流。〔瞓，与扬同〕。假王叛换之夫，削伪号以请罪；〔王武俊、田悦、李纳去王号谢罪，见二百二十九卷兴元元年〕。观衅首鼠之将，一纯诚以效勤。」〔谓马燧、韩滉、陈少游读通鉴者因其事而观其心迹，则知之矣〕。又曰：「曩讨之而愈叛，今释之而毕来；曩以百万之师而力殚，今以咫尺之诏而化洽。是则圣王之敷理道，服暴人，〔理道，即治道，避高宗讳改之之〕。任德而不任兵，明矣；群帅之悖臣礼，拒天诛，图活而不图王，又明矣。〔帅，所类翻；下同。悖，蒲内翻〕。是则好生以及物者，乃自生之方；施安以及物者，乃自安之术。挤彼于死地〔挤，子细翻，又子西翻〕。而求此之久生也，措彼于危地而求此之久安也，从古及今，未之有焉。」又曰：「一夫不率，〔率，循也。不率，谓不循上之教令也〕。阖境罹殃；一境不宁，普天致扰。」又曰：「亿兆污人，〔污，乌瓜翻，污下也〕。四三叛帅，感陛下自新之旨，悦陛下盛德之言，革面易辞，且修臣礼，其于深言密议固亦未尽坦然，必当聚心而谋，倾耳而听，观陛下所行之事，考陛下所誓之言。若言与事符，则迁善之心渐固；傥事与言背，则虑祸之态复兴。」〔陆贽斯言，亦可以谓之深切当时事情。背，蒲妹翻。复，扶又翻〕。又曰：「朱泚灭而怀光戮，怀光戮而希烈征，希烈傥平，祸将次及，则彼之蓄素疑而怀宿负者，能不为之动心哉！」〔为，于伪翻〕。又曰：「今皇运中兴，天祸将悔，以逆泚之偷居上国，〔泚，且礼翻，又音此。唐都长安，故谓之上国〕。以怀光之窃保中畿，〔开元八年，以河中为中都，河东、河西二县为次赤县，诸县为次畿县〕。岁未再周，相次枭殄，〔去年六月斩朱泚，今年八月平怀光。枭殄，谓枭其首而殄绝其类。枭，坚尧翻〕。实众慝惊心之日，〔众慝，犹言众恶也。慝，吐得翻〕。群生改观之时。〔观，古玩翻，又音如字〕。威则已行，惠犹未洽。诚宜上副天眷，下收物情，布恤人之惠以济威，乘灭贼之威以行惠。」又曰：「臣所未敢保其必从，唯希烈一人而已。揆其私心，非不愿从也；想其潜虑，非不追悔也。〔兴元赦文，李希烈不与朱泚同科，亦在肆赦之数〕。但以猖狂失计，已窃大号，虽荷陛下全宥之恩，然不能不自腼于天地之间耳。〔荷，下可翻。腼，他典翻，惭颜也〕。纵未顺命，斯为独夫，〔孟子曰：「残贼之人谓之独夫。」言人无亲辅之者〕。内则无辞起兵，外则无类以求助，其计不过厚抚曲，偷容岁时，心虽陆梁，势必不致。陛下但敕诸镇各守封疆，彼既气痔算穷，是乃狴牢之类，〔狴，边迷翻，又部礼翻。狴，犴；牢，狱；所以拘囚有罪〕。不有人祸，则当鬼诛。〔陆贽论李希烈事，曲尽情势〕。古之不战而屈人之兵者，此之谓欤！」〔兵法：百战百胜，不如不战而屈人之兵〕。
丁卯，诏以「李怀光尝有功，宥其一男，使续其后，赐之田宅，归其首及尸使葬。加马燧兼侍中，浑瑊检校司空；余将迕赏赉各有差。〔燧，音遂。浑，户昆翻，又户本翻。瑊，古咸翻。校，古孝翻。将，即亮翻。赉，来戴翻〕。诸道与淮西连接者，宜各守封疆，非彼侵轶，不须进讨。〔轶，徒结翻，突也〕。李希烈若降，当待以不死；自余将士百姓，一无所问。」〔行陆贽之言也〕。
3初，李晟尝将神策军戍成都，〔盖大历十四年救蜀时也。将，即亮翻，又音如字。晟，成正翻〕。及还，以营妓高洪自随。〔还，从宣翻。妓，渠绮翻〕。西川节度使张延赏怒，追而还之，由是有隙。〔使，疏吏翻〕。至是，刘从一有疾，上召延赏入相，晟表陈其过恶；上重违其意，〔相，息亮翻。重，难也〕。以延赏为左仆射。〔李晟居功名之际，以一妇人之故，修怨于向用之臣。且天子命相而勋臣以私怨间之，其能自安乎！斯不学之由也。为延赏谗晟张本。射，寅谢翻〕。
4骆元光将杀徐庭光，谋于韩游緕〔緕，古回翻〕。曰：「庭光辱吾祖考，〔谓为优胡戏侮之也〕。吾欲杀之，马公必怒，公能救其死乎！」緕曰：「诺。」壬什，遇庭光于军门之外，揖而数其罪，〔数，所具翻，又所主翻〕。命左右碎斩之。〔考异曰：实录：「甲申，骆元光专杀徐庭光，上令宰相谕谏官勿论。」邠志曰：「二十日，骆公谋于韩公曰：『徐庭光见诟，辱及祖父，义不同天。』是日，遂杀之。」按是月癸亥朔。甲申，二十二日，盖奏到之日也。今从邠志〕。入见马燧，顿首请罪，燧大怒曰：「庭光已降，受朝廷官爵，公不告辄杀之，是无统帅也！」〔燧，音遂。降，户江翻。朝，直遥翻。统，他综翻，俗从上声。帅，所类翻〕。欲斩之。游緕曰：「元光杀裨将，公犹怒如此。公杀节度仗，天子其谓何！」燧默然；浑瑊亦为之请，〔为，于伪翻〕。乃舍之。
浑瑊镇河中，尽得李怀光之众，朔方军自分居邠、蒲矣。〔自郭子仪以来，朔方军亦分屯邠、蒲而统于一帅。今居邠者韩游緕帅之，居蒲者浑瑊帅之，不相统属，故史言其始分。浑，户昆翻，又户本翻。邠，卑旻翻〕。
5卢龙节度使刘怦疾病，〔使，疏吏翻。怦，普耕翻。疾甚曰病〕。九月己亥，诏以其子行军司马济权矢度事；怦寻薨。〔薨，呼肱翻〕。
6己未，中书侍郎、同平章事刘从一罢为户部尚书；庚申，薨。〔以疾罢而薨。尚，辰羊翻〕。
7冬，十月癸卯祀圜丘，赦天下。
8十二月，甲戌，户部奏今岁入贡者凡百五十州。〔时河朔诸镇及淄青、淮西皆不入贡，河、陇诸州又没于吐蕃〕。
9于阗王曜上言：「兄胜让国于臣，〔事见二百二十一卷肃宗上元元年。阗，徒贤翻。上，时掌翻〕。今请复立胜子锐。」上以锐检校光禄卿，还其国。胜国辞曰：「曜久行国事，国人悦服。锐生长京华，〔复，扶又翻，又音如字。校，古孝翻。还，从宣翻，又音如字。长知两翻〕。不习其俗，不可往。」上嘉之，以锐为韶王譗议。〔韶王暹，代宗子也。唐制：王府官譗议参军，正五品上〕。
二年〔（丙寅、七八六）〕
1春，正月，壬寅，以吏部侍郎刘滋为左散骑常侍，与给事中崔造、中书舍人齐映并同平章事。滋，子玄之孙也。〔散，悉亶翻。骑，奇寄翻。刘子玄以史笔事武后、中宗〕。
造少居上元，〔少，始照翻。上元县，带升州〕。与韩会、卢东美、张正则为友，以王佐自许，时人谓之「四夔」。〔夔者，唐、虞之良臣。时人重四人者，以「四夔」称之〕。上以造在朝廷敢言，故不次用之。〔朝，直遥翻〕。滋、映多让事于造。造久在江外，疾钱榖诸使罔上之弊，奏罢水陆运使、度支巡院、江淮转运使等，诸道租赋悉委观察使、刺史遣官部送诣京师。令宰相分判尚书六曹：齐映判兵部，李勉判刑部，刘滋判吏部、礼部，造判户部、工部；又以户部侍郎元琇判诸道盐铁、榷酒，〔使，疏吏翻。度，徒洛翻。尚，辰羊翻。琇，音秀。榷，古岳翻〕。吉中孚判度支两税。
2李希烈将杜文朝寇襄州；二月，癸亥，山南东道节度使樊泽击擒之。〔将，即亮翻，直遥翻。山南东道节度治襄州〕。
3崔造与元琇善，故使判盐铁。韩滉奏论盐铁过失，〔为崔造、元琇得罪张本。滉呼广翻〕。甲戌，以琇为尚书右丞。陕州陆运使李泌奏：「自集津至三门，〔泌，薄必翻。集津仓，在三门东。三门仓，在三门西〕。凿山开车道十八里，以避底柱之险。」底柱两山屹立河中，河水分流，包山而过，世谓之三门。车道者，陆运之道，舍舟而车运也〕。是月道成。
4三月，李希烈别将寇郑州，义成节度使李澄击破之。〔代宗大历七年，赐滑亳节度为永平节度。贞元元年，永平军节度更号义成军节度。兴元元年，李澄得邺州〕。希烈兵势日蹙，会有疾，夏，四月丙寅，大将陈仙奇使医陈山甫毒杀之；〔果如陆贽所料〕。因以兵悉诛其兄弟妻子，举众来降。〔降，户江翻。考异曰：杜牧窦烈女传曰：「初希烈入汴州，闻户曹参军窦良女美，使甲士至良门，取桂娘以去。将出门，顾其父曰：『慎无戚，必能灭贼，使大人取富贵于天子。』桂娘以才色在希烈侧，复能巧曲取信，凡希烈之密谋，虽妻子不佑者，悉皆得闻。希烈归蔡州，桂娘谓希烈曰：『忠而勇，一军莫如陈先奇。其妻窦氏，先奇宠且信之，愿得相往来，以姊妹齿，因徐说之，使坚先奇之心。』希烈然之。桂娘因以姊事先奇妻，尝间曰：『为贼迟晚必败，姊宜早图遗种之地。』先奇妻然之。兴元元年四月，希烈，暴死，其子不发丧，欲尽诛老将校，以卑少者代之，计未决。有献含桃者，桂娘白希烈子，请分遗先奇妻，且以示无事于外，因为蜡帛书曰：『前曰巳死，殡在后堂，欲诛大臣，须自为计。』以朱染帛，丸如含桃。先奇发丸见之，言于薛育。育曰：『两日希烈称疾，但怪乐曲杂发，夜一绝，此乃有诛未定，示暇于外，事不疑矣。』明日，先奇、薛育各以所部噪于门，请见希烈。希烈子迫，出拜曰：『愿去伪号，一如李纳。』先奇曰：『尔父勃逆，天子有命诛之。』因斩希烈及妻、子，函七首以献，暴其尸于市。后两月，吴少诚杀先奇；佑桂娘谋，因亦杀之。」今从实录及旧传〕。甲申，以仙奇为淮西节度使。
5关中仓廪谒，禁军或自脱巾呼于道曰：〔呼，火故翻〕。「拘吾于军而不给粮，吾罪人也！」上忧之甚，会韩滉运米三万斛至陕，李泌即奏之。上喜，遽至东宫，谓太子曰：「米己至陕，吾父子得生矣！」〔滉，呼广翻。陕，失冉翻。泌，薄必翻。记王制曰：国无六年之蓄曰急，无三年之蓄曰国非其国也。况日阕无储者乎！日阕无储，有以继之犹可，况漕运不，朝不及夕者乎！唐都关中，仰给东南之餫。德宗于兵荒之余，其窘乏尤不可言。观其父子相与语，亦惩冱卒之变，发之于言语，有不能以自揜者。裴延龄知之，故得因以排陆贽〕。时禁中不酿，命于坊市取酒为乐。〔乐，音洛〕。又遣中使谕神策六军，军士皆呼万岁。
时比岁饥馑，〔比，毗至翻〕。兵民率皆瘦黑，至是麦始熟，市有醉人，当时以为嘉瑞。人户饱食，死者复伍之一。〔复，扶又翻〕。数月，人肤色乃复故。
6横海军使程日华为节度使。〔沧州始别为即镇。以此观之，则以程日华为横海军副大使，上卷衍「大」字明矣〕。
7秋，七月，淮西兵马使吴少诚杀陈仙奇，自为留后。少诚素狡险，为李希烈所宠任，故为之报仇。〔使，疏吏翻。少，始照翻。故为，于伪翻；下因为同〕。己酉，以虔王谅为申、光、随、蔡节度大使，以少诚为留后。
8以陇右行营节度使曲环为陈许节度使。〔曲环时以陇西行营兵戍陈许〕。陈许荒乱之余，户口流散。曲环以勤俭率下，政令宽简，赋役平均，数年之间，流亡复业，兵食皆足。
9八月，癸未，义成节度使李澄薨，其子士【〔章：乙十六行本「士」作「克」；乙十一行本同；退斋校同；张校同，云无注本误「士」〕。】宁谋总军务，秘不发丧。
10丙戌，吐蕃尚结赞大举寇泾、陇、邠、宁，掠人畜，芟禾稼，西鄙骚然，州县各城守。诏浑瑊将万人，骆元光将八千人屯咸阳以备之。
11初，上与【〔章：乙十六行「与」下「常侍」二字；乙十一行本同；张校同，云无注本亦无〕。】李泌议复府兵，泌因为上历叙府兵自西魏以来兴废之由，〔西魏置府兵，见一百六十三卷梁简文帝大宝元年。府兵废见二旦一十二卷玄宗开元十年〕。且言：「府兵平日皆安居田亩，每府有折冲领之，折冲以农隙教习战陈。〔陈，读曰陈〕。国家有事征发，则以符契下其州及府，〔府者，折冲果毅府。下，遐稼翻〕。参验发之，至所期处。〔发兵刻期所会之地〕。将帅按阅，有教习不精者，罪其折冲，甚者罪及刺史。军还，则赐勋加赏，便道罢之。〔罢兵，使各随便道归农，不必还至京师而后罢〕。行者近不踰时，远不经岁。高宗以刘仁轨为洮河镇守使以图吐番，〔见二百二卷高宗仪凤二年〕。于是始有久戍之役。武后以来，承平日久，府兵浸堕，〔堕，读日隳〕。为人所贱；百姓耻之，至蒸熨手足以避其役。又，牛仙客以积财得宰相，〔事见二百一十四卷玄宗开元二十四年〕。边将效之；山东戍卒多赍缯帛自随，边将诱之寄于府库，昼则苦役，夜絷地牢，〔缯，慈陵翻。诱，音酉。絷，音执，缚也〕。利其死而没入其财。故自天宝以后，山东戍卒还者什无二三，其残虐如此。然未尝有外叛内侮，杀帅自擅者，诚以顾恋田园，恐累宗族故也。〔累，良瑞翻〕。自开元之末，张说始募长征兵，谓之骑，〔事见一百一十二卷开元十年、十三年〕。其后益为六军。〔六军分左、右为十二军〕。及李林甫为相，奏诸军皆募人为之；〔见二百一十六卷天宝八载〕。兵不土著，〔着，直略翻〕。又无宗族，不自重惜，忘身徇利，祸乱遂生，至今为梗。〔毛苌曰：梗，恶也。郑玄曰：始生此祸，乃至今日相梗不止〕。向使府兵之法常存不废，安有如此下陵上替之患哉！〔侵犯为陵，偏下为替〕。陛下思复府兵，此乃社稷之福，太平有日矣。」上日：「俟平河中，当与卿议之。」〔因置十六卫上将军，先叙议复府兵之事〕。
九月，丁亥，诏十六卫各置上将军，以宠功臣；改神策、右厢为左、右神策军，殿前射生左、右厢为殿前左、右射生军，各置大将军二人、将军二人。〔十六卫上将军，从二品。神策大将军。正二品。统军，从三品。将军，从五品〕。
12庚寅，李克宁始发父澄之丧，杀行军司马马铉，墨缞出视事，〔墨缞，自晋襄公始。，仓回翻〕。增兵城门。刘玄佐出师屯境上以制之，且使告谕切至，克宁乃不敢袭位。丁酉，以东都留守贾耽义成节度使。克宁悉取府库之财夜出，军士从而剽之，比明殆尽。〔剽，匹妙翻。比，必利翻，及也〕。淄青兵数千行营归，过滑州，〔自李正己以来，淄青兵未尝应调发赴行营也，此必李纳遗兵自戍守其境，亦称行营耳〕。将佐皆曰：「李纳虽外奉朝命，内蓄兼并之志，请馆其兵于城中。耽时引百骑猎于纳境，纳闻之，大喜，服其度量，不敢犯也。〔骑，奇寄翻〕。
13吐蕃游骑及畤；〔畤，音止〕。乙巳，城戒严，复遣左金吾将军张献甫屯咸阳。民间传言上复欲出幸以避吐蕃，〔复，扶又翻〕。齐映见上言曰：「外间皆言陛下己理装，具糗粮，〔见，贤遍翻。理装，治装也。糗，去久翻，干饭屑也〕。人情恟惧。夫大福不再，〔左传楚灵王之言。恟，许拱翻。夫，音扶〕。陛下奈何不与臣等熟计之！」因伏流涕，上亦为之动容。〔为，于伪翻〕。
李晟遣其将王佖将骁勇三千伏于汧城，〔晟，成正翻。其将，即亮翻。佖，毗必翻；佖将，音同上，又音如字。骁，坚尧翻。陇州之东有汧阳县，汫城在其旁。汧，口坚翻〕。戒之曰：虏过城下，勿击其首；首虽败彼全军而至，汝弗能当也。不若俟前军己过，见五方旗，虎豹衣，〔言其军士所服之衣画为虎豹文〕。乃其中军也，出其不意击之，必大捷。」佖用其言，尚结赞败走。军士不识尚结赞，仅而获免。
  </div>
  <div class="pagination">
   <a href="资治通鉴注_page254.html">
    上一页
   </a>
   <span>
    ...
   </span>
   <a href="资治通鉴注_page250.html">
    250
   </a>
   <a href="资治通鉴注_page251.html">
    251
   </a>
   <a href="资治通鉴注_page252.html">
    252
   </a>
   <a href="资治通鉴注_page253.html">
    253
   </a>
   <a href="资治通鉴注_page254.html">
    254
   </a>
   <span class="current-page">
    255
   </span>
   <a href="资治通鉴注_page256.html">
    256
   </a>
   <a href="资治通鉴注_page257.html">
    257
   </a>
   <a href="资治通鉴注_page258.html">
    258
   </a>
   <a href="资治通鉴注_page259.html">
    259
   </a>
   <a href="资治通鉴注_page260.html">
    260
   </a>
   <span>
    ...
   </span>
   <a href="资治通鉴注_page256.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
