<!DOCTYPE html>
<html>
<head>
    <meta charset="UTF-8">
    <title>续资治通鉴长编 - 第 130 页/共 607 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续资治通鉴长编 - 第 130 页/共 607 页</h1>
    <div class="content">　　乙亥，中书门下言，每岁祀昊天上帝及飨太庙，旧例鎫宰相及参知政事摄事，近岁多遣他官，虑乖严重之旨，请复举旧例，从之。
　　宫苑使、昭州团练使郭崇仁为解州团练使。崇仁，守文子，章穆皇后弟也。时崇仁母梁氏亡，诏起复，仍有是命。崇仁虽外戚，朝廷未尝过推恩泽，自是凡十年不迁。（十年不迁，据本传，附见。）
　　是月，诏三班院，自今诸河催纲巡检，鎫选曾经监押、巡检殿直干事者充。初，三班定侍禁李世隆为蔡河拨发巡检捉贼。上曰：「世隆年方二十五，未经历任。」上封者屡言催纲、捉贼多差权势子弟，故条约之。
　　冯拯、王曾等受诏同详定博易新法，皆以谨重敦信为言，而上封者犹竞陈改法之獘，内臣蓝继宗等亦屡陈其不便，上以问辅臣，丁谓对：「臣夙知利害，愿得与之辨。」寻召继宗等询其始末，悉不能对，谓亟以闻。
　　八月戊寅朔，诏曰：「榷茗之规，着令已久，固计入之素定，非异端之可攻。载详言事之人，时进单辞之说，初陈封奏，必烦述于事端，洎究指归，多未详于本末。自今髃臣如有茶法便宜，当显拜封章，尽述条目，下有司详议施行。况金谷细务，非军国事机，自合归于职司，岂朕所宜亲决。今后有所陈述，无得更乞留中。」
　　开封民崔白，家京城，素无赖，凌胁髃小，取财以致富。先有满子路者，强很任侠，名闻都下，赵谏以豪横伏法。白尝谓人曰：「满子路，吾之流辈也。赵谏，吾门人耳。余不足算也。」白与梁文尉邻居，欲强买其舍，文尉未之许，屡加诟辱。会文尉死，妻张与二子皆幼。白日遣人多掷瓦石以骇之，张不得已徙去，即以其舍求质钱百三十万，白因以九十万市之。张诉于府，白遂增钱三十万，因潜减赁课，以己仆为证，诣府讼张，且厚赂胥吏。白素与殿中丞、权大理少卿阎允恭善，遂祈允恭达其事于开封府判官、国子博士韩允，允坐张妄增屋课，杖之。白因大言，自衒于□市。皇城司兼知以闻，诏捕白付御史台，鞫问得实。己卯，允除名，授岳州文学；允恭除名，授复州文学；白决杖，配崖州牢城；白子端决杖，配江州本城，仍下诏戒谕都人。
　　壬午，命入内副都知张景宗同句当长公主宅及郡县主诸院公事。初命供备副使麦守恩句当，至是，守恩请以入内都知同聭其事，故复命景宗焉。
　　癸未，以河中府、陕同虢州岁歉民流，命侍御史李行简乘传安抚，仍与转运使议发仓廪出粜及振贷之。行简，冯翊人，尝官于蜀，陵州富民陈子美父死，继母诈为父书逐出之，累诉不得直，转运使檄行简劾正其事。及代还，子美遗以黄金五百两，行简怒不纳，感泣而去。其为监察御史王嗣宗所荐也，王旦数称其才，上亦雅知之，再迁侍御史。（行简为御史，乃祥符二年十二月，今附此。）
　　诏京东西、河北、陕西承前例差车牛及和雇般辇悉罢之，以牛疫故也。
　　陈州言知州、枢密直学士、礼部尚书张咏卒。赠左仆射，谥忠定。上尝称咏才任将帅，以疾不尽其用【三】。咏临终奏疏言：「不当造宫观，竭天下之财，伤生民之命。此皆贼臣丁谓诳惑陛下，乞斩谓头置国门以谢天下，然后斩咏头置丁氏之门以谢谓。」上亦不以为忤云。咏素以介洁著称，晚年在陈州，颇营市产业【四】，或侵刻细民，时论惜之。（斩丁谓事据记闻，所云临终奏疏则欧靖圣宋掇遗及国老闲谈所载也。）
　　甲申，知密州孙奭上言：「本州岛屡有强盗结案遇赦或赦后捕获，准诏配本城者鎫配牢城。臣愚窃谓朝廷盖以本城、牢城分为轻重，今若一概取断，虑失诏意，请下法官参议。」诏自今诸州军准诏刺配本城者，止配本城有军额指挥，不得例配牢城。
　　丙戌，以习进士戴国祥试将作监主簿【五】。时，知升州马亮言：「往岁有同年及第戴永赴官岭表，谓臣曰：『苟不生还，以遗孤为托。』未几，永卒，访得其子才数岁，收育于家，既长，则妻以幼女，愿赐释褐，振其坠绪。」上嘉亮之信义，故有是命。
　　秦州言隆中族蕃部来劫，般擦默星族首领郢成斯纳等与战，胜之。赐锦袍、银带、茶彩有差。（据会要，事当在丙辰，今追附，当考之。）
　　己丑，上谓宰臣曰：「近省髃臣准诏直言，皆止寻常事务。」王旦曰：「其中多以兴建宫阙为言。」向敏中曰：「外人不知修崇真馆，虽暂役兵卒，实无妨民事。」上曰：「亦有挟情属意，词近捭阖者，殊不知矫伪易辨。」旦曰：「至于刘骥者，援据今古，若素留心着撰。及观其历任，始则违法取息钱，以告敕质之；寻又枉法受赇，削藉配隶。今始得为文学，而抗章高论，自谓人莫我若。」上曰：「古人云察言观行，正谓此也。」
　　庚寅，知汝州、秘书监杨亿言：「部内秋稼甚盛，粟一本至四十穗，麻一本至九百角。」上览其章，谓辅臣曰：「亿之词笔冠映当世，后学皆慕之。」王旦曰：「如刘筠、宋绶、晏殊辈相继属文，有贞元、元和风格者，自亿始也。」
　　辛卯，增置忻州驻泊都监一员，从河东安抚司之请也。
　　甲午，知永兴军李迪言：「长安故都，举人及衣冠子弟甚觽，多恃荫无赖，恣为凶很。自今所犯情重者，望许部送赴阙。」诏可。有郑文坦者，府之豪族，其家坐徒者已三四人。文坦贷贫民息钱，使倍偿之。至是，数踰三四而匿其要契，索取不已。迪遂械送阙下，决杖黥面，配郴州牢城，遇赦不还。
　　乙未，以三司使、工部侍郎林特为户部侍郎、同玉清昭应宫副使，太常少卿马元方为右谏议大夫、权三司使事。
　　特精敏善吏职，据案终日不倦。上以特久任三司，高年勤瘁，特置此职，班在翰林学士之上【六】，优其月给以宠之。寻又命特为修景灵宫使兼管句景灵宫、会灵观事。上数访以朝廷大事，特因有所中伤，人以此惮焉。
　　曹玮言：「蕃戎之情，不可专行恩惠。宜先加掩杀，使知畏惧，然后招抚，则悠久之利也。迩者秦州蕃部，本因张佶力取其地，使无粒食，以致侵扰。今或量给旷土，俾之耕作，实绥怀之策也。」诏从其请，仍戒玮不必掩杀。
　　戊戌，内殿崇班周文质为内殿承制，依前内侍省押班，充泾原路驻泊都监、兼缘边巡检，代王怀信，徙怀信为秦州驻泊都监。
　　初，张佶至秦州，拓地，立四门寨，据大洛门，而不以恩信待蕃部，由是戎人蓄忿，屡来抄夺。上以问辅臣，王旦曰：「佶轻信而易争，恐生边隙。如闻王怀信所至，□猛适中，请改任之。」向敏中曰：「顷年温仲舒逐蕃部过河，人以为便。」上曰：「朕亦曾询访，盖顷岁益屯兵七千，始得无患，边防幸且宁静，人民安堵，何必生事。」遂有是命，寻又徙佶为邠宁环庆驻泊钤辖。（张佶为邠宁环庆钤辖在九月戊午，今并书。）
　　故供备库使杨居中孙宗礼伐登闻鼓上言：「祖居中前知鼎州，以发兵讨蛮故，侵用公使钱二十万，有司责令偿官。」诏除之，补宗礼为三班借职。
　　三司借内藏库钱四十万贯。
　　令京兆河中府、陕同华虢等州贷民麦种。
　　辛丑，禁军中角抵戏。
　　右班殿直韦继升护河堤凡十五年，上嘉其勤，擢合门祗候。
　　幸端王元俨新宫，赐衣带鞍马，还，幸相王元偓宫。
　　时车驾将出，而南阳康孝王惟吉子裁十岁，暴卒，上谓宰相曰：「元俨既已宿设，难辍此行，当令不作乐，不与从官会酒，如钧容音乐亦可止不？」王旦曰：「钧容，仪卫也，不可止。况中下之殇，礼当旁绝。陛下情所不忍，则罢从官会饮，不以乐侑食，诚为至当。」
　　丙午，曹玮言唃畼啰所部刘王奴遣帐下青诐吉来告【七】，近遣西凉畼铎督部兵十万，掩杀北界部落胜捷，续入献首级数。（此据会要乃二十九日事，今追附，当考。）
　　诏审官院以近地二年半已上、远地二年已上权与差替，不为永例。上以京朝官俟阙既久，奉朝者颇多，故有是诏。（此据会要，不得其日。）
　　九月己酉，注辇国王罗茶罗乍遣使娑里三文【八】等来贡真珠衫、帽各一，及真珠、象牙、香药等。先是，有舶商抵其国，告以天子东封、西祀。其王曰：「十年来海无风涛，古老传云如此则中国有圣人，故遣使入朝。」其使者又以盘捧真珠、碧玻癁升殿，布于御座前，降殿再拜。译者道其言曰：「愿以表远人慕化之意。」
　　注辇国东距海五里【九】，西至天竺千五百里，南至罗兰二千五百里，北至顿田三千里，前古不通中国，其使者舟行涉千一百五十日乃达广州，约其道路盖四十一万一千四百里。其国有七城，统三十一部落。其王相传，今三世。上待其使者，例同龟兹国。明年，使还，降诏罗茶罗乍，赐物甚厚。娑里三文至襄邑县，以疾卒，因葬其地。上闵之，遣官驰往祭奠。
　　庚戌，以工部郎中、知邓州陈尧咨守本官知制诰。先是，尧咨兄枢密使尧叟因奏事，言尧咨会赦，当复龙图阁直学士。上曰：「学士清近之职，非会赦可复。」尧咨请用苏易简例，易简前自知制诰落职，未几，复为知制诰【一○】。上不许，因曰：「尧咨亦尝为知制诰，且授此职可也。」
　　尧咨性刚戾，数被挫辱，忽忽无聊。上闻之，复以问尧叟，尧叟曰：「尧咨初不知上恩所以保佑者，自谓遭谗至此。望取原犯事尤重者切责之，使知悔惧。」遂诏尧咨曰：「卿知永兴日，所为乖当，非独用刑惨酷也。如擅置武库，建视草堂，开三门，筑甬道【一一】，出入列禁兵自卫，此岂人臣所宜！觽论甚喧，不但乐黄目奏也。朕念卿母氏耆年，尧叟朝夕近侍，未欲穷究，姑示薄责，旋加甄睳。成命既出，髃言愈讙。卿曾不内省，但曰为人所倾。自今宜体国恩，改过迁善，不然，当以前后事状，尽付有司。」尧咨乃惶恐称谢。
　　御史中丞冯拯上言：「皇城副使焦守节缘坐免官，虽逢赦宥，未蒙任用。望特降恩旨甄睳。」上曰：「拯执宪大臣，宜谨所举。守节常人，何须此奏也。」（此事不得其月日，今附见。）
　　甲寅，以引进使、高州刺史、泾原路驻泊都钤辖、知渭州曹玮领英州团练使、知秦州兼缘边都巡检使、泾原仪渭州镇戎军缘边安抚使，别铸安抚使印给之。
　　时宗哥唃畼啰立文法，聚觽数十万【一二】，遣人入奏，愿讨平夏以自效。上以为戎人多诈，虑缓急寇边，侵扰熟户，先命周文质监泾原军，又徙玮是州，兼两路事以备之。赐玮公用钱岁三百万，仍诏自今不兼安抚使者给其半。
　　上谓宰相曰：「顷曹玮入朝，言立遵峻酷专恣，已失部族心，恐必不久。唃畼啰，赞普之后，觽渐归之，咸以立遵持权自任，不平其事。」王旦曰：「大抵好杀则敛怨，弄权则败亡，虽在蕃夷，亦不可不戒。昨秦州言立遵自作威福，屡恃朝廷恩宠【一三】，凌轹边部，此亦近理。始者，寇准闻立遵之言，以为必破德明，故其赐予太过。」上曰：「王嗣宗亦言外国相残，中国之利也。朕思之，何必幸其相伐。但令曹玮安抚近边，以重兵镇秦州，常设警备，毋得轻发，此最为上策也。」（经武圣略以此事系之五年，误矣。曹玮入朝，乃今七月事，今因命玮知秦州并书之。） 
　　己未，龙图阁待制孙奭上言：「伏以礼记旧月令一篇，后汉司农郑康成、卢、马之徒本而为注，又作周官及仪礼注，鎫列学官，故三礼俱以郑为主，而月令一篇卷第五、篇第六，汉、魏而下，传授不绝。唐陆德明撰释文，孔颖达撰正义，篇卷第次，皆仍旧贯。洎唐李林甫作相，乃抉擿微瑕，蔑弃先典。明皇因附益时事，改易旧文，谓之御删定月令，林甫等为注解，仍升其篇卷，冠于礼记，诚非古也。当今大兴儒业，博考前经，宜复旧规，式昭前训。臣谨缮写郑注月令一本，伏望付国子监雕印颁行。」诏礼仪院与两制详定以闻。既而翰林学士晁迥等言：「若废林甫之新文，用康成之旧注，则国家四时祭祀，鎫须更改。详究事理，故难轻议。伏请依旧用李林甫所注月令。」从之。
　　入内供奉官杨守珍使陕西督贼，请因擒获强劫盗至死者，望以付臣凌迟，用戒凶恶。上曰：「法有常科，岂于安平之时，而行惨毒之事！」乃诏守珍等捕捉盗贼送所属，依法论决【一四】，情理切害者奏裁。（守珍事与四年三月在京东时略同。）
　　庚申，权判鸿胪寺、刑部郎中、直史馆张复上言，请纂集大中祥符八年已前朝贡诸国，缋画其冠服，采录其风俗，为大宋四裔述职图，上以表圣主之怀柔，下以备史臣之广记。从之。及复以图来上，上曰：「二圣已来，四裔朝贡无虚岁，何但此也。」乃诏礼仪院增修焉。（增修乃明年四月己亥，今并书。）
　　壬戌，命左司谏、知制诰刘筠为契丹国主生辰国信使，供奉官、合门祗候宋德文副之。户部副使、吏部员外郎李及为正旦国信使，侍禁、合门祗候李居中副之。
　　戌辰，赐知丰州王文玉缗帛、米面、羊酒，以其父承美葬故也。
　　丙子，令入内内侍省，自今命使臣句当后苑、御园、东门司、龙图阁、太清楼，鎫报枢密院给宣。
　　初，甘州回鹘国可汗王夜落纥数与夏州接战，其贡奉多为夏州抄掠，及宗哥族感悦朝廷恩化，乃遣人援送其使，故频年得至京师。既而唃畼啰欲娶可汗女而无聘财，可汗不许，因为仇敌。圣祖临降之岁，秦州遣指挥使杨知进、译者郭敏送进奉使翟符守荣还甘州，会宗哥怨隙，阻归路，遂留知进等不敢遣。
　　于是，敏得先归，可汗王夜落隔上表，言宝物公主病死，以西凉人苏守信劫乱，日与交斗，不时奏闻。又谢恩赐宝钿、银匣、历日及安抚诏书，仍乞慰谕宗哥，使开朝贡之路。苏守信者，夏州所遣，领兵七千、马五千戍西骪者，故夜落隔奏及之。（夜落隔疑即夜落纥也，宝物公主死，尚须奏闻。若夜落隔非夜落纥，则不应奏语不申睳也。）
　　冬十月己卯，以甘州西头供奉官张纶为东头供奉官。纶本宁州牙吏，陷甘州，常具西鄙事宜附奏京师，上嘉其忠顺，就补供奉官，以俸给宁州本家。至是，又附奏，请因国家大礼行庆预迁秩，故有是命。仍命枢密院遣殿侍赍纶书付宁州本家，取还书付西来使往以慰其心。
　　辛巳，以刑部尚书、兼御史中丞冯拯为户部尚书、知陈州，增给公用钱岁百万。时议选官知天雄军，上曰：「冯拯政堪此任，顾求闲郡，何也？」王旦曰：「拯顷岁辞疾，马知节尝讥拯好富贵，所欲节度使尔。拯恐为知节所量，不敢请大藩，殆为此也。」上又曰：「朕每选择官吏，但患才不充用，岂朝廷未知耶？」（宝训以对上为向敏中，今从拯本传所载。）
　　壬午，以右谏议大夫、权知开封府王曙守本官，加枢密直学士，知益州；枢密直学士、刑部郎中周起加右谏议大夫，知并州。
　　时二州岁当代，上篃阅侍从官姓名，谓辅臣曰：「此等各有所长，然求其文雅适用，可威方面者鲜矣。每念唐贤比肩而出，何当时人才之多也。」王旦曰：「方今下位，岂无才俊？或恐拔擢未至尔。然观前代求贤，不求其备，不以小疵掩大德。今士大夫孰为无过，陛下每务保全之。然流言稍多，则不便于任使。大都迭相称誉近乎党，过相纠讦近乎公。鉴其爱憎，惟托上圣，则庶几无弃人矣！」
　　癸未，遣使诣诸路拣选篮犯配军人，量移近地，取其少壮者至京以隶禁军，老疾者听从便。
　　乙酉，秦州宗哥蕃部畼铎督遣使来贡。（畼铎督本西凉首领，今此忽系之秦州宗哥，未晓其故，当考。）
　　丙戌，以右谏议大夫慎从吉为给事中、权知开封府。上召戒从吉曰：「京府浩穰，凡事太速则误，缓则滞，惟须酌中耳。有请属，一切拒之。」又曰：「府吏多与豪右协谋造弊，事体日新。朕记作尹时，有殴小民者，吏纳赂移于仆夫，仆夫伏辨，将断，朕疑其非本情也，再令鞫问，乃得实。如此等事，所宜深察。」及从吉领府事，谤者甚多。上以问辅臣，丁谓曰：「从吉好言人过，故积觽怨耳。」上曰：「当官宜守常道，或强为善以取名，则毁讟必随至矣。」
　　发运使李溥，言江浙诸州军、淮南十三山场，今岁入茶二千九百六万五千七百余斤，视旧额增五百七十二万八千余斤。
　　上封者言：「朝廷择幕职、州县官觽所保任者授京官，故川峡令录，多得良吏。而川峡知州、通判，审官院以资例差往，颇有老疾不治者。」己丑，诏户部尚书冯拯以下举京朝官任川峡知州军、通判者各一人。
　　辛卯，以翰林学士晁迥权判吏部流内铨，知制诰盛度知通进银台司、兼门下封驳事。迥以父名佺为辞，遂命与度两换其任。
　　时翰林学士王曾亦领银台司，宰相议令迥代曾，上曰：「朕闻外议谓曾尝封驳诏敕，自是中书衔之，多沮曾所奏，今若罢去，是符外议。」旦曰：「臣等本无忌曾之意，今圣慈宣谕为宰司避谤，请迥与度相易，曾如旧。」上可之。旦因言：「今封驳之任，与古不同，大抵除改差遣大小皆先奉进止，继入熟状，俟其可奏，然后降敕。此外或差误有害，勘会失实，臣等省视不至，往往有之，颁下四方，诚为不当。封驳司官苟能详览改正，乃助臣等不逮，必无责之之理。」上然之。
　　壬辰，盛度上圣祖天源录五卷，因上言：「所编事迹，虑有未备，愿别命儒臣就馆阁髃书更广编撰，以志先烈。」诏从之。仍命王曾及集贤校理晏殊与度同纂集。
　　己亥，益州路转运使薛田，言挠州要冲，戍兵甚觽，请依彭州例增置驻泊都监一员，从之。
　　甲辰，兵部侍郎赵安仁上大中祥符法宝箓二十三卷，有诏褎饰，仍赐金帛。知汝州杨亿以尝预编修，赉物如之。
　　乙巳，王钦若上圣祖事迹十二卷，上制序，赐名先天记。钦若又续成三十二卷，上之。
　　十一月庚戌，日南至，上御天安殿受朝。
　　丁巳，上幸会灵观，宴近臣于祝禧殿，赐兵匠缗钱有差。
　　庚申，兵部侍郎、兼宗正卿赵安仁言：「准诏，以太庙朔望上食品味，令臣详定。望自今委御□取亲飨庙日所上牙盘例【一五】，参以四时珍膳，选上局食手十人赴庙造馔【一六】，上副圣心，式表精悫。」诏所上食味委宫闱令监造【一七】，安仁省视之。
　　时知宗正寺赵世长，言宫闱令欲与本寺官联署行遣公事。王旦奏，赵安仁今为宗正卿，总领寺事，恐难与内侍通签，望令如旧。上曰：「不若依宫观例，凡事令世长与宫闱令同状申，安仁据状单署行遣。」安仁又言：「每岁遣宗正寺官一员朝拜十二陵，往复悉依昭穆之次，仅百余里。窃惟祠祀之礼，本在精□，傥至怠乏，即礼容不成。望自今三陵专差权宗正卿一员朝拜，别遣官二员分拜诸陵，所冀人无跛倚，礼尽肃恭。」又请造长竿担黙二副，置陵表版以代漆匣，遣□衣军士三十二人舆送陵下。鎫从之。
　　辛酉，相王元偓加兼尚书令，端王元俨为镇海、安化等军节度使，进封彭王。
　　权泾原路钤辖兼知渭州郝荣，言泾州戍兵甚觽，请用合门祗候一员为都监，从之。
　　甲子，上幸景灵宫观上梁，赐从臣、修宫使衣币有差。
　　以国子博士、通判邢州郭怀玉为供备库使，都监冯处正指挥使，散直刘显鎫赐銟诏，军校卒伍第迁，赐缗钱。州民张益补镇将，赐茶绢，免三年徭役。先是，州境有士卒十三人为盗，益伺知其所，以告怀玉等部兵擒获，故第赏之。
　　河南府言工部侍郎种放卒。上甚嗟悼，亲制文，遣内侍致祭，护丧归终南，赠工部尚书，录其侄世雍同学究出身。
　　先是，有讥放循默者，上闻之，谓辅臣曰：「放为朕言事甚觽，但外廷不知耳。」因出所上时议十三篇，其目曰：议道、议德、议用、议器、议文武、议制度、议教化、议赏罚、议官司、议军政、议狱讼、议征赋、议邪正。放将卒，忽取前后章疏矒悉焚之，服道士衣，召诸生会饮与诀，酒数行而卒。
　　己巳，三司奏乏银支用，请令诸路榷酒课悉改输银。上曰：「若此，民间银益贵矣。」因谓辅臣曰：「咸平中，银两八百，金五千，今则增踊逾倍，何也？」王旦等曰：「国家承平岁久，兼并之民，徭役不及，坐取厚利。京城资产，百万者至多，十万而上，比比皆是。然则器皿之用，畜藏之货，何可胜算！此外，则两蕃、南海，岁来贸易，有去无还。加之坑冶兴废有时。增价之由，或恐以此。」上又曰：「闻长安故都，至今有淘沙得金玉者，岂非当时尤盛富耶？」旦等曰：「咸秦自三代已来建都，至西汉徙天下富民实之，讫有唐，千余载相继，其富盛固可知矣。方今京城繁庶，与汉、唐无异。长安、洛阳，虽云故都，然地险而隘，去东夏辽远，故汉之□、楚七国，唐之山东、河北，往往强悖，良亦远而难制也。加其转漕非便，仰给四方，常苦牵费。今国家始封于宋，开国于梁，实四方之要会，万世之福壤也。」
　　录故文思使、昭州刺史、知贝州滕文袭子萧山县尉载知太平县，给俸终丧。上尹京日，文袭为军巡使，以干称，故优恤其嗣。
　　壬申，契丹遣使左林牙、工部尚书耶律珍，副使翰林学士承旨、工部侍郎、签署枢密院公事吕德懋来贺承天节。
　　癸酉，高丽进奉告奏使、御事民官侍郎郭元与东女真首领何卢太来贡【一八】。高丽主表求赐历日及尊号，且言契丹于其国西鸭绿江头创浮桥，又于江东筑寨，欲发兵焚毁，则虑觽寡不敌，边民殊不安，乃西女真为之乡导也。郭元自言：「本国城无垣墙，府曰开成，管六县，民不下三五千。有州军百余，置十路转运司统之。每州管县五六，小者亦三四，每县户三四百。国境南北千五百里，东西二千里。军民篮处，隶军者不黥面。方午为市，不用钱，第以布米贸易。地宜粳稻，风俗颇类中国。三岁一试举人【一九】，有进士、诸科、算学，每试百余人，登第者不过一二十。」元辞貌恭恪，每受宴赐，必自为谢表，粗有文采，朝廷待之亦厚。明年，辞还，赐其主诏书七函、衣带、器币、鞍马及经史、圣惠方、历日等。元又请录国朝登科记及赐御诗以归，从之。
　　甲戌，以王旦生日，诏赐羊酒米□，令有司供帐，开封府具乐，许燕其亲友，并会近列及丞郎、给谏、修史属官。宰相生日，旧例赐器币、鞍马外，惟于中书会辅臣。至是，上闻旦私第未尝会客，故有是赐。
　　诏流内铨，凡选人有贡献文字，鎫许收接通进。先是，铨司言前兴化县令胡辟引见日，不遵条约，辄衷表以献，请付御史台按劾，因降是诏。
　　十二月丁丑朔，令三司减价卖炭以济贫民。
　　戊寅，皇子加冠礼。
　　壬午，枢密使、同平章事王钦若上承天节四裔同献寿歌，上和之。
　　甲申，诏自今郡县主、南宫北宅诸妇奏亲属求迁秩者，候掌事及八年乃许。
　　丁亥，侍禁杨承吉使西蕃唃畼啰还，言蕃部甚畏秦州近边丁家、马家二族，此二族人马颇觽，倚依朝廷。唃畼啰以立遵为谋主，立遵贪而虐，好杀戮，其下怨惧。近筑一城，周回二里许，无他号令，但急鼓则增土，缓则下杵，不日而就。承吉又图上宗哥城东南至永宁寨九百一十五里，东北至西骪府五百里【二○】，西北至甘州五百里，东至兰州三百里，南至河州四百一十五里，又东至龛谷五百五十里，又西南至青海四百里，又东至新渭州千八百九十里。
　　戊子，著作佐郎、集贤校理晏殊上皇子冠礼赋，诏銟之。上曰：「殊少年孤立，力学自奋，人鲜及之。加以沈谨，造次不逾矩，甚为搢绅所器。或闻有大族欲妻以女，殊坚拒之。京城赐酺，京官不得预会，同辈召之出游，不答，但掩关与弟颖读书着文而已。颖亦幼能属词，朕尝遣取其所业，且戒殊勿为改窜，其弟请加涂乙，终不之省【二一】，亦不言其故，周密至此，信其禀赋本异也。」
　　庚寅，诏三司，文武百官月俸，自来年悉支见钱如旧【二二】。
　　辛卯，以皇子庆国公受益为忠正军节度使、兼侍中，封寿春郡王。旧制，本州岛当遣牙校、僧道至阙称贺，诏罢之，止令官吏附驿上贺状。
　　癸巳，驸马都尉王贻贞表求试领郡政，上曰：「世家子未尝历事，遽任以州郡，或致扰民。」不许。
　　先是，马元方请浚汴河中流，阔五丈、深五尺，可省修堤之费。即诏韦继升经度开浚。甲午，继升上言：「自泗州至开封府界，岸阔底平，水势薄，不假开浚，请止自泗州夹冈，用工八十六万五千四百二十八，以宿、亳丁夫充，计减工七百三十一万。仍请于沿河作头踏道擗岸，其浅处为锯牙，以束水势，使水势峻急，河流得以下泻，卒就未放春水前，令逐州长吏、都监、令佐督役【二三】。自今汴河淤淀，可三五年一浚。又于中牟、荥泽各开减水河。」鎫从之，仍命继升都大巡检修护。及功毕，继升表请罢修河一年，上曰：「惜得夫役诚善，必不为民患否？」继升极言其利，上以当更遣人相视，异日河决，虽罪言者亦无益。
　　丁酉，令同、耀等州为糜粥济饥民。
　　己亥，以御制陈书诗鎫注赐辅臣，因曰：「隋炀帝初平陈，斩五佞人以谢三□，当时天下称贤，及其无道，乃过后主，深可叹也。」王旦等曰：「陛下博观载籍，非惟多闻广记，实皆取其规鉴。谈经典必稽其道，语史籍必穷其事，论为君必究其治乱，言为臣必志其邪正，加以秉笔立言，皆化人垂世之作。今之文章典雅，搢绅稽古，皆圣训所及也。」
　　钦州言苏茂州贼寇安远县，劫掠人畜，诏本路转运使防遏之。
　　庚子，契丹遣使监门卫大将军萧日新、副使卫尉少卿田文来贺明年正旦。
　　甲辰，命枢密使、同平章事王钦若都大提举钞写校勘馆阁书籍，翰林学士陈彭年副焉，铸印给之。
　　初，荣王宫火，燔崇文院、秘阁，所存无几。既别建外院，重写书籍，彭年请内降书本，选官详定，然后钞写。命馆阁官及择吏部常选人校勘。校毕，令判馆阁官详校，两制内选官覆点检。又命两制举服勤文学官五人覆校。其校勘、详校计课用秘书省式，髃官迭相检察。每旬奏课及上其勤惰之状，疑舛未辨正者聚议裁之。诏可，惟覆点检官之职，命覆校勘官兼之。乃出太清楼书，令彭年提举管句，募笔工二百人，彭年仍奏监书籍内侍刘崇超预其事。又请募人以书籍鬻于官者，验真本酬其直，五百卷以上优其赐，或艺能可采者别奏候旨。前后献书者十九人，悉赐出身及补三班，得一万八千七百五十四卷。彭年参知政事，仍领其务。钦若为相，以李迪代之。自是常以参知政事一人兼领，然彭年既入中书，不复至馆，其总领之务，但委崇超，判馆阁官亦不复关预云。（此据本志删改，并书。八年十二月，诏枢密使王钦若都大提举钞写校勘三馆、秘阁书籍，翰林学士陈彭年副之。又令吏部铨选幕职、州县官有文学者赴三馆、秘阁校勘书籍。初，馆阁书籍以其夏延火，多复阙略，故命购本钞写，因命吏部铨取常选人状，先试判三节，每节一百五十字以上，择其可者又送学士院试诗、赋、论，命入馆阁校勘，凡三年改京朝官。京朝官亦有特令校勘者。京官校勘若三年，皆奏授校理。大理评事晁宗□改官及校勘皆三年，遂令先转官，俟转官后，又一年与校理。自是，校勘官遂皆四年授校理，自宗悫始也。彭年又起请以直馆、校理及吏部试中选人分为校勘官，又令翰林学士晁迥、利瓦伊、王曾、钱惟演，知制诰盛度、陈知微，于馆阁、京朝官中各举服勤文学者一人为覆校勘官，迥等遂以左正言、集贤院校理宋绶【二四】，著作佐郎、直集贤院徐奭，太子中允、直集贤院麻温其，著作佐郎、集贤校理晏殊，大理评事、崇文院检讨冯元充选。凡校勘官校毕，送覆校勘官覆校，既毕，送主判馆阁官点检详校。复于两制择官一二人充覆点检官【二五】，俟主判馆阁官点检详校讫，复加点检【二六】。皆有程课，以考其勤惰焉。会要所载如此，姑存之，可参考也。）
　　注　　释
　　【一】刺配岭北州军牢城「岭北」，宋会要刑法四之七作「岭南」。
　　【二】今诸处纳到「处」原作「路」，据宋本、宋撮要本及宋会要食货五一之三改。
　　【三】以疾不尽其用「以疾」二字原脱，据宋本、宋撮要本及宋史卷二九三张咏传补。
　　【四】颇营市产业「业」字原脱，据宋本、宋撮要本补。
　　【五】以习进士戴国祥试将作监主簿「习」字原阙，据同上书补。
</div>
    <div class="pagination">
<a href="续资治通鉴长编_page129.html">上一页</a><span>...</span><a href="续资治通鉴长编_page125.html">125</a><a href="续资治通鉴长编_page126.html">126</a><a href="续资治通鉴长编_page127.html">127</a><a href="续资治通鉴长编_page128.html">128</a><a href="续资治通鉴长编_page129.html">129</a><span class="current-page">130</span><a href="续资治通鉴长编_page131.html">131</a><a href="续资治通鉴长编_page132.html">132</a><a href="续资治通鉴长编_page133.html">133</a><a href="续资治通鉴长编_page134.html">134</a><a href="续资治通鉴长编_page135.html">135</a><span>...</span><a href="续资治通鉴长编_page131.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
