<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 132 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 132 页/共 306 页</h1>
    <div class="content">　　囘纥可敦死以昕为吊祭使囘纥庭诘昕曰我于唐有大功唐奈何失信市我马不时归其直昕曰囘纥之功唐已报之矣仆固懐恩之叛囘纥助之与吐蕃连兵入防逼我郊畿及懐恩死吐蕃走然后囘纥惧而请和我唐不忘前功加惠而纵之不然匹马不归矣乃囘纥负约岂唐失信邪囘纥慙厚礼之
　　内出盂兰盆【释经佛作盂兰盆会于七月望日异百味五果着盆中供养十方大徳梵语盂兰犹华言救倒悬盆器也华梵共举】赐章敬寺
　　内出盂兰盆赐章敬寺设七庙神座书尊号于旛上百官迎谒于光顺门自是嵗以为常
　　八月吐蕃防灵武九月鳯翔都将李晟【字良器洮州临潭人】屠吐蕃定秦堡【胡三省注吐蕃志吞秦士筑堡于洮州以定秦为名】吐蕃遁还
　　吐蕃防灵武鳯翔节度使李抱玉使其将李晟将兵五千击之晟曰以力则五千不足用以谋则太多乃将千人兼行出大震关至临洮屠吐蕃定秦堡焚其积聚而还吐蕃闻之释灵州之围而去
　　冬十二月以马璘为泾原【原州唐置今乎凉府固原州是】节度使元载以吐蕃连嵗入防马璘以四镇兵屯邠寜力不能拒而郭子仪以朔方重兵镇河中深居腹中无事之地乃与子仪及诸将议徙璘镇泾州而使子仪以朔方兵镇邠州日若以边土荒残军费不给则以内地租税金帛助之诸将皆以为然乃徙璘为泾原节度使【璘先往城泾州以都虞候段秀实知邠州留后初四镇北庭兵乆覊旅数迁徙劳弊怨□兵马使王童之谋作乱期以辛酉旦警严而发前夕有告之者秀实阳召掌漏者怒之以其失节令毎更来白輙延之数刻遂四更而曙童之不果发告者又云今夕欲焚马坊草因救火作乱中夕火果发秀实命军中行者皆止坐者勿起各整部伍严守要害童之白请救火不许及旦捕童之及其党八人皆斩之下令日后徙者族流言者刑遂徙于泾】

　　御批厯代通鉴辑览卷五十六
<史部,编年类,御批历代通鉴辑览>
　　钦定四库全书
　　御批歴代通鉴辑览卷五十七
　　唐
　　代宗皇帝
　　大歴四年春正月郭子仪入朝
　　子仪入朝鱼朝恩邀之游章敬寺元载恐其相结密使告子仪曰朝恩谋不利于公子仪不听将士请束甲以从子仪曰吾国之大臣彼无天子之命安敢害我若受命而来汝曹欲何为乃从家僮数人而往朝恩惊问其故子仪以所闻告且曰恐烦公经营耳朝恩抚膺流涕曰非公长者能无疑乎
　　夏五月以仆固懐恩女嫁回纥
　　初仆固懐恩死上怜其有功置其女宫中养以为女回纥请以为可敦五月册以为公主遣兵部侍郎李涵送之【涵奏祠部郎中董晋为判官至回纥回纥言唐约我为市马既入而归我贿不足我于使人乎取之涵惧不敢对晋曰我非无马而与尔为市为尔赐不既多乎尔之马嵗至吾数皮而归资邉吏请致诘也天子念尔有劳故下诏禁侵犯诸戎畏我大国之尔与也莫敢校焉尔之父子宁而畜马蕃者非我谁使之于是其众皆环晋拜既又相帅南面序拜皆举两手曰不敢有意大国　董晋字混成河中虞乡人数皮归资言马之死者亦计皮而与之直也】
　　六月郭子仪徙镇邠州
　　子仪迁邠州其精兵皆自随余兵使裨将将之分守河中【时朔方军士乆居河中颇不乐徙往往自邠逃归行军司马严郢领留守悉捕得诛其渠帅众心乃定　严郢字叔敖华州华隂县人】
　　冬十月杜鸿渐卒
　　鸿渐病甚令僧削髪遗令为塔以葬
　　以裴冕同平章事十二月卒
　　元载以冕老病易制故举以为相受命之际舞蹈仆地未防而卒
　　【庚戍】五年春三月鱼朝恩伏诛
　　朝恩专典禁兵势倾朝野陵侮宰相毎奏事以必允为期朝廷政事有不预者輙怒曰天下事有不由我者邪上闻之不怿元载乘间奏朝恩专恣不请除之上令载为方畧【朝恩入殿常使射生将周皓将百人自卫又使陕西节度使皇甫温握兵于外以为援载皆以重赂结之徙温为鳯翔节度使温至京师载因与温及皓密谋诛朝恩】既定计白上上以寒食宴贵近于禁中载守中书省宴罢朝恩将出上责其异图皓与左右缢杀之以尸还其家赐钱以葬
　　罢度支转运常平盐铁等使委宰相领之
　　以杨绾为国子祭酒徐浩【字季海越州人】为吏部侍郎
　　元载既诛鱼朝恩上宠任益厚载遂志气骄溢自谓有文武才畧弄权舞智政以贿成吏部侍郎杨绾典选平允性介直不附载岭南节度使徐浩贪佞倾南方珍货以赂载载以绾为国子祭酒引浩代之【载有丈人来从载求官但赠河北一书而遣之丈人不悦行至幽州私发书视之无一言惟署名而已丈人不得已试谒判官闻有载书大惊立白节度使遣大校以箱受书馆之上舍赠绢千匹其威权动人如此】
　　秋七月京畿饥
　　米斗千钱
　　以李泌为江西观察判官
　　上悉知元载所为以其任政日乆欲全始终因独见深戒之载犹不悛上由是稍恶之载以李泌有宠于上忌之防江西观察使魏少游求参佐上谓泌曰元载不容卿朕今匿卿于魏少游所俟朕决意除载当有信报卿可束装来乃以泌为江西判官且属少游使善待之
　　【辛亥】六年春二月诏李抱玉专备陇坻【注见前】
　　河西陇右山南副元帅李抱玉上言凡所掌之兵当自训练今自河陇逹于扶文【二州皆唐置文州今阶州文县是扶州故城在文县徼外】绵亘二千余里抚御至难若吐蕃两道俱下臣保固汧陇【汧水陇山相连故曰汧陇】则不救梁岷【二州注俱见前】进兵扶文则宼逼关辅首尾不赡进退无从愿更择能臣委以山南使臣得专备陇坻诏从之
　　三月河北旱
　　米斗千钱
　　秋八月以李栖筠为御史大夫
　　元载所拟官多非法恐为有司所驳奏凡别敕除六品以下官乞令吏部兵部无得检勘上虽从之然益厌其所为思得士大夫之不阿附者为腹心渐收载权内出制书以栖筠为御史大夫宰相不知载由是稍屈【徐浩妾弟侯莫陈怤为美原尉浩属京兆尹杜济虚以知驿奏优又属吏部侍郎薛邕拟怤长安尉怤参台李栖筠劾奏其状上怒浩怤及济虚邕皆坐贬朝廷稍肃　怤音敷羙原唐县元省故城在今西安府富平县】
　　以韩滉【字太冲休之子】判度支
　　自兵兴以来所在赋敛无度仓库出入无法国用虚耗滉为人亷谨精于簿领作赋敛出入之法吏不敢欺亦值连嵗丰穰边境无防仓库蓄积始充
　　【壬子】七年春正月回纥使者犯朱雀门
　　回纥使者擅出鸿胪寺掠人子女所司禁之殴击所司以三百骑犯金光朱雀门上遣中使谕之乃止其后屡出杀人上皆不问至明年使者辞归【回纥自乾元以来歳求和市毎一马易四十缣动至数万匹而马皆驽瘠无用朝廷苦之所市多不能尽其数及使者归上欲悦其意命尽市之载赐遗及马价共用车千余乘】
　　秋七月卢龙将吏杀其节度使朱希彩冬十月诏以朱泚代之
　　希彩残虐孔目官李懐瑗因众怒伺间杀之众未知所从经畧副使朱泚弟滔潜使百余人于众中大言曰节度使非朱副使不可众皆从之泚遂权知留后遣使言状诏以泚为节度使【自安禄山反幽州兵未尝为用及泚为节度明年八月遣其弟滔将兵五千诣泾州防秋上大喜劳赐甚厚】
　　【癸丑】八年春正月昭义节度使薛嵩卒
　　嵩子平【字坦途】年十二将士脇以为帅平伪许之既而让其叔父防夜奉父丧逃归乡里制以防知留后
　　二月永平节度使令狐彰【字伯阳京兆富平人】卒
　　初彰为史思明滑亳二州刺史自防归朝肃宗以为滑亳节度使【彰承乱离之后治军劝农府廪充实时藩镇率皆跋扈独彰贡献未尝阙嵗遣兵三千诣京西防秋自赍粮食道路供餽皆不受所过秋毫无犯】及是疾凾遗表称仓库畜牧先已封籍军中将士安堵待命臣男建等令勒归东都私第尚书刘晏李勉可委大事愿速以代臣及卒将士欲立建建誓死不从举家西归诏以勉代彰
　　秋九月召郇模入见
　　晋州男子郇模以麻辫髪持竹筐苇席哭于东市人问其故对曰愿献三十字一字为一事若言无所取请以蓆裹尸置筐中弃于野京兆以闻上召见赐新衣馆于客省其言团者请罢诸州团练使也监者请罢诸道监军使也【事见元载传余二十八字史不传】
　　吐蕃寇泾邠郭子仪遣浑瑊拒却之
　　吐蕃宼泾邠浑瑊将步骑五千战于宜禄【后魏县明改长武今属邠州】宿将史抗等不用命官军大败【马璘亦败为虏所隔叚秀实发城中兵出陈东原吐蕃稍却璘乃得还】郭子仪谓诸将曰败军之罪在我不在诸将然朔方兵精闻天下今为虏败何以雪耻浑瑊曰今日之事惟理瑊罪不则再见任子仪赦其罪使将兵趣朝那【注见前】虏欲掠汧陇监州刺史李国臣【河曲人】曰虏乗胜必犯郊防我掎其后虏必返顾乃引兵趣秦原【即秦亭注见前】鸣鼔而西虏闻之至百城【亦曰百里城在今平凉府灵台县西】返浑瑊邀之于隘尽得其掠【马璘亦出精兵袭虏辎重杀数千人虏遂遁去】
　　【甲寅】九年春二月郭子仪入朝
　　子仪言朔方国之北门战士耗散存者什一而吐蕃兼河陇之地杂羌浑之众势彊十倍愿更于诸道各发精卒戍四五万人则可以制胜矣【子仪尝奏除州县官一人不报僚佐以为言子仪曰兵兴以来方镇跋扈凡有所求朝廷必委曲从之盖疑之也今子仪所奏朝廷以其不可行而置之是不以武臣相待而亲厚也诸君可贺矣又何怪焉闻者皆服】
　　夏六月胡僧不空死
　　赠司空赐爵肃国公諡大辨正广智三藏和尚
　　京师旱秋七月雨
　　京兆尹黎干【戎州人】作土龙祈雨自与巫觋更舞弥月不雨上闻之命撤土龙减膳节用七月
　　九月卢龙节度使朱泚入朝
　　初朱泚遣弟滔奉表请入朝自将防秋上喜为筑第京师以待之泚至蔚州【注见前】有疾诸将请还泚曰死则舆尸而前至京师宴犒甚盛泚请留阙下以弟滔知留后许之
　　【乙邜】十年春正月田承嗣反夏四月发诸道兵讨之先是田承嗣为安史父子立祠谓之四圣且求为相上讽令毁祠而加同平章事以慰之己复诏以永乐公主【帝之女】妻承嗣之子华欲以固结其心而承嗣益骄慢至是承嗣诱昭义兵马使裴志清使作乱志清逐其留后薛防帅众归承嗣引兵袭取相州上遣使谕止之承嗣不奉诏遂防洺卫二州初李寳臣李正已皆为承嗣所轻及承嗣拒诏皆表请讨之于是贬承嗣永州【注见前】刺史命诸道兵进讨之时朱滔方恭顺与寳臣及河东节度使薛兼训攻其北正己与淮西节度使李忠臣攻其南承嗣以诸道兵四合惧奉表请束身以朝既而承嗣遣使説正己正己按兵不进【初正己遣使至魏州承嗣囚之及是礼而遣之复遣使尽籍境内户口甲兵谷帛之数以与正己曰承嗣老矣溘死无日诸子不肖今为公守耳岂足以辱帅乎正己遂按兵不进于是诸道兵皆不敢进】王武俊亦説寳臣释承嗣【寳臣与昭义节度使李承昭击擒承嗣将卢子期送京师上嘉其功遣中使马承倩劳之承倩赍诏至寳臣遗之百缣承倩诟骂掷出道中王武俊説寳臣曰今公在军中新立功竖子尚尔况冦平之后召归阙下一匹夫耳不如释承嗣以为己资寳臣遂有玩冦之志】承嗣复遣客绐寳臣同取范阳寳臣遂与承嗣通谋选精骑二千夜袭卢龙军朱滔败走【承嗣知范阳寳臣乡里心常欲之因刻石云二帝同功势万全将田为侣入幽燕密令瘗寳臣境内使望气者言彼有王气寳臣掘而得之又令客説之曰公与朱滔共取沧州得之则地归固非公所有公能舍承嗣之罪请以沧州归公而从公取范阳以自効寳臣喜谓事合符防遂与承嗣通谋寳臣谓滔使者曰闻朱公仪貎如神愿得畵像观之滔与之寳臣置于射堂命诸将共观之曰真神人也是夜遂袭其军戒曰取貎如射堂者滔不虞有变战败走免承嗣闻之引军南还使谓寳臣曰河内有警不暇从公石上防文吾戯为之耳寳臣慙怒而退　元载王缙以魏州盐贵请禁盐入其境以困之上不许曰承嗣负朕百姓何罪】
　　冬十月辛酉朔日食
　　贵妃独孤氏卒
　　妃以姝艶进居常专夜及是卒追諡贞懿皇后【上悼念不已殡于内殿累年乃葬】
　　【丙辰】十一年春二月赦田承嗣入朝
　　先是田承嗣请入朝李正己亦屡为之请至是承嗣复遣使上表诏赦其罪聴与家属入朝
　　夏五月汴宋军乱秋七月诏发诸道兵讨平之
　　汴宋都虞侯李灵曜杀兵马使孟鉴北结田承嗣为援诏以灵曜为濮州刺史不受遂以为汴宋留后灵曜益骄慢悉以其党为管内八州刺史县令欲効河北诸镇诏淮西李忠臣永平李勉河阳三城马燧讨之淮南陈少游淄青李正己皆进兵击灵曜燧忠臣与少游前军合与灵曜大战败之【先是忠臣燧军于郑州灵曜逆战淮西军溃忠臣将归燧曰以顺讨逆何忧不克奈何自弃功名坚壁不动忠臣收散卒军势复振燧忠臣与陈少游军合大战于汴州灵曜败入城固守忠臣等围之】承嗣遣田悦将兵救灵曜败永平淄青兵乗胜进军汴州城北忠臣遣禆将李重倩【本奚人】将精骑数百夜入其营纵横贯穿斩数十人而还营中大骇忠臣燧因以大军乘之皷噪而入悦众不战而溃灵曜夜遁永平将杜如江擒之李勉械灵曜送京师斩之
　　冬十二月泾原节度使马璘卒
　　璘疾亟以行军司马叚秀实知节度事秀实严兵以备非常璘卒都虞候史廷干等谋因丧作乱秀实知之表奏入宿卫分徙其党补以外职不戮一人军府晏然【璘之卒也军中奔哭者数千人喧咽门屏秀实悉不聴入命押牙马頔治丧事于内李汉惠接賔客于外妻妾子孙位于庭将佐位于前牙士卒哭于营伍百姓各守其家有离立偶语于衢路輙执而囚之非防丧从行者无得逺送致祭拜哭皆有定节送丧近逺皆有定处逹者以军法从事】
　　【丁巳】十二年春三月诏复讨田承嗣既而释之
　　承嗣竟不入朝又助李灵曜上复命讨之承嗣上表谢罪上亦无如之何复其官爵令不必入朝【后二年承嗣死以其侄悦为留后】
　　诛元载贬王缙为括州刺史
　　载缙俱纳贿赂又以政事委羣吏上欲诛之独与元舅金吾大将军呉凑【濮阳人肃宗章敬皇后弟】谋之防有告载缙夜醮图不轨者上命凑收之命吏部尚书刘晏与御史大夫李涵等同鞫之皆伏罪赐自尽刘晏谓李涵曰故事重刑覆奏况大臣乎且法有首从更宜禀进止涵等从之上乃诛载而贬缙载妻子皆伏诛【有司籍载家财胡椒至八百石他物称是】
　　夏四月以杨绾常衮同平章事
　　绾性清简俭素制下之日朝野相贺郭子仪方宴客闻之减坐中声乐五分之四京兆尹黎干驺从甚盛即日省之止存十骑中丞崔寛第舎宏侈亟毁撤之【初元载以仕进者多乐京师恶其逼已乃薄其俸于是京官不能自给常从外官乞贷至是绾衮乃奏増之悉罢诸州团练守促使诸使非军事要急无得擅召刺使又定诸州兵有常数其召募给家粮春冬衣者谓之官徤差防土人春夏归农秋冬追集给身粮醤菜者谓之团给定节度使以下至主簿尉俸禄掊多益寡上下有叙法制粗立开元中诏宰相共食实封三百户谓之堂封及载缙为相日赐御馔可食十人遂为故事衮奏停之又欲辞堂封同列不可而止时人讥衮以为朝廷厚禄所以养贤不能当辞位不当辞禄】
　　秋七月司徒杨绾卒【諡曰文简】
　　上方倚杨绾使厘弊政防绾有疾卒上痛悼之甚谓羣臣曰天不欲朕致太平何夺朕杨绾之速也
　　以顔真卿为刑部尚书
　　杨绾常衮荐之也
　　九月以叚秀实为泾原节度使
　　秀实军令简约有威惠奉身清俭室无姬妾非公防未尝饮酒听乐
　　霖雨度支奏河中有瑞盐
　　先是秋霖河中府池盐多败戸部侍郎韩滉奏不害盐仍有瑞盐上疑其不然遣谏议大夫镇【义兴人】往视之京兆尹黎干奏秋霖损稼滉奏干言不实上命御史按视还奏所损凡三万余顷渭南【苻秦县今属西安府】令刘澡附滉称县境不损御史赵计奏与澡同上曰霖溥博岂得渭南独无更命御史朱敖视之损三千余顷上叹息久之曰县令字人之官不损犹应言损乃不仁如是乎贬澡南浦【蜀汉县元省故城在今防州府万县】尉计澧州【注见前】司戸而不问滉镇还奏瑞盐如滉言仍上表贺请置神祠上从之赐号寳应灵庆池时人丑之
　　以李纳为青州刺史
　　李正己先有淄青齐海登莱沂密徳棣【注俱见前】十州之地及李灵曜之乱诸道合兵攻之所得之地各为己有又得曹濮徐兖郓五州因徙治郓使子纳守青州【是时田承嗣据魏博相卫洺贝澶七州李寳臣据恒易赵宋深冀沧七州梁崇义据防邓均房复郢六州相与根据蟠结虽奉事朝廷而不用其法令官爵甲兵租赋刑杀皆自専之上寛仁一聼其所为朝廷或完一城増一兵輙有怨言以为猜贰常为之罢役而自于境内筑垒缮兵无虚日以是虽在中国名藩臣而实如蛮貊异域焉　澶州唐置今大名府清丰县是复州后周置今安陆府沔阳州是余注俱见前】
　　【戊午】十三年春正月回纥冦太原二月代州都督张光晟【盩厔人】击破之
　　回纥入冦太原押牙李自良【兖州泗水人】曰回纥精鋭难与争锋不如筑二垒于归路以兵戍之虏至坚壁勿与战彼师老自归乃出军乗之二垒扼其前大军蹙其后无不防矣留后鲍防【字子慎防阳人】不从逆战败还回纥纵兵大掠代州都督张光晟击破之于羊武谷【亦曰阳武峪在代州崞县西今有堡】乃引去上亦不问回纥入防之故待之如初
　　夏六月陇右献猫防同乳
　　陇右节度使朱泚献猫防同乳不相害者以为瑞常衮帅百官贺中书舍人崔佑甫【字贻孙沔之子】不贺曰物反常为妖猫捕防乃其职也今同乳妖也何以贺为宜戒法吏之不察奸邉吏之不御防者以承天意上嘉之祐甫知选事数以公事与常衮争衮由是恶之
　　冬十二月郭子仪入朝
　　子仪入朝命判官杜黄裳【字遵素京兆万年人】主留务李懐光隂谋代子仪矫为诏书欲诛大将温儒雅等黄裳察其诈以诘懐光伏罪于是诸将之难制者黄裳矫子仪之命皆出之于外军府乃安【子仪尝以副使张昙刚率轻已孔目官呉曜因而搆之奏昙扇动军众诛之掌书记高郢力争子仪不聴奏贬郢既而僚佐多以病求去子仪悔之悉荐于朝曰呉曜误我遂逐之　高郢字公楚卫州人】
　　以路嗣恭为兵部尚书
　　上召李泌入见语以元载事曰与卿别八年乃能除此贼不然防不见卿对曰陛下知羣臣有不善含容太过故至于此上因言路嗣恭初平岭南献琉璃盘径九寸朕以为至寳及破载家得嗣恭所遗载盘径尺当议罪之泌曰嗣恭为人小心善事人精勤吏事而不知大体昔为县令有能名陛下未暇知之而为载所用故为之尽力陛下诚知而用之彼亦为陛下尽力矣且嗣恭新立大功陛下岂得以一琉璃盘罪之邪上意乃解以嗣恭为兵部尚书
　　【己未】十四年春正月以李泌为澧州刺史
　　常衮言于上曰陛下久欲用李泌昔汉宣帝欲用人为公卿必先试理人请且以为刺史使周知人间利弊俟报政而用之
　　三月淮西将李希烈【辽西人】逐其节度使李忠臣诏以希烈为留后
　　李忠臣贪残好色悉以军政委副使张惠光惠光挟势暴横军州苦之都虞候李希烈其族子也为众所服因众心怨怒杀惠光而逐忠臣忠臣奔京师以希烈为留后
　　夏五月帝崩太子即位【是为德宗】
　　上崩遗诏以郭子仪摄冡宰太子即位动遵礼法食马齿【菜名苋也】不设盐酪
</div>
    <div class="pagination">
<a href="御批历代通鉴辑览_page131.html">上一页</a><span>...</span><a href="御批历代通鉴辑览_page127.html">127</a><a href="御批历代通鉴辑览_page128.html">128</a><a href="御批历代通鉴辑览_page129.html">129</a><a href="御批历代通鉴辑览_page130.html">130</a><a href="御批历代通鉴辑览_page131.html">131</a><span class="current-page">132</span><a href="御批历代通鉴辑览_page133.html">133</a><a href="御批历代通鉴辑览_page134.html">134</a><a href="御批历代通鉴辑览_page135.html">135</a><a href="御批历代通鉴辑览_page136.html">136</a><a href="御批历代通鉴辑览_page137.html">137</a><span>...</span><a href="御批历代通鉴辑览_page133.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
