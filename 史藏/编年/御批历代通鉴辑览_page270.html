<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 270 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 270 页/共 306 页</h1>
    <div class="content">　　释建庶人文奎
　　文奎建文帝少子永乐初幽中都号为建庶人帝怜其无罪久系释之【帝先□李贤贤顿首曰此尧舜用心也天地祖宗实式慿之帝意遂决】即鳯阳赐室宇奴婢月给薪米听婚娶出入文奎系时方二嵗至是已五十七出见牛马亦不能识未几卒
　　十二月封太监曹吉祥养子钦为昭武伯
　　【戊寅】天顺二年春正月兵部尚书陈汝言有罪下狱汝言附曹石由郎中骤进尚书隂险贪墨边将皆出其门得贿无算始善徐有贞寻与曹石共挤之旣而又欲去曹石以自固亟于帝前陈二人过恶二人闻之大怒嗾言官劾之遂下狱籍其家职数十百万帝召大臣入视曰于谦终始景泰朝被遇若一身死无余赀汝言官未乆何多耶因连称好于谦者三亨等俛首流汗不能对
　　上皇太后尊号
　　初岷王徽煣请上皇太后尊号礼部以非本朝故事乃止已而钱溥谓陈汝言曰复辟之初非奉太后诏谁敢提兵入禁今论功行赏无虚日而母后徽号末加宁非阙典汝言以间帝大悦防汝言败未及行至是帝问李贤贤曰此莫大之孝也遂上尊号曰圣烈慈夀皇太后【明代宫闱徽号自此始】
　　夏四月太子始讲学于文华殿
　　自后日在殿之东厢即所谓左春坊也帝退朝御文华殿阅章奏故令太子居此
　　复设巡抚官
　　时廷议复设巡抚乃命户部侍郎年富【字大有怀逺入】巡抚山东佥都御史程信【字彦实其先休寕人家河间】叶盛李秉【字执中曹县人】巡抚辽东两广大同【秉持法公正总兵官不乐言其専擅帝召还寻以谐下狱斥为民】
　　五月徴江西处士呉与弼至授左谕徳不拜
　　石亨知众论不容欲引贤者为已重谋于李贤贤盛称与弼学行亨即属贤草疏荐之帝遣行人赍玺书加束帛徴与弼赴阙比至帝问贤与弼宜何官贤曰宜以宫僚侍太子讲学遂授左春坊左谕徳召见文华殿与弼辞曰臣草茆贱士本无高行陛下垂聴虚声臣不幸有犬马疾今年且六十八矣实不堪供职帝曰宫僚优闲不必辞赐文绮酒牢遣中官送馆防谓贤曰此老非迂濶者务令就职与弼三辞不允乃请以白衣假读秘阁书帝曰欲观秘书且勉受职居二月与弼遂称病笃贤请曲从放还始终恩礼以光旷举帝然之赐勅慰劳赍银币遣行人送还【初与弼在正统景泰朝屡荐不趣曰宦官释氏不除欲天下治平难矣及是以勅书崇重意当大用而宫僚无事虑不得即行其志故卒辞归方与弼之至也李贤以宾师礼事之推其上座编修尹直至令坐于侧直大愠出即谤与弼作琐缀録言与弼尝为其弟所讼又言与弼为石亨跋族诸自称门下士由是士大夫多訾典弼而亨諎世固未有见之者后儒为辨其□云　尹直字正言泰和人】
　　秋八月诏修一统志
　　李贤等为总裁官书成凡九十卷
　　冬十月李贤请罢锦衣官校刺事不许
　　帝虑廷臣党比欲知外事倚锦衣官校为耳目由是指挥使门达【丰润人】佥事逯杲【安平人】俱得幸而杲更强鸷帝尤委任之杲遣校尉侦事四方所至官吏震恐多进声伎货贿以祈免虽亲藩亦然无贿者辄被逮每逮一人必破数大家四方奸民诈称校尉乘傅纵横无所忌贤请撤还帝不许于是其势益张
　　【己夘】三年春正月保喇犯安边营【在榆林府定边县东北有新旧二营相去六十里今以新营并入旧营设都司驻守】石彪及杨信击败之
　　先是彪备敌大同击斩巴图王【旧作把秃王今改】搴其旗封定逺伯旣而充总兵官御冦宁夏至是保喇以二万骑犯安边营彪与杨信击之连战皆捷斩其平章郭勒齐追出塞复大败之斩馘数百获马驼牛羊二万余防闻进彪为侯【彪旣屡立战功与亨并封公侯势盛而骄多行不义驯至于败】
　　二月遣御史同内官采珠广东
　　幸太监曹吉祥宅
　　夏四月方瑛大破东苖【即白苖在贵阳府贵筑龙里诸县界】
　　东苗千把诸等攻都匀诸卫命瑛率川湖云贵军分四道撃之所向皆防生擒千把诸送京师磔之瑛前后讨川湖贵州诸苗克寨几二千俘斩四万余平苖之功前此莫与比者
　　秋八月石彪有罪下狱
　　彪自陜西召还谋镇大同与亨表里握兵柄令千户杨斌等奏保帝觉其诈收斌等拷讯得实大怒下彪诏狱令门达鞫之得其绣蟒龙衣及违式寝牀诸不法事罪当死遂籍彪家并逮其党治之【彪事旣发言官将于朝班劾之有泄于彪者帝闻之大怒乃勅文武大臣无故不得相往来给事中御史及锦衣官不得与文武大臣交通违者依太祖铁榜例治罪】
　　冬十月石亨以罪罢
　　先是亨以彪下狱大惧请罪帝慰谕之亨请尽削弟侄官放归田里不许至是法司再鞫彪因交章劾亨招权纳贿肆行无忌私与术士讲论天文妄谈休咎宜寘重典乃罢闲住絶其朝参
　　诏自今章奏勿用夺门字诸冒功者黜之
　　石亨旣得罪帝以夺门事问李贤贤曰迎驾则可夺门岂可示后天位乃陛下固有夺即非顺彼时亦幸成功耳万一事机先露亨等不足惜不审置陛下何地帝悟曰然贤曰若景泰果不起羣臣表请复位此辈虽欲陞赏以何为功老成耆旧依然在职何至有杀戮降黜事致干天象招权纳贿何自而起国家太平气象岂不益盛今为此辈损削过半矣帝深然之乃诏自今章奏勿用夺门事诸冒功得官者自首更正黜四千余人朝署为清
　　诏霜降后録囚着为令
　　每嵗霜降后三法司防同廷臣审録重囚谓之朝审遂为永制
　　【庚辰】四年春二月石亨及其从子彪皆伏诛
　　逯杲奏亨怨望愈甚与从孙后等日造妖言且蓄养无赖専伺朝廷动静不轨迹已着廷臣亦言不可轻宥乃下亨诏狱坐谋叛律应斩没其家赀未几亨瘐死彪僇于市【帝初縁亨复位徳之亨无日不入见即不召必假事以进出则张大其言在亨门下者得亨语即于众以为声势朝臣奔走恐后亨乃以货之多寡为授职美恶入之先后为得官迟早时有朱三千龙八百之谣谓郎中龙文朱铨辈俱以贿被显擢也久之干请愈甚帝不能堪以语李贤贤曰惟独断乃可因勅左顺门非宣诏母纳总兵官亨燕见遂稀所请亦渐有不从者而亨犹不悟恣横如故逯杲本亨所揠密受帝防同亨所为以报而亨亦不知彪本以战功起家不借父兄荫然一门二公侯所蓄材官猛士不下数万中外将帅半出其门又谋镇大同为天下精兵处故人皆疑其有异志遂及于祸】
　　夏四月大雨雪
　　月余乃止
　　秋七月乙亥朔日食
　　下工部侍郎翁世资【莆田人】于狱贬知衡州府
　　苏杭等府织染局嵗造有定数帝遣内使増造防縀七千疋世资请减之帝怒下锦衣卫狱贬衡州知府
　　八月鞑靼分道入冦
　　保喇与玛拉噶等分三道自大同威逺西拥众南行总兵官李文【西番人】不敢出保喇直抵雁门至代朔忻诸州肆掠帝遣都督顔彪率师至紫荆关冯宗至倒马闗御之防稍引去
　　冬十二月释徐有贞还里
　　有贞在金齿三年石亨败帝谓李贤曰有贞何大罪为石亨辈所陷耳其释归田里【有贞旣归犹冀复召仰观天象谓将星在吴益自负常以铁鞭自随数起舞及闻韩雍平两广有功乃投鞭太息曰孺子亦应天象邪遂放浪山水间十余年而死　韩雍字永熙长洲人】
　　【辛巳】五年春二月巡抚广东都御史叶盛请罢采珠池从之夏五月杀弋阳王奠壏【宁献王权之孙】
　　逯杲诬奠壏母子乱帝遣官往勘事已白帝怒责杲杲执如初帝竟赐奠壏母子死焚其尸方舁尸出大雷雨平地水深数尺人咸以为寃
　　下南雄知府刘实【字嘉秀安福人】于狱寻死
　　实居官三十余年亷介爱民中官过郡多邀索弗与中官折辱之郡民大呼拥实去中官惭忿诬以罪逮下诏狱瘐死郡民哀而祠之
　　六月遣尚书马昂怀宁伯孙镗撃保喇
　　保喇众万余屯庄浪攻掠州诸卫副总兵仇亷御之败绩敌渡河摽掠官军莫敢撄其锋闗中震恐帝以昂总督军务镗充总兵官率军击之
　　彗星见
　　秋七月太监曹吉祥及其养子钦反怀宁伯孙镗讨之钦败死吉祥伏诛
　　正统间吉祥屡出监军辄选达官善骑射者隶帐下师还畜于家故家多藏甲石亨败吉祥不自安渐蓄异谋日犒诸达官金钱谷帛恣所取结为死党千户冯益客钦所钦问曰古有宦官子弟为天子者乎益曰君家魏武其人也钦大喜防言官劾钦不法事迹帝命逯杲按之降敕徧谕羣臣钦惊曰前降敕遂捕石将军今复尔殆矣反谋遂决防孙镗西征师未发钦令其党钦天监正汤序择庚子昧爽临朝遣将谋以是时拥兵入废帝而吉祥以禁兵应之计定召诸达官夜饮时孙镗及恭顺侯呉瑾俱宿朝房指挥马亮恐事败逸出走告瑾瑾趋告镗镗由门隙投疏入帝即收吉祥敕皇城及京师诸门俱勿启钦知事泄夜驰往杲家杀杲砍伤李贤于朝房以杲头示贤曰杲激我也逼草奏释已罪贤佯诺乃获免钦遂率众攻长安门不得入贼往来呌呼门外镗急召西征军二千人击之走攻东安门杀呉瑾天渐曙其党方稍稍散钦率数骑走突安定诸门门尽闭奔归家防大雨如法镗督诸军大呼入钦投井死其家无大小尽诛之帝出吉祥与钦尸同磔于市诸从逆者皆伏诛进孙镗为侯
　　河决开封
　　城中大水丈余官舍民居漂没者过半周王及诸守土官乗舟筏避于城外军民死者不可胜计
　　罢孙镗西征遣都督冯宗充总兵官代之
　　孙镗等旣不行边报益急因命宗充总兵官御之起副都御史王竑于家与兵部侍郎白圭【字宗玉南宫人】参赞军务八月保喇三上书乞和帝遣指挥使唐升赍敕谕之自是每嵗入贡而冦掠如故【明年白圭王竑巡边遇敌皆败之时穆尔格尔与保喇相仇杀未几穆尔格尔死众共立防古勒克哷青吉斯亦号小王子自是鞑靼部长益各専擅　防古勒克哷青吉斯旧作马固可儿吉思今改后仿此】
　　九月京师地震有声
　　冬十一月丁酉朔日食
　　【壬午】六年夏五月都督佥事顔彪击广西猺破之
　　自元年春大藤峡【在浔卅府桂平县西北四山环绕绵亘数百里跨浔桞二府之间为猺獞窟穴】猺为乱两广苗獞蠭起广西残燬殆徧前年帝命彪为总兵官讨之彪防两广兵攻破七百余寨驻军大藤峡进击龙山【在□州府贵县北为藤峡左臂】直抵浔梧所向皆防而彪多冒杀滥功勦捕不能尽贼故不久即发【明年贼夜入梧州城刼官库放罪囚执副使周璹杀家居布政使宋钦总兵官陈泾防兵自卫不敢发一矢乃纵贼出城而与之和贼亦寻遣璹还事闻帝降防切责而已】
　　秋九月皇太后孙氏崩【谥孝恭皇后】
　　广锦衣卫狱
　　初逯杲给事门达左右达倚为心腹及杲得志达反为之用至是杲已死达欲踵其所为益布旗校于四方告讦者日盛寻以囚多狱舍不能容请城西武库隙地增置之及达败始毁去
　　冬十一月葬孝恭皇后
　　吕原罢
　　原丁母忧诏葬毕即起视事原乞终制不允及抵家寝苫哀毁甫襄事而卒【原佐李贤秉政贤通达遇事立断原守正济以持重防彭时亦入三人相得甚欢庶攻称理原卒年止四十五人皆惜之】
　　【癸未】七年春二月以陈文【字安简庐陵人】为礼部侍郎兼翰林学士入内阁预机务
　　文自广东左布政使丁母忧特召为詹事侍东宫讲读吕原卒帝问李贤谁可代者对曰柯潜【字孟时莆田人】可出告王翺翺曰陈文年资皆深举潜置文何地明日贤入见固请用文帝乃许之文旣入阁每事与贤争曰吾非若所举也
　　夏四月杀巡按御史李蕃【云南河阳人】
　　蕃巡按宣大锦衣卫侦事者言其擅挞军职逮治之又辽东巡按御史杨璡山西巡按御史韩祺并以中官诬奏相次被逮蕃与祺并荷校死
　　五月己丑朔日食
　　冬十一月下锦衣卫指挥同知袁彬于狱寻释之彬与门达同掌锦衣卫事彬恃帝旧恩不为达下达
　　深衔之乃诬彬罪且言其尝受曹石贿奏下彬于狱军匠杨埙撃登闻鼓为彬讼寃语侵逹诏并下逹治时大学士李贤方被宠任数陈逹罪逹恨次骨欲并去之乃搒埙究主使埙知逹意即谬曰此李学士导我也逹大喜即奏闻请法司防鞫于门外帝遣中官裴当监视逹欲执贤与质当曰大臣不可辱乃止及讯埙仰曰吾小人何由见李学士门锦衣实教我言之逹色沮不能言彬亦歴数逹纳贿状法司畏逹不敢闻坐彬绞输赎埙斩帝命彬赎毕调南京锦衣而禁锢埙
　　【甲申】八年春正月帝不豫命太子视事文华殿
　　有间太子于帝者帝卧文华殿密召李贤告之贤顿首伏地曰此国本也愿陛下三思帝曰然则必传位太子乎贤又顿首曰宗社幸甚帝起立召太子至贤扶太子令谢太子抱帝足泣帝亦泣谗竟不行
　　帝崩遗诏罢宫妃殉
　　初太祖崩宫人多従死者歴成祖仁宣二宗皆用殉多者至数十人景泰帝以郕王薨犹用其制至是帝遗诏罢之
　　太子见深即位【是为宪宗】
　　以明年为成化元年
　　赦
　　侍读学士钱溥以罪贬官
　　溥尝授内使书东宫内侍王纶従受学英宗疾笃纶私诣溥计事陈文与溥比舍居密觇之已而英宗崩李贤当草诏文起夺其笔曰无庸已有草者因言溥纶定计欲以溥代贤而以兵部侍郎韩雍代尚书马昂贤怒发其事会大敛时纶衰服袭貂帝恶之因数纶罪执下狱词所连者十余人谪溥顺徳【景泰中置县今属广州府】知县降雍为浙江防政
　　二月指挥佥事门达有罪下狱戍邉
　　达先以王纶必柄用预为结纳及纶败调贵州都司卫甫行言官交章论其罪逮繋论斩后贷死谪戍广西南丹卫
　　始以内批授官
　　帝命中官旨用工人为文思院副使自后相继不絶一传旨姓名至百十人谓之奉官文武僧道滥恩者以千数
　　三月尊皇后为慈懿皇太后贵妃周氏为皇太后帝命议上两宫尊号中官夏时欲独尊贵妃为太后李贤彭时持不可顷之中官贵妃防曰子为皇帝母当为皇太后岂有无子而称太后者宣徳间有故事彭时曰今日事与宣徳异胡后上表让位故正统初不加尊今名分固在安得为比中官曰如是何不草让表时曰先帝时未尝行今谁敢草中官复厉声怵之时拱手面天曰太祖太宗神灵在上敢有二心且钱皇后无子何所规利而为之争不忍黙者欲全主上圣徳尔若推大孝之心则两宫并尊为宜贤亦极言之议遂定将上册宝彭时曰两宫同称则无别钱皇后请加二字以便称谓従之越数日中官覃包至内阁曰上意固如是但迫于太后不敢自主非二公力争防误大事陈文初黙无一语闻包言大愧
　　放宫人
　　时日黯无光李贤偕同官上言日者君象君德明则日光盛惟陛下敬以脩身正以御下刚以断事明以察微持之不怠则天变自弭又言天时未和由阴气太甚自宣徳至天顺间选取宫人太多浣衣局没官妇女愁怨尤甚皆宜放还帝従之中外大恱
　　召岳正还
　　诏正以原官直经筵正自谓当大用而李贤欲用为南京祭酒正不恱防有忌者伪为正劾贤疏草贤嗛之未防出为兴化知府【正至官为政具有条理而卿士大夫多不乐之正亦厌吏□后以入觐遂乞罢卒于家】
　　复立团营【明年正月复罢又明年复立】
　　夏四月癸未朔日食不见
　　五月大风雨雹
　　李贤上言天威可畏陛下当凛然加省无狎左右近幸帝纳之
　　葬裕陵
　　谥曰睿皇帝庙号英宗
　　【明史賛曰英宗承仁宣之业朝野清宴大臣辅政纲纪未弛独以王振擅权开衅遂至乘舆播迁乃复辟而犹追念不已抑何惑也然如释建庶人之幽繋罢宫妃之殉则盛徳之事可法后世者矣】
　　秋七月立皇后吴氏【顺天人】八月废之冬十月立妃王氏【上元人】为皇后
　　帝居东宫时万贵妃【诸城人】已擅宠吴后既立摘其过杖之帝怒废居别宫乃册王氏为后贵妃宠冠后宫【妃时年三十冇五帝宠之耑房】王后处之澹如也以是得安
　　致仕礼部侍郎兼学士薛瑄卒【諡文清】
　　瑄告归凡七年及得疾危坐正寝而逝赠礼部尚书【瑄学一本程朱其脩已敎人以复性为主尝言自考亭以还斯道大明无烦著作直须躬行耳有读书録二十卷皆自言其所得学者宗之隆庆中従祀孔庙】
</div>
    <div class="pagination">
<a href="御批历代通鉴辑览_page269.html">上一页</a><span>...</span><a href="御批历代通鉴辑览_page265.html">265</a><a href="御批历代通鉴辑览_page266.html">266</a><a href="御批历代通鉴辑览_page267.html">267</a><a href="御批历代通鉴辑览_page268.html">268</a><a href="御批历代通鉴辑览_page269.html">269</a><span class="current-page">270</span><a href="御批历代通鉴辑览_page271.html">271</a><a href="御批历代通鉴辑览_page272.html">272</a><a href="御批历代通鉴辑览_page273.html">273</a><a href="御批历代通鉴辑览_page274.html">274</a><a href="御批历代通鉴辑览_page275.html">275</a><span>...</span><a href="御批历代通鉴辑览_page271.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
