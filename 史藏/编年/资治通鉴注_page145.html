<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 145 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 145 页/共 334 页
  </h1>
  <div class="content">
   世祖武皇帝中
永明八年〔（庚午、四九○）〕
1春，正月，诏放隔城俘二千余人还魏。〔拔隔城，见上卷，上年。〕
2乙丑，魏主如方山；二月，辛未，如灵泉；〔泉下当有池字。〕壬申，还宫。
3地豆千频寇魏边，〔北史曰：地豆干国在室韦之西千余里。〕夏，四月，甲戌，魏征西大将军阳平王颐搫走之。颐，新城之子也，〔「新城」当作「新成」，见一百二十八卷未孝武大明元年。考异曰：阳平王颐，帝纪作「熙」，又作「赜」，今从本传。〕
4甲午，魏遣兼员外散骑常侍邢产等来聘。〔散，悉亶翻。骑，奇寄翻。〕
5五月，己酉，库莫奚寇魏边，〔隋书：库莫奚，东部胡之种，为慕容氏所破，遗落者窜匿松漠之间。其俗甚为不洁，而善射猎，好寇钞。后单称为奚。魏高宗皇兴二年，置安州，治方城，领密云、广阳、安乐等郡。〕州都将楼龙儿击走之。〔将，即亮翻。〕
6秋，七月，辛丑，以会稽太守安陆侯缅为雍州刺史。缅，鸾之弟也。缅留心狱讼，得劫，皆赦遣，许以自新，再犯乃加诛；〔势，谓劫盗也。会，工外翻。缅，弥兖翻。雍，于用翻。〕民畏而爱之。
7癸卯，大赦。
8丙午，魏主如方山；丙辰，遂如灵泉池；八月，丙寅朔，还宫。
9河南王度易侯卒；乙西，以其世子伏连筹为秦、河二州刺史，〔考异曰：齐书作「世子休留成」，今从魏书。〕遣振武将军丘冠先拜授，且吊之。伏连寿逼冠先使拜，冠先不从，伏连筹推冠先墬崖而死。〔冠，古玩翻。推，吐雷翻。〕上厚赐其子雄；敕以丧委绝域，不可复寻，〔复，扶又翻。〕仕进无嫌。
10荆州刺史巴东王子响，有勇力，善骑射，好武事，自选带仗左右六十人，皆有胆干；〔骑，奇寄翻。好，呼到翻。带仗左右，使之带器仗而卫左右，因名。〕至镇，数于内斋以牛酒犒之。〔数，所角翻。犒，苦到翻。〕又私作锦袍、绛袄，欲以饷蛮，交易器仗。〔袄，乌浩翻。〕长史高平刘寅、司马安定席恭穆连名密启。上敕精检。〔言精加检校也。〕子响闻台使至，不见槉，〔使，疏吏翻。〕召寅，恭穆及咨议参军江悆、〔悆，羊茹翻。〕典签吴修之、魏景渊等诘之，寅等秘而不言；修之曰：「既已降敕，政应方便答塞。」景渊曰：「应先检校。」〔修之言方便答塞，欲为子响地道也。景渊言应先检校，欲依敕行之也。塞，悉则翻。〕子响大怒，执寅等八人于后堂，杀之，具以启闻。上欲赦江悆，闻皆已死，怒，壬辰，以随王子隆为荆州刺史。
上欲遣淮南太守戴僧静将兵讨子响，〔将，即亮翻。〕僧静面启曰：「巴东王年少，长史执之太急，忿不思难故耳。〔少，诗照翻。难，乃旦翻。〕天子儿过误杀人，有何大罪！官忽遣军西上，〔上，时掌翻。〕人情惶惧，无所不至。僧静不敢奉敕。」上不答而心善之。怀答而心善其言，盖天性所在，而未敢桡国法也。〕乃遣卫尉胡谐之、游击将军尹略、中书舍人茹法亮帅斋仗数百人诣江陵，检捕群小，斋仗，天子斋内精仗手也。茹，音如。帅，读曰率。〕敕之曰：「子响若束手自归，可全其命。」以平南内史张欣泰为谐之副。〔按齐书张欣泰传，时为南平内史，当作「南平」。〕欣泰谓谐之曰：「今段之行，胜既无名，负成奇耻。彼凶狡相聚，所以为其用者，或利赏逼威，无由自溃。若顿军夏口，宣示祸福，可不战而擒也。」〔夏，户雅翻。〕谐之不从。欣泰，兴世之子也。〔张兴世见一百三十一卷宋明帝泰始二年。〕
谐之等至江津筑城燕尾洲。〔燕尾洲在江津戍西，江水至此，北合灵溪水〕子响白服登城，频遣使与相闻，曰：「天下岂有儿反！身不作贼，直粗疏。今便单舸还阙，受杀人之罪，〔使，疏吏翻。舸，古我翻。〕何筑城见捉邪﹖」尹略独答曰：「谁将汝反父人共语！」〔将，引也。〕子响唯洒泣；〔洒泣，挥泪也。〕乃杀牛，具酒馔，饷台军，〔馔，雏恋翻，又雏晥翻。〕略弃之江流。子响呼茹法亮；法亮疑畏，不肯往。又求见传诏；法亮亦不遣，且执录其使。〔录，收也。使，疏吏翻。〕子响怒，遣所养勇士收集州、府兵二千人，从灵溪西渡；子响自与百余人操万钧弩，宿江堤上。明日，府，州兵与台军战，子响于阳上发弩射之，台军大败；尹略死，谐之等单艇逃去。〔操，七刀翻。射，而亦翻。艇，待鼎翻，小船也。〕
上又遣丹杨尹萧顺之将兵继至，〔将，即亮翻〕子响即日将白衣左右三十人，乘艋沿流赴建康。〔舴艋，亦小船也。舴，陟莫幸翻〕太子长懋素忌子响，顺之之发建康也，太子密谕顺之，使早为之所，勿令得还。子响见顺之，欲射堂缢杀之。〔缢，于赐翻，又于謟翻。考异曰：「齐书曰：『子响部下恐惧，各逃散。子响乃白服出降，诏赐死，』盖萧子显为顺之讳耳，今从南史。按顺之，梁武帝之父。萧子显者，仕梁朝而作齐书，故通鉴言其为顺之讳。〕
子响临死，启上曰：「臣罪踰山海，分甘斧钺。〔分，扶问翻。〕敕遣谐之等至，竟无宣旨，便建旗入津，对城南岸筑城守。臣累遣书信呼法亮，乞白服相见；法亮终不肯。群小怖惧，〔怖，普布翻。〕遂致攻战，此臣之罪也。臣此月二十五日，束身投军，希还天阙。停宅一月，〔希，望也。宅，谓建康诸王宅也。〕臣自取尽，可使齐代无杀子之讥，臣免逆父之谤。既不遂心，今便命尽。临启哽塞，知复何陈﹗」〔塞，悉则翻。复，扶又翻。〕
有司奏绝子响属籍，〔属籍，宗属之籍也，今谓之玉牒。〕削爵土，易姓蛸氏；〔蛸，相邀翻，与萧音相近。〕诸所连坐，别下考。〔谓子响之党当连坐者，别行下考核，论定其罪也。下，户嫁翻。〕
久之，上游华林园，见一粫透掷悲鸣，问左右；〔句继。〕曰：「粫子前日坠崖死。」上思子响，因呜咽流涕。茹法亮颇为上所责怒，萧顺之惭惧，发疾而卒。豫章王嶷表请收葬子响；不许，〔子响先尝出继嶷，故以旧恩请收葬。〕贬为鱼复侯。〔鱼复县时属巴东郡。应劭曰：复，音腹〕
子响之乱，方镇皆启子响为逆，兖州刺史垣荣祖曰：「此非所宜言。正应云：『刘寅等孤负恩奖，逼迫巴东，使至于至此。』」上省之，以荣祖为知言。〔省，悉景翻。〕
台军焚烧江陵府舍，官曹文书，一时荡尽。上以大司马记室南阳乐蔼屡为本州岛僚佐，引见，问以西事。〔见，贤翻。〕蔼应对详敏，上悦，用为荆州治中，敕付以修复府州事。蔼缮修廨舍数百区，〔廨，古隘翻。〕顷之咸毕，而役不及民，荆部称之。
11九月，癸丑，魏太皇太后冯氏殂；高祖勺饮不入口者五日，〔勺，音酌；挹抒之器也。周礼考工记：梓人为饮器，勺一升。〕哀毁过礼。中部曹华阴杨椿谏曰：〔据北史杨椿传，时为中部法曹。华，户化翻。〕「陛下荷祖宗之业，〔荷，下可翻。〕临万国之重，岂可同匹夫之节以取僵仆！〕僵，居良翻。〕群下惶灼，莫知所言。〔惶，恐也，遽也。灼，热也。〕且圣人之礼，毁不灭性；〔孝经曰：三日而食，教民无以死伤生，毁不灭性，此圣人之政也。〕纵陛下欲自贤于万代，〔杨椿此言说出魏孝文心事。〕其若宗庙何！」帝感其言，为之一进粥。〔为，于伪翻。〕
于是诸王公皆谐阙上表，「请时定兆域，〔兆域，谓葬地，从先帝之兆。〕及依汉、魏故事，并太皇太后终制，既葬，公除。」〔公除者，以天下为公而除服也。〕诏曰：「自遭祸罚，慌惚如昨，〔慌，乎往翻。惚，音忽。郑玄曰：慌惚，思念益深之时也。〕奉侍梓宫，犹希髣瘘。〔事死如事生，犹冀髣瘘见之也。〕山陵迁厝，所未忍闻。」冬，十月，王公复上表固请。〔复，扶又翻。〕诏曰：「山陵可依典册；衰服之宜，情所未忍。」〔谓未忍公除也。衰，读与纕同仓回翻。〕帝欲亲至陵所，戊辰，诏：「诸常从之具，悉可停之；〔从，才用翻。〕其武之卫之官，防侍如法。」〔法，常法也。不撤武卫，备不虞也。〕癸酉，葬文明太皇太后于永固陵。〔陵在方山，不从金陵之兆。〕甲戌，帝谒陵，王公固请公除。诏曰：「比当别叙在心。」〔比，并也；并当别叙在心之所欲言。比，毗至翻。〕己卯，又谒陵。
庚辰，帝出至思贤门右，〔据魏纪，太和元年起朱明思贤门，盖平城宫之南门也。〕与群臣相慰劳。〔劳，力到翻。〕太尉丕等进言曰：「臣等以老朽之年，历奉累圣，国家旧事，颇所知闻。伏惟远祖有大讳之日，唯侍从梓宫者凶服，〔从，才用翻。〕左右尽皆从吉；四祖三宗，因而无改。〔四祖者，高祖昭成帝，太祖道武帝，世祖太武帝，显祖献文帝；三宗明元帝，恭宗景穆帝，高宗文成帝。〕陛下以至孝之性，哀毁过礼，伏闻所御三食不汉半溢，〔礼，丧大记曰：君之丧，子食粥，朝一溢米，暮一溢米，食之无算。注云：三十两为一溢，于粟米之法，为米一升二十四分升之一。孔颖达曰：按律历志：黄锺之律，其实一钥。律历志：合钥为合，则二十四铢合重两；十合为一升，升重十两；二十两则米二升。与此不同者。但古秤有二法：说左传，百二十斤为石，则一斗十二斤，为两则一百九十二两，则一升为十九两有奇。今一两为二十四铢，则二十两为四百八十铢，计十九两有奇为一升，则总有四百六十铢八絫以成四百八十铢，唯有十九铢二絫在，是为米一升二十四分升之一。此大略而言之。陈言曰：以绍兴一升，得，汉五升。〕昼夜不释绖带，〔丧服，麻在首腰皆曰绖，首绖象缁布冠，腰绖象大带。绖之言实也，衰之言摧也；衰绖，明中实摧痛也。〕臣等叩心绝气，坐不安席。愿少抑至慕之情，奉行先朝旧典。」〔朝，直遥翻。〕帝曰：「哀毁常事，岂足关言！朝夕食粥，粗可支任，〔粗，坐五翻。任，音壬，胜也，堪也。〕诸公何足忧怖！〔怖，普布翻。〕祖宗情专武略，未修文教；朕今仰禀圣训，庶习古道，论时比事，又与先世不同。太尉等国老，政之所寄，于典记旧式或所未悉，〔典记，谓经典、传记也。〕且可知朕大意。其余古今丧礼，朕且以所怀别问尚书游明根、高闾等，公可听之。」〔游明根、高闾，时以儒鸣，故帝别与之言。〕
帝因谓明根等曰：「圣人制卒哭之礼，授服之变，皆夺情以渐。〔礼，亲始死，，哭无时，谓朝夕哭之外，哀至则哭也。既葬而虞，既虞而卒哭，自此朝夕之间，哀至不哭，犹朝夕哭。三年之丧，服斩衰；翆而小祥，既祥而练；再翆而大祥，既祥而禫；又三月而除服。卒，子恤翻。〕今则旬日之间，言及即吉，特成伤理。」对曰：「臣等伏寻金册遗旨，盖以文明太后遗旨书之金册也。〕谕月而葬，葬而即吉；故于下葬之初，奏练除之事。」帝曰：「朕惟中代所以不遂三年之丧，盖由君上违世，继主初立，君德未流，臣义不洽，故身袭衮冕，行即位之礼。朕诚不德，在位过纪，〔宋明帝泰始七年，魏孝文受禅，至是十九年。此言在位过纪，盖以宋苍梧王元徽四年显祖方殂，踰年改元太和，至是十四年，故云在位过纪。十二年为一纪。过，古禾翻。〕昃饮亿兆知有君矣。于此之时而不遂哀慕之心，使情礼俱失，深可痛恨！」高闾曰：「社预，晋之硕学，论自古天子无有行三年之丧者，以为汉文之制，闇与古合，虽叔世所行，事可承踵。是以臣私慺慺千请。」〔慺，洛侯翻；慺慺，敬谨貌。〕帝曰：「窃寻金册之旨，所以夺臣子之心，令早即吉者，虑废绝政事故也。群公所请，其志亦然。朕今仰奉册令，俯顺群心，不敢闇默不言以荒庶政；〔闇，音阴。〕唯欲衰麻废吉礼，〔衰，叱回翻；下衰绖、除衰、从衰同。〕朔望尽哀诚，情在可许，故专欲行之。如杜预之论，于孺慕之君，谅闇之主，盖亦诬矣。」〔孺慕，如孺子之慕父母也。〕秘书丞李彪曰：〔曹操为魏王，置秘书令、丞。〕「汉明德马后保养章帝，母子之道，无可间然；〔间，古苋翻。〕及后之崩，葬不淹旬，寻已从吉。〔汉章帝建初四年六月癸丑，明德皇后崩；七月壬戌，葬。史不书公除之日。此言葬不淹旬，寻已从吉，以汉文三十六日释服之制推之也。〕然汉草不受讥，明德不损名。愿陛下遵金册遗令，割哀从议。」帝曰：「朕所以眷恋衰绖，不从所议者，实情不能忍，岂徒苟免嗤嫌而已哉！〔衰，仓回翻。嗤，充之翻。〕令奉终俭素，一已仰遵遗册；但痛慕之心，事系于予，无圣灵不夺至愿耳。」高闾曰：「陛下既下除服于上，臣等独除服于下，则为臣之道不足。又亲御衰麻，复听朝政，〔复，扶又翻。朝，直遥翻。〕吉凶事杂，臣窃为疑。」帝曰：「先后抚念群下，卿等哀慕，犹不忍除，奈何令朕独忍之于至亲乎！今朕逼于遗册，唯望至翆；虽不尽礼，蕴结差申。群臣各以亲疏、贵贱、远近为除服之差，庶几稍近于古，易行于今。」高闾曰：「昔王孙祼葬，士安去棺，其子皆从而不违。〔近，其靳翻。易，以豉翻。去，羌吕翻。汉武帝时，杨王孙家累千金，厚自奉养，生无所不致。及病且终，先令其子曰：「吾欲臝葬，以反吾真，必无易吾志。则为布囊盛尸，入土七尺，既下，从足引说其囊，以身亲土。」其子不忍，往问其友人祁侯。祁侯与之辩难往复，而于孙终守其说。祁侯曰：「善！」遂臝葬。晋人皇甫谧，字土安，着论曰：「生不能无七尺之躯，死何故隔一棺之土！然则衣衾所以秽身，棺椁所以隔真。吾气绝之后，便实时服幅巾故衣，以籧篨裹尸择不毛之土，穿坑下尸，籧篨之外，便以亲土。若不如此，则冤悲没世。」其子从之。〕今亲奉遗令而有所不从，臣等所以频烦干奏。」李彪曰：「三年不改其父子道，可谓大孝。〔吊论语孔子之言。〕今不遵册令，恐涉改道之嫌。」帝曰：「王孙、士安皆诲子以俭，及其遵也，岂异今日！改父之道，殆与此殊。纵有所涉，甘受后代之讥，未忍今日之请。」群臣又言：「春秋烝尝，事难废阙。」〔礼曰：丧三年不祭。言帝若行三年之丧，则宗庙之祭将至废阙也。〕帝曰：「自先朝以来，恒有司行事；〔朝，直遥翻。恒，户登翻。〕朕赖蒙慈训，常亲致敬。今昊天降罚，人神丧恃，〔诗曰：无母何恃。丧，息浪翻。〕赖宗庙之灵，亦辍歆祀。〔「赖」，蜀本作「想」，当从之。否则「赖」字衍。【章：十三行本正作「想」；乙十一行本同；孔本同；张校同；退斋校同。】歆，尹今翻。〕脱行飨荐，恐乖冥旨。」群臣又言：「古者葬而即吉，不必终礼，此及二汉所以经纶治道，魏、晋所以纲理庶政也。」〔治，直吏翻；下同。〕帝曰：「既葬即吉，盖季俗多乱，权宜救世耳。三汉之盛，魏、晋之兴，岂由简略丧礼、遗忘仁孝哉！平日之时，公卿每称当令四海晏然，礼乐日新，可以参美唐、虞，比盛夏、商。〔夏，户雅翻。〕及至今日，即欲苦夺朕志，使不喻于魏、晋。如此之意，未解所由。」〔解，户买翻，晓也。〕李彪曰：「今虽治化清晏，然江南有未宾之吴，漠北有不臣之虏，是以臣等犹怀不虞之虑。」〔虞，防也。〕帝曰：鲁公带绖从戎，〔据史记，武王崩，成王幼，管、蔡反，淮夷、淮夷、徐戎起亦并兴。鲁公伯禽征之，时有武王之丧，故带绖从戎也。〕晋侯墨衰败敌，〔春秋时，晋文公卒，未葬，襄公墨衰绖以败秦师子殽。衰，仓回翻。败，补迈翻。〕固圣贤所许。如有不虞，虽越绋无嫌，〔郑玄曰：越，犹躐也。绋，輴车索。孔颖达曰：未葬之前，属绋于輴，以备火灾。今既祭天地、社稷，须越躐此绋而往祭，故云越绋。绋，音敕伦翻。索，悉各翻。〕而况衰麻乎！岂可于晏安之辰豫念军旅之事，以废丧纪哉！古人亦有称王者除衰而让闇终丧者，〔闇，音阴。〕若不许朕衰服，则当除衰拱默，魏政耱宰。二事之中，唯公卿所择。」游明根曰：「渊默不言，则大政将旷；仰顺圣心，请从衰服。」太尉丕曰：「臣与尉元历事五帝，〔明元、太武、文成、献文、并孝文为五帝。尉，纡勿翻。〕魏家故事，尤讳之后三月，〔尤讳，犹云大讳也。尤，甚也；死者，人之所甚讳也。〕必迎神于西，禳恶于北，具行吉礼，〔此魏初所用夷礼也。禳，如羊翻。〕自皇始以来，未之或改。」〔皇始，道武帝年号。〕帝曰：「若能以道事神，不迎自至；苟失仁义，唯迎不来。此乃平日所不当行，〔言不当用夷礼。况，居丧呼！朕在不言之地，〔谓居丧谅阴，三年不言也。〕不应如此喋喋；〔喋，徒协翻；喋喋，多言也，便语也。〕但公卿执夺朕情，遂成往复，追用悲绝。」遂号恸，群官亦哭而辞出。〔号，户高翻。〕
初，太后忌帝英敏，恐不利于己，欲废之，盛寒，闭于空室，绝其食三日；召咸阳王禧，将立之。太尉东阳王丕、尚书右仆射穆泰、尚书李仲固谏，及止，帝初无憾意，唯深德丕等。泰，崇之玄孙也。〔穆崇，魏开国功臣。〕
又有宦者谮帝于太后，太后杖帝数十；帝默然受之，不自申理；及太后殂，亦不复追问。〔不复追问谮者为谁。复，扶又翻。〕
甲申，魏主谒永固陵。辛卯，诏曰：「群官以万机事重，屡求听政。但哀慕缠绵，未堪自力。近侍先掌机衡者，皆谋猷所寄，但可委之；如有疑事，当时与论决。」
12交州刺史清河房法乘，专好读书，常属疾不治事，〔好，呼到翻。属，之欲翻。〕属，托也；属疾，犹言托疾也。治，直之翻。〕由是长史伏登之得擅权，改易将吏，不令法乘知。〔将，直亮翻；下同。〕录事房季文白之，法乘大怒，系登之于狱，十余日。登之厚赂法乘妹夫崔景叔，得出，因将部曲袭州，〔袭州治也。〕执法乘，谓之曰：「使君既有疾，不宜烦劳。」囚之别室。法乘无事，复，就登之求书读之，〔复，扶又翻。〕登之曰：「使君静处，〔处，昌吕翻。〕犹恐动疾，岂可看书！」遂不与。乃启法乘心疾动，不任视事。〔任，音壬。〕十一月，乙卯，以登之为交州刺史。法乘还，至岭而卒。〔岭，即大瘐岭也。史言徒读书而无政事者，不足以当方任。〕
13十二月，己卯，立皇子子建为湘东王。
14初，太祖以南方钱少，更欲梼钱。建元末，奉朝请孔顗上言，〔少，诗沼翻。朝，直遥翻。顗，鱼岂翻。考异曰：齐纪作「孔觊」，今从齐书，南史。〕以为：「食货相通，理势自然。李悝云：『籴甚贵伤民，甚贱伤农；』甚贱甚贵，其伤一也。〔李悝，魏文侯之师。韦昭曰：民谓士、工、商。悝，苦回翻。〕三吴，国之关奥，比岁时被水潦而籴不贵，〔比，毗至翻。被，皮义。〕是天下钱少，非谷贱，此不可不察也。铸钱之弊，在轻重屡变。重钱患难用，而难用为累轻；〔累，力瑞翻。〕轻钱弊盗铸，而盗铸为祸深。民所以盗梼，严法不能禁者，由上铸钱惜铜受工也。惜铜爱工者，意谓钱为无用之器，以通交易，务欲令质轻而数多，使自工而易成，〔易，以豉翻。〕不详虑其为患也。夫民之趋利，如水走下。〔用汉晁错之言。趋，读曰趣。走，音奏。〕今开其利端，从以重刑，是导其为非而陷之于死，岂为政欤！汉兴，铸轻钱，民巧伪者多。至元狩中，始惩其弊，乃铸五铢钱，周郭其上下，令不可磨取鋊，〔汉初行半两钱及荚钱，一面有文，一面漫。民盗磨其漫面，取其鋊以更铸作钱。元狩铸五铢，文漫两面皆周阋为郭，令不得磨取鋊。鋊，音浴，铜屑也。〕而〔【章：十二行本「而」下有「民」字；乙十一行本同；孔本同。】〕计其费不能相偿，私铸益少。此不惜铜不爱工之效也。〔少，诗沼翻。〕王者不患无同乏工，每令民不能竞，则盗铸绝矣。宋文帝铸四铢，至景和，钱益，虽有周郭，而镕冶不精，于是盗铸纷纭而起，不可复禁。此惜铜爱工之騇也。〔复，扶又翻。〕凡铸钱，与其不衷，密重无轻。〔不衷者，不得轻重之中也。〕自汉铸五锺至宋文帝，历五百余年，制度世有废兴，而不变五铢者，明其轻重可法、得货之宜故也。按今钱文率皆五铢，异钱时有耳。〔异钱，谓其文非五铢者。〕自文帝铸四铢，又不禁民翦凿，为祸既博，锺弊于今，岂不悲哉！〔锺，聚也。〕晋氏不铸钱，后经寇戎水火，耗散沈铄，〔沈，持林翻。铄，书孳翻。〕所失岁多譬犹磨砦砥砺，不见其损，有时而尽，〔引汉枚乘之言。〕天下钱何得不竭！钱竭则士、农、工、商皆丧其业，〔丧，息浪翻。〕民何以自存！愚以为宜如旧制，大兴镕铸，钱重五铢，一依汉法。若官铸者已布于民，便严断翦凿，〔断，音短，禁截也。〕轻小破缺无周郭者，悉不得行。官钱细小者，称合铢两，〔称，尺证翻。合，音合，合少为多也。〕销以为大，利贫良之民，塞奸巧之路。钱货既均，远近若一，百姓乐业，市道无争，衣食滋殖矣。」〔塞，悉则翻。乐音洛。〕太祖然之，使诸州郡太市铜炭；会晏驾，事寝。
是岁，益州行事刘悛上言：〔悛，七伦翻，又丑缘翻。〕「蒙山下有严道同山，旧铸钱处，可以经略。」〔蒙山在令雅州严道县南十里，此即汉邓通铸钱旧处。〕上从之，遣使入蜀铸钱。〔使，疏吏翻。〕顷之，以功费多而止。
15自太祖治黄籍，至上，谪巧者戍绿淮各十年，百姓怨望。〔事见上卷四年。至上，谓至武帝时。治，直之翻；下同。〕及下诏：「自宋升明以前，皆听复注；〔听复注籍也。〕其有谪役边疆，各许还本；此后有犯，严加翦治。」
16畏沙威王晃卒。〔谥法：勇以果毅曰威。〕
17吏部尚书王晏陈疾自解，上欲以西昌侯鸾代晏领选，手敕问之，晏启曰：「鸾清干有余；然不谙百氏，〔百氏，百家氏族也。自魏、晋以来，率以门地用人。选，须绢翻。谙，鸟含翻。〕恐不可居此职。」上乃止。
18以百济王牟大为镇东大将军、百济王。
19高车阿伏至罗及穷奇遣使如魏请为天子讨除蠕蠕，〔使，疏吏翻。为，于伪翻。蠕，人兖翻。〕魏主赐以绣袴褶及杂彩百匹。〔褶，音习。〕
九年〔（辛未、四九一）〕
1春，正月，辛丑，上祀南郊。
2丁卯，魏主始听政于皇信东室。〔自居冯太后之丧，至是始听政。皇信东室，盖皇信堂之东室也。〕
3诏太庙四时之祭：荐宣皇帝，起裇饼、鸭徳；〔起裇饼，今北人能为之。其饼浮软，以卷肉噉之，亦谓之卷饼。程大昌曰：起裇饼，入教裇中，令松松然也。教，俗书作酵。裇，莫甸翻。孟诜曰：徳，音郝，肉羹也。〕孝皇后，笋、鸭卵；高皇帝，肉脍、羹；昭皇帝，〔【章：十二行本「帝」作「后」；乙十一行本同；孔本同。】〕茗、粣、炙鱼：〔茗，茶也。本章曰：茗，苦茶。郭瑹曰：早采者为茶，晚采者为茗。粣，类篇云：色责翻，糁也；又侧革翻，粽也。南史虞悰作肩米粣。盖即今之?子是也，可以供茶。炙，之石翻。〕皆所嗜也。上梦太祖谓己：「宋氏诸帝常在太庙从我求食，可别为吾致祠。」〔为，于伪翻。〕乃命豫章王妃庾氏四时祠二帝、二后于清溪故宅。〔杜佑曰：萧齐之世，有清溪宫，后改为华林苑。据下彬传，清溪在台城，东宫又在清溪之东。建康志曰：吴大帝凿通城北堑以泄玄武湖水，发源于钟山，接于奏淮，谓之清溪。〕牲牢、服章，皆用家人礼。
臣光曰：昔屈到嗜芰，屈建去之，以为不可以私欲干国之典，〔屈，九勿翻。芰，奇寄翻，菱也。去，羌吕翻。屈建，屈到子也。国语：屈到嗜芰。有疾，召宗老而属之曰：「祭我必以芰。」及祥，宗老将荐芰。屈建命去之，曰：「祭典有之：『国君有牛享，大夫有羊馈，士有豚犬之奠，庶人有鱼炙之荐；笾豆脯醢，则上下共之。』不羞珍异，不陈庶侈，夫子不以其私欲干国之典。」遂不用。〕况子为天子，而以庶人之礼祭其父，违礼甚矣！卫成公欲祀相，宁武子犹非之；〔左传僖三十一年，狄围卫，卫迁于帝丘。卫成公万康叔谓己曰：「相夺予享。」公命祀相。宁武子不可，曰：「鬼神非其族类，不歆其祀。杞、郐何事，相之不享于久矣，非卫之罪也。不可以间成王、周公之命祀。请改祀命。」相，息亮翻。〕而况降祀祖考异私室，使庶妇尸之乎！〔豫章王嶷与帝同母，帝为嫡，故通鉴以嶷妃为庶妇。尸，主也。〕
4初，魏主召吐谷浑王伏连筹入朝，伏连筹辞疾不至，辄修洮阳、泥和二城，置戍兵焉。〔后周武帝逐吐谷浑，置洮阳郡；唐洮州及临潭县所治，即洮阳城也。泥和，即水经注所谓迷和城，洮水径其南，又在洮阳城东。宋白曰：洮州临洮郡，郡城本名洮阳，在洮水之北，乃吐谷浑所，筑，南临洮水，极峻险，今之洪和城。圣，从暾入声。谷，音浴。洮，土刀翻。〕二月，乙亥，魏杶罕镇将长孙百年请击二戍，〔魏枹罕镇将带河州刺史。枹，音肤，将，即亮翻。长，知两翻。〕魏主许之。
5散骑常侍裴昭明、散骑侍郎谢竣如魏吊，〔散，悉亶翻。骑，奇寄翻。竣，七伦翻，又丑绿翻。〕欲以朝服行事，〔朝，直遥翻；下同。〕魏主客曰：「吊有常礼，何得以朱衣入凶庭！」昭明等曰：「受命本朝，敢辄易。」往返数四，昭明等固执不可。魏主命尚书李仲选学识之士与之言，冲奏遣著作郎上谷成淹。昭明等曰：「魏朝不听使者朝服，出何典礼﹖」淹曰：「吉凶不相厌。〔厌，于叶翻。〕羔裘玄冠不以吊，〔论语记孔子容止，有是言。〕此童稚所知也。〔稚，直利翻。〕昔季孙如晋，求遭丧之礼以行。〔左传文六年，季文子将聘于晋，使求遭丧之礼以行，其人曰：「将焉用之﹖」文子曰：「备豫不虞，古之善教也。求而无之实难，过求何害！」〕今卿自江南达来吊魏，方问出何典礼；行人得失，何其达哉！」昭明曰：「二国之礼，应相准望。〔准，揆平之物；又其义，拟也，仿也。对看为望。月有弦望。后汉律历志：「分天之中，相与为衡，谓之望。」谓日望，日月正相对，其平如衡。准望之言，义取诸此。〕齐高皇帝之丧，魏遣李彪来吊，初不素服，齐朝亦不以为疑；〔帝即位之初，魏遣彪来聘，非吊也。昭明欲以是抗止淹耳。〕何至今日独见要逼！」〔要，读曰邀。〕淹曰：「齐不能行亮阴之礼，论月即吉。彪奉使之曰日，齐之君臣，鸣玉盈庭，貂珰曜目。〔汉制侍中，常侍之冠，加黄金珰、貂尾以饰之。晋、宋以后，王公皆冠貂蝉。使，疏吏翻。〕彪不得主人之命，敢独以素服厕其间乎！皇帝仁孝，侔于有虞，执亲之丧，居庐食粥，岂得以此方彼乎！」昭明曰：「三王不同礼，孰能知其得失！」淹曰：「然则虞舜、高宗皆非邪﹖」昭明、竣相顾而笑曰：「非孝者无亲，〔孝经之言。〕何可当也！」乃曰：「使人之来，唯赍袴褶，此既戎服，不可以吊，〔晋志曰：袴褶之制，未详所起，近世凡车驾亲戎，中外戒严服之，服无定色。使，疏吏翻。褶，音习。〕唯主人裁其吊服！然违本朝之命，返必获罪。」淹曰：「使彼有君子，卿将命得宜，且有厚赏。若无君子，卿出而光国，得罪何伤！自当有良史书之。」乃以衣，幍给昭明等，〔幍，音苦洽翻。〕使服以致命。己丑引昭明等入见，文武皆哭尽哀。魏主嘉淹之敏，迁侍郎，〔考异曰：杨松玠谈薮作「朱淹」，又元：自著作郎迁着佐郎。今从魏书。赐绢百匹。昭明，骃之子也。〔裴骃，松之子，注史记行于世。骃，音因。〕
6始兴简王鉴卒。
7三月，甲辰，魏主谒永固陵。夏，四月，癸亥朔，设荐于太和庙。〔「太和庙」，据北史作「太和殿」。水经注：太和殿在太极殿东堂之东。魏书帝纪：太和元年，起太和、安昌二殿。〕魏主始进蔬食，追感哀哭，终日不饭；侍中冯诞等谏，经宿乃饭。甲子，罢朝夕哭。〔盖亦不能乃期矣。饭，扶晚翻。〕乙丑，复谒永固陵。〔复，扶又翻。〕
魏自正月不雨至于癸酉，有司请祈百神，帝曰：「成汤遭旱，以至诚致雨，〔谓汤以六事自责也。〕固不在曲祷山川。今普天丧恃，〔丧，息浪翻。〕幽显同哀，何宜四气未周，〔谓一期而四时之气始周。〕遽行祀事！唯当责躬以待天谴。」〔谴，去战翻。〕
8甲戌，魏员外散骑常侍李彪等来聘，为之置燕设乐。〔为，于伪翻。〕彪辞乐，且曰：「主上孝思罔极，兴坠正失。〔言行丧礼，兴百王之坠典而正其失也。〕去三月晦，朝臣始除衰绖，犹以素服从事，朝，直遥翻。衰，吐回翻。〕是以使臣不敢承奏乐之赐。」朝廷从之。彪凡六奉使，〔据魏纪：上即位之初年至三年，彪凡四来聘，是年再聘，通前凡六。使，疏吏翻。〕上其重之。将还，上亲送至琅邪城，命，群臣赋诗以宠之。〔左传：晋赵武自宋还过郑，郑伯享之于垂陇，七穆皆从。赵孟曰：「七子从君，以宠武也，请皆赋诗以卒君贶。」〕
9己卯，魏作明堂，改营太庙。
10五月，己亥，魏主更定律令于东明观，〔魏主太和四年，起东明观。观，古玩翻。更，工行翻。〕亲决疑狱；命李冲议定轻重，润色辞旨，帝执笔书之。李冲忠勤明断，加以慎密，为帝所委，情义无间；〔断，丁乱翻。〕旧臣贵戚，莫不心服，中外推之。
11乙卯，魏长孙百年攻洮阳、泥和二戍，克之俘三千余人。
12丙辰，魏初造五辂。〔五辂，玉、金、象、革、木也。〕
13六月，甲戌，以尚书左仆射王奂为雍州刺史。〔为后诛奂张本。雍，于用翻。〕
15秋，开七月，乙丑，魏立谒永固陵。
16己卯，魏主诏曰：「烈祖有创业之功，世祖有开拓之德，宜为祖宗，百世不迁。平文之功少于昭成，而庙号太祖，〔道武帝天兴初，追尊平文帝为太祖。少，诗沼翻。〕道武之功高于平文，而庙号烈祖，〔明元帝追尊道武帝为烈祖。〕于义未允。朕今奉尊烈祖为太祖，以世祖、显祖为二祧，〔郑玄曰：庙之为言，貌也。宗庙者，先祖之尊貌也。祧之言超也，超上去意也。〕余皆以次而迁。」
八月，壬辰，又诏议养老及禋于六宗之礼。〔尚书：禋于六宗。而诸儒互说不同。王莽以易六子，遂立六宗祠。王肃亦以为易六子。摰虞以为：月令，孟冬，天子祈来年于天宗；天宗，六宗之神也。刘卲以为：万物负阴之而抱阳，冲气以为和。六宗者，太极冲和之气，为六气之宗者也；虞书谓之六宗，周书谓之天宗。刘孔颖达曰：王肃六宗之说，用家语之文，以四时也、寒暑也、日也、月也、水旱也为六宗，孔注尚书同之。伏生与马融以天地、四时为六宗。刘歆、孔晁以乾坤之子，六为六宗。贾逵以为天宗三，日、月、星也；地宗三，河、海、岱也。今尚书欧阳夏侯说，六宗者，上及天，天及地，旁及四方，中央恍惚，助阴阳变化，有益于人者也。古尚书说：天宗，日、月、北辰；地宗，岱、河、海也。日、月为阴、阳宗，北辰为星宗，河为水宗，岱为山宗，海为泽宗。郑玄以星也、辰也、司中也、司命也、风师也、雨师也为六宗。虞喜别论曰：地有五色，太社象之，总五为一，则成六，六为地数，推校经传，别无他祭也。刘昭以为此说近得其实。张髦曰：父祖之庙六宗，即三昭、三穆也。魏文帝以天皇太帝、五帝、为六宗。杜佑取之。郑氏曰：禋之言烟，周人尚臭，烟气之臭闻者。〕先是，魏常以正月吉日于朝廷设幕，中置松柏树，设五帝座而祠之。〔先，悉荐翻。〕又有探策之祭。帝皆以为非礼，罢之、戊戌，移道坛于桑干之阴，改曰崇虚寺。〔此即寇谦之道坛也。深，吐南翻。干，音干。〕
乙巳，帝引见群臣，〔见，贤遍翻。〕问以「禘祫，王、郑之义，是非安在﹖」〔考异曰：礼地作「太和十三年五月壬戌」，今从本纪。〕尚书游明根等从郑，中书监高闾等从王。诏：「圜丘、宗庙皆有禘名，从郑：禘祫并为一祭，从王：着之于令。」〔记大传曰：礼，不王不禘。王者禘其祖之所自出，以其祖配之。郑氏注曰：凡太祭曰２禘。大祭其先祖所由生，谓郊祀天也。天者之先，皆凭太微五帝之精以生，皆用正岁之正月郊祭之。又祭法言虞、夏、殷、周禘郊祖宗之法，郑注云：禘郊祖宗，谓祭祀配食也；此禘，谓祭昊天于圜丘也。孔颖达曰：王肃论引贾逵说吉禘子庄公。禘者，递也。审谛昭穆，迁主递位，孙居王父之处。又引禘于太庙逸礼，昭尸、穆尸，其祝辞总称孝子、孝孙，则是父子并列。逸礼又云：皆升合于太祖，所以刘歆、贾逵、郑众、马融等皆以为然。郑不从者，以公羊传为正，逸礼不可用也。左氏说及杜元凯皆以为禘三年一大祭，在太祖之庙。传无祫文，然则祫即禘也。取其序昭穆，谓之禘，取其合集群祖，谓之祫。杜佑通典：孝文帝太和十三年诏：「郑玄云：天子祭员丘曰禘，宗庙大祭亦曰禘。三年一祫，五年一禘。祫则毁庙，群庙之主，于太祖庙合而祭之，禘则增及百官配食者，审谛而祭之。鲁礼，三年丧毕而祫，明年而禘。员丘、宗庙大祭俱称禘。祭有两禘明也。王肃又云：太子诸侯皆禘于宗庙，非祭天之祭。郊祀后稷不称禘。禘、祫一名也。合祭，故称祫，禘而审谛庂，故称禘，非两祭之名。三年一祫，五年一禘，总而互举，故称五年再殷祭，不言一禘一祫，断可知矣。诸儒之说，大略如是。公卿可议其是非。」当书游明根言曰：「郑氏之义，禘者大祭之名。大祭员丘谓之禘者，审谛五精星辰也。大祭宗庙谓之禘者，审谛其昭穆百官也。员丘常合，不言祫，宗庙时合，故言祫。斯则宗庙祫、禘并行，员丘一禘而已。宜于宗庙俱行禘祫之礼。二礼异，故名殊。依礼，春祭特礿，于尝、于烝，则祫尝、祫烝，不于三时皆行禘、祫之礼。」中书监高闾又言：「禘祭员丘，与郑义同者，以为有虞氏禘黄帝非虞在庙之帝。不在庙，非员丘而何﹖又大传云：祖其所自出之祖，又非在庙之文。论语称：禘自既灌以往。据尔雅：禘，大祭也。诸侯无禘礼，惟夏祭称禘，又非宗庙之禘。鲁行天子之仪，不敢专行员丘之禘；改殷之禘，取其禘名于宗庙。因先有祫，遂生两名。其宗庙禘、祫之祭，据王氏之义，祫而禘，禘止于一时。一时者，祭不欲数，一岁三禘为过数。」诏曰：「明根、闾等据三家之义，论禘、祫详矣；至于事取折衷，犹有未允。闾以禘、祫为名，义同王氏，禘祭员丘，事与郑同，无所间然。明根以郑氏等两名、两祭，并存、并用，理有未俱。称据王义，一时禘祫而阙二时之禘，事有难从。先王制礼，内缘人子之情，外协尊卑之序，故天子七庙，数尽则毁，藏主于太祖之庙，三年而祫祭之。世尽则毁，以示有终之义；三年而祫，以申追达之情。禘祫既是一祭，分而两之，事无所据。毁庙三年一祫，又有不尽四时，于礼为阙。七庙四时常祭，烚则三年一祭，而又不究四时，于情为简。王以祫为一祭，于义为长，郑以员丘为禘与宗庙大祭同，名义亦为当。今互取郑、王二义；禘、祫并为一祭，从王；禘是祭员丘大祭之名，上下同用，从郑。若以数则渎，五年一禘，改祫从禘。五年一禘，则四时尽禘，以称今情，则旅天，礼文，先禘而后时祭，便即施行，着之于令，永为世法。」〕戊午，又诏：「国家飨祀诸神，凡一千二百余处；今欲减省群祀，务从简约。」又诏：「明堂、太庙，配祭、配享，于斯备矣。白登、崞山、鸡鸣山庙，唯遣有司行事。〔明元帝永兴四年，立宣武庙于白登山，岁一祭，无常月。神瑞二年，帝又立宣武庙于白登西。宣武帝至泰常五年始改谥道武。水经注曰：鸡鸣山在广宁郡下洛县于延水北。昔赵襄子杀代王于夏屋而并其土，襄子之姊，代王夫人也，遂磨笄自杀。代人怜之，为立祠，因名为磨笄山；每夜有野鸡群鸣于祠屋上，故亦名为鸣鸡山。文成帝保母常氏葬于是山，别立寝庙。太武帝保母窦氏葬崞山，别立寝庙。崞，音郭。〕冯宣王庙在长安，宜敕雍州以时供祭。」〔冯宣王，太后父朗也，为秦、雍二州刺史，生后于长安，后諆文宣王，因立庙长安。雍，于用翻。〕又诏：「先有水火之神四十余名及城北星神，今圜丘之下既祭风伯、雨师、司中、司命，〔郑众曰：风师，箕也；雨师，毕也；司中、三台三阶也；司命，文昌宫星。玄曰：司中、司命，文昌第五、第四星；或曰：中台、上台也。〕明堂祭门、户、井、緖、中溜，〔郑氏曰：中溜，犹中室也。古者复穴，是以名室为溜。音力又翻。〕四十神悉可罢之。」甲寅，诏曰〞「近论朝日、夕月，〔三代之礼，春朝朝日，秋暮夕月。朝，直遥翻；下同。〕皆欲以二分之日于东、西郊行礼。然月有余闰，行无常准。若一依分日，或值月于东而行礼于西，序情即理，不可施行。昔秘书监薛谓等以为朝日以朔，夕月以胐。〔日月所会谓之合朔。月生明谓之朏，月之三日也。朏，敷尾翻。〕卿等意谓朔、朏二分，何者为是﹖」尚书游明根等请用朔朏，从之。
丙辰，魏有司上言，求卜祥日。〔此小祥也。〕诏曰：「筮日求吉，既乖敬事之志，又违永慕之心；今直用晦日。」九月，丁丑夜，帝宿于庙，帅群臣哭已，〔已，异也。帅，读曰率。〕帝易服缟冠、革带、黑屦，侍臣易服黑介帻、〔隋志：帻，尊卑贵贱皆服之。文者长耳，谓之介帻；武者短耳，谓之平上帻；各称其冠而制之。缟，古老翻。〕白绢单衣、革带、乌履，遂哭尽乙夜。戊子晦，帝易祭服，缟冠素纰、〔纰，匹毗翻，又必二翻，又扶规翻，冠饰也，缘也。〕白布深衣、〔记曰：古者深衣，盖有制度，以应规矩，绳权衡。短毋见肤，长毋被上，续衽钩边，要缝半下，袼之高下，可以运肘；袂之长短，各诎之及肘。带，下毋厌髀，上毋厌胁。当无骨者，制十有二幅，以应十二月。袂圆以应规，曲袷如矩以应方，负绳及踝以应直，下齐如权衡以应平。故圣人服之，先王贵之。〔麻绳履，待臣去帻易幍。〔弁缺四隅谓之幍。傅子曰：幍先未有歧，荀文若巾触树成歧，时人慕之，因而弗改，今通为庆吊之服，白纱为之，或单或夹。去，羌吕翻。〕既祭，出庙，帝立哭，久之，乃还。〔还，从宣翻，又如字；下同。〕
17冬，十月，魏明堂、太庙成。
18庚寅，魏主谒永固陵、毁瘠犹甚。穆〔【章：十二行本「穆」上有「司空」二字；乙十一行本同；孔本同。】〕亮谏曰：「陛下祥练已阕，号慕如始。〔古者既祥而练。阕，事已也。号，户刀翻。如始，言如初有丧。王者为天地所子，为万民父母；未有子过哀而父母不戚，父母忧而子独悦豫者也。今和气不应，风旱为灾，愿陛下袭轻服，御常膳，銮舆时动，咸秩百神，〔秩者，序而祭之。〕庶使天人交庆。」诏曰：「孝悌之至，无所不通。今飘风、旱气，皆诚慕未浓，幽显无感也。所言过哀之咎，谅为未衷。」〕衷，善也，正也，适也。〕十一月，己未朔，魏主禫于太和庙，〔禫，徒感翻，除服之祭也。〕衮冕以祭。既而服黑介帻，素纱深衣，拜陵而还。癸亥，冬至，魏主祀圜丘，遂祀明堂，还，至太和庙，乃入。甲子，临太华殿，服通天冠，绛纱袍，以飨群臣。〔刘昭曰：通天冠，高九寸，正竖顶，少邪，乃直下，为铁卷梁，前有山、展筩，为述，乘舆所常服也。杜佑曰：秦制通天冠，其状遗失。汉因秦名，制高九寸，正竖顶，少邪，乃直，下，为铁卷梁，前有山、展筩，为述，驳犀簪导；乘舆所常服。晋因汉制，前加金博山述。述，即鹬也。鹬知天雨，故冠像焉。前有展筩。宋因之，又加黑介帻，玉簪导。唐因之，其缨改以翠緌。〕乐县而不作。〔县，读曰县。〕丁卯，服衮冕，辞太和庙，帅百官神主迁于新庙。〔新作太庙成，故迁主新庙。帅，读曰率。〕
19乙亥，魏大定官品。戊戌，〔【严：「戌」改「寅」。】〕考诸牧守。〔守，式又翻。〕
20魏假通直散骑常侍李彪等来聘。
21魏旧制，群臣季冬朝贺，服袴褶行，谓之小岁；〔朝，直遥翻。褶，音习。〕丙戌，诏罢之。
22十二月，壬辰，魏迁社于仕城之西。
23魏以安定王休为太傅，齐郡王简为太保。
24高丽王琏卒，寿百余岁。〔丽，力知翻。〕魏主为之制素委貌，布深衣，〔为于伪翻。委貌冠，长七寸，高四寸，制如覆杯，前高广，后卑锐，所谓夏之毋追、殷之章甫者也。本以皂绢为之，今制素者以举哀。〕举哀于东郊；遣谒者仆射李安上策赠太傅，谥曰康。孙云嗣立。
25乙酉，〔【严：「乙」改「己。」】〕魏主始迎春于东郊。自是四时迎气皆亲之。
26初，魏世祖克统万及姑臧，获雅乐器服工人，〔宋文帝元嘉四年，魏克统万；十六年，克姑臧。晋永嘉之乱，太常乐工多避地河西；夏克长安，获秦雅乐：故二国有其器服工人。〕并存之。其后累朝无留意者，〔朝，直遥翻。〕乐亚浸尽，音制多亡。高祖始命有司访民问晓音律者议定雅乐，当时无能知者。然金、石、羽旄之饰，稍壮丽于往时矣。辛亥，诏简置乐官，使修其职；又命中书监高闾参定。
27初，晋张斐、杜预共注律三十卷，自泰始以来用之，〔上晋泰始也。〕律文简约，或一章之中，两家所处，生杀顿异，〕处，昌吕翻。〕临时斟酌，吏得为奸。上留心法令，诏狱官详正旧注。七年，尚书删定郎王植集定二注，表奏之。〔魏、晋以来，尚书诸曹无删定郎，此盖删定律注而置官。〕诏公卿、八座参议考正竟陵王子良总其事；众议异同不能壹者，制旨平决。是岁，书成。廷尉山阴孔稚珪上表，以为：「律文虽定，苟用天其平，则法书徒明于炉里，〔炉与帙同。〕冠魂犹结于狱中。窃寻古之名流，多有法学；今之士子，莫肯为业。纵有习者，世议所轻，将恐此书永沦走吏之矣。今若置律助教，依五经例，国子生有欲读者，策试高第，即加握用，以补内外之官，无几士流有所劝慕。」〔几，居希翻。〕诏从其请，事竟不行。
28初，林邑王范阳迈，世相承袭，〕范阳，迈见一百二十四卷未文帝元嘉二十三年。〕夷人范当根纯攻夺其国，遣使献金簟等物。诏以当根纯为都督缘海诸军事、林邑王。〔为下范诸农攻当根纯张本。使，疏吏翻。〕
29魏冀州刺史咸阳王禧入朝。〔朝，直遥翻。〕有司奏：「冀州民三千人称禧清明大惠政，请世胙冀州。」魏主诏曰：「利建虽古，未必今宜；〔易曰：利建侯。〕经野由君，理非请。」〔周礼：惟王建国，办方正位、体国经野。郑玄注云：经，谓为之里数。〕以禧为司州牧、都督司．豫等六州诸军事。
30初，魏文明太后宠任宦者略阳苻承祖，官至侍中，知都曹事，〔知尚书都曹事也。〕赐以不死之诏。太后殂，承祖坐赃应死，魏主原之削职禁锢于家，仍除悖义将军，封佞浊子，〔悖，蒲内翻。〕月余而卒。承祖方用事，亲姻争趋附求利。〔趋，七喻翻。〕其母杨氏为姚氏服〔从母，即姨也。从，才用翻。〕独否，常谓承祖之母曰：姊虽有一时之荣，不若妹有无忧之乐。」〔乐，音洛。〕姊与之衣服，多不受；强与之，〔强，其两翻；下强使同。〕则曰：「我夫家世贫，美衣服使人不安。」不得已，或受而埋之。与之奴婢，则曰：「我家无食，不能饲也。」常着弊衣，自执劳苦。〔饲，祥吏翻。〕着，则略翻。〕承祖遣车迎之不肯起；强使人抱置车上，则大哭曰：「尔欲杀我！」由是苻氏内外号为「痴姨」。及承祖败，有司执其一姨至殿廷。其一姨伏法。帝见姚氏姨贫弊，特赦之。
31李惠之诛也，〔事见一百三十四卷宋顺帝星升二年。〕思皇后之易弟皆死。〔魏孝文谥其母李贵人曰思皇后。〕惠从弟凤为安乐主簿，长乐坐不轨，诛，〔事见一百三十五卷高帝建元元年。从，才用翻。乐，皆音洛。〕凤亦坐恐。凤子安祖等四人逃匿获免，遇赦及出。既而魏主访舅氏存者，得安祖等，皆封侯，加将军。既而引见，谓曰：「卿之先也，再获罪于时。〔先世，谓惠及凤。见，贤遍翻。〕王者设官以待贤才，由外戚而举者，季世之法也。卿等既无异能，且可还家。自今外戚无能者视此。」后又例降爵为伯，去其军号。〔军号，将军之号也。去，羌吕翻。〕时人皆以为帝待冯氏太厚，待李氏太薄；太常高闾尝以为言，帝不听。及世宗尊宠外家，乃以安祖弟兴祖为中山太守，追赠李惠开府仪同三司、中山公，谥曰庄。
十年〔（壬申、四九二）〕
1春，正月，戊午朔，魏主朝飨群臣于太华殿，悬而不乐。
2己未，魏主宗祀显祖于明堂以配上帝，遂登灵台以观云物，降居青阳左个，布政事。〔郑氏曰：青阳左个，大寝东堂北偏。〕自是每朔依以为常。
散骑常侍庾荜等聘于魏，魏主使侍郎成淹引荜等于馆南，瞻望行礼。〔祀明堂、登灵台之礼。〕辛酉，魏始以太祖配南郊。
3魏主命群臣议行次。〔五行之次也。〕中书监高闾议，以为：「帝王莫不以中原为正统，不以世数为与夺，善恶为是非。故桀、纣至虐，不废夏、商之历；厉、惠至昏，无害周、晋之录。晋承魏为金，赵承晋为水，燕承赵为木，秦承燕为火。秦之既亡，魏乃称制玄朔；且魏之得姓，出于轩辕；〔魏书曰：魏之先出自黄帝轩辕氏。黄帝子昌意受封北国，有大鲜卑山，因以为号。据史记，以匈奴为夏后氏苗裔，盖有此理。〕臣愚以为宜为土德。」〔按魏书帝纪：道武天兴元年，群臣奏国家承黄帝之后，宜为土德。高闾盖申前议耳。〕秘书丞李彪、著作郎崔光等议，以为：「神元与晋武往来通好，至于桓、穆，志辅晋室，〔事并见晋纪。神元，力微也；桓帝，猗戦；穆帝，猗卢。好，呼到翻。〕是则司马祚终于郏鄏，〔河南郡河南县，周之王城，即郏鄏也。郏，古洽翻。鄏，音辱。〕而拓跋受命于云代。昔秦并天下，汉犹比之共工，卒继周为火德；〔汉律历志曰：祭典曰：共工氏霸九域。言虽有水德，在火木之间，非其序也；任智刑以强，故霸而不王。秦以水德在周、汉木火之间，周人迁其行序，故易不载。卒，子恤翻。共，读曰恭。〕况刘、石苻氏，地褊世促，魏承其弊，岂可舍晋而为土邪﹖」司空穆亮等皆请从彪等议。壬戌，诏承为水德，祖申、腊辰。〔考异曰：礼志：「太和十五年正月，穆亮等言」云云。按帝纪：「十六年正月壬戌，诏定行次，以水承金。」盖志误以「六」为「五」耳。〕
4甲子，魏罢租课。〔「租课」，李延寿魏纪作「袒裸」。〕
5魏宗室及功臣子孙封王者众，乙丑，诏：「自非烈祖之冑，余王皆降为公，公降为侯，而品如旧。」蛮王桓诞亦降为公；唯上党王长孙观，以其祖有大功，特不降。〔长孙道生以功封上党王。长，知两翻。〕丹杨王刘昶封齐郡公，加号宋王。〔昶，丑两翻。〕
6魏旧制，四时祭庙皆用中节，丙子，诏始用孟月，择日而祭。〔自汉以来，宗庙岁五祀、四孟及腊是也。魏初用中节，夷礼也。〕
7以竟陵王子良领尚书令。
8魏主毁太华殿为太极殿。戊〔【章：十二行本「戊」上有「二月」二字；乙十一行本同；孔本同。】〕子，徙居永乐宫。〔魏主太和元年起永乐游观于平城之北苑，乐，音洛。〕以尚书李冲领将作大匠，与同空穆亮共营之。
9辛卯，魏罢寒食飨。〔旧传冬至后一百五日为寒食。初学记曰：周举移书、魏武明罚令、陵翙邺中记，并云寒食断火起于介子推。然周礼司烦氏：仲春，以木铎徇火禁于国。注云：为仲春将出火。今寒食准节气是仲春之末，清明是三月之初；然则柰火并周制也。媿先似寒食飨祖宗，今以其非礼，罢之。〕
甲午，魏主始朝日于东郊。自是朝日、夕月皆亲之。〔朝，直遥翻。〕
丁酉，诏祀尧于平阳，舜于广宁，禹于安邑，周公于洛阳，〔皆因其故都而祀之。皇甫谥曰：舜所都或言薄阪，或言潘。潘，今上谷也。广宁县本属上谷。又据水经注，「潘」当作「瀵」。〕皆令牧守执事；〔守，式又翻。〕賨宣尼之庙，祀于中书省。丁未，改谥宣尼曰文圣尼父，帝亲行拜祭。
魏旧制，每岁祀天于西郊，魏主与公卿从二千余骑，戎服遶坛，谓之碯坛。〔骑，奇寄翻。碯，与踏同。〕明日，复戎服登坛祠天，魏主遶三匝、公卿七匝、谓之遶天。复，扶又翻。〕三月，癸酉，诏尽省之。
10辛巳，魏以高丽王云为督辽海诸军事、辽东公、高句丽王，诏云遣其世子入朝。〔句，如字，又音驹。丽，力智翻。〕云辞以疾，遣其从叔升干随使者诣平城。〔从，刀用翻。〕
11夏，四月，丁亥朔，魏班新律令，大赦。
12辛丑，豫章文献王嶷卒，〔嶷，鱼力翻。〕赠假黄钺、都督中外诸军事、丞相，丧礼皆如汉东平献王故事。嶷性仁谨廉俭，不以财贿为事。斋库失火，〔斋库，斋内之库。〕烧荆州还资，〔谓祖建元二年，嶷自荆州还为扬州。〕评直三千余万，〔评量其所宜也。〕主局各杖数十而已。疾笃，遗令诸子曰：「才有优劣，位有通塞，运有贫富，此自然之理，无足以相陵侮也。」〔盖欲诸子不以位势相陵。塞，悉则翻。〕上哀痛特甚，久之，语及嶷，犹欷歔流涕。〔欷，音希，又许气翻。歔，音虚。〕嶷卒之日，第库无见钱，〔见，贤遍翻。〕上敕月给嶷第钱百万；终上之世乃省。
13五月，己巳，以竟陵王子良为扬州刺史。
14魏文明太后之丧，使人告于圣谷浑。圣谷浑王伏连筹拜命不恭，〔吐，从暾入声。谷，音浴。〕群臣请讨之；魏主不许。又请还其贡物。帝曰：「贡物乃人臣之礼。今而不受，是弃绝之，彼虽欲自新，其路无由矣。」因命归洮阳、泥和之俘。〔去年长孙百年所俘。〕
秋，七月，庚申，吐谷浑遣其世子贺虏头入朝于魏。〔朝，直遥翻；下同。考异曰：魏吐谷浑传作「贺鲁头」，今从帝纪。〔诏以伏连寿为都督西垂诸军事、西海公、吐谷浑王，遣兼员外散骑常侍张礼欲使偏师往问，何如﹖」礼曰：「君与宕昌皆为魏藩，比辄兴兵攻之，殊违臣节。〔使，疏吏翻。宕，徒浪翻。比，毗至翻。〕离京师之日宰辅有言，以为君能自知其过，则藩业可保；〔离，力智翻。谓可保藩臣之业也。〕若其不悛，祸难将至矣。」〕悛，丑缘翻。难，乃旦翻。〕伏连筹默然。
15甲戌，魏遣兼员外散骑常侍广平宋弁等来聘。及还，魏主问弁：「江南何如﹖」弁曰：「萧氏父子无大功于天下，既以逆取，不能顺守；政令苛碎，赋役繁重；朝无股肱之臣，野有愁怨之民：其行没身幸矣，非贻厥孙谋之道也。」
16八月，乙未，魏以怀朔镇将阳平王颐、镇北大将军陵叡皆为都督，督十二将，，步骑十万，分为三道以击柔然：〔镇将、二将，即亮翻。骑，奇寄翻。考异曰：魏帝纪：「太和十一年八月壬申，蠕蠕犯塞，遣平原王陵叡讨之，事具蠕蠕传。十六年八月乙未，诏阳平王颐、左仆射陵叡讨蠕蠕。」按蠕蠕传无十一年犯塞及征讨事，推有十六年八月颐、叡出征事与纪合，盖十一年纪误也。〕中道出黑山，东道趣士卢河，西道趣侯延河。军过大碛，大破柔然而还。〔趣，七喻翻。碛，七迹翻。〕
17初，柔然伏名敦可汗〔可，从刊入声。汗，音寒。〕与其叔父那盖分道击高车阿伏至罗，伏名敦屡败，那盖屡胜。国人以那盖为得天助，乃杀伏台敦而立那盖，号候其伏代库者可汗，〔魏数曰：魏言悦乐也。〕改元太〔【章：十二行本「太」。作「大」；乙十一行本同；孔本同。】〕安。
18魏司徒尉元、大源胪卿游明根累表请老，魏主许之。引见，〔尉，纡勿翻。胪，陵如翻。见，贤遍翻。〕赐元玄冠、素衣，〔磲论：玄冠朝服。戴圣：玄冠，委貌也。今此则玄冠、魏貌异制。〕明根委貌、青纱单衣，及被服杂物等而遣之。魏主亲养三老、五更于明堂。己酉，诏以元为三老，明根为五更。帝再拜三老，亲袒割牲，执爵而馈；肃拜五更；〔周礼九拜，九曰肃拜。郑司农云：肃拜，但俯下手，今时鲹是也。陵德明曰：鲹，于至翻，即今之揖。更，工衡翻。〕且乞言焉，元、明根劝以孝友化民。又养庶老、国老于阶下。礼毕，各赐元、明根以步挽车及衣服，〔步，挽车，不用牛马，使人步挽之。〕禄三老以上公，五更以元卿。〔元卿，即上卿。〕
19九月，甲寅，魏主序昭穆于明堂，〔昭，之招翻。〕祀文明太后于玄室。〔「玄室」，北史作「玄堂」。郑玄曰：玄堂，北堂也。〕辛未，魏主以文明太后再翆，哭于永固陵左，终日不辍声，凡二日不食。甲戌，辞陵，还永乐宫。
20武兴氐王杨集始寇汉中，至白马。梁州刺史阴智伯遣军主桓卢奴，阴冲昌〔【严：「冲昌」改「仲昌」。】〕等击破之，俘斩数千人。集始走还武兴，请降于魏；辛巳，入朝于魏。〔降，户江翻。朝，直遥翻。〕魏以集始为南秦州刺史、汉中郡侯、武兴王。
21冬，十月，甲午，上殷祭太庙。〔殷祭，大祭也。〕
22庚戌，魏以安定王休为大司马，特进冯诞为司徒。诞，熙之子也。〔冯熙见一百三十二卷宋顺帝升明元年。熙，文明后之兄也。〕
  </div>
  <div class="pagination">
   <a href="资治通鉴注_page144.html">
    上一页
   </a>
   <span>
    ...
   </span>
   <a href="资治通鉴注_page140.html">
    140
   </a>
   <a href="资治通鉴注_page141.html">
    141
   </a>
   <a href="资治通鉴注_page142.html">
    142
   </a>
   <a href="资治通鉴注_page143.html">
    143
   </a>
   <a href="资治通鉴注_page144.html">
    144
   </a>
   <span class="current-page">
    145
   </span>
   <a href="资治通鉴注_page146.html">
    146
   </a>
   <a href="资治通鉴注_page147.html">
    147
   </a>
   <a href="资治通鉴注_page148.html">
    148
   </a>
   <a href="资治通鉴注_page149.html">
    149
   </a>
   <a href="资治通鉴注_page150.html">
    150
   </a>
   <span>
    ...
   </span>
   <a href="资治通鉴注_page146.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
