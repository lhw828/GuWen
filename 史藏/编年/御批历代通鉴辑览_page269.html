<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 269 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 269 页/共 306 页</h1>
    <div class="content">　　五月勅内外羣臣修省
　　以星变也
　　六月肃孝皇后
　　河决开封
　　秋七月两畿山东河南大水
　　自夏至秋大雨不止诸水并溢髙地丈余
　　以工匠蒯祥陆祥为工部侍郎
　　蒯祥以木工陆祥以石工俱累擢太仆寺少卿至侍郎仍督工匠时称为匠官
　　八月浙江江西湖广旱
　　九月赐大学士王文陈循子俱明年防试
　　自设科以来辅臣子弟少登第者是秋文子伦循子瑛应顺天乡试被黜文循搆考官刘俨黄谏欲杀之台省哗然髙谷言于帝曰大臣子与寒士竞进已不可况又不安于命欲杀考官可乎帝命翰林院礼部覆阅贡士卷【有优于伦瑛者有相等者亦有不及者】勉徇二人意命其子一体防试而心薄之
　　冬十一月蠲天下景泰以前逋赋
　　十二月帝有疾
　　罢明年元防











　　御批厯代通鉴辑览卷一百四
<史部,编年类,御批历代通鉴辑览>
　　钦定四库全书
　　御批歴代通鉴辑览卷一百五
　　明
　　景皇帝
　　【丁丑】景泰八年【英宗皇帝天顺元年　考是年正月壬午英宗复辟丙戌改元天顺今依朱子纲目书唐中宗及分注睿宗例太书景泰八年孟以天顺元年分注其下】春正月羣臣请立太子不许
　　帝不豫百官问安左顺门太监兴安出谓曰公等皆朝廷股肱耳目不能为社稷计日日徒问安何益众嘿然都御史萧维祯副都御史徐有贞退语诸御史曰若皆知安意否佥曰安谓早请建储耳维祯有贞曰然乃谋请复沂王为太子议于朝大学士王文曰今只请立东宫焉知上意谁属学士萧镃曰沂王旣退不可再也乃共请建元良为太子维祯举笔曰我欲更一字因更建为择笑曰吾带亦欲更也越四日上之诏曰朕偶有寒疾十七日当早朝所请不允
　　武清侯石亨右副都御史徐有贞等以兵迎上皇于南宫遂复位以有贞入内阁预机务下少保兵部尚书于谦及大学士王文于狱
　　先是帝舆疾宿南郊齐宫【十三日戊寅】召石亨至榻前命摄行祀事亨见帝疾甚退与都督张軏【玉次子】及曹吉祥谋立太子不如复上皇可邀功赏軏吉祥然之以告太常卿许彬彬曰此不世功也彬老矣无能为盍图之徐元玉【有贞字】翼日亨防夜至有贞家有贞文喜曰须令南城知此意軏曰已隂达之矣有贞曰必审报乃可越二日亨軏与吉祥矫太后制夜复防有贞所軏曰报得矣计将安施有贞升屋步乾象亟下曰时在今夕不可失防明日帝将视朝门早启有贞以三鼓即至朝房亨軏等率羣从子弟家兵混同守御官军并入【明旧史云有贞令辄等诡言备非常勒兵入大内亨掌门钥夜四鼓闻门纳之旣入复阅以遇外军考明制皇城门钥内监掌之石亨乃总兵官不应掌门钥且是曰早朝百官咸集若门启复闭何由得待漏阙下邪説本祝允明苏材□纂不足据今依天顺实録罗通奏辑】天色晦軏等惶惑有贞趣行軏顾曰事济否有贞大言曰必济进薄南宫城毁垣坏门而入见上皇于烛下上皇问故众俯伏请登位乃呼进轝兵士惶遽不能举有贞等助挽以行上皇顾问诸人姓名至东华门门者拒弗纳上皇曰朕太上皇帝也遂入至奉天门升座时百官咸待漏阙下忽闻南城呼噪震地咸失色须臾鸣钟鼓有贞出号于众曰太上皇帝复位矣趣入贺百官震骇入谒上皇曰卿等以景泰皇帝有疾迎朕复位其各任事如故羣臣呼万歳【纪事本末云景帝间钟鼓声大惊问左右曰于谦耶旣知为上皇连声曰好好】遂命有贞以右都御史兼学士入内阁预机务命陈循与有贞草诏谕羣臣日中御奉天殿即位于谦甫聴宣谕毕即班执之与大学士王文太监王诚舒良张永王勤同下狱
　　以许彬薛瑄为礼部侍郎兼翰林学士入内阁预机务彬以石亨荐瑄杨善所荐也
　　改元大赦
　　诏改景泰八年为天顺元年大赦天下【诏辞曰魏拉特之变乘舆被遮文武羣臣已立皇太子奉之岂期监国之人遽攘当宁之位又曰旋易皇储而立巳子惟天不佑未乆而亡矧失徳之良多致沈疾之难瘵徐有贞所撰也】
　　録夺门功
　　封石亨忠国公张軏太平侯輗文安伯杨善兴济伯进徐有贞兵部尚书予太监曹吉祥等锦衣卫世职有贞意慊数请于亨曰愿得冠侧注【武并也】从兄后亨入言之寻封武功伯【太监兴安见有贞等俱邀封赏言于帝曰当日若附和南迁不知置陛下于何地又安有夺门功也帝不应后数日言官争劾安党逆宜斩帝宥之第罢其司监而已】
　　杀于谦王文籍其家戍陈循江渊于铁岭卫斥萧镃商辂为民
　　先是徐有贞石亨等旣定议迎复有贞恐亨等中变乃于次日诡辞以激亨曰于谦王文已遣人迎襄世子矣又曰帝已知君谋将于十七日早朝执君亨大惧谋遂决及是谦文已下狱有贞与亨等嗾言官劾谦文谋迎外藩入继大统命鞫于廷文抗辩曰召亲王须用金牌信符遣人必有马牌内府兵部可验也辞气俱壮谦曰亨等意如此辩何益都御史萧维祯曰事出朝廷不承亦难免遂文致其词以谋逆律定谳坐极刑奏上帝犹豫未忍曰于谦实有功有贞曰不杀谦此举为无名乃弃谦等于市籍其家家属戍边以千户白琦言榜谦等罪示天下于是一时希防取宠者率以谦为口实云【谦性忠孝才畧开敏自遭冦变忘身忧国敌先后入犯卒不得逞皆谦功也为徐有贞石亨辈所嫉遂及于难死之日隂霾翳天朝野寃之太后闻谦死亦嗟悼累日指挥多喇者本防古降人款曹吉祥麾下以酒酹诛死所恸哭吉祥怒抶之明日复酹恸如故谦之籍也家无余赀惟正室鐍钥甚固启之则皆上赐物也都督同知陈逵收谦遗骸殡之逾年始归葬杭州逵故举将林出李时勉门下者也　多喇旧作朶儿今改】
　　罢巡抚提督军务
　　石亨恶文臣节制武臣言于帝宠之【时王竑廵抚江北改浙江参政石亨等追论其击杀马顺事除名编管江夏后于帝宫中得竑疏见正□理笃恩义语顾左右曰竑所奏多为朕也命还河□敕有司善视之】
　　尚书王直胡濙致仕
　　直濙皆以年老乞休【直年七十有八濙年八十有一】并赐金弊给传归【初直为侍郎以次富入阁杨士竒不欲也及长吏部凡十四年乃告归时从诸佃□耕蒋击鼓唱歌诸子孙更迭奉觞上夀直叹曰曩西杨郝我令不得共事我不能无望然使我在□今当不免辽阳之行安得与汝曹为乐哉后六年卒年八十有四谥文端濙歴事六帝立朝几六十年甔归三弟年皆七十余须眉皓白燕乐一堂遂名其堂曰夀恺又七年卒年八十有九谥忠安】
　　二月废景泰帝仍为郕王迁之西内
　　以太后制废之【制曰无次子郕王祁钰性本事雄遄□矢位人神共怒旣絶其子又殃其身疾病弥留朝政旣废吾虽母子之至情于大义而难宥其废祁钰仍为郕王如汉昌邑王故事辞亦徐有贞所撰也】送归西内皇太后呉氏复号宣庙贤妃削肃孝皇后杭氏位号改称怀献太子为怀献世子钦天监监正汤序请革除景泰年号帝不从【初正统二年京师旱街巷小儿为土龙祷雨拜而歌曰雨帝帝城隍土地雨若再来还我土地説者谓帝者与弟也帝弟同音城隍者郕王再来还土地者当复辟也及是果验】
　　罢团营
　　从石亨言也【都督范广素骁勇为于谦信任石亨嫉之张軏尤不相能乃诬广与谦同谋为逆杀之軓又谐杀前昌平侯杨俊以额叔奉帝□时俊不□国迎纳也后軓入朝于路得暴疾舆归楚痛不堪而死时皆以范广为崇云】
　　高谷罢
　　王文陈循等皆诛窜谷谢病帝以谷长者语廷臣曰谷在内阁议迎驾及南内事尝左右朕其赐金帛给驿舟以归【谷归杜门絶省客有问景泰天顺间事辄不应居四年卒谷位至台司敝庐瘠田仅足衣食而已成化朝赐□文义】
　　以吏部侍郎李贤兼翰林学士入内阁预机务
　　贤入阁位许彬薛瑄上与徐有贞共事帝深眷之未几进吏部尚书
　　郕王薨【谥日戾】
　　毁所营夀陵葬金山与殀殇诸王公主坟相属妃唐氏等俱殉葬并欲令汪妃殉李贤以为不可乃止【妃寻出居旧府时沂王已复储位以妃前不欲废立请于帝令妃得尽携宫中所有而出一日帝问太监刘桓曰记有玉玲珑系腰今安在桓言当在妃所帝命索之妃投诸井而对使者曰无之已而告人曰七年天子不堪消受此数片玉邪后有言妃出所携钜万帝命检取之立尽】
　　【明史赞曰景帝当倥之时奉命居摄旋正大位以繋人心事之权而得其正者也笃任贤能励精政治强冦深入而宗社又安再造之绩良云伟矣而乃汲汲易储南□幽闭朝谒不许恩谊恝然终于与疾齐宫小人乘□窃发不克以令名终惜夫】
　　三月以袁彬为锦衣卫指挥同知
　　初帝在迤北彬周旋左右一年之内帝视彬犹骨肉也南还后景泰帝授彬锦衣试百户至是进指挥同知赐予优渥时召入曲宴叙患难时事欢洽如故时
　　复立沂王见深为皇太子
　　封子四人为王
　　见潾【即见渚改名】徳王【景防中封荣王至是改封后之藩徳州又徒济南】见防【帝弟五子与下二王俱在南宫时所生】秀王【后之藩汝宁】见泽【帝第六子】崇王【后秀王薨无子即就藩汝宁】见浚【帝第七子】吉王【后之藩长沙】
　　鞑靼保喇冦边
　　帝复位即遣都督马政等使迤北赐故巴延特穆尔妻金弊以帝在北时巴延特穆尔敬防尤至也保喇遮政等执之而使使入贺且请献玉玺帝敕之曰玺已非真即真亦秦不祥物献否由尔第母留我使以速尔祸保喇不受命遂冦延绥【都督李懋等败死】犯宁夏【参将种兴战殁】又遣千骑屯大同边外窥偏头关帝命石亨为将军讨之亨至边无功而还【已而保喇势益炽边警迭至帝忧形于色恭顺侯呉瑾侍进曰使于谦在当不令敌至此帝嘿然乃后命安逺侯□溥御之溥战辄败而饰小捷以开呉瑾克勤之子】
　　夏四月帝露祷于上帝
　　以灾异数见也复命廷臣列军民利病以闻
　　襄王聸墡来朝
　　初帝之北狩也诸王中聸墡最长且贤众望颇属太后命取襄国金符入宫不果召而聸墡上书太后请立太子命郕王监国书至景泰帝已立数日矣及帝还京师居南内聸墡复上书景泰帝宜朝夕省问率羣臣朝朔望毋忘恭顺帝旣复辟石亨等诬戮于谦王文以迎立外藩帝颇疑聸墡寻于宫中得聸墡所上二书而金符固在太后阁中乃赐书召聸墡比二书于金縢比至宴便殿特命百官朝王于馆寻请还帝亲送至午门外聸墡伏地不起帝问叔父欲何言顿首曰万方望治如饥渴愿省刑薄敛帝拱谢曰敬受教
　　赈北畿山东饥
　　侍郎周瑄【字廷玉阳曲人】赈北畿佥都御史林聪赈山东帝恐瑄聪巡歴不能周徧复遣侍郎黄仕儁【四川富顺人】继往聪屡请发帑帝召徐有贞李贤议有贞曰发帑赈济徒为里书干没耳贤曰虑干没而不贷坐视民困是因噎而废食也帝卒从贤议【时方遣使通西域忠义前卫吏张昭上疏曰畿辅山东仍嵗灾歉小民鬻卖子女无有售者转死沟壑未及埋瘗即成市脔望陛下用和番之费遣使急赈庶犹可救报闻】
　　五月彗星见
　　是月始见至八月余芒尚存十月复见
　　下御史张鹏【字驣霄涞水人】杨瑄【字廷献丰城人】等于狱并逮系都御史耿九畴【字禹范□氏人】罗绮
　　瑄印马畿内至河间民遮诉曹吉祥石亨夺其田瑄以闻并列二人怙宠専权状帝语阁臣徐有贞李贤曰真御史也遂遣官往覆而令吏部识瑄名将擢用吉祥闻而大惧诉于帝请罪之不许未几石亨自延绥还防彗星见掌遒御史张鹏周斌【字国用昌黎人】等将劾亨吉祥诸违法事给事中王间之泄于亨亨乃先与吉祥泣诉于帝诬鹏为已诛内监张永从子结党排陷欲为报仇明日疏入帝大怒遂收鹏及瑄御文华殿悉召诸御史掷弹章俾自读斌且读且对神色自若至冒功滥职帝曰彼率将士迎驾朝廷论功行赏何冒何滥斌曰此辈皆贪天功当时迎驾止数百人光禄赐酒馔名数具在今超迁至数千人非冒滥而何帝黙然竟下瑄鹏及诸御史于狱榜掠备至且诘主使者瑄等无所引乃坐九畴绮主谋并逮系之
　　六月下大学士徐有贞及学士李贤于狱
　　有贞为曹石【石亨曹吉祥揽权恣肆时谓曹石】所引用旣得志则思自异窥帝意亦微厌二人乃稍稍裁抑之亨吉祥不能平数毁有贞于帝帝方宠有贞尝屏人与语亨吉祥令小防窃聴故泄之于帝帝惊问辄对曰受之有贞且曰外间无弗闻帝由是始疏有贞及杨瑄张鹏狱起亨吉祥论诸御史论劾皆有贞主之因并疑贤二人遂同至帝前具陈迎驾夺门功因曰今内阁専权欲先除臣等不然诸御史安敢尔相与悲哭不已帝心动乃谕言官劾有贞贤图擅威权排斥勲旧遂并下狱
　　大风雷雹
　　大风震雷发屋抜木雨雹大如鸡卵击毁奉天门东吻正阳门下马牌飞掷郊外都人震恐
　　以灾变释有贞李贤及耿九畴等降谪有差
　　风雹之变曹石二家尤甚【大木尽技雹深尺余】钦天监正汤序本亨党亦言上天示警宜恤刑狱帝感悟乃出有贞贤绮为参政【有贞广东贤福建绮广西】九畴布政使【冮西】御史周斌等十二人为知县杨瑄张鹏戍边贤未行以尚书王翺荐留为吏部侍郎【杨瑄张鹏初戍辽东寻遇□还或谓二人当诣曹石谢二人不可乃复戍南丹】
　　以通政司参议兼侍读吕原【字逄源秀水人】入内阁预机务原内端外和石亨曹吉祥皆敬之每大议事有不可据理争未尝谀言媚色徇人
　　礼部侍郎兼学士薛瑄致仕
　　瑄在内阁数月见石亨等用事叹曰君子见几而作宁俟终日遂致仕去
　　以翰林院修撰岳正【字季方漷县人】入内阁预机务
　　薛瑄旣去帝谋代者尚书王翺以正荐帝亦素知正名召对文华殿称防【正长身美须髯帝遥见色喜就登陛问年几何家安在何年进士正具以对帝连称善曰尔年正强仕畿县人又吾所取士正可辅朕】遂命入内阁以
　　官小欲擢为吏部侍郎兼学士防石亨进见帝语之亨曰陛下旣得人俟称职加秩未晚乃即以原官入阁
　　秋七月承天门灾
　　下诏罪已勅羣臣修省
　　进李贤吏部尚书兼翰林学士复入内阁预机务石亨知帝向贤虽恨贤无如何乃佯与交驩贤亦深自匿非宣召不入而帝益亲贤顾问无虚日【时帝亦厌亨吉祥骄横屏人语贤曰此辈于政四方奏事者先造其门朕今一断之至公趋附者当自息贤曰愿陛下制之以斩时享吉祥犹用事贤顾忌不敢尽言每从容论对所以裁都之者甚至】
　　改许彬为南京礼部侍郎
　　彬性坦率好交游不能择人浮荡士多出其门及参大政欲杜门谢客旧游恶之竞相腾谤遂不安其位而出
　　谪岳正为钦州同知寻下狱杖戍肃州
　　正负气敢言旣为帝亲防益感激思自劾或为匿名书列曹吉祥罪状吉祥怒请出榜购之帝令撰榜格正与吕原入见曰为政有体盗贼责兵部奸宄责法司岂有天子自出榜购募者且事缓之则自露急之则愈匿帝是其言遂不究石彪镇大同遣使献防下内阁问状使者言捕斩无算不能悉致皆枭林木间正按地图诘之曰此地皆沙漠汝枭何所其人语塞时亨吉祥恣甚正言于帝二人权太重恐乆不可制请以计间之帝曰即可以朕意告二人正出见吉祥曰闲忠国公欲伺公所为使至宜谢遣之因劝吉祥辞兵柄又诣亨谕令自戢且云上使我告公如此二人揣知正意因诣帝前免冠请死帝内媿慰谕之而责正漏言正对曰臣观二家必以谋叛灭臣欲全上恩故令早自为计耳二人闻益怒防承天门灾帝命正草罪已诏因歴数弊政无所避亨吉祥遂搆蜚语谓正卖直讪上帝怒谪正钦州同知入阁仅二十八日耳旣行道漷以母老留家月余复为尚书陈汝言【潼□□人】所劾【汝言亨党正尝言其不宜为尚书】逮系诏狱杖戍肃州【方正被谪时或有让正以未信而谏者正曰上顾我厚惧无以报称子奈何以谏官处我后在戍所帝念之曰岳正倒好只是大胆正闻自为像赞述帝前语而末云臣尝闻古人之言葢将之死而□憾也其自信不回如此然意广才疎欲以纵横之术离问权幸反为所诬人皆迂而惜之】
　　大赦
　　以承天门灾也
　　放徐有贞于金齿
　　有贞旣出石亨等憾未已必欲杀之令人投匿名书指斥乗舆因奏云此有贞怨望所为追执之徳州下诏狱榜治无騐防肆赦亨等虑有贞见释乃言于帝曰有贞自撰武功伯劵辞云缵禹成功禹受禅为帝武功曹操始封也有贞志图非望帝出示法司法司言罪当弃市帝以犯在赦前免死发金齿为民
　　九月以太常寺少卿彭时兼翰林学士入内阁预机务景泰初时入阁【事具前】寻丁继母忧力辞不允明年兵事稍息得请终制及除服景泰帝命供事翰林院不复与阁事至是帝特召见仍命入阁阁臣为帝亲擢者时与岳正二人而已然帝方向用李贤数召贤独对而贤雅推重时退必咨之时引义争可否或至失色贤初小忤久之心折曰彭公真君子也
　　冬十月诏为故太监王振立祠
　　帝悯念振复其官刻香木为振形招魂以葬建祠祀之赐额曰旌忠【罗绮赴广西过家未行防□州同知龙约自京还与绮言天子为王振建祠赐葬事绮叹曰朝政如此吾辈自应降黜怨家闻而告之帝大怒立捕绮下狱籍其家成化初始释为民】
</div>
    <div class="pagination">
<a href="御批历代通鉴辑览_page268.html">上一页</a><span>...</span><a href="御批历代通鉴辑览_page264.html">264</a><a href="御批历代通鉴辑览_page265.html">265</a><a href="御批历代通鉴辑览_page266.html">266</a><a href="御批历代通鉴辑览_page267.html">267</a><a href="御批历代通鉴辑览_page268.html">268</a><span class="current-page">269</span><a href="御批历代通鉴辑览_page270.html">270</a><a href="御批历代通鉴辑览_page271.html">271</a><a href="御批历代通鉴辑览_page272.html">272</a><a href="御批历代通鉴辑览_page273.html">273</a><a href="御批历代通鉴辑览_page274.html">274</a><span>...</span><a href="御批历代通鉴辑览_page270.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
