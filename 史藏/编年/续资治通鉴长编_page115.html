<!DOCTYPE html>
<html>
<head>
    <meta charset="UTF-8">
    <title>续资治通鉴长编 - 第 115 页/共 607 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续资治通鉴长编 - 第 115 页/共 607 页</h1>
    <div class="content">　　诏銟淮南、江、浙、荆湖制置发运使李溥，两浙转运使陈尧佐，荆湖南路转运使孙冕，知温州胡则，知郴州袁延庆，知濠州定远县王仲微，以规画供修玉清昭应宫材木无阙故也。（袁延庆，未见。）
　　详定所言皇帝临轩册五岳，参详册文，无作乐之仪。上曰：「凡大朝会，公卿出入尚作乐，且礼缘人情，宜令有司别撰乐章。」王旦曰：「册案当于门外设次，俟入，则乐作。」从之。
　　诏丁谓、李宗谔与礼官详定五岳衣冠制度及崇饱钒像之礼。
　　壬午，进封韩国长公主为卫国，□国长公主为楚国，随国长公主为越国。
　　甲申，诏：「中书、枢密院，除改皇亲检行恩例，自今凡进卷草，并臣僚亲封，朕当面拆之，即降处分。」时皇亲加恩制未出，有传知者，帝意内省见之，遽即令进名付学士院草制，次日始进覆状，又降此诏。
　　髃牧副使阎承翰与勾当估马司赵守伦虽素为姻家，又联职任，然不相得，遂各讼诉，并付御史台鞫问。承翰坐擅用公钱【七】，当赎金三十斤；守伦坐违制移估马司，当免所居官，典吏当杖脊。乙酉，诏宽其丝，承翰赎金十斤，守伦赎二十斤，典吏亦降从杖。髃牧都监张继能、判官陈越而下并释罪，制置使陈尧叟特免按问。所用公钱悉蠲之。
　　戊子，镇、眉、昌等州皆言地震。
　　契丹界自应州而北，地震裂有声，室宇摧圯，人多压死。上曰：「此必辽境民灾，宜谕边臣，常为之备。」因议择河北转运使经度军储，备缓急，谓辅臣曰：「王曙淳厚，李应机干敏，皆可委也。」乃以曙为转运使，应机为同转运使。
　　开封府进士郭颜、孙硕等同保应服勤词学科，硕预荐，颜既被绌，诣府自首有服纪，不当赴举，欲以累硕。上恶其险躁无儒行，令配蔡州，永勿齿贡籍。硕等五人赎金，殿三举。
　　己丑，诏河北滨、棣州水淹为患，比降赦命，免其田租十之三，今所纳七分，可更蠲其半。
　　三司假内藏库绢三十万疋，从之。
　　泉州观察使、驸马柴宗庆表求边任，上谓辅臣曰：「宗庆未尝更事，岂堪此选。卿等可召至中书，谕以疆埸无虞，恐动人情，故不许也。」
　　辛卯，河南府言有蝗，自死，不害稼。
　　京东转运使言蝗生，食苗叶，不伤穗。
　　国史院进所修太祖纪。上录纪中义例未当者二十余条，谓王旦、王钦若等曰：「如以钟鼓楼为漏室，薼务为甄官，岂若直指其名也。悉宜改正之。」钦若曰：「此盖晁迥、杨亿所修。」上曰：「卿尝参之邪？」旦曰：「朝廷撰集大典，并当悉心，务令广备，初无彼此之别也。」因诏：「每卷自今先奏草本，编修官及同修史官，其初修或再看详，皆具载其名。如有改正、增益事件字数，亦各于名下题出，以考其勤惰焉。」
　　工部尚书、参知政事冯拯以疾求辞，优诏不许，且作诗谕意。拯复三表固请，甲午，罢为刑部尚书、知河南府、知西京留守司事，仍令委事官属，听养疾自便。
　　知枢密院事王钦若言：「近者王公交车辂皆饰以龙，颇紊彝制，请下太常礼院检详，以其法付太仆寺重修，永为定式，使尊卑不□。」从之。
　　八月壬寅朔，捧日右厢都指挥使王潜等七人各授诸州团练使、刺史，赴本任。仍令审官院择官为通判。
　　增给诸王府公用钱，相王、舒王岁万三千贯，荣王万贯。
　　上谓宰相曰：「朝廷宜守经制，傥务更张，则攀援者觽，乃知命令之出，不可不谨。今言某事有利，轻为厘革，始则皆以为当，久乃翻成有害，洎加裁正，是朝令夕改也。又聭官之人，不可过为宽恕，以致弛慢，或探求罪恶【八】，不顾烦扰，抑又甚矣。」王旦曰：「古人有言，法出而弊作，令下而奸生。宽则民慢，陷法者多；猛则民残，无所措手足。正为此也。」
　　诏枢密院，凡军校转员，诸班都虞候料钱及三十贯者【九】，并与除遥郡刺史。
　　开封府言，咸平、中牟二县蝗。
　　初，龙图阁直学士陈彭年言：「前所颁诸路发解条式，与礼部新格不同，虑官吏惑于行用，望申明之。」诏翰林学士晁迥等重加详定。癸卯，迥等上其书，乃颁于诸路。
　　甲辰，□州言□虫生，有虫青色，随啮之，化为水，时谓「旁不肯虫」。上谓宰相曰：「昨遣人潜视东畿苗稼，大率所伤不过三四分。」王旦曰：「陛下忧民之切，上天固当垂佑，矧连岁丰稔，今兹小损，亦未至失所也。」
　　丙午，诏外任官负罪冲替及别与差遣者，诏到，所在权差官代之，即使离任。
　　令诸路除畬田依旧俗外，勿非时火田，以伤生类。
　　右谏议大夫、知广州杨覃勤于吏事，所至以干济称。南海有番舶之利，前后牧守或致谤议，覃循谨清介，远人宜之。及卒，有洒泣者。
　　丁未，复置广济河催纲朝臣。是职，旧命常参官，近岁省去，止用使臣，而州郡皆不承礏，故复之。
　　祀汾阴考制度使冯起等言，陕州湖城县民张化基、阎用和、杨忠并累世同居，诏旌其门闾。
　　庚戌，以汾阴礼成，曲宴宗室、辅臣于后苑，赐衣带、器币有差。时刑部尚书冯拯新解政事，特召预会，赐予同辅臣。
　　荆州言南和县荒地秬黍自生【一○】，约二十顷，颇济饥民。
　　癸丑，赠怀州防御使、河内侯惟□卒。有司言，惟□于上为再从侄，无临丧制服之礼。上特行焉。时荣王元俨生辰伊迩，上曰：「朕已谕元俨，若开宴，宜改择日。」王旦曰：「但不举乐，于礼亦无嫌也。」（明道二年九月，赠保静留后、高平郡公。）
　　丙辰，录唐长孙无忌、段秀实等孙，授以三班借职。
　　祖宗以来，两省、御史台官，须文学优长、政治尤异者，乃特除拜，汾阴肆赦，始以□迁。上恐循习非便，乃诏自今遵守旧制，不得以他官转入，其东头供奉官至合门祗候，高品至殿头，内供奉官至崇班，亦不得一例迁授，其合升改者，当优与差遣，增其俸给。
　　三司使丁谓言：「东封及汾阴，赏赐亿万，加以蠲复诸路租赋，除免口算，圣泽宽大，恐有司经费不给。」上曰：「国家所务，正为泽及下民，但敦本抑末，节用谨度，自当富足矣。」
　　丁巳，诏文武官有言刑政得失、边防机事者，并赐对；其余细务，令条列以闻【一一】。
　　辛酉，令淮南转运使安集滁、和等州流民。
　　癸亥，甘州回鹘可汗夜落纥遣使奉表诣阙。初，夜落纥屡与夏州接战，每遣使入贡，即为赵德明所掠。至是，宗哥等族皆感朝恩，遣人防援而至焉。
　　乙丑，刻御制大中祥符颂于左承天祥符门。
　　戊辰，河决通利军，合御河，坏大名城，伤田庐。遣使发廪米赈被水家，人一斛。又遣使诣滑州，经度西岸开减水河。上谓宰相曰：「献计者言，疏治此河，可以折水势，省民力。役成，宜銟之。」
　　九月辛未朔，以霖雨，遣官分祈天地、宗庙、社稷、在京神祠寺观。京城民僦官舍者，免其直三日；赐诸军薪蒸。壬申，上作内藏库铭。
　　癸酉，诏：「诸路州、军、县、镇文武官见居远任【一二】，家属寓止者，如其子孙弟侄无赖不干家业，即严行约束。苟不悛革，则并其交游之辈劾罪以闻。」从枢密直学士刘综之请也。（明年五月综始知开封，本传以此事为综在开封时所请，恐误也。）
　　乙亥，免监内弓箭库、内园使綦政敏，削一任，同监官如京副使安继昌特停官。政敏坐私役公人上书不实，继昌素与政敏不协，因遗库吏钱，使上书讼政敏，故并责之。（会要在十一月。）
　　丙子，秘书监向敏中等请集御制藏于馆阁，从之，仍诏不得与太宗御集同处。于是内出杂文篇什付敏中等，各以类分。其继作，即续附之。
　　丁丑，以霖雨未止，遣官祈祀。
　　泾原钤辖曹玮言：「陇山外笼竿川熟户蕃部以闲田输官，请于要害地方立堡寨，募弓箭手居之。」且言：「异时秦、渭有警，此必争之地也【一三】。」诏可。（此年冬乃成。）
　　庚辰，诏自今诉讼，民年七十已上及废疾者，不得投牒，并令以次家长代之，若己自犯罪及孤独者，论如律。
　　汾阴赦书，诸路催欠司向来五日一次科责，自今令季限比较区断，其官吏亦别议定从宽条制。辛巳，三司定三分以上，催欠官、知州、通判丝直之差凡二等，三分以下并免。从之。
　　壬午，两浙转运使陈尧佐言，淮南庐、寿等州有流民至常、润州，已依诏旨发廪粟减直出粜。
　　河阳言河溢于温县。
　　甲申，曹玮言，赵德明遣军校苏守信领兵攻西凉乞当族，其首领畼铎督会诸族御之，大败其觽。
　　乙酉，诏诸州所阅老疾军校，补署未及三年者不须停免。
　　丁亥，诏殿前侍卫司、宣徽院、三司军头司，自今以请托为名而率敛军士缗钱，其同谋及受赃并处斩，军校知情者连坐，不知情者决配。
　　三司盐铁副使林特上祀汾阴庆赐例册，上谓宰臣曰：「外道所给，比往年南郊乃多十余万，盖募兵太广尔，其间老疾不任事者，当令简阅之。」王旦曰：「言事者称，民间或有小歉及游手者，皆宜募置军籍。然一列军门，何由复业？不若令田农有利自致滋殖也。」上然之。
　　戊子，幸太一宫祈晴。
　　己丑，以工部郎中、龙图阁待制张知白为契丹国主生辰使，崇仪副使薛惟正副之。兵部员外郎、兼侍御史知杂事赵湘为正旦使，供奉官、合门祗候符承翰副之。惟正至幽州，赴会饮射不如仪，使还，诏劾其罪。（惟正、承翰，未见。）
　　苏州言□江泛溢，坏庐舍。诏遣使按视存□，乃诣庙致祭。
　　辛卯，命资政殿大学士、刑部尚书向敏中为东岳奉册使，兵部郎中、龙图阁待制孙奭副之。工部侍郎、集贤院学士薛映为南岳奉册使，给事中钱惟演副之。翰林学士、工部侍郎、知制诰晁迥为西岳奉册使，刑部侍郎、龙图阁待制查道副之。礼部侍郎冯起为北岳奉册使，太仆寺少卿裴庄副之。右谏议大夫、龙图阁直学士陈彭年为中岳奉册使，光禄少卿沈继宗副之。其玉册，如宗庙谥册之制。（继宗，伦子。）
　　癸巳，御干元楼观酺，凡五日。
　　先是，温州甘子园及莲池，三司定课，令本州岛配市。丁酉，诏以其课给本州岛公用。
　　冬十月辛丑，遣使赍手诏劳问知河南府冯拯，赐以茶药。使还，言拯奉诏感动，涕泗交下。
　　壬寅，诏：「河北忠烈、宣勇军士本自户籍选置，其老疾者召人承补，然后归农。如闻承补之人或有逃亡，官司复收录农者充役，甚无谓也。自今不得更然。」
　　癸卯，诏自今诸路州院、司理院系囚死者，并遣他司官吏检视，防其枉抑也。
　　军头引见司言：「诸色人邀车驾进封事，悉无异见奇策，又非枉抑，但欲侥望恩泽。请示条禁，违者论其罪。」从之。
　　丙午，上谓王钦若曰：「每岁寒食、初冬，宫人上陵，在路所须之物皆令预立定数，盖防其扰民。如闻宗室诸宫岁遣人拜埽，所历州县，过有呼索，可切戒之。」
　　戊申，有司设五岳册使一品卤簿及授册黄麾仗于干元门外各依方所，又设载册辂及笃冕舆于干元门外，髃臣朝服序班、仗卫如元会仪。上服笃冕，御干元殿。中书侍郎引五岳玉册，尚衣奉笃冕升殿，上为之兴。奉册使副班于香案前，侍中宣制曰：「今加上五岳帝号，遣卿等持节奉册展礼。」咸承制再拜。奉册使以次升自东阶，受册于御坐前，降西阶。副使受笃冕于丹墀。玉册至干元门，列黄麾仗，设登歌。奉册于车，衮冕于舆，使副囐褶骑从，遣官三十员前导。及门，奉置幄次，以州长吏以下充祀官，致祭毕，奉册、笃冕置殿内。
　　辛亥，太常丞李经言，州县多冒夜秉烛杖罪人，至有雇人受杖者，望严行禁止，从之。
　　壬子，诏：「如闻州县社坛，多不如礼，至有纵民放牧，临祭之日，始重修饰。宜令礼官检定制度颁下。」
　　甲寅【一四】，诏自今决杖令觽者，旧十日减为三日，半月以上者【一五】，勿过五日，暑月免之。
　　丁巳，上以江南、淮南接壤，而盐酒之价不等，令三司与江、淮制置发运使李溥规定以闻。有司执言虑失岁课，上曰：「苟便于民，何顾岁入也。」
　　丙寅，召辅臣至苑中山亭观太宗圣制及四部书，由玉宸殿佛阁至东西洞观古书，读御制书籍记石。上作诗，王旦等皆赋和。
　　丁卯，白波发运判官史莹，言孟州汜水县孤柏岭下缘南岸山址，导河入汴，甚为便利。诏勾当汴口杨守遵与莹偕往经度，守遵言役大而流悍，非人力可御。又诏内侍副都知阎承翰覆视，承翰亦言其不可，遂罢。承翰因请浚四渠于汴水下流，以防溃溢，从之。（承翰乞浚四渠，实录在四月庚申，今从会要，并书于此。）
　　戊辰，诏修玉清昭应宫使丁谓、同修宫使李宗谔、副使刘承珪、都监蓝继宗视内殿功德及御书，因命宴，而承珪、继宗赐食于别次，上作诗赐谓等。初，寇准在中书，多召两制会饮私第，酒酣气盛，必闭关苛留之，往往侵夜，畏谨者甚惮焉。宗谔尝预会，日既夕矣，而关不可启，遂于门扉下窃出，得马以走。于是上劝宗谔酒，宗谔坚辞以醉，且云日暮，上令中使附耳语云：「此间不须从门扉下出。」宗谔皇恐致谢，上笑而颔之，因谓宗谔曰：「闻卿至孝，宗族颇多，长幼雍睦。朕嗣守二圣基业，亦如卿辈之保守门户也。」宗谔顿首谢。上又曰：「翰林，清华之地，前贤魳历，多有故事，卿父子为之，必周知也。」宗谔尝着翰林杂记以纪国朝新制，翌日上之。手诏褒答，命藏内署。
　　殿中侍御史薛奎，性刚不苟合，遇事敢言。上时数宴大臣，至有沾醉者，奎谏曰：「陛下嗣位之初，勤心万务，而简于燕幸。今天下诚无事，而燕乐无度，又大臣数被酒，无威仪，非所以为朝廷重也。」上善其言。（奎谏附此。奎除殿中，不得其时，今年十一月乃以殿中判磨勘司，明年二月遂出为陕漕。）
　　己巳，西凉府六谷都首领畼铎督遣僧蔺□单来贡，赐紫方袍。
　　是月，诏诸司所奏公事，并须同官商议，无得各执异见。
　　上谕王钦若等曰：「昨日殿前都指挥使曹璨奏本司孔目官出职，其以次勾押官亦乞一例出充班行。且殿前、侍卫诸司，孔目官以下皆掌军兵之事，若辄令出职【一六】，事亦非便。况曾降宣命条约，并令转至孔目官五周年【一七】、年及五十以上，方许出职安排。枢密院当志之，不可辄隳此制，仍明谕曹璨知之。」
　　初置牧，养病马。
　　江淮发运使、文思使李溥自陈年终漕辇之绩，诏示王钦若等，特改北作坊使以酬之。（此据会要。）
　　三司言衣库使、监榷货务安守忠一界收到出剩课利万数至多，覆之皆实。诏特改军器库使。（此亦据会要。）
　　诏：「先差内品往诸州勾当场务，其内品皆是克复广南后即选识字强明者任之。今老不任事，若别用后生者，多不能干集。自今有内品员阙，精加选择，如阙人，即改差使臣。」
　　十一月庚午朔，诏：「闻河朔诸州解送举人，艰于考核，颇多黜落。令转运使于落解举人至多处，遣官别加考试，合格人送礼部。」
　　占城国遣使贡狮子。
　　甲戌，诏河中府进士五举、诸州诸科终场七举已上，特许礼部奏名。
　　夜落纥遣使言败赵德明，乞赏其立功首领。诏付空名司戈、司阶、郎将十道，使承制补署之。
　　先是，汾阴赦书，举服勤词学、经明行修之士，如东封例，惟不覆考【一八】。丙子，上御崇政殿亲试，进士扣殿槛请谕诗赋论题所出，上令录示之，始令赋论中不得用小臣儒生字【一九】。又以冬昼景短，罢常务不决。即令引试，内出新定条制：举人纳试卷，内臣收之，先付编排官去其卷首乡贯状，以字号第之，付弥封官誊写校勘，用御书院印，始付考官，定等讫，复弥封送覆考官，再定等。编排官阅其同异，未同者再考之；如复不同，即以相附近者为定【二○】。始取乡贯状字号合之，乃第其姓名差次并试卷以闻，遂临轩唱第。其考第之制，学识优长、词理精绝为第一等，才思该通、文理周密为第二等，文理俱通为第三等，文理中平为第四等，文理簄浅为第五等，自余率如贡院旧制。赐进士张师德等二十一人及第，十人同出身；诸科及第者四十二人，同出身者八人。师德，去华子也。
　　汾阴路多献文章者，庚辰，以前均州参军许洞、前彰武节度推官解旦等九人姓名付中书，令召试。中书言旦及进士范本、陈矩词学可采【二一】，授旦著作郎，本赐及第，矩出身。（洞，苏州人。）
　　辛巳，诏自今知贡举及发解官，并令门辞，遣官伴送入院，不得更求上殿及进呈题目。
　　壬午，知河南府冯拯言官市刍粟，望增给其直。陈尧叟曰：「增直以市，不若徙马他所。京师马旧留二万，今留七千，自余悉付外监【二二】。仍欲于七千之中更以四千付淳泽监，岁可省刍粟三百余万。若有给赐，朝取夕至矣。」从之。（会要于明年四月始载尧叟言，又马数不同，今从实录。）
　　上又曰：「马及十万，当且止也。」王旦曰：「听民间畜养，官中缓急以本直市之，犹外厩尔。且所费刍粟，皆出两税，少损马食，用资军储，亦当世之切务。」马知节曰：「马多不精，若十万匹，选可用者当得四五万耳。多畜驽弱，其费愈甚。」上然之。（实录载上云马数十万，可考在六年二月，今从宝训并书之。）
　　癸未，诏诸路转运、提点刑狱、安抚等司【二三】，自今不得牒监场务京朝官、使臣，令体量州县官吏，以其统摄之下，言多不实故也。
　　工部侍郎种放屡至阙下，俄复还山。人有诒书嘲其出处之迹，且劝以亟辞禄位居嵒谷，放不答。放终身不娶，尤恶嚣杂，故京城赐第，为择僻处。然禄赐既优，晚节颇饰舆服，于长安广置良田，岁利甚溥，亦有强市者，遂致争讼，门人族属，依倚恣横。王嗣宗之出守长安，始甚敬放，放被酒稍倨，嗣宗怒，以语讥放。放曰：「吾不犹愈于角力而中第乎【二四】？」初，嗣宗就试讲武殿，尝因戏弁擢首科，故放及之。嗣宗媿憾，因上疏言所部兼并之家，侵渔觽民、凌暴孤寡，凡十余族，而放为之首。且述：「放弟侄无赖，据林麓樵采，周回二百余里，夺编甿厚利。愿以臣疏下放，而赐放终南田百亩，徙放嵩山。」疏辞极其丑诋，目放为魑魅，且屡遣人责放不法。上方待放厚，诏工部郎中施护推究，会赦恩而止。于是，放自乞徙居嵩山天封观侧，诏遣内侍就兴唐观基起第赐之。假踰百日，续给其俸。然犹往来终南，按视田亩，每行必给驿乘，在道或亲诟驿吏，规算粮具之直，时议浸薄焉。（王嗣宗传云，令放徙嵩山以避之【二五】。按今年正月嗣宗已有命徙邠州，放四月放还终南，及今乃徙居，然则徙居不缘避嗣宗也，传语误。）
　　壬辰，诏华州管内灵迹并禁樵采。
　　癸巳，封驸马都尉柴宗庆母穆氏为河南郡君。宗庆以母为嫂，故不得封。卫国长公主数有陈乞，乃特封之。
　　甲午，契丹国主遣使右威卫上将军萧昌琬、副使卫尉卿王宁来贺承天节。
　　乙未，免雄霸莫州、信安干宁保定军今年秋租十之七。
　　法官言准赦详律令制书，有失于重者四条，请减定，从之。
　　戊戌，诏加上东岳淑明后、南岳景明后、西岳肃明后、北岳靖明后、中岳贞明后之号，仍遣官祭告。
　　是月，诏选使臣一人，管勾故太师赵普家事。普妻和氏卒，因其家自请而从之。（三朝宝训□旧族云：赵普妻卒，上令中使录其家赀【二六】，数甚广，因为左右曰：「普夫妻俭啬，致此储蓄，其子承宗已卒，承煦尚幼，当遣使臣为主家务，无令散失。」按承宗死于淳化二年，承煦时已二十八岁，今不得云尚幼，盖宝训润文，遂失事实耳。今但从会要。）
　　十二月庚子朔，以左领军卫大将军杨琼知□州。有州卒自言，得神术能飞行空中，州人颇惑，琼捕至，折其龏，奏戮之，觽伏其明。
</div>
    <div class="pagination">
<a href="续资治通鉴长编_page114.html">上一页</a><span>...</span><a href="续资治通鉴长编_page110.html">110</a><a href="续资治通鉴长编_page111.html">111</a><a href="续资治通鉴长编_page112.html">112</a><a href="续资治通鉴长编_page113.html">113</a><a href="续资治通鉴长编_page114.html">114</a><span class="current-page">115</span><a href="续资治通鉴长编_page116.html">116</a><a href="续资治通鉴长编_page117.html">117</a><a href="续资治通鉴长编_page118.html">118</a><a href="续资治通鉴长编_page119.html">119</a><a href="续资治通鉴长编_page120.html">120</a><span>...</span><a href="续资治通鉴长编_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
