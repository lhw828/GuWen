<!DOCTYPE html>
<html>
<head>
    <meta charset="UTF-8">
    <title>御定资治通鉴纲目三编 - 第 69 页/共 73 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定资治通鉴纲目三编 - 第 69 页/共 73 页</h1>
    <div class="content">　　【嗣昌在夷陵闻襄陵陷警悸上疏请死至荆州朝于惠王谢不见谒者传语曰先生惠顾寡人愿先之襄阳谓防阳之破罪在嗣昌也嗣昌慙且恚复闻洛阳已于正月被陷福王遇害益忧惧遂不食以卒时御史张肯堂以嗣昌督师无状上言流防隳城破邑徃来纵横如入无人之境此嗣昌受事前所未有目前大计在释嗣昌之权疏入而嗣昌已死矣河南廵抚袁继咸廵按高名衡以自裁闻帝甚伤悼之顾以廷臣方交章论列不得已下九乡议罪侍郎蒋徳璟曰嗣昌倡聚敛之议加剿饷练饷致天下民穷财尽胥走为盗又匿失事餙首功宜按仇鸾事追正其罪乃防诸大臣上议请坐失陷城寨律斩当戮尸帝传制曰故辅嗣昌奉命督勦无城守专责以陷城罪督辅非通论且临戎二载屡奏防功尽瘁殒身勤劳难冺特命昭雪嗣昌罪赐祭归其防于夷陵给事中熊汝霖疏争之言杨嗣昌不罪卢象升未褒殊挫忠义气且言为嗣昌画防练饷驱中原万姓为盗者给事中沈迅也为嗣昌运筹以三千人驻襄阳城破辄走者监纪主事余爵也为嗣昌援引遭防藩之陷重赂陈新甲嫁祸郧抚袁继咸者今解任候代之宋一鹤也皆悮国之臣宜罪不聴帝始终眷嗣昌因憾前陜西总督郑崇俭勦贼四川甫奉还関中诏即撤兵不与嗣昌犄角平贼逮至立弃市而以丁启睿为督师启睿者嗣昌所荐为陜西总督代崇俭者也本庸才不知兵为督抚时奉督师期防无功过及督师任重即莫知为计受命出潼闗将由承天赴荆州湖广廵按汪承诏言大防俱集河南荆防幸息警无烦大军尽匿汉津船启睿至五日不得渡折而向邓州州人闭门诟过内乡长吏惧其扰亦不纳军行荒山间割焉嬴燎以野草士啗不饱启睿闻李自成方围开封有众七十万惮不敢援张献忠在光山固始间少弱乃谋于诸将曰上命我豫贼此亦豫贼也遂檄左良玉破之于麻城斩首千三百开封日告急则曰我方有事于献忠不赴矣】质实【惠王常润明神宗第六子天启七年就藩荆州熊汝霖字雨殷余姚人沈迅莱阳人余爵禹州人丁启睿永城人汪承诏宁国人】
　　发明【李自成张献忠屡经大败盗众防亡而脱身一呼从者即至数万是流贼之不可灭由于饥民从贼朝夕可以啸聚而饥民之从贼实由于民穷财尽胥徒为盗耳蒋徳璟归罪于勦饷练饷之议可谓探本之论杨嗣昌惧罪自裁得逃显戮庄烈即不与仇鸾同论亦何至诏防昭雪赐祭以宠荣之耶且谓督师无城守责其説尤不经若陷城失地均非其罪则督师之任竟何事哉郑崇俭当玛瑙山之役军威方振不以此时协力殄贼而遽告年衰欲图委卸洵不得为无罪然当时既不深斥其乞罢之非翻令帅师归陜洎乎一年之后失地防藩相随属乃始追憾撤兵移嗣昌之罪以诛崇俭借以塞言者之口且自文其始终眷许嗣昌之意亦可谓拂人之性也已】
　　我
　　大清兵围锦州
　　【十三年秋我大清兵攻锦州克其城西九台小凌河西岸二台乃勒兵为両翼逼城而营城中兵谋龙我镶蓝旗营侦卒以告贝子罗托公吞齐等击败之总兵祖大夀益困守不敢出未几总督洪承畴率总兵曹变蛟左光先马科吴三桂刘肇基以马歩兵五万驰援我军迎击于黄土台及松山杏山承畴大败遁去大清兵遂还屯义州承畴以变蛟光先科兵新挫衂遣入闗休飬留三桂肇基兵驻闗外请解肇基任代以王廷臣遣光先西归代以白广恩部议咸从之承畴又请调旁近邉军合闗内外见卒十五万人偹战守且言师行粮从必刍粮足支一岁然后可议益兵帝然之敕所司速措给征宣府总兵杨国柱大同总兵王朴各拣劲卒赴承畴军调用及是睿郡王多尔衮肃郡王豪格复率兵围锦州毁堑填濠声援断絶有卒逸出传大夀语乞援戒援兵毋轻战结车营以拒承】
　　【畴乃偕变蛟科广恩朴通先后出闗合三桂廷臣凡八大将兵十三万马四万并驻寜逺仰转饷未发帝忧之召兵部尚书陈新甲及阁臣问防持议两端莫敢决乃遣职方郎中张若麒就承畴行营计议】质实【张若麒胶州人】
　　夏五月范复粹罢
　　【薛国观既罢复粹代为首辅帝召见廷臣语及福王泣下复粹曰此乃天数帝曰虽气数亦赖人事挽回复粹不能对寻致仕去】
　　六月两畿山东河南浙江湖广旱蝗山东盗起
　　【两几及各直省连岁告炎土贼蠭起给事中詹兆恒言燕齐二千里间寇盗纵横行旅阻絶四方饷金滞中途者至数百万请急发京兵灭楚豫之疆尽青燐白骨新征旧迶断无从出乞多方蠲贷帝并采纳给事中左懋第督催漕运道中驰疏言臣自静海扺临清见人民饥死者三疫死者三为盗者四米石银二十四両人死取以食臣自渔台至南阳流冦杀戮村市为墟其他疾疫死者尸积水涯河为不流振捄安可不速臣有事河干一载每进父老问疾苦皆言练饷之害三年来农怨于野商叹于途如此重所练何兵其效安在奈何使众心瓦解一至此极乎又言臣抵宿迁见督漕臣史可法言及所在谷直翔贵河南石米至百五十両漕储多逋朝议不収折色需本色今淮鳯间麦大熟如収両地折色易麦转输于漕运大使帝即命议行而是时山东盗李青山方炽运道为梗乃改总河张国维为兵部侍郎兼督淮徐临通四镇兵防漕运李青山者本屠猪儿拥众数万据梁山泺遣其党分扼韩庄等八锸寻旧辅周延儒赴京青山谒之言率众防漕非乱也延儒许言于朝授以职而青山竟截漕舟大焚掠廹临清国维统所部兵击之防京营总兵官黄得功副将周遇吉破贼鳯阳旋师遇山东合击之于夀张追至东平瀐灭几尽青山遂降献俘于朝磔诸市】质实【梁山泺在夀张县东南梁山下即古大野泽之下流汶水自东北来与济水会于梁山之东北回合而成泺宋时决河滙入其中其水益大故政和中剧贼宋江结砦于此其后河徙而南泺亦渐淤迨元开防通河引汶絶济明筑载村坝遏汶南流岁乆填淤遂成乎陆今州境积水诸湖即其余流也韩庄牐在峄县东南运河上自沛县界之夏镇牐而南七十里为韩庄牐又二十里为徳胜牐又二十里为张庄锸又八里为万年牐又十里为丁庙牐又六里为顿牐又二十里为侯迁牐又八里为台庄锸此峄县境内之八锸为卫漕要地詹兆恒字月如广信永丰人】
　　秋七月洪承畴援锦州次于松山
　　【我大清兵围锦州乆环城列礟城中屡出兵皆败还洪承畴集八大将之师驻于宁逺未敢进尚书陈新甲请分四道进兵承畴以兵分力弱意主持重帝以为然而新甲坚执前议及职方郎中张若麒至军素狂躁见诸军大集谓围可立解宻奏上闻新甲复贻书趣承畴承畴激于新甲言又奉宻敕不敢持前议若麒益趣战承畴乃偕辽东巡抚邱民仰东协总兵曹变蛟等统兵敕锦州是月二十八日壬寅次松山越三日甲辰宣府总兵杨国柱先进】
　　【大清兵四靣呼降国柱太息语其下曰此吾兄子振昔年殉难处也吾独为降将军乎奋勇格鬬中矢卒承畴以山西总兵李辅明代之令与山海闗总兵马科等分营松山东西北三靣变蛟营松山之北乳峰山之西间列七营环以长濠而自率兵据松山城为乆拒计睿郡王多尔衮肃郡王豪格以闻】
　　【太宗文皇帝即亲统大军往征之时】
　　【患鼻衂因行急衂益甚三日方止诸王贝勒奏请徐太宗　行】
　　【谕曰行军制胜利在神速朕恐承畴等闻朕亲至将潜遁如不逃破之如縦犬逐兽易于拾取何可徐行于是昼夜遄程自　盛京疾驰而进六日抵松山盖八月二十日壬戌也遂陈师于松山杏山之间】
　　【谕众曰如承畴兵来犯近则击之倘尚逺而先往迎战致累于众与败阵无异变蛟等见我太宗环松山而营大惧欲战则力不支欲守则饷道已絶谋突围走翌日癸亥变蛟等八大将率兵犯我前锋汛我军击败之乗胜追至塔山而还获其笔架山积粟遂濬濠断松山杏山路是夜变蛟撤其七营近松山城而营甲子马科等犯我镶红旗汛我军击却之既还营科等分兵击我后】
　　【太宗复令转战张黄等率数人往来指挥科等兵望见皆披靡太宗谕诸将曰今夜科等兵必遁命防军统领鳌拜等率左翼四旗防军列于右翼汛地右翼四旗防军及骑兵前锋防古兵鳞次布列抵于海滨见科等兵遁者百人则以百人追之千人则以千人追之如遁者众多则蹑后追击直抵塔山又命防古固山额直库鲁克达尔罕阿海等设伏杏山睿郡王多尔衮等兵往锦州至塔山大路横击之是夜大同总兵王朴先遁科辅明及宁逺总兵吴三桂密云总兵唐通辽东总兵白广恩相继走科等兵大溃我军垒出邀击翌日乙丑我】
　　【太宗命镇国将军巴布海等往截塔山路武英郡王阿济格亦往塔山截击之倘溃卒欲越塔山即率众自宁逺直抵连山追击命贝子博啰扼桑噶尔寨保固山额真谭泰驻师小凌河直抵海滨絶其归路防古固山额真伊拜等屯杏山城四面击败兵之奔入城者副都统多济里防古固山额真恩格图等分击诸路溃卒都察院承政阿什克逹尔等往杏山相视驻营形势察核俘馘多寡巴布海等既受命以次进发科等兵方穷窜为我军所邀激横尸遍山野朴三桂引残卒奔据杏山变蛟及王廷臣闻败驰至松山与承畴固守寻】
　　【太宗移营松山濬濠围之变蛟乗夜屡突围不得出遂败入城太宗知朴三桂必窜窜必由髙桥及桑噶尔塞堡命内大臣锡罕等及四子部落都尔本各率精兵二百五十伏其地朴三桂部卒千人果自杏山遁出遇锡罕等伏兵败之多所斩获比还】
　　【太宗率亲军至髙桥东指示贝勒多托令设伏以待朴三桂败奔至髙桥伏四起尽殱其众朴三桂仅以身免是役也承畴所统士卒十三万先后斩馘五万三千七百余人自杏山迤南至塔山赴海死者无算我军伤止八人余无挫衂者自是锦州围益急而松山被围应援俱絶矣】质实【乳峰山在锦州东南十六里笔架山有二小笔架山在锦县西南五十五里峙海中状如笔架潮退有石如桥广三尺长里许上有广元寺大笔架山在锦县西南五十八里与小笔山山俱峙海中潮退有石如桥广八丈长四里许桑噶尔塞堡即大兴堡也在锦县西南五十里以桑噶尔塞尝居此故名髙桥在锦县西五十里邱民仰字长白渭南人杨国柱死事状闻赠防如制国柱二子俱殁妻何氏以所遗甲胄弓矢及战马五十匹献于朝庄烈帝深嘉叹命授一品夫人有司月给米石饩之终身　本朝乾隆四十一年追谥国柱烈愍】
　　临清运河涸京师大疫
　　【帝命设局给医药以辽病者时运道自枣林挿溯师家庄频年患淤浅遭嵗大旱东平平阴肥城诸泉渐塞南望湖淤临清河遂涸总督侍郎张国维言南旺水本地脊惟借泰安新泰莱芜宁阳汶上东平平阴肥城八州县泉源由汶入运故运河得通今东平平阴肥城淤沙中断请亟濬之报可】质实【枣林牐在鱼台县东北四十里师家庄济宁州天井牐东南五十四里为鲁桥牐师家庄牐在鲁桥北八里平阴隋析卢县地置榆山县寻改平阴明属东平州以于兖州府　本朝雍正十三年改属泰安府新泰三国魏置明属泰安州本朝雍正十三年升泰安为府县仍属焉】
　　八月左良玉败张献忠于信阳
　　【献忠既克郧阳不克去拔郧西羣盗附者万计遂东肆掠献忠自玛瑙山之败心畏良玉及是屡破郡县虽小挫于麻城未衂遂有骄色再攻信阳良玉蹑及之大战斩其渠沙甲夺马万余匹降贼数万献忠伤股乘夜东奔良玉急追之防大雨五昼夜江溢道絶官军不能追献忠走免已复出商城将向英山又为副将王允成所破众散且尽所从止数十万时罗汝才已先与自成合献忠遂投自成自成欲以部遇之献忠不从自成欲杀之汝才曰不如留之使扰汉南分官军兵力阴与献忠五百骑曰急东走此非若所当留也因遁去道纠土贼斗谷瓦罐子等势复盛】
　　九月陕西总督傅宗龙溃于新蔡死之
　　【先是杨嗣昌死尚书陈新甲荐宗龙才帝未有以应也良久曰朴忠吾以夙负用之宜尽死力遂释之出狱以兵部右侍郎兼右佥都御史代丁启睿总督陜西三边军务是时启睿督师讨贼方畏避李自成不敢击闻宗龙为秦督遂乞改敕书令宗龙专自成宗龙既至陜与陜抚汪乔年议括关中兵饷以出然属郡旱蝗已不能应宗龙握乔年手欷歔而别以是月四日率川陜兵二万出关次新蔡与保督杨文岳防贺人龙李国奇将秦兵虎大威将保兵共结浮桥东渡汝合兵趋项城自成罗汝才亦结浮桥于上流将趋汝宁砚两督兵至尽伏精鋭于林中阳驱诸贼自浮桥西渡人龙使后骑觇贼还报曰贼向汝矣结浮桥将渡矣宗龙文岳防诸将并进中道一骑驰而告曰贼毕渡矣复进一驰骑而告曰贼半渡矣三分渡其二分矣宗龙文兵曰驱之走三十里至孟家庄人龙大威曰马力乏矣诘朝而战止兵为营诸军弛马甲植戈錞散行垆落求刍牧贼觇之尘起于林中伏甲并出搏官军人龙有马千骑不出国奇麾下兵迎击之不胜秦兵保兵俱溃人龙大威奔沈邱国竒从之三帅师溃宗龙文岳合兵聚粮屯火烧店贼以步兵攻其营诸军燃大炮震死贼百余贼引去宗龙军西北文岳军东南尽堑而守文岳兵霄溃其部将挟又岳骑而驰夜驻项城旋又奔陈州宗龙复分秦兵立营于东南诸将分壁当贼垒寻檄人龙国奇还兵救二帅不应宗龙曰彼避死宜不来吾岂避死哉语其麾下曰宗龙老矣今日陷贼中当与诸军决一死战不能效他人卷甲走也召禆校李本实穿堑筑垒以拒贼贼亦穿濠二重以围之未防食尽宗龙杀马驘以饷军马驘尽杀贼取其尸分噉之守八日矢石俱尽宗龙简士卒夷伤之余有众六千夜半潜勒诸军突贼营杀千余人溃围出诸军星防宗龙徒步率诸军战且走未至项城八里贼追及之执宗龙呼于门曰启门纳秦督宗龙大呼曰我秦督也不幸堕贼手左右皆贼耳贼唾宗龙宗龙骂贼曰我大臣也杀则杀耳岂能为贼赚城以缓死哉贼抽刀击宗龙中其脑而仆斵其耳鼻死城下人龙国奇兵溃归陜贼遂屠项城分兵屠商水挟沟遂攻叶县副将刘国能方守叶国能为盗时与自成汝才等约为兄弟及国能归正自成等深恨之围其城四面力攻国能不能支城遂陷被执贼犹好谓之曰若我故人也何不降国能瞠目骂曰我初与若为贼今则王臣也何故降贼遂杀之知县张我翼亦死帝闻项城叶诸县相继陷宗龙败殁叹曰若宗龙可谓朴忠矣予谥忠壮赠兵部尙书加太子太保廕子锦衣世百户赐祭塟国能亦赠防如制而擢乔年兵部右侍郎代宗龙总督部檄踵至趣出关讨贼关中精鋭尽殁于项城矣乔年曰兵疲饷乏方张之冦我出如以肉餧虎耳然不可不一出以持中原心乃收散亾调边卒得马步三万人率人龙等出关】质实【孟家庄在新蔡县火烧店在项城县南汪乔年字歳星遂安人张我翼泾阳人　本朝乾隆四十一年追谥刘国能烈愍张我翼节愍】
　　封子慈炯为王
　　【先是帝谕礼臣曰朕第三子慈炯年已十龄敬遵祖制宜加王号但既受册封必具冕服而防典开载年十二十五始行冠礼十龄受封加冠二礼可并行乎于是礼臣歴考典故参稽经传以奏乃册封为定王选新进士为检讨国子助教等官为待诏充讲读官以中书舍人充侍书至十二歳行官礼明年三月封第四子慈炤为永王又二年流贼陷京师二王皆不知所终】质实【慈炯周皇后生慈炤田贵妃生】
　　召周延儒贺逢圣复入阁
　　【初延儒里居颇从东林游善姚希孟罗喻义既陷钱谦益遂讐东林及主会议所取士张溥马世奇等又皆东林也归后失势心内慙而体仁益横比体仁去后张至发薛国观相继当国与杨嗣昌等并以媢嫉称一时正人若刘宗周郑三俊黄道周等皆得罪溥等忧之説延儒曰公若再相易前辙可重得贤声延儒以为然溥友呉昌时为交关近侍逆案中旧辅冯铨复助为谋防帝亦颇思旧臣而国观适败因与贺逢圣复召入阁溥等要以数事延儒慨然曰吾当鋭意行之以谢诸公既入朝悉反体仁辈弊政首请释漕粮白糟欠户蠲民间积逋凡遭兵荒诸州县减见年两税苏松常嘉湖诸府大水许以明年夏麦代漕粮召还言事迁谪诸臣李清等帝皆忻然从其请尊礼之特重明年歳旦朝防帝进延儒等而揖之曰朕以天下聴先生然延儒实庸驽无材畧且性贪门下客盛顺董廷献因缘为奸利给事中章正宸因言陛下隆礼阁臣愿阁臣积诚以格君心毋缘中官毋修恩怨毋以宠利居成功毋以爵禄私亲昵语皆风刺延儒不悦】质实【马世奇字君常无锡人李清字暎碧大学士春芳五世孙】
　　冬十月癸夘朔日有食之
　　十一月李自成陷南阳杀唐王聿镆总兵官猛如虎死之
　　【初如虎随杨嗣昌下荆州诏移驻南阳南阳于二月中尝被贼为参议艾毓初知府顔日愉所却至是自成用宋献防讣欲取南阳以图关中复率大众来冦敏初如虎等坚守贼攻入南门防总督杨文岳援军至贼引退文岳去贼复攻之如虎凴城战杀贼数千食尽援絶城乃陷如虎犹短兵大呼冲击血盈袍袖北面叩头谢自称力竭遂遇害唐王聿镆被杀毓初题语城楼自缢死知县姚运熈主簿门迎恩教谕李献吉训导杨气开亦死之贼遂纵兵覆所属州县攻陷邓州知州刘振世吏目李国玺千户涂承廕李锡镇平知县董其硕典史杜日泰南召知县尚用光内乡知县龚新新野知县韩醇主簿江朝瀛典史惠永贞泌阳知县姚昌祚主簿熊天伦典史雷晋暹武职王衍范钱继功海成舞阳知县潘宏俱死难其诸生死者者有邓州丁一统张五美王钟王子章海寛传彦唐县许曰琮内乡许宣及二弟寀宫舞阳诸生陈预抱及二弟豫养豫懐为最着贼乘胜将复窥开封连陷其所属许州禹州陈留通许尉氏洧川鄢陵临颍长葛新郑汜水十余城于是许州知州王应翼都司张守正举人魏完真诸生李光闾李文鹏王应鹏陈留典史邵大济训导杨道升乡官刘文耀通许知县费曽谋尉氏知县杨一鹏洧川知县柴荐禋鄢陵知刘振之典史杜邦举临颍千总贾荫序长葛教谕欧阳植典史杜复春举人千绪诸生张范孔新郑知县刘孔辉汜水举人张治载马徳茂等亦死难禹州故有徽王府嘉靖时王载埨冇罪爵絶其支属延津郡王等皆在禹佥事李乘云分驻马乘云誓死捍贼贼多毙于炮俄以十万众攀堞登执乗云使跽乗云怒叱贼贼梓而杖之大骂不絶声防诸树攒射之骂不已断其舌乱刄交下而死延津郡王等同被害而商水至是再陷前后知县王化行姚文衡乡官张质皆死之巡抚高名衡总兵陈永福驻兵开封不能救开封周邸图书文物之盛甲他藩士大夫殷富蓄积充牣自成必欲得而甘心焉乃大集其众再围开封名衡等力拒之永福射自成中目礟殪其渠数人自成益怒自成每攻城不用古梯冲法専取翎甋得一甎即归营卧后者必斩取甎已即穿穴穴成初仆容一人渐至百十人次第传土以出过三五步留一土柱击以巨絙穿毕万人曵絙一呼而柱折城崩矣名衡于城上凿横道聴其下有声用毒秽灌之多死贼乃即城坏处用火攻法实药瓮中火燃药发当者辄糜碎名曰放迸攻久之城半圮贼用放迸法以攻铁骑数千驰噪伺城頽即拥入城城故宋汴都金南迁时所重筑也厚数丈土坚火外击贼骑多殱自成骇而去当是时自成蹂躙河南张献忠自四川突湖广寻亦扰河南穷窜而之江北江北贼贺一龙左金王等据英霍二山暑入秋出以为常河南北土贼李际遇袁时中陜西土贼窦开逺等亦复大炽所在官民被害者甚众其可纪者应天则援剿副将戴国柱参将张宝山古道行英山知县高在仑潜山知县李孕嘉典史沈所安徐州乡官滕九苌沛县布衣张鳯世霍山布衣宋贞及呉时道张大翼胡懐信时际顺河南则汝州知州钱祚征指挥钱继美吏目朱任卿百户梁翰成诸生王旸布衣朱续川鲁山举人袁象斗陈州指挥孙绍武登封知县鄙廷诲灵寳知县朱挺指挥许佳允伊阳训导任中蛟陜西则淳化诸生葛竹溪环县诸生曹天心四川则巴州同知张连曜徳阳知县龚之安垫江知县荆伟成都乡官周敏中等湖广则随州判官余塙兴山典史张逹益阳贡生潘若洙弟若鸿诸生温昆来钟鸣谦等并先后殉节而总兵贺人龙子大明击贼灵寳山中石阡推官余士泰上计次襄阳亦皆死于贼】质实【镇平汉安众县后废为穰县北乡元置镇平县明属南阳府今因之新野汉县唐省入穰县元复置明属邓州以于南阳府今径属南阳府洧川金析尉氏县置明属开封府今因之长葛隋析长社县置明属许州以于开封府今升许州为直州县仍属焉垫江西魏析临江县地置明属忠州以于重处府今升忠州为直州县仍属焉益阳汉县元升州明洪武初复为县属长沙府石阡蛮地元置石阡长官司明永乐十一年置石阡府隶贵州省今皆因之聿镆唐王聿键弟艾毓初来脂人门迎恩辽州人李献吉宝丰人杨气开虞城人刘振世丰润人李国玺丰县人钟其硕成县人尚用光平庆州人龚新南昌人韩醇四川人江懐瀛歙县人惠永贞朝邑人姚昌祚临晋人前令王自昌为贼所害昌祚代之城再防手斩数贼力不支死子在绅兄子在钧同殉节熊天伦顺天人被执不屈全家死雷晋暹与知县姚昌祚同战死潘宏字若穉淮安山阳人贼将攻舞阳宏谕士民共守诸生虑贼屠城请委曲纾祸宏叱之去贼薄城发礟击之多毙有小校善射屡却贼诸生潜遣人约降贼复至宏作告先圣文自誓诸生潜开门防宏以献贼索印宏不予且胁降怒骂不屈乃支解之子澄润痛愤大哭赴井死许曰琮早丧父母殁庐墓三年城破遁居南山贼徴之不出胁以死镌其背曰誓不从贼遂呕血而死许宣及二弟寀宫慷慨好义贼防邓州宣兄弟约里中壮士直入其城擒伪官家于内乡之野结许家寨以御贼贼怒攻破之寀从母常氏先投井死宣宫皆詈贼被杀宫妻钟氏寀妻陈氏并自经其妹亦骂贼被杀时称许氏七烈陈豫抱母段氏早寡抚豫抱及其弟豫养豫懐皆为请生力田好学善承母志贼防舞阳母先赴井三子从之豫抱妻黄氏携其子黙通豫养妻马氏携黙恒黙言俱从之三世九人同一井死王应翼京山人子国同死节邵大济陜西人杨道升安阳人刘文耀由寳丰训导擢巩县教谕未仕以事赴开封道于陈留遂还家遇贼骂不屈死子福頴从之费曽谋铅山人少师宏裔孙知通许甫四旬贼猝至抱印投井死杨一鹏河津人知尉氏数月政声四起城破骂贼死柴荐禋江山人刘振之字而强慈溪人有奸人素通贼倡言鄢陵城小宜速降振之怒遂叱退之典史杜拜举曰城存与存亡与亡人臣大义公言是振之乃与集吏民共守贼大至城防振之秉笏坐堂上贼索印不与缚置雪中三日夜骂不絶口乱刃交下乃死杜邦举富平人士民守者或遁走邦举捕得斩以徇及城防自成欲降之邦举骂曰朝廷臣子岂为贼用贼抉其舌含血喷之遂遇害欧阳植襄城人刘孔晖邵阳人载埨徽庄王见沛曽孙嘉靖三十五年有民耿安者奏载埨夺其女下所司按治狱成降为庶人锢髙墙载埨自缢死延津郡王徽恭王原爝第九子载埙嘉靖三十三年始封至常湌为贼所害李乗云髙阳人王化行河西人姚文衡钟祥人戴国柱慈谿人率兵援淮徐与贼战于徐州力不支死张寳山四川人守桐城战辄有功击贼于鲁珙山防伏死古道行江都人击袁时中于于睢寜之双沟没于阵髙在仑成都人贼袭英山冒矢石杀贼贼来益众被执不屈死李孕嘉沈邱人滕九苌官顺天京衞经厯家居遇宼死钱祚徴掖县人朱任卿徽州人孙绍武陈州衞人奉檄守沈邱与子琏俱死鄢廷诲永福人任中蛟洛阳人张连曜建徳人龚之安澧州人荆伟丹阳人周敏中官清流知县家居为贼所执不屈死佘塙铜陵人知州徐世淳殉节死塙摄州事城再防骂贼死余士泰昆明人　本朝乾隆四十一年追諡猛如虎潘宏刘振之李乗云忠烈艾毓初忠节钟其硕柴荐禋杜邦举刘孔晖戴国柱张寳山古道行髙在仑李孕嘉烈愍姚运熙刘振世尚用光龚新韩醇姚昌祚王应翼张守正费曽谋杨一鹏王化行姚文衡张质龚之安荆伟周敏中钱祚徴钱继美孙绍武鄢廷诲朱挺许佳允佘塙余士秦节愍门迎恩等并入祠】
　　【壬午】十五年春二月陜西总督汪乔年军溃于襄城死之【先是保定总督杨文岳驰援开封贼已解围去攻防襄城杀知县曹思正训导张信典史赵鳯豸寄辎重焉复攻西华知县刘伯骖登陴死守贼驱其下为十覆迭攻之城防伯骖懐印投井死防贼遣其党据临颍总兵左良玉破而屠之自成怒转攻良玉良玉退保郾城贼围之文岳防督师丁启睿及总兵虎大威之师往救相持十昼夜未决而乔年率总兵贺人龙郑家梀牛成虎出潼闗与诸将议所向曰郾城危在旦夕吾趋郾城贼方鋭难与争锋襄城距郾四舍贼老砦咸在吾舍郾而以精鋭攻其必应贼必还兵救则偃城解矣诸将皆曰善乃留步兵火器于洛阳简精骑万人兼程进次郏县襄城诸生张永祺等导乔年入城贼闻之即解郾城围以数十万众来攻乔年亟勒兵驻城外人龙等三师未阵而奔副将马名廉战殁军大溃乔年叹曰此吾死所也率步卒千余入城守贼穴城实火药轰城城裂乔年穿阱随贼所凿以长矛刺之贼死甚众阅五昼夜守具皆尽望良玉来援竟不至贼礟击乔年坐纛雉堞尽碎左右环泣请避之乔年怒以足蹴其首曰汝畏死我不畏死也守益固及城防巷战手刄三贼自刭不殊为贼所执大骂贼割其舌磔杀之襄城人建祠以祀副将张国钦张一贯党威李万庆及监纪西安同知孙兆禄材官李可从皆从乔年死自成怒永祺开城迎乔年索之不得屠其族劓刖诸生刘汉臣等百九十人初乔年抚陜西属米脂知县边大绶发自成先冢大绶诇得其族人为县吏者榜治之言去县二百里为李氏村在乱山中十六冢环而葬中其始祖也相传圹中有铁灯檠铁灯不灭李氏兴如其言发之蝼蚁数石火光荧荧然斵棺骨青黒黄毛被体脑后一穴大如钱中盘赤蛇长三四寸有角见日而飞高丈许咋咋吞日光者六七反而伏乔年函颅骨腊蛇以闻焚其余杂以秽弃之自成闻之囓齿大恨曰吾必致死于乔年至是既杀乔年由西华攻陈州佥事闗永杰与知州侯君擢乡官崔泌之举人王受爵率士民分堞守贼遣使説降斩其头悬之城上贼怒攻破之永杰格鬬不支中乱刃死君擢泌之受爵及守备张鹰扬皆殉难有龚作梅者年十七父母俱亡殡于舍贼火民居作梅跪柩前焚死贼遂自陈州分部犯睢州州缺正官通政使李梦辰方家居即乗城御贼无何贼从他门入拥梦辰见罗汝才汝才问所欲曰我大臣但欲死尔汝才遣其客説降且进之酒梦辰覆杯于地大息起扼吭而卒妻王氏方病间之不食死里居太平知府杜时髦亦死寻太康寜陵考城皆陷太康知县魏令望里居佥都御史张维世富平知县冯正吉死之贼乃悉众攻归徳推官王世琇迁工部主事将行僚属邀共守慨然曰久官于此临难而去之非谊也遂与副使蔡鳯佥事吴汝琦同知顔则孔经厯徐一源商邱知县梁以樟敎谕夏世英里居尚书周士朴誓众坚守贼攻围七日总督侯恂家商邱其子方夏率家众斩闗出伤守者众遂乱贼乗之入鳯汝琦世琇则孔及指挥贾之琯并遇害则孔女闻之即自缢一源分守北门杀贼多城防巷战死之以樟中贼刃久而复苏妻张氏及子女仆从皆死以樟竟获免世英持刀骂贼死于明伦堂妻石氏亦自刎尚书士朴及工部郎中沈试主事朱国庆中书侯忻光禄署丞侯执中广西知府沈仔威县知县张儒及举人徐作霖吴伯允周士美官生沈泌侯晙贡生侯恒沈诚周士贵国学生侯悰沈倜诸生吴伯裔张渭刘伯愚等皆死是时贼纵兵四出有自亳州南走流扰霍邱灵壁盱眙者亳州知州何变霍邱知县左相申巡检吴某灵壁知县唐良鋭盱眙主簿胡渊皆殉节势且蔓江北江北贼又方炽连陷含山和州南京戒严而自成精鋭聚河南隳名城不胜计河南凡八郡三在河北自六年蹂躙后患少纾其南五郡十一州七十三县屡嵗被贼靡不残破有再破三破者城郭邱墟人民百不存一朝廷亦不复设官间有设官者不敢至其地遥寄治他所其殉于治所者南阳则知府邱懋素郑州则知州鲁世任新安则知县陈显元登封则知县刘禋鹿邑则知县纪懋勋虞城则署县事主簿孔亮上蔡则知县许永禧西平则知县髙斗垣遂平则知县刘英鲁山则知县杨呈季郏县则知县李贞佐及汝州吏目顾王家敎谕当振杨寳丰则知县张人龙署县事洛阳丞周之徳伊阳则知县孔贞璞而陜州乡官梁可栋范大成赵良栋息县乡官王多福西平乡官杨士英郏县乡官陈心学周卜厯南阳举人张鳯翷王明物洛阳举人张民表永城举人夏云醇商城举人余容善光州举人王者琯光山举人胡植嵩县举人王翼明寳丰举人李得笥亦皆死难】质实【郾城汉郾县隋郾城明属许州以于开封府今升许州为直州县仍属焉太康秦阳夏隋太康明属开封府今改属陈州府寜陵汉县明属归徳府今因之曹思正岷州衞人刘伯骖河间人张信辉县人赵鳯豸绛县人马名廉榆林衞人党威神木人李万庆即降将射塌天也孙兆禄盐山人李可从盩厔人闗永杰字人孟巩昌衞人侯君擢字际明成安人崔泌之鹿邑人张鹰杨曲周人杜时髦字观生冯正吉与妻任氏投井死子昌辰亦殉之魏令望武乡人张维世累官佥都御史代陈新甲巡抚宣府视事旬日坐失防削籍遣戍已而释还城陷抗节死妻李氏子正谊孙昱俱殉节王世琇字昆良清苑人蔡鳯武进人吴汝琦徐州人顔则孔忻州人妻女皆殉之贾之琯汝宁人妻许氏抱二女投井死徐一源海盐人夏世英祥符人沈试大学士鲤之孙徐作霖吴伯允伯裔张渭刘伯愚皆郡中名士何变晋江人居民逃窜城空不能守为贼执欲降之不屈断足剖胷而死悬首市上三日耳目犹动左相申夷陵人唐良鋭全州人胡渊永年人邱懋素贵州新添衞人贼再陷南阳全家被害鲁世任安邑人贼薄城竭力捍御战败被执自刎死陈显元蕲县人城经摧頺率民人保闗门寨守月余力竭骂贼支解死刘禋中部人纪懋勋胶州人孔亮兴平人许永禧曲沃人髙斗垣繁峙人刘英贵州人杨呈秀山海衞人李贞佐字无欲安邑人以学行着训民有方练乡勇守城城陷骂贼断舌支解死母乔氏亦死顾王家防稽人子国亦以击贼被害雷振扬山西人贞佐遇难后振扬摄县事城再陷死之张人龙遵化人周之徳山东陵县人张人龙遇难后之徳摄县事城再陷死之孔贞璞曲阜人悉力守城贼不能克既去以事至汝州道遇害梁可栋官平定州知州万大成官淮安同知赵良栋官蓬莱教谕王多福官项城训导杨士英官怀仁知县子妇王氏亦骂贼为所杀陈心学授知县不谒选而归贼欲官之不从被杀周卜厯官内黄知县以父丧归贼迫使执郏县令以代其死骂贼被害　本朝乾隆四十一年追諡汪乔年党威闗永杰魏令望陈显元李贞佐忠烈李梦辰张维世周士朴鲁世任忠节马名廉张国钦张一贯李万庆孙兆禄侯君擢崔泌之冯正吉徐一源何变胡渊邱懋素许永禧刘英顾王家梁可栋杨士英周卜厯烈愍曹思正刘伯骖张鹰扬杜时髦蔡鳯吴汝琦王世琇顔则孔贾之琯沈试朱国庆侯忻侯执中沈仔张儒左相申唐良鋭刘禋纪懋勋孔亮髙斗垣杨呈秀张人龙万大成陈心学节愍张信等并入祠】
　　我
　　大清兵克松山廵抚邱民仰等死洪承畴降遂下锦州
　　【松山围既久帝命杨绳武督师救承畴继又代以范志完皆敛兵不敢出副将焦埏赴援甫出山海闗即败没转饷路俱絶围城食尽副将夏成徳因遣子为质约日献城】
　　【大清兵如期攻之城遂下民仰及总兵曹变蛟王廷臣兵备道张斗姚恭王之祯副将江翥饶勲朱文徳等死之承畴祖大乐就执职方郎中张若麒逃从海上荡渔舟而还寜逺闗门劲旅尽丧锦州城中粮亦尽人相食祖大夀战守计穷又闻松山已失乃遣人至郑亲王济尔哈郎睿郡王多尔衮军门乞降二王据以入告越数日大夀复遣人至军门求盟誓二王怒曰尔欲降即降不降则已此城可旦夕拔尚与尔盟誓乎大夀惧遂率所部以城降杏山塔山皆下败书闻或传承畴已死帝惊悼甚设坛都城赐承畴祭十六民仰六寻命建祠都城外承畴民仰并列将亲临祭闻承畴降乃止以王朴先逃下法司防鞫朴罪而吴三桂加提督衔镇山海如故御史郝晋言六镇罪同皆宜死三桂实辽左主将不战而逃奈何反加提督兵部尚书陈新甲覆议请独斩逃勒马科军令状再失机即斩决三桂失地应斩念守寜逺功与李辅明白广恩唐通贬秩充为事官时诸将多拥厚赀赂权要故朴以外皆获宥】质实【杨绳武云南弥勒人崇祯十一年冬用杨嗣昌荐召见吐言如流庄烈帝伟之遂自御史超擢右佥都御史巡抚顺天十四年擢蓟辽总督寻以范志完代之而令绳武总督辽东寜逺诸军出闗救松杏加衔督师未几卒遂进志完兵部左侍郎督师出闗如绳武焦埏大同后衞人朱文徳义州衞人　本朝乾隆四十一年追諡曹变蛟忠烈邱民仰王廷臣忠节焦埏朱文徳烈愍张斗姚恭王之祯江翥饶勲节愍】
　　三月魏照乗罢
　　【照乗在内阁四年庸碌无所见御史徐殿臣劾其昵妾弃妻纵壻为奸诸丑迹照乗力辨之御史刘之勃谓大臣不当争辨帝责其妄议然照乗内不自安遂引疾去】质实【徐殿臣鄞人刘之勃字安侯鳯翔人】夏四月谢陞罢
　　【初我太宗文皇帝屡遗书议和兵部尚书陈新甲以国内困敝亦请主和以纾患私言于傅宗龙出都以语陞语陞陞后见疆事大坏述宗龙之言于帝帝召新甲诘责新甲叩头谢罪陞进曰倘肯议和和亦可恃帝黙然寻谕新甲密图之乃遣职方郎中马绍愉等奉书乞和我太宗宴劳有加礼仍报书曰大清国】
　　【皇帝致书于明国皇帝予缵承皇考太祖皇帝之业嗣位以来防】
　　【天眷佑逺通臣服诸王等合辞劝进乃昭告天地受号称尊国号大清改元崇徳通来我军每入尔境辄克城陷阵乗胜长驱若图进取亦复何难然予仍愿和好者特为亿兆生灵计耳葢嗜杀者殃好生者祥感应之理昭然不爽若两国各能审度祸福矜全亿兆而诚心和好则自兹以后宿怨尽释彼此不必复言矣至我两国尊卑之分又何必较哉古云情通则明情蔽则暗若尔国使臣来予令面见予国使往尔亦令面见如此则情不蔽而和事可久若使臣不得面见情词无由通达则和事终败徒贻国家之忧矣夫岂扼絶使臣进见遂足以示尊耶至两国有吉凶大事则当遣使交相庆吊每嵗贵国馈兼金万两白金百万我国馈人参十斤貂皮千张若我国满洲防古汉人及朝鲜人等有逃至贵国者当遣还我国贵国人有逃叛至我国者亦遣还贵国以宁逺双树堡中间土岭为贵国界以塔山为我国界以连山为适中之地两国俱于此互市自宁逺双树堡土界北至宁逺北台直抵山海关长城一带若我国人有越入及贵国人有越出者俱加稽察按律处死或两国人有乗船捕鱼海中往来者尔国自宁逺双树堡中间土沿海至黄城岛以西为界我国于黄城岛以东为界若两国有越境妄行亦俱察出处死倘愿如书中所言以成和好则我两人或亲誓天地或大臣代誓尔速遣使赍和书及誓书以来予亦遣使赍和书及誓书以往若不愿和好再勿遣使致书其亿兆死亡之孽于予无与矣于是以书授绍愉遣人防送抵连山绍愉未至而陞昌言于朝房谓给事中方士亮倪仁祯等曰议和事诸君不必言上祈籖奉先殿意已决又言人主以不用聪明为高上太用聪明致天下尽坏士亮等退谓陞诈谤君父泄禁中语仁祯及同官廖国遴等交章论之斥陞大不道无人臣礼士亮复继言之疏数十上帝大怒削陞籍】质实【双树堡在寜逺州东十八里方士亮歙人倪仁祯浦江人廖国遴长沙人】
　　五月张献忠陷庐州起马士英总督庐凤军务【先是贺一龙贺锦诸贼在江北欲西合献忠以湖广官兵沮不得达及开封围急督师丁启睿及左良玉奉诏往援皆移军驻开封旁近地献忠得乗间走英霍山中与一龙等相见皆大喜遂以是年三月攻舒城舒城令以忧去乡官胡守恒与逰撃孔廷训督兵民共守廷训纵所部滛掠士民乃叛降贼城将降悍卒杀守恒被数十创以死献忠遂入舒城改为得胜州据之遣其党分掠旁邑逰骑直抵庐州城下知府郑履祥通判赵兴基经厯郑元绶合肥知县潘登贵指挥同知赵之璞里居参政程楷分门守监司蔡如衡贪戾民不附贼谍满城中不能知防提学御史徐之垣以试士至献忠遣其徒伪为诸生袭儒冠以入夜举礟城中大扰之垣如蘅履祥登贵并缒城走兴基时守水西门闻变挺刄下戌楼与鬬斩数人被创死元绶楷守南薫门并殉难之璞守东门巷战死贼乗势连防含山巢县庐江无为六安拒臣舰数百习】
　　【水师将窥南京太监卢九徳以京营兵往京营将孙应元黄得功者素善战是年春应元追贼罗山已败殁得功乃与别将刘良佐击献忠于峡山再战败绩得功退屯定逺江南大震诏逮鳯阳总督髙斗光起马士英代之士英初巡抚宣府取公帑馈朝贵坐遣戍寻流寓南京与逆案光禄卿阮大铖相结甚欢周延儒之再召也大铖辈金钱要之维扬求湔濯延儒曰吾此行谬为东林所推子名在逆案可乎大铖沈吟久之曰瑶草何如瑶草士英别字延儒许诺至是礼部侍郎王锡衮荐士英知兵延儒力赞之竟得起用士英未至军贼势张甚悉众攻桐城挟营将廖应登至城下诱降得功良佐合兵击之于鲍家岭贼败遁退至潜山擒斩贼将闯世王马武三鹞子王兴国三鹞子者献忠养子号骁勇者也得功箭伤面愈自奋与贼转战十余日所杀伤独多贼大衂于是一龙等弃献忠去北投自成而河南贼袁时中方防頴州官军闻警即移兵时中献忠收余众袭陷太湖防将邱壮猷战死知县杨春芳典史陈之训教谕沈鸿起训导娄懋履并死马献忠势复振】质实【南薫门庐州府城千七百有六丈门七跨金斗河立水关二后汉末建元未重修南董门其南门也峡山在桐城县北四十里即古夹石鲍家岭在桐城县西马士英贵阳人胡守恒官编修赠少詹事谥文节赵兴基云南太和人郑元绶浙江人赵之璞程楷皆合肥人楷初为平湖知县有政声歴官云南参政致养归徐之垣鄞人高斗光繁峙人王锡衮禄丰人邱壮猷六安人杨春芳靖州人按一统志太湖知县死于贼者又有榆林李盛英贼掠境与守备徐际相御之许家寨力战死　本朝乾隆四十一年追谥孙应元忠烈赵兴基赵之璞程楷邱壮猷李盛英徐际相烈愍杨春芳节愍郑元绶等并入祠】
　　六月贺逢圣张四知罢
　　【逢圣与周延儒再召帝待之不如延儒及是月戊申予告归宴饯便殿逢圣感激大哭伏地不能起帝亦汍澜动容焉越六日张四知亦致仕去】
　　以蒋徳璟黄景昉吴甡并为礼部尚书兼东阁大学士预机务
　　【先是帝命防推阁臣吏部尚书李日宣等以徳璟景昉倪元璐刘宗周及甡诸人名上帝令再推数人而副都御史房可壮工部右侍郎宋玫大理寺卿张三谟与焉大僚不获推者为流言入内帝深惑之召日宣及与推诸臣入中左门偕辅臣赐食已出御中极殿召诸臣奏对玫陈九边形势甚辨帝恶其干进叱之乃命徳璟景昉甡入阁甡之柄用周延儒与有力焉延儒再相逆案辅臣冯铨颇助为谋延儒许复其冠带铨果以捐资振饥属抚按题叙延儒拟优防下户部公议大沸延儒患之兵部侍郎冯元飇与甡善因説延儒援甡共为铨地甡既入阁延儒语铨事甡唯唯退召户部主议者告以逆案不可翻寝其疏不覆延儒始悟为甡绐两人遂有隙】质实【李日宣字晦伯吉水人宋玫字文玉莱阳人张三谟大原人】
　　下吏部尚书李日宣等于狱
　　【帝以防推不当责日宣等回奏奏上帝怒不解复御中左门召日宣对状次召吏科都给事中章正宸河南道御史张煊及房可壮宋玫张三谟帝诘日宣曰汝尝言秉公执法今何事不私正宸奏日宣多游移臣等当劾之防推事实无所徇日宣复为玫等三人解帝命锦衣官逮下日宣等六人并褫冠带就执时日宣所举蒋徳璟等多采人望中外翕然称公然周延儒颇有所防预玫之得与再推延儒实主之延儒客盛顺者尝为浙江巡抚熊奋渭营内召果推南京户部侍郎玫父继登官浙江右叅政知其事遂深信顺顺为玫营推举于延儒甚力而日宣不知也帝入蜚语恶日宣特甚诘责声甚厉侍臣皆股栗失色徳璟与黄景昉叩头辞新命言臣等并在防推中若诸臣有罪臣等岂能安延儒亦乞帝优容之皆不许遂下刑部狱廷臣交章申救不纳帝疑日宣未就狱责刑部臣克期三日定谳侍郎惠世扬徐石麒拟予轻比帝大怒革世扬职镌石麒二秩郎中以下罪有差御史王汉言枚卜一案日宣等无私陛下欲重其罪刑部莫知所执不听狱上日宣正宸煊戍边可壮玫三谟等削籍】质实【张煊介休人熊奋渭商城人惠世扬清涧人徐石麒字寳摩嘉兴人后家居大兵下嘉兴石麒自缢死王汉字子房掖县人　本朝乾隆四十一年追諡石麒忠懿】
　　秋七月左良玉兵溃于朱仙镇诸镇皆溃
　　【是年夏四月李自成再围开封良玉以兵往救战不利监军主事余爵被执良玉遂引兵去开封围久不解廷议以良玉军无鬬志故尚书侯恂尝遇良玉有恩乃诏释恂子狱代杨文岳为总督合督师丁启睿之兵驰援开封发帑金十五万犒良玉营以激厉之并饬山西军刻期渡河防恂等急击而总兵许定国以山西军次沁水一夕溃去寕武兵亦溃于懐庆竟不赴防文岳未受代仍统所部防启睿于朱仙镇良玉及虎大威杨徳政方国安四镇军毕集良玉见贼势盛欲防营遁乗夜纵其军突诸营诸营惊溃良玉军掠诸营马驘以去于是诸营悉奔启睿文岳走汝寜独副将姜名武一军坚壁不动侵晨自成拥众大至名武督麾下血战杀数百人力竭被执大骂为贼磔死贼乃往追良玉军自成戒其众毋疾追绕出良玉前傍溪谷穿堑深广各二寻环百里以阻良玉良玉幸追者缓整众以前行八十里扼于堑不得进方下马欲渡贼追者噪而至良玉兵大乱自相蹂践仆溪谷者无算弃马驘万匹监军佥事任栋殁于陈良玉走襄阳帝闻援军屡溃怒甚褫启睿文岳职逮治定国诛徳政诏恂拒河图贼而令良玉以兵防恂良玉畏自成迁延不至帝终不能罪良玉也】质实【姜名武字我扬保徳州人任栋永夀人余爵被执骂贼死侄敦华同遇害　本朝乾隆四十一年追諡姜名武忠烈任栋余爵烈愍】
　　发明【六镇兵溃于松山而诛止王朴四镇兵溃于朱仙镇而诛止杨徳政军律之失平甚矣方吴三桂诸人之幸而获宥犹可解曰朴先溃也良玉则岂非先溃者而竟置罪魁于不问特以其强悍不易制耳夫贺人龙强悍不减良玉孙传庭一旦入闗中缚之麾下数其罪而戮之三军皆洒然动色谁谓跋扈之将不可以威制哉厥后良玉出樊城奔武昌纵兵大掠火光照江中而漫无顾忌其亦姑息之政有以酿成之也】
　　八月陈新甲下狱寻弃市
　　【先是松山锦州相继失职方郎中张若麒自寜逺遁还言官劾若麒者悉及新甲新甲屡乞罢皆不从新甲雅有才晓边事然不能持廉所用多债帅深结中贵为援与司礼王徳化尤昵故言路攻之不能入当是时闯贼蹂躙河南开封屡被围他郡县失亡相踵总督傅宗龙汪乔年出闗讨贼先后防殁贼势愈张言官劾新甲者章至数十新甲请罪章亦十余上辄慰留之至是帝特恶其泄机事乃下之狱帝初以和议委新甲手诏往返者数十皆戒以勿泄外廷渐知之故屡疏争然不得左验一日所遣职方郎中马绍愉以密语报新甲防新甲视事去置其书几上家僮悮以为塘报也付之钞传于是言路哗然给事中方士亮首论之帝愠甚留疏不下已降严防切责令新甲自陈新甲不引罪反自诩其功帝益怒言官复相继劾之遂逮付刑部狱而和议亦中罢新甲从狱中上书乞宥不许新甲知不免徧行金内外给事中廖国遴等营救于刑部侍郎徐石麒拒不听大学士周延儒陈演亦于帝前力救且曰国法兵不薄城不杀大司马帝曰他且勿论戮辱我亲藩不甚于薄城耶遂斩新甲于市新甲为杨嗣昌引用其才品心术相似军书旁午裁答无滞帝颇倚之后给事中沈迅力诋其失帝曰令尔作新甲恐更不如迅惭而退】
　　九月李自成决河灌开封城陷
　　【诸援军既溃于朱仙镇帝乃诏山东总兵官刘泽清救开封时城中食尽巡抚髙名衡总兵陈永福等守益固泽清兵抵河北朱家寨将士不敢进泽清曰我以兵五千南渡依河而营引水环之以次结八营直连大堤筑甬道输河北之粟以饷城中贼兵已老可一战走也皆曰善乃分兵先渡立营贼攻之战三昼夜后军无继者甬道不就泽清拔营去贼围开封者三所损伤多积愤誓必拔之围半年师老粮匮欲引黄河水灌之以城中子女货寳犹豫不决闻秦督孙傅庭已率兵出闗恐诸镇兵夹击欲变计防有献计请决河以灌贼者名衡以为然周王枵募民筑羊马墙坚厚如髙岸贼营直传大堤河决贼可尽城中无虞方凿朱家寨口贼已知之移营髙阜具艨艟巨筏亦驱掠民夫数万决河灌城防天大雨连旬黄流骤涨口遂决丁夫荷锸者随堤漂没十数万贼亦沈万人河入自北门贯东南门以出奔声如雷名衡永福乗小舟至城头周王率其宫眷及寜阳诸郡王避水栖城楼坐絶食者七日后得舟乃从城上泛舟出同知苏茂灼通判彭士奇久饿不能起并溺死贼浮舰入城遗民俱尽拔营而西城初围时百万户后饥疫死者十二三汴梁佳丽甲中州羣盗心艳之至是尽没于水得脱者不及二万人帝闻痛悼犹念诸臣拒守劳命叙功加名衡兵部右侍郎名衡辞以疾即擢监军御史王汉为右佥都御史以代名衡】质实【朱家寨口在开封府城西北十七里寜阳郡王恭檥周端王肃溱第九子万厯四十九年封苏茂灼晋江人彭士奇髙要人　本朝乾隆四十一年追諡茂灼士奇节愍】
　　冬十月孙傅庭败绩于郏县
　　【是年春兵部尚书陈新甲荐傅庭知兵遂释傅庭于狱以为兵部右侍郎帝御文华殿问勦贼安民之防傅庭侃侃言帝嗟叹久之宴劳赏赉甚渥寻总兵贺人龙军溃秦督汪乔年败没于襄城帝即命傅庭往代且授意诛人龙傅庭以人龙家米脂其宗族多在贼中未可轻发在道佯上疏曰人龙臣旧将愿贳其罪俾从臣自效帝亦佯许之及至陜大集诸将出不意缚人龙坐之麾下数而斩之谓其开封噪归猛如虎以孤军失利而张献忠罗汝才出于柙也又谓其遇敌先溃新蔡襄城连丧二督也诸将莫不洒然动色傅庭既已诛人龙威詟三边日夜治军为平贼计而贼遂已再围开封屡诏趣傅庭出闗傅庭上言兵新募不堪用帝不听傅庭不得已出师抵潼闗大雨连旬自成决河灌开封开封已防傅庭趋南阳自成西行逆秦师傅庭设三覆以待贼牛成虎将前军左勷将左郑嘉栋将右髙杰将中军成虎阳北以诱贼贼奔入伏中成虎还兵而鬬髙杰等突起翼之左勷郑家栋左右横击之贼溃东走斩首千余级追三十里至郏县贼弃甲伏军资于道秦兵趋利贼觇官兵嚣反兵乗之兵大溃副将孙枝秀跃马以追贼击杀数十骑贼因围之驰突不得出马蹶被执植立不挠以刃临之瞠目不答一人曰此孙副将也遂杀之叅将黒尚仁亦被执不屈见杀覆军数千材官小将之殁者张映奎李栖鳯任光裕戴友仁以下七十有八人傅庭走巩县退入闗是役也天大雨粮不至士卒采青柿以食冻且馁故大败豫人所谓柿园之败也】质实【左勷总兵官光先之子　本朝乾隆四十一年追諡孙枝秀黒尚仁烈愍张映奎等并入祠】
　　十一月总兵官刘超据永城反
　　【超初以偏禆从贵抚王三善讨安邦彦积劳迁四川遵义总兵练国事丁魁楚丁启睿为督抚皆尝檄超赴军前讨贼超忽上书陈功簿意颇鞅鞅遂坐怨望夺职数求复官不得李自成围开封超请招降土宼协击之起超保定总兵令率兵赴救超惮不敢行同县御史魏景琦方家居见超日与土宼相往来未尝与自成一战诋超为通贼超怒愬之举人乔明楷明楷复诮之超乃大愤杀景琦一家三十余人并杀明楷而反巡抚王汉谋执超扬言招抚分兵伏城下而独与军将数琦入超先发杀汉防将陈治邦逰击连光耀父子鬬格死有马魁者负汉尸夺路以出闻于朝命鳯督马士英太监卢九徳总兵陈永福讨之超据永城守时永城以御贼故先屯粮积刍制火礟尽为超有官军连战贼屡挫筑长围困之超官贵州时与士英相识縁旧好贻书士英曰今文臣轸结成势锢不可拔为守令则驱民反为督抚则驱兵反为台省则驱将反天下反者何一非公等驱之超非侗愚岂愿弃功名捐首踵蒙不韪之名蹈污败之行为天下笑哉势激之使然也士英得书因劝之降超出见不肯去佩刀士英笑曰若既归朝安用此已潜去其亲信献俘于朝磔死】质实【刘超山西人其父为永城估遂家永城王汉初为内乡知县屡建破贼功降防优叙是年春行取入都以试御史监军与督臣侯恂南援汴寻诏汉巡抚河南贼灌开封汉自柳园夜半渡河逐贼战小却守备李日舒殁于阵诸军殊死鬬败追至朱仙镇连战皆防遂代髙名衡抚河南陈治邦临漳人李日舒栖霞人　本朝乾隆四十一年追諡王汉陈治邦连光耀李日舒烈愍】
　　我
　　大清兵入蓟州连下畿南山东州县鲁王以派自杀【时闗内外并建二督又分设二督于昌平保定千里之内有四督臣又有寜逺永平顺天密云天津保定六巡抚寜逺山海中协西协昌平通州天津保定八总兵星罗基置无地不防而事权反不一蓟督张福臻尤昏庸给事中方士亮劾之因言移督师闗内则蓟督可裁福臻可罢于是召还臻令辽督范志完兼制闗内移驻闗门志完辞不许求去不许上疏言不能兼蓟请仍设蓟督始以赵光抃任之而】
　　【大清兵已自墙子岭入蓟州分道南向乃急征诸镇入援援军至者甚众皆观望志完光抃畏怯不敢战河间以南多失守大兵乗胜抵山东下临清诸州县攻兖州知府邓藩锡走告鲁王以派曰郡有吏国有王犹同舟也列城失守皆由贵家惜金钱而令窭人饿夫列陴捍御夫城郭者我之命也财贿者人之命也我不能畀彼以命而望彼畀我以命乎王诚散储财以鼓士气城犹可存不然大事一去悔无及矣以派不能从藩锡与监军参议王维新同知谭丝曽文蔚通判阎鼎推官李】
　　【昌期滋阳知县郝芳声副将丁文明长史俞起蛟给事中范淑泰等分门死守力不支城破文明战死维新犹奋力格鬬被二十一创乃死以派自缢乐陵阳信东原安邱诸郡王皆死藩锡丝文蔚鼎昌期芳声起蛟淑泰举人罗于宁并殉节时十二月八日也我大清兵遂长驱南下直抵海州贑榆沭阳丰沛凡克府州县城八十八所至将吏多望风遁或献金帛迎降其死于战守及绅士之殉节者畿辅则蓟州兵备佥事张世管蓟镇粮储户部主事马嗣烋霸州兵备副使赵煇知州丁师羲里居参政李时茪河间参议赵珽督守给事中周而淳知府顔孕绍同知姚汝明知县陈三接里居襄阳知县贾太初训导冯运隆顺徳知府吉孔嘉里居台州知府傅梅中书舍人孟鲁鉢张鳯鸣定州知州唐炫赵州知州王端冕敎谕陈广心训导王一统永清知县髙维岱典史李自正敎谕邸养性乡官刘维蕙阜城知县吕大成武邑知县郑集命沙河知县项易任县守备牛文科深州训导刘名言吏目熊国俊平乡教谕潘希明训导李愈芬阎慎行清丰敎谕曹一贞训导董调元里居吏部郎李其纪黄州推官佀鹤举富阳知县杜斗愚永平里居山东副使申为宪新河里居淮安通判刘文蔚韩城县赵懋诚生员宗文丽南乐监生郑献书山东则山东兵备佥事樊吉人登莱兵备佥事邢国玺兖西兵备佥事李恪临清总兵官刘源清防将柳毓融闗主事陈兴言同知路如瀛判官徐应芳吏目陈翔龙里居兵部侍郎张宗衡太常少卿张振秀户部员外郎邢泰吉临汾知县尹任濵州知州王道隆莒州知州景淑范贡生何燧邹平知县朱迥添莱芜知县冯守礼阳信知县张予卿滕县知县吴良能前知县瞿骞里居车驾郎中刘鸿绪东阿知县吴汝宗武城知县任万民生员商醇儒商大儒徐行泗徐士雅王国俊吴文光临淄知县文昌时训导申周辅高苑知县周启元夀光知县李耿里居桐柏县知县丁茂桂莱阳知县陈显际里居工部侍郎宋玫稽勲郎中宋应亨中书舍人赵士骥齐东敎谕张日新沂州里居河南巡抚髙名衡夀张里居太仆少卿王大年曹州里居户部主事楚烟长清里居训导张肇祚昌邑举人李治躬宋明佐生员宋奇英宋奇士诸城举人丁大毂新城武举马骥贡生王与朋生员王与斌王与玖王与才王与荩王与献王与璧王与缨王与满王士驹王士奇王士赡毕申毕卓耿廷梓张嗣説徐淳如张炅然张炳然张荧然张冲然泰安州生员张遇留平度州生员窦启光武城生员刘珣堂邑生员孙发祖夏津生员刘以稭戴章甫朝城生员岳尔髙即墨生员王基招逺生员单经翰应天则丰县知县刘光先生员王道充与子賔布衣皇甫世民沐阳知县刘士璟等而南京给事中张焜芳天津叅将贺秉钺寜波生员马之騆马之駉道出临清职方主事刘大年道出厯城亦皆殉节死】质实【赣榆汉县东魏于县西别置懐仁县髙齐废赣榆县金大定七年改懐仁曰赣榆明属海州以隶于淮安府　本朝雍正二年升海州为直隶州县仍属焉沭阳东魏建沭阳郡兼置怀文县后周改县曰沭阳明属淮安府　本朝雍正二年改属海州南乐五代唐改昌乐置明亦属大明府今因之濵州五代周就渤海县置州明洪武初省县入州属济南府　本朝雍正二年升直隶州十二年升武定州为府以州属之临淄夀光皆汉县明并属青州府莱阳汉昌阳五代唐改莱阳明属登州府今悉因之鲁王以派荒王檀十世孙赵光抃字彦清九江徳化人邓藩锡字晋伯金坛人王维新广宗人曾文蔚泗州人阎鼎临汾人李昌期永年人郝芳声忻州人丁文明义乌人俞起蛟钱塘人范淑泰典浙江试事竣还家遂与藩锡等同死乐陵鲁靖王肇煇第五子泰举于宣徳二年始封乐陵郡王至是为泰举八世孙以泛阳信鲁庄王阳铸第七子当防于成化十四年封阳信郡王至是为当渚七世孙宏福东原鲁端王观第二子颐埨于嘉靖三十六年始封东原郡王至是为颐埨曽孙以源安邱鲁靖王肇煇第四子泰坾于宣徳十年始封安邱郡王至是为泰坾九世孙宏槚张名世马邑人子启元同死马嗣烋同州人母薛氏同死赵煇字黄如河津人子琬同死丁师羲字象先楚雄人赵珽慈谿人一门十四人同死周而淳掖县人顔孕绍字赓明曲阜人复圣六十五代孙也阖室自焚死姚汝明夏县人妾任氏同死陈三接文水人巷战死妻武氏殉之吉孔嘉洋县人妻张氏长子惠迪次子妇王氏同死傅梅邢台人唐铉字节玉睢州人王端冕字服先江陵人陈广心元城人王一统成安人髙维岱昌邑人邸养性东胜衞人吕大成莱芜人郑集命延长人项易禹州人牛文科任县人刘名言唐县人曹一贞宛平人董调元安肃人樊吉人元城人邢国玺长葛人李恪安邑人刘源清济寜人泽清弟栁毓融博兴人陈兴言漳浦人路如瀛陵川人徐应芳临川人陈翔龙萧山人张宗衡以兵部侍郎为宣大总督罢归佐有司守城援不至城破死王道隆江都人景淑范蒲州人朱迥添沈阳王支属由宗学贡生为知县冯守礼猗氏人与二子摅抱摅奇并自杀张予卿武进人吴良能辽东葢州人城将破尽杀家属拜母出力战死瞿骞上海人解任未行与良能协守城破亦死吴汝宗寜洋籍龙岩人任万民曲阳人文昌时全州人阖门自焚死申周辅屯留人周启元黄罔人李耿江隂人陈显际真定人宋应亨侍郎玫族叔也应亨以城北庳薄出千金建瓮城浃旬而毕玫及邑人赵士骥亦出赀治具与显际固守二月余城破皆死之张日新浙江建徳人招降土宼安守夏共登陴拒守力不支与子光裔及守夏皆死妻方氏自刎髙名衡以巡抚守开封既陷以病归夫妇同死节王大年厯官御史加太仆少卿以附魏忠贤挂名逆案至是亦死楚烟与子鳯苞妻赵氏俱死刘光先广东人刘士璟复州人张焜芳紏太仆少卿史私为所讦罢官归防稽以事北上与刘之騆之駉俱就执遂死其妻妾闻之赴井死贺秉钺泰宁左卫人以扶父柩至临清巷战终日力尽就执死刘大年广昌人使南京还朝过厯城适城破遂死　本朝乾隆四十一年追諡范淑泰顔孕绍呉良能忠烈邓藩锡吉孔嘉宋玫高名衡张焜芳忠节王维新丁文明张名世赵珽陈三接高维岱牛文科李其纪樊吉人栁毓融陈兴言文昌时贺秉钺烈愍谭丝曽文蔚李昌期郝彦声俞起蛟马嗣烋赵煇丁师羲李时茪周而淳姚汝明贾太初傅梅孟鲁鉢张凤鸣唐铉王端冕吕大成郑集命项易侣鹤举杜斗愚申为宪刘文蔚邢国玺李恪刘源清张宗衡张振秀邢泰吉尹任王道隆景淑范朱廻添冯守礼张予卿瞿骞刘鸿绪呉汝宗任万民周啓元李耿丁茂桂陈显际宋应亨赵士骥楚烟刘光先刘士璟刘大年节愍罗于宁等并入祠】
　　闰十一月李自成陷汝宁前保定总督杨文岳死之【文岳与虎大威等既自朱仙镇奔汝宁诏褫文岳官候勘以宼患方棘犹治军事未行至是贼以数万众来犯汝宁老回回马守应革里眼贺一龙左金王贺锦争世王刘希光乱世王蔺养成时已归自成引兵毕防压城五里而军监军佥事孔贞防以川兵屯城东文岳以保兵屯城西贼兵进攻相持一昼夜川兵溃杀伤数百贼夺其马嬴悉众攻文岳军文岳部将甄竒杰者称骁勇前从击贼已战死所恃惟大威俄大威中礟死守备蔡浩父子指挥熊应吕梅振英张鸿光俱殁于阵文岳益不支佥事王世琮知府傅汝为通判朱国寳缒将士入城副将贾悌防将冯名圣亦掖文岳贞会登城贼四面环攻戴扉以障矢石云梯堵墙而立城上矢礟擂石雨集贼死伤山积而攻不休一鼓百道并登执文岳及世宗国宝悌名圣杀汝阳知县文师颐于城上游击朱崇祖指挥张国正千户刘懋勲杨绍祖袁永基同子世廕百户叶荣防张承徳李衍夀阎宗国奋力巷战死汝为闻变投水死嵗贡士林景旸国学生赵得庚杨道临等诸生赵重明费明栋杨应祯李士谔等皆死贼拥文岳见自成大骂贼怒缚之城南三里铺大礟击之洞胷糜骨死士民屠戮数万焚公私廨舍殆尽贞防执去不知所终崇王由积崇世子诸郡王皆掳以行贼遂走确山信阳泌阳遣其党贺一龙掠地上蔡知县官篆出御之与乡勇马天祥李和中王维新曽耀俱陷阵死】质实【崇王由积简王见泽七世孙王琮世字仲发达州人先为汝宁推官讨土冦流矢贯耳不为动时号王铁耳者也傅汝为字于宣江陵人朱国寳成都人文师颐全州人莅任甫三日朱崇祖汝阳人妻孙氏自焚死张国正六安人袁永基妻王氏亦殉节官篆胶州人　本朝乾隆四十一年追谥杨文岳虎大盛王世琮忠烈甄竒杰蔡浩熊应吕梅振英张鸿光贾悌冯名圣文师颐朱崇祖张国正烈愍傅汝为朱国寳官篆节愍刘懋勲等并入祠】
　　下给事中姜采行人司副熊开元于锦衣卫狱寻遣戍【周延儒之再相也颇力矫其前所为广引清流于是郑三俊长吏部刘宗周掌都察院范景文长工部倪元璐佐兵部多起自废籍其他李邦华张国维徐石麒等皆布满九列又请释黄道周于戍所复其官言路亦得发舒论事忌者乃造二十四气之説以指朝士二十四人直达御前帝适下诏戒谕百官责言路尤至采疑帝已入其説乃上言陛下视言官重故责之严如圣谕云代人规卸为人出缺者臣敢谓尽无其事然陛下何所见而云然倘如二十四气蜚语腾播清禁此必大奸巨憝恐言者不利已而思以中之激至尊之怒箝言官之口人皆喑然缄黙谁与陛下言天下事者是时帝方忧劳天下黙告上帝戴罪省愆所颁戒谕词防哀痛读者感伤采顾反覆诘难深疑于帝者帝遂大怒曰采敢诘问诏防藐玩特甚立下诏狱考讯掌镇抚梁清宏以狱词上帝曰采情罪特重且二十四气之説类匿名文书见即当毁何故屡腾奏牍其速按实以闻而同时有熊开元者亦奉诏下锦衣衞狱开元初以给事中左降淹久不迁颇觖望诣延儒诉已困顿状延儒适以他事辄命驾出开元大愠防京师戒严帝下诏求言凡官民陈事者即日召对开元欲论延儒屡请召对及入见延儒在不敢言一日帝御徳政殿秉烛生开元从辅臣入奏言易称君不宻则失臣臣不密则失身请辅臣暂退延儒等引退者再帝不许开元遂言陛下求治十五年天下日以乱必有其故帝曰其故安在对曰今所谋画惟兵食贼冦不揣其本而末是图虽终日夜不寝食求天下治无益也陛下临御以来辅臣数十人皆庸人相继为奸人祸天殃迄无衰止迨言官发其罪状诛之斥之已败壊不可复救矣帝与诘问久之疑开元有所为曰尔有人欲用乎开元辨无有且奏且频目延儒延儒跪谢帝曰天下不治皆朕过于卿何与开元言陛下令大小臣工不时面奏而辅臣在左右谁敢为异同之论以速祸且昔日辅臣繁刑厚敛屏弃忠良贤人君子攻之今辅臣奉行徳意释累囚蠲逋赋起废籍贤人君子皆其所引用偶有不平私慨叹而已帝责开元有私开元辨延儒等亦前为辨解帝命之退延儒等请令补牍从之开元本欲尽发延儒罪以其在侧不敢言而延儒虑其补牍隂令呉昌时等沮之及奏上止述奏辞不更及延儒他事帝大怒令锦衣逮治卫帅骆养性开元乡人也素怨延儒令尽发延儒之隐以闻帝益怒密旨下养性令潜毙采及开元于狱养性惧以语同官同官曰不见田尔耕许显纯事乎养性乃不敢奉命已而语泄有奏之帝者请并诛养性养性大惧帝亦不欲杀谏臣疏竟留中会镇抚再上采狱言掠者再供无异词养性亦封还密旨乃命移刑官定罪尚书徐石麒等拟采戍开元赎徒帝责以徇情骫法令对状夺石麒官而逮采开元至午门并杖一百采已死弟垓口溺灌之乃复苏仍系刑部狱已皆遣戍】质实【姜采字如农莱阳人熊开元字鱼山嘉平人】
　　十二月削左都御史刘宗周籍
　　【宗周甫起废籍为左都御史既至官召见文华殿帝问都察院职掌何在对曰在正已以正百寮必存诸中者上可见君父下可质天下士大夫而后百寮则而象之大臣法小臣廉纪纲振肃职掌在是而责成巡方其首务也廵方得人则吏治清民遂帝曰卿力行以副朕望宗周以败书屡闻请旌事卢象升追戮误国奸臣杨嗣昌逮防扈总兵左良玉俾督师大帅皆知惩劝帝不能从闰月晦日召见廷臣于中左门时姜采熊开元以言事下诏狱宗周约九卿共救入朝闻密旨置二人死宗周愕然谓众曰今日当空署争必改发刑部始已及对有荐西洋人汤若望乃善火器者请召试宗周曰边臣不讲战守屯戍之法专恃火器近来陷城破邑岂无火器然我用之制人人得之亦可制我不见河间反为火器所破乎国家大计以法纪为主大帅跋扈援师逗遛奈何反姑息为此纷纷无益之举耶因议督抚去留则请先去督师范志成且日十五年以来陛下处分未当致有今日败局不追祸始更易辙欲以一旦苟且之政补目前罅漏非长治之道也帝变色曰前不可追善后安在宗周日在陛下开诚布公公天下为好恶合国人为用舍进贤才开言路次第与天下更始帝曰目下烽火逼畿甸且国家败壊已极当如何宗周曰武备必先练兵练兵必先选将选将必先择贤督抚择贤督抚必先吏兵二部得人宋臣曰文官不爱钱武官不惜死则天下太平斯言今日鍼砭也论者但论才望不问操守未有操守不谨而遇事敢前军士畏威者若徒以议论捷给举动恢张称曰才望取爵位则有余责事功则不足何益成败哉帝曰济变之时先才后守宗周曰前人败壊皆由贪纵使然故以济变言愈当兼重操守帝曰大帅别有才局非徒操守可望成功宗周曰他不具论如范志完操守不谨大将偏禆无不由贿进所以三军解体由此观之操守为重帝色解曰朕已知之命宗周起于是宗周出奏曰陛下方下诏求贤姜采熊开元二臣遽以言得罪下锦衣狱陛下度量卓越妄如臣宗周戅直如臣黄道周尚使过之典二臣何不幸不邀法外恩帝曰道周有学有守非二臣比宗周曰二臣诚不及道周然朝廷待言官有体言可用用之不可置之即有应得之罪亦当付法司今遽下锦衣狱终于国体有伤帝怒甚曰法司锦衣皆刑官何公何私且罪一二言官何遽伤国体有如贪赃壊法欺君防上皆不可问乎宗周曰锦衣膏梁子弟何知礼义聴寺人役使即陛下问贪赃壊法欺君罔上之臣亦不可不付法司也帝大怒曰如此偏党岂堪宪职有间曰开元此疏必有主使疑即宗周金光辰争之帝叱光辰并命议处翌日光辰贬三秩调用宗周革职下刑部议罪阁臣特不发捧原防御前恳救乃免斥为民】
　　李自成犯襄阳遂犯荆州焚献陵
　　【自成由汝宁引兵而西谋抜襄阳为根本时左良玉壁樊城大造战舰驱襄阳一郡人以实军诸降贼附之有众二十万然亲军爱将太半死而降人不奉约束良玉亦渐衰多病不复能与自成角自成乗胜攻良玉良玉退兵南岸结水寨相持以万人扼浅洲贼兵十万争渡不能遏良玉乃宵遁引其舟帅左歩右骑而下至武昌从楚王乞二十万饷曰我为王保境王不应纵兵大掠火光照江中宗室士室奔窜至山谷多为土宼所害驿传道副使王扬基夺门出良玉兵掠其赀并及其子女人畏良玉兵甚于贼贼既得渡长驱犯襄阳官吏皆先遁贼入城乡官蔡思绳宋大勋殉节死贼分兵冠宜城知县陈美固守八昼夜城陷抗骂不已为贼磔死训田世福亦死之防枣阳知县郭裕发礟石击伤多贼愤攻益力城陷身被数槊大骂贼支解之阖门遇害防光化甫簿城知县万敬宗遂自尽贼义之城获全乡官韩应龙自缢死防谷城知县周建中亦殉节宼均州知州胡承熙被执不屈与其子尔英俱死承熙有能声迁刑部员外郎未行遇难防郧阳同知刘璇死之防保康知县万惟坛与妻李氏死之防荆门摄州事承天府同知卢学古誓死守学正张郊芳训程之竒亦盟诸生亍大成殿佐城守贼环攻四日无援城陷学古骂贼不絶口剖腹而死郊芳之竒亦不屈死州同知沈方一门十八人皆遇害贼既陷荆门遂合兵向荆州廵抚陈睿谟急渡江入城奉王常润南奔监司以下皆奔士民遂开门迎贼湘阴王俨铲遇害训撖君锡正衣冠坐明伦堂贼至欲屈之诟骂死贼大索缙绅故相张居正子尚寳丞允修不食死户部员外郎李友兰不屈死诸生王维藩率妻朱氏及二女避难为贼所掠令妻女赴井死遂见杀诸生王图南被执骂死夷陵乡官李云以城陷不屈执至江陵乃絶食死归州千户吕调元率部卒格鬬陷重围中招之降大骂乱刄下贼势大炽所至輙摧破前廵抚宋一鹤乃急趋承天防献陵栅木为城贼忽大至积薪烧之烟罩纯徳山城穿一鼔而登尽毁禋殿守陵巡按御史李振声总兵官钱中选皆降自成欲发献陵陵中有声振山谷惧而止】质实【王扬基潜山人蔡思纯官罗平知县宋大勋官福建通判陈美字在中新建人田世福阳城人郭裕清江人万敬宗南昌人韩应龙官长芦盐运使周建中秦州人胡承熙歙县人刘璇永平人万惟坛曹县人卢学古夏县人张郊芳黄县人程之竒黄冈人沈方桐乡人陈睿谟武进人湘阴王俨铲辽简王植第十一子贵焨于永乐二十二年始封湘隂俨铲其八世孙也撖君锡字賔王绛县人李云官颍州知州有恵政州人建祠祀之谢事归大书名义至重神难欺二语于牖以自警竟殉节如其志　本朝乾隆四十一年追諡陈美忠烈卢学古烈愍蔡思绳宋大勲万敬宗韩应龙周宗建胡承熈刘璇万惟坛沈方张允修李友兰李云节愍田世福等并入祠】






　　御定资治通鉴纲目三编卷三十八
<史部,编年类,御定资治通鉴纲目三编>
　　钦定四库全书
　　御定资治通鉴纲目三编卷三十九
　　【起癸未明庄烈帝崇祯十六年尽甲申明庄烈帝崇祯十七年】凡二年
　　【癸未】十六年春正月李自成陷承天前巡抚佥都御史宋六鹤等死之
　　【一鹤既趍承天与前留守沈夀崇钟祥知县萧汉登陴御守五昼夜闻贼燔献陵汉突围出救贼骑环之汉太呼锂祥今在谁敢惊陵寝者贼挟之去不杀説降不聴城中人有通于贼者开门延之入城遂陷一鹤掌□及乡官从所尚皆死分巡副使张凤翥走入山中贼枸汉僧寺谨视之求死不得乗守者懈乃自刭贼分兵旁掠潜江京山云梦黄陂孝感等县皆陷云梦知县谌吉臣署黄陂知县夏统春潜江乡官欧阳燧孝感乡官程道夀死之贼前锋逼汉阳转攻郧阳按察使髙斗枢逰击王光恩力守乃解去自成遂据承天自号奉天倡义大元帅号罗汝才代天抚民威徳大将军分其众曰标营领兵百队曰先后左古营各领兵三十余队五营以序直昼夜次第休息巡徼严宻逃者谓之落草磔之收男子十五以上四十以下者为兵凡精兵一人従以主刍掌械执爨者十人军令不得蔵白金过城邑不得室处妻子外不得携他妇人寝与悉用单布幕绵甲厚百层矢礟不能入一兵倅马三四匹冬则以茵褥籍其蹄剖人腹为马槽以饲马马见人辄锯牙思噬若虎豹军止即出较骑射曰站队夜四鼓蓐食以聴令所过崇冈峻坂腾马直上水惟惮黄河若淮泗泾渭则万众翘足马背或抱鬛縁尾呼风而渡马蹄所壅阏水为不流临阵阵列马三万名三堵墙前者反顾后者杀之战久不胜马兵佯败诱官兵步卒长鎗三万撃刺如飞马兵囘击无不大胜攻城迎降者不杀守一日杀十之三二日杀十之七三日屠之凡杀人东尸为燎谓之打亮城陷步兵万人环堞下马兵巡徼无一人幸得免张献忠虽至残忍不逮也诸营较所获马驘者上赏弓矢铅铳者次之币帛又次之珠玉为下自成不好酒色脱栗粗粝与其下共甘苦汝才妻妾数十被服纨绮帐下女乐数部厚自奉养自成尝嗤鄙之汝才众数十万用山西举人吉珪为谋主自成善攻汝才善战两人相须若左右手自成下宛叶克梁宋兵强众附有専制心顾独忌汝才乃召汝才所善贺一龙饮缚而杀之晨以十二骑斩汝才于帐中悉兼其众自成在中州所掠城輙焚燬之及渡汉江谋以荆襄为根本改襄阳曰襄京修襄王宫殿居之改禹州曰均平府承天府曰扬武州他府县多所更易又以牛金星言设官爵名号以田见秀刘宗敏为权将军李嵓贺锦刘希尧等为制将军张鼐党守素等为威武将军谷可成任维荣等为果毅将军置五营二十二将上相左辅右弼六政府侍郎郎中従事等官要地设防御使府曰尹州曰牧县曰令封崇王由樻及郡王被执者俱为伯官吏降者并受伪职伪侍郎喻上猷荐所知李开先陈万防贤可用具书币征之开先触墙死万防自经自成既杀汝才一龙寻又袭杀蔺养成夺马守应兵于是十三家七十二营诸大贼降死殆尽而自成献忠独存】质实【云梦西魏析安陆县置明属徳安府今因之孝感后唐置明属徳安府今改属汉阳府黄陂髙齐置明属黄州府今改属汉阳府宋一鹤先以襄阳陷夺职戴罪一鹤连疏引疾下所司核实许解官候代未行及于难沈夀崇宣城人都督有容子忤巡按劾罢亦未行萧汉字云涛南昌人従所尚钟祥人官刑部主事与子士默士熊皆不屈死谌吉臣南昌人夏统春桐城人为黄陂县丞摄县事迁麻城县知县未赴贼攻城督众拒守凡十五昼夜贼怱解去统春度贼必至而众已度甚休于家阅五日贼果突至城遂陷统春巷战力竭被执欲屈之统春指贼魁大骂贼怒防其右手复以左手指贼骂又防之骂不已乃割其舌目怒视皆欲裂又剜其目犹以头触贼遂支解之欧阳璲官盱眙知县归里贼陷潜江被执与妻廖氏同殉节程道夀尝为来安知县贼陷孝感置掌旅守之道夀结里中壮士击杀掌旅贼复至杖之系狱令为书招程良筹道夀曰我不能助良筹灭汝肻助汝耶遂见杀程良筹字持卿孝感人工部尚书注子也与同邑参政夏时亨筑垒于县境之白云山以御贼贼使説降良筹毁其书贼怒设长围攻之相持四十余日觧去既而汉阳武昌为张献忠所陷四面皆贼独白云孤处其间贼颇患之良筹复号召左右诸寨与官兵掎角进兵恢复孝感云梦进薄徳安兵收退保白莲寨寨中人素通贼为内应良筹遂被执説降不屈羁之密室寻左良玉遣将攻徳安贼惧拥良筹令止外兵不従逼良筹偕行又不従遂被杀崇王由樻胁授伪职为襄阳伯令谕降州县之未陷者不従杀之于泌阳城喻上猷石首人尝为御史李开先陈万防皆陵举人本朝乾隆四十一年追諡萧汉忠烈宋一鹤沈夀崇谌吉臣夏统春烈愍従所尚欧阳璲程道夀程良筹】
　　【节愍李开先陈万防入祠其时绅士遇贼被害者又有汝宁照磨张大道云梦生员袁启观安乐生廖应元并予入祠张大道宜都人家居流贼据宜都大道团练义兵二千余人攻城为贼所袭父子五人俱力战死袁启观廖应元皆结寨御贼贼攻破之应元以骂贼射死启观磔死】
　　二月乙丑朔日有食之
　　贼陷武冈州杀岷王企
　　【贼党马守应陷澧州窥常徳土防甘明扬等应之攻破武冈州縦掠岷邸岷王企遂遇害生员袁承孟率子梦麟督乡兵之为贼所蹙投潭水死梦麟战殁先是湖南土防有飞天王江长子洪老殻者横行湘乡安化益阳宁乡间犯湘潭长沙总兵尹先民合兵之战桃花江阵斩飞天王俘江长子洪老殻溺死贼悉定而临武刘新宇监山李荆楚复大炽谓之临蓝贼据山寨纳亾命同出犯常徳衡州围桂阳州先民率裨将贡王猷土师谭仰庭来援围始解寻以二百余艘由衡湘犯长沙攻十余日不克乃引去转攻袁州直逼永州将由东安水道防入广西于是合湖广广东广西福建兵防沅抚陈睿谟檄先民将主客兵万五千人讨刘新宇败贼铜梁桥用计缚新宇诛之余贼推新宇弟秀宇为主婴险阻以拒官军官军四路夺隘入直抵其巢擒秀宇广东广西福建兵分道入蓝山藤本轇轕不得进遂纵火焚之乗烟而上先后杀贼首曽戒奴郭子奴等李荆楚就防临蓝贼平而诸盗时窃发患不得息及是竟陷岷藩势张甚巡按御史刘熙祚驰击甘明掦于常徳破其众斩明掦方还兵长沙而张献忠已临江欲渡湖南大震矣是时流贼防兵十五六年蹂躙半天下独浙江江西福建广东广而未罹其患顾常患土冦江西有九连山贼攻掠赣州之龙南定南恵州之和平潮州之平逺广东有罗冈贼张惟元流扰程乡及福建之上杭武平清流僭号永兴称为王而浙江则有许都之乱许都者东阳诸生副使达道之孙家富任侠好施隂以兵法部勒賔客于弟思得一官绍兴推官陈子龙常荐诸上官不用防有义乌奸人假中官名招兵者都无与也束阳知县姚逊木利都所有文致都求赂不应都葬母山中防者万人逊木告监司曰都】
　　【反矣遣役收捕之送塟者大噪遂里帛反号白头兵旬日间聚众数万连陷束阳义乌浦江遂逼金华既而引去巡按御史左光先命子龙为监军往讨稍有俘获都退屯山中官军仰攻不能下监司欲抚之语子龙曰贼聚粮据险非旷日不克我兵万人止五日粮柰何子龙曰都旧识也请往察之乃单骑入都营贲数其罪谕令归降待以不死遂挟都走山中散遣其众而以二百人降光先乃斩都等六十余人于江浒自是一二年间浙东土冦蠭起皆称白头兵盖自都始】质实【湘乡东汉圻湘南县地置安化宋析益阳县地置宁乡宋析长沙县地置明并属长沙府湘潭秦湘南萧梁改湘潭元升州明复为县亦属长沙府今悉因之桃花江在益阳县西南六十里源出梓梁岩西北流迳浮邱山北又北流四十里入资江临武汉县五代晋省入平阳宋复置蓝山县汉南平隋改蓝山明并属桂阳州以隶于衡州府今迳属桂阳州桂阳唐置宋升为军元改路明降州属衡州府本朝雍正十年升直隶州东安宋以零陵县之东安塲置明属永州府今因之铜梁桥在嘉禾县东南三十里蓝山在桂阳州西百里按临武蓝山二县界荟萃苍翠浮空如蓝定南明隆庆二年析能南安逺信丰三县地置属赣州府今因之平逺明嘉靖四十三年析兴宁程乡二县地置属潮州府今改属嘉应州罗冈山在兴宁县北八十里清流宋析长汀宁化二县地置明属汀州府东阳唐析义乌县地置明属金华府今皆因之岷王企庄王楩九世孙刘熙祚字仲缉武进人陈子龙字卧子松江华亭人左光先桐城人光斗弟也　本朝乾隆四十一年袁承孟及子梦麟并入祠】
　　三月左良玉军作乱南京戒严
　　【良玉既縦掠武昌居二十余日李自成前锋逼汉阳乃避之东去居人登蛇山以望呌呼更生曰左兵过矣良玉所部多降兵叛卒桀悍不驯禆将王允成为乱首摊兵十余万自九江而下破建徳刧池阳去芜湖四十里泊舟三山荻港漕艘盐舶尽夺以载兵声言饷乏欲寄孥于南京文武大吏相顾谔眙陈师江上为守御士民一夕数徙商旅不行都御史李邦华被召道湖口叹曰中原安静土东南一角耳身为大臣忍坐视决裂袖手而去耶草檄告良玉以危词动之艮玉气乃沮邦华用便宜发九江库银十五万饷之而身入其军开诚慰劳一军稍安邦华入见帝论良玉溃兵之罪请归罪于王允成帝乃令良玉诛允成而奬其能定变良玉卒留允成于军中不诛也良玉以贼萃湖北不敢婴其锋遂留安庆久之徐溯九江而上当是时官军所至辄肆攻剽凤阳总督马士英遣使者李章玉徴贵州兵讨贼于道掠江西为乐平吏民所拒击比抵徽州境复大掠民遂以为贼羣起破走之章玉讳言激变谓徽民抗拒官军实在籍御史金声及推官吴翔凤所主使士英以闻声两疏陈辨帝察其无罪不问】质实【蛇山在武昌府城内东隅一名髙冠山即黄鹄山支阜建徳汉石城县地唐初为秋浦县地至徳二载始分置至徳县五代杨行密改建徳明属池州府今因之池阳谓贵池青阳也贵池隋秋浦县杨行密改贵池明为池州府治今因之三山在繁昌县东北三十五里山之东为三山矶荻港在繁昌县西五十里吴凤翔大兴籍南昌人】
　　发眀【左良玉骁勇善战屡殱巨盗一时威名出诸将右乃以骄亢生心缓追养冦督师檄调而不前将士败亾而不救跋扈极矣甚且縦兵淫掠破邑攻城致令居人畏左军甚于畏盗兵是平盗者又増一盗矣溃兵之变向使无邦华之檄告权宜戢乱其势必有不可言者朝议但归罪于偏裨而转奬其能定变可谓舍豺狼而问狐貍而良玉乃覔匿允成而不诛此其意中宁复有朝廷哉而当时尚欲倚以办贼是但知其材任攻战而不知其行已同于盗贼矣】
　　夏四月我
　　大清兵北还
　　【大清兵自山东还至近畿诸路援军亦随而北终未敢一战给事中熊汝霖因言兵入墙子岭以来南北往返诸军谨随于后如厮隶之于贵官负弩前驱望尘靡及何名为将何名为督师帝深然之汝霖复言外县难民纷纷入都不云被兵而云避援军兵破霸州未尝杀僇百姓援军继至遂无孑遗朝廷嵗费数百万金钱以养兵岂欲毒我赤子帝其语激谪为福建按察使照磨而近畿峰火日亟帝忧甚大学士吴甡方奉命办流宼周延儒不得已自请视师帝大喜降手勅奬以召虎裴度赐章服白金文绮上驷给金帛赏军延儒驻通州亦不敢战惟与幕下客饮酒娱乐而日腾章奏防及】
　　【大清兵北旋至懐柔赵光抃合唐通白广恩等八镇兵邀战于螺山皆渍总兵张登科和应荐败殁延儒侦大清兵已还乃言兵退请下兵部议将吏功罪遂归京师时援军多畏缩观望其以死事闻者有大同参将吴希稷守备张尔垫与登科等先后战死是冬大清兵攻寕逺前屯縂兵李辅明驰救殁于阵而寕逺总兵王定宸及别将李鸣凤罗文耀陶宗仪杨伦皆与城殉】质实【螺山在懐柔县北吴希稷连城人张尔垫大同人王定宸李鸣凤罗文耀杨伦皆辽东人陶宗仪密云人　本朝乾隆四十一年追諡张】
　　【登科和应荐吴希稷张尔垫李辅明杨伦烈愍王定宸李鸣凤罗文耀陶宗仪节愍】
　　五月以魏藻徳为少詹事兼东阁大学士预机务【藻徳以十三年举进士既殿试帝恩得异才复召四十八人于文华殿问方畧藻徳口才防给自叙十一年佐有司守通州功帝善之擢置第一授修撰及都城戒严疏陈兵事又召对称防帝意其有抱负擢礼部右侍郎兼东阁大学士入阁辅政藻徳力辞部衔乃改少詹事正统末年兵事孔棘彭时以殿试第一人逾年即入阁然以原官预机务未有超拜大学士者陈演见帝遇之厚曲相比附八月补行防试引为副总裁越蒋徳璟黄景昉而用之藻徳居位一年无所建白但偶议令百官捐助而已】质实【魏藻徳顺天通州人】
</div>
    <div class="pagination">
<a href="御定资治通鉴纲目三编_page68.html">上一页</a><span>...</span><a href="御定资治通鉴纲目三编_page64.html">64</a><a href="御定资治通鉴纲目三编_page65.html">65</a><a href="御定资治通鉴纲目三编_page66.html">66</a><a href="御定资治通鉴纲目三编_page67.html">67</a><a href="御定资治通鉴纲目三编_page68.html">68</a><span class="current-page">69</span><a href="御定资治通鉴纲目三编_page70.html">70</a><a href="御定资治通鉴纲目三编_page71.html">71</a><a href="御定资治通鉴纲目三编_page72.html">72</a><a href="御定资治通鉴纲目三编_page73.html">73</a><a href="御定资治通鉴纲目三编_page70.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
