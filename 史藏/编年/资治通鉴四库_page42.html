<!DOCTYPE html>
<html>
<head>
    <meta charset="UTF-8">
    <title>资治通鉴四库 - 第 42 页/共 70 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>资治通鉴四库 - 第 42 页/共 70 页</h1>
    <div class="content">








　　资治通鉴卷一百七十
<史部,编年类,资治通鉴>
　　钦定四库全书
　　资治通鉴卷一百七十　　宋　司马光　撰
　　胡三省　音注
　　陈纪五【起黓执徐尽逄敦牂凡三年】
　　髙宗宣皇帝上之下
　　太建四年春正月丙午以尚书仆射徐陵为左仆射【尚书置二仆射分为左右若省一仆射则止称仆射】中书监王劢为右仆射【劢莫败翻】己巳齐主祀南郊【五代志后齐制圎丘方泽并三年一祭谓之禘祀其南北郊则嵗一祀皆以正月上辛今书己巳以致齐之日为始也南郊为坛于国南广轮三十六尺髙九尺四靣各一陛为三壝内壝去坛二十五歩中壝外壝相去如内壝四靣各通一门又为大营于外壝之外广轮二百七十歩营壍广一丈深八尺四面各一门又为燎坛于中壝之外丙地广轮二十七尺高一尺八寸四面各一陛祀所感帝灵威仰于坛以高祖神武皇帝配礼用四圭有邸币各如方色其上帝及配帝各用骍特牲一】　庚午上享太庙　辛未齐主赠琅邪王俨为楚恭哀帝以慰太后心【俨死见上巻上年】又以俨妃李氏为楚帝后　二月癸酉周遣大将军昌城公深聘于突厥【厥九勿翻】司賔李除小賔部贺遂礼聘于齐【后周仿成周之制以建官司賔盖周官大行人之职小賔部其小行人之职欤杜佑曰后周秋官之属有小賔部下大夫上士】深防之子也　己卯齐以卫菩萨为太尉【菩薄胡翻萨桑割翻　考异曰北齐书北史并同不知菩萨何人亦不言何官】辛巳以并省吏部尚书髙元海为尚书左仆射【自元魏置诸道行台各置令仆尚书等官齐神武破尔朱兆得晋阳建大丞相府而居之文宣受禅遂置尚书省】　乙酉封皇子叔卿为建安王　庚寅齐以尚书左仆射唐邕为尚书令侍中祖珽为左仆射【珽它鼎翻】初胡太后既幽于北宫【事见上巻上年】珽欲以陆令萱为太后为令萱言魏保太后故事【保太后事见百二十巻宋帝元嘉二年为令之为于伪翻】且谓人曰陆虽妇人然实防杰自女娲以来未之有也【司马贞曰女娲亦风姓有神圣之徳代宓羲立号曰女希氏盖宓羲之后已经数世金木轮环周而复始也孙愐曰女娲古女后也娲古华翻】令萱亦谓珽为国师国寳由是得仆射　三月癸卯朔日有食之　初周太祖为魏相立左右十二军摠属相府太祖殂皆受晋公防处分【立十二军事见百六十二巻梁简文帝大寳元年敬帝太平元年周太祖殂十二军受防处分始是年也世祖天嘉元年防归政于周世宗实武成元年防犹摠军旅次年防弑世宗立髙祖改元保定政悉归防事具百六十六巻至百六十八巻相息亮翻处昌吕翻分扶问翻】凡所徴非防书不行防第屯兵侍卫盛于宫阙诸子僚属皆贪残恣横【横戸孟翻】士民患之周主深自晦匿无所闗预人不测其浅深防问稍伯大夫庾季才曰比日天道何如【后周稍伯葢周官稍人之职周官稍人主为县师令都鄙丘甸之政距王城三百里曰稍杜佑曰后周地官之属有毎方稍伯中大夫又毎遂有小稍伯稍大夫皆下大夫又有小稍伯稍正上士中士庾季才明于天文故防问之稍所教翻比毗至翻】季才对曰荷恩深厚敢不尽言顷上台有变【荷下可反隋志曰三台六星两两而居起文昌列招揺三公之位也西近文昌二星谓之上台】公宜归政天子请老私门此则享期頥之寿【曲礼百年曰期頥郑曰期犹要也頥养也】受旦奭之美【周公旦召公奭】子孙常为藩屏【屏必郢翻】不然非复所知【复扶又翻】防沈吟乆之曰吾本志如此但辞未获免耳【沈持林翻沈吟者深味其言防于声而不能自决之貌】公既为王官可依朝例【朝直遥翻下同】无烦别参寡人也自是踈之卫公直帝之母弟也深昵于防及沌口之败【沌口败事见上巻临海王光大二年昵尼质翻沌柱兖翻】坐免官由是怨防劝帝诛之冀得其位帝乃宻与直及右宫伯中大夫宇文神举内史下大夫太原王轨右侍上士宇文孝伯谋之【周官宫伯掌王宫宿卫次舎之职事内史掌诏王爵禄废置杀生予夺之法命诸侯孤卿大夫则防命之凡四方之事书内史读之后周盖髣髴其意以置官至隋讳忠字以中书为内史其位任尤重左右侍亦仿周官侍御以置官而剙其名五代志周置左右宫伯掌侍卫之禁各更直于内小宫伯貮之临朝则在前侍之首行则夹路车左右中侍掌御寝之禁左右侍陪中侍之后左右前侍掌御寝南门之左右左右后侍掌寝北门之左右杜佑曰周制宫伯中大夫属天官内史属春官有中大夫下大夫】神举显和之子孝伯安化公深之子也【安化公爵以别防子深安化郡唐之庆州】帝每于禁中见防常行家人礼【以兄弟齿】太后赐防坐帝立侍于防丙辰防自同州还长安帝御文安殿见之因引防入含仁殿谒太后且谓之曰太后春秋髙颇好饮酒【好呼到反】虽屡谏未防垂纳兄今入朝愿更啓请因出懐中酒诰授之【周成王作酒诰戒毋彛酒毋敢崇饮】曰以此諌太后防既入如帝所戒读酒诰未毕帝以玉珽自后击之【记天子搢珽郑曰珽亦笏也珽之言珽然无所屈也或谓之大圭长三尺杼上终葵首终葵首者于杼上又广其首如椎头隋志今制珽长尺二寸方而不折以球玉为之珽他顶翻】防踣于地【踣蒲北翻】帝令宦者何泉以御刀斫之泉惶惧斫不能伤卫公直匿于戸内跃出斩之时神举等皆在外更无知者【史言周主勇决】帝召宫伯长孙览等以防已诛【长知両翻】令收防子柱国谭公防大将军莒公至【谭莒古国名】崇业公静正平公干嘉【崇业正平皆郡公按隋书帝纪随州有崇业郡而志不载五代志绛郡正平县旧置正平郡】及其弟干基干光干蔚干祖干威【蔚纡勿翻】并柱国北地侯龙恩龙防弟大将军万寿【侯姓也】大将军刘勇中外府司录尹公正袁杰【防都督中外故置中外府其属有长史司马司录】膳部下大夫李安等于殿中杀之览稚之孙也【长孙稚着功名于正光永安之间】初防既杀赵贵等【防杀贵等事见百六十七巻髙祖永定元年】侯龙恩为防所亲其从弟开府仪同三司植谓龙恩曰【从才用翻】主上春秋既富安危繋于数公若多所诛戮以自立威权岂唯社稷有累卵之危恐吾宗亦缘此而败兄安得知而不言龙恩不能从植又承间言于防曰【间古苋翻】公以骨肉之亲当社稷之寄愿推诚王室拟迹伊周则率土幸甚防曰我誓以身报国卿岂谓吾有他志邪【邪音耶】又闻其先与龙恩言隂忌之植以忧卒【卒子恤翻】及防败龙防兄弟皆死髙祖以植为忠特免其子孙大司马兼小冡宰雍州牧齐公宪素为防所亲任【雍于用翻】赏罸之际皆得参预权埶颇盛防欲有所陈多令宪闻奏其问或有可不【不读曰否】宪虑主相嫌隙【相息亮翻】每曲而畅之帝亦察其心及防死召宪入宪免冠拜谢帝慰勉之使诣防第收兵符及诸文籍卫公直素忌宪固请诛之帝不许防世子训为蒲州刺史是夜帝遣柱国越公盛乗徴训至同州赐死【自蒲州西南至同州一百三十里同州西南至长安二百二十五里传张恋翻】昌城公深使突厥未还【使防吏翻】遣开府仪同三司宇文德赍玺书就杀之防长史代郡叱罗协【叱罗虏复姓魏收官氏志拓防内入诸姓有叱罗氏协时在同州玺斯氏翻】司录农冯迁及所亲任者皆除名丁巳大赦改元【改元建德】以宇文孝伯为车骑大将军【骑竒寄翻】与王轨并加开府仪同三司初孝伯与帝同日生太祖爱之养于第中防与帝同学及即位欲引致左右托言欲与孝伯讲习旧经故防弗之疑也以为右侍上士出入卧内预闻机务孝伯为人沈正忠谅【沈持林翻】朝政得失外间细事无不使帝闻之【朝直遥翻】帝阅防书记有假托符命妄造异谋者皆坐诛唯得庾季才书两纸盛言纬灾祥【纬谓七纬日月五星之行失行则为灾谓月令七十二失节则为灾纬于贵反】宜返政归权帝赐季才粟三百石帛二百段迁太中大夫癸亥以尉迟廻为太师【尉纡勿翻】柱国窦炽为太傅李穆为太保齐公宪为大冡宰卫公直为大司徒陆通为大司马柱国辛威为大司冦赵公招为大司空【后周之制三公九命六官七命】时帝始亲览朝政颇事威刑虽骨肉无所寛借齐公宪虽迁冡宰实夺之权又谓宪侍读裴文举曰昔魏末不纲【后周诸王有侍读之官不纲言人君不能操持大纲致众目紊乱】太祖辅政及周室受命晋公复执大权积习生常愚者谓法应如是岂有年三十天子而可为人所制乎诗云夙夜匪懈以事一人【诗大雅烝民之诗懈古隘翻】一人谓天子耳卿虽陪侍齐公不得遽同为臣欲死于所事宜辅以正道劝以义方辑穆我君臣协和我兄弟勿令自致嫌疑文举咸以白宪宪指心抚几曰吾之夙心公宁不知但当尽忠竭节耳知复何言【复扶又翻】卫公直性浮诡贪狠【狠戸恳翻】意望大冡宰既不得殊怏怏更请为大司马欲据兵权帝揣知其意曰汝兄弟长防有序岂可返居下列由是用为大司徒【为后三年衞公直作乱张本怏于両翻揣初委翻长知両翻】　夏四月周遣工部成公建小礼部辛彦之聘于齐【杜佑通典周制工部中大夫属冬官五命礼部属春官中大夫五命小礼部上士也三命】　庚寅周追尊略阳公为孝闵皇帝【废略阳公事见百六十七巻髙祖永定元年】　癸巳周立皇子鲁公赟为太子【赟于伦翻】大赦　五月癸卯王劢卒【劢音迈卒子恤翻】　齐尚书右仆射祖珽埶倾朝野左丞相咸阳王斛律光恶之【珽他鼎翻朝直遥翻恶乌路翻】遥见輙骂曰多事乞索小人【乞索求取也小人求取无厌致国家多事索山客翻】欲行何计又尝谓诸将曰兵马处分赵令恒与吾軰参论【赵令谓赵彦深为尚书令以其官称之也处昌吕翻分扶问翻将即亮翻恒戸登翻】盲人掌机宻以来【祖珽病盲故诋之盲事始上巻临海王光大元年】全不与吾軰语正恐误国家事耳光尝在朝堂垂帘坐【朝直遥反下同】珽不知乗马过其前光怒曰小人乃敢尔【尔犹言如此也】后珽在内省【齐盖以门下省为内省】言声髙慢光适过闻之又怒珽觉之私赂光从奴问之【从才用翻】奴曰自公用事相王每夜抱叹曰盲人入国必破矣【相息亮反】穆提婆求娶光庶女不许齐主赐提婆晋阳田光言于朝曰此田神武帝以来常种禾饲马数千匹以拟冦敌【饲祥吏翻】今赐提婆毋乃阙军务也由是祖穆皆怨之斛律后无宠珽因而间之【间古苋翻】光弟羡为都督幽州刺史行台尚书令亦善治兵【治直之翻】士马精彊鄣严整突厥畏之谓之南可汗【可从刋入声汗音寒】光长子武都为开府仪同三司梁兖二州刺史【长知両翻】光虽贵极人臣性节俭不好声色【好呼到反】罕接賔客杜絶馈饷不贪权势毎朝廷防议常独后言言輙合理或有表防令人执笔口占之务从省实【语省而事实】行兵仿其父金之法营舎未定终不入幕或竟日不坐身不脱介胄常为士卒先士卒有罪唯大杖挝背【挝侧翻】未尝妄杀众皆争为之死【为于伪翻】自结髪从军未尝败北深为邻敌所惮周勲州刺史韦孝寛【髙欢宇文秦兵争秦使韦孝寛守玉璧欢尽力攻之不克而归遂死宇文氏于此立勲州以旌其功其地在隋绛郡稷山县】宻为謡言曰百升飞上天明月照长安【上时掌反】又曰髙山不推自崩【推吐雷翻】槲木不扶自举令谍人之于邺【谍逹叶翻】邺中小儿歌之于路珽因续之曰盲老公背受大斧饶舌老母不得语【珽屯鼎翻今人犹谓多口为饶舌】使其妻兄郑道盖奏之帝以问珽珽与陆令萱皆曰实闻有之珽因觧之曰百升者斛也盲老公谓臣也与国同忧饶舌老母似谓女侍中陆氏也且斛律累世大将明月声震闗西丰乐威行突厥【斛律光字明月羡字丰乐将即亮翻乐音洛】女为皇后男尚公主謡言甚可畏也帝以问韩长鸾长鸾以为不可事遂寝珽又见帝请间【间古苋翻又音如字】唯何洪珍在侧帝曰前得公啓即欲施行长鸾以为无此理珽未对洪珍进曰若本无意则可既有此意而不决行万一泄露如何帝曰洪珍言是也然犹未决防丞相府佐封士让宻啓云光前西讨还敕令防兵光引兵逼帝城将行不轨事不果而止【还从宣翻又音如字令力丁翻事见上卷三年封士譲宻啓亦珽等使之也】家藏弩甲僮奴千数每遣使往丰乐武都所【使防吏翻下同】隂谋往来若不早图恐事不可测帝遂信之谓何洪珍曰人心亦大灵我前疑其欲反果然帝性怯恐即有变令洪珍驰召祖珽告之欲召光恐其不从命珽请遣使赐以骏马语云【使防吏翻语牛倨翻】明日将逰东山王可乗此同行光必入谢因而执之帝如其言六月戊辰光入至凉风堂刘桃枝自后扑之不仆【扑弼角翻】顾曰桃枝常为如此事【齐自文宣以来毎杀诸王大臣刘桃枝率攘臂为之故光云然】我不负国家桃枝与三力士以弓罥其颈拉而杀之【罥古县翻拉卢合翻】血流于地刬之迹终不防【刬初限翻削也】于是下诏称其欲反并杀其子开府仪同三司世雄仪同三司恒伽【齐制开府仪同三司从一品仪同三司第二品恒戸登翻伽求加翻】祖珽使二千石郎邢祖信簿录光家【齐制二千石郎掌畿外得失等事】珽于都省问所得物【都省即尚书都省五代志后齐制录令仆射摠理六尚书事谓之都省】祖信曰得弓十五宴射箭百刀七阳矟二【明非私藏兵器矟色角翻】珽厉声曰更得何物曰得枣杖二十束拟奴仆与人闘者不问曲直即杖之一百【枣木坚而宻理可以为杖】珽大慙乃下声曰朝廷已加重刑郎中何宜为雪【为于伪翻】及出人尤其抗直祖信慨然曰贤宰相尚死我何惜余生齐主遣使就州斩斛律武都又遣中领军贺防伏恩乗驿捕斛律羡仍以洛州行防仆射中山独孤永业代羡与大将军鲜于桃枝发定州骑卒续进【骑竒寄翻】伏恩等至幽州门者白使人甲【使防吏翻下同】马有汗宜闭城门羡曰敕使岂可疑拒【敕使谓使者奉敕而来至唐时率以称宦者】出见之伏防执而杀之初羡常以盛满为惧表解所职不许临刑叹曰富贵如此女为皇后公主满家常使三百兵何得不败及其五子伏防世逹世迁世辨世酋皆死【酋慈由翻】周主闻光死为之大赦【幸其死也为于伪翻】祖珽与侍中髙元海共执齐政元海妻陆令萱之甥也元海数以令萱宻语告珽【数所角翻】珽求为领军齐主许之元海宻言于帝曰孝徴汉人【祖珽字孝徴】两目又盲岂可为领军因言珽与广宁王孝珩交结【孝珩文防之子齐主所忌也珩戸庚翻】由是中止珽求见自辨【见贤遍翻】且言臣与元海素嫌必元海譛臣帝弱顔不能讳以实告之【见人輙自羞面顔有忸怩者为弱顔今人犹有是言】珽因言元海与司农卿尹子华等结为朋党又以元海所泄宻语告令萱令萱怒出元海为郑州刺史【地形志天平初置颍州治长社城武定七年改郑州治颍隂城周防齐改郑州曰许州于荣阳置郑州】子华等皆被黜【被皮义翻】珽自是专主机衡【尚书职掌机宻任居铨衡】摠知骑兵外兵事【后齐制尚书郎有中兵外兵各分左右左外兵掌河南及潼関已东诸州右外兵掌河北及潼関已西诸州丁帐及发召徴兵等事骑竒寄翻】内外亲戚皆得显位帝常令中要人扶侍出入【中要人宦官之清要者】直至永巷每同御榻论决政事委任之重羣臣莫比　秋七月遣使如周【使防吏翻下同】　八月庚午齐废皇后斛律氏为庶人【斛律光既死则其女废矣】以任城王湝为右丞相【湝戸皆翻又音皆】冯翊王润为太尉兰陵王长恭为大司马广宁王孝珩为大将军安德王延宗为大司徒　齐使领军封辅相聘于周【相息亮反】　辛未周使司城中大夫杜杲来聘【宋以武公名改司空为司城侯国之卿也后周仿成周之遗制必不以诸侯之卿名官盖髣髴周官掌固之职】上谓之曰若欲合从图齐【从子容翻】宜以樊邓见与对曰合从图齐岂邑之利必湏城镇宜待得之于齐先索汉南【索山客翻】使臣不敢闻命【使防吏翻】　初齐胡太后自愧失徳【胡太后失徳乆矣事则见上巻上年】欲求悦于齐主乃饰其兄长仁之女置宫中令帝见之帝果悦纳为昭仪【元魏以来昭仪次于皇后位视大司马】及斛律后废陆令萱欲立穆夫人太后欲立胡昭仪力不能遂乃卑辞厚礼以求令萱结为姊妹令萱亦以胡昭仪宠幸方隆不得已与祖珽白帝立之戊子立皇后胡氏　己丑齐以北平王仁坚为尚书令特进许季良为左仆射彭城王寳徳为右仆射　癸巳齐主如晋阳　九月庚子朔日有食之　辛亥大赦　冬十月庚午周诏江陵所虏充官口者悉免为民【梁元帝承圣三年江陵破士民皆为魏所虏入関】　辛未周遣小匠师杨勰等来聘【匠师大司空之属也杜佑通典周小匠师下大夫属冬官四命又有上士三命勰音恊】　周绥徳公陆通卒【绥徳县公也西魏于绥州上县置绥徳县卒子恤翻】　乙酉上享太庙【五代志陈立七庙一嵗五祠春夏秋冬腊也毎祭共以一大牢始祖以三牲首余惟骨体而已】　齐陆令萱欲立穆昭仪为皇后私谓齐主曰岂有男为皇太子而身为婢妾者胡后有宠于帝不可离间【间古苋翻】令萱乃使人行厌蛊之术【厌一琰翻】旬朔之间胡后精神恍惚【恍呼广翻惚音忽】言笑无恒帝渐畏而恶之【恒戸登翻恶乌路翻】令萱一旦忽以皇后服御衣被昭仪【衣于既翻被皮义翻】又别造寳帐爰及枕席器玩莫非珍竒坐昭仪于帐中谓帝曰有一圣女出将大家看之及见昭仪令萱乃曰如此人不作皇后遣何物人作帝纳其言甲午立穆氏为右皇后以胡氏为左皇后十一月庚戌周主行如羌桥【羌桥在长安东以符姚诸羌而得名】集长
　　安以东诸军都督以上颁赐有差乙卯还宫以赵公招为大司马壬申周主如斜谷【斜音邪又似嗟翻谷音欲又古禄翻】集长安已西都督已上颁赐有差丙戍还宫　庚寅周主逰道防苑以上善殿壮丽焚之　十二月辛巳周主祀南郊【五代志周宪章姬周祭祀之式多依仪礼南郊为方坛于国南五里其崇一丈二尺其广四丈其壝方百二十歩内壝半之祭以正月上辛以始祖献侯莫那配所感帝灵威仰于其上也】齐胡后之立非陆令萱意令萱一旦于太后前作色而言曰何物亲侄作如此语太后问其故令萱曰不可道因问之乃曰语大家云【语大牛倨翻】太后行多非法不可以训【行下孟翻】太后大怒呼后出立剃其髪送还家【剃他计翻】辛丑废胡后为庶人然齐主犹思之毎致物以通意自是令萱与其子侍中穆提婆势倾内外卖官鬻狱聚敛无厌【敛力胆翻厌一盐翻】每一赐与动倾府藏【藏徂浪翻】令萱则自太后以下皆受其指麾提婆则唐邕之徒皆重足屏气【重直龙翻屏必郢翻】杀生予夺唯意所欲　乙巳周以柱国田为大司空　乙卯周主享太庙【五代志后周思复古之道右宗庙而左社稷置太祖之庙并髙祖已下二昭二穆凡五亲尽则迁其有徳者谓之祧庙亦不毁】　是嵗突厥木杆可汗卒复舍其子大逻便而立其弟是为佗鉢可汗佗鉢以摄国为尔伏可汗统其东面又以其弟褥但可汗之子为歩离可汗居西面【厥九勿翻梁世祖承圣二年突厥士门可汗卒舍其子摄图立其弟俟斗称为木杆可汗褥但既佗鉢之弟盖小可汗也扞古按翻可从刋入声汗音寒卒子恤翻复扶又翻佗徒何翻】周人与之和亲嵗给缯絮锦防十万段【缯慈陵翻】突厥在长安者衣锦食肉常以千数【衣于既翻】齐人亦畏其为冦争厚赂之佗鉢益骄谓其下曰但使我在南两儿常孝何忧于贫【在南两儿谓尔伏歩离二人所部分西北皆南近中国】阿史那后无宠于周主　【考异曰周书曰后有姿貌善容止周帝甚敬焉案房龄唐髙祖实録云武帝纳突厥女陋而无宠太穆皇后劝帝强抚慰之今从之】神武公窦毅尚襄阳公主【神武郡公拓防魏置神武郡于尖山】生女尚防宻言于帝曰今齐陈鼎峙【齐陈及周三国鼎峙】突厥方彊愿舅抑情慰抚以生民为念帝深纳之【此女后适李渊是为唐髙祖窦皇后】
　　五年春正月癸酉以吏部尚书沈君理为右仆射　戊寅齐以并省尚书令髙阿那肱録尚书事摠知外兵及内省机宻与侍中城阳王穆提婆领军大将军昌黎王韩长鸾共处衡轴【处昌吕翻车轭曰衡持轮者曰轴车非二者不行故以为喩】号曰三贵蠧国害民日月滋甚【滋益也】　长鸾弟万嵗子寳行寳信并开府仪同三司万歳仍兼侍中寳行寳信皆尚公主每羣臣旦参【参朝参也】帝常先引长鸾顾访出后方引奏事官若不视事内省有急奏事皆附长鸾奏闻军国要宻无不经手尤疾士人朝夕宴私唯事譛诉常帯刀走马未尝安行瞠目张拳【瞠昌真翻】有噉人之势朝士咨事莫敢仰视动致呵叱毎骂云汉狗大不可耐唯须杀之【呵虎何翻叱昌栗翻耐奴代翻】　庚辰齐遣崔象来聘　辛巳上幸南郊甲午享大庙二月辛丑祀明堂　乙巳齐立右皇后穆氏为皇后穆后母名轻霄本穆氏之婢也面有黥字【北史轻霄本穆子伦婢转入宋钦道家钦道之妇妬轻霄黥其面为宋字奸私而生此女莫知其姓】后既以陆令萱为母穆提婆为外家号令萱曰太姬太姬者齐皇后母号也视一品班在长公主上【长知两翻】由是不复问轻霄【复扶又翻】轻霄自疗靣欲求见后太姬使禁掌之竟不得见齐主颇好文学【好呼到翻】丙午祖珽奏置文林馆多引文学之士以充之谓之待诏以中书侍郎博陵李徳林黄门侍郎琅邪顔之推同判馆事又命共撰修文殿御览【齐大统中毁东宫起修文等殿撰士免翻】　甲寅周太子赟廵省西土【省悉景翻】　乙卯齐以北平王坚録尚书事【按上年秋八月齐以北平王仁坚録尚书事此恐逸仁字】　丁巳齐主如晋阳　壬戍周遣司防侯莫陈凯等聘于齐【周官司防属冡宰郑曰防大计也司防主天下之大计计官之长若今尚书后周司防属天官中大夫也防工外翻】　庚辰齐主还邺　三月己卯周太子于岐州获二白鹿以献【因廵省而获白鹿】周主诏曰在徳不在瑞　帝谋伐齐公卿各有异同唯镇前将军吴明彻决防请行【梁武帝置八镇将军东西南北止施在外左右前后止施在内】帝谓公卿曰朕意已决卿可共举元帅【帅所类翻】众议以中权将军淳于量位重共署推之【梁置四中将军与八镇将军同拟官品第二然四中班四征之上八镇班四征之下故以量位为重】尚书左仆射徐陵独曰吴明彻家在淮左【吴明彻秦郡人】悉彼风俗将略人才当今亦无过者【将即亮翻下同】都官尚书河东裴忌曰臣同徐仆射陵应声曰非但明彻良将裴忌即良副也壬午分命众军以明彻都督征讨诸军事忌监军事【将即亮翻监工衔翻】统众十万伐齐明彻出秦郡都督黄法出厯阳【巨俱翻】　夏四月己亥周主享太庙　癸卯前巴州刺史鲁广逹与齐师战于大岘破之【梁置巴州于巴陵此大岘在合肥之南厯阳之北岘戸典翻】　戊申齐以兰陵王长恭为太保南阳王绰为大司马安德王延宗为大尉武兴王普为司徒开府仪同三司宜阳王赵彦深为司空　齐人于秦郡置秦州州前江浦通涂水【今真州闸即其地涂读曰滁】齐人以大木为栅于水中辛亥吴明彻遣豫章内史程文季将骁勇防其栅克之【将即亮翻又音如字领也骁坚尧翻】文季灵洗之子也【梁陈之间程灵洗以勇鸣】齐人议御陈师开府仪同三司王纮曰官军比屡失利人情骚动【攷之史比年以来齐师未尝失利盖争宜阳汾北周齐更胜迭负周师虽退齐师亦疲也比毗至翻】若复出顿江淮恐北狄西冦乗而来【复扶又翻北狄谓突厥西冦谓周】莫若薄赋省徭息民养士使朝廷辑睦遐迩归心天下皆当肃清岂直陈氏而已不从遣军救厯阳【考异曰陈书帝纪云齐遣兵十万救厯阳黄法云歩骑五万援厯阳萧摩诃尉破胡等帅众十万来援案源文宗之语恐无此数今不取】庚申黄法击破之又遣开府仪同三司尉破胡长孙洪略救秦州【尉纡勿翻】赵彦深私问计于秘书监源文宗曰吴贼侏张遂至于此【侏旧音张流翻盖因书诪张为幻尔雅诪作侜遂有此音按类篇侏音张流切其义华也书所谓诪张其义诞也以文理求之皆于此不近姑阙之以待知者】弟往为秦泾刺史【齐置秦州于秦郡泾州于石梁】悉江淮间情事今何术以御之文宗曰朝廷精兵必不肯多付诸将【将音即亮翻】数千已下适足为吴人之饵尉破胡人品王之所知【彦深封宜阳王故称之】败绩之事匪朝伊夕国家待遇淮南失之同于蒿箭【唐高祖遣李宻徇山东廷臣多諌帝曰如以蒿箭射蒿中耳言不足惜也乃知此语之来乆矣】如文宗计者不过専委王琳招募淮南三四万人风俗相通能得死力兼令旧将将兵屯于淮北【将音即亮翻】且琳之于顼必不肻北靣事之明矣窃谓此计之上者若不推赤心于琳更遣余人掣肘【宓子贱为单父宰言于鲁君请与二吏俱至邑使二吏书而掣其肘书不工輙怒之吏不能堪归以告鲁君鲁君曰是虑我掣其肘耳宓贱是以能为单父后之言掣肘者本此掣音昌列翻】复成速祸弥不可为【是役卒如文宗之言复音扶又翻】彦深叹曰弟此防诚足制胜千里但口舌争之十日已不见从时事至此安可尽言因相顾流涕文宗名彪以字行子恭之子也【源子防以干用称于熈平永安之间】文宗子师为左外兵郎中摄祠部尝白髙阿那肱龙见当雩阿那肱惊曰何处龙见其色如何师曰龙星初见礼当雩祭非眞龙也阿那肱怒曰汉儿多事强知星宿遂不祭师出窃叹曰礼既废矣齐能乆乎【见贤遍翻强其両翻春秋左氏传曰龙见而雩杜预注云龙见建巳之月苍龙之体昏见东方万物始盛待雨而大故祭天逺为百谷祈甘雨郑曰雩吁嗟求雨之祭孔颖逹曰天之四方皆有七宿各成一形东方成龙形西方成虎形皆南首而北尾南方成鸟形北方成形皆西首而东尾五代志后齐以孟夏龙见而雩祭太防五精帝于夏郊之东为圆坛于其上祈谷实以显祖文宣帝配通鉴言国之将亡其礼先亡诸源本出于鲜卑未尝以为讳鲜卑遂自谓贵种率谓华人为汉儿率侮诟之诸源世仕魏朝贵显习知典礼遂有雩祭之请冀以取重乃以取诟通鉴详书之又一嘅也因源文宗不敢尽言并及其子窃叹之事】齐师选长大有膂力者为前队又有苍头犀角大力其锋甚鋭又有西域胡善射无虚发众军尤惮之辛酉战于吕梁【吕梁在彭城疑此即石梁】将战吴明彻谓巴山太守萧摩诃曰若殪此胡【守音式又翻殪音一计翻】则彼军夺气君才不减闗羽矣摩诃曰愿示其状当为公取之【为音于伪翻】明彻乃召降人有识胡者使指示之自酌酒以饮摩诃【降音戸江翻饮音于禁翻】摩诃饮毕驰马冲齐军胡挺身出陈前十余歩【陈读曰阵】彀弓未摩诃遥掷铣鋧【铣音蘓典翻鋧音他典翻类篇曰铣鋧小凿也】正中其额应手而仆【中音竹仲翻】齐军大力十余人出战摩诃又斩之于是齐军大败尉破胡走　【考异曰北齐书破胡败在五月今从齐书】长孙洪略战死破胡之出师也齐人使侍中王琳与之俱琳谓破胡曰吴兵甚鋭宜以长防制之慎勿轻鬬破胡不从而败琳单骑仅免【骑竒寄翻】还至彭城齐人即使之赴寿阳召募以拒陈师复以卢潜为杨州道行台尚书【复扶又翻卢潜在寿阳与王琳不协事见一百六十八巻世祖天嘉二年】甲子南谯太守徐槾克石梁城【槾谟于翻五代志石梁在江都郡永福县齐置泾州于此】五月己巳瓦梁城降【以五代志攷之瓦梁城当在江都郡六合县界】癸酉阳平郡降【以地形志攷之梁置淮州治淮隂城其属有阳平郡治阳平城其地当在淮隂城西】甲戍徐槾克庐江城【按地形志梁置庐江郡治潜县潜县今属无为军界徐槾之师盖渐西向】厯阳窘蹙乞降黄法缓之则又拒守法怒帅卒急攻【帅读曰率】丙子克之尽杀戍卒进军合肥合肥望旗请降法禁侵掠抚劳戍卒【劳力到翻】与之盟而纵之　丁丑周以柱国侯莫陈琼为大宗伯荣阳公司马消难为大司寇【难乃旦翻】江陵摠管陆腾为大司空琼崇之弟也【矦莫陈崇八柱国之一也】　己卯齐北高唐郡降【五代志同安郡宿松县梁置髙塘郡降戸江翻】辛巳诏南豫州刺史黄法【巨俱翻】徙镇厯阳【晋氏南渡豫部殱覆刺史祖约自谯城退屯寿春咸和间庾亮治芜湖咸康间毛寳治邾城永和初赵镇牛渚二年谢尚镇芜湖四年进寿春九年镇厯阳十一年进马头宁康初桓冲戍姑孰宋永初中分淮东为南豫州治厯阳淮西为豫州泰始中淮西防没以扬州之淮南宣城为南豫州治宣城萧齐治姑孰梁武佳兵治无定所侯景之乱江淮之地皆归髙齐陈治宣城今复厯阳命徙镇焉】乙酉南齐昌太守黄咏克齐昌外城【五代志蕲春郡蕲春县旧曰蕲阳梁改蕲水后齐改曰齐昌置齐昌郡守式又翻】丙戍庐陵内史任忠军于东闗克其东西二城【东闗东西二城吴诸葛恪所筑也任音壬】进克蕲城【五代志庐江郡襄安县梁曰蕲蕲居衣翻又音其】戊子又克谯郡城　【地形志合州之南谯郡城也亦在蕲县界】秦州城降【自四月辛亥防秦州水栅至是三十八日州城始降】癸巳瓜歩胡墅二城降【二城皆在六合县界临江降戸江翻】帝以秦郡吴明彻之乡里诏具太牢令拜祠上冡【上时掌翻】文武羽仪甚盛乡人荣之　齐自和士开用事以来政体隳紊【和士开用事始一百六十九巻世祖天嘉四年隳音挥紊扶问翻】及祖珽执政颇收举才望内外称美珽复欲増损政务沙汰人物【汰音太】官号服章并依故事又欲黜诸阉竖及羣小軰为致治之方【竖臣庾翻童仆未冠者也又音树治直之翻】陆令萱穆提婆议颇同异珽乃讽御史中丞丽伯律令劾主书王子冲纳赂【丽姓伯律名姓苑有丽姓后齐制中书省有舎人主书各十人劾戸槩翻又戸得翻】知其事连提婆欲使罪相及望因此并坐及令萱犹恐齐主溺于近习【溺奴狄翻】欲引后党为援乃请以胡后兄君瑜为侍中中领军又徴君瑜兄梁州刺史君璧【元魏置梁州于大梁城】欲以为御史中丞令萱闻而懐怒百方排毁出君瑜为金紫光禄大夫觧中领军【出者自内省出就朝列金紫光禄大夫本晋之左右光禄大夫假金章紫绶后遂于左右光禄大夫之下又置光禄大夫而光禄大夫假银印青绶者为银青光禄大夫后齐制金紫光禄大夫从二品中领军第三品君瑜既觧中领军有品秩而无职事】君璧还镇梁州胡后之废颇亦由此释王子冲不问珽日以益踈诸宦者更共谮之帝以问陆令萱令萱悯黙不对【悯黙忧而不敢言之貎】三问乃下牀拜曰老婢应死【言其罪应死也】老婢始闻和士开言孝徴多才博学意谓善人故举之比来观之【比毗至翻】大是姧臣人寔难知老婢应死帝令韩长鸾检案【检察也搜也校也举也案考騐也亦举也】长鸾素恶珽【恶乌路翻】得其诈出勑受赐等十余事帝以尝与之重誓故不杀觧珽侍中仆射出为北徐州刺史【五代志琅邪郡旧置北徐州】珽求见帝长鸾不许遣人推出柏閤【见贤遍翻推吐雷翻】珽坐不肯行长鸾令牵曵而出癸巳齐以领军穆提婆为尚书左仆射侍中中书监段孝言为右仆射孝言韶之弟也【段韶厯事髙氏五世着忠孝战功为多】初祖珽执政引孝言为助除吏部尚书孝言凡所进擢非贿则旧求仕者或于广防行跪伏公自陈请孝言顔色以为己任随事酬许将作丞崔成忽于众中抗言曰尚书天下尚书岂独段家尚书也孝言无辞以应唯厉色遣下而已既而与韩长鸾共搆祖珽逐而代之　齐兰陵武王长恭貌美而勇以邙山之防威名大盛　【考异曰北齐书长恭与周战于邙山后主谓曰入陈太深失利悔无所及对曰家事亲切不觉遂然帝嫌其称家事遂忌之案邙山之战在河清三年后主时年九嵗尚未即位何得有此问且称家事亦何足致忌今不取】武士歌之为兰陵王入陈曲【杜佑曰北齐兰陵王长防才武而貌美尝着假面以对敌尝击周师金墉城下勇冠三军齐人壮之作此舞以效其指麾击刺之容谓之兰陵王入陈曲】齐主忌之及代段韶督诸军攻定阳颇务聚敛【邙山之防见一百六十九巻世祖天嘉五年攻定阳见上巻大建三年陈读曰阵敛力赡翻】其所亲尉相愿【尉纡勿翻】问之曰王受朝寄何得如此【朝直遥翻】长恭未应相愿曰岂非以邙山之防欲自秽乎长恭曰然相愿曰朝廷若忌王即当用此为罪无乃避祸而更速之乎长防涕泣前膝问计【俯身而问前于席故曰前】相愿曰王前既有功今复告防【复扶又翻】威声太重宜属疾在家【属之欲翻】勿预时事长恭然其言未能退及江淮用兵恐复为将【复扶又翻将息亮翻】叹曰我去年靣肿今何不发自是有疾不疗齐主遣使酖杀之【疗力吊翻使防吏翻】　六月郢州刺史李综克滠口城【水经注江水迳鲁山南左得湖口水又东合滠口水水上承沔水于安陆县而东迳滠阳县北东南注于江滠书渉翻】乙巳任忠克合州外城【按地形志及五代志皆云合州治合肥合肥前已降黄法今任忠乂克合州外城何也当攷】庚戍淮阳沐阳郡皆弃城走【五代志梁置淮阳郡于下邳郡之淮阳县又置潼阳郡于东海郡之沐阳县东魏改曰沐阳郡沐食聿翻】　壬子周皇孙衍生　齐主逰南苑从官赐死者六十人【史言齐主滛刑以逞从才用翻】以髙阿那肱为司徒　癸丑程文季攻齐泾州防之【按齐泾州治石梁是年四月徐槾已克石梁城】乙卯宣毅司马湛陀克新蔡城【梁置镇兵翊师宣惠宣毅四将军代旧四中郎将盖皆有长史司马湛姓陀名后汉有大司农湛重五代志庐江郡渒水县弋阳郡定城县殷城县皆有梁所置新蔡郡又固始县有后齐所置新蔡郡未知孰是湛徒减翻陀徒何翻】　丙辰齐使开府仪同三司王纮聘于周　癸亥黄法克合州【以此观之则前请降者合肥戍卒也巨俱翻】吴明彻进攻仁州【地形志梁置仁州治赤坎城盖在山阳县界】甲子克之　治明堂【五代志陈制明堂殿屋十二间中央六间安六座四方帝各依其方黄帝居坤维治直之翻】　秋七月戊辰齐遣尚书左丞陆骞将兵二万救齐昌出自巴蕲【出自巴水蕲水之间也将即亮翻蕲音机又音祈】遇西阳太守汝南周炅【西阳郡在黄冈县界炅枯迥翻又古惠翻】炅留羸弱设疑兵以当之身帅精鋭由间道邀其后大破之【羸伦为翻帅读曰率间古苋翻】己巳征北大将军吴明彻军至峡口克其北防城南岸守者弃城走【峡口峡石口也夹岸筑两城以扼淮流吴明彻以功进律自从二品升第二品】周炅克巴州【后齐置巴州于黄冈】淮北绛城及谷阳士民并杀其戍主以城降【绛城葢虹县城音同而字异耳五代志彭城郡谷阳县后齐置谷阳郡】齐巴陵王王琳与扬州刺史王贵显保寿阳外郭吴明彻以琳初入众心未固丙戍乗夜攻之城溃齐兵据相国城及金城【二城皆在寿阳城中相国城刘裕伐长安所筑故名金城夀阳中城也自晋以来率谓中城为金城】　八月乙未山阳城降【五代志江都郡山阳县旧置山阳郡】壬寅盱眙城降【盱眙县亦属江都旧置盱眙郡盱眙音吁怡】壬子戎昭将军徐敬辩克海安城【陈制戎昭将军品第八秩六百石海安城在海陵县东今为海安镇】青州东海城降【东海郡梁置南北二青州今朐山县】戊午平固侯敬防等克晋州【平固县沈约志属南康郡吴立曰平阳晋武帝太康元年更名五代志同安郡梁置晋州因晋熈以为名】九月甲子阳平城降【五代志江都郡安宜县梁置阳平郡】壬申高阳太守沈善庆克马头城【五代志钟离郡涂山县古当涂也后齐置马头郡】甲戍齐安城降【五代志永安郡黄冈县后齐置齐安郡】丙子左卫将军樊毅克广陵楚子城【此广陵非江都之广陵按魏太和中蛮帅田益宗纳土于魏魏为立东豫州治广陵城五代志汝南郡新息县魏置东豫州则此广陵乃新息之广陵也又梁武帝置楚州于汝南郡之城阳县治楚城即楚子城也水经淮水先过城阳县而后过新息县则知广陵城与楚子城相近】　壬午周太子赟纳妃杨氏妃大将军随公坚之女也【为杨坚由后父而簒周张本】太子好昵近小人【好呼到翻昵尼质翻近其靳翻】左宫正宇文孝伯言于周主曰皇太子四海所属【属之欲翻】而德声未闻臣忝宫官实当其责且春秋尚少【少诗照翻】志业未成请妙选正人为其师友调防圣质犹望日就月将【就从也将行也从事于学将以行之也郑曰日就月将言当习之以积】如或不然悔无及矣帝敛容曰卿世载鲠直【鲠古杏翻毛晃曰鲠鱼骨又骨不下咽世谓謇谔者为骨鲠谓直言难受如骨之咈咽也】竭诚所事观卿此言有家风矣孝伯拜谢曰非言之难受之难也帝曰正人岂复过卿【复扶又翻】于是以尉迟运为右宫正运迥之弟子也【尉纡勿翻】帝尝问万年县丞南阳乐运曰卿言太子何如人对曰中人帝顾谓齐公宪曰百官佞我皆称太子聪明睿智唯运所言忠直耳因问运中人之状对曰如齐桓公是也管仲相之则覇竖貂辅之则乱【相息亮翻】可与为善可与为恶帝曰我知之矣乃妙选宫官以辅之仍擢运为京兆丞【由赤县丞擢京郡丞】太子闻之意甚不悦　癸未沈君理卒【卒子恤翻】　壬辰晦前鄱阳内史鲁天念克黄城【地形志谯州下蔡郡有黄城县按东魏置谯州于涡阳则黄城亦其属县也盖下蔡在淮北而黄城在寿阳西水经注柴水东迳黄城西故式阳县也城内二城西即黄城也柴水东北入于淮谓之淮口】甲午郭黙城降【晋氏不竞刘石强盛郭黙转徙而南筑城以自保故有其名】　己亥以特进领国子祭酒周正为尚书右仆射　齐国子祭酒张雕以经授齐主为侍读帝甚重之雕与宠胡何洪珍相结穆提婆韩长鸾等恶之【恶乌路翻】洪珍荐雕为侍中加开府仪同三司奏度支事【度徒洛翻后齐六尚书度支其一也统度支仓部左戸右戸金部库部六曹凡度支事雕以奏闻】大为帝所委信常呼博士雕自以出于防贱致位大臣欲立効以报恩论议抑扬无所囘避省宫掖不急之费禁约左右骄纵之臣数讥切宠要献替帷幄【数所角翻】帝亦深倚仗之雕遂以澄清为己任意气甚髙贵幸皆侧目尚书左丞封孝琰隆之之弟子【封隆之高氏起兵佐命之臣】与侍中崔季舒皆为祖珽所厚孝琰尝谓珽曰公是衣冠宰相异于余人近习闻之大以为恨防齐主将如晋阳季舒与张雕议以为寿阳被围【被皮义翻】大军出拒之信使往还【使防吏翻】须禀节度且道路小人或相惊恐以为大驾向并州畏避南冦若不啓谏恐人情骇动遂与从驾文官连名进諌【从才用翻】时贵臣赵彦深唐邕段孝言等意有异同季舒与争未决长鸾遽言于帝曰诸汉官连名总署声云諌幸并州其实未必不反宜加诛勠辛丑齐主悉召已署名者集含章殿斩季舒雕孝琰及散骑常侍刘逖黄门侍郎裴泽郭遵于殿庭家属皆徙北邉妇女配奚官防男下室【下戸嫁翻】没入赀产癸卯遂如晋阳　吴明彻攻寿阳堰肥水以灌城【按水经注肥水过寿阳城而入淮然引流入城交络城中吴明彻堰之以灌城其势顺易】城中多病肿泄【泄私列翻】死者什六七齐行防右仆射琅邪皮景和等救寿阳【琅邪之下疑脱王字】以尉破胡新败怯懦不敢前屯于淮口【淮口盖即頴口景和之师自頴上出至淮而屯因谓之淮口】敕使屡促之【使防吏翻下同】然始度淮【然如此也如此始度淮也】众数十万去寿阳三十里顿军不进诸将皆惧【将即亮翻下同】曰坚城未防大援在近将若之何明彻曰兵贵神速而彼结营不进自挫其锋吾知其不敢战明矣乙巳躬擐甲胄【擐音宦】四靣疾攻一鼓防之生擒王琳王贵显卢潜及扶风王可朱浑道裕尚书左丞李騊駼送建康【可朱浑虏三字姓騊徒刀翻駼同都翻】景和北遁尽收其驼马辎重【重直用翻】琳体貌闲雅喜怒不形于色彊记明敏军府佐吏千数皆能识其姓名【识职吏翻】刑罚不滥轻财爱士得将卒心虽失地流寓在邺齐人皆重其忠义及被擒故麾下将卒多在明彻军中见者皆歔欷不能仰视争为之请命【将即亮翻被皮义翻歔音虚欷音希又许既翻为于伪翻】及致资给明彻恐其为变遣使追斩之于寿阳东二十里【使防吏翻】哭者声如雷有一叟以酒脯来祭哭尽哀收其血而去田夫野老知与不知闻者莫不流涕齐穆提婆韩长鸾闻寿阳陷握槊不辍曰本是彼物从其取去【南北兵争寿阳本属江南故云然史言齐之君臣以乐慆忧】齐主闻之颇以为忧提婆等曰假使国家尽失黄河以南犹可作一兹国【兹音丘慈唐人又读为屈佳】更可怜人生如寄唯当行乐【乐音洛】何用愁为左右嬖臣因共賛和之【嬖卑义翻又匹计翻和戸卧翻】帝即大喜酣饮鼓舞【酣戸甘翻】仍使于黎阳临河筑城戍【惧陈兵之来真欲画河自保】丁未齐遣兵万人至颍口【颍水入淮之口】樊毅击走之辛亥遣兵援苍陵又破之【地形志扬州淮南郡寿春县故楚有苍陵城水经注淮水东流与颖口防东南迳苍陵北又东北流迳寿春县故城西】齐主以皮景和全军而还赏之除尚书令【还从宣翻又音如字】丙辰诏以寿阳复为豫州【复宋齐之旧也】以黄城为司州以明彻为都督豫合等六州诸军事车骑大将军豫州刺史遣谒者萧淳风就寿阳册命【骑竒寄翻陈依梁制谒者仆射秩千石】于城南设坛士卒二十万陈旗鼓戈甲明彻登坛拜受成礼而退将卒荣之上置酒举杯属徐陵曰赏卿知人【将即亮翻属之欲翻】陵避席曰定防圣衷非臣力也以黄法为征西大将军合州刺史戊午湛陀克齐昌城十一月甲戍淮隂城降【五代志江都郡山阳县有淮隂郡巨俱翻降戸江翻】庚辰威虏将军刘桃枝克朐山城【陈制威虏将军品第八秩六百石此刘桃枝自是陈将非齐之刘桃枝五代志东海郡有朐山县朐音劬】辛巳樊毅克济隂城【五代志钟离郡化明县故曰睢陵置济隂郡济子礼翻】己丑鲁广逹攻济南徐州克之【济当作齐书齐南徐以别京口之南徐以五代史攷之齐之南徐州本置于下邳郡宿豫县详又注于考异之下】以广逹为北徐州刺史鎭其地　【考异曰陈书帝纪及广逹皆云北徐州案北齐书祖珽珽保全北徐州城不陷葢南人谓京口为南徐州故谓此为北徐州其实乃北齐之南徐州也　按此所谓齐南徐州乃旧琅邪郡宋泰始初琅邪没魏庄帝永安二年置北徐州于琅邪时齐以祖珽为北徐州镇琅邪魏收地形志太和中立北徐州于宿豫萧衍置北徐州于钟离南北兵争疆之间一彼一此各立州郡当随其所立州名书之恐不可以齐之北徐州为齐南徐州也】齐北州民多起兵以应陈逼其州城【按五代志齐置北徐州于琅邪珽他鼎翻】祖珽命不闭城门禁人不得出衢路【尔雅四逹谓之衢】城中寂然反者不测其故疑人走城空不设僃珽忽令鼓噪震天反者皆惊走既而复结陈向城【复扶又翻陈读曰阵】珽令录事叅军王君植将兵拒之自乗马临陈左右射【射食亦翻】反者先闻其盲谓其必不能出忽见之大惊穆提婆欲令城防不遣援兵珽且战且守十余日反者竟散走诏悬王琳首于建康市故吏梁骠骑仓曹参军朱玚【梁制将军府有功曹仓曹中兵外兵骑兵长流城局等防军骠匹妙翻骑竒寄翻玚雉杏翻又音畅】致书徐陵求其首曰窃以典午将灭徐广为晋家遗老【典司也午属马故谓司马为典午徐广事见一百十九卷宋髙祖永初元年】当涂已谢马孚称魏主忠臣【当涂髙者魏也司马孚事见七十九巻晋世祖防始元年】梁故建宁公琳当离乱之辰摠方伯之任天厌梁徳尚思匡继徒蕴包胥之志【左传吴破楚入郢申包胥赴秦请救以秦师破吴而复楚】终遘苌之眚【周灵王即位诸侯不朝苌乃明鬼神事设射诸侯之不来者欲依怪物以致诸侯诸侯不从而周室愈微后二世至敬王晋人杀苌】至使身没九泉头行千里伏惟圣恩博厚明诏爰发赦王经之哭【按魏元帝景元元年司马昭弑高贵乡公并收王经其吏向防抱经哭于东市昭赦防】许田横之葬【汉高帝葬田横事见十一巻五年】不使寿春城下唯传报葛之人【魏高贵卿公甘露三年司马昭破寿春诸葛诞麾下不降而死事见七十七巻】沧洲岛上独有悲田之客【即田横事】陵为之啓上【为于伪翻】十二月壬辰朔并熊昙朗等首皆还其亲属【熊昙朗诛见一百六十八巻世祖天嘉元年】玚瘗琳于八公山侧义故防葬者数千人玚间道奔齐【义故故旧以义结者瘗于计翻间古苋翻】别议迎葬寻有寿阳人茅智胜等五人密送其柩于邺【柩音旧】齐赠琳开府仪同三司録尚书事谥曰忠武王给輼辌车以葬之【自秦汉以来天子葬用輼辌车輼音温辌音凉】　癸巳周主集群臣及沙门道士帝自升高坐辩三教先后【坐徂卧翻】以儒为先道为次释为后　乙未谯城降【五代志谯郡山桑县梁置涡州东魏改曰谯州降戸江翻】　乙巳立皇子叔明为宜都王叔献为河东王　壬午任忠克霍州【五代志庐江郡霍山县梁置霍州任音壬】诏徴安州刺史周炅入朝【按五代志西魏置安州于安陆梁陈无安州隋书周法尚传周炅为定州刺史或者安字其定字之误欤朝直遥翻】初梁定州刺史田龙升以城降【定州梁置治防龙城水经注举水出头山西北流迳蒙龙城南梁定州治五代志永安都麻城县陈置定州】诏仍旧任及炅入朝龙升以江北六州七鎭叛入于齐齐遣厯阳王景安将兵应之诏以炅为江北道大都督总众军以讨龙升斩之景安退走尽复江北之地　是嵗突厥求昏于齐六年春正月壬戍朔周齐公宪等七人进爵为王　己巳周主享太庙乙亥耕籍田【籍秦昔翻】　壬子上享太庙甲申广陵金城降【去年九月樊毅克广陵楚子城其金城至是始降降戸江翻】　二月壬午朔日有食之　乙未齐主还邺【去年十月如晋阳至是始还】丁酉周纪国公贤等六人进爵为王　辛亥上耕借
　　田【梁初依宋齐以正月用事天监十二年武帝以为啓蛰而耕书云以殷仲春借田理在建卯于是改用二月陈因而不改借而亦翻】　齐朔州行台南安王思好本高氏养子骁勇得邉镇人心【骁坚尧翻】齐主使嬖臣斫骨光弁至州【斫骨虏复姓嬖卑义翻又慱计翻】光弁不礼于思好思好怒遂反云欲入除君侧之恶进军至阳曲【五代志太原郡汾阳县旧曰阳曲】自号大丞相武卫将军赵海在晋阳仓猝不暇奏矫诏发兵拒之帝闻变使尚书令唐邕等驰之晋阳【之往也】辛丑帝勒兵继进未至思好军败投水死其麾下二千人刘桃枝围之且杀且招终不降以至于尽先是有人告思好谋反【降戸江翻先悉荐翻】韩长鸾女适思好子奏言是人诬告贵臣不杀无以息后乃斩之思好既诛告者弟伏阙下求赠官长鸾不为通【通鉴言齐嬖幸壅蔽之祸为于伪翻】丁未齐王还邺甲寅以以唐邕为録尚书事　乙卯周主如云阳宫　丙辰周大赦　庚申周叱奴太后有疾【叱奴虏复姓】三月辛酉周主还长安癸酉太后殂帝居倚庐【陆徳明曰庐倚东墙而为之故曰倚庐　考异曰隋书张衡云武帝居忧与左右出猎衡露髪舆榇切諌案帝居防有礼疑衡自叙之妄】朝夕进一溢米【郑曰二十两为溢于粟米之法一溢为米一升二十四分升之一溢音逸】羣臣表请累旬乃止命太子摠厘庶政【厘治也】卫王直譛齐王宪于帝曰宪饮酒食肉无异平日帝曰吾与齐王异生【异生谓异母也】俱非正嫡特以吾故同袒括髪【袒者肉袒括者结也杜预曰以麻约髪】汝当愧之何论得失汝亲太后之子特承慈爱但当自勉无论他人　夏四月乙卯齐遣侍中薛孤康买吊于周【薛孤虏复姓】且防葬初齐世祖为胡后造珠裙袴【为于伪翻下同】所费不可胜计【胜音升】为火所焚至是齐主复为穆后营之【复扶又翻】使商胡赍锦防三万与吊使偕往市珠【使疏吏翻】周人不与齐主竟自造之及穆后爱衰其侍婢冯小怜大幸拜为淑妃与齐主坐则同席出则并马誓同生死五月庚申周葬文宣皇后于永固陵周主跣行至陵
　　所辛酉诏曰三年之防逹于天子但军国务重须自聼朝衰麻之节苫庐之礼率遵前典【防服小记斩衰括髪以麻寝苫居庐朝直遥翻衰七回翻苫息亷翻】以申罔极【诗父兮生我母兮鞠我欲报之德吴天罔极】百僚宜依遗令既葬而除【除服也】公卿固请依权制帝不许卒申三年之制【卒子恤翻】五服之内亦令依礼【五服者斩衰三年服齐衰期年服大功九月服小功五月服缌麻三月服】　庚午齐大赦　齐人恐陈师渡淮使皮景和屯西兖州以僃之【西兖州治定陶】　丙子周禁佛道二教经像悉毁【经谓二教之书像谓佛像天尊】罢沙门道士并令还俗并禁诸滛祀非祀典所载者尽除之　六月壬辰周正卒【卒子恤翻】　壬子周更铸五行大布钱一当十与布泉并行【行布泉见一百六十八巻世祖天嘉元年更工衡翻】　戊午周立通道观以壹圣贤之教【观古玩翻】　秋七月庚申周主如云阳以右宫正尉迟运兼司武【左传宋平公曰司武而梏于朝杜预注司武司马周建六官已有大司马司武盖其属也尉纡勿翻】与薛公长孙览辅太子守长安【长知两翻】初帝取卫王直第为东宫【建徳元年立太子始建东宫】使直自择所居直厯观府署无如意者末取废陟屺寺欲居之【陟屺寺取望母为名直意欲以同母感动周主】齐王宪谓直曰弟子孙多此无乃小【屺墟里翻补辨翻】直曰一身尚不自容何论子孙直尝从帝校猎而乱行帝对众挞之直积怨愤因帝在外遂作乱乙酉帅其党袭肃章门【肃章宫门名唐长安太极宫太极殿后两仪殿前中为朱明门东则防化门西则肃章门盖周遗制帅读曰率】长孙览惧奔诣帝所尉迟运偶在门中直兵奄至手自阖门直党与运争门斫伤运指仅而得闭直不得入纵火焚门运恐火尽直党得进取宫中材木及牀榻以益火膏油灌之火转炽乆之直不得进乃退运帅留守兵因其退而击之【帅读曰率下同】直大败帅百余骑奔荆州【欲就梁骑竒寄翻】戊子帝还长安八月辛卯擒直废为庶人囚于别宫寻杀之以尉迟运为大将军赐赉甚厚丙申周主复如云阳【复扶又翻】癸丑齐主如晋阳甲辰齐以高劢为尚书右仆射【劢音迈】　九月庚申周主如同州　冬十月丙申周遣御正农杨尚希礼部卢恺来聘【武成元年増御正四人位上大夫保定四年又改礼部为司宗大司礼为礼部杜佑曰周制礼部中大夫属春官】恺柔之子也【卢柔仕魏为中书监】　甲寅周主如蒲州丙辰如同州十一月甲戍还长安　十二月戊戍以吏部尚书王玚为右仆射度支尚书孔奂为吏部尚书玚冲之子也【玚雉杏翻又音畅度徒洛翻】时新复淮泗攻战降附功赏纷纭【攻战叙其功降附叙其赏降戸江翻】奂识鉴精敏不受请托事无凝滞人皆悦服湘州刺史始兴王叔陵屡讽有司求为三公奂曰衮章之职本以徳举【三公一命衮命服身之章也】未必皇枝因以白帝帝曰始兴那忽望公且朕儿为公须在鄱阳王后【言世祖之子当先为公】奂曰臣之所见亦如圣防　齐定州刺史南阳王绰喜为残虐【此定州治中山喜许既翻】尝出行见妇人抱儿夺以饲狗妇人号哭【饲祥吏翻号戸髙翻】绰怒以儿血涂妇人纵狗使食之常云我学文宣伯之为人齐主闻之鎻诣行在至而宥之问在州何事最乐【乐音洛下同】对曰多聚蝎于噐置狙其中观之极乐帝即命夜索蝎一斗比晓得三二升置浴斛使人裸卧斛中号呌宛转帝与绰临观喜噱不已【蝎许竭翻螫人虫渡淮以北即有之通俗文长尾曰虿短尾曰蝎索山客翻比必寐翻及也浴斛浴器也裸郎果翻赤体也号戸刀翻噱其虐翻嗢噱笑不止】因让绰曰如此乐事何不驰驿奏闻【乐音洛】由是有宠拜大将军朝夕同戱韩长鸾疾之是嵗出为齐州刺史将使人诬告其反奏云此犯国法不可赦帝不忍明诛使宠胡何猥萨与之手搤而杀之【萨桑割翻搤于革翻】



　　资治通鉴巻一百七十一
　　钦定四库全书
　　资治通鉴巻一百七十二　宋　司马光　撰
　　胡三省　音注
　　陈纪六【起旃防协洽尽柔兆涒滩凡二年】
　　高宗宣皇帝中之上
　　太建七年春正月辛未上祀南郊　癸酉周主如同州乙亥左卫将军樊毅克潼州【五代志下邳郡夏丘县梁后齐置潼州治取虑】
　　【城潼音童】　齐主还邺【去年二月齐主如晋阳讨思好寻已还邺八月复如晋阳今还】　辛巳上祀北郊【陈制亦以间歳正月上辛用特牛一祀天地于南北二郊间嵗者一嵗祀南郊一嵗祀北郊也】　二月丙戍朔日有食之　戊申樊毅克下邳髙栅等六城【地形志下邳郡有栅渊县武定八年分宿豫置栅楚格翻】　齐主言语澁呐不喜见朝士自非宠私昵狎未尝交语【澁色立翻不滑顺也呐女劣翻声不出也赵文子其言呐呐不能出诸口喜许既翻朝直遥翻昵尼质翻】性懦不堪人视【所谓弱顔也懦乃卧翻又奴乱翻】虽三公令録奏事【令尚书令録録尚书事】莫得仰视皆略陈大指惊走而出承世祖奢防之余【齐主之父庙号世祖】以为帝王当然后宫皆寳衣玉食一裙之费至直万匹竞为新巧朝衣夕【朝衣于既翻】盛脩宫苑穷极壮丽所好不常数毁又复【好呼到翻下同数所角翻】百工土木无时休息夜则然火照作寒则以汤为泥凿晋阳西山为大像一夜然油万盆光照宫中【晋阳宫也】每有灾异防盗不自贬损唯多设斋以为脩徳【后之有天下者可以鍳矣】好自弹琵琶为无愁之曲近侍和之者以百数民间谓之无愁天子【五代志帝倚弦而歌别采新声为无愁曲音韵窈窕极于哀思使胡儿阉防軰齐唱和之曲终乐阕无不殒涕虽行幸道路或时马上奏之乐往哀来竟以亡国和戸卧翻】于华林园【邺都有华林园华如字】立贫儿村帝自衣蓝缕之服行乞其间以为乐【衣服穿如悬鹑者为蓝缕衣于既翻下人衣同乐卢各翻】又冩筑西鄙诸城使人衣黒衣攻之帝自帅内参拒鬬【写筑者写诸城之形而筑以象之黒衣者象周之戎衣内参者诸阉宦也帅读曰率】宠任陆令萱穆提婆髙阿那肱韩长鸾等宰制朝政宦官邓长颙陈徳信胡儿何洪珍等并参预机权【朝直遥翻颙鱼容翻】各引亲党超居显位官由财进狱以贿成竞为奸謟蠧政害民旧苍头刘桃枝等皆开府封王其余宦官胡儿歌舞人见鬼人官奴婢等滥得富贵者殆将万数庶姓封王者以百数开府千余人仪同无数领军一时至二十人侍中中常侍数十人乃至狗马及鹰亦有仪同郡君之号有鬬鸡号开府皆食其干禄【魏齐官制凡禄各以品秩为差官一品每嵗禄八百匹二百匹为一秩从一品七百匹一百七十五匹为一秩二品六百匹一百五十匹为一秩从二品五百匹一百二十五匹为一秩三品四百匹一百匹为一秩从三品三百匹七十五匹为一秩四品二百四十匹六十匹为一秩从四品二百匹五十匹为一秩五品一百六十匹四十匹为一秩从五品一百二十匹三十匹为一秩六品一百匹二十五匹为一秩从六品八十匹二十匹为一秩七品六十匹十五匹为一秩从七品四十匹十匹为一秩八品三十六匹九匹为一秩从八品三十二匹八匹为一秩九品二十八匹七匹为一秩从九品二十四匹六匹为一秩禄率一分以帛一分以粟一分以钱干出所部之人一干输绢十八匹干身放之】诸嬖幸朝夕娱侍左右【嬖卑义翻又博计翻】一戱之费动逾巨万既而府藏空竭【藏徂浪翻】乃赐二三郡或六七县使之卖官取直由是为守令者率皆富商大贾【守音狩贾音古】竞为贪纵民不聊生【史极言齐氏政乱以启敌国兼并之心又一年而齐亡有天下者可不以为鉴乎书名通鉴岂茍然哉】周高祖谋伐齐命边鎭益储偫加戍卒【偫直里翻】齐人闻之亦増脩守御柱国于翼諌曰疆相侵互有胜负徒损兵储无益大计不如觧严继好使彼懈而无备然后乗间出其不意【好呼到翻懈古隘翻间古苋翻下间隙乗间同】一举可取也周主从之韦孝寛上疏陈三防【上时掌翻】其一曰臣在邉积年颇见间隙不因际防难以成功是以往嵗出军徒有劳费功绩不立由失机防【周主保定初再伐齐攻并州围洛阳趣悬瓠出斩闗皆无功事见一百六十九巻世祖天嘉四年五年争宜阳争汾北事见一百七十巻太建元年至三年】何者长淮之南旧为沃土陈氏以破亡余烬犹能一举平之【曰破亡余烬者言陈氏承梁元帝江陵破亡之后收合余烬再立国于江南烬徐刅翻火余烛余曰烬】齐人厯年赴救防败而返【事见上巻五年六年防息浪翻】内离外叛计尽力穷雠敌有舋不可失也【左传鬬伯比曰雠有衅不可失也舋与衅同宇文髙氏世为雠敌】今大军若出轵关方轨而进【五代志轵闗在河内郡王屋县周师若自轵关出险趋邺前无阻隘可以方轨横行】兼与陈氏共为掎角【欲约陈共攻之左传譬如捕鹿晋人角之诸戎掎之角者当其前掎者掎其后掎居绮翻】并令广州义旅出自三鵶【魏永安中置广州于鲁阳魏分东西广州西属三鵶谷在鲁阳界】又募山南骁鋭防河而下【周都长安以褒汉荆襄为山南骁坚尧翻下同】复遣北山稽胡絶其并晋之路【稽胡南匈奴之余种防在河东西河郡界阻山而居在长安北复扶又翻并卑经翻】凡此诸军仍令各募关河之外劲勇之士厚其爵赏使为前驱【关河之外指齐境而言欲募其土人以为郷导】岳动川移雷骇电激百道俱进并趋虏庭【趋七喻翻】必当望旗奔溃所向摧殄一戎大定实在此机【武王伐纣一戎衣而天下大定】其二曰若国家更为后图未即大举宜与陈人分其兵势三鵶以北万春以南【万春地名新唐志武徳五年析龙门置万春县盖以旧地名名县也三鵶以北万春以南韦孝寛袤指周东北之境举两端而言】广事屯田预为贮积【贮直吕翻】募其骁悍立为部伍【悍侯旰翻又下罕翻】彼既东南有敌戎马相持【谓齐人与陈人为敌也】我出竒兵破其疆场【场音亦】彼若兴师赴援我则坚壁清野待其去逺还复出师【复扶又翻】常以邉外之军引其腹心之众我无宿春之费【庄子适百里者宿舂粮】彼有奔命之劳【左传申公巫臣遗楚令尹子重司马子反书曰吾必使汝疲于奔命以死于是导吴伐楚子重子反一嵗七奔命】一二年中必自离叛且齐氏昏暴政出多门鬻狱卖官唯利是视荒滛酒色忌害忠良阖境嗷然不胜其【阖戸腊翻胜音升】以此而观覆亡可待然后乗间电扫事等摧枯【间古苋翻】其三曰昔句践亡吴尚期十载【左传伍员曰越十年生聚十年教训二十年之外吴其为沼乎此言十载以教训言之也句音钩践慈演翻载作亥翻】武王取纣犹烦再举【史记武王三年防毕观兵孟津诸侯不期而防者八百皆曰纣可伐武王曰汝未知天命乃还师三年纣滛暴日甚武王告诸侯曰殷有重罪不可不伐遂复伐纣防之】今若更存遵养【诗周颂于铄王师遵养时晦毛传云遵率养取晦昩也郑笺云文王率殷之叛国以事纣养是晦昧之君以老其恶自是説者悉祖其义故云然】且复相时【左传相时而动无累后人复扶又翻相息亮翻】臣谓宜还崇邻好申其盟约安民和众通商惠工蓄鋭养威观舋而动斯乃长防逺驭坐自兼并也【好呼到翻通商惠工左传语自古以来谋臣智士陈三防者其上防率非常人所能行中防亦必度其才足以行之然后能听而用之通鉴盖谓于翼韦孝寛所见略同也】书奏周主引开府仪同三司伊娄谦入内殿【伊娄虏复姓拓防之兴于代北也献帝以其次弟为伊娄氏】从容谓曰朕欲用兵何者为先对曰齐氏沈溺倡优耽昏麯糵【从七容翻沈持林翻倡音昌糵鱼列翻】其折冲之将斛律明月已毙于谗口【事见上巻四年将即亮翻】上下离心道路以目【道路以目本周语言道路以目相视而不敢言】此易取也【易以豉翻】帝大笑【喜其所见与已同】三月丙辰使谦与小司防元卫聘于齐以观舋【为周防齐张本　考异曰谦传作拓防伟今从周书帝纪　余按伊娄与拓防同所自出而各为氏则伊娄谦本传作拓防不为无据】　丙寅周主还长安【自同州还还从宣翻又音如字】　夏四月甲午上享太庙　监豫州陈桃根得青牛献之【监工衘翻】诏遣还民又表上织成罗文锦被各二百首【上时掌翻】诏于云龙门外焚之　庚子齐以中书监阳休之为尚书右仆射　六月壬辰以尚书右仆射王玚为左仆射【玚雉杏翻又音畅】　甲戍齐主如晋阳　秋七月丙戍周主如云阳宫大将军扬坚姿相竒伟【坚为人龙顔额有五柱入顶目光外射有文在手曰王长上短下沈深严重相息亮翻下同】畿伯下大夫长安来和【畿伯周置属大司徒杜佑曰周地官之属每方畿伯中大夫也毎县小畿伯则下大夫】尝谓坚曰公眼如曙星无所不照当王有天下【曙星向晓之星其光闪烁曙常恕翻王于况翻】愿忍诛杀【盖以其姿相杀气重也后坚之簒内夷宇文外翦尉迟迥檀譲王谦死者不可胜数人固有相乎】周主待坚素厚齐王宪言于帝曰普六茹坚相貎非常【坚父忠从周太祖屡有战功赐姓普六茹氏】臣每见之不觉自失恐非人下请早除之帝亦疑之以问来和和诡对曰随公止是守节人可鎭一方若为将领陈无不破【言不以实曰诡将即亮翻】丁卯周主还长安先是周主独与齐王宪及内史王谊谋伐齐【先悉荐翻】又遣纳言卢韫【周保定四年改宗伯为纳言】乗驲三日诣安州总管于翼问防【驲人质翻驿也周置安州于安陆】余人皆莫之知丙子始召大将军以上于大徳殿告之丁丑下诏伐齐以柱国陈王纯荥阳公司马消难郑公逹奚震为前三军总管【难乃旦翻】越王盛周昌公侯莫陈崇【侯莫陈崇已死于保定三年此又一侯莫陈崇也不则崇字误】赵王招为后三军总管齐王宪帅众二万趋黎阳【帅读曰率下同趋七喻翻】　随公杨坚广宁公薛迥将舟师三万自渭入河【将即亮翻】梁公侯莫陈芮帅众二万守太行道【太行道在河阳北守之欲以断并冀殷定之兵行戸刚翻】申公李穆帅众三万守河阳道【自河隂北渡河为河阳周主将攻河阳洛阳守之以断其相往来】常山公于翼帅众二万出陈汝【盖令于翼自安州出陈汝自齐王宪以下皆指授诸将所出之道】谊盟之兄孙震武之子也【王盟逹奚武皆周初功臣】周主将出河阳内史上士宇文防曰【防音弼】齐氏建国于今累世虽曰无道藩鎭之任尚有其人今之出师要须择地河阳冲要精兵所聚尽力攻围恐难得志如臣所见出于汾曲戍小山平【汾曲汾水之曲也】攻之易防用武之地莫过于此【易以防翻】民部中大夫天水赵煚曰【民部盖属大司徒煚俱永翻】河南洛阳四靣受敌纵得之不可以守请从河北直指太原【此即出蒲晋抵晋阳路其后周主再举卒出于此】倾其巢穴可一举而定遂伯下大夫鲍宏曰【遂伯盖髣髴周官遂师之职杜佑曰周地官之属有左右遂伯中大夫也小遂伯则下大夫毎乡一人】我彊齐弱我治齐乱何忧不克【治直吏翻】但先帝往日屡出洛阳【先帝谓宇文泰】彼既有偹每有不防如臣计者进兵汾潞【汾潞谓汾川潞川鲍宏欲出师以攻平阳上党也】直掩晋阳出其不虞【不虞谓不备也虞虑也度也测也三者所及则为备】似为上防周主皆不从【周主盖欲浅攻以观舋观其再举所以告羣臣者可知】宏泉之弟也【鲍泉事梁元帝江陵破宏入闗】壬午周主帅众六万直指河隂杨素请帅其父麾下先驱周主许之【杨素父敷死事见一百七十巻太建三年帅读曰率】　八月癸卯周遣使来聘　周师入齐境禁伐树践稼犯者皆斩丁未周主攻河隂大城防之齐王宪防武济【武济城名周武王伐纣由此济河故以名城】进围洛口【洛水入河之口于此置城】防东西二城纵火焚浮桥桥絶齐永桥大都督太安伏自永桥夜入中潬城周人既克南城围中潬二旬不下【河阳有三城南城北城中潬是也永桥地近三城按懐县有永桥镇懐县隋唐为懐州武德县宋白日隋大业十一年移脩武县于永桥即今武陟县潬徒旱翻水中沙曰潬地形志朔州有太安郡】洛州刺史独孤永业守金墉周主自攻之不克永业通夜办马槽二千周人闻之以为大军且至而惮之九月齐右丞高阿那肱自晋阳将兵拒周师　【考异曰北齐书云闰月己丑案是月癸丑朔无己丑又下有庚辰盖误也】至河阳防周主有疾辛酉夜引兵还【还音旋又如字】水军焚其舟舰【河水迅急泝流西归追兵且至故焚其舟舰由陆道退还舰戸黯翻】伏谓行台乞伏贵和曰周师疲愿得精骑二千追击之可破也贵和不许齐王宪于翼李穆所向克防降防三十余城【降者迎降防者以兵力攻防降戸江翻下同】皆弃而不守唯以王药城要害令仪同三司韩正守之正寻以城降齐戊寅周主还长安庚辰齐以赵彦深为司徒斛阿列罗为司空【斛阿列虏三字】
　　【姓】　閠月车骑大将军吴明彻将兵击齐彭城壬辰败齐兵数万于吕梁【败补迈翻】　甲午周主如同州　冬十月己巳立皇子叔齐为新蔡王叔文为晋熈王　十二月辛亥朔日有食之　壬戍以王玚为尚书左仆射【玚雉杏翻又音畅】太子詹事吴郡陆缮为右仆射　庚午周主还长安
　　八年春正月癸未周主如同州辛卯如河东涑川【杜预曰涑永出河东闻喜县西南至蒲坂入河涑音速】甲午复还同州　甲寅齐大赦乙卯齐主还邺【去年六月如晋阳今还】　二月辛酉周主命太
　　子廵抚西土因伐土谷浑【吐从暾入声谷音浴】上开府仪同大将军王轨【建徳四年改骠骑大将军开府仪同三司为开府仪同大将军仍増上开府仪同大将军】宫正宇文孝伯从行军中节度皆委二人太子仰成而已【仰如字又五亮翻】　齐括杂戸未嫁者悉集【魏虏西凉之人没入名为戸魏武入关戸皆在东魏后齐因之仍供厮役周平齐乃悉放诸杂戸为百姓】有隐匿者家长坐死【长知两翻】　壬申以开府仪同三司吴明彻为司空　三月壬寅周主还长安夏四月乙卯复如同州　己未上享太庙　尚书左仆射王玚卒　【考异曰陈书庚寅玚卒案长厯是月己酉朔无庚寅陈书误】　五月壬辰周主还长安　六月戊申朔日有食之　辛亥周主享太庙　初太子叔寳欲以左戸部尚书江总为事【按五代志梁置吏部祠部度支左戸都官五兵等六尚书陈因梁制此盖左戸也部字衍】令管记陆瑜言于吏部尚书孔奂奂谓瑜曰江有潘陆之华【晋惠帝为太子潘岳陆机皆为东宫官】而无园绮之实【园公绮里季羽翼汉太子盈高帝遂不易太子】辅弼储宫窃有所难太子深以为恨自言于帝帝将许之奂奏曰江总文华之士今皇太子文华不少【少诗沼翻】岂借于总如臣所见愿选敦重之才以居辅导之职帝曰即如卿言谁当居此奂曰都官尚书王廓世有懿徳识性敦敏可以居之太子时在侧乃曰廓王防之子不宜为太子詹事【谓回避父讳不宜居是官也】奂曰宋朝范晔【朝直遥翻】即范防之子亦为太子事前代不疑太子固争之帝卒以总为詹事【卒子恤翻】总斆之曽孙也【江斆湛之子齐朝以风流冠冕一时斆音效】甲寅以尚书右仆射陆缮为左仆射帝欲以孔奂代缮诏已出太子沮之而止更以晋陵太守王克为右仆射【更工衡翻守音狩】顷之总与太子为长夜之饮养良娣陈氏为女太子亟微行逰总家【亟去吏翻】上怒免总官　周利州刺史纪王康【五代志义城郡古晋寿也后魏立益州世号小益州梁曰黎州西魏复曰益州又改曰利州】骄矜无度缮脩戎器隂有异谋司録裴融諌止之康杀融丙辰赐康死　丁巳周主如云阳　庚申齐宜阳王赵彦深卒彦深厯事累朝常参机近【赵彦深事齐神武已掌机宻至后主厯事六君朝直遥翻】以温谨著称既卒朝贵典机宻者唯侍中开府仪同三司斛律孝卿一人而已其余皆嬖幸也【卒子恤翻朝直遥翻嬖卑义翻又博计翻】孝卿羌举之子【斛律羌举见一百五十七巻梁武帝大同三年】比于余人差不贪秽　秋八月乙卯周主还长安　周太子伐吐谷浑至伏俟城而还【伏俟城吐谷浑国都也其地即汉西海允谷盐池在清海西吐从暾入声谷音浴还音旋又如字下军还司】宫尹郑译王端等【周置太子宫尹盖即詹事之职】皆有宠于太子太子在军中多失徳译等皆预焉军还王轨等言之于周主周主怒杖太子及译等仍除译等名宫臣亲幸者咸被谴【还从宣翻又音如字被皮义翻下同】太子复召译戱狎如初译因曰殿下何时可得据天下太子悦益昵之【复扶又翻又音如字昵尼质翻】译俨之兄孙也【乱魏朝使灵太后不得良死者郑俨也】周主遇太子甚严每朝见【朝直遥翻见贤遍翻】进止与羣臣无异虽隆寒盛暑不得休息以其耆酒【耆读曰嗜】禁酒不得至东宫有过輙加捶挞【捶止橤翻】尝谓之曰古来太子被废者几人余儿岂不堪立邪【邪音耶】乃敕东宫官属録太子言语动作每月奏闻太子畏帝威严矫情脩餙由是过恶不上闻【上时掌翻】王轨尝与小内史贺若弼言太子必不克负荷【贺若虏复姓北史云北人谓忠贞为贺若魏孝文帝以其先祖有忠贞之节遂以贺若为氏若人者翻荷下可翻又如字】弼深以为然劝轨陈之轨后因侍坐【坐徂卧翻】言于帝曰皇太子仁孝无闻恐不了陛下家事愚臣短暗不足可信陛下恒以贺若弼有文武竒才【恒戸登翻】亦常以此为忧帝以问弼对曰皇太子养徳春宫【太子居东宫东方主春故亦曰春宫】未闻有过既退轨让弼曰平生言论无所不道今者对【对本于説召虎对答也称也后人遂以靣对敷奏为对】何得乃尔反覆【尔如此也】弼曰此公之过也太子国之储副岂易言事有蹉跌【易以防翻蹉七何翻跌徒结翻】便至防族本谓公密陈臧否【否音鄙】何得遂至昌言【昌显也昌言显言也】轨黙然乆之乃曰吾专心国家遂不存私计向者对众良实非宜后轨因内宴【内宴宴于宫中也】上寿【上时掌翻】捋帝须曰【捋郎括翻须与须同】可爱好老公但恨后嗣弱耳先是帝问右宫伯宇文孝伯曰吾儿比来何如【先悉荐翻比毗至翻】对曰太子比惧天威更无过失罢酒帝责孝伯曰公常语我云太子无过今轨有此言公为诳矣【语牛倨翻诳居况翻】孝伯再拜曰父子之际人所难言臣知陛下不能割慈忍爱遂尔结舌【孝伯此言亦不可谓之不忠切也】帝知其意黙然乆之乃曰朕已委公矣公其勉之王轨骤言于帝曰皇太子非社稷主普六茹坚貎有反相【不从容而言之为骤言相息亮翻】帝不悦曰必天命有在将若之何杨坚闻之甚惧深自晦匿帝深以轨等言为然【为太子得位杀轨等张本】但汉王賛次长【长知两翻】又不才余子皆防故得不废【史言周武帝明于知子而不废太子之由】丁卯以司空吴明彻为南兖州刺史【五代志江都郡梁置南兖州后齐改为东广州陈复曰南兖】齐主如晋阳营邯郸宫【此二事也既如晋阳又营宫于邯郸以赵故都也其地在隋唐临洛县邯郸音寒丹】　九月戊戍以皇子叔彪为淮南王　周主谓羣臣曰朕去歳属有疾疹【属之欲翻疹丑刅翻丁度曰热病也】遂不得克平逋防前入齐境备见其情彼之行师殆同儿戱况其朝廷昏乱【朝直遥翻】政由羣小百姓嗷然朝不谋夕天与不取恐贻后悔前出河外直为拊背未扼其喉【谓去年河隂之役汉娄敬曰今与人闘不扼其吭而拊其背未能全胜】晋州本髙欢所起之地【高欢起兵晋州事始见一百五十四巻梁武帝中大通二年】鎭摄要重【摄总持也】今往攻之彼必来援吾严军以待击之必克然后乗破竹之势皷行而东足以穷其巢穴混同文轨【记曰今天下书同文车同轨】诸将多不愿行【将即亮翻】帝曰机不可失有沮吾军者当以军法裁之【沮在吕翻】冬十月己酉周主自将伐齐【将即亮翻】以越王盛公亮随公杨坚为右三军谯王伦大将军窦防广化公丘崇为左三军【广化郡公五代志河池县后魏曰广化置广化郡】齐王宪陈王纯为前军亮导之子也丙辰齐主猎于祁连池癸亥还晋阳先是晋州行台左丞张延隽公直勤敏储偫有备【先悉荐翻偫直里翻】百姓安业疆场无虞诸嬖幸恶而代之【场音亦嬖卑义翻又博计翻恶乌路翻】由是公私烦扰周主至晋州军于汾曲【汾曲汾水之曲在平阳南水经汾水南过平阳县东又南过临汾县东又屈从县南西流是汾曲也】遣齐王宪将兵二万守雀防谷【水经汾水南过冠爵津在介休县西南俗谓之雀防谷数十里间道隘水左右悉给偏梁阁道累石就路萦帯岩侧或去水一丈或高六丈上戴山阜下临絶涧俗谓之鲁般桥盖通古之津隘又在今之地险也将即亮翻】陈王纯歩骑二万守千里径【千里径亦当在平阳北要路之一也杜佑曰汾州界北接太原当千里径骑竒寄翻下同】郑公逹奚震歩骑一万守统军川【綂军川地阙】大将军韩明歩骑五千守齐子岭【齐子岭在邵郡东】焉氏公尹升歩骑五千守皷钟镇【焉氏读曰燕支燕平声焉氏县公也地形志凉州番和郡有燕支县因燕支山以名县隋并入番和县水经注教水出垣县北教山其水南厯皷钟上峡又南流厯皷钟川西南有治官世人谓之鼓钟城山海经曰鼓钟之山帝台之所以觞百神即是山也垣县后魏于此置邵郡】凉城公辛韶歩骑五千守蒲津关【此凉城郡公也后魏立凉城郡于汉沃阳县盐泽北七里池西有旧城俗谓之凉城郡取名也按后魏自六镇反乱此地皆弃之不能有后周特取郡名以封爵耳汉魏以后五等之封皆无实土其来乆矣蒲津关在蒲坂因津济处以立关汉书武帝元封六年立蒲津关】赵王招歩骑一万自华谷攻齐汾州诸城【水经涑水出河东闻喜县东山黍葭谷俗谓之华谷即齐将斛律光取周汾北以进筑者也】柱国宇文盛歩骑一万守汾水关【汾水关当在霍邑县南临汾县北自此以上凡言守者皆以断齐援兵之路独守蒲津关者为后继括地志汾州灵石县有雀防谷汾水关】遣内史王谊监诸军攻平阳城【监工衡翻】齐行台仆射海昌王尉相贵婴城拒守【尉纡勿翻】甲子齐集兵晋祠【地形志晋阳有晋王祠】庚午齐主自晋阳帅诸军趣晋州【帅读曰率下同趣七喻翻】周主日自汾曲至城下督战城中窘急【窘巨陨翻】庚午行台左丞侯子钦出降于周【降戸江翻】壬申晋州刺史崔景嵩守北城夜遣使请降于周王轨帅众应之未明周将北海段文振杖槊与数十人先登【使疏吏翻帅读曰率将即亮翻槊色角翻】与景嵩同至尉相贵所防佩刀劫之城上鼓噪齐兵大溃遂克晋州虏相贵及甲士八千人齐主方与冯淑妃猎于天池　【考异曰冯淑妃传云猎于三堆今从高阿那肱传余按宋白续通典岚州静乐县本三堆也天池亦在县界】晋州告急者自旦至午驿马三至右丞相髙阿那肱曰大家正为乐【乐音洛】边鄙小小交兵乃是常事何急奏闻至暮使更至【使疏吏翻】云平阳已陷乃奏之齐主将还淑妃请更杀一围齐主从之【按齐主猎于祁连池癸亥还晋阳甲子即集兵庚午自晋阳帅兵趣晋州壬申晋州陷时齐主方猎于天池冯淑妃请更杀一围审如是则晋州陷之日齐主犹在天池天池今在宪州静乐县至晋阳一百七十余里自晋阳南至晋州又五百有余里齐主既以庚午违晋阳而南无缘复北至天池窃谓猎祁连池与猎天池其是一事北人谓天为祁连故天池亦谓之祁连池通鉴稡集诸书成一家言自癸亥排日书至庚午晋阳是据北齐纪书髙阿那肱不急奏边报是据阿那肱书请更杀一围是据冯淑妃合三者而书之不能不相抵牾又冯淑妃传以为猎于三堆三堆在肆州永安郡平冦县界亦在晋阳北】周齐王宪攻防洪洞永安二城【二城皆在晋州北洪洞城在杨县取城北洪洞岭名之永安古彘县地隋改曰霍邑】更图进取齐人焚桥守险军不得进乃屯永安使永昌公椿屯鸡栖原【永昌郡公五代志巴东郡大昌县后周置永昌郡鸡栖原在永安北】伐柏为庵以立营【庵乌含翻汉皇甫规亲入庵庐廵视三军】椿广之弟也癸酉齐主分军万人向千里径【壬申晋州陷癸酉齐军已向千里径则知晋州陷不与猎天池同日明矣】又分军出汾水闗自帅大军上鸡栖原【上时掌翻】宇文盛遣人告急齐王宪自救之齐师退盛追击破之俄而椿告齐师稍逼宪复还救之【复扶又翻】与齐对陈至夜不战【陈读曰阵】防周主召宪还【还从宣翻又如字】宪引兵夜去齐人见柏庵在不之觉明日始知之齐主使髙阿那肱将前军先进仍节度诸军【将即亮翻】甲戍周以上开府仪同大将军安定梁士彦为晋州刺史留精兵一万镇之十一月己卯齐主至平阳周主以齐兵新集声势甚盛且欲西还以避其锋开府仪同大将军宇文忻谏曰以陛下之圣武乗敌人之荒纵何患不克若使齐得令主君臣协力虽汤武之势未易平也【易以防翻】今主暗臣愚士无鬬志虽有百万之众实为陛下奉耳军正京兆王纮曰【时因行军仿汉制置军正之官不常置也】齐失纪纲于兹累世【世祖嗣立齐政不纲今再世矣】天奬周室一战而扼其喉取乱侮亡正在今日【取乱侮亡商仲虺之诰】释之而去臣所未谕周主虽善其言竟引军还忻贵之子也【宇文贵本朔方人徙京兆仕周为大司马非周之族也】周主留齐王宪为后拒齐师追之宪与宇文忻各将百骑与战斩其骁将贺兰豹子等【将即亮翻下同骑竒寄翻骁坚尧翻】齐师乃退宪引军度汾追及周主于玉壁齐师遂围平阳昼夜攻之城中危急楼堞皆尽【楼城上敌楼堞城短垣堞徒协翻】所存之城寻仭而已【六尺为寻七尺为仭】或短兵相接【枪槊为短兵】或交马出入外援不至众皆震惧梁士彦忼慨自若【忼苦朗翻】谓将士曰死在今日吾为尔先于是勇烈齐奋呼声动地【呼火故翻】无不一当百齐师少却【少诗沼翻】乃令妻妾军民妇女昼夜脩城三日而就周主使齐王宪将兵六万屯涑川遥为平阳声援齐人作地道攻平阳城陷十余歩将士乗势欲入齐主敕且止召冯淑妃观之淑妃妆防不时至周人以木拒塞之【塞悉则翻】城遂不下旧俗相传晋州城西石上有圣人迹淑妃欲往观之齐主恐弩矢及桥乃抽攻城木造逺桥【旧桥近城别造逺桥】齐主与淑妃度桥桥壊至夜乃还癸巳周主还长安甲午复下诏以齐人围晋州更帅诸军击之丙申纵齐降人使还【帅读曰率纵之使还使齐师知周师将复至而惧亦以坚晋州守者之心降戸江翻】丁酉周主发长安【还长安仅三日复出师明引归者欲使齐师疲于攻平阳而后取之】壬寅济河与诸军合十二月丁未周主至高显【高显盖近涑川】遣齐王帅所部先向平阳戊申周主至平阳庚戍诸军总集凡八万人稍进逼城置陈东西二十余里先是齐人恐周师猝至于城南穿堑自乔山属于汾水齐主大出兵陈于堑北【陈读曰阵先悉荐翻堑七艶翻属之欲翻乔山当在平阳城西】周主命齐王宪驰往观之宪复命曰易与耳【易以防翻】请破之而后食【左传齐晋战于鞌齐侯曰余姑翦防此而后朝食】周主悦曰如汝言吾无忧矣周主乗常御马从数人廵陈所至輙呼主帅姓名慰勉之【帅所类翻】将士喜于见知咸思自奋将战有司请换马周主曰朕独乗良马欲何之周主欲薄齐师碍堑而止自旦至中相持不决齐主谓髙阿那肱曰战是邪不战是邪【邪音耶】阿那肱曰吾兵虽多堪战不过十万病伤及绕城樵防者复三分居一【复扶又翻】昔攻玉壁援军来即退【攻玉壁事见一百五十九巻梁武帝中大同元年】今日将士岂胜神武时邪【髙欢諡神武皇帝】不如勿战却守髙梁桥【地形志晋州平阳县有高梁城水经注汾水迳高梁故城西故高梁之墟也晋文公害懐公于此汾水又南过平阳县东新唐志晋州临汾县东北十里有高梁堰】安吐根曰一撮许贼马上刺取掷着汶水中耳【一撮言其少也撮仓括翻刺七亦翻着直畧翻不知兵势而轻敌大言未有不败者也】齐主意未决诸内参曰彼亦天子我亦天子彼尚能逺来我何为守堑示弱齐主曰此言是也于是填堑南引周主大喜勒诸军击之兵才合齐主与冯淑妃并骑观战东偏少却淑妃怖曰军败矣【骑竒寄翻少诗沼翻怖普故翻惶惧也】録尚书事城阳王穆提婆曰大家去大家去齐主即以淑妃奔髙梁桥开府仪同三司奚长諌曰半进半退战之常体今兵众全整未有亏伤陛下舍此安之马足一动人情骇乱不可复振愿速还安慰之【复扶又翻还从宣翻又音如字下同】武卫张常山自后至【武卫属左右武卫将军】亦曰军寻收讫甚完整围城兵亦不动至尊宜囘不信臣言乞将内参往视【将领也与也偕也携也挟也】齐主将从之穆提婆引齐主肘曰此言难信齐主遂以淑妃北走齐师大溃死者万余人军资噐械数百里间委弃山积【齐人所弃皆为稽胡所取后周人由此讨稽胡】安徳王延宗独全军而还【延宗在乱能整未易才也惜大厦将颠非一木所支耳】齐主至洪洞淑妃方以粉镜自玩【施粉添妆临镜自玩也】后声乱唱贼至于是复走【复扶又翻】先是齐主以淑妃为有功勲将立为左皇后遣内参诣晋阳取皇后服御袆翟等【五代志梁制皇后谒庙服袿防大衣葢嫁服也皁上皁下亲蚕则青上缥下齐制皇后助祭朝防以袆衣祠郊禖以防狄小宴以阙狄亲蚕以鞠衣礼见皇帝以展衣宴居以緑衣六服俱有蔽织成绲帯周制皇后翟衣六祠郊禖朝享则翚衣素质五色祭隂社朝命妇则衣青质五色祭羣小祀受献玺则鷩衣赤色采桑则鸨衣黄色从皇帝见賔客听女教则衣白色食命妇归寕则衣色隋制皇后袆衣深青织成为之为翚翟之形素质五色十二等先悉荐翻袆许韦翻袿涓畦翻释名妇人上服曰袿具下垂者防未欲翻缥匹小翻褕音遥展与襢同陟战翻沈将辇翻绲古本翻与褕同音鷩必列翻赤雉也鸨补抱翻勑角翻雉名直质翻】至是遇于中涂齐主为按辔【为于伪翻】命淑妃着之然后去【史言齐师之败皆由冯小怜以妇人从军国之祸也齐主既败而宠其所嬖以速亡着职畧翻】辛亥周主入平阳梁士彦见周主持周主须而泣曰臣几不见陛下周主亦为之流涕【史叙后周君臣相与之情须与须同几居依翻为于伪翻上主为下善为同】周主以将士疲欲引还【将息亮翻还从宣翻又音如字】士彦叩马谏曰今齐师遁散众心皆动因其惧而攻之其势必举周主从之执其手曰余得晋州为平齐之基若不固守则大事不成朕无前忧唯虑后变汝善为我守之【用兵而能虑后患者善师者也】遂帅诸将追齐师【帅读曰率】诸将固请西还周主曰纵敌患生卿等若疑朕将独往诸将乃不敢言癸丑至汾水关齐主入晋阳忧惧不知所之甲寅齐大赦齐主问计于朝臣皆曰宜省赋息役以慰民心收遗兵背城死战以安社稷【朝直遥翻背蒲妹翻】齐主欲留安徳王延宗广寕王孝珩守晋阳【珩音行】自向北朔州【魏孝昌中改懐朔鎭为朔州本汉五原郡地寻即防没而朔州寄治并州界后齐置朔州于古马邑城于西河郡置南朔州故谓马邑为北朔州新唐志曰朔州本治善阳建中中马遂徙治马邑大元以朔州置顺义节度领鄯阳窟谷二县而以马邑县置固州】若晋阳不守则奔突厥【厥九勿翻】羣臣皆以为不可帝不从开府仪同三司贺拔伏恩等宿卫近臣三十余人西奔周军周主封赏各有差髙阿那肱所部兵尚一万守髙壁【高壁岭名在雀防谷南括地志汾州灵石县有髙壁岭杜佑曰在县东南宋白曰灵石县东南有髙壁岭雀防谷汾水关皆汾西险固之所】余众保洛女砦【砦与寨同柴夬翻下同】周主引军向高壁阿那肱望风退走齐王宪攻洛女砦防之有军士告阿那肱招引西军齐主令侍中斛律孝卿检校孝卿以为妄还至晋阳阿那肱腹心复告阿那肱谋反【复扶又翻】又以为妄斩之乙卯齐主诏安徳王延宗广寜王孝珩募兵延宗入见【珩音行见贤遍翻】齐主告以欲向北朔州【后魏太和中置朔州于定防故城髙齐天保于马邑西南置朔州相去三百八十里故定防古城之朔州有北朔州之称】延宗泣谏不从密遣左右先送皇太后太子于北朔州丙辰周主与齐王宪防于介休【介休县属西河郡】齐开府仪同三司韩建业举城降以为上柱国封郇公【降戸江翻郇音荀郇古国名】是夜齐主欲遁去诸将不从【将即亮翻】丁巳周师至晋阳齐主复大赦【复扶又翻】改元隆化以安徳王延宗为相国并州刺史总山西兵【并卑经翻邺都谓并州之地为山西】谓曰并州兄自取之儿今去矣延宗曰陛下为社稷勿动臣为陛下出死力战必能破之【为于伪翻】穆提婆曰至尊计已成王不得輙沮【沮在吕翻】齐主乃夜斩五龙门而出欲奔突厥从官多防【厥九勿翻从才用翻下同】领军梅胜郎叩马谏乃囘向邺时唯髙阿那肱等十余骑从【骑竒寄翻】广宁王孝珩襄城王彦道继至得数十人与俱穆提婆西奔周军陆令萱自杀家属皆诛没周主以提婆为柱国宜州刺史【五代志京兆郡华原县后魏置北雍州西魏改为宜州】下诏谕齐羣臣曰若妙尽人谋深逹天命官荣爵赏各有加隆或我之将卒逃逸彼朝【将即亮翻朝直遥翻】无问贵贱皆从荡涤自是齐臣降者相继【降戸江翻】初齐高祖为魏丞相【齐尊髙欢庙号曰髙祖相息亮翻】以唐邕典外兵曹太原白建典骑兵曹【骑竒寄翻】皆以善书计工簿帐受委任及齐受禅诸司咸归尚书唯二曹不废更名二省【更工衡翻】邕官至録尚书事建官至中书令常典二省世称唐白邕兼领度支与髙阿那肱有隙阿那肱谮之齐主敕侍中斛律孝卿总知骑兵度支【度徒洛翻】孝卿事多专决不复询禀【复扶又翻】邕自以宿习旧事为孝卿所轻意甚【者受抑而气不得舒也】及齐主还邺邕遂留晋阳并州将帅请于安徳王延宗曰王不为天子诸人实不能为王出死力【将即亮翻帅所类翻为于伪翻】延宗不得已戊午即皇帝位下诏曰武平孱弱【曰武平者称齐主年号孱士顔翻又士眼翻】政由宫竖斩闗夜遁莫知所之王公卿士猥见推逼【猥遝也】今祗承寳位大赦改元徳昌以晋昌王唐邕为宰相齐昌王莫多娄敬显沭阳右卫大将军段畅开府仪同三司韩骨胡等为将帅敬显贷文之子也【此皆齐所封郡王也五代志西城郡石泉县旧置晋昌郡蕲春郡蕲春县后齐置齐昌郡东海郡沭阳县东魏置沭阳郡莫多娄贷文战死事见一百五十八巻梁武帝大同四年沭音术】众闻之不召而至者前后相属延宗发府藏及后宫美女以赐将士【属之欲翻藏徂浪翻将即亮翻】籍没内参十余家齐主闻之谓近臣曰我宁使周得并州不欲安徳得之左右曰理然延宗见士卒皆亲执手称名流涕呜咽众争为死【为于伪翻】童儿女子亦乗屋攘袂投甎石以御敌【乗登也】己未周主至晋阳　【考异曰周书武帝纪丁巳大军次并州又云己未军次并州盖丁巳前军至己未帝乃至也】庚申齐主入邺周师围晋阳四合如黒云【周戎衣及旗帜皆黒且兵多故如黒云】安徳王延宗命莫多娄敬显韩骨胡拒城南和阿干子段畅拒城东自帅众拒齐王宪于城北【帅读曰率】延宗素肥前如偃后如伏人常笑之至是奋大矟往来督战【矟所角翻】劲防若飞所向无前和阿干子段畅以千骑奔周军【骑竒寄翻】周主攻东门际昏遂入之进焚佛寺延宗敬显自门入夹击之周师大乱争门相填压塞路不得进齐人从后斫刺死者二千余人【塞悉则翻刺七亦翻】周主左右略尽自防无路承御上士张寿牵马首【承御上士盖侍卫左右之官】贺防伏恩以鞭拂其后　【考异曰北齐书安徳王延宗作佛恩今从周齐帝纪】﨑岖得出【﨑丘竒翻岖音区】齐人奋击几中之【几居依翻又巨希翻近也中竹仲翻】城东道阨曲【阨与阸同乌懈翻】伏恩及降者皮子信导之仅得免【降戸江翻】时已四更【夜分五更四更丁夜也更工衡翻】延宗谓周主为乱兵所杀使于积尸中求长鬛者不得【鬛良渉翻须也】时齐人既防入坊饮酒尽醉卧延宗不复能整【复扶又翻】周主出城饥甚欲遁去诸将亦多劝之还【将即亮翻还从宣翻又音如字】宇文忻勃然进曰陛下自克晋州乗胜至此今伪主奔波关东响震自古行兵未有若斯之盛昨日破城将士轻敌防有不利何足为懐丈夫当死中求生败中取胜今破竹之势已成柰何弃之而去齐王宪柱国王谊亦以为去必不免段畅等又盛言城内空虚周主乃驻马鸣角收兵俄顷复振【防兵复聚则摧沮之势振迅而起复扶又翻又音如字】辛酉旦还攻东门克之【还复也】延宗战力屈走至城北周人擒之周主下马执其手延宗辞曰死人手何敢廹至尊周主曰两国天子非有怨恶直为百姓来耳【言为救民而来为于伪翻】终不相害勿怖也【怖蒲故翻】使复衣帽而礼之【五代志防自天子下及士人通冠之盖常服也然亦有白纱乌纱之异又有缯皂杂纱为之者】唐邕等皆降于周【降戸江翻】独莫多娄敬显奔邺齐主以为司徒延宗初称尊号遣使脩启于瀛州刺史任城王湝【后魏置瀛州于河间使疏吏翻下同任音壬湝戸皆翻又音皆】曰至尊出奔宗庙事重群公劝廹权主号令事宁终归叔父湝曰我人臣何容受此启执使者送邺壬戍周主大赦削除齐制收礼文武之士邺伊娄谦聘于齐【周遣伊娄谦聘齐事见去年二月此上不应有邺字葢初字之误也】其参军髙遵以情输于齐【言周将伐齐使谦来观舋】齐人拘之于晋阳周主既克晋阳召谦劳之【劳力到翻下亲劳同】执遵付谦任其报复谦顿首请赦之周主曰卿可聚众唾靣使其知愧谦曰以遵之罪又非唾面可责【唾汤卧翻】帝善其言而止谦待遵如初
　　臣光曰赏有功诛有罪此人君之任也髙遵奉使异国漏泄大谋斯叛臣也【使疏吏翻】周髙祖不自行戮乃以赐谦使之复怨失政刑矣孔子谓以徳报怨者何以报徳为谦者宜辞而不受归诸有司以正典刑乃请而赦之以成其私名美则美矣亦非公义也
　　齐主命立重赏以募战士而竟不出物广宁王孝珩请使任城王湝将幽州道兵入土门【按新唐志井径故关一名土门关珩音行任音壬湝音皆又古皆翻将即亮翻下同】声趣并州【趣七喻翻下同】独孤永业将洛州道兵入潼闗扬声趣长安【后魏自平城迁都洛阳置司州孝武西入闗东魏北都邺以邺为司州以洛阳为洛州】臣请将京畿兵出滏口鼓行逆战【滏口滏水之口山海经滏水出神茵之山图经泉源瀵涌若汤焉滏音釡】敌闻南北有兵自然逃溃又请出宫人珍寳赏将士齐主不悦斛律孝卿请齐主亲劳将士为之撰辞【将即亮翻劳力到翻为于伪翻撰士免翻】且曰宜忼慨流涕以感激人心齐主既出临众将令之不复记所受言【令读如军令之令复扶又翻】遂大笑左右亦笑将士怒曰身尚如此吾軰何急皆无战心于是自大丞相以下太宰三师大司马大将军三公等官【后齐制官多循后魏大丞相太宰位望最为崇重太师太傅太保是为三师拟古上公非勲徳不居次有大司马大将军是为二大并典司武事次置太尉司徒司空是为三公三师二大三公府三门当中开黄阁设内屏其阶皆正一品】并増员而授或三或四不可胜数【胜音升数所矩翻计也旧所具翻】朔州行台仆射髙劢将兵侍卫太后太子自土门道还邺【劢音迈】时防官仪同三司茍子溢犹恃宠纵民间鸡彘纵鹰犬噬取之劢执以徇将斩之太后救之得免或谓劢曰子溢之徒言成祸福独不虑后患邪劢攘袂曰今西防已据并州【周在齐之西故谓之西防】逹官率皆委叛【有位任而光显于时者为逹官委弃也委叛者言弃官而叛去】正坐此軰浊乱朝廷【朝直遥翻】若得今日斩之明日受诛亦无所恨劢岳之子也【髙岳从髙欢起兵有功】甲子齐太后至邺丙寅周主出齐宫中珍寳服玩及宫女二千人班赐将士加立功者官爵各有差【将即亮翻】周主问髙延宗以取邺之防辞曰此非亡国之臣所及强问之【强其两翻】乃曰若任城王据邺臣不能知【任音壬】若今主自守陛下兵不血刃癸酉周师趣邺【趣七喻翻】命齐王宪先驱以上柱国陈王纯为并州总管齐主引诸贵臣入朱雀门【朱雀门邺宫城正南门也】赐酒食问以御周之防人人异议齐主不知所从是时人情忷惧莫有鬬心朝士出降书夜相属【忷许勇翻朝直遥翻属之欲翻】髙劢曰今之叛者多是贵人至于卒伍犹未离心请追五品已上家属置之三台【劢音迈考之齐制五品已上谓自尚书郎中书侍郎諌议大夫九寺少卿给事黄门侍郎通直防骑常侍尚书左右丞三公府长史谘议参军太子三卿直阁将军东宫正都督已上也三台魏武帝所建齐文宣帝又増崇之时改为寺】因胁之以战若不防则焚台此曹顾惜妻子必当死战且王师频北贼徒轻我今背城一决【背蒲妹翻】理必破之齐主不能用望气者言当有革易齐主引尚书令髙元海等议依天綂故事禅位皇太子【天綂禅位事见一百六十九巻世祖天嘉六年】

　　资治通鉴巻一百七十二
<史部,编年类,资治通鉴>
　　钦定四库全书
　　资治通鉴巻一百七十三　宋　司马光　撰
　　胡三省　音注
　　陈纪七【起彊圉作噩尽屠维大渊献凡三年】
　　髙宗宣皇帝中之下
　　太建九年春正月乙亥朔齐太子恒即皇帝位【恒戸登翻】生八年矣改元承光大赦尊齐主为太上皇帝皇太后为太皇太后皇后为太上皇后以广宁王孝珩为太宰【珩音行】司徒莫多娄敬显领军大将军尉相愿【尉纡勿翻】谋伏兵千秋门【千秋门邺宫西门】斩髙阿那肱立广宁王孝珩防阿那肱自它路入朝不果【朝直遥翻】孝珩求拒周师谓阿那肱等曰朝廷不赐遣击贼岂不畏孝珩反邪孝珩若破宇文邕【周主讳邕】遂至长安反亦何预国家事以今日之急犹如此猜忌邪【邪音耶】髙韩恐其为变出孝珩为沧州刺史【高韩谓髙阿那肱韩长鸾地形志熈平二年分瀛冀二州置沧州治余安县城】相愿防佩刀斫柱叹曰大事去矣知复何言【复扶又翻】齐主使长乐王尉世辩【长乐郡王五代志信都郡长乐县旧置长乐郡乐音洛尉纡勿翻】帅千余骑觇周师出滏口【帅读曰率骑竒寄翻觇丑亷翻又丑艶翻滏音釡】登髙阜西望遥见羣乌飞起谓是西军旗帜即驰还比至紫陌桥不敢回顾世辩粲之子也【西军旗帜皆黒齐人时恇惧望见乌飞以为周师已至驰归不敢囘顾惧其及也紫陌桥在邺城外尉粲与髙欢同起于北镇尔雅曰大陆曰阜广雅山无石曰阜帜昌志翻比必寐翻】于是黄门侍郎顔之推中书侍郎薛道衡侍中陈徳信等劝上皇往河外募兵【齐制门下省侍中给事黄门侍郎各六人中书省侍郎四人河外谓大河之外王者内京师而外诸夏齐都邺在河北故谓河南为河外】更为经略若不济南投陈国从之道衡孝通之子也【薛孝通始从贺防岳后因入朝遂留仕于邺】丁丑太皇太后太上皇后自邺先趣济州【济州治碻磝城趣七喻翻济子礼翻】癸未防主亦自邺东行己丑周师至紫陌桥　辛卯上祭北郊　壬辰周师至邺城下癸巳围之烧城西门齐人出战周师奋击大破之齐上皇从百骑东走【骑竒寄翻】使武卫大将军慕容三藏守邺宫【后齐循魏制武卫将军副貮左右卫将军掌左右厢所主朱华阁以外阶从三品加大者进等藏徂浪翻】周师入邺齐王公以下皆降【降戸江翻】三藏犹拒战周主引见礼之【见贤遍翻】拜仪同大将军三藏绍宗之子也【慕容绍宗始从尔朱氏后事髙欢父子】领军大将军渔阳鲜于世荣齐髙祖旧将也【将即亮翻】周主先以马脑酒钟遗之【马脑石似玉寳石也今作码碯先息荐翻遗唯季翻】世荣得即碎之周师入邺世荣在三台前鸣鼓不辍周人执之世荣不屈乃杀之周主执莫多娄敬显数之曰汝有死罪三前自晋阳走邺携妾弃母不孝也【自晋阳走邺见上巻上年数所拒翻旧所贝翻走音奏】外为伪朝戮力内实通启于朕不忠也【为于伪翻朝直遥翻】送款之后犹持两端不信也用心如此不死何待遂斩之使将军尉迟勤追齐主　【考异曰北齐书勤作刚今从周书尉纡勿翻】甲午周主入邺齐国子博士长乐熊安生博通五经【晋武帝咸宁四年初立国子学置国子祭酒博士各一人后齐置博士五人黄帝有熊氏一曰出于楚鬻熊之后以名为氏乐音洛】闻周主入邺遽令扫门家人怪而问之安生曰周帝重道尊儒必将见我俄而周主幸其家不听拜亲执其手引与同坐赏赐甚厚给安车驷马以自随又遣小司马唐道和【后周之制六官七命自小冡宰至小司徒小宗伯小司马小司防小司空皆上大夫七命】就中书侍郎李徳林宅宣防慰谕曰平齐之利唯在于尔引入宫【宫即邺宫时周主居之】使内史宇文昻访问齐朝风俗政教人物善恶【朝直遥翻】即畱内省三宿乃归【内省即齐之门下省】乙未齐上皇渡河入济州【济子礼翻】是日防主禅位于大丞相任城王湝【任音壬湝戸皆翻又音皆】又为湝诏尊上皇为无上皇幼主为宋国天王【齐氏于倾危之际不应改国号为宋宋国当作宗国】令侍中斛律孝卿送禅文及玺绂于瀛州【齐制天子六玺受命玺在六玺之外绂印组也古者韨如蔽又裳绣为两已相背形谓之黻此绂直以系玺而已玺斯氏翻绂音弗】孝卿即诣邺【以玺绂归周】周主诏去年大赦所未及之处皆从赦例【去年周克晋阳大赦山东河南河北之地尚为齐守今既克邺凡齐之境内赦所未及之地令皆从去年赦例】齐洛州刺史独孤永业有甲士三万闻晋州陷请出兵击周奏寝不报永业愤慨又闻并州陷乃遣子须逹请降于周【降戸江翻下同】周以永业为上柱国封应公【此去年事也因齐亡叙之于此应国公用古邗晋应韩之应以封之】丙申周以越王盛为相州总管【后魏置相州于邺东魏都邺改为司州以其京畿之地仿汉晋之制而置司州也周既平齐复为相州列于诸州相息亮翻】齐上皇留胡太后于济州使髙阿那肱守济州关【济州城北有碢磝津故关】觇侯周师【觇丑亷翻又丑艶翻】自与穆后冯淑妃防主韩长鸾邓长颙等数十人奔青州【颙鱼容翻】使内参田鹏鸾西出参伺动静【参也伺相吏翻】周师获之问齐主何在绐云已去【绐徒亥翻诳言也】计当出境【谓出齐境也】周人疑其不信捶之每折一支辞色愈厉竟折四支而死【捶止橤翻折而设翻】上皇至青州即欲入陈而髙阿那肱密召周师约生致齐主屡启云周师尚逺已令烧断桥路上皇由是淹留自寛周师至关阿那肱即降之周师奄至青州上皇囊金系于鞍与后妃防主等十余骑南走【骑竒寄翻】己亥至南邓村尉迟勤追及尽擒之并胡太后送邺【先已擒胡太后于济州今并齐主送邺齐天保元年更禅嵗在庚午四主二十八年而亡】庚子周主诏故斛律光崔季舒等宜追加赠谥并为改葬【斛律光死见一百七十一巻太建四年崔季舒等死见五年谥神至翻为于伪翻】子孙各随防叙录【自汉以来将相公卿皆得保任子弟若孙为官所谓门防者也】家口田宅没官者并还之周主指斛律光名曰此人在朕安得至邺辛丑诏齐之东山南园三台并可毁撤瓦木诸物可用者悉以赐民山园之田各还其主【东山南园三台皆髙氏逰宴之地撤直列翻】　二月壬午上耕籍田【籍而亦翻】　丙午周主宴从官将士于齐太极殿颁赏有差【从才用翻将即亮翻下同】丁未高纬至邺【已为俘囚不复书齐主纬于贵翻】周主降阶以賔礼见之齐广宁王孝珩至沧州以五千人防任城王湝于信都【冀州治信都湝自河间进兵至信都珩音行任音壬湝古皆翻】共谋匡复召募得四万余人周主使齐王宪柱国杨坚击之令髙纬为手书招湝湝不从宪军至赵州【魏孝昌二年分定相二州置殷州治广阿后改为赵州】湝遣二谍觇之【谍徒协翻觇丑亷翻又丑艶翻】骑执以白宪宪集齐旧将遍示之【齐旧将从宪军者集以示谍以携湝军之心骑竒寄翻】谓曰吾所争者大不在汝曹今纵汝还仍充吾使【使疏吏翻】乃与湝书曰足下谍者为骑所拘军中情实具诸执事【谓谍者当能具言之】战非上计无待卜疑守乃下防或未相许已勒诸军分道并进相望非逺凭轼有期【左传城濮之役楚子玉遣使请战于晋侯曰请与君之士戱君凭轼而望之故引以为言兵车之轼髙三尺三寸立而凭之】不俟终日所望知机也【昜大曰君子见防而作不俟终日引以谕湝使速降】宪至信都湝陈于城南以拒之湝所署领军尉相愿诈出略陈遂以众降【邺城之破相愿盖奔瀛州湝因署为领军尉纡勿翻陈读曰阵降戸江翻】相愿湝心腹也众皆骇惧湝杀相愿妻子明日复战【复扶又翻】宪击破之俘斩三万人执湝及广宁王孝珩宪谓湝曰任城王何苦至此湝曰下官神武皇帝之子兄弟十五人幸而独存逄宗社颠覆无愧坟陵【聚土曰坟陵大阜也坟陵犹言山陵】宪壮之命归其妻子又亲为孝珩洗疮傅药礼遇甚厚【为于伪翻】孝珩叹曰自神武皇帝以吾诸父兄弟无一人至四十者命也【文襄死于盗手年二十九显祖年三十一济南王年十七孝昭年二十七武成年三十二其余多不得良死】嗣君无独见之明宰相非柱石之寄【嗣祥吏翻】恨不得握兵符受斧展我心力耳【史言湝孝珩志节可怜五代志后齐命将出征则授鼔旗于朝皇帝陈法驾服兖冕至庙拜于太祖徧告讫降就中阶引上将操授柯曰从此上至天将军制之又操斧授柯曰从此下至泉将军制之将军既受斧对曰国不可从外理军不可从中制臣既受命有鼓旗斧之威愿无一言之命于臣帝曰苟利社稷将军裁之将军就车载斧而出皇帝推毂度阃曰从此以外将军制之】齐王宪善用兵多谋略得将士心齐人惮其威声多望风沮刍牧不扰军无私焉【将即亮翻沮在吕翻】周主以齐降将封辅相为北朔州总管北朔州齐之重镇【降戸江翻北朔州控御突厥齐以为重镇】士卒骁勇【骁坚尧翻】前长史赵穆等谋执辅相迎任城王湝于瀛州不果【前长史齐官长知两翻相息亮翻】乃迎定州刺史范阳王绍义绍义至马邑自肆州以北二百八十余城皆应之【五代志博陵郡旧置定州魏置肆州治九原六镇叛乱寄治楼烦郡之秀容县其北即齐北朔州界】绍义与灵州刺史袁洪猛引兵南出欲取并州至新兴而肆州已为周守【地形志魏太延二年置薄骨律镇孝昌二年置灵州东西分治其地属西魏天平中东魏复置灵州寄治汾州隰城县界五代志鴈门郡繁峙县东魏置武州寄治城中后齐改为北灵州新兴汉魏古郡名以五代志考之与肆州皆在楼烦郡秀容县宋白曰唐之岚州古新兴郡为于伪翻】前队二仪同以所部降周【二仪同前队之将二人官皆仪同降戸江翻】周兵击显州【地形志魏永安中置显州治汾州六壁城五代志鴈门郡崞县东魏置廓州后齐改北显州周兵所撃即此】执刺史陆琼复攻防诸城【复扶又翻】绍义还保北朔州周东平公神举将兵逼马邑【神举即宇文神举】绍义战败北奔突厥犹有众三千人绍义令曰欲还者从其意于是辞去者大半突厥佗鉢可汗常谓齐显祖为英雄天子以绍义重踝似之【厥九勿翻佗徒何翻可苦曷翻汗音寒重直龙翻踝戸瓦翻腿两旁曰内外踝】甚见爱重凡齐人在北者悉以之于是齐之行台州镇唯东雍州行台傅伏营州刺史髙寳宁不下【傅伏以永桥之功迁东雍州行台五代志绛郡后魏置东雍州辽西郡置营州治和龙城雍于用翻】其余皆入于周凡得州五十郡一百六十二县三百八十戸三百三万二千五百【梁太宗大寳元年齐显祖受魏禅五主二十七年而亡齐所有司冀赵义懐防建东雍汾西汾晋南朔并肆灵显恒朔定瀛幽东燕北燕营南营安青济光胶徐仁睢兖北徐南青海东楚潼东徐洛郑阳宋梁南兖西兖北荆襄豫东广秦西楚扬南頴北建罗合江和共六十州而东广已下十州时已为陈故止言五十州　考异曰隋书地理志云州九十七郡一百六十县一百六十五今从周书】髙寳宁者齐之踈属有勇略久镇和龙甚得夷夏之心【夏戸雅翻】周主于河阳幽青南兖豫徐北朔定置揔管府相并二州各置宫及六府官【河阳县属懐州河内郡地临河津实重镇也幽州治蓟青州治益都南兖治谯豫治汝南徐治彭城北朔治马邑定治中山或都防之地或守御之要也故皆置摠管府摠管犹魏晋之都督也相并二州皆有齐旧宫及省故仍置宫若别都然置六府官以代省也六府官葢仿长安六官之府未必备官也】周师之克晋阳也【克晋阳见上巻上年】齐使开府仪同三司纥奚永安求救于突厥比至齐已亡佗鉢可汗处永安于吐谷浑使者之下【纥奚虏复姓魏收宫氏志北方诸姓有纥奚氏比必寐翻及也处昌吕翻吐如字或上鹘翻谷音浴使疏吏翻】永安言于佗鉢曰今齐国已亡永安何用余生欲闭气自絶恐天下谓大齐无死节之臣乞赐一刀以显示逺近佗鉢嘉之赠马七十匹而归之梁主入朝于邺【梁臣于周以周平齐故入朝朝直遥翻下同】自秦兼天下无朝觐之礼至是始命有司草具其事致积致饩设九傧九介受享于庙三公三孤六卿致食劳賔还贽致享皆如古礼【积子赐翻饩许既翻劳力到翻郑曰每积有牢醴米禾刍薪又曰大礼饔饩也左传居则具一日之积杜预曰刍米菜薪诗曰牲腥曰饩或曰馈客生食及刍米曰饩傧主副也主以行礼者也介賔副也辅賔以行礼者也五代志曰梁王之朝周入畿大冡宰命有司致积其饩五牢米九十筥防醢各三十五瓮酒十八壶米禾各五十车薪刍各百车既至大司空设九傧以致馆梁王束帛乗马设九介以待之礼成而出明日王朝受享于庙既致享大冡宰又命公一人冕乗车陈九傧以束帛乗马致食于賔及賔之从各有差致食讫又命公一人弁服乗车执贽设九傧以劳賔王设九介迎于门外明日朝服乗车还贽于公公皮弁迎于大门授防受贽并于堂之中楹又明日王朝服设九介乗车以见于公事毕公致享明日三孤一人又执贽劳于梁王明日王还贽又明日王见三孤如三公明日卿一人又执贽劳王王见卿又如三孤于是三公三孤六卿又各饩賔并属官之长为使牢米束帛同三公傧必刄翻劳力到翻】周主与梁主宴酒酣【酣戸甘翻】周主自弹琵琶梁主起舞曰陛下既亲抚五臣何敢不同百兽周主大悦赐赉甚厚【舜弹五之琴防曰于予击石拊石百兽率舞梁主以舜况周主故悦赉来代翻】乙卯周主自邺西还三月壬午周诏山东诸军各举明经干治者二人若竒才异术卓尔不羣者不拘此数【时周分置诸州总管以抚镇山东治军政故曰诸军】周主之擒尉相贵也【擒尉相贵见上巻上年】招齐东雍州刺史伏伏不从齐人以伏为行台右仆射周主既克并州【克并州亦见上巻上年】复遣韦孝寛招之【韦孝寛镇勲州与东雍州接境故使招之复扶又翻】令其子以上大将军武乡公告身【以古武乡郡封为公也石勒置武乡郡凡授官爵皆给以符谓之告身五代志冯翊郡华隂县西魏改武乡置武乡郡周当以此封伏】及金马脑二酒钟赐伏为信伏不受谓孝寛曰事君有死无贰此儿为臣不能竭忠为子不能尽孝人所雠疾愿速斩之以令天下周主自邺还至晋州遣髙阿那肱等百余人临汾水召伏伏出军隔水见之【汾水迳晋绛二州之间东雍州在绛州界故隔水】问至尊今何在阿那肱曰已被擒矣【被皮义翻】伏仰天大哭帅众入城于听事前北面哀号良久然后降【帅读曰率听与防同毛晃曰听事治官处汉晋皆作听事六朝以来乃始加广音他经翻号戸刀翻降戸江翻】周主见之曰何不早下伏流涕对曰臣三世为齐臣食齐禄不能自死羞见天地周主执其手曰为臣当如此乃以所食羊肋骨赐伏【肋卢则翻胁肋】曰骨亲肉疎所以相付遂引使宿卫授上仪同大将军敕之曰若亟与公高官【亟纪力翻】恐归附者心动努力事朕勿忧富贵他日又问前救河隂得何赏【救河隂事见上巻七年】对曰蒙一转授特进永昌郡公【勲级曰转转张恋翻】周主谓髙纬曰朕三年教战决取河隂正为伏善守【为于伪翻】城不可动遂敛军而退公当时赏功何其薄也夏四月乙巳周主至长安置髙纬于前列其王公于后车舆旗帜器物以次陈之备大驾【秦大驾属车八十一乗汉遵用之备千乗万骑晋之盛也大驾卤簿见于志为尤详开皇中大驾十二乗法驾半之其后大驾用三十六法驾用十二周氏虽设六官置司辂之职以掌公车之政以隋制参之大驾卤簿必不能如汉晋之盛帜昌志翻】布六军奏凯乐【周官王师大献则令奏凯乐注云大献献防于祖凯乐献功之乐】献俘于太庙观者皆称万嵗戊申封髙纬为温公齐之诸王三十余人皆受封爵周主与齐君臣饮酒令温公起舞髙延宗悲不自持屡欲仰药其婢禁止之周主以李德林为内史上士【后周之制内史属春官中大夫五命下犬夫四命上士三命】自是诏诰格式及用山东人物并以委之帝从容谓羣臣曰我常日唯闻李徳林名复见其为齐朝作诏书移檄【从七容翻复扶又翻为于伪翻朝直遥翻】正谓是天上人岂言今日得其驱使神武公纥豆陵毅对曰【神武郡公后魏置神武郡于神武川隋为神武县属马邑郡纥豆陵毅本姓窦唐宰相世系表曰窦本窦融之后以窦武之难亡入鲜卑拓拔部使居南境号没鹿囘部世为部落大人及勒后魏穆帝命为纥豆陵氏至曽孙岩从孝文帝徙洛阳遂为河南洛阳人复为窦氏宇文复代北旧姓又复为纥豆陵氏】臣闻麒麟鳯凰为王者瑞可以德感不可力致麒麟鳯凰得之无用岂如徳林为瑞且有用哉帝大笑曰诚如公言　己巳周主享太庙　五月丁丑周以谯王俭为大冡宰庚辰以公亮为大司徒郑公逹奚震为大宗伯梁公侯莫陈芮为大司马应公独孤永业为大司防郑公韦孝寛为大司空己丑周主祭方丘【周制方丘在国隂六里之郊以其先炎帝神农氏配】诏以路寝防义崇信含仁云和思齐诸殿皆晋公防専政时所为事穷壮丽有逾清庙【清庙者仿周祀文王之庙而为之也毛曰清庙者祭有清明之德者之宫也】悉可毁撤雕斵之物并赐贫民缮造之宜务从卑朴又诏并邺诸堂殿壮丽者凖此【并邺诸堂殿齐氏所营也】
　　臣光曰周髙祖可谓善处胜矣【处昌吕翻】他人胜则益奢髙祖胜而愈俭
　　六月丁卯周主东廵秋七月丙戍幸洛州【洛州治洛阳】八月壬寅议定权衡度量颁之于四方【量音亮】初魏虏西凉之人【西凉谓河西自沮渠氏据河西称凉王宋文帝元嘉十六年魏太武帝击而虏之】没为戸齐氏因之仍供厮役【厮息移翻养也役也使也贱也蘓林曰厮取薪者也韦昭曰析薪曰厮今或读从诜入声】周主灭齐欲施寛惠诏曰罪不及嗣古有定科【书大禹谟臯陶曰罚不及嗣孔云父子罪不相及】杂役之徒独异常宪【宪法也】一从罪配百代不免罚既无穷刑何以措凡诸杂戸悉放为民自是无复杂戸甲子郑州获九尾狐【此时郑州盖犹在长社】已死献其骨周主曰瑞应之来必彰有徳若五品时叙四海和平乃能致此【此稽瑞应图而言也孔氏书五品谓五常】今无其时恐非实録命焚之九月戊寅周制庶人已上唯听衣绸绵绸丝布圆绫纱绢绡葛布等九种【衣于既翻绸与防同直由翻大丝缯也绵绸纺绵为之今淮人能织绵绸厚耐久服丝布以丝裨布缕织之今谓之兼丝布圆绫土绫也亦谓之花绢纱方目纱也绢吉掾翻缣也细丝缯绡相邀翻生丝缯葛葛越宜夏服布缉麻若纻为之种章勇翻】余悉禁之朝祭之服不拘此制【朝直遥翻】冬十月戊申周主如邺　上闻周人灭齐欲争徐兖【此言禹迹徐兖二州之地禹贡曰海岱及淮惟徐州济河惟兖州周之九州青州得沂泗淮三水兖州得大野无复徐州矣今之徐州春秋宋地左传围宋彭城是也秦属泗水郡汉属沛郡后分立楚国后置徐州自是之后徐州専治彭城矣】诏南兖州刺史司空吴明彻督诸军伐之以其世子戎昭将军惠觉摄行州事明彻军至吕梁周徐州总管梁士彦帅众拒战【帅读曰率】戊午明彻击破之士彦婴城自守明彻围之帝鋭意以为河南指麾可定中书通事舎人蔡景歴谏曰师老将骄不宜过穷逺略【魏黄初中中书置通事郎晋初置舎人通事江左令舎人通事谓之通事舎人掌呈奏案又掌诏命陈氏得国国之政事并由中书省有中书舎人五人分掌二十一局事各当尚书诸曹并为上司揔国内机要尚书唯听受而已将即亮翻】帝怒以为沮众【沮在吕翻】出为豫章内史未行有飞章劾景厯在省赃污狼籍坐免官削爵土【飞者不知其所自来也盖出于上意劾戸槩翻又音戸得翻】　周改葬徳皇帝于冀州【宇文肱者宇文防之父也从鲜于脩礼攻定州战死于唐河武城初追谥徳皇帝其地在齐未得改葬平齐之后乃得改葬于冀州】周主服缞【缞仓囘翻】哭于太极殿百官素服　周人诬温公髙纬与宜州刺史穆提婆谋反并其宗族皆赐死众人多自陈无之髙延宗独攘袂泣而不言以椒塞口而死【塞悉则翻】唯纬弟仁英以清狂仁雅以瘖疾得免【汉张敞奏言昌邑王贺清狂不惠蘓林曰凡狂者隂阳脉尽浊今此人不狂似狂故言清狂或曰色理清徐而心不慧故曰清狂清狂如今白痴也瘖于今翻痖也】徙于蜀其余亲属不杀者散配西土【西土谓长安西边州郡】皆死于边裔周主以高湝妻卢氏赐其将斛斯徴【湝戸皆翻又音皆将即亮翻下同】卢氏蓬首垢面长斋不言笑徴放之乃为尼【卢氏山东髙门史言其能守节长赍者依佛教茹蔬素不食荤肉尼女夷翻女僧】齐后妃贫者至以卖烛为业　十一月壬申周立皇子衍为道王【道古国名春秋有江黄道栢皇子当作皇孙衍周太子之长子此有可疑者后注屡及之通鉴一百七十一巻太建五年六月书周皇孙衍生】兊为蔡王　癸酉周遣上大将军王轨将兵救徐州初周人败齐师于晋州乗胜逐北齐人所弃甲仗未
　　暇收敛【事见上卷八年败补迈翻】稽胡乗间窃出【间古苋翻】并盗而有之仍立刘蠡升之孙没铎为主【刘蠡升为髙欢所灭见一百五十七巻梁武帝大同元年】号圣武皇帝改元石平周人既克关东【谓克齐也】将讨稽胡议欲穷其巢穴齐王宪曰歩落稽种类既多【种章勇翻】又山谷险絶王师一举未可尽除且当翦其魁首余加慰抚周主从之以宪为行军元帅督诸军讨之【行军元帅始此帅所类翻】至马邑分道俱进没铎分遣其党天柱守河东穆支守河西据险以拒之【此西河离石之河东河西也】宪命谯王俭撃天柱滕王逌击穆支【逌以周翻】并破之斩首万余级赵王招撃没铎禽之余众皆降【降戸江翻】　周诏自永熈三年以来东土之民掠为奴婢【后魏孝武帝永熈三年西入闗自是宇文氏髙氏交兵互相侵掠得其民口各以为奴婢】及克江陵之日良人没为奴婢者【梁世祖承圣三年江陵破事见一百六十五巻】并放为良又诏后宫唯置妃二人世妇三人御妻三人此外皆减之周主性节俭常服布袍寝布被后宫不过十余人每行兵亲在行陈【行陈上戸刚翻下读曰阵】歩渉山谷人所不堪抚将士有恩而明察果断【断丁乱翻】用法严峻由是将士畏威而乐为之死【将即亮翻乐音洛为于伪翻】　己亥晦日有食之　周初行刑书要制羣盗赃一匹及正长隐五丁若地顷以上皆死【隋因周制制人五家为保保有长保五为闾闾四为族皆有正畿外置里正比闾正党长比族正以相检察所谓正长也百畆为顷长知两翻】十二月戊申新作东宫成太子徙居之　庚申周主如并州徙并州军民四万戸于关中戊辰废并州宫及六府【是年春周置并州宫及六府】髙寳宁自黄龙上表劝进于髙绍义【黄龙即和龙今之黄龙府上时掌翻】绍义遂称皇帝改元武平以寳宁为丞相突厥佗鉢可汗举兵助之【可从刋入声汗音寒】
　　十年春正月壬午周主幸邺辛卯幸怀州【怀州治河内郡野王自此以后周陈之君书如书幸杂出其间未悉义例所安】癸巳幸洛州置怀州宫　二月甲辰周谯孝王俭卒　丁巳周主还长安　吴明彻围周彭城环列舟舰于城下攻之甚急【舰户黯翻】王轨引兵轻行据淮口【淮口清水入淮之口即清口也】结长围以铁鎻贯车轮数百沈之清水【沈持林翻郦道元曰清水即泗水之别名】以遏陈船归路军中忷惧【忷许勇翻】谯州刺史萧摩诃言于明彻曰闻王轨始锁下流其两端筑城今尚未立公若见遣击之彼必不敢相拒水路未断贼势不坚彼城若立则吾属必为虏矣明彻奋髯曰搴旗陷陈将军事也长筭逺略老夫事也摩诃失色而退【史言明彻骄而愎谏以致败髯而占翻搴起防翻防取也陈读曰阵】一旬之间水路遂断周兵益至诸将议破堰防军以舫载马而去马主裴子烈曰若破堰下船船必倾倒不如先遣马出　【考异曰南史作马明主今从陈书马主马军主也堰于建翻舫府妄翻并两船也倒都皓翻】时明彻苦背疾甚笃萧摩诃复请曰今求战不得进退无路若濳军突围未足为耻愿公帅歩卒乗马轝徐行摩诃领铁骑数千驱驰前后必当使公安逹京邑【京邑谓建康观摩诃此言亦知军退后周师继至必不能守淮南复扶又翻帅读曰率轝攷字书皆无此字唯类篇有之音羊茹切舁车也今言乗马轝则当读与舆字同从平声骑竒寄翻下同】明彻曰弟之此防乃良图也然歩军既多吾为总督必须身居其后相帅兼行【帅读曰率下同】弟马军宜速在前不可迟缓摩诃因帅马军夜发甲子明彻决堰乗水势退军冀以入淮至清口水势渐防舟舰并碍车轮不复得过王轨引兵围而蹙之众溃明彻为周人所执将士三万并器械辎重皆没于周【将即亮翻重直用翻】萧摩诃以精骑八十居前突围众骑继之【骑竒寄翻】比旦逹淮南【淮水南岸也比必寐翻】与将军任忠周罗防独全军得还【任音壬还音旋又如字】初帝谋取彭汴以问五兵尚书毛喜【彭汴谓彭城汴水之地五兵尚书以掌中兵外兵别兵都兵骑兵各官】对曰淮左新平边民未辑周氏始吞齐国难与争锋且弃舟艥之工【艥与楫同】践车骑之地【徐兖之地四平车骑便于驰突践慈演翻骑竒寄翻】去长就短非吴人所便臣愚以为不若安民保境寝兵结好【好呼到翻】斯久长之术也及明彻败帝谓喜曰卿言騐于今矣即日召蔡景厯复以为征南谘议参军【亦以其言騐也】周主封吴明彻为怀徳公【懐德郡公五代志巴东郡武宁县后周置南都郡源阳县寻改郡曰懐德县曰武宁】位大将军【其朝列于大将军无职事也】明彻忧愤而卒【卒子恤翻】　乙丑周以越王盛为大冡宰　三月戊辰周于蒲州置宫【五代志河东郡后魏曰秦州后周改蒲州因蒲坂以名州也】废同州及长春二宫【同州治冯翊宇文防辅魏多居同州其后受魏禅遂以同州置别宫长春宫在朝邑冯翊之属县也是宫盖亦宇文所置】甲戍周主初服常冠以皁纱全幅向后襆髪仍裁为
　　四脚【今之幞头始此制防有不同耳杜佑曰后汉末王公卿士以幅巾为雅用全幅皁而向后襆髪谓之头巾俗人因号为襆头后周武帝因裁幅巾为四脚襆与幞同房玉翻皁才早翻】　丙子命中军大将军开府仪同三司淳于量为大都督【陈制中军大将军品第二秩中二千石开府仪同三司品第一其秩则万石矣】总水陆诸军事镇西将军孙玚都督荆郢诸军【玚雉杏翻又音畅】平北将军樊毅都督清口上至荆山缘淮诸军宁逺将军任忠都督寿阳新蔡霍州诸军以备周【宁逺将军梁置陈制拟官品第五此新蔡在弋阳郡界五代志梁置平髙新蔡新城三郡于殷城后齐置新蔡郡于固始二县皆属弋阳任音壬】　乙酉大赦　壬辰周改元宣政　夏四月庚申突厥防周幽州杀掠吏民【厥九勿翻】　戊午樊毅遣军渡淮北对清口筑城壬戍清口城不守　五月己丑周髙祖帅诸军伐突厥【周主以是役殂于军中故书其庙号帅读曰率】遣柱国原公姬愿【原古国名】东平公神举等将兵五道俱入【将即亮翻又音如字领也】癸巳帝不豫留止云阳宫【五代志京兆郡云阳县后周置云阳郡盖亦置别宫于此】丙申诏停诸军驿召宗师宇文孝伯赴行在所【后周置宗师之官葢掌诸宗室杜佑曰宗师属天官中大夫也五命小宗师下大夫四命宇文孝伯时留长安故驿召之天子所至为行在所】帝执其手曰吾自量必无济理【量音良】以后事付君是夜授孝伯司卫上大夫总宿卫兵【后周之制凡上大夫皆六命】又令驰驿入京镇守以备非常六月丁酉朔帝疾甚还长安是夕殂年三十六【还从宣翻又音如字殂蘓乎翻】戊戍太子即位尊皇后阿史那氏为皇太后【阿史那氏天和三年娶于突厥者也】宣帝初立即逞奢欲大行在殡曽无戚容【在戚而有嘉容鲁昭公所以不终也】扪其杖痕大骂曰死晚矣【扪以手抚摸也杖痕为太子时受杖之痕】阅视高祖宫人逼为滛欲【周武帝未祔庙而书髙祖者史笔也】超拜吏部下大夫郑译为开府仪同大将军内史中大夫委以朝政【郑译有宠事始上巻八年朝直遥翻】己未葬武皇帝于孝陵庙号髙祖既葬诏内外公除帝及六宫皆议即吉京兆郡丞乐运上疏以为葬期既促事讫即除太为汲汲帝不从【乐运擢京兆郡丞见一百七十一巻五年自丁酉至己未二十三日而葬太速矣上时掌翻】帝以齐炀王宪属尊望重忌之【齐王于周主叔父也属尊出将入相着功名其望重谥法好内逺礼曰炀宪岂有是哉周主杀之加以恶谥耳炀余亮翻】谓宇文孝伯曰公能为朕图齐王【为于伪翻】当以其官相授孝伯叩头曰先帝遗诏不许滥诛骨肉齐王陛下之叔父功髙徳茂社稷重臣陛下若无故害之臣又顺防曲从则臣为不忠之臣陛下为不孝之子矣帝不怿由是踈之乃与开府仪同大将军于智郑译等密谋之使智就宅宪因告宪有异谋甲子帝遣宇文孝伯语宪【语牛倨翻】欲以宪为太师【太师三师之首】宪辞让又使孝伯召宪曰晩与诸王俱入既至殿门宪独被引进【被皮义翻】帝先伏壮士于别室至即执之宪自辩理帝使于智证宪宪目光如炬与智相质【质证也騐也】或谓宪曰以王今日事势何用多言宪曰死生有命宁复图存【复扶又翻】但老母在堂恐留兹恨耳【言既诬以异谋恐罪及其母也】因掷笏于地遂缢之【缢于赐翻经也绞也】帝召宪僚属使证成宪罪参军勃海李纲誓之以死终无挠辞【挠奴教翻曲也】有司以露车载宪尸而出【车无帷盖曰露车】故吏皆防唯李纲抚棺号恸躬自瘗之【纲在宪府先此未有闻焉而能临难尽节于所事隋唐之间汔能自持有以也夫号戸刀翻瘗于计翻】哭拜而去又杀上大将军王兴上开府仪同大将军独孤熊开府仪同大将军豆卢绍【隋书曰豆卢本姓慕容燕北地王精之后中山败归魏北人谓归义为豆卢因氏焉】皆素与宪亲善者也帝既诛宪而无名【无罪以加之为无名古所谓无名之师亦言无罪而加之兵也】乃云与兴等谋反时人谓之伴死【伴蒲旱翻】以于智为柱国封齐公以赏之　閠月乙亥周主立妃杨氏为皇后【杨坚之女也】辛巳周以赵王招为太师陈王纯为太傅　齐范阳
　　王绍义闻周髙祖殂以为得天助幽州人卢昌期起兵据范阳【五代志幽州治蓟城涿县旧置范阳郡】迎绍义绍义引突厥兵赴之周遣柱国东平公神举将兵讨昌期【将即亮翻】绍义闻幽州总管出兵在外欲乗虚袭蓟【蓟音计】神举遣大将军宇文恩将四千人救之半为绍义所杀防神举克范阳擒昌期绍义闻之素衣举哀还入突厥髙寳宁帅夷夏数万骑救范阳【还从宣翻又音如字厥九勿翻帅读曰率夏戸雅翻骑竒寄翻】至潞水【水经注鲍丘水出御夷北塞中俗谓之大榆河南过潞县为潞水】闻昌期死还据和龙秋七月周主享太庙丙午祀圜丘【按五代志周祭圆丘及南郊并正月上辛今用七月丙午非旧制】　庚戍周以小宗伯斛斯徴为大宗伯壬戍以亳州揔管杨坚为上柱国大司马【五代志谯郡后魏置南兖州后周置揔管府后改曰亳州亳旁各翻】　癸亥周主尊所生母李氏为帝太后【嫡母阿史那氏既尊为皇太后又尊生母为帝太后】　八月丙寅周主祀西郊【五代志后周五郊坛其崇及去国如其行之数其方俱百二十歩内壝皆半之】壬申如同州以大司徒公亮为安州总管上柱国长孙覧为大司徒杨公王谊为大司空【长知两翻】　丙戍以永昌公椿为大司防　九月乙巳立方明坛于娄湖戊申以扬州刺史始兴王叔陵为王官伯临盟百官【周礼司盟掌盟载之法凡邦国有疑防同则掌其盟约之载北面诏明神既盟则贰之郑注曰有疑不协也明神神之明察者谓日月山川也觐礼加方明于坛上所以依之也诏之者读其载书以告之也貮之者写其副当以授六官陈祥道曰诸侯觐于天子为宫方三百歩四门坛十有二寻深四尺加方明于其上觐礼方明者木也方四尺设六色东方青南方赤西方白北方黒上下黄设六玉上圭下璧南方璋西方琥东方圭北方璜郑氏曰方明者上下四方神明之象也防同而盟明神监之六色象其神六玉以礼之上宜以苍璧下宜以黄琮而不以者则上下之神非天地之至贵者也设玉者刻其木以着之王官伯者古者天子盟诸侯使天子之老涖之如春秋践土之盟王子虎盟诸侯于王庭是之谓王官伯时彭城防师陈人通国上下揺心故为是盟】　庚戍周主封其弟元为荆王　周主诏诸应拜者皆以三拜成礼【三拜成礼用夷礼也】　甲寅上幸娄湖誓众乙卯分遣大使以盟誓班下四方上下相警戒【使疏吏翻班下戸嫁翻班布也】　冬周主还长安以大司空王谊为襄州总管【五代志襄阳郡江左侨置雍州西魏改曰襄州】　戊子以尚书左仆射陆缮为尚书仆射　十一月突厥防周边围酒泉杀掠吏民【五代志张掖郡福禄县旧置酒泉郡】　十二月甲子周以毕王贤为大司空　己丑周以河阳总管滕王逌为行军元帅帅众入防【逌音由元帅所类翻帅众之帅读曰率】
　　十一年春正月癸巳周主受朝于露门【露门当作路门路大也盖周之外朝也程防之作雍录以唐大明宫丹鳯门太极宫承天门皆为唐之外朝盖识此意朝直遥翻】始与羣臣服汉魏衣冠【以此知后周之君臣前此盖胡服也】大赦改元大成置四辅官以大冡宰越王盛为大前疑相州总管蜀公尉迟回为大右弼申公李穆为大左辅大司马随公杨坚为大后承【尉纡勿翻记文王世子虞夏商周皆有师保有疑丞设四辅及三公周主仿此以置官】周主之初立也以髙祖刑书要制为太重而除之【周行刑书要制见上九年】又数行赦宥【数所角翻下同】京兆郡丞乐运上疏【上时掌翻】以为虞书所称眚灾肆赦【眚所景翻】谓过误为害当缓赦之吕刑云五刑之疑有赦谓刑疑从罚罚疑从免也谨寻经典未有罪无轻重溥天大赦之文大尊岂可数施非常之惠以肆奸宄之恶乎【大尊犹言至尊也】帝不纳既而民轻犯法又自以奢滛多过失恶人规谏【恶乌路翻】欲为威虐慑服羣下【慑之渉翻】乃更为刑经圣制　【考异曰周帝纪行刑经圣制在八月案隋元岩乐运之谏因岩纳説得免及王轨之死岩遂废于家今运书已有更严前制之语然则行刑经在轨死前也】用法益深大醮于正武殿告天而行之【五代志道家斋法夜中于星辰之下陈设酒脯防饵币物厯祀天皇太一祀五星列宿为书烧香陈读云奏上天曹名之为醮醮子肖翻】密令左右伺察羣臣【伺相吏翻】小有过失輙行诛谴又居防才逾年輙恣声乐鱼龙百戏常陈殿前【五代志齐武平中有鱼龙烂漫俳优侏儒山车巨象拔井种杀马剥驴等竒怪异端百有余物名为百戏时郑译有宠于周主徴齐防乐并防京师为之盖秦角抵之流也】累日继夜不知休息多聚美女以实后宫增置位号不可详録游宴沈湎或旬日不出【沈持林翻湎弥兖翻毛晃曰沈湎饮酒齐其色韩诗饮酒闭门不出客曰湎】羣臣请事者皆因宦者奏之于是乐运舆榇诣朝堂陈帝八失【榇初现翻空棺朝直遥翻下同】其一以为大尊比来事多独断【比毗至翻断丁乱翻】不参诸宰辅与众共之其二搜美人以实后宫仪同以上女不许輙嫁贵贱同怨其三大尊一入后宫数日不出所须闻奏多附宦官其四下诏寛刑未及半年更严前制其五髙祖斵雕为朴崩未逾年而遽穷奢丽其六徭赋下民以奉俳优角抵其七上书字误者即治其罪【上时掌翻治直之翻】杜献书之路其八象垂诫不能谘诹善道【象天象也日月星辰在天成象诹子于翻又子侯翻】脩布徳政若不革兹八事臣见周庙不血食矣【牺牲之荐为血食】帝大怒将杀之朝臣恐惧莫有救者内史中大夫洛阳元岩叹曰臧洪同死人犹愿之【陈容愿与臧洪同死事见六十一巻汉献帝兴平三年】况比干乎【以乐运忠諌况之比干】若乐运不免吾将与之俱毙乃诣閤请见【见贤遍翻】曰乐运不顾其死欲以求名陛下不如劳而遣之【劳力到翻】以广圣度帝颇感悟明日召运谓曰朕昨夜思卿所奏实为忠臣赐御食而罢之　癸卯周立皇子阐为鲁王【按李延寿北史静帝讳衍后改名阐观此则九年周立皇子行为道王自是髙祖之子邪】甲辰周主东廵以许公宇文善为大宗伯戊午周主至洛阳立鲁王阐为皇太子【阐昌善翻】　二月癸亥上耕籍田【籍在亦翻】　周下诏以洛阳为东京发山东诸州兵治洛阳宫【治直之翻】常役四万人徙相州六府于洛阳【周置相州六府见上九年相息亮翻】　周徐州总管王轨闻郑译用事自知及祸谓所亲曰吾昔在先朝实申社稷至计今日之事断可知矣【朝直遥翻断丁乱翻】此州控帯淮南邻近彊冦欲为身计易如反掌【彊冦谓陈易以防翻】但忠义之节不可亏违况荷先帝厚恩【荷下可翻】岂可以获罪嗣主遽忘之邪【邪音耶】止可于此待死冀千载之后知吾此心耳【载作亥翻】周主从容问译曰我脚杖痕谁所为也对曰事由乌丸轨【受杖事见上巻八年王轨葢赐姓乌丸氏故称之从千容翻】宇文孝伯因言轨捋须事【宇文孝伯何为出此言也欲自求免死耶然终于不免也捋须事见同上】帝使内史杜庆信就州杀轨元岩不肯署诏御正中大夫顔之仪切谏【武成元年置御正四人】帝不听岩进继之脱巾顿颡三拜三进【颡苏朗翻须也】帝曰汝欲党乌丸轨邪岩曰臣非党轨正恐滥诛失天下之望帝怒使阉竖抟其面【手击也】轨遂死岩亦废于家逺近知与不知皆为轨流涕【为于伪翻】之仪之推之弟也【顔之推先仕于齐齐亡入周】周主之为太子也上柱国尉迟运为宫正【此太子宫正也尉纡勿翻】数进谏不用【数所角翻】又与王轨宇文孝伯宇文神举皆为髙祖所亲待太子疑其同毁已及轨死运惧私谓孝伯曰吾徒必不免祸为之奈何孝伯曰今堂上有老母地下有武帝【武帝即髙祖也】为臣为子知欲何之【之往也】且委质事人本狥名义谏而不入死焉可逃【质如字焉于干翻】足下若为身计宜且逺之【远于愿翻】于是运求出为秦州总管【天水郡旧秦州】他日帝托以齐王宪事让孝伯曰公知齐王谋反何以不言对曰臣知齐王忠于社稷为羣小所譛言必不用所以不言且先帝付嘱防臣【嘱之欲翻托也】唯令辅导陛下今谏而不从实负顾托以此为罪是所甘心帝大慙俛首不语【令力丁翻俛音免】命将出赐死于家【将引也领也】时宇文神举为并州刺史帝遣使就州酖杀之【使疏吏翻】尉迟运至秦州亦以忧死　周罢南伐诸军突厥佗鉢可汗请和于周【厥九勿翻可从刋入声汗音寒】周主以赵王招女为千金公主妻之【妻七细翻】且命执送髙绍义佗鉢不从　辛巳周宣帝位于太子阐大赦改元大象自称天元皇帝所居称天台冕二十四旒车服旂鼓皆倍于前王之数皇帝称正阳宫置纳言御正诸卫等官【保定四年改宗伯为纳言此纳言似隋官之纳言为门下省长官诸卫等宫左右宫伯小宫伯左右中侍左右侍左右前侍左右后侍左右骑侍左右宗侍左右庶侍左右勲侍左右武伯小武伯左右武贲左右旅贲左右射声左右骁骑左右羽林左右游击也】皆准天台尊皇太后为天元皇太后天元既位骄侈弥甚务自尊大无所顾惮国之仪典率情更变【更工衡翻】每对臣下自称为天用樽彛珪瓒以饮食【周礼有六尊六彛尊有罍而彛有舟郑曰彛亦尊也鬱鬯曰彛彛法也言为尊之法郑众曰于圭头为器可以挹鬯祼祭谓之瓒瓒藏旱翻】令羣臣朝天台者致斋三日清身一日【朝直遥翻】既自比上帝不欲羣臣同已常自帯绶冠通天冠加金附蝉顾见侍臣弁上有金蝉及王公有绶者并令去之【五代志古者君臣佩玉绶者所以贯佩相承受也又上下施韨如蔽五覇之后战兵不息佩非兵器韨非战仪于是觧去佩韨留其系襚而已韨佩既废秦乃以采组连结于襚又谓之绶周制皇帝组绶以苍以青以朱以黄以白以以纁以红以紫以緅以碧以绿十有二色诸王及三公九色自黄以下王侯以下以差降杀通天冠古制髙九寸正竖顶少斜却乃直下铁为巻梁前有展筩冠前加金博山述加金附蝉者乃侍中常侍所冠武弁也史皆言天元之率意自尊绶音受冠通之冠古玩翻令力丁翻去羌吕翻】不听人有天髙上大之称【称尺证翻】官名有犯皆改之改姓髙者为姜【齐太公之后食采于髙因以为氏本姜姓也使改从本姓】九族称髙祖者为长祖【长知两翻】又令天下车皆以浑木为轮【浑戸本翻】禁天下妇人不得施粉黛【粉以傅面黛以填额畵眉】自非宫人皆黄眉墨糚每召侍臣议论唯欲兴造变革未尝言及政事游戏无常出入不节羽仪仗卫晨出夜还【还从宣翻又音如字】陪侍之官皆不堪命自公卿以下常被楚挞每捶人皆以百二十为度谓之天杖【被皮义翻下同捶止橤翻】其后又加至二百四十宫人内职亦如之后妃嫔御虽被宠幸亦多杖背于是内外恐怖【怖蒲布翻】人不自安皆求茍免莫有固志重足累息【重足而立屏气积而不敢息重直龙翻累力委翻】以逮于终　戊子周以越王盛为太保尉迟回为大前疑代王逹为大右弼辛卯徙邺城石经于洛阳【尉纡勿翻汉灵帝时蔡邕立石经于太学讲堂前一曰立于鸿都门魏正始中又立古篆三字石经髙澄迁之于邺周今复徙之洛阳】诏河阳幽相豫亳青徐七总管并受东京六府处分【相息亮翻处昌吕翻分扶问翻】三月庚申天元还长安大陈军伍亲擐甲胄【擐音宦】入自青门静帝备法驾以从【青门汉长安城东出南来第三门也门色青故名青门法驾次于大驾从才用翻】夏四月壬戍朔立妃朱氏为天元帝后后吴人本出寒防生静帝长于天元十余岁【长知两翻】疎贱无宠以静帝故特尊之乙巳周主祠太庙壬午大醮于正武殿五月以襄国郡为赵国济南郡为陈国武当安富二郡为越国上党郡为代国新野郡为滕国邑各万戸【食邑各有实土安富当作安福五代志淅阳郡武当县旧制武当郡又安福县置安福郡南阳郡之新野县旧曰棘阳置新野郡济子礼翻】令赵王招陈王纯越王盛代王逹滕王逌并之国随公杨坚私谓大将军汝南公庆曰天元实无积德视其相貎寿亦不长【相息亮翻】又诸藩防弱各令就国曽无深根固本之计羽翮既翦何能及逺哉【观杨坚此言岂有簒心哉然坚处猜虐之朝而发此言其免者盖幸也】庆神举之弟也　突厥防周并州【厥九勿翻并卑经翻】六月周发山东诸民脩长城【修齐所筑长城也齐筑长城见一百六十六巻梁敬帝太平元年】　秋七月庚寅周以杨坚为大前疑柱国司马消难为大后承【难乃旦翻】　辛卯初用大货六铢钱【五代志梁武帝铸钱肉好周郭文曰五铢而又别铸除其肉郭谓之女钱二品并行百姓或私以古钱交易有直百五铢五铢女钱太平百钱定平一百五铢雉钱五铢对文等号轻重不一天子频下诏书非新铸二种之钱并不许用而私用益甚至普通中乃议尽罢铜钱更铸铁钱人以铁贱昜得并皆私铸大同已后所在铁钱如丘山钱陌所在不等至于末年陌益少以三十五为陌陈初承防乱之后铁钱不行始梁末又有两柱钱及鹅眼钱两柱重而鹅眼轻杂而用之其价同私家多镕钱又间以鉄兼以粟帛为货至文帝天嘉五年改铸五铢初出当鹅眼之十至是又铸大货六铢以一当五铢之十后还当一人皆不以为便未防帝崩遂废六铢而行五铢】　丙申周纳司马消难女为正阳宫皇后【静帝后也难乃旦翻】　己酉周尊天元帝太后李氏为天皇太后壬子改天元皇后朱氏为天皇后立妃元氏为天右皇后陈氏为天左皇后凡四后云元氏开府仪同大将军晟之女【晟成正翻】陈氏大将军山提之女也【陈山提尔朱兆苍头也见一百五十六巻梁武帝中大通五年】八月庚申天元如同州　丁卯上阅武于大壮观命都督任忠帅歩骑十万陈于武湖都督陈景帅楼舰五百出歩江振旅而还【观古玩翻释名观者于上观望帅读曰率骑竒寄翻陈读曰阵楼舰即楼船两面施重板列战格故谓之楼舰舰戸暗翻还音旋又如字帝自防师于彭城设近陈以耀武所谓不足者示人有余也】　壬申周天元还长安甲戍以陈山提元晟并为上柱国【二人者皆后父也晟丞正翻】　戊寅上还宫豫章内史南康王方防在郡秩满纵火延烧邑居因行暴掠驱录富人徴求财贿【录收也】上阅武方防当从【从才用翻】启称母疾不行而防服往民间滛人妻为州所录【州谓扬州也】又帅人仗抗拒伤禁司【仗兵仗禁司掌禁防奸非者帅读曰率】为有司所奏上大怒下方防狱【下戸嫁翻】免官削爵土寻而复旧　壬午周以上柱国毕王贤为太师郇公韩业为大左辅九月乙卯以酆王贞为大冡宰以郧公孝寛为行军元帅【郇音荀酆音丰郧音云帅所类翻】帅行军总管公亮郕公梁士彦冦淮南【帅读曰率】仍遣御正杜杲礼部薛舒来聘　冬十月壬戍周天元幸道防苑大醮以高祖配醮初复佛像及天尊像【周毁经像见上巻六年】天元与二像俱南面坐大陈杂戏令长安士民纵观【令力丁翻】　甲戍以尚书仆射陆缮为尚书左仆射十一月辛卯大赦　周韦孝寛分遣公亮自安陆
　　攻黄城梁士彦攻广陵【分两路进兵以攻淮南此广陵在新息】甲午士彦至肥口【肥水入淮之口】　乙未周天元如温汤【即骊山温汤在骊山西北十道志曰温泉有三所其一处即皇堂石井后周宇文防所造】　戊戍周军进围寿阳周天元如同州　诏开府仪同三司南兖州刺史淳于量为上流水军都督中领军樊毅都督北讨诸军事左卫将军任忠都督北讨前军事前丰州刺史臯文奏帅歩骑三千趣阳平郡【五代志建安郡陈置丰州江都郡安宜县梁置阳平郡臯姓臯陶之后左传有越大夫臯如帅读曰率下同骑竒寄翻下同趣七喻翻下同】壬寅周天元还长安　癸卯任忠帅歩骑七千趣秦郡【趣七喻翻】丙午仁威将军鲁广逹帅众入淮【梁置五德将军智仁勇信严五威将军代旧征虏五武将军代旧冠军】是日樊毅将水军二万自东关入焦湖【九域志巢湖亦谓之焦湖樊毅水军欲自此湖向合肥将即亮翻又音如字领也焦子小翻】武毅将军萧摩诃帅歩骑趣厯阳【武毅将军亦梁置下于五德二班】戊申韦孝寛防寿阳公亮防黄城梁士彦防广陵辛亥又取霍州【水经注萧齐立霍州治县天柱山五代志庐江郡霍山县梁置霍州】癸丑以扬州刺史始兴王叔陵为大都督总水歩众军　丁巳周铸永通万国钱一当千与五行大布并行【五代志周令五行大布与五铢三品并用】　十二月戊午周天元以灾异屡见舍仗卫如天兴宫百官上表劝复寝膳【见贤遍翻舍读曰舍上时掌翻】甲子还宫御正武殿集百官及宫人外命妇【外命妇五命以上官之妻也】大列伎乐【伎渠绮翻】初作乞寒胡戏【杜佑曰乞寒者本西国外藩之乐也新唐书康国之俗十一月鼓舞乞寒以水交泼为乐其戏流入中国】　乙丑南北兖晋三州【五代志不载北兖州所治同安郡梁置豫州后改曰晋州后齐改江州陈复曰晋州】及盱眙山阳阳平马头秦厯阳沛北谯南梁等九郡民并自防还江南　【考异曰陈纪九郡作九州盖字误五代志江都永福县旧曰沛梁置泾城东阳二郡及泾州陈废州并二郡为沛郡全椒县梁置北谯郡南梁郡自宋志有之不知其实土所在梁天监二年冯道根以南梁太守戍阜陵葢自是为实土】周又取谯北徐州【谯州治涡阳在谯郡山桑县北徐州置于琅邪郡】自是江北之地尽没于周周天元如洛阳亲御驿马日行三百里四皇后及文
　　武侍卫数百人并乗驲以从【驲人质翻亦驿马也从才用翻】仍令四后方驾齐驱【方驾并驾也】或有先后輙加谴责人马顿仆相及于道　癸酉遣平北将军沈恪电威将军裴子烈镇南徐州开逺将军徐道奴镇栅口【电威开逺将军品并第七秩六百石栅口栅江口】前信州刺史杨寳安镇白下戊寅以中领军樊毅都督荆郢巴武四州水陆诸军事【五代志南郡公安县陈置荆州江夏郡置郢州巴陵郡置巴州武陵郡置武州】　己卯周天元还长安　贞毅将军汝南周法尚【贞毅将军班五德将军之下】与长沙王叔坚不相能叔坚谮之于上云其欲反上执其兄定州刺史法僧【五代志永安郡麻城县陈置定州其地时已没于周】发兵将击法尚法尚奔周周天元以为仪同大将军顺州刺史【五代志汉东郡顺义县西魏置顺州】上遣将军樊猛济江撃之法尚遣部曲督韩朗诈降于猛曰法尚部兵不愿降北【降戸江翻】人皆窃议欲叛还【还从宣翻又音如字】若得军来自当倒戈猛以为然引兵急趋之【趋七喻翻又音如字】法尚阳为畏惧自保江曲【江曲江水之曲】战而伪走伏兵邀之猛仅以身免没者防八千人【防居依翻】











　　资治通鉴巻一百七十三
　　钦定四库全书
　　资治通鉴巻一百七十四　宋　司马光　撰
　　胡三省　音注
　　陈纪八【上章困敦一年】
　　高宗宣皇帝下之上
　　太建十二年春正月癸巳周天元祠太庙【史言周天元既以朝政授其子而犹主祭祀】　戊戌以左卫将军任忠为南豫州刺史【此时南豫州治宣城任音壬】督縁江军防事　乙卯周税入市者人一钱　二月丁巳周天元幸露门学释奠【周露门学在露门左右塾古者仲春仲秋皆以上丁释奠于先圣先师郑曰释奠者设荐馔酌奠而已】　戊午突厥入贡干周且迎千金公主【周许以千金公主妻突厥事始上巻上年厥九勿翻】乙丑周天元改制为天制敕为天敕【制者大赏罚大除授赦宥虑囚慰劳用之敕者废置州县増减官吏除免官爵授六品以上官兵施行百官奏请戒约臣下皆用之皆宣署申覆而后行】壬午尊天元皇太后为天元上皇太后天皇太后为天元圣皇太后【二太后天元嫡母阿史那氏所生母李氏也】癸未诏杨后与三后皆称太皇后【三后朱后元后陈后也】司马后直称皇后【司马后正阳宫皇后也】行军总管公亮天元之从祖兄也【天元从祖宇文泰之兄弟也从才用翻】其子西阳公温妻尉迟氏蜀公迥之孙【尉纡勿翻】有美色以宗妇入朝天元饮之酒逼而滛之【朝直遥翻饮干禁翻】亮闻之惧三月军还至豫州【自淮南还军豫州治汝南还音旋又音如字】密谋袭韦孝寛并其众【韦孝寛征南行军元帅帅所类翻】推诸父为主【诸父谓赵王招兄弟】鼔行而西亮国官茹寛知其谋【诸国公各有国官茹姓也后魏书普六茹后改为茹氏余按太和之时南齐有茹法亮盖南国自有茹氏今茹寛既仕于北国恐出于普六茹氏茹音如】先告孝寛孝寛潜设僃亮夜将数百骑袭孝寛营【将即亮翻又音如字领也骑竒寄翻】不克而走戊子孝寛追斩之温亦坐诛天元即召其妻入宫拜长贵妃【长知两翻】辛夘立亮弟永昌公椿为公　周天元如同州増候正前驱式道候为三百六十重【候正主候望前驱先驱也式道候在大驾前重直龙翻】自应门至于赤岸泽【郑曰天子五门臯库雉应路诗云乃立应门应门将将赤岸泽在长安北同州南道里盖适中】数十里间幡旗相蔽音乐俱作又令虎贲持钑马上称警跸【贲音奔钑色立翻防也鋋也警戒也戒人以车驾将至也跸跸止行人也】乙未改同州宫为成天宫庚子还长安【还从宣翻又音如字】诏天台侍卫之官皆着五色及红紫緑衣以杂色为縁名曰品色衣【着则略翻縁以绢翻五代志以锦绮缋绣为縁】有大事与公服间服之【五代志后周之制诸命秩之服曰公服其余常服曰私衣隋唐以下有朝服有公服朝服曰具服公服曰从省服间古苋翻】壬寅诏内外命妇皆执笏【后周之制内外命妇各有命服未尝执笏也】其拜宗庙及天台皆俛伏如男子【俛音免】天元将立五皇后以问小宗伯狄道辛彦之【五代志狄道县属金城郡】对曰皇后与天子敌体不宜有五太学博士西城何妥曰昔帝喾四妃虞舜二妃先代之数何常之有【博士秦官汉置五经博士即太学博士也晋武帝立国子学置博士一人遂有国子博士太学博士之分西城郡时置金州帝王纪云帝喾四妃元妃有邰氏女曰姜嫄次妃有娀氏女曰简狄次妃陈丰氏女曰庆都次妃娵訾氏曰常义列女云舜二妃尧之二女长曰娥皇次曰女英史言何妥曲学以阿世不可以训喾苦沃翻嫄音原娵遵须翻訾子斯翻妥它果翻】帝大悦免彦之官甲辰诏曰坤仪比德土数惟五四太皇后外可増置天中太皇后一人于是以陈氏为天中太皇后尉迟妃为天左太皇后【陈氏山提之女尉迟氏字文温之妻尉纡勿翻】又造下帐五使五皇后各居其一实宗庙祭噐于前自读祝版而祭之【下帐山陵中便房所用此所谓下帐盖周天元以自所居者为上帐五皇后所居者为下帐也祝版所以祝鬼神】又以五辂载妇人自帅左右歩从【按古制有五辂后周之制皇帝之辂十有二等皇后之车十有二等亦曰辂下至三妃三公三公夫人之辂皆九至上媛妇中大夫孺人其辂五天元虽淫侈无道何至以古之五辂载妇人其实用媛妇以下所乗五辂耳五辂谓辂夏篆夏缦墨车輚车也帅读曰率从才用翻】又好倒悬鸡及碎瓦于车上观其号呼以为乐【好呼到翻号户髙翻乐音洛】　夏四月癸亥尚书左仆射陆缮卒【卒子恤翻】　己巳周天元祠太庙己夘大雩壬午幸仲山祈雨【顔师古曰仲山即今九嵏山之东仲山是也括地志仲山在雍州云阳县西十五里】甲申还宫令京城士女于衢巷作乐迎候【还从宣翻又音如字令力丁翻】五月癸巳以尚书右仆射晋安王伯恭为仆射　周杨后性柔婉不妬忌四皇后及嫔御等咸爱而仰之【嫔内官九嫔也嫔妇也能行妇道者也御侍也进也进御于君者也嫔毗賔翻】天元昏暴滋甚喜怒乖度尝谴后欲加之罪后进止详闲辞色不挠【谴衍战翻详审也谛也闲暇也习也挠曲也又动乱也挠女巧翻又女教翻】天元大怒遂赐后死逼令引诀【汉书多作引决谓引分自裁也诀别也令力丁翻】后母独孤氏【独孤氏信之女也】诣閤陈谢叩头流血然后得免后父大前疑坚位望隆重天元忌之尝因忿谓后曰必族灭尔家因召坚谓左右曰色动即杀之坚至神色自若乃止内史上大夫郑译与坚少同学【少诗照翻】竒坚相表【相息亮翻】倾心相结坚既为帝所忌情不自安尝在永巷【永巷宫中长巷】私于译曰【身事不敢昌言之故曰私】久愿出藩公所悉也【出藩谓出补外藩悉谙究也】愿少留意【少诗沼翻】译曰以公德望天下归心欲求多福岂敢忘也【郑译被宠于天元为如何天元无恙而与杨坚于宫中私言至及于此小人倾覆何可托邪】谨即言之天元将遣译入冦译请元帅【帅所类翻】天元曰卿意如何对曰若定江东自非懿戚重臣【懿专乆而美也大也】无以镇抚可令随公行【以杨爵称之】且为寿阳摠管以督军事天元从之己丑以坚为扬州摠管使译兵防寿阳【寿阳属南则为豫州属北则为扬州】将行防坚有足疾不果行【先无此疾而忽有此疾曰猝也】甲午夜天元备法驾幸天兴宫乙未不豫而还【还音旋又如字】小御正博陵刘昉素以狡谄得幸于天元【杜佑曰周御正属天官御正中大夫五命小御正下大夫四命昉分罔翻狡古巧翻猾也】与御正中大夫顔之仪并见亲信天元召昉之仪入卧内欲属以后事天元瘖不复能言【寝室谓之卧内属之欲翻瘖于今翻复如字又扶又翻】昉见静帝幼冲【冲亦幼也周成王率称冲人冲子】以杨坚后父有重名遂与领内史郑译【郑译以内史上大夫领内史】御饰大夫栁裘【周置御饰大夫掌御饰其御服又置司服掌之】内史大夫杜陵韦謩【杜陵汉晋皆属京兆后隋并入京兆大兴县其地在隋唐长安城南謩与谟同】御正下士朝那皇甫绩【朝那县属安定郡后周下士二命】谋引坚辅政坚固辞不敢当昉曰公若为速为之不为昉自为也坚乃从之称受诏居中侍疾裘惔之孙也【栁惔栁元景之从孙世隆之子世仕江南江陵陷栁氏入闗中遂臣于周惔徒甘翻】是日帝殂【年二十二殂祚乎翻】秘不防昉译矫诏以坚总知中外兵马事　【考异曰周帝纪乙未帝不豫还宫诏坚入侍疾丁未追五王入朝己酉大渐昉译矫制以坚受遗辅政是日帝崩按坚以变起仓猝故得矫命当国若自乙未至己酉凡十五日事安得不泄今从隋帝纪】顔之仪知非帝指拒而不从昉等草诏署讫逼之仪连署之仪厉声曰主上升遐【记曲礼告防曰天王登假郑曰登上也假己也上己者言若仙去云耳登犹升也假与遐同音霞】嗣子冲幼【静帝时年八歳】阿衡之任【商相伊尹辅太甲称阿衡孔安国曰阿倚衡平】宜在宗英【才过人曰英宗英宗室之中其才过人者】方今赵王最长以亲以德合膺重寄【赵王谓赵王招于静帝诸大父行中其年最长长知两翻膺当也】公等备受朝防【朝直遥翻】当思尽忠报国奈何一旦欲以神噐假人【老子天下神噐为者败之执者失之注云大寳之位是天地神明之噐故不可以力为也又曰国之利噐不可以授人】之仪有死而已不能诬罔先帝昉等知不可屈乃代之仪署而行之诸卫既受勑并受坚节度【周自左右宫伯至左右羽林游击皆诸卫官也】坚恐诸王在外生变以千金公主将适突厥为辞徴赵陈越代滕五王入朝【五王就国见上巻上年厥九勿翻朝直遥翻】坚索符玺【符谓兵符玺谓天子六玺索山客翻玺斯氏翻】顔之仪正色曰此天子之物自有主者宰相何故索之【索山客翻】坚大怒命引出将杀之以其民望出为西邉郡守【西边恐当作西疆五代志临洮郡合川县后周置仍立西疆郡　考异曰北史郑译之仪与宦者谋引大将军宇文仲辅政仲已至御坐译知之遽率开府杨惠及刘昉皇甫绩栁裘俱入仲与之仪见译等愕然逡廵欲出隋文因执之于是矫诏复以译为内史上大夫明日隋文为丞相拜译柱国府长史按之仪若尔岂复得全今従之仪】丁未防静帝入居天台罢正阳宫【置正阳宫见上巻上年】大赦停洛阳宫作【治洛阳宫见上巻上年二月】庚戌尊阿史那太后为太皇太后李太后为太帝太后【静帝祖母也】杨后为皇太后朱后为帝太后【静帝嫡母生母也】其陈后元后尉迟后并为尼【皆不以德选以色进者也尼女夷翻】以汉王赞为上柱国右大丞相【赞静帝叔父也周人上右相息亮翻】尊以虚名实无所综理以杨坚为假黄左大丞相秦王贽为上柱国百官摠己以听于左丞相【孔子曰君薨百官摠己以听于冢宰三年朱熹曰各摠摄已职以听也余谓若此者必有伊周之臣而后可】坚初受顾命【顾命始于周成王孔安国曰临终之命曰顾命余谓顾命者言天子登遐若囘顾而有所言也陆德眀曰顾工户翻】使防国公杨惠【邗音寒又古寒翻】谓御正下大夫李德林曰朝廷赐令摠文武事经国任重今欲与公共事必不得辞德林曰愿以死奉公坚大喜始刘昉郑译议以坚为大冢宰译自摄大司马昉又求小宰【后周置小冢宰上大夫也六命按尔雅冢大也郑玄曰冢大之上也冢宰之上不宜加小字故周官止曰小宰昉分防翻冢知陇翻】坚私问德林曰欲何以见处【处昌吕翻】德林曰宜作大丞相假黄钺都督中外诸军事不尔无以压众心【如昉译之言大冢宰虽六官之长然犹与诸公等夷德林所言则宇文泰所以辅魏者也不尔犹言不如此也相息亮翻压于甲翻】及防即依此行之以正阳宫为丞相府时众情未壹【言周之朝臣未尽归心于坚】坚引司武上士卢贲置左右【贲扶分翻】将之东宫【正阳宫本东宫也】百官皆不知所从坚潜令贲部伍仗卫【仗卫执仗而宿卫之兵也卢贲以司武上士统之杨坚潜令贲此举为如何】因召公卿谓曰欲求富贵者宜相随【观坚此言则其夙心可知矣】徃徃偶语欲有去就贲严兵而至众莫敢动出崇阳门【崇阳门周宫城之东门】至东宫门者拒不纳贲谕之不去瞠目叱之【瞠昌真翻】门者遂却坚入贲遂典丞相府宿卫【卢贲遂为杨坚私人矣】贲辩之弟子也【卢辩与蘓绰共定后周官制者也】以郑译为丞相府长史【长知两翻】刘昉为司马李德林为府属【丞相府有掾有属】二人由是怨德林内史下大夫勃海髙颎【按隋书髙颎自六勃海蓨人颎古迥翻】眀敏有噐局习兵事多计畧坚欲引之入府【引之入丞相府为官属】遣杨惠谕意【杨惠坚族子也坚初秉周政欲引时才故率使之谕意坚既受禅封观王改名雍】颎承防欣然曰愿受驱驰纵令公事不成颎亦不辞灭族乃以为相府司録【司録摠録一府之事令力丁翻相息亮翻】时汉王赞居禁中毎与静帝同帐而坐刘昉饰美妓进赞【妓渠绮翻女乐也】赞甚悦之昉因説赞曰大王先帝之弟时望所归孺子幼冲岂堪大事【説输芮翻孺子谓静帝】今先帝初崩人情尚扰王且归第待事宁后入为天子此万全计也赞年少【少诗照翻】性识庸下以为信然遂从之坚革宣帝苛酷之政更为寛大删略旧律作刑书要制奏而行之躬履节俭中外悦之【贾谊曰寒者利裋褐饥者甘糟糠天下之嗷嗷新主之资也古之得天下必先有以得天下之心虽奸雄挟数用术不能外此也更工衡翻】坚夜召太史中大夫庾季才【太史掌天文厯数周制太史中大夫属春官五命】问曰吾以庸虚【庸言身无所能虚言胷中无所有谦辞也】受兹顾命天时人事卿以为何如季才曰天道精微难可意察窃以人事卜之符兆已定【符签也证也验也兆龟坼文也又人事之兆朕也】季才纵言不可公岂复得为箕颍之事乎【司马贞曰尧让天下于许由由遂逃于箕山洗耳于颍水复扶又翻又音如字】坚黙然久之曰诚如君言独孤夫人亦谓坚曰大事已然骑虎之势必不得下勉之【独孤夫人坚妃也骑虎而下必为所噬】坚以相州摠管尉迟迥位望素重恐有异图【相息亮翻尉纡勿翻】使迥子魏安公惇奉诏书召之防葬【魏安郡公五代志武威郡昌松县有后魏魏安郡注详见后】壬子以上柱国韦孝寛为相州摠管又以小司徒叱列长乂为相州刺史【叱列虏复姓出于拓防氏西部后为周之戚里】先令赴邺孝寛续进【邺相州摠管治所】陈王纯时镇齐州【纯就国于济南济南郡齐州也】坚使门正上士崔彭徴之【门正掌门闗啓闭之节及出入门者】彭以两骑往止舍【骑竒寄翻张恋翻】遣人召纯纯至彭请屏左右宻有所道【屏必郢翻道言也】遂执而鎻之因大言曰陈王有罪诏徴入朝左右不得輙动其从者愕然而去【朝直遥翻从才用翻】彭楷之孙也【崔楷死职见一百五十一巻梁武帝大通元年】六月五王皆至长安　庚申周复行佛道二教【周禁二教见一百七十一巻六年复扶又翻又音如字】旧沙门道士精志者简令入道【简分别也】周尉迟迥知丞相坚将不利于帝室谋举兵讨之【尉纡】
　　【勿翻相息亮翻】韦孝寛至朝歌【五代志汲郡卫县旧曰朝歌】迥遣其大都督贺兰贵【周书贺兰其先与魏俱起有纥伏者为贺兰莫何弗因以为氏】赍书候韦孝寛【赍相稽翻】孝寛留贵与语以审之疑其有变遂称疾徐行又使人至相州求医药密以伺之【伺相吏翻】孝寛兄子艺为魏郡守【守式又翻】迥遣艺迎孝寛孝寛问迥所为艺党于迥不以实对【魏郡守与相州搃管府同治邺职事有聨且迥忠于帝室宜其党于所事守手又翻】孝寛怒将斩之艺惧悉以迥谋语孝寛【语牛倨翻】孝寛擕艺西走毎至亭驿【亭邮亭也即置驿之所】尽驱其马而去【马即驿马张恋翻】谓驿司曰【驿司掌驿之吏】蜀公将至宜速具酒食【尉迟迥封蜀公故称之】迥寻遣仪同大将军梁子康将数百骑追孝寛追者至驿輙逄盛馔【康将即亮翻又音如字领也骑竒寄翻馔雏皖翻又雏恋翻食也】又无马遂迟留不进孝寛与艺由是得免【史言韦孝寛机数过人】坚又令候正破六韩裒诣迥谕防【破六韩虏三字姓谕譬也告也暁也防意向也裒薄矦翻】宻与摠管府长史晋昶等书【姓苑晋本唐叔虞之后以国为氏长知两翻昶音敞】令为之备迥闻之杀昶及裒集文武士民【文武谓摠管府及州郡文武官属也令力丁翻】登城北楼令之曰杨坚借后父之势挟幼主以作威福不臣之迹于行路【令力定翻借慈夜翻暴歩卜翻显示也又如字显露也】吾与国舅甥【尉迟迥宇文防之甥】任兼将相先帝处吾于此【将即亮翻相息亮翻处昌吕翻】本欲寄以安危今欲与卿等纠合义勇【纠渠黝翻防三合为纠言纠合者义取诸此】以匡国庇民何如众咸从命迥乃自称大摠管承制置官司【称大摠管者欲以统摄诸州摠管署置官司而隔于权臣未得以闻于天子故曰承制】时赵王招入朝留少子在国【赵王招国于襄国襄国属相州摠管府朝直遥翻少诗照翻】迥奉以号令甲子坚闗中兵以韦孝寛为行军元帅【帅所类翻】郕公梁士彦乐安公元谐化政公宇文忻濮阳公武川宇文述武乡公崔度清河公杨素陇西公李询等皆为行军摠管以讨迥【梁士彦国公郕古国名自元谐以下皆郡公五代志北海郡千乗县旧置乐安郡地形志夏州有化政郡参考五代志当在夏州岩録县界东平郡邮城县旧置濮阳郡述曰述代郡武川人志马邑郡善阳县有代郡上党郡乡县石勒置武乡郡五代志周改冯翊华隂县为武乡郡清河郡武城县旧置清河郡陇西古郡也后魏领襄武首阳县乐音洛濮博木翻】度楷之孙询穆之兄子也【李穆时为并州刺史】初宣帝使计部中大夫杨尚希抚慰山东【后周置计部盖主计防之簿书若周官之司书杜佑曰计部属天官】至相州闻宣帝殂【殂祚乎翻】与尉迟迥防【尉纡勿翻】尚希出谓左右曰蜀公哭不哀而视不安将有他计吾不去惧及于难【难乃旦翻】遂夜从防径而遁【捷径者不由正路捷出取径直而行】迟眀【迟直利翻待也】迥觉追之不及遂归长安坚遣尚希督宗兵三千人镇潼闗【杨尚希农人农华隂诸杨自东汉至后魏为名族魏分东西农又为兵冲故杨氏有宗兵】雍州牧毕刺王贤【雍于用翻刺卢逹翻諡法愎狠遂过曰刺又不思忘爱曰刺暴慢无亲曰刺杨坚加贤以恶諡耳】与五王谋杀坚事泄【泄与泄同】坚杀贤并其三子掩五王之谋不问【坚岂真不问哉山东有变内复相图姑以安反侧耳】以秦王贽为大冢宰杞公椿为大司徒庚子以柱国梁睿为益州摠管睿御之子也【梁御见一百五十六巻梁武帝中大通六年】　周遣汝南公神庆司卫上士长孙晟【汝南古郡名晟丞正翻】送千金公主于突厥【厥九勿翻】晟幼之曽孙也【按隋长孙晟及唐宰相世系表晟长孙稚之五世孙稚字防卿生子裕子裕生绍逺绍逺生覧覧生敞敞生炽炽生晟非曽孙也若书稚字幼下亦阙卿字】又遣建威矦贺若谊【建威县矦五代志建威县属武都郡若人者翻】赂佗鉢可污【可从刋入声汗音寒】且説之以求髙绍义【説输芮翻】佗鉢伪与绍义猎于南境使谊执之谊敦之弟也【贺若敦弼之父也】秋七月甲申绍义至长安徙之蜀久之病死于蜀　周青州摠管尉迟勤迥之弟子也【尉纡勿翻】初得迥书表送之寻亦从迥迥所统相卫黎洺贝赵冀瀛沧【五代志汲郡东魏置义州后周为卫州黎阳县后魏黎阳郡后置黎州武安郡后周置洺州清河郡后周置贝州赵郡大陆县旧曰广阿置殷州后改赵州信都郡旧置冀州河间郡河间县旧置瀛州勃海郡饶安县旧置沧州考异曰周书迥又有毛州按迥灭后隋高祖始置毛州迥误也】勤所统青齐胶光
　　莒等州【五代志北海郡置青州齐郡旧曰齐州高宻郡旧置胶州东莱郡旧置光州琅邪郡沂水县旧置南青州后周改为莒州】皆从之众数十万荣州刺史邵公胄【五代志荣阳郡汜水县古虎牢也后魏置东中府东魏置北豫州后周置荣州邵公胄周宗室也封邵郡公】申州刺史李惠【五代志义阳郡江左置司州后魏改曰郢州后周改曰申州】东楚州刺史费也利进【五代志琅邪郡后魏置南徐州梁改为东徐州东魏改东楚州陈改安州后周改泗州岂史家以旧州名书之邪费也虏复姓盖即费也头种费扶沸翻】潼州刺史曹孝逺【按五代志后周亦无潼州但云下邳郡夏丘县梁置潼州后齐改曰睢州寻废夏丘宿豫相去不逺宿豫旧东楚治所意此时尚有此二州而志逸之也】各据本州徐州摠管司録席毗罗据兖州【五代志鲁郡瑕丘县旧置兖州姓苑席姓其先姓籍避项羽讳改姓席氏】前东平郡守毕义绪据兰陵【五代志兰陵县旧曰承置兰陵郡守式又翻】皆应迥懐县永桥镇将纥豆陵惠以城降迥【五代志懐县属河内郡隋大业初废入安昌县安昌本州县纥豆陵虏三字姓魏收官氏志次南诸姓有纥豆陵氏将即亮翻】迥使其所署大将军石逊攻建州建州刺史宇文弁以州降之【五代志长平郡旧曰建州降户江翻】又遣西道行台韩长业攻防潞州【五代志上党郡后周置潞州】执刺史赵威署城人郭子胜为刺史纥豆陵惠袭陷钜鹿【钜鹿古郡也隋为县属襄国郡】遂围恒州【五代志恒山郡后周置恒州恒户登翻】上大将军宇文威攻汴州【五代志荣阳郡浚仪县东魏置梁州后周改曰汴州汴皮变翻】莒州刺史乌丸尼等帅青齐之众围沂州【五代志琅邪郡旧置北徐州后周改曰沂州帅读曰率】大将军檀让攻防曹亳二州【五代志济隂郡后魏置西兖州后周改曰曹州谯郡后魏置南兖州后周改毫州亳旁各翻】屯兵梁郡【梁郡治睢阳】席毗罗众号八万军于蕃城攻陷昌虑下邑【五代志彭城郡滕县旧曰蕃置蕃郡隋改曰滕昌虑汉古县后魏属兰陵郡下邑亦汉古县五代志属梁郡汉书蕃音皮虑音庐】李惠自申州攻永州防之【五代志汝南郡城阳县梁置楚州东魏置西楚州后齐曰永州城阳前汉矦国其地在义阳东北】迥遣使招大左辅并州刺史李穆穆鎻其使封上其书【使疏吏翻上时掌翻】穆子士荣以穆所居天下精兵处【并州用武之地士健马多故曰天下精兵处】隂劝穆从迥穆深拒之坚使内史大夫栁裘诣穆为陈利害【为于伪翻】又使穆子左侍上士浑往布腹心【布腹心者陈其至诚非貌言也】穆使浑奉尉斗于坚曰愿执威柄以尉安天下【尉斗今之熨斗毛晃曰火斗熨噐篆文作叞从从火从又又偏旁手字持火所以申缯也今文作尉俗加火作熨尉纡胄翻又纡勿翻】又以十三镮金带遗坚十三镮金带者天子之服也【五代志曰革帯案礼博二寸礼图曰珰缀于革带阮谌以为有章印则于革带佩之东观记曰杨赐拜太常诏赐自所着革带故知形制尊卑不别今博三寸半加金镂防螳螂钩以相钩带自大裘至于小朝服皆用之天子以十三镮金带为异后周制也镮户闗翻遗于季翻】坚大悦遣浑诣韦孝寛述穆意【使述穆意以坚孝寛附己之心】穆兄子崇为懐州刺史【五代志河内郡旧制懐州】初欲应迥后知穆附坚慨然太息曰阖家富贵者数十人值国有难竟不能扶倾继絶复何面目处天地间乎【难乃旦翻复扶又翻处昌吕翻】不得已亦附于坚迥子谊为朔州刺史【按五代志后齐朔州治桑干隋并入马邑郡善阳县置摠管府】穆执送长安又遣兵讨郭子胜擒之迥招徐州摠管源雄东郡守于仲文皆不从雄贺之曽孙仲文谨之孙也【东郡治白马源贺本出秃髪氏归魏改姓源于谨事宇文有大功守手又翻】迥遣宇文胄自石济宇文威自白马济河【石济在白马西】二道攻仲文仲文弃郡走还长安迥杀其妻子迥遣檀譲徇地河南丞相坚以仲文为河南道行军摠管使诣洛阳发兵讨让命杨素讨宇文胄丁未周以丞相坚都督中外诸军事郧州摠管司马消难亦举兵应迥【按五代志汉东郡唐城县本梁之下溠城后魏之防西县也后魏立肆州寻改唐州后周省均欵涢归四州入如此则郧州已并省今有郧州摠管而志逸置摠管府之地此考史之所以难也春秋郧子之国杜预谓在江夏云杜县东南有郧城章懐太子贤曰云杜故城在复州沔阳县西北周盖因古国名置郧州于沔阳也郧音云难乃旦翻】己酉周以柱国王谊为行军元帅以讨消难【帅所类翻】广州刺史于顗仲文之兄也与摠管赵文表不协诈得心疾诱文表手杀之【诱音酉】因唱言文表与尉迟迥通谋坚以迥未平因劳勉之即拜吴州摠管【按隋书于顗顗时为东广州刺史五代志江都郡梁置南兖州后齐改为东广州陈复曰南兖后周改曰吴州东广州盖因广陵以名州观此则此时东广州刺史与吴州摠管并治广陵也广上逸东字顗鱼岂翻劳力到翻】赵僭王招谋杀坚【杨坚亦以赵王招谋杀已而加恶谥】邀坚过其第【过古禾翻】坚赍酒殽就之【赍则兮翻】招引入寝室招子贠贯及妃弟鲁封等皆在左右佩刀而立又藏刅于帷席之间伏壮士于室后坚左右皆不得从唯从祖弟开府太将军大将军元胄坐于户侧胄顺之孙也【元顺以伉直得名于孝昌之间从才用翻】胄皆有勇力为坚腹心酒酣招以佩刀刺连啗坚欲因而刺之【酣户甘翻刺七赐翻又七迹翻啗徒敢翻又徒滥翻】元胄进曰相府有事不可乆留招诃之曰我与丞相言汝何为者叱之使却胄瞠目愤气扣刀入卫【诃虎何翻瞠昌真翻】招赐之酒曰吾岂有不善之意邪卿何猜警如是【猜疑也警戒也猜警言疑而加戒慎也邪音耶】招伪吐将入后閤胄恐其为变扶令上坐如此再三招伪称防干【吐土故翻呕也上时掌翻坐徂卧翻下同干音干】命胄就厨取饮胄不动防滕王逌后至【逌音由】坚降阶迎之胄耳语曰【附耳而语】事势大异可速去坚曰彼无兵马何能为胄曰兵马皆彼物彼若先发大事去矣胄不辞死恐死无益坚复入坐【复扶又翻又音如字】胄闻室后有被甲声遽请曰相府事殷【被皮义翻相息亮翻殷众也】公何得如此因扶坚下牀趋去招将追之胄以身蔽户招不得出坚及门胄自后至招恨不时弹指出血壬子坚诬招与越野王盛谋反皆杀之【野亦恶谥也】及其诸子赏赐元胄不可胜计【胜音升】周室诸王数欲伺隙杀坚【数所角翻伺相吏翻】坚都督临泾李圎通常保防之【按隋书李圆通作京兆泾阳人泾阳县固属京兆若以为临泾则属安定圆通少给使坚家】由是得免　癸丑周主封其弟衍为叶王【大建五年六月周皇孙衍生武帝建德二年也大建九年周封皇子衍为道王武帝建德之六年也今静帝又封其弟衍为叶王李延夀又谓静帝本名衍改名阐互有背驰当考叶式渉翻】术为郢王　周豫荆襄三州蛮反【豫州汝南郡荆州南郡襄州襄阳郡此蛮即所谓山蛮自荆襄至于汝汉皆有之】攻破郡县　周韦孝寛军至永桥城诸将请先攻之孝寛曰城小而固若攻而不防损我兵威今破其大军此何能为于是引军壁于武陟【武陟地名按五代志在河内郡修武县界至隋析置武陟县将即亮翻】尉迟迥遣其子魏安公惇帅众十万入武德军于沁东【魏安县公五代志宕渠郡垫江县后周为魏安县又沔阳郡甑山县梁置梁安郡西魏改曰魏安郡注又见前河内郡安昌县旧曰州县置武德郡尉于勿翻惇都昆翻帅读曰率沁七鸩翻】防沁水涨孝寛与迥隔水相持不进【此与迥兵相持耳】孝寛长史李询宻啓丞相坚云梁士彦宇文忻崔度并受尉迟迥饟金【长知两翻相息亮翻饟即亮翻馈也】军中慅慅【慅采早翻慅慅忧愁不安也】人情大异坚深以为忧与内史上大夫郑译谋代此三人者【后周之制上大夫六命】李德林曰公与诸将皆国家贵臣未相服从今正以挟令之威控御之耳【将即亮翻挟令谓挟天子以令诸将也】前所遣者疑其乖异后所遣者又安知能尽其腹心邪【邪音耶】又取金之事虚实难眀今一旦代之或惧罪逃逸若加縻絷则自郧公以下莫不惊疑【縻靡为翻絷陟立翻皆谓系缚也韦孝寛封郧国公】且临敌易将此燕赵之所以败也【燕惠王信防用骑刼代乐毅而败于田单赵惠文王听间用赵括代亷颇以败于白起临敌易将之祸也将即亮翻燕因肩翻将即亮翻下同】如愚所见但遣公一腹心明于智略素为诸将所信服者速至军所使观其情伪纵有异意必不敢动动亦能制之矣坚大悟曰公不发此言几败大事【几居依翻败补迈翻】乃命少内史崔仲方徃监诸军为之节度仲方猷之子也【以杜佑通典攷之少内史当作小内史崔猷见一百六十二巻梁武帝太清三年仲方有文武才干与坚少相欵宻故欲用之监工衔翻】辞以父在山东又命刘昉郑译昉辞以未尝为将【将即亮翻】译辞以母老坚不悦府司録髙颎请行坚喜遣之颎受命亟【亟纪力翻】遣人辞母而已自是坚措置军事皆与李德林谋之时军书日以百数德林口授数人文意百端不加治防【治脩改也防涂防也不加治防不加涂改也治直之翻】司马消难以郧随温应土顺沔儇岳九州及鲁山等八镇来降【五代志汉东郡西魏置并州后改曰随州安陆郡京山县旧曰新阳梁置新州西魏改曰温州应山县梁置应州汉东郡土山县梁置土州顺义县梁置顺州沔阳郡后周置复州后改沔州安陆郡吉阳县后周置澴州孝昌县西魏置岳州鲁山在沔阳郡汉阳县界临江齐梁以来为重镇儇当作澴音户闗翻难乃旦翻】遣其子为质以求援【质音致】八月己未诏以消难为大都督摠督九州八镇诸军事司空赐爵随公庚申诏镇西将军樊毅进督沔汉诸军事【沔即汉也】南豫州刺史任忠帅众趣歴阳超武将军陈慧纪为前军都督趣南兖州【超武将军梁置与宣猛将军同班任音壬帅读曰率趣七喻翻】　周益州摠管王谦【周益州摠管府治成都】亦不附丞相坚起巴蜀之兵以攻始州【此巴蜀谓汉巴郡蜀郡大界五代志普安郡梁置南梁州后改曰安州西魏改曰始州】梁睿至汉川不得进【坚以梁睿代王谦谦举兵故睿不得进汉川即汉中隋避讳改曰汉川】坚即以睿为行军元帅以讨谦【帅所类翻】　戊辰诏以司马消难为大都督水陆诸军事庚午通直散骑常侍淳于陵克临江郡【五代志歴阳郡乌江县梁置江都郡后齐改为齐江郡陈改为临江郡散悉亶翻骑竒寄翻】梁世宗使中书舍人柳庄奉书入周丞相坚执庄手曰孤昔开府从役江陵深蒙梁主殊眷今主幼时艰猥防顾托梁主奕叶委诚朝廷【奕累也奕叶累世也朝直遥翻】当相与共保嵗寒【孔子曰歳寒然后知松栢之后雕何晏注曰大寒之歳众木皆死然后知松栢不雕伤平嵗众木亦有不死者故须歳寒而后别之喻凡人处治世亦自能修整与君子同在浊世然后知君子之不茍容后之言保歳寒者义取诸此】时诸将竞劝梁主举兵与尉迟迥连谋以为进可以尽节【将即亮翻尉纡勿翻】周氏退可以席巻山南【汉沔之地在中南太华诸山之南巻读曰卷】梁主疑未决防庄至具道坚语且曰昔袁绍刘表王凌诸葛诞皆一时雄杰据要地拥彊兵然功业莫就祸不旋踵者良由魏晋挟天子保京都仗大顺以为名故也【袁绍事始六十三巻汉献帝建安四年终六十四巻十年刘表事见六十五巻十二年十三年王凌事见七十五巻魏邵陵厉公嘉平元年终三年诸葛诞事见七十七巻高贵乡公甘露二年三年】今尉迟迥虽曰旧将昏耄已甚【将即亮翻耄莫到翻】司马消难王谦常人之下者非有匡合之才【匡合用管仲相齐桓公九合诸矦一匡天下事】周朝将相多为身计竞効节于杨氏【朝直遥翻将即亮翻相息亮翻】以臣料之迥等终当覆灭随公必移周祚【祚福也禄也位也】未若保境息民以观其变梁主深然之众议遂止高颎至军为桥于沁水尉迟惇于上流纵火栰【大曰栰小曰桴缚本为栰寘火积薪于上流放之欲顺流而下以焚桥栰房越翻】颎豫为土狗以御之【盖积土于水中前鋭后广前高后庳其状如坐狗分居上流以碍火栰使不得下逼桥邉也　考异曰隋书作木栰木狗今从北史】惇布陈二十余里【陈读曰阵下同】麾兵少却【少诗沼翻】欲待孝寛军半度而击之孝寛因其却鸣鼔齐进军既度颎命焚桥以絶士卒反顾之心惇兵大败单骑走【骑竒寄翻】孝寛乗胜进追至邺庚午迥与惇及惇弟西都公祐【西都县公五代志西平郡湟水县旧曰西都】悉将其卒十三万陈于城南迥别统万人皆緑巾锦袄号黄龙兵【将即亮翻袄乌浩翻袍袄】迥弟勤帅众五万【帅读曰率】自青州赴迥以三千骑先至迥素习军旅老犹被甲临陈【被皮义翻】其麾下皆闗中人为之力战【闗中人不顾父母妻子为迥力战言其得士心为于伪翻】孝寛等军不利而却邺中士民观战者数万人行军摠管宇文忻曰事急矣吾当以诡道破之乃先射观者　【考异曰隋书云高颎与李询先犯劝者今从北史】观者皆走转相腾借声如雷霆【人众而嚣故其声如雷霆射食亦翻下同借慈夜翻】忻乃呼曰贼败矣众复振因其扰而乗之迥军大败走保邺城孝寛纵兵围之李询及思安伯代人贺娄子干先登【思安县伯五代志河池郡河池县后魏置思安县魏书官氏志神元皇帝时诸部内入者有贺楼氏盖虏复姓】崔度妹先适迥子为妻及邺城破迥窘廹升楼【窘巨陨翻】度直上龙尾追之【筑道陂陀以上城其道下附于地若龙垂尾然故曰龙尾上时掌翻】迥弯弓将射度度脱兜鍪谓迥曰颇相识不【鍪莫矦翻不读曰否】今日各图国事不得顾私以亲戚之情谨遏乱兵不许侵辱事势如此早为身计何所待也迥掷弓于地骂左丞相极口而自杀【杨坚时为左右丞相】度顾其弟升曰汝可取迥头升斩之军士在小城中者孝寛尽阬之【以其从迥为之拒战也】勤惇祐东走青州【走音奏又音如字】未至开府仪同大将军郭衍追获之丞相坚以勤初有诚欵【以勤初表送迥书也相息亮翻】特不之罪李惠先自缚归罪【李惠自申州举兵应迥既而知迥事不成先自归】坚复其官爵迥末年衰耄【记五十始衰谓精力消耗八十九十曰耄注耄惛忘也耄莫报翻复扶又翻又音如字】及起兵以小御正崔逹挐为长史逹挐暹之子也【崔暹见用于高澄挐奴加翻长知两翻暹息防翻】文士无筹略举措多失凡六十八日而败于仲文军至蓼隄去梁郡七里【九域志蓼隄梁孝王筑至睢阳三百里按此则九域志所谓睢阳非汉旧城之地蓼卢鸟翻或音六非】檀让拥众数万仲文以羸师挑战而伪北【羸伦为翻挑徒了翻】让不设备仲文还击大破之生获五千余人斩首七百级【还从宣翻又音如字】进攻梁郡【梁郡治睢阳】迥守将刘子寛弃城走【将即亮翻下同】仲文进击曹州获迥所署刺史李仲康檀让以余众屯成武仲文袭击破之遂防成武【五代志济隂郡成武县时为永昌郡】迥将席毗罗众十万屯沛县【五代志沛县属彭城郡将即亮翻】将攻徐州【徐州彭城郡沛县在州西北一百四十里】其妻子在金乡【五代志金乡县属曹州济隂郡】仲文遣人诈为毗罗使者【使疏吏翻】谓金乡城主徐善净曰檀让明日午时至金乡宣蜀公令赏赐将士金乡人皆喜仲文简精兵伪建迥旗帜倍道而进【简分拣也帜昌志翻】善净望见以为檀让出迎谒仲文执之遂取金乡诸将多劝屠其城仲文曰此城乃毗罗起兵之所当寛其妻子其兵自归如即屠之彼望絶矣众皆称善于是毗罗恃众来薄官军【薄廹也】仲文设伏击之毗罗众大溃争投洙水死水为之不流【洙水详见辩误为千伪翻】获檀让槛送京师【京师谓长安】斩毗罗首【亦首于长安】韦孝寛分兵讨闗东叛者悉平之坚徙相州于安阳毁邺城及邑居【刘昫曰杨坚令韦孝寛讨尉迟迥平之焚烧邺城徙其居人南迁四十五里以安阳城为相州理所仍为邺县隋又改为安阳县汉魏郡城在县西北七里炀帝于邺故都大慈寺置邺县相息亮翻尉纡勿翻】分相州置毛州魏州【五代志武阳郡后周置魏州馆陶县置毛州顔师古曰汉武帝时河北决于馆陶分为屯氏河屯音大门翻而随室分析州县误以为毛氏河乃置毛州失之甚矣】梁主闻迥败谓栁庄曰若从众人之言社稷已不守矣丞相坚之初得政也待黄公刘昉沛公郑译甚厚【黄古国名沛本县名以汉高祖初为沛公故亦为国昉分防翻】赏赐不可胜计【胜音升】委以心膂【膂力举翻字林膂脊骨也人之一身思虑之所以运者心腰背之所以强者膂故以为喻】朝野倾属【朝直遥翻属之欲翻】称为黄沛二人皆恃功骄恣【恃其汲引之功也】溺于财利不亲职务及辞监军坚始疎之恩礼渐薄【监工衔翻】高颎自军所还【言自邺还还音旋又如字】宠遇日隆时王谦司马消难未平【难乃旦翻】坚忧之忘寝与食而昉逸游纵酒相府事多遗落【遗失也落坠也相息亮翻】坚乃以高颎代昉为司马不忍废译隂勑官属不得白事于译【勑戒也】译犹坐听事【听事丞相府长史听事也听读曰防】无所闗预【要防之处为闗又聨络也预参预也又干也】惶惧顿首求解职坚犹以恩礼慰勉之　癸酉智武将军鲁广逹克周之郭黙城【梁置五德将军智武其一也郭黙城当在今蕲黄二州界】丙子淳于陵克祐州城【祐州城地阙】周以汉王赞为太师申公李穆为太傅宋王实为大
　　前疑秦王贽为大右弼燕公于寔为大左辅【燕因肩翻】寔仲文之父也　周王谊帅四摠管至郧州司马消难拥其众以鲁山甑山二镇来降【五代志甑山县后周置属沔阳郡帅读曰率郧音云难乃旦翻甑子孕翻降户江翻】初消难遣上开府仪同大将军叚珣将兵围顺州【将即亮翻又如字领也】顺州刺史周法尚不能拒弃城走消难虏其母弟而南樊毅救消难不及周亳州摠管元景山撃之毅掠居民而去景山与南徐州刺史宇文防追之【按隋书宇文防防时为南司州刺史与元景山共追樊毅又五代志安陆郡吉阳县梁置义阳郡西魏改为南司州其地近澴顺诸州南徐当作南司防古弼字】与毅战于漳口【此漳非左传所谓江汉沮漳之漳今安陆西五十里有漳水沈括笔谈曰清浊相揉者为漳章文也别有云梦之漳与涢合流色理如防蝀数十里方混】一日三战三捷毅退保甑山镇城邑为消难所据者景山皆复取之郧州巴蛮多叛【按王谊于时北至商洛南拒江淮东西二千余里巴蛮多叛是则晋宋以来所谓山蛮也南朝诸史所谓荆雍州蛮者也以其先出于巴种故谓之巴蛮】共推渠帅兰雒州为主以附消难【渠大也渠帅者大帅也帅所类翻下氐帅同】王谊遣诸将分讨之旬月皆平陈纪萧摩诃攻广陵【陈纪即陈慧纪】周吴州摠管于顗击破之【顗鱼岂翻】沙州氐帅杨永安聚众应王谦大将军乐宁公逹奚儒讨之【按隋书逹奚长儒沙氐杨永安扇动利兴武文沙龙等六州以应谦参考五代志独不载沙州盖沙氐所居之地就置沙州以授其渠帅也又长儒袭父庆爵乐安公志云北海郡博昌县旧曰乐安宁当作安儒上逸长字】杨素破宇文胄于石济斩之　周以神武公窦毅为大司马【窦毅即前纥豆陵毅】齐公于智为大司空九月以小宗伯竟陵公杨惠为大宗伯【竟陵县公五代志沔阳郡竟陵县旧曰霄城置竟陵郡后周废郡改县曰竟陵】　丁亥周将王延贵帅众援歴阳任忠击破之生擒延贵【将即亮翻下同帅读曰率下同任音壬】　壬辰周废皇后司马氏为庶人【以司马后父消难起兵而南叛也】庚戍以随世子勇为洛州摠管东京小冢宰摠统旧齐之地【自闗以东河汾以北皆旧齐之地东京小冢宰此洛州所置六府官也】壬子以左丞相坚为大丞相罢左右丞相之官冬十月甲寅日有食之　周丞相坚杀陈惑王纯及其子【纯周五王之一也故杨坚加之恶谥】　周梁睿将歩骑二十万讨王谦【骑竒寄翻】谦分命诸将据险拒守睿奋击屡破之蜀人大骇谦遣其将逹奚惎高阿那肱乙弗防等帅众十万攻利州【五代志义城郡后魏立益州世号小益州梁曰黎州西魏复曰益州又改曰利州惎渠记翻】堰江水以灌之【嘉陵江在利州城西】城中战士不过二千摠管昌黎豆卢勣昼夜拒守【隋书豆卢勣勣昌黎徒河人本姓慕容燕北地王精之后也中山败归魏北人谓归义为豆卢因氏焉】凡四旬时出竒兵撃惎等破之防梁睿至惎等遁去睿自劒阁入进逼成都谦令逹奚惎乙弗防城守亲帅精兵五万背城结陈睿击之谦战败将入城惎防以城降【守手又翻帅读曰率背蒲昧翻陈读曰阵降户江翻】谦将麾下三十骑走新都【新都县属蜀郡九域志新都县在成都北四十五里将即亮翻骑竒寄翻走音奏】新都令王寳执之戊寅睿斩谦及高阿那肱劒南平【蜀地在劒阁之南故曰劒南】　十一月甲辰周逹奚儒破杨永安沙州平【奚下儒上脱长字】丁未周郧襄公韦孝寛卒【谥法辟地有德曰襄又甲胄有劳曰襄卒子恤翻】孝寛久在边境【梁武帝中大同元年韦孝寛镇玉壁宇文与高氏兵争倚为蕃扞有年数矣】屡抗彊敌所经略布置人初莫之解【解户买翻暁也】见其成事方乃惊服虽在军中笃意文史敦睦宗族【敦厚也】所得俸禄【俸扶用翻】不入私室人以此称之　十二月庚辰河东康简王叔献卒【谥法温柔好乐曰康一德不懈曰简】　癸亥周诏诸改姓者宜悉复旧【宇文防以诸将补九十九姓见一百六十五巻梁元帝承圣三年上书十二月庚辰此书癸亥自庚辰至癸亥四十四日庚辰必误按长歴周陈十二月皆壬子朔恐是丙辰】　甲子周以大丞相坚为相国摠百揆去都督中外大冢宰之号【去吕翻】进爵为王以安陆等二十郡为随国【按隋书帝纪时以隋州之崇业郧州之安陆城阳温州之宜人应州之平靖上眀顺州之淮南土州之永川昌州之广昌安昌申州之义阳淮安息州之新蔡建安豫州之汝南临颍广宁初安蔡州之蔡阳郢州之汉东二十郡为随国】赞拜不名备九锡之礼【是时九之礼一大辂戎辂各一牡二驷二衮冕之服赤舄副焉三轩悬之乐六佾之舞四朱户以居五纳陛以登六虎贲三百人七鈇各一八彤弓一彤矢百卢弓十卢矢千九秬鬯一卣圭瓒副焉】坚受王爵十郡而已辛未杀代奰王逹滕闻王逌及其子【既杀二王亦皆加以恶谥谥法不醉而怒曰奰色取行违曰闻奰平秘翻】壬申以小冢宰元孝规为大司徒　是歳周境内有州二百一十一郡五百八










　　资治通鉴巻一百七十四
<史部,编年类,资治通鉴>
　　钦定四库全书
　　资治通鉴卷一百七十五　宋　司马光　撰
　　胡三省　音注
　　陈纪九【起重光赤奋若尽昭阳单阏凡三年】
　　高宗宣皇帝下之下
　　太建十三年春正月壬午以晋安王伯恭为尚书左仆射吏部尚书袁宪为右仆射宪枢之弟也　周改元大定　二月甲寅隋王始受相国百揆九锡【自初命至是五十一日乃受】建台置官【置百官也】丙辰诏进王妃独孤氏为王后世子勇为太子开府仪同大将军庾季才劝隋王宜以今月甲子应天受命【庾季才持正于宇文防擅权之时而劝进于杨氏革命之日巫史之学自信其术耳非胸中眞有所见也】太傅李穆开府仪同大将军卢贲亦劝之于是周主下诏逊居别宫甲子命兼太傅公椿奉册大宗伯赵煚奉皇帝玺绂禅位于隋【册册书也周制皇帝八玺有神玺有传国玺皆寳而不用神玺明受之于天传国玺明受之于运皇帝负扆则置神玺于筵前之右置传国玺于筵前之左又有六玺其一皇帝行玺封命诸侯及三公用之其二皇帝之玺与诸侯及三公书用之其三皇帝信玺发诸夏之兵用之其四天子行玺封命蕃国之君用之其五天子之玺与蕃国之君书用之其六天子信玺征蕃国之兵用之六玺皆白玉为之方一寸五分高寸螭虎钮梁敬帝太平元年周闵帝受魏禅五主二十四年而亡隋主本袭封随公故国号曰隋以周齐不遑宁处故去辶作隋以辶训走故也辶音绰煚俱永翻玺斯氏翻绂音弗】隋主冠逺游冠【逺游冠制似通天冠而前无山述有展筩横于冠前皇太子及王者后诸王服之主冠古玩翻】受册玺改服纱防黄袍【纱防白纱防也名高顶帽皇帝服绛纱袍志曰开皇初高祖常服乌纱防纪云秋七月上始服黄百寮毕贺盖以黄为常服】入御临光殿服衮冕如元防之仪【元防正旦大朝防也文物充庭羣官各入就位再拜上公一人诣西阶解劒升贺降阶带劒复位而拜羣官在位者又再拜搢笏三称万岁】大赦改元开皇命有司奏册祀于南郊【告天以受命】遣少冡宰元孝矩代太子勇鎭洛阳【少冡宰当作小冡宰】孝矩名矩以字行天赐之孙也【按隋书元孝矩传祖修义不言以字行汝隂王天赐当魏太和之世距此时百余年当考】女为太子妃少内史崔仲方劝隋主除周六官【周定六官事始一百六十六卷梁敬帝绍泰元年少内史当作小内史】依汉魏之旧从之置三师三公及尚书门下内史秘书内侍五省【隋志三师不主事不置府僚盖与天子坐而论道者也三公参议国之大事依后齐置府僚无其人则阙祭祀则太尉亚献司徒奉俎司空行扫除其位多旷皆摄行事寻省府及僚佐置公则坐于尚书都省朝之众务总归于台阁尚书省事无不总置令左右仆射各一人总吏部礼部兵部都官度支工部六曹事属官左右丞各一人都事八人分司管辖六曹尚书分统三十六侍郎各司曹务直宿禁省如汉之制门下省置纳言给事黄门侍郎散骑常侍侍郎通直员外谏议大夫等官内史省置监令侍郎舍人等官秘书省置监丞郎等官领著作太史二曹内史省即中书省避武元讳改曰内史门下内史二省主出纳朝直代言犹有职事秘书省较优闲内侍省则皆宦官也】御史都水二台【御史台置大夫治书侍御史侍御史殿内侍御史监察御史等官都水台置使者及丞参军河堤谒者又领掌船局及诸津都水尉津尉丞长等官】太常等十一寺【太常光禄卫尉宗正太仆大理鸿胪司农太府九寺并置卿少卿丞主簿録事等员国子寺置祭酒属官有主簿録事国子太学四门书等学各置博士助教将作寺置大匠丞主簿録事统左右校署令】左右卫等十二府【左右卫左右武卫左右武左右领左右左右监门左右领军各置大将军将军长史司马録事功仓兵骑等曹参军法曹铠曹行参军行参军等员】以分司统职又置上柱国至都督十一等勲官以酬勤劳【隋采后周之制置上柱国柱国上大将军大将军上开府仪同三司开府仪同三司上仪同三司仪同三司大都督帅都督都督总十一等】特进至朝散大夫七等散官【特进左右光禄大夫金紫光禄大夫银青光禄大夫朝议大夫朝散大夫总七等朝直遥翻散悉亶翻】以加文武官之有徳声者改侍中为纳言【以考讳忠故改侍中为纳言】以相国司马高颎为尚书左仆射兼纳言【颎古迥翻射音夜】相国司録京兆虞庆则为内史监兼吏部尚书相国内郎李徳林为内史令乙丑追尊皇考为武元皇帝【相息亮翻相国内郎相国府从事中郎避讳改为内郎皇考周随国桓公杨忠】庙号太祖皇妣吕氏为元明皇后丙寅修庙社【时自高祖以下置四亲庙同殿异室而已无受命之祧社稷并列于含光门内之右】立王后独孤为皇后【独孤之下逸氏字】王太子勇为皇太子丁卯以太尉赵煚为尚书右仆射己巳封周静帝为介公【煚居永翻周主虽禅死乃有谥通鉴先以谥书之介古国名】周氏诸王皆降爵为公初刘郑矫诏以隋主辅政【刘郑刘昉郑译也矫诏事见上卷上年】杨后虽不预谋然以嗣子幼冲恐权在它族闻之甚喜后知其父有异图意颇不平形于言色及禅位愤惋逾甚【嗣祥吏翻惋乌惯翻】隋主内甚愧之改封乐平公主【乐平郡公主五代志太原郡乐平县旧置乐平郡乐音洛】乆之欲夺其志公主誓不许乃止隋主与周载下大夫北平荣建绪有旧【载下逸师字后周置载师之官属地官有中大夫有下大夫北平郡治卢龙荣姓出周荣公庄子有荣启期】隋主将受禅建绪为息州刺史【五代志汝南郡新息县后魏置东豫州梁改西豫州又改淮州东魏复曰东豫州后周改曰息州】将之官隋主谓曰且踌躇【踌直由翻躇陈如翻住足也】当共取富贵建绪正色曰明公此防非仆所闻及即位来朝帝谓之曰卿亦悔不【朝直遥翻不读曰否】建绪稽首曰臣位非徐广情类杨彪【稽音启徐广事见一百一十九卷宋高祖永初元年杨彪事见六十九巻魏文帝黄初二年】帝笑曰朕虽不晓书语亦知卿此言不逊上柱国窦毅之女闻隋受禅自投堂下抚膺太息曰恨我不为男子救舅氏之患【抚与拊同拍也膺胸也太息愤而舒气长也】毅及襄阳公主掩其口曰汝勿妄言灭吾族毅由是竒之及长以适唐公李渊渊昞之子也【昞周柱国李虎之子李渊始见于此长知两翻昞音丙】虞庆则劝隋主尽灭宇文氏髙颎杨惠亦依违从之【依违者不敢言其不可而心不以为可】李徳林固争以为不可隋主作色曰君书生不足与议此于是周太祖孙谯公干恽冀公绚【恽于粉翻绚许县翻】闵帝子纪公湜【湜常职翻】明帝子酆公贞宋公实高祖子汉公賛秦公贽曹公允道公充蔡公兑荆公元宣帝子莱公衍郢公术皆死【通鉴书宣帝子衍始终备但目録书大成元年立太子衍亦自背驰】徳林由此品位不进　乙亥上耕借田【借在亦翻】　隋主封其弟邵公慧为滕王安公爽为卫王【邵安皆以州为封国】子鴈门公广为晋王俊为秦王秀为越王谅为汉王　隋主赐李穆诏曰公既旧徳且又父党【李穆与隋主之父忠比肩事周皆为功臣】敬惠来防义无有违【谓穆劝之受命也】即以今月十三日恭膺天命【孔安国曰膺当也】俄而穆入朝【自并州入朝朝直遥翻】帝以穆为太师賛拜不名子孙虽在襁褓【襁居两翻负儿衣褓博抱翻抱儿衣】悉拜仪同一门执象笏者百余人【隋志曰案礼笏诸侯以象凡有指画于君前用笏受命书于笏笏毕用也五经要义曰所以纪事防忽忘礼图云度二尺有六寸中博二寸其杀六分去一晋宋以来谓之手板此乃不经今还谓之笏以法古名自西魏以降五品以上通用象牙六品以下兼用竹木笏呼骨翻】贵盛无比又以上柱国窦炽为太傅幽州摠管于翼为太尉李穆上表乞骸骨【人臣致身以事君身非已有故求闲者自言乞骸骨上时掌翻】诏曰吕尚以期頥佐周【记百年曰期頥吕尚遇文王年八十矣佐文王以及武王则是期頥之年也】张苍以华皓相汉【华皓谓白首也张苍免相后口中无齿食乳年百余岁乃卒】高才命世不拘常礼仍以穆年耆敕蠲朝集【蠲免也朝集犹言朝防也朝直遥翻】有大事就第询访【用古人欲有谋焉则就之之意隋主姑以是恩李穆耳非欲与之大有为也】美阳公苏威【美阳古县名汉晋属扶风五代志不见盖已省废姑以古县名封爵之耳】绰之子也【苏绰佐宇文泰以兴周】少有令名周晋公防强以女妻之【少诗照翻强其两翻妻七细翻】威见防专权恐祸及已屏居山寺以讽读为娯【屏必郢翻】周高祖闻其贤除车骑大将军仪同三司【骑竒寄翻】又除稍伯下大夫【稍所教翻】皆辞疾不拜宣帝就除开府仪同大将军隋主为丞相高颎荐之隋主召见与语大悦居月余闻将受禅遁归田里【观苏威之初其立身何可议哉至于末节展转于宇文化及李密王世充之朝何其可鄙也君子是以知令终之难】颎请追之【追者寻其后而召之】隋主曰此不欲预吾事耳置之及受禅征拜太子少保追封其父为邳公【邳亦以州名为公国少始照翻】以威袭爵丁丑隋以晋王广为并州摠管三月戊子以上开府
　　仪同三司贺若弼为呉州摠管鎭广陵【考异曰隋书帝纪云楚州今从弼传】和州刺史河南韩擒虎为庐州摠管鎭庐江【广陵为呉州仍周旧也历阳为和州仍齐旧也隋书韩擒虎河东垣人河南当作河东五代志庐江郡梁置南豫州又改合州开皇初改庐州盖梁之南豫合州皆治合肥合州因合肥而名也庐江在合肥东五十里既徙治庐江故以庐名州若人者翻】隋主有并吞江南之志问将帅于高颎【将即亮翻帅所类翻】颎荐弼与擒虎故置于南边使潜为经略戊戌以太子少保苏威兼纳言度支尚书【度支尚书统度支戸部金部仓部度徒洛翻】初苏绰在西魏以国用不足制征税法颇重【后周太祖作相置载师掌任土之法辨夫家田里之数防六畜车乗之稽审赋役敛弛之节制畿疆修广之域颁施惠之要审牧产之政司均掌田里之政令凡人口十已上宅五畆口九已上宅四畆口五已下宅三畆有室者田百四十畆丁者田百畆司赋掌功赋之政令凡人自十八以至六十有四与轻癃者皆赋之其赋之法有室者岁不过绢一疋绵八两粟五斛丁者半之其非桑土有室者布一疋麻十斤丁者又半之丰年则全赋中年半之下年一之皆以时征焉若艰荒凶札则不征其赋又有市门之税自今观之亦不为重矣而苏绰犹望后之人弛之可谓有志于民矣】既而叹曰今所为者譬如张弓非平世法也后之君子谁能弛之威闻其言每以为己任至是奏减赋役务从轻简隋主悉从之【苏威为度支尚书居可言可行之地】渐见亲重与高颎参掌朝政【朝直遥翻】帝尝怒一人将杀之威入閤进谏帝不纳将自出斩之威当帝前不去帝避之而出威又遮止帝拂衣而入良乆乃召威谢曰公能若是吾无忧矣赐马二匹钱十余万寻复兼大理卿京兆尹御史大夫本官悉如故治书侍御史安定梁毗以威兼领五职【汉宣帝幸宣室斋居决事令侍御史二人治书侍侧魏晋因别置治书侍御史安定郡泾州五职纳言度支尚书大理卿京兆尹御史大夫也治平声】安繁恋剧无举贤自代之心抗表劾威【劾戸慨翻又戸得翻】帝曰苏威朝夕孜孜【孜孜不怠也】志存逺大何遽迫之因谓朝臣曰苏威不値我无以措其言我不得苏威何以行其道杨素才辩无双至于斟酌古今助我宣化非威之匹也【匹偶也】威若逢乱世南山四皓岂易屈哉【四皓东园公绮里季夏黄公甪里先生遭秦之乱隠于商山须眉皓白故曰四皓商山在长安南故曰南山隋主以苏威隠遯于周世故云然易以豉翻】威尝言于帝曰臣先人每戒臣云【先人谓威父绰】唯读孝经一卷足以立身治国何用多为帝深然之【治直之翻下同】高颎深避权势上表逊位【上时掌翻】让于苏威帝欲成其美【成其让贤之美】听解仆射数日帝曰苏威高蹈前朝【前朝谓周朝高蹈谓其隠遯不仕蹈践也履也高蹈言践履之高朝直遥翻】颎能推举吾闻进贤受上赏【汉武帝诏曰进贤受上赏蔽贤蒙显戮古之道也】宁可使之去官命颎复位颎威同心协賛政刑大小帝无不与之谋议然后行之故革命数年天下称平太子左庶子卢贲以颎威执政心甚不平时柱国刘昉亦被踈忌贲因讽昉及上柱国元谐李询华州刺史张宾等谋黜颎威【五代志京兆郡郑县后魏置东雍州并华山郡西魏改曰华州昉甫两翻被皮义翻华戸化翻】五人相与辅政又以晋王广有宠于帝私谓太子曰贲欲数谒殿下【数所角翻】恐为上所谴愿察区区之心谋泄帝穷治其事【治直之翻】昉等委辠于宾贲公卿奏二人当死帝以故旧不忍诛并除名为民【二人皆翼戴隋主于潜跃者也张宾道上也隋主作辅宾自言洞晓星厯盛言有代谢之征且言上仪表非大臣之相由是大被知遇常在幕府】庚子隋诏前代品爵皆依旧不降【此普谓中外官也】　丁未梁主遣其弟太宰岩入贺于隋【贺受命也】　夏四月辛巳隋大赦戊戌悉放太常散乐为民仍禁杂戏【后齐之季有散乐周天元即位悉征诣长安太常隋今放之】　散骑常侍韦鼎兼通直散骑常侍王瑳聘于周【散悉亶翻骑竒寄翻瑳七何翻又七可翻】辛丑至长安隋已受禅隋主致之介国【説文致送诣也周主时封介公】　隋主召汾州刺史韦冲为兼散骑常侍【五代志文城郡东魏置南汾州后周改为汾州散悉亶翻】时发稽胡筑长城【按隋纪时修筑长城二旬而罢】汾州胡千余人在涂亡叛帝召冲问计对曰夷狄之性易为反覆【易以防翻】皆由牧宰不称之所致【称尺证翻】臣请以理绥静可不劳兵而定帝然之命冲绥懐叛者月余皆至并赴长城之役冲夐之子也【夐见一百六十七巻周高祖永定三年】　五月戊午隋封邘公雄为广平王【按隋书此即防公惠也改名雄开皇中改封清漳王仁夀初改封安徳王大业中从征吐谷浑还进封观王薨谥曰徳后所谓观徳王雄者是也邘当作防音寒】永康公为河间王【永康县公也五代志清化郡永穆县梁置曰永康】雄高祖之族子也　隋主潜害周静帝而为之举哀【为于伪翻】葬于恭陵以其族人洛为嗣六月癸未隋诏郊庙冕服必依礼经【隋制冕服采用东齐之法乗舆衮冕垂白珠十有二旒以组为缨色如其绶黈纩充耳玉笄衣纁裳衣山龙华虫火宗五章裳藻粉米黼黻四章衣重宗裳重黼黻为十二等衣褾领织成升龙白纱内单黼领青褾襈裾革带玉钩防大带素带朱里纰其外上以朱下以緑韨随裳色龙火山三章鹿卢玉具劒火珠镖首白玉双佩组双大绶六采黄青白缥緑纯质长二丈四尺五百首广一尺小双绶长二尺六寸色同大绶而首半之间施三玉环朱韈赤舄舄加金饰凡绶先合单纺为一丝丝四为一扶扶五为一首首五成一文褾皮小翻襈雏免翻防丑例翻又敕列翻纰音卑縁也镖纰招翻説刀削末铜也缥匹沼翻纺甫罔翻】其朝防之服旗帜牺牲皆尚赤【隋自以为得火徳故尚赤色朝直遥翻下同帜昌志翻】戎服以黄常服通用杂色秋七月乙卯隋主始服黄百僚毕贺于是百官常服同于庶人皆着黄袍【着则咯翻】隋主朝服亦如之唯以十三镮带为异八月壬午隋废东京官【周徙相州六府于东京事见一百七十三卷大建十一年】吐谷浑寇凉州【凉州武威郡吐从暾入声谷音浴】隋主遣行军元帅
　　乐安公元谐等步骑数万击之谐击破吐谷浑于丰利山【丰利山在青海东帅所类翻骑竒寄翻】又败其太子可博汗于青海【青海在吐谷浑国都伏俟城之东十五里周回千余里中有小山唐时谓之龙驹岛败补迈翻可从刋入声汗音寒】俘斩万计吐谷浑震骇其王侯三十人各帅所部来降吐谷浑可汗夸吕帅亲兵逺遁【帅读曰率降户江翻】隋主以其高宁王移兹裒为河南王【裒薄侯翻】使统降众以元谐为宁州刺史【五代志北地郡后魏置豳州西魏改为宁州】畱行军摠管贺娄子干鎭凉州　九月庚午将军周罗睺攻隋故墅拔之【故墅当作胡墅胡墅在大江北岸对石头城睺音侯墅承与翻】萧摩诃攻江北　隋奉车都尉于宣敏【汉武帝置三都尉奉车驸马骑也】奉使巴蜀还【使疏吏翻还音旋又如字】奏称蜀土沃饶人物殷阜周徳之衰遂成戎首【谓王谦以益州起兵也】宜树建藩屏封殖子孙【屏必郢翻】隋主善之辛未以越王秀为益州总管改封蜀王【为秀在蜀以奢僣得罪张本】宣敏谨之孙也【于谨周之功臣】　隋以上柱国长孙览元景山并为行军元帅【长知两翻帅所类翻】发兵入寇命尚书左仆射高颎节度诸军初周齐所铸钱凡四等及民间私钱名品甚众【五代志齐】
　　【文宣受禅改铸常平五铢重如其文其钱甚贵且制造甚精至干明皇建之间往往私铸邺中用钱有赤熟青熟细眉赤生之异河南所用有青薄铅锡之别青齐徐兖梁豫州辈类各殊武平已后私铸转甚或以生铁和铜至于齐亡卒不能禁后周之初尚用魏钱及武帝保定元年乃更铸布泉之钱以一当五与五铢并行时梁益之境又杂用古钱交易河西诸郡或用西域金银之钱而官不禁建徳三年更铸五行大布钱以一当十与布泉并行五年以布泉渐贱遂废之齐平已后山东犹杂用齐氏旧钱宣帝大象元年又铸永通万国钱以一当干与五行大布及五铢凡三品并用】轻重不等隋主患之更铸五铢钱背面肉好皆有周郭【钱之文为面其漫为背钱体为肉钱孔为好外圆周之以规内方周之以矩曰周郭更工衡翻肉而牧翻好虚到翻】每一千重四斤二两悉禁古钱及私钱置样于闗不如样者没官销毁之自是钱币始壹民间便之　隋郑译以上柱国归第赏赐丰厚译自以被疎呼道士醮章祈福【道士有消灾度厄之法依隂阳五行数术推人年命书之如章表之仪并具贽币烧香陈读云奏上天曹请为除厄谓之上章夜中于星辰之下陈设酒果防饵币物歴祀天皇太乙五星列宿为书如上章之仪以奏之名为醮被皮义翻醮子肖翻】为婢所告以为巫蛊译又与母别居为宪司所劾【宪司御史台官劾户槩翻又戸得翻】由是除名隋主下诏曰译若畱之于世在人为不道之臣戮之于朝入地为不孝之鬼有累幽显无所置之【朝直遥翻累力瑞翻】宜赐以孝经令其熟读仍遣与母共居　初周法比于齐律烦而不要隋主命高颎郑译及上柱国杨素率更令裴政等【太子率更令魏晋之制主宫殿门户及掌罚事职如光禄勲卫尉隋制掌伎乐漏刻率如字更工衡翻】更加修定政练习典故达于从政乃采魏晋旧律下至齐梁沿革重轻【累世循袭者为防中有变更者为革】取其折衷【衷竹仲翻】时同修者十余人凡有疑滞皆取决于政于是去前世枭轘及鞭法【枭者斩首挂之木上轘者车裂于市梁制有制鞭法鞭常鞭凡三等之差制鞭生革廉成法鞭生革去廉常鞭熟靼不去廉皆作鹤头纽长一尺一寸梢长二尺七寸广三寸靶长二尺五寸去羌吕翻枭古尧翻辕户闗翻又戸惯翻】自非谋叛以上无收族之罪始制死刑二绞斩流刑三自二千里至三千里【按隋志流刑三有千里千五百里二千里应配者一千里居作二年一千五百里居作二年半二千里居作三年应住居作者三流俱役三年近流加杖一百一等加三十此云自二千里至三千里不同】徒刑五自一年至三年【徒刑有一年有一年半有二年有二年半有三年】杖刑五自六十至百笞刑五自十至五十又制议请减赎官当之科以优士大夫【议即周礼八议之法请者凡在八议之科则请之减者官品第七已上犯罪皆例减一等其品第九已上犯者听赎应赎者皆以铜代绢赎铜一斤为负负卜为殿笞十者铜一斤加至杖百则十斤徒一年赎铜二十斤每等则加铜十斤三年则六十斤矣流一千里赎铜八十斤每等则加铜十斤二千里则百斤矣二死皆赎铜百二十斤犯私罪以官当徒者五品以上一官当徒二年九品以上一官当徒一年当流者三流同比徒三年若犯公罪者徒各加一年当流者各加一等其累徒过九年者流三千里孔颖达曰古之赎罪用铜汉始改用黄金但少其斤两令与铜相敌后魏以金难得令金一两收绢十匹隋复依古赎铜】除前世讯囚酷法考掠不得过二百【时有司用前世讯囚之法用大棒束杖车辐鞵底压踝杖桄之属考击也掠音亮笞也】枷杖大小咸有程式民有枉屈县不为理者听以次经郡及州若仍不为理听诣阙伸诉【枷居牙翻为于为翻】冬十月戊子始行新律诏曰夫绞以致毙斩则殊形【夫音扶】除恶之体于斯已极枭首轘身义无所取不益惩肃之理徒表安忍之懐【忍残忍也安忍安于为残忍之事】鞭之为用残剥肤体彻骨侵肌【彻敕列翻】酷均脔切虽云往古之式【舜典曰鞭作官刑故云往古之式】事乖仁者之刑枭轘及鞭并令去之贵带砺之书不当徒罸【令力丁翻使也去羌吕翻汉高帝分封功臣与之剖符作誓曰使黄河如带泰山若砺国以永存爰及苗裔】广轩冕之防旁及诸亲【服冕乗轩贵仕也】流役六年改为五载【载作亥翻】刑徒五岁变从三祀【祀亦年也】其余以轻代重化死为生条目甚多备于简策杂格严科并宜除削自是法制遂定后世多遵用之【宋朝所行之刑统旧所传者也】隋主尝怒一郎于殿前笞之谏议大夫刘行本进曰此人素清其过又小愿少寛之【笞丑之翻少诗沼翻】帝不顾行本于是正当帝前曰陛下不以臣不肖置臣左右臣言若是陛下安得不听若非当致之于理【送诣大理寺治其罪】因置笏于地而退帝敛容谢之遂原所笞者行本璠之兄子也【刘璠自梁入西魏见一百六十四卷梁元年承圣元年笞丑之翻璠音烦又扶元翻】独孤皇后家世贵盛【后父独孤信仕西魏以及周列于元功后姊为周明帝后女为周宣帝后】而能谦恭雅好读书【好呼到翻】言事多与隋主意合帝甚宠惮之宫中称为二圣帝每临朝【朝直遥翻下同】后辄与帝方辇而进【方辇并两辇也】至閤乃止使宦官伺帝政有所失随即匡谏【伺相吏翻】帝朝同反燕寝【朝直遥翻燕寝燕居之寝】有司奏称周礼百官之妻命于王后请依古制后曰妇人与政或从此为渐不可开其源也【与读曰预】大都督崔长仁后之中外兄弟也犯法当斩帝以后故欲免其辠后曰国家之事焉可顾私【焉于防翻】长仁竟坐死后性俭约帝尝合止利药【泄泻不禁者曰利合音閤】须胡粉一两宫内不用求之竟不得又欲赐柱国刘嵩妻织成衣领宫内亦无之然帝惩周氏之失不以权任假借外戚后兄弟不过将军刺史帝外家吕氏济南人【五代志齐郡歴城县置济南郡济子礼翻】素微贱齐亡以来帝求访不知所在【齐之未亡济南之地属齐不可得而求访故齐亡始访之】及即位始求得舅子吕永吉追赠外祖双周为太尉封齐郡公以永吉袭爵永吉从父道贵性尤顽騃【从才用翻騃五骇翻痴也】言词鄙陋帝厚加供给而不许接对朝士【朝直遥翻】拜上仪同三司出为济南太守【守式又翻】后郡废终于家　壬辰隋主如岐州【隋志扶风郡旧置岐州】岐州刺史安定梁彦光有惠政隋主下诏褒美赐束帛及御伞【伞与繖同先盰翻又苏旱翻盖也】以厉天下之吏乆之徙相州刺史【相悉亮翻下同】岐俗质厚彦光以静鎭之奏课连为天下最【奏课奏计帐及输籍也】及居相部如岐州法邺自齐亡衣冠士人多迁入闗唯工商乐户移实州郭【城外曰郭释名郭廓也廓落在城外也】风俗险诐好兴謡讼【诐彼义翻好呼到翻】目彦光为着防【饴也软而甘言彦光为人软美如团特着防耳孔颖达曰凡饴谓之闗东之通语也方言曰谓之张皇或云滑餹着则略翻徐盈翻】帝闻之免彦光官岁余拜赵州刺史【五代志赵郡大陆县旧曰广阿置殷州及南钜鹿郡后改南赵郡改州为赵州】彦光自请复为相州帝许之豪猾闻彦光再来皆嗤之【嗤丑之翻笑也】彦光至发擿奸伏【擿他狄翻发也动也】有若神明豪猾潜窜阖境大治【治直吏翻】于是招致名儒每乡立学亲临策试褒勤黜怠及举秀才祖道于郊以财物资之于是风化大变吏民感悦无复讼者【史因岐州之政终言彦光歴刺他州事复扶又翻】时又有相州刺史陈留樊叔畧有异政帝以玺书褒美班示天下征拜司农【按樊叔略传征拜司农卿玺斯氏翻】新丰令房恭懿【新丰县自汉以来属京兆】政为三辅之防帝赐以粟帛雍州诸县令朝谒【雍于用翻朝直遥翻下同】帝见恭懿必呼至榻前咨以治民之术累迁徳州司马【五代志平原郡开皇九年置徳州治直之翻】帝谓诸州朝集使曰【隋志每元防诸州悉遣使赴京师朝集谓之朝集使使疏吏翻】房恭懿志存体国爱养我民此乃上天宗庙之所祐朕若置而不赏上天宗庙必当责我卿等宜师范之因擢为海州刺史【海州东海郡】由是州县吏多称职百姓富庶【樊叔略房恭懿之被褒擢非必皆是年事通鉴因梁彦光事悉书于此以见开皇之治以赏良吏而成称尺证翻】　十一月丁卯隋遣兼散骑侍郎郑防来聘【散悉亶翻骑竒寄翻防许为翻】　十二月庚子隋主还长安复郑译官爵广州刺史马靖【广州治番禺】得岭表人心兵甲精练数有战功【数所角翻】朝廷疑之遣吏部侍郎萧引观靖举措讽令送质【朝直遥翻令力丁翻质音致】外托收督赕物【赕吐滥翻蛮蜑所输货物曰赕一曰夷人以财赎罪曰赕】引至畨禺【畨禺音潘愚】靖即遣子弟入质　是岁隋主诏境内之民任听出家仍令计口出钱营造经像于是时俗随风而靡民间佛书多于六经数十百倍　突厥佗鉢可汗病且卒【厥九勿翻佗徒何翻可从刋入声汗音寒卒子恤翻】谓其子庵逻曰吾兄不立其子委位于我【事见一百七十一卷太建四年逻即佐翻突厥传作庵罗】我死汝曹当避大逻便【大逻便者木杆之子杜佑曰突厥以勇徤者为莫贺弗肥麄者为大罗便大罗便酒器也似角而麄短体貌似之故以为号此官特贵唯其子弟为之】及卒国人将立大逻便以其母贱众不服庵逻实贵【堕书作庵罗母贵当从之】突厥素重之摄图最后至谓国人曰若立庵逻者我当帅兄弟事之【帅读曰率】若立大逻便我必守境利刃长矛以相待摄图长且雄勇国人莫敢拒【摄图为小可汗统东面部落又逸可汗之子故长长知两翻】竟立庵逻为嗣大逻便不得立心不服庵逻每遣人詈辱之【詈力智翻】庵逻不能制因以国让摄图国中相与议曰四可汗子【四可汗谓逸可汗及木杆可汗褥但可汗佗鉢可汗】摄图防贤共迎之　【考异曰隋突厥传云木杆在位二十年卒佗鉢在位十年卒按周传魏废帝二年三月科罗献马木杆犹未立建徳二年佗鉢献马然则木杆以承圣二年立太建四年卒佗鉢以其年立十三年卒也】号沙鉢略可汗居都斤山庵逻降居独洛水称第二可汗【都斤山独洛水皆突厥中地名第二可汗言其位次沙鉢略也】大逻便乃谓沙鉢略曰我与尔俱可汗子各承父后尔今极尊我独无位何也沙鉢略患之以为阿波可汗还领所部又沙鉢略从父玷厥居西面号达头可汗【从才用翻玷丁念翻厥九勿翻】诸可汗各统部众分居四面沙鉢略勇而得众北方皆畏附之隋主既立待突厥礼薄突厥大怨千金公主伤其宗祀覆灭日夜言于沙鉢略请为周室复讐【遣千金公主嫁突厥见上卷十二年为于伪翻】沙鉢略谓其臣曰我周之亲也今隋主自立而不能制复何面目见可贺敦乎【复扶又翻突厥之君长称可汗其妻称可贺敦】乃与故齐营州刺史高宝宁合兵为寇隋主患之敕縁边修保障峻长城命上柱国武威隂夀鎭幽州京兆尹虞庆则鎭并州屯兵数万以备之初奉车都尉长孙晟送千金公主入突厥【长知两翻晟成正翻】突厥可汗爱其善射畱之竟岁命诸子弟贵人与之亲友冀得其射法沙鉢略弟处罗侯号突利设尤得众心为沙鉢略所忌密托心腹隂与晟盟晟与之游猎因察山川形埶部众彊弱靡不知之及突厥入寇晟上书曰今诸夏虽安【上时掌翻夏戸雅翻】戎虏尚梗兴师致讨未是其时弃于度外又相侵扰【此二语明指出当时利病今人多上书言时事滕口説耳】故宜密运筹策有以攘之【下方是晟献策】玷厥之于摄图兵彊而位下外名相属内隙已彰鼓动其情必将自战又处罗侯者摄图之弟奸多势弱【言其心多奸巧而形势甚弱】曲取众心国人爱之因为摄图所忌其心殊不自安迹示弥缝实懐疑惧又阿波首鼠介在其间【汉书首鼠两端】颇畏摄图受其牵率【左传牵率老夫】唯彊是与未有定心今宜逺交而近攻【史记范睢説秦王之言】离彊而合弱通使玷厥説合阿波【使疏吏翻説输芮翻今人言説合二字説音如字合音閤】则摄图回兵自防右地【右地突厥西面地也】又引处罗遣连奚霫【奚库莫奚霫　又一种霫音习】则摄图分众还备左方【左方突厥东面地也】首尾猜嫌腹心离阻十数年后乗舋讨之【舋许觐翻】必可一举而空其国矣帝省表大悦【省悉景翻】因召与语晟复口陈形势【复扶又翻】手画山川写其虚实皆如指掌帝深嗟异皆纳用之遣太仆元晖出伊吾道诣达头赐以狼头纛【太仆太仆卿也伊吾即汉伊吾卢之地突厥之先狼种也子孙为君长牙门建狼头纛示不忘本也纛徒到翻】达头使来引居沙鉢略使上【使疏吏翻】以晟为车骑将军出黄龙道【黄龙即和龙今黄龙府即其地时为高宝宁所据骑竒寄翻】赍币赐奚霫契丹【奚本曰库莫奚东部胡之种也为慕容氏所破遗落窜匿松漠之间后稍强盛霫匈奴之别种也居潢水北契丹之先与奚同种而异类并为慕容氏所破俱窜松漠之间其后稍大居黄龙之北数百里契欺讫翻又音吃赍则兮翻】遣为乡导【乡读曰向】得至处罗侯所深布心腹诱之内附【诱音酉】反间既行【间古苋翻】果相猜贰　始兴王叔陵太子之次弟也与太子异母母曰彭贵人叔陵为江州刺史性苛刻狡险新安王伯固以善谐谑有宠于上及太子【谑虚约翻】叔陵疾之隂求其过失欲中之以法【中竹仲翻】叔陵入为扬州刺史事务多闗涉省閤【省閤谓中书尚书二省】执事承意顺防即讽上进用之微致违忤必抵以大辠重者至殊死【身首异处为殊死忤五故翻】伯固惮之乃謟求其意叔陵好发古冡伯固好射雉【好呼到翻射而亦翻】常相从郊野大相欵狎因密图不轨伯固为侍中每得密语必告叔陵　十四年春正月己酉上不豫太子与始兴王叔陵长沙王叔坚并入侍疾叔陵隂有异志命典药吏曰切药刀甚钝可砺之甲寅上殂仓猝之际叔陵命左右于外取劒左右弗悟取朝服木劒以进【朝服带劒以为仪饰非求其适用故为木劒朝直遥翻】叔陵怒【怒其不能防已意】叔坚在侧闻之疑有变伺其所为【伺相吏翻】乙卯小敛【敛力赡翻】太子哀哭俯伏叔陵抽剉药刀斫太子中项【中竹仲翻】太子闷絶于地母柳皇后走来救之又斫后数下乳媪呉氏自后掣其肘【媪乌皓翻掣昌列翻】太子乃得起叔陵持太子衣太子自奋得免叔坚手搤叔陵夺去其刀仍牵就柱以其褶袖缚之【搤于革翻去羌吕翻褶音习布褶衣也今之寛袖山海经注魏毌丘俭破高句丽遣王颀穷追过汗沮干余里彼人言海中有长臂人近于海中得布褶衣两袖各长三丈有余则知所谓褶衣有自来矣】时呉媪已扶太子避贼叔坚求太子所在欲受生杀之命叔陵多力奋袖得脱突走出云龙门驰车还东府召左右断青溪道【断音短】赦东城囚以充战士【东城即东府城】散金帛赏赐又遣人往新林追所部兵仍自被甲着白布防【被皮义翻着则略翻】登城西门招募百姓又召诸王将帅【将即亮翻帅所类翻】莫有至者唯新安王伯固单马赴之助叔陵指挥叔陵兵可千人欲据城自守时众军并縁江防守台内空虚叔坚白柳后使太子舍人河内司马申以太子命召右卫将军萧摩诃入见受敕【见贤遍翻】帅马步数百趣东府【帅读曰率下同趣七喻翻下同】屯城西门叔陵惶恐遣记室韦谅送其鼓吹与摩诃【吹昌瑞翻】谓曰事捷必以公为台辅摩诃绐报之曰须王心膂节将自来方敢从命【绐徒亥翻将即亮翻】叔陵遣其所亲戴温谭骐驎诣摩诃【谭徒含翻春秋齐灭谭子孙以国为氏驎离珍翻】摩诃执以送台斩其首徇东城叔陵自知不济入内沈其妃张氏及宠妾七人于井【沈持林翻】帅步骑数百自小航度【六朝都建业航秦淮而度者非一处当朱雀门者为大航当东府门者为小航骑竒寄翻下同航戸刚翻】欲趣新林乗舟奔隋行至白杨路为台军所邀伯固见兵至旋避入巷叔陵驰骑拔刃追之伯固复还叔陵部下多弃甲溃去摩诃马容陈智深迎刺叔陵僵仆陈仲华就斩其首【军行择便于鞍马躯干壮伟者乗马居前以壮军容谓之马容刺七亦翻】伯固为乱兵所杀自寅至已乃定叔陵诸子并赐死伯固诸子宥为庶人韦谅及前衡阳内史彭暠【五代志长沙郡衡山县旧置衡阳郡陈为王国故置内史暠古老翻】谘议参军兼记室郑信典籖俞公喜并伏诛暠叔陵舅也信谅有宠于叔陵常参谋议谅粲之子也【韦粲梁臣死于侯景之难】丁巳太子即皇帝位大赦　辛酉隋置河北道行台于并州以晋王广为尚书令【并州治晋阳】置西南道行台于益州以蜀王秀为尚书令隋主惩周氏孤弱而亡故使二子分莅方面以二王年少【少诗照翻】盛选贞良有才望者为之僚佐以霛州刺史王韶为并省右仆射【五代志灵武郡后魏置灵州按灵州汉北地郡富平县地赫连勃勃之果园后魏置灵州取灵武郡名之注又见前】鸿胪卿赵郡李雄为兵部尚书【五代志赵郡治平棘李雄赵郡高邑人胪陵如翻】左武卫将军朔方李彻摠晋王府军事【朔方郡夏州李彻朔方岩緑人】兵部尚书元岩为益州摠管府长史王韶李雄元岩俱有骨鲠名李彻前朝旧将【李彻事周征吐谷浑平齐定淮南皆有功朝直遥翻】故用之初李雄家世以学业自通雄独习骑射【骑竒寄翻下同】其兄子旦让之曰非士大夫之素业也雄曰自古圣贤文武不备而能成其功业者鲜矣【鲜息浅翻】雄虽不敏颇观前志但不守章句耳既文且武兄何病焉及将如并省帝谓雄曰吾儿更事未多【更工衡翻】以卿兼文武才吾无北顾之忧矣二王欲为奢侈非法韶岩辄不奉教或自锁或排閤切谏二王甚惮之每事谘而后行不敢违法度帝闻而赏之【隋文帝择人以辅其子可谓用心矣而二子皆不克令终何也中人以下之性束缚之虽急一纵则不可复收也】又以秦王俊为河南道行台尚书令洛州刺史领闗东兵【洛州治洛阳】　癸亥以长沙王叔坚为骠骑将军开府仪同三司扬州刺史【骠匹妙翻】萧摩诃为车骑将军南徐州刺史封绥逺公始兴王家金帛累巨万悉以赐之以司马申为中书通事舍人乙丑尊皇后为皇太后时帝病创【创初良翻下同】卧承香殿不能听政太后居柏梁殿百司众务皆决于太后帝创愈乃归政焉丁卯封皇弟叔重为始兴王奉昭烈王祀【叔陵既诛以叔重奉昭烈王祀】　隋元景山出汉口【汉口汉水入江之口】遣上开府仪同三司邓孝儒将卒四千攻甑山鎭将军陆纶以舟师救之为孝儒所败【败补迈翻】涢口甑山沌阳守将皆弃城走【汉水记自汉口入二百里得涢口有村又三百里得涢城楚邑也汉安陆县居之沌阳在沌水之北五代志沔阳郡汉阳县有沌水涢音云沌柱兖翻将即亮翻】戊辰遣使请和于隋归其胡墅【去年周罗睺拔胡墅使疏吏翻】　己巳立妃沈氏为皇后辛未立皇弟叔俨为寻阳王叔愼为岳阳王叔达为义阳王叔熊为巴山王叔虞为武昌王【宣帝诸子唯叔达后仕于唐贵显】　隋高颎奏礼不伐丧【春秋公羊传襄公十九年晋士匄帅师侵齐至谷闻齐侯卒乃还还者何善辞也何善尔大其不伐丧也】二月己丑隋主诏颎等班师　三月己巳以尚书左仆射晋安王伯恭为湘州刺史【湘州治长沙】永阳王伯智为尚书仆射　夏四月庚寅隋大将军韩僧夀破突厥于鸡头山【鸡头山泾水所出在原州平高县西】上柱国李充破突厥于河北山【此山盖在北河之北】　丙申立皇子永康公为太子孙姬之子沈后养以为子五月己未高宝宁引突厥寇隋平州【五代志北平郡旧置平州治卢】
　　【龙】突厥悉发五可汗控之士四十万入长城【沙鉢略可汗第二可汗达头可汗阿波可汗贪汗可汗凡五可汗】　壬戌隋任穆公于翼卒【任古国名谥法布徳执义曰穆中情见貌曰穆任音壬卒子恤翻】　甲子隋更命传国玺曰受命玺【更工衡翻玺斯氏翻】六月甲申隋遣使来吊【使疏吏翻】　乙酉隋上柱国李光败突厥于马邑【李光当作李充马邑朔州治所大业初改马邑县为善阳县】突厥又寇兰州【五代志金城郡开皇初置兰州总管府】凉州摠管贺娄子干败之于可洛峐【山无草木曰峐峐古哀翻】　隋主嫌长安城制度狭小又宫内多妖异【妖于骄翻】纳言苏威劝帝迁都帝以初受命难之夜与威及高颎共议明旦通直散骑庾季才奏曰臣仰观乾象俯察图记必有迁都之事且汉营此城将八百岁【汉高帝五年徙都长安岁在己亥是年岁在壬寅凡八百四岁惠帝元年城长安岁在丁未距是年七百九十六年】水皆咸卤不甚宜人【京都地大人众加以岁乆壅底垫隘秽恶聚而不泄则水多咸卤卤郎古翻】愿陛下协天人之心为迁徙之计帝愕然谓颎威曰是何神也太师李穆亦上表请迁都帝省表曰天道聪明已有征应【上时掌翻省悉景翻征证也】太师人望复抗此请无不可矣【复扶又翻】丙申诏高颎等创造新都于龙首山【三秦记龙首山长六十里首入渭水尾达樊川头高二十丈尾渐下可六七丈色赤旧传有黑龙从南山出饮渭水其行道因行成迹】以太子左庶子宇文恺有巧思领营新都副监【晋志太子庶子四人职比散骑常侍中书监令隋分置门下坊左庶子二人典书坊右庶子二人监者监领营新都事思相吏翻】恺忻之弟也　秋七月辛未大赦　九月丙午设无防大防于太极殿【防与碍同释氏书也】舍身及乗舆御服【乗绳证翻】大赦　丙午以长沙王叔坚为司空将军刺史如故【骠骑将军扬州刺史】　冬十月癸酉隋太子勇屯兵咸阳以备突厥【咸阳在长安西北隔渭水耳屯兵于此以备突厥盖其兵势强盛欲窥长安此亦犹汉霸上棘门细柳之屯耳】　十二月丙子隋命新都曰大兴城　乙酉隋遣沁源公虞庆则屯化以备突厥【沁源县公五代志上党郡有沁源县后魏置化郡治合水开皇六年置庆州沁七鸩翻】行军摠管达奚长儒将兵二千与突厥沙鉢略可汗遇于周槃【据庆则传长儒别道邀贼为虏所围庆则案营不救则周槃亦当在化县界长儒当作长孺】沙鉢略有众十余万军中大惧长儒神色慷慨且战且行为虏所冲散而复聚【复扶又翻】四面抗拒转鬬三日昼夜凡十四战五兵咸尽士卒以拳敺之【敺乌口翻】手皆骨见【见贤遍翻孟子曰尽信书不如无书五兵咸尽士卒奋拳击虏以言死鬬则可若虏以全师四面蹙之安能免乎史但极笔叙长儒力战之绩耳观者不以辞害意可也】杀伤万计虏气稍夺于是解去长儒身被五疮通中者二【被皮义翻中竹仲翻】其战士死者什八九诏以长儒为上柱国余勲囘授一子时柱国冯昱屯乙弗泊【乙弗泊当在鄯州之西】兰州摠管叱列长乂守临洮【五代志后周武帝逐吐谷浑置洮阳郡寻立洮州大业初置临洮郡洮士刀翻】上柱国李崇屯幽州皆为突厥所败【败蒲迈翻】于是突厥纵兵自木硖石门两道入寇武威天水金城上郡化延安六畜咸尽【木峡石门两闗皆在化郡平高县界此由虞庆则按营不战达奚长儒孤军摧衂故沙鉢略纵兵两道而入然五可汗之兵东西齐举西自乙弗泊东至幽州尽隋西北二边无不被冦若武威至延安则达头沙鉢略之兵耳天水上郡皆古郡天水则秦州上郡则敷州也延安郡后魏置东夏州西魏改为延州畜许又翻】沙鉢略更欲南入达头不从引兵而去长孙晟又説沙鉢略之子染干【说输芮翻】诈告沙鉢略曰铁勒等反欲袭其牙【铁勒之先本匈奴苗裔种类最多自西海之东依据山谷往往不絶至北海之南虽姓氏不同总谓之铁勒】沙鉢略惧回兵出塞　隋主既立待遇梁主恩礼弥厚是岁纳梁主女为晋王妃【按隋书萧后传及萧岿传初皆云岿女详考之则后本岿生江南风俗二月生子者不举后以二月生故季父岌收而养之未几岌夫妻俱死转养于舅氏张轲家高祖为晋王选妃于梁徧占诸女皆不吉岿迎后于舅氏占之曰吉遂为王妃】又欲以其子玚尚兰陵公主【防雉杏翻又音畅】由是罢江陵摠管【西魏迁梁主詧于江陵置助防曰防主后遂置总管今罢之】梁主始得专制其国
　　长城公上【讳叔宝字元秀小字黄奴宣帝嫡长子也】
　　至徳元年春正月庚子隋将入新都大赦　壬寅大赦改元　初上病创【创初良翻】不能视事政无大小皆决于长沙王叔坚权倾朝廷叔坚颇骄纵上由是忌之都官尚书山隂孔范【山隂汉古县属防稽郡】中书舍人施文庆皆恶叔坚而有宠于上【恶乌路翻下同】日夕求其短【日夕犹言朝夕也】搆之于上上乃即叔坚骠骑将军本号用三司之仪出为江州刺史以祠部尚书江总为吏部尚书　癸卯立皇子深为始安王　二月己巳朔日有食之　癸酉遣兼散骑常侍贺彻等聘于隋【散悉亶翻骑竒寄翻】　突厥寇隋北边【厥九勿翻】癸巳葬孝宣皇帝于显宁陵庙号高宗　右卫将军兼中书通事舍人司马申既掌机密颇作威福多所譛毁能人主顔色有忤已者必以微言譛之【忤五故翻】附已者因机进之是以朝廷内外皆从风而靡上欲用侍中吏部尚书毛喜为仆射申恶喜彊直言于上曰喜臣之妻兄高宗时称陛下有酒徳【周公戒成王曰无若殷王受之迷乱酗于酒徳哉注云言纣心迷政乱以酗酒为徳】请逐去宫臣【去羌吕翻】陛下宁忘之邪【邪音耶】上乃止上创愈置酒于殿以自庆引吏部尚书江总以下展乐赋诗【展舒而陈之也创初良翻】既醉而命毛喜于时山陵初毕喜见之不怿欲谏则上已醉喜升阶阳为心疾仆于阶下移出省中上醒谓江总曰我悔召毛喜彼实无疾但欲阻我欢宴非我所为耳【言喜以帝所为为非】乃与司马申谋曰此人负气吾欲乞鄱阳兄弟听其报讐可乎【鄱阳兄弟世祖诸子也高宗之簒杀刘师知韩子高到仲举父子以及始兴王伯茂皆毛喜之谋后主怒喜欲以喜乞鄱阳兄弟听其报讐于臣为不君于父为不子乞音气与也】对曰彼终不为官用【陈之臣子率称其君曰官】愿如圣防中书通事舍人北地傅縡争之【称縡少依萧循盖循自阙中归縡与之俱南也縡作代翻】曰不然若许报讐欲置先皇何地上曰当乞一小郡勿令见人事耳乃以喜为永嘉内史【考异曰司马申传云右仆射沈君理卒朝议以毛喜代之按君理卒在太建五年非后主时又毛喜传云时山陵初毕未及逾年按高祖殂过朞乃葬而云未及逾年恐误】　三月丙辰隋迁于新都　【考异曰隋食货志正月帝入新宫今从帝纪】初令民二十一成丁减役者每岁十二畨为二十日役减调绢一匹为二丈【后周之制民年十八成丁今増三岁毎岁十二番则三十日役今减为二十日役及调绢减半调徒吊翻】周末酒坊盐池盐井至是皆罢之【周末官制酒坊收利盐池盐井皆禁百姓采用池盐则河东池盐井盐则蜀中处处有之古岳翻】秘书监牛【隋书牛安定鹑觚人本姓尞氏父允仕魏赐姓牛氏】上表以典籍屡经丧乱【上时掌翻丧息浪翻】率多散逸周氏聚书仅盈万卷平齐所得除其重杂裁益五千兴集之期属膺圣世【重直龙翻裁与才同属之欲翻膺当也】为国之本莫此为先岂可使之流落私家不归王府必须勒之以天威引之以微利则异典必臻观阁斯积【汉东观及天禄石渠等阁皆藏书之所故云观古玩翻】隋主从之丁巳诏购求遗书于天下每献书一卷赉缣一匹【赉洛代翻赐也与也缣绢也説文曰并丝缯】　夏四月庚午吐谷浑寇隋临洮洮州刺史皮子信出战败死汶州摠管梁逺击走之又寇廓州州兵击走之【五代志后周武帝逐吐谷浑置洮阳郡寻立洮州汶山郡后周置汶州宋白曰晋置广阳县于茂州汶山县西北五十里今不详其处所后周又立广阳县于石镜山面六十里至旧广阳即今县也又置汶州于此汶读曰珉隋改防州浇河郡亦周逐吐谷浑以置廓州】　壬申隋以尚书右仆射赵煚兼内史令【煚古迥翻】突厥数为隋寇【厥几勿翻数所角翻】隋主下诏曰往者周齐抗
</div>
    <div class="pagination">
<a href="资治通鉴四库_page41.html">上一页</a><span>...</span><a href="资治通鉴四库_page37.html">37</a><a href="资治通鉴四库_page38.html">38</a><a href="资治通鉴四库_page39.html">39</a><a href="资治通鉴四库_page40.html">40</a><a href="资治通鉴四库_page41.html">41</a><span class="current-page">42</span><a href="资治通鉴四库_page43.html">43</a><a href="资治通鉴四库_page44.html">44</a><a href="资治通鉴四库_page45.html">45</a><a href="资治通鉴四库_page46.html">46</a><a href="资治通鉴四库_page47.html">47</a><span>...</span><a href="资治通鉴四库_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
