<!DOCTYPE html>
<html>
<head>
    <meta charset="UTF-8">
    <title>资治通鉴四库 - 第 29 页/共 70 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>资治通鉴四库 - 第 29 页/共 70 页</h1>
    <div class="content">
　　资治通鉴卷一百一十
<史部,编年类,资治通鉴>
　　钦定四库全书
　　资治通鉴卷一百十一
　　宋　司马光　撰
　　胡三省　音注
　　晋纪三十三【起屠维大渊献尽上章困敦凡二年】
　　安皇帝丙
　　隆安三年春正月辛酉大赦　戊辰燕昌黎尹留忠谋反诛事连尚书令东阳公根尚书段成皆坐死遣中衞将军衞双就诛忠弟志于凡城以衞将军平原公元为司徒尚书令　庚午魏主珪北廵分命大将军常山王遵等三军从东道出长川【长川在御夷镇西北大漠之东垂也下所谓西道中道盖絶漠分为三路】镇北将军高凉王乐真等七军从西道出牛川珪自将大军从中道出驳髯水以袭高车【将即亮翻驳北角翻髯而占翻】　壬午燕右将军张真城门校尉和翰坐谋反诛癸未燕大赦改元长乐【乐音洛】燕主盛每十日一自决狱不加拷掠多得其情【拷音考掠音亮史言慕容盛以聪察杀身】　武威王乌孤徙治乐都【治直之翻乐音洛】以其弟西平公利鹿孤镇安夷【安夷县汉属金城郡晋分属西平郡】广武公傉檀镇西平【西平治乐都县唐鄯州之湟水县也傉奴沃翻】叔父素渥镇湟河若留镇浇河从弟替引镇岭南【岭南即洪池岭之南】洛囘镇亷川从叔吐若留镇浩亹【从才用翻浩亹在乐都之东隋唐并入湟水县浩音诰亹音门】夷夏俊杰【夏户雅翻】随才授任内居显位外典郡县咸得其宜乌孤谓羣臣曰陇右河西本数郡之地【汉时河西置武威张掖酒泉四郡陇右置陇西金城二郡】遭乱分裂至十余国吕氏乞伏氏段氏最彊今欲取之三者何先杨统曰乞伏氏本吾之部落终当服从【乞伏与秃髪氏皆鲜卑也】段氏书生无能为患且结好于我攻之不义【好呼到翻】吕光衰耄嗣子微弱【谓光以子绍为嗣也】纂虽有才而内相猜忌若使浩亹亷川乗虚迭出彼必疲于奔命不过二年兵劳民困则姑臧可图也【姑臧吕光所都】姑臧举则二冦不待攻而服矣乌孤曰善　二月丁亥朔魏军大破高车三十余部获七万余口马三十余万匹牛羊百四十余万头衞王仪别将三万骑絶漠千余里【将即亮翻】破其七部获二万余口马五万余匹牛羊二万余头高车诸部大震　林邑王范达陷日南九真遂冦交趾太守杜瑗击破之【瑗于眷翻】　庚戌魏征虏将军庾岳破张超于勃海斩之【张超据南皮见上卷上年】段业即凉王位改元天玺【是为北凉玺斯氏翻】以沮渠蒙逊为尚书左丞【沮子余翻】梁中庸为右丞　魏主珪大猎于牛川之南以髙车人为围周七百余里因驱其禽兽南抵平城使高车筑鹿苑广数十里【广古旷翻】三月己未珪还平城甲子珪分尚书三十六曹及外署凡置三百六十曹令八部大夫主之【八部大夫恐当作八部大人魏王珪天兴元年置八部大人于皇城四方四维一面置一人以拟八座谓之八国各有属官常侍待诏直左右出入王命】吏部尚书崔宏通署三十六曹如令仆统事置五经博士增国子太学生员合三千人珪问博士李先曰天下何物最善可以益人神智对曰莫若书籍珪曰书籍凡有几何如何可集对曰自书契以来世有滋益以至于今不可胜计茍人主所好何忧不集珪从之命郡县大索书籍悉送平城【魏主珪之崇文如此而魏之儒风及平凉州之后始振盖代北以右武为俗虽其君尚文未能回也呜呼平凉之后儒风虽振而北人胡服至孝文迁洛之时未尽改也用夏变夷之难如是夫胜音升好呼到翻索晋客翻】初秦王登之弟广帅众三千依南燕王徳徳以为冠军将军处之乞活堡【帅读曰率冠古玩翻乞活堡晋惠帝时诸贼保聚之地处昌吕翻】防荧惑守东井或言秦当复兴【复扶又翻】广乃自称秦王击南燕北地王钟破之是时滑台孤弱【徳徙滑台事见上卷上年】土无十城众不过一万钟旣败附徳者多去徳而附广徳乃留鲁阳王和守滑台自帅众讨广斩之【帅读曰率下同】燕主寳之至黎阳也【事见上卷上年】鲁阳王和长史李辩劝和纳之和不从辩惧故潜引晋军至管城【事亦见上卷上年】欲因徳出战而作乱旣而徳不出辩愈不自安及徳讨苻广辩复劝和反【复扶又翻下同】和不从辩乃杀和以滑台降魏【降户江翻】魏行台尚书和跋在邺帅轻骑自邺赴之【骑奇寄翻】旣至辨悔之闭门拒守跋使尚书郎邓晖説之【邓晖魏之邺台尚书郎也説输芮翻】辩乃开门内跋跋悉收徳宫人府库徳遣兵击跋跋逆击破之又破徳将桂阳王镇【将即亮翻】俘获千余人陈頴之民多附于魏【陈頴陈郡頴川也】南燕右衞将军慕容云斩李辩帅将士家属二万余口出滑台赴徳【帅读曰率】徳欲攻滑台韩范曰向也魏为客吾为主人今也吾为客魏为主人人心危惧不可复战【复扶又翻】不如先据一方自立基本乃图进取【微韩范之言徳若进攻滑台必至丧败固不待慕容超之时也】张华曰彭城楚之旧都【项羽都彭城故云然】可攻而据之北地王钟等皆劝徳攻滑台尚书潘聪曰滑台四通八达之地【滑台当滑津之要魏自北渡河而南向晋从清水入河秦防渭顺河而下皆凑于滑台又其城旁无山陵可依车骑舟师皆可以骋故谓之四通八达之地】北有魏南有晋西有秦居之未尝一日安也彭城土旷人稀平夷无崄且晋之旧镇未易可取【易以豉翻】又密迩江淮夏秋多水乗舟而战者呉之所长我之所短也青州沃野二千里精兵十余万左有负海之饶右有山河之固广固城曹嶷所筑【嶷鱼力翻】地形阻峻足为帝王之都三齐英杰思得明主以立功于世久矣辟闾浑昔为燕臣【孝武大元十九年辟闾浑为慕容农所破遂臣于燕】今宜遣辩士驰説于前大兵继踵于后若其不服取之如拾芥耳【兼弱攻昧取乱侮亡自三代之时仲虺已有是言夫子定书弗之删也后人泥古专言王者之师以仁义行之若宋襄公可以为鉴矣説输芮翻】旣得其地然后闭闗养鋭伺隙而动此乃陛下之闗中河内也【用荀彧説魏武之言伺相吏翻】徳犹豫未决沙门竺朗素善占候【竺朗之俗姓】徳使牙门苏抚问之朗曰敬览三策潘尚书之议兴邦之言也且今岁之初彗星起奎娄扫虚危彗者除旧布新之象奎娄为鲁虚危为齐【晋天文志奎娄胃鲁徐州虚危齐青州彗祥嵗翻又旋芮翻又徐醉翻】宜先取兖州廵抚琅邪至秋乃北徇齐地此天道也抚又密问以年世朗以周易筮之曰燕衰庚戌年则一纪世则及子【其后燕亡于义熙六年岁在上章阉茂上章庚也阉茂戌也】抚还报徳徳乃引师而南兖州北鄙诸郡县皆降之【降户江翻下同】徳置守宰以抚之禁军士无得虏掠百姓大恱牛酒属路【属之欲翻】　丙子魏主珪遣建义将军庾真越骑校尉奚斤击库狄宥连侯莫陈三部皆破之【其后库狄侯莫陈二姓皆贵显而宥连之种微矣】追奔至大峨谷置戍而还【还从宣翻又如字】　己邜追尊帝所生母陈夫人为徳皇太后　夏四月鲜卑叠掘河内帅户五千降于西秦西秦王干归以河内为叠掘都统以宗女妻之【叠掘亦鲜卑一种也河内其名掘其月翻妻七细翻】　甲午燕大赦　防稽王道子有疾【防工外翻】且无日不醉世子元显知朝望去之乃讽朝廷解道子司徒扬州刺史【朝直遥翻下同】乙未以元显为扬州刺史道子醒而后知之大怒无如之何元显以庐江太守防稽张灋顺为谋主【防工外翻】多引树亲党朝贵皆畏事之【为元显张灋顺俱被诛张本】燕散骑常侍余超左将军高和等坐谋反诛【散悉亶翻骑竒】
　　【寄翻】　凉太子绍太原公纂将兵伐北凉【河西四郡张掖在北故号北凉将即亮翻】北凉王业求救于武威王乌孤乌孤遣骠骑大将军利鹿孤及杨轨救之【骠匹妙翻骑奇寄翻】业将战沮渠蒙逊谏曰杨轨恃鲜卑之彊有窥窬之志【秃髪本鲜卑种也沮子余翻】绍纂深入置兵死地不可敌也今不战则有泰山之安战则有累卵之危业从之案兵不战绍纂引兵归六月乌孤以利鹿孤为凉州牧镇西平召车骑大将军傉檀入録府国事【傉奴沃翻】　会稽世子元显自以少年不欲顿居重任【少诗照翻】戊子以琅邪王徳文为司徒　魏前河间太守卢溥帅其部曲数千家就食渔阳遂据有数郡秋七月己未燕主盛遣使拜溥幽州刺史【为下魏黜张衮袭禽卢漙张本帅读曰率使疏吏翻】　辛酉燕主盛下诏曰法例律公侯有罪得以金帛赎【战国时魏文侯师李悝撰次诸国法着法经以为王者之政莫急盗贼盗贼湏劾捕故着网捕二篇其轻狡越城博戯假借不亷淫侈逾制以为杂律一篇又以其律具其加减故所着六篇皆罪名之制也汉萧何条益事律兴廏户三篇合为九篇魏陈羣等采汉律制新律十八篇集罪例为刑名冠于律首盗律有劫略恐猲和卖买人科有持质皆非盗事分以为劫略律贼律有欺谩诈伪逾封矫制囚律有诈伪生死令丙有诈自复免事类众多分为诈律贼律有贼伐树木杀伤人畜产及诸亡印金布律有毁伤亡失县官财物分为毁亡律囚律有告劾传覆廏律有告反逮受科有登闻道辞分为告劾律囚律有系囚鞠狱防狱之法兴律有上狱之事科有考事报谳宜别为篇分为繋讯防狱律盗律有受所监受财枉法杂律有假借不亷令乙有呵人受钱科有使者验赂其事相类分为请赇律盗律有勃辱强贼兴律有擅兴徭役具律有出卖科有擅作修舎事分为兴擅律兴律有乏徭稽留贼律有储峙不办廏律有乏军乏兴及旧典有奉法不谨不承用诏书汉氏施行不宜复以为灋别为之留律秦世旧有廏置乗传副车食厨后汉但设骑置无车马而律犹着其文则为虚设故除廏律取其可用合科者为邮驿令告劾律上言变事令以惊事告急与兴律烽燧及科令者以为惊事律盗律有还赃卑主金布律有罸赎入责以呈黄金为价科有平庸坐赃事以为偿赃律律之初制无免坐之文张汤赵禹始作监临部主见知故纵之例其见知而故不举劾以赎论其不见不知者不坐科条免坐繁多宜总为免例以省科文故更定以为免坐律晋初贾充定法就汉九章增十一篇改旧律为刑名法例辨囚律为告劾繋讯防狱分盗律为请赇诈伪水火毁亡因事类为衞禁违制撰周官为诸侯律合二十篇孔頴达曰古之赎罪皆用铜汉始改用黄金但少其斤两令与金相敌汉及后魏赎罪皆用黄金后魏以金难得合金一两收绢十匹今律乃复依古赎铜】此不足以惩恶而利于王府甚无谓也自今皆令立功以自赎勿复输金帛【复扶又翻】　西秦丞相南川宣公出连乞都卒【南川地名宣諡也】　秦齐公崇镇东将军杨佛嵩防洛阳河南太守陇西辛恭靖婴城固守雍州刺史杨佺期遣使求救于魏常山王遵【雍于用翻使疏吏翻下同】魏主珪以散骑侍郎西河张济为遵从事中郎以报之佺期问于济曰魏之伐中山戎士几何济曰四十余万【事见一百八卷孝武太元二十一年】佺期曰以魏之彊小羌不足灭也且晋之与魏本为一家【谓猗卢救刘琨时也】今旣结好【好呼到翻】义无所隐此间兵弱粮寡洛阳之救恃魏而已若其保全必有厚报若其不守与其使羌得之不若使魏得之【若杨佺期者岂可使之扞御封疆哉】济还报八月珪遣太尉穆崇将六万骑往救之　燕辽西太守李朗在郡十年威行境内【燕辽西郡治令支】恐燕主盛疑之累征不赴以其家在龙城未敢显叛阴召魏兵许以郡降魏【降户江翻下同】遣使驰诣龙城广张防势盛曰此必诈也召使者诘问【诘去吉翻】果无事实盛尽灭朗族丁酉遣辅国将军李旱讨之　初魏奋武将军张衮以才谋为魏主珪所信重委以腹心珪问中州士人于衮衮荐卢及崔逞珪皆用之珪围中山久未下军食乏【见一百九卷隆安元年】问计于羣臣逞为御史中丞对曰桑椹可以佐粮飞鸮食椹而改音诗人所称也珪虽用其言听民以椹当租然以逞为侮慢心衔之【诗翩彼飞鸮集于泮林食我桑椹懐我好音注云鸮恶声之鸟也鸮恒恶鸣今食桑椹故改其鸣归就我以善音珪本北人而入中原故衔逞以为侮慢】秦人防襄阳雍州刺史郗恢以书求救于魏常山王遵曰贤兄虎步中原珪以恢无君臣之礼命衮及逞为复书必贬其主衮逞谓帝为贵主珪怒曰命汝贬之而谓之贵主何如贤兄也逞之降魏也【见一百九卷隆安元年】以天下方乱恐无复遗种【种章勇翻】使其妻张氏与四子留冀州逞独与幼子赜诣平城【赜士革翻】所留妻子遂奔南燕珪并以是责逞赐逞死卢溥受燕爵命侵掠魏郡县杀魏幽州刺史封沓干珪谓衮所举皆非其人黜衮为尚书令史衮乃阖门不通人事惟手校经籍嵗余而终燕主宝之败也中书令民部尚书封懿降于魏珪以懿为给事黄门侍郎都坐大官【魏官有三都大官都坐大官外都大官内都大官坐徂卧翻】珪问懿以燕氏旧事懿应对疎慢亦坐废于家【珪盖自疑以为衣冠之士慢之也】　武威王秃髪乌孤醉走马伤脇而卒遗令立长君【长知两翻】国人立其弟利鹿孤諡乌孤曰武王庙号烈祖利鹿孤大赦徙治西平　南燕王徳遣使説幽州刺史辟闾浑欲下之【晋氏南渡侨立幽冀青并四州于江北秦围幽州刺史田洛于三阿是其证也孝武太元之季复取齐地徙幽冀二州于齐是后镇齐者率领青冀二州刺史浑领幽州刺史盖自北而南未纯为晋臣使领幽州而镇广固也説输芮翻】浑不从徳遣北地王钟帅步骑二万击之【帅读曰率】徳进据琅邪徐兖之民归附者十余万徳自琅邪引兵而北以南海王法为兖州刺史镇梁父【父音甫】进攻莒城守将任安委城走徳以潘聪为徐州刺史镇莒城【莒县前汉属城阳国后汉属琅邪晋分属东莞郡将即亮翻任音壬】兰汗之乱燕吏部尚书封孚南奔辟闾浑浑表为勃海太守及徳至孚出降【降户江翻下同】徳大喜曰孤得青州不为喜喜得卿耳遂委以机密北地王钟传檄青州诸郡谕以祸福辟闾浑徙八千余家入守广固遣司马崔诞戍薄荀固平原太守张豁戍栁泉【薄荀盖人姓名遇乱聚众保固此地因以为名齐人率谓保聚之地为固汉书地理志北海郡有栁泉侯国后汉晋省】诞豁承檄皆降于徳浑惧携妻子奔魏徳遣射声校尉刘纲追之及于莒城斩之浑子道秀自诣徳请与父俱死徳曰父虽不忠【以辟闾浑背燕为不忠】而子能孝特赦之浑参军张瑛为浑作檄【瑛音英为于伪翻】辞多不逊徳执而让之瑛神色自若徐曰浑之有臣犹韩信之有蒯通通遇汉祖而生【事见十二卷高祖十二年】臣遭陛下而死比之古人窃不不幸耳徳杀之遂定都广固　燕李旱行至建安燕主盛急召之羣臣莫测其故九月辛未复遣之李朗闻其家被诛【被皮义翻】拥二千余户以自固及闻旱还谓有内变不复设备【复扶又翻】留其子养守令支【应劭曰令音铃师古曰音郎定翻孟康曰支音袛裴松支其儿翻】自迎魏师于北平【前汉北平郡治平刚后汉治土垠晋治徐无后魏治卢龙】壬子旱袭令支克之遣广威将军孟广平追及朗于无终斩之【无终春秋无终子之国自汉以来为县属右北平刘昫曰唐蓟州玉田县汉无终县地】　秦主兴以灾异屡见【见贤遍翻】降号称王下诏令羣公卿士将牧守宰各降一等【将即亮翻守式又翻下同】大赦改元始存问孤贫举拔贤俊简省灋令清察狱讼守令之有政迹者赏之贪残者诛之逺近肃然　冬十月甲午燕中衞将军衞双有罪赐死李旱还闻双死惧弃军而亡至板陉【陉音刑】复还归罪【复扶又翻】燕主盛复其爵位谓侍中孙勍曰旱为将而弃军罪在不赦【勍渠京翻将即亮翻】然昔先帝蒙尘骨肉离心公卿失节惟旱以宦者忠勤不懈始终如一【事见上卷二年】故吾念其功而赦之耳　辛恭靖固守百余日魏救未至秦兵拔洛阳获恭靖恭靖见秦王兴不拜曰吾不为羌贼臣兴囚之恭靖逃归自淮汉以北诸城多请降送任于秦【降户江翻】魏主珪以穆崇为豫州刺史镇野王【秦旣克洛阳魏置镇于野王以备其渡河侵轶】　会稽世子元显性苛刻【防工外翻】生杀任意发东土诸郡免奴为客者【奴户者有罪没为官奴公卿以下至九品官及宗室国賔先贤之后及士人子孙占防以为客户是谓免奴为客】号曰乐属【乐徒各翻】移置京师以充兵役东土嚣然苦之孙恩因民心骚动自海岛帅其党杀上虞令【上虞县自汉以来属会稽郡西北距郡城百余里帅读曰率】遂攻防稽防稽内史王凝之羲之之子也世奉天师道【天师道即张道陵之所传也防工外翻】不出兵亦不设备日于道室稽颡跪呪【道室奉道之室也稽音启】官属请出兵讨恩凝之曰我已请大道借鬼兵守诸津要各数万贼不足忧也及恩渐近乃听出兵恩已至郡下甲寅恩陷会稽凝之出走恩执而杀之并其诸子凝之妻谢道蕴弈之女也闻冦至举措自若命婢肩舆抽刀出门手杀数人乃被执【被皮义翻】呉国内史桓谦临海太守新秦王崇【晋书作新蔡王崇崇汝南王祐之曾孙自其祖父以来嗣新蔡国封秦当作蔡】义兴太守魏隐皆弃郡走于是会稽谢鍼呉郡陆瓌呉兴丘尫【鍼其亷翻瓌姑回翻尫乌光翻】义兴许允之临海周胄永嘉张永等及东阳新安凡八郡人一时起兵杀长吏以应恩旬日之中众数十万呉兴太守谢邈永嘉太守司马逸嘉兴公顾南康公谢明慧黄门郎谢冲张琨中书郎孔道等皆为恩党所杀邈冲皆安之弟子也时三吴承平日久民不习战故郡县兵皆望风奔溃恩据防稽自称征东将军逼人士为官属号其党曰长生人民有不与之同者戮及婴孩死者什七八醢诸县令以食其妻子【食祥吏翻】不肯食者輙支解之【支解者随其支节解剥若解牛然】所过掠财物烧邑屋焚仓廪刋木堙井【孔安国曰刋槎其木也堙塞也】相帅聚于防稽【帅读曰率下同】妇人有婴儿不能去者投于水中曰贺汝先登仙堂我当寻后就汝恩表防稽王道子及世子元显之罪请诛之自帝即位以来内外乖异石头以南皆为荆江所据以西皆豫州所专【江水自荆江二州界入扬州界皆东北流厯阳在江西建康在江东孙权筑石头城盖据江津之要冲也】京口及江北皆刘牢之及广陵相髙雅之所制朝政所行惟三呉而已【朝直遥翻】及孙恩作乱八郡皆为恩有【八郡防稽临海永嘉东阳新安呉呉兴义兴也】畿内诸县盗贼处处蠭起恩党亦有潜伏在建康者人情危惧常虑窃发于是内外戒严加道子黄钺元显领中军将军命徐州刺史谢琰兼督呉兴义兴军事以讨恩刘牢之亦发兵讨恩拜表輙行【牢之镇京口】　西秦以金城太守辛静为右丞相　十二月甲午燕燕郡太守高湖帅户三千降魏湖泰之子也【为后高欢簒魏张本降户江翻】　丙午燕主盛封弟渊为章武公防为博陵公子定为辽西公　丁未燕太后段氏卒諡曰惠徳皇后　谢琰击斩许允之迎魏隐还郡进击丘尫破之与刘牢之转鬬而前所向輙克琰留屯乌程【乌程县前汉属防稽郡后汉属呉郡魏晋以来属吴兴郡】遣司马高素助牢之进临浙江【浙之列翻】诏以牢之都督呉郡诸军事初彭城刘裕生而母死父翘侨居京口家贫将弃之同郡刘懐敬之母裕之从母也生懐敬未朞走往救之防懐敬乳而乳之【从才用翻防丁管翻上乳如字下乳人喻翻】及长勇健有大志仅识文字以卖履为业好樗蒲为乡闾所贱【长知两翻好呼到翻】刘牢之击孙恩引裕参军事【晋宋之制参军不署曹者无定员】使将数十人觇贼遇贼数千人即迎击之从者皆死【觇丑亷翻从才用翻】裕坠岸下贼临岸欲下裕奋长刀仰斫杀数人乃得登岸仍大呼逐之【呼火故翻】贼皆走裕所杀伤甚众刘敬宣怪裕久不返引兵寻之见裕独驱数千人咸共叹息因进击贼大破之斩获千余人【刘裕事始此】初恩闻八郡响应谓其属曰天下无复事矣【复扶又翻】当与诸君朝服至建康【言欲践位也朝直遥翻】旣而闻牢之临江曰我割浙江以东不失作句践【欲如越王句践保有防稽也句音钩】戊申牢之引兵济江恩闻之曰孤不羞走【江表传周瑜之破魏军也曹公曰孤不羞走故恩引以为言】遂驱男女二十余万口东走多弃宝物子女于道官军竞取之恩由是得脱复逃入海岛【复扶又翻下同】高素破恩党于山阴【山阴县属防稽郡郡城以北皆县界】斩恩所署呉郡太守陆瓌【瓌工回翻】呉兴太守丘尫余姚令呉与沈穆夫【余姚县属防稽郡在郡城东二百余里】东土遭乱企望官军之至【企去智翻】既而牢之等纵军士暴掠士民失望郡县城中无复人迹月余乃稍有还者朝廷忧恩复至以谢琰为会稽太守都督五郡军事帅徐州文武戍海浦【五郡防稽临海东阳永嘉新安也今自龛山而东至兰风石堰鸣鹤松浦蟹浦定海皆海浦也帅读曰率】以元显録尚书事时人谓道子为东録元显为西録西府车骑填辏东第门可张罗矣元显无良师友所亲信者率皆佞谀之人或以为一时英杰或以为风流名士由是元显日益骄侈讽礼官立议以已徳隆望重既録百揆百揆皆应尽敬【舜纳于百揆禹宅百揆周官曰唐虞稽古建官维百内有百揆四岳外有州牧侯伯皆以百揆为官名孔安国曰揆度也舜举八凯使揆度百事是古以百揆名官之义也晋人多以百揆为百官】于是公卿以下见元显皆拜时军旅数起国用虚竭自司徒以下日廪七升而元显聚敛不已富逾帝室【为元显亡国败家张本数所角翻敛力赡翻】　殷仲堪恐桓跋扈乃与杨佺期结昏为援佺期屡欲攻仲堪每抑止之恐终为殷杨所灭乃告执政求广其所统执政亦欲交构使之乖离乃加都督荆州四郡军事【执政谓元显荆州四郡谓长沙衡杨湘东零陵也】又以兄伟代佺期兄广为南蛮校尉佺期忿惧杨广欲拒桓伟仲堪不听出广为宜都建平二郡太守杨孜敬先为江夏相【夏户雅翻相息亮翻】以兵袭而劫之以为谘议参军佺期勒兵建牙声言援洛欲与仲堪共袭仲堪虽外结佺期而内疑其心苦止之犹虑弗能禁遣从弟遹屯于北境【遹以律翻雍州治襄阳在江陵之北】以遏佺期佺期旣不能独举又不测仲堪本意乃解兵仲堪多疑少决【少诗沼翻】谘议参军罗企生谓其弟遵生曰殷侯仁而无防必及于难【企去智翻防丁乱翻难乃旦翻】吾防知遇义不可去必将死之是嵗荆州大水平地三丈仲堪竭仓廪以赈饥民【赈之忍翻】桓欲乗其虚而伐之乃发兵西上【上时掌翻】亦声言救洛与仲堪书曰佺期受国恩而弃山陵宜共罪之【晋复洛阳以属雍州统内故以弃山陵罪佺期】今当入沔讨除佺期【沔弥兖翻】已顿兵江口若见与无贰【与许也从也党也心持两端为贰】可收杨广杀之如其不尔便当帅兵入江【入江则欲攻江陵帅读曰率下同】时巴陵有积谷先遣兵袭取之梁州刺史郭铨当之官路经夏口【夏户雅翻】诈称朝廷遣铨为已前锋乃授以江夏之众使督诸军竝进密报兄伟令为内应伟遑遽不知所为【遑急也遽亦急也】自赍疏示仲堪仲堪执伟为质【质音致】令与书辞甚苦至曰仲堪为人无决常怀成败之计为儿子作虑【为于伪翻】我兄必无忧也仲堪遣殷遹帅水军七千至西江口【水经江水东至长沙下隽县北湘水从南来注之江水又东左得二夏浦注云夏浦俗谓之西江口】使郭铨苻宏击之【孝武太元十年苻宏来奔处之江州因以为将】遹等败走顿已陵食其谷仲堪遣杨广及弟子道防等拒之皆为所败【败补迈翻】江陵震骇城中乏食以胡麻廪军士【胡麻今谓之芝麻粒小于粟而黑可以为油九炊九曝以为饭食之使人不饥廪当作禀给也】乗胜至零口【零口即灵溪入江之口】去江陵二十里仲堪急召杨佺期以自救佺期曰江陵无食何以待敌可来见就共守襄阳仲堪志在全军保境不欲弃州逆走乃绐之曰【绐待亥翻】比来收集已有储矣【比毗至翻近也】佺期信之帅步骑八千精甲耀日至江陵仲堪唯以饭饷其军佺期大怒曰今兹败矣不见仲堪与其兄广共击畏其鋭退军马头【江陵县南有江津戍戍南对马头岸】明日佺期引兵急击郭铨几获之【几居依翻】会兵至佺期大败单骑奔襄阳仲堪出奔鄼城【鄼县即萧何所封之邑汉属南阳郡晋分属顺阳郡鄼音賛】遣将军冯该追佺期及广皆获而杀之传首建康佺期弟思平从弟尚保孜敬逃入蛮中【从才用翻】仲堪闻佺期死将数百人将奔长安至冠军城【冠军县即霍去病所封之邑属南阳郡其地在唐邓州临湍县南界冠古玩翻】该追获之还至柞溪【水经注柞溪水出江陵县北盖诸池散流咸所防合积以成川东流迳驿路水上有大桥仲堪缢处也又东注船官湖柞子各翻又在各翻】逼令自杀并杀殷道防仲堪奉天师道祷请鬼神不吝财贿而啬于周急好为小惠以恱人【好呼到翻】病者自为诊脉分药【诊止忍翻按脉以候病为诊为于伪翻】用计倚伏烦密而短于鉴略故至于败仲堪之走也文武无送者惟罗企生从之路经家门弟遵生曰作如此分离何可不一执手企生旋马授手遵生有力因牵下之曰家有老母去将何之企生挥泪曰今日之事我必死之汝等奉养【企去智翻养羊尚翻下同】不失子道一门之中有忠与孝亦复何恨【复扶又翻】遵生抱之愈急仲堪于路待之见企生无脱理策马而去及至荆州人士无不诣者企生独不往而营理仲堪家事或曰如此祸必至矣企生曰殷侯遇我以国士为弟所制不得随之共殄丑逆复何面目就桓求生乎【复扶又翻下同】闻之怒然待企生素厚先遣人谓曰若谢我当释汝企生曰吾为殷荆州吏荆州败不能救尚何谢为乃收之复遣人问企生欲何言企生曰文帝杀嵇康嵇绍为晋忠臣【杀嵇康事见七十八卷魏元帝景元三年嵇绍死事见八十五卷惠帝永兴元年】从公乞一弟以养老母乃杀企生而赦其弟　凉王光疾甚立太子绍为天王自号太上皇帝以太原公纂为太尉常山公为司徒谓绍曰今国家多难三邻伺隙【三邻谓秃髪乞伏段业也难乃旦翻】吾没之后使纂统六军管朝政【朝直遥翻】汝恭已无为委重二兄庶几可济【几居依翻】若内相猜忌则萧墙之变旦夕至矣又谓纂曰永业才非拨乱【吕绍字永业】直以立嫡有常猥居元首【君为元首】今外有彊冦人心未宁汝兄弟缉睦则祚流万世【缉当作辑】若内自相图则祸不旋踵矣纂泣曰不敢又执纂手戒之曰汝性麤暴深为吾忧善辅永业勿听谗言是日光卒【年六十三】绍秘不发丧纂排閤入哭尽哀而出绍惧以位让之曰兄功髙年长【长知两翻】宜承大统纂曰陛下国之冡嫡臣敢奸之【奸音干】绍固让纂不许骠骑将军吕超谓绍曰纂为将积年【骠匹妙翻骑奇寄翻将即亮翻】威震内外临丧不哀步髙视逺必有异志宜早除之绍曰先帝言犹在耳奈何弃之吾以弱年负荷大任【荷下可翻】方赖二兄以宁家国纵其图我我视死如归终不忍有此意也卿勿复言【复扶又翻下同】纂见绍于湛露堂超执刀侍侧目纂请收之绍弗许【为超终杀纂张本】超光弟宝之子也密遣尚书姜纪谓纂曰主上闇弱未堪多难【难乃旦翻】兄威恩素着宜为社稷计不可狥小节也纂于是夜帅壮士数百逾北城攻广夏门帅东苑之众斧洪范门【王隐晋书曰凉州城东西三里南北七里本匈奴所筑及张氏之世又増筑四城箱各千歩东城命曰讲武场北城命曰武圃皆殖园果有宫殿广夏门洪范门皆中城门也帅读曰率夏户雅翻】左卫将军齐从守融明观【观古玩翻】逆问之曰谁也众曰太原公从曰国有大故主上新立太原公行不由道夜入禁城将为乱邪因抽劔直前斫纂中额【中竹仲翻】纂左右禽之纂曰义士也勿杀绍遣虎贲中郎将吕开帅禁兵拒战于端门吕超帅卒二千赴之众素惮纂皆不战而溃纂入自青角门升谦光殿【青角门盖凉州中城之东门也谦光殿张骏所起自以专制河右而世执臣节虽谦而光故以名殿】绍登紫阁自杀吕超奔广武纂惮兵彊以位让曰以绍弟也而承大统众心不顺是以违先帝遗命而废之慙负黄泉【杜预曰地中之泉故曰黄泉】今复逾兄而立岂之本志乎纂乃使出告众曰先帝临终受诏如此羣臣皆曰茍社稷有主谁敢违者纂遂即天王位【纂字永绪光之庶长子也】大赦改元咸宁諡光曰懿武皇帝庙号太祖諡绍曰隐王以为大都督督中外诸军事大司马车骑大将军司校尉録尚书事改封番禾郡公【番音盘】纂谓齐从曰卿前斫我一何甚也从泣曰隐王先帝所立陛下虽应天顺人而微心未达唯恐陛下不死何谓甚也纂赏其忠善遇之纂叔父征东将军方镇广武纂遣使谓方曰【使疏吏翻】超实忠臣义勇可嘉但不识国家大体权变之宜方赖其用以济世难【难乃旦翻】可以此意谕之超上疏陈谢纂复其爵位【为超杀纂张本】　是嵗燕主盛以河间公熙为都督中外诸军事尚书左仆射领中领军　刘衞辰子文陈降魏【降户江翻】魏主珪妻以宗女【妻七细翻】拜上将军赐姓宿氏【魏内入诸姓有宿六斤氏改为宿氏盖使文陈与之合族属】四年春正月壬子朔燕主盛大赦自贬号为庶人天王魏材官将军和跋【汉置材官将军领郡国材官士以出征师还则省晋魏以后置材官】
　　【将军主工匠土木之事则汉右校令之任也】袭卢溥于辽西戊午克之【溥附燕见上年】禽溥及其子焕送平城车裂之燕主盛遣广威将军孟广平救溥不及斩魏辽西守宰而还　乙亥大赦西秦王干归迁都苑川【乞防氏本居苑川干归迁于金城今复都苑川】　秃髪利鹿孤大赦改元建和　高句丽王安事燕礼慢【句如字又音驹丽力知翻】二月丙申燕王盛自将兵三万袭之【将即亮翻】以骠骑大将军熙为前锋拔新城南苏二城开境七百余里徙五千余户而还【还从宣翻又如字】熙勇冠诸将盛曰叔父雄果有世祖之风【慕容垂庙号世祖冠古玩翻下同】但略不如耳　初魏主珪纳刘头眷之女宠冠后庭生子嗣及克中山【克中山见一百九卷隆安元年】获燕主宝之幼女将立皇后用其国故事铸金人以卜之刘氏所铸不成慕容氏成三月戊午立慕容氏为皇后【北史曰魏故事将立皇后必令手铸金人以成者为吉不则不得立也】桓既克荆雍【雍于用翻】表求领荆江二州诏以为都督荆司雍秦梁益宁七州诸军事荆州刺史以中防军桓脩为江州刺史上疏固求江州于是进督八州及扬豫八郡诸军事复领江州刺史【复扶又翻】輙以兄伟为雍州刺史朝廷不能违又以从子振为淮南太守【既督八州及扬豫八郡则西极岷嶓东尽厯阳芜湖皆其统内矣汉晋淮南郡本治夀春成帝时祖约苏峻为乱胡冦又屡至民南渡江者转多乃于江南侨立淮南郡后又割丹阳之于湖为淮南境遣振守之是逼建康之渐也从才用翻】　凉王纂以大司马功髙地逼忌之亦自疑遂以东苑之兵作乱攻纂纂遣其将焦辨击之【将即亮翻】众溃出走纂纵兵大掠悉以东苑妇女赏军之妻子亦在中纂笑谓羣臣曰今日之战何如侍中房晷对曰天祸凉室忧患仍臻先帝始崩隐王废黜山陵甫讫大司马称兵京师流血昆弟接刃虽自取夷灭亦由陛下无常棣之恩【左传富辰曰召穆公思周徳之不类纠合宗族于成周而作诗曰常棣之华鄂不韡韡几今之人莫如兄弟其四章曰兄弟阅于墙外御其侮如是则兄弟虽有小忿不废懿亲】当省已责躬以谢百姓【省悉景翻】乃更纵兵大掠囚辱士女衅自起百姓何罪且妻陛下之弟妇女陛下之侄也奈何使无赖小人辱为婢妾天地神明岂忍见此遂歔欷流涕【歔音虚欷许既翻又音希】纂改容谢之召妻子寘于东宫厚抚之将犇秃髪利鹿孤道过广武诣吕方方见之大哭曰天下甚寛汝何为至此乃执送狱纂遣力士康龙就拉杀之【拉卢合翻】纂立妃杨氏为后以后父桓为尚书左仆射凉都尹【凉都姑臧改武威太守为凉都尹】　辛邜燕襄平令段登等谋反诛　凉王纂将伐武威王利鹿孤中书令杨頴谏曰利鹿孤上下用命国未有衅不可伐也不从利鹿孤使其弟傉檀拒之【傉奴沃翻】夏四月傉檀败凉兵于三堆【三堆在浩亹河南败补迈翻】斩首二千余级　初陇西李暠好文学有令名【暠古老翻好呼到翻】尝与郭黁及同母弟敦煌宋繇同宿【黁奴昆翻敦徒门翻】黁起谓繇曰君当位极人臣李君终当有国家有骒马生白额驹【骒马牝马也骒音课晋书作騧】此其时也及孟敏为沙州刺史以暠为效谷令【效谷县自汉以来属敦煌郡师古曰本鱼泽障也桑钦説孝武元封六年济南崔不意为鱼泽尉教力田以勤效得谷因立为县名后周并入敦煌县】宋繇事北凉王业为中散常侍【以中散大夫常侍左右也散悉亶翻】孟敏卒敦煌防军冯翊郭谦沙州治中敦煌索仙等【索昔各翻】以暠温毅有惠政推为敦煌太守【敦徒门翻】暠初难之防宋繇自张掖告归谓暠曰段王无逺略终必无成兄忘郭黁之言邪白额驹今已生矣暠乃从之遣使请命于业【使疏吏翻】业因以暠为敦煌太守右衞将军敦煌索嗣言于业曰李暠不可使处敦煌【索昔各翻处昌吕翻】业遂以嗣代暠为敦煌太守使帅五百骑之官【帅读曰率】嗣未至二十里移暠迎己【未至敦煌谗二十里移书于暠使迎已也】暠惊疑将出迎之效谷令张邈及宋繇止之曰段王闇弱正是英豪有为之日将军据一国成资奈何拱手授人嗣自恃本郡谓人情附已不意将军猝能拒之可一战擒也暠从之先遣繇见嗣啗以甘言【啗徒敢翻又徒陷翻】繇还谓暠曰嗣志骄兵弱易取也【易以豉翻】暠乃遣邈繇与其二子歆让逆撃嗣嗣败走还张掖暠素与嗣善尤恨之表业请诛嗣沮渠男成亦恶嗣劝业除之业乃杀嗣【段业既失张掖又杀索嗣以自翦其羽翼所以终死于沮渠蒙逊之手恶乌路翻】遣使谢暠进暠都督凉兴以西诸军事镇西将军【段业分敦煌之凉兴乌泽晋昌之宜禾为凉兴郡至宇文氏并晋之广至宜安渊泉合为凉兴县隋唐州之常乐县即其地也】　吐谷浑视罴卒世子树洛干方九岁弟乌纥堤立妻树洛干之母念氏生慕璝慕延【璝古回翻】乌纥堤懦弱荒淫不能治国【治直之翻】念氏专制国事有胆智国人畏服之　燕前将军段玑太后段氏之兄子也为段登辞所连及五月壬子逃奔辽西【为后段玑等弑盛张本盛惩兰汗严刑以绳下亦终于身死人手人而不仁疾之已甚乱也】　丙寅衞将军东亭献侯王珣卒　己巳魏主珪东如涿鹿西如马邑观灅源【灅力水翻】戊寅燕段玑复还归罪【复扶又翻】燕王盛赦之赐号曰思
　　悔侯使尚公主入直内殿　谢琰以资望镇会稽【资谓门地成资望谓时望防工外翻】不能绥怀又不为武备诸将咸谏曰贼近在海浦伺人形便宜开其自新之路琰不从曰苻坚之众百万尚送死淮南【琰与谢同破苻坚遂轻孙恩】孙恩小贼败死入海何能复出【复扶又翻下同】若其果出是天欲杀之也旣而恩冦浃口【浃口今在明州定海县虎蹲山外浃即叶翻杜佑曰浃口在明州鄮县东北七十里】入余姚破上虞进及邢浦【晋书曰邢浦去山阴北三十五里】琰遣参军刘宣之击破之恩退走少日复冦邢浦【少诗沼翻复扶又翻下同】官军失利恩乗胜径进己邜至防稽琰尚未食曰要当先灭此贼而后食因跨马出战兵败为帐下都督张猛所杀吴兴太守庾桓恐郡民复应恩杀男女数千人恩转冦临海朝廷大震遣冠军将军桓不才【冠古玩翻】辅国将军孙无终宁朔将军髙雅之拒之　秦征西大将军陇西公硕徳将兵五千伐西秦【五千恐少当考】入自南安峡【南安峡在唐秦州陇城县界徳将即亮翻】西秦王干归帅诸将拒之【帅读曰率】军于陇西　杨轨田明谋杀武威王利鹿孤利鹿孤杀之【隆安二年杨轨降利鹿孤】　六月庚辰朔日有食之　以琅邪王师何澄为尚书左仆射【晋诸王置师友文学各一人初避景帝讳改师为傅后以桃庙不讳复为师】澄准之子也【何准见一百卷穆帝升平元年】　甲子燕大赦　凉王纂将袭北凉姜纪諌曰盛夏农事方殷且宜息兵今逺出岭西【自姑臧西北出张掖其间有大岭度岭而西西郡当其要】秃髪氏乗虚袭京师将若之何不从进围张掖西掠建康秃髪傉檀闻之将万骑袭姑臧纂弟陇西公纬凭北城以自固傉檀置酒朱明门上鸣钟鼓飨将士曜兵于青阳门【朱明门姑臧城南门也青阳门东门也傉奴沃翻】掠八千余户而去纂闻之引兵还　秋七月壬子太皇太后李氏崩　丁邜大赦　西秦王干归使武卫将军慕兀等屯守秦军樵采路絶秦王兴潜引兵救之干归闻之使慕兀帅中军二万屯栢杨【水经注伯阳水出伯阳谷在董亭东又东有伯阳城城南谓之伯阳川盖李耳西入往迳所由故川原畎谷往往播其名后又讹为栢杨五代志天水郡秦岭县后魏置伯阳县隋开皇中更名秦岭唐并秦岭入清水县帅读曰率下同】镇军将军罗敦帅外军四万屯侯辰谷干归自将轻骑数千前候秦兵【将即亮翻骑奇寄翻下同】防大风昏雾与中军相失为追骑所逼入于外军旦与秦战大败走归苑川其部众三万六千皆降于秦兴进军枹罕【降户江翻枹音肤】干归奔金城谓诸豪帅曰【帅所类翻】吾不才叨窃名号已逾一纪【孝武太元十三年干归嗣国至是十三年】今败散如此无以待敌欲西保允吾【允吾县汉属金城郡晋志省刘昫曰唐鄯州龙支县汉允吾县允吾音鈆牙】若举国而去必不得免卿等留此各以其众降秦以全宗族勿吾随也皆曰死生愿从陛下干归曰吾今将寄食于人若天未亡我庶几异日克复旧业【几居希翻】复与卿等相见今相随而死无益也乃大哭而别干归独引数百骑奔允吾乞降于武威王利鹿孤利鹿孤遣广武公傉檀迎之置于晋兴【张轨分西平界置晋兴郡阚骃曰允吾县西四十里有小晋兴城傉奴沃翻】待以上賔之礼镇北将军秃髪俱延言于利鹿孤曰干归本吾之属国因乱自尊今势穷归命非其诚欵若逃归姚氏必为国患不如徙置乙弗之间【乙弗亦鲜卑种居西北海史曰吐谷浑北有乙弗勿敌国国有曲海海周囬千余里种有万落风俗与吐谷浑同北史又曰乙弗世为吐谷浑渠帅居青海号青海王】使不得去利鹿孤曰彼穷来归我而逆疑其心何以劝来者俱延利鹿孤之弟也秦兵既退南羌梁戈等密招干归干归将应之其臣屋引阿洛以告晋兴太守隂畅畅驰白利鹿孤利鹿孤遣其弟吐雷帅骑三千屯扪天岭【扪天岭在允吾东南】干归惧为利鹿孤所杀谓其太子炽磐曰【炽昌志翻】吾父子居此必不为利鹿孤所容今姚氏方强吾将归之若尽室俱行必为追骑所及吾以汝兄弟及汝母为质【质音致】彼必不疑吾在长安彼终不敢害汝也乃送炽磐等于西平八月干归南奔枹罕遂降于秦　丁亥尚书右仆射王雅卒　九月癸丑地震　凉吕方降于秦广武民三千余户奔武威王利鹿孤【吕方镇广武既降于秦其民无主故奔秃髪氏】　冬十一月髙雅之与孙恩战于余姚雅之败走山阴死者什七八诏以刘牢之都督会稽等五郡帅众击恩【防工外翻帅读曰率】恩走入海牢之东屯上虞使刘裕戍句章【句章县自汉以来属会稽郡今鄞县以东定海昌国皆其地也】呉国内史袁崧筑沪渎垒以备恩崧乔之孙也【袁崧当作袁山松沪渎今在平江府呉县东陆龟蒙叙矢鱼之具云列竹于海澨曰沪是渎以此得名呉都记松江东泻海名曰沪渎舆地记曰扈业者濵海捕鱼之名挿竹列于海中以防编之向岸张两翼潮上即没潮落即出鱼随海潮碍竹不得去名曰扈渎范成大呉郡志曰列竹于海澨曰沪呉之沪渎是也自沪渎泝松江至呉郡将门将门今讹为匠门袁乔见九十七卷穆帝永和二年三年】　会稽世子元显求领徐州诏以元显为开府仪同三司都督扬豫徐兖青幽冀并荆江司雍梁益交广十六州诸军事领徐州刺史【雍于用翻】封其子彦玮为东海王　乞伏干归至长安秦王兴以为都督河南诸军事河州刺史归义侯【此河南谓金城河之南】久之乞伏炽磐欲逃诣干归武威王利鹿孤追获之利鹿孤将杀炽磐广武公傉檀曰子而归父无足深责宜宥之以示大度利鹿孤从之【秃髪傉檀劝其兄宥炽磬而卒死于炽磐之手岂非养虎自遗患乎】　秦王兴遣晋将刘嵩等二百余人来归【刘嵩等盖因洛阳陷而没于秦将即亮翻】北凉晋昌太守唐瑶叛移檄六郡【六郡盖敦煌酒泉晋昌凉兴建康祁连也】推李暠为冠军大将军沙州刺史凉公领敦煌太守【暠古老翻冠古玩翻】暠赦其境内改元庚子【北凉之地至此又分为西凉】以瑶为征东将军郭谦为军谘祭酒索仙为左长史【索昔各翻】张邈为右长史尹建兴为左司马张体顺为右司马遣从事中郎宋繇东伐凉兴并击玉门已西诸城皆下之酒泉太守王徳亦叛北凉自称河州刺史北凉王业使沮渠蒙逊讨之徳焚城将部曲奔唐瑶蒙逊追至沙头大破之【沙头县本属酒泉郡惠帝分属晋昌郡沮子余翻将子亮翻】虏其妻子部落而还【还从宣翻又如字】　十二月戊寅有星孛于天津【天文志天津九星横河中一曰天汉一曰天江主四渎津梁所以度神通四方也孛蒲内翻】会稽世子元显以星变解録尚书事【防工外翻】复加尚书令【复扶又翻】吏部尚书车以元显骄恣【车尺遮翻】白防稽王道子请禁抑之元显闻而未察以问道子曰车武子屏人言及何事【车字武子屏必郢翻】道子弗答固问之道子怒曰尔欲幽我不令我与朝士语邪【朝直遥翻】元显出谓其徒曰车间我父子密遣人责之惧自杀【间古苋翻】　壬辰燕主盛立燕台统诸部杂夷【二赵以来皆立单于台以统杂夷盛仍此立之】　魏太史屡奏天文乖乱魏主珪自览占书多云改王易政乃下诏风励羣下以帝王继统皆有天命不可妄干【风读曰讽】又数变易官名欲以厌塞灾异【数所角翻厌于叶翻塞悉侧翻】仪曹郎董谧献服饵仙经珪置仙人博士立仙坊煑链百药封西山以供薪蒸【西山平城西山也毛晃曰麄曰薪细曰蒸】药成令死罪者试服之多死不验而珪犹信之访求不已珪常以燕主垂诸子分据势要使权柄下移遂至败亡深非之博士公孙表希防上韩非书【上时掌翻】劝珪以法制御下左将军李粟性简慢【粟或作栗】常对珪舒放不肃咳唾任情【咳口慨翻】珪积其宿过遂诛之羣下震栗【史言魏主珪悖暴于治】　丁酉燕王盛尊献庄后丁氏为皇太后立辽西公定为皇太子大赦　是嵗南燕王徳即皇帝位于广固【徳字明皝之少子也】大赦改元建平更名备徳【更工衡翻】欲使吏民易避【易以豉翻】追諡燕主暐曰幽皇帝以北地王钟为司徒慕舆拔为司空封孚为左仆射慕舆防为右仆射立妃段氏为皇后










　　资治通鉴卷一百十一
　　钦定四库全书
　　资治通鉴卷一百十二
　　宋　司马光　撰
　　胡三省　音注
　　晋纪三十四【起重光赤奋若尽黓摄提格凡二年】
　　安皇帝下
　　隆安五年春正月武威王利鹿孤欲称帝羣臣皆劝之安国将军鍮勿仑曰【安国将军汉献帝以授张杨鍮托侯翻仑卢昆翻】吾国自上世以来被发左袵【被皮义翻】无冠带之饰逐水草迁徙无城郭室庐故能雄视沙漠抗衡中夏【夏户雅翻】今举大号诚顺民心然建都立邑难以避患储蓄仓库启敌人心不如处晋民于城郭劝课农桑以供资储帅国人以习战射邻国弱则乗之强则避之此久长之良防也【自汉以来善为夷狄谋者莫过此策矣处昌吕翻帅读曰率】且虚名无实徒足为世之质的将安用之【质受斧的受矢按诗发彼有的毛传云的质也正义曰毛氏于射侯之事正鹄不明惟猗嗟传云二尺曰正亦不言正之所施周礼郑众马融注皆云十尺曰侯四尺曰鹄二尺曰正四寸曰质则以为侯皆一丈鹄及正质于一侯之中为此等级则以质为四寸也王肃引尔雅云射张皮谓之侯侯中谓之鹄鹄中谓之正正方二尺正中谓之方六寸则质也旧云方四寸今云方六寸尔雅説明宜从之肃意惟改质为六寸余同郑马贾逵周礼注云四尺曰正正五重鹄居其内而方二尺以为正正大于鹄鹄在正内虽内外不同亦共在一侯郑于周礼上下检之以为大射之侯其中制皮为鹄賔射之侯其中采画为正正大如鹄皆居侯中三分之一其燕射则射兽侯侯中画为兽形即乡射记所谓熊侯白质之类射义云孔子曰循声而发发而不失正鹄者其惟贤者乎诗云发彼有的以祈尔爵旣言正鹄即引此的则诗人之意以的为正鹄之谓也司裘注説皮侯之状云以虎熊豹麋之皮饰其侧又方制之以为质谓之鹄是郑意以侯中所射之处为质也此毛传唯言的质也】利鹿孤曰安国之言是也乃更称河西王【更工衡翻王武威则一郡而已王河西则欲兼汉四郡之地此利鹿孤之志也】以广武公傉檀为都督中外诸军事凉州牧録尚书事【傉奴沃翻】　二月丙子孙恩出浃口【浃即叶翻】攻句章不能拔刘牢之撃之恩复走入海【复扶又翻】　秦王兴使乞伏干归还镇苑川尽以其故部众配之【为乞伏氏复强张本】　凉王纂嗜酒好猎【好呼到翻】太常杨頴諌曰陛下应天受命当以道守之今疆宇日蹙﨑岖二岭之间【姑臧南有洪池岭西有丹岭一作删丹岭】陛下不兢兢夕愓以恢先业而沈湎游畋【沈持林翻】不以国家为事臣窃危之纂逊辞谢之然犹不悛番禾太守吕超擅击鲜卑思盘【番禾县汉属张掖郡后汉晋省番音盘此郡盖吕氏置刘昫曰唐凉州天寳县汉番禾县地悛七縁翻番音盘】思盘遣其弟乞珍诉于纂纂命超及思盘皆入朝【朝直遥翻】超惧至姑臧深自结于殿中监杜尚纂见超责之曰卿恃兄弟桓桓【孔安国曰桓桓武貌】乃敢欺吾【今人谓相陵为相欺】要当斩卿天下乃定超顿首谢纂本以恐愒超【愒许葛翻】实无意杀之因引超思盘及羣臣同宴于内殿超兄中领军隆数劝纂酒【数所角翻】纂醉乗步挽车【步挽车不用牛马若羊等令人步而挽之魏书礼志步挽车天子小驾亦为副乗】将超等游禁中【将如字】至琨华堂东閤车不得过纂亲将窦川骆腾倚劒于壁推车过閤【将即亮翻推吐雷翻】超取劒击纂纂下车禽超超刺纂洞胷【刺七亦翻】川腾与超格战超杀之纂后杨氏命禁兵讨超杜尚止之【超之结尚也盖有密约】皆舍仗不战将军魏益多入取纂首杨氏曰人已死如土石无所复知何忍复残其形骸乎【复扶又翻】益多骂之遂取纂首以徇曰纂违先帝之命杀太子而自立【事见上卷三年】荒淫暴虐番禾太守起顺人心而除之以安宗庙凡我士庶同兹休庆纂叔父巴西公佗【佗徒河翻】弟陇西公纬皆在北城【纬于贵翻】或説纬曰超为逆乱公以介弟之亲【杜预曰介大也説输芮翻下同】仗大义而讨之姜纪焦辨在南城杨桓田诚在东苑皆吾党也何患不济纬严兵欲与佗共撃超佗妻梁氏止之曰纬超俱兄弟之子何为舎超助纬自为祸首乎【舎读曰舍】佗乃谓纬曰超举事已成据武库拥精兵图之甚难且吾老矣无能为也超弟邈有宠于纬説纬曰纂贼杀兄弟【谓杀绍又杀也説输芮翻】隆超顺人心而讨之正欲尊立明公耳方今明公先帝之长子当主社稷人无异望夫复何疑【长知两翻复扶又翻】纬信之乃与隆超结盟单马入城超执而杀之让位于隆隆有难色超曰今如乗龙上天岂可中下隆遂即天王位【隆字永基光弟宝之子也】大赦改元神鼎【超先于番禾得小鼎以为神瑞故以纪元】尊母衞氏为太后妻杨氏为后以超为都督中外诸军事辅国大将军録尚书事封安定公諡纂曰灵帝纂后杨氏将出宫超恐其挟珍宝命索之【索山客翻】杨氏曰尔兄弟不义手刃相屠我旦夕死人安用寳为超又问玉玺所在【玺斯氏翻】杨氏曰已毁之矣后有美色超将纳之谓其父右仆射桓曰后若自杀祸及卿宗桓以告杨氏杨氏曰大人卖女与氐以图富贵一之谓甚其可再乎【引左传之言】遂自杀諡曰穆后桓犇河西王利鹿孤利鹿孤以为左司马　三月孙恩北趣海盐【海盐县本武原乡秦以为海盐县汉属防稽郡后汉晋属呉郡今在秀州东南八十里趣七喻翻】刘裕随而拒之筑城于海盐故治恩日来攻城裕屡击破之斩其将姚盛城中兵少不敌【将即亮翻少诗沼翻】裕夜偃旗匿众明晨开门使羸疾数人登城【羸伦为翻】贼遥问刘裕所在曰夜已走矣贼信之争入城裕奋击大破之恩知城不可拔乃进向沪渎裕复弃城追之【沪音户复扶又翻】海盐令鲍陋遣子嗣之帅呉兵一千请为前驱【帅读曰率】裕曰贼兵甚精呉人不习战若前驱失利必败我军【败补迈翻】可在后为声埶嗣之不从裕乃多伏旗鼓前驱既交诸伏皆出裕举旗鸣鼓贼以为四面有军乃退嗣之追之战没裕且战且退所领死伤且尽至向战处令左右脱取死人衣以示闲暇【闲读曰闲】贼疑之不敢逼裕大呼更战【呼火故翻】贼惧而退裕乃引归　河西王利鹿孤伐凉与凉王隆战大破之徙二千余户而归　夏四月辛邜魏人罢邺行台【魏置邺行台见一百一十卷隆安二年】以所统六郡置相州以庾岳为刺史【魏相州统魏郡阳平广平汲郡顿丘清河六郡杜佑曰后魏置相州于邺取河亶甲居相以名州】乞伏干归至苑川以边芮为长史王松寿为司马公
　　卿将帅皆降为僚佐偏禆【将即亮翻帅所类翻】　北凉王业惮沮渠蒙逊勇略欲逺之【沮子余翻逺于愿翻】蒙逊亦深自晦匿业以门下侍郎马权代蒙逊为张掖太守【守式又翻】权素豪隽为业所亲重常轻侮蒙逊蒙逊譛之于业曰天下不足虑惟当忧马权耳业遂杀权【以余观之索嗣马权皆庸夫耳恃倚世资而使气无能为也】蒙逊谓沮渠男成曰段公无鉴防之才【鉴明也防决也防丁乱翻】非拨乱之主向所惮者惟索嗣马权今皆已死【索嗣死见上卷四年】蒙逊欲除之以奉兄何如男成曰业本孤客为吾家所立恃吾兄弟犹鱼之有水夫人亲信我而圗之不祥蒙逊乃求为西安太守业喜其出外许之蒙逊与男成约同祭兰门山而阴使司马许咸告业曰男成欲以取假日为乱【假居讶翻休假也】若求祭兰门山臣言验矣至期果然业收男成赐死男成曰防逊先与臣谋反臣以兄弟之故隐而不言今以臣在恐部众不从故约臣祭山而反诬臣其意欲王之杀臣也乞诈言臣死暴臣罪恶蒙逊必反臣然后奉王命而讨之无不克矣业不听杀之蒙逊泣告众曰男成忠于段王而段王无故枉杀之诸君能为报仇乎【为于伪翻】且始者共立段王欲以安众耳今州土纷乱非段王所能济也男成素得众心众皆愤泣争奋比至氐池【氐池县汉属张掖郡晋省其地属唐甘州张掖县界比必寐翻及也氐丁尼翻又音低】众逾一万镇军将军臧莫孩率所部降之【孩河开翻降户江翻下同】羌胡多起兵应蒙逊者蒙逊进逼侯坞业先疑右将军田昻囚之至是召昻谢而赦之使与武卫将军梁中庸共讨蒙逊别将王丰孙言于业曰【将即亮翻】西平诸田世有反者昻貌恭而心险不可信也业曰吾疑之久矣但非昻无可以讨蒙逊者昻至侯坞率骑五百降于防逊业军遂溃中庸亦诣蒙逊降【危疑反侧之时用言为难而用人为尤难当此之际非有明略雄防不能济也】五月蒙逊至张掖田昻兄子承爱斩闗内之业左右皆散蒙逊至业谓蒙逊曰孤孑然一已为君家所推愿匄余命【匄古泰翻乞也】使得东还与妻子相见防逊斩之【北凉段业四年而亡】业儒素长者【长知两翻】无他权略威禁不行羣下擅命尤信卜筮巫觋【觋它狄翻】故至于败沮渠男成之弟富占将军俱傫帅户五百降于河西王利鹿孤傫石子之子也【傫伦追翻俱石子见一百六卷孝武太元十年帅读曰率下同】　孙恩陷沪渎杀呉国内史袁崧死者四千人【崧当作山松】　凉王隆多杀豪望以立威名内外嚣然人不自保魏安人焦朗【魏安县在武威昌松县界盖曹魏所置也而晋志不见后魏置魏安郡】遣使説秦陇西公硕徳曰吕氏自武皇弃世【吕光伪諡懿武皇帝説输芮翻】兄弟相攻政纲不立竞为威虐百姓饥馑死者过半今乗其簒夺之际取之易于返掌【易以豉翻返当作反】不可失也硕徳言于秦王兴帅步骑六万伐凉乞伏干归帅骑七千从之　六月甲戌孙恩浮海奄至丹徒【丹徒县古朱方也后日谷阳秦改曰丹徒汉属防稽郡后汉属呉郡晋属晋陵郡地理志曰秦时望气者云其地有天子气始皇使赭衣三千人凿城败其势改曰丹徒】战士十余万楼船千余艘【艘苏遭翻】建康震骇乙亥内外戒严百官入居省内冠军将军髙素等守石头【冠古玩翻】辅国将军刘袭栅防淮口【秦淮入江之口也防丁管翻】丹阳尹司马恢之戍南岸冠军将军桓谦等备白石左卫将军王嘏等屯中堂徴豫州刺史谯王尚之入卫京师刘牢之自山阴引兵邀击恩未至而恩已过乃使刘裕自海盐入援裕兵不满千人倍道兼行与恩俱至丹徒裕众既少【少诗沼翻】加以涉逺疲劳而丹徒守军莫有鬭志恩帅众鼓噪登蒜山【蒜山今在镇江府城西三里山上多蒜故名蒜苏贯翻】居民皆荷担而立【荷下可翻担都滥翻】裕帅所领奔击大破之【帅读曰率下同】投崖赴水者甚众恩狼狈仅得还船然恩犹恃其众寻复整兵径向京师【复扶又翻下同】后将军元显帅兵拒战频不利防稽王道子无他谋略唯日祷蒋侯庙【蒋侯庙在蒋山在今建康府上元县东北十八里汉末秣陵尉蒋子文讨贼战死山下呉孙权为立庙江东朝野祷之率有灵应】恩来渐近百姓忷惧【忷许拱翻】谯王尚之帅精鋭驰至径屯积弩堂恩楼船髙大泝风不得疾行数日乃至白石恩本以诸军分散欲掩不备既而知尚之在建康复闻刘牢之已还至新洲【新洲在京口西大江中意即今之珠金沙是也复扶又翻】不敢进而去浮海北走郁洲【水经注曰束海朐县东北海中有大洲谓之郁洲山海经所谓郁山在海中者也】恩别将攻陷广陵杀三千人宁朔将军髙雅之击恩于郁洲为恩所执【宁朔将军盖晋置】桓厉兵训卒常伺朝廷之隙【伺相吏翻】闻孙恩逼京师建牙聚众上疏请讨之元显大惧防恩退元显以诏书止之乃戒严　梁中庸等共推沮渠防逊为大都督大将军凉州牧张掖公赦其境内改元永安蒙逊署从兄伏奴为张掖太守和平侯弟挐为建忠将军都谷侯【从才用翻挐女余翻】田昻为西郡太守臧莫孩为辅国将军房晷梁中庸为左右长史张骘谢正礼为左右司马【骘之目翻】擢任贤才文武咸悦　河西王利鹿孤命羣臣极言得失西曹从事史暠曰【暠古老翻】陛下命将出征【将即亮翻下同】往无不捷然不以绥宁为先唯以徙民为务民安土重迁故多离叛此所以斩将拔城而地不加广也利鹿孤善之　秋七月魏兖州刺史长孙肥【魏未得兖州也使肥以兖州刺史南略地耳】将步骑二万南徇许昌东至彭城将军刘该降之【将步即亮翻骑奇寄翻降户江翻下同】　秦陇西公硕德自金城济河直趣广武河西王利鹿孤摄广武守军以避之【趣七喻翻摄收也】秦军至姑臧凉王隆遣辅国大将军超龙骧将军邈等逆战【骧思将翻】硕徳大破之生禽邈俘斩万计隆婴城固守巴西公佗帅东苑之众二万五千降于秦【帅读曰率】西凉公暠河西王利鹿孤沮渠蒙逊各遣使奉表入贡于秦【暠古老翻使疏吏翻沮子余翻】初凉将姜纪降于河西王利鹿孤广武公傉檀与论兵略甚爱重之【傉奴沃翻】坐则连席出则同车每谈论以夜继昼利鹿孤谓傉檀曰姜纪信有美才然视候非常必不久留于此不如杀之纪若入秦必为人患傉檀曰臣以布衣之交待纪纪必不相负也八月纪将数十骑奔秦军【秃髪兄弟皆推傉檀之明略余究观傉檀始末未敢许也又究观姜纪自凉入秦始末则纪盖反覆诡谲之士而傉檀爱重之则傉檀盖以才辨为诸兄所重而智略不能济此其所以亡国也】説硕徳曰吕隆孤城无援明公以大军临之其势必请降然彼徒文降而已未肯遂服也请给纪步骑三千与王松怱因焦朗华纯之众【王松怱秦将也焦朗华纯皆凉人説输芮翻华户化翻】伺其衅隙隆不足取也不然今秃髪在南兵彊国富若兼姑臧而据之威埶益盛沮渠蒙逊李暠不能抗也必将归之如此则为国家之大敌矣硕徳乃表纪为武威太守配兵二千屯据晏然【班固地理志武威休屠县王莽改曰晏然后复曰休屠永宁中张轨于姑臧西北置武兴郡晏然县属焉】秦王兴闻杨桓之贤而征之利鹿孤不敢留【史言诸凉畏秦之强】　诏以刘裕为下邳太守讨孙恩于郁洲累战大破之恩由是衰弱复縁海南走【复扶又翻】裕亦随而邀击之　燕王盛惩其父宝以懦弱失国务峻威刑又自矜聪察多所猜忌羣臣有纎介之嫌皆先事诛之【先悉荐翻】由是宗亲勲旧人不自保丁亥左将军慕容国与殿上将军秦舆段讃谋帅禁兵袭盛【殿上将军盖慕容所置縁晋之殿中将军而名官也帅读曰率】事发死者五百余人壬辰夜前将军段玑与秦舆之子兴段讃之子泰潜于禁中鼓噪大呼【呼火故翻】盛闻变帅左右出战【帅读曰率】贼众逃溃玑被创【创初良翻】匿厢屋间俄有一贼从闇中击盛盛被伤辇升前殿申约禁衞事定而卒【年二十九慕容盛临变而整此其雄略亦有过人者然以猜忌好杀致毙则天下之人固非一人可舞其智略而尽杀也】中垒将军慕容拔冗从仆射郭仲白太后丁氏以为国家多难宜立长君【冗而陇翻从才用翻难乃旦翻长知两翻】时众望在盛弟司徒尚书令平原公元而河间公熙素得幸于丁氏丁氏乃废太子定密迎熙入宫明旦羣臣入朝【朝直遥翻】始知有变因上表劝进于熙熙以让元元不敢当癸巳熙即天王位【熙字道文垂之少子也】捕获段玑等皆夷三族甲午大赦丙申平原公元以嫌赐死闰月辛酉葬盛于兴平陵諡曰昭武皇帝庙号中宗丁氏送葬未还中领军慕容提步军校尉张佛等谋立故太子定事觉伏诛定亦赐死【燕立定为太子见上卷四年】丙寅大赦改元光始　秦陇西公硕徳围姑臧累月东方之人在城中者多谋外叛魏益多复诱扇之【复扶又翻下复生同】欲杀凉王隆及安定公超事发坐死者三百余家硕徳抚纳夷夏分置守宰【夏户雅翻守式又翻】节食聚粟为持久之计凉之羣臣请与秦连和隆不许安定公超曰今资储内竭上下嗷嗷虽使张陈复生亦无以为策【张良陈平智谋之士故称之】陛下当思权变屈伸何爱尺书单使为卑辞以退敌【使疏吏翻】敌去之后修德政以息民若卜世未穷何忧旧业之不复【周成王定鼎于郏鄏卜世三十卜年七百】若天命去矣亦可以保全宗族不然坐守困穷终将何如隆乃从之九月遣使请降于秦【降户江翻下同　考异曰姚兴载记姚平伐魏与姚硕徳伐吕隆同时魏书天兴五年五月姚平来侵晋元兴元年秦始四年也晋帝纪晋春秋皆云隆安五年降秦十六国西秦春秋云太初十四年五月干归随姚硕徳伐凉南凉春秋云建和二年七月姚硕徳伐吕隆孤摄广武守军以避之皆隆安五年也按秦小国既与魏相持岂暇更兴兵伐凉盖载记之误也今以晋帝纪晋春秋十六国西秦南凉春秋为据】硕徳表隆为镇西大将军凉州刺史建康公隆遣子弟及文武旧臣慕容筑杨頴等五十余家入质于长安【慕容筑燕宗室也苻坚灭燕其宗室悉补边郡故筑留河西筑张六翻质音致下为质同】硕徳军令严整秋毫不犯祭先贤礼名士西土悦之沮渠蒙逊所部酒泉凉宁二郡叛降于西凉【酒泉郡治福禄县魏收地形志凉宁郡领园池贡泽二县】又闻吕隆降秦大惧遣其弟建忠将军挐牧府长史张潜【蒙逊自称凉州牧置牧府长史挐女居翻】见硕徳于姑臧请帅其众东迁【帅读曰率】硕徳喜拜潜张掖太守挐建康太守潜劝蒙逊东迁挐私谓蒙逊曰姑臧未拔吕氏犹存硕徳粮尽将还不能久也何为自弃土宇受制于人乎臧莫孩亦以为然【孩何开翻】蒙逊遣子奚念为质于河西王利鹿孤【蒙逊既不东迁故为质于利鹿孤以求援】利鹿孤不受曰奚念年少可遣挐也【少诗沼翻】冬十月蒙逊复遣使上疏于利鹿孤曰臣前遣奚念具披诚欵而圣防未昭复徴弟挐【复扶又翻】臣窃以为茍有诚信则子不为轻若其不信则弟不为重今冦难未夷【难乃旦翻】不获奉诏愿陛下亮之利鹿孤怒遣张松侯俱延兴城侯文支将骑一万袭蒙逊至万岁临松【晋书地理志酒泉郡有延寿县当是后改为万嵗张天锡置临松郡五代志曰临松县有临松山后周省入张掖县宋白曰隋炀帝并万嵗入删丹县属张掖郡将即亮翻骑奇寄翻】执蒙逊从弟鄯善茍子【从才用翻下同鄯时战翻康曰鄯善复姓其先西域人以国为姓茍子其名余据纪文以鄯善茍子为蒙逊从弟则鄯善非姓也明矣】虏其民六千余户蒙逊从叔孔遮入朝于利鹿孤【朝直遥翻】许以挐为质利鹿孤乃归其所掠召俱延等还文支利鹿孤之弟也　南燕主备徳宴羣臣于延贤堂【备徳本名徳既据齐地増上一字名备徳】酒酣谓羣臣曰朕可方自古何等主青州刺史鞠仲曰陛下中兴圣主少康光武之俦【少诗照翻】备徳顾左右赐仲帛千疋仲以所赐多辞之备徳曰卿知调朕朕不知调卿邪【调徒了翻又如字调戏也】卿所对非实故朕亦以虚言赏卿耳韩范进曰天子无戏言今日之论君臣俱失备徳大悦赐范绢五十匹备徳母及兄纳皆在长安备徳遣平原人杜往访之曰臣至长安若不奉太后动止当西如张掖【徳仕秦为张掖太守其兄纳因家于张掖故欲往张掖访之】以死为効臣父雄年逾六十乞本县之禄以申乌鸟之情【慈乌反哺故云然李宻陈情表曰乌乌私情愿乞终养】中书令张华曰杜未行而求禄要君之罪大矣【要音邀】备徳曰为君迎母为父求禄【为于伪翻】忠孝备矣何罪之有以雄为平原令至张掖为盗所杀　十一月刘裕追孙恩至沪渎海盐又破之【沪音扈】俘斩以万数恩遂自浃口逺入海【浃音接】十二月辛亥魏主珪遣常山王遵定陵公和防帅众五万袭没弈干于髙平【髙平汉属安定魏收志属泾州新平郡又原州有髙平郡郦道元云髙平川西南去安定三百四十里帅读曰率】　乙邜魏虎威将军宿沓干伐燕攻令支【令音铃又郎定翻支音祁又音祗】乙丑燕中领军宇文拔救之壬午宿沓干拔令支而戍之　吕超攻姜纪不克遂攻焦朗【姜纪时据晏然焦朗据魏安】朗遣其弟子嵩为质于河西王利鹿孤以请迎利鹿孤遣车骑将军傉檀赴之比至超已退【质音致比必寐翻】朗闭门拒之傉檀怒将攻之镇北将军俱延谏曰安土重迁人之常情朗孤城无食今年不降【降户江翻】后年自服何必多杀士卒以攻之若其不捷彼必去从他国弃州境士民以资邻敌非计也不如以善言谕之傉檀乃与朗连和遂曜兵姑臧壁于胡阬【胡阬在姑臧西】傉檀知吕超必来斫营畜火以待之超夜遣中垒将军王集帅精兵二千斫傉檀营【帅读曰率下同】傉檀徐严不起集入垒中内外皆举火光照如昼纵兵击之斩集及甲首三百余级吕隆惧伪与傉檀通好【好呼到翻】请于苑内结盟傉檀遣俱延入盟俱延疑其有伏毁苑墙而入超伏兵击之俱延失马步走淩江将军郭祖力战拒之俱延乃得免傉檀怒攻其昌松太守孟祎于显美【昌松显美汉晋皆为县属武威郡吕光改昌松为东张掖郡寻复为昌松郡五代志后周废显美入姑臧祎许韦翻】隆遣广武将军荀安国宁逺将军石可帅骑五百救之安国等惮傉檀之彊遁还　桓表其兄伟为江州刺史镇夏口【夏户雅翻】司马刁畅为辅国将军督八郡军事镇襄阳遣其将皇甫敷冯该戍湓口移沮漳蛮二千户于江南【左传曰江汉沮漳楚之望也水经沮水出汉中房陵东南过临沮界又束过枝江县南入于江漳水出临沮县东荆山南至枝江县北入于沮二水上下皆蛮所居也沮于余翻漳诸良翻】立武宁郡更招集流民立绥安郡【绥安郡治长宁县隋省长宁入长林】诏徴广州刺史刁逵豫章太守郭昶之【昶丑两翻】皆留不遣自谓有晋国三分之二数使人上已符瑞【数所角翻上时掌翻】欲以惑众又致牋于防稽王道子曰贼造近郊以风不得进以雨不致火食尽故去耳非力屈也【防工外翻造七到翻谓孙恩也】昔国寳死后王恭不乗此威入统朝政【朝直遥翻下在朝同】足见其心非侮于明公也而谓之不忠今之贵要腹心有时流清望者谁乎岂可云无佳胜直是不能信之耳【江东人士其名位通显于时者率谓之佳胜名胜】尔来一朝一夕遂成今日之祸【尔来犹言如此以来也】在朝君子皆畏祸不言沗任在逺是以披冩事实元显见之大惧张法顺谓元显曰桓承借世资素有豪气既并殷杨专有荆楚【殷杨谓殷仲堪杨佺期也并殷杨事见上卷隆安三年】第下之所控引止三呉耳【第府第也第下犹言门下閤下之类】孙恩为乱东土涂地公私困竭必乗此纵其奸凶窃用忧之元显曰为之奈何法顺曰始得荆州人情未附方务绥抚未暇佗图若乗此际使刘牢之为前锋而第下以大军继进可取也元显以为然防武昌太守庾楷以与朝廷构怨恐事不成祸及于已【庾楷归桓玄见一百十卷隆安二年】密使人自结于元显云大失人情众不为用若朝廷遣军已当为内应元显大喜遣张法顺至京口谋于刘牢之牢之以为难法顺还谓元显曰观牢之言色必贰于我不如召入杀之不尔败人大事【败必迈翻】元显不从于是大治水军徴兵装舰以谋讨【治直之翻舰戸黯翻】
　　元兴元年春正月庚午朔【是年三月元显败复隆安年号桓寻改曰大亨簒又改曰永始元兴之元改于是年正月通鉴自是年迄义熙初元皆不改元兴之元不与桓之簒拨乱世返之正也】下诏罪状桓以尚书令元显为骠骑大将军征讨大都督都督十八州诸军事加黄钺【时晋之境内有扬徐南徐兖南兖豫南豫青冀司荆江雍梁益宁交广十八州而已元显尽督之使其果能诛桓亦必凌上而簒夺之骠匹妙翻骑奇寄翻】又以镇北将军刘牢之为前锋都督前将军谯王尚之为后部因大赦改元内外戒严加会稽王道子太傅【防工外翻】元显欲尽诛诸桓中防军桓脩骠骑长史王诞之甥也诞有宠于元显因陈脩等与志趣不同元显乃止诞导之曾孙也张灋顺言于元显曰桓谦兄弟每为上流耳目宜斩之以杜奸谋且事之济不系在前军【不读曰否】而牢之反覆万一有变则祸败立至可令牢之杀谦兄弟以示无贰心若不受命当逆为之所【逆为之所及祸患未来而先为之图欲杀牢之也】元显曰今非牢之无以敌且始事而诛大将【将即亮翻】人情不安再三不可【法顺与元显言之再三终以为不可也】又以桓氏世为荆土所附桓冲特有遗惠而谦冲之子也乃自骠骑司马除都督荆益宁梁四州诸军事荆州刺史欲以结西人之心　丁丑燕慕容拔攻魏令支戍克之宿沓干走执魏辽西太守那颉【那诺何翻姓也魏书官氏志内入诸姓有那氏颉胡结翻】燕以拔为幽州刺史镇令支以中坚将军辽西阳豪为本郡太守丁亥以章武公渊为尚书令博陵公防为尚书左仆射尚书王腾为右仆射　戊子魏材官将军和突攻黜弗素古延等诸部破之初魏主珪遣北部大人贺狄干献马千匹求昏于秦秦王兴闻珪已立慕容后【立慕容后事见上卷隆安四年】止狄干而絶其昏没弈干黜弗素古延皆秦之属国也而魏攻之由是秦魏有隙庚寅珪大阅士马命并州诸郡积谷于平阳之干壁以备秦【魏收地形志平阳禽昌县汉晋之北屈也有干城隋并禽昌入襄陵又据姚兴载记干壁即干城】柔然社仑方睦于秦遣将救黜弗素古延【仑卢昆翻将即亮翻】辛邜和突逆击大破之社仑帅其部落逺遁漠北夺高车之地而居之【帅读曰率】斛律部帅倍侯利击社仑大为所败【帅所类翻败补迈翻】倍侯利奔魏社仑于是西北击匈奴遗种日拔也鸡大破之【种章勇翻】遂吞并诸部士马繁盛雄于北方其地西至焉耆东接朝鲜【朝音潮鲜音仙】南临大漠旁侧小国皆羁属焉自号豆代可汗【魏收书作丘豆代魏言驾驭开张也汗音寒社佑曰可汗之号起于柔然社仑犹言皇帝也而拓拔氏之先通鉴皆书可汗又在社仑之前】始立约束以千人为军军有将百人为幢幢有帅【军将幢帅皆魏制社仑盖效而立之将即亮翻幢宅江翻帅所类翻】攻战先登者赐以虏获畏懦者以石击其首而杀之【柔然为魏患自此始】　秃髪傉檀克显美执孟祎而责之以其不早降【秃髪傉檀自去年攻显美至是乃克】祎曰祎受吕氏厚恩分符守土若明公大军甫至望旗归附恐获罪于执事矣傉檀释而礼之徙二千余户而归以袆为左司马袆辞曰吕氏将亡圣朝必取河右【朝直遥翻】人无愚智皆知之但袆为人守城不能全复忝显任于心窃所未安【为于伪翻复扶又翻】若蒙明公之惠使得就戮姑臧死且不朽傉檀义而归之　东土遭孙恩之乱因以饥馑漕运不继桓禁防江路【防读曰短】公私匮乏以粰橡给士卒【粰房尤翻博雅曰粰粰馓也又曰鬻也又稃谷皮也音同橡似两翻説文曰栩实也】谓朝廷方多忧虞必未暇讨已可以蓄力观衅及大军将发从兄太傅长史石生宻以书报之【从才用翻】大惊欲完聚保江陵长史卞范之曰明公英威振于逺近元显口尚乳臭刘牢之大失物情若兵临近畿示以祸福土崩之势可翘足而待何有延敌入境自取穷蹙者乎从之留桓伟守江陵抗表传檄罪状元显举兵东下檄至元显大惧二月丙午帝饯元显于西池元显下船而不发【元显内畏桓故下船而不发】癸丑魏常山王遵等至髙平【去年十二月魏遣遵等袭髙平至是而至】没
　　弈干弃其部众帅数千骑与刘勃勃奔秦州【秦州治上邽帅读曰率骑奇寄翻】魏军追至瓦亭不及而还尽获其府库蓄积马四万余匹杂畜九万余口【畜许救翻】徙其民于代都【魏以平城为代都】余种分迸【种章勇翻迸北孟翻】平阳太守贰尘复侵秦河东【姓谱春秋贰轸二国后皆为氏贰尘之贰则虏姓也复扶又翻】长安大震闗中诸城昼闭秦人简兵训卒以谋伐魏　秦王兴立子为太子大赦孝友寛和喜文学【喜许记翻】善谈咏而懦弱多病兴欲以为嗣而狐疑不决久乃立之【为姚以懦弱亡秦张本】　姑臧大饥米斗直钱五千人相食饿死者十余万口城门昼闭樵采路絶民请出城为胡虏奴婢者日有数百吕隆恶其沮动众心【恶乌路翻沮在吕翻】尽阬之积尸盈路沮渠防逊引兵攻姑臧【沮子余翻】隆遣使求救于河西王利鹿孤利鹿孤遣广武公傉檀帅骑一万救之【使疏吏翻傉奴沃翻帅读曰率骑奇寄翻】未至隆击破防逊军防逊请与隆盟留谷万余斛遗之而还【遗于季翻】傉檀至昌松闻防逊已退乃徙凉泽段冢民五百余户而还【凉泽即禹贡之猪野泽也在武威县东亦曰休屠泽还从宣翻】中散骑常侍张融言于利鹿孤曰【散悉亶翻骑奇寄翻】焦朗兄弟据魏安潜通姚氏数为反覆【数所角翻】今不取后必为朝廷忧利鹿孤遣傉檀讨之朗面缚出降【焦朗以魏安招秦军事见去年五月降户江翻下同】傉檀送于西平徙其民于乐都【乐音洛】　桓发江陵虑事不捷常为西还之计及过寻阳不见官军意甚喜将士之气亦振【史言桓畏怯刘牢之等不能仗顺取之将即亮翻下同】庾楷谋泄囚之丁巳诏遣齐王柔之以驺虞幡宣告荆江二州使罢兵【驺则尤翻】前锋杀之柔之宗之子也【孝武太元十年以柔之袭封齐王绍攸冏之祀宗封南顿王】丁邜至姑孰使其将冯该等攻厯阳【豫州刺史治厯阳】襄城太守司马休之婴城固守军断洞浦【洞浦即洞口魏曹休破吕范处断丁管翻】焚豫州舟舰【舰户黯翻】豫州刺史谯王尚之帅步卒九千阵于浦上【帅读曰率】遣武都太守杨秋屯横江秋降于军尚之众溃逃于涂中捕获之【涂与滁同】司马休之出战而败弃城走刘牢之素恶骠骑大将军元显【恶乌路翻】恐桓既灭元显益骄恣又恐已功名愈盛不为元显所容且自恃材武拥彊兵欲假以除执政复伺之隙而自取之【复扶又翻伺相吏翻】故不肯讨元显日夜昏酣以牢之为前锋牢之骤诣门不得见及帝出饯元显遇之公坐而已【坐徂卧翻】牢之军溧州【溧音栗溧水出溧阳县在建康东南元显遣牢之西上击桓非其路也晋书刘牢之传作洌洲又桓冲发建康谢安送至溧洲宋武陵王讨元凶邵四月戊午至南州辛酉次溧洲丙寅次江宁今舟行自采石东下未至三山江中有洌山即洌洲也洌溧声相近故又为溧洲张舜民曰过三山十余里至溧洲自溧洲过白土矶入慈湖夹舜民郴行録言沂流之先后水程也】参军刘裕请击牢之不许使牢之族舅何穆説牢之曰自古戴震主之威挟不赏之功而能自全者谁邪越之文种秦之白起汉之韩信皆事明主为之尽力【説输芮翻为于伪翻】功成之日犹不免诛夷况为凶愚者之用乎君如今日战胜则倾宗战败则覆族欲以此安归乎不若翻然改圗则可以长保富贵矣古人射钩斩袪犹不害为辅佐【齐桓公与子纠争国管仲射桓公中带钩子纠死桓公释管仲之囚而以为相晋献公使寺人披伐公子重耳于蒲城重耳逾垣而走披斩其袪重耳反国披屡纳忠射而亦翻】况与君无宿昔之怨乎时谯王尚之已败人情愈恐牢之颇纳穆言与交通东海中尉东海何无忌牢之之甥也与刘裕极谏不听其子骠骑从事中郎敬宣諌曰今国家衰危天下之重在大人与借父叔之资【父温叔冲】据有全楚割晋国三分之二一朝纵之使陵朝廷威望旣成恐难图也董卓之变将在今矣【董卓事见五十九卷汉灵帝中平六年献帝初平元年】牢之怒曰吾岂不知今日取如反覆手耳但平之后令我奈骠骑何【元显为骠骑将军故称之】三月乙巳朔牢之遣敬宣诣请降【降戸江翻】阴欲诛牢之乃与敬宣宴饮陈名书画共观之以安悦其意敬宣不之觉佐吏莫不相视而笑板敬宣为谘议参军【未有朝命以板授之也】元显将闻已至新亭弃船退屯国子学辛未陈于宣阳门外军中相惊言已至南桁【陈读曰阵南桁即朱雀桁在台城南桁户刚翻】元显引兵欲还宫遣人拔刀随后大呼曰放仗军人皆崩溃【呼火故翻】元显乗马走入东府唯张灋顺一骑随之【骑奇寄翻】元显问计于道子道子但对之涕泣遣太傅从事中郎毛泰收元显送新亭于舫前而数之【数所具翻舫甫旷翻】元显曰为王诞张灋顺所误耳壬申复隆安年号帝遣侍中劳于安乐渚【劳力到翻乐音洛】入京师称诏解严以总百揆都督中外诸军事丞相録尚书事扬州牧领徐荆江三州刺史假黄钺【是时晋土全有荆江杨三州徐州率多侨郡而京口则重镇也悉领之全有晋国矣且将夺刘牢之之兵故领徐州以制之】以桓伟为荆州刺史桓谦为尚书左仆射桓脩为徐兖二州刺史桓石生为江州刺史卞范之为丹阳尹【卞范之为长史谋主也丹阳京邑故使为尹】初之举兵侍中王谧奉诏诣亲礼之及辅政以谧为中书令谧导之孙也新安太守殷仲文觊之弟也【殷觊见一百九卷隆安元年觊音冀】姊为仲文妻仲文闻克京师弃郡投以为谘议参军刘迈往见曰汝不畏死而敢来邪迈曰射钩斩袪并迈为三悦以为参军【迈折事见一百八卷孝武太元十七年】癸酉有司奏会稽王道子酣纵不孝当弃市【防工外翻】诏徙安成郡【呉孙皓宝鼎二年分豫章长沙庐陵立安成郡唐吉州安福县及袁州诸县皆其地也刘昫曰安福县呉安成郡治】斩元显及东海王彦璋【彦璋元显之子隆安初使继东海王后】谯王尚之庾楷张灋顺毛泰等于建康市桓脩为王诞固请得流岭南【为于伪翻】以刘牢之为防稽内史牢之曰始尔便夺我兵祸其至矣刘敬宣请归谕牢之使受命遣之敬宣劝牢之袭牢之犹豫不决移屯班渎【班渎在新洲西南】私告刘裕曰今当北就高雅之于广陵举兵以匡社稷卿能从我去乎裕曰将军以劲卒数万望风降服彼新得志威震天下朝野人情皆已去矣【降户江翻朝直遥翻】广陵岂可得至邪裕当反服还京口耳【反服谓反初服也离骚曰退将脩吾初服此言释戎服而服常服】何无忌谓裕曰我将何之裕曰吾观镇北必不免【牢之以讨孙恩功进号镇北将军】卿可随我还京口桓若守臣节当与卿事之不然当与卿圗之【此时刘裕已有诛之心】于是牢之大集僚佐议据江北以讨参军刘袭曰事之不可者莫大于反将军往年反王兖州【王兖州谓王防】近日反司马郎君【司马郎君谓元显】今复反桓公【复扶又翻下复推同】一人三反何以自立语毕趋出佐吏多散走牢之惧使敬宣之京口迎家失期不至牢之以为事已泄为所杀乃率部曲北走【帅读曰率】至新洲缢而死敬宣至不暇哭即渡江奔广陵将吏共殡殓牢之【将即亮翻殓力赡翻】以其丧归丹徒令斲棺斩首暴尸于市【暴步卜翻又如字】　大赦改元大亨　桓让丞相荆江徐三州【既以其兄弟领荆江徐三州且已得建康握朝权不复以丞相为重故悉让之】改授太尉都督中外诸军事扬州牧领豫州刺史总百揆以琅邪王徳文为太宰　司马休之刘敬宣髙雅之俱奔洛阳各以子弟为质于秦以求救【质音致】秦王兴与之符信使于闗中募兵得数千人复还屯彭城间　孙恩冦临海临海太守辛景击破之恩所虏三呉男女死亡殆尽恩恐为官军所获乃赴海死其党及妓妾从死者以百数【妓渠绮翻从才用翻】谓之水仙余众数千人复推恩妹夫卢循为王【复扶又翻】循谌之曾孙也【卢谌卢志之子初从刘琨琨死仕于段氏段辽败仕赵谌氏壬翻】神采清秀雅有材艺少时【少诗照翻】沙门惠逺尝谓之曰君虽体渉风素而志存不轨如何太尉欲抚安东土乃以循为永嘉太守【明帝太宁元年分临海立永嘉郡今之温州】循虽受命而冦暴不已【卢循事始此】　甲戌燕大赦　河西王秃髪利鹿孤寝疾遗令以国事授弟傉檀初秃髪思复鞬爱重傉檀【傉奴沃翻鞬居言翻】谓诸子曰傉檀器识非汝曹所及也故诸兄不以传子而传于弟【呉寿梦以少子季札为贤故其诸子兄弟相传欲以次传国于季札而季札终于不受秃髪乌孤利鹿孤致国于傉檀犹呉志也岂知国亡于傉檀之手哉】利鹿孤在位垂拱而已【垂拱谓垂衣拱手无所为也】军国大事皆委于傉檀利鹿孤卒傉檀袭位更称凉王【自此史称秃髪氏为南凉】改元昌迁于乐都【乐音洛】諡利鹿孤曰康王　夏四月太尉出屯姑孰辞録尚书事诏许之而大政皆就谘焉小事则决于尚书令桓谦及卞范之自隆安以来中外之人厌于祸乱及初至黜奸佞擢隽贤京师欣然冀得少安【少诗沼翻】旣而奢豪纵逸政令无常朋党互起陵侮朝廷裁损乗舆供奉之具帝几不免饥寒【乗绳证翻几居希翻】由是众心失望三呉大饥户口减半会稽减什三四【会工外翻】临海永嘉殆尽富室皆衣罗纨怀金玉闭门相守饿死【此固上之人失政所致而人消物尽亦天地之大数也周余黎民靡有孑遗以此观之容有是事衣于旣翻】乞伏炽磐自西平逃归苑川【乞伏干归送炽磐于西平见上卷隆安四年】南凉王傉檀归其妻子乞伏干归使炽磐入朝于秦【朝直遥翻】秦主兴以炽磐为兴晋太守　五月卢循自临海入东阳太尉遣抚军中兵参军刘裕将兵击之【将即亮翻下同】循败走永嘉【走音奏】　高句丽攻宿军【宿军城在龙城东北句如字又音驹丽力知翻】燕平州刺史慕容归弃城走【北燕平州刺史治宿军】　秦主兴大发诸军遣义阳公平尚书右仆射狄伯支等将步骑四万伐魏兴自将大军继之以尚书令姚晃辅太子守长安没弈干权镇上邽广陵公钦权镇洛阳平攻魏干壁六十余日拔之秋七月魏主珪遣毗陵王顺及豫州刺史长孙肥将六万骑为前锋自将大军继发以击之　八月太尉讽朝廷以平元显功封豫章公平殷杨功封桂阳公并本封南郡如故以豫章封其子升桂阳封其兄子俊　魏主珪至永安【永安本汉彘县属河东郡顺帝改曰永安晋属平阳郡隋唐晋州之霍邑县本永安县也郦道元曰永安故霍伯之都也县有霍太山】秦义阳公平遣骁将帅精骑二百觇魏军【骁坚尧翻将即亮翻骑奇寄翻觇丑亷翻又丑艶翻】长孙肥逆击尽擒之平退走珪追之乙巳及于柴壁平婴城固守魏军围之秦王兴将兵四万七千救之将据天渡运粮以餽平【柴壁在汾东天渡盖汾津之名在汾水西岸】魏博士李先曰兵法高者为敌所栖深者为敌所囚今秦皆犯之宜及兴未至遣骑兵先据天渡柴壁可不战而取也珪命增筑重围【重直龙翻下同】内以防平之出外以拒兴之入广武将军安同曰汾东有蒙坑东西三百余里蹊径不通兴来必从汾西直临柴壁如此虏声势相接重围虽固不能制也不如为浮梁渡汾西筑围以拒之虏至无所施其智力矣珪从之兴至蒲阪【阪音反】惮魏之彊乆乃进兵甲子珪帅步骑三万逆击兴于蒙坑之南【帅读曰率下同】斩首千余级兴退走四十余里平亦不敢出珪乃分兵四据险要使秦兵不得近柴壁【近其靳翻】兴屯汾西凭壑为垒东栢材从汾上流纵之欲以毁浮梁魏人皆钩取以为薪蒸【麄曰薪细曰蒸】冬十月平粮竭矢尽夜悉众突西南围求出兴列兵汾西举烽鼓噪为应兴欲平力战突免平望兴攻围引接但叫呼相和【和户卧翻】莫敢逼围平不得出计穷乃帅麾下赴水死诸将多从平赴水珪使善游者钩捕之无得免者执狄伯支及越骑校尉唐小方等四十余人余众二万余人皆敛手就禽兴坐视其穷力不能救举军恸哭声震山谷数遣使求和于魏【数所角翻】珪不许乗胜进攻蒲阪秦晋公绪固守不战防柔然谋伐魏珪闻之戊申引兵还【还从宣翻又如字】或告太史令鼂崇及弟黄门侍郎懿潜召秦兵珪至晋阳赐崇懿死【鼂直遥翻】秦徙河西豪右万余户于长安　太尉杀呉兴太
　　守髙素将军竺谦之及谦之从兄朗之刘袭并袭弟季武皆刘牢之北府旧将也【从才用翻将即亮翻】袭兄冀州刺史轨邀司马休之刘敬宣高雅之等共据山阳【沈约曰山阳本射阳县境地名义熙土断始分广陵郡立山阳郡及山阳县唐楚州即其地】欲起兵攻不克而走将军袁防之刘寿高长庆郭恭等皆往从之将奔魏至陈留南分为二辈轨休之敬宣奔南燕防之寿长庆恭奔秦魏主珪初闻休之等当来大喜后怪其不至令兖州求访【隆安五年魏以长孙肥为兖州刺史南徇地然未能有兖州也】获其从者问其故皆曰魏朝威声逺被【从才用翻被皮义翻朝直遥翻】是以休之等咸欲归附旣而闻崔逞被杀【崔逞死见上卷三年】故犇二国珪深悔之自是士人有过颇见优容　南凉王傉檀攻吕隆于姑臧　燕王熙纳故中山尹苻谟二女【燕王实即位之初苻谟为中山尹】长曰娀娥为贵人【长知两翻娀音戎】幼曰训英为贵嫔贵嫔尤有宠丁太后怨恚【恚于避翻】与兄子尚书信谋废熙立章武公渊事觉熙逼丁太后令自杀葬以后礼諡曰献幽皇后【丁太后素与熙通事见上年】十一月戊辰杀渊及信辛未熙畋于北原【龙城北原也】石城令高和【石城县汉属北平郡燕属建徳郡髙和本为石城令时以大丧防于龙城耳】与尚方兵于后作乱杀司校尉张显人掠宫殿取库兵胁营署闭门乗城熙驰还城上人皆投仗开门尽诛反者唯和走免甲戌大赦　魏以庾岳为司空　十二月辛亥魏主珪还云中柔然可汗社仑闻珪伐秦自参合陂侵魏至豺山【豺山在善无县北魏天兴六年筑宫于此仑卢昆翻】及善无北泽魏常山王遵以万骑追之不及而还太尉使御史杜林防卫防稽文孝王道子至安成
　　【防工外翻】林承防酖道子杀之　沮渠蒙逊所署西郡太守梁中庸叛奔西凉蒙逊闻之笑曰吾待中庸恩如骨肉而中庸不我信但自负耳孤岂在此一人邪乃尽归其孥西凉公暠问中庸曰我何如索嗣中庸曰未可量也暠曰嗣才度若敌我者我何能于千里之外以长绳绞其颈邪【索嗣死见上卷四年孥音奴暠古老翻索晋各翻量音良】中庸曰智有短长命有成败殿下之与索嗣得失之理臣实未之能详若以身死为负计行为胜则公孙瓉岂贤于刘虞邪【公孙瓉刘虞事见六十卷汉献帝初平四年】暠黙然　袁防之等至长安秦王兴问曰桓才略何如其父卒能成功乎【卒子恤翻】防之曰乗晋室衰乱盗据宰衡猜忌安忍刑赏不公以臣观之不如其父逺矣今已执大柄其埶必将簒逆正可为它人驱除耳兴善之以防之为广州刺史【秦以广州授袁防之示以名位宠绥之耳】　是嵗秦王兴立昭仪张氏为皇后封子懿弼洸宣谌愔璞质逵裕国儿皆为公【洸古黄翻谌氏壬翻愔于今翻】遣使拜秃发傉檀为车骑将军广武公沮渠蒙逊为镇西将军沙州刺史西海侯李暠为安西将军髙昌侯秦镇逺将军赵曜帅众二万西屯金城建节将军王松怱帅骑助吕隆守姑臧松怱至魏安傉檀弟文真击而虏之傉檀大怒送松怱还长安深自陈谢【史言河湟诸国皆畏姚秦之彊】




　　资治通鉴卷一百十二
<史部,编年类,资治通鉴>
　　钦定四库全书
　　资治通鉴卷一百十三
　　宋　司马光　撰
　　胡三省　音注
　　晋纪三十五【起昭阳单阏尽阏逢执徐凡二年】
　　安皇帝戊
　　元兴二年春正月卢循使司马徐道覆冦东阳二月辛丑建武将军刘裕击破之道覆循之姊夫也　乙卯以太尉为大将军【大将军自汉以来职名崇重居其位者皆擅朝权晋初以司马孚为太尉奏以大将军位太尉下后复旧在三司上】　丁巳杀冀州刺史孙无终【孙无终亦北府旧将也】　上表请帅诸军扫平闗洛既而讽朝廷下诏不许【上时掌翻帅读曰率朝直遥翻】乃云奉诏故止初欲饬装先命作轻舸载服玩书画【舸加我翻大舡也方言南楚江湖谓之舸画与畵同】或问其故曰兵凶战危脱有意外当使轻而易运众皆笑之【桓意态终始如此耳时人误以为雄豪而惮之故每遇辄败峥嵘洲之战刘道规等知其为人而径突之一败而不能复振矣易以豉翻】夏四月癸巳朔日有食之　南燕主备徳故吏赵融自长安来始得母兄凶问备徳号恸吐血【号户刀翻吐土故翻】因而寝疾司校尉慕容达谋反遣牙门皇璆攻端门【璆渠尤翻】殿中帅侯赤眉开门应之【殿中帅犹晋之殿中三部督也帅所类翻】中黄门孙进扶备徳逾城匿于进舍段宏等闻宫中有变勒兵屯四门【广固城四门也】备徳入宫诛赤眉等达出奔魏备徳优迁徙之民使之长复不役【复方目翻复除也】民缘此迭相防冒或百室合户或千丁共籍以避课役尚书韩请加隠覈【合音閤竹角翻隠度也覈实也隠覈度其实也】备徳従之使巡行郡县【行下孟翻】得防户五万八千　泰山贼正始聚众数万自称太平皇帝署置公卿南燕桂林王鎭讨禽之临刑或问其父及兄弟安在始曰太上皇蒙尘于外征东征西为乱兵所害其妻怒之曰君正坐此口奈何尚尔始曰皇后不知自古岂有不亡之国朕则崩矣终不改号【史言王始僭举大号至败亡而不悔】五月燕王熙作龙腾苑方十余里役徒二万人筑景云山于苑内基广五百步峯髙十七丈【广古旷翻髙古号翻】　秋七月戊子魏王珪北巡作离宫于豺山平原太守和跋奢豪喜名【喜许记翻】珪恶而杀之【恶乌路翻】使其弟毗等就与诀跋曰灅北土瘠可迁水南勉为生计【灅力水翻】且使之背已【背蒲妹翻】曰汝何忍视吾之死也毗等谕其意诈称使者逃入秦珪怒灭其家中垒将军邓渊従弟尚书晖与跋善【徙才用翻】或谮诸珪曰毗之出亡晖实送之珪疑渊知其谋赐渊死　南凉王傉檀及沮渠蒙逊互出兵攻吕隆【傉奴沃翻沮子余翻】隆患之秦之谋臣言于秦王兴曰隆借先世之资专制河外今虽饥窘尚能自支【窘渠陨翻】若将来丰赡终不为吾有凉州险絶土田饶沃不如因其危而取之兴乃遣使徴吕超入侍【使疏吏翻】隆念姑臧终无以自存乃因超谋迎于秦兴遣尚书左仆射齐难镇西将军姚诰左贤王乞伏干归镇逺将军赵曜帅步骑四万迎隆于河西【诘去吉翻帅读曰率骑竒寄翻】南凉王傉檀摄昌松魏安二戍以避之【摄收也傉奴沃翻】八月齐难等至姑臧隆素车白马迎于道旁隆劝难击沮渠防逊【沮子余翻】防逊使臧莫孩拒之败其前军【孩何闻翻败补迈翻】难乃与蒙逊结盟蒙逊遣弟拏入贡于秦【挐女居翻】难以司马王尚行凉州刺史配兵三千镇姑臧以将军阎松为仓松太守【仓松即汉昌松县】郭将为畨禾太守【畨音盘】分戍二城徙隆宗族僚属及民万户于长安【载记曰自光至隆十三载而灭】兴以隆为散骑常侍【散悉亶翻骑竒寄翻】超为安定太守自余文武随才擢叙初郭黁常言代吕者王故其起兵先推王详后推王乞基【事见一百九卷元年黁奴昆翻】及隆东迁王尚卒代之黁从乞伏干归降秦【卒子恤翻降户江翻】以为灭秦者晋也遂来奔秦人追得杀之【郭黁自信其术幸乱以徼福而卒以杀身足以明天道之难知矣】沮渠蒙逊伯父中田防军亲信临松太守孔笃皆骄恣为民患【据晋书蒙逊载记中田防军葢吕光所置镇临松】蒙逊曰乱吾法者二伯父也皆逼之使自杀秦遣使者梁构至张掖蒙逊问曰秃髪傉檀为公而身为侯何也【秦封傉檀为广武公封蒙逊为西海侯事见上卷上年】构曰傉檀凶狡欵诚未着故朝廷以重爵虚名覊縻之将军忠贯白日当入赞帝室岂可以不信相待也圣朝爵必称功【朝直遥翻称尺证翻】如尹纬姚晃佐命之臣齐难徐洛一时猛将爵皆不过侯伯【纬于贵翻将即亮翻】将军何以先之乎【先悉荐翻】昔窦融殷勤固让不欲居旧臣之右【事见四十三卷汉光武建武十三年】不意将军忽有此问蒙逊曰朝廷何不即封张掖而更逺封西海邪构曰张掖将军已自有之所以逺授西海者欲广大将军之国耳蒙逊悦乃受命　荆州刺史桓伟卒大将军以桓修代之従事中郎曹靖之説曰【説输芮翻】谦修兄弟专据内外权势太重乃以南郡相桓石康为荆州刺史石康豁之子也【桓豁温之次弟】　刘裕破卢循于永嘉追至晋安【武帝太康三年分建安立晋安郡今泉州南安县即其地宋白曰东晋南渡衣冠士族多萃此地以求安堵因立晋安郡隋为泉州】屡破之循浮海南走何无忌潜诣裕劝裕于山隂起兵讨桓裕谋于土豪孔靖靖曰山隂去都道逺举事难成且未簒位不如待其已簒于京口图之裕従之靖愉之孙也【孔愉歴事元明成三帝】九月魏主珪如南平城【愍帝建兴元年代公猗卢城盛乐以为北都修故平城以为南都更南百里于灅水之阳黄堆筑新平城所为南平城也唐朔州西南有新城即其地】规度灅南【自灅水南抵夏屋山皆灅南地也度徒洛翻灅力水翻】将建新都　侍中殷仲文散骑常侍卞范之劝大将军早受禅隂撰九锡文及册命【散悉亶翻骑竒寄翻禅时战翻撰士免翻】以桓谦为侍中开府録尚书事王谧为中书监领司徒桓为中书令加桓修抚军大将军冲之孙也丙子册命为相国总百揆封十郡为楚王加九锡楚国置丞相以下官桓谦私问彭城内史刘裕曰楚王勲徳隆重朝廷之情咸谓宜有揖让卿以为何如裕曰楚王宣武之子【桓温諡曰宣武】勲徳盖世晋室微弱民望久移乘运襌代有何不可谦喜曰卿谓之可即可耳【刘裕一世之雄桓谦问之以决可否裕诡辞以顺其意故喜】新野人庾仄殷仲堪之党也【新野县汉属南阳郡晋武帝太康中分属义阳郡恵帝又分立新野郡仄阻力翻从厂不从□】闻桓伟死石康未至乃起兵袭雍州刺史冯该于襄阳走之【雍于用翻】仄有众七千设坛祭七庙云欲讨桓江陵震动石康至州发兵攻襄阳仄败奔秦　髙雅之表南燕主备徳请伐桓曰縦未能廓清呉会亦可收江北之地中书侍郎韩范亦上疏曰今晋室衰乱江淮南北户口无防戎马单弱重以桓悖逆【重直用翻悖蒲内翻又蒲没翻】上下离心以陛下神武发步骑一万临之彼必土崩瓦解兵不留行矣得而有之秦魏不足敌也拓地定功正在今日失时不取彼之豪杰诛灭桓更脩徳政岂惟建康不可得江北亦无望矣备徳曰朕以旧邦覆没欲先定中原乃平荡荆扬故未南征耳其令公卿议之因讲武城西步卒二十七万人骑五万三千匹车万七千乘【乘绳证翻】公卿皆以为新得志未可图乃止【慕容徳取青州至是才五年耳有众如此不能乘时而用之自审其才不足以辨桓也】　冬十月楚王上表请归藩使帝作手诏固留之又诈言钱塘临平湖开【临平湖草常蓁塞开则天下太平】江州甘露降使百寮集贺用为已受命之符又以前世皆有隠士耻于已时独无求得西朝隠士安定皇甫谧六世孙希之【晋氏东迁以洛阳为西朝皇甫谧在魏晋之间徴辟不行自号晏先生朝直遥翻】给其资用使隠居山林徴为著作郎使希之固辞不就然后下诏旌礼号曰髙士时人谓之充隠【实非隠者而以之备数故谓之充隠】又欲废钱用谷帛及复肉刑制作纷纭志无一定变更回复【更工衡翻】卒无所施行性复贪鄙人士有法书好画【卒子恤翻性复扶又翻法书谓如史籕程邈李斯张芝师宜梁鹄卫瓘索靖钟繇诸人真迹各有家法者画与畵同】及佳园宅必假蒲博而取之尤爱珠玉未尝离手【离力智翻史言桓志度凡近】　乙卯魏主珪立其子嗣为齐王加位相国绍为清河王加征南大将军熙为阳平王曜为河南王　丁巳魏将军伊谓帅骑二万袭髙车余种袁纥乌频十一月庚午大破之【帅读曰率骑竒寄翻种章勇翻纥户骨翻】　诏楚王行天子礼乐妃为王后世子为太子丁丑卞范之为禅诏【禅时战翻下同】使临川王寳逼帝书之寳晞之曾孙也【武陵王晞死于桓温废立之际】庚辰帝临轩遣兼太保领司徒王谧奉玺绶禅位于楚【玺斯氏翻绶音受】壬午帝出居永安宫癸未迁太庙神主于琅邪国【永嘉之乱琅邪国人随元帝过江者千余户太兴二年立懐徳县丹阳虽有琅邪相而无其地成帝咸康元年桓温领琅邪太守镇江乗之蒲洲金城求割江乘县境立郡始有实土】穆章何皇后及琅邪王徳文皆徙居司徒府百官诣姑孰劝进十二月庚寅朔筑坛于九井山北【九域志太平州有九井山今太平州古姑孰之地也芜湖县南有溪犹曰姑孰溪北征记云九井山在丹阳南】壬辰即皇帝位册文多非薄晋室或谏之曰揖让之文止可陈之于下民耳岂可欺上帝乎大赦改元永始以南康之平固县【武帝太康三年以卢陵南部都尉立南康郡平固呉所置平阳县也太康元年更名平固九域志防州贑县有平固镇】封帝为平固王降何后为零陵县君琅邪王徳文为右阳县公武陵王遵为彭泽县侯追尊父温为宣武皇帝庙号太祖南康公主为宣皇后封子升为豫章王以会稽内史王愉为尚书仆射愉子相国左长史绥为中书令绥桓氏之甥也戊戌入建康宫登御坐而床忽陷【坐读曰座】羣下失色殷仲文曰将由圣徳深厚地不能载大悦梁王珍之国臣孔朴奉珍之犇夀阳珍之晞之曾孙也【晞子防出继梁国珍之之祖也】　戊申燕王熙尊燕主垂之贵嫔段氏为皇太后段氏熙之慈母也己酉立苻贵嫔为皇后【嫔毗賔翻】大赦　辛亥桓迁帝于寻阳【寻阳郡时治柴桑】　燕以卫尉悦真为青州刺史镇新城光禄大夫卫驹为并州刺史镇凡城癸丑纳桓温神主于太庙桓临聴讼观阅囚徒【洛都华林园北有聴讼观本平望观也魏明帝以刑狱天下大命也每断大狱常幸观聴之太和三年更名聴讼观建康仿洛都之制亦置之观古玩翻】罪无轻重多得原放有干舆乞者时或防之其好行小恵如此【干犯也干舆行犯乘舆也乞者丐衣食之物好呼到翻】是嵗魏主珪始命有司制冠服以品秩为差然法度草创多不稽古
　　三年春正月桓立其妻刘氏为皇后刘氏乔之曽孙也【刘乔见八十六卷恵帝永兴三年】以其祖彛以上名位不显不复追尊立庙【复扶又翻】散骑常侍徐广曰敬其父则子悦【孝经载孔子之言】请依故事立七庙曰礼太祖东向左昭右穆【礼天子七庙太祖正东向之位左三昭右三穆决疑要録曰父南面故曰昭昭明也子北面故曰穆穆顺也昭本如字为汉讳昭改音韶或云晋文帝名昭改音韶】晋立七庙宣帝不得正东向之位何足法也秘书监卞承之谓广曰若宗庙之祭果不及祖有以知楚徳之不长矣广邈之弟也【徐邈以文学为孝武所亲信】自即位心常不自安二月己丑朔夜涛水入石头流杀人甚多讙哗震天闻之惧曰奴辈作矣性苛细好自矜伐【讙许元翻好呼到翻下性好同】主者奏事或一字不体【谓字之上下偏傍不合体也】或片辞之谬必加纠擿以示聪明【擿他狄翻】尚书答诏误书春搜为春菟【菟同都翻】自左丞王纳之以下凡所闗署【闗通也】皆被降黜【被皮义翻】或手注直官【直官入直官也】或自用令史【令史尚书令仆所署用】诏令纷纭有司奉答不暇而纪纲不治奏案停积不能知也又性好游畋或一日数出【数所角翻】迁居东宫更缮宫室【更工衡翻】土木并兴督迫严促朝野骚然思乱者众遣使加益州刺史毛璩散骑常侍左将军璩执留使不受其命璩寳之孙也【使疏吏翻散悉亶翻骑竒寄翻璩彊鱼翻】以桓希为梁州刺史分命诸将戍三巴以备之【三巴巴郡巴东巴西也杜佑曰渝州古巴国谓之三巴以阆白二水东南流曲折三回如巴字也】璩传檄逺近列罪状遣巴东太守柳约之建平太守罗述征虏司马甄季之击破希等【甄之人翻】仍帅众进屯白帝【史言刘裕未起毛璩已仗义举兵讨帅读曰率】刘裕从徐兖二州刺史安成王桓脩入朝【朝直遥翻】谓王谧曰裕风骨不常葢人杰也每游集必引接殷勤赠赐甚厚后刘氏有智鉴谓曰刘裕龙行虎步视瞻不凡恐终不为人下不如早除之曰我方平荡中原非裕莫可用者俟闗河平定然后别议之耳以桓为青州刺史镇广陵刁逵为豫州刺史镇歴阳脩之弟逵彛之子也【刁彛见一百三卷简文帝咸安二年】刘裕与何无忌同舟还京口密谋兴复晋室刘迈弟毅家于京口亦与无忌谋讨无忌曰桓氏彊盛其可图乎毅曰天下自有彊弱茍为失道虽彊易弱【易以豉翻】正患事主难得耳【谓举大事难得一人为主】无忌曰天下草泽之中非无英雄也毅曰所见惟有刘下邳【裕先领下邳太守故称之】无忌笑而不答还以告裕遂与毅定谋初太原王元徳及弟仲徳为苻氏起兵攻燕主垂不克来犇【王叡字元徳王懿字仲德名犯宣元二帝讳故以字行仲徳为燕所败渡河依段辽自辽所来奔为于伪翻】朝廷以元徳为农太守仲徳见桓称帝谓人曰自古革命诚非一族然今之起者恐不足以成大事平昌孟昶为青州主簿【平昌县汉属城阳国魏文帝分城阳立平昌郡后省晋恵帝又立平昌郡其地今属密州安丘县界昶丑两翻】桓使昶至建康见而悦之谓刘迈曰素士中得一尚书郎【起于白厔者谓之素士】卿与其州里宁相识否【孟昶平昌人平昌郡属青州刘迈彭城沛人彭城属徐州葢二人并侨居京口故谓之同州里】迈素与昶不善对曰臣在京口不闻昶有异能唯闻父子纷纷更相赠诗耳【更工衡翻】笑而止昶闻而恨之既还京口裕谓昶曰草间当有英雄起卿颇闻乎昶曰今日英雄有谁正当是卿耳于是裕毅无忌元徳仲徳昶及裕弟道规任城魏咏之【任城县前汉属东平国后汉章帝元和元年分东平为任城国而任城县属焉晋氏南渡省任城郡为任城县属髙平郡任音壬】髙平檀凭之琅邪诸葛长民河内太守陇西辛扈兴振威将军东莞童厚之【莞音官】相与合谋起兵道规为桓中兵参军裕使毅就道规及昶于江北共杀据广陵长民为刁逵参军使长民杀逵据歴阳元徳扈兴厚之在建康使之聚众攻为内应刻期齐孟昶妻周氏富于财昶谓之曰刘迈毁我于桓公使我一生沦陷我决当作贼卿幸早离絶脱得富贵相迎不晚也周氏曰君父母在堂欲建非常之谋岂妇人所能谏事之不成当于奚官中奉养大家【奚如字又胡礼翻周礼注曰古者从坐男女没入县官为奴其少才智以为奚今之侍史官婢或曰奚官女此言事君败没为官婢当于奚官中养姑晋志奚官令属少府晋宋间子妇称其姑曰大家攷南史孝义孙棘传可见】义无归志也昶怆然久之而起【怆丑亮翻怅然失志貌】周氏追昶坐曰观君举措非谋及妇人者不过欲得财物耳因指懐中儿示之曰此而可卖亦当不惜遂倾赀以给之昶弟顗妻周氏之从妹也【顗鱼岂翻从才用翻】周氏绐之曰昨夜梦殊不祥【绐待亥翻】门内绛色物宜悉取以为厌胜【厌于涉翻又于检翻】妹信而与之遂尽缝以为军士袍何无忌夜于屏风里草檄文其母刘牢之姊也登橙密窥之【橙都邓翻床属】泣曰吾不及东海吕母明矣【吕母事见三十八卷王莽天凤四年】汝能如此吾复何恨问所与同谋者曰刘裕母尤喜因为言必败举事必成之理以劝之【复扶又翻为于伪翻】乙卯裕托以游猎与无忌收合徒众得百余人丙辰诘旦京口城开无忌着传诏服【诘去吉翻着则略翻着传诏之服因自称敕使】称敕使居前【使疏吏翻】徒众随之齐入即斩桓脩以徇脩司马刁帅文武佐吏来赴【帅读曰率】裕登城谓之曰【城谓京口之金城】郭江州已奉乘舆返正于寻阳【郭江州谓郭昶之也时帝在寻阳裕诡言以诳等乘防证翻】我等并被密诏诛除逆党【被皮义翻】今日贼之首已当枭于大航矣【枭坚尧翻説文曰日至捕枭磔之以头挂木上今谓挂首为枭】诸君非大晋之臣乎今来欲何为等信之收众而退裕问无忌曰今急须一府主簿何由得之无忌曰无过刘道民道民者东莞刘穆之也【晋陵有南东莞郡故穆之居京口莞音官】裕曰吾亦识之即驰信召焉时穆之闻京口讙噪声【讙许云翻噪当作噪】晨起出陌头属与信会【信使也属之欲翻使疏吏翻】穆之直视不言者久之【直视注目直视不他属】既而返室壊布裳为袴【袴胫衣也晋志曰袴褶之制未详所起近世以为戎服壊音怪】往见裕裕曰始举大义方造艰难【言造事之初事事艰难也】须一军吏甚急卿谓谁堪其选穆之曰贵府始建军吏实须其才仓猝之际略当无见逾者裕笑曰卿能自屈吾事济矣即于坐署主簿【坐读曰座】孟昶劝桓其日出猎天未明开门出猎人昶与刘毅刘道规帅壮士数十人直入【帅读曰率下同】方噉粥即斩之因收众济江【噉徒滥翻】裕使毅诛刁先是裕遣同谋周安穆入建康报刘迈【先悉荐翻】迈虽酬许意甚惶惧安穆虑事泄乃驰归以迈为竟陵太守迈欲亟之郡是夜与迈书曰北府人情云何卿近见刘裕何所道迈谓已知其谋晨起白之大惊封迈为重安侯【重直龙翻】既而嫌迈不执安穆使得逃去乃杀之悉诛元徳扈兴厚之等众推刘裕为盟主总督徐州事以孟昶为长史守京口檀凭之为司马彭城人应募者裕悉使郡主簿刘钟统之丁巳裕帅二州之众千七百人【二州兖徐也】军于竹里移檄逺近声言益州刺史毛璩已定荆楚江州刺史郭昶之奉迎主上返正于寻阳镇北参军王元徳等并帅部曲保据石头扬武将军诸葛长民已据歴阳移还上宫【始迁东宫今以裕起移还上宫】召侍官皆入止省中【侍官自侍中下至黄散之属】加扬州刺史新野王桓谦征讨都督以殷仲文代桓脩为徐兖二州刺史谦等请亟遣兵击裕曰彼兵鋭甚计出万死若有蹉跌【蹉七何翻跌徒结翻】则彼气成而吾事去矣不如屯大众于覆舟山以待之【成帝咸康八年于覆舟山南立北郊山葢在建康城北也形如覆舟故名】彼空行二百里无所得鋭气已挫忽见大军必惊愕我案兵坚阵勿与交锋彼求战不得自然散走此策之上也谦等固请击之乃遣顿丘太守呉甫之右卫将军皇甫敷相继北上【自建康趣京口为北上上时掌翻】忧惧特甚或曰裕等乌合微弱势必无成陛下何虑之深曰刘裕足为一世之雄刘毅家无担石之储【担与儋同丁滥翻言一儋一石也储无儋石家贫之至也扬雄家无儋石之储应劭注曰齐人名小罂为儋石受二斛晋灼曰石斗石也前书音义曰儋言一斗之储方言曰儋罂也齐东北海岱之间谓之儋余据今江淮人谓一石为一担】摴蒲一掷百万何无忌酷似其舅共举大事何谓无成　南凉王傉檀畏秦之彊乃去年号【傉奴沃翻元兴元年傉檀改元昌去羌吕翻】罢尚书丞郎官遣参军闗尚使于秦【使疏吏翻】秦王兴曰车骑献欵称藩而擅兴兵造大城岂为臣之道乎【兴拜傉檀为车骑将军故称之】尚曰王公设险以守其国【易坎卦彖辞】先王之制也车骑僻在遐藩密迩勍冦【勍渠京翻】盖为国家重门之防【重直龙翻】不图陛下忽以为嫌兴善之傉檀求领凉州兴不许　初袁真杀朱宪【见一百二卷海西公太和五年】宪弟绰逃奔桓温温克夀阳绰輙发真棺戮其尸温怒将杀之桓冲请而免之绰事冲如父冲薨绰呕血而卒【卒子恤翻】刘裕克京口以绰子龄石为建武参军【裕本为建武将军以龄石参军事】三月戊午朔裕军与呉甫之遇于江乘【江乘汉旧县属丹杨郡成帝咸康元年桓温领琅邪太守镇江乘之蒲洲奏割丹杨之江乘立南琅邪郡江乘县属焉】将战龄石言于裕曰龄石世受桓氏厚恩不欲以兵刃相向乞在军后裕义而许之甫之骁将也【骁坚尧翻将即亮翻】其兵甚鋭裕手执长刀大呼以冲之众皆披靡【呼火故翻披普彼翻】即斩甫之进至罗落桥【罗落桥在江乘县南葢缘水设罗落因以为名】皇甫敷帅数千人逆战【帅读曰率】宁逺将军檀凭之败死裕进战弥厉敷围之数重裕倚大树挺战【重直龙翻挺战挺身独战也挺他鼎翻直也】敷曰汝欲作何死防防将刺之裕瞠目叱之敷辟易【刺七亦翻瞠七人翻辟读曰辟易如字】裕党俄至射敷中额而踣【射而亦翻中竹仲翻踣蒲北翻】裕援刀直进【援于元翻】敷曰君有天命以子孙为托裕斩之厚抚其孤裕以檀凭之所领兵配参军檀祗祗凭之之从子也【从才用翻】闻二将死大惧召诸道术人推算及为厌胜【将即亮翻厌于叶翻又一琰翻】问羣臣曰朕其败乎吏部郎曹靖之对曰民怨神怒臣实惧焉曰民或可怨神何为怒对曰晋氏宗庙飘泊江濵【谓迁晋宗庙主于琅邪国寻又随帝上寻阳也】大楚之祭上不及祖【谓止祭桓温于太庙】此其所以怒也曰卿何不谏对曰辇上君子皆以为尧舜之世臣何敢言黙然使桓谦及游击将军何澹之屯东陵【游击将军汉杂号将军也魏置为中军及晋以领护左右卫骁骑游击为六军建康之西有西陵其东有东陵东陵在覆舟山东北澹徒览翻】侍中后将军卞范之屯覆舟山西众合二万己未裕军食毕悉弃其余粮进至覆舟山东使羸弱登山张旗帜为疑兵【羸伦为翻帜昌志翻】数道并前布满山谷侦者还云裕军四塞【侦丑郑翻塞悉则翻】不知多少益忧恐遣武卫将军庾赜之帅精卒副援诸军【魏文帝践阼置领军将军主五校中垒武卫等三营后遂各置将军赜士革翻】谦等士卒多北府人素畏伏裕莫有鬭志裕与刘毅等分为数队进突谦陈裕以身先之【陈读曰阵先悉荐翻】将士皆殊死战无不一当百呼声动天地时东北风急因縦火焚之烟炎熛天【呼火故翻炎读曰焰熛必遥翻】鼓噪之声震动京邑谦等诸军大溃时虽遣军拒裕而走意已决潜使领军将军殷仲文具舟于石头闻谦等败帅亲信数千人声言赴战【帅读曰率下同】遂将其子升兄子濬出南掖门遇前相国参军胡藩执马鞚谏曰今羽林射手犹有八百皆是义故西人受累世之恩【鞚音控马勒也桓氏世居荆楚西人皆其义旧此葢従东下既簒因以为羽林】不驱令一战一旦舍此欲安之乎不对但举策指天【举策指天亦项羽所谓天之亡我之意】因鞭马而走西趋石头与仲文等浮江南走经日不食左右进粗饭【趋七喻翻粗与麄同】咽不能下升抱其胷而抚之悲不自胜【咽于甸翻胜音升】裕入建康王仲徳抱元徳子方回出裕裕于马上抱方回与仲徳对哭追赠元徳给事中以仲徳为中兵参军裕止桓谦故营遣刘钟据东府庚申裕屯石头城立留台百官焚桓温神主于宣阳门外造晋新主纳于太庙【桓初簒迁七庙神主于琅邪国既而迁帝于寻阳宗庙主祏皆随帝西上故权造新主】遣诸将追尚书王嘏帅百官奉迎乘舆【乘绳证翻】诛宗族在建康者裕使臧熹入宫收图书器物封闭府库有金饰乐器裕问熹卿得无欲此乎熹正色曰皇上幽逼播越非所将军首建大义劬劳王家虽复不肖实无情于乐【复扶又翻】裕笑曰聊以戏卿耳熹焘之弟也【刘裕娶于臧氏】壬戌司徒王谧与众议推裕领扬州裕固辞乃以谧为侍中领司徒扬州刺史録尚书事谧推裕为使持节都督杨徐兖豫青冀幽并八州诸军事徐州刺史【使疏吏翻】刘毅为青州刺史何无忌为琅邪内史孟昶为丹阳尹刘道规为义昌太守【宋永初郡国志安丰有义昌县盖晋末尝立郡宋初废为县也裕取义昌美名使道规领太守】裕始至建康诸大处分皆委于刘穆之【处昌吕翻分扶问翻】仓猝立定无不允惬【惬苦叶翻】裕遂托以腹心动止谘焉穆之亦竭节尽诚无所遗隠时晋政寛弛纲纪不立豪族陵縦小民穷蹙重以司马元显政令违舛【重直用翻】桓虽欲厘整而科条繁密众莫之従穆之斟酌时宜随方矫正【揉曲为矫言随事矫揉使归于正】裕以身范物先以威禁内外百官皆肃然奉职不盈旬日风俗顿改【史言刘裕有拨乱反正之才】初诸葛长民至豫州失期不得发刁逵执长民槛车送桓至当利而败【当利浦名】送人共破槛出长民还趣歴阳【趣七喻翻】逵弃城走为其下所执斩于石头子侄无少长皆死【少诗照翻长知两翻】唯赦其季弟给事中骋逵故吏匿其弟子雍送洛阳【刁雍后自秦入魏雍于容翻】秦王兴以为太子中庶子裕以魏咏之为豫州刺史镇歴阳诸葛长民为宣城内史初裕名微位薄轻狡无行盛流皆不与相知【行下孟翻盛流谓当时贵盛之流】惟王谧独竒贵之谓裕曰卿当为一代英雄裕尝与刁逵摴蒲不时输直【摴蒲不胜而不即纳其所负之直此亦博徒轻狡之常态】逵缚之马栁【栁鱼浪翻系马柱也又五刚翻】谧见之责逵而释之代之还直由是裕深憾逵而徳谧　萧方等曰【萧方等梁元帝之嫡长子撰三十国春秋】夫蛟龙潜伏鱼鰕防之是以汉髙赦雍齿魏武免梁鹄【雍齿事见十一卷汉髙帝十一年汉灵帝时梁鹄为选部尚书魏武欲为洛阳令鹄以为北部尉董卓之乱鹄奔刘表魏武破荆州鹄惧而自缚诣门使在秘书以勤书自効雍于用翻】安可以布衣之嫌而成万乘之隙也【乘绳证翻】今王谧为公刁逵亡族醻恩报怨何其狭哉　尚书左仆射王愉及子荆州刺史绥谋袭裕事泄族诛绥弟子慧龙为僧彬所匿得免【慧龙后遂逃奔秦又自秦奔魏】　魏以中土萧条诏县户不满百者罢之　丁夘刘裕还镇东府　桓至寻阳郭昶之给其器用兵力辛未逼帝西上【上时掌翻】刘毅帅何无忌刘道规等诸军追之【帅读曰率】留龙骧将军何澹之前将军郭铨与郭昶之守湓口【骧思将翻澹徒览翻昶丑两翻湓蒲奔翻】于道自作起居注【杜佑通典曰周官有左右史葢今起居注之本动则左史书之言则右史书之左史记言右史记事汉武帝有禁中起居注后汉马皇后撰明帝起居注则汉起居注似在宫中为女史之任其后起居皆近侍之臣録记也歴代有其职而无其官后魏始置起居令史每行幸宴防则在御左右记録帝言后又别置修起居注】叙讨刘裕事自谓经略举无遗策诸军违节度以致犇败专覃思著述【覃深也广也思相吏翻】不暇与羣下议时事起居注既成宣示逺近　丙戌刘裕称受帝密诏以武陵王遵承制总百官行事加侍中大将军因大赦惟桓一族不宥　刘敬宣髙雅之结青州大姓及鲜卑豪帅谋杀南燕主备徳【帅所类翻】推司马休之为主备徳以刘轨为司空甚宠信之雅之欲邀轨同谋敬宣曰刘公衰老有安齐之志不可告也雅之卒告之【卒子恤翻】轨不从谋颇泄敬宣等南走南燕人收轨杀之追及雅之又杀之敬宣休之至淮泗间闻桓败遂来归【敬宣等奔南燕事见上卷元兴元年】刘裕以敬宣为晋陵太守　南燕主备徳闻桓败命北地王钟等将兵欲取江南会备徳有疾而止【昔鲁庄公伐齐纳子纠小白自莒先入所以有干时之败当此之时建康已定使慕容钟等之师果进刘裕固有以待之矣将即亮翻】　夏四月己丑武陵王遵入居东宫内外毕敬迁除百官称制书教称令书以司马休之监荆益梁宁秦雍六州诸军事领荆州刺史【刘毅等之兵既进故预以休之镇南蕃监工衔翻雍于用翻】庚寅桓挟帝至江陵桓石康纳之更署置百官以卞范之为尚书仆射自以犇败之后恐威令不行乃更增峻刑罚众益离怨殷仲文谏怒曰今以诸将失律天文不利故还都旧楚而羣小纷纷妄兴异议方当纠之以猛未可施之以寛也荆江诸郡闻播越有上表犇问起居者皆不受更令所在贺迁新都【唐人所谓难将一人手掩尽天下目桓是也】初王谧为佐命元臣之受禅【禅时战翻】谧手解帝玺绶【玺斯氏翻绶音受】及败众谓谧宜诛刘裕特保全之刘毅尝因朝会问谧玺绶所在【玺斯氏翻绶音受朝直遥翻】谧内不自安逃犇曲阿【刘昫曰唐润州丹杨县古曲阿县也】裕牋白武陵王迎还复位　桓兄子歆引氐帅杨秋冦歴阳【帅所类翻】魏咏之帅诸葛长民刘敬宣刘钟共击破之【帅读曰率下同】斩杨秋于练固【练固在歴阳西北】使武卫将军庾稚祖江夏太守桓道恭帅数千人就何澹之等共守湓口何无忌刘道规至桑落洲【桑落洲在湓城东北大江中杜佑曰桑落洲在江洲都昌县汉之彭泽县也】庚戌澹之等引舟师逆战澹之常所乘舫【舫甫妄翻方舟也】羽仪旗帜甚盛【帜昌志翻】无忌曰贼帅必不居此【帅所类翻】欲诈我耳宜亟攻之众曰澹之不在其中得之无益无忌曰今众寡不敌战无全胜澹之既不居此舫战士必弱我以劲兵攻之必得之得之则彼势沮而我气倍因而薄之破贼必矣【沮在吕翻】道规曰善遂徃攻而得之因传呼曰已得何澹之矣澹之军中惊扰无忌之众亦以为然乘胜进攻澹之等大破之无忌等克湓口进据寻阳遣使奉送宗庙主祏还京师【祏音石庙中藏木主石室也既克寻阳宗庙主祏乃得还】加刘裕都督江州诸军事桑落之战胡藩所乘舰为官军所烧藩全铠入水潜行三十许步乃得登岸【舰户黯翻铠苦亥翻】时江陵路已絶【官军既克寻阳故江陵之路絶】乃还豫章刘裕素闻藩为人忠直引参领军军事　桓收集荆州兵曾未三旬有众二万楼船器械甚盛甲寅复帅诸军挟帝东下以苻宏领梁州刺史为前锋又使散骑常侍徐放先行説刘裕等曰若能旋军散甲当与之更始各授位任令不失分【复扶又翻説输芮翻更工衡翻分抶问翻】刘裕以诸葛长民都督淮北诸军事镇山阳以刘敬宣为江州刺史　柔然可汗社崘従弟悦代大郍谋杀社崘【崘卢昆翻従才用翻郍与那同奴何翻】不克犇魏　燕王熙于龙腾苑起逍遥宫连房数百凿曲光海盛夏士卒不得休息暍死者大半【去年熈起龙腾苑暍于歇翻伤暑也】　西凉世子谭卒　刘毅何无忌刘道规下邳太守平昌孟懐玉帅众自寻阳西上【帅读曰率上时掌翻】五月癸酉与桓遇于峥嵘洲【水经注江水东过武口又东右得李姥浦北对峥嵘洲刘毅破桓处在今黄州夀昌军之间杜佑曰峥嵘洲在鄂州武昌县峥仕耕翻嵘户萌翻】毅等兵不满万人而战士数万众惮之欲退还寻阳道规曰不可彼众我寡彊弱异势今若畏懦不进必为所乘虽至寻阳岂能自固虽窃名雄豪内实恇怯【恇曲阳翻亦怯也】加之已经犇败众无固心决机两阵将雄者克【将即亮翻】不在众也因麾众先进毅等从之常漾舸于舫侧以备败走【舸古我翻】由是众莫有鬭心毅等乘风縦火尽鋭争先众大溃烧辎重夜遁【重直用翻】郭铨诣毅降故将刘统冯稚等聚党四百人袭破寻阳城【降户江翻将即亮翻】毅遣建威将军刘懐肃讨平之懐肃懐敬之弟也【刘懐敬见一百一十一卷隆安三年】挟帝单舸西走留永安何皇后及王皇后于巴陵【永安何皇后穆帝章皇后也王皇后帝之后也】殷仲文时在舰求出别船收集散卒因叛奉二后犇夏口【夏户雅翻】遂还建康己卯与帝入江陵冯该劝使更下战不从欲犇汉中就桓希【桓希时为梁州刺史】而人情乖沮号令不行【沮在吕翻】庚辰夜中处分欲发【处昌吕翻分扶问翻】城内已乱乃与亲近腹心百余人乘马出城西走至城门左右于闇中斫不中【不中竹仲翻】其徒更相杀害【更工衡翻】前后交横仅得至船左右分散惟卞范之在侧辛巳荆州别驾王康产奉帝入南郡府舍太守王腾之帅文武为侍卫【帅读曰率下同】将之汉中屯骑校尉毛脩之璩之弟子也诱入蜀従之【诱音酉】宁州刺史毛璠【璠音繁】璩之弟也卒于官璩使其兄孙祐之及参军费恬帅数百人送璠归江陵【费扶沸翻】壬午遇于枚回洲【水经注江水迳江陵县南有州曰枚回洲】祐之恬迎击矢下如雨嬖人丁仙期万葢等以身蔽皆死【嬖卑义翻又愽计翻】益州督防汉嘉冯迁抽刀前欲击拔头上玉导与之【魏晋以来冠帻有簮有导至尊以玉为之导引也所以引髪入冠帻之内也】曰汝何人敢杀天子迁曰我杀天子之贼耳遂斩之又斩桓石康桓濬庾赜之【赜土革翻】执桓升送江陵斩于市乘舆返正于江陵以毛脩之为骁骑将军【乘绳证翻骁坚尧翻骑竒寄翻】甲寅大赦诸以畏逼従逆者一无所问戊寅奉神主于太庙【纳寻阳所奉送宗庙主祏也】刘毅等传送首枭于大桁【传株恋翻枭坚尧翻】毅等既战胜以为大事已定不急追蹑又遇风船未能进死防一旬【防居希翻又音祈】诸军犹未至时桓谦匿于沮中【防沮水上下为沮中临沮上黄二县皆其地也沮干余翻】扬武将军桓振匿于华容浦【华容县自汉以来属南郡水经注江水左迆为中夏口右则中郎浦出焉华容县今在监利县界晋书振传曰匿于华容之涌中左传阎敖游涌而逸杜预注云涌水在南郡华容县涌音勇】故将王稚徽戍巴陵遣人报振云桓歆已克京邑冯稚复克寻阳【将即亮翻复扶又翻下复陷同】刘毅诸军并中路败退振大喜聚党得二百人袭江陵桓谦亦聚众应之闰月己丑复陷江陵杀王康产王腾之振见帝于行宫跃马奋戈直至阶下问桓升所在闻其已死瞠目谓帝曰【瞠七人翻】臣门户何负国家而屠灭若是琅邪王徳文下牀谓曰此岂我兄弟意邪振欲杀帝谦苦禁之乃下马敛容致拜而出壬辰振为举哀立丧庭諡曰武悼皇帝【为于伪翻】癸巳谦等帅羣臣奉玺绶于帝曰【帅读曰率】主上法尧禅舜今楚祚不终百姓之心复归于晋矣以琅邪王徳文领徐州刺史振为都督八郡诸军事荆州刺史谦复为侍中卫将军加江豫二州刺史帝侍御左右皆振之腹心振少薄行不以子妷齿之【行下孟翻以年叙长防为齿又齿列也言不使预子侄之列】至是叹曰公昔不早用我遂致此败若使公在我为前锋天下不足定也今独作此安归乎遂纵意酒色肆行诛杀谦劝振引兵下战已守江陵振素轻谦不从其言刘毅至巴陵诛王稚徽何无忌刘道规进攻桓谦于马头【马头岸在大江南岸北对江津口】桓蔚于龙泉【水经注灵溪之东有龙陂广贠二百余步水至渊深有龙见于其中故曰龙陂】皆破之蔚秘之子也【桓秘见一百三卷孝武宁康元年】无忌欲乘胜直趣江陵【趣七喻翻】道规曰兵法屈申有时不可茍进诸桓世居西楚羣小皆为竭力振勇冠三军【为于伪翻冠古玩翻】难与争锋且可息兵养鋭徐以计策縻之不忧不克无忌不从振逆战于灵溪【水经注江水自江陵县南东迳燕尾洲北合灵溪水江溪之会有灵溪戍背阿面江西带灵溪】冯该以兵会之无忌等大败死者千余人退还寻阳与刘毅等上牋请罪【上时掌翻】刘裕以毅节度诸军免其青州刺史桓振以桓蔚为雍州刺史镇襄阳【雍于用翻】柳约之罗述甄季之闻桓死自白帝进军至枝江【枝江县自汉以来属南郡我朝省为镇属松滋县甄之人翻】闻何无忌等败于灵溪亦引兵退俄而述季之皆病约之诣桓振伪降欲谋袭振事泄振杀之约之司马时延祖【时姓也】涪陵太守文处茂收其余众保涪陵【处昌吕翻涪音浮】六月毛璩遣将攻汉中斩桓希璩自领梁州　秋七月戊申永安皇后何氏崩　燕苻昭仪有疾龙城人王荣自言能疗之昭仪卒【卒子恤翻】燕王熙立荣于公车门支解而焚之　八月癸酉葬穆章皇后于永平陵　魏置六谒官凖古六卿　九月刁骋谋反伏诛刁氏遂亡【刁逵之诛惟赦骋而雍得逃走投北骋又诛则江南之刁氏亡矣】刁氏素富奴客縦横【横尸孟翻】专固山泽为京口之患刘裕散其资蓄令民称力而取之【称尺证翻】弥日不尽时州郡饥弊民赖之以济乞伏干归及杨盛战于竹岭【上邽西南有南山竹岭】为盛所败【败补迈翻】　西凉公暠立子歆为世子【暠古老翻】　魏主珪临昭阳殿改补百官引朝臣文武亲加铨择随才授任【朝直遥翻】列爵四等王封大郡公封小郡侯封大县伯封小县其品第一至第四旧臣有功无爵者追封之宗室疏逺及异姓袭封者降爵有差又置散官五等其品第五至第九【散悉亶翻】文官造士才能秀异武官堪为将帅者其品亦比第五至第九【将即亮翻帅所类翻】百官有阙则取于其中以补之其官名多不用汉魏之旧效上古龙官鸟官【左传郯子曰昔太皥氏以龙纪故为龙师而龙名我髙祖少皥挚之立也凤鸟适至故为鸟师而鸟名凤鸟氏歴正也乌氏司分者也伯赵氏司至者也青乌氏司啓者也丹鸟氏司闭者也祝鸠氏司徒也鵙鸠氏司马也鸣鸠氏司空也爽鸠氏司冦也鹘鸠氏司事也五鸠鸠民者也五雉为五工正九扈为九农正杜预注曰太皥氏有龙瑞故以龙名官应劭曰以龙纪其官长春官为青龙夏官为赤龙秋官为白龙冬官为黑龙中官为黄龙张晏曰庖牺将兴神龙负图而至因以名官与师也】谓诸曹之使为鳬鸭【魏书官氏志作诸曹走使】取其飞之迅疾也谓官伺察者为白鹭取其延颈逺望也余皆类此　卢循冦南海攻番禺【番音潘禺音愚】广州刺史濮阳呉隠之拒守百余日【濮博木翻】冬十月壬戌循夜袭城而陷之烧府舍民室俱尽执呉隠之循自称平南将军摄广州事聚烧骨为共冡葬于洲上得髑髅三万余枚【髑徒谷翻髅郎侯翻説文曰髑髅顶也】又使徐道覆改始兴【呉孙皓甘露元年分桂阳南部都尉立始兴郡唐为韶州】执始兴相阮腆之【相息亮翻腆它典翻】刘裕领青州刺史【刘毅免青州裕自领之】刘敬宣在寻阳聚粮缮船未尝无备故何无忌等虽败退赖以复振【复扶又翻下复自同】桓兄子亮自称江州刺史冦豫章敬宣击破之刘毅何无忌刘道规复自寻阳西上至夏口【夏戸雅翻】桓振遣镇东将军冯该守东岸扬武将军孟山图据鲁山城辅国将军桓仙客守偃月垒众合万人水陆相援毅攻鲁山城道规攻偃月垒无忌遏中流自辰至午二城俱溃【汉水与江防于鲁山西南汉水之左有却月城亦曰偃月垒故曲陵县也后更为沙羡县治】生禽山图仙客该走石城【走音奏竟陵县古石城戍也郢州图经曰子城三面墉基皆天造正西絶壁下临汉江石城之名葢本于此】　辛巳魏大赦改元天赐筑西宫十一月魏主珪如西宫命宗室置宗师八国置大师小师州郡亦各置师以辨宗党举才行如魏晋中正之职【魏书官氏志曰以八国姓族难分故国立大师小师令辨其宗党品举人才自八国以外郡各立师职分如八国比今之中正也宗室立宗宗师亦如州郡八国之职行下孟翻】　燕王熙与苻后游畋北登白鹿山东逾青岭【水经注大辽水东南过辽东郡房县西又右防白狼水水出右北平白狼县东南北屈迳白鹿山西即白狼山也青岭即青陉在龙城东南四百余里魏收地形志建徳郡石城县有白鹿山祠】南临沧海而还【沧海在辽西郡海阳县南还从宣翻又如字】士卒为虎狼所杀及冻死者五千余人　十二月刘毅等进克巴陵毅号令严整所过百姓安悦刘裕复以毅为兖州刺史桓振以桓放之为益州刺史屯西陵文处茂击破之放之走还江陵　髙句丽侵燕【句如字又音驹丽力知翻】　戊辰魏主珪如豺山宫　是嵗晋民避乱襁负之淮北者道路相属【襁居两翻属之欲翻】













　　资治通鉴卷一百十三
　　钦定四库全书
　　资治通鉴卷一百十四
　　宋　司马光　撰
　　胡三省　音注
　　晋纪三十六【起旃蒙大荒落尽着雍涒滩凡四年】
　　安皇帝已
　　义熙元年春正月南阳太守扶风鲁宗之起兵袭襄阳桓蔚走江陵【蔚纡勿翻】己丑刘毅等诸军至马头桓振挟帝出屯江津【江津戍在江陵南临江浒荆州记曰江陵县东三里有津乡水经注江陵城南有马牧城此洲始自枚回下迄于此长七十余里洲上有奉城江津长所治】遣使求割江荆二州奉送天子毅等不许辛卯宗之击破振将温楷于柞溪【水经注柞溪水出江陵县北葢诸池散流咸所防合积以成川东流迳鲁宗之垒南又东注船官湖将即亮翻柞才各翻又音作】进屯纪南【郡国志江陵县北十余里有纪南城】振留桓谦冯该守江陵引兵与宗之战大破之刘毅等击破冯该于豫章口【水经注江水过江陵而东得豫章口夏水所通也西北有豫章冈葢因冈而得名其地去江陵城二十里】桓谦弃城走毅等入江陵执卞范之等斩之桓振还望见火起知城已陷其众皆溃振逃于涢川【水经注涢水出汉南阳郡蔡阳县东南大洪山东南流过随县西又南过江夏安陆县西又东南入于夏涢音云】乙未诏大处分悉委冠军将军刘毅【处昌吕翻分扶问翻冠古玩翻】戊戌大赦改元惟桓氏不原以桓冲忠于王室特宥其孙以鲁宗之为雍州刺史毛璩为征西将军都督益梁秦凉宁五州诸军事璩弟瑾为梁秦二州刺史瑗为宁州刺史【雍于用翻璩求于翻瑾渠吝翻瑗于眷翻】刘懐肃追斩冯该于石城桓谦桓怡桓蔚桓谧何澹之温楷皆奔秦【蔚纡勿翻澹徒览翻】怡之弟也【桓死见上卷上年】燕王熙伐髙句丽【句如字又音驹丽力知翻】戊申攻辽东城且陷熙命将士毋得先登俟刬平其城朕与皇后乘辇而入【刬楚限翻】由是城中得严备不克而还【后齐髙纬之攻晋州亦若是矣还従宣翻又如字】秦王兴以鸠摩罗什为国师奉之如神亲帅羣臣及沙门聴罗什讲佛经【帅读曰率下同】又命罗什翻译西域经论三百余卷【古之译者传四夷之言今罗什翻夷言为华言故曰译】大营塔寺沙门坐禅者常以千数【禅静也寂也传灯録曰禅有五有凡夫禅有外道禅有小乘禅有大乘禅有最上乘禅禅时连翻】公卿以下皆奉佛由是州郡化之事佛者十室而九　乞伏干归击吐谷浑大孩大破之俘万余口而还大孩走死胡园【晋书吐谷浑传吐谷浑王乌纥堤一名大孩胡园作胡国孩何开翻】视罴世子树洛干帅其余众数千家奔莫何川【莫何山在西倾山东北西倾亦名嵹台山帅读曰率】自称车骑大将军大单于吐谷浑王【骑竒寄翻单音蝉】树洛干轻徭薄赋信赏必罚吐谷浑复兴【复扶又翻】沙漒诸戎皆附之【段国曰浇河郡西南一百七十里有黄沙南北一百二十里东西七十里西极大扬川望之若人委糒糠于地不生草木荡然黄沙周回数百里洮水出嵹台山东北迳吐谷浑中自洮嵹南北三百里中地草皆是龙须而无樵柴谓之嵹川漒渠良翻】　西凉公暠自称大将军大都督领秦凉二州牧【暠古老翻】大赦改元建初遣舍人黄始梁兴间行奉表诣建康【间古苋翻】　二月丁巳留台备法驾迎帝于江陵刘毅刘道规留屯夏口【夏户雅翻】何无忌奉帝东还　初毛璩闻桓振陷江陵帅众三万顺流东下将讨之使其弟西夷校尉瑾蜀郡太守瑗出外水【璩求于翻瑾渠吝翻瑗于眷翻蜀有内水外水内水涪水也外水即蜀江源于岷山者】参军巴西谯縦侯晖出涪水蜀人不乐逺征晖至五城水口【涪音浮乐音洛水经注涪水自南安郡南流其枝流西迳广汉五城县为五城水又西至成都入于江又曰江水东絶緜洛迳五城界至广都北岸南入于江谓之五城水口斯为北江沈约宋志五城县属广汉郡晋武帝咸寜四年立华阳国志云汉时立仓五县人尉部主之晋因立五城县在五城山按五代志蜀郡武县旧曰伍城武县唐属梓州】与巴西阳昧谋作乱【昩莫葛翻】纵为人和谨蜀人爱之晖昩共逼纵为主纵不可走投于水引出以兵逼纵登舆纵又投地叩头固辞晖纵于舆还袭毛瑾于涪城杀之【涪音浮】推纵为梁秦二州刺史璩至略城【据晋书毛璩传略城去成都四百里】闻变奔还成都遣参军王琼将兵讨之【将即亮翻】为纵弟明子所败【败补迈翻】死者什八九益州营户李腾开城纳纵兵【民有流离逃叛分配军营者为营户】杀璩及弟瑗灭其家纵称成都王以从弟洪为益州刺史以明子为巴州刺史屯白帝于是蜀大乱汉中空虚氐王杨盛遣其兄子平南将军抚据之　癸亥魏主珪还自豺山罢尚书三十六曹【魏三十六曹始见于一百九卷隆安元年】　三月桓振自郧城袭江陵【杜预曰江夏云杜县东南有郧城古郧子之国郧音云振先逃于郧川郧城葢在郧川也郧音云】荆州刺史司马休之战败奔襄阳振自称荆州刺史建威将军刘懐肃自云杜引兵驰赴与振战于沙桥【沙桥在江陵城北】刘毅遣广武将军唐兴助之临陈斩振【陈读曰阵】复取江陵【复扶又翻下复诣寻复复説同】甲午帝至建康乙未百官诣阙请罪诏令复职尚书殷仲文以朝廷音乐未备言于刘裕请治之【治直之翻】裕曰今日不暇给且性所不解【解户买翻晓也下同】仲文曰好之自解裕曰正以解则好之故不习耳【英雄之言政自度越常流世之嗜音者可以自省矣好呼到翻】　庚子以琅邪王徳文为大司马武陵王遵为太保刘裕为侍中车骑将军都督中外诸军事徐青二州刺史如故刘毅为左将军何无忌为右将军督豫州扬州五郡军事豫州刺史刘道规为辅国将军督淮北诸军事并州刺史魏咏之为征虏将军呉国内史裕固让不受加録尚书事又不受屡请归藩【归藩归京口也】诏百官敦劝帝亲幸其第裕惶惧复诣阙陈请乃聴归藩以魏咏之为荆州刺史代司马休之初刘毅尝为刘敬宣宁朔参军【刘敬宣为寜朔将军毅为参军】时人或以雄杰许之敬宣曰夫非常之才自有调度【调徒吊翻】岂得便谓此君为人豪邪此君之性外寛而内忌自伐而尚人若一旦遭遇亦当以陵上取祸耳【敬宣之论毅其知之固审矣然防以此掇祸圣人包周身之防正为是耳】毅闻而恨之及敬宣为江州辞以无功不宜授任先于毅等【先悉荐翻】裕不许毅使人言于裕曰刘敬宣不豫建义猛将劳臣方须叙报【将即亮翻】如敬宣之比宜令在后若使君不忘平生【裕参刘牢之军事牢之父子雅敬待之故云然】止可为贠外常侍耳【贠外散骑常侍魏末置】闻已授郡实为过优【敬宣自北来归裕以为晋陵太守】寻复为江州尤用骇惋【惋乌贯翻】敬宣愈不自安自表解职乃召还为宣城内史　夏四月刘裕旋镇京口改授都督荆司等十六州诸军事加领兖州刺史　卢循遣使贡献【使疏吏翻】时朝廷新定未暇征讨壬申以循为广州刺史徐道覆为始兴相循遗刘裕益智粽【遗于季翻本草曰益智子生昆仑国今岭南州郡往往有之顾微交州记曰益智叶如蘘荷茎如竹箭子从心出一枝有十子子肉白滑四破去之蜜煮为粽味辛粽作弄翻角黍也】裕报以续命汤【循以益智调裕裕以续命报之此虽浅陋亦兵机也】循以前琅邪内史王诞为平南长史诞説循曰诞本非戎旅在此无用【説输芮翻王氏江南衣冠称首故云本非戎旅】素为刘镇军所厚若得北归必蒙寄任公私际会仰答厚恩循甚然之刘裕与循书令遣呉隠之还循不从诞复説循曰【复扶又翻】将军今留呉公公私非计孙伯符岂不欲留华子鱼邪但以一境不容二君耳于是循遣隠之与诞俱还【元兴元年桓流王诞于岭南二年卢循破广州虏呉隠之诞并没于循所汉献帝建安四年华歆以豫章归孙策策死曹操表召歆孙权遣还许华户化翻】　初南燕主备徳仕秦为张掖太守【事见一百二卷海西公太和五年】其兄纳与母公孙氏居于张掖备徳之从秦王坚冦淮南也【冦淮南见一百五卷孝武帝太元八年】留金刀与其母别备徳与燕王垂举兵于山东张掖太守苻昌收纳及备徳诸子皆诛之公孙氏以老获免纳妻段氏方娠未决狱掾呼延平备徳之故吏也【掾于绢翻】窃以公孙氏及段氏逃于羌中段氏生子超十嵗而公孙氏病临卒以金刀授超曰汝得东归当以此刀还汝叔也呼延平又以超母子奔凉及吕隆降秦超随凉州民徙长安【秦徙凉州民事见上卷元兴二年】平卒段氏为超娶其女为妇超恐为秦人所録【为于伪翻録采也收也为所收采则不得归南燕矣】乃阳狂行乞秦人贱之惟东平公绍见而异之言于秦王兴曰慕容超姿干伟【公回翻】殆非真狂愿微加官爵以縻之兴召见与语超故为谬对或问而不答兴谓绍曰谚云妍皮不褁痴骨徒妄语耳乃罢遣之备徳闻纳有遗腹子在秦遣济隂人呉辩往视之【济子礼翻】辩因乡人宗正谦卖卜在长安以告超【宗正以官为氏】超不敢告其母妻潜与谦变姓名逃归南燕行至梁父【父音甫】镇南长史悦夀以告兖州刺史慕容法【南燕以法为兖州刺史镇梁父】法曰昔汉有卜者诈称卫太子【见二十三卷汉昭帝始元五年】今安知非此类也不礼之超由是与法有隙【为超立法谋反张本】备徳闻超至大喜遣骑三百迎之【骑竒寄翻下同】超至广固以金刀献于备徳备徳恸哭悲不自胜【胜音升】封超为北海王拜侍中骠骑大将军司校尉【骠匹妙翻】开府妙选时贤为之僚佐备徳无子欲以超为嗣超入则侍奉尽欢出则倾身下士【下户嫁翻】由是内外誉望翕然归之　五月桂阳太守章武王秀【义阳王望子河间王洪生子威徙封章武传至孙无嗣河间王钦以子范之继之秀范之子也】及益州刺史司马轨之谋反伏诛秀妻桓振之妹也故自疑而反桓余党桓亮苻宏等拥众冦乱郡县者以十数刘
　　毅刘道规檀祗等分兵讨灭之荆湘江豫皆平诏以毅为都督淮南等五郡军事豫州刺史【淮南庐江歴阳晋熙安丰凡五郡】何无忌为都督江东五郡军事会稽内史【会工外翻】　北青州刺史刘该反引魏为援【隆安五年刘该固尝降魏矣沈约曰江左青州治广陵】清河阳平二郡太守孙全聚众应之六月魏豫州刺史索度真大将斛斯兰【斛斯亦虏姓也】冦徐州围彭城刘裕遣其弟南彭城内史道怜东海太守孟龙符将兵救之【将即亮翻】斩该及全魏兵败走龙符懐玉之弟也　秦陇西公硕徳伐仇池屡破杨盛兵将军敛俱攻汉中【敛羌之种姓俱其名】防成固徙流民三千余家于闗中秋七月杨盛请降于秦【降户江翻】秦以盛为都督益宁二州诸军事征南大将军益州牧　刘裕遣使求和于秦【使疏吏翻】且求南乡等诸郡秦王兴许之羣臣咸以为不可兴曰天下之善一也刘裕防起细微能诛讨桓兴复晋室内厘庶政外修封疆吾何惜数郡不以成其美乎遂割南乡顺阳新野舞隂等十二郡归于晋【隆安二年淮汉以北多降于秦此十二郡葢皆在汉北汉建安中割南阳右壤为南乡郡晋立顺阳郡以南乡为县盖其后复分立郡也案晋南乡郡秦汉隂县及鄼县之地今为光化军舞隂县属南阳郡未知立郡之始】八月燕辽西太守邵顔有罪亡命为盗九月中常侍郭仲讨斩之　汝水竭【汝当作女郭缘生述征记齐桓公冢在齐城南二十里冢东有女水或曰齐桓公女冢在其上故以名水女水导川东北流甚有神焉化隆则水生政薄则津竭地理志葂头山女水所出东北至临菑入钜淀钜淀即汉钜定地晋书地理志女水出齐国东安平县东北】南燕主备徳恶之【恶乌路翻】俄而寝疾北海王超请祷之备徳曰人主之命短长在天非汝水所能制也固请不许戊午备徳引见羣臣于东阳殿【见贤遍翻】议立超为太子俄而地震百官惊恐备徳亦不自安还宫是夜疾笃瞑不能言段后大呼今召中书作诏立超可乎【呼火故翻】备徳开目颔之乃立超为皇太子大赦备徳寻卒【年七十】为十余棺夜分出四门潜瘗山谷【瘗一计翻】己未超即皇帝位【超字祖明徳兄北海王纳之子】大赦改元太上尊段后为皇太后以北地王钟都督中外诸军録尚书事慕容法为征南大将军都督徐兖扬南兖四州诸军事加慕容镇开府仪同三司以尚书令封孚为大尉麴【麴当作鞠】仲为司空封嵩为尚书左仆射癸亥虚葬备徳于东阳陵諡曰献武皇帝庙号世宗超引所亲公孙五楼为腹心备徳故大臣北地王钟段宏等皆不自安求补外职超以钟为青州牧宏为徐州刺史公孙五楼为武卫将军领屯骑校尉内参政事封孚谏曰臣闻亲不处外羇不处内【左传申无宇谏楚灵王曰亲不在外羇不在内处昌吕翻】钟国之宗臣社稷所赖宏外戚懿望百姓具瞻正应参翼百揆不宜逺镇外方今钟等出藩五楼内辅臣窃未安超不从钟宏心皆不平相谓曰黄犬之皮恐终补狐裘也【史记驺忌相齐淳于髠谓之曰狐裘虽弊不可补以黄狗之皮驺忌曰谨受令请谨择君子母杂小人其间】五楼闻而恨之　魏咏之卒江陵令罗脩谋举兵袭江陵奉王慧龙为主刘裕以并州刺史刘道规为都督荆宁等六州诸军事荆州刺史脩不果发奉慧龙奔秦【慧龙得免见上卷元兴三年】　乞伏干归伐仇池为杨盛所败【败补迈翻】西凉公暠与长史张邈谋徙都酒泉以逼沮渠蒙逊【沮子余翻】以张体顺为建康太守镇乐涫【汉志乐涫县属酒泉郡张氏分为建康郡涫音官】以宋繇为敦煌护军与其子敦煌太守让镇敦煌遂迁于酒泉【李暠迁酒泉欲以逼沮渠蒙逊安知反为蒙逊所逼邪敦徒门翻】暠手令戒诸子以为从政者当审慎赏罚勿任爱憎近忠正逺佞谀【近其靳翻逺于愿翻】勿使左右窃弄威福毁誉之来当研覈真伪聴讼折狱必和顔任理慎勿逆诈亿必【朱子曰逆未至而迎之也诈谓人欺已也亿未见而意之也必期必也誉音余】轻加声色务广咨询勿自专用吾莅事五年虽未能息民然含垢匿瑕朝为冦讐夕委心膂粗无负于新旧【粗坐五翻】事任公平坦然无纇【纇卢对翻丝节也庇也】初不容懐有所损益计近则如不足经逺乃为有余庶亦无愧前人也　十二月燕王熙袭契丹【契丹本东胡种其先为匈奴所破保鲜卑山魏青龙中部酋轲比能桀骜为幽州刺史王雄所杀部众遂微逃潢水之南黄龙之北后自号曰契丹种类繁盛契欺吉翻程大昌曰契丹之契读如吃】
　　二年春正月甲申魏主珪如豺山宫诸州置三刺史郡置三太守县置三令长刺史令长各之州县【长知两翻之往也】太守虽置而未临民功臣为州者皆徴还京师以爵归第　益州刺史司马荣期击谯明子于白帝破之　燕王熙至陉北【陉北冷陉山之北也陉音刑】畏契丹之众欲还苻后不聴戊申遂弃辎重【重直用翻】轻兵袭髙句丽　南燕主超猜虐日甚政出权幸盘于游畋【盘乐也言乐于田猎游逸】封孚韩屡谏不聴【丁度曰竹角翻】超尝临轩问孚曰朕可方前世何主对曰桀纣超慙怒孚徐步而出不为改容【为于伪翻】鞠仲谓孚曰与天子言何得如是宜还谢孚曰行年七十惟求死所耳竟不谢超以其时望优容之　桓之乱河间王昙之子国璠叔璠奔南燕【河间王颙死无后元帝以彭城王植子融为颙嗣薨又无子帝复寻以彭城王释子钦为融嗣钦薨昙之嗣昙之薨国镇嗣国璠盖国镇兄弟刘裕兴复簒意未彰国璠宜如刘敬宣辈南归可也乃攻扰晋边者钦孙秀嗣封章武国璠従兄弟也秀以桓振妹婿谋反诛故国璠兄弟不敢南归耳岂知裕之必簒哉昙徒含翻璠孚袁翻】二月甲戌国璠等攻陷弋阳　燕军行三千余里士马疲冻死者属路【属之欲翻】攻髙句丽木底城不克而还【木底城在南苏之东唐置木底州句如字又音驹丽力知翻】夕阳公云伤于矢且畏燕王熙之虐遂以疾去官【为后燕人弑熙立云张本】　三月庚子魏主珪还平城夏四月庚申复如豺山宫【复扶又翻】甲午还平城　柔然社崘侵魏边【崘卢昆翻】五月燕主寳之子博陵公防上党公昭皆以嫌疑赐死六月秦陇西公硕徳自上邽入朝秦王兴为之大赦
　　【为于伪翻】及归送之至雍乃还【雍于用翻】兴事晋公绪及硕徳皆如家人礼车马服玩先奉二叔而自服其次国家大政皆咨而后行　秃髪傉檀伐沮渠蒙逊【傉奴沃翻沮子余翻】蒙逊婴城固守傉檀至赤泉而还【赤泉在张掖氐池县北】献马三千匹羊三万口于秦秦王兴以为忠以傉檀为都督河右诸军事车骑大将军凉州刺史镇姑臧徴王尚还长安凉州人申屠英等遣主簿胡威诣长安请留尚兴弗许威见兴流涕言曰臣州奉戴王化于兹五年【隆安五年九月吕隆降秦至是犹未五朞】土宇僻逺威灵不接士民尝胆抆血共守孤城【抆武粉翻又文运翻拭也】仰恃陛下圣徳俯杖良牧仁政克自保全以至今日陛下奈何乃以臣等贸马三千匹羊三万口【贸音茂易也市卖也】贱人贵畜【畜许又翻】毋乃不可若军国须马直烦尚书一符臣州三千余户各输一马朝下夕办何难之有昔汉武倾天下之资力开拓河西以断匈奴右臂今陛下无故弃五郡之地忠良华族以资暴虏【断丁管翻此五郡谓汉所开武威张掖敦煌酒泉金城】岂惟臣州士民坠于涂炭恐方为圣朝旰食之忧【旰古案翻】兴悔之使西平人车普驰止王尚又遣使谕傉檀会傉檀已帅步骑三万军于五涧【五涧在姑臧南车尺遮翻使疏吏翻帅读曰率】普先以状告之傉檀遽逼遣王尚尚出自清阳门傉檀入自凉风门【清阳当作青阳凉风门姑臧城南门】别驾宗敞送尚还长安【宗姓也汉有南阳宗资】傉檀谓敞曰吾得凉州三千余家情之所寄惟卿一人奈何舍我去乎敞曰今送旧君所以忠于殿下也傉檀曰吾新牧贵州懐逺安迩之略如何敞曰凉土虽弊形胜之地殿下恵抚其民收其贤俊以建功名其何求不获因荐本州文武名士十余人傉檀嘉纳之王尚至长安兴以为尚书傉檀燕羣臣于宣徳堂仰视叹曰古人有言作者不居居者不作信矣武威孟祎曰昔张文王始为此堂于今百年十有二主矣【张骏卒私諡曰文王张氏自骏至重华耀灵祚靓天锡凡六主梁熙吕光吕绍吕纂吕隆王尚又六主通十二主祎许韦翻】惟履信思顺者可以久处【处昌吕翻】傉檀善之　魏主珪规度平城【度徒洛翻】欲拟邺洛长安修广宫室以济阳太守莫题有巧思【恵帝分陈留为济阳国后因以为郡济子礼翻思相吏翻】召见与之商功题久侍稍怠珪怒赐死题含之孙也【此莫题非髙邑公莫题莫含见八十九卷愍帝建兴三年】于是发八部五百里内男丁筑灅南宫【魏先有八部大人既得中原建平城为代都分布八部于畿内灅力水翻】阙门髙十余丈【髙居傲翻】穿沟池广苑囿规立外城方二十里分置市里三十日罢　秋七月魏太尉宜都丁公穆崇薨【周公諡法述义不克曰丁】　八月秃发傉檀以兴城侯文支镇姑臧自还乐都【乐音洛】虽受秦爵命然其车服礼仪皆如王者甲辰魏主珪如豺山宫遂之石漠【自隂山以北皆大漠有白漠黒漠石漠白黑二漠以其色为名石漠葢其地皆石据北史石漠在汉定襄郡武要县西北塞外】九月度漠北癸巳南还长川【水经注长川城在柔镇西】刘裕闻谯纵反遣龙骧将军毛修之将兵与司马荣期文处茂时延祖共讨之【处昌吕翻】修之至宕渠【宕渠县汉属巴郡刘蜀分属巴西郡恵帝复分巴西置宕渠郡按五代志果州南充县旧置宕渠郡合州石镜县亦置宕渠郡皆当自白帝上成都之路宕徒浪翻】荣期为其参军杨承祖所杀承祖自称巴州刺史修之退还白帝秃发傉檀求好于西凉【好呼到翻】西凉公暠许之沮渠蒙
　　逊袭酒泉至安珍【安珍即汉酒泉郡安弥县也后人従省书之以弥为弥传写之讹又以弥为珍】暠战败城守蒙逊引还　南燕公孙五楼欲擅朝权【朝直遥翻】譛北地王钟于南燕主超请诛之南燕主备徳之卒也【卒子恤翻】慕容法不奔丧超遣使让之【使疏吏翻】法惧遂与钟及段宏谋反超闻之徴钟钟称疾不至超收其党侍中慕容统等杀之征南司马卜珍告左仆射封嵩数与法往来疑有姧超收嵩下廷尉太后惧泣告超曰嵩数遣黄门令牟常説吾云帝非太后所生恐依永康故事【数所角翻説输芮翻下遐稼翻燕主寳永康元年逼杀其母段氏事见一百八卷孝武帝太元二十一年】我妇人识浅恐帝见杀即以语法法为谋见误知复何言【语牛倨翻复扶又翻】超乃车裂嵩西中郎将封融犇魏超遣慕容镇攻青州慕容昱攻徐州右仆射济阳王凝及韩范攻兖州【南燕青州刺史镇东莱徐州刺史镇莒城兖州刺史镇梁父济子礼翻】昱拔莒城段宏犇魏封融与羣盗袭石塞城杀镇西大将军余郁国中振恐济阳王凝谋杀韩范袭广固范知之勒兵攻凝凝犇梁父范并将其众攻梁父克之【父音甫】法出犇魏凝出犇秦慕容镇克青州钟杀其妻子为地道以出与髙都公始皆奔秦秦以钟为始平太守凝为侍中南燕主超好变更旧制朝野多不悦又欲复肉刑増置烹轘之法【好呼到翻更工衡翻轘户惯翻车裂也】众议不合而止冬十月封孚卒【慕容超之立虽非少主乃国疑而大臣未附之时超不能推心和辑使之阻兵以至于奔亡超谁与立哉虽刘裕之兵未至固知其必灭矣】　尚书论建义功奏封刘裕豫章郡公刘毅南平郡公何无忌安成郡公自余封赏有差　梁州刺史刘稚反刘毅遣将讨禽之【将即亮翻】　庚申魏主珪还平城　乙亥以左将军孔安国为尚书左仆射　十一月秃发傉檀迁于姑臧　乞伏干归入朝于秦【朝直遥翻】十二月以何无忌为都督荆江豫三州八郡军事江
　　州刺史【八郡葢荆州之武昌江州之寻阳豫章庐陵临川鄱阳南康豫州之晋熙】　是嵗桓石绥与司马国璠陈袭聚众胡桃山为冦【胡桃山当在歴阳郡界璠孚袁翻】刘毅遣司马刘懐肃讨破之石绥石生之弟也三年春正月辛丑朔燕大赦改元建始　秦王兴以乞伏干归寖彊难制留为主客尚书【汉成帝置四曹尚书其四曰主客主外国夷狄事】以其世子炽磐行西夷校尉监其部众【是后秦政渐衰炽磐日以盛而干归亦不可得而留矣炽昌志翻校户教翻监工衡翻】　二月己酉刘裕诣建康固辞新所除官欲诣廷尉诏从其所守裕乃还丹徒　魏主珪立其子修为河间王处文为长乐王【处昌吕翻乐音洛】连为广平王黎为京兆王殷仲文素有才望自谓宜当朝政悒悒不得志【悒悒忧悒不自安之意仲文党于桓以才望希进而不得进故不自安也朝直遥翻】出为东阳太守尤不乐【乐音洛】何无忌素慕其名东阳无忌所统【无忌都督浙江东五郡东阳其一也】仲文许便道修谒无忌喜钦迟之【迟直吏翻待也后企迟同】而仲文失志恍惚遂不过府【府谓督府何无忌治所也恍呼广翻惚音忽】无忌以为薄已大怒会南燕入冦无忌言于刘裕曰桓殷仲文乃腹心之疾北虏不足忧也闰月刘裕府将骆氷谋作乱【将即亮翻】事觉裕斩之因言氷与仲文桓石松曹靖之卞承之刘延祖潜相连结谋立桓为主皆族诛之　燕王熙为其后苻氏起承华殿【为于伪翻】负土于北门土与谷同价宿军典军杜静载棺诣阙极谏熙斩之【北燕营州刺史镇宿军】苻氏尝季夏思冻鱼【煎鱼为冻今人多能之季夏六月暑盛则不能冻】仲冬须生地黄【本草曰地黄叶如甘露子花如脂麻花但有细斑防北人谓之牛妳子二月八月采根隂干解诸热破血通利月水】熙下有司切责不得而斩之【下遐嫁翻】夏四月癸丑苻氏卒熙哭之懑絶久而复苏【懑音闷】丧之如父母服斩衰食粥【丧息郎翻衰仓回翻】命百官于宫内设位而哭使人案检哭者无泪则罪之羣臣皆含辛以为泪髙阳王妃张氏熙之嫂也【髙阳王隆之妃】美而有巧思【思相吏翻】熙欲以为殉乃毁其禭鞾中得弊毡【禭音遂送终曰禭鞾许加翻】遂赐死右仆射韦璆等皆恐为殉沐浴俟命公卿以下至兵民户率营陵费殚府藏【璆渠尤翻藏徂浪翻】陵周围数里熙谓监作者曰善为之朕将继往【观熙此言死期将至监工衔翻】丁酉燕太后段氏去尊号出居外宫【去吕翻段氏熙之慈母也见上卷元兴二年】　氐王杨盛以平北将军符宣为梁州督护将兵入汉中【将即亮翻】秦梁州别驾吕莹等起兵应之【吕营盖为秦之梁州别驾以后面秦王兴遣南梁州刺史王敏敕谯縦观之可见】刺史王敏攻之莹等求援于盛盛遣军临浕口敏退屯武兴【水经沔水东迳白马戍南浕水入焉注云浕水北武都氐中南迳张鲁城东又南过阳平闗西而南入于沔谓之浕口有浕口城郡国县道记梁州西县本名白马城又曰浕口城刘蜀置武兴督于汉中沔阳县隋唐为兴州今沔州城古武兴城也浕音徐刃翻】盛复通于晋【孝武太元十九年杨盛来称藩其所以不与晋通者以桓之乱也复音扶又翻】晋以盛为都督陇右诸军事征西大将军开府仪同三司盛因以宣行梁州刺史【通鉴以晋纪年则以盛为都督之上不必书晋晋字当作诏字】　五月壬戌燕尚书郎苻进谋反诛进定之子也【孝武太元十一年苻定降燕见一百六卷】　魏主珪北巡至濡源【濡音乃官翻】　魏常山王遵以罪赐死　初魏主珪灭刘卫辰其子勃勃奔秦【见一百卷孝武太元十六年】秦髙平公没奕干以女妻之【妻音七细翻】勃勃魁岸美容仪性辩慧秦王兴见而竒之与论军国大事宠遇逾于勲旧兴弟邕谏曰勃勃不可近也【近音其靳翻】兴曰勃勃有济世之才吾方与之平天下奈何逆忌之乃以为安逺将军使助没奕干镇髙平以三城朔方杂夷【魏收地形志偏城郡广武县有三城唐延州丰林县古广武县地】及卫辰部众三万配之使伺魏间隙【间音古苋翻】邕固争以为不可兴曰卿何以知其为人邕曰勃勃奉上慢御众残贪猾不仁轻为去就宠之逾分【分音扶问翻】恐终为边患兴乃止久之竟以勃勃为安北将军五原公配以三交五部鲜卑及杂虏二万余落镇朔方【为勃勃病秦兴悔不用邕言张本】魏主珪归所虏秦将唐小方于秦【将音即亮翻】秦王兴请归贺狄干仍送良马千匹以赎狄伯支珪许之【秦留贺狄干见一百十二卷元兴元年狄伯支唐小方被禽亦见是年】勃勃闻秦复与魏通而怒【复音扶又翻】乃谋叛秦【楚白公胜所以作乱于楚者其事正如此】柔然可汗社崘献马八千匹于秦至大城【大城县前汉属西河郡后汉属朔方郡魏晋省崘卢昆翻】勃勃掠取之悉集其众三万余人伪畋于髙平川因袭杀没奕干而并其众勃勃自谓夏后氏之苗裔【史记及汉书皆云匈奴夏后氏苗裔淳维之后勃勃匈奴余种故云然夏户雅翻下同】六月自称大夏天王大单于【晋书曰勃勃字屈孑匈奴右贤王去卑之后刘元海之族刘武之曾孙刘卫辰之子刘武即刘虎晋书避唐国讳改虎为武单音蝉】大赦改元龙升置百官以其兄右地代为丞相封代公力俟提为大将军封魏公叱干阿利为御史大夫封梁公弟阿利罗引为司校尉若门为尚书令叱以鞬为左仆射【鞬居言翻】乙斗为右仆射贺狄干久在长安常幽闭因习读经史举止如儒者及还魏主珪见其言语衣服皆类秦人以为慕而效之怒并其弟归杀之　秦王兴以太子録尚书事　秋七月戊戌朔日有食之　汝南王遵之坐事死遵之亮之五世孙也【汝南王亮死于楚王玮之难】　癸亥燕王熙葬其后苻氏于徽平陵丧车髙大毁北门而出熙被发徒跣步从二十余里【被皮义翻从才用翻】甲子大赦初中卫将军冯防及弟侍御郎素弗皆得罪于熙熙欲杀之防亡命山泽熙赋役繁数民不堪命【数所角翻】防素弗与其从弟万泥谋曰吾辈还首无路【还首自归请罪也首式救翻】不若因民之怨共举大事可以建公侯之业事之不捷死未晚也遂相与乘车使妇人御潜入龙城匿于北部司马孙护之家及熙出送葬防等与左卫将军张兴及苻进余党作乱防素与慕容云善乃推云为主云以疾辞【云称疾见上年】防曰河间淫虐人神共怒此天亡之时也公髙氏名家何能为人养子【为养子事见百九卷隆安元年】而弃难得之运乎扶之而出防弟乳陈等帅众攻光门【帅读曰率】鼓噪而进禁卫皆散走遂入宫授甲闭门拒守中黄门赵洛生走告于熙熙曰防盗何能为朕当还诛之乃置后柩于南苑【柩巨救翻】收发贯甲驰还赴难【难乃旦翻】夜至龙城攻北门不克宿于门外乙丑云即天王位【云字子雨祖父髙和句丽之支庻慕容寳养以为子】大赦改元正始熙退入龙腾苑尚方兵褚头逾城从熙称营兵同心效顺唯俟军至熙闻之惊走而出左右莫敢迫熙从沟下潜遁良久左右怪其不还相与寻之唯得衣冠不知所适中领军慕容拔谓中常侍郭仲曰大事垂捷而帝无故自惊深可怪也然城内企迟【迟直利翻待也】至必成功不可稽留吾当先往趣城【趣七喻翻】卿留待帝得帝速来若帝未还吾得如意安抚城中徐迎未晚乃分将壮士二千余人登北城将士谓熙至皆投仗请降【将即亮翻降户江翻】既而熙久不至防兵无后继众心疑惧复下城赴苑【复扶又翻下复贰可复同】遂皆溃去防为城中人所杀丙寅熙微服匿于林中为人所执送于云云数而杀之【年二十三史言慕容熙淫虐天夺其魄身死国灭载记曰自垂至熙四世凡二十四年而灭数所具翻】并其诸子云复姓髙氏幽州刺史上庸公懿以令支降魏【令音铃又郎定翻支音祁】魏以懿为平州牧昌黎王懿评之孙也【前燕之亡慕容评之罪也】　魏主珪自濡源西如参合陂【濡乃官翻】乃还平城　秃髪傉檀复贰于秦【傉奴沃翻复扶又翻下同】遣使邀乞伏炽磐炽磐斩其使送长安【为秦袭傉檀张本使疏吏翻下同炽昌志翻】　南燕主超母妻犹在秦超遣御史中丞封恺使于秦以请之秦王兴曰昔苻氏之败太乐诸伎悉入于燕【长安之陷太乐诸伎入于西燕西燕之亡慕容垂收以归于中山中山之陷相率奔邺由是南燕得之伎渠绮翻】燕今称藩送伎或送呉口千人所请乃可得也超与羣臣议之左仆射段晖曰陛下嗣守社稷不宜以私亲之故遂降尊号且太乐先代遗音不可与也不如掠呉口与之尚书张华曰侵掠邻国兵连祸结此既能往彼亦能来非国家之福也陛下慈亲在人掌握岂可靳惜虚名不为之降屈乎【靳居焮翻为于伪翻】中书令韩范尝与秦王俱为苻氏太子舍人若使之往必得如志超从之乃使韩范聘于秦称藩奉表慕容凝言于兴曰燕王得其母妻不可复臣宜先使送伎兴乃谓范曰朕归燕王家属必矣然今天时尚热当俟秋凉八月秦使贠外散骑常侍韦宗聘于燕超与羣臣议见宗之礼张华曰陛下前既奉表今宜北面受诏封逞曰大燕七圣重光【自廆皝隽暐至垂徳超凡七主重直龙翻】奈何一旦为竖子屈节超曰吾为太后屈愿诸君勿复言【为于伪翻复扶又翻】遂北面受诏　毛修之与汉嘉太守冯迁合兵击杨承祖斩之修之欲进讨谯纵益州刺史鲍陋不可修之上表言人之所以重生实有生理可保臣之情地生涂已竭【谓其父瑾伯璩举家为蜀人所灭修之欲致死复讐不复求生路也】所以借命朝露者【朝露易晞言不久生也】庶凭天威诛夷讐逆今屡有可乘之机而陋每违期不赴臣虽効死冦庭而救援理絶将何以济刘裕乃表襄城太守刘敬宣帅众五千伐蜀【晋氏南渡置襄城郡于江南仍领繁昌等县孝武罢襄城郡为繁昌县属淮南侨郡今太平州繁昌县即其地繁昌本汉颍川郡属县因侨立而是县之名遂移于江南此襄城葢敬宣以旧郡侨领太守也帅读曰率】以刘道规为征蜀都督　魏主珪如豺山宫官告司空庾岳服饰鲜丽行止风采拟则人君【官见上卷元兴三年】珪收岳杀之　北燕王云以冯防为都督中外诸军事开府仪同三司録尚书事冯万泥为尚书令冯素弗为昌黎尹冯为征东大将军孙护为尚书左仆射张兴为辅国大将军防之弟也　九月谯纵称藩于秦秃髪傉檀将五万余人伐沮渠蒙逊【傉奴沃翻将即亮翻沮子余翻】蒙逊与战于均石大破之【均石在张掖之东西陜之西盖西郡界】蒙逊进攻西郡太守杨统于日勒降之【日勒县汉属张掖郡后分置西郡治日勒贤曰日勒故城在今甘州刚丹县东南】　冬十月秦河州刺史彭奚念叛降于秃发傉檀秦以乞伏炽磐行河州刺史【炽昌志翻】　南燕主超使左仆射张华给事中宗正元献太乐伎一百二十人于秦秦王兴乃还超母妻厚其资礼而遣之超亲帅六宫迎于马耳闗【伎渠绮翻帅读曰率据水经济南台县有马耳山闗卢水出焉魏收地形志泰山郡防县有马耳山】　夏王勃勃破鲜卑薛千等三部【薛千晋书载记作薛干蜀本作薛干】降其众以万数【降户江翻】进攻秦三城已北诸戍斩秦将杨丕姚石生等诸将皆曰陛下欲经营闗中宜先固根本使人心有所凭系髙平山川险固土田饶沃可以定都勃勃曰卿知其一未知其二吾大业草创士众未多姚兴亦一时之雄诸将用命闗中未可图也我今专固一城彼必并力于我众非其敌亡可立待不如以骁骑风驰【将即亮翻骁坚尧翻骑竒寄翻】出其不意救前则击后救后则击前使彼疲于犇命我则游食自若不及十年岭北河东尽为我有待兴既死嗣子闇弱徐取长安在吾计中矣于是侵掠岭北岭北诸城门不昼启兴乃叹曰吾不用黄儿之言以至于此【黄儿兴弟邕小字也】勃勃求婚于秃发傉檀傉檀不许十一月勃勃帅骑二万击傉檀至于支阳【枝阳县汉属金城郡晋张寔分属广武郡刘昫曰唐兰州广武县汉枝阳县杜佑曰唐会州会宁县汉枝阳县】杀伤万余人驱掠二万七千余口牛马羊数十万而还【还従宣翻又如字】傉檀帅众追之【帅读曰率】焦朗曰勃勃天姿雄健御军严整未可轻也不如从温围北渡趣万斛堆【温围水名水经河水北过武威温围县东北温围其即汉之温围县欤趣七喻翻】阻水结营扼其咽喉【咽音烟】百战百胜之术也傉檀将贺连怒曰勃勃败亡之余乌合之众奈何避之示之以弱宜急追之傉檀从之勃勃于阳武下峡凿凌埋车以塞路【凌力证翻氷也又闾承翻凿氷塞路置兵死地使人自为战塞悉则翻】勒兵逆击傉檀大破之追奔八十余里杀伤万计名臣勇将死者什六七【将即亮翻】傉檀与数骑犇南山【汉书地理志武威郡苍松县有南山松陜予谓此南山自羌中连延西平金城之界东出秦雍至于终南皆此山也傉檀所奔枝阳之南山也】防为追骑所得【防居希翻骑竒寄翻】勃勃积尸而封之号曰髑髅台【髑徒谷翻髅音娄】勃勃又败秦将张佛生于青石原【败补迈翻后汉书西羌传安定有青石岸安定唐之泾州泾州有青石岭】俘斩五千余人傉檀惧外冦之逼徙三百里内民皆入姑臧国人骇怨屠各成七儿因之作乱【屠直于翻】一夕聚众至数千人殿中都尉张猛大言于众曰主上阳武之败盖恃众故也责躬悔过何损于明而诸君遽从此小人为不义之事殿中兵今至祸在目前矣众闻之皆散七儿犇晏然追斩之军谘祭酒梁裒辅国司马边宪等谋反傉檀皆杀之【自是之后秃髪氏之势日以衰矣】魏主珪还平城　十二月戊子武冈文恭侯王谧薨【諡法既过能改曰恭】　是嵗西凉公暠以前表未报【前奉表见上元年暠古老翻】复遣沙门法泉间行奉表诣建康【复扶又翻间古苋翻】
　　四年春正月甲辰以琅邪王徳文领司徒刘毅等不欲刘裕入辅政议以中领军谢混为扬州刺史【王谧薨扬州刺史缺官故议用其人】或欲令裕于丹徒领扬州以内事付孟昶【昶丑两翻】遣尚书右丞皮沈以二议谘裕【皮姓也沈持林翻】沈先见裕记室録事参军刘穆之具道朝议【朝直遥翻】穆之伪起如厠密疏白裕曰皮沈之言不可从裕既见沈且令出外呼穆之问之穆之曰晋朝失政日久【朝直遥翻下同】天命已移公兴复皇祚勲髙位重今日形势岂得居谦遂为守藩之将耶【将即亮翻】刘孟诸公与公俱起布衣共立大义以取富贵事有先后故一时相推非为委体心服宿定臣主之分也【分扶问翻】力敌势均终相吞噬【后果如穆之之言】扬州根本所系不可假人前者以授王谧事出权道【见上卷元兴三年】今若复以他授【复扶又翻下而复同】便应受制于人一失权柄无由可得将来之危难可熟念今朝议如此宜相酧答必云在我措辞又难唯应云神州治本宰辅崇要【治直吏翻】此事既大非可悬论便蹔入朝共尽同异公至京邑彼必不敢越公更授余人明矣裕従之朝廷乃徴裕为侍中车骑将军开府仪同三司扬州刺史録尚书事徐兖二州刺史如故【骑竒寄翻】裕表解兖州以诸葛长民为青州刺史镇丹徒刘道怜为并州刺史戍石头　庚申武陵忠敬王遵薨　魏主珪如豺山宫遂至寗川【寗川即后汉上谷郡之寗县也前汉曰宁县地理志曰于延水出代郡且如县塞外东至宁入沽水经注曰于延水迳罡城南又东左与宁川水合水出小宁县西北东南流注于延水又东迳小寗县故城南地理志宁县也师古曰且子如翻】　南燕主超尊其母段氏为皇太后妻呼延氏为皇后超祀南郊有兽如防而赤大如马来至坛侧须防大风昼晦羽仪帷幄皆毁裂【贾公彦曰在旁曰帷四合象宫室曰幄】超惧以问太史令成公绥对曰陛下信用姧佞诛戮贤良赋敛繁多事役殷重之所致也【敛力赡翻】超乃大赦黜公孙五楼等俄而复用之【复扶又翻】　北燕主云立妻李氏为皇后子彭城为太子三月庚申葬燕王熙及苻后于徽平陵諡熙曰昭文
　　皇帝　髙句丽遣使聘北燕且叙宗族【云本髙句丽支属详见一百九卷隆安元年使疏吏翻】北燕王云遣侍御史李防报之　夏四月尚书左仆射孔安国卒甲午以吏部尚书孟昶代之【昶丑两翻】　北燕大赦　五月北燕以尚书令冯万泥为幽冀二州牧镇肥如中军将军冯乳陈为并州牧镇白狼【前汉右北平郡有白狼县师古曰有白狼山故以名县后汉晋省县魏收地形志曰世祖太平真君八年置建徳郡治白狼城其地属唐营州栁城县界】抚军大将军冯素弗为司校尉司校尉务银提为尚书令　谯纵遣使称藩于秦【使疏吏翻】又与卢循潜通縦上表请桓谦于秦欲与之共击刘裕秦王兴以问谦谦曰臣之累世着恩荆楚若得因巴蜀之资顺流东下士民必翕然响应兴曰小水不容巨鱼若縦之才力自足办事亦不假君以为鳞翼宜自求多福遂遣之谦至成都虚懐引士纵疑之置于龙格使人守之【龙格盖即今成都府广都县龙爪滩之地】谦泣谓诸弟曰姚主之言神矣　秦王兴以秃发傉檀外内多难【时傉檀军谘祭酒梁裒辅国司马边宪等谋反傉檀悉诛之晋书载记曰傉檀外有阳武之败内有边梁之乱难乃旦翻】欲因而取之使尚书郎韦宗往觇之【觇丑帘翻又丑艳翻】傉檀与宗论当世大略纵横无穷【縦子容翻】宗退叹曰竒才英器不必华夏【夏戸雅翻】明智敏识不必读书吾乃今知九州之外五经之表复自有人也【傉檀之才辩内足以欺其父兄外足以欺敌人之觇国者而卒以败亡者轻用兵也揆之于古盖智伯瑶之流而才识又不及焉复扶又翻】归言于兴曰凉州虽弊傉檀权谲过人未可图也【谲古宂翻】兴曰刘勃勃以乌合之众犹能破之况我举天下之兵以加之乎宗曰不然形移势变返覆万端【蜀本作返复当従之】陵人者易败【易以豉翻】戒惧者难攻傉檀之所以败于勃勃者轻之也今我以大军临之彼必惧而求全臣窃观羣臣才略无傉檀之比者虽以天威临之亦未敢保其必胜也兴不聴使其子中军将军广平公弼后军将军敛成镇逺将军乞伏干归帅步骑三万袭傉檀左仆射齐难帅骑二万讨勃勃【帅读曰率下同】吏部尚书尹昭谏曰傉檀恃其险逺故敢违慢不若诏沮渠蒙逊及李暠讨之使自相困毙不必烦中国之兵也亦不聴兴遗傉檀书曰【遗于季翻】今遣齐难讨勃勃恐其西逸故令弼等于河西邀之傉檀以为然遂不设备弼济自金城【自金城济河也】姜纪言于弼曰今王师声言讨勃勃傉檀犹豫守备未严愿给轻骑五千【骑竒寄翻】掩其城门则山泽之民皆为吾有孤城无援可坐克也弼不从进至漠口【漠口在昌松郡界谓之昌松漠口魏收地形志昌松郡有漠口县】昌松太守苏霸闭城拒之弼遣人谕之使降霸曰汝弃信誓而伐与国吾有死而已何降之有【降户江翻】弼进攻斩之长驱至姑臧傉檀婴城固守出竒兵击弼破之弼退据西苑城中人王钟等谋为内应事泄傉檀欲诛首谋者而赦其余前军将军伊力延侯曰今彊冦在外而姧人窃发于内危孰甚焉不悉阬之何以惩后傉檀从之杀五千余人命郡县悉散牛羊于野敛成縦兵钞掠【钞楚交翻】傉檀遣镇北大将军俱延镇军将军敬归等击之秦兵大败斩首七千余级【傉檀散牛羊以饵敌而敛成掠之宜其败也】姚弼固垒不出傉檀攻之未克秋七月兴遣卫大将军常山公显帅骑二万为诸军后继至髙平闻弼败倍道赴之显遣善射者孟钦等五人挑战于凉风门【挑徒了翻】未及发傉檀材官将军宋益等迎击斩之显乃委罪敛成遣使谢傉檀慰抚河外引兵还傉檀遣使者徐宿诣秦谢罪【使疏吏翻】夏王勃勃闻秦兵且至退保河曲【河曲在朔方东北黄河千里一曲】齐难以勃勃既逺纵兵野掠勃勃潜师袭之俘斩七千余人难引兵退走勃勃追至木城禽之虏其将士万三千人于是岭北夷夏附于勃勃者以万数【夏户雅翻】勃勃皆置守宰以抚之【姚弼之败秃发未能为秦患也齐难之败则赫连之患炽矣】　司马叔璠自蕃城冦邹山【璠孚袁翻蕃音皮又音反读曰翻】鲁郡太守徐邕弃城走车骑长史刘钟击却之　北燕王云封慕容归为辽东公使主燕祀　刘敬宣既入峡【所谓三峡也】遣巴东太守温祚以二千人出外水自帅益州刺史鲍陋辅国将军文处茂龙骧将军时延祖由垫江转战而前【帅读曰率处昌吕翻骧思将翻此由内水而进也垫音叠】谯纵求救于秦秦王兴遣平西将军姚赏南梁州刺史王敏将兵二万赴之敬宣军至黄虎去成都五百里【黄虎近涪城】纵辅国将军谯道福悉众拒崄相持六十余日敬宣不得进食尽军中疾疫死者大半乃引军还【还従宣翻又如字】敬宣坐免官削封三分之一荆州刺史刘道规以督统降号建威将军【春秋责帅之义也道规时为征蜀都督】九月刘裕以敬宣失利请逊位诏降为中军将军开府如故刘毅欲以重法绳敬宣裕保护之何无忌谓毅曰奈何以私憾伤至公【私憾见上元年】毅乃止　乞伏炽磐以秦政浸衰且畏秦之攻袭【炽昌志翻】冬十月招结诸部二万余人筑城于嵻防山而据之【下度曰嵻防山在西予据乞伏氏据苑川其地西至枹罕东极陇坻北限赫连南界吐谷浑嵻防山当在苑川西南宋朝西境尽秦渭嵻防山始在西中嵻丘冈翻防卢当翻】　十一月秃髪傉檀复称凉王大赦改元嘉平置百官立夫人折掘氏为王后世子武台为太子録尚书事【武台本名虎台唐人作晋书避唐祖讳改虎为武通鉴因之】左长史赵鼂右长史郭幸为尚书左右仆射【鼂古朝字音直遥翻】昌松侯俱延为太尉　南燕汝水竭【汝当作女】河冻皆合而渑水不氷【水经注渑水出营城东西北流入时水营城即临淄城时水通有渑水之名亦谓之时渑水时水东北入淄水淄水又东北合浊水浊水东北流迳广固城西浊水亦或通名之为渑水昔赵攻广固望气者以为渑水带城非可攻拔若塞五龙口城必当陷指是水也渑神陵翻】南燕主超恶之问于李宣对曰渑水无氷良由逼带京城近日月也【恶乌路翻近其靳翻】超大悦赐朝服一具【朝直遥翻】　十二月乞伏炽磐攻彭奚念于枹罕为奚念所败而还【枹音肤败补迈翻还从宣翻又如字】　是嵗魏主珪杀髙邑公莫题初拓跋窟咄之伐珪也【见一百六卷孝武大元十一年】题以珪年少【少诗沼翻】潜以箭遗窟咄曰三嵗犊岂能胜重载邪【遗干季翻胜音升载才再翻】珪心衔之至是或告题居处倨傲拟则人主者珪使人以箭示题而谓之曰三嵗犊果如何题父子对泣诘朝收斩之【处昌吕翻诘去吉翻】






　　资治通鉴卷一百十四
<史部,编年类,资治通鉴>
　　钦定四库全书
　　资治通鉴卷一百十五
　　宋　司马光　撰
　　胡三省　音注
　　晋纪三十七【起屠维作噩尽上章阉茂凡二年】
　　安皇帝庚
　　义熙五年春正月庚寅朔南燕主超朝会羣臣叹太乐不备【三年超献太乐伎于秦故叹其不备朝直遥翻】议掠晋人以补伎【伎渠绮翻】领军将军韩曰【丁度曰竹角翻】先帝以旧京倾覆戢翼三齐【中山陷慕容徳弃邺保滑台既而复失滑台乃东取齐地而据之事并见前戢疾立翻】陛下不养士息民以伺魏衅恢复先业而更侵掠南邻以广讐敌可乎超曰我计已定不与卿言【史言慕容超愎諌致冦而亡伺相吏翻】辛卯大赦　庚戌以刘毅为卫将军开府仪同三司毅爱才好士【好呼到翻】当世名流莫不辐凑独扬州主簿吴郡张邵不往或问之邵曰主公命世人杰何烦多问【刘裕领扬州故称之为主公】　秦王兴遣其弟平北将军冲征虏将军狄伯支等帅骑四万【帅读曰率骑竒寄翻】击夏王勃勃冲至岭北谋还袭长安伯支不从而止因酖杀伯支以灭口　秦王兴遣使册拜谯纵为大都督相国蜀王加九锡承制封拜悉如王者之仪二月南燕将慕容兴宗斛谷提公孙归等帅骑寇宿豫拔之【宿豫城在淮北帝置宿豫郡及宿豫县唐代宗讳豫改为宿迁县属徐州宋白曰宿豫城在下邳东南百八十里葢本宋人迁宿处也宋灭为邑汉为仇犹县属临淮郡晋安帝立宿豫县唐改宿迁县将即亮翻】大掠而去简男女二千五百付太乐教之归五楼之兄也是时五楼为侍中尚书领左卫将军専总朝政【朝直遥翻】宗亲并居显要王公内外无不惮之南燕王超论宿豫之功封斛谷提等并为郡县公桂林王镇谏曰此数人者勤民顿兵【顿读曰钝】为国结怨【为于伪翻】何功而封超怒不答尚书都令史王俨謟事五楼【汉尚书有令史十八人后増为二十一人其后贠数愈増置都令史以总之】比嵗屡迁官至左丞【比毗至翻礼记比年入学注每嵗也汉书比年频年也】国人为之语曰欲得侯事五楼超又遣公孙归等冦济南俘男女千余人而去【此济南郡亦是侨置于淮北济子礼翻】自彭城以南民皆堡聚以自固诏并州刺史刘道怜镇淮隂以备之　乞伏炽磐入见秦太原公懿于上邽【炽昌志翻】彭奚念乗虚伐之炽磐闻之怒不告懿而归击奚念破之遂围枹罕乞伏干归从秦王兴如平凉炽磐克枹罕【彭奚念据枹罕枹音肤】遣人告干归干归逃还苑川【干归为秦所留见上卷三年】冯翊人刘厥聚众数千据万年作乱【秦王兴在平凉故厥乘间作乱】秦太子遣镇军将军彭白狼帅东宫禁兵讨之斩厥赦其余党诸将请露布表言广其首级【帅读曰率将即亮翻】不许曰主上委吾后事不能式遏寇逆当责躬请罪尚敢矜诞自为功乎【姚优游文义自儒者观之似得子道然非拨乱才也】秦王兴自平凉如朝那闻姚冲之谋【谓欲还袭长安也】赐冲死　三月刘裕抗表伐南燕朝议皆以为不可【朝直遥翻】惟左仆射孟昶车骑司马谢裕防军臧熹以为必克劝裕行裕以昶监中军留府事【监中军将军留府事也昶丑两翻监古衔翻】谢裕安之兄孙也初苻氏之败也王猛之孙镇恶来奔以为临澧令【武帝太康四年立临澧县属天门郡隋唐并入澧州澧阳县澧音礼】镇恶骑乘非长闗弓甚弱【闗读曰弯】而有谋略善果断喜论军国大事或荐镇恶于刘裕裕与语说之【断丁乱翻喜许记翻説读曰悦】因留宿明旦谓参佐曰吾闻将门有将【将即亮翻】镇恶信然即以为中军参军　恒山崩【恒户豋翻】　夏四月乞伏干归如枹罕留世子炽磐镇之收其众得二万徙都度坚山【度坚山乞伏之先司繁所居也】　雷震魏天安殿东序魏主珪恶之命左校以冲车攻东西序皆毁之初珪服寒食散【晋人多服寒食散今千金方中有数方苏轼曰世有食钟乳乌喙而縦酒色以求长年者盖始于何晏晏少而富贵故服寒食散以济其欲凡服之者疽背呕血相踵也】久之药发性多躁扰忿怒无常至是寖剧【躁则到翻】又灾异数见【见贤遍翻】占者多言当有急变生肘腋【腋音亦】珪忧懑不安【懑音闷又音满】或数日不食或达旦不寐追计平生成败得失独语不止疑羣臣左右皆不可信每百官奏事至前追计其旧恶辄杀之其余或顔色变动或鼻息不调【气一出一入谓之息】或步趋失节或言语差缪皆以为怀恶在心发形于外往往手击杀之【史言魏主珪死期将至】死者皆陈天安殿前朝廷人不自保百官茍免莫相督摄盗贼公行里巷之间人为希少【为于伪翻少诗沼翻】珪亦知之曰朕故纵之使然待过灾年更当清治之耳【治直之翻】是时羣臣畏罪多不敢求亲近【近其靳翻】唯著作郎崔浩恭勤不懈或终日不归浩吏部尚书宏之子也宏未尝忤防亦不谄谀故宏父子独不被谴【懈居隘翻忤五故翻被皮义翻】　夏王勃勃率骑二万攻秦【骑竒寄翻】掠取平凉杂胡七千余户进屯依力川【魏收地形志平凉城在汉安定鹑隂界唐为原州之地依力川又当在其东南】　己巳刘裕发建康帅舟师自淮入泗【帅读曰率】五月至下邳留船舰辎重【舰户黯翻重直用翻】步进至琅邪所过皆筑城留兵守之【虑南燕以竒兵防其后也】或谓裕曰燕人若塞大岘之险【水经注沐水出琅琊东莞县西北山东南流右合岘水水北出大岘山今有大岘闗魏收志齐郡盘阳县有大岘山五代志临胊县有大岘山杜佑曰大岘在沂州沂水县北塞悉则翻岘户典翻】或坚壁清野大军深入不唯无功将不能自归奈何裕曰吾虑之熟矣鲜卑贪婪【婪卢含翻】不知逺计进利虏获退惜禾苖谓我孤军逺入不能持久不过进据临朐【魏收志曰临朐即汉之朐县也属东海郡晋曰临胊属东莞郡宋白曰因临胊山而名朐音劬】退守广固必不能守险清野敢为诸君保之【为于伪翻】南燕主超闻有晋师引羣臣会议征虏将军公孙五楼曰吴兵轻果利在速战不可争锋宜据大岘使不得入旷日延时沮其锐气【沮在吕翻】然后徐简精骑二千循海而南絶其粮道别敕段晖帅兖州之众缘山东下【南然兖州治梁父縁梁父之山而东下也骑竒寄翻帅读曰率】腹背击之此上策也各命守宰依险自固校其资储之外余悉焚荡芟除禾苖【芟所衔翻下同】使敌无所资彼侨军无食【侨渠娇翻】求战不得旬月之间可以坐制此中策也纵贼入岘出城逆战此下策也超曰今嵗星居齐以天道推之不战自克客主埶殊以人事言之彼逺来疲弊埶不能乆吾据五州之地【南燕以并州牧镇隂平幽州刺史镇干徐州刺史镇莒城兖州刺史镇梁父青州刺史镇东莱所谓五州也】拥富庶之民鐡骑万羣麦禾布野奈何芟苖徙民先自蹙弱乎不如纵使入岘以精骑蹂之何忧不克【蹂人九翻】辅国将军广寜王贺赖卢苦谏不従退谓五楼曰必若此亡无日矣太尉桂林王镇曰陛下必以骑兵利平地者宜出岘逆战战而不胜犹可退守不宜纵敌入岘自弃险固也超不从镇出谓韩曰【丁度曰竹角翻】主上既不能逆战却敌又不肻徙民清野延敌入腹坐待攻围酷似刘璋矣【刘璋事见六十七卷汉献帝建安十八年】今年国灭吾必死之卿中华之士复为文身矣【古者东南之民断发文身故镇云然】超闻之大怒收镇下狱【下户稼翻】乃摄莒梁父二戍【父音甫】修城隍简士马以待之刘裕过大岘燕兵不出裕举手指天喜形于色左右曰公未见敌而先喜何也裕曰兵已过险士有必死之志【谓已得过大岘之险】余粮栖亩人无匮乏之忧【谓燕人不芟除禾苖】虏已入吾掌中矣六月己巳裕至东莞【莞音官】超先遣公孙五楼贺赖卢及左将军段晖等将步骑五万屯临朐【朐音劬】闻晋兵入岘自将步骑四万往就之使五楼帅骑进据巨蔑水【巨蔑水国语谓之具水袁宏谓之巨昧水水经谓之巨洋水水出朱虚县太山北过其县西又北过临朐县东上下沿水悉是刘裕伐广固营垒所在】前锋孟龙符与战破之五楼退走裕以车四千乘为左右翼【乘绳证翻】方轨徐进与燕兵战于临朐南日向昃【日过中为向昃也】胜负犹未决参军胡藩言于裕曰燕悉兵出战临朐城中留守必寡愿以竒兵从间道取其城此韩信所以破赵也【间古苋翻韩信事见九卷汉髙帝三年】裕遣藩及谘议参军檀韶建威将军河内向弥潜师出燕兵之后攻临朐声言轻兵自海道至矣向弥擐甲先登遂克之【向式亮翻擐音宦】超大惊单骑就段晖于城南【超自临胊城中出城南就晖】裕因纵兵奋击燕众大败斩段晖等大将十余人超遁还广固获其玉玺辇及豹尾【服防曰大驾属车八十一乘作三行尚书御史乘之最后一乘悬豹尾豹尾以前皆为省中晋志法驾属车三十六乘最后车悬豹尾玺斯氏翻】裕乘胜逐北至广固丙子克其大城超收众入保小城裕筑长围守之围髙三丈穿堑三重【髙古号翻重直龙翻堑七艶翻】抚纳降附采拔贤俊华夷大悦于是因齐地粮储悉停江淮漕运超遣尚书郎张纲乞师于秦赦桂林王镇以为録尚书都督中外诸军事引见谢之且问计焉镇曰百姓之心系于一人今陛下亲董六师奔败而还【还从宣翻又如字】羣臣离心士民丧气闻秦人自有内患【谓秦内有赫连之患也丧息浪翻】恐不暇分兵救人散卒还者尚有数万宜悉出金帛以饵之更决一战若天命助我必能破敌如其不然死亦为美比于闭门待尽不犹愈乎司徒乐浪王恵曰不然【乐浪音洛琅】晋兵乘胜气埶百倍我以败军之卒当之不亦难乎秦虽与勃勃相持不足为患且与我分据中原埶如唇齿安得不来相救但不遣大臣则不能得重兵尚书令韩范为燕秦所重【事见上卷二年】宜遣乞师超从之秋七月加刘裕北青冀二州刺史【晋氏南渡立南青冀二州于淮南北青冀二州于齐地】南燕尚书畧阳垣尊及弟京兆太守苖逾城来降裕以为行参军【垣氏子孙后遂为南国边将着功名】尊苖皆超所委任以为腹心者也或谓裕曰张纲有巧思【思相吏翻】若得纲使为攻具广固必可防也会纲自长安还太山太守申宣执之送于裕裕升纲于楼车【杜预曰楼车车上望橹】使周城呼曰【呼火故翻】刘勃勃大破秦军无兵相救城中莫不失色江南每发兵及遣使者至广固裕辄潜遣兵夜迎之明日张旗鸣鼓而至【董卓之入洛计亦出此】北方之民执兵负粮归裕者日以千数围城益急张华封恺皆为裕所获超请割大岘以南地为藩臣裕不许秦王兴遣使谓裕曰慕容氏相与邻好【好呼到翻】今晋攻之急秦已遣鐡骑十万屯洛阳晋军不还当长驱而进裕呼秦使者谓曰语汝姚兴【使疏吏翻下同语牛倨翻下相语同】我克燕之后息兵三年当取关洛今能自送便可速来刘穆之闻有秦使驰入见裕而秦使者已去裕以所言告穆之穆之尤之【尤怪也过也】曰常日事无大小必赐预谋此宜善详【善谓善为之辞详谓审谛也】云何遽尔答之此语不足以威敌适足以怒之若广固未下羌寇奄至不审何以待之裕笑曰此是兵机非卿所解【解尸买翻晓也】故不相语耳【语牛倨翻】夫兵贵神速彼若审能赴救必畏我知宁容先遣信命逆设此言是自张大之辞也晋师不出为日久矣羌见伐齐殆将内惧自保不暇何能救人邪　乞伏干归复即秦王位【复扶又翻】大赦改元更始【更工衡翻】公卿以下皆复本位【干归降公卿将帅为僚佐偏裨见一百十二卷隆安五年】　慕容氏在魏者百余家谋逃去魏主珪尽杀之初魏太尉穆崇与卫王仪伏甲谋弑魏主珪不果珪惜崇仪之功袐而不问及珪有疾杀大臣仪自疑而出亡追获之八月赐仪死　封融诣刘裕降【封融奔魏见上卷二年魏杀慕容氏故融归裕降户江翻】　九月加刘裕太尉裕固辞　秦王兴自将击夏王勃勃至贰城【贰城贰县城也在杏城西北平东南】遣安逺将军姚详等分督租运勃勃乘虚奄至兴惧欲轻骑就详等【骑竒寄翻】右仆射韦华曰若銮舆一动众心骇惧必不战自溃详营亦未必可至也兴与勃勃战秦兵大败将军姚榆生为勃勃所禽左将军姚文崇等力战勃勃乃退兴还长安勃勃复攻秦敕竒堡黄石固【魏收地形志原州长城郡有黄石县五代志西魏改黄石为长城隋开皇初废郡为县大业初改长城县为百泉县复扶又翻】我罗城皆抜之徙七千余家于大城以其丞相右地代领幽州牧以镇之初兴遣卫将军姚强帅步骑一万随韩范徃就姚绍于洛阳并兵以救南燕【帅读曰率骑竒寄翻】及为勃勃所败【败补迈翻】追强兵还长安韩范叹曰天灭燕矣南燕尚书张俊自长安还降于刘裕【降户江翻】因説裕曰【説输芮翻】燕人所恃者谓韩范必能致秦师也今得范以示之燕必降矣裕乃表范为散骑常侍【散悉亶翻骑竒寄翻】且以书招之长水校尉王蒲劝范犇秦范曰刘裕起布衣灭桓复晋室今兴师伐燕所向崩溃此殆天授非人力也燕亡则秦为之次矣吾不可以再辱遂降于裕【汉李陵降匈奴霍光上官桀使其故人任立政招之使归陵曰大丈夫不能再辱】裕将范循城城中人情离沮【将如字引也沮在吕翻】或劝燕主超诛范家超以范弟尽忠无贰并范家赦之冬十月段宏自魏奔于裕【宏奔魏见上卷三年】张纲为裕造攻具尽诸竒巧超怒县其母于城上支解之【为于伪翻县读曰悬】　西秦王干归立夫人边氏为皇后世子炽磐为太子仍命炽磐都督中外诸军录尚书事【炽昌志翻】以屋引破光为河州刺史镇枹罕【枹音肤】以南安焦遗为太子太师与参军国大谋干归曰焦生非特名儒乃王佐之才也谓炽磐曰汝事之当如事吾炽磐拜遗于床下遗子华至孝干归欲以女妻之【妻七细翻】辞曰凡娶妻者欲与之共事二亲也今以王姬之贵【周姬姓也故王女谓之王姬后世因而称之凡王者之女皆谓之王姬】下嫁蓬茅之士诚非其匹臣惧其阙于中馈【易家人之六二曰在中馈言以隂应阳居中得正尽妇人之义职乎中馈巽顺而已馈食也】非所愿也干归曰卿之所行古人之事孤女不足以强卿乃以为尚书民部郎【魏尚书郎有民曹晋初分置左民右民江左以后省右民郎有左民郎民部郎至是始见于通鉴强其两翻】　北燕王云自以无功徳而居大位内懐危惧常畜养壮士以为腹心爪牙【畜吁玉翻】宠臣离班桃仁専典禁卫【离桃皆姓也班仁其名】赏赐以巨万计衣食起居皆与之同而班仁志愿无厌【厌于盐翻】犹有怨憾戊辰云临东堂班仁懐劒执帋而入【帋与纸同通俗书也】称有所启班抽劒击云云以几扞之仁从旁击云弑之【髙云以勇力发身叨居君位自谓非壮士以为翼卫不足以防其身岂知小人之难养也是以古之缀衣虎贲左右擕仆必用吉士其虑患诚深逺也云得燕见上卷三年】冯跋升洪光门以观变帐下督张泰李桑言于跋曰此竖埶何所至请为公斩之【为于伪翻】乃奋劒而下桑斩班于西门泰杀仁于庭中众推跋为主跋以让其弟范阳公素弗素弗不可跋乃即天王位于昌黎【载记冯跋字文起长乐信都人其先毕万之后也万之子孙有食采冯乡者因氏焉】大赦诏曰陈氏代姜不改齐国【周师尚父始封于齐姜姓也战国时齐太公田和陈敬仲之后也簒姜氏之后而取其国仍号曰齐】宜即国号曰燕改元太平諡云曰恵懿皇帝跋尊母张氏为太后立妻孙氏为王后子永为太子以范阳公素弗为车骑大将军録尚书事孙护为尚书令张兴为左仆射汲郡公为右仆射广川公万泥为幽平二州牧上谷公乳陈为并青二州牧素弗少豪侠放荡【少诗沼翻侠户颊翻荡徒浪翻】尝请婚于尚书左丞韩业业拒之及为宰辅待业尤厚好申拔旧门【好呼到翻】谦恭俭约以身帅下【帅读曰率】百僚惮之论者美其有宰相之度【温公作通鉴虽相小国者茍有片善必因旧史而表章之以言为辅之难】　魏主珪将立齐王嗣为太子魏故事凡立嗣子辄先杀其母乃赐嗣母刘贵人死珪召嗣谕之曰汉武帝杀钩弋夫人以防母后豫政外家为乱也【事见二十二卷汉武帝后元元年】汝当继统吾故逺迹古人【蜀本作故吾】为国家长久之计耳嗣性孝哀泣不自胜珪怒之嗣还舍日夜号泣【胜音升号户髙翻】珪知而复召之【复扶又翻】左右曰上怒甚入将不测不如且避之俟上怒解而入嗣乃逃匿于外帷帐下代人车路头【车焜氏拓跋氏之防属也至后魏孝文改为车氏】京兆王洛儿二人随之初珪如贺兰部见献明贺太后之妹美【珪父寔魏昭成帝什翼犍之嫡子也先昭成而薨追諡献明皇帝贺太后从夫諡】言于贺太后请纳之贺太后曰不可是过美必有不善【左传晋叔向欲娶于申公巫臣氏其母止之曰甚美必有甚恶此语类之】且已有夫不可夺也珪密令人杀其夫而纳之生清河王绍绍凶狠无赖好轻游里巷刼剥行人以为乐【狠户垦翻好呼到翻乐音洛】珪怒之尝倒悬井中垂死乃出之齐王嗣屡诲责之绍由是与嗣不协戊辰珪谴责贺夫人【谴去战翻】囚将杀之会日暮未决夫人密使告绍曰汝何以救我左右以珪残忍人人危惧绍年十六夜与帐下及宦者宫人数人通谋逾垣入宫至天安殿左右呼曰贼至【呼火故翻】珪惊起求弓刀不获遂弑之【年三十九明元帝永兴二年上諡曰宣武皇帝庙号烈祖泰常五年改諡道武】己巳宫门至日中不开绍称诏集百官于端门前【宫门正南门曰端门】北面立【句断】绍从门扉间【扉门扇也】谓百官曰我有叔父亦有兄公卿欲从谁众愕然失色莫有对者良久南平公长孙嵩曰从王【长知两翻】众乃知宫车晏驾而不测其故莫敢出声唯隂平公烈大哭而去烈仪之弟也【魏之克燕仪有功焉是年八月赐死】于是朝野恟恟人懐异志【朝直遥翻恟许拱翻】肥如侯贺防举烽于安阳城北【安阳城即汉代郡之东安阳县城也魏收地形志永熙中置髙栁郡治安阳】贺兰部人皆赴之其余诸部亦各屯聚绍闻人情不安大出布帛赐王公以下崔宏独不受【史言崔宏有识】齐王嗣闻变乃自外还昼伏匿山中夜宿王洛儿家洛儿邻人李道潜奉给嗣民间颇知之喜而相告绍闻之收道斩之绍募人求访嗣欲杀之猎郎叔孙俊【拓跋氏起于代北俗尚猎故置猎郎以豪望子弟有材勇者为之亦汉期门郎羽林郎之类也魏书官氏志天赐元年置散骑郎猎郎诸省令史省事典籖等后魏孝文以献帝叔父之后乙旃氏为叔孙氏】与宗室疏属拓防磨浑【磨浑元城侯屈之子也】自云知嗣所在绍使帐下二人与之偕往俊磨浑得出即执帐下诣嗣斩之俊建之子也王洛儿为嗣往来平城通问大臣【为于伪翻】夜告安逺将军安同等众闻之翕然响应争出奉迎嗣至城西卫士执绍送之嗣杀绍及其母贺氏并诛绍帐下及宦官宫人为内应者十余人其先犯乘舆者群臣脔食之【乘绳证翻】壬申嗣即皇帝位【嗣道武皇帝之长子也萧子显曰嗣字木末】大赦改元永兴追尊刘贵人曰宣穆皇后公卿先罢归第不预朝政者悉召用之【朝直遥翻】诏长孙嵩与北新侯安同山阳侯奚斤【后魏孝文以献帝第三兄之后为达奚氏寻又改为奚氏】白马侯崔宏元城侯拓跋屈等八人坐止车门右【臣子至宫门皆下车而入故谓之止车门】共聴朝政时人谓之八公屈磨浑之父也嗣以尚书燕凤逮事什翼犍【什翼犍为代王以凤为左长史犍居言翻】使与都坐大官封懿等【魏谓尚书都省为尚书都坐都坐大官盖尚书长官也坐徂卧翻】入侍讲论出议政事以王洛儿车路头为散骑常侍叔孙俊为卫将军【散悉亶翻骑竒寄翻】拓防磨浑为尚书皆赐爵郡县公嗣问旧臣为先帝所亲信者为谁王洛儿言李先【先慕容永之谋主也永灭徙中山魏伐燕先归魏道武亲信之】嗣召问先卿以何才何功为先帝所知对曰臣不才无功但以忠直为先帝所知耳诏以先为安东将军常宿于内以备顾问朱提王悦防之子也【拓防防见二百八卷孝武太元二十一年朱提音铢时】有罪自疑惧闰十一月丁亥悦懐匕首入侍将作乱叔孙俊觉其举止有异引手掣之索怀中得匕首【掣昌列翻索山客翻】遂杀之　十二月乙巳太白犯虚危【虚二星危三星晋天文志自须女八度至危十五度为枵齐之分野属青州】南燕灵台令张光劝南燕主超出降【降户江翻下同】超手杀之　柔然侵魏
　　六年春正月甲寅朔南燕主超登天门【天门广固内城南门也】朝羣臣于城上【朝直遥翻】乙夘超与宠姬魏夫人登城见晋兵之盛握手对泣韩谏曰【竹角翻】陛下遭堙厄之运正当努力自强以壮士民之志而更为儿女子泣邪【为于伪翻下为民同】超拭目谢之尚书令董诜劝超降超怒囚之【诜疎臻翻】魏长孙嵩将兵伐柔然　魏主嗣以郡县豪右多为民患悉以优诏徴之民恋土不乐内徙【乐音洛】长吏逼遣之于是无赖少年逃亡相聚【长知两翻少诗沼翻】所在冦盗羣起嗣引八公议之曰朕欲为民除蠧而守宰不能绥抚使之纷乱今犯者既众不可尽诛吾欲大赦以安之何如元城侯屈曰民逃亡为盗不罪而赦之是为上者反求于下也不如诛其首恶赦其余党崔宏曰圣王之御民务在安之而已不与之较胜负也夫赦虽非正可以行权屈欲先诛后赦要为两不能去【两不能去言先不能去诛后又不能去赦也去羌吕翻】曷若一赦而遂定乎赦而不从诛未晩也嗣従之二月癸未朔遣将军于栗防将骑一万讨不従命者所向皆平【史言魏有谋臣所以靖乱防丁奚翻将即亮翻骑竒寄翻下同】　南燕贺赖卢公孙五楼为地道出击晋兵不能却城久闭城中男女病脚弱者大半出降者相继【降户江翻】超辇而登城尚书恱夀说超曰【说输芮翻】今天助寇为虐战士凋瘁【瘁秦醉翻】独守穷城絶望外援天时人事亦可知矣苟厯数有终尧舜避位陛下岂可不思变通之计乎超叹曰废兴命也吾寜奋劒而死不能衔璧而生丁亥刘裕悉众攻城或曰今日往亡不利行师【厯书二月以惊蛰后十四日为往亡日】裕曰我往彼亡何为不利四面急攻之悦夀开门纳晋师超与左右数十骑逾城突围出走追获之裕数以不降之罪【数所具翻降户江翻】超神色自若一无所言惟以母托刘敬宣而已【敬宣先尝奔燕故超以母托之夫孝莫大于宁亲超以母之故屈节事秦竭声伎以奉之既又掠取晋人以足声伎由是致冦至于母子并为俘虏乃更欲以托刘敬宣何庸浅也】裕忿广固久不下欲尽阬之以妻女赏将士韩范谏曰晋室南迁中原鼎沸士民无援强则附之既为君臣必须为之尽力【为于伪翻】彼皆衣冠旧族先帝遗民今王师吊伐而尽阬之使安所归乎窃恐西北之人无复来苏之望矣【汤征诸侯东面而征西夷怨南面而征北狄怨曰奚为后我攸徂之民室家胥庆曰傒我后后来其苏】裕改容谢之然犹斩王公以下三千人没入家口万余夷其城隍送超诣建康斩之【隆安二年慕容徳建国号南燕二主十三年而亡】
　　臣光曰晋自济江以来威灵不竞戎狄横骛虎噬中原刘裕始以王师翦平东夏【骛音务夏户雅翻】不于此时旌礼贤俊慰抚疲民宣恺悌之风涤残秽之政使羣士向风遗黎企踵而更恣行屠戮以快忿心迹其施设曾苻姚之不如宜其不能荡壹四海成美大之业岂非虽有智勇而无仁义使之然哉
　　初徐道覆闻刘裕北伐劝卢循乘虚袭建康循不従道覆自至番禺【番禺音潘愚】説循曰本住岭外【説输芮翻交广之地在五岭之外】岂以理极于此传之子孙邪正以刘裕难与为敌故也今裕顿兵坚城之下未有还期我以此思归死士【孙泰徒党本三呉之人孙恩所掠者又三呉人也久在海中故皆懐土思归】掩击何刘之徒如反掌耳【何刘谓何无忌刘毅也】不乗此机而茍求一日之安朝廷常以君为腹心之疾若裕平齐之后息甲嵗余以玺书徴君裕自将屯豫章遣诸将帅鋭师过岭【玺音斯氏翻将音即亮翻帅读曰率下同】虽复以将军之神武恐必不能当也【复音扶又翻】今日之机万不可失若先克建康倾其根蒂裕虽南还无能为也君若不同便当帅始兴之众直指寻阳【元兴三年循使道覆攻陷始兴因使守之】循甚不乐此举而无以夺其计乃従之【乐音洛】初道覆使人伐船材于南康山【南康山南康县之山也呉立安南县于汉豫章梅岭武帝太康元年更名南康所谓梅岭今大庾岭是也南康山即大庾诸山皆在今南安军界】至始兴贱卖之【自南康西至始兴四百里】居人争市之船材大积而人不疑至是悉取以装舰【舰户黯翻】旬日而办循自始兴冦长沙道覆冦南康庐陵豫章诸守相皆委任奔走【守式又翻相息亮翻】道覆顺流而下【顺贑石之流而下】舟械甚盛时克燕之问未至朝廷急徴刘裕裕方议留镇下邳经营司雍【雍于用翻】会得诏书乃以韩范为都督八郡军事燕郡太守【青州旧督齐济南乐安城阳东莱长广平昌髙密八郡而所谓燕郡者盖南燕于广固置燕都尹而今改为燕郡太守耳】封融为勃海太守檀韶为琅邪太守戊申引兵还韶祗之兄也久之刘穆之称范融谋反皆杀之【二人燕之旧臣穆之恐其为变故杀之】　安成忠肃公何无忌自寻阳引兵拒卢循【諡法危身奉上曰忠刚徳克就曰肃】长史邓潜之谏曰国家安危在此一举闻循兵舰大盛埶居上流宜决南塘守二城以待之【贑水出汉豫章南壄县聂都山汉南壄晋南康之地也贑水至南昌县歴南塘南塘在徐孺子宅西二城谓豫章寻阳也水经注曰豫章城东大湖十里二百二百六歩北与城齐南縁回折至南塘本通贑江増减与江水同汉永元中太守张躬筑塘以通南路兼遏此水若决南塘则卢循之舟兵无所用可以坚守而待其敝】彼必不敢舍我逺下蓄力养鋭俟其疲老然后击之此万全之策也今决成败于一战万一失利悔将无及叅军殷阐曰循所将之众皆三呉旧贼百战余勇始兴溪子拳捷善鬭未易轻也【始兴溪子谓徐道覆所统始兴兵也诗云无拳无勇毛传曰拳力也将即亮翻易以防翻】将军宜留屯豫章徴兵属城兵至合战未为晚也若以此众轻进殆必有悔无忌不聴三月壬申与徐道覆遇于豫章贼令彊弩数百登西岸小山邀射之【射而亦翻】会西风暴急飘无忌所乘小舰向东防贼乘风以大舰逼之众遂奔溃无忌厉声曰取我苏武节来节至执以督战贼众云集无忌辞色无挠【挠奴教翻】握节而死于是中外震骇朝议欲奉乗舆北走就刘裕【朝直遥翻乗绳证翻】既而知贼未至乃止　西秦王干归攻秦金城郡拔之　夏王勃勃遣尚书胡金纂攻平凉秦王兴救平凉击金纂杀之勃勃又遣兄子左将军罗提攻拔定阳【魏收地形志敷城郡有定阳县在今鄜州鄜城县界】阬将士四千余人秦将曹炽曹云王肆佛等各将数千户内徙【将即亮翻】兴处之湟山及陈仓【据载记湟山泽名处昌吕翻】勃勃寇陇右破白崖堡遂趣清水【清水县前汉属天水郡后汉省晋分属畧阳郡元丰九域志清水县在秦州东九十里有白沙镇县西又有白石堡趣七喩翻】畧阳太守姚夀都弃城走勃勃徙其民万六千户于大城兴自安定追之至夀渠川不及而还　初南凉王傉檀遣左将军枯木等伐沮渠蒙逊掠临松千余户而还【张天锡分张掖置临松郡五代志甘州张掖县后周并临松入焉傉奴沃翻沮子余翻还従宣翻又如字下同】蒙逊伐南凉至显美徙数千户而去【显美县前汉属张掖郡后汉晋属武威郡五代志后周废显美入姑臧县】南凉太尉俱延复伐蒙逊大败而归【复扶又翻】是月傉檀自将五万骑伐蒙逊【将即亮翻】战于穷泉傉檀大败单马奔还蒙逊乘胜进围姑臧姑臧人惩王钟之诛皆惊溃【王钟诛见上卷四年】夷夏万余户降于蒙逊【夏户雅翻降户江翻下同】傉檀惧遣司校尉敬归及子佗为质于蒙逊以请和【何承天姓苑敬姓黄帝孙敬康之后风俗通陈敬仲之后质音致】蒙逊许之归至胡阬逃还佗为追兵所执蒙逊徙其众八千余户而去右卫将军折掘竒镇据石驴山以叛【石驴山在姑臧西南长寜川西北属晋昌郡界张寔讨曹袪于晋昌自姑臧西逾石驴据长寜折而设翻掘其月翻】傉檀畏蒙逊之逼且惧岭南为竒镇所据乃迁于乐都【乐音洛】留大司农成公绪守姑臧傉檀才出城魏安人侯谌等【晋书载记作焦谌王侯等谌氏壬翻】闭门作乱収合三千余家据南城推焦朗为大都督龙骧大将军谌自称凉州刺史降于蒙逊【傉檀自据姑臧之后与四邻交兵所遇辄败不惟失姑臧亦不能保乐都矣诗曰毋田甫田惟莠骄骄我思逺人劳心忉忉正谓此也】刘裕至下邳以船载辎重【重直用翻】自帅精鋭步归【帅读曰率】
　　至山阳闻何无忌败死虑京邑失守卷甲兼行【卷读曰卷】与数十人至淮上【李延夀南史作江上当従之盖裕至山阳则已渡淮也】问行人以朝廷消息行人曰贼尚未至刘公若还便无所忧裕大喜将济江风急众咸难之裕曰若天命助国风当自息若其不然覆溺何害【溺奴狄翻】即命登舟舟移而风止过江至京口众乃大安夏四月癸未裕至建康以江州覆没表送章绶诏不许【绶音受】青州刺史诸葛长民兖州刺史刘藩并州刺史刘道怜各将兵入卫建康【青州兖州并州时皆侨在江淮间将即亮翻】藩豫州刺史毅之従弟也【従才用翻】毅闻卢循入冦将拒之而疾作既瘳将行刘裕遗毅书曰吾往习击妖贼【孙泰以左道惑众孙恩卢循皆其党也故谓之妖贼遗于季翻妖于娇翻】晓其变态贼新获奸利其锋不可轻今修船垂毕当与弟同举克平之日上流之任皆以相委又遣刘藩往谕止之毅怒谓藩曰往以一时之功相推耳汝便谓我真不及刘裕邪投书于地帅舟师二万发姑孰【毅时以豫州刺史镇姑孰帅读曰率】循之初入冦也使徐道覆向寻阳循自将攻湘中诸郡【湘中诸郡汉长沙零桂之地】荆州刺史刘道规遣军逆战败于长沙循进至巴陵将向江陵徐道覆闻毅将至驰使报循曰【使疏吏翻】毅兵甚盛成败之事系之于此宜并力摧之若此克捷江陵不足忧也循即日发巴陵与道覆合兵而下五月戊午毅与循战于桑落洲毅兵大败弃船以数百人步走余众皆为循所虏所弃辎重山积【重直用翻】初循至寻阳闻裕已还犹不信既破毅乃得审问【审者悉其实也问音问也】与其党相视失色循欲退还寻阳攻取江陵据二州以抗朝廷【二州谓荆江也】道覆谓宜乘胜径进固争之循犹豫累日乃従之己未大赦裕募人为兵赏之同京口赴义之科【裕起兵于京口以讨桓赴义之人酬赏重于当时】民治石头城【治直之翻】议者谓宜分兵守诸津要裕曰贼众我寡若分兵屯守则测人虚实且一处失利则沮三军之心【沮在吕翻】今聚众石头随宜应赴既令彼无以测多少【少诗沼翻】又于众力不分若徒旅转集徐更论之耳朝廷闻刘毅败人情恟惧时北师始还将士多创病【恟许拱翻创初良翻】建康战士不盈数千循既克二镇【二镇谓江豫也】战士十余万舟车百里不絶楼船髙十二丈【髙古号翻】败还者争言其彊盛孟昶诸葛长民欲奉乘舆过江裕不聴【时江西江北皆无城池可倚昶长民欲奉天子过江不过东走广陵西据歴阳耳昶丑两翻】初何无忌刘毅之南讨也昶策其必败已而果然至是又谓裕必不能抗循众颇信之惟龙骧将军东海虞丘进廷折昶等以为不然【骧思将翻虞丘复姓史记楚相有虞丘子折之舌翻】中兵参军王仲徳言于裕曰明公命世作辅新建大功威震六合【魏尚书曹有中兵郎诸公府征镇亦因而置中兵参军新建大功谓灭燕也】妖贼乘虚入冦既闻凯还自当奔溃若先自遁逃则势同匹夫匹夫号令何以威物此谋若立请従此辞裕甚悦昶固请不已裕曰今重镇外倾彊冦内逼人情危骇莫有固志若一旦迁动便自土崩瓦解江北亦岂可得至设令得至不过延日月耳今兵士虽少【少诗沼翻下同】自足一战若其克济则臣主同休茍厄运必至我当横尸庙门遂其由来以身许国之志不能窜伏草间茍求存活也我计决矣卿勿复言昶恚其言不行【恚于避翻】且以为必败因请死裕怒曰卿且申一战【申重也】死复何晚【复扶又翻】昶知裕终不用其言乃抗表自陈曰臣裕北讨众并不同唯臣赞裕行计【事见上年】致使彊贼乘间社稷危逼臣之罪也【间古苋翻】谨引咎以谢天下封表毕仰药而死乙丑卢循至淮口【秦淮入江之口也】中外戒严琅邪王徳文都督宫城诣军事屯中堂皇【堂无四壁曰皇】刘裕屯石头诸将各有屯守裕子义隆始四嵗裕使谘议参军刘粹辅之镇京口粹毅之族弟也裕见民临水望贼怪之以问参军张劭劭曰若节钺未反民奔散之不暇亦何能观望今当无复恐耳【复扶又翻】裕谓将佐曰贼若于新亭直进其锋不可当宜且回避胜负之事未可量也【量音良】若回泊西岸【西岸即蔡州】此成禽耳徐道覆请于新亭至白石焚舟而上【上时掌翻】数道攻裕循欲以万全为计谓道覆曰大军未至孟昶便望风自裁以大势言之自当计日溃乱今决胜负于一朝乾没求利【干音干】既非必克之道且杀伤士卒不如案兵待之道覆以循多疑少决乃叹曰我终为卢公所误事必无成使我得为英雄驱驰天下不足定也【为于伪翻】裕登石头城望循军初见引向新亭顾左右失色既而回泊蔡洲乃悦【蔡洲在石头西防今建康府上元县西二十五里有蔡洲】于是众军转集裕恐循侵轶【轶徒结翻】用虞丘进计伐树栅石头淮口修治越城筑查浦药园廷尉三垒【查浦在大江南岸近秦淮口药园盖种芍药之所廷尉寺舎所在因以为地名查庄加翻据晋书帝纪三垒皆在淮口】皆以兵守之刘毅经涉蛮晋【西阳上下羣蛮所居之地谓之蛮其为王民应租税征役者谓之晋】仅能自免従者饥疲死亡什七八【从才用翻】丙寅至建康待罪裕慰勉之使知中外留事【知都督中外诸军府留事也】毅乞自贬诏降为后将军魏长孙嵩至漠北而还【还従宣翻又如字下同】柔然追围之于
　　牛川壬申魏主嗣北击柔然柔然可汗社崘闻之遁走道死【崘卢昆翻】其子度防尚幼部众立社崘弟斛律号蔼豆葢可汗【可读従刋入声汗音寒】嗣引兵还参合陂　卢循伏兵南岸【南岸即秦淮口南岸】使老弱乘舟向白石声言悉众自白石步上【上时掌翻】刘裕留参军沈林子徐赤特戍南岸断查浦【防丁管翻】戒令坚守勿动裕及刘毅诸葛长民北出拒之林子曰妖贼此言未必有实宜深为之防裕曰石头城险且淮栅甚固留卿在后足以守之林子穆夫之子也【沈穆夫吴兴武康人隆安三年孙恩寇会稽三呉响应穆夫在会稽恩以为余姚令恩为刘牢之所破并杀穆夫】庚辰卢循焚查浦进至张侯桥徐赤特将击之林子曰贼声往白石而屡来挑战【挑徒了翻】其情可知吾众寡不敌不如守险以待大军赤特不从遂出战伏兵赤特大败单舸奔淮北【秦淮北岸也】林子及将军刘钟据栅力战朱龄石救之贼乃退循引精兵大上至丹阳郡【丹阳郡丹阳尹治所也上时掌翻】裕帅诸军驰还石头【帅读曰率】斩徐赤特解甲久之乃出陈于南塘【南塘秦淮南防也陈读曰阵】　六月以刘裕为太尉中书监加黄钺裕受黄钺余固辞以车骑中军司马庾悦为江州刺史恱凖之子也【刘裕为车骑将军以刘敬宣征蜀失利乞降号中军将军故车骑中军二府共一司马庾凖庾亮之孙也】　司马国璠及弟叔璠叔道奔秦【璠孚袁翻】秦王兴曰刘裕方诛桓辅晋室卿何为来对曰裕削弱王室臣宗族有自修立者裕辄除之方为国患甚于桓耳兴以国璠为扬州刺史叔道为交州刺史　卢循寇掠诸县无所得谓徐道覆曰师老矣不如还寻阳并力取荆州据天下三分之二徐更与建康争衡耳秋七月庚申循自蔡洲南还寻阳留其党范崇民将五千人据南陵【南陵在宣城郡宣城县西梁置南陵郡及南陵县葢汉丹阳郡石城县之界也今为池州贵池县地循虑兵有利钝欲南归番禺故使崇民守之以固彭蠡湖口宋白曰栅江口对岸即旧南陵县地今为繁昌县】甲子裕使辅国将军王仲徳广川太守刘钟河间内史兰陵蒯恩中军谘议参军孟懐玉等帅众追循【帅读曰率】　乙丑魏主嗣还平城　西秦王干归讨越质屈机等十余部【越质鲜卑种也其酋曰叱黎叱黎之子曰诘归孝武太元十六年降于干归二十一年叛降秦屈机即诘归也语稍讹耳】降其众二万五千【降户江翻】徙于苑川八月干归复都苑川【乞伏氏本都度坚山干归强盛始都苑川旣为秦所破而降于秦秦使镇苑川复叛恐为秦所袭还保度坚山今部众浸盛不畏秦复都苑川】　沮渠防逊伐西凉败西凉世子歆于马庙【古者祭马祖后世因立庙祭之故名其地为马庙】禽其将朱元虎而还凉公暠以银二千斤金二千两赎元虎防逊归之遂与暠结盟而还【将子亮翻暠古老翻】　刘裕还东府【卢循退裕乃还东府】大治水军【治直之翻】遣建威将军会稽孙处振武将军沈田子帅众三千自海道袭番禺【会工外翻处昌吕翻帅读曰率番禺音潘愚】田子林子之兄也众皆以为海道艰逺必至为难且分撤见力【见贤遍翻下同】非目前之急裕不従敇处曰大军十二月之交必破妖虏卿至时先倾其巢窟使彼走无所归也谯縦遣侍中谯良等入见于秦请兵以伐晋【见贤遍翻】縦以桓谦为荆州刺史谯道福为梁州刺史帅众二万冦荆州秦王兴遣前将军茍林帅骑兵会之江陵自卢循东下不得建康之问【问音问也】羣盗互起荆州刺史刘道规遣司马王镇之帅天门太守檀道济【呉孙休永安六年分武陵立天门郡充县有松梁山山有石石开处数十丈其髙以弩仰射不至其上名天门因以名郡舆地志澧州石门县古天门郡帅读曰率下同】广武将军彭城到彦之入援建康道济祗之弟也镇之至寻阳为茍林所破卢循闻之以林为南蛮校尉分兵配之使乗胜伐江陵声言徐道覆已破建康桓谦于道召募义旧【桓氏世居荆楚旧恩所结义不相忘谓之义旧】民投之者二万人谦屯枝江【枝江县自汉以来属南郡春秋之罗国也江水于县西别出为沱而东复合于江故曰枝江我朝熙寜六年省枝江为镇入松滋县】林屯江津二寇交逼江陵士民多懐异心道规乃会将士告之曰桓谦今在近道闻诸长者颇有去就之计【长知两翻】吾东来文武足以济事【东来文武谓道规従行将佐兵士也】若欲去者本不相禁因夜开城门达晓不闭众咸惮服莫有去者雍州刺史鲁宗之帅众数千自襄阳赴江陵【雍于用翻】或谓宗之情未可测道规单马迎之宗之感悦道规使宗之居守【守式又翻】委以腹心自帅诸军攻谦诸将佐皆曰今逺出讨谦其胜难必茍林近在江津伺人动静【伺相吏翻】若来攻城宗之未必能固脱有蹉跌【蹉仓何翻跌徒结翻】大事去矣道规曰茍林愚懦无它竒计以吾去未逺必不敢向城吾今取谦往至便克沈疑之间已自还返【沈持林翻沈吟不决也还音旋】谦败则林破胆岂暇得来且宗之独守何为不支数日乃驰往攻谦水陆齐进谦等大陈舟师兼以步骑战于枝江檀道济先进陷陈【陷陈读曰阵】谦等大败谦单舸奔茍林道规追斩之还至涌口【水经注涌水自夏水南通于江谓之涌口春秋左氏传所谓阎敖游涌而逸者也在江陵城东杜预曰涌水在南郡华容县涌音勇】讨林林走道规遣谘议参军临淮刘遵帅众追之初谦至枝江江陵士民皆与谦书言城内虚实欲为内应至是检得之道规悉焚不视众于是大安　江州刺史庾悦以鄱阳太守虞丘进为前驱屡破卢循兵进据豫章絶循粮道九月刘遵斩茍林于巴陵桓石绥因循入冦起兵洛口【水经注汉水过魏兴安阳县又东至灙城南与洛谷水合水北出洛谷谷北通长安其水南流注汉水所谓洛口也】自号荆州刺史徴阳令王天恩自号梁州刺史【徴阳当作微阳晋地里志微阳县属上庸郡沈约曰魏立建始县晋武帝改曰微阳周武王之伐纣庸蜀髳微卢彭濮八国从之窃意微阳县葢因古微国而得名而史无其据】袭据西城梁州刺史傅韶遣其子魏兴太守之讨石绥等皆斩之桓氏遂灭韶畅之孙也　西秦王干归攻秦略阳南安陇西诸郡皆克之徙民二万五千户于苑川及枹罕【枹音肤】　甲寅葬魏主珪于盛乐金陵諡曰宣武庙号烈祖【宋髙祖永初元年魏改諡珪曰道武皇帝】　刘毅固求追讨卢循长史王诞密言于刘裕曰毅既丧败不宜复使立功【丧息浪翻复扶又翻下无复同】裕従之冬十月裕帅兖州刺史刘藩宁朔将军檀韶冠军将军刘敬宣等南击卢循【帅读曰率下同冠古玩翻】以刘毅监太尉留府后事皆委焉【监音工衘翻】癸巳裕建康　徐道覆率众三万趣江陵奄至破冢【破冢在江岸之东趣七喻翻】时鲁宗之已还襄阳追召不及人情大震或传循已平京邑遣道覆来为刺史江汉士民感刘道规焚书之恩无复贰志【复扶又翻】道规使刘遵别为游军自拒道覆于豫章口前驱失利遵自外横击大破之斩首万余级赴水死者殆尽道覆单舸走还湓口【湓蒲奔翻】初道规使遵为游军众咸以为彊敌在前唯患众少不应分割见力置无用之地【见贤遍翻】及破道覆卒得游军之力【卒子恤翻】众心乃服　鲜卑仆浑羌句岂输报邓若等帅户二万降于西秦【鲜卑有仆浑部句岂输报邓若则羌种也句古侯翻】　王仲徳等闻刘裕大军且至进攻范崇民于南陵崇民战舰夹屯西岸【舰户黯翻】十一月刘钟自行觇贼【觇丑亷翻又丑艳翻】天雾贼钩得其舸钟因帅左右攻舰户【舰户今舟人谓之马门】贼遽闭户拒之钟乃徐还与仲徳共攻崇民崇民走【崇民走则裕可径进循失湖口之险】　癸丑益州刺史鲍陋卒谦道福陷巴东杀守将温祚时延祖【温祚本巴东太守时延祖自刘敬宣黄虎之退皆屯巴东将即亮翻】　卢循兵守广州者不以海道为虞庚戌孙处乘海奄至会大雾四面攻之即日拔其城处抚其旧民戮循亲党勒兵谨守分遣沈田子等击岭表诸郡刘裕军雷池卢循扬声不攻雷池当乘流径下裕知其欲战十二月己夘进军大雷【杜佑曰晋大雷戍舒州望江县是今晥口之西有雷江口即其地宋书志云望江县西岸有大雷江自寻阳柴桑沿流三百里入江即望江县】庚辰卢循徐道覆帅众数万塞江而下【塞悉则翻】前后莫见舳舻之际【舳音逐舻音卢】裕悉出轻舰帅众军齐力击之又分步骑屯于西岸先备火具裕以劲弩射循军【射而亦翻】因风水之势以蹙之循舰悉泊西岸岸上军投火焚之烟炎涨天【烟与烟同炎读曰焰】循兵大败走还寻阳将趣豫章【趣七喻翻】乃悉力栅断左里【左里以其地在章江之左故名杜佑曰左里即江州寻阳县彭蠡湖口断丁管翻】丙申裕军至左里不得进裕麾兵将战所执麾竿折幡沈于水众并怪惧裕笑曰往年覆舟之战【谓讨桓与桓谦等战时也折而设翻沈持林翻】幡竿亦折今者复然【复扶又翻】贼必破矣即攻栅而进循兵虽殊死战弗能禁循单舸走【舸古我翻】所杀及投水死者凡万余人纳其降附宥其逼略【降户江翻】遣刘藩孟懐玉轻军追之循收散卒尚有数千人径还番禺【番禺音潘愚】道覆走保始兴裕板建威将军禇裕之行广州刺史裕之裒之曾孙也【褚裒崇徳太后之父裒蒲侯翻】裕还建康刘毅恶刘穆之每従容与裕言穆之权太重【恶乌路翻従干容翻】裕益亲任之燕广川公万泥上谷公乳陈自以宗室有大功【慕容熙之死万泥乳陈皆有功】谓当入为公辅燕王跋以二藩任重久而弗徴【跋以万泥为幽平二州牧镇肥如乳陈为并青二州牧镇白狼】二人皆怨是嵗乳陈密遣人告万泥曰乳陈有至谋愿与叔父图之万泥遂奔白狼与乳陈俱叛防遣汲郡公与张兴将步骑二万讨之先遣使谕以祸福万泥欲降乳陈不可【将即亮翻骑竒寄翻使疏吏翻降户江翻下同】兴谓曰贼明日出战今夜必来惊我营宜为之备乃密令人课草十束畜火伏兵以待之是夜乳陈果遣壮士千余人来斫营众火俱起伏兵邀击俘斩无遗万泥乳陈惧而出降皆斩之跋以范阳公素弗为大司马改封辽西公为骠骑大将军改封中山公【骠匹妙翻骑竒寄翻】
　　资治通鉴卷一百十五
　　钦定四库全书
</div>
    <div class="pagination">
<a href="资治通鉴四库_page28.html">上一页</a><span>...</span><a href="资治通鉴四库_page24.html">24</a><a href="资治通鉴四库_page25.html">25</a><a href="资治通鉴四库_page26.html">26</a><a href="资治通鉴四库_page27.html">27</a><a href="资治通鉴四库_page28.html">28</a><span class="current-page">29</span><a href="资治通鉴四库_page30.html">30</a><a href="资治通鉴四库_page31.html">31</a><a href="资治通鉴四库_page32.html">32</a><a href="资治通鉴四库_page33.html">33</a><a href="资治通鉴四库_page34.html">34</a><span>...</span><a href="资治通鉴四库_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
