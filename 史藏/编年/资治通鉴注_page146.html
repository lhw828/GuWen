<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 146 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 146 页/共 334 页
  </h1>
  <div class="content">
   23魏太极殿成。
24十二月，司徒参军萧琛、范云聘于魏。〔琛，丑林翻。〕魏主甚重齐人，亲与谈论。顾谓群臣曰：「江南多好臣。」侍臣李元凯对曰：「江南多好臣，岁一易主；江北无好，臣百年一易主。」魏主甚惭。
25上使太子家令沈约撰宋书，疑立袁粲传，审之于上。〔传，直恋翻。〕上曰：「袁粲自是宋室忠臣。」〔此人心之公，是非不可泯者。〕约又多载宋世祖、太宗诸鄙渎事。上曰：「孝武事迹，不容顿尔。我昔经事明帝，卿可思讳恶之义。」〔春秋之义，为尊者讳。〕于是多所删除。
26是岁，林邑王范阳迈之孙诸农，帅种人攻范当根纯，复得其国。〔范当根纯夺林邑国，事见上年。帅，读曰率。种，章勇翻。复，扶又翻。〕诏以诸农为都督缘海诸军事、林邑王。
27魏南阳公郑羲与李仲婚姻，冲引为中书令。出为西兖州刺史，〔西兖州时治滑台。〕在州贪鄙。文明太后为魏主纳其女为嫔，〔后为，于伪翻。嫔，毗宾翻。〕征为秘书监。及卒，当书秦谥曰宣。诏劳，直士谓之荒公。〔事见八十一卷晋武帝太康三年。谥法：昏乱纪度日荒。〕羲虽宿有文业，而治阙廉清。〔治，直吏翻。〕尚书何乃情违至公，愆违明典！依谥法：『博闻多见曰文；不勤成名日灵。』可赠以本官，加谥文灵。」
资治通鉴卷第一百三十八
端明殿学士兼翰林侍读学士朝散大夫右谏议大夫充集贤殿修撰提举西京嵩
山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集
后学天台胡三省音注
齐纪四〔昭阳作噩（癸酉），一年。〕
世祖武皇帝下
永明十一年〔（癸酉、四九三）〕
1春，正月，以骠骑大将军王敬则为司空，〔骠，匹妙翻。骑，奇寄翻。〕镇军大将军陈显达为江州刺史。显达自以门寒位重，〔陈显达，南彭城人，起于卒伍。〕每迁官，常有愧惧之色，戒其子勿以富贵陵人；而诸子多事豪侈，显达闻之，不悦。〔以陈显达之居宠思畏，终不能自免于猜暴之朝，至于称兵而死，岂非系于所遇之时哉！〕子休尚为郢府主簿，过九江。〔自建康至郢府，先过九江。〕显达曰：「尘尾、蝇拂〔鹿，肿庾翻。尘，麋属；尾能生风，辟蝇菓。陆佃埤雅曰：鹿似尘而鹿而大，其尾辟尘，以置旧帛中，能令岁久红色不黦；又以拂毡，令毡不蠹。名苑曰：尘，群鹿随之，皆视尘所往，尘尾所转为准。于文，主鹿为尘；古之谈者挥焉，良为是也。〕是王、谢家物，汝不须捉此！」〔言不须以风流自标置也。捉，执也。〕即取，于前烧之。
2初，上于石头造露车三千乘，欲步道取彭城，魏人知之。刘昶数泣诉于魏主，乞处边戍，招集遗民，以雪私耻。〔以萧氏篡宋，夷灭刘氏故也。数，所角翻。处，昌吕翻。〕魏主大会公卿于经武殿，〔魏书帝纪：太和十二年，起经武殿。〕以议南伐，于淮、泗间大积马刍。上闻之，以右卫将军崔慧景为豫州刺史以备之。〔为下魏入寇张本。〕
3魏遣员外散骑侍郎邢峦等来聘。〔散，悉亶翻。骑，奇寄翻。〕峦，颖之孙也。〔颖，曹魏太常邢贞之后，刑颖见一百二十二卷宋文帝元嘉八年。〕
4丙子，文惠太子长懋卒。太子风韵甚和，上晚年好游宴，〔好，呼到翻。〕尚书曹事分送太子省之，由是威加内外。〔省，悉景翻。〕
太子性奢靡，治堂殿、园囿过于上宫，〔治，直之翻。〕费以千万计，恐上望见之，乃傍门列修竹；凡诸服玩，率多僭侈，启于东田起小苑，使东宫将吏更番筑，役，〔将，即亮翻。更，工衡翻。更番，分番更作也。〕营城包巷，弥亘华远。〔言其弰极华丽，而延亘又辽远也。〕上性虽严，多布尔目，太子所为，人莫敢以闻。上尝过太子东田，见其壮丽，大怒，收监作主帅；太子皆藏之，由是大被诮责。〔监工衔翻。帅，所类翻。被，皮义翻。诮，才笑翻。〕
又使嬖人徐文景造辇及乘舆御物；〔嬖，卑义翻，又博计翻。乘，绳证翻。〕上尝幸东宫，忽忽不暇藏辇，〔忽忽者，急遽之意。〕文景乃以佛像内辇人，故上不疑。文景父陶仁谓文景曰：「我正当扫墓待丧耳！」〔扫墓，谓握除墓地也。〕仍移家避之。后文景竟赐死，陶仁遂不哭。
及太子卒，上履行东宫，〔行，下孟翻。〕见其服玩，大怒，敕有司随事毁除。以竟陵王子良与太子善，而不启闻，并责之。
太子素恶西昌侯鸾，尝谓子良曰：「我意中殊不喜此人，不解其故，〔恶，乌路翻。喜，许记翻。解，户买，晓也。〕当由其福薄故也。」子良为之救解。〔为，于伪翻。〕及鸾得政，太子子孙无遗焉。〔西昌侯夷灭太子子孙事见后。按鸾翦除高、武诸子及太子子孙以成篡事，文惠虽不恶之，其子孙亦不能免也。观隆昌、建武时事，君子谓文惠知所恶矣。〕
5二月，魏主始耕藉田于平城南。〔魏起于北荒，未尝讲古者天子亲耕之礼，今孝文始行之。藉，在亦翻。〕
6雍州刺史王奂恶宁蛮长史刘兴祖，收系狱，〔雍，于用翻。恶，乌路翻。萧子显齐志，宁蛮府属雍州，别领西新安、义宁、南襄、北建武、蔡阳、永安、安定、怀化、武宁、新阳、义安、高安、左义阳、南襄城、广昌、东襄城、北襄城、怀安、北弘农、西弘农、析阳、北义阳、汉广、中襄城等蛮郡。〔诬其构扇山蛮，欲为乱。敕送兴祖下建康；〔自襄阳顺流东至建康，故曰下。〕奂于狱中杀之，诈云自经。上大怒，遣中书舍人吕文显、直合将军曹道刚将斋仗五百收奂，〔斋仗，斋库精仗以给禁卫勇力之士。将，即亮翻。〕敕镇西司马曹虎从江陵岁道会襄阳。
奂子彪，素凶险，奂不能制。长史殷叡，奂之伲也，谓奂曰：「曹、吕来，既不见真敕，恐为奸变，正宜录取，〔录，收也，摄也。〕驰启闻耳。」奂纳之。〔考异曰：南史：「奂子彪议闭门拒命。叡谏曰：『今开门白服接台使，不过隳官免爵耳。』彪坚执不同。叡又请遣典签间道送启，奂从之。典签出城，为文显所执。叡曰：『忠不背国，勇不逃死。』劝奂仰药。叡与彪同诛。」今从齐书。〕彪辄发州兵千余人，开库配甲仗，出南堂，陈兵，闭门拒守。奂门生郑羽叩头启奂，乞出城迎台使，〔使，疏吏翻。〕奂曰：「我不作贼，欲先遣启自申；正恐曹、吕等小人相陵藉，〔陵者侮之而出其上；藉者，蹈之使荐于下。藉，慈夜翻。〕故且闭门自守耳。」彪遂出，与虎军战，兵败，走归。三月，乙亥，司马黄瑶起、宁蛮长史河东裴叔业于城内起兵，攻奂，斩之，〔为后奂子肃食瑶起之肉张本。执彪及弟爽、弼、殷叡，怭伏诛。彪兄融、琛死于建康，琛弟秘书丞肃独得脱，奔魏。〔为王肃屡引魏兵入寇张本。琛，丑林翻。考异曰：南史：「奂弟份自拘请罪，帝宥之。肃屡引魏入至边，帝谓份曰：『比有北信不﹖』份曰：『肃近忘坟柏，宁远忆有臣！』按奂以三月死，帝以七月殂，是冬，肃始见魏主于邺。南史误也。齐无此语。〕
7夏，四月，甲午，立南郡王昭业为皇太孙，东宫文武悉改为太孙官属，〔东宫官属，文则太传、少传、詹事、率更令、家令、仆、门大夫、中庶子、中舍人、庶子、浩马、舍人，武则左右卫率、翊军．步兵．屯骑三校尉、旅贲中郎将、左右积弩将军、殿中将军、员外殿中将军、常从虎贲督。〕以太子妃邪王氏为皇太孙太妃，南郡王妃何奼为皇太孙妃。妃，戢之女也。〔何戢见一百三十五卷高帝建元二年。戢，则立翻，又疾立翻。〕
8魏太尉丕等请建中宫，戊戌，立皇冯氏。后，熙之女也。〔为后冯后以谗废张本。〕魏主以白虎通云：〔汉章帝集诸儒于白虎观，义五经同异，作白虎通。〕「王者不臣妻之父母」，下诏令太师上书不称臣，入朝不拜，〔朝，直遥翻。〕熙固辞。
9光城蛮帅征虏将军田益宗师部落四千余户叛，降于魏。〔沈约曰：光城郡，疑大明中分弋阳所立五代史志曰：光州光山县，旧置光城郡。蛮帅，所类翻，宗帅，读曰率。降，户江翻。〕
10五月，壬戌，魏主宴四庙子孙于宣文堂，亲与之齿，用家人礼。〔四庙子孙，谓世祖、恭宗、高宗、显祖之子孙也。太和十二年起宣文堂、经武殿。用家人礼者，略君臣之敬而序长幼之齿。〕
11甲子，魏主临朝堂，〔朝，直遥翻。〕引公卿以下决疑政，录囚徒。帝谓司空穆亮曰：「自今朝廷政事，日中以前，卿等先自论议；日中以后，朕与卿等共决之。」
12丙子，以宜都王铿为南豫州刺史。〔铿，上耕翻。〕先是庐陵王子卿为南豫州刺史，〔先，悉荐翻。〕之镇，道中戏部伍为水军，上闻之，大怒，杀其典签；以铿代之。子卿还风，上终身不与相见。
13襄阳蛮酋雷婆思等帅户千余求内徙于魏，魏人处之沔北。〔是时沔北之地犹为齐境。雷婆思等盖居沔南，徙处沔北，则稍近魏境耳。酋，慈由翻。帅，读曰率。处，昌吕翻。〕
14魏主以平城地寒，六月雨雪，〔极阴之地，盛夏雨雪。雨，王遇翻；自上而下曰雨。〕风沙常起，〔风沙，大风扬沙也。将迁都洛阳；恐群臣不从，乃议大举伐齐，欲以胁众。斋于明堂左，〔郑玄曰：明堂左大寝南堂东偏也。，古贺翻。〕使太常卿王谌筮之，遇革，帝曰：「『汤、武革命，应乎天而顺乎人。』〔此革卦之彖辞也。谌，氏壬翻。〕吉孰大焉！」群臣莫敢言。尚书任城王澄曰：「陛下奕叶重光，帝大中土；〔任，音壬，重，宜龙翻。〕今出师以征未服，而得汤、武革命之象，未为全吉也。」帝厉声曰：「繇云：『社稷虽为陛下之有，臣为社稷之臣，安可知危而不言！」帝久之乃解，曰：「各言其志，夫亦何伤！」
既还宫，〔自明堂左还宫。〕召澄入见，逆谓之曰：「向者革卦，今当更与卿论之。明堂之忿，恐人人竞言，沮我大计，故以声色怖文武耳。相识朕意。」〔见，贤遍翻。沮，在吕翻。怖，普布翻。〕此乃用武之地，非可文治。今将移风俗，其道诚难，朕欲因此迁宅中原，卿以为何如﹖」〔魏主始与任城王澄言其情。〕澄曰：「陛下欲卜宅中土以经略四海，此周、汉所以兴隆也。」〔比之周成、康，汉光、明也。〕帝曰：「北人习常恋故，必将惊扰，柰何﹖」〔后穆泰等之谋，卒如帝所虑。〕澄曰：「非常房也！」〕张良赞汉高帝迁都长安，故以为比。〕
六月，丙戌，命作河桥，欲以济师。秘书监卢渊上表，以为：「前代承平之主，未尝亲御六军，决胜行陈之间；〔行，户刚翻。陈，读曰阵。〕岂非胜之不足为武，不胜有亏威望乎！昔魏武以弊卒一万破袁绍，〔事见六十二卷汉献帝建安五年。〔谢玄以步兵三千摧苻秦、〔事见一百五卷晋孝武帝太元八年。〕胜负之变，决于须臾，不在众寡也。」诏报曰：「承平之主，所以不亲戎事，或以同轨无敌，或似懦劣偷安。今谓之同轨则未然，〔天下混一，则车同轨，书同文。〕比之懦劣则可耻，必若王者不当亲戎，则先王制，革客，何所施也﹖〔周制五辂，革辂，龙勒条，缨五就，建大白以即戎。郑氏注：革辂，鞔之以革而漆之，无他饰。条，读为条。〕魏武之胜，盖由仗顺；苻氏之败，亦由失政；〔岂寡必能胜众，弱必能制强邪！」丁未，魏主讲武，命尚书李冲典武选。〔时欲用兵，命冲典武选，铨择才勇之士。选，须绢翻。〕
15建康僧法智与徐州民周盘龙等作乱，〔此又一周盘龙，非周奉叔之父。〕夜，攻徐州城，入之；刺史王玄邈讨诛之。〔徐州城即锺离城。〕
16秋，七月，癸丑，魏立皇子恂为太子。〔为魏主后废恂张本。〕
17戊子，〔【严：「子」改「午」。】〕魏中外戒严，发灵布及移书，称当南伐。〔用兵尚神密。魏主今露其事以布告四方，故亦日露布；移书，则移书于齐境也。〕诏发扬、徐州民丁，广设召募以备之。
中书郎王融，自恃人地，〔王融有俊才，故以人身自高；且王弘曾孙，故以门地自高。〕三十内望为公辅。尝夜直省中，抚案叹曰：「为尔寂寂，〔尔，如此也。寂寂，言冷寞也。〕邓禹笑人！」〔邓禹年二十四为汉司徒，融年巳过之，故云然。〕行逢朱雀桁开，喧湫不得进，〔朱雀桁当建康朱雀门，跨秦淮南北岸以渡行人，大路所由也。桁开则行者填咽。湫，子小翻，隘也。经典释文曰：湫，徐音秋，又在酒翻。〕搥车壁叹曰：「车前无八驺，何得称丈夫！」〔搥，传追翻。车前有油壁。自晋以来，诸公、诸从公交车前给驺八人。驺，侧鸠翻。〕竟陵王子良爱其文学，特亲厚之。
融见上有北伐之志，数上书奖劝，〔奖者，推助以成其事。数所角翻。〕因大习骑射。骑，奇寄翻。〕及魏将入寇，子良于东府募兵，版融宁朔将将，〔宋泰始初，南攻义嘉，军功者众，版不能供，始用黄纸。今版授融，盖重于黄纸也。或曰：未经敕用者谓之版授。〕使典其事。融倾意招纳，得江西伧楚数百人，并有干用。〔伧，助庚翻。〕
会上不豫，诏子良甲仗人延昌殿侍医药；子良以萧衍、范云等皆为帐内军主。戊辰，遣江州刺史陈显达镇樊城。上虑朝野忧遑，〔遑，急也，遽也。〕力疾召乐府奏正声伎。〔江左以清商为正声伎。伎，渠绮翻。〕子良日夜在内，太孙间日参承。〔间曰，隔一日也。间，古苋翻。参，候也。承，奉也。〕
戊寅，上疾亟蹔绝；〔气暂绝而不息也。〕太孙未入，内外惶惧，百僚皆已服。王融欲矫诏立子良，诏草已立。萧衍谓范云曰：「道路籍籍，皆云将有非常之举。王元长非济世才，〔王融，字符长。〕视其败也。」云曰：「忧国家者，惟有王中书耳。」衍曰：「忧国，欲为周、召邪，欲为竖刁邪﹖」〔召，读曰邵。按左氏传：齐桓公既立子昭为太子。易牙有宠于卫姬。卫姬生无亏。易牙因竖刁以荐羞于桓公，遂有宠，公许之立无亏。公卒，易牙入，与竖刁杀群吏翻立无亏。昭奔宋。宋襄公伐齐，杀无亏而立昭，是为孝公。〕云不敢答。及太孙来，王融什服绛衫，于中书省合口断东宫仗不得进。〔断，音短。〕顷之，上复苏，〔复，扶又翻。〕问太孙所在，因召东宫器甲皆入，以朝事委尚书左仆射西昌侯鸾。〔朝，直遥翻。〕俄而上殂，〔年五十四。〕融处分以子良兵禁诸门。〔处，昌吕翻。分，扶问翻。〕鸾闻之，急驰至云龙门，不得进，鸾曰：「有敕召我！」排之而入，奉太孙登殿，命左右扶出子良；指麾部署，音响如锺，殿中无不从命。融知不遂释还省，〔释戎服还中书省也。〕叹曰：「公误我！」由是郁林王深怨之。〔太孙即位，寻见废，弒史以追废庂号书之。为后杀王融张本。〕
遣诏曰：「太孙进德日茂，社稷有寄。子良善相毗辅，思弘治道，〔治，直吏翻。〕内外众事无大小悉与鸾参怀，共下意！〔参，豫也。怀，思也。命鸾参豫其事，而详思其可否也。共下意者，令降心相从，以济国事也。〕尚书中事，职务根本，悉委右仆射王晏、吏部尚书徐孝嗣；军旅之略，委王敬则、陈显达、王广之、王玄邈、沈文季、张緕、薛渊等。」〔自此以上，皆遗诏之辞。緕，古回翻。〕
世祖留心政事，务总大体，严明有断，郡县久于其职，长吏犯法，封刃行诛。故永明之世，百姓丰乐，贼盗屏息。然颇好游宴，华，靡之事，常言恨之，未能顿遣。〔遣，袪也，逐也。言未能袪逐游宴之失也。自此以上，史述帝平生之大略。断，丁乱翻。长，知两翻。乐，音洛。屏，必郢翻。好，呼到翻。〕
郁林王之未立也，众皆疑立子良，口语喧腾。武陵王晔于众中大言曰：「若立长，则应在我；〔世祖诸弟，存者晔为长。长，知两翻。〕立嫡，则应在太孙。」〔郁林王，讳昭业，字符尚，小字法身，文惠太子长子也，以世嫡立为皇太孙。〕由是帝深凭赖之。〔太孙已即位，故书帝。〕直合周奉叔、曹道刚素为帝心膂，并使监殿中直卫；少日，复以道刚为黄门郎。〔监，古衔翻。少，诗沼翻。复，扶又翻。为西昌侯鸾欲弒先除周奉叔、曹道刚张本。〕
初，西昌侯鸾为太祖所爱，〔事见一百三十五卷高帝建元二年。〕鸾性俭素，车服仪从，同于素士，所居官名为严能，故世祖亦重之。〔鸾初为安吉令，有严能之名。王子侯旧乘缠帷车，仪从如素士。从，才用翻。〕世祖遗诏，使竟陵王子良辅政，鸾知尚书事。子良素仁厚，不乐世务，〔桨，音洛。〕乃更推鸾，故遗诏云「事无木小，悉与鸾参怀」，子良之志也。〔史言子良无夺适之志。〕
帝少养于子良纪袁氏，〔少，诗照翻。〕慈爱甚着。及王融有谋，〔史言夺适之谋出于王融。〕遂深忌子良。太行出太极殿，子良居中书省，帝使虎贲中郎将潘敞领二人仗屯太极殿西阶以防之。〔中书省盖在太极殿西，故使屯于西阶以防子良。贲，音奔。将，即亮翻。〕既成，服，诸王皆出，子乞停至山陵，不许。〔乞停中书省，俟梓宫出葬而后也。〕
壬午，称遗诏，以武陵王晔为卫将军，与征南大将军陈显达并开府仪同三司；尚书左仆射、西昌侯鸾为尚书令；太孙詹事沈文季为护军。〔史言遗诏本无此段除授，当时称遗诏行之。〕癸未，以竟陵王子良为太傅；蠲除三调柔众逋，〔三调、谓调粟、调帛及杂调也。逋，久负也。〕省御府及无用池田、邸治，〔「治」据萧子显齐书当作「冶」，谓冶铸之所也。〕减关市征税。先是蠲原之诏，多无事实，浚责如故。〔所谓「黄放白催」也。先，悉荐翻。〕是时西昌侯鸾知政，恩信两行，众皆悦之。〔史为西昌侯鸾篡国张本。〕
18魏山阳景桓公尉元卒。〔尉，纡勿翻。〕
19魏主使录尚书事广陵王羽持节安抚六镇，发其突骑。〔骑奇寄翻；下同。〕丁亥，魏主辞永固陵；己丑发平城，南伐，步骑三十余万；使太尉丕与广陵王羽翻守平城，并君使持节。〔晋制，使持节得杀二千石以下。杜佑曰：留守，周之君陈似其任也，此后无闻。汉和帝南巡，祠园庙，张禹以太尉兼卫留守。晋惠帝幸长安，仆射荀藩等与遣官在洛者为留台，承制行事。其后安帝播迁，刘裕亦置留台。后魏孝文帝南伐，以太尉丕、广陵王羽留守京师，留守之制因此。〕羽曰：「太尉宜专节度，臣正可为副。」魏主曰：「老者之智，少者之决，〔言老者经事多，故智虑深远；少者气盛，故临事有断。少，读诏翻。〕汝无辞也。」以河南王干为车骑大将军、都督关右诸军事，又以司空穆亮、安南将军卢渊、平南将军薛胤皆为干副，众合七万出子午谷。〔欲攻梁、益也。〕胤，辩之曾孙也。〔薛辩见一百一十八卷晋安帝义熙十三年。〕
20郁林王性辩慧，美容止，善应对，哀乐过人；〔乐，音洛。〕世祖由是爱之。而矫情佣诈，阴怀鄙慝，与左右群小共衣食，同卧起。
始为南郡王，从竟陵王子良在西州，〔帝少养于子良纪袁氏，子良为扬州刺史，故帝从在西州。〕文惠太子每禁其起居，节其用度。王密就富人求钱，无敢不与。别作钥钩，〔钩，所以启钥，今谓之钥匙。〕夜开西州后合，与左右至诸营置中淫宴。师史仁祖、侍书胡天翼〔王国有师掌导之教训，侍书掌教之书翰。〕相谓曰：「若言之二宫，〔二宫，谓上宫及东宫也。〕则其事未易；〔易，以豉翻。〕若于营署为异人所殴〔殴，乌口翻。〕及犬物所伤，岂直置止一身，亦当尽室及祸。年各七十，余生岂足吝邪！」数日间，二人相继自杀，二宫不知也。〔人莫知其子之恶，其斯之谓欤。〕所爱左右，皆逆加官爵，疏于黄纸，使囊盛带之，〔盛，时征翻。〕许南面之日，依此施行。
侍太子疾及居丧，忧容号毁，〔号，户刀翻。〕见者呜咽；裁还和室，即欢笑酣饮。常令女巫杨氏祷祀，速求天位。及太子卒，〔文惠太子卒于是年正月。〕谓由杨氏之力，倍加敬信。既为太孙，〔是年夏四月，自南郡王为太孙。〕世祖有疾，又令杨氏祷祀。时何妃犹在西州，〔太孙居东宫，何妃尚留西州。〕世祖疾稍危，太孙与何妃书，纸中央作一大喜字，而作三十六小嘉字绕之。
侍世祖疾，言发泪下。世祖以为必为负荷大业，〔荷，下可翻，又读如字。〕曰：「五年中一委宰相，汝勿措意；五年外勿复委人。〔复，扶又翻。〕若自作无成，无所多恨。」临终，执其手曰：「若忆翁，当好作！」〔作，音佐。韩愈方桥诗曰：「非阁复非船，可居兼可过。若欲问方桥，方桥如此作。」注云：白乐天、皮日休诗皆自注曰：音佐。朱晦曰：今按广韵：作，造也。荀子：肉腐出虫，鱼枯生蠹，贪利忘身，祸及作。音将祚翻，及廉范五袴之谣，皆已为此音矣。然读为佐音者，又将祚之讹也。而世俗所用，从「人」从「故」而切将祚者，又字之俗体也。〕遂殂。大敛始毕，悉呼世祖诸伎，备奏众乐。
即位十余日，即收王融下廷尉，〔敛，力赡翻。伎，渠绮翻。下，户嫁翻。〕使中丞孔稚珪奏融险躁轻狡，招纳不逞，诽谤朝政。〔朝，直遥翻。〕融求援于竟陵王子良，子良忧惧，不敢救，遂于狱赐死，时年二十七。
初，融欲与东海徐勉相识，每托人召之。勉谓人曰：「王君名高望促，〔言名虽高而轻躁，人知其必及祸，故望促。〕难可轻?衣裾。」〔类篇：?，毗祭翻。弊，或从「衣」，此云?者，义与弊同。〕我而融及祸。勉由是知名。太与生会稽魏准，以才学为融所赏；〔会，工外翻。〕融欲立子良，准鼓成其事。〔鼓以作气，言鼓作融气以成其事。〕太学生虞羲、丘国宾窃相谓曰：「竟陵才弱，王中书无断，〔断，丁乱翻。〕败在眼中矣。」及融诛，召准入舍入省诘问。〔诘，去吉翻。〕惶惧而死，举体皆青，时人以为胆破。
21壬寅，魏主至肆州，〔魏收志：肆州治九原天赐二年为镇，宜君七年置州，领永安、秀容、鴈门郡。而永安郡定襄县注云：真君七年，并云中、九原、晋昌属焉，则知魏肆州盖治定襄之九原也。然此定襄亦非汉之定襄县地，盖曹魏所置新昌邵之定襄县，其地在陉岭之南，古定襄在陉岭之北。隋志：鴈门郡，后周置肆州，随改曰代州。又有定襄郡，开皇五年置云州总管府。此盖因古定襄以名郡，参考可矣。宋白曰：后置肆州，治秀容城，领灵丘等八郡。〕见道路民有跛眇者，停驾慰劳，〔劳，力到翻。〕给衣食终身。〔此亦可谓惠而不知为政矣。见者则给衣食，目所不见者，岂能徧给其衣食哉！古之为政者，孤独废疾者皆有以养之，岂必待身亲见而后养之也！跛者，一?为噩u。眇者，一目偏盲。眇，亡沼翻。〕
大司马安定王休执军士为盗者三人以徇于军，将斩之。魏主行军遇之，〔行，卜孟翻，循行也。〕命赦之，休不可，曰：「陛下亲御六师，将远清江江表，今始行至此，而小人已为攘盗，不斩之，何以禁奸！」帝曰：诚如卿言。然王者之体，时有非常之泽。三人罪虽应死，而因缘遇朕，虽违军法，可特赦之。」既而谓司徒冯诞曰：「大司马执法严，诸君不可不慎。」〔冯诞后戚，既亲且贵，故语之以儆百司。〕于是军中肃然。
臣光曰：人主之于其国譬犹一身，视远如视迩，在境如在庭。举贤才以任百官，修政事以利百姓，则封域之内无不得其所矣。是以先王黈纩塞耳，前旒蔽明，欲其废耳目之近用，推聪明于四远也。〔东方朔曰：冕而前旒，所以蔽明；黈纩充耳，所以塞聪。如淳注曰：黈，音主苟翻，谓以玉为瑱，用黈纩悬之也。师古曰：如说非也。黈，黄色也；纩，绵也。以黄绵为丸，用组悬之，〕于道路之所遇，则所遗者多矣，其为仁也，不亦微乎！况赦罪人桡有司之法，〔桡，奴教翻。〕尤非人君之体也。惜也！孝文，魏之贤君，而犹有是乎！
22戊申，魏主至并州。并州刺史王袭，治有声迹，〔治，直吏翻。〕境内安静，帝嘉之。袭教民多立铭置道侧，虚称其美；帝闻而问庂，袭对不以实。帝怒，降袭号二等。〔号者，所领将军号也。〕
23九月，壬子，魏遣兼员外散骑常侍勃海高聪等来聘。
24丁巳，魏主诏车驾所经，伤民秋稼者，亩给谷五斛。
25辛酉，追尊文惠太子为文皇帝，庙号世宗。
26世祖梓宫下渚，〔渚，在东府前，秦淮之渚也。〕帝于端门内奉辞。辒辌车未出端门，亟称疾还内。〔端门，宫之正南门。内，大内也。辒，立温。辌，音凉。〕裁入合，即于内奏胡伎，鞞铎之声，响震内外。〔伎，渠绮翻。鞞，频迷翻。〕丙寅，葬武皇帝于景安陵，庙号世祖。〔景安陵亦在武进，帝遗诏所命陵名也，在休安陵东所卜第三处。休安陵，盖帝祖宋太常乐所葬，高帝受禅，尊为休安陵。〕
27戊辰，魏主济河；庚午，至洛阳；壬申，诣故戊学观石经。〔故太学，汉、魏所营者。〕
28乙亥，邓至王像舒彭遣其子旧朝不魏，〔朝，直遥翻。〕且请传位于旧；魏主许之。
29魏主自发平城至洛阳，霖雨不止。丙子，诏诸军前发。丁丑，帝戎服，执鞭乘马而出。群臣稽颡于马前。〔稽颡于前，将谏南伐也。稽，音启。〕帝曰：「庙算已定，大军将进，诸公更欲何云﹖」尚书李冲等曰：「今者之举，天下所不愿，虽陛下欲之；臣不知陛下独行，竟何之也！〔言违众南伐，无异独行。〕臣等有其意而无其辞，敢以死请！」帝大怒曰：「吾方经营天下，期于混台，而卿等儒生屡疑大计，斧钺有常，卿勿复言！」〔此亦所以怖群臣而决迁都之计也。复，扶又翻。〕策马将出。于是安定王休等并殷勤泣谏。帝及论群臣曰：「今者兴发不小，动而无成，何以示后！朕世居幽朔，欲南迁中土；苟不南伐，当迁都于此，王公以为何如﹖欲迁者左，不欲者右。」〔【章：十二行本「右」下有「定王休等相帅如右」九字；乙十一行本同；孔本同；张校同。】〕南安王桢进曰：「『成大功者不谋于众。』〔吊奏商鞅之言。〕今陛下苟辍南伐之谋，迁都洛邑此臣等之愿，苍生之幸也。」群臣皆呼万岁。时人旧人虽不愿内徙，〔旧人，谓与魏同起于北荒之子孙，即所谓国人。〕而惮于南伐，无敢言者；遂定迁都之计。
李冲言于上曰：「陛下将定鼎洛邑，宗庙宫室，非可马上游行以待之。愿陛暂还代都，俟群臣营毕功，然后备文物、鸣和鸾而临之。」帝曰：「朕将妄省州郡，〔省，悉景翻。〕至邺小停，春首即还，未宜归北。」〔不肯烕北，盖虑北人归代复恋土重迁也。〕乃遣任城王澄还平城，论留司百官以迁都之事，曰：「今日真所谓革也。〔谓前筮之遇革，今之迁都真以革北方之俗。易说卦曰：革，去故也。〕王其勉之！」
帝以群臣意多异同，谓卫尉卿、镇南将军于烈曰：「卿意如何﹖」烈曰：「陛下圣略渊远，非愚浅所测。若隐心而言，〔隐，度也。度，徒洛翻。〕乐迁之与恋旧，适中半耳。」〔乐，音洛。中，竹仲翻。〕帝曰：「卿既不唱异，〔言不唱为异论也。〕即是肯同，深感不言之益。」使还镇平城，曰：「留台庶政一以相委。」烈，栗磾之孙也。〔于栗磾事魏道武帝健将也。磾，于奚翻。〕
先是，北地民支酉聚众数竹，起兵于长安城北石山，〔北地郡，魏孝文帝太和十一年置班州，十四年改邠州。按水经注，石山当在长安城东北，有敷谷，敷水出焉，北流注于渭。先，悉荐翻。〕遣使告梁州刺史阴智伯；〔欲邀结齐师以为应援。使，疏翻吏翻。〕泰州民王广亦起兵应之，攻执魏刺史刘藻，秦、雍间七州民皆响震，〔七州：雍、岐、秦、南秦、泾、邠、华也。雍，于用翻。〕众至十万，各守堡壁以待齐救。魏河南王干引兵击之，干兵大败；支酉进至咸阳北浊谷，穆亮与战，又败；〔考异曰：齐书「穆亮」作「缪者生」，今从魏书。〕阴智伯遣军主席德仁等将兵数千与相应接。酉等进向长安，卢渊、薛胤等拒击，大破之，降者数万口。〔降，户江翻。〕渊唯诛首恶，余悉不问，获酉、广，并斩之。
30冬，十月，戊寅朔，魏主如金墉城，征穆亮，〔征穆亮于关右。〕使与尚书李冲、将作匠董尔经营洛都。〔「董尔」，北史作「董爵」。〕己卯，如河南城；乙酉，如豫州；〔自金墉西如河南，又自河南东如豫州。此豫州谓虎牢城也。魏明元帝取虎牢置豫州；献文帝取悬瓠又置豫州，以虎牢为北豫州；今主太和十九年罢北豫州，置东中府。〕癸巳，舍于右济。乙未，魏解严，设坛于滑台城东，告行庙以迁都之意。〔迁都之议既定。停南伐之师，故解严。奉神主而行，故有行庙。〕大赦。起滑台宫。任城王澄至平城，众始闻迁都，莫不惊骇。澄援引古今，徐以晓之，众乃开伏。〔开，发也。伏，厌伏也。言北人安土重迁，蔽于此说，不肯降心以相从。澄援引晓喻以发其蒙，莫不厌伏也。〕澄还报于滑台。魏主喜曰：「非作城，朕事不成。」
31壬寅，尊皇太孙太妃为皇太后；〔即文惠太子妃王氏也。〕立妃为皇后。〔即何妃也。〕
32癸卯，魏主如邺城。王肃见魏主于邺，〔是年三月王肃奔魏，今方得见魏主。〕陈伐齐之策。魏主与之言，不觉促席移晷。〔降人初至，君臣情分甚为阔疏。言有当心，故促席近前以听之，不觉其分之疏也；与之言而弗厌倦，日为之移晷，不觉其久也。〕自是器遇日隆，亲旧贵臣莫能间也。魏主或屏左右与肃语，至夜分不罢，〔间，古苋翻。屏，必郢翻。〕自谓君臣相得之晚。寻除辅国将军、大将军长史。时魏主方义兴礼乐，变华风，凡威仪文物，夕肃所定。
33乙巳，魏主遣安定王休帅从官迎家于平城。〔帅，读曰率。从，才用翻。〕
34辛亥，封皇弟昭文为新安王，昭秀为临海王，昭粲为永嘉王。
35魏主筑宫于邺西，十一月，癸亥，徙居之。
36御史丞江淹劾奏前益州刺史刘悛、梁州刺史阴智伯赃货巨万，皆抵罪。初，悛罢广、司二州，〔按齐书刘悛传：悛出督广州世祖自寻阳东一，遇悛舟于渚间。是时，齐未受禅也。罢广州计当在世祖居东宫时。世祖即位，悛自广陵迁督司州，征入为刁嫌侍中。悛，七伦翻，又丑缘翻。〕倾赀以献世祖，家无留储。在益州，作金浴分，余物称是。及郁林王即位，悛所献减少。〔称，尺证翻。〔少，诗沼翻。悛传云：悛作金浴盆等，欲以献世祖。还都而世祖晏驾郁林新立，遂咸其所献。〕帝怒，收悛付廷尉，欲杀之；西昌侯鸾救之，得免，犹禁锢终身。，悛，励之子也。〔刘励死于桂阳之难。〕
资治通鉴卷第一百三十九
端明殿学士兼翰林侍读学士朝散大夫右谏议大夫充集贤殿修撰提举西京嵩
山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集
后学天台胡三省音注
齐纪五〔閍逢阉茂（甲戌），一年。〕
高宗明皇帝上〔讳鸾，字景栖，小字玄度，高帝兄始安贞王道生之子。〕
建武元年〔（甲戌、四九四）是年十月始改元建武。〕
1春，正月，丁未，改元隆昌；〔此郁林王改元也。〕大赦。
2雍州刺史晋安王子懋，〔雍，于用翻。〕以主幼时艰，密为自全之计，令作部造仗；〔诸州各有作部，主造哭仗。〕征南大将军陈显达屯襄阳，〔去年秋，武帝以魏将入寇，遣显达镇樊城。〕子懋欲胁取以为将。〔将，即亮翻；下同。〕显达密启西昌侯鸾，鸾征显达为车骑大将军；〔骑，奇寄翻。〕徙子懋为江州刺史仍令留部曲助镇襄阳，单将白直、侠毂自随。〔诸王有白直，有夹毂队。侠，读曰夹。〕显达过襄阳，〔过，音戈。〕子懋谓曰：「朝廷令身单身而返，身是天王，岂可过尔轻率！〔子懋自称天王，盖谓是天家诸王也。〕今犹欲将二三千人自随，公意何如﹖」显达曰：「殿下若下留部曲，乃是大违槉旨，其事不轻；且此间人亦难可收用。」〔此间人，谓襄阳人也。〕子懋默然。显达因辞，出即发去。子懋计未立，乃之寻阳。
3西昌侯鸾将谋废立，引前镇西咨议参军萧衍与同谋。〔随王子隆初以镇西将军镇荆州，引衍为咨议参军。〕荆州刺史、随王子隆，性温和，有文才；鸾欲征之，恐其不从。衍曰：「随王虽有美名，其实庸劣。既无智谋之士，爪牙唯仗司马垣历生、武陵太守卞白龙耳。二人唯利是从，若啖以显职，无有不来；随王止须折简耳。」鸾从之。征历生为太子左卫率，白龙为游击将军；〔啖，徒滥翻。折，之舌翻。帅，所律翻。〕二人并至。续召子隆为侍中、抚军将军。〔此时西昌侯已有杀诸王之心矣。萧衍由是以筹略见用。〕豫州刺史崔慧景，高、武旧将，〔将，即亮翻。〕鸾疑之，以萧衍为宁朔将军，戍寿阳。慧景惧，白服出迎；〔白服，若得罪而白衣领职者。〕衍抚安之。
4辛亥，郁林王祀南郊；戊午，拜崇安陵。〔郁林王即位，追尊父文惠太子曰文帝，陵曰崇安，庙号世宗。据竟陵王子良传，陵在夹右。〕
5癸亥，魏主南巡；戊辰，过比干墓，〔水经注：河内朝歌县南有牧野，有比干耱，前有石铭题隶云：「殷大夫比天之墓」，不知谁所志也。〕祭以太牢，魏主自为祝文曰：「乌呼介士，胡不我臣！」
6帝宠幸中书舍人綦毌珍之、朱隆之、直合将军曹道刚、周奉叔、宦者徐龙驹等。〔帝谓郁林王。〕珍之所论荐，事无不允；〔允，信也，肯也。〕内外要职，皆先论价，旨月之间，家累千金；擅取官物及役作，不俟诏旨。有司至相语云：〔语，牛倨翻。〕「宁拒至尊敕，不可违舍人命。」帝以龙驹为后合舍人，〔后合，禁中后合也。南史曰：龙驹日夜在六宫房内。〕常居含章殿，着黄纶帽，被貂裘，〔音，陟略翻。被，皮义翻。〕南向案，代帝画敕；左右侍直，与帝不异。
帝自山陵之后，即与左右微服游走市里，好于世宗崇安陵隧中掷涂、赌跳，〔好，呼到翻。文惠太子庙号世宗。涂，泥也。以涂泥相掷为乐也。赌跳者，以跳跃高出者为胜。咷，他吊翻。〕作诸鄙戏，极意赏赐左右，动至百数十万。每见钱，曰：「我昔思汝十〔【章：十二行本「十」作「一」；乙十一行本同；孔本同；熊校同。】〕枚不得，今日得用汝未﹖」世祖聚钱上库五亿万，斋库亦出三亿万，〔上库所储以备军国之用。斋库以供斋内所须，人主之好用。出者，出三亿万数之外也。〕金银布帛不可胜计；〔胜，音升。〕郁林王即位未翆岁，所用垂尽。入主衣库，令何后及宠姬以诸宝器相投击破碎之，用为笑乐。〔乐，音洛。〕蒸于世祖幸姬霍氏，更甚姓曰徐。〔更，工衡翻。李延寿史以霍为文帝幸姬，则「世祖」当作「世宗」。〕朝事大小，皆决于西昌侯鸾。〔朝，直遥翻；下同。〕鸾数谏争，〔数，所角翻。争，读曰诤。〕帝多不从；心忌，鸾欲除之。以尚书右仆射鄱阳王锵素和谨，对曰：「臣鸾于宗戚最长，且受寄先帝；臣等皆年少，〔长，知两翻。少，诗照翻。〕朝廷所赖，唯鸾一人，愿陛下无以为虑。」帝退，谓徐龙驹曰：「我欲与公共计取鸾，公既不同，我不能独办，且复小听。」〔复，扶又翻；下无复同。言且又小时听鸾专政也。〕
卫尉萧谌，世祖之族子也，〔萧子显齐书曰：谌于太祖为绝服族子。谌，氏壬翻。〕自世祖在郢州，谌已为腹心。〔宋元微末，世祖在郢州，欲知都下消息太祖遣谌就世祖宣传谋计，留为腹心。〕及即位，常典宿卫，机密之事，无不预闻。征南咨议萧坦之，谌之族人也。尝为东宫直合，为世宗所知。〔萧子显齐书曰：坦之以懃直直为世祖所知。既为东宫直合，则从世宗。为是，东宫亦有直合将军。〕帝以二人祖父旧人，甚亲信之。谌每请急出宿，帝通夕不寐，谌还乃安。坦之得出之后宫，帝亵狎宴游，坦之皆在侧。帝醉后，常裸袒，〔裸，郎果翻。〕坦之辄扶持谏谕。西昌侯鸾欲有所谏，帝在后宫不出，唯遣谌、坦之径进，乃得闻达。
何后亦淫泆，〔泆，音逸。泆，淫放也。〕私于帝左右杨，与同寝处如伉俪；〔处，昌吕翻；下处之同。杜预曰：伉，敌也；俪，耦也。伉，苦浪翻。俪，力计翻。〕又与帝相爱狎，故帝恣之，迎后亲戚入宫，以耀灵殿处之。斋合通夜洞开，外内淆杂，无复分别。〔别，彼列翻。〕西昌侯鸾遣坦之入奏诛，何后流涕覆面〔覆，敷又翻。〕曰：「杨郎好年少，无罪，何可枉杀！」〔少，诗照翻。〕坦之附耳语帝曰：〔语，牛倨翻；下每语同。〕「外间并云杨与皇后有情，事彰遐迩，不可不诛。」帝不得已许之；俄敕原之，已行刑矣。鸾又启诛徐龙驹，帝亦不可不诛。」帝不得已许之；俄敕原之，已行刑矣。鸾又启诛徐龙驹，帝亦不能违，而心忌鸾益甚。萧谌、萧坦之见帝狂纵日甚，无复悛改，〔悛，丑缘翻。〕恐祸及己；乃更回意附鸾，劝其废立，阴为鸾耳目，帝不之觉也。
周奉叔恃勇挟势，〔陵轹公卿。〕常翼单刀二十口自随，〔翼者，分列左右若两翼然也。〕出入禁闼，门卫不敢诃。〔诃，虎何翻。〕每语人曰：「周郎刀，不识君！」〔鸾忌之，使萧谌、萧坦之说帝出奉叔为外援，〔说，输芮翻；下鸾说、此说同。〕己巳，以奉叔为青州刺史，〔萧子显曰：宋泰始中淮北没虏，徙青州治郁洲，齐建元四年，徙治朐山，后复旧。〕曹道刚为中军司马。奉叔就帝求千户侯；许之。鸾以为不可，封曲江县男，食三百户。春叔大怒，于众中攘刀厉色；鸾说谕之，乃受。〔说，输芮翻；下同。〕奉叔辞毕，将之镇，部伍已出。鸾与萧谌称敕，召奉叔于省中，殴杀之，〔省中，尚书省中也。殴，乌口翻。〕启云：「奉叔慢朝廷。」帝不获已，可甚奏。
溧阳令钱唐杜文谦，尝为南郡王侍读，〔漂阳县，自汉以来属丹阳郡，其地在建康东南。帝初封南郡王。溧，音栗。〕前此说綦母珍之曰：「天下事可知，灰尽粉灭，匪朝伊夕；下早为计，吾徒无类矣。」珍之曰：「计将安出﹖」文谦曰：「先帝旧人，多见摈斥，今召而使之，谁不慷慨！近闻王洪范〔王洪范即转言日月相者也。〕与宿卫将万灵会等共语，皆攘袂搥；〔将，即亮翻。搥，传追翻。〕君其密报周泰叔，使万灵会等杀萧谌，则宫内之兵皆我用也。〔萧谌时以卫军司马兼卫尉卿掌宿卫兵。〕即勒兵入尚书，斩萧令，尚书省在云龙门内。〕两都伯力耳。〔都伯，行刑者也，今谓之刽子。〕今举大事亦死，不举事亦死；二死等耳，死社稷可乎！若迟疑不断，复少日，录君称敕赐死，〔复，扶又翻。少，诗沼翻。少日，言无多日也。鸾录尚书事，故称为录君。〕父母为殉，〔谓皆将从坐而死也。〕在眼中矣。」珍之不能用。及鸾杀奉叔、并收珍之、文谦、杀之。
7乙亥，魏主如洛阳西宫。中书侍郎韩显宗上书陈四事：其一，以为：「窃闻舆驾今夏不巡三齐，当幸中山。往冬舆驾停邺，当农隙庂时，犹比屋供奉，不胜劳费。〔比，毗必翻又毗至翻。胜，音升。〕况今蚕麦方急，将何以堪命！且六军涉暑，恐生疠疫。臣愿旱还北京，以省诸州供张之苦，〔北京，谓平城。张，竹亮翻。〕成洛都营缮之役。」甚二，以为：「洛阳宫殿故基，皆魏明帝所造，前世已讥其奢。今兹营缮，宜加裁损。又，顷来北都富室，竞以第舍相尚；〔北都，亦谓平城。魏既迁洛，以平城为北都。〕宜因迁徙，为之制度。及端广衢路，通利沟渠。」其三，以为：「陛下之还洛阳，轻将从骑。〔从，才用翻。〕王者于闱闼之内〔宫中门日闱。韩诗：门屏间曰闼。〕犹施警跸，况涉履山河而不加三思乎！」〔三，息暂翻。〕其四，以为：「陛下耳听法音，〔法音，谓雅乐也。〕目翫坟典，〔谓三坟、五典。书序：伏羲神农黄帝之书，谓之三坟，言大道也。少昊、颛顼、高辛、唐、虞之书，谓之五典，言常道也。孔子序书，断自唐、虞，三坟、五典，后世不复见其全，此特大概言之。〕口对百辟，心虞万机，景昃而食，〔虞，度也。景昃，日昃也。日景过中则昃。昃，音侧。〕夜分而寝；加以孝思之至，随时而深；〔谓文明太后之殂已久，而帝孝思不忘也。〕文章之业，日成篇卷；虽叡明所用，未足为烦，然非所以啬神养性，〔啬，爱也。〕保无疆之祚也。伏显陛下垂拱司契而下治矣。」〔老子曰：有德司契。尸司，主也。契，要也。治，直吏翻。〕帝颇纳之。显宗、麒麟庂子也。〔韩麒麟见一百三十五卷武帝永明元年。〕
显宗又上言，以为：「州郡贡察，徒有秀、孝之名而无秀、孝之实；〔贡察者，谓察举秀才、孝廉而贡之于朝。〕朝廷但检其门望，不复弹坐。〔复，扶又翻。弹坐者，弹劾其违而坐之以罪。〕如此，则可令别贡门望以叙士人，何假冒，秀、孝之名也！夫门望者，乃其父祖之遗烈，亦何益于皇家！益于时者，贤才而已。苟有其才，虽屠钓奴虏，圣王不耻以为臣；〔太公屠牛于朝歌，钓于渭滨。又纣时箕子为奴，周文王、武王皆礼而用之。〕苟非其才，虽三后之胤，坠于皁隶矣。〔左传：申无宇曰：「人有十等：士臣皁，卓臣舆，舆臣隶。」释曰：皁，直马者。隶，附属者。三后，谓夏、商、周之王也。〕议者或云，『今世等无奇才，不若取士于门，』此亦失矣。岂可以世无周、邵，遂废宰相邪！但当校其寸长、铢重者先胤之，〔言其人比之众人稍有一寸之长、一铢之重，则先叙用之。〕则贤才无遗矣。
又，刑罚之要，在于明当，〔当，丁浪翻。〕不在于重。苟不失有罪，虽揰挞之薄，人莫敢犯；若容可侥幸，虽参夷之严，不足忝禁。〔参夷，谓夷三族也。捶，止橤翻。侥，坚尧翻。〕今内外之官，欲邀当时之名，争以深刻为无私，迭相敦厉，〔敦，方也。厉，严以勉之。〕遂作风俗。陛下居九重之内，视人如赤子；百司分万务之任，遇下如仇雠。是则尧、舜止一人而桀、纣以千百；和气不至，盖由于此。谓宜敕示百僚，以惠元元之命。
又，昔周居汳邑，犹存宗周；〔周成王宅洛，以丰为宗周，存故都也。〕汉迁东都，京兆置尹。〔后汉都雒阳，置河南尹；而长安仍置京兆尹，亦亦孝故都也。〕察〔【章：十二行本「察」作「案」；乙十一行本同；孔本同；张校同；退斋校同。】〕春秋之义，有宗庙曰都，无曰邑。况代京，宗庙山陵所托，王业所基，其为神乡福地，实亦远矣，今便同之郡国，臣窃不安。谓宜建畿置尹，一如故事，〔魏初都平城，分画甸畿置司州，于平城置代尹。〕崇本重旧，光示万叶。
又，古者四民异居，欲其业专志定也。〔管仲相齐，使士、农、工、商各群萃而州处。其言曰：四民者，勿使杂处，杂处则其言哤，其事易。昔圣王之处士也，使就闲燕；处工就官府；处商就市井；处农就田野。长而安焉，不见异物而迁焉。〕太祖道武皇帝创基拨乱，日不暇给，然犹分别士庶，不令杂居，工伎屠沽，各有攸处；〔别，彼列翻。伎，渠绮翻。处，昌吕翻；下同处同。〕但不设科禁，久而混殽。今闻洛邑居民之制，专以官位相从，不分族类。夫官位无常，朝荣夕悴，〔悴，秦醉翻。〕则是衣冠、皁隶不日同处矣。借使一里之内，或调习歌舞，或构〔【章：十二行本「构」作「讲」；乙十一行本同；孔本同；熊校同。】〕肄诗书，〔肆，羊至翻。〕纵群儿随其所之，则必不弃歌舞而从诗书矣。然则使工伎之家习士人风礼，百年难成；士人之子效工伎容态，一朝而就。是以仲尼称；里仁之美，孟母勤三徙之训。〔论语：孔子曰：里仁为美；择不处仁，焉得知！列女传曰：孟轲母，其舍近墓。孟子少嬉游，为墓间之事。孟母曰：此非吾所以处以子也。」乃去，舍市旁，甚嬉戏乃贾人衒卖之事。又曰：「此非吾所以处子也。」复徙舍学宫之旁，其嬉戏乃设俎豆，揖逊进退。孟母曰：「此真可以居吾子矣。」遂居焉。〕此乃风俗之原，不可不察。朝廷每选人士，校其一婚一宦以为升降，何其密也！至于度地居民，则清浊连甍，何其略也！〔度，徒洛翻。甍，谟耕翻，屋栋，所以承瓦。〕今因迁徙之初，皆是空地，分别工伎，在于一言，有何可疑而阙盛美！
又，南人昔有淮北之地，自比中华，侨置郡县。〔如豫州界止于汝阳，而侨置谯、梁、陈、颍等郡县，又于青州界侨置冀州诸县是也。侨，渠骄翻。〕自归附圣化，仍而不改，名实交错，文书难辨。宜依地理旧名，一皆厘革，小者并合，大者分置，乃中州郡县，昔以户少并省。〔魏初，得河南，止置四镇，郡县多所并省。少，诗沼翻。〕今民口既多，亦可复旧。
又，君人者以天下为家，不可有所私。仓库之储，以供军国之用，自非有功德者不可加赐。在朝诸贵，受禄不轻；比来赐赉，动以千计。〔朝，直遥翻。比，毗至翻。〕若分以赐鳏寡孤独之民，所济实多；今直以与亲近之臣，殆非周急继富之谓也。〔论语，孔子曰：君子周急不继富。〕帝览奏，甚善之。
  </div>
  <div class="pagination">
   <a href="资治通鉴注_page145.html">
    上一页
   </a>
   <span>
    ...
   </span>
   <a href="资治通鉴注_page141.html">
    141
   </a>
   <a href="资治通鉴注_page142.html">
    142
   </a>
   <a href="资治通鉴注_page143.html">
    143
   </a>
   <a href="资治通鉴注_page144.html">
    144
   </a>
   <a href="资治通鉴注_page145.html">
    145
   </a>
   <span class="current-page">
    146
   </span>
   <a href="资治通鉴注_page147.html">
    147
   </a>
   <a href="资治通鉴注_page148.html">
    148
   </a>
   <a href="资治通鉴注_page149.html">
    149
   </a>
   <a href="资治通鉴注_page150.html">
    150
   </a>
   <a href="资治通鉴注_page151.html">
    151
   </a>
   <span>
    ...
   </span>
   <a href="资治通鉴注_page147.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
