<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 306 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 306 页/共 334 页
  </h1>
  <div class="content">
   22辰、溆蛮侵楚，楚远节度使副使，姚彦章平之。〔太祖干化元年，姚彦章已弃容州归潭州，而领宁远节度副使如故。〕
二年〔（壬午、九二二）〕
1春，正月，壬午朔，王都省王处直于西第，处直奋拳殴其胸，〔省，悉景翻。殴，乌口翻。〕曰：「逆贼，我何负于汝！」既无兵刃，将噬其鼻，都掣快获免。未几，处直忧愤而卒。〔掣，尺列翻。几，居岂翻。〕
2甲午，晋王至新城南，〔按魏收地形志，新城在无极县，时属祁州。〕候骑白契丹前锋宿新乐，〔新乐，古鲜虞子国，汉为新市县，隋改曰新乐，唐属定州。九域志：在州西南五十里。宋白曰：新乐县，隋开皇十六年置。新乐者，汉成帝时中山孝王母冯昭仪随王就国，建宫于乐里，在西乡，呼为西乐城，后语讹，呼「西」为「新」，故曰新乐。〕涉沙河而南；将士皆失色，士迕有亡去者，主将斩之不能止。〔将，即亮翻。〕诸将皆曰：「虏倾国而来，吾众寡不敌；又闻梁寇内侵，宜且还师魏州以救根本，或请释镇州之围，西入井陉避之。」晋王犹豫未决。〔【章：十二行本「决」下有「中门使」三字；乙十一行本同；孔本同。】〕郭崇韬曰：「契丹为王郁所诱，本利货财而来，非能救镇州之急难也。〔诱，音酉。难，乃旦翻。〕王新破梁兵，〔贞明五年破贺环于胡柳，又破王瓒于戚城，是年破戴思远于德胜。〕威振夷、夏，〔夏，户雅翻。〕契丹闻王至，心沮气索，〔沮，在吕翻。索，昔各翻。〕苟挫其前锋，遁走必矣。」李嗣昭自潞州至，亦曰：「今强敌在前，吾有进无退，不可轻动以人摇人心。」晋王曰：「帝王之兴，自有天命，契丹其如我何！吾以数万之众平定山东，〔河北之地，在太行、常山之东。〕今遇此小虏而避之，何面见以临四海！」乃自帅铁骑五千先进。〔帅，读曰率。〕至新城北，半出桑林，契丹万余骑见之，惊走。〔契丹素惮晋王，不意其至，故惊走。〕晋王分军为二逐之，行数十里，获契丹主之子。时沙河桥狭冰薄，契丹陷溺死者甚众。是夕，晋王宿新乐。契丹主军帐在定州城下，〔契丹主乘奚车，卓毡帐覆之，寝处其中，谓之车帐。〕败兵至，契丹举众退保望都。〔望都在定州东北六十里。范成大北使录：自真定府七十里过沙河至新乐县，又四十五里室定州，又五十里至望都县。水经注曰：望都县东有山孤峙。帝王世纪曰：尧母庆都所居，谓之都山。张晏曰：尧山在北，尧母庆都山在南，登尧山见都山，故望都县以为名。〕
晋王至定州，王都迎谒于马前，〔【章：十二行本「前」下有「宴于府第」四字；乙十一行本同；孔本同；张校同。】〕请以爱女妻王子断岌。〔妻，七细翻。王都新篡义武以附于晋，中之以婚姻，自固也。〕
戊戌，晋王引兵趣望都，〔趣，七喻翻。〕契丹逆战，晋王以亲军千骑先进，遇奚酋秃馁五千骑，〔酋，慈秋翻。馁，弩罪翻。〕为其所围。晋王力战，出入数四，自午至申不解。李嗣昭闻之，引三百骑横击之，虏退，王乃得出。因纵兵奋击，契丹大败，逐北至易州。〔九域志：定州北至易州一百四十里。〕会大雪弥旬，平地数尺，契丹人马无食，死者相属于道。〔属，之欲翻。〕契丹主举手指天，谓卢文进曰：「天未令我至此。」〔既败而又还雪，因归之天。属，之欲翻。〕乃北归。晋王引兵蹑之，〔蹑，尼辄翻。〕隋其行止，见其野宿之所，布笹于地，〔笹工老翻，禾秆也。〕回环方正，皆如编翦，虽去，无一枝乱者，叹曰：「虏用法严乃能如昃，中国所不及也。」晋王至幽州，使二百骑蹑契丹之后，曰：「虏出境即还。」〔还，从宣翻。〕骑恃勇追支之，悉为所擒，惟两骑自他道走免。〔进军易，退军难，退而能整，是难能也。契丹之强，其有以哉！〕
契丹主责王郁，絷之以归，〔以王郁误之人寇也。絷，涉立翻。〕自是不听其谋。
晋代州刺史李嗣肱将兵定妫、儒、武等州〔匈奴须知：妫州东南距幽州二百二十里，儒、武又在妫州西北。契丹入塞，三州皆陷，故李嗣肱复定之。〕授山北都团练使。
3晋王之北攻镇州也，李存审谓子嗣源曰：「梁入闻我在南兵少，〔晋王以兵北伐，留李存审等守澶、魏，此兵之在南者也。〕不攻德胜，必袭魏州。吾二人聚于此何为！不若分军备之。」遂分军屯澶州。〔时澶州治顿丘。〕戴思远果悉杨村之众趣魏州，〔趣，七喻翻。〕嗣源引兵先之，〔先，悉荐翻。〕军于狄公祠下，〔唐狄仁杰刺魏州，有惠政，州人为之立祠。〕遣人告魏州，使为之备。思远至魏店，嗣源遣其将石万全将骑兵挑战。〔挑，徒了翻。〕思远知有备，乃西渡洹水，拔成安，大掠而还。〔还，从宣翻，又如字。〕又将兵五万攻德胜北城，重堑复垒，断其出入，〔重，直龙翻。断，音短。〕昼夜急攻之，李存审悉力拒守。晋王闻德胜势危，二月，自幽州赴之，五日至魏州。思远闻之。烧营遁还杨村。
4蜀主好为微行，〔好，呼到翻。〕酒肆、倡家靡所不到；恶识之，乃下令士民皆者大裁帽。〔倡，音昌。恶，乌路翻。着，陟略翻。〕
5晋天平节度使兼侍中阎宝筑垒以围镇州，决滹沱水环之。〔环，音宦。按，薛史，宝攻真定，结营西南隅，掘堑栅环之，决大悲寺漕渠以浸其郛。〕内外断绝，城中食尽，丙午，遣五百余人出求食。宝纵其出，欲伏兵取之；其人遂攻长围，〔其人，总言镇兵五百余人也。〕宝轻之，不为备俄数千人继至。诸军未集，镇人遂坏长围而出，〔坏，音怪。〕纵火宝营，宝不能拒，退保赵州。九域志：镇州南至赵州一百九十里。〕镇人悉毁晋之营垒，取其刍粟，数日不尽。晋王闻之，以昭义节度使兼中书令李嗣昭为北面招讨使，以代宝。
6夏，四月，蜀军使王承纲女将嫁，蜀主取之入宫。承纲请之，蜀主怒，流于茂州。女闻父得罪，自杀。〔蜀主取何康之女，其夫以之而死；取王承纲之女，则承纲以之得罪，女以之杀身：通鉴屡书之以示戒。〕
7甲戌，张处瑾遣兵千人迎粮于九门，李嗣昭设伏于故营，〔故营，阎宝营也。〕邀击之，杀获殆尽，余五人匿墙墟间，嗣昭环马而射之，镇兵发矢中其脑，〔射，而亦翻。中，竹仲翻。孙朿之中颊，韩贤之断胫，李嗣昭之中脑，皆以主将之重而逞一夫之技以丧身，善将者不如是也。〕嗣昭箙中矢尽，〔箙，以盛矢，音房六翻。〕拔矢于脑以射之，一发而殪。会日暮，还营，创流血不止，〔殪，壹计翻。创，初良翻。〕是夕卒。晋王闻之，不御酒肉者累日。〔御，进也。〕哃昭遗命：悉以泽、潞兵授判〔【章：十二行本「判」上有「节度」二字；乙十一行本同；孔本同；张校同。】〕官任圜，〔任，音壬，姓也。〕使督诸军攻镇州，号令如一，镇人不知嗣昭之死。圜，三原人也。〔史言任圜之才。〕
晋王以天雄马步都指挥使、振武节度使李存进为北面招讨使。命嗣昭诸子护丧归葬晋阳；其子继能不受命，帅父牙兵数千，自行营拥丧归潞州。〔帅，读曰率。〕晋王遣母弟存渥驰追谕之，兄弟俱忿，欲杀存渥，〔李嗣昭死守以全潞州，抚养创残，葺理军府，备有勋劳，身死行陈之间，晋王使其护丧归葬晋阳，曾无褒死恤存之命，此其所以兄弟俱忿也。存渥，晋王向母之弟。〕存渥逃归。嗣昭七子：继俦、继韬、继达、继忠、继能、继袭、继远。继俦为泽州刺史，当袭爵，素懦弱。继韬凶狡，囚继俦于别室，诈令士卒劫己为留后，继韬阳让，以事白晋王。晋王以用兵方殷，〔以镇州未下，梁兵又来攻援河上，用兵之事方殷也。殷盛也。〕不得已，改昭义军曰安义，以继韬为留后。〔为李继韬叛晋附梁张本。考异曰：按潞州本号昭义军，今以继韬为安义留后，盖晋王避其父讳改之耳。及继韬降梁，梁亦以为匡义节度使。今人犹谓泽州为安义云。〕
8阎宝惭愤，〔以镇州之败也。〕疽发于背，甲戌卒。
9汉主岩用术者言，游梅口镇避灾。其地近闽之西鄙，〔九域志：梅州程乡县有梅口镇，与闽之河州接境。近，其靳翻。〕闽将王延义将兵袭之，未至数十里，侦者告之，〔侦，丑郑翻。〕岩遁逃仅免。
10五月，乙酉，晋李存进至镇州，营于东垣渡，〔真定本东垣，汉高帝更名真定，其津渡之处犹有东垣之名。〕夹滹沱水为垒。
11晋卫州刺史李存儒，本姓杨，名婆儿，以俳优得幸于晋王。颇有膂力，以为刺史；专事掊敛，〔掊，薄侯翻。敛，力赡翻。〕防城卒皆征月课纵归。〔月征其课钱而免其防守之劳。〕八月，庄宅使段凝与步军都指挥使张朗引兵夜渡河袭之，诘旦登城，〔诘，去吉翻。〕执存儒，遂克卫州，戴思远又与凝攻陷淇门、共城、新乡，〔共城、新乡二县皆属卫州。旧唐书地理志曰：隋割汲、获嘉二县地，于古新乐城置新乡县。共城县，汉共县也，唐为共城县。九域志：卫州治汲县。熙宁六年废新乡县为镇，属汲县。汲县又有淇门镇。共城在州西北五十五里。共，音恭。〕于是澶州之西，相州之南，皆为梁有；〔九域志：澶州西至卫州二百四十里。相州南至卫州一百五十里。〕晋人失军储三之一，梁军复振。帝以张朗为卫州刺史。朗，徐州人也。
12九月，戊寅朔，张处瑾使其弟处球乘李存进备，将兵七千人奄至东垣渡。时晋之骑兵亦向镇州城，两不相还。镇兵及存进营门，存进狼狈引十余人鬬于桥上，镇兵退，晋骑兵断其后，〔断，音短。〕夹击之，镇兵殆尽，存进亦战没。〔当是时，晋兵强天下，镇号为怯。晋王杖顺讨逆，宜一鼓而下也。镇人忘王氏百年煦养之恩，而为张文礼父子争一旦之命，史建瑭殒毙于前，阎宝败退于后，李嗣昭、李存进相继舆尺而归：四人者皆晋之骁将也，然则镇勇而晋怯邪﹖非也，镇人负弒君之罪，知城破之日必骈首而就戮，故尽死一力以抗晋；晋以常胜之兵而临必死之众，虽兵精将勇，至于丧身而不能克。是以古之伐罪，散其枝党，罪止元恶者，诚虑此也。〕晋王以蕃汉马步总管李存审为北面招讨使。
镇州食竭力尽，处瑾遣使诣行台请降，未报，存审兵至城下。丙午夜，城中将李再丰为内应，密投缒以纳晋兵，比明毕登，〔缒，驰伪翻。比，必利翻。〕执处瑾兄弟家人及其党高蒙、李翥、齐俭送行台，赵人皆请而食之，磔张文礼尸于市。翥，章恕翻。磔，陟格翻。〕赵王故侍者得赵王遗骸于灰烬中，晋王命祭而葬之。以赵将符习为成德节度使，乌震为赵州刺史，赵仁贞为深州刺史，李再丰为冀州刺史。震，信都人也。
符习不敢当成德，辞曰：「故使无后而未葬，习当斩衰以葬之，〔臣为君服斩衰。衰，仓回翻。〕俟礼毕听命。」既葬，即诣行台。赵人请晋王兼领成德节度使，从之。晋王割相、卫二州置义宁军，以习为节度使。习辞曰：「魏博霸府，不可分也，愿得河南一镇，习自取之。」〔世固多有能言而不能行者。符习陈义不苟，而卒不能取河南一镇，是以君子贵于践言。〕乃以为天平节度使、东南面招讨使。加李存审兼侍中。
13十一月，戊寅，晋特进、河东监军使张承业卒，曹太夫人诣其第，为之行服，如子侄之礼。〔张承业平李克宁、存颢之难，以此故曹太夫人深德之。为，于伪翻。〕晋王闻其丧，不食者累日。命河东留守判官何瓒代知河河东军府事。〔瓒，藏旱翻。〕
14十二月，晋王以魏博观察判官晋阳张宪兼镇冀观察判官，权镇州军府事。
魏州税多逋负，晋王以让司镇济阴赵秝良，〔唐制，诸州有司录、司士、司兵、司功等诸曹，所谓判司也。济阴，汉君名，隋置济阴县，唐带曹州。济，子礼翻。〕季良曰：「殿下方谋攻取而不爱百姓，一旦百姓离心，恐可北亦非殿下之有，况河南乎！」王悦，谢之。自是重之，每预谋议。
15是岁，契丹改元天赞。
16大封王躬乂，性残忍，海军统帅王建杀之，〔帅，所类翻。〕自立，复称高丽王，以开州为东京，平壤为西京。建俭约宽厚，国人安之。〔徐兢高丽图经曰：高丽王建之先，高丽大族也。高氏政衰，国人以建贤，立为君长。后唐长兴二年，自称权知国事，请命于明宗；乃拜建大义军使，封高丽王。按徐兢宣秋之间使高丽，进图经载疏略，因其国人传闻，遂谓建得国于高氏之后，不知建实杀躬乂而得国也。详见贞明五年考异。〕
后唐纪一〔昭阳协洽（癸未），〕一年。
庄宗光圣神闵孝皇帝上〔讳孝勖，晋王克用长子也。其先本号朱邪，出于西突厥处月别部，居沙陀碛，自号沙陀而以朱邪为姓。至执宜归唐。执宜子赤心有功于唐，赐姓名李国昌，编于属籍。克用，赤心之子也。五代会要曰：日执宜，沙陀府都督拔野古之六代孙。邵阳史曰：拔野古，朱邪同时人，非其鈶祖。〕
同光元年〔（癸未、九二三）是年四月始即位改元。〕
1春，二月，晋王下教置百官，于四镇判官中选前朝士，欲以为相。〔四镇，河东、魏博、易定、镇冀。朝，直遥翻。相，息高翻；下同。〕河东节度判官卢质为之首，质固辞，〔卢质慢骂晋王诸弟，又能辞相位于惟新之朝，是必有见也。〕请以义武节度判官豆卢革、河东观察判官卢程为之；王即召革、程拜行台左、右丞相，〔考异曰：薛史唐纪作「卢澄」。今从实录、庄宗列传。〕以质为礼部尚书。
梁主遣兵部侍郎崔协等册命吴越王镠为吴越国王。丁卯，镠始建国，仪卫名称多如天子之制，〔称，尺证翻。〕谓所居曰宫殿，府署曰朝廷，教令下统内曰敕，将吏皆称臣，〔将，即亮翻。〕惟不改元，表疏称吴越国而不言军。〔以建国，不肯复称镇海、镇东军节度。〕以清海节度使兼侍中传瓘为镇海、镇东留后，总军府事。置百官，有丞相、侍郎、郎中、员外郎、客省等使。〔使，疏吏翻。考异曰：十国纪年：「镠功臣、诸子领节制，皆置而后请命。居室服御，穷极侈靡，末年荒恣尤甚。钱氏据两浙逾八十年，夕厚贡献，内事奢僭，地狭民众，赋敛苛暴，鸡鱼卵菜，纤悉收取。斗升之逋，罪至鞭背。每笞一人，则诸案使各持其簿列于庭，先唱一簿，以所负多少为数；笞已，次吏复唱而笞之，尽诸簿乃止，少者犹笞数十，多者至五百余，讫于国除，人苦其政。」吴越备史称：镠节俭，衣衾用紬布，常膳惟襷漆器，寝帐坏，恭穆夫人欲易以青缯，镠不许。尝岁除，夜会子孙鼓琴，未数曲，止之，曰：『闻者以我为长夜之饮，』遂罢。」钱易家话称：「镠公宴不贰羹胾，衣必三濣然后易。」刘恕以为钱元瓘子信撰吴越备史、备史遗事、忠懿王勋业志、戊申英政录，弘倧子易撰家话，俶子惟演撰钱氏庆系图谱、家王故事、秦国王贡奉录，故吴越五王行事失实尤多，虚美隐恶，甚于他国。按钱镠起于贫贱，知民疾苦，必不至穷极侈靡，其奢汰暴敛之事盖其孙所为也。今从家话。〕
2李继韬虽受晋王命为安义留后，〔事见上卷上年。〕级不自安，幕僚魏琢、牙将申蒙复从而间之〔复，扶又翻。闻，古苋翻。〕曰：「晋朝无人，〔朝，直遥翻。〕终为梁所并耳。」会晋王置百官，三月，召监军张居翰、〔张居翰，唐昭宗时为范阳监军，天复中大诛宦者，节度使刘仁恭匿居翰于大安山之北溪以免。其后梁兵攻仁恭，遣居翰从晋王攻梁潞州以牵其兵，晋遂取潞州，因以居翰为昭义监军。〕节度判官任圜赴魏州，〔任，音壬。〕琢、蒙复说继韬曰：〔说，式芮翻。〕「王急召二人，情可知矣。」继韬弟继远亦劝继韬自托于梁，继韬乃使继远诣大梁，请以泽潞为梁臣。梁主大喜，更命安义军曰匡义，〔更，工衡翻。〕以继韬以二子为质。〔质，音致。〕
安义旧将裴约戍泽州，泣谕其众曰：「余事故使踰二纪，故使，谓继韬父嗣昭也。十二年为一纪。使，疏吏翻。〕见其分财享士，志灭仇雠。不幸捐馆，〔死谓之捐馆，言弃捐馆舍而逝也。〕柩犹未葬，而郎君遽背君亲，〔弃君事雠，不惟背君，亦背亲之教命。背，薄妹翻。〕吾宁死不能从也！」遂据州自守。梁主以其骁将董璋为泽州刺史，将兵攻之。
继散财募士，尧山人郭威往应募。威使气杀人，系狱，继韬惜其才勇而逸之。〔郭威事始此。欧史云：威尝游于市，市有屠者，以勇服其市人。威醉呼屠者使进几割肉。割不如法，威叱之，屠者披其腹示之曰：「尔勇者，能杀我乎﹖」威即前取刀刺杀之，一市皆惊，而威自如。为吏所执，继韬纵使亡去。〕
3契丹寇幽州，晋王问帅于郭崇韬，〔帅，所类翻。〕崇荐横海节度使李存审。时存审卧病，己卯，徙存审为卢龙节度使，舆疾赴镇。以蕃汉马步副总管李嗣领横海节度使。〔李嗣源时从晋王总兵，使领横海节。〕
4晋王筑坛于魏州牙城之南，夏，四月，己巳，升坛，祭告上帝，遂即皇帝位，〕曰遂者，先有即位之心，而今遂其事。〕国号大唐，大赦，改元。〔因唐国号，改天佑年号为同光。〕尊母晋国太夫曹氏为皇太后，嫡母秦国夫刘氏为皇太妃。〕君子以是知帝之不终。〕以豆卢革为门下侍郎，卢程为中书侍郎，并同平章事；郭崇韬、张居翰为枢宁使，〔徐无党曰：枢密使，唐故事宦者为之，其职甚微，至此始参军士人，而与宰相权任钧矣。余按唐末两枢密与两神策中尉，号为四贵，其职非甚微也，特专用宦者为之耳。项安世曰：唐于政事堂后列五房，有枢密房以主曹务，则枢密之要，宰相主之，未始他府；其后宠任宦人，始以枢密归之内侍。〕卢质、冯道为翰林学士，张宪为工部侍郎、租庸使，〔宋白曰：租庸使自天宝三年韦坚始。〕又以义武掌书记李德林为御史中丞。德休，绛之孙也。〔李绛相唐宪宗，有直声。〕
诏卢程诣晋阳册太后、太后。初，太纪无子，性贤，不勡忌；太后为武皇侍姬，太妃常劝武皇善待之，〔晋王克用谥武皇帝。〕太后亦自谦退，由是相得甚欢。及受册，太妃诣太后宫贺，有善色，太后忸怩不自安。〔忸，女六翻。怩，女夷翻。〕太妃曰：「愿吾儿享国久长，吾辈获没于地，园陵有主，余何足言！」因相向歔欷。〔歔，音虚。欷，音希，又许既翻。〕
豆卢革、卢程皆轻浅无他能，上以其衣冠之绪，霸府元僚，故用之。〔按欧史，豆卢为世名族，革父瓒为唐舒州刺史、唐末之乱，革避地中山，为王处直判官。卢程不知其家世何人，唐昭宗时举进士，为铁出使巡官，唐末避乱，变服为道士，游燕、赵间。豆卢革为义武节度判官，卢汝弼为河东节度副使，二人皆故唐名族，与程门地相等，因共荐为河东节度推官。帝议择相，而唐公卿故家遭乱丧亡且尽，卢汝弼、苏循已死，卢质又辞，故用革、程。兴王之君，命相如此，天下事可知矣。〕
初，李绍宏为中门使，郭崇韬副之。至是，自幽州召还，〔梁贞明五年，李绍宏出幽州事见上卷。〕崇韬恶其旧人位在己上，〔恶，乌路翻。〕乃荐张居翰为枢密使，以绍宏为宣徽使，绍宏由是恨之。〔唐制，宣徽使在枢密使之下，且权任不及远甚。〕居翰和谨畏事，军国机政皆崇韬掌之。支度务使孔谦自谓才能勤效，应为租庸使；众议以谦以微地寒，不当遽总重任，〔孔谦，魏州孔目吏也，晋王得魏州，以为支度务使。〕故崇韬荐张宪，以谦副之，谦亦不悦。
以魏州为兴唐府，建东京；〔薛居正五代史：升魏州为东京兴唐府，改元城为兴唐县，贵乡为广晋县。〕又于太原府建西京，又以镇州为真定府，建北都。以魏博节度判官王正言为礼部尚书，行兴唐尹；太原马步都虞候孟知祥为太原尹，充西京副留守；潞州观察弮官任圜为工部尚书，兼真定尹，充京副留守；〔「京」，当作「都」。〕皇子继岌为北都留守、兴圣宫使，判六军诸卫事。〔按后唐洛阳大西宫兴圣宫。此时未得洛阳，当以魏州府舍为兴圣宫。宋白曰：唐庄宗即位于魏州，宰相豆卢革因进拟为兴圣宫，以皇子继岌为兴圣宫使。〕时唐国所有凡十三节度、五十州。〔十二节度，天雄、成德、义武、横海、卢龙、大同、振武、鴈门、河东、护国、晋绛、安国、昭义。五十州，魏、博、贝、澶、相、郓、洺、磁、镇、冀、深、赵、易、祁、定、沧、景、德、瀛、莫、幽、涿、檀、蓟、顺、营、平、蔚、朔、云、应、新、妫、儒、武、忻、代、岚、石、宪、麟、府、并、汾、慈、隰、泽、潞、沁、辽，凡五十州。而昭义领泽、潞二州，己附于梁，止有十二节度、四十八州耳。〕
闰月，追尊皇曾祖执宜曰懿祖昭烈皇帝，祖国昌日献祖文皇帝，考晋王曰太祖武皇帝。立宗庙于晋阳，以高祖、太宗、懿宗、昭宗洎懿祖以下为七室。〔唐庙四，亲庙三。〕
5甲午，契丹寇幽州，至易定而还。〔还，从宣翻，又如字。〕
时契丹屡入寇，钞掠馈运，〔钞，楚交翻。〕幽州食不支半年，卫州为梁所取，潞州内反，人情岌岌，以为梁未可取，帝患之。会郓州将卢顺密来奔，先是梁天平节度使戴思远屯杨村，〔戴思远屯杨村事始上卷梁贞明五年。先，悉荐翻。〕留顺密与巡检使刘遂严、都指挥使燕颙守郓州，〔燕，音烟，姓也。颙，鱼容翻。〕顺密言于帝曰：「郓州守兵不满千人，遂严、颙皆失众心，可袭取也。」〔郭崇韬等皆以为「悬军远袭，万一不利，虚弃数千人，顺密不可从。」帝密召李嗣源于帐中谋之曰：「梁人志在吞泽潞，不备东方，若得东平，则溃其心腹。东平果可取乎﹖」〔郓州本东平郡。〕嗣源自胡柳有渡河之惭，〔事见二百七十卷梁贞明四年。〕常欲立奇功以蚑过，对曰：「今用兵岁久，生民疲弊，苟非出奇取胜，大功何由可成！臣愿独当此役，必布以报。」帝悦。壬寅，遣嗣源将所部精兵五千自德胜趣郓州。比及杨刘，〔趣，七喻翻。比，必利翻。按九域志：郓州东阿县有杨刘镇，临河津。东阿东南至郓州六十里。以下文夜渡河观之，则李嗣源之兵自德胜北城而东，循河北岸而行至杨刘渡口。〕日已暮，阴雨道黑，将士怕不欲进，高行周曰：「此天赞我也，彼必无备。」夜，渡河至城下，郓人不知，〔此自杨刘取径道至郓州城下，不经东阿县治所。〕李从珂先登杀守卒，启关纳外兵，进攻牙城，城中大扰。癸卯旦，嗣源兵尽入，遂拔牙城，刘遂严、燕颙奔大梁。嗣源禁焚掠，抚吏民，执知州事节度副使崔筜、判官赵凤送兴唐。〔筜，都郎翻。唐于魏州置兴唐府。〕帝大喜曰：「总管真奇才，吾事集矣。」即以嗣源为天平节度使。
梁主闻郓州失守，大惧，斩刘遂严、燕颙于帝，罢戴思远招讨使，降授宣化留后，〔欧史职方考，梁置宣化军于邓州。〕遣使诘让北面诸将段凝、王彦章等，趣令进战。〔诘，去吉翻。趣，读曰促。〕敬翔知梁室已危，以绳内靴中，入见梁主曰：〔见，贤遍翻。〕「先帝取天下，不以臣为不肖，所谋无不用。今敌势益强，而陛下遮忽臣言，臣身无用，不如死。」引绳将自经。梁主止之，问所欲言，翔曰：「事急矣，非用王彦章为大将，不可救也。」〔敬翔以王彦章一时健鬬而取之耳。观其用兵无远略，乌足以救梁之亡乎﹗〕梁主从之，以彦章代思远为北面招讨使，仍以段凝为副。
帝闻之，自将亲军屯澶州，命蕃汉马步都虞候朱守殷守德胖尸，戒之曰：王铁枪勇决，乘愤激之气，必来唐突，宜谨备之！」〔广韵，「唐突」作「蛯突」又作「荡突」，唐、荡义同也。史言晋王善于料王彦章，不善于用人守德胜。〕守殷，王幼时所役苍头也。〔欧史曰：朱守殷少事帝为奴，名曰会儿。帝读书，会儿常侍左右。〕
又遣使遗吴王书，〔遗，惟季翻。〕告以已克郓州，请同举兵击梁。五月，使者至吴，徐温欲持两端，将舟师循海而北，助其胜者。严可求曰：「若梁人邀我登陆为援，何以拒之﹖」温乃止。
6梁主召问王彦章以破敌之期，彦章对曰：「三日。」左右皆失笑。〔自大梁出师拒晋，二日不能至河上，故笑其言。〕彦章出，两日，驰室滑州。〔九域志：大梁北至滑州二百一十里。〕辛酉，置酒大会，阴遣人具舟于杨村；夜命甲士六百，皆持巨斧，载冶者具疒炭，乘流而下。〔杨村顺流趣德胜，水程十八里耳。疒，蒲拜翻，韦囊也，鼓以吹火。〕会饮尚未散，彦章阳起更衣，引精兵数千循河南岸趋德胜。〔更，工衡翻。趋，七喻翻。〕天微雨，朱守殷不为备，舟中兵举锁烧断之，因以巨斧斩浮桥，而彦章引兵急击南城。浮桥断，南城遂破，〔【章：十二行本「破」下有「斩首数千级」五字；乙十一行本同；孔本同；张校同。】〕时受命适三日矣。守殷以小舟载甲士济河救之，不及。彦章进攻潘张、麻家口、景店诸寨，皆拔之，〔潘、张二姓同居一村，因以为名。店，都念翻。崔古豹古注曰：店，所以置货鬻物也。有姓景者先尝设店于其地，因以为名。凡此皆河津之要，晋人立寨守之。〕声势大振。
帝遣宦者焦彦宾急趣杨刘，〔趣，七喻翻。〕与镇使李周固守，命守殷弃德胜北城，撤屋为桒，〔桒，音伐。大曰桒，小曰桴。〕载兵械浮河东下，助杨刘守备，徙其屯屯粮薪炭于澶州，所耗失殆半。王彦章亦撤南城屋材浮河而下，各行一岸，每遇湾曲，辄于中流交鬬，飞矢雨集，或全舟覆没，一日百战，互有胜负。比及杨刘，〔比，必寐翻。〕殆亡士卒之半。〔此谓自德胜浮河东下之士卒也。〕己巳，王彦章、段凝以十万之众攻杨刘，百首俱进，昼夜不息，连巨舰九艘，横亘河津以绝援兵。〔舰，户黯翻搜，苏遭翻。〕城垂陷者数四，赖李周悉力拒之，与士卒同甘苦，彦章不能克，退屯城南，为连营以守之。
杨刘告急于帝，请日行百里以赴之；〔帝在澶州，距杨刘几二百里。〕帝引兵救之，曰：「李周在内，何忧！」日行六十里，不废畋猎，六月，乙亥，至杨刘。梁兵堑垒重复，严不可入，〔重，直龙翻。〕帝患之，问计于郭崇韬，对曰：「今彦章据守津要，意谓可以坐取东平；苟大军不南，则东平不守矣。臣请筑垒于博州东岸以固河津，既得以应接东平，又可以分贼兵势。但虑彦章诇知，〔诇，古永翻，又翾正翻。〕径来薄我，不城不能就。愿陛下募敢死之士，日令挑战以缀之，〔令，力经翻。挑，徒了翻。〕苟彦章旬日不东，则城成矣。」时李嗣源守郓州，河北声问不通，人心渐离，不保朝夕。会梁右先锋指挥使康延孝密请降于嗣源，延孝者，太原胡人，〔欧史曰，康延孝代北人，为太原军卒，有罪，亡命奔梁。〕有罪，亡奔梁，时隶段凝麾下。嗣源遣押牙临漳范延光送延孝蜡书诣帝，延光因言于帝曰：「杨刘控扼已固，梁人必不能取，请筑垒马家口以通郓州之路。」帝从之，遣崇韬将万人夜发，倍道趣博州，至马家口渡河，筑城昼夜不息。〔马家口，所谓博州东岸也。郭崇韬自杨刘夜发，倍道而行，恐梁人知之故也。〕帝在杨刘，与梁人昼夜苦战。崇韬筑新城凡六日，王彦章闻之，将兵数万人驰至，戊子，急攻新城，连巨舰十余艘于中流以绝援路。时板筑仅毕，城犹卑下，沙土疏恶，未有楼橹及守备；崇韬慰劳士卒，以身先之，〔先，悉荐翻。〕四面拒战，遣间使告急于帝。帝自杨刘引大军救之，陈于新城西岸，城中望之增气，大呼叱梁军，梁人断绁敛舰；帝舣舟将渡，〔间，古苋翻。使，疏吏翻。陈，读曰阵。呼，火故翻。断，丁管翻。绁，息列翻，索也。舣，鱼倚翻，亦作「檥」。汉书音义：整舟向岸曰檥。〕彦章解围，退保邹家口。〔麻家口、马家口、皆沿河津渡之口，亦因其土人所居之姓以为地名。〕郓州奏报始通。
李嗣源密表请正朱守殷覆军之罪；帝不从。〔帝不诛朱守殷，以成绛霄殿之祸。〕
7秋，七月，丁未，帝引兵循河而南，彦章等弃邹家口，复趋杨刘。甲寅，游弈将李绍兴败梁游兵于清丘驿南。〔败，补迈翻。春秋：晋、宋、曹、卫同盟于清丘。杜预注曰：清丘，今在濮阳县东南。此因古地名以名驿也。〔段凝以为唐兵已自上流渡，惊骇失色，面数彦章，尤其深入。〔段，凝闻清丘驿之败，以为唐兵已自上流渡河逼汴，而彦章等方与唐相持于下流，责其深入郓州之境，无救于梁之危也。史言段凝内有所持而陵主帅。数，所具翻。〕
8乙卯，蜀侍中魏王宗侃卒。
9戊午，帝遣骑将李绍荣直抵梁营，擒其斥候，梁人益恐，又以火桒焚其连舰。〔连舰，即列于河流以断援兵者。〕王彦章等闻帝引兵已至邹家口，己未，解杨刘围，走保杨村；唐兵追击之，复屯德胜。梁兵前后急攻诸城，士卒遭矢石、溺水、暍死者且万人，〔暍于歇翻，伤暑而死也。〕委弃资粮、铠仗、锅幕，动以千计。〔锅，未禾翻，釜也。王彦章掩晋人之不备，取胜于一时，持久则败矣。使梁能终用之，亦未必成功。〕杨刘比至围解，〔比，必利翻。〕城中无食已三日矣。
10王彦章疾赵、张乱政，及为招讨使，谓所亲曰；「待我成功还，〔还，从，宣翻，又如字。〕当尽诛奸臣以谢天下！」赵、张闻之，私相谓曰：「我辈宁死于沙陀，不可为彦章所杀。」相与协力倾之。段凝素疾彦章之能而谄附赵、张，在军中与彦章动相违戾，百方沮桡之，〔沮，在吕翻。桡，奴教翻。〕惟恐其有功，潜伺彦章过失以闻于梁主。每捷奏至，赵、张悉归功于凝，由是彦章功竟无成。及归杨村，梁主信谗，犹恐彦章旦夕成功难制，征还大梁。〔考异曰：欧阳史云：「末帝罢彦章，以段凝为招讨使。彦章驰至京师入见，以笏画地，自陈胜败之迹。岩等讽有司劾彦章不恭，勒还第。」今从实录。〕使将兵会菙璋攻泽州。
甲子，帝至杨刘劳李周曰：「微卿善守，吾事败矣。」〔劳，力到翻。〕
11中书侍郎、同平章事卢程以私事千兴唐府，府吏不能应，鞭吏背；光禄卿兼兴唐少尹任团，圜之弟，帝之从姊伲也，〔从，才用翻。〕诣程诉之。程骂曰：「公何等虫豸，欲倚妇力邪！」〔豸，驰尔翻。尔雅曰：有足曰虫，无足曰豸。〕团诉帝。帝怒曰：「朕误相此痴物，〔相，息亮翻。〕乃敢辱吾九卿！」欲赐自尽；卢质力救之，乃贬右无子。
12裴约遣间使告急于帝，帝曰：「吾兄不幸生此枭獍，〔李嗣昭义儿也，以齿于帝为兄。獍，读如镜。〕裴约独能知道顺。」顾谓北京内牙马步军都指挥使李绍斌曰：「泽州弹丸之地，朕无所用，〔弹丸之地，言其子也。自并、潞窥怀、洛，则泽州为要志，帝志在自东平取大梁，故元然。弹，徒旦翻。〕卿为我取裴约以来。」〔为，于伪翻。〕八月，壬申，绍斌将甲士五千救之，未至，城已陷，约死，帝深惜之。
13甲戌，帝自杨刘还兴唐。
14梁主命于滑州决河，东注曹、濮及郓以限唐兵。〔濮，博木翻。〕
15初，梁主遣段凝监大军于上，敬翔、李振屡请罢之，〔监，古衔翻。考异曰：欧阳史以为太祖时事。按晋人取魏博，然后与梁以河为境，故常以大军守之，太祖时未也。就使当时曾屯军河上，亦未系社稷之安危也。况太祖时，振言听计从，均王时始疏斥，此必均王时事也。既不知其的在何时，故因凝任招讨使而见之。〕梁主曰：「凝未有过。」振曰：「俟其有过，则社稷危矣。」至是，凝厚赂赵、张求为招讨使，翔、振力争以为不可；赵、张主之，竟代王彦章为北面招讨使，于是宿将愤怒，士卒亦不服。天下兵马副元帅张宗奭言于梁主曰：「臣为副元帅，虽衰朽，犹足为陛下扞御北方。段凝晚进，功名未能服人，众议昞昞，〔足为，于伪翻。昞，许拱翻，又音凶，义与汹汹同。〕恐贻国家深忧。」〔张宗奭此言，必敬翔等欲借其重以觉寤梁主。〕敬翔曰：「将帅系国安危，今国势已尔，〔言国势之危己如此也。〕陛下岂可尚不留意邪！」梁主皆不听。〔为段凝误梁张本。〕
戊子，凝将全军五万营于王村，自高陵津济河，〔新唐书地理志，澶州临黄县东南有卢津关，一名高陵津。王村，亦因土人王氏聚居之地为名。将，即亮翻。〕剽掠澶州诸县，至于顿丘。〔剽，匹妙翻。澶，时连翻。〕
梁主命王彦章将保銮骑士及他兵合万人，屯兖、郓之境，谋复郓州，以张汉杰监其军。
16庚寅，帝引兵屯朝城。〔宋白曰：朝城县属魏州，末汉东武阳郡，其武后改为武圣，开元七年改为朝城。九域曰：朝城县在魏州东南八十里。〕
戊戌，康延孝帅百余骑来奔，〔帅，读曰率。骑，奇寄翻。〕帝解所御锦袍玉带赐之，以为南面招讨都指挥使，领博州刺史。帝屏人问延孝以梁事，〔屏，必郢翻，又卑正翻。〕对曰：「梁朝地不为狭，兵不为少；〔朝，直遥翻。少，诗沼翻；下同。〕然迹其行事，终必败亡。何则﹖主既暗懦，赵、张兄弟擅权，内结宫掖，外纳货赂，官之高下唯视赂之多少，〔如温昭图以纳赂而得名藩，段凝以纳赂而得大将之类。〕不择才德，不校勋劳。段凝智勇俱无，一旦居王彦章，霍彦威之右，自将兵以来，专率敛行伍〔敛，力赡翻，又上声。行，户刚翻。〕以奉权贵。每〔【章：十二行本「每」上有「梁主」二字；乙十一行本同；孔本同；张校同。】〕出一军，不能专任将帅，常以近臣监之，〔如张汉杰监不彦章军之类。帅，所类翻。〕进止可否动为所制。近又闻欲数道出兵，令菙璋引陕虢、泽潞之兵自石会关趣太原，〔陕，失冉翻。趣，七喻翻。〕霍彦威以汝、洛之兵自相卫、邢洺寇镇定，〔相，息亮翻。〕王彦章、张汉杰以禁军攻郓州，段凝、杜晏球以大军当陛下，决以十月大举。臣窃观梁兵聚则不少，分则不多。愿陛下养勇蓄力以待其分兵，帅精骑五千自郓州直抵大梁，擒其伪主，旬月之间，天下定矣。」〔康延孝之计，与李嗣源、郭崇韬所见略同。帅，读曰率。〕帝大悦。
17蜀主以文思殿大学士韩昭、〔唐末之迁洛也，改保宁殿为文思殿。蜀盖袭唐殿名。〕内皇城使潘在迎、〔考异曰：在迎先为内皇城使，贬雅州，蜀主北巡为马步使。今不知何官，故且称其旧官。〕武勇军使顾在珣为狎客，陪侍游宴，与宫女杂坐，或为艳歌相唱和，或谈嘲谑浪，鄙俚亵慢，无所不至，蜀主乐之。〔史言蜀主有陈后主之风。艳，以赡翻。和，户卧翻。嘲，陟交翻。谑，迄却翻。俚，音里。亵，息列翻。乐，音洛。〕在珣，彦朗之子也。〔顾彦朗，唐昭宗时帅东川。〕
时枢密使宋光嗣等专断国事，〔断，丁乱翻。〕恣为威虐，务徇蜀主之欲以盗其权。宰相主错、庾传素等〔锴，口骇翻。〕各保宠禄无敢规正。潘在迎每劝蜀主诛谏者，无使谤国。嘉州司马刘赞陈后主三阁图，〔陈三阁见一百七十六卷长城公至德二年。〕并作歌以讽；贤良方正薄禹卿封策语极怍直；蜀主虽不罪，亦不能用也。
九月，庚戌，蜀主以重阳宴近臣于宣华葾，〔重阳九月九日也。九，阳数也；九月而又九日，故曰重阳。重，直龙翻。按路振九国志，蜀主干德元年改龙跃池为宣华葾。〕酒酣，嘉王宗寿乘间极言社稷将危，流涕不已。韩昭、潘在迎曰：「嘉王好酒悲。」〔间，古苋翻。人有醉后而涕泣者，俗谓之「酒悲」。好，呼到翻。〕因谐笑而罢。
18帝在朝城，梁段凝进至临河之南，〔魏州临河县南也。隋志，开皇六年置临河县。新唐书地理志，贞观十七年省澶水县入焉。澶水即澶渊，避高祖讳，更「渊」为「水」。临河，澶渊，其志盖相近也。宋白曰：临河县本东黎县，魏孝昌中分汲郡置黎阳郡，领黎阳、东黎、顿丘三县，此即东黎也。隋开皇五年置临河县。九域志：临河县在澶州西六十里。〕澶酉、相南，日有寇掠。〔澶州之酉，相州之南也。〕自德胜失利以来，丧刍，粮数百万，租庸副使孔谦暴敛以供军，民多流亡，租税益少，仓廪之积不支半岁。〔丧，息浪翻。敛，力赡翻。积，子赐翻，又如字。〕泽潞未下。卢文进、王郁引契丹屡过瀛、涿之南，〔此即言梁龙德二年契丹入镇、定境。〕传闻俟草枯冰合，深入为寇，又闻梁人欲大举数道入寇，〔即康延孝之言。〕帝深以为忧，召诸将会议。宣徽使李绍宏等皆以为郓州城门之外皆为寇境，孤远难守，有之不如无之，諘庂易卫州及黎阳于梁，〔梁取卫州，见上卷上年。贞明二年晋尽取河北、独黎阳为梁守。〕与之纯和，以河为境，休兵息民，俟财力稍集，更图后举。帝不悦，曰：「如此吾无葬地矣。」乃罢诸将，独召郭崇韬问之。对曰：「陛下不栉沐，不解甲，十五余年，〔梁太祖开平二年，帝嗣晋王位，始战于夹寨，至是年凡在兵间十七年。栉，侧瑟翻。〕其志欲以雪家国之雠耻也。今已正尊号，河北士庶曰望升平，始得郓州尺寸之地，不能守而弃之，安能尽有中原乎！臣恐将士解体，将来食尽众散，虽画河为境，谁为陛下守之！〔谁为，于伪翻。〔臣尝细询唐延孝以河南之事，度己料彼，〔度，徒洛翻。〕日夜思之，成败之机决在今岁。梁今悉以精兵授段凝，据我南鄙，又决河自固，〔段凝自酸枣决河注郓州以限唐兵，号护驾水。〕谓我猝一能渡，恃此不复为备。〔复，扶又翻。〕使王彦章侵逼郓州，其意冀有奸人动摇，变生于内耳。段凝本非将材，不能临机决策，无足可畏。降者皆言大梁无兵，〔根本内虚，为敌所窥，所谓重战轻防，未有不败亡者也。降，户江翻；下同。〕陛下若留兵守魏，固保杨刘，自以精兵舆郓州合势，长驱入汴，彼城中既空虚，必望风自溃。苟伪主授首，则诸将自降矣。不然，今秋谷不登，军粮将尽，若非陛卜决志，大功何由可成！谚曰：『当道筑室，三年不成。』帝王应运，必有天命，在陛下勿疑耳。」帝曰：「此正合朕志。丈夫得则为王，失则为虏，吾行决矣！」司天奏：「今岁天道不利深入，必无功。」帝不听。
王彦章引兵踰汶水，将攻郓州，〔汶水过郓城南。春秋以郓、讙、龟阴为汶阳之田是也。汶，音问〕李嗣源遣李从珂将骑兵逆战，败其前锋于递坊镇，〔败，补迈翻。考异曰：薛史成「递公镇」。今从实录。〕获将士三百人，斩首二百级彦章退保中都。〔旧唐书地理志：郓州中都县，汉平陆县，旧治殷密城，在今治西三十九里；天宝元年改为中都县，移于今治。九域志：中都县在郓州东南六十里。近世改中都为汶上县。「殷密城」，宋白续通典作「致密城」。〕戊辰，捷奏至朝城，帝大喜，谓郭崇韬曰：「郓州告捷，足壮吾气。」己巳，命将士悉遣其家属兴唐。〔自朝城行营遣归魏州。〕
19冬，十月，辛未朔，日有食之。
20帝遣魏国夫人刘氏、皇子继岌归兴唐，与之诀曰：「事之成败，在此一决；若其不济，当聚吾家于魏宫而焚之！」〔史言帝此行非有庙胜之策。〕仍命豆卢革、李绍宏、张宪、王正言同守东京。〔帝以魏州为东京兴唐府。〕
壬申，帝以大军自杨刘济河，癸酉，至郓州，中夜进军踰汶以李嗣源为前锋，甲戌旦，遇梁兵，一战败之，〔败，补迈翻。〕追至中都围其城。碱无守备，少顷，〔少顷，谓少顷刻之间。〕梁兵溃围出，追击，破之。王彦章以数十骑走，龙武大将军李绍奇单骑追之，识其声，曰：「王铁枪也！」〔按薛史，夏鲁奇尝事梁祖，与彦章素善，故识其语，音。骑，奇寄翻。〕拔抬刺之，彦章重伤，马踬，〔刺，七亦翻。重，直陇翻。踬，陟利翻。〕遂擒之，并擒都监张汉杰、〔监，古衔翻。〕曹州刺史李知节、裨将赵廷隐、刘嗣彬等二百余人，斩首数千级。廷隐，开封人；嗣，知俊之族子也。〔刘知俊自徐降梁，自梁降岐，自岐降蜀，为蜀所杀。〕
彦章尝谓人曰：「李亚子鬬鸡小儿，何足畏！」至是，帝谓彦章曰：「尔常谓我小儿，今日服未﹖」又问：「尔名善将，何不守兖州﹖〔将，即亮翻。九域志：中都东南至兖州九里。〕中都无壁垒，何以自固﹖」彦章对曰：「天命已去，无足言者。」帝惜彦章之材，欲用之，赐药傅其创兵则力穷，死自其分，〔分，扶问翻。〕纵皇帝怜而生我，我何面目见天下之人乎！岂有朝为梁将，暮为唐臣！此我所不为也。」帝复遣李嗣源自往谕之，〔复，扶又翻。〕彦章卧谓嗣源曰：「汝非邈佶烈乎﹖」〔佶，其吉翻。〕彦章素轻嗣源，故以小名呼之。于是诸将称贺，帝举酒属嗣源曰：〔属，之欲翻。〕「今曰之功，公与崇韬之力也。向从绍宏辈语，大事去矣。」
帝又谓诸将曰：「向所患惟王彦章，今已就擒，是天意灭梁也。段凝犹在河上，进退之计，宜何血而可﹖」诸将以为：「传者虽云大梁无备，未知虚实。今东方诸镇兵皆在段凝麾动，可以万全。」康延孝固请亟取大梁。李嗣源曰：「兵贵神速。今彦章就擒，段凝必未之知，就使有人走告，疑信之间尚须三日。设若知吾所向，即发救兵，直路则阻决河，〔即谓段凝所决护驾水。〕须自白马南渡，数万之众，舟楫亦难猝办。此去大梁至近，前无山险，方陈横行，〔陈，读曰阵。〕昼夜兼程，信宿可至。段凝未离河上，〔离，力智翻。〕友贞已为吾擒矣。延孝之言是也，请陛下以大军徐进，臣愿以千骑前驱。」帝从之。令下，诸军皆踊跃愿行。
是夕，嗣源帅前军倍道趣大梁。〔帅，读曰率。趣，七喻翻。〕乙亥，帝发中都舁王彦章自随，〔舁，音余，又羊如翻。〕遣中使问彦章曰：「吾此行克乎﹖」对曰：「段凝有精兵六万，虽主将非材，亦未肯遽尔倒戈，殆难克也。」帝知其终不为用，遂斩之。〔今汶上县有王彦章墓及祠。〕
丁丑，至昔州，〔九域志：曹州西南至大梁二百四十余里。〕梁守将降。〔将，即亮翻。降，户江翻。〕
王彦章败卒有先至大梁，告梁主以「彦章就擒，唐军长驱且至」者，梁主聚族哭曰：「运祚尽矣！」召群臣问策，皆莫能对。梁主谓敬翔曰：「朕居常忽卿所言，以至于此。今事急矣，卿勿以为怼。〔怼，直类翻，怨也。〕将若之何﹖」翔泣曰：「臣受先帝厚恩，殆将三纪，〔梁太祖镇宣武，敬翔即为幕属，以至为相，汔于梁亡，故自言受恩殆将三纪。以此观之，则知二百六十六卷开平元年，史言翔在幕府三十余年，误也。〕名为宰相，其实朱氏老奴，事陛下如郎君。〔门生故吏下至僮奴，呼主人之子皆曰郎君。〕臣前后献言莫匪尽忠。陛下初用段凝，臣极言不可，〔事见上。〕小人朋比，〔指赵、张也。比，毗至翻。〕致有今日。今唐兵且至，段凝限于水北，不能赴救。〔言段凝之兵欲还救大梁，为决河之水所限，其道回远。〕臣欲请陛下出〔【章：十二行本「出」下有「居」字；乙十一行本且同；张校同。】〕避狄，陛下必不听从；〔【章：十一行本「从」下有「欲」字；乙十一行本同；孔本同；张校同。】〕请陛下出奇合战，陛下必不果决，虽使良、平更生，谁能为陛下计者！〔张良、陈平以智辅汉高祖定天下，后之言智者率称之。为，不伪翻。〕臣愿先赐死，不忍宗庙之亡也。因与梁主相向恸哭。
梁主遣张汉伦驰骑追段凝军；汉伦至滑州，坠马伤足，〔九域志，大梁北至滑州二百里。此注与前注王彦章三日破贼事，大梁至滑州有十里之差。盖九域志于大梁注及滑州注其道里远近自有微差者，今不敢轻改，因两存之。中间若此类颇多。〕复限水不能进。〔复，扶又翻。〕
时城中尚有控鹤军数千，朱珪请帅之出战；梁主不从，〔帅，读曰率。〕命开封尹王瓒驱市人乘城为备。
初，梁陕州节度使邵王友诲，全昱之子也，性颖悟，人心多向之。〔陕，失冉翻。〕或言其诱致禁军欲为乱，〔诱，音酉。〕梁主召还，与其兄友谅、友能并幽于别第。〔友能反见上卷梁龙德元年。〕及唐师将至，梁主疑诸兄弟乘危谋乱，并皇弚贺王友雍、建王友徽尽疫之。〔考异曰：薛史云：「友谅、友能、友诲，庄宗入汴，同日遇害。」按中都既败，均王亲弟犹疑而杀之，况其从弟尝为乱者，岂得独存！故附于此。〕
梁主登建国楼，〔大梁宫城南门曰建国门，其楼曰建国楼。〕面择亲信厚赐之，仗衣野服，〔衣，于既翻。〕赍蜡诏，促段凝军，〔蜡诏，犹蜡书也，命出于上，故谓之蜡诏。〕既辞，皆亡匿。或请幸洛阳，收集诸军以拒唐，唐虽得都城，势不能久留。或请幸段凝军，控鹤都指挥使皇甫麟曰：〔考异曰：庄宗实录「麟」作「鏻」。今从庄宗列传及薛史。〕「凝本非将才，〔将，即亮翻。〕官由幸进，〔段凝以其妹得进，事见二百六十八卷梁太祖干化元年。〕今危窘之际，〔窘，梁陨翻。〕望其临机制胜，转败为功，难矣。且凝闻彦章败，其胆已破，安知能终为陛下尽节乎！」〔终为，于伪翻；下臣为同。〕赵岩曰：「事势如此，一下此楼，谁心可保！」梁主及止。复召宰相谋之，郑珏请自怀传国宝诈降以纾国难，〔复，扶又翻。珏，古岳翻。纾，商居翻，缓也。难，乃旦翻。〕梁主曰：「今日固不敢爱宝，但如卿此朿，竟可了否﹖」珏俛首久之，〔俛，音免。〕曰：：「但恐未了。」左右皆缩颈而笑。梁主日夜涕泣，不知所为；置传国宝于卧内，忽失之，已为左右窃之迎唐军矣。
戊寅，或告唐军已过曹州，尘埃张天，赵岩谓从者曰：「吾待温许州厚，必不负我。」遂奔许州。〔九域志：大梁西南至许州一百七十五里。从，才用翻。温韬由赵岩得许州，见卷梁龙德元年。〕
梁主谓皇甫麟曰：「李氏吾世雠，理难降首，〔降，户江翻。首，式又翻。言以事理推之，难于迎降而自首也。一读「降首」皆如字，言难低头为之下也。〕不可俟彼刀锯。吾不能自裁，卿可断吾首。」〔断，音短。〕麟泣曰：「臣为陛下挥剑死唐军则可矣，不敢春此诏。」梁主曰：「卿欲卖我邪﹖」麟欲自刭，〔刭，古顶翻。〕梁主持之曰：「与卿俱死。」麟遂弒梁主，因自杀。梁主为人温恭约，〔「约」上当有「俭」字。句断【章：十二行本正有「俭」字；乙十一行本同；孔本同；张校同。】〕无荒淫庂失；但宠信赵、张，使擅威福，疏弃敬、李旧臣，〔敬翔、李振皆佐梁太祖者。〕不用其言，以至于亡。〔唐天佑三年，梁受唐禅，岁在丁卯，三主，十七年而亡。〕
己卯旦，李嗣源军至大梁，攻封丘门，〔大梁城北面二门，封兵门在酉酸枣门在东。梁开平鼋年改封丘门为含曜门。时人犹以旧门名称之。晋天福三年又改为宣阳门。又汴京图：京城北四门，从东曰阵桥门，次曰封丘门。〕王瓒开门出降，嗣源入城，抚安军民。是日，帝入自梁门，〔梁门，大梁城西面北来第一门，梁开平元年改为干象门，晋天福三年改为干明门。〕百官迎谒于马首，拜伏请罪，帝慰劳之，〔劳，力到翻；下劳赐同。〕使各复其位。李嗣源迎贺，帝喜不自胜，手引嗣源衣，以头触之曰：「吾有天下，卿父子之功也，天下与尔共之。」〔帝于此际，可谓喜而失节矣宜不能保有天下也。胜，音升。〕帝命访求梁主，顷之，或以其首献。〔考异曰：实录：「帝惨然曰：『敌惠散怨，不在后嗣。朕与梁主十年战争，恨不生识其面。』」按庄宗漆均王首藏之太祖，岂有欲全之之理！此特虚言耳。〕
李振谓敬翔曰：「有诏洗涤吾辈，相与朝新君乎﹖」〔朝，直遥翻；下同。〕翔曰：「吾二人为梁宰相，君昏不能谏，国亡不能救，新君若问，将何辞以对！」是夕未曙，〔曙，常恕翻，天明为曙。〕或报翔曰：「崇政李太保已入朝矣。」〔梁以李振为崇政使，故以称之。〕翔叹曰：「李振谬为丈夫！朱氏与新君世为仇雠，今国亡君死，纵新君不诛，何面目入建国门乎！」乃缢而死。
庚辰，梁百官复待罪于朝堂，〔复，扶又翻。〕帝宣敕赦之。
赵岩至许州，泅昭图迎谒归第，斩首来献，尽没岩所赍之货。〔元徽、赵岩可为怙权冒货之戒。河南尹张全义收葬之。今从实录。〕
辛巳，诏王瓒收朱友贞尸，殡于佛寺，漆其首函之，藏于太社。〔考异曰：薛史末帝纪云：「诏河南尹张全义收葬之。」今从实录。〕
段凝自滑州济河入援，以诸军排陈使杜晏球为前锋；至封丘，遇李从珂，晏球先降。壬午，凝将其众五万至封丘，亦解甲请降。凝帅诸大将先诣阙待罪，帝劳赐之，〔帅，读曰率。劳，力到翻。〕慰谕士卒，使各复其所。凝出入公卿间，扬扬自得无愧色，梁之旧臣见者皆欲龁其面抉其心。〔龁，恨没翻，又下结翻，啮也。抉，于决翻。〕
丙戌，诏贬梁中书侍郎同平章事郑珏为莱州司户，萧顷为登州户，翰林学士刘岳为均州司马，任赞为房州司马，姚顗为复州司马，封翘为唐州司马，李怿为怀州司马，窦万征为沂司马，崇政学士刘光素为密州司户，陆崇为安州司户，御史中丞王权为随州司户：以其世受唐恩而仕梁贵显故也。岳，崇龟之从子：〔刘崇龟见二百五十三卷唐僖十示广明元年。从，才用翻。〕顗，万年人；〔年属京兆府，唐为赤县。时复以京兆为西京。〕趐敖之孙；〔封敖仕唐武、宣朝，入翰林，位至尚书仆射。〕怿，京兆人；权，龟之孙也。〔王龟，式之兄也，唐咸通间有名。〕
段凝、杜晏球上言：〔上，时掌翻。〕「伪梁要人赵岩、赵鹄、张希逸、张汉伦、张汉杰、张汉融、〔【张：「融」作「俊」。】〕朱珪等，窃弄威福，残蠹群生，不可不诛。」诏：「敬翔、李振首佐朱温，共倾唐祚；契丹撒刺阿拨叛兄弃母，负恩背国，〔撒刺阿拨奔梁，见二百七十卷贞明明年。背，蒲妹翻。〕宜与岩等并族诛于市；自余文武将吏一切不问。」又诏追废朱温、朱友贞为庶人，毁其宗庙神主。
帝之与梁战于河上也，梁拱宸左厢都指挥使陆思铎善射，常于笴上自镂姓名，〔笴，古我翻，又公旱翻，箭茎也。镂，郎豆翻。〕射帝，中马鞍，〔射，而亦翻。中，竹仲翻。〕帝拔前藏之。至是，思铎从众俱降，帝山箭示之，思铎犬地待罪，帝慰而释之，寻授龙武右厢都指挥使。
以豆卢革尚在魏，命枢密使郭崇韬权行中书事。
梁诸藩镇稍稍入朝，或上表待罪，帝皆慰释之。宋州节度使袁象先首来入朝，陕州留后霍彦威次之。象先辇珍货数十万，徧赂刘夫人及权贵、伶官、宦者，旬日，中外争譻之，〔誉，音余。〕恩宠隆异。己丑，诏伪庭节度、观察、防御、团练使、刺史及诸将校，并不议改更，〔将，即亮翻。校，户教翻。更，工衡翻。〕将校官吏先奔伪庭者一切不问。
庚寅，豆卢革至自魏。甲午，加崇韬守侍中，领成德节度使。〔赏决策灭梁之功也。〕崇韬权兼内外，谋猷规益，竭忠无隐，颇亦荐引人物，豆卢革受成而已，无所裁正。
丙申，赐滑州留后段凝姓名曰李绍钦，耀州刺史杜晏球曰李绍虔。〔后各复其本姓名。〕
乙酉，梁西都留守河南尹张宗奭来朝，〔复名仕义，〔梁改张全义名见二百六十六卷太祖开平元年。〕献币马千计；帝命皇子继岌、皇弟存纪等兄事之。〔继岌，皇嗣也，岂可兄事梁之旧臣！存纪，皇弟也，既使其子以兄事全义，又使其弟以兄事全义，唐之家人长幼之序且不明矣；是后中宫又从而父事之，嘻，甚矣夷狄之俗好货而已，岂知有纲常哉！〕帝欲发梁太祖墓，斲棺焚其尸，全义上言：「朱温虽国之深雠，然其人已死，刑无可加，屠灭其家，足以为报，乞免焚斲以存圣恩。」帝从之，但铲其阙室，削封树而已。〔张全义犹不忘梁祖河阳之恩。铲，初限翻。削其封树者，隳其坟，赭其山也。〕
戊戌，加天平节度使李嗣源兼中书令；以北京留守继岌为东京留守、同平章事。〔时以镇州为北京，魏州为东京。〕
21帝遣使宣谕谕诸道，梁所除节度使五十余人皆上表入贡。
楚王殷遣其子牙内马步都指挥使希范入见，〔见，贤遍翻。〕纳洪、鄂行营都统印，〔梁命殷为洪、鄂行营都统。〕上本遣将吏籍。〔上，时掌翻。〕
  </div>
  <div class="pagination">
   <a href="资治通鉴注_page305.html">
    上一页
   </a>
   <span>
    ...
   </span>
   <a href="资治通鉴注_page301.html">
    301
   </a>
   <a href="资治通鉴注_page302.html">
    302
   </a>
   <a href="资治通鉴注_page303.html">
    303
   </a>
   <a href="资治通鉴注_page304.html">
    304
   </a>
   <a href="资治通鉴注_page305.html">
    305
   </a>
   <span class="current-page">
    306
   </span>
   <a href="资治通鉴注_page307.html">
    307
   </a>
   <a href="资治通鉴注_page308.html">
    308
   </a>
   <a href="资治通鉴注_page309.html">
    309
   </a>
   <a href="资治通鉴注_page310.html">
    310
   </a>
   <a href="资治通鉴注_page311.html">
    311
   </a>
   <span>
    ...
   </span>
   <a href="资治通鉴注_page307.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
