<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 241 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 241 页/共 334 页
  </h1>
  <div class="content">
   诘朝，禄山出蓟城南，〔诘，去吉翻。蓟，音计〕。大阅誓众，以讨杨国忠为名，牓军中曰：「有异议扇动军人者斩及三族！」于是引兵而南。禄山乘铁轝，步骑精锐，烟尘千里，鼓噪震地。〔轝，与舆同。骑，奇寄翻。噪，苏到翻〕。时海内久承平，百姓累世不识兵革，猝闻范阳兵起，远近震骇。河北皆禄山统内，〔禄兼河北道采访使〕。所过州县，望风瓦解，守令或开门出迎，守，式又翻。或弃城擒匿，或为所擒戮，无敢拒之者。禄山先遣将军何千年、高邈将奚骑二十，声言献射笪手，乘驿诣太原。乙丑，北京副留守杨光翙出迎，因劫之以去。〔考异曰肃宗实录云：「先令千年领壮士数千人，诈称献俘，以车千乘，包旌旗、戈甲、器械，先俟于河阳桥。不见后来所用。又千年时方诣太原执杨光翙，未暇向河阳也。今不取。蓟门纪乱云：「是月、甲午，缚光翙。」按是月甲子，安得甲午！亦不取〕。太原具言其状。东受降城亦奏禄山反。上犹以为恶禄山者诈为之，〔降，户江翻。恶乌路翻〕。未之信也。
庚午，上闻禄山定反，乃召宰相谋之。杨国忠扬扬有德色，蜀本作「得色」，当从之曰：「今反者独禄山耳，将士皆不欲也。不过旨日，必传首诣行在。」上以为然，大臣相顾失色。上遣特进毕思琛诣东京，〔琛，丑林翻〕。金吾将军程千里诣河东，各简募数万人，随使团结以拒之辛未，安西节度使封常清入朝，〔朝直遥翻〕。上问以讨贼方略，常清大言曰。「今太平积久，故人望风惮贼。然军有逆顺，势有奇变，臣请走马诣东京，开府库，募骁勇，挑马棰渡河，〔骁，坚尧翻。挑，徒了翻。棰，止橤翻〕。计日取逆胡之首献阙下！「上悦。壬申，以常清为范阳、平卢节度使。常清即日乘驿诣东京募兵，旬日，得六万人；乃断河阳桥，为守御之备。〔断，音短〕。
甲戌，禄山至博陵南，〔博陵郡，本定州高阳郡，天宝元年更郡名。旧志：博陵郡，京师东北二千九百六里〕。何千年等执杨光翙见禄山，责光翙以附杨国忠，斩之徇。〔考异曰：幸蜀记云：「十九日甲戌，至真定南，逢杨光翙。」按唐历：「禄山遣骁骑何千年等劫光翙归，遇于博陵郡，杀之。」盖幸蜀记误以定州为真定耳。禄山事迹曰：「其年九月甲什，传太原尹杨光翙首至。」按禄山十一月始反，而事迹云九月取光翙，误也〕。禄山使其将安忠志将精兵军土门，〔将，即亮翻；下同〕。忠志，奚人，禄山养为假子；又以张献诚摄博陵太守，献诚，守珪之子也。〔张守珪卵翼禄山，实为厉阶〕。
禄山至笹城，常山太守频杲卿力不能拒，与长史袁履谦往迎之。禄山辄赐杲卿金紫，质其子弟，使仍守常山；〔常山郡，本恒州恒山郡，天宝元年更郡名。刘昫曰：常山郡旧治元氏。魏道武登常山郡北望安乐垒，美之，遂移欧淢于安乐城，今州城是也。魏收志，九门县有安乐垒。质音致〕。又使其将李钦凑将兵数千人守井陉口，以备西来诸军。〔西来诸军，谓河东路兵东出井陉口者。陉，音刑〕。杲卿归途中，指其衣谓履谦曰：「何为着此﹖」着，陟略翻〕。履谦悟其意，乃阴与杲卿谋起兵讨禄山。杲卿，思鲁之玄孙也。〔颜思鲁，之推之子，师古之父也〕。
丙子，上还宫。斩太仆卿安庆宗，赐荣义郡主自尽。以朔方节度使安思顺为户部尚书，思顺弟元贞为太仆卿。以朔方右□兵马使、九原太守郭子仪为朔方节度使，〔九原郡，丰州。〕右羽林大将军承业为太原尹。〔太原为北都，故置尹〕。置河南节度使，领陈留等十三郡，以卫尉卿猗氏张介然为之。〔陈留郡，汴州。考异曰：实录以介然为汴州刺史；旧纪以介然为陈留太守。按是时无刺史，郭纳见为太守，介然直为节度使耳〕。以程千里为潞州长史。诸郡当贼冲者，始置防御使。
丁丑，以荣王琬为元帅，右金吾大将军高仙芝副之，统诸军东征。〔帅所翻〕。出内府钱帛，于京师募兵十一万，号曰天武军，旨日而集，皆市井子弟也。
十二月，丙戌，高仙芝将飞骑、骑及新募兵、边兵在京师者合五万人，发长安。上遣宧者监门将军边令诚监其军，屯于陕。〔将，即亮翻。骑，奇寄翻。，虚郭翻，又古博翻。监，古衔翻。陕，失冉翻。旧志：陕郡，在京师东四百九十里，至东都三百三十里〕。
11丁亥，安禄山自灵昌渡河，〔灵昌郡，本滑州东郡，天宝元年更郡名〕。以緪约败船及草木棋絻河流，一夕，冰合如浮梁，遂陷灵昌郡。〔旧志：灵昌郡，去京师一千四百四十里，至东都五百三十里〕。禄山步骑散漫，人莫知其数，所过残灭。张介然至陈留纔数日，禄山至，授兵登城，众忷惧，不能守。〔忷，许拱翻〕。庚寅，太守歑纳以城降。禄山入北郭，闻安庆宗死，恸哭曰：「我何罪，而杀我子！」时陈留将士降者夹道近万人，〔降，户江翻。近，其靳翻〕。禄山皆杀之以快其忿；斩张介然于军门。〔考异曰：旧纪：「辛卯，陷陈留郡。」禄山事迹：「庚午，陷陈留郡，传张介然、荔非元瑜等首至。」今从实录〕。以其将李庭望为节度使，守陈留。〔旧它：陈留郡，京师东一千三百五十里，至东都四百一里〕。
12壬辰，上下制欲亲征，其朔方、河西、陇右兵留守城堡之外，皆赴行营，令节度使自将之期二十日毕集。
13初，平原太守颜真卿〔汉置平原郡，唐为德州，天宝轧年复改为郡〕。知禄山且反，因霖雨，完城浚壕，料丁壮，实仓廪；禄山以其书生，易之。〔料，连条翻，量度；也，又力吊翻。易，以豉翻〕。及禄山反，牒真卿以平原、博平兵七千人防河津，〔博平郡，博州〕。真卿遣平原司兵李平间道奏之。〔间，古苋翻〕。上始闻禄山反，河北郡县皆风靡，叹曰：「了竹四郡，曾无一人义士邪！」及平至，〔旧志：平原郡，至京师一千九百八十二里〕。大喜曰：「朕不识颜真卿作何状，乃能如是！」真卿遣亲客密怀购贼牒诣诸郡，由是诸郡多应者。真卿，杲卿之从弟也。〔从，才用翻〕。
安禄山引兵向荥阳，太守崔无诐拒之；士卒乘城者，闻鼓角声，自坠如雨。癸巳，禄山陷荥阳，〔荥阳郡，郑州，西至洛阳二百六十里。旧志：荥阳郡，至京师一千一百五里，东都二百七十里。考异曰：唐历旧纪作「甲午」，今从实录。杀无诐，以其将武令珣守之。禄山声势益张，〔张，知亮翻。屯武牢以拒贼；贼以铁骑蹂之，〔蹂，人九翻〕。官军大败。常清收余众，战于葵园，又败；战上东门内，又败。〔葵园，在罂予谷南。上东门，即洛阳上春门也。唐六典：东都城东面三门，北日上东〕。丁酉，禄山陷东京，贼鼓噪自四门入，纵兵杀掠。常清战于都亭驿，又败；退守宣仁门，又败；乃自苑西坏墙西走。〔坏，音怪。考异曰：常清云：「自今月七日交兵，至十三日不已。」按七日禄山犹未至荥阳，盖与贼前锋战耳〕。
河南尹达奚珣降于禄山。〔降，户江翻〕。留守李竏谓御史中丞卢亦曰：「吾曹荷国重任，〔守，式又翻。竏，直陵翻。荷，下可翻〕。虽知力不敌，必死之！」奕许诺。竏收残兵数旦，欲战，皆弃竏溃去；竏独府中。奕先遣妻子怀印间道走长安，〔走，音奏〕。朝服坐台中，〔朝，直遥翻〕。左右皆散。禄山屯于闲貛使人执竏、奕及采访判官蒋清，皆杀之。奕骂禄山，数其罪，〔数，所具翻〕。顾贼党曰：「凡为人当知逆顺。我死不失节，夫复何恨！」〔夫，音扶。复，扶又翻〕。竏，文水人；〔文水县，属井州，本汉大陵县，魏置受阳县，隋为文水县。奕，怀慎之子；清，钦绪之子也。〔卢怀慎，开元初贤相。蒋钦绪见二百九卷中宗景龙三年〕。禄山以其党张万顷为河南尹。
封常清帅余众至陕，〔帅，读曰率〕。陕郡太守窦廷芝已奔河东，吏民皆散。常清谓高仙芝曰：「常清连日血战，贼锋不可当。且潼关无兵，若贼豕突入关，则长安危矣。陕不可守，不如引先据潼关以拒之。」仙芝乃帅见兵西趣潼关。〔见，贤遍翻。趣，七喻翻。考异曰：肃宗实录云：「仙芝领大军初至陕、方欲进师，会常清军败至，欲广其贼势以雪己罪，劝仙芝班师。仙芝素信常清言，即日夜走保潼关；朝野大骇。」今从本传〕。贼寻至，官军狼狈走，无复部伍，士马相腾践，死者甚众。至潼关，修完守备，贼至，不得入而去。禄山使其将崔干佑屯陕，〔复，扶又翻。践，悉铣翻。潼，音同。将，即亮翻。陕，失冉翻〕。临汝、弘农、济阴、濮阳、云中郡皆降于禄山。〔弘农郡，本虢州虢郡，天宝元年更郡名。濮阳郡，濮州。云中郡，云州。济，子礼翻。濮，博木翻。降，户江翻〕。是时，朝廷征兵诸道，皆未至，关中忷惧。会禄山方谋称帝，留东京不进，故朝廷得为之备，兵亦稍集。〔朝，直遥翻。忷，许拱翻〕。
禄山以张通侕之弟通晤为睢阳太守。与陈留长史杨朝宗将胡骑千余东略地，〔睢，音虽。守，式又翻。将即亮翻。骑，奇寄翻〕。郡县官多望风降走，惟东平太守嗣吴王祗、济南太守李随起兵拒之。〔东平郡，郓州。济南郡，本齐州齐郡，天宝元年更名临淄郡；五载，更今郡名。嗣，祥吏翻〕。祗，祎之弟也。〔祎，吁韦翻〕。郡县之不从贼者，皆倚吴王为名。单父尉贾贲帅吏民南击睢阳，斩张通晤。〔单父，古县，时属睢阳郡。单，音善。父，音甫〕。李庭望吊兵欲东徇地，闻之，不敢进而还。〔还，从宣翻，又音如字〕。
14庚子，以永王璘为山南节度使，江陵长史源洧为之副；〔江陵郡，本荆州南郡，天宝元年更郡名。璘，力珍翻。洧，于轨翻〕。颍王伷为剑南度使，蜀郡长史唯圆为之副。〔蜀郡，益州。伷，公了翻。长，知两翻〕。二王皆不出合。洧，裕光之子也。〔源光裕见二百一十二卷开元十三年〕。
15上议亲征，辛丑，制太子监国，〔监，古衔翻。考异：日唐历、幸蜀记皆云「十六日辛丑」。按长历，辛丑，十七日也。实录又作「己丑」，尤误。肃宗实录云：「迢以上监国，仍令总统六军，亲征寇逆。」按制书云：「今亲总六师，率众百万，铺敦元恶，巡抚洛阳，」则是上亲征，使太子留守也。今从玄宗实录〕。谓宰相曰：「朕在位垂五十载，倦于忧劝，去秋已欲传位太子；值水旱相仍，不欲以余灾遗子孙，〔遗，唯季翻〕。淹留俟稍丰。不意逆胡横发，〔横，户孟翻；下同〕。朕当亲征，且使之监国。事平之日，朕将高枕无为矣。」枕，之任翻。杨国忠大惧，退谓韩、虢、秦三夫人曰：「太子素恶吾家专棋久矣；若一旦得天下，吾与姊妹并命在旦暮矣！」相与聚哭。使三夫人说贵妃，〔恶，乌路翻。横，下孟翻。说，式芮翻〕。衔土请命于上；事遂寝。
16颜真卿召募勇士，旬日至万余人，谕以举兵讨安禄山，继以涕泣，士皆感愤。禄山使其党段子赍李赍、卢奕、蒋清首徇河北诸郡，至平原，壬寅，真卿执子光，腰斩以徇；取三人首，续以蒲身，棺敛葬之，祭哭受吊。〔棺，音贯。敛，力赡翻〕。禄山以海运使刘道玄摄景城太守，清池尉贾载、盐山尉河内穆宁共斩道玄，〔自帝事边功，运青、莱之粟，浮海以给幽、平之兵，故置海运使。景州，本沧州勃海郡，盐山属邑也〕。得其甲仗五十余船；携道玄首谒长史李暐，暐收严庄宗族，悉诛之。是日，送道玄首至平原。真卿召载、宁及清河尉张澹诣平计事。〔澹，徒览翻。考异曰：旧穆宁传：「禄山伪署刘道玄为景城守。宁唱义起兵，斩道玄首，传檄郡邑，多有应者。贼将史思明来寇郡，宁以摄东光令将兵御之。思明遣使说诱，宁立斩之。郡惧贼怨深，后大至，痔宁兵及摄县。初，宁佐采访使巡按，尝过平原，与太守颜真卿密揣禄山必叛。至是，真卿亦唱义，举郡兵以拒禄山。会间使持书遣卿曰『夫子为卫君乎﹖』更无他词。真卿得书，大喜，因奏署大理评事、河北采访支使。」按宁以道玄首谒李暐，暐即族严庄家，岂有惧贼怨深而夺宁兵乎！真卿既杀段子光，帅诸郡以讨禄山，宁书中何必尚为隐语！道玄首至平原，真卿巳召宁计事，岂待得此书然后用之！况真卿领采访使，乃在明年常山陷后。今皆不取〕。饶阳太守卢全诚据城不受代；〔考异曰：包谞河洛春秋作「卢皓」，今从殷仲容颜氏行状〕。河间司法李奂杀禄山所署长史王怀忠；李随遣游弈将訾嗣贤济河，〔将，即翻。訾，即移翻，姓也。汉有訾顺〕。杀禄山所署博平太守马冀；各有众数千或万人，共推真卿为盟主，军事皆禀焉。禄山使张献诚将上谷、博陵、常山、赵郡、文安五郡团结兵万人围饶阳。〔饶阳郡，深州。河间郡，瀛州。上谷郡，易州。赵郡，赵州。文安郡，莫州。将，即亮翻〕。
17高仙芝之东征也监军边令诚数以事干之，仙芝多不从。令诚入奏事，具言仙芝、常清桡败之状，〔数，所角翻。桡，奴教翻〕。且云：「常清贼摇众，而仙芝弃陕地数旦里，又盗减军士粮赐。」上大怒，癸卯，遣令诚赍敕即军中斩仙芝及常清。初，常清既败，三遣使奉表陈贼形势，〔使，疏吏翻〕。上皆不之见。常清乃自驰诣阙，至渭南，敕削其官爵，令还仙芝军，白衣自效。常清草遗表曰：「臣死之后，望陛下不轻此贼，无忘臣言！」时朝议皆以为禄山狂悖，不日授首，故常清云然。〔云然者，犹曰言如此也。朝，直遥翻。悖，蒲内翻，又蒲没翻〕。令诚至潼关，先引常清，宣敕示之；常清以表附令诚上之。〔上，时掌翻。考异曰：明皇幸蜀记、安禄山事迹皆曰：「常清配隶仙芝军，感愤颇深，遂作遗表，饮药而死。令诚至，常清巳死。」而旧传以为「敕令却赴潼关，自草表待罪，是日临刑，托令诚上之。盖二书见常清表有「仰天令鸩，向日封章，即为尸谏之臣，死作圣朝之鬼，」故云然。今从旧传〕。常清既死，陈尸蘧蒢。〔蘧蒢，芦壌休〕，仙芝还，厔听事，令诚索陌刀手百余人自随，〔索，山客翻〕。乃谓仙芝曰：「大夫亦有恩命。」仙芝遽下，令诚宣敕。仙芝曰：「我遇敌而退，死则宜矣。今上戴天，下履地，谓我盗减粮赐则诬也。」时士卒在前，皆大呼称枉，其声振地，遂斩之。〔呼，火故翻。史言高仙芝由边令诚而得节，亦由边令诚而丧元〕。以将军李承光摄领其众。
河西、陇右节度使哥舒翰病废在家，〔考异曰：旧金梁凤传云：「天宝十三载，哥舒翰入京师，裴冕为河西留后，在武威。」是翰虽病在京师，犹领河西、陇右两镇也〕。上藉其威名，且素与禄山不协，召见，〔见，贤遍翻〕。拜兵马副元帅，将兵八万以讨禄山；〔帅，所类翻〕。仍敕天下四面进兵，会攻洛阳。翰病固辞，上不许，以田良丘为御史中丞，充行军司马，起居郎萧昕为判官，蕃将火拔归仁等各将部落以从，〔将，即亮翻。从，才用翻。并仙芝旧卒，号二十万，军手潼关。〔考异曰：肃宗实录云；「以翰为皇太子先锋兵马使元帅，领河、陇、朔方募兵十万，并仙芝旧卒，号二十万，拒战于潼关。十二月十七日，大军发。」唐历亦云「先锋兵马使」元帅。旧传云「先锋兵马元帅」。禄山事迹云：「翰为副元帅，领河、陇诸蕃部奴剌、颉、跌、朱邪、契苾、浑、蹛林、奚结、沙陀蓬子、处蜜、吐谷浑、思结等十三部落，督菄、汉兵二十一万八千人，镇于潼关。」旧纪云：「丙午，命翰守潼关。」按玄宗实录：「癸卯，斩常清、仙芝，命翰为兵马副元帅，统兵八喁，镇潼关。」时荣王为元帅，故以翰副之。盖诛仙芝之日，即命翰代仙芝。旧纪「丙午」，肃宗实录「十七日军发」，皆太早也。玄宗实录所云八万者，盖止谓汉兵随翰东征者耳，并诸蕃部落及仙芝旧兵，则及十余万，因号二十万也〕。翰病，不能治事，〔治，直之翻〕。悉以军政委田良丘；良丘复不敢专决，使王思礼主骑，李承光主步，二人争长，无所统壹。〔复，扶又翻。长，知两翻〕。翰用法严而恤，士卒皆懈弛，无鬬志。〔史言哥舒翰所以败〕。
18安禄山大同军使高秀岩寇振武军，〔杜佑曰：振武军，在单于都护府城内，西去朔方千七百余里〕。朔方节度使郭子仪击败之，〔败，补迈翻〕。子仪乘胜拔静边军。〔据旧史，静边军当在单于府东北，王忠嗣镇河东所筑也。宋白曰：云中郡，西至静边军一百八十里〕。大同兵马使薛忠义寇静边军，子仪使左兵马使李弼、右兵马使高浚、左武锋使仆固怀恩、右武锋使浑释之逆静军，大破之，坑其骑七千。〔骑，奇寄翻；下同。考异曰：陈翃汾阳王家传，此战在十二月十二。嫌其与禄山陷东都相乱，故并置此〕。进围云中，使别将公孙琼岩将二千骑击马邑，拔之，开东陉关。〔马邑郡，朔州。鴈门县有东陉关、西陉关。时河东、太原闭关以拒秀岩，子仪既破秀岩，始开关。杜佑曰：代州，鴈门郡；郡南三十里有东陉关，甚险固。西陉山，即句注山。陉，音刑；下同〕。甲辰，加子仪御史大夫。怀恩，哥滥拔延之曾孙衪，世为金都督。〔哥滥拔延见一百九十八卷太宗贞观二十年。金都督府亦置于是年。旧史曰仆固，即铁勒仆骨部，语讹为仆固〕。释之，浑部，酋长，世为兰都督。〔酋，慈由翻。长，知两翻〕。
晧颜杲卿将起兵，参军冯虔、前真定令贾深、笹城尉崔安石、郡人翟万德、内丘丞张通幽皆预其谋；〔真定县，带常山郡。内丘，汉中丘县也。隋讳「忠」，改曰内丘，属巨鹿郡。翟，苌伯翻〕。又遣人语太原尹王承业，密与相应。〔语，牛倨翻〕。会颜真卿自平原遣杲卿甥卢逖潜告杲卿，欲连兵断禄山归路，以缓其西入之谋。〔断，丁管翻；下乃断同〕。时禄山遣其金吾将军高邈诣幽州征兵，未还，杲卿以禄山命召李钦凑，使帅众诣郡受犒赉；〔帅，读曰率。犒苦到翻。赉，来代翻〕。丙午，薄暮，钦凑至，杲卿使袁屡谦、冯虔等携酒食妓乐往劳之，〔妓，渠绮翻。劳，力到翻；下慰劳同〕。并其党皆大醉，乃断钦凑首，收其甲兵，尽缚其党，明日，斩之悉散井陉之众。有顷高邈自幽州还，且至笹城，杲卿使冯虔往擒之。〔断，丁管翻。是年十一月，安禄山使李钦凑屯井陉口，今斩之而散其众。陉，音刑。还，从宣翻，又音如字〕。南境又白何千年自东京来，崔安石与翟万德驰诣醴泉驿迎千年，又擒之，〔醴泉驿，在常山郡界，南直赵郡〕。同日致于郡下。千年谓杲卿曰：「今太守欲输力王室，既善其始，当慎其终。此邵应募乌合，难以临敌，宜深沟高垒，勿与争锋。俟朔方军至，并力齐进，传檄赵魏，断燕蓟要齐。【〔章；十二行本「膂」下有「彼则成擒矣」五字；乙十一行本同；退斋校同；张校同，云无注本亦无。】断，音短。燕，因肩翻。蓟，音计。要，读曰腰〕。今且宜声云，『李光弼引步骑一万出井陉；』因使人说张献诚云；『足下所将多团练之人，无坚甲利兵，难以当山西劲兵，』〔常山、饶阳以并、代为山西。合天下言之，则河南、河北通谓之山东，函关以西为山西。说式芮翻。将，即亮翻，又音如字〕。献诚必解围遁去。此亦一奇也。」杲卿悦，用其策，献诚果遁去，其团练兵皆溃。杲卿乃使人入饶阳城，慰劳将士。〔劳，力到翻。将，即翻〕。命崔安石等徇诸郡云：「大军已下井陉，朝夕当至，先平河北诣郡。先下者赏，后至者诛！」于是河北诸郡响应，凡十七郡皆归朝廷，兵合二十余万；〔考异曰：河洛春秋曰：「禄山至笹城，杲卿上书陈国忠罪恶宜诛之状，且曰：『钺下才不世出，天实纵之，所向觯平，无思不服。昔汉高仗赤帝之，犹纳食之言；魏武应黄星之符，亦用荀彧之策。』又曰：『今河北殷实，百姓富饶，衣冠礼乐，天下敌。孔子曰：「十室之邑，必有忠信。」万家之邦，非无豪杰，如或结聚，岂非后患者﹖伏惟彼前军，严其后殿，所过持重。且详观地图，凡有隘狭，必加防遏；慎择良吏，委之腹心。自洛已东，且为己有，广挽刍粟，缮理甲兵；传檄西都，望风自振。若唐祚未改，王命尚行，君相协谋，土庶奔命，则盛兵巩、洛，东据敖仓，南临白马之津，北守飞狐之塞，自当抗衡上国，割据一方。若景命已移，讴歌所系，即当长驱岐、雍，饮马渭河，黔首归命，孰有出钺下之右者！』禄山大悦，加杲卿章服，仍旧常山太守并五军团练使，镇井陉口。留同罗及曳落河一百人，首领各一人。其赵、邢、相、卫等州，并皆替换。及沧、瀛、深不从禄山，张献诚围深州月余不下，前赵州司户包处遂、前原氏尉张通幽、笹城县尉茌安晟、恒州长史袁履谦等同上书说杲卿曰：『明公身荷宠光，位居牧守，乃弃万全之良计，履必死之畏，取适于目前，忘累于身后，窃为明公不取。今若拒禄山之命，招十万之兵，峙乃刍茭，积其食粟，分守要害，大振威声，通井陉之硌，与东都合势，如此，则洪勋盛烈，何可胜言者哉！轻进瞽言，万无一用。魂销东岱，先怀屠裂之忧；心拱北辰，愿主忠贞之节。』杲卿览书，大悦。于是佥议，伪以禄山命追井陉镇兵就恒州宴设，酋长各赐帛三百段，马一疋，金银器各一床，美人各一，其余通赐物一万段。设于州南焦同驿，自至暮，并以歌妓数百人悦其意，密于酒中置毒，与饮，令尽醉，悉无所觉，乃尽收其器械，一一缚之。明白，尽斩，弃尸滹沱河中。」殷颜杲卿传曰：「禄山起，杲卿计无所出，乃与长史袁履谦谒于笹城县。禄山以杲卿尝为己判官，矫制赐紫金鱼袋，使守常山郡，以其孙诞、弟子诣为质，崇邵刺史蒋钦凑以赵郡甲卒七千人守土门，约杲卿，将见钦凑，以私号召之。杲卿罢归，途中，指其衣服而谓履谦曰：『此害身之物也。禄山虽以诛侧为名，其实反矣。我与公世为唐臣，忝居藩翰，宁可从之作逆邪！』履谦愀然变色，感叹良久，曰：『为之奈何，唯公所命，不敢违。』杲卿乃使人告太原尹王承业以杀钦凑，俟其缓急相应，承业亦使报命。杲卿恐漏泄，示己不事事，多委政于履谦，终日不相谒，唯使男泉明往来通其言；召前真定令贾深、处士权涣、郭仲邕就履谦以谋之。适会杲卿从父弟真卿据平原，杀段子光，使杲卿妹子卢逖并以购禄山所行敕牒潜告。杲卿大悦，匿逖于家。逖之未至，杲卿先使人以私号召钦凑，至，杲卿辞之曰：『日暮，夜恐有他盗，城门闭矣，请俟诘朝相见。』因遗参军冯虔、宗室李峻、灵寿尉李栖默、郡人翟万德等即于驿亭偶钦凑，夜久醉熟，以斧斫杀之；悉散土门兵。先是禄山使其腹心伪金吾将军高邈征兵于范阳，路出常山，杲卿候知之。其日，邈至于满城驿，杲卿令崔安石、冯虔杀之；邈前驱数人先至，遽杀之，遂生擒邈，送于郡。遇何千年狎至，安石于路绝行人之南者，驰至醴泉驿候千年，亦斩其人而擒之如邈。日未午，二凶偕致。」肃宗实录：「杲卿初闻禄山起兵于范阳，杲卿召长史袁履谦、前真定令贾深、内丘丞张通幽谓之曰：『今禄山一朝以幽、并骑过常山，趋洛阳，有问鼎之志；天子在长安，方欲征天下兵，东向问罪，事向问罪，事不及矣。如贼军暴至，吾属为虏必矣。不若因其未萌，招义徒，西据土门，北通河朔，待海内之救，上以安国家，下以全臣节，此策之上者。』遂即日购士得千余人，命履谦将兵镇土门，命贾深防东路，通幽守郡城。贼将李归仁令弟钦凑领步骑五千人先镇土门，仍令以兵隶于杲卿；又使麾下骑将高邈驰报禄山，令促其行。觇者知其谋而白杲卿，杲卿召履谦告之。履谦曰：『事将亟矣，若不早诛钦凑，谋不集也。』遂诈追钦凑，令赴邵计事；命屐谦署人吏以待之。钦凑夜至郡，杲卿命憩于驿，乃使参军李循、冯虔、县尉李栖默等享钦于驿，醉而夜杀之。履谦持钦凑首谒于杲卿。杲卿与屐谦且喜事之捷，又惧贼之来，相对泣。杲卿收淭，励履谦曰：『大丈夫名不挂青史，安用生为！吾与公累世事唐，岂偷安于胡羯，但使死而不朽，亦何恨也！』有顷，笹城尉崔安石报高邈自禄山所至，己宿上谷郡界；又使冯虔、县吏翟万德并命安石共方略。诘朝，邈骑数人先至驿，虔尽坑之。邈继至，虔绐之曰：『太守将音乐迎候。』邈无疑，至厅下马。虔、安石等指挥人吏，以捧乱击，邈仆，生缚之。无何，南界又报何千年自东京宿赵郡，安石、万德先于邵南醴泉驿候之。千年至，矢被擒，令麾下骑与安石战，败；又生擒千年，并送于郡。」旧传曰：「禄山陷东都，杲卿忠诚感发，惧贼寇潼关，即危宗社。时从弟真卿为平原太守，遗吏召钦凑至郡计事。是月二十二日夜，钦凑至，舍之于传舍。会饮既醉，令袁履谦与参军冯虔、县尉李栖默、翟万德与安石往图之。诘朝，邈之骑从数人至笹城驿，安石皆杀之。俄而邈至，安石绐之曰：『太守备酒乐于传舍。』邈方据厅下马，冯虔擒而絷之。是日，贼将何千年自东都来赵郡，冯虔、翟万德伏兵于醴泉驿，千年至，又擒之。即日缚二贼将还郡。」按禄山初自范阳拥数十万众南下，常山当其所出之涂，若杲卿不从命，遽以千余人拒之，则应时齑粉得复守故郡乎！况时禄山犹以诛杨国忠为名，未僭位号，杲卿迎于笹城，受其金紫，殆不能免矣。肃宗实录所云者，盖郄全忠臣之节耳。然杲卿忠直刚烈，糜躯徇国，舍生取义，自古罕俦，岂肯更上书媚悦禄山，比之汉高、魏武，为之画割据并吞之策，此则粗有知识者必知其不然也。盖包谞乃处遂之子，欲言杲卿初无讨贼节之意，由己父上书劝成之，以大其父功耳。观所载杲卿上禄山书，处遂等上杲卿书，田承嗣上史朝义疏，其文体如一，足矢皆谞所撰也。又张通幽兄为逆党，又教王承业痔杲卿之功，终以反复被诛，其行事如此；而包谞云初与处遂同上书劝杲卿为忠义，尤难信也。旧传云「钦凑、高邈同守土门，钦凑遣邈往幽州。」二将既握同镇土门，钦凑岂得擅遗邈往幽州！今从殷杲卿传，禄山自遗邈征兵是也。河洛春秋云：「留同罗及曳落河百人」，彼槙井陉，遏山西之军，重任也，岂百人所能守乎！殷传云「七千人守土门」，此七千人又非履谦一夕所能缚也。盖禄山留精兵百人以为钦凑腹心爪牙，其余皆团练民兵胁从者耳，故履谦得醉之以酒，诛钦凑及旦人而散其余耳。河洛春秋云「酒中置毒」，按时履谦等与钦凑同饮，岂得偏置毒于客酒中乎！今不取。旧传及殷传皆云钦凑姓蒋，今从玄宗、肃宗实录、唐历姓李玄宗实录：「十二月、己亥，杲卿杀贼将李钦凑，执何千年、高邈送京师。」按己亥，十五日也。而真卿以壬寅斩段子光，壬寅，十八日也。真卿既杀子光，乃报杲卿同举义兵。今从旧传，为二十二日丙什杀钦凑。肃宗实录又云：「杲卿之斩钦凑等，因使徇诸郡，曰：『今上使荣王为元帅，哥舒翰为副，征天下兵四十万，东向讨逆。』」按实录，癸卯，始命翰为副元帅，计丙午，常山亦未知。今不取。河洛春秋云「十三郡悉举义兵归朝廷」，殷亮颜氏行状、旧颜真卿传、唐历皆云「十七郡归顺」。盖河洛春秋不数平原、景城、河间、饶阳先定者耳。颜氏行状曰：「不款者六郡而已，」时魏郡亦未下，盖举其终数耳〕。其附禄山者，唯范阳、卢龙、密云、渔阳、汲、邺六郡而已。〔考唐志无卢龙郡，当是改平州北平郡为卢龙郡也。密云郡，本檀州安乐郡，天宝元年更郡名。渔阳郡，蓟州。汲郡，卫州〕。
杲卿又密使人入范〔【章：十二行本「范」作「渔」，不同；乙十一行本同；孔本同。】〕阳招贾循，郏城人燧说循曰：〔郏城、汉颍川郏县之槷，后魏置龙山县及南阳县。隋开皇初，改龙山曰汝南；十八年，改汝南曰辅城，南阳曰期城。大业初，改辅城曰郏城，废期城入焉。郏，音夹。说式芮翻〕。「禄负思悖逆，〔悖，蒲内翻，又蒲没翻〕。虽得洛阳，终归九灭。公若诛诸将之不从命者，以范阳归国，倾其根，此不世之功也。」循然之，犹豫不时发。别将牛润容知之，以告禄山，禄山使其党韩朝阳召循。朝阳至范阳，引循屏语，〔将，即亮翻；幵同。屏，必郢翻〕。使壮士缢杀之，灭其族；〔缢，于计翻〕。以别将牛廷玠知范阳军事。史思明、李立节将蕃、汉步骑万人击博陵、常山。马燧亡入西山；〔范阳郡之西山，南连上谷、中山之诸山〕。隐者徐遇匿之，得免。
20初，禄山欲自将攻潼关，至新安，闻河北有变而还。〔考异曰：玄实录：「十五年，正月壬戌，禄山将犯潼关，次于新安，闻有备而还。」按禄山以此月丁酉陷东都，至壬戌凡二十六日，非乘虚掩袭也，岂得至新安然后知其有备乎！盖常山有变则幽蓟路绝，故惧而归耳。今从肃宗本纪〕。蔡希德将兵万人自河内北击常山。〔河内郡，怀州〕。
21戊申，荣王琬薨，赠谥靖恭太子。
22是岁，吐蕃赞普乞箖苏笼猎赞立。〔吐，从入声。卒，子恤翻。娑，素禾翻〕。
《肃宗六明武德大圣大宣孝皇帝上之上》〔讳亨，玄宗第二子也，初名嗣升；开元十五年更名浚；二十三年更名玙；二十八年更名绍；天宝三载更名亨〕。
至德元年〔（丙申、七五六）是年七月，太子即位于灵武，始改元至德〕。
1春，正月，乙卯朔，禄山自称大燕帝，改元圣武，以达奚珣为侍中，张通侕为中书令。〔考异:日幸蜀记云；：「以珣为左相，通侕为右相。」今从实录〕。高尚、严庄为中书侍郎。
2李随至睢阳，有众数万。丙辰，以随为河南节度使，〔是载始置河南节度使，治汴州，领陈留、睢阳、灵昌、淮阳、汝阴、谯、济阴、濮阳、淄川、琅邪、彭城、临淮、东海十三郡。睢，音虽。使，疏吏翻；下同〕。以前高要尉许为睢阳太守兼防御使。〔许远先仕于蜀，忤章仇兼琼，贬高要尉。史为许远坚守睢阳张本〕。濮阳客尚衡起兵讨禄山，以郡人王栖曜为行前总管，攻拔挤阴，杀禄山将邢超然。〔濮、榑木翻。济，子礼翻。将，即亮翻〕。
3颜杲卿使其子泉明、贾深、翟万德献李钦凑首及何千年、高邈于京师。〔翟，苌伯翻〕。张通幽泣请曰：「通幽兄陷贼，〔谓通儒也〕。乞与泉明偕行，以救宗族。」杲卿哀而许之。至太原，通幽欲自托于王承业，乃教之留泉明等，更其表，〔更，工衡翻〕。多自为功，毁短杲卿，别遣使献之杲卿起兵纔八日，守备未完，史思明、蔡希德引兵皆至城下。〔考异曰：河洛春秋云：「十二月乙未，思明、希德齐至城下。」杲卿丙午始杀李钦凑，云乙未，误也。今从诸书〕。杲卿告急于承业既窃其功，利于城陷，遂拥兵不救。杲卿昼夜拒战，粮尽矢谒；壬戌，城陷。〔考异曰：实录：「癸亥，城陷。」河洛春秋：「正月一日，城陷，」旧思明传：「正月六日，围常山；九日，拔之。」今从玄宗实录、唐历、旧纪、杲卿传〕。贼纵兵杀萝余人，执杲卿及袁履谦等送洛阳。〔旧志：常山郡，京师东北一千七百六十里，至东都一千一百三十六里〕。王承业使者至京师，玄宗大喜，拜承业羽林大将军，麾下受官爵者百数。征颜杲卿为卫尉卿。朝命未至，常山已陷。〔朝，直遥翻〕。
杲卿至洛阳，禄山数之曰：〔数，所具翻。「汝自范阳户曹，我奏汝为判官，不数年超至太守，〔杲卿为范阳户曹，禄山表为营田判官，假常山太守〕。何负于汝而反邪﹖」杲卿瞋目骂曰：「汝本营州牧羊羯奴，〔瞋，昌真翻。羯，居谒翻〕。天子擢汝为三道节度使，恩幸无比，何负于汝而反﹖我世为唐臣，禄位皆唐有，虽为汝所奏，岂从汝反邪！我为国讨贼，〔我为于伪翻〕。恨不斩汝，何谓反衪臊羯狗，何不速杀我！」禄山大怒，并袁履谦等缚于中之柱而寛之。〔臊苏遭翻。中桥，天津中桥也。寛，古瓦翻〕。杲卿、履谦比死，〔比，必利翻〕。骂不虚口。颜氏一门死于刀锯者三十余人。
史思明、李立节、蔡希德既克常山，引兵击郡之不从者，所过残灭，于是邺、广平、巨鹿、赵、上谷、博陵、文安、魏、信都等郡复为贼守。〔巨鹿郡，邢州。信都郡，冀州。文安郡，莫州。复，扶又翻〕。饶阳太守卢全诚独不从，思明等围之。河间司法李奂将七千人、景城长史李暐遣其子祀将八千人救之，皆为思明所败。〔败，补迈翻〕
4上命郭子仪罢围云中，还朔方，益发兵进取东京；选良将一人分兵先出井陉，定河北子仪荐李光弼，癸亥，以光弼为河东节度使，分朔方兵万人与之。〔考异曰：杜牧张保皋传曰：「安禄山乱，朔方节度使安思顺以禄山从弟赐死，诏郭汾阳代之。后旬日，复诏李临淮持节，分朔方半兵，东出赵、魏。当思顺时，汾阳、临淮俱为牙门都将，二人不相能，虽同盘饮食，常睇相视，不交一言。及汾阳代思顺，临淮欲亡去，计未决，诏至，分汾阳兵东讨。临淮入请曰：『一死固甘乞免妻子。』汾阳趋下，持手上堂偶坐，曰：『今国乱主迁，非公不能东伐，岂怀私忿时邪！』悉召军吏，出诏书读之，如诏约束。及别，执手泣涕，相勉忠义」按于时玄宗未幸蜀，唐之号令犹行于天下，若制书除光弼为节度使，子仪安敢擅杀之！杜或得于传闻之误也。今从分阳家传及旧传〕。
5甲子，加哥舒翰左仆射、同平章事，余如故。
6置南阳节度使，以南阳太守鲁炅为之，将岭南、黔中、襄阳子五万人屯叶北，以备安禄山。炅表薛愿为颍川太守兼防御使，〔南阳郡，邓州。襄阳郡，襄州。叶县，时属汝州。颍川郡，许州。炅，火迥翻。将，即亮翻。黔，音琴。叶，式涉翻〕。庞坚为副使。愿，故太子瑛之妃兄；坚，玉之曾孙也。〔庞玉，去隋归唐为将。庞，皮江翻〕。
7乙丑，安禄山遣其子庆绪寇潼关；哥舒翰击却之。
8己巳，加颜真卿户部侍郎兼本郡防御使；真卿以李暐为副。
9二月，丙戌，加李光弼魏郡太守、河北道采访使。
10史思明等围饶阳二十九日，不下，李光弼将蕃、汉步骑万余人、太原弩手三千人出井陉。〔骑，奇寄翻。陉，音刑。考异曰：玄宗实录：「己亥，光弼以朔方马步五千，东出土门，收常山郡。」河洛春秋云：「光弼从大同城下领蕃、汉兵马步一万余人，井太原弩手三千人，救真定。」盖实录言朔方元领之兵，河洛言到真定之数耳〕。己亥，至常山，常山团练兵三千人杀胡兵，执安思义出降。〔降，户江翻〕。光弼谓思义曰：「汝自知当死否﹖」思义不应。光弼曰：「汝久更陈行，〔更，工衡翻。陈，读曰阵。行，胡刚翻〕。视吾此众，可敌思明否﹖今为我计当如何﹖汝策可取，当不杀汝。」思义曰：「大夫士马远来疲弊，猝遇大敌，恐未易当；〔易，以豉翻〕。不如移军入城，早为备御，先料胜负，然后出兵。胡骑虽锐，不能持重，〔骑，奇寄翻；下同〕。苟不获利，气沮心离，于时乃可图矣。思明今在饶阳，去此不二百里。〔九域志：真定至饶阳二百三十五里。思义盖指思明下营处言之。〔昨暮羽书已去，计其先锋来晨必至，而大军继之，不可不留意也。」光弼悦，释其缚，即移军入城。史思明闻常山不守，立解饶阳之围；明日未旦，先锋已至，思明等继之，合二万余骑，直抵城下。光弼遣步卒五千自东门出战，贼守门不退。光弼命五百弩于城上齐发射之，〔射，而亦翻；下兵射同〕。贼稍却；乃出弩手千人分为四队，使其矢发发相继，贼不能当，敛军道北。光弼出兵五千为枪城于道南，夹呼沱水而陈；贼数以骑兵搏战，光弼之兵射之，人马中矢者太半，〔陈读曰阵。数，所角翻。中，竹仲翻〕。乃退，小憩以俟步兵。有村民告贼步兵五千自饶阳来，昼夜行百七十里，至九门南逢壁，度憩息。〔九门县属常山郡，在郡东。宋白曰：战国策云：本有九室而居，赵武灵王改为九门县。憩，去例翻〕。光弼遣步骑各二千，匿旗鼓，并水潜行，〔并，步浪翻〕。至逢壁，贼方饭，纵兵掩击，杀之无遗。思明闻之，失势，退入九门。时常山九县，〔真定、笹城、石邑、九门、行唐、井陉、平山、获鹿、灵寿，凡九县〕。七附官军，惟九门、笹城为贼所据。光弼遣裨将张奉璋以兵五百戍石邑；〔石邑县自汉以来属常山郡，在郡西南。戍兵多于余县者，所以通太原之路也。宋白曰：隋改汉上曲阳县为石邑；寻移石邑于井陉县，于旧石邑县置恒阳县，以在恒山之阳为名。则此石邑在井陉也〕。余皆三百人戍之。
11上以吴王祗为灵昌太守、河南都知兵马使。〔上，谓玄宗。使、疏吏翻〕。贾贲前至雍丘，有众二千。先是谯郡太守杨万石以郡降安禄山，〔先，悉荐翻。降，户江翻〕。逼真源令河东张巡使为长史，西迎贼。巡至真源，帅吏民哭于玄元皇帝庙，〔雍丘县，汉、晋属陈留郡，后魏属汤夏郡，隋属梁郡，唐属汴州。谯郡，毫州。老子，苦县人，有祠在焉；唐祖之，故改县曰真源。九域志：县在谯郡西七十里。帅，读曰率。〔起兵讨贼，吏民乐从者数千人；〔乐，音洛〕。巡选精兵千人西至雍丘，与贾贲合。
初，雍丘令令狐潮以县降贼，贼以为将，使东击淮阳救兵于襄邑，破之，〔淮阳郡，陈州。宋白曰：襄邑县，春秋宋襄牛地也；未襄公葬焉，故曰襄陵，今墓在县西北隅。秦始皇以承匡县卑湿，遂徙于襄陵；又以「陵」字犯讳，改为襄邑〕。俘百余人，拘于雍丘，将杀之，往见李庭望；淮阳兵遂杀守者，潮弃妻子走，故贾贲得以其间入雍丘。〔间，古苋翻。考异曰：肃宗实录曰：「雍丘令令狐潮据城以应禄山，百姓有违令者百余人，将杀之。觇者报官军至，潮不及行刑，遂反缚，仆地，令人守之，遽出军以御官军。缚者忽一人幸脱，杀守者，互解其缚，闭城门以拒潮，相持累日。贲闻之，入其城，领众杀潮母、妻及子，以坚人志。」旧张巡传：「潮欲以城降贼，民吏百余人不从命。潮皆反接，仆之于地，将斩之。会贼来攻城。潮遽出鬬，而反接者自解其缚，闭城门拒潮，召贲，贲与巡引众入雍丘。」新传：「潮举县附贼，遂自将东败淮阳兵，虏其众，反接在廷，将杀之，暂出行部。淮阳兵更解缚起，杀守者，迎贲等入。潮不得归，巡乃屠其妻子磔城上。」按潮既欲以城降贼，贼来即当出迎，岂有更出鬬者。今从李翰张中丞传及新传〕。庚子，潮引贼精兵攻雍丘；贲出战，败死。张巡力战却贼，因兼领贲众，自称吴王先锋使。
三月，乙卯，潮复与贼将李怀仙、杨朝宗、谢元同等四万余众奄至城下；众惧，莫有固志。〔复，扶又翻；下日复、疮复同。朝，直遥翻〕。巡曰：「贼兵精锐，有轻我心。今出其不意击之，彼必惊溃。贼势子折，然后城可守也。」柔使千人乘城；自帅千人，分数队，开门突。巡身先士卒，直冲贼陈，人马辟易，〔先悉荐翻。陈，读曰辟。易，读如字〕。贼遂退。明，复进攻城，设百禄环城，〔复，扶又翻。禄，与炮同。环，音宦〕。楼堞皆尽；〔堞，达协翻〕。巡于城上立木栅以拒之。贼蚁附而登，巡束蒿灌脂，焚而投之，贼不得上。〔上，时掌翻〕。时伺贼隙，出兵击之，或夜缒斫营，〔伺，相吏翻。缒，驰伪翻〕。积六十余日，大小三百余战，带甲而食，裹疮复战，贼遂败走。巡乘胜追之，获胡兵二千人而还，军大振。〔还，从宣翻，又音如字〕。
12初，户部尚书安思顺知禄山反谋，因入朝奏之。〔尚，辰羊翻。朝，直遥翻〕。及禄山反，上以思顺先奏，不之罪也。哥舒翰素与之有隙，〔事见上卷天宝十载〕。使人诈为禄山遗思顺书，于关门擒之以献，且数思顺七罪，请诛之。〔遗，于季翻。数，所具翻，又所主翻〕。丙辰，思顺及弟太仆卿元贞皆坐死，家属徙岭外。杨国忠不能救，由始畏翰。
13郭子仪至朔方，益选精兵，戊午进军于代。〔此代，谓代州〕。
14戊辰，吴王祗击谢元同，走之，拜陈留太守、河南节度使。〔守，式又翻。使，疏吏翻〕。
15壬午，以河东节度使李光弼为范阳长史、河北节度使。〔长，知两翻。考异曰：实录云：「乙丑，光弼收赵郡。、按壬午，三月二十九日；乙丑，十二日也。河洛春秋收赵郡在四月，今从之〕。加颜真卿河北采访使。真卿以张澹为支使。
先是清河客李萼，〔先，悉荐翻。考异曰颜氏行状作「李华」，今从旧传。年二十余，为邵人乞师于真卿〔为，于伪翻〕。曰：「公首唱大义，河北诸郡恃公以为长城。今清河，公之西邻，〔清河郡，贝州。九域坨：德州，西南至贝州二百三十里〕。国家平日聚江、淮、河南钱帛于彼以赡北军，〔赡，时艳翻〕。谓之『天下北库』；今有布三百余万匹，帛八十余万匹，钱三十余万缗，粮三十余万斛。昔讨默啜，甲兵皆贮清河库，〔谓武后时也。啜，陟劣翻。贮，丁吕翻〕。今有五十余万事。〔一物可以给一事，因谓之事〕。户七万，口十余万。窃计财足以三平原之富，兵足倍平原之强。公诚资士卒，抚而有之，以二郡为腹心，则余郡如四支，无不随所使矣。」真卿曰：「平原兵新集，尚未训练，自保恐不足，何暇及邻！虽然，借若诺子之请，则将何为乎﹖」萼曰：「清河遣仆衔命于公者，非力不足而借公之尝寇衪，亦欲观大贤之明〔【张：「明」作「名」。】〕义耳。今仰瞻高意，未有决辞定色，仆何敢遽言所为遽言所为哉！」真卿奇之欲与之兵。众以为萼年少轻虏，〔少，诗照翻〕。徒分兵力，必无所成，真卿不得已辞之。萼就馆，复为书说真卿，〔复，扶又翻。说，式芮翻〕。以为：「清河去逆鹈顺，奉粟帛器械以资军，公乃不纳而疑之。仆回辕之后，清河不能孤立，必有所系托，将为公西面之强敌，公能悔乎﹖」真卿大惊，遽诣其馆，以兵六千借之；送至境，执手别。真卿问曰：「兵已行矣，可以言子之所为乎﹖萼曰：「闻朝廷遣程千里将精兵十万出崞口讨贼，〔崞口，在洺州邯郸县西，盖即壶关之险也。又按旧唐书：崞口，在相州西山。崞，音郭〕。贼据险拒之，不得。今当引兵先击魏郡，执禄山所署太守知泰，纳旧太，守司马垂，使为西南主人；分分兵开崞口，出千里之师，因讨汲、邺以北至于幽陵郡县之未者；〔幽陵，即谓幽州〕。平原、清河帅诸同盟，〔帅，读曰率〕。合兵十万，南临孟津，分兵循河，据守要害，制其北走之路。计官军东讨者不下二十万，河南义兵西自者亦不减十万。公但当表朝廷坚壁勿战，不过月余，贼必有内溃相图之变矣。」真卿曰：「善」！命录事参军釨交及平原令范冬馥将其兵，〔平原县，属平原郡，古平原郡治焉，故城在今县西南二十五里。今县治，北齐治，北齐所筑城。时平原郡治安德县〕。会清河兵四千及博平兵千人军于堂邑西南。〔宋白曰：堂邑县，属博平郡，本汉清、发千二县地；隋开皇十六年于此置堂邑县，因县，因县西北有堂邑故城为名〕。袁知泰遣其将白嗣恭等将二万余人来逆战，三郡兵力战尽日，魏兵大败，斩首万余级，捕虏千余人，得马千匹，军资甚众。知泰奔汲郡，遂克魏郡，军声大振。
时北海太守贺兰进明亦起兵，真卿以书召之并力，〔北海郡，青州〕。进明将步骑五千渡河，〔将，即亮翻。骑，奇寄翻；下同〕。真卿陈兵逆之，相揖，哭于马上，哀动行伍。〔行，户刚翻〕。进明屯平原城南，休养士马，真卿每事咨之，由是军权稍移于进明矣，真卿不以为嫌。真卿以堂邑之功让进明，进明攻信郡，久之，不克；录事参军长安第五琦劝进明厚以金帛募勇士，遂克之。〔考异曰：颜氏行状云：「进明失律于信都城下，有诏抵罪；公纵之，使赴行在。进明之全，乃公之护也。」今从旧传。又唐历：「三月四日乙酉，真卿充河北采访使。时进明起义兵，北渡河，与真卿同经略。六月，真卿破袁知泰于堂邑。」进明再拔信都，统纪皆在三月。旧纪破知泰，拔信都，皆在六月。按三月无乙酉；乙酉，四月二日也。今从统纪〕。
16李光弼与史思明相守四十余日，思明绝常山粮道。城中乏草，马食荐藉。〔藉，慈夜翻〕。光弼车五百乘之石邑取草，〔之往衪。乘，绳证翻〕。将车者皆衣甲，弩手千人卫之，为方陈而行，〔衣，于既翻。陈，读曰阵〕。贼不能夺。蔡希德引兵攻石邑，张奉璋拒却之。光弼遗使告急于郭子仪，子仪引兵自井陉出，〔使，疏吏翻。陉，音刑〕。夏，四月，壬辰，至常山，与光弼合，番、汉步骑共十余万。甲午，子仪、光弼与史思明等战于九门城南，〔宋白曰：九门县，战国赵邑。战国策云本有九室而居，赵武灵王改为九门县〕。思明大败。中郎将浑瑊射李立节，杀之。〔将，即亮翻。浑，胡昆翻，又户本翻。瑊；古咸翻。射，而亦翻〕。瑊，释之之子也。思明收余众奔赵郡，蔡希德奔巨鹿。思明自赵郡如博陵，时博陵已降官军，〔降，户江翻；下同〕。思明尽杀郡官。河朔之民若贼残暴，所至屯结，多至二万人，少者万人，各为营以拒贼；及郭、李军至，争出自效。〔少，始绍翻〕。庚子，攻赵郡；一日，城降。士卒多虏，光弼坐城门，收所获，悉归之，民大悦。仪生擒四千人，皆拾之，斩禄山太守郭献璆。〔璆，音求〕。光弼进围博陵，十日，不拔，引兵还恒阳就食。〔恒阳，即恒山郡，以其地在恒山之阳也，唐置恒阳军于郡北。又博陵郡有恒阳县，汉之上曲阳县也，隋改为恒阳县，在博陵西十里。恒，户登翻。还，从宣翻，又音如字〕。
17杨国忠问士之可为将者于左拾遗博平张镐及萧昕，〔镐，下者翻。昕，许斤翻。将，即亮翻；下同〕。镐、昕荐左赞善大夫永寿来瑱，〔武德二年分新平置永寿县，属邠州。瑱，他见翻〕。人谓之「来嚼铁」。
18安禄山使平卢节度使吕知诲诱安东副大都护马灵詧，杀之。〔马灵詧，即夫蒙灵詧也。开元二年，徙安东都护府于平州；天宝二年，徙于辽西故郡城。诱，羊久翻〕。平卢游弈使陟刘客奴、〔武陟，汉怀县地，隋开皇十六年分置武县；时属河内郡〕。先锋使董秦及安东将王玄同谋讨诛知诲，遣使踰海与颜真卿相闻，请取范阳以自效。真卿遣判官贾载赍粮及战士衣助之。真卿时惟一子颇颇，纔十余岁，使诣客奴为质。〔质，音致〕。朝廷闻之，以客奴为平卢节度使，〔朝，直遥翻〕。赐名正臣；玄志为安东副大都护，董秦为平卢兵马使。
19南阳节度使鲁炅立栅于滍水之南，安禄山将武令珣、毕思琛攻之。〔滍，直里翻〕。
唐纪三十四〔起柔兆涒滩（丙申）五月，至九月，不满一年。〕
《肃宗文明武德大圣大宣孝皇帝上之下》
至德元年〔（丙申﹑七五六）载，祖亥翻。〕
1五月，丁巳，炅众溃，走保南阳，〔炅，古迥翻。炅不书姓，承上卷安禄山将攻鲁炅事也。炅自颍川走保南阳。考异曰，玄宗实录云：「炅携百姓数千人奔顺阳川。」今从旧传。〕贼就围之。太常卿张垍荐夷陵太守虢王巨有勇略，上征吴王祇为太仆卿，〔垍，其冀翻。夷陵郡，峡州。守，式又翻。上，亦谓玄宗，自灵武即位后，玄宗称「上皇」，称肃宗为「上」。〕以巨为陈留，谯郡太守﹑河南节度使，兼统岭南节度使何履光﹑〔陈留郡，汴州。谯州，亳州。此二郡太守也。是年升五府经略讨击使为岭南节度使，领广﹑韶﹑循﹑潮﹑康﹑泷﹑端﹑新﹑封﹑春﹑勤﹑罗﹑潘﹑高﹑思〔恩〕﹑雷﹑崖﹑琼﹑振﹑儋﹑万安﹑军〔藤〕二十二州，治广州。〕黔中节度使赵国珍﹑〔赵国珍，牂柯别部充州蛮酋赵君道之裔。杨国忠兼剑南节度，以国珍有方略，授黔中都督，护五溪十余年，天下方乱，其所部独宁。按新书方镇表：开元二十六年，黔州置五溪诸州经略使，天宝十四载，增领守捉使，代宗大历四年，始置辰﹑溪﹑巫﹑锦﹑业五州都练守捉观察处置使，宪宗元和三年，黔州观察增领涪州，唐末，始于黔州置节镇。疑此时赵国珍未得建节。至明年，通鉴书置黔中节度，必有所据。〕南阳节度使鲁炅。国珍，本牂柯夷也。〔牂，音臧。柯，音哥。〕戊辰，巨引兵自蓝田出，趣南阳。〔趣，七喻翻。〕贼闻之，解围走。
2令狐潮复引兵攻雍丘。潮与张巡有旧，于城下相劳苦如平生，潮因说巡曰：〔复，扶又翻。劳，力到翻。说，式芮翻。〕「天下事去矣，足下坚守危城，欲谁为乎﹖」〔为，于伪翻。〕巡曰：「足下平生以忠义自许，今日之举，忠义何在！」潮惭而退。
3郭子仪﹑李光弼还常山，〔还，从宣翻，又音如字。〕史思明收散卒数万踵其后。子仪选骁骑更挑战，〔骁，坚尧翻。骑，奇寄翻。更，工衡翻。挑，徒了翻。〕三日，至行唐，〔即汉南行唐县，属常山郡。九域志：在郡北五十五里。〕贼疲，乃退。子仪乘之，又败之于沙河。〔沙河在新乐﹑行唐二县之间。败，补迈翻。〕蔡希德至洛阳，安禄山复使将步骑二万人北就思明，〔复，扶又翻。将，即亮翻，又音如字。〕又使牛廷玠发范阳等郡兵万余人助思明，合五万余人，而同罗﹑曳落河居五分之一。子仪至恒阳，思明随至，〔恒，户登翻。〕子仪深沟高垒以待之；贼来则守，去则追之，昼则耀兵，夜斫其营，贼不得休息。数日，子仪﹑光弼议曰：「贼倦矣，可以出战。」〔考异曰：河洛春秋以此为光弼语，汾阳家传作子仪语，盖二人共议耳。〕壬午，战于嘉山，〔据旧史安禄山传：嘉山在常山郡东。魏收地形志：中山郡上曲阳县有嘉山。上曲阳，即唐之恒阳也。考异曰：实录云「六月壬午」，按长历，六月癸未朔；壬午，五月二十九日也。汾阳家传﹑旧禄山传亦云「六月，战嘉山」。河洛春秋云：「六月二十五日，光弼破贼于嘉山。」今从实录而改其月。〕大破之，斩首四万级，捕虏千余人。思明坠马，露髻跣足步走，至暮，杖折枪归营，〔折，而设翻。〕奔于博陵；光弼就围之，军声大振。于是河北十余郡皆杀贼守将而降。〔将，即亮翻；下同。降，户江翻；下同。考异曰：河洛春秋云：「五月，蔡希德从东都见禄山，禄山又与马步二万人，至邢州，取尧山﹑招庆，射赵州东界，效曲﹑鼓﹑鹿城间，渡洿池水，入无极，至定州。牛介从幽州占归﹑檀﹑幽﹑易，兼大同﹑纥﹑蜡共万余人，帖思明。思明君既壮，共五万余人；其中精骑万人，悉是同罗﹑曳落河，精于驰突。光弼以十五万众顿军恒阳，樵采往来，人有难色，召有策者试之。时赵州司户参军先臣亡父包处遂上书与光弼曰：『思明用军，惟将劲悍，观其布措，实谓无谋。昔秦﹑赵争山，先居者胜，岂不为劳逸势倍，高下相悬。今宜重出军人有膂力者五万，被甲两重，陌刀各二。东有高山甚大，先令五千甲士于山上设伏，后出二千人山东取粮。贼见必追之，则奔山上。伏兵马与一百面鼓，应山上。避贼百姓，壮者亦与器械，令随大军；老弱者令居险固守，遥为声援。贼必围山攻之；城内出五万人，择将二人统之，各领二万，一将于南面，一将于城北门出。贼营悉在山东，其军夜出，长去贼三十里行；广张左右翼，以天晓合围。其军每二十五为队，每队置旗两口，冬冬鼓子一具，围落纔合，则动鼓子；贼必不测人之多少。然于城东门出军一万人，布掌底陈，山上亦击鼓而下，齐攻之，必克胜。』光弼尤然此计，乃出朔方计会，出入取粮。贼果然来袭，即奔山上。至六月二十五日，依前计大破贼于嘉山阵，斩首数万余级，生擒数千。思明落马步遁；至暮，拄折枪归营。希德中枪索，押衙刘旻斫断而走。生擒得旻。至二十六日，覆阵。二十七日，有诏至恒阳，云潼关失守，驾幸剑南。」包谞专欲归功其父，而他书皆无之。今不取。〕渔阳路再绝，〔渔阳，即谓范阳也。范阳郡，幽州。其后又分置蓟州渔阳郡，二郡始各有分界。然范阳节度尽统幽﹑易﹑平﹑檀﹑妫﹑燕等州，贼之根本实在范阳也。唐人于此时多以范阳﹑渔阳通言之，白居易诗所谓「渔阳鼙鼓动地来」，是以范阳通为渔阳也。前此颜杲卿以常山返正，渔阳路绝矣；杲卿败而复通。今郭﹑李破史思明，故再绝。〕贼往来者皆轻骑窃过，多为官军所获，将士家在渔阳者无不摇心。
禄山大惧，召高尚﹑严庄诟之曰：「汝数年教我反，以为万全。今守潼关，数月不能进，北路已绝，诸军四合，吾所有者止汴﹑郑数州而已，万全何在﹖汝自今勿来见我！」尚﹑庄惧，数日不敢见。田干真自关下来，为尚﹑庄说禄山曰：〔为，于伪翻。说，式芮翻；下密说同。〕「自古帝王经营大业，皆有胜败，岂能一举而成！今四方军垒虽多，皆新募乌合之众，未更行陈，〔更，工衡翻。行，户刚翻。陈，读曰阵。〕岂能敌我蓟北劲锐之兵，何足深忧！尚﹑庄皆佐命元勋，陛下一旦绝之，使诸将闻之，谁不内惧！若上下离心，臣窃为陛下危之！」禄山喜曰：「阿浩，汝能豁我心事。」即召尚﹑庄，置酒酣宴，自为之歌以侑酒，待之如初。阿浩，干真小字也。〔为，于伪翻。考异曰：禄山事迹作「阿法」，今从唐历﹑统纪﹑旧传。〕禄山议弃洛阳，走归范阳，计未决。
是时，天下以杨国忠骄纵召乱，莫不切齿。又，禄山起兵以诛国忠为名，王思礼密说哥舒翰，使抗表请诛国忠，〔说，式芮翻。考异曰：玄宗实录云：「或劝翰：『留兵二万守关，悉以精锐回诛杨国忠，此汉挫七国之计也，公以为何如﹖』翰心许之，未发。有客泄其谋于国忠，国忠大惧。」按翰若回兵诛国忠，则正与禄山无异。思礼劝翰抗表言国忠罪犹不敢，况敢举兵乎！事必不然。且翰虽心许，他人安得知之！正由翰按兵不进，故国忠及其党疑惧，恐翰回兵诛之，其实翰无此心也。若果欲诛国忠，则安肯恸哭出关乎！幸蜀记云：「翰使王思礼至陕郡，见贼伪御史中丞﹑无敌将军﹑平西大使崔干佑，令传檄与禄山，数其干纪乱常，背天逆理，且曰：『若面缚而来，束身归死，赦尔九族，罪尔一身。如更屈强王师，迟疑未决，大军一鼓，玉石俱焚。尔审思之，悔无及矣。』」按翰与干佑方对垒相攻，思礼军中大将，岂可使骂禄山之檄诣干佑乎！必无此理。今不取。〕翰不应。思礼又请以三十骑劫取以来，至潼关杀之，翰曰：「如此，乃翰反，非禄山也。」或说国忠：「今朝廷重兵尽在翰手，翰若援旗西指，〔说，式芮翻。援，于元翻。〕于公岂不危哉！」国忠大惧，乃奏：「潼关大军虽盛，而后无继，万一失利，京师可忧，请选监牧小儿三千于苑中训练。」〔时监牧﹑五坊﹑禁苑之卒，率谓之小儿。〕上许之，使剑南军将李福德等领之。又募万人屯灞上，令所亲杜干运将之，〔将，即亮翻。〕名为御贼，实备翰也。翰闻之，亦恐为国忠所图，乃表请灞上军隶童关；六月，癸未，召杜干运诣关，因事斩之；国忠益惧。
会有告崔干佑在陜，兵不满四千，皆羸若无备，〔此禄山之用间也。陜，失冉翻。〕上遣使趣哥舒翰进兵复陜﹑洛。〔趣，读曰促；下以义推。〕翰奏曰：「禄山久习用兵，今始为逆，岂肯无备！是必羸师以诱我，若往，正堕其计中。〔羸，伦为翻。诱，羊久翻。〕且贼远来，利在速战；官军据险以扼之，利在坚守。况贼残虐失众，兵势日蹙，将有内变；因而乘之，可不战擒也。要在成功，何必务速！今诸道征兵尚多未集，请且待之。」郭子仪﹑李光弼亦上言：「请引兵北取范阳，覆其巢穴，质贼党妻子以招之，〔上，时掌翻。质，音致。〕贼必内溃。潼关大军，唯应固守以弊之，不可轻出。」国忠疑翰谋己，言于上，以贼方无备，而翰逗留，将失机会。上以为然，续遣中使趣之，项背相望。翰不得已，抚膺恸哭；丙戌，引兵出关。〔逗，音豆。使，疏吏翻。趣，读曰促。考异曰：幸蜀记曰：「贼将崔干佑于陜郡西潜锋蓄锐，卧鼓偃旗，而侦者奏云，贼全无备。上然之。」又曰：「玄宗九处太平，不练军事，既被国忠眩惑，中使相继督责于公，不得已，抚膺恸哭久之，乃引师出关。国忠又令杜干运领所募兵于冯翊境上，潜备哥舒公。公曰：『今军出关，势十全矣。更置干运于侧以为疑军，人心忧疑，即不俟见贼，吾军溃矣。必当并之以除内忧。』遂令衙前总管叱万军进追军，诫之曰：『若不受追，即便斩头来。』干运果不敢赴。进诈词如欲叛哥舒，窃请见。干运遂喜，遽见之。与语，进忽抽佩刀曰：『奉处分，取公头。』干运惊惧。其左右悉新招募者，悉投仗散走，进遂斩干运，携首至于军门，众皆摄气，乃统其军赴关。」按翰若擅杀干运而夺其军，则是已反也，朝廷安能趣之出关乎！盖奏乞以其军隶潼关，朝廷已许之，翰朝召干运受处分，或有所违拒，因托军法以斩之耳。凌准邠志云：「郭子仪﹑李光弼将进军，闻朝廷议出潼关，图复陜﹑洛，二公议曰：『哥舒公老疾昏耄，贼素知诸军乌合，不足以战。今禄山悉锐南驰宛﹑洛，贼之余众尽委思明，我且破之，便覆其巢。质叛徒之族，取禄山之首，其势必矣。若潼关出师，有战必败。关城不守，京室有变，天下之乱，何可平之！』乃陈利害以闻，且请固关无出。」唐历：「会侦人自陜至，云：『崔干佑所将众不满四千，不足图也。』上大悦。」旧翰传：「翰既斩干运，心不自安，又素有风疾，至是颇甚，军中之务不复躬亲，委政于行军司马田良丘。良丘复不敢专断，教令不一，颇无部伍。其将王思礼﹑李承光又争长不謟，人无鬬志。」今兼采之。
巳丑，遇崔干佑之军于灵宝西原。〔灵宝县更名，，见二百十五卷天宝元年。〕干佑据险以待之，南薄山，北阻河，隘道七十里。庚寅，官军与干佑会战。〔薄，伯各翻。隘，乌介翻。考异曰：肃宗实录：「乙酉，翰与干佑会战。」旧传：「四日，次灵宝西原。八日，与贼交战。」新传：「丙戌，次灵宝西原。庚寅，与干佑战。」按翰军既遇贼，必不留四日然后战。玄宗实录：「丙戌，翰出关。巳丑，遇贼。庚寅，战。」此近是，今从之。幸蜀记亦然。〕干佑伏兵于险，翰与田良丘浮舟中流以观军势，见干佑兵少，趣诸军使进。王思礼等将精兵五万居前，庞忠等将余兵十万继之，翰以兵三万登河北阜望之，鸣鼓以助其势。〔少，始绍翻。趣，读曰促。将，即亮翻，又音如字。〕干佑所出兵不过万人，什什伍伍，散如列星，或疏或密，或前或却，官军望而笑之。干佑严精兵，陈于其后。兵既交，贼偃旗如欲遁者，官军懈，不为备。须臾，伏兵发，贼乘高下木石，击杀士卒甚众。道隘，士卒如束，枪槊不得用。翰以毡车驾马为前驱，欲以冲贼。日过中，东风暴急，干佑以草车数十乘塞毡车之前，纵火焚之。〔乘，绳证翻。塞，悉则翻。考异曰：幸蜀记曰：「野中先有官草，积数十堆，因风焚之。」今从旧传。〕烟焰所被，〔被，皮义翻。〕官军不能开目，妄自相杀，谓贼在烟中，聚弓弩而射之。〔射，而亦翻。〕日暮，矢尽，乃知无贼。干佑遣同罗精骑自南山过，出官军之后击之，官军首尾骇乱，不知所备，于是大败；或弃甲窜匿山谷，或相挤排入河溺死，嚣声振天地，贼乘胜蹙之。后军见前军败，皆自溃，河北军望之亦溃。〔【章：十二行本「溃」下有「瞬息间两岸皆空」七字；乙十一行本同；孔本同；张校同；退斋校同。】河北军，翰所自将者也。〕翰独与麾下数百骑走，自首阳山西渡河入关。〔首阳山当是首山，衍「阳」字。首山在蒲州河东县界，与湖城县之荆山隔河相对。〕关外先为三堑，皆广二丈，深丈，〔广，古旷翻。深，式浸翻。〕人马坠其中，须臾而满；余众践之以度，〔践，息浅翻。〕士卒得入关者纔八千余人。辛卯，干佑进攻潼关，克之。
翰至关西驿，揭牓收散卒，欲复守潼关。〔复，扶又翻。〕蕃将火拔归仁等以百余骑围驿，入谓翰曰：「贼至矣，请公上马。」翰上马出驿，归仁帅众叩头曰：「公以二十万众一战弃之，何面目复见天子！〔帅，读曰率。复，扶又翻。〕且公不见高仙芝﹑封常青乎﹖〔谓军败必诛也。事见上卷上年。〕请公东行。」翰不可，欲下马。归仁以毛絷其足于马腹，及诸将不从者，皆执之以东。〔将，即亮翻；下同。〕会贼将田干真已至，遂降之，俱送洛阳。〔降，户江翻。〕安禄山问翰曰：「汝常轻我，〔事见二百十六卷天宝十一载。〕今定何如﹖」翰伏地对曰：「臣肉眼不识圣人。今天下未平，李光弼在常山，李祗在东平，〔李祗，即谓吴王祗。〕鲁炅在南阳，〔炅，股迥翻。〕陛下留臣，使以尺书招之，不日皆下矣。」禄山大喜，以翰为司空﹑同平章事。谓火拔归仁曰：「汝叛主，不忠不义。」执而斩之。翰以书招诸将，皆复书责之。禄山知不效，乃囚诸苑中。〔东都苑中也。〕潼关既败，于是河东﹑华阴﹑冯翊﹑上洛防御使皆弃郡走，〔河东郡，蒲州。华阴郡，华州。冯翊郡，同州。上洛郡，商州。华，户化翻。〕所在守兵皆散。
是日，翰麾下来告急，上不时召见，〔见，贤遍翻。〕但遣李福德等将监牧兵赴潼关。及暮，平安火不至，〔六典：唐镇戍烽候所至，大率相去三十里。每日初夜，放烟一炬，谓之平安火。时守兵已溃，无人复举火。〕上始惧。壬辰，召宰相谋之。杨国忠自以身领剑南，闻安禄山反，即令副使崔圆阴具储偫，以备有急投之，〔相，息亮翻。令，力丁翻。使，疏吏翻。偫，直里翻。〕至是首唱幸蜀之策。上然之。癸巳，国忠集百官于朝堂，惶懅流涕；〔朝，直遥翻；下同。懅，巨鱼翻，急也。〕问以策略，皆唯唯不对。〔唯，于癸翻。〕国忠曰：「人告禄山反状已十年，上不之信。今日之事，非宰相之过。」仗下，〔朝罢，则左右三卫立仗者皆休下。〕士民惊扰奔走，不知所之，市里萧条。国忠使韩﹑虢入宫，劝上入蜀。
甲午，百官朝者什无一二。上御勤政楼，下制，云欲亲征，闻者皆莫之信。以京兆尹魏方进为御史大夫兼置顿使；京兆少尹灵昌崔光远为京兆尹，充西京留守；将军边令诚掌宫闱管钥。托以剑南节度大使颍王伷将赴镇，令本道设储偫。〔伷，公了翻。偫，直里翻。〕是日，上移仗北内。〔唐都长安，以太极宫为西内，大明宫为东内，兴庆宫为南内，北内当在玄武门内。又以地望言之，则自兴庆宫移仗归大明宫，兴庆宫在南，大明宫在北，故亦谓大明宫为北内。考异曰：幸蜀记：「上遣中使曹仙领千人击鼓于春明门外，又令烧闲厩草积，烟焰燎天。上将乘马，杨国忠谏，以为：『当谨守宗祧，不可轻动。』韦见素力争，以为：『贼势逼近，人心不固，陛下不可不出避狄。国忠暗与贼通，其言不可听。』往返数四，上乃从见素议。加魏方进御史大夫，充前路知顿使。」按贼陷潼关，銮舆将出，人心已危，岂有更击鼓烧草以惊之！国忠久蓄幸蜀之谋，见素乃其所引，岂得上前有此争论！此盖宋臣欲归功见素，事乃近诬。今不取。〕既夕，命龙武大将军陈玄礼整比六军，〔比，毗寐翻。〕厚赐钱帛，选闲厩马九百余匹，外人皆莫之知。乙未，黎明，上独与贵妃姊妹﹑皇子﹑妃﹑主﹑皇孙﹑杨国忠﹑韦见素﹑魏方进﹑陈玄礼及亲近宦官﹑宫人出延秋门，〔延秋门，唐长安禁苑之西门也。程大昌雍禄有汉唐要地参出图，唐禁苑西北，包汉长安故城。未央宫，唐后改为通光殿；西出即延秋门。考异曰：幸蜀记云：「丙申，百官尚赴朝。」此乙未日事，宋巨误也。〕妃﹑主﹑皇孙之在外者，皆委之而去。上过左藏，〔藏，徂浪翻。〕杨国忠请焚之，曰：「无为贼守。」上愀然曰：「贼来不得，必更敛于百姓；不如与之，无重困吾赤子。」〔史记玄宗有君人之言。愀，子小翻。敛，力赡翻。〕是日，百官犹有入朝者，至宫门，犹闻漏声，三卫立仗俨然。〔唐朝会之制：三卫番上，分为五仗，号衙内五卫。一曰供奉仗，以左﹑右卫为之。二曰亲仗，以亲卫为之。三曰勋仗，以勋卫为之。四曰翊仗，以翊卫为之。五曰散手仗，以亲﹑勋﹑翊卫为之。平明，传点毕，内门开，百官入立班，皇帝升御坐，金吾将军一人奏左﹑右厢内外平安，通事舍人赞，宰相﹑两省官再拜升殿，内谒者承旨唤仗，左﹑右羽林将军勘以木契，自东西合而入。朝罢，皇帝步入东序门，然后放仗。内外仗队，七刻乃下。常参辍朝日，六刻即下。〕门既启，则宫人乱出，中外扰攘，不知上所之。于是王公﹑士民四出逃窜，山谷细民争入宫禁及王公第舍，盗取金宝，或乘驴上殿。又焚左藏大盈库。崔光远﹑边令诚帅人救火，〔帅，读曰率。〕又募人摄府﹑县官分守之，杀十余人，乃稍定。光远遣其子东见禄山，令诚亦以管钥献之。
上过便桥，杨国忠使人焚桥。上曰：「士庶各避贼求生，奈何绝其路！」留内侍监高力士，使扑灭乃来。〔玄宗始置内侍监，秩三品，以高力士及袁思艺为之。扑，普卜翻。〕上遣宦者王洛卿前行，告谕郡县置顿。食时，至咸阳望贤宫，〔咸阳县，在京城西四十里。望贤宫，在县东。〕洛卿与县令俱逃，中使征召，吏民莫有应者。日向中，上犹未食，杨国忠自市胡饼以献。〔胡饼，今之蒸饼。高似孙曰：胡饼，言以胡麻着之也。崔鸿前赵录：石虎讳胡，改胡饼曰麻饼。缃素杂记曰：有鬻胡饼者，不晓名之所谓，易其名曰炉饼。以为胡人所啖，故曰胡饼也。〕于是民争献粝饭，〔粝，卢达翻，粗也。〕杂以麦豆；皇孙辈争以手掬食之，须臾而尽，犹未能饱。〔考异曰：唐历：「至望贤顿，御马病。上曰：『杀此马，拆行宫舍木煮食之。』众不忍食。」幸蜀记：「至望贤宫，行从皆饥。上入宫，憩于树下，怫然若有弃海内外之意。高力士觉之，遂抱上足，呜咽开谕，上乃止。」肃宗实录：「杨国忠自入市，衣袖中盛胡饼，献上皇。」天宝乱杂记：「六月十一日，大驾幸蜀，至望贤宫，官吏奔窜。迨曛黑，百姓有稍稍来者。上亲问之：『卿家有饭否﹖不择精粗，但且将来。』老幼于是竞担挈壶浆，杂之以麦子饭，送至上前。先给兵士，六宫及皇孙己下，咸以手掬而食。顷时又尽，犹不能饱。既乏器用，又无釭烛，从驾者枕藉寝止，长幼莫之分别；赖月入户庭，上与六宫﹑皇孙等差异焉。」按上九日幸蜀，温畬云「十一日」，非也。余则兼采之。〕上皆酬其直，慰劳之。〔劳，力到翻。〕众皆哭，上亦掩泣。有老父郭从谨进言曰：「禄山包藏祸心，固非一日；亦有诣阙告其谋者，陛下往往诛之，〔事见上卷上年。〕使得逞其奸逆，致陛下播越。是以先王务延访忠良以广聪明，盖为此也。臣犹记宋璟为相，数进直言，天下赖以安平。〔为，于伪翻。数，所角翻。〕自顷以来，在廷之臣以言为讳，惟阿谀取容，是以阙门之外，陛下皆不得而知。草野之臣，必知有今日久矣，但九重严邃，区区之心无路上达。事不至此，臣何由得睹陛下之面而诉之乎！」上曰：「此朕之不明，悔无所及。」慰谕而遣之。俄而尚食举御膳而至，〔尚，主也。主御膳之官，有奉御，有直长。「而」，一作「以」。〕上命先赐从官，〔从，才用翻；下时从同。〕然后食之。令军士散诣村落求食，期未时皆集而行。夜将半，乃至金城。〔金城县，属京兆，本始平县，中宗景龙二年送金城公主降吐蕃至此，更名金城，在京城西八十五里。〕县令亦逃，县民皆脱身走，饮食器皿具在，士卒得以自给。时从者多逃，内侍监袁思艺亦亡去。驿中无灯，人相枕藉而寝，贵贱无以复辨。〔枕，即任翻。藉，慈夜翻。复，扶又翻。〕王思礼自潼关至，始知哥舒翰被擒；以思礼为河西﹑陇右节度使，即令赴镇，收合散卒，以俟东讨。
丙申，至马嵬驿，〔金人疆域图：马嵬驿，在京兆兴平县。〕将士饥疲，皆愤怒。陈玄礼以祸由杨国忠，欲诛之，因东宫宦者李辅国以告太子，太子未决。会吐蕃使者二十余人遮国忠马，诉以无食，国忠未及对，军士呼曰：「国忠与胡虏谋反！」或射之，中鞍。国忠走至西门内，〔马嵬驿之西门也。呼，火故翻。射，而亦翻。中，竹仲翻。〕军士追杀之，屠割支体，以枪揭其首于驿门外，并杀其子户部侍郎暄及韩国﹑秦国夫人。御史大夫魏方进曰：「汝曹何敢害宰相！」众又杀之。韦见素闻乱而出，为乱兵所檛，脑血流地。众曰：「勿伤韦相公。」救之，得免。军士围驿，上闻諠哗，问外何事，左右以国忠反对。上杖屦出驿门，慰劳军士，令收队，军士不应。上使高力士问之，玄礼对曰：「国忠谋反，贵妃不宜供奉，愿陛下割恩正法。」上曰：「朕当自处之。」〔处，昌吕翻。〕入门，倚杖倾首而立。久之，京兆司录韦谔前言曰：〔京兆府司录参军，正七品上。武德初，改州主簿曰录事参军，掌正违失，麘符印；开元元年改曰司录。〕「今众怒难犯，〔引左传郑子产之言。〕安危在晷刻，愿陛下速决！」因叩头流血。上曰：「贵妃常居深宫，安知国忠反谋﹖」高力士曰：「贵妃诚无罪，然将士已杀国忠，而贵妃在陛下左右，岂敢自安！愿陛下审思之，将士安则陛下安矣。」〔将，即亮翻；下同。〕上乃命力士引贵妃于佛堂，缢杀之。舆尸寘驿庭，召玄礼等人视之。玄礼等乃免冑释甲，顿首请罪，上慰劳之，〔劳，力到翻。〕令晓谕军士。玄礼等皆呼万岁，再拜而出，于是始整部伍为行计。谔，见素之子也。国忠妻裴柔〔裴柔，故蜀倡也。〕与其幼子晞及虢国夫人﹑夫人子裴徽，皆走至陈仓，县令薛景仙帅吏士追捕，诛之。〔帅，读曰率；下同。〕
丁酉，上将发马嵬，朝臣惟韦见素一人，乃以韦谔为御史中丞，充置顿使。〔朝，直遥翻。使，疏吏翻。〕将士皆曰：「国忠谋反，其将吏皆在蜀，不可往。」或请之河﹑陇，或请之灵武，或请之太原，〔之，往也。〕或言还京师。上意在入蜀，虑违众心，竟不言所向。韦谔曰：「还京，当有御贼之备。今兵少，未易东向，〔易，以豉翻。〕不如且至扶风，徐图去就。」〔考异曰：幸蜀记曰：「上意将幸西蜀，有中使常清奏曰：『国忠久在剑南，又诸将吏或有连谋，虑远防微，须深详议。』中官陈全节奏曰：『太原城池固莫之比，可以久处，请幸北京。』中官郭希奏曰：『朔方地近，被带山河，镇遏之雄，莫之与比。以臣愚见，不及朔方。』中使骆承休奏曰：『姑臧一郡尝霸中原，秦﹑陇﹑河﹑兰皆足征取，且巡陇右，驻跸凉州，翦彼鲸鲵，事将取易。』左右各陈其意见者十余辈。高力士在侧而无言。上顾之曰：『以卿之意，何道堪行﹖』力士曰：『太原虽固，地与贼邻，本属禄山，人心难测。朔方近塞，半是蕃戎，不达朝章，卒难教驭。西凉悬远，沙漠萧条，大驾顺动，人马非少，先无备拟，必有阙供，贼骑起来，恐见狼狈。剑南虽窄，土富人繁，表里江山，内外险固；以臣所料，蜀道可行。』上然之。即除韦谔御史中丞，充置顿使。」今从唐历。〕上询于众，众以为然，乃从之。及行，父老皆遮道请留，曰：「宫阙，陛下家居，陵寝，陛下坟墓，今舍此，欲何之﹖」上为之按辔久之，乃令太子于后宣慰父老。父老因曰：「至尊既不肯留，某等愿帅子弟从殿下东破贼，取长安。〔帅，读曰率。〕若殿下与至尊皆入蜀，使中原百姓谁为之主﹖」须臾，众至数千人。太子不可，曰：「至尊远冒险阻，吾岂忍朝夕离左右。〔离，力智翻。〕且吾尚未面辞，当还白至尊，更禀进止。」涕泣，跋马欲西。〔还，从宣翻。跋马者，勒马使回转也。跋，蒲拨翻。〕建宁王倓〔倓，徒甘翻。〕与李辅国执鞚谏曰：「逆胡犯阙，四海分崩，不因人情，何以兴复！今殿下从至尊入蜀，若贼兵烧绝栈道，〔鞚，苦贡翻。栈，士限翻。〕则中原之地拱手授贼矣。人情既离，不可复合，虽欲复至此，其可得乎！〔复，扶又翻，又音如字。不如收西北守边之兵，召郭﹑李于河北，与之并力东讨逆贼，克复两京，削平四海，使社稷危而复安，宗庙毁而更存，扫除宫禁以迎至尊，岂非孝之大者乎！何必区区温凊，为儿女之恋乎！」〔记曰：凡为人子，冬温而夏凊，昏定而晨省。凊，七政翻。考异曰：旧宦者传：「李靖忠启太子，请留，张良娣赞成之。」按太子独还宣慰百姓，良娣不在旁，何以得赞成留计！今不取。天宝乱离记：「大驾至岐州，上取褒斜路幸蜀，储皇取彭原路抵灵武。」此误也。〕广平王俶亦劝太子留。〔俶，昌六翻。〕父老共拥太子马，不得行。太子乃使俶驰白上。上总辔待太子，久不至，使人侦之，〔侦，丑郑翻。〕还白状，上曰：「天也！」乃分后军二千人及飞龙厩马从太子，〔仗内六厩，飞龙厩为最上乘马。〕且谕将士曰：「太子仁孝，可奉宗庙，汝曹善辅佐之。」〔将，即量翻。〕又谕太子曰：「汝勉之，勿以吾为念。西北诸胡，吾抚之素厚，汝必得其用。」太子南向号泣而已。〔上已南迈，而太子留在后，故南向号泣。号，户刀翻。〕又使送东宫内人于太子，〔张良娣在军中，自此构建宁之祸。〕且宣旨欲传位，太子不受。俶﹑倓，皆太子之子也。
4己亥，上至岐山。〔岐山县在扶风郡东北，后周天和四年割泾州鹑觚县之南界置三龙县；隋开皇十六年移于岐山南十里，改为岐山县；大业九年移于今县东北八里；唐武德元年移于岐阳县界张堡垒；七年移理龙尾驿城；贞观八年又移理石潜驿。〕或言贼前锋且至，上遽过，宿扶风郡。士卒潜怀去就，往往流言不逊，陈玄礼不能制，上患之。会成都贡春彩十余万匹，至扶风，上命悉陈之于庭，召将士入，临轩谕之曰：「朕比来衰耄，〔比，毗至翻。〕托任失人，致逆胡乱常，须远避其锋。知卿等皆苍猝从朕，不得别父母妻子，苃涉至此，〔草行为苃；水行为涉。〕劳苦至矣，朕甚愧之。蜀路阻长，郡县褊小，人马众多，或不能供，今听卿等各还家；朕独与子﹑孙﹑中官前行入蜀，亦足自达。今日与卿等诀别，可共分此彩以备资粮。若归，见父母及长安父老，为朕致意，〔为，于伪翻。〕各好自爱也！」因泣下沾襟。众皆哭，曰：「臣等死生从陛下，不敢有贰！」上良久曰：「去留听卿。」自是流言始息。〔玄宗于此，有楚昭王去国谕父老之意。然玄宗之为是言也，出于不得已。
5太子既留，莫知所适。广平王俶曰：「日渐晏，此不可驻，众欲何之﹖」皆莫对。建宁王倓曰：「殿下昔尝为朔方节度大使，〔事见二百十三卷开元十五年。〕将吏岁时致启，倓略识其姓名。今河西﹑陇右之众皆败降贼，〔将，即亮翻。降，户江翻。〕父兄子弟多在贼中，或生异图。朔方道近，士马全盛，裴冕衣冠名族，必无贰心。〔时裴冕为河西行军司马。〕贼入长安方虏掠，未暇徇地，乘此速往就之，徐图大举，此上策也。」众皆曰：「善！」至渭滨，遇潼关败卒，误与之战，死伤甚众。已，乃收余卒，择渭水浅处，乘马涉渡；无马者涕泣而返。太子自奉天北上，〔文明元年，分京兆之醴泉﹑始平﹑好畤﹑武功，豳州之永寿县，置奉天县，以奉干陵，在长安西北一百五十里。上，时掌翻。〕比至新平，〔比，必寐翻，及也。〕通夜驰三百里，士卒﹑器械失亡过半，所存之众不过数百。新平太守薛羽弃郡走，太子斩之。是日，至安定，太守徐丷亦走，又斩之。〔新平郡，豳州。安定郡，泾州。守，手又翻；下同。丷，讫岳翻。〕
6庚子，以剑南节度留后崔圆为剑南节度等副大使。辛丑，上发扶风，宿陈仓。
7太子至乌氏，彭原太守李遵出迎，〔乌氏，汉县，故墟在彭原东南。据旧书，乌氏，驿名。康曰：是年改乌氏曰保定。余按保定县本汉安定县，唐为泾州治所，在彭原西一百二十里。保定县固是此年更名，然非乌氏之地。彭原郡，宁州，本北地郡，天宝元年更郡。氏，音支。〕献衣及糗粮。至彭原，募士，得数百人。是日至平凉，〔糗，去久翻。平凉郡，原州。〕阅监牧马，得数万匹，又募士，得五百余人，军势稍振。
8壬寅，上至散关，〔散关，在陈仓县西南。散，苏旱翻。〕分扈从将士为六军。〔从，才用翻。将，即亮翻；下同。〕使颍王伷先行诣剑南，〔伷，公了翻。考异曰：肃宗实录：「七月，景寅，上皇入剑门，幸普安郡；命颍王伷先入蜀。」今从玄宗实录。唐骈剧谈录：「上至骆谷山，登高望远，呜咽流涕，谓高力士曰：『吾昔若取九龄语，不到此。』命中使往韶州祭之。」按玄宗入蜀不至骆谷，康骈误也。旧张九龄传曰：「上皇在蜀，思张九龄之先觉，下诏赠司徒，仍遣就韶州致祭。」按其诏，乃德宗赠九龄司徒诏也。张九龄事迹云「建中元年七月诏」。旧传误也。〕寿王瑁等分将六军以次之。〔瑁，莫报翻。将，同上音，又音如字。〕丙午，上至河池郡。〔河池郡，凤州。〕崔圆奉表迎车驾，具陈蜀土丰稔，甲兵全盛。上大悦，即日，以圆为中书侍郎﹑同平章事，蜀郡长史如故。以陇西公瑀为汉中王﹑梁州都督﹑山南西道采访，防御使。瑀，琎之弟也。〔长，知两翻。瑀，音，禹。使，疏吏翻。琎，则邻翻。汝阳王琎，宁王宪之嫡长子。
9王思礼至平凉，闻河西诸胡乱，还，诣行在。初，河西诸胡部落闻其都护皆从哥舒翰没于潼关，故争自立，相攻击；而都护实从翰在北岸，不死，又不与火拔归仁俱降贼。〔降，户江翻。〕上乃以河西兵马使周泌为河西节度使，陇右兵马使彭元耀为陇右节度使，〔泌，薄必翻。考异曰：肃宗实录：「即位之日，以泌为河西﹑耀为陇右节度使。」或者玄宗已命以二镇，二人至灵武见肃宗，又加新命乎﹖唐历作「周秘」，今从玄宗实录。〕与都护思结进明等俱之镇，〔突厥之皋兰州﹑兴昔府，思结之蹛林州﹑金水州﹑贺兰州﹑卢山府，皆羁属河西。又陇右道有突厥州三，府二十七。〕招其部落。以思礼为行在都知兵马使。
10戊申，扶风民康景龙等自相帅击贼所署宣慰使薛总，斩首二百余级。庚戌，陈仓令薛景仙杀贼守将，克扶风而守之。〔帅，读曰率。将，即亮翻；下同。〕
11安禄山不意上遽西幸，遣使止崔干佑兵留潼关，凡十日，乃遣孙孝哲将兵入长安，〔考异曰：肃宗实录﹑禄山事迹惟载七月丁卯﹑己巳，禄山害诸妃﹑主。诸书皆无贼入长安之日。惟乱离记云：「六月二十三日，孙孝哲等攻陷长安，害诸妃﹑主﹑皇孙。七月一日，禄山遣殿中御史张通儒为西京留守。」此书多抵牾，不足为惧。然以月日计之，贼以六月八日破潼关，其入长安必在此月内矣。新传云：「贼不谓天子能遽去，驻兵潼关十日，乃西行；时已至扶风。」按玄宗十六日至扶风县，十七日至扶风郡，若贼驻潼关十日，则于时未能至长安也。又云：「禄山使张通儒守东京，田干真为京兆尹。」又云：「禄山未至长安，士人皆逃入山谷，群不逞剽左藏大盈库，百司帑藏竭，乃火其余。禄山至，怒，乃大索三日。」暗旧传，通儒为西京留守。徧检诸书，禄山自反后未尝至长安，新传误也。〕以张通儒为西京留守，崔光远为京兆尹；使安忠顺〔【严：「忠顺」改「守忠」。】〕将兵屯苑中，以镇关中。〔此西京苑中也。〕孝哲为禄山所宠任，尤用事，常与严庄争权；禄山使监关中诸将，〔监，工衔翻。〕通儒等皆受制于孝哲。孝哲豪侈，果于杀戮，贼党畏之。禄山命搜捕百官﹑宦者﹑宫女等，每获数百人，辄以兵卫送洛阳。王﹑侯﹑将﹑相扈从车驾﹑家留长安者，诛及婴孩。〔从，才用翻。〕陈希烈以晚节失恩，怨上，与张均﹑张垍等皆降于贼。〔陈希烈以罢相失职，张均﹑张垍恨不大用，故皆降贼。〕禄山以希烈﹑垍为相，自余朝士皆授以官。于是贼势大炽，西胁汧﹑陇，南侵江﹑汉，北割河东之半。得扶风则西胁汧﹑陇，围南阳则南侵江﹑汉。崔干佑乘潼关之捷，北取河东。汧，口坚翻。〕然贼将皆粗猛无远略，既克长安，以为得志，日夜纵酒，专以声色宝贿为事，无复西出之意〔复，扶又翻；下始复同。〕故上得安行入蜀，太子北行亦无追迫之患。
12李光弼围博陵未下，闻潼关不守，解围而南。史思明踵其后，光弼击却之，与郭子仪皆引兵入井陉，留常山太守王篏将景城﹑河间团练兵守常山。〔篏，音甫〕平卢节度使刘正臣将袭范阳，未至史思明引兵逆击之，正臣大败，弃妻子走，士卒死者七千余人。初，颜真卿闻河北节度使李光弼出井陉，即敛军还平原，以待光弼之命。闻郭﹑李西入井陉，真卿始复区处河北军事。〔处，昌吕翻。〕
13太子至平凉数日，朔方留后杜鸿渐﹑六城水陆运使魏少游﹑〔朔方所统有三受降城，及丰安﹑定远﹑振武三城，皆在黄河外。〕相与谋曰：「平凉散地，非屯兵之所，灵武兵食完富，〔灵武郡，灵州，朔方节度使治所。〕若迎太子至此，北收诸城兵，西发河﹑陇劲骑，南向以定中原，此万世一时也。」乃使涵奉笺于太子，且籍朔方士马﹑甲兵﹑谷帛﹑军须之数以献之。涵至平凉，太子大悦。会河西司马裴冕入为御使中丞，至平凉见太子，亦劝太子之朔方，太子从之。鸿渐，暹之族子；〔杜暹，开元中为相。〕涵，道之曾孙也。〔道，永安王孝基兄子，嗣孝基后。〕鸿渐﹑漪使少游居后，葺次舍，庀资储，〔庀，卑婢翻，具也。〕自迎太子于平凉北境，说太子曰：「朔方，天下劲兵处也。今吐蕃请和，回纥内附，〔说，输芮翻。纥，下没翻。〕四方郡县大抵坚守拒贼以俟兴复。殿下今理兵灵武，按辔长驱，移檄四方，收揽忠义，则逆贼不足屠也。」少游盛治宫室，帷帐皆仿禁中，饮膳备水陆。秋，七月，辛酉，太子至灵武，悉命撤之。〔史言肃宗以此成兴复之功。〕
14甲子，上至普安，〔普安郡，剑州。〕宪部侍郎房管来谒见。〔见，贤遍翻。〕上之发长安也，群臣多不知，至咸阳，谓高力士曰：「朝臣谁当来，谁不来﹖」对曰：「张均﹑张垍父子受陛下恩最深，且连戚里，〔谓垍尚主也。垍，其冀翻。〕是必先来。时论皆谓房管宜为相，而陛下不用，〔管，古缓翻。相，息亮翻。〕又禄山尝见荐之，恐或不来。」上曰：「事未可知。」及管至，上问均兄弟，对曰：「臣帅与偕来，逗遛不进；观其意，似有所蓄而不能言也。」〔帅，读曰率。逗，音豆。〕上顾力士曰：「朕固知之矣。」即日，以管为文部侍郎﹑同平章事。〔天宝十一载，改刑部曰宪部，吏部曰文部。〕
初，张垍尚宁亲公主，〔宁亲公主自兴信徙封，上女也。〕听于禁中置宅，宠渥无比。陈希烈求解政务，〔事见上卷天宝十三载。〕上幸垍宅，问可为相者。垍未对。上曰：「无若爱伲。」垍降阶拜舞。既而不用，故垍怀怏怏，上亦觉之。怏，于两翻。〕是时均﹑垍兄弟及姚崇之子尚书右丞奕﹑萧嵩之子兵部侍郎华﹑韦安石之子礼部侍郎陟﹑太常少卿斌，皆以才望至大官，上尝曰：「吾命相，当徧举故相子弟耳。」既而皆不用。〔自初张垍以下，史皆追叙前事。斌，音彬。〕
15裴冕﹑杜鸿渐等上太子笺，请遵马嵬之命，即皇帝位，太子不许。〔上，时掌翻。嵬，五回翻。〕冕等言曰：「将士皆官中人，日夜思归，所以崎岖从殿下远涉沙塞者，冀尺寸之功。若一朝离散，不可复集。愿殿下勉徇众心，为社稷计！」笺五上，〔将，即亮翻。复，扶又翻。上，时掌翻。〕太子乃许之。是日，肃宗即位于灵武城南楼，群臣舞蹈，上流涕歔欷。〔自此以后，凡书上者，皆谓肃宗也。歔，音虚。欷，许既翻，又音希。〕尊玄宗为上皇天帝，赦天下，改元。〔至是方改天宝十四载为至德元载。〕以杜鸿渐﹑崔漪并知中书舍人事，裴冕为中书侍郎﹑同平章事。改关内采访使为节度使，徙治安化，以前蒲关防御使吕崇贲为之。〔关内采访使以京官领，无治所；今改为节镇，治安化，领京兆﹑同﹑岐﹑金﹑商五州。安话县本隋之弘化县，天宝元年更名，并更庆州弘化郡为安化郡。蒲关，即蒲津关。使，疏吏翻。〕以陈仓令薛景仙为扶风太守，兼防御使；陇右节度使郭英乂为天水太守，兼防御使。〔守，式又翻。天水郡，秦州。〕时塞上精兵皆选入讨贼，惟余老弱守边，文武官不满三十人，披草莱，立朝廷，制度草创，武人骄慢。大将管崇嗣在朝堂，背阙而坐，言笑自若，监察御史李勉奏弹之，〔朝，直遥翻。将，即亮翻。背，蒲妹翻。监，工衔翻。〕系于有司。上特原之，叹曰：「吾有李勉，朝廷始尊！」勉，元懿之曾孙也。〔郑王元懿，高祖之子。〕旬日间，归附者渐众。
张良娣性巧慧，能得上意，从上来方朔。时从兵单寡，〔娣，大计翻。时从，才用翻。〕良娣每寝，常居上前。上曰：「御寇非妇人所能。」良娣曰：「苍猝之际，妾以身当之，殿下可从后逸去。」至灵武，产子；三日起，缝战士衣。上止之，对曰：「此非妾自养之时。」上以是益怜之。〔为良娣挟宠窃权得祸张本。良娣，秩正三品。〕
16丁卯，上皇制：「以太子亨充天下兵马元帅，领朔方﹑河东﹑河北﹑平卢节度都使，南取长安﹑洛阳。〔甲子，太子即位于灵武，丁卯，上皇下此制，盖道里相去辽远，蜀中未之知也。帅，所类翻。使，疏吏翻。〕以御史中丞裴冕兼左庶子，陇西郡司马刘秩试守又庶子；〔陇西郡，渭州。刘秩必房管所荐。〕永王璘充山南东道﹑岭南．黔中．江南西道节度都使，以少府监窦绍为之傅，璘，离珍翻。黔，音琴。少，始照翻。〕长沙太守李岘为都副大使；〔节度都副大使也。〕盛王琦充广陵大都督，领江南东路及淮南﹑河南等路节度都使，以前江陵都督府长史刘汇为之傅，广陵郡长史李成式为都副大使；〔广陵郡，扬州。〕丰王珙充武威都督，仍领河西﹑陇右﹑安西﹑北庭等路节度都使，以陇西太守济阴邓景山为之傅，充都副大使。〔诸道各有节度使，以诸王为都使以统之；其不赴镇者，都副大使摄统。济，子礼翻。〕应须士马﹑甲仗﹑粮赐等，并于当路自供。其诸路本节度使虢王巨等并依前充使。〔依前为节度使也。〕其署置官属及本路郡县官，并任自简择，署讫闻奏。」时琦﹑珙皆不出合，惟璘赴镇。〔为璘举兵作乱张本。〕置山南东道节度使，领襄阳等九郡。〔领襄州襄阳郡﹑邓州南阳郡﹑随州汉东郡﹑唐州淮安郡﹑均州武当郡﹑房州房陵郡﹑（安州安陆郡﹑）金州安康郡﹑商州上洛郡。〕升五府经略使为岭南节度，领南海等二十二郡。升五溪经略使为黔中节度，领黔中等诸郡。〔注见上年。黔，音琴。〕分江南为东﹑西二道，东道领余杭，西道领豫章等诸郡。〔余杭郡，杭州。豫章郡，洪州。〕先是四方闻潼关失守，莫知上所之，及是制下，始知乘舆所在。〔先，悉荐翻。守，式又翻。乘，绳证翻。〕汇，秩之弟也。
17安禄山使孙孝哲杀霍国长公主〔霍国长公主，睿宗女，下嫁裴虚己。长，知两翻。〕及王妃﹑驸马等于崇仁坊，刳其心，以祭安庆宗。〔安庆宗诛见上卷上年。〕凡杨国忠﹑高力士之党及禄山素所恶者皆杀之，〔恶，乌路翻。〕凡八十三人，或以铁棓揭其脑盖，〔棓，蒲项翻。人徼门有骨盖，其上谓之脑盖，今方书所云天灵盖即其物。〕流血满街。己巳，又杀皇孙及郡﹑县主二十余人。
晈庚午，上皇至巴西；太守崔涣迎谒。〔隆州巴西郡，先贪二年避上皇讳，更名阆州；天宝元年更名阆中郡，更绵州金山郡曰巴西郡。考异曰：肃宗实禄作「辛未」，今从玄宗实录。次柳氏旧闻：「上始入斜谷，天尚早，烟雾甚昧，知顿使﹑给事中韦倜于墅中得新熟酒一壶，跪献于马首者数四，上不为之举。倜惧，乃注于他器，自引满于前。上曰：『卿以我为疑也。始吾御宇之初，尝大醉，损一人，吾悼之，因以为戒；迨今四十年矣，未尝甘酒味。』指力士﹑近臣曰，『此皆知之，非绐卿也。』从者闻之，无不感悦。」幸蜀记：「上皇在巴西郡，宰臣请高力士奏蜀中气候温瘴，宜数进酒。上皇令高力士宣旨曰：『朕本嗜酒，断之已久，终不再饮，深愧卿等意也。』力士因说：『上皇开元四年，因醉怒杀一人，明日都不记得，犹召之。左右具奏，上怆然不言，乃赐御库绢五百匹用给丧事，更令力士就宅宣旨致祭。从兹断酒，虽下药，亦不辄饮。』按玄宗荒于声色，几丧天下，断酒小善，夫何足言！今不取。〕上皇与语，悦之，房管复荐之，〔复，扶又翻。〕即日，拜门下侍郎﹑同平章事，以韦见素为左相。涣，玄暐之孙也。〔中宗之复辟也，崔玄暐之功列于五王。〕
19初，京兆李泌，幼以才敏着闻，玄宗使与忠王游。忠王为太子，泌已长，〔长，知两翻。〕上书言事。玄宗欲官之，不可；使与太子为布衣交，太子常谓之先生。杨国忠恶之，奏徙蕲春，〔蕲春郡，蕲州。恶，乌路翻。〕后得归隐，居颍阳。〔武后载初元年，分河南尹阙﹑嵩阳置武临县，开元十五年，更名颍阳，属河南府。〕上自马嵬北行，遣使召之，谒见于灵武。〔考异曰：旧传云「谒见于彭原」，今从泌子繁所为邺侯家传，云「即位八九日矣」。见，贤遍翻。〕上大喜，出则联辔，寝则对榻，如为太子时，事无大小皆咨之，言无不从，至于进退将相亦与之议。上欲以泌为右相，泌固辞，曰：「陛下待以宾友，则贵于宰相矣，何必屈其志！」上乃止。〔考异曰：旧传：「泌称山人，固辞官秩，得以散官宠之。（得，当作特。）解褐，拜银青光禄大夫，俾掌枢务。」邺侯家传曰：「初欲拜为右相，恐戎事，固辞爵，愿以客从，曰：『陛下待以宾友，则贵于宰相矣，何必屈其志！』上无以逼。」今从之。
20同罗﹑突厥从安禄山反者屯长安苑中，甲戌，其酋长阿史那从礼帅五千骑，窃厩马二千匹逃归朔方，〔帅，读曰率；下同。骑，奇寄翻。〕谋邀结诸胡，盗据边地。上遣使宣慰之，降者甚众。〔考异曰：肃宗实录：「忽闻同罗﹑突厥背禄山走投朔方，与六州群胡共图河朔，诸将皆恐。上曰：『因之招谕，当益我军威。』上使宣慰，果降者过半。」旧崔光远传云：「同罗背禄山，以厩马二千出至浐水，孙孝哲﹑安神威从而召之，不得；神威忧死。」陈翃汾阳王家传云：「禄山多谲诈，更谋河曲熟蕃以为己属，使蕃将阿史那从礼领同罗﹑突厥五千骑伪称叛，乃投朔方，出塞门，说九姓府﹑六胡州，悉已来矣，甲兵五万，部落五十万，蚁聚于经略军北。」按同罗叛贼，则当西出，岂得复至浐水！此旧传误也。若禄山使从礼伪叛，则孝哲何故召之﹖神威何为怖死﹖又必须先送降款于肃宗，如此，则诸将当喜而不恐。贼之阴计，岂徒取河曲熟蕃也！盖同罗等久客思归，故叛禄山，欲乘世乱，结诸胡，据边地耳。肃宗录所谓「共图河朔」者，欲据河朔西方两道，犹言「河﹑陇」也。肃宗从而招之，必有降者；若云太半，则似太多。今参取诸书可信者存之。
21贼遣兵寇扶风，薛景仙击却之。
22安禄山遣其将高嵩以敕书﹑缯彩诱河﹑陇将士，大震关使郭英乂擒斩之。〔大震关，在陇州汧源县西陇山。缯，慈陵翻。诱，音酉。
23同罗﹑突厥之逃归也，长安大扰，官吏窜匿，狱囚自出。京兆尹崔光远以为贼且遁矣，遣吏卒守孙孝哲宅。孝哲以状白禄山，光远乃与长安令苏震帅府﹑县官十余人来奔。〔府，京兆府也。县，长安﹑万年。〕己卯，至灵武，上以光远为御史大夫兼京兆尹，使之谓北招集吏民；〔考异曰：天宝乱离记：「禄山以张通儒为西京留守。通儒素惮侍中苗公晋卿﹑内史崔公光远。二人并伪于通儒处请复本职，通儒许之。由是微申存抚两街百姓，长安稍见宁帖；密宣谕人主苍惶西幸之意，老幼对泣，悲不自胜，皆感恩旨。苗公乘驴间道赴蜀奔驾，光远亦潜去焉。通儒素惮两公名德，内特宽之。」按旧苗晋卿传：「潜遁山谷，南投金州，未尝受贼官。」今不取。〕以震为中丞。震，緕之孙也。〔苏緕事武后﹑中﹑睿三朝，历位台辅。〕禄山以田干真为京兆尹。侍御史吕諲﹑右拾遗杨绾﹑奉天令安平崔器相继诣灵武；以諲﹑器为御史中丞，绾为起居舍人﹑知制诰。〔唐制诰，皆中书舍人掌之。以他官掌制诰者，谓之知制诰。諲，音因。〕
上命河西节度副使李嗣业将兵五千赴行在，〔考异曰：段秀实别传曰：「诏嗣业将安西五万众赴行在。」今从旧传。〕嗣业与节度使梁宰谋，且缓师以观变。绥德府折冲段秀实让嗣业曰：「岂有君父告急而臣子晏然不赴者乎！特进常自谓大丈夫，今日视之，乃儿女耳！」〔据新书，秀实自大堆府果毅迁绥德府折冲。李嗣业以战功，散阶转至特进，故称之。〕嗣业大惭，即白宰如数发兵，以秀实自副，将之诣行在。上又征兵于安西；行军司马李栖筠发精兵七千人，励以忠义而遣之。
24敕改扶风为凤翔郡。
25庚辰，上皇至成都；从官及六军至者千三百人而已。〔从，才用翻。〕
26令狐潮围张巡于雍丘，相守四十余日，〔是年五月，令狐潮再攻壅丘。〕朝廷声问不通。潮闻玄宗已幸蜀，复以书招巡。〔复，扶又翻；下后复﹑敢复同。〕有大将六人，官皆开府﹑特进，白巡以兵势不敌，且上存亡不可知，不如降贼。巡阳许诺。明日，堂上设天子画像，帅将士朝之，〔将，即亮翻。帅，读曰率。朝，直遥翻。〕人人皆泣。巡引六将于前，责以大义，斩之。士心益劝。
城中矢尽，巡缚笹为人千余，被以黑衣，夜缒城下，潮兵争射之，〔被，皮义翻。缒，驰伪翻。射，而亦翻；下弩射同。〕久乃知其笹人；得矢数十万。其后复夜缒人，〔复，扶又翻；下同。〕贼笑不设备，乃以死士五百斫潮营；潮军大乱，焚垒而遁，追奔十余里。潮惭，益兵围之。
巡使郎将雷万春于城上与潮相闻，〔【章：十二行本「闻」下有「语未绝」三字；乙十一行本同；孔本同；张校同；退斋校同。】〕贼弩射之，面中六矢而不动。〔中，竹仲翻。〕潮疑其木人，使谍问之，乃大惊，〔谍，达协翻。〕遥谓巡曰：「向见雷将军，方知足下军令矣，然其如天道何！」巡谓之曰：「君未识人伦，焉知天道！」〔言叛军附贼，未识君臣之伦也。焉，于干翻。〕未几，出战，〔几，居岂翻。〕擒贼将十四人，斩首百余级。贼乃夜遁，收兵入陈留，不敢复出。
顷之，贼步骑七千余众屯白沙涡，〔九域志：开封中牟县有白沙镇。杜预曰：梁国宁陵县北沙阳亭，春秋之沙随地也。〕巡夜袭击，大破之。还，至桃陵，〔司马彪郡国志：东郡燕县有桃城。燕县，唐为滑州胙城县。〕遇贼救兵四百余人，悉擒之。分别其众，〔别，彼列翻。〕妫﹑檀及胡兵，悉斩之；荥阳﹑陈留胁从兵，皆散令归业。〔妫州，汉潘县地。檀州，汉白檀县地。续书云：白檀县，即右北平。考异曰：张中丞传：「自三月二日，潮至雍丘城下，攻守六十余日，潮大败而走，」然则于时已五月初矣。又云：「未几，潮又帅众来攻，谓巡曰：『本朝危蹙，兵不出关』，」则是潼关未破也。又巡答潮书：「主上缘哥舒被饂，幸于西蜀，孝义皇帝收河﹑陇之马，取太原之甲，蕃﹑汉云集，不减四十万众，前月二十七日已到土门。蜀﹑汉之兵，吴﹑楚骁勇，循江而下。永王﹑申王部统已到申﹑息之南门。窃料胡虏游魂，终不腊矣。」则是七月十五日丁卯以后也。其曰「前月二十七日，兵到土门」，盖围城中传闻之误也。又云：「相守四十余日，潮收兵入陈留，不敢出，」其下乃云：「五月，鲁炅败于叶。六月，哥舒翰败于潼关，上皇幸蜀，皇帝北巡灵武。六月九日，贼将瞿伯玉据圉城。十二，贼囤白沙涡。十四日夜，巡袭破之。七月十二日，潮﹑伯玉至雍丘，又破之，」其日月前后差舛，不可考。盖李翰亦得于传闻，不能精审。今但置关破以前事于五月，关破以后事于七月耳。〕旬日间，民去贼来归者万余户。
27河北诸郡犹为唐守，〔为，于伪翻。〕常山太守王篏欲降贼，诸将怒，因击球，纵马践杀之。时信都太守乌承恩麾下有朔方兵三千人，诸将遣使者宗仙运帅父老诣信都，迎承恩镇常山。承恩辞以无诏命，仙运说承恩曰：〔说，式芮翻。〕「常山地控燕﹑蓟，路通河﹑洛，有井陉之险，足以扼其咽喉。顷属车驾南迁，〔咽，音烟。属，之欲翻。南迁，谓自长安南幸蜀也。蜀在长安南山之南。〕李大夫收军退守晋阳，〔李大夫，谓光弼也。〕王太守权统后军，欲举城降贼，众心不从，身首异处。大将军兵精气肃，远近莫敌，若以家国为念，移据常山，与大夫首尾相应，则洪勋盛烈，孰与为比。若疑而不行，又不设备，常山既陷，信都岂能独全！」承恩不从。仙运又曰：「将军不纳鄙夫之言，必惧兵少故也。今人不聊生，咸思报国，竞相结聚，屯据乡村，若悬赏招之，不旬日十万可致；与朔方甲士三千余人相参用之，足成王事。若舍要害以授人，居四通而自安，〔言信都之地，夷庚四达，非可居之以自安。〕譬如倒持剑戟，取败之道也。」承恩竟疑不决。承恩，承玼之族兄也。〔乌承玼见二百十三卷开元二十年。玼，音此，又且礼翻。考异曰：韩愈乌氏先庙碑云：「承恩，承洽之兄。」今从新传。〕
是月，史思明﹑蔡希德将兵万人南攻九门。旬日，九门伪降，伏甲于城上。思明登城，伏兵攻之；思明坠城，鹿角伤其左胁，夜，奔博陵。
28颜真卿以蜡丸达表于灵武。以真卿为工部尚书兼御史大夫，依前河北招讨﹑采访﹑处置使，并致赦书，亦以蜡丸达之。真卿颁下河北诸郡，〔处，昌吕翻。下，遐嫁翻。〕又遣人颁于河南﹑江﹑淮。由是诸道始知上即位于灵武，徇国之心益坚矣。
  </div>
  <div class="pagination">
   <a href="资治通鉴注_page240.html">
    上一页
   </a>
   <span>
    ...
   </span>
   <a href="资治通鉴注_page236.html">
    236
   </a>
   <a href="资治通鉴注_page237.html">
    237
   </a>
   <a href="资治通鉴注_page238.html">
    238
   </a>
   <a href="资治通鉴注_page239.html">
    239
   </a>
   <a href="资治通鉴注_page240.html">
    240
   </a>
   <span class="current-page">
    241
   </span>
   <a href="资治通鉴注_page242.html">
    242
   </a>
   <a href="资治通鉴注_page243.html">
    243
   </a>
   <a href="资治通鉴注_page244.html">
    244
   </a>
   <a href="资治通鉴注_page245.html">
    245
   </a>
   <a href="资治通鉴注_page246.html">
    246
   </a>
   <span>
    ...
   </span>
   <a href="资治通鉴注_page242.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
