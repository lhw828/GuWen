<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 85 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 85 页/共 334 页
  </h1>
  <div class="content">
   初，谯周有子居巴西，成巴西太守马脱杀之，其子登诣刘弘请兵以复雠。夕表登为梓潼内史，使自募巴、蜀流民，得二千人；西上，〔上，时掌翻。〕至巴郡，从罗尚求益兵，不得。登进攻宕渠，〔宕渠县，汉属巴郡，自蜀以来，属巴西郡。贤曰：宕渠故城，在令渠州流江县东北。宕，徒浪翻。〕斩马贶，食其肝。会梓潼降，登进据涪城；〔涪，音浮。〕雄自攻之，为登所败。〔败，补迈翻。〕
十一月，甲申，汉楚王聪、始安王曜归于平阳。王弥南出轘辕，〔轘，音环。〕流民之在颍川、襄城、汝南、南阳、河南者数万家，〔襄阳县，汉属颍川郡，武帝泰始二年分立襄城郡。〕素为居民所苦，皆烧城邑，杀二千石、长吏以应弥。〔长，知两翻。〕
石勒寇信都，〔信都县，汉属信都国，后汉属安平国，晋同。〕杀冀州刺史王斌。〔斌，音彬。〕王浚自领冀州。诏车骑将军王堪、北中郎将裴宪将兵讨勒，勒引兵还，拒之；魏郡太守刘矩以郡降勒。〔降，户江翻。〕勒至黎阳，裴宪弃军奔淮南，王堪退保食垣。〔仓垣城，在陈留浚仪县。水经：汴水出浚仪县北，东径仓垣城南，即大梁县之仓垣亭也，城临汴水。〕
十二月，汉主渊以陈留王欢乐为太傅，〔乐，音洛。〕楚王聪为司徒，江都王延年为大司空。遣都护大将军曲阳王贤与征北大将军刘灵、安北将军赵固、平北将军王桑，东屯内黄。〔内黄县，属魏郡。应劭曰：陈留有外黄，故加「内」云。〕王弥表左长史曹嶷行安东将军，东徇青州，且迎其家；渊许之。〔嶷，鱼力翻。为曲嶷据青州张本。王弥家在东莱。〕
初，东夷校尉勃海李臻，与王浚约共辅晋室，浚内有异志，臻恨之。和演之死也，〔见八十五卷惠帝永兴元年。〕别驾昌黎王诞亡归李臻，说臻与兵讨浚。臻遣其子成将兵击浚。〔考异曰：燕书王诞传，「成」作「咸」，今从李洪传。说，输芮翻。〕辽东太守庞本，素与臻有隙，乘虚袭杀臻，遣人杀成于无虑。〔无虑县，前汉属辽东，后汉属辽东属国，晋省。应劭曰：虑，音闾，周礼所谓「其山医巫闾」是也。〕诞亡归慕容廆。诏以勃海封释代臻为东夷校尉，庞本复谋杀之；〔廆，乎罪翻。复，扶又翻。〕释子悛劝释伏兵请本，收斩之，悉诛其家。〔悛，七伦翻，又且缘翻。〕
四年〔（庚午、三一○）〕
①	春，正月，乙丑朔，大赦。
②汉主渊立单征女为皇后，〔单征，氐酋也，归汉见上卷二年。单，音善。〕梁王和为皇太子，大赦；封又乂为北海王；以长乐王洋为大司马。〔乐，音洛。〕
③汉镇东大将军石勒济河，拔白马，王弥似三万众会之，共寇徐、豫、兖州。二月，勒袭鄄城，〔鄄，音绢。〕杀兖州刺史袁孚，遂拔仓垣，杀王堪。复北济河，攻冀州诸郡，〔复，扶又翻。〕民从之者九万余口。
④成太尉李国镇巴西，帐下文石杀国，以巴西降罗尚。〔降，户江翻。〕
⑤太傅越征建威将军吴兴钱璯〔吴分吴郡、丹阳置吴兴郡，以自乌程兴故也。璯，黄外翻。〕及扬州刺史王敦。璯谋杀敦以反，敦奔建业，告琅邪王睿。璯遂反，进寇阳羡，〔阳羡县，前汉属会稽郡，后汉属郡，自吴以来，分属吴兴郡。贤曰：阳羡故城，在今常州义兴县南。〕睿遣将军郭逸等讨之；周閗纠合乡里，与逸等共讨璯，斩之。閗三定江南，〔惠帝永兴元年讨石冰，永嘉元年讨陈敏，今又诛璯，是三定江南。〕睿以閗为吴兴太守，于其乡里置义兴郡，以旌之。〔时分吴兴之阳羡及长城县之西乡、丹阳之永世为义兴郡。〕
⑥曹嶷自大梁引兵而东，所至皆下，遂克东平，进攻琅邪。
⑦夏，四月，王浚将祁弘败汉冀州刺史刘灵于广宗，杀之。〔将，即亮翻，下同。广宗县，汉属巨鹿郡，晋属安平国。败，补迈翻。〕
⑧成主雄谓其将张宝曰：「汝能得梓潼，吾以李离之官赏汝。」宝乃先杀人而亡奔梓潼，訇琦等信之，委以心腹。会罗尚遣使至梓潼，〔使，疏吏翻。〕琦等出送〔【严：「送」改「迎」。】〕之；宝从后闭门，琦等奔巴西。雄以宝为太尉。
⑨幽、并、司、冀、秦、雍六州大蝗，食草木、牛马毛皆尽。〔雍，于用翻。〕
⑩秋，七月，汉楚王聪、始安王曜、石勒及安北大将军赵国〔【严：「国」改「固」。】〕围河内太守裴整于怀，诏征虏将军宋抽救怀。勒与平北大将军王桑逆击抽，杀之；河内人执整以降，〔降，户江翻。〕汉主渊以整为尚书左丞。河内督将郭默收整余众，自为坞主，〔城之小者曰坞。天下兵争，聚众筑坞以自守；未有朝命，故自为坞主。将，即亮翻。〕刘琨以默为河内太守。
罗尚卒于巴郡，诏以长沙太守下邳皮素代之。〔姓谱：皮姓，樊仲皮之后。〕
庚午，汉主渊寝疾；辛未，以陈留王欢乐为太宰，长乐王洋为太傅，〔乐，音洛。〕江都王延年为太保，楚王聪为大司马、大单于，并录尚书事。置单于台于平阳西。〔单，音蝉。〕以齐以裕为大司徒，鲁王隆为尚书令，北海王乂为抚军大将军、领司隶校尉，始安王曜为征讨大都督、领单于左辅，廷尉乔智明为冠军大将军、领单于右辅，光禄大夫刘殷为左仆射，王育为右仆射，任顗为吏部尚衵，〔任，音壬。顗，鱼岂翻。〕朱纪为中书监，护军马景领左卫将军，永安王安国领右卫将军，安昌王盛、安邑王钦、西阳王璇皆领武卫将军，分典禁兵。〔璇，句缘翻。〕初，盛少时，不好读书，〔少，诗照翻。好，呼到翻。〕只读孝经、论语，曰：「诵此能行，足矣，安用多诵而不行乎！」李熹见之，叹：「日望之如可易，〔易，弋豉翻，慢易也。〔及至，肃如严君，可谓君子矣！」渊以其忘笃，故临终委以要任。丁丑，渊召太宰欢乐等入禁中，受遗诏辅政。己卯，渊卒；〔考异曰：十六国春秋：「八月丁丑，渊召太宰欢乐等受遗诏，己卯卒，辛未葬。」按长历，七月壬戌朔，十六日丁丑，十八日己卯，八月辛卯朔，无丁丑己卯及辛未。辛未乃九月十一日。盖渊以七月卒，九月葬。十六国春秋误也。〕太子和即位。〔位，字玄泰，渊之嫡子。〕
和性猜忌无恩。宗正呼延攸，翼之子也，渊以其无才行，终身不迁官；侍中刘乘，素恶楚王聪，卫尉西昌王锐，耻不预顾命；乃相与谋，说和曰：「先帝不惟轻重之势，使三王总强兵于内，〔惟，思也。二王，谓安昌王盛，安邑王钦，西阳王璇也；或曰：三王，谓齐王裕，鲁王隆，北海王乂。行，下孟翻。〕恶，乌路翻。说，输芮翻。〕大司马拥十万众屯于近郊，〔谓聪屯平阳西也。〕陛下便为寄坐耳。〔言大权非己出，托位于臣民之上，势同寄寓也。坐，徂卧翻。〕宜早为之计。」和，攸之甥也，深信之。辛巳夜，召安昌王盛、安邑王钦等告之。盛曰：「先帝梓宫在殡，四天未有逆节，〔聪，渊之第四子，故曰四王。或曰：谓聪、裕、隆、乂也。〕一旦自相鱼肉，天下谓陛下何！且大业甫尔，陛下勿信谗夫之言以疑兄弟；兄弟尚不可信，他人谁足信哉！」攸、锐怒之曰：「今日之议，理无有二，领军是何言乎！」命左右刃之。盛既死，钦惧曰：「惟陛下合。」壬午，锐帅马景攻楚王聪于单于台，〔单，音蝉。〕攸帅永安王安国攻齐王裕于司徒府，乘帅安邑王钦攻鲁王隆，使尚书田密、武卫将刘璇攻北海王乂。密、璇挟乂斩关归于聪，聪命贯甲以待之。〔贯甲，擐甲也。帅，读曰率。〕锐知聪有备，驰还，与攸，乘共攻隆、裕。攸、乘疑安国、钦有异志，杀之；是日，斩裕，癸未，斩隆。甲申，聪攻西明门，克之；〔刘渊都平阳，诸城门皆用洛阳诸城门名。〕锐等走人南宫，前锋随之。乙酉，杀和于光极西室，〔刘渊起光极殿于平阳。〕收锐、攸、乘，枭首通衢。〔枭，坚尧翻。〕
群臣请聪即帝位；聪以北海王乂，单后之子也，以位让之。〔考异曰：载记作「乂」。按十六国春秋作「乂」，今从之。〕乂涕泣固请，聪久而许之，曰：「乂及群公正以祸难尚殷，贪孤年长故耳。〔难，乃旦翻。长，知两翻。〕此家国之事，孤何敢辞！俟乂年长，当以大业归之。」遂即位。〔聪，字玄明，渊第四子。〕大赦，改元光兴。尊单氏曰皇太后，其母张氏曰帝太后。以乂为皇太弟、领大单于、大司徒。立其妻呼延氏为皇后。呼延氏，渊后之从父妹也。〔从，才用翻。〕封其子粲为河内王，易为河间王，翼为彭城王，悝为高平王；〔悝，苦回翻。〕仍以粲为抚军大将军、都督中外诸军事。以石勒为并州刺史，封汲郡公。
略阳临渭氐酋蒲洪，骁勇多权略，群氐畏服之。〔晋志，略阳郡有临渭县，盖魏所置也。载记曰：氐之先，盖有扈氏之苗裔，世为西戎酋长。洪家池中生蒲，长五丈五，节如竹形，时咸谓之「蒲家」，因以为氏。其后，洪以谶文月「草付应王」，又其孙坚背文有「艹付」字，遂改姓苻氏。〕汉主聪遣使拜洪平远将军，洪不受，自称护氐校尉、秦州刺史、略阳公。〔蒲洪事始此。〕
雍州流民多在南阳，诏书遣还乡里。流民以关中荒残，皆不愿归；征南将军山简、南中郎将杜蕤各遣兵送之，促期令发。京兆王如遂潜结壮士，夜袭二军，破之。〔二军，山简及杜蕤所遣之军也。〕于是冯翊严嶷、〔嶷，鱼力翻。〕京兆侯脱各聚攻城镇，杀令长以应以，〔长，知两翻。〕未几，众至四五万，〔几，居岂翻。〕自号大将军、领司．雍二州牧，〔雍，于用翻。〕称藩于汉。
九月，辛未，葬汉主渊于永光陵，谥曰光文皇帝，庙号高祖。
冬，十月，汉河内王粲、始安王曜及王弥帅众四万寇洛阳，石勒帅骑二万会粲于大阳，败监军裴邈于渑池，〔帅，读曰率。败，补迈翻；下同。渑，弥兖翻。〕遂长驱入洛川。粲出轘辕，掠梁、陈、汝、颍间。〔轘，音还。〕勒出成皋关，〔晋志，河南成皋县有关。〕壬寅，围陈留太守王赞于仓垣，为赞所败，退屯文石津。〔据帝纪，文石津在河北又据永嘉六年，勒自葛陂北行，至东燕，使孔苌自文石津潜渡枋头，取向水船，则文石津在东燕之东北，枋头之东南。〕
刘琨自将讨刘虎及白部，〔白部，鲜卑也。琨以刘虎及白部皆附汉，故讨之。〕遣使卑辞厚礼说鲜卑拓拔猗卢以请兵。〔说，输芮翻。〕猗卢使其弟弗之子郁律帅骑二万助之，遂破刘虎、白部，屠其营。琨与猗卢结为兄弟，表猗卢为大单于，以代郡封之为代公。时代郡属幽州，王浚不许，遣兵击猗卢，猗卢拒破之。浚由是与琨有隙。
猗卢以封邑去国悬远，民不相接，乃帅部落万余家自云中入鴈门，从琨求陉北之地。〔陉北，石陉关之北也。陉，音刑。〕琨不能制，且欲倚之为援，乃徙楼烦、马邑、阴馆、繁畤、崞五县民于陉南，〔楼烦，匈奴之所居，其地在北河之南；今岚州楼烦郡，非古楼烦也。汉马邑县，唐之大同军是其地。汉阴馆县在句泣西北。繁畤县，在武州川。崞县，为北齐北显州平寇县。今五县虽存，皆非古县地矣。陉，谓陉岭。陉，音刑。〕以其地与猗卢；〔考异曰：怀帝纪：「永嘉五年，十一月，猗卢寇太原，刘琨徙五县居之。六年，八月，辛亥，刘琨乞师于猗卢，表卢为代公。」宋书索虏传在永嘉三年。晋春秋在永嘉四年，且云：「猗卢率万余家避难，自云中入鴈门。」后魏序纪在穆帝三年，即永嘉四年也。琨集，永嘉四年，六月，癸巳，上太傅府笺，云「卢感封代之恩」，故知在四年六月之前。又琨与丞相笺曰：「昔车骑感猗戦救州之勋，表以代郡封为代公，见听。时大驾在长安，会值戎事，道路不通，竟未施行。卢以封事见托，琨实为表上，追朮车骑前意，即蒙听许，遣兼谒者仆射拜卢，赐印及符册，浚以此见责。戎狄封华郡，诚为失礼；然盖以救弊耳，亦犹浚先以辽西封务勿尘。此礼之失，浚实启之。浚遂与卢争代郡，举兵击卢，为所破，纷错之由，始结于此。鴈门郡有五县在陉北，卢新并尘官，即徙陉北五县着陉南。卢因移，颇侵逼浚西陲围塞诸军营，浚不复见恕危弱而见罪责。」以此观之，卢非避难而来也。〕由是猗卢益盛。
琨遣使言于太傅越，请出兵共讨刘聪、石勒；越忌苟晞及豫州刺史冯嵩，〔越、晞有隙，事见上卷二年。嵩盖亦不心附越者。〕恐为后患，不许。琨乃谢猗卢之兵，遣归国。〔考异曰：后魏序纪曰：「刘琨乞师救洛，穆帝遣步骑二万助之，东海王越以洛阳饥荒，不许。」按琨与丞相笺曰：「琨倾身竭辞，北和猗卢，遂引大众，躬启戎行。即具白太傅，切陈愚见，取贼之计，聪宜时讨，勒不可纵。而宰相意异，所虑不同；更忧苟晞、冯嵩之徒而稽二寇之诛，遣使节抑，挫臣锐气。臣即解甲，遣卢众归国。」若猗卢果遣众赴洛，琨笺安得不言也！〕
刘虎收余众，西渡河，居朔方肆卢川，〔肆卢川，在朔方塞内，后拓跋氏于其地置肆卢郡，真君七年，并入秀容郡。魏收地形志，秀容郡秀容县有肆卢城。汉主聪以虎宗室，封楼烦公。
壬子，以刘琨为平北将军，王浚为司空，进鲜卑段务勿尘为大单于。〔单，音蝉。〕
京师饥困日甚，太傅越遣使以羽檄征天下兵，使入援京师。帝谓使者曰：「为我语诸征、镇，今日尚可救，后则无及矣！」既而卒无至者。〔为，于伪翻。语，牛倨翻。卒，子恤翻。〕征南将军山简遣督护王万将兵入援，军于涅阳，〔涅阳县，属南阳郡。应劭曰：在涅水之阳。师古曰；涅，音乃结翻。〕为王如所败。〔败，补迈翻。〕如遂大掠沔、汉，进逼襄阳，简婴城自守。荆州刺史王澄〔澄时治江陵。〕自将，欲援京师，至沶口，〔水经注：零水上通梁州沔阳县，东径新城郡之沶乡县，谓之沶水；又东历宜城西山，谓之沶溪；东流合于夷水，谓之沶口。杨正衡曰：沶，音怡。〕闻简败，众散而还。〔还，从宣翻，又如字。〕朝议多欲迁都以避难，〔朝，直遥翻。难，乃旦翻。〕王衍以为石可，卖车牛以安众心。山简为严嶷所逼，自襄阳徙屯夏口。〔夏，户雅翻。〕
石勒引兵济河，将趣南阳，〔趣，七喻翻。〕王如、侯脱、严嶷等闻之，遣众一万屯襄城以拒勒。勒击之，尽俘其众，进屯宛北。是时，侯脱据宛，〔宛，于元翻。〕王如据穰。〔穰县，汉属南阳郡，晋属义阳郡。〕如素与脱不协，遣使重赂勒，结为兄弟，说勒使攻脱。〔说，输芮翻。〕勒攻宛，克之；严嶷引兵救宛，不及而降。〔降，户江翻。〕勒斩脱；甲嶷，送于平阳，尽并其众。遂南寇襄阳，攻拔江西垒壁三十余所。〔勒既南寇襄阳，循汉而下，攻掠江西。〕还，趣襄城，王如遣弟璃袭勒；勒迎击，灭之，复屯江西。〔复，扶又翻。江西，太江之西也。趣，七喻翻。〕
太傅越既杀王延等，〔见上永嘉三年。〕大失众望；又以胡寇益盛，内不自安，乃戎服入见，〔见，贤遍翻。〕请讨石勒，且镇集兖、豫。帝曰：「今胡虏侵逼郊畿，人无固志，朝廷社稷，倚赖于公，岂可远出以孙根本！」对曰：「臣出，幸而破贼，则国威可振，犹愈于坐待困穷也。」十一月，甲戌，越帅甲士四万向许昌，留妃裴氏、世子毗及龙骧将军李恽、右卫将军何伦守卫京师，〔帅，读曰率。恽，于粉翻。〕防察宫省；以潘滔为河南尹，总留事。越表以行台自随，用太尉衍为军司，朝贤素望，悉为佐吏，名将劲卒，威入其府。〔朝，直遥翻。将，即亮翻。〕于是宫省无复守卫，荒馑日甚，殿内死人交横；盗贼公行，府寺营署，并掘堑自守。〔堑，七艳翻。〕越东屯项，以冯嵩为左司马，自领豫州牧。
竟陵王楙白帝遣兵袭何伦，不克；帝委罪于楙，楙逃窜，得免。〔楙，即东平王楙；帝践阼，改封竟陵王。〕
扬州都督周馥以洛阳孤危，上书请迁都寿春。太傅越以馥不先白己而直上书，大怒，召馥乃淮南太守裴硕。馥不肯行，令硕帅兵先进。〔帅，读曰率。〕硕诈称受越密旨，袭馥，为馥所败，〔败，补迈翻。〕退保东城。〔东城县，汉属九江郡，后汉属下邳国，晋属淮南郡。宋白曰：濠州定远县，汉东城县地〕
诏加张轨镇西将军、都督陇右诸军事。〔考异曰：帝纪云「安西」。按惠帝永兴二年，已加轨安西将军。今从本传。〕光禄大夫傅祗、太常挚虞遗轨书，〔遗，于季翻。〕告以京师饥匮。轨遣参军杜勋戏马五百匹，毯布三万匹。〔毯布，织毳为布也。毯，吉敢翻。〕
成太傅骧攻谯登于涪城。罗尚子宇及参佐素恶登，不给其粮。〔涪，音浮。恶，乌路翻。〕益州刺史皮素怒，欲治其罪；〔治，直之翻。〕十二月，素至巴郡，罗宇使人夜杀素，建平都尉暴重杀宇，巴郡乱。骧知登食尽援绝，攻涪龛急。士民皆熏鼠食之，饿死甚众，无一年离叛者。骧子寿先在登所，登乃归之。〔永兴元年，罗尚掠得骧妻柔其子寿，困在登所。〕三府官属表巴东监军南阳韩松为益州刺史，〔三府，平西将军府、益州刺史府、西戎校尉府，皆罗尚兼领者也。监，古衔翻。〕治巴东。
初，帝以王弥、石勒侵逼京畿，诏苟晞督帅州郡讨之。〔帅，读曰率。〕会曹嶷破琅邪，〔嶷，鱼力翻。〕北收齐地，兵势甚盛，苟纯闭城自守。晞还救青州，与嶷连战，破之。〔永嘉元年，苟晞讨魏植留弟纯守青州。〕
是岁，宁州刺史王逊到官，表李钊为朱提太守。〔朱提，音铢时。〕时宁州外逼于成，内有夷寇，城邑丘墟。逊恶衣菜食，招集离散，劳来不倦，〔劳，力代翻。〕数年之间，州境复安。诛豪右不奉法者十余家；以五苓夷昔为乱首，〔见八十五卷惠帝太安二年。苓，力丁翻。〕击灭之，内外震服。
汉主聪自以越次而立，忌其嫡兄恭；因恭寝，穴其壁间，刺而杀之。〔刺，七亦翻。〕
汉太后单氏卒；〔单，音善。〕汉主聪尊母张氏为皇太后。单氏年少美色，聪烝焉。〔下淫上曰烝，上淫下曰报。少，诗照翻。〕太弟乂屡以为言，单氏凓恚而死。〔恚，于避翻。〕乂宠由是渐衰，然以单氏故，尚未之废也。呼延后言于聪曰：「父死子继，古今常道。陛下承高祖之业，〔刘渊，庙号高祖。〕太弟何为者哉！陛下百年后，粲兄弟必无种矣。」〔种，章勇翻。〕聪曰：「然，吾当徐思之。」呼延氏曰：「事留变生。太弟见粲兄弟浸长，〔长，知两翻，下齿长同。〕必有不安之志；万一有小人交构其间，未必不祸发于今日也。」〔言乂将杀聪。〕聪心然之。〔为元帝建武元年聪杀乂张本。〕乂舅光禄大夫单冲泣谓乂曰：「疏不间亲。主上有意于河内王矣，殿下何不避之！」乂曰：「河瑞之末，主上自惟嫡庶之分，〔间，古苋翻。分，扶问翻。惟，思也。〕以大位让乂。乂以主上齿长，故相推奉。天下者，高祖之天下，兄终弟及，何为不可！粲兄弟既壮，犹今日也。且子弟之间，亲疏讵几，主上宁可有此意乎！」〔聪让乂事见上。乂此言必不发于是年，通鉴因呼延氏之言，遂连书之。几，居岂翻。〕
五年〔（辛未、三一一）〕
①春，止月，壬申，苟晞为曹嶷所败，〔败，补迈翻。〕弃城奔高平。〔高平县，旧属梁国，晋为高平国。泗水径其西，有高平山。山东西十里，南北五里，高四里。其山最高，顶上方平山，县亦取名焉。〕
②石勒谋保据江、汉，参军都尉张宾以为不可。会军中饥疫，死者太半，乃渡沔，寇江夏，〔夏，户雅翻。〕癸酉，拔之。
③乙亥，成太傅骧拔涪城，〔涪，音浮。〕获谯登；太保始拔巴西，杀文石。于是成主雄大赦，改元玉衡。谯登至成都，雄欲宥之；登词气不屈，雄杀之。
④巴蜀流民布在荆、湘间，数为土民所侵苦，〔数，所角翻。〕蜀人李骧聚众据乐乡反，〔此又一李骧也，非成太傅之李骧。〕南平太守应詹与醴陵令杜弢共击破之。〔醴陵县，属长沙郡。弢，土刀翻。〕王澄使成都内史王机讨骧，〔惠帝时蜀乱，割南郡之华谷、州陵、监利三县，别立丰都一县，置成都郡为成都王颖国。〕骧请降，〔降，户江翻。〕澄伪许而袭疫之，以其妻子为赏，沈八千余人于江；流民益怨忿。〔沈，持林翻。〕
蜀人杜畴等复反，〔复，扶又翻。〕湘州参军冯素与蜀人汝班有隙，〔汝，姓也。商有汝鸠、汝方，晋有汝宽、汝齐。〕言于刺史荀眺曰：「巴、蜀流民皆欲反。」眺信之，〔眺，他吊翻。〕欲尽诛流民。流民大惧，四五万家一时俱反，以杜弢州里重望，〔弢，蜀郡人，以才学著称于西州。弢，他刀翻。〕共推为主。弢自称梁．益二州牧、领湘州刺史。
⑤裴硕求救于琅邪王睿，睿使扬威将军甘卓等攻周馥于寿春。馥众溃，奔项，〔考异曰：帝纪：「戊寅，睿使卓攻馥于寿春，馥众溃。」未知其为命卓之日与攻日、溃日，故阙之。〕豫州都督、新蔡王确执之，馥忧愤而卒。确，腾之子也。
⑥扬州刺史刘陶卒。琅邪王睿复以安东军谘祭酒王敦为扬州刺史，寻加都督征讨诸军事。〔去年敦奔建业。〕
庚辰，平原王干薨。
⑧二月，石勒攻新蔡，杀新蔡庄王确于南顿；进拔许昌，杀平东将军王康。
⑨氐苻成、隗文复叛，〔苻成等归罗尚，见八十五卷惠帝太安二年。复，扶又翻。〕自宜都趣巴东；〔趣，七喻翻。〕建平都尉暴重讨之。重因杀韩松，自领三府事。
⑩东海孝献王越既与苟晞有隙，〔事始上卷永嘉二年。〕河南尹潘滔、尚袙刘望等复从而谮之。〔复，扶又翻。〕晞怒，表求滔等首，扬言：「司马元超为宰相不平，〔东海王越，字符超。〕使天下淆乱，苟道将岂可以不义使之！」乃移檄诸州，自称功伐，陈越罪状。帝亦恶越专权，多违诏命；所留将士何伦等，抄掠公卿，逼辱公主；〔抄，楚交翻。〕密赐晞手诏，使讨之。晞数与帝文书往来，〔恶，乌路翻。数，所角翻。〕越疑之，使游骑于成皋间伺之，〔骑，奇寄翻；下同。伺，相吏翻。〕果获晞使及诏书。〔使，疏吏翻。〕乃下檄罪状晞，以从事中郎杨瑁为兖州刺史，〔瑁，莫报翻。〕使与徐州刺史裴盾共讨晞。〔盾，徒损翻。〕晞遣骑收潘滔，滔夜遁，得免；执尚书刘曾、侍中程延，斩之。越忧愤成疾，以后事付王衍；三月，丙子，薨于项，〔考异曰：帝纪：「五年正月，帝密诏苟晞讨越。乙未，越遣杨瑁、裴盾共击晞。三月，戊午，诏下越罪状，告方镇讨之，以晞为大将军。丙子，越薨。」晞传：「晞移告诸州，陈越罪状。帝恶越专权，及诏晞施檄六州，协同大举。晞移诸征镇，帝又密诏晞讨越。晞复上表称李初至，奉被手诏，卷甲长驱，次于仓垣。五年，帝复诏晞，陈越罪恶，诏至之曰，宣告天下，率齐大举。晞表称，辄遣王赞将兵诣项。越使骑于成皋间获晞使，遂大构嫌隙。」晋春秋：「五年，正月，上遣李初诏晞讨越。」按：越若已得晞使，则帝亦不能自安，潘滔、何伦等不容晏然在洛。且滔等未去，则帝亦不敢明言使晞讨越。年月事床，既前后参差如此，今并置于越薨之时，庶为不失。〕秘不发丧。众共推衍为元帅，〔帅，所类翻。〕衍不敢当；以让襄阳王范，范亦不受。范，玮之子也。于是衍等相与奉越丧还葬东海。何伦、李恽等闻越薨，奉裴妃及世子毗自洛阳东走，城中士民争随之。帝追贬越为县王，以苟晞为大将军、大都督，督青、徐、兖、豫、荆、扬六州诸军事。
益州将吏共杀暴重，表巴郡太守张罗行三府事。罗与隗文等战死，文等驱掠吏民，西降于成。〔降，户江翻。〕三府文武共表平西司马蜀郡王异行三府事，〔益州残兵自不足以进取，未及翆年而五易帅，适为奉氐兼并州资耳。〕领巴郡太守。
初，梁州刺史张光会诸郡守于魏兴，共谋进取。张燕唱言：「汉中荒败，迫近大贼，〔近，其靳翻。〕克复之事，当俟英雄。」光以燕受邓定赂，致失汉中，〔事见上卷永嘉元年。〕今复沮众，〔复，扶又翻。沮，在吕翻。〕呵出，斩之。治兵进战，〔呵，虎何翻治，直之翻。〕累年乃得至汉中，绥抚荒残，百姓悦服。〔光为梁州刺史，见上卷二年。〕
夏，四月，石勒率轻骑追太傅越之丧，及于苦县宁平城，〔苦县，属陈郡。水经注：宁平城在沙水北，本前汉淮阳国之宁平县也；后汉改淮阳为陈国。晋省宁平县，而故城犹在。贤曰：宁平故城，在今亳州谷阳县西南。骑，奇寄翻；下同。〕大败晋兵，纵骑围而射之，〔败，补迈翻。射，而亦翻。〕将士十余万人相践如山，无一人得免者。执太尉衍、襄阳王范、任城王济、武陵庄王澹、〔任，音壬。澹，徒览翻，又徒滥翻。〕西河王喜、梁怀王禧、齐王超、〔西河王喜，宣帝弟西河缪王斌之后。超，齐王冏之子。〕吏部尚书刘望、廷尉诸葛铨、豫州刺史刘乔、太傅长史庾敳等，〔敳，鱼开翻。〕坐之幕下，问以晋故。衍具陈祸败之由，云计不在己；且自言少无宦情，不豫世事；因劝勒称尊号，冀以自免。勒曰：「君少壮登朝，名盖四海，身居重任，何得言无宦情邪！破緕天下，非君而谁！」〔少，诗照翻。坏，音怪。〕命左右扶出。众人畏死，多自陈述。独襄阳王范神色俨然，顾呵之曰：「今日之事，何复纷纭！」〔复，扶又翻。〕勒谓孔苌曰：「吾行天下多矣，未尝见此辈人，当可存乎﹖」〔勒欲存之，以诸人仪观之清楚耳。〕苌曰：「彼皆晋之王公，终不为吾用。」勒曰：「虽然，要不可加以锋刃。」夜，使人排墙杀之。济，宣帝弟子景王陵之子；禧，澹之子也。剖越柩，焚其尸，曰：「乱天下者此人也，吾为天下报之，故焚其骨以告天地。」
何伦等至洧仓，〔水经，洧水，东南过颍川长塺县，分一枝东流过许昌县，又东入汶仓城内。裕以是水为汶水，故有汶仓之名，盖洧水之邸阁耳。〕遇勒，战败，东海世子及宗室四十八王皆没于勒，〔考异曰：东海王越传云「三十六王」。今从帝纪。〕何伦奔下邳，李恽奔广宗。〔恽，于粉翻。〕裴妃为人所掠卖，久之，渡江。初，琅邪王睿之镇建业，裴妃意也，故睿德之，厚加存抚，以其子冲继越后。
汉赵固、王桑玫裴盾，杀之。〔盾时在彭城。盾，徒损翻。〕
杜弢攻长沙。五月，荀眺弃城奔广州，弢追擒之。于是弢南破零、桂，东掠武昌，杀二千石、长吏甚众。〔弢，土刀翻。〕
以太子太傅祗为司徒，尚书令荀藩为司空，加王浚大司马、侍中、大都督，督幽、冀诸军事，南阳王模为太尉、大都督，张轨为车骑大将军，琅邪王睿为镇东大将军，兼督扬、江、湘、交、广五州诸军事。
初，太傅越以南阳王模不能绥抚关中，〔时关中饥荒疾疠，盗贼公行，模不能制。〕表征为司空。将军淳于定说模使不就征，〔说，输芮翻。〕模从之；表遣世子保为平西中郎将，镇上邽，秦州刺史裴苞拒之。模使帐下都尉陈安攻苞，苞奔安定，太守贾疋纳之。〔疋，音雅。〕
苟晞表请迁都仓垣，使从事中郎刘会将船数十艘、〔艘，苏刀翻。〕宿卫五百人、谷千斛迎帝。帝将从之，公卿犹豫，左右恋资财，遂不果行。既而洛阳饥困，人相食，百官流亡者什八九。帝召公卿议，将行而卫从不备。〔从，才用翻，下导从同。〕帝抚手叹曰：「如何曾无车舆！」乃使傅祗出诣河阴，治舟楫，〔河阴，本汉平阴县，魏文帝改曰河阴，在洛阳东北，属河南郡。治，直之翻。〕朝士数十人导从。〔从，刀用翻。〕帝步出西掖门，至铜驼街，〔水经注：洛阳城中太尉、司徒两坊间，谓之铜驼街，魏明帝置铜驼于阊阖南街，即此。陆机洛阳记曰：洛阳有铜驼街，汉铸铜驼二枚，在宫南四会道相对。俗语曰：「金马门外集众贤，铜驼陌上集少年。」〕为盗所掠，不得进而还。〔藉使帝得至仓垣，亦遭石勒禽矣。〕度支校尉东郡魏浚率流民数百家保河阴之峡石，〔水经注：河南新安县东有千秋亭，亭东有雍谷溪，回岫萦纡，石路阻峡，故亦有峡石之称。〕时劫掠得谷麦，献之，帝以为扬威将军、平阳太守，度支如故。〔度，徒洛翻。〕
汉主聪使前军大将军呼延晏将兵二万七千寇洛阳，比及河南，〔河南县，属河南尹，周东都王城郏鄏也。比，必寐翻。〕晋兵前后十二败，死者三万余人。始安王曜、王弥石勒皆引兵会之，未至，晏留辎重于张方故垒，〔张方故垒在洛阳西七里。重，直用翻。〕癸未，先至洛阳，甲申，攻平昌门，〔平昌门，洛城南面东头第一门。〕丙戌，克之，遂焚东阳门及诸府寺。六月，丁亥朔，晏以外继不至，俘掠而去。帝具舟于洛水，将东走，晏尽焚之。庚寅，荀藩及弟光禄大夫组奔轘辕。〔轘，音环。〕辛卯，王弥至宣阳门；〔宣阳门，洛城南面东来第四门，亦谓之謻门。〕壬辰，始安王曜至西明门；丁酉，王弥、呼延晏克宣阳门，入南宫，升太极前殿，纵兵大掠，悉收宫人、珍宝。帝出华林园门，欲奔长安，汉兵追执之，幽于端门。曜自西明门入屯武库。戊戌，曜杀太子诠、吴孝王晏、竟陵王楙、右仆射曹馥、尚书闾丘冲、河南尹刘默等，士民死者三万余人。遂发掘诸陵，焚宫庙、官府皆尽。曜纳惠帝羊皇后，迁帝及六玺于平阳。〔玺，斯氏翻。〕石勒引兵出轘辕，屯许昌。光禄大夫刘蕃、尚书卢志奔并州。〔从刘琨也。蕃，琨之父也。〕
丁未，汉主聪大赦，改元嘉平。以帝为特进左光禄大夫，封平阿公，〔考异曰：帝纪：「聪以帝为会稽公」。载记、三十国春秋云「平阿公」。晋春秋云「平河公」。「河」字盖误。十六国、三十国、晋春秋：「明年二月，乃封帝会稽公。」盖先封平阳，后进会稽。帝纪阙略，今从诸书。〕以侍中庾、王为光禄大夫。，敳之兄也。〔敳，鱼开翻。〕
初，始安王曜以王弥不得己至，先入洛阳，怨之。弥说曜曰：〔说，输芮翻，下暾说同。〕「洛阳天下之中，山河四塞，城池、宫室不假修营，宜白主上自平阳徙都之。」曜以天下未定，洛阳四面受敌，不可守，不用弥策而焚之。弥骂曰：「屠各子，岂有帝王之意邪！」〔晋书曰：北狄以部落为类，其入居塞内者，有屠各等十九种，皆有部落，不相杂错。屠各最豪贵，故得为单于，统理诸种。屠，直于翻。杜佑曰：头曼、冒顿，即屠各种也。〕遂与曜有隙，引兵东屯项关。〔陈郡项县有项关。〕前司隶校尉刘暾说弥曰：〔暾，他昆翻。〕「今九州岛糜沸，群雄竞逐，将军于汉建不世之功，又与始安王相失，将何以自容！不如东据本州岛，〔弥，青州东莱人。〕徐观天下之势，上可以混壹四海，下不失鼎峙之业，策之上者也。」弥心然之。
司徒傅祗建行台于河阴，司空荀藩在阳城，〔阳城县，汉属颍川郡，晋属河南郡。〕河南尹华荟在成皋，汝阴太守平阳李矩为之立屋，输谷以给之。荟，歆之曾孙也。〔华，户化翻。汝阴县，汉属汝南郡，魏分置汝阴郡，后废，武帝泰始二年复为郡。〔荟，乌外翻。为于伪翻。〕
藩与弟组、族子中护军崧，荟与弟中领军恒建行台于密，〔密县，汉属河南郡，晋属荥阳郡。〕传檄四方，推琅邪王睿为盟主。藩承制以崧为襄城太守，矩为荥阳太守，前冠军将军河南褚翜为梁国内史。〔冠，古玩翻。翜，山立翻，又所甲翻。〕扬威将军魏浚屯洛北石梁坞，刘琨承制假浚河南尹。浚诣荀藩谘谋军事，藩邀李矩同会，矩夜赴之。矩官属皆曰：「浚不可信，不宜夜往。」矩曰：「忠臣同心，何所疑乎！」遂往，相与结欢而去。浚族子该，聚众据一泉坞，〔水经注：洛水过卢丘县南，又东径一合坞南。城在川北原上，高二十丈，南北东三箱，天险峭绝，惟筑西面，即为全固，一合之名，起于是矣。刘曜之攻河南也，晋将军魏该奔于此。该传曰，一泉坞在宜阳。〕藩以为武威将军。〔沈约志，魏置将军四十号，威武第十，无武威。〕
豫章王端，太子诠之弟也，〔诠，且缘翻。〕东奔仓垣，苟晞率群官奉以为皇太子，置行台。端承制似晞领太子太傅、都督中外诸军、录尚书事，自仓垣徙屯蒙城。〔蒙县，属梁国。〕
抚军将军秦王业，吴孝王之，荀藩之甥也，年十二，南奔密，〔考异曰：晋书，愍帝讳邺，又改建邺为建康。按三十国、晋春秋，愍帝，名子业，或作「邺」。又吴志，孙权改秣陵为建业，取兴建基业为名，皆不为「邺」字。今从之。〕藩等奉饮，南趣许昌。〔趣，七喻翻。〕前豫州刺史天水阎鼎，聚西州流民数千人于密，欲还乡里。荀藩似鼎有才而拥众，用鼎为豫州刺史，以中书令李焴、〔焴，居登翻。考异曰：阎鼎传作「李恒。」今从王浚传。〕司徒左长史彭城刘畴、镇军长史周顗、〔东海王越子毗，为镇军将军，以顗为长史。顗，鱼岂翻。〕司马李述等为之参佐。顗，浚之子也。
时海内大乱，独江东差安，中国士民避乱者多南渡江。镇东司马王导说琅邪王睿，收其贤俊，与之共事。睿从之，辟掾属百余人，〔自汉以来，公府有掾，有属。职官分纪曰：掾属常敦明信义，肃清风俗，非礼不言，非法不行，以训群吏。说，输芮翻。掾，以绢翻；下同。〕时人谓之百六掾。以前颍川太守勃海刁协为军谘祭酒，前东海太守王承、广陵相卞壸为从事中郎，江宁令诸葛恢、〔壸，苦本翻。〕吴孙权改秣陵为建业，晋平吴，复曰秣陵。武帝太康二年，分秣陵立江宁县。〕历阳参军陈国陈頵为行参军，〔頵，居筠翻。〕前太傅掾庾亮为西曹掾。承，浑之弟子；恢，靓之子；〔靓，疾正翻。〕亮，兖〔【章：甲十一行本「兖」作「衮」；乙十一行本同；张校同。】〕之弟子也。
江州刺史华轶，〔华，户化翻。轶，音逸。〕歆之曾孙也，自以受朝廷之命〔轶，永嘉中除江州。〕而为琅邪王睿所督，多不受其教令。郡县多谏之，轶曰：「吾欲见诏书耳。」及睿承荀藩檄，承制署置官司，改易长吏，〔长，知两翻。〕轶与豫州刺史裴宪皆不从命。睿遣扬州刺史王敦、历阳内史甘草与扬烈将军庐江周访合兵击轶。轶兵败，奔安成，〔吴孙哠宝鼎二年，分豫章、庐陵、长沙立安成郡。宋白曰；吉州安福县，本汉安戊县，今县西六十里有安成故城。〕访追斩之，及其五子。裴宪奔幽州。睿以甘卓为湘州刺史，周访为寻阳太守，又以扬武将陶侃为武昌太守。〔吴孙权改鄂曰武昌；晋武帝太康元年，复立鄂县，而武昌如故；改吴之江夏曰武昌郡。汉寻阳县，属庐江郡，其地在江北。惠帝永兴元年，分庐江武昌立寻阳郡，治豫章之柴桑，寻阳遂在江南。
秋，七月，王浚设坛告类，〔告类，祭也，以事类告天及五帝也。〕立皇太子，〔考异曰：晋书初无其名，刘琨与丞相笺曰：「浚设坛场，有所建立，称皇太子，」不知为谁。〕布告天下，称受中诏承制封拜，备置百官，列署征、镇，以荀藩为太尉，琅邪王睿为大将军。浚自领尚书令，以裴宪及其伲枣嵩为尚书，以田徽为兖州刺史，李恽为青州刺史。〔恽，于粉翻。〕
南阳王模使牙门赵染戌蒲坂，〔刘聪在平阳，欲窥关中；蒲坂，兵冲也。坂，音反。〕染求冯翊太守不得而怒，帅众降汉，〔帅，读曰率。降，户江翻。〕汉主聪以染为平西将军。八月，聪遣染与安西将军刘雅帅骑二万攻模于长安，河内王粲、始安王曜帅史众继之。染败模兵于潼关，长驱至下邽。〔败，补迈翻。下邽县，前汉属京兆；后汉省，并入郑县；桓帝复置；晋属冯翊郡。应劭曰；有上邽，故称下，秦武公伐邽戎置。宋白曰：四夷县道记：下邽县东南二十五里下邽故城，在渭水北。师古曰：邽音圭。〕凉州将北宫纯自长安帅其众降汉。〔将，即亮翻。〕汉兵围长安，模遣淳于定出战而败。模仓库虚竭，士卒离散，遂降于汉。赵染送模于河内王粲；九月，粲杀模。〔考异曰：帝纪：「八月，模万害。」按：刘琨上丞相笺曰：「平昌以九月遇祸，世子时镇陇右，故得无恙。」今以为据。〕关西饥馑，白骨蔽野，士民存者百无一二。聪以始安王曜为车骑大将军、雍州牧，更封中山王，镇长安。〔雍，于用翻。〕以王弥为大将军，封齐公。
苟晞骄奢苛暴，前辽西太守阎亨，缵之子也，数谏晞，晞杀之。〔数，所角翻。〕从事中郎明预有疾，〔姓谱：明，秦大夫孟明之后，为平原望姓。〕自轝入谏。晞怒曰：「我杀阎亨，何关人事，而轝病骂我！」〔轝，羊茹翻。〕预曰：「明公以礼待预，故预以礼自尽。今明公怒预，其如远近怒明公何！桀为天子，犹以骄暴而亡，况人臣乎！愿明公且置是怒，思预之言。」不晞从。由是众心离怨，加以疾疫、饥馑。石勒攻王赞于阳夏，擒之；〔阳夏县，属陈郡，夏，音贾。〕遂袭蒙城，执袭蒙城，执晞及豫章王端，锁晞颈，以为左司马。汉主聪拜勒幽州牧。
王弥与勒，外相亲而内相忌，刘暾说弥使召曹嶷之兵以图勒。〔说，输芮翻。〕弥为书，使暾召嶷，且邀勒共向青州。暾至东阳，〔东阿县，汉属东郡，晋属济北国。〕勒游骑获之，勒潜杀暾而弥不知。会弥将徐邈、高梁辄引所部兵去，弥兵渐衰。〔将，即亮翻。〕弥闻勒擒苟晞，心恶之，〔恶，乌路翻。〕以书贺勒曰：「公获苟晞而用之，何其神也！使晞为公左，弥为公右，天下不足定也。」勒谓张宾曰：「王公位重而言卑，其图我必矣。」宾困劝勒乘弥小衰，诱而取之。〔诱，音酉。〕时勒方与乞活陈午相攻于蓬关，〕蓬关，在陈留浚仪县。班志曰：蓬泽在河南开封县东北。臣瓒曰：今浚仪有蓬陂是也。〕弥亦与刘瑞相持甚急。弥请救于勒，勒未之许。张宾曰：「公常恐不得王公之便，今天以王公授我矣。陈什小竖，不足忧；王公人杰，当早除之。」勒乃引兵击瑞，斩之。弥大喜谓勒实亲己，不复疑也。冬，十月，勒请弥燕于己吾。〔己吾县，后汉属陈留郡，魏、晋省。陈留风俗传曰：县，故宋地，杂以陈、楚之地，故梁国宁陵县之徙种龙乡也。以成、哀之世，户至八九千，冠带之士求置县。之元十一年，陈王削地，以棘乡、直阳乡自逓隶之，命以嘉名曰己吾，犹有陈、楚之俗焉。〕弥将往，长史张嵩谏，不听。酒酣，勒手斩弥而并其众，表汉主聪，称弥叛逆。聪大怒，遣使让勒「专害公辅，有无君之心」；然犹加勒镇东大将军、督并．幽二州诸军事、领并州刺史，以慰其心。苟晞、王赞潜谋叛勒，勒杀之，井晞弟纯。
勒引兵掠豫州诸郡，临江而还，〔还，从宣翻，又如字。〕屯于葛陂。〔续汉书郡国志，汝南郡鲖阳县有葛陂。贤曰：葛陂，在今豫州新蔡县西北。〕
初，勒之为人所掠卖也，〔事见上卷惠帝永兴二年。〕与其母王氏相失。刘琨得之，〔【章：甲十一行本「之」下有「遣使」二字；乙十一行本同；孔本同；张校同。】〕并其从子虎送于勒，因遗勒书曰：〔从，才用翻。遗，于季翻；下同。〕「将军用兵如神，所向无敌，所以周流天下而无容足之地，百战百胜而无尺寸之功者，盖得主则为义兵，附逆则为贼众故也。成败之数，有似呼吸，吹之则寒，嘘之则温。今相授侍中、车骑大将军、领护匈奴中郎将、襄城郡公，将军其受之！」勒报书曰：「事功殊途，非腐儒所知。君当逞节本朝，吾自夷难为效。」〔勒书意度雄爽，此必张宾为之。难，乃旦翻。〕遗琨名马、珍宝，厚礼其使，谢而绝之。
时虎年十七，残忍无度，为军中患。勒白母曰：「此儿凶暴无赖，〔应劭曰：赖者，恃也。晋灼曰：许慎曰，赖，利也，无利入于家也。或曰：江、淮之间，谓小儿多诈狡狯为无赖。师古曰：晋说是也。〕使军杀之，声名可惜，不若自除之。」母曰：「快牛为犊，多能破车，汝小忍之！」乃长，便弓马，勇冠当时。勒以为征虏将军，每屠城邑，鲜有遗类。〔长，知两翻。冠，古玩翻。鲜，息浅翻。〕然御众严而不烦，莫敢犯者，指授攻讨，所向无前，勒遂宠任之。〔石虎始此。为虎诛夷勒诸子张本。〕勒攻荥阳太守李矩，矩击却之。
初，南阳王模以从事中郎索綝为冯翊太守。綝，靖之子也。模死，綝与安夷护军金城曲允、频阳令梁肃，俱奔安定。〔索，昔各翻，姓也。綝，丑林翻。频阳县，属冯翊郡，秦厉公置。应劭曰，在频水之阳。杜佑曰，京兆同官县，汉祋祤县，晋为频阳县。时綝等自京兆南山奔安定。安夷护军盖亦置司于长安。〕时安定太守贾疋与诸氐、羌皆送任子于汉，綝等遇之于阴密，拥还临泾，〔阴密县，属安定郡，商之密国，诗所谓「密人不恭，敢距大邦」者也。临泾县时为安定郡治所。〕与疋谋兴复晋室，疋从之。乃共推疋为平西将军，率众五万向长安。雍州刺史曲特、新平太守竺恢皆不降于汉，〔特与恢同守新平。雍，于用翻。〕闻疋起兵，与扶风太守梁综帅众十万会之。〔帅，读曰率。〕综，肃之兄也。汉河内王粲在新丰，使其将刘雅、赵染攻新平，不克。索綝救新平，大小百战，雅等败退。中山王曜与疋等战于黄丘，〔黄丘，在冯翊云阳县黄嵚山下。〕曜众大败。疋遂袭汉梁州刺史彭荡仲，杀之。〔荡仲，安定卢水胡也，据后荡仲子天护，汉以为凉州刺史，此「梁」当作「凉」。〕曲特等击破粲于新岂，粲还平阳。于是疋等兵势大振，关西胡、晋翕然响应。
阎鼎欲奉秦王业入关，据长安以号令四方；河阴令傅畅，祗之子也，亦以书劝之，鼎遂行。荀藩、刘畴、周顗、李述等，皆山东人，不欲西行，中涂逃散，鼎遣兵追之，不及，杀李焴等。〔焴，居登翻。〕鼎与业自宛趣武关，遇盗于上洛，〔上洛县，汉属弘农郡，汉元鼎四年置，居洛水上，因以为名；晋初，改为京兆南部；武帝泰始二年，分京兆南部置上洛郡。杜佑曰：上洛，汉长利县。宛，于元翻。趣，七喻翻。〕士卒败散，收其余众，进至蓝田，使人告贾疋，疋遣兵迎之；十二月，入于雍城，〔雍，于用翻。〕使梁综将兵卫之。
周顗奔琅邪王睿，睿以顗为军谘祭酒。前骑都尉谯国桓彝亦避乱过江，见睿微弱，谓顗曰：「我以州多故，来此求全，而单弱如此，将何以济！」既而见王导，共论世事，退，谓顗曰：「向见管夷吾，无复忧矣！」〔以王导比管仲也。〕
诸名士相与登新亭游宴，〔金陵览古曰：新亭，在江宁县十里，近临江渚。按：新亭盖近劳劳亭。〕周顗中坐叹曰：「风景不殊，举目有江河之异！」〔言洛都游宴，多在河滨，而新亭临江渚也。坐，徂卧翻。〕因相视流涕。王导愀然变色曰：〔愀，七小翻。〕「当共戮力王室，克复神州，〔战国时，驺衍以为中国者，于天下乃八十一分居其一分耳。中国名曰赤县神州。赤县神州内自有九州岛，禹之所序九州岛是也。孔颖达曰：按地统书括地象云：地中央日昆仑。又云：其东南方五千里曰神州。以此言之，昆仑在西北，别统四方九州岛，其神州者，是昆仑东南一州耳，于一州中更分九州岛则禹贡之九州岛是也。又，隋祭北郊，有神州、迎州、冀州、戎州、拾州，柱州、宫州、咸州、扬州从祀，其昆仑所统之四方九州岛欤。〕何至作楚囚对泣邪！」众皆收泪谢之。
陈頵遗王导书曰：〔頵，纡伦翻，又居筠翻。〕「中华所以倾弊者，正以取才失所，先白望而后实事，〔白望，犹虚名也。〕浮竞驱驰，互相贡荐，言重者先显，言轻者后叙，遂相波扇〔以水为譬也。波者，水之动也，风起则波生，相扇而动。〕乃至陵迟。加有庄、老之俗，倾，倾惑朝廷，养望者为弘雅，政事者为俗人，王职不恤，法物坠丧。〔丧，息浪翻。〕夫欲制远，先由近始。今宜改张，〔汉董仲舒论政曰：譬犹琴瑟，必改而更张之，乃可鼓也。〕明赏信罚，拔卓茂于密县，〔事见四十卷汉光武建武元年。〕显朱邑于桐乡，〔朱邑为舒桐乡□夫，廉平不苛，以爱利为行，汉宣帝举而用之，官至大司农。〕然后大业可举，中兴可冀耳。」导不能从。
刘琨长于招怀而短于抚御，一日之中，虽归者数千，而去者亦相继。琨遣子遵请兵于代公猗卢，又遣族人高阳内史肴合众于中山，幽州所统代郡、上谷、广宁之民多归之，〔广宁县，汉属上谷郡，晋武帝太康中，分立广宁郡；唐属妫州界。〕众至三万。王浚怒，遣燕相胡矩督诸军，〔燕，于贤翻。相，息亮翻。〕与辽西公段疾陆眷共攻希，杀之，驱略三郡士女而去。疾陆眷，务勿尘之子也。猗卢遣其子六修将兵助琨戌新兴。〔考异曰：晋春秋作「利孙」。按利孙即六修也，胡语讹转耳。余按孔颖达曰：声相近者，声转字异。〕
琨牙门将邢延以碧石献琨，琨以与六修，六修，复就延求之，〔复，扶又翻。〕不得，执延妻子。延怒，以所部兵袭六修，六修走，延遂以新兴附汉，请兵似攻并州。
李〔【张：「李」上脱「初东夷校尉」五字。】〕臻之死也，〔事见上永嘉三年。〕辽东附塞鲜卑素喜连、木丸津托为臻报仇，〔素喜连、木丸津二部也。为，于伪翻。〕攻陷诸县，杀掠士民，屡败郡兵，〔败，补迈翻。〕连年为寇。东夷校尉封释不能讨，请与连和，连、津不从。民失业，归慕容廆者甚众，戍禀给遣还，愿留者即抚存之。
廆少子鹰扬将军翰〔廆，户罪翻。据载记翰于皝为庶兄；皝，廆第三子，则翰非少子也。少，诗照翻。〕言于廆曰：「自古有为之君，莫不尊天子以从民望，成大业。今连、津外以庞本为名，内实幸灾为乱。封使君已诛本请和，〔诛庞本见上永嘉三年。庞，皮江翻。〕而寇暴不已。中原离乱，州师不振，〔州师，谓平州之兵、东夷校尉所统者是也。〕辽东荒散，莫之救恤，单石不若数其罪而讨之。〔廆自称鲜卑大单于。〕上则兴复辽东，下则并吞二部，〔二部，谓素嘉连及木丸津也。〕忠义彰于本朝，〔朝，直遥翻。〕私利归于我国，此霸不之基也。」廆笑曰：「孺子乃能及能此乎！」遂帅众东击连、津，〔帅，读曰率。〕以翰为前锋，破斩之，尽并二部之众。得所掠民三千余家，及前归廆者悉以付郡辽东赖以复存。〔复，扶又翻。〕
封释疾病，属其孙奕于廆。〔属，之欲翻。〕释卒，廆召奕与语，说之，曰：「奇士也！」补小都督。释子冀州主簿悛、幽州参军抽来奔丧。〔说，与悦同。悛，丑缘翻，又七伦翻。〕廆见之曰：「此家抎抎千斤犍也。」〔抎，羽敏翻；说文：从高而下也。犍，居言翻，犗牛也。言千斥之犍，人间不可多得，若从天而下也。〕以道不通，丧不得还，皆留仕廆，廆以抽为长史，悛为参军。〔史言封氏诸子遂为慕容佐命之臣。〕
王浚以妻舅崔毖为东夷校尉。毖，琰之曾孙也。〔为毖与慕容氏构怨张本。崔琰，事曹公。毖，音秘。〕
资治通鉴卷第八十八
端明殿学士兼翰林侍读学士朝散大夫右谏议大夫充集贤殿修撰提举西京嵩
山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集
后学天台胡三省音注
晋纪十〔起玄黓涒汉（壬申），尽昭阳作噩（癸酉），凡二年。〕
孝怀皇帝下
永嘉六年〔（壬申、三一二）〕
①春，正月，汉呼延后卒，谥曰武元。
②汉镇北将军靳冲、平忠将军卜珝寇并州；〔靳，居焮翻，姓也。珝，况羽翻。〕辛未，围晋阳。
③甲戌，汉主聪以司空王育、尚书令任顗女为左、右昭仪，〔任，音壬。顗，鱼岂翻。〕中军大将王彰、中书监范隆、左仆射马景女皆为夫人，右仆射朱纪女为贵妃，皆金印紫绶。〔绶，音受。〕将纳太保刘殷女，戈弟乂固谏。聪以问太宰延年、太傅景，皆曰：「太保自云刘康公之后与陛下殊源，〔刘康公，周之卿士，食采于刘，其聪，匈奴之后，以汉之甥冒姓刘氏，故云殊源。〕纳何害！」聪悦，拜殷二女英、娥为左右贵嫔位在昭仪上〔嫔，毗宾翻。〕又纳殷女孙四人皆为人，位次贵妃。于是六刘之宠倾后宫，聪希复出外，〔复，扶又翻。〕事皆中黄门奏决。
④故新野王歆、牙门将胡亢聚众于竟陵，〔亢，音刚。〕自号楚公，寇掠荆土，以歆南蛮司马野杜曾为竟陵太守。曾勇冠三军，能被甲游于水中，〔为曾乱荆州张本。冠，古玩翻被，皮义翻。〕
⑤二月，壬子朔，日有食之。
  </div>
  <div class="pagination">
   <a href="资治通鉴注_page84.html">
    上一页
   </a>
   <span>
    ...
   </span>
   <a href="资治通鉴注_page80.html">
    80
   </a>
   <a href="资治通鉴注_page81.html">
    81
   </a>
   <a href="资治通鉴注_page82.html">
    82
   </a>
   <a href="资治通鉴注_page83.html">
    83
   </a>
   <a href="资治通鉴注_page84.html">
    84
   </a>
   <span class="current-page">
    85
   </span>
   <a href="资治通鉴注_page86.html">
    86
   </a>
   <a href="资治通鉴注_page87.html">
    87
   </a>
   <a href="资治通鉴注_page88.html">
    88
   </a>
   <a href="资治通鉴注_page89.html">
    89
   </a>
   <a href="资治通鉴注_page90.html">
    90
   </a>
   <span>
    ...
   </span>
   <a href="资治通鉴注_page86.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
