<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 153 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 153 页/共 306 页</h1>
    <div class="content">



　　御批歴代通鉴辑览卷六十三
<史部,编年类,御批历代通鉴辑览>
　　钦定四库全书
　　御批厯代通鉴辑览卷六十四
　　唐
　　昭宗皇帝
　　【庚戌】大顺元年春正月羣臣上尊号
　　夏四月诏削夺李克用官爵属籍以张濬为招讨制置使孙揆副之防诸道兵讨克用
　　李克用既克磁洺【□具前】复拔邢州【孟迁力诎执宣武援将王防裕以降】既而又攻云州【防御使赫连铎求救于卢龙李匡威匡威将兵赴之克用将安金俊战死克用乃引还】于是赫连铎李匡威请讨克用朱全忠亦上言克用终为国患臣请与河北三镇共除之乞朝廷命大臣为统帅上命集羣臣议之【初张濬夲由杨复防以进复恭中废更附田令孜而薄复恭复恭再用事深恨之上知濬与复恭有隙特亲倚之及全忠请讨克用濬因此欲倚外势以挤复恭】时三省御史台四品以上言克用不可讨者十六七杜让能刘崇望【字希徒崇之弟龙纪元年同平章事】亦以为不可张濬独曰先帝再幸山南沙陀所为也臣尝虑其与河朔相表里致朝廷不能制今两河藩镇共请讨之此千载一时也但乞陛下付臣兵柄旬日可平孔纬曰濬言是也杨复恭曰先朝播迁虽藩镇防扈亦由居中之臣措置未得其宜今宗庙甫安不宜更造兵端上曰克用有兴复大功今乘其危而攻之【谓诸镇与仇】天下其谓我何纬曰陛下所言一时之体张濬所言万世之利上以二相言协僶俛从之曰兹事付卿二人无贻朕羞乃以濬爲河东行营都招讨制置使京兆尹孙揆副之濬奏给事中牛徽【僧孺之孙】爲行营判官徽曰国家以防乱之余欲为英武之举横挑彊冦吾见其颠沛也遂以衰疾固辞【濬发京师日言于上曰俟臣先除外忧然后为陛下除内患杨复恭窃听之饯濬于长乐坡属濬酒濬辞复恭戏之曰相公杖钺専征作态邪濬曰俟平贼还方作态耳复恭益忌之　长乐坡在西安府咸寕县东北即□水西岸】
　　昭义军乱杀留后李克恭朱全忠取潞州李克用遣兵围之诏以孙揆领昭义节度使
　　初李克用巡潞州以供具不厚怒节度使李克修诟而笞之克修慙愤成疾卒克用表其弟克恭为留后潞人素乐克修简俭以其死非罪怜之而克恭骄慢不习军事将士胥怨昭义有劲兵号后院将克用将图河朔令克恭选五百人送晋阳克恭遣其将冯霸部送至铜鞮【汉县州省故城在今山西沁州】霸刦其众以叛牙将安居受因之作乱攻克恭而焚杀之附于朱全忠已而居受为众所杀【居受召霸霸不至因出走为野人所杀】霸引兵入潞自为留后全忠遣河阳留后朱崇节将兵入潞州克用遣康君立李存孝将兵围之诏以孙揆领昭义节度使
　　秋八月李克用执昭义节度使孙揆揆死之【纲目作李克用执招讨副使孙揆以归杀之今依唐书昭宗纪改书】
　　七月官军至阴地関【在平阳府灵石县西南今曰南闗镇】朱全忠遣骁将葛从周将千骑潜自壶闗【后魏县今属潞安府】夜抵潞州犯围入城又遣别将攻李罕之于泽州奏请遣孙揆赴镇张濬亦恐昭义遂为汴人所据使揆将兵二千趣潞州八月发晋州李存孝闻之以三百骑伏于长子【秦县今属潞安府】西谷中擒揆及中使韩归范献于克用欲以揆为河东副使揆曰吾天子大臣兵败而死分也岂能复事镇使邪克用怒命锯之锯不行揆骂曰死狗奴锯人当用夹板汝岂知邪乃以板夹而锯之至死骂不絶声
　　九月李克用复取潞州
　　先是汴军围泽州呼李罕之曰相公毎恃河东今张相公围太原葛仆射入潞州旬日之间沙陀无穴自藏相公何路求生邪及是李存孝至选精骑五百绕汴寨呼曰我沙陀之求穴者也欲得尔肉以饱士卒可令肥者出鬭汴将邓季筠亦骁将也引兵出战存孝生擒之余众遁走存孝大破之复攻潞州葛从周弃城走归全忠时军河阳闻之亦引还是月李匡威攻蔚州李嗣源击走之【嗣源性谨重□俭诸将相防各自夸勇畧嗣源独黙然徐曰诸君喜以口击贼嗣源但以手击贼耳众惭而止】
　　王建克卭州
　　先是建攻卭州陈敬瑄遣其大将杨儒以兵三千助刺史毛湘守之儒率所部降建【儒登城见建兵盛叹曰唐祚尽矣王公治众严而不残殆可以庇民乎遂出降建养以为子更名宗儒】建留张琳【许州人】为卭州招安使引兵还成都【于是简资嘉戎四州悉降于建　简州唐置今属成都府余注俱见前】及是建攻卭州益急城中食尽救兵不至毛湘谓都知兵马使任可知曰吾不忍负田军容【湘本令孜亲吏】吏民何罪尔可持吾头归王建乃沐浴以俟刃可知斩湘以降建入卭州以张琳知留后缮完城隍抚安夷獠经营蜀雅引兵复还成都【已而建取蜀州】
　　冬十月李克用遣兵拒官军于赵城【注见前】十一月官军溃张濬韩建遁还
　　官军出阴地关克用遣李存孝将兵五千营于赵城镇国节度使韩建以壮兵三百夜袭其营存孝设伏以待之建兵不利静难鳯翔之兵不战而走禁军自溃河东兵乗胜逐北扺晋州西门张濬出战又败濬与韩建拒守晋州存孝攻之三日语其众曰张濬宰相俘之无益天子禁兵不宜加害乃退五十里而军濬建乃得遁去存孝取晋綘【注见前】二州大掠慈【唐置慈州金曰吉州今州山西】隰【注见前】之境【□是克用遣范归范归附表颂冤曰臣父子三代受恩四朝破□勋□黄巢黜□王存易定致陛下今日冠通天之冠佩白玉之玺未必非臣之力也若以攻云州为臣罪则拓防思恭之取□延朱全忠之侵徐郸何独不讨赏彼诛此臣岂无辞今张濬既已出师则臣故难束手已集蕃汉兵五十万欲直扺藩潼与濬格鬬若其不胜甘从削夺不然轻骑叫阁顿首丹陛诉奸囬于扆坐纳制敕于朝廷然后自拘司败恭俟鈇锧表至濬已败朝廷震恐】濬建至河阳撤屋为栰以济师徒失亡殆尽是役也朝廷倚朱全忠及河朔三镇及濬至晋州全忠方连兵徐郓镇魏倚河东为扞蔽皆不出兵兵未交而孙揆被擒掦复恭复从中沮之故濬军望风自溃
　　复置升州【今江南江寜府唐初曰蒋州乾元初改升州上元后废大顺初复置】
　　时张雄据上元诏复置升州以雄为刺史未几卒裨将冯铎【雄同里人】代之【杨行密之围扬州也雄率军浮淘屯东塘城中竞以金玉珠缯诣雄军贸食通天□一得米五升锦衾一得娕五升雄军富过所望即不战去后遂据上元雄善抚众人怀之其卒也为立祠】
　　【辛亥】二年春正月朱全忠攻魏博罗信拒之不克请和全忠乃还
　　初全忠假道于魏以伐河东罗信不许乃自黎阳济河击魏丁会葛从周取黎阳临河【隋县故城在今大明府开州】厐师古【曹州南华人】霍存【洺州曲周人】下淇门【镇名在今卫辉府汲县】卫县【隋县即古朝歌注见前】全忠自以大军继之信军于内黄全忠击之五战皆捷信惧遣使厚币请和全忠乃还魏博自是服于汴
　　孔纬张濬罢以崔昭纬【字蕴曜慎由从子】徐彦若【商之子】同平章事张濬既败故与纬同罢而相昭纬彦若【纬出为京南节度使濬出为鄂岳观察使杨复恭使人刦纬于长乐坡斩其旌节资装俱尽纬仅能自免】
　　贬孔纬张濬逺州刺史复李克用官爵
　　李克用上表曰张濬以陛下万代之业邀自己一时之功知臣与朱温深仇私相连结臣今身无官爵名是罪人不敢归陛下藩方且欲于河中寄寓进退行止伏俟指挥于是再贬纬濬复克用官爵使归晋阳既又加克用中书令贬濬绣州【唐置宋省故城在今广西浔州府桂平县】司户【濬奔华州依韩建与孔纬求敕于朱全忠全忠表讼其寃朝庭不得已并聴自便】
　　孙儒攻宣州
　　孙儒尽举淮蔡之兵济江转战而南杨行密城戍皆望风奔溃儒将李从立奄至宣州东溪【即宛溪在今寕国府宣城县东】行密守备尚未固众心危惧夜使其将台蒙【台氏古台骀之后以名为氏蒙合肥人】将五百人屯溪西【宛溪之西】蒙使士卒呼徃返数四从立以为大众继至遽引去儒前军至溧水【隋县今属江寜府】行密使将李神福【洺州人】帅精兵袭之俘斩千人未几儒引还掦州遣将据滁和行宻即攻复之朱全忠遣使与行宻约共攻儒儒恃其彊移牒藩镇数行宻全忠之罪且曰俟平宣汴当引兵入朝除君侧之恶于是悉焚扬州庐舍尽驱丁壮及妇女渡江杀老弱以充食【儒于是引兵复逼宣州屡破行宻兵旌旗辎重亘百余里行密求救于钱镠镠以兵食助之行宻遂取常州防时溥遣兵南侵至楚州行宻将张训等击败之复取楚州　张训滁州清流人】
　　二月以王师范为平卢节度使
　　师范初为留后棣州刺史张蟾不从起兵讨之至是师范遣其将卢宏击棣州宏引兵还攻师范师范使人迎之仍请避位宏以师范年少信之不设备师范宻谓小校刘鄩【宻州安邱人】曰汝能杀宏吾以汝为大将宏入城师范伏甲而飨之鄩杀宏于座师范慰谕士卒自将以攻棣州杀蟾以鄩为马步副都指挥使诏以师范为节度使【师范和谨好学每本县令到官师范辄备仪卫徃谒之命客将挟令坐聴事自称百姓拜之于庭僚佐或谏师范曰吾敬桑梓所以教子孙不忘本也】
　　夏四月彗星见赦天下
　　彗星出三台【注见前】入太防【注亦见前】长十余丈
　　王建逐韦昭度还攻成都
　　韦昭度将诸道兵十余万讨陈敬瑄三年不能克馈运不继朝议欲息兵乃下诏复敬瑄官爵令顾彦朗王建各帅众归镇建见制书曰大功垂成奈何弃之周庠劝建请韦公还朝独攻成都克而有之于是建表敬瑄令孜罪不可赦愿毕命以图成功复説昭度曰今闗东藩镇迭相吞噬此腹心之疾也相公宜早归庙堂与天子谋之敬瑄疥防【与癣同】责建可办也昭度犹豫未决建擒其亲吏骆保于行府门脔食之昭度大惧遽称疾以印节授建即日东还建送之出剑门即以兵守之不复内东军急攻成都环城烽堑亘五十里
　　秋七月李克用攻云州克之
　　赫连铎走吐谷浑【降部之居代北者】后克用攻杀之
　　王建克成都自称西川留后
　　陈敬瑄巡内州县率为建所取田令孜登城谓建曰老夫向于公甚厚何见困如是建曰父子之防岂敢忘但朝廷命建讨不受代者傥太师改图建复何求是夕令孜自携印节诣建营授之建泣谢请复为父子如初敬瑄开城迎建建下令禁焚掠自称西川留后敬暄寓居新津【后周县今属成都府】建以一县租赋赡之寻授建为西川节度使【建留心政事容纳直言好施乐士用人各尽其才谦恭俭素然多忌好杀诸将有功名者多因事诛之】
　　九月以杨复恭为上将军致仕
　　杨复恭縂宿卫兵専制朝政诸假子皆为节度使又养宦官子六百人多为监军上舅王瓌【惠安太后弟】求节度使复恭不可瓌怒诟之复恭奏以为黔南节度使至桔栢津【在四川保寜府昭化县东即嘉陵白水二江合流处】覆诸江中上深恨之李顺节尽以复恭阴事告上上乃出复恭为凤翔监军复恭愠怼不肯行称疾求致仕从之使者致诏命还复恭潜刺杀之
　　冬十月杨复恭谋反遣天威都头李顺节讨之复恭走兴元与杨守亮等举兵拒命
　　复恭居第近玉山营【唐初分蓝田县地置玉山县寻废营盖因废县而名以屯禁军】假子守信为玉山军使数徃省之或告复恭与守信谋反上御安喜门命顺节将兵攻其第不克禁军欲掠两市遇刘崇望立马谕之曰天子亲在街东督战汴曹皆宿卫之士当于楼前杀贼立功勿贪小利自取恶名众皆曰诺遂从而东守信兵望见溃走定信与杨复恭挈其族趣兴元与杨守亮等同举兵拒朝廷以讨李顺节为名【时东川节度使顾彦朗卒诏以其弟彦晖代之遣中使徃赐旌节杨守亮囚而夺之使杨守厚将兵攻梓州彦晖求救于王建建遣兵救之守厚走还守亮又欲自金商袭京师时昭信防御使冯行袭方奉命治金州逆击大破之　冯行袭字正臣均州人】
　　十二月杀天威都头李顺节
　　顺节恃恩骄横出入常以兵自随中尉刘敬宣西门君遂恶之白上恐其作乱诱杀之百官表贺
　　【壬子】景福元年春二月以李茂贞为山南西道招讨使先是鳯翔李茂贞静难【邠寕军】王行瑜镇国【华州军】韩建同州【匡国军】王行约秦州【天雄军】李茂庄五节度使上言杨守亮容匿叛臣杨复恭请出兵讨之乞加茂贞山南西道招讨使朝议以茂贞得山南不可复制下诏和解之皆不聼茂贞行瑜擅举兵击兴元表请不已遗杜让能西门君遂书陵蔑朝廷上意不能容召宰相諌官议于时宦官有阴与二镇相表里者宰相不敢言给事中牛徽曰先朝多难茂贞诚有翼卫之功诸杨阻兵亟出攻讨其志亦在疾恶但不当不以诏命耳比闻兵过山南杀伤至多陛下傥不俟招讨使授之使用国法约束则山南之民尽矣上乃从之既而茂贞取兴元复恭守亮等奔阆州
　　以时溥为太子太师溥不奉诏
　　朱全忠连年攻时溥徐泗濠三州民不得耕获兖郓河东兵救之皆无功【全忠取曹州徐之骁将刘知俊降之溥军自是不振　刘知俊字希贤徐州沛人】复值水灾人死者十六七溥困甚请和于全忠全忠曰必移镇乃可溥许之全忠乃奏请移溥他镇诏以溥为太子太师溥恐全忠诈而杀之据城不奉诏【朝庭不得已复以溥为感化节度使】
　　夏六月杨行密击孙儒斩之遂归扬州
　　孙儒屡攻宣州【大顺二年正月十二日凡再攻至是年二月遂围之】杨行密谓诸将曰儒之众十倍于我吾数战不利欲退保铜官【山名注见前】何如刘威【彭城人】李神福曰儒扫地逺来利在速战宜屯据险要坚壁清野以老其师时出轻骑抄其馈饷夺其俘掠彼前不得战退无资粮可坐擒也戴友规【卢州人】曰若望风弃城正堕其计淮南士民及自儒军来降者甚众公宜遣将先防送归淮南使复生业儒军闻淮南安堵皆有思归之心人心既揺安得不败行密悦从之至是屡破儒兵张训屯安吉【后汉县今为州属浙江湖州府】防其粮道儒食尽士卒大疫行宻纵兵击之儒军大败田頵擒斩之传首京师儒众多降于行密行密帅众归扬州表田頵守宣州安仁义【代北人】守润州【孙儒降兵多蔡人行密选其尢勇徤者五千人厚其廪赐以皂衣防甲号黑云都每战使之先登陷陈四邻畏之】既而诏以行密为淮南节度使行密以用度不足欲以茶盐易民布帛掌书记髙朂【舒城人】曰兵火之后十室九空又渔利以困之将复离叛不若悉我所有易邻道所无足以给军选贤守令劝课农桑数年之间仓库自实行密从之田頵闻之曰贤者之言其利逺哉【先是扬州富庶甲天下时人称扬一益二及是被兵六年江淮之闇扫地殆尽行密能以勤俭足用招抚流防轻徭薄敛未及数年公私交足几复承平之旧　掦一益二言扬州第一益州为次也】
　　冬十月以李存孝为邢洺磁节度使
　　李克用之复取潞州也李存孝以不得昭义【克用以康君立为昭义留后以存孝为汾州刺史】愤怒始有叛志已而克用表存孝为邢洺磁留后【克用所署节度使安知建潜附朱全忠乃表存孝代之】存孝与李存信俱为克用假子【存孝本安敬思存信本张氏子俱见前】不相睦存信有宠于克用存孝欲立大功以胜之乃建议取镇冀存信从中沮之不时聼许及王镕围尧山【克用攻王镕大破之防临城等数县李匡威救之克用大掠而还既而镕匡威合兵十余万攻尧山　临城唐县今属直棣赵州尧山唐县今顺徳府唐山县是】存孝救之不克克用更遣李嗣勲等击破之存信因譛存孝无心击贼疑有私约存孝闻之愤怒且惧祸及乃潜结王镕及朱全忠上表以三州自归乞赐旌节及会诸道兵讨克用诏以存孝为节度使不许会兵
　　十二月初行景福崇元厯
　　太子少詹事边冏等所造
　　【癸丑】二年春正月以李茂贞为山南西道节度使茂贞不奉诏
　　茂贞自请镇兴元故有是命茂贞欲兼得鳯翔不奉诏
　　二月李克用击王镕李匡威救之克用还攻邢州李克用围邢州王镕致书解之克用怒进击镕大破之遂下井陉李存孝将兵救之又乞师于朱全忠全忠方与时溥相攻不能救李匡威引兵救镕败河东兵于元氏【注见前】克用引还攻邢州既而镕救邢州克用败之复与连和
　　李匡威为弟匡筹所逐奔镇州
　　匡威之发幽州也家人防别以弟匡筹之妻美醉而淫之及还匡筹据军府自称留后以符追行营兵匡威众溃王镕迎归镇州父事之既而匡威谋夺镇州为镇人所杀【匡威为镕完城堑缮甲兵训士卒潜谋夺镇州隂以恩施悦其将士王氏在镇又镇人爱之不徇匡威匡威忌日镕吊之匡威素服□甲伏兵刦之镕趋抱匡威曰镕为晋人所困几亡矣赖公以有今日公欲得四州此固镕之愿也不若与公共归府以位让公则将士莫之拒矣匡威以镕年少易之与镕骈马入府防大风雷雨鹿瓦皆振匡威入门镇军□之有屠者墨君和自缺垣跃出拳殴匡威甲士挟锗登屋共攻匡威杀之镕时年十七】
　　以栁玭为滤州【注见前】刺史
　　栁氏自公绰以来世以孝悌礼法为士大夫所宗玭为御史大夫上欲以为相宦官恶之故久谪于外【玭尝戒其子弟曰凡门第髙可畏不可恃也立身行已一事有失则得罪重于他人死无以见先人于地下此其所以可畏门髙则骄心易生族盛则为人所疾懿行实材人未之信小有疪类众皆指之此其所以不可恃也故膏粱子弟学宜加勤行冝加励仅得比他人耳】
　　夏四月王建杀陈敬瑄田令孜
　　建屡请杀敬瑄令孜朝廷不许建使人告敬瑄作乱令孜通凤翔书皆杀之【建令判官冯涓草表奏之曰开柙出虎孔宣父不责他人当路斩蛇孙叔敖葢非利已专杀不行于□外先机恐失于彀中　冯涓宿之孙】
　　朱全忠防徐州时溥自杀
　　先是濠泗二州【时漙廵属】降于朱全忠全忠遣其子友裕攻濮州【朱瑄巡属】防之遂令移兵击时溥既而友裕围彭城久之不克至是全忠自将如徐州都指挥使厐帅古先拔佛山【即石佛山注见前】寨遂抜彭城溥举族登燕子楼【在徐州府城东北隅张建封所筑】自焚死全忠以宋州刺史张廷范知感化留后乞除文臣为节度使【朱友裕之围彭城也时溥数出兵友裕坚壁不战都虞候朱友恭譛之于全忠全忠怒□书下厐帅古使代之将按其事书误达于友裕友裕大惧以二十骑逃入山中潜匿伯父全昱所全忠夫人张氏闻之使友裕单骑诣汴州见全忠全忠将斩之夫人趋就抱之泣曰汝舍兵众束身归罪无异志明矣全忠悟而舍之张夫人多智畧全忠敬惮之虽军府事时与之谋议或将兵出至中途夫人以为不可遣一介召之立为之返　朱友恭本夀春人李彦威全忠养以为子】
　　幽州将刘仁恭【深州乐夀人】攻李匡筹不克奔河东
　　仁恭将兵戍蔚州过期未代会李匡筹立戍卒奉仁恭为帅还攻幽州不克仁恭奔河东李克用厚待之
　　五月王潮取福州
　　先是福建观察使陈岩卒都将范晖自称留后【岩疾病遣使召王潮欲授以军政未至而卒晖讽将士推已为留后发兵把潮】晖骄侈失众心王潮以从弟彦复为都统弟审知为都监将兵攻晖经年不克白潮罢兵潮报日兵尽添兵将尽添兵俱尽吾当自来彦复等惧急攻之至是晖弃城走为将士所杀潮入福州自称留后素服陈岩以女妻其子厚抚其家汀建州降【汀州唐置今为府建州注见前】羣盗皆溃寻以潮为福建观察使已又以爲节度使【后潮击破黄连洞蛮闽地畧定潮遣僚佐巡州县劝农桑定租税交好邻道保境息民闽人安之　黄连洞在汀州府宁化县东】
　　秋八月以覃王嗣周【通鉴考异顺宗子经封郯王嗣周当是其后防昌后避武宗讳炎字改郯作覃】为京西招讨使讨李茂贞
　　茂贞恃功骄横上表曰陛下贵为万乗不能庇元舅之一身【谓王瓌事见前】尊极九州不能戮复恭之一竖但观彊弱不计是非体物锱铢【谓量物防有轻重即待之有异】看人衡纩【刘峻广絶交论衡所以权其轻重纩所以属其鼻息若衡不能举纩不能飞虽顔冉曾史视若游尘若衡重锱铢纩防□禄虽共工驩兠皆在折支舐痔语葢本此】军情易变戎马难覊唯虑甸服生灵因兹受祸未审乘舆播越自此何之上怒决防讨之命杜让能専掌其事【让能谏曰陛下初临大□国步未夷茂贞近在国门未宜搆怨万一不克悔之无及上曰王室日卑号令不出国门此志士愤痛之秋朕不能坐视陵夷卿但为谓兵食朕自委诸王用兵成败不以责卿让能曰陛下必欲行之中外大臣宜协力以成圣志不当独以任臣上曰卿居元辅与朕同休戚无宜避事让能泣曰臣岂敢避事顾时有未可势有不能恐他日徒受晁错之诛不能弭七国之祸也敢不奉韶以死继之乃命让能留中书计画调度月余不归】崔昭纬阴结邠【王行瑜】岐【李茂贞】为之耳目让能朝发一言二镇夕必知之李茂贞使其党纠合市人数千百人邀西门君遂马及崔昭纬郑昌延【字光逺从谠从兄弟景福元年同平章事】肩舆诉之二相曰兹事王上専委杜太尉吾曹不预知市人因乱投瓦石二相走匿仅免上命捕其倡帅者诛之用兵之意益坚遂有是命
　　扬行宻取歙州以陶雅【合肥人】为刺史
　　先是行宻克庐州斩蔡俦【俦本行宻部以州叛附朱全忠全忠不纳行宻遣兵克而斩之行宻先冢皆为俦所发左右或请发俦父母墓行宻曰此俦之罪也吾何为效之】及是行宻遣田頵攻歙州刺史裴枢【字纪云遵庆曾孙】城守久不下时诸将为刺史者多贪独池州陶雅寛厚得民歙人曰得陶雅为刺史请聴命行密即以雅为刺史歙人纳之雅尽礼见枢送之还朝【既而行密复取舒州】
　　九月以钱镠为镇海节度使【镇海军本置于润州今以命钱镠于杭州】镠发民夫及十三都军士筑杭州罗城周七十里【临安志镠先筑夹城周五十里有奇后又筑罗城自秦望山由夹城东亘江干泊钱唐湖霍山范浦周七十里】
　　李茂贞王行瑜合兵拒官军官军逃溃贬杜让能雷州司户
　　覃王嗣周帅禁军三万军于兴平李茂贞王行瑜合兵六万军于盩厔以拒之禁军皆新募市井少年而两镇皆边兵百战之余茂贞等进逼兴平禁军皆望风逃溃茂贞等乘胜进攻三桥京师大震茂贞等陈于临臯驿【在长安城西】表譲能罪请诛之譲能曰臣固先言之矣请以臣为解上涕下不自禁曰与卿诀矣是日贬让能梧州刺史再贬雷州司户斩西门君遂等三人
　　以韦昭度崔【字垂休一字昌遐慎由子】同平章事
　　外寛宏而内巧险与崔昭纬深相结故得为相季父安潜谓所亲曰吾父兄刻苦以立门户终为缁郎所坏缁郎小字也
　　冬十月杀雷州司户杜譲能以李茂贞为鳯翔兼山南西道节度使
　　李茂贞勒兵不解请诛杜譲能然后还镇崔昭纬复从而挤之遂赐死自是朝廷动息皆禀于邠岐南北司徃徃依附二镇以邀恩泽复以茂贞镇两道于是茂贞尽有鳯翔兴元洋陇秦十五州之地
　　十一月以王行瑜为太师号尚父赐铁劵
　　行瑜求为尚书令韦昭度密奏曰太宗以尚书令登大位自是不以授人惟郭子仪以大功拜终身避譲行瑜安敢轻议遂有是命
　　十二月朱全忠请领盐铁不许
　　朱全忠请徙盐铁于汴州崔昭纬以为全忠新破徐郓兵力倍増若更判盐铁不可复制乃赐诏开谕之
　　邵州刺史邓处讷【邵州龙潭人】取潭州杀周岳
　　初处讷从闵朂爲邵州刺史朂爲周岳所杀【事见前】处讷闻而哭之诸将入吊处讷曰吾与公等咸受仆射【谓闵朂】大恩今岳杀之吾欲与公等竭力爲仆射报仇可乎皆曰善于是训卒厉兵八年乃结朗州刺史雷满共攻潭州斩岳自称留后诏以爲节度使
　　【甲寅】干宁元年春正月李茂贞入朝
　　茂贞入朝大陈兵自卫数日归镇
　　二月以郑綮【字蕴武以进士登第】同平章事
　　綮好诙谐多为歇后诗讥嘲时事上以爲有所蕴手注班簿命以爲相闻者大惊堂吏往告之綮笑曰诸君大误使天下更无人未至郑綮吏曰特出圣意綮曰果如是奈人笑何既而贺客至綮搔首言曰歇后郑五作宰相时事可知矣累譲不获乃视事【已而綮累表避位竟致仕】
　　李克用克邢州杀李存孝
　　先是克用自引兵攻邢州掘堑筑垒环之【存孝时出突击堑垒不能成河东牙将袁奉韬使人绐存孝曰大王俟堑成即归诸将非尚书敌咫尺之堑安能沮尚书之锋鋭邪存孝以爲然按兵不出旬日堑垒成飞走不能越存孝由是遂穷】及是邢州城中食尽存孝出见克用泥首谢罪克用囚之以归车裂于牙门【存孝骁勇军中莫及常将骑兵为先锋身披重铠腰弓髀槊独舞铁挝陷陈万人辟易克用惜其才意临刑诸将必为之请既而诸将疾其能竟无一人言者既死克用为之不视事者旬日又有薛阿檀者其勇与存孝相侔诸将疾之常不得志密与存孝通恐事泄遂自杀自是克用兵势浸弱而朱全忠防盛矣】
　　夏五月刘建锋马殷入潭州杀邓处讷
　　孙儒之败也刘建锋马殷收余众七千南走比至洪州已十余万及是至醴陵【后汉县今属湖南长沙府】邓处讷遣其将蒋勋将步骑三千守龙囬闗【在长沙府善化县东叠峰防峙如城中间仅通一路今名闗山】殷遣使説勋曰刘龙骧智勇兼人将十万众精鋭无敌而君以乡兵数千拒之难矣不如先下之取富贵还乡里不亦善乎勋谓众曰东军许吾属还矣士卒皆懽呼弃旗帜铠仗遁去建锋令前锋衣其甲张其旗趣潭州守者以爲闗兵还纳之建锋径入府杀处讷自称留后已而朝廷以建锋爲武安节度使建锋以殷爲内马步军都指挥使【蒋勋求邵州建锋不许勋引兵冦湘潭据郡州建锋遣殷击之　湘潭梁县今属长沙府】
　　王建克彭州【唐置今爲县属成都府】杀杨晟
　　初田令孜以杨晟爲威戎节度使治彭州令孜既败王建遣兵围之久而不下【民皆窜匿山谷诸寨日出俘惊谓之淘虏有军士王先成者新津人本书生世乱爲兵度诸将唯王宗侃最贤乃往説之因条列为状凡七条一乞招安山中百姓二乞禁诸寨淘虏三乞置招安寨以处招安百姓四乞招安之事须委宗侃专掌五乞严勒诸寨其前日所虏悉部送招安寨中敢匿者斩六乞置行县以抚理百姓给帖壮者使入山招其亲戚七彭土宜麻民未入山多沤蔵者宜令行县晓谕使出而鬻之以爲资粮宗侃白建建悉从之三日山中民争出赴寨月余各复故业】及是彭州城中食尽建克之杀杨晟获其马步使安师建欲使为将师建泣谢曰师建誓与杨司徒同生死不忍复戴日月惟速死为惠再三谕之不从乃杀之礼葬而祭之
　　六月以李谿【字景望鄘之孙】同平章事寻罢之
</div>
    <div class="pagination">
<a href="御批历代通鉴辑览_page152.html">上一页</a><span>...</span><a href="御批历代通鉴辑览_page148.html">148</a><a href="御批历代通鉴辑览_page149.html">149</a><a href="御批历代通鉴辑览_page150.html">150</a><a href="御批历代通鉴辑览_page151.html">151</a><a href="御批历代通鉴辑览_page152.html">152</a><span class="current-page">153</span><a href="御批历代通鉴辑览_page154.html">154</a><a href="御批历代通鉴辑览_page155.html">155</a><a href="御批历代通鉴辑览_page156.html">156</a><a href="御批历代通鉴辑览_page157.html">157</a><a href="御批历代通鉴辑览_page158.html">158</a><span>...</span><a href="御批历代通鉴辑览_page154.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
