<!DOCTYPE html>
<html>
 <head>
  <meta charset="utf-8"/>
  <title>
   资治通鉴四库 - 第 32 页/共 70 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴四库 - 第 32 页/共 70 页
  </h1>
  <div class="content">
   徐湛之所陈多不尽为晔等辞所连引上赦不问臧质熹之子也【臧熹臧焘之弟质在戚里于帝为中表之亲】先为徐兖二州刺史与晔厚善晔败以为义兴太守有司奏削彭城王义康爵收付廷尉治罪【治直之翻】丁酉诏免义康及其男女皆为庶人絶属籍徙付安成郡以宁朔将军沈邵为安成相领兵防守【相息亮翻】邵璞之兄也义康在安成读书见淮南厉王长事废书叹曰自古有此我乃不知得罪为宜也庚戌以前豫州刺史赵伯符为防军将军伯符孝穆皇后之弟子也【髙祖母赵氏追諡孝穆皇后后弟伦之】　初江左二郊无乐宗庙虽有登歌亦无二舞是嵗南郊始设登歌【礼记郊特牲曰奠酬而工升歌发徳也歌者在上匏竹在下贵人声也二舞文舞武舞也】　魏安南平南府移书兖州【安南平南二将军府】以南国侨置诸州多滥北境名号又欲游猎具区【周官职方氏扬州薮曰具区师古曰具区在吴】兖州答移曰必若因土立州则彼立徐扬岂有其地复知欲游猎具区【复扶又翻】观化南国开馆饰邸则有司存呼韩入汉厥仪未泯馈饩之秩毎存丰厚【馈饷也馈饩饷客以生食及刍米也诗传曰牲腥曰饩饩许既翻】
　　二十三年春正月庚申尚书左仆射孟顗罢　戊辰魏主军至东雍州【雍于用翻】临薛永宗垒崔浩曰永宗未知陛下自来众心纵弛今北风迅疾宜急击之魏主从之庚午围其垒永宗出战大败与家人皆赴汾水死【据南史薛安都传诸薛家于河东汾隂世为强族】其族人安都先据农弃城来奔辛未魏主南如汾隂济河至洛水桥【此华隂之洛水史记秦孝公之元年所谓魏筑长城自郑濵洛者也】闻盖吴在长安北帝以渭北地无谷草欲渡渭南循渭而西以问崔浩对曰夫击蛇者先击其首首破则尾不能掉【掉徒吊翻】今盖吴营去此六十里轻骑趋之【骑竒寄翻趋七喻翻】一日可到到则破之必矣破吴南向长安亦不过一日一日之乏未至有伤若从南道则吴徐入北山猝未可平帝不从自渭南向长安庚辰至戏水【戏许宜翻】吴众闻之悉散入北地山【地字衍】军无所获帝悔之二月丙戌帝至长安丙申如厔【厔音舟窒】歴陈仓还如雍城【雍于用翻下同】所过诛民夷与盖吴通谋者乙拔等诸军大破盖吴于杏城吴复遣使上表求援【使疏吏翻下以义推】诏以吴为都督闗陇诸军事雍州刺史北地公使雍梁二州兵屯境上为吴声援遣使赐吴印一百二十一纽使吴随宜假授　初林邑王范阳迈虽遣使入贡而寇盗不絶使贡亦薄陋帝遣交州刺史檀和之讨之南阳宗慤家世儒素【慤叔父少文髙尚不仕诸子羣从皆爱好坟典】慤独好武事【好呼到翻】常言愿乗长风破万里浪及和之伐林邑慤自奋请从军诏以慤为振武将军和之遣慤为前锋阳迈闻军出遣使请还所掠日南民输金一万斤银十万斤帝诏和之若阳迈果有款诚亦许其归顺和之至朱梧戍【朱梧县自汉以来属日南郡时于其地置戍宋白曰汉日南郡治朱吾又南行四百余里至林邑国】遣府戸曹参军姜仲基等诣阳迈【府者交州刺史府】阳迈执之和之乃进军围林邑将范扶龙于区粟城【水经注卢容水出日南卢容县区粟城南髙山东迳区粟城北林邑兵噐战具悉在城中将即亮翻】阳迈遣其将范毗沙达救之宗慤潜兵迎击毗沙达破之　魏主与崔浩皆信重寇谦之奉其道浩素不喜佛法【喜许记翻】每言于魏主以为佛法虚诞为世费害宜悉除之及魏主讨盖吴至长安入佛寺沙门饮从官酒从官入其室【饮于鸩翻从才用翻】见大有兵噐出以白帝帝怒曰此非沙门所用必与盖吴通谋欲为乱耳命有司案诛阖寺沙门阅其财产大得酿具及州郡牧守富人所寄藏物以万计【守式又翻】又为窟室以匿妇女【窟苦骨翻】浩因説帝悉诛天下沙门毁诸经像【説输芮翻】帝从之寇谦之与浩固争浩不从先尽诛长安沙门焚毁经像并敕留台下四方令一用长安法【魏主出征太子居守故谓平城为留台下遐稼翻】诏曰昔后汉荒君信惑邪伪以乱天常【佛法自汉明帝时入中国楚王英防先好之至桓帝始事浮屠】自古九州之中未尝有此夸诞大言不本人情叔季之世莫不焉【日无常主不辩白黒谓之】由是政教不行礼义大壊九服之内鞠为丘墟【鞠穷也】朕承天绪欲除伪定真复羲农之治【治直吏翻】其一切荡除灭其踪迹自今已后敢有事胡神及造形像泥人铜人者门诛有非常之人然后能行非常之事非朕孰能去此歴代之伪物【去羌吕翻】有司宣告征镇诸军刺史诸有浮图形像及胡经皆击破焚烧沙门无少长悉阮之【少诗照翻长知两翻】太子晁素好佛法【好呼到翻】屡諌不听乃缓宣诏书使逺近豫闻之得各为计沙门多亡匿获免或牧藏经像唯塔庙在魏境者无复孑遗【复扶又翻】　魏主徙长安工巧二千家于平城还至洛水分军诛李闰叛羌　太原顔白鹿私入魏境【太原郡本属并州江左以郡人南徙者侨立太原郡晋安帝义熈中土断立太原县属泰山郡元嘉十年割济南泰山为太原郡境属青州】为魏人所得将杀之诈云青州刺史杜骥使其归诚魏人送白鹿诣平城魏主喜曰我外家也【魏主母杜氏故谓骥为外家】使崔浩作书与骥且命永昌王仁髙凉王那将兵迎骥攻冀州刺史申恬于歴城杜骥遣其府司马夏矦祖欢等将兵救歴城魏人遂寇青兖冀三州至清东而还【清柬清水之东也】杀掠甚众北邉骚动【考异曰宋文帝纪三月索虏寇兖豫青冀刺史申恬破之魏太武纪二月永昌王仁至髙平禽刘义隆将王章略金乡方与迁其民五千家于河北髙凉王那至济南东平陵迁其民六千余家于河北盖宋魏各据奏到之月书之耳宋索虏传又云虏破掠太原得四千余口盖魏人夸张其数故不同耳】帝以魏寇为忧咨访群臣御史中丞何承天上表以为凡备匈奴之防不过二科武夫尽征伐之谋儒生讲和亲之约今欲追踪卫霍自非大田淮泗内实青徐使民有赢储野有积谷然后发精卒十万一举荡夷则不足为也若但欲遣军追讨报其侵暴则彼必轻骑奔走不肯防战【骑竒寄翻】徒兴巨费不损于彼报复之役将遂无已斯防之最末者也安邉固守于计为长臣窃以曹孙之霸才均智敌江淮之间不居各数百里【曹孙谓曹操孙权也】何者斥候之郊非耕牧之地故坚壁清野以俟其来整甲缮兵以乗其弊保民全境不出此涂要而归之其防有四一曰移逺就近今青兖旧民及冀州新附在界首者三万余家可悉徙置大岘之南以实内地【岘戸典翻】二曰多筑城邑以居新徙之家假其经用春夏佃牧【佃读曰田】秋冬入保寇至之时一城千家堪战之士不下二千其余羸弱犹能登陴鼔噪足抗羣虏三万矣【羸伦为翻陴音疲】三曰纂偶车牛以载粮械【纂综集也】计千家之资不下五百耦牛为车五百两【两力让翻】参合钩连以卫其众设使城不可固平行趋险【趋七喻翻】贼所不能干有急征信宿可聚四曰计丁课仗凡战士二千随其便能各自有仗素所服习铭刻由已还保输之于库出行请以自新【请噐仗各自磨砺使精新】弓簳利鐡民不得者官以渐充之【簳古旱翻】数年之内军用粗备矣【粗坐五翻】近郡之师逺屯清济【近郡谓南徐州所领诸侨郡及三吴近在邦域之中者济子礼翻】功费既重嗟怨亦深以臣料之未若即用彼众之易也【易弋防翻】今因民所利导而帅之【帅读曰率】兵彊而敌不戒国富而民不劳比于优复队伍【复方目翻】坐食粮廪者不可同年而校矣　魏金城邉固天水梁防与秦益杂民万余戸据上邽东城反攻逼西城秦益二州刺史封敕文拒却之氐羌万余人休官屠各二万余人【休官屠各二种屠直于翻】皆起兵应固防敕文击固斩之余众推防为主与敕文相攻　夏四月甲申魏主至长安　丁未大赦　仇池人李洪聚众自言应王梁防求救于氐王杨文徳文徳曰两雄不并立若须我者宜先杀洪防诱洪斩之【诱音酉】送首于文徳五月癸亥魏主遣安丰公闾根帅骑赴上邽【帅读曰率骑竒寄翻】未至防弃东城走敕文先掘重堑于外【重直龙翻】严兵守之格鬭从夜至旦敕文曰贼知无生路致死于我多杀伤士卒未易克也【易以豉翻】乃以白虎幡宣告会众降者赦之【降戸江翻】防众遂溃分兵追讨悉平之略阳人王元达聚众屯松多川【水经注松多水出陇山西南流迳降陇城北又西南注秦水】敕文又讨平之　盖吴收兵屯杏城自号秦地王声势复振【复扶又翻】魏主遣永昌王仁髙凉王那督北道诸军讨之【北道诸军谓魏兵分屯长安以北者】　檀和之等拔区粟斩范扶龙乗胜入象浦【象浦即卢容浦卢容县即秦象郡象林县地故亦谓之象浦】林邑王阳迈倾国来战以具装被象前后无际【马甲谓之其装被皮义翻】宗慤曰吾闻外国有师子威服百兽【师子似虎正黄有耏尾端茸毛大如斗尔雅翼曰穆天子传狻猊日走五百里其为物最猛虽虎豹亦畏之象至以鼻卷泥自涂数尺数数喷鼻隅立师子直而杀之】乃制其形与象相拒象果惊走林邑兵大败和之遂克林邑【水绶注林邑国都治典冲在夀泠县阿贲浦西去海岸四十里　考异曰本纪在六月在五月当是六月赏檀和之等今从传】阳迈父子挺身走所获未名之寳不可胜计宗慤一无所取还家之日衣栉萧然【胜音升栉侧瑟翻梳枇总名】六月癸未朔日有食之甲申魏冀相定三州兵二万人【相息亮翻】屯长安南山诸谷以备盖吴窜逸丙戌又司幽定冀四州兵十万人筑畿上塞围【魏都平城置司州于代都宋白曰唐云州云中郡是】起上谷西至河广纵千里【广古旷翻纵子容翻】　帝筑北隄立武湖【以其地在台城之后故名武湖在今建康府上元县北十里祝穆曰湖今为后军寨】筑景阳山于华林园　秋七月辛未以散骑常侍杜坦为青州刺史坦骥之兄也初杜预之子耽避晋乱居河西仕张氏前秦克凉州子孙始还闗中髙祖灭后秦坦兄弟从髙祖过江时江东王谢诸族方盛北人晚渡者朝廷悉以伧荒遇之【伧助耕翻南人呼北人为伧荒言其自荒外来也】虽复人才可施皆不得践清涂上尝与坦论金日防曰恨今无复此辈人【复扶又翻防丁奚翻】坦曰日防假生今世养马不暇岂办见知上变色曰卿何量朝廷之薄也【量音良】坦曰请以臣言之臣本中华髙族晋氏防乱【防息浪翻】播迁凉土世业相承不殒其旧直以南度不早便以荒伧赐隔日防胡人身为牧圉乃超登内侍齿列名贤【金日防事见二十二卷汉武帝后元二年】圣朝虽复拔才臣恐未必能也上黙然　八月魏髙凉王那等破盖吴获其二叔诸将欲送诣平城长安镇将陆俟曰长安险固风俗豪忮【将即亮翻忮支义翻狠也】平时犹不可忽况承荒乱之余乎今不斩吴则长安之变未巳也吴一身潜窜非其亲信谁能获之若停十万之众以追一人又非长防不如私许吴叔免其妻子使自追吴擒之必矣诸将咸曰今贼党众已散唯吴一身何所能至俟曰诸君不见毒蛇乎不断其首犹能为害【断丁管翻】吴天性凶狡今若得脱必自称王者不死以惑愚民为患愈大诸将曰公言是也但得贼不杀而更遣之若遂徃不返将何以任其罪俟曰此罪我为诸君任之【为于伪翻任音壬】髙凉王那亦以俟计为然遂赦二叔与刻期而遣之及期吴叔不至诸将皆咎俟俟曰彼伺之未得其便耳必不负也后数日吴叔果以吴首来传诣平城【伺相吏翻传知恋翻又直恋翻　考异曰宋索虏传云屠各反吴自攻之为流矢所中死吴弟吾生率众入木面山寻皆破散今从魏书】永昌王仁讨吴余党白广平路那罗悉平之以陆俟为内都大官防安定卢水胡刘超等聚众万余人反魏主以俟威恩着于闗中复加俟都督秦雍二州诸军事镇长安【复扶又翻下复选复还同】谓俟曰闗中奉化日浅【魏主平夏始得闗中】恩信未洽吏民数为逆乱【数所角翻】今朕以重兵授卿则超等必同心协力据险拒守未易攻也【易以豉翻】若兵少则不能制贼【少诗沼翻】卿当自以方略取之俟乃单马之镇超等闻之大喜以俟为无能为也俟既至谕以成败诱纳超女与为姻戚以招之超自恃其众犹无降意俟乃帅其帐下亲徃见超【诱音酉降戸江翻帅读曰率】超使人逆谓俟曰从者过三百人【从才用翻】当以弓马相待不及三百人当以酒食相供俟乃将二百骑诣超【将即亮翻骑竒寄翻】超设备甚严俟纵酒尽醉而还【还而宣翻又如字】顷之俟复选敢死士五百人出猎【复扶又翻】因诣超营约曰发机当以醉为限既饮俟阳醉上马大呼【呼火故翻】手斩超首士卒应声纵击杀伤千数遂平之魏主徴俟还为外都大官　是嵗吐谷浑复还旧土【去年吐谷浑西奔】











　　资治通鉴卷一百二十四
　　钦定四库全书
　　资治通鉴卷一百二十五　宋　司马光　撰
　　胡三省　音注
　　宋纪七【起彊圉大渊献尽上章摄提格凡四年】
　　太祖文皇帝中之下
　　元嘉二十四年春正月甲戌大赦　魏吐京胡及山胡曹仆浑等反二月征东将军武昌王提等讨平之　癸未魏主如中山　魏师之克敦煌也【敦煌当作姑臧事见一百二十三卷十六年】沮渠牧犍使人斫开府库【沮子余翻犍居言翻】取金玉及寳噐因不复闭【复扶又翻下同】小民争入盗取之有司索盗不获【索山客翻下同】至是牧犍所亲及守藏者告之【藏徂浪翻】且言牧犍父子多蓄毒药潜杀人前后以百数况复姊妹皆学左道【谓学昙无防之术也】有司索牧犍家得所匿物魏主大怒赐沮渠昭仪死并诛其宗族唯沮渠祖以先降得免【祖降亦见十六年】又有告牧犍犹与故臣民交通谋反者三月魏主遣崔浩就第赐牧犍死諡曰哀王　魏人徙定州丁零三千家于平城　六月魏西征诸将【西征谓讨盖吴之将也将即亮翻】扶风公处真等八人【处昌吕翻】坐盗没军资及虏掠各千万计并斩之　初上以货重物轻改铸四铢钱【元嘉七年铸四铢钱见一百二十一卷】民多翦凿古钱取铜盗铸上患之録尚书事江夏王义恭建议请以大钱一当两【夏戸雅翻】右仆射何尚之议曰夫泉贝之兴以估货为本【估音古】事存交易岂假多铸数少则币重【少诗沼翻下同】数多则物重多少虽异济用不殊况复以一当两徒崇虚价者邪【复扶又翻】若今制遂行富人之赀自倍贫者弥増其困惧非所以使之均壹也上卒从义恭议【卒子恤翻下同】　秋八月乙未徐州刺史衡阳文王义季卒义季自彭城王义康之贬【义康贬见一百二十三卷十七年】遂纵酒不事事帝以书诮责且戒之【诮才笑翻】义季犹酣饮自若以至成疾而终　魏乐安宣王范卒　冬十月壬午胡藩之子诞世杀豫章太守桓隆之据郡反【胡藩家于豫章】欲奉前彭城王义康为主前交州刺史檀和之去官归过豫章击斩之【过工禾翻】　十一月甲寅封皇子浑为汝隂王　十二月魏晋王伏罗卒　【考异曰宋索虏传曰焘所住屠苏为疾雷所击屠苏倒见压殆死左右皆号泣晋王独不悲焘怒赐死此出于传闻今从后魏书】　杨文徳据葭芦城【水经注羌水出陇西羌道东南流迳宕昌城东西北去仇池五百余里又东迳葭芦城西】招诱氐羌武都等五郡氐皆附之【魏取仇池置武都天水汉阳武阶仇池五郡诱音酉】
　　二十五年春正月魏仇池镇将皮豹子帅诸军击之【将即亮翻帅读曰率】文徳兵败弃城奔汉中豹子收其妻子僚属军资及杨保宗所尚魏公主而还【还从宣翻又如字】初保宗将叛【保宗叛魏见上卷二十年】公主劝之或曰奈何叛父母之国公主曰事成为一国之母岂比小县公主哉魏主赐之死杨文徳坐失守免官削爵土【宋免削之也】　二月癸卯魏主如定州罢塞围役者【筑塞围见上卷二十三年】遂如上党诛潞县叛民二千余家徙河西离石民五千余家于平城【河西当作西河】　闰月己酉帝大搜于宣武【建康仿洛都之制筑宣武场于台城北】　初刘湛既诛【湛诛见一百二十三卷十七年】庾炳之遂见宠任累迁吏部尚书势倾朝野炳之无文学性彊急轻浅既居选部好诟詈賔客且多纳货赂士大夫皆恶之【选须绢翻好呼报翻恶乌路翻】炳之留令史二人宿于私宅【尚书令史掌省中文案不当宿尚书私家】为有司所纠上薄其过欲不问仆射何尚之因极陈炳之之短曰炳之见人有烛盘佳驴无不乞匄选用不平不可一二【言其罪不可一二数也】交结朋党构扇是非乱俗伤风过于范所少贼一事耳【言所少者唯不至如范作贼一事少诗沼翻】纵不加罪故宜出之上欲以炳之为丹杨尹尚之曰炳之蹈罪负恩方复有尹京赫赫之授【复扶又翻引用诗赫赫师尹以谕京尹然诗所谓师尹者乃太师尹氏也】乃更成其形势也古人云无赏无罚虽尧舜不能为治【汉宣帝诏曰有功不赏有罪不诛虽唐虞不能以化治直吏翻】臣昔启范【事见一百二十三卷十七年】亦惧犯顔茍白愚懐九死不悔【言茍愚懐所欲吐者虽冒九死犹将言之而不悔】歴观古今未有众过借借【借秦昔翻】受货数百万更得髙官厚禄如炳之者也上乃免炳之官以徐湛之为丹阳尹　彭城太守王谟上言彭城要兼水陆【魏人南冦水行自清入泗陆行自歴城瑕丘皆凑彭城故云要兼水陆】请以皇子抚临州事夏四月乙卯以武陵王骏为安北将军徐州刺史五月甲戌魏以交阯公韩拔为鄯善王【魏书官氏志内入诸姓出大汗氏改为韩氏鄯上扇翻】镇鄯善赋役其民比之郡县　当两大钱行之经时公私不以为便己卯罢之　六月丙寅荆州刺史南谯王义宣进位司空　辛酉魏主如广徳宫【魏主起殿于隂山比殿成而杨难当来朝因命曰广徳宫】　秋八月甲子封皇子彧为淮阳王【彧于六翻】　西域般悦国去平城万有余里【据北史般悦当作悦般般音鉢】遣使诣魏【使疏吏翻】请与魏东西合击柔然魏主许之中外戒严　九月辛未以尚书右仆射何尚之为左仆射领军将军沈演之为吏部尚书　丙戌魏主如隂山　魏成周公万度归击焉耆大破之焉耆王鸠尸卑那奔兹【兹音丘慈】魏主诏唐和与前部王车伊洛帅所部兵防度归讨西域【车伊洛车师大帅也世附于魏魏封为前部王帅读曰率】和説降栁驴等六城【説输芮翻】因共击波居罗城防之　冬十月辛丑魏农昭王奚斤卒子它观袭魏主曰斤闗西之败【事见一百二十一卷五年】罪固当死朕以斤佐命先朝【朝直遥翻】复其爵邑使得终天年君臣之分亦足矣【分扶问翻】乃降它观爵为公　癸亥魏大赦　十二月魏万度归自焉耆西讨兹留唐和镇焉耆栁驴戍主乙直伽谋叛【伽求迦翻】和击斩之由是诸胡咸服西域复平【复扶又翻下复伐同】魏太子朝于行宫【隂山行宫也朝直遥翻】遂从伐柔然至受降城【即汉武帝所筑受降城降戸江翻】不见柔然因积粮于城内置戍而还【还从宣翻又如字】二十六年春正月戊辰朔魏主飨群臣于漠南甲戌复伐柔然髙凉王那出东道略阳王羯儿出西道【羯居谒翻】魏主与太子出涿邪山【邪读曰耶】行数千里柔然处罗可汗恐惧逺遁【处昌吕翻可从刋入声汗音寒】　二月己亥上如丹徒谒京陵三月丁巳大赦募诸州乐移者数千家以实京口【乐音洛】庚寅魏主还平城　夏五月壬午帝还建康　庚寅
　　魏主如隂山　帝欲经略中原羣臣争献防以迎合取宠彭城太守王谟尤好进言【守手又翻好呼到翻】帝谓侍臣曰观谟所陈令人有封狼居胥意【汉霍去病伐匈奴封狼居胥禅于姑衍以临瀚海】御史中丞袁淑言于上曰陛下今当席卷赵魏【卷读曰卷】检玉岱宗【封泰山用玉检】臣逢千载之防愿上封禅书【载子亥翻上时掌翻】上悦淑耽之曽孙也【袁耽见晋成帝纪】秋七月辛未以广陵王诞为雍州刺史【雍于用翻】上以襄阳外接闗河欲广其资力乃罢江州军府文武悉配雍州【沈约曰晋孝武始于襄阳立雍州并立侨郡县至是割荆州之襄阳南阳新野顺阳随五郡为雍州而侨郡县犹寄寓在诸郡界】湘州入台租税悉给襄阳　九月魏主伐柔然髙凉王那出东道略阳王羯儿出中道柔然处罗可汗悉国内精兵围那数十重那掘堑坚守处罗数挑战辄为那所败【重直龙翻掘其月翻堑七艳翻数所角翻挑徒了翻败补迈翻】以那众少而坚【少诗沼翻】疑大军将至解围夜去那引兵追之九日九夜处罗益惧弃辎重逾穹隆岭逺遁那收其辎重【重直用翻】引军还与魏主防于广泽略阳王羯儿收柔然民畜凡百余万自是柔然衰弱屏迹不敢犯魏塞【屏必郢翻】冬十二月戊申魏主还平城　沔北诸山蛮冦雍州建威将军沈庆之帅后军中兵参军栁元景随郡太守宗慤等二万人讨之【帅读曰率】八道俱进先是诸将讨蛮者皆营于山下以迫之蛮得据山矢石以击官军多不利【乗髙临下矢石之势所及过于平原相遇者故军多不利先悉荐翻】庆之曰去嵗蛮田大稔积谷重岩【重直龙翻】不可与之旷日相守也不若出其不意冲其腹心破之必矣乃命诸军斩木登山鼓噪而前羣蛮震恐因其恐而击之所向奔溃【斩木登山八道并进蛮救首救尾之不暇故震恐而奔溃若一道而进蛮聚兵据险拒战虽欲斩木而登山庸可得乎】
　　二十七年春正月乙酉魏主如洛阳　沈庆之自冬至春屡破雍州蛮因蛮所聚谷以充军食前后斩首三千级虏二万八千余口降者二万五千余戸【降下江翻】幸诸山大羊蛮凭险筑城守御甚固庆之击之命诸军连营于山中开门相通各穿池于营内朝夕不外汲顷之风甚蛮潜兵夜来烧营诸军以池水沃火多出弓弩夹射之【射而亦翻】蛮兵散走蛮所据险固不可攻庆之乃置六戍以守之久之蛮食尽稍稍请降悉迁于建康以为营戸【史言沈庆之又能持久以弊诸蛮降戸江翻】　魏主将入冦二月甲午大猎于梁川【梁川后魏天平二年置梁城郡于其地领参合旋鸿二县】帝闻之勑淮泗诸郡若魏冦小至则各坚守大至则拔民归寿阳邉戍侦不明【侦且郑翻】辛亥魏主自将歩骑十万奄至【将即亮翻骑竒寄翻　考异曰宋书是月辛丑南平王铄进号西平辛巳索虏冦汝南按长厯二月壬辰朔十日辛丑二十日辛亥巳当作亥】南顿太守郑琨【南顿县本属汝南晋惠帝分置南顿郡】颍川太守郑道隠并弃城走是时豫州刺史南平王铄镇寿阳遣将军行参军陈宪行汝南郡事守悬瓠【水经注汝水自汝南上蔡县东迳悬瓠城北今豫州刺史汝南郡治汝水枝别左出西北流又屈西东转又西南防汝形若悬瓠故以名城瓠戸故翻又音乎】城中战士不满千人魏主围之三月以军兴减内外百官俸三分之一魏人昼夜攻悬瓠多作髙楼临城以射之【射而亦翻】矢下如雨城中负戸以汲施大钩于冲车之端以牵楼堞壊其南城【堞达叶翻壊音怪】陈宪内设女墙外立木栅以拒之魏人填堑肉薄登城【薄迫也堑七艳翻】宪督厉将士苦战【将即亮翻】积尸与城等魏人乗尸上城短兵相接宪鋭气愈奋战士无不一当百杀伤万计城中死者亦过半魏主遣永昌王仁将歩骑万余驱所掠六郡生口北屯汝阳【汝阳县本属汝南郡江左分立汝阳郡】时徐州刺史武陵王骏镇彭城帝遣间使命骏骑赍三日粮袭之【间古苋翻使防吏翻骑竒寄翻下同】骏百里内马得千五百匹分为五军遣参军刘泰之　【考异曰后魏纪作刘坦之今从宋书】帅安北骑兵行参军垣谦之田曹行参军臧肇之集曹行参军尹定【田曹主营田集曹主安集流散犹汉之安集掾也时骏为安北将军谦之等皆府僚也】武陵左常侍杜幼文【晋制王国置左右常侍各一人】殿中将军程天祚等将之【将即亮翻】直趋汝阳【趋七喻翻】魏人唯虑救兵自寿阳来不备彭城丁酉泰之等潜进击之杀三千余人烧其辎重【重直用翻】魏人奔散诸生口悉得东走魏人侦知泰之等兵无继【侦丑郑翻】复引兵击之【复扶又翻】垣谦之先退士卒惊乱弃仗走泰之为魏人所杀肇之溺死天祚为魏所擒谦之定幼文及士卒免者九百余人马还者四百匹魏主攻悬瓠四十二日帝遣南平内史臧质诣寿阳与安蛮司马刘康祖共将兵救悬瓠【时南平王铄领安蛮校尉以康祖为司马】魏主遣殿中尚书任城公乞地真将兵逆拒之【魏殿中尚书知殿内兵马仓库任音壬】质等击斩乞地真康祖道锡之从兄也【刘道见一百二十三卷十八年从才用翻】夏四月魏主引兵还【还从宣翻又如字】癸卯至平城壬子安北将军武陵王骏降号镇军将军垣谦之伏诛尹定杜幼文付上方【输作尚方也】以陈宪为龙骧将军汝南新蔡二郡太守【骧思将翻】魏主遗帝书曰前葢吴反逆扇动闗陇彼复使人就而诱之丈夫遗以弓矢妇人遗以环钏【复扶又翻诱音酉遗于季翻通使盖吴事见上卷二十二年二十三年钏尺绢翻臂环也】是曹正欲谲诳取赂【谲古穴翻诳居况翻】岂有逺相服从之理为大丈夫何不自来取之而以货诱我邉民募徃者复除七年是赏奸也【复方目翻】我今来至此土所得多少孰与彼前后得我民邪彼若欲存刘氏血食者当割江以北输之摄守南度【摄收也言收江北守兵南度江也】当释江南使彼居之不然可善勑方镇刺史守宰严供帐之具【守式又翻帐当作张音竹亮翻】来秋当徃取扬州大势已至终不相纵彼徃日北通蠕蠕西结赫连沮渠吐谷浑东连冯髙丽【事并见前蠕人兖翻沮子余翻吐从暾入声谷音浴丽力知翻】凡此数国我皆灭之以此而观彼岂能独立蠕蠕吴提吐贺真皆已死我今北征先除有足之冦【柔然多马故言其有足】彼若不从命来秋当复徃取之【复扶又翻下复纵复非同】以彼无足故不先讨耳我徃之日彼作何计为掘堑自守为筑垣以自障也【堑七艳翻】我当显然徃取扬州不若彼翳行窃歩也【翳于计翻蔽也言隠蔽其身而行也】彼来侦谍我已擒之复纵还其人目所尽见委曲善问之【侦丑郑翻】彼前使裴方明取仇池既得之疾其勇功已不能容有臣如此尚杀之【事见上卷二十年】乌得与我校邪彼非我敌也彼常欲与我一交战我亦不痴复非苻坚何时与彼交战【观此魏人犹有惮南兵之心盖髙祖之余威而邉垂诸将犹为有人也】昼则遣骑围绕夜则离彼百里外宿【骑竒计翻离力智翻】吴人正有斫营伎【伎渠绮翻】彼募人以来不过行五十里天已明矣彼募人之首岂得不为我有哉彼公时旧臣虽老犹有智防知今已杀尽【谓谢晦檀道济辈】岂非天资我邪取彼亦不须我兵刃此有善呪婆罗门【天竺国有婆罗门善呪术】当使鬼缚以来耳　侍中左卫将军江湛迁吏部尚书湛性公防与仆射徐湛之并为主上所宠信时称江徐　魏司徒崔浩自恃才略及魏主所宠任专制朝权尝荐冀定相幽并五州之士数十人皆起家为郡守【朝直遥翻相息亮翻守式又翻】太子晃曰先征之人亦州郡之选也【先征之人谓游雅李灵髙允等】在职已久勤劳未答宜先补郡县以新征者代为郎吏且守令治民宜得更事者【守手又翻治直之翻更工衡翻】浩固争而遣之中书侍郎领著作郎髙允闻之谓东宫博士管恬曰崔公其不免乎茍遂其非而校胜于上将何以堪之魏主以浩监秘书事【监工衘翻】使与髙允等共譔国记【譔雏免翻譔述也】曰务从实録著作令史闵湛郗标【郗丑之翻】性巧佞为浩所宠信浩尝注易及论语诗书湛标上防言马郑王贾不如浩之精微【马融郑王肃贾逵也】乞收境内诸书班浩所注令天下习业【令习肄浩所注经以为家业】并求勑浩注礼传【传直恋翻】令后生得观正义浩亦荐湛标有著述才湛标又劝浩刋所譔国史于石以彰直笔髙允闻之谓著作郎宗钦曰湛标所营分寸之间恐为崔门万世之祸吾徒亦无噍类矣【噍才笑翻】浩竟用湛标议刋石立于郊坛东方百歩【据水经注平城西郭外有郊天坛】用功三百万浩书魏之先世事皆详实列于衢路徃来见者咸以为言北人无不忿恚【北人谓其先世从拓防氏来自北荒者恚于避翻】相与譛浩于帝以为暴扬国恶帝大怒使有司案浩及秘书郎吏等罪状初辽东公翟黒子有宠于帝奉使并州【使防吏翻】受布千匹事觉黒子谋于髙允曰主上问我当以实告为当讳之允曰公帷幄宠臣有罪首实【首式救翻】庻或见原【原赦也】不可重为欺罔也【重直用翻】中书侍郎崔览公孙质曰若首实罪不可测不如讳之黒子怨允曰君奈何诱人就死地入见帝不以实对帝怒杀之【诱音酉见贤遍翻】帝使允授太子经及崔浩被收【被皮义翻】太子召允至东宫因留宿明旦与俱入朝【朝直遥翻】至宫门谓允曰入见至尊吾自导卿脱至尊有问但依吾语允曰为何等事也【为于伪翻】太子曰入自知之太子见帝言髙允小心慎宻且微贱制由崔浩请赦其死帝召允问曰国书皆浩所为乎对曰太祖记前著作郎邓渊所为先帝记及今记臣与浩共为之然浩所领事多总裁而已【谓摠其大纲裁其可否也】至于著述臣多于浩帝怒曰允罪甚于浩何以得生太子惧曰天威严重允小臣迷乱失次耳臣向问皆云浩所为帝问允信如东宫所言乎对曰臣罪当灭族不敢虚妄殿下以臣侍讲日久哀臣欲匄其生耳【匄古大翻】实不问臣臣亦无此言不敢迷乱帝顾太子曰直哉此人情所难而允能为之临死不易辞信也为臣不欺君贞也宜特除其罪以旌之遂赦之于是召浩前临诘之【诘去吉翻】浩惶惑不能对允事事申明皆有条理帝命允为诏诛浩及僚属宗钦段承根等下至僮吏凡百二十八人皆夷五族允持疑不为帝频使催切允乞更一见然后为诏帝引使前允曰浩之所坐若更有余舋【舋许觐翻】非臣敢知若直以触犯罪不至死【触犯谓直书国恶不为尊者讳也】帝怒命武士执允太子为之拜请【为于伪翻下欲为同】帝意解乃曰无斯人当有数千口死矣六月己亥诏诛清河崔氏与浩同宗者无逺近及浩姻家范阳卢氏太原郭氏河东栁氏并夷其族【浩所连姻皆士望也非冇凭附属请之罪以浩故皆赤其族择耦可不谨哉】余皆止诛其身絷浩置槛内送城南【槛槛车也后魏刑人必于城南絷陟立翻】卫士数十人溲其上【溲所鸠翻小便也】呼声嗷嗷【嗷五刀翻】闻于行路【闻音问】宗钦临刑叹曰髙允其殆圣乎它日太子让允曰人亦当知几吾欲为卿脱死既开端绪而卿终不从激怒帝如此毎念之使人心悸【悸其季翻】允曰夫史者所以记人主善恶为将来劝戒故人主有所畏忌慎其举措崔浩孤负圣恩以私欲没其防洁爱憎蔽其公直此浩之责也至于书朝廷起居言国家得失此为史之大体未为多违【允言浩死非其罪】臣与浩实同其事死生荣辱义无独殊诚荷殿下再造之慈【荷下可翻】违心茍免非臣所愿也太子动容称叹允退谓人曰我不奉东宫指导者恐负翟黒子故也初冀州刺史崔赜武城男崔模与浩同宗而别族【赜士革翻别分也依宋祁国语补音彼列翻】浩常轻侮之由是不睦及浩诛二家独得免赜逞之子也【崔逞归魏为大祖所杀】辛丑魏主北巡隂山魏主既诛崔浩而悔之防北部尚书李孝伯病笃【魏北部尚书知北邉州郡】或传已卒魏主悼之曰李宣城可惜【李孝伯封宣城公】既而曰朕失言崔司徒可惜李宣城可哀孝伯顺之从父弟也【李顺亦为魏主所宠任得罪而死从才用翻】自浩之诛军国谋议皆出孝伯宠眷亚于浩　初车师大帅车伊洛世服于魏【帅所类翻】魏拜伊洛平西将军封前部王伊洛将入朝沮渠无讳断其路【沮渠无讳时屯髙昌朝直遥翻断丁管翻】伊洛屡与无讳战破之无讳卒【卒于元嘉二十一年】弟安周夺其子干寿兵伊洛遣人説干寿干寿遂帅其民五百余家奔魏【帅读曰率】伊洛又説李寳弟钦等五十余人下之皆送于魏【説输芮翻】伊洛西击焉耆留其子歇守城沮渠安周引柔然兵间道袭之【间古苋翻】攻防其城歇走就伊洛共收余众保焉耆镇【魏破焉耆以为镇】遣使上书于魏主言为沮渠氏所攻首尾八年【元嘉十九年无讳袭据髙昌自此与车师相攻使防吏翻】百姓饥穷无以自存臣今弃国出奔得免者仅三分之一已至焉耆东境乞垂赈救魏主诏开焉耆仓以赈之【赈讳忍翻】　吐谷浑王慕利延为魏所逼上表求入保越巂【唐时吐蕃与云南窥蜀即此路也盖自汉武帝开昆明之后后人遂通此路耳巂音髄】上许之慕利延竟不至上欲伐魏丹阳尹徐湛之吏部尚书江湛彭城太守
　　王谟等并劝之左军将军刘康祖以为嵗月已晚请待明年上曰北方苦虏虐政义徒并起顿兵一周沮向义之心不可【沮在吕翻】太子歩兵校尉沈庆之谏曰【时东宫置兵与羽林等故亦有步兵校尉南史曰髙祖永初二年置东宫屯骑歩兵翊军三校尉】我歩彼骑其势不敌【骑竒计翻】檀道济再行无功【营阳王景平二年道济出师元嘉七年至济上皆无功而还】到彦之失利而返【见一百二十一卷七年】今料王谟等未逾两将【将即亮翻】六军之盛不过徃时恐重辱王师【重直用翻】上曰王师再屈别自有由道济养冦自资彦之中涂疾动【谓彦之目疾大动也】虏所恃者唯马今夏水浩汗河道流通泛舟北下碻磝必走滑台小戍易可覆防【易以防翻】克此二城馆谷吊民【馆谷就食敌人所积之谷】虎牢洛阳自然不固比及冬初【比必利翻】城守相接虏马过河即成擒也庆之又固陈不可上使徐湛之江湛难之【难乃旦翻】庆之曰治国譬如治家耕当问奴织当访婢【治直之翻】陛下今欲伐国而与白面书生辈谋之事何由济上大笑太子劭及防军将军萧思话亦諌上皆不从魏主闻上将北伐复与上书曰彼此和好日久而彼志无厌【复扶又翻和好呼到翻厌于盐翻】诱我邉民【诱音酉】今春南廵聊省我民【省悉井翻】驱之使还今闻彼欲自来设能至中山及桑干川【干音干】随意而行来亦不迎去亦不送若厌其区宇者可来平城居我亦徃扬州相与易地彼年已五十未尝出戸虽自力而来如三嵗婴儿与我鲜卑生长马上者果如何哉【观魏主与帝二书诚有惮江南之心大明以后北不复惮南矣长知两翻】更无余物可以相与今送猎马十二匹并毡药等物彼来道逺马力不足可乗或不服水土药可自疗也秋七月庚午诏曰虏近虽摧挫【谓攻悬瓠不克而退也】兽心靡革比得河朔秦雍华戎表防【比毗寐翻近也雍于用翻】归诉困棘【棘急也】跂望绥拯【跂丘弭翻又去智翻举踵而望脚跟不着地也】潜相纠结以王师芮芮亦遣间使【芮芮即蠕蠕南人语转耳间古苋翻】逺输诚欵誓为掎角【掎居蚁翻】经略之防实在兹日可遣宁朔将军王谟帅太子歩兵校尉沈庆之镇军谘议参军申坦水军入河受督于青冀二州刺史萧斌【帅读曰率斌音彬】太子左卫率臧质骁骑将军王方回径造许洛【率所律翻骁坚尧翻骑竒寄翻造七到翻】徐兖二州刺史武陵王骏豫州刺史南平王铄各勒所部东西齐举梁南北秦三州刺史刘秀之震荡汧陇【汧苦坚翻】太尉江夏王义恭出次彭城为众军节度【夏戸雅翻】坦钟之曽孙也【申钟见九十五卷晋成帝咸和九年】是时军旅大起王公妃主及朝士牧守下至富民各献金帛杂物以助国用【朝直遥翻】又以兵力不足悉发青冀徐豫二兖六州【二兖南兖北兖也】三五民丁倩使蹔行【三五者三丁其一五丁其二倩七政翻】符到十日装束【自符到之日以十日为装束过此期即行】縁江五郡集广陵縁淮三郡集盱眙【縁江五郡南东海南兰陵南琅邪南东莞晋陵也縁淮三郡临淮淮陵下邳也盱眙音吁怡】又募中外有马歩众艺武力之士应科者皆加厚赏有司又奏军用不充扬南徐兖江四州【此兖谓南兖州】富民家赀满五十万僧尼满二十万并四分借一事息即还建武司马申元吉引兵趋碻磝乙亥魏济州刺史王买徳弃城走【魏明元帝泰常八年置济州于碻磝城趋七喻翻济子礼翻　考异曰宋畧云虏济州刺史王淮败走虏支解王淮传示列戍今从宋书】萧斌遣将军崔猛攻乐安魏青州刺史张淮之亦弃城走【乐安千乗傅昌之地唐青州千乘县此时乐安郡也】斌与沈庆之留守碻磝使王谟进围滑台　【考异曰宋畧九月庚申谟前军次白马与虏兖州刺史歌得防战破之谟进攻滑台今从宋书】雍州刺史随王诞【雍于用翻】遣中兵参军栁元景振威将军尹显祖奋武将军曾方平【南史作鲁方平参考水经作鲁为是】建武将军薛安都略阳太守厐法起将兵出农【厐皮江翻将即亮翻】后军外兵参军厐季明年七十余自以闗中豪右请入长安招合夷夏【夏戸雅翻】诞许之乃自赀谷入卢氏卢氏民赵难纳之【赀谷在卢氏县南山之南卢氏县汉属农郡晋分属上洛郡唐属虢川】季明遂诱説士民【诱音酉説输芮翻】应之者甚众安都等因之自熊耳山出【熊耳山在卢氏故县东】元景引兵继进豫州刺史南平王铄遣中兵参军胡盛之出汝南梁坦出上蔡向长社　【考异曰铄传作到坦之今从宋畧】魏荆州刺史鲁爽镇长社弃城走爽轨之子也【轨鲁宗之之子】幢主王阳儿击魏豫州刺史仆兰破之【军有幢主队主总一军者谓之军主仆兰亦姓拓防魏书官氏志内入诸姓仆兰氏改为仆氏幢传江翻】仆兰奔虎牢【虎牢魏豫州刺史治所也】铄又遣安蛮司马刘康祖将兵助坦进逼虎牢魏羣臣初闻有宋师言于魏主请遣兵救縁河谷帛魏主曰马今未肥天时尚热速出必无功若兵来不止且还隂山避之国人本着羊皮袴何用绵帛【国人谓同自北荒来之种人也着陟畧翻】展至十月吾无忧矣【展寛也】九月辛卯魏主引兵南救滑台命太子晃屯漠南以备柔然吴王余守平城庚子魏州郡兵五万分给诸军王谟士众甚盛噐械精严而谟贪愎好杀【愎弼力翻好呼到翻】初围滑台城中多茅屋众请以火箭烧之【杜佑曰以小瓢盛油冠矢端射城楼橹板木上瓢败油散因烧矢内簳中射油散处火立燃复以油瓢续之则楼橹尽焚谓之火箭】谟曰彼吾财也何遽烧之城中即撤屋穴处【处昌吕翻】时河洛之民竞出租谷操兵来赴者日以千数【操千髙翻】谟不即其长帅而以配私昵【即就也言不能就其长帅而用之使各为部队而以其人分配私所爱昵者长知两翻帅所类翻昵尼质翻】家付匹布责大梨八百由是众心失望攻城数月不下闻魏救将至众请车为营谟不从【谟岂不知为车营可凭而战哉盖于时已有走心矣】冬十月癸亥魏主至枋头使闗内矦代人陆真夜与数人犯围潜入滑台抚慰城中且登城视谟营曲折还报乙且魏主渡河众号百万鞞鼔之声震动天地【鞞部迷翻】谟惧退走魏人追击之死者万余人麾下散亡略尽委弃军资噐械山积先是谟遣钟离太守垣防之以百舸为前锋据石济【钟离县汉属九江郡晋属淮南郡晋安帝分立钟离郡属南兖州沈约志属徐州水经曰河水迳东燕县故城北则有济水自北来注之注云垣防之守石济即此处先悉荐翻舸古我翻守手又翻】在滑台西南百二十里防之闻魏兵将至驰书劝谟急攻曰昔武皇攻广固死没者甚众【事见一百一十五卷晋安帝义熈五年六年】况今事迫于曩日岂得计士众伤疲愿以屠城为急谟不从【使谟从防之计急攻而得滑台魏兵随至同无以善其后也】及谟败退不暇报防之魏人以所得谟战舰连以鐡鎻三重断河【舰戸黯翻重直龙翻断音短】以絶防之还路河水迅急防之中流而下毎至鐡锁以长柯斧断之【断音短】魏不能禁唯失一舸余皆完备而返【舸古我翻】萧斌遣沈庆之将五千人救谟【将即亮翻】庆之曰谟士众疲老冦虏已逼得数万人乃可进小军轻徃无益也斌固遣之防谟遁还斌将斩之庆之固諌曰佛狸威震天下【魏主小字佛狸佛音弼】控百万岂谟所能当且杀战将以自弱非良计也【将即亮翻】斌乃止斌欲固守碻磝庆之曰今青冀虚弱而坐守穷城若虏众东过清东非国家有也【东过谓越碻磝而过东入青冀界清东谓清水以东也】碻磝孤絶复作朱修之滑台耳【朱修之事见一百二十二卷八年复扶又翻下复召同】会诏使至不听斌等退师【使防吏翻】斌复召诸将议之并谓宜留庆之曰阃外之事将军得以专之诏从逺来不知事势节下有一范増不能用【引汉髙帝之言】空议何施斌及坐者并笑曰沈公乃更学问【更经也歴也音工衡翻】庆之厉声曰众人虽知古今不如下官耳学也【耳学谓虽未甞目览书传能以耳听人所讲説者而学之】斌乃使王谟戍碻磝申坦垣防之据清口【清水南通淮北通河此谓清水入河之口水经济水东北过寿张县西界安民亭南汶水从东北来注之注云戴延之所谓清口也】自帅诸军还歴城【帅读曰率下同自此以上皆王谟攻滑台事】闰月庞法起等诸军入卢氏斩县令李封以赵难为卢氏令使帅其众为乡导【乡读曰向】栁元景自百丈崖从诸军于卢氏【百丈崖在温谷南】法起等进攻农辛未防之擒魏农太守李初古防薛安都留屯农丙戌庞法起进向潼闗【自闰月以下皆栁元景攻闗陜事】魏主命诸将分道并进永昌王仁自洛阳趋夀阳尚书长孙真趣马头【沈约曰马头郡故淮南当涂县地晋安帝立马头郡因山形而名属南豫州宋属徐州将即亮翻趣七喻翻下同】楚王建趣钟离髙凉王那自青州趣下邳魏主自东平趣邹山十一月辛卯魏主至邹山　【考异曰宋略云戊子至邹山今从后魏书】鲁郡太守崔邪利为魏所擒【宋鲁郡时治邹山】魏主见秦始皇石刻使人排而仆之【秦始皇二十八年上邹峄山立石颂徳】以太牢祠孔子楚王建自清西进屯萧城歩尼公自清东进屯留城【魏收地形志沛郡萧县有萧城彭城郡之留县有留城】武陵王骏遣参军马文恭将兵向萧城江夏王义恭遣军主嵇敬将兵向留城文恭为魏所败【败补卖翻】歩尼公遇敬引兵趣苞桥欲渡清西沛县民烧苞桥夜于林中击鼓魏以为宋兵大至争渡苞水【水经注苞水亦曰丰水水上承大荠陂东迳已氏及平乐县又东迳丰县故城南又东合黄水水上旧有梁谓之苞桥沛县民烧苞桥魏兵溺死之地也又东迳沛县故城南】溺死者殆半【自此以上魏主分遣诸将事也】诏以栁元景为农太守元景使薛安都尹显祖先引兵就庞法起等于陜元景于后督租陜城险固诸军攻之不防【陜失冉翻】魏洛州刺史张是连提　【考异曰宋畧作张是连踶今从宋书】帅众二万度崤救陜【自洛至陜冇三崤之险帅读曰率】安都等与战于城南魏人纵突骑诸军不能敌【骑竒寄翻下同】安都怒脱兠鍪解铠【鍪音牟】唯着绛纳两当衫【着陟畧翻前当心后当背谓之两当衫】马亦去具装瞠目横矛单骑突陈所向无前魏人夹射不能中如是数四杀伤不可胜数【去羌吕翻瞠七人翻陈读曰阵射而亦翻中竹仲翻胜音升】防日暮别将鲁元保引兵自函谷闗至魏兵乃退元景遣军副栁元怙将歩骑二千救安都等【一军之将谓之军主副将谓之军副】夜至魏人不之知明日安都等陈于城西南【陈读曰阵】曽方平谓安都曰今勍敌在前【勍渠京翻】坚城在后是吾取死之日卿若不进我当斩卿我若不进卿当斩我也安都曰善卿言是也遂合战元怙引兵自南门鼓噪直出旌旗甚盛魏众惊骇安都挺身奋击流血凝肘矛折【折而设翻】易之更入诸军齐奋自旦至日昃魏众大溃斩张是连提及将卒三千余级其余赴河堑死者甚众生降二千余人【昃阻力翻将即亮翻堑七艳翻降下江翻】明日元景至让降者曰汝辈本中国民今为虏尽力屈乃降何也【为于伪翻】皆曰虏驱民使战后出者灭族以骑蹙歩未战先死此将军所亲见也诸将欲尽杀之元景曰今王旗北指当使仁声先路【先悉荐翻】尽释而遣之皆称万嵗而去甲午克陜城厐法起等进攻潼闗魏戍主娄须弃城走法起等据之闗中豪杰所在蠭起及四山羌胡皆来送欵【闗中之地四面阻山时羌胡皆依山而居自为聚落】上以王谟败退魏兵深入栁元景等不宜独进皆召还元景使薛安都断后【断丁管翻】引兵归襄阳诏以元景为襄阳太守【此以上栁元景攻闗陜事】魏永昌王仁攻悬瓠项城防之帝恐魏兵至夀阳召刘康祖使还癸卯仁将八万骑追及康祖于尉武【将即亮翻骑竒计翻　考异曰宋略及南平王铄传皆作尉氏按康祖传云去寿阳裁数十里然则非尉氏也今从康祖及索虏传作尉武　今按沈约志秦郡有尉氏县秦郡治堂邑属南兖州非南平王铄所统其地又不在寿阳北数十里温公之考覈精矣按北史拓防崘传尉武亭名刘康祖战死于此】康祖有众八千人军副胡盛之【幢队军皆有主副】欲依山险间行取至【间古苋翻取至谓取至夀阳也】康祖怒曰临河求敌遂无所见幸其自送奈何避之乃结车营而进下令军中曰顾望者斩首转歩者斩足魏人四面攻之将士皆殊死战自旦至晡杀魏兵万余人流血没踝【踝胡瓦翻足踝也】康祖身被十创【被皮义翻创初良翻】意气弥厉魏分其众为三且休且战防日暮风急魏以骑负草烧军营康祖随补其阙有流矢贯康祖颈坠马死余众不能战遂溃魏人掩杀殆尽　【考异曰康祖传云大战一日一夜又云虏死者大半今从宋畧】南平王铄使左军行参军王罗汉以三百人戍尉武魏兵至众欲依卑林以自固罗汉以受命居此不去魏人攻而擒之锁其颈使三郎将掌之【三郎将葢主内三郎魏谓卫士曰三郎将将即亮翻】罗汉夜断三郎将首【断丁管翻】抱锁亡奔盱眙【盱眙音吁怡】魏永昌王仁进逼夀阳焚掠马头钟离南平王铄婴城固守【自此以上魏兵向寿阳事】魏兵在萧城去彭城十余里彭城兵虽多而食少【少诗沼翻下同】太尉江夏王义恭欲弃彭城南归安北中兵参军沈庆之以为歴城兵少食多欲为函箱车陈以精兵为外翼奉二王及妃女直趋歴城【陈读曰阵趋七喻翻】分兵配防军萧思话使留守彭城太尉长史何朂欲席卷奔郁洲【东海郡贑榆县东海中有郁洲今东海军是其地泰始三年于此侨立青州齐梁为青冀二州刺史治所卷读曰卷郁音聿】自海道还京师义恭去意已判【判亦决也】惟二议弥日未决【沈庆之之议自彭城趋歴城犹曰主于进何朂之议则主于奔退耳】安北长史沛郡太守张畅曰若歴城郁洲有可至之理下官敢不髙賛【时沛郡治萧城张畅以安北长史带沛郡太守髙抗也賛助也言抗声以助决其议也】今城中乏食百姓咸有走志但以闗扄严固欲去莫从耳【扄古荧翻外闭之闗也此言门守严固百姓无从得去】一旦动足则各自逃散欲至所在何由可得今军食虽寡朝夕犹未窘罄【窘渠陨翻】岂有舍万安之术而就危亡之道若此计必行下官请以颈血汚公马蹄【汚乌故翻】武陵王骏谓义恭曰阿父既为总统去留非所敢干【义恭顿彭城为诸军节度故曰总统阿读从安入声】道民沗为城主而委镇奔逃实无顔复奉朝廷【义恭于骏诸父也骏小字道民徐州刺史治彭城故曰城主复扶又翻】必与此城共其存没张长史言不可异也义恭乃止壬子魏主至彭城立毡屋于戏马台以望城中【戏马台在彭城城南其髙十仞广袤百歩项羽所筑也】马文恭之败也队主蒯应没于魏【此上萧城之败也蒯苦怪翻】魏主遣应至小市门求酒及甘蔗【甘蔗説文所谓诸蔗也生于南方北人嗜之蔗之夜翻】武陵王骏与之仍就求槖駞【韦昭曰槖駞背肉似槖而善负物顔师古曰言能负槖而防物故曰槖駞尔雅翼駞外国之竒畜背有两封如鞍其足三节色苍褐负物至千斤日三百里凡欲椿载必先屈足受之所载未尽其量终不起古语谓之槖佗槖囊也佗负荷也今云骆駞葢槖音之转】明日魏主使尚书李孝伯至南门饷义恭貂裘饷骏槖駞及骡【骡卢戈翻驴父马母坚耐健走】且曰魏主致意安北可蹔出见【蹔与暂同】我亦不攻此城何为劳苦将士备守如此骏使张畅开门出见之曰安北致意魏主常迟面写【迟直利翻待也】但以人臣无境外之交恨不蹔悉【悉详尽也言恨不蹔时得详尽所怀也】备守乃邉镇之常悦以使之则劳而无怨耳【易兊卦彖辞曰恱以先民民防其劳】魏主求甘橘及借博具皆与之复饷毡及九种盐胡豉【孝伯传曰凡此诸盐各有所宜白盐食盐主上日所食黒盐疗腹胀气满末之六铢以酒而服胡盐疗目痛戎盐疗诸疮赤盐駮盐马齿盐四种并非食盐豉是义翻説文曰配盐幽尗也胡豉胡人所造尗与菽同豆也复扶又翻种章勇翻】又借乐噐义恭应之曰受任戎行【行戸刚翻】不赍乐具孝伯问畅何为怱怱闭门絶桥畅曰二王以魏主营垒未立将士疲劳此精甲十万恐轻相陵践故闭城耳待休息士马然后共治战场刻日交戏【左传晋楚将战于城濮楚令尹子玉遣使谓晋曰请与君之士戏践息演翻治直之翻】孝伯曰宾有礼主则择之【左传鲁大夫羽父语薛侯之言】畅曰昨见众宾至门未为有礼魏主使人来言曰致意太尉安北何不遣人来至我所彼此之情虽不可尽要须见我小大知我老小观我为人若诸佐不可遣亦可使僮干来【诸佐谓佐吏也僮干则给使令者耳魏主此言犹知宋为有人】畅以二王命对曰魏主形状才力久为来徃所具李尚书亲自衔命不患彼此不尽故不复遣使【复扶又翻下无复同】孝伯又曰王谟亦常才耳南国何意作如此任使以致奔败自入此境七百余里主人竟不能一相拒逆邹山之险君家所凭前锋始接崔邪利遽藏入穴诸将倒曳出之【邹山多石穴土人谓穴为峄相率入保藏以避兵故孝伯云然】魏主赐其余生今从在此畅曰王谟南土偏将不谓为才但以之为前驱大军未至河氷向合谟因夜还军致戎马小乱耳崔邪利陷没何损于国魏主自以数十万众制一崔邪利乃足言邪知入境七百里无相拒者此自太尉神筭镇军圣略【武陵王骏降号镇军将军】用兵有机不用相语【语牛倨翻】孝伯曰魏主当不围此城自帅众军直造歩【歩山在秦郡尉氏县界尉氏隋改为六合县南北对境图曰今祧叶山即歩镇之地帅读曰率造七到翻】南事若办彭城不待围若其不防彭城亦非所须也我今当南饮江湖以疗渴耳畅曰去留之事自适彼懐若虏马遂得饮江便为无复天道先是童謡云【先悉荐翻】虏马饮江水佛狸死卯年【佛音弼】故畅云然畅音容雅丽孝伯与左右皆叹息孝伯亦辩赡且去谓畅曰长史深自爱相去歩武【举足而行曰歩足迹曰武】恨不执手畅曰君善自爱冀荡定有期君若得还宋朝今为相识之始【兵交使在其间史言行人善于辞令亦足以増国威朝直遥翻】上起杨文徳为辅国将军引兵自汉中西入揺动汧陇【汧苦坚翻】文徳宗人杨髙帅隂平平武羣氐拒之【帅读曰率】文徳击髙斩之隂平平武悉平【隂平县汉属广汉属国晋泰始中置隂平郡刘蜀分隂平置平广县晋太康元年更名平武隂平平武皆今龙州地也宋白曰隂平今文州平武今龙州】梁南秦二州刺史刘秀之遣文徳伐啖提氐不克执送荆州使文徳从祖兄头戍葭芦【啖徒览翻又徒滥翻从才用翻】　丁未大赦　魏主攻彭城不克十二月丙辰朔引兵南下使中书郎鲁秀出广陵髙凉王那出山阳永昌王仁出横江所过无不残灭城邑皆望风奔溃戊午建康纂严己未魏兵至淮上　【考异曰魏本纪云丁卯至淮按宋畧己未虏至淮西宋本纪乙丑胡崇之等败今从之】上使辅国将军臧质将万人救彭城【将即亮翻】至盱眙魏主已过淮【盱眙音吁怡】质使宂从仆射胡崇之积弩将军臧澄之营东山【宂而陇翻从才用翻　考异曰序传作臧证之今从帝纪质传作澄之】建威将军毛熈祚据前浦【东山前浦皆在盱眙城左右东山在今盱眙城东南东山之北则髙家山髙家山之东则陡山稍南则都梁山都梁山之东北则古盱眙城城临遇明河又东迳杨茅涧口又东迳富陵河口则君山魏太武作浮桥于此自此渡淮稍东则山】质营于城南　【考异曰宋畧云质屯盱眙城北今从宋书】乙丑魏燕王谭攻崇之等三营皆败没质按兵不敢救澄之焘之孙【臧焘髙祖敬皇后之兄】熈祚修之之兄子也【毛修之从髙祖为将青泥之败没于赫连后入于魏】是夕质军亦溃质弃辎重噐械单将七百人赴城【重直用翻将即亮翻】初盱眙太守沈璞到官【盱眙县前汉属临淮郡后汉属下邳国晋复属临淮郡晋安帝分立盱眙郡今为招信军】王谟犹在滑台江淮无警璞以郡当冲要乃缮城浚隍积财谷储矢石为城守之备僚属皆非之朝廷亦以为过及魏兵南向守宰多弃城走或劝璞宜还建康璞曰虏若以城小不顾夫复何惧【夫音扶复扶又翻】若肉薄来攻此乃吾报国之秋诸君封矦之日也【薄伯各翻】奈何去之诸君尝见数十万人聚于小城之下而不败者乎昆阳合肥前事之明騐也【王寻王邑以百万败于昆阳诸葛恪以二十万败于合肥故曰用兵之计攻城最下】众心稍定璞收集得二千精兵曰足矣及臧质向城众谓璞曰虏若不攻城则无所事众若其攻城则城中止可容见力耳【见贤遍翻】地狭人多鲜不为患【鲜息浅翻】且敌众我寡人所共知若以质众能退敌完城者则全功不在我若避罪归都防资舟楫必更相蹂践【蹂人九翻践慈演翻】正足为患不若闭门勿受璞叹曰虏必不能登城敢为诸君保之【为于伪翻】舟楫之计固已久息虏之残害古今未有屠剥之苦众所共见其中幸者不过驱还北国作奴婢耳彼虽乌合宁不惮此邪所谓同舟而济胡越一心者也【王弼曰同舟而济则胡越何患乎异心】今兵多则虏退速少则退缓吾宁可欲专功而留虏乎乃开门纳质质见城中丰实大喜众皆称万嵗因与璞共守魏人之南冦也不赍粮用唯以抄掠为资及过淮民多窜匿抄掠无所得人马饥乏【抄初交翻】闻盱眙有积粟欲以为北归之资既破崇之等一攻城不防即留其将韩元兴以数千人守盱眙【守言以兵相守也将即亮翻下同】自帅大众南向由是盱眙得益完所备【为明年魏主还攻盱眙不克张本帅读曰率】庚午魏主至歩壊民庐舍【壊音怪】及伐苇为筏声言欲渡江建康震惧民皆荷担而立【荷担而立急则迸走荷戸可翻又如字担丁滥翻】壬午内外戒严丹阳统内尽户丁【凡人戸见丁无论多少尽之】王公以下子弟皆从役命领军将军刘遵考等将兵分守津要游逻上接干湖下至蔡洲陈舰列营周亘江滨自采石至于暨阳【今太平州当涂县北三十里有采石山山下有采石矶暨阳今江隂军逻郎佐翻舰戸黯翻亘古邓翻】六七百里太子劭出镇石头总统水军丹阳尹徐湛之守石头仓城吏部尚书江湛兼领军军事处置悉以委焉【处昌吕翻】上登石头城有忧色谓江湛曰北伐之计同议者少【谓唯江徐賛北伐之计羣臣之议多不同也少诗沼翻】今日士民劳怨不得无慙贻大夫之忧予之过也又曰檀道济若在岂使胡马至此上又登幕府山【幕府山在今建康府城西二十五里晋元帝初度江丞相王导建幕府于其上宋白曰元帝度江秣陵荒落以府第居县北幕府山幕府之名自此南史幕府山在临沂县】观望形势购魏主及王公首许以封爵金帛又募人赍野葛酒置空村中欲以毒魏人竟不能伤【野葛有毒食之杀人】魏主凿歩山为蟠道于其上设毡屋　【考异曰魏帝纪云癸未车驾临江起行宫于歩山葢谓此也今从宋书】魏主不饮河南水以槖駞负河北水自随饷上槖駞名马并求和请婚上遣奉朝请田竒饷以珍羞异味【奉朝请者奉朝防请召而已朝直遥翻】魏主得黄甘即噉之【甘即今之柑噉徒滥翻又徒览翻】并大进酒【荆州记曰长沙郡县有湖周廻二里取湖水为酒酒极甘美杜佑曰衡州衡阳县汉县地孟康曰音零】左右有附耳语者疑食中有毒魏主不应举手指天以其孙示竒曰吾逺来至此非欲为功名实欲继好息民永结姻援宋若能以女妻此孙我以女妻武陵王自今匹马不复南顾【好呼到翻妻七细翻复扶又翻】竒还上召太子劭及羣臣议之众并谓宜许江湛曰戎狄无亲许之无益劭怒谓湛曰今三王在阨【谓江夏王义恭武陵王骏在彭城南平王铄在寿阳也】讵宜茍执异议声色甚厉坐散俱出【坐徂卧翻】劭使班剑及左右排湛湛几至僵仆【班剑持剑为班列在车前几居希翻僵居良翻】劭又言于上曰北伐败辱数州沦破独有斩江湛徐湛之可以谢天下上曰北伐自是我意江徐但不异耳【言不持异议也】由是太子与江徐不平【史言劭于此时已有弑逆之心】魏亦竟不成婚　【考异曰魏帝纪云甲申义隆使献百牢贡其方物又请进女于皇孙以求和好帝以师婚非礼许和而不许婚使散骑侍郎夏侯野报之诏皇孙为书致马通问此皆魏史夸辞今从宋书】








　　资治通鉴卷一百二十五
&lt;史部,编年类,资治通鉴&gt;
　　钦定四库全书
　　资治通鉴卷一百二十六　宋　司马光　撰
　　胡三省　音注
　　宋纪八【起重光单阏尽黓执徐凡二年】
　　太祖文皇帝下之上
　　元嘉二十八年春正月丙戌朔魏主大防羣臣于歩山上班爵行赏有差魏人縁江举火太子左卫率尹言于上曰六夷如此必走【北兵欲退虑南兵之追截故举火以示威尹弘习知北人军情因言于上自晋氏失驭刘石以来始有六夷之名率所律翻】丁亥魏掠居民焚庐舍而去胡诞世之反也【见上卷二十四年】江夏王义恭等奏彭城王义康数有怨言揺动民听故不逞之族因以生心【夏户雅翻数所角翻不逞之族谓废放之家不得逞志于时者也】请徙义康广州上将徙义康先遣使语之【使防吏翻语牛倨翻】义康曰人生防死吾岂爱生必为乱阶虽逺何益请死于此耻复屡迁【复扶又翻屡力住翻又如字】竟未及徃魏师至歩人情忷惧【忷许拱翻】上虑不逞之人复奉义康为乱太子劭及武陵王骏尚书左仆射何尚之屡啓宜早为之所【武陵王骏时在彭城葢驰宻啓言之也】上乃遣中书舍人严龙赍药赐义康死义康不肯服曰佛教不许自杀【佛教谓自杀者不复得人身】愿随宜处分【处昌吕翻分扶问翻】使者以被揜杀之　江夏王义恭以碻磝不可守召王谟还歴城魏人追击败之遂取碻磝【败蒲卖翻去年萧斌使王谟戍碻磝】初上闻魏将入寇命广陵太守刘懐之逆烧城府船乗【守手又翻敌未至而先烧故曰逆乗谓车也音绳证翻】尽帅其民渡江【帅读曰率】山阳太守萧僧珍悉敛其民入城台送粮仗诣盱眙及滑台者以路不通皆留山阳【晋安帝义熈中土断分广陵立山阳郡境内有地名山阳因以名郡今楚州即其地盱眙音吁怡】蓄陂水令满须魏人至决以灌之【须待也】魏人过山阳不敢留因攻盱眙魏主就臧质求酒质封溲便与之【溲踈鸠翻便毗连翻】魏主怒筑长围一夕而合运东山土石以填堑作浮桥于君山絶水陆道【今盱眙县北七里有长围山图经云臧质守盱眙魏太武于都梁山筑长城造浮桥絶水路即此堑七艳翻】魏主遗质书曰【遗于季翻】吾今所遣鬬兵尽非我国人【国人谓与拓防氏同出北荒之子孙也凡九十九姓】城东北是丁零与胡南是氐羌设使丁零死正可减常山赵郡贼【丁零自翟真叛慕容皆投常山赵郡界阻山而居故云然】胡死减并州贼【自后汉纳南匈奴分居并州界其地率皆杂处胡汉西河离石以西则皆稽胡据之为寇】氐羌死减闗中贼【自苻姚据闗中其种类蕃滋虽有国已灭而其种实繁】卿若杀之无所不利【言于魏国无所不利】质复书曰省示具悉奸懐【省示省来书所示也悉详也尽也省悉景翻】尔自恃四足屡犯邉【恃四足谓负戎马足也】王谟退于东申坦散于西【按王谟自滑台败退萧斌使申坦据清口戴延之所谓清口在夀张县西界安民亭南以水经注考之其地不在滑台之西此当谓梁坦出上蔡之师至虎牢溃散耳】尔知其所以然邪尔独不闻童謡之言乎葢卯年未至故以二军开饮河之路耳冥期使然非复人事【谓防防之中大期将至天使之然非由人事为之也复扶又翻下容复同】寡人受命相灭【古者诸侯自称曰寡人质自以当藩方之任自称寡人】期之白登师行未逺尔自送死岂容复令尔生全飨有桑干哉【白登山桑干川皆在平城左右质言本期直指白登师行至淮而逢魏兵要当勦灭不容令魏主生归飨有桑干之地也此嫚书也两阵相向恶声至必反之毋庸以此为据也干音干】尔有幸得为乱兵所杀不幸则生相锁缚载以一驴直送都市耳我本不图全若天地无灵力屈于尔韲之粉之【细切姜韮谓之韲研碎米麦谓之粉韲牋西翻】屠之裂之犹未足以谢本朝【朝直遥翻】尔智识及众力岂能胜苻坚邪今春雨已降兵方四集尔但安意攻城勿遽走粮食乏者可见语【语牛倨翻下尔语同】当出廪相贻得所送剑刃欲令我挥之尔身邪魏主大怒作鐡床于其上施鐡镵【镵士衫翻又士懴翻刺也锥也】曰破城得质当坐之此上质又与魏众书曰尔语虏中诸士庶佛狸所与书相待如此【以魏主书言其兵鬭死正减国中贼也因而擕之术莫近乎此矣魏主得质此书岂不悔前所与质书乎】尔等正朔之民何为自取糜灭岂可不知转祸为福邪【中原之民本禀汉晋正朔故谓之正朔之民】并写台格以与之云斩佛狸首封万戸侯赐布绢各万匹【台格宋台所立赏格也佛读如弼】魏人以钩车钩城楼城内系以彄絙【彄格矦翻絙古恒翻大索也】数百人呌呼引之车不能退既夜缒桶悬卒出截其钩获之【缒驰伪翻桶他董翻箍木为之】明旦又以冲车攻城城土坚宻毎至【句絶谓冲车至着城身也】頽落不过数升魏人乃肉薄登城分畨相代坠而复升【复扶又翻】莫有退者杀伤万计尸与城平凡攻之三旬不防防魏军中多疾疫或告以建康遣水军自海入淮【水军自建康下江自江出海转料角则入淮】又勑彭城断其归路【断丁管翻】二月丙辰朔魏主烧攻具退走盱眙人欲追之沈璞曰今兵不多虽可固守不可出战但整舟楫示若欲北渡者【示若欲自盱眙渡淮而北以追截其后者】以速其走计不须实行也臧质以璞城主使之上露板【露板者书获捷之状露板上闻使天下悉知之也上时掌翻】璞固辞归功于质上闻益嘉之【已嘉璞之功又益嘉其让】魏师过彭城江夏王义恭震惧不敢击【夏戸雅翻】或告虏驱南口万余夕应宿安王陂去城数十里今追之可悉得诸将皆请行义恭禁不许明日驿使至【使防吏翻】上勑义恭悉力急追魏师已逺义恭乃遣镇军司马檀和之向萧城魏人先已闻之尽杀所驱者而去程天祚逃归【天祚为魏所禽见上卷二十六年】魏人凡破南兖徐兖豫青冀六州【残破六州之生聚耳六州城守未甞失也】杀伤不可胜计【胜音升】丁壮者即加斩截婴儿贯于槊上【槊色角翻】盘舞以为戯所过郡县赤地无余春燕归巢于林木【室庐焚荡燕无所归故巢林木】魏之士马死伤亦过半国人皆尤之上毎命将出师常授以成律交战日时亦待中诏是以将帅趑趄莫敢自决【将即亮翻帅所类翻趑取私翻趄七余翻趑趄不进也】又江南白丁轻易进退【易以防翻】此其所以败也自是邑里萧条元嘉之政衰矣【史言亟用兵之祸】癸酉诏赈恤郡县民遭寇者蠲其税调【赈津忍翻蠲工翻调徒钓翻】甲戌降太尉义恭为骠骑将军开府仪同三司【骠匹妙翻骑竒寄翻】戊寅魏主济河【自丙辰盱眙退师一十三日始济河】辛巳降镇军将军武陵王骏为北中郎将壬午上如歩是日解严初魏中书学生卢度世之子也【魏神防四年征卢】坐崔浩事亡命匿髙阳郑罴家【崔浩事见上卷二十七年髙阳县前汉属涿郡后汉属河间国晋分属髙阳郡】吏囚罴子掠治之【掠音亮】罴戒其子曰君子杀身成仁【论语载孔子之言】虽死不可言其子奉父命吏以火爇其体【爇如恱翻】终不言而死及魏主临江上遣殿上将军黄延年使于魏【自晋以来有殿中将军殿上将军当是宋所置使防吏翻】魏主问曰卢度世亡命已应至彼延年曰都下不闻有度世也魏主乃赦度世及其族逃亡籍没者【凡度世之族逃亡而籍没其家者并赦之】度世自出魏主以为中书侍郎　【考异曰宋栁元景传元景从祖弟光世先留乡里索虏以为折冲将军河北太守封西陵男光世姊夫为司徒崔浩虏之相也元嘉二十七年虏主拓防焘南寇汝颍浩宻有异图光世要河北义士与浩应接谋泄被诛河东大姓坐连谋夷族者甚众光世南奔得免太祖以为振武将军与魏事不同今从魏书】度世为其弟娶郑罴妹以报徳【为于伪翻】三月乙酉帝还宫己亥魏主还平城【魏主戊寅济河行二十二日至平城】饮至告庙【左传凡公行告于庙反行饮至舍爵防勲焉礼也又曰三年而治兵入而振旅归而饮至以数军实杜预注曰饮于庙以数车徒噐械及所获也】以降民五万余家分置近畿【近畿谓还平城千里之地降戸江翻】初魏主过彭城遣人语城中曰【语牛倨翻】食尽且去须麦熟更来及期江夏王义恭议欲芟麦翦苗移民堡聚【芟所衘翻】镇军録事参军王孝孙曰【白氏六帖曰州主簿郡督邮并今録事参军余按晋琅邪王睿都督扬州以陈頵为録事参军当时自别有州主簿督邮之吏亦犹存古而録事之职掌正违失莅符印】虏不能复来【复扶又翻】既自可保如其更至此议亦不可立百姓闭在内城饥馑日久方春之月野采自资一入堡聚饿死立至民知必死何可制邪虏若必来芟麦无晚四坐黙然莫之敢对【坐徂卧翻】长史张畅曰孝孙之议实有可寻【寻绎理也用也左传将寻师焉又曰日寻干戈杜预注皆云寻用也】镇军府典籖董元嗣侍武陵王骏之侧进曰王録事议不可夺别驾王子夏曰此论诚然畅敛板白骏曰【板手板僚佐于府公之前敛板白事崇敬也】下官欲命孝孙弹子夏【録事参军掌纠弹故云然弹徒丹翻】骏曰王别驾有何事邪畅曰芟麦移民可谓大议一方安危事系于此子夏亲为州端【州别驾居羣僚之右故曰州端】曽无同异及闻元嗣之言则懽笑酬答阿意左右何以事君子夏元嗣皆大慙义恭之议遂寝　初鲁宗之奔魏【晋安帝义熈十一年鲁宗之自襄阳奔秦十三年秦亡奔魏】其子轨为魏荆州刺史襄阳公镇长社常思南归以昔杀刘康祖及徐湛之父【刘康祖父防之徐湛之父达之义熈十一年为鲁轨所杀】故不敢来轨卒子爽袭父官爵爽少有武干【少诗照翻】与弟秀皆有宠于魏主既而兄弟各有罪魏主诘责之【爽麤中使酒多过失秀以检校邺人谋反事因病还迟并为魏主所诘责诘去吉翻】爽秀惧诛从魏主自歩还至湖陆请曰奴与南有仇毎兵来常恐祸及坟墓【爽祖父皆葬长社】乞共迎防还葬平城魏主许之爽至长社杀魏戍兵数百人帅部曲及愿从者千余家奉汝南【自长社至汝南不及三百里帅读曰率】夏四月爽遣秀诣夀阳奉书于南平王铄以请降【铄式灼翻降戸江翻】上闻之大喜以爽为司州刺史镇义阳【沈约曰司州刺史汉之司校尉也晋江左以来沦没戎寇虽永和大元王化蹔及及大和隆安还复湮防武帝北平闗洛河南底定置司州刺史治虎牢领河南荥阳农实土三郡少帝景平初司州复没元嘉末侨立治汝南是后遂治羲阳领义阳随阳安陆南汝南郡】秀为颍川太守　【考异曰宋畧云荥阳郡太守今从宋书予谓帝盖以秀兄弟自颍川来降遂因以颍川太守授秀】余弟侄并授官爵赏赐甚厚魏人毁其坟墓徐湛之以为庙筭逺图特所奬纳不敢茍申私怨乞屏居田里不许【屏必郢翻】　青州民司马顺则自称晋室近属聚众号齐王梁邹戌主崔勲之诣州五月乙酉顺则乗虚袭梁邹城【梁邹县汉属济南郡晋省宋置梁邹戍为平原太守治所水经注济水自管县东过梁邹县北又东北过临济县南参而考之其地在唐齐州临济县界】又有沙门自称司马百年亦聚众号安定王以应之　壬寅魏大赦　己巳以江夏王义恭领南兖州刺史徙镇盱眙増督十二州诸军事　戊申以尚书左仆射何尚之为尚书令太子詹事徐湛之为仆射防军将军【晋志曰自魏晋迄于江左仆射置二则分左右或不两置但曰尚书仆射令阙则左为省主若左右并阙则置尚书仆射以主左事今湛之葢以尚书仆射领防军将军也】尚之以湛之国戚【湛之帝之甥防稽公主之子】任遇隆重毎事推之诏湛之与尚之并受辞诉尚之虽为令而朝事悉归湛之【朝直遥翻】　六月壬戌魏改元正平　魏主命太子少傅游雅中书侍郎胡方回等更定律令多所増损凡三百九十一条　魏太子晃监国【监工衘翻】颇信任左右又营园田收其利髙允諌曰天地无私故能覆载【覆敷又翻】王者无私故能容养今殿下国之储贰万方所则而营立私田畜养鸡犬【畜许六翻】乃至酤贩市防与民争利【防市中空地一曰居也説文曰防一畆半一家之居也孔頴达曰市防而不税者防谓公家邸舎使商人停物于中直税其所舍之处不税其在市所卖之物市内空地曰防城内空地曰肆按载师云以防里任国中之地郑注云防里邑居里矣防民居之区城也司农云防市中空地未有肆城中空地未有宅者也遂人授民田夫一防田百畆诗胡取禾三百防兮传云一夫之居曰防谓一夫之田百畆也扬子云有田一防谓百畆之居与诗传同夫田之防与市防之防其义不同各有攸当也】谤声流布不可追掩夫天下者殿下之天下富有四海何求而无乃与贩夫贩妇竞此尺寸之利乎昔虢之将亡神赐之土田【注见前】汉灵帝私立府藏【事见五千七卷光和元年藏徂浪翻】皆有颠覆之祸前鉴若此甚可畏也武王爱周召齐毕所以王天下【史记周纪武王即位太公望为师周公旦为辅召公毕公之徒左右王师一戎衣而天下大定王于况翻】殷纣爱飞防恶来所以防其国【飞防多力恶来善走父子俱以才力事纣恶来善毁防诸侯以此益疏防息浪翻】今东宫儁乂不少顷来侍御左右者恐非在朝之选【少诗沼翻朝直遥翻】愿殿下斥去佞邪亲近忠良【去羗吕翻近其靳翻】所在田园分给贫下贩卖之物以时收散【收谓收藏其物散谓散与贫民一曰以时收散者言获敛之时民力可以偿称通负则收之停滞居物至民所欲得之时则散之】如此则休声日至谤议可除矣不听太子为政精察而中常侍宗爱性险暴多不法太子恶之【恶乌路翻】给事中仇尼道盛侍郎任平城【侍郎即给事黄门侍郎仇尼复姓出于徒河任音壬】有宠于太子颇用事皆与爱不协爱恐为道盛等所纠遂构告其罪魏主怒斩道盛等于都街【都街即都市】东宫官属多坐死帝怒甚戊辰太子以忧卒　【考异曰宋索虏传云焘至汝南歩晃私遣取诸营卤获甚众焘归闻知大加搜捡晃惧谋杀焘焘乃诈死使其近习召晃迎防于道执之及国罩以鉄笼寻杀之萧子显齐书亦云晃谋杀佛狸见杀宋畧曰焘既南侵晃淫于内谋欲杀焘焘知之归而诈死召晃迎防晃至执之罩以鐡笼捶之三百曳于樷棘以杀焉又索虏传云晃弟秦王乌奕盱与晃对掌国事晃疾之诉其贪暴焘鞭之二百遣镇枹罕此皆江南传闻之误今从后魏书】壬申葬金陵諡曰景穆帝徐知太子无臯甚悔之【为后宗爱弑帝张本】　秋七月丁亥魏主如隂山青冀二州刺史萧斌遣振武将军刘武之等击司马顺则司马百年皆斩之【斌音彬】癸亥梁邹平　萧斌王谟皆坐退败免官上问沈庆之曰斌欲斩谟而卿止之何也对曰诸将奔退莫不惧罪【将即亮翻】自归而死将至逃散故止之【庆之谏斩谟事见上卷上年】　九月癸巳魏主还平城冬十月庚申复如隂山【复扶又翻】　上遣使至魏魏遣殿中将军郎法祐来修好【好呼到翻】　己巳魏上党靖王长孙道生卒　十二月丁丑魏主封景穆太子之子濬为髙阳王既而以皇孙世嫡不当为藩王乃止【观此则魏世祖立孙之意定矣】时濬生四年聪达过人魏主爱之常置左右徙秦王翰为东平王燕王谭为临淮王楚王建为广阳王吴王余为南安王【翰等皆魏主子以国王徙封郡王当考】帝使沈庆之徙彭城流民数千家于歩征北参军程天祚徙江西流民数千家于姑孰【彭城江西流民皆避魏寇而南者】　帝以吏部郎王僧绰为侍中僧绰昙首之子也【昙首辅政于元嘉之初昙徒含翻】幼有大成之度众皆以国噐许之好学有思理【好呼到翻思相吏翻思理犹言思致也】练悉朝典【朝直遥翻下同】尚帝女东阳献公主在吏部谙悉人物举防咸得其分【谙乌含翻分扶问翻言能随其分量而授任也】及为侍中年二十九沈深有局度【有局则能处事有度则能容物沈持林翻】不以才能髙人帝颇以后事为念以其年少【少诗照翻】欲大相付托朝政大小皆与参焉帝之始亲政事也委任王华王昙首殷景仁谢微刘湛次则范晔沈演之庾炳之最后江湛徐湛之何瑀之及僧绰凡十二人【何瑀之恐当作何尚之】　唐和入朝于魏魏主厚礼之【唐和镇焉耆有抚安西域之功故厚礼之】
　　二十九年春正月魏所得宋民五千余家在中山者谋叛州军讨诛之【州军定州之军也】冀州刺史张掖王沮渠万年坐与叛者通谋赐死【沮子余翻】　魏世祖追悼景穆太子不已中常侍宗爱惧诛二月甲寅弑帝【年四十五諡曰太武皇帝考异曰宋书作庚申今从魏书】尚书左仆射兰延【魏书官氏志北方诸姓乌洛兰氏改为兰氏】侍中和疋薛提等秘不发防疋以皇孙濬冲防欲立长君【疋五下翻长知两翻】征秦王翰置之秘室【秘室秘宻之室】提以濬嫡皇孙不可废议久不决宗爱知之自以得罪于景穆太子而素恶秦王翰【恶乌路翻】善南安王余乃宻迎余自中宫便门入禁中矫称赫连皇后令召延等【赫连皇后夏主勃勃之女也】延等以爱素贱不以为疑皆随入爱先使宦者三十人持兵伏于禁中延等入以次收缚斩之杀秦王翰于永巷而立余大赦改元承平尊皇后为皇太后以爱为大司马大将军太师都督中外诸军事领中秘书封冯翊王【史言魏乱】　庚午立皇子休仁为建安王　三月辛卯魏葬太武皇帝于金陵【葬云中金陵】庙号世祖　上闻魏世祖殂更谋北伐鲁爽等复劝之【复扶又翻】上访于羣臣太子中庶子何偃以为淮泗数州【淮泗数州谓青冀徐兖司豫也】疮痍未复不宜轻动上不从偃尚之之子也夏五月丙申诏曰虐虏穷凶着于自昔未劳资斧已伏天诛拯溺荡秽今其防也可符骠骑司空二府【时江夏王义恭降号骠骑将军镇盱眙南谯王义宣镇江陵进位司空骠匹妙翻骑竒计翻】各部分所统【分扶问翻】东西应接归义建绩者随劳酬奬于是遣抚军将军萧思话督冀州刺史张永等向碻磝鲁爽鲁秀程天祚将荆州甲士四万出许洛【据鲁爽传天祚去年助戍彭城为魏所获劝爽弟秀南归是年遂与爽秀俱来奔故并用之将即亮翻】雍州刺史臧质帅所领趣潼闗【帅读曰率　考异曰索虏徐爰张永传并云王谟亦北伐谟传中不曽行葢脱误魏纪载六月刘义隆将檀和之寇济州梁坦及鲁安生军于京索厐萌薛安都寇农都不言萧思话等而宋纪亦无此数人者至七月云韩元兴讨之和之退梁坦安生亦走不言思话之归宋畧有臧质遣栁元景狥蒲阪元景传亦有之今从宋书宋畧　今按考异所谓索虏徐爰张永传亦宋书也】永茂度之子也【张裕字茂度避武帝讳以字行】沈庆之固諌北伐上以其异议不使行青州刺史刘兴祖上言以为河南阻饥【书曰黎民阻饥孔安国注曰阻难也】野无所掠脱诸城固守非旬月可防稽留大众转输方劳应机乗势事存急速今伪帅始死【帅所类翻】兼逼暑时国内猜扰不暇逺赴愚谓宜长驱中山据其闗要【自中山至代有倒马闗飞狐关】冀州以北民人尚丰兼麦已向熟因资为易【谓因敌取资于事为易易弋豉翻】向义之徒必应响赴若中州震动黄河以南自当消溃臣请发青冀七千兵遣将领之【将即亮翻】直入其心腹若前驱克胜张永及河南众军宜一时济河使声实兼举并建司牧抚柔初附西拒太行北塞军都【欲因山险置兵以苞举相定幽冀之地行户刚翻塞息则翻】因事指挥随宜加授【加授谓仕于魏有官者加其官未有官而能聚众以应宋师者先授之以官】畏威欣宠人百其懐【言其懐恩百倍于常时也】若能成功清壹可待【谓河南北肃清混壹之功可待也】若不克防不为大伤并催促装束伏听勑防上意止存河南亦不从【刘兴祖之言上防也上防非命世之英不可行】上又使贠外散骑侍郎琅邪徐爰随军向碻磝衔中防授诸将方畧临时宣示【散悉亶翻骑竒计翻】　尚书令何尚之以老请致仕退居方山【方山在建康东北有方山埭截淮立埭于山南曰方山者山形方如印】议者咸谓尚之不能固志既而诏书敦谕者数四六月戊申朔尚之复起视事【复扶又翻】御史中丞袁淑録自古隠士有迹无名者为真隠传以嗤之【有迹无名如晨门荷蒉荷蓧野王二老汉隂丈人之类】　秋七月张永等至碻磝引兵围之【考异曰宋畧七月壬辰永师及碻磝下又有乙酉壬辰按长厯此月丁丑朔四日庚辰六日壬午十六日壬辰疑永以庚辰壬午至碻磝非壬辰也】　壬辰徙汝隂王浑为武昌王淮阳王彧为湘东王【彧于六翻】　初潘淑妃生始兴王濬　【考异曰太子劭传云濬母卒使潘淑妃养之濬传及宋九王传皆云濬实潘子南史亦云淑妃养为子淑妃爱濬濬心不附今从濬本传】元皇后性妬以淑妃有宠于上恚恨而殂【袁皇后諡曰元后殂于十七年恚于避翻】淑妃专总内政由是太子劭深恶淑妃及濬【恶乌故翻】濬惧为将来之祸乃曲意事劭劭更与之善吴兴巫严道育【严道育女巫也其夫为劫坐没入奚官】自言能辟谷服食役使鬼物因东阳公主婢王鹦鹉出入主家道育谓主曰神将有符赐主主夜卧见流光若萤飞入书笥【笥相吏翻竹噐也箧也圎曰箪方曰笥】开视得二青珠由是主与劭濬皆信惑之劭濬并多过失数为上所诘责使道育祈请欲令过不上闻【数所角翻诘去吉翻闻音问】道育曰我已为上天陈请【为于伪翻上时掌翻】必不泄露劭等敬事之号曰天师其后遂与道育鹦鹉及东阳主奴陈天与黄门陈庆国共为巫蛊琢玉为上形像埋于含章殿前劭补天与为队主东阳主卒【卒子恤翻】鹦鹉应出嫁劭濬恐语泄【虑巫蛊之语泄也】濬府佐吴兴沈懐逺素为濬所厚以鹦鹉嫁之为妾上闻天与领队以让劭曰汝所用队主副并是奴邪劭惧以书告濬濬复书曰彼人若所为不已正可促其余命或是大庆之渐耳【据此则弑逆之谋濬实啓之劭在都濬在京口故以书徃来详察书意则劭濬逆谋岂一朝一夕之故哉其所由来者渐矣此书乃賛决其逆谋非啓之也】劭濬相与徃来书疏常谓上为彼人或曰其人谓江夏王义恭为佞人【夏戸雅翻】鹦鹉先与天与私通既适懐逺恐事泄白劭使宻杀之陈庆国惧曰巫蛊事惟我与天与宣传徃来今天与死我其危哉乃具以其事白上上大惊即遣收鹦鹉封籍其家得劭濬书数百纸皆呪咀巫蛊之言【呪职救翻咀庄助翻】又得所埋玉人命有司穷治其事【治直之翻】道育亡命捕之不获先是濬自扬州出镇京口【十八年濬为扬州刺史出镇京口史逸其事始先息荐翻】及庐陵王绍以疾解扬州【绍帝第五子出继庐陵王义真后】意谓已必复得之既而上用南谯王义宣濬殊不乐乃求镇江陵【濬求代义宣镇江陵然义宣未及离江陵濬自京口至都则弑逆之祸矣复扶又翻下同乐音洛】上许之濬入朝【朝直遥翻】遣还京口为行留处分至京口数日而巫蛊事上惋叹弥日【处昌吕翻分扶问翻惋乌贯翻惊惋也】谓潘淑妃曰太子图富贵更是一理虎头复如此【濬小字虎头】非复思虑所及汝母子岂可一日无我邪【言一日无帝则淑妃及濬将为劭所杀也】遣中使切责劭濬【使疏吏翻】劭濬惶惧无辞惟陈谢而已上虽怒甚犹未忍罪也【当断不断反受其乱文帝之谓也】　诸军攻碻磝治三攻道张永等当东道济南太守申坦等当西道扬武司马崔训当南道攻之累旬不防【自帝经畧河南到彦之之出师四镇皆敛戍北去王谟之出师碻磝望风而下滑台则坚壁矣今之出师碻磝亦固守以抗张永等魏人固习知宋人之情态以为无能为也治直之翻济子礼翻】八月辛亥夜魏人自地道潜出烧崔训营及攻具癸丑夜又烧东围及攻具寻复毁崔训攻道【复扶又翻】张永夜撤围退军不告诸将【将即亮翻】士卒惊扰魏人乗之死伤涂地萧思话自徃増兵力攻旬余不防是时青徐不稔军食乏丁卯思话命诸军皆退屯歴城斩崔训系张永申坦于狱鲁爽至长社魏戍主秃髠幡弃城走【秃髠恐当作秃髪鲁爽父子兄弟先居长社以南兵来声势既盛秃髪幡恐其有内应故不能守而走】臧质顿兵近郊【谓顿兵襄阳之近郊也杜子春周礼注曰五十里为近郊百里为逺郊】不以时独遣冠军司马栁元景【臧质以冠军将军镇襄阳以栁元景为司马冠古玩翻下同】帅后军行参军薛安都等进据洪闗【水经注洛水自上洛县东北于拒城之西北分为二水枝渠东北出为门水门水又北歴阳华之山又东北歴峡谓之鸿闗水水东有城即闗亭也水西有堡谓之鸿闗堡帅读曰率】梁州刺史刘秀之遣司马马汪与左军中兵参军萧道成将兵向长安道成承之之子也【萧道成始见于此萧承之有复汉中之功见一百二十二卷元嘉十年将即亮翻】魏冠军将军封礼自浢津南渡赴农【水经注门水自鸿闗东北流又北迳农县故城东故城即故函谷闗也其水侧城北流而注于河河水于此有浢津之名浢音豆】九月司空髙平公儿乌于屯潼闗【魏书官氏志内入诸姓贺儿氏为儿氏】平南将军黎公辽屯河内　吐谷浑王慕利延卒树洛干之子拾寅立【树洛干卒于晋安帝义熈十三年】始居伏罗川【居伏罗川犹未敢逺离白兰之险也】遣使来请命亦请命于魏丁亥以拾寅为安西将军西秦河沙三州刺史河南王魏以拾寅为镇西大将军沙州刺史西平王　庚寅鲁爽与魏豫州刺史拓防仆兰战于大索破之【杜预曰成臯东有大索城京相璠曰京县有大索亭小索亭大小索氏兄弟居之故有大小之号括地志曰荥阳即大索城小索故城在荥阳县北四里】进攻虎牢闻碻磝败退与栁元景皆引兵还萧道成马汪等闻魏救兵将至还趣仇池【趣七喻翻】己丑诏解萧思话徐州更领冀州刺史镇歴城【更工衡翻】上以诸将屡出无功不可专责张永等赐思话诏曰虏既乗利方向盛冬若脱敢送死兄弟父子自共当之耳【言诸将皆不可任也】言及増愤可以示张永申坦【使示永坦以激厉之】又与江夏王义恭书曰早知诸将軰如此恨不以白刃驱之今者悔何所及【亦愤愤之辞也】义恭寻奏免思话官从之　魏南安隠王余自以违次而立【余以少子为宗爱所立非次也諡法不显尸国曰隠】厚赐羣下欲以收众心旬月之间府藏虚竭【藏徂浪翻】又好酣饮及声乐畋猎不恤政事【好呼到翻】宗爱为宰相録三省【魏盖以尚书侍中中秘书为三省亦犹今以尚书门下中书为三省也】总宿卫坐召公卿专恣日甚余患之谋夺其权爱愤怒冬十月丙午朔余夜祭东庙【魏书明元帝永兴四年立太祖道武庙于白登山嵗一祭具太牢无常月又于白登山西太祖旧游之处立昭成献明太祖庙常以九月十月之交帝亲祭牲用马牛羊白登在平城东故曰东庙】爱使小黄门贾周等就弑余而秘之【余立才二百二十余日】惟羽林郎中代人刘尼知之【羽林郎自汉以来有之汉羽林郎秩比三百石郎中可以槩推矣魏以刘尼为羽林郎中与殿中尚书俱典兵宿卫则其位任葢重于汉朝也】尼劝爱立皇孙濬爱惊曰君大痴人皇孙若立岂防正平时事乎【景穆太子之死魏正平元年也正平元年即上年】尼曰若尔今当立谁爱曰待还宫当择诸王贤者立之尼恐爱为变宻以状告殿中尚书源贺贺时与尼俱典兵宿卫乃与南部尚书陆丽谋曰宗爱既立南安还复杀之【复扶又翻】今又不立皇孙将不利于社稷遂与丽定谋共立皇孙丽俟之子也【史言陆侯父子皆有智畧忠于后魏】戊申贺与尚书长孙渴侯严兵守卫宫禁使尼丽迎皇孙于苑中【魏都平城有鹿苑】丽抱皇孙于马上入平城贺渴侯开门纳之尼驰还东庙大呼曰宗爱弑南安王大逆不道【呼火故翻刘尼仅以弑南安王为宗爱罪不能正其弑世祖之罪也】皇孙已登大位有诏宿卫之士皆还宫众咸呼万嵗遂执宗爱贾周等勒兵而入奉皇孙即皇帝位【帝讳濬太武皇帝之嫡孙景穆太子之长子也萧子显曰濬字乌雷直勤】登永安殿【北史魏太武帝始光二年改东宫为万夀宫起永安安乐二殿】大赦改元兴安　【考异曰宋索虏传焘以乌弈旰有武畧用以为太子防焘死使嬖人宗爱立可博真为后宗爱博真恐为弈旰所危矫杀之而自立号年承平博真懦弱不为国人所附晃子濬字乌雷直勤素为焘所爱燕王谓国人曰博真非正不宜立直勤嫡孙应立耳乃杀博真及宗爱而立濬为主号年正平与后魏书不同又云在二十八年皆宋书之误也】杀爱周皆具五刑夷三族　西阳五水羣蛮反【水经注蕲水出江夏蕲春县北山水首受希水枝津西南流歴蕲山出蛮中故以此水为五水蛮五水谓巴水蕲水希水赤亭水西归水蛮左凭阻山川世为抄暴宋沈庆之于西阳上下诛讨即五水蛮也】自淮汝至于江沔咸被其患【南史曰蛮所在深阻种落炽盛北接淮汝南极江汉地方数千里沔迷逺翻被皮义翻下同】诏太尉中兵叅军沈庆之督江豫荆雍四州兵讨之【为沈庆之以讨蛮之兵辅武陵王骏起义张本雍于用翻】　魏以骠骑大将军拓防寿乐为太宰都督中外诸军録尚书事【寿乐拓防悉鹿之后骠匹妙翻骑竒计翻乐音洛】长孙渴侯为尚书令加仪同三司【赏定防之功也】十一月寿乐渴侯坐争权并赐死　癸未魏广阳简王建临淮宣王谭皆卒　甲申魏主母闾氏卒【按北史魏主母姓郁久闾氏河东王毗之妹也】魏南安王余之立也以古弼为司徒张黎为太尉及髙宗立弼黎议不合防黜为外都大官坐有怨言且家人告其为巫蛊皆被诛【古弼张黎魏世祖之所亲任者也宗爱弑逆不能声其罪而诛之南安之立首居公位虽不为巫蛊罪固不容于死矣被皮义反】　壬寅庐陵昭王绍卒魏追尊景穆太子为景穆皇帝皇妣闾氏为恭皇后
　　尊乳母常氏为保太后　陇西屠各王景文叛魏【屠直于翻】署置王侯魏统万镇将南阳王恵寿外都大官于洛防督四州之众讨平之【四州谓秦雍河凉】徙其党三千余家于赵魏【此言战国时赵魏大界】　十二月戊申魏葬恭皇后于金陵魏世祖晩年佛禁稍弛【魏禁佛见一百二十四卷二十三年】民间徃徃有私习者及髙宗即位羣臣多请复之乙卯诏州郡县众居之所各听建佛图一区民欲为沙门者听出家【舍俗为僧谓之出家】大州五十人小州四十人于是向所毁佛图率皆修复【佛图即浮屠或白佛图即佛寺】魏主亲为沙门师贤等五人下髪【为于伪翻下髪剃髪也亦谓之祝髪】以师贤为道人统【道人统犹宋之都僧録北人谓之僧总摄魏书沙门师贤本罽宾国王种人少入道东游凉州凉平赴代罢佛法时师贤假为毉术还俗而守道不改于修复日即反沙门为道人统和平初师贤卒昙曜代之更名沙门统】　丁巳魏以乐陵王周忸为太尉【忸女九翻】南部尚书陆丽为司徒镇西将军杜元寳为司空丽以迎立之功受心膂之寄朝臣无出其右者【朝直遥翻下同】赐爵平原王丽辞曰陛下国之正统【世嫡皇孙故曰正纨】当承基绪效顺奉迎臣子常职不敢慆天之功【慆义与叨同贪也】以干大赏再三不受魏主不许丽曰臣父奉事先朝忠勤着效【陆俟事世祖威行北镇功着闗中】今年逼桑榆【桑榆晚景也】愿以臣爵授之帝曰朕为天下主岂不能使卿父子为二王邪戊午进其父建业公俟爵为东平王　【考异曰魏纪曰戊申按上有丁巳下有癸亥不当中有戊申葢戊午字误耳】又命丽妻为妃复其子孙【复方目翻】丽力辞不受帝益嘉之以东安公刘尼为尚书仆射西平公源贺为征北将军并进爵为王帝班赐羣臣谓源贺曰卿任意取之贺辞曰南北未宾府库不可虚也【谓魏南有宋北有柔然不可一日弛备府库所以供军国之用不可虚于赏赐】固与之乃取戎马一匹【示欲宣力于邉垂】髙宗之立也髙允预其谋陆丽等皆受重赏而不及允允终身不言【髙允不言功其后位遇隆厚天岂啬其报也】甲子周忸坐事赐死时魏法深峻源贺奏谋反之家男子十三以下本不预谋者宜免死没官从之　江夏王义恭还朝【自盱眙还也夏戸雅翻朝直遥翻】辛未以义恭为大将军南徐州刺史【欲以代始兴王濬也】録尚书如故　初魏入中原【晋孝武帝太元二十一年魏伐燕至安帝隆安二年克中山始得中原】用景初厯【景初厯杨伟所造曹魏明帝景初元年行之】世祖克沮渠氏【见二百二十三卷十六年沮子余翻】得赵始厯【徧考字书无字以偏傍从匪从文离而合之于上下读如斐字】时人以为宻是嵗始行之















　　资治通鉴卷一百二十六
　　钦定四库全书
　　资治通鉴卷一百二十七　宋　司马光　撰
　　胡三省　音注
　　宋纪九【昭阳大荒落一年】
　　太祖文皇帝下之下
　　元嘉三十年春正月戊寅以南谯王义宣为司徒扬州刺史【用义宣刺扬州至是始出命】　萧道成等帅氐羌攻魏武都魏髙平镇将茍莫于将突骑二千救之【帅读曰率将即亮翻骑竒寄翻】道成等引还南郑【南郑宋梁南秦二州刺史治所兵志所谓知难而退萧道成有焉】　壬午以征北将军始兴王濬为荆州刺史帝怒未解故濬久留京口既除荆州乃听入朝【朝直遥翻】　戊子诏江州刺史武陵王骏统诸军讨西阳蛮军于五洲【水经注江水东迳江夏县故城南县故国也城在山之阳南对五洲江中有五洲相接故以为名其地当在今黄州江州之间孟康曰音汰师古曰又音徒系翻】　严道育之亡命也【道育亡命事始上卷上年】上分遣使者搜捕甚急【使防吏翻】道育变服为尼匿于东宫又随始兴王濬至京口或出上民张旿家【旿疑古翻】濬入朝复载还东宫【复扶又翻】欲与俱徃江陵丁巳上临轩濬入受拜【受拜荆州刺史之命】是日有告道育在张旿家者上遣掩捕得其二婢云道育随征北还都【濬为征北将军故称之】上谓濬与太子劭已斥遣道育而闻其犹与徃来惆怅惋骇【惆丑鸠翻惋乌贯翻】乃命京口送二婢须至检覆乃治劭濬之罪【言待二婢至检覆覆审其事乃罪二子也治直之翻】潘淑妃抱濬泣曰汝前祝诅事【事见上卷上年祝读与呪同职敕翻】犹冀能刻意思愆何意更藏严道育上怒甚我叩头乞恩不能解今何用生为可送药来当先自取尽【谓欲先自杀也】不忍见汝祸败也濬奋衣起曰天下事寻自当判愿小寛虑必不上累【累力瑞翻判决也欲决意为商臣之事也濬辞气凶悖如此潘妃承帝宠又如此而不以濬言白上何也妇人之仁知爱子而欲掩覆之不知其变愈激也】己未魏京兆王杜元寳坐谋反诛建宁王崇及其子济南王丽皆为元寳所引赐死【史言魏难未巳济子礼翻】　帝欲废太子劭赐始兴王濬死先与侍中王僧绰谋之使僧绰寻汉魏以来废太子诸王典故【典经常之籍也故旧事也】送尚书仆射徐湛之及吏部尚书江湛【送与故与二人也】武陵王骏素无宠故屡出外藩不得留建康【骏自彭城还复出刺江州】南平王铄建平王宏皆为帝所爱铄妃江湛之妹随王诞妃徐湛之之女也湛劝帝立铄湛之意欲立诞【史言江徐各私其私以乱国杀身】僧绰曰建立之事仰由圣懐臣谓唯宜速断不可稽缓当断不断反受其乱【按汉书齐相召平所引道家之言断丁乱翻下同】愿以义割恩略小不忍【论语孔子曰小不忍则乱大谋】不尔便应坦懐如初【谓坦懐待之如父子天性之初也】无烦疑论事机虽宻易致宣广不可使难生虑表取笑千载【易以豉翻难乃旦翻载祖亥翻言祸难生于思虑之外将取笑于后世也】帝曰卿可谓能断大事然此事至重不可不慇懃三思且彭城始亡【彭城王义康死见上卷二十八年三息暂翻又音如字】人将谓我无复慈爱之道【复扶又翻】僧绰曰臣恐千载之后言陛下惟能裁弟不能裁儿帝黙然江湛同侍坐【坐徂卧翻】出阁谓僧绰曰卿向言将不太伤切直僧绰曰弟亦恨君不直【僧绰年少于湛故自称为弟】铄自寿阳入朝既至失防帝欲立宏嫌其非次【建平王宏之齿末也于兄弟长防之序为非次】是以议久不决毎夜与湛之屏人语或连日累夕常使湛之自秉烛绕壁检行虑有窃听者【屏必郢翻帝自以为谋莫宻于此矣】帝以其谋告潘淑妃淑妃以告濬【左氏传有言谋及妇人宜其死也宋文帝处此事其识畧又在吴孙亮之下】濬驰报劭劭乃宻与腹心队主陈叔儿斋帅张超之等谋为逆【斋帅主斋内仗卫又掌汤沐灯烛汛扫铺设帅所类翻】初帝以宗室彊盛虑有内难【虑诸弟为难也难乃旦翻】特加东宫兵使与羽林相若【事见一百二十三卷十六年】至有实甲万人　【考异曰宋元凶劭传云二十八年彗星入太微扫帝座二十九年十一月霖雨连雪太阳罕曜三十年正月风霰且雷上忧有窃輙加劭兵众东宫实甲万人按二十九年劭濬巫蛊事已岂有因十二月及明年正月灾异而更加劭兵今从宋畧】劭性黠而刚猛【黠下八翻桀也慧也】帝深倚之及将作乱毎夜飨将士或亲自行酒王僧绰宻以启闻【王僧绰又启闻此事劭之逆状彰灼无可疑者而帝犹豫不断殆天夺之鉴也将即亮翻】防严道育婢将至癸亥夜　【考异曰劭传云二十一日夜按长厯是月甲辰朔宋畧云癸亥夜乃二十日也今从之】劭诈为帝诏云鲁秀谋反汝可平明守阙帅众入【帅读曰率】因使张超之等集素所畜养兵士二千余人皆被甲【畜许六翻被皮义翻】召内外幢队主副豫加部勒云有所讨【幢传江翻】夜呼前中庶子右军长史萧斌【萧斌前甞为太子中庶子而此时则为右军长史也斌音彬】左衞率袁淑中舍人殷仲素左积弩将军王正见【晋武帝防始四年罢振威扬威防军置左右积弩将军宋齐之制东宫亦置左右积弩将军】并入宫劭流涕谓曰主上信防将见罪废内省无过不能受枉【省所景翻】明旦当行大事【左传楚潘崇谓商臣曰能行大事乎对曰能遂以宫甲围其父成王而弑之】望相与戮力因起徧拜之众惊愕莫敢对淑斌皆曰自古无此愿加善思【善思犹今人言好思量也】劭怒变色斌惧与众俱曰当竭身奉令淑叱之曰卿便谓殿下真有是邪殿下防尝患风或是疾动耳【言病风防心或致有是言】劭愈怒因眄淑曰事当克不【眄眠见翻目偏合而斜视也不读曰否】淑曰居不疑之地何患不克但恐既克之后不为天地所容大祸亦旋至耳【旋还反也疾也】假有此谋犹将可息左右引淑出曰此何事而云可罢乎淑还省【还左卫率省也】绕床行至四更乃寝【更工衡翻】甲子宫门未开劭以朱衣加戎服上乗画轮车【朱衣太子入朝之服晋志曰画轮车驾牛以防漆画轮毂故名曰画轮车上起四夹杖左右开四望緑油幢朱丝络其上形制事事如辇其下犹如犊车耳太子法驾亦谓之鸾路非法驾则乗画轮车两箱里饰以金锦黄金涂五采】与萧斌共载卫从如常入朝之仪【从才用翻朝直遥翻】呼袁淑甚急淑眠不起劭停车奉化门【奉化门东宫西门】催之相续淑徐起至车后劭使登车又辞不上【上时掌翻】劭命左右杀之守门开【停留以门开曰守】从万春门入【万春门台城东门】旧制东宫队从不得入城【言不得入台城也】劭以伪诏示门卫曰受勑有所收讨令后队速来张超之等数十人驰入云龙门及斋阁防刀径上合殿【李延夀曰晋世诸帝多处内房朝宴所临东西二堂而已孝武末年清暑方构永初受命无所改作所居惟称西殿不制嘉名文帝因之亦有合殿之称】帝是夜与徐湛之屛人语至旦烛犹未灭门阶戸席直卫兵尚寝未起帝见超之入举几捍之五指皆落遂弑之【年四十七】湛之惊起趣北戸未及开兵人杀之【趣七喻翻】劭进至合殿中閤闻帝已殂出坐东堂萧斌执刀侍直呼中书舍人顾嘏嘏震惧不时出既至问曰欲共见废何不早启嘏未及答即于前斩之江湛直上省【侍中省有上省下省上省在禁中湛时为侍中入直上省】闻諠噪声叹曰不用王僧绰言以至于此乃匿傍小屋中劭遣兵就杀之宿卫旧将罗训徐罕皆望风屈附【南史卜天与传作徐牢将即亮翻】左细仗主广威将军吴兴卜天与【宋宿卫之官有细铠主细铠将细仗主等】不暇被甲【被皮义翻】执刀持弓疾呼左右出战徐罕曰殿下入汝欲何为天与骂曰殿下常来云何于今乃作此语只汝是贼手射劭于东堂几中之【射而亦翻几居希翻中竹仲翻】劭党击之断臂而死队将张之朱道钦陈满与天与俱战死【断丁管翻将即亮翻】左卫将军尹惶怖通启求受处分【怖普布翻处昌吕翻分扶问翻】劭使人从东閤入【东閤东閤门也】杀潘淑妃及太祖亲信左右数十人【劭尊帝庙号中宗孝武帝即位改庙号曰太祖】急召始兴王濬使帅众屯中堂濬时在西州【濬自京口入朝蹔居西州帅读曰率】府舍人朱法瑜【府舍人者濬府之舍人也自晋以来诸王府舍人十人】奔告濬曰台内喧噪宫门皆闭道上传太子反未测祸变所至濬阳惊曰今当奈何法瑜劝入据石头濬未得劭信不知事之济不【济不读曰否】骚扰不知所为将军王庆曰今宫内有变未知主上安危凡在臣子当投袂赴难【难乃旦翻】凭城自守非臣节也濬不听乃从南门出径向石头文武从者千余人时南平王铄戍石头兵士亦千余人【从才用翻史言濬铄之众足以讨除逆乱】俄而劭遣张超之驰马召濬濬屏人问状【屏必逞翻】即戎服乗马而去朱法瑜固止濬濬不从出中门王庆又諌曰太子反逆天下怨愤明公但当坚闭城门坐食积粟【石头仓城有积粟】不过三日凶党自离公情事如此今岂宜去濬曰皇太子令敢有复言者斩【复扶又翻】既入见劭劭曰潘淑妃遂为乱兵所害濬曰此是下情由来所愿【枭食母破獍食父若濬者兼枭獍之心以为心】劭诈以太祖诏召大将军义恭尚书令何尚之入拘于内【内谓台内】并召百官至者才数十人劭遽即位下诏曰徐湛之江湛弑逆无状吾勒兵入殿已无所及号惋崩衂【号戸刀翻惋乌贯翻衂女六翻】肝心破裂今罪人斯得元凶克殄可大赦改元太初即位毕亟称疾还永福省【永福省太子所居也在禁中】不敢临防以白刃自守夜则列灯以防左右以萧斌为尚书仆射领军将军以何尚之为司空前右卫率檀和之戍石头征虏将军营道侯义綦镇京口义綦义庆之弟也【义庆长沙王道怜第二子嗣临川王道规国】乙丑悉收先给诸处兵还武库杀江徐亲党尚书左丞荀赤松右丞臧凝之等凝之焘之孙也以殷仲素为黄门侍郎王正见为左军将军张超之陈叔儿皆拜官赏赐有差辅国将军鲁秀在建康劭谓秀曰徐湛之常欲相危【事见上卷二十八年】我已为卿除之矣【为于伪翻】使秀与屯骑校尉厐秀之对掌军队【骑竒寄翻校戸教翻军队军主队主所统之兵】劭不知王僧绰之谋以僧绰为吏部尚书【王僧绰于此时不受劭官继之以死则人臣之节尽矣】司徒左长史何偃为侍中武陵王骏屯五洲沈庆之自巴水来咨受军略【水经巴水出庐江雩娄县之巴山南歴蛮中又南流注于江今谓之巴河在蕲州界源出板石山去年帝使沈庆之讨蛮是年使武陵王骏统讨蛮诸军故庆之来诣骏咨受军畧军畧谓用兵之防畧也】三月乙亥典籖董元嗣【武陵王镇彭城董元嗣已为府典籖】自建康至五洲具言太子杀逆【杀读曰弑】骏使元嗣以告僚佐【宣劭弑逆之罪将举兵也】沈庆之宻谓腹心曰萧斌妇人【言其怯弱无能为也】其余将帅皆易与耳【易以豉翻】东宫同恶不过三十人【谓张超之陈叔儿等】此外屈逼【谓鲁秀厐秀之等】必不为用今辅顺讨逆【顺谓武陵王逆谓劭也】不忧不济也【沈庆之以此言作诸人义勇之气】　壬午魏主尊保太后为皇太后【尊保太后见上卷上年以乳母为母非礼也】追赠祖考官爵兄弟皆如外戚【史言魏主宠秩私昵之遏】　太子劭分浙东五郡为防州【以防稽名州也防古外翻】省扬州立司校尉【浙东五郡本属扬州分为防州又改扬州为司校尉以统京畿欲仿魏晋都洛旧制】以其妃父殷冲为司校尉冲融之曽孙也【殷融见九十四卷晋成帝咸和三年】以大将军义恭为太保荆州刺史南谯王义宣为太尉始兴王濬为骠骑将军【骠匹妙翻骑竒计翻】雍州刺史臧质为丹阳尹【雍于用翻】防稽太守随王诞为防州刺史【欲就防稽用诞统浙东五郡】劭料检文帝巾箱【料音聊巾箱所以藏要宻文书便于寻阅】及江湛家书防得王僧绰所启飨士并前代故事【即所上废太子诸王典故防所去翻】甲申收僧绰杀之僧绰弟僧防为司徒左西属【左西属左西曹属也旧制司徒府有东西曹曹有掾有属宋于西曹又分左右】所亲咸劝之逃僧防泣曰吾兄奉国以忠贞抚我以慈爱今日之事苦不见及耳若得同归九泉犹羽化也【羽化犹言登仙神仙家所谓飞升也】劭因诬北第诸王侯云与僧绰谋反【诸王侯列第于台城北故曰北第此皆穆武子孙也】杀长沙悼王瑾瑾弟临川哀王晔【临川王义庆本长沙王道怜之子嗣临川王道规今晔又以长沙王瑾弟嗣义庆瑾渠吝翻】桂阳孝侯觊新渝懐侯玠【觊音冀新渝当作新喻　考异曰劭传作球今从长沙王道怜传】皆劭所恶也【恶乌路翻】瑾义欣之子【义欣长沙王道怜之子】晔义庆之子觊玠义庆之弟子也劭宻与沈庆之手书令杀武陵王骏庆之求见王王惧辞以疾庆之突入以劭书示王王泣求入内与母诀【武陵王母路淑媛】庆之曰下官受先帝厚恩今日之事惟力是视殿下何见疑之深王起再拜曰家国安危皆在将军庆之即命内外勒兵府主簿顔竣曰【竣七伦翻】今四方未知义师之举劭据有天府【天府谓建康】若首尾不相应【首谓武陵已倡义于九江尾谓诸方征镇】此危道也宜待诸镇恊谋然后举事庆之厉声曰今举大事而黄头小儿皆得参预【男女始生为黄头小儿言其如婴儿未有知识也】何得不败宜斩以狥王令竣拜谢庆之庆之曰君但当知笔札事耳于是专委庆之处分旬日之间内外整办人以为神兵【宋帝纪曰三月乙未建牙于军门是时多不悉旧仪有一翁班白自称少从武帝征伐颇悉其事因使指麾事毕忽失所在余谓沈庆之甚练军事西征北伐久在兵间安有不悉旧仪之理或者举义之时托武帝神灵以昭神人之助顺启诸方赴义之心也通鉴不语怪故不书处昌吕翻分扶问翻】竣延之之子也【顔延之与谢灵运俱以文义著称灵运死延之独擅名于时时在建康】庚寅武陵王戒严誓众以沈庆之领府司马襄阳太守栁元景随郡太守宗慤为谘议参军领中兵江夏内史朱修之行平东将军记室参军顔竣为谘议参军领録事兼总内外【栁元景宗慤以谘议参军领中兵参军以前驱之任命二人也顔竣本记室参军陞谘议领録事参军以总録军府之责任命竣也记室参军掌牋记夏戸雅翻】谘议参军刘延孙为长史寻阳太守行留府事延孙道产之子也【刘道产镇襄阳有政绩见一百二十四卷十九年】南谯王义宣及臧质皆不受劭命与司州刺史鲁爽同举兵以应骏质爽俱诣江陵见义宣【司雍皆受督于义宣故俱诣之】且遣使劝进于王【使防吏翻】辛卯臧质子敦等在建康者闻质举兵皆逃亡【考异曰宋畧庚申武陵王戒严辛亥臧敷逃按长厯是月甲戌朔无庚申辛亥又宋畧上有甲申下有癸巳】
　　【此必庚寅辛卯字误也宋书敷作敦今从之】劭欲相慰悦下诏曰臧质国戚勲臣【臧质髙祖敬皇后之侄故曰国戚有邉功故曰勲臣】方翼賛京辇【谓用为丹杨尹也】而子弟波迸良可怪叹【迸北诤翻】可遣宣譬令还咸复本位劭寻録得敦【毛晃曰録收拾也】使大将军义恭行训杖三十【以外戚子弟行杖以训勅之故曰训杖】厚给赐之　癸巳劭葬太祖于长宁陵【据齐书豫章王嶷传长宁陵隧道出嶷第前路则陵近台城矣】諡曰景皇帝庙号中宗【史不用劭所上諡号而用孝武帝所改諡号正劭弑逆之罪絶之也】　乙未武陵王发西阳丁酉至寻阳庚子王命顔竣移檄四方　【考异曰宋略移檄亦在庚申日按谢庄传曰奉三月二十七日檄然则檄在庚子日也】使共讨劭州郡承檄翕然响应南谯王义宣遣臧质引兵诣寻阳与骏同下留鲁爽于江陵邵以兖冀二州刺史萧思话为徐兖二州刺史起张永为青州刺史思话自歴城引部曲还平城起兵以应寻阳【济南郡东平陵县有平陆城余谓平城当作彭城还从宣翻又如字】建武将军垣防之在歴城亦帅所领赴之【帅读曰率下同】南谯王义宣板张永为冀州刺史永遣司马崔勲之等将兵赴义宣【将即亮翻】义宣虑萧思话与永不释前憾【思话系张永于狱事见上卷上年】自为书与思话使长史张畅为书与永【张畅永之羣从也故义宣使之为书】劝使相与坦懐随王诞将受劭命【受防州刺史之命】参军事沈正说司马顾琛曰【説输芮翻】国家此祸开辟未闻今以江东骁鋭之众【此江东谓浙江之东也骁坚尧翻】唱大义于天下其谁不响应岂可使殿下北面凶逆受其伪宠乎琛曰江东防战日久虽逆顺不同然彊弱亦异【琛意谓虽以顺讨逆然建康彊而江东弱其势异也】当须四方有义举者【须待也】然后应之不为晚也正曰天下未尝有无父无君之国宁可自安讐耻而责义于余方乎今正以弑逆寃酷义不共戴天【礼记曰父母之讐不共戴天】举兵之日岂求必全邪冯衍有言大汉之贵臣将不如荆齐之贱士乎【此葢冯衍责田邑之言荆齐之贱士谓申包胥赴秦求救以存荆王孙贾杀淖齿以存齐也】况殿下义兼臣子事实国家者哉琛乃与正共入説诞诞从之【説输芮翻】正田子之兄子也【沈田子从武帝入闗有功后以杀王镇恶受诛】劭自谓素习武事语朝士曰卿等但助我理文书勿措意戎旅若有冦难【语牛倨翻朝直遥翻难乃旦翻】吾自当之但恐贼虏不敢动耳及闻四方兵起始忧惧戒严悉召下番将吏【宿卫分上下番更休迭代今悉召下番将吏以自备更不分番】迁淮南居民于北岸【秦淮南岸当新亭石头来路北岸即台城迁淮南居民于北岸欲阻淮以自固】尽聚诸王及大臣于城内【防其出奔也】移江夏王义恭处尚书下舍分义恭诸子处侍中下省【处昌吕翻据南史侍中下省在神虎门外】夏四月癸卯朔栁元景统宁朔将军薛安都等十二军湓口【湓音盆】司空中兵参军徐遗寳以荆州之众继之【南谯王义宣既进位司空以徐遗寳为中兵参军】丁未武陵王寻阳沈庆之总中军以从【从才用翻】劭立妃殷氏为皇后庚戍武陵王檄书至建康劭以示太常顔延之曰彼谁笔也延之曰竣之笔也劭曰言辞何至于是延之曰竣尚不顾老臣安能顾陛下劭怒稍解悉拘武陵王子于侍中下省南谯王义宣子于太仓空舍劭欲尽杀三镇士民家口【三镇谓雍荆江】江夏王义恭何尚之皆曰凡举大事者不顾家且多是驱逼今忽诛其室累正足坚彼意耳【累切瑞翻】劭以为然乃下书一无所问劭疑朝廷旧臣皆不为己用乃厚抚鲁秀及右军参军王罗汉悉以军事委之【二人皆骁勇善战故厚抚之委以军事冀得其力】以萧斌为谋主殷冲掌文符萧斌劝劭勒水军自上决战不尔则保据梁山【上时掌翻今太平州当涂县西南三十里有天门山亦曰蛾眉山两山夹大江对峙东曰博望山西曰梁山】江夏王义恭以南军仓猝船舫陋小不利水战【江水东流至武昌以下渐渐向北流葢南纪诸山所迫坡陁之势渐使之然也至于江宁江流愈北建康当下流都防望寻阳武昌皆直南望歴阳夀阳皆直西故建康谓歴阳皖城以西皆曰江西而江西亦谓建康为江东建康谓采石为南州京口为北府皆地势然也江夏王义恭在建康以义师为南军即此义舫甫妄翻】乃进防曰贼骏小年未习军旅逺来疲弊宜以逸待之今逺出梁山则京都空弱东军乗虚或能为患【东军谓防稽随王诞之兵也】若分力两赴则兵散势离不如养鋭待期坐而观舋割弃南岸栅断石头此先朝旧法【舋许靳翻断丁管翻朝直遥翻先朝旧法谓晋明帝拒王含及武帝拒卢循时用兵之法】不忧贼不破也劭善之斌厉色曰南中郎二十年少能建如此大事岂复可量【时武陵王骏为南中郎将江州刺史故称之武陵王时年二十四少诗照翻复扶又翻量音良】三方同恶势据上流【三方谓荆雍江】沈庆之甚练军事栁元景宗慤屡尝立功【沈庆之常与萧斌同在碻磝栁元景讨蛮出闗陜皆有功宗慤有平林邑之功又有讨蛮之功故斌皆惮之】形势如此实非小敌唯宜及人情未离尚可决力一战端坐台城何由得久今主相咸无战意岂非天也【弑逆事起萧斌以宫僚之旧逼于凶威遂为同恶其心慙负天地无所自容唯欲幸一战之胜相与茍活今劭不背逆战斌知必败故归之天相息亮翻】劭不听或劝劭保石头城劭曰昔人所以固石头城者俟诸侯勤王耳我若守此谁当见救唯应力战决之不然不克日日自出行军慰劳将士【行下孟翻劳力到翻】亲督都水治船舰【都水汉官处处有之前汉属水衡都尉后汉属少府其后分属郡国晋属大司农治直之翻】壬子焚淮南岸室屋淮内船舫悉驱民家度水北【秦淮水之北也】立子伟之为皇太子以始兴王濬妃父禇湛之为丹阳尹湛之裕之之兄子也【禇裕之见一百十卷晋安帝义熈六年】濬为侍中中书监司徒録尚书六条事加南平王铄开府仪同三司以南兖州刺史建平王宏为江州刺史【欲以代武陵王】太尉司马厐秀之自石头先众南奔人情由是大震【劭委厐秀之以掌军队秀之先奔南军故人情大震先息荐翻】以营道侯义綦为湘州刺史檀和之为雍州刺史【欲以代臧质雍于用翻】癸丑武陵王军于鹊头【鹊头在宣城郡界左传楚以诸侯伐吴吴败之于鹊岸唐志宣州南陵县有鹊头镇兵葢其地在鹊州之头】宣城太守王僧达得武陵王檄未知所从客説之曰方今舋逆滔天【説输芮翻舋许觐翻】古今未有为君计莫若承义师之檄移告傍郡苟在有心谁不响应【谓凡有人心者皆若响之应声】此上防也如其不能可躬帅向义之徒【帅读曰率】详择水陆之便致身南归亦其次也僧达乃自道南奔【道伺邉上警急之道也今防路列置烽台者即道】逢武陵王于鹊头王即以为长史僧达之子也【王歴事武文位任隆重】王初寻阳沈庆之谓人曰王僧达必来赴义人问其故庆之曰吾见其在先帝前议论开张意向明决以此言之其至必也【王氏江南冠族僧达又名公之子也沈庆之于建义之初欲致之以为民望耳】栁元景以舟舰不坚惮于水战乃倍道兼行丙辰至江宁歩上【江宁县临江渚晋咸和之俊以江外无事于南浦置江宁县宋白曰江宁县本秣陵之地晋置江宁县在今县南七十里故城存焉隋开皇十年移于治城按宋白所谓今县乃天祐十四年杨氏所置县也舰戸黯翻上时掌翻】使薛安都帅鐡骑曜兵于淮上【秦淮之上也】移书朝士为陈顺逆【朝直遥翻为于伪翻观栁元景用兵方畧固有必胜之理矣】劭加吴兴太守汝南周峤冠军将军随王诞檄亦至峤素恇怯囬惑不知所从【冠古玩翻恇去王翻】府司马丘珍孙杀之举郡应诞戊午武陵王至南洲降者相属【南洲属姑孰降戸江翻下同属之欲翻】己未军于溧州【溧音栗】王自寻阳有疾不能见将佐唯顔竣出入卧内【在室在舟凡寝卧之所皆谓之卧内将即亮翻】拥王于膝亲视起居疾屡危笃不任咨禀竣皆专决【言病甚不能决事凡内外咨禀竣皆专决任音壬】军政之外间以文教书檄应接遐迩【间古苋翻】昏晓临哭若出一人【临力鸩翻】如是累旬自舟中甲士亦不知王之危疾也【按是月丁未王寻阳己未至溧洲十三日耳丙寅至江宁方二十日今曰累旬当是以至江宁为限耳】癸亥栁元景潜至新亭依山为垒　【考异曰宋畧云壬戌元景次新林依山为垒按本纪癸亥元景至新亭元景传元景至新亭经日劭乃水陆出军今从之】新降者皆劝元景速进元景曰不然理顺难恃同恶相济轻进无防实启冦心【兵法所谓先为不可胜以待敌之可胜栁元景以之】元景营未立劭龙骧将军詹叔儿觇知之【骧思将翻】劝劭出战劭不许甲子劭使萧斌统歩军禇湛之统水军与鲁秀王罗汉刘简之精兵合万人【史言唯鲁秀王罗汉刘简之所部之兵精耳】攻新亭垒劭自登朱雀门督战元景宿令军中曰鼓繁气易衰呌数力易竭【宿令者先未战之日而令之也易以豉翻数所角翻】但衘枚疾战一听吾鼓声劭将士懐劭重赏皆殊死战元景水陆受敌意气弥彊麾下勇士悉遣出鬬左右唯留数人宣传【宣传号令也】劭兵势垂克鲁秀击退鼓劭众遽止【师之耳目在于旗鼔鼓疾所以进众鼓徐所以退众鲁秀误鸣退鼔天使之也】元景乃开垒鼓噪以乗之劭众大溃坠淮死者甚多劭更帅余众自来攻垒【帅读曰率】元景复大破之所杀伤过于前战士卒争赴死马涧涧为之溢【死者塞涧故涧水溢复扶又翻为于伪翻】劭手斩退者不能禁刘简之死萧斌被创【被皮义翻创初良翻】劭仅以身免走还宫鲁秀禇湛之檀和之皆南奔丙寅武陵王至江宁丁卯江夏王义恭单骑南奔【夏戸雅翻骑竒计翻】劭杀义恭十二子劭濬忧迫无计以辇迎蒋侯神像置宫中稽颡乞恩拜为大司马封钟山王【蒋侯蒋子文也庙食钟山吴孙氏以其祖讳钟改曰蒋山稽音启】拜苏侯神为骠骑将军【据齐书崔祖思传苏侯神即苏峻骠匹妙翻骑竒计翻】以濬为南徐州刺史与南平王铄并録尚书事戊辰武陵王军于新亭大将军义恭上表劝进散骑侍郎徐爰在殿中诳劭云自追义恭遂归武陵王【因出追义恭遂得归顺散悉亶翻诳居况翻】时王军府草创不晓朝章爰素所谙练【谙乌舍翻】乃以爰兼太常丞撰即位仪注己巳王即皇帝位大赦文武赐爵一等从军者二等【谓从军自寻阳至新亭进爵二等以优之】改諡大行皇帝曰文庙号太祖以大将军义恭为太尉録尚书六条事南徐州刺史是日劭亦临轩拜太子伟之大赦唯刘骏义恭义宣诞不在原例【此劭所下赦文所该也】庚子以南谯王义宣为中书监丞相録尚书六条事扬州刺史随王诞为卫将军开府仪同三司荆州刺史臧质为车骑将军开府仪同三司江州刺史【骑竒计翻下同】沈庆之为领军将军萧思话为尚书左仆射壬申以王僧达为右仆射栁元景为侍中左卫将军宗慤为右卫将军张畅为吏部尚书刘延孙顔竣并为侍中五月癸酉朔臧质以雍州兵二万至新亭【雍于用翻】豫州刺史刘遵考遣其将夏侯献之帅歩骑五千军于歩【将即亮翻帅读曰率】先是世祖遣宁朔将军顾彬之将兵东入受随王诞节度【孝武帝庙号世祖时初即位而遽以庙号书之葢因旧史耳先悉荐翻】诞遣参军刘季之将兵与彬之俱向建康诞自顿西陵为之后继【西陵今绍兴府萧山县西兴镇是也其地西临浙江吴越王钱镠以陵非吉语改曰西兴将音即亮翻】劭遣殿中将军燕钦等拒之相遇于曲阿奔牛塘【今常州武进县有奔牛镇及奔牛堰故老相传云古有金牛奔此因以名之】钦等大败劭于是縁淮树栅以自守又决破岗方山埭以絶东军【破岗在晋陵郡延陵县西北亦冇埭埭音代】时男丁既尽召妇女供役甲戌鲁秀等募勇士攻大航克之【大航即朱雀航航戸刚翻　考异曰元凶传云其月三日按宋畧甲戌乃二日也】王罗汉闻官军已度即放仗降縁渚幢队以次奔散【渚谓秦淮渚也时劭兵縁渚备守以御义师即秦淮北岸也幢队幢队主副所领兵也降戸江翻】噐仗鼓葢充塞路衢【塞悉则翻】是夜劭闭守六门【台城六门大司马门东华门西华门万春门太阳门承明门也】于门内凿堑立栅城中沸乱【堑七艳翻】丹杨尹尹等文武将吏争逾城出降【降戸江翻下同】劭烧辇及衮冕服于宫庭萧斌宣令所统使皆解甲自石头戴白幡来降诏斩斌于军门濬劝劭载寳货逃入海劭以人情离散不果行乙亥辅国将军朱修之克东府丙子诸军克台城各由诸门入防于殿庭获王正见斩之张超之走至合殿御床之所为军士所杀刳肠割心诸将脔其肉生噉之【噉徒览翻又徒滥翻】建平等七王号哭俱出【七王建平王宏及东海王祎义阳王昶武昌王浑湘东王或建安王休仁余一人当是休祐但未封劭葢拘七王于宫中故号哭俱出号戸髙翻】劭穿西垣入武库井中队副髙禽执之劭曰天子何在禽曰近在新亭至殿前臧质见之恸哭劭曰天地所不覆载丈人何为见哭【覆敷又翻臧质武敬皇后之侄故劭呼为丈人】又谓质曰劭可启得逺徙不【不读曰否】质曰主上近在航南【航南谓大航之南】自当有处分【处昌吕翻分扶问翻】缚劭于马上防送军门时不见传国玺【玺斯氏翻】以问劭劭曰在严道育处就取得之斩劭及四子于牙下濬帅左右数十人挟南平王铄南走【帅读曰率】遇江夏王义恭于越城濬下马曰南中郎今何所作义恭曰上已君临万国又曰虎头来得无晚乎义恭曰殊当恨晚又曰故当不死邪义恭曰可诣行阙请罪【天子出行幸所居之所谓之行宫豹尾之内同之禁中旌门之外谓之行阙】又曰未审能赐一职自效不【不读曰否史言劭濬狂愚望生】义恭又曰此未可量【量音良】勒与俱归于道斩之及其三子劭濬父子首并枭于大航【枭坚尧翻】暴尸于市劭妃殷氏及劭濬诸女妾媵皆赐死于狱【媵以证翻】污潴劭所居斋【古者臣弑君子弑父杀无赦壊其室污其宫而潴焉郑曰潴都也南方人谓都为潴释停水曰潴】殷氏且死谓狱丞江恪曰汝家骨肉相残何以枉杀无罪人恪曰受拜皇后非罪而何殷氏曰此权时耳当以鹦鹉为后禇湛之之南奔也濬即与禇妃离絶故免于诛【史言禇妃得免死之由】严道育王鹦鹉并都街鞭杀焚尸扬灰于江殷冲尹王罗汉及淮南太守沈璞皆伏诛【璞累为濬参佐守于湖不迎义师故诛】庚辰解严辛巳帝如东府百官请罪诏释之甲申尊帝母路淑媛为皇太后【淑媛魏文帝所制晋武帝承汉魏之制淑妃淑媛淑仪修华修仪修容婕妤容华充华为九嫔位视九卿媛于眷翻】太后丹杨人也乙酉立妃王氏为皇后后父偃导之孙也【王导东晋元臣子孙为江左衣冠甲族】戊子以栁元景为雍州刺史【雍于用翻】辛卯追赠袁淑为太尉諡忠宪公徐湛之为司空諡忠烈公江湛为开府仪同三司諡忠简公王僧绰为金紫光禄大夫諡简侯【旌其死难也】壬辰以太尉义恭为扬南徐二州刺史进位太傅领大司马初劭以尚书令何尚之为司空领尚书令子征北长史偃为侍中父子并居权要及劭败尚之左右皆散自洗黄閤【旧制三公听事置黄閤五代志曰三公府三门当中开黄閤设内屏】殷冲等既诛人为之寒心【为于伪翻】帝以尚之偃素有令誉且居劭朝用智将迎时有全脱【所谓全脱者活三镇士民家口朝直遥翻】故特免之复以尚之为尚书令偃为大司马长史位遇无改甲午帝谒初宁长宁陵追赠卜天与益州刺史諡壮侯【旌死节也】与袁淑等四家长给禀禄【卜天与袁淑徐湛之江湛四家禀笔锦翻赐谷也供给也又力锦翻廪食也】张之等各赠郡守【旌其战死也】戊戌以南平王铄为司空建平王宏为尚书左仆射萧思话为中书令丹阳尹六月丙午帝还宫【还自谒陵也】初帝之讨西阳蛮也【屯五州时】臧质使栁元景将兵防之及质起兵欲奉南谯王义宣为主潜使元景帅所领西还【帅读曰率还从宣翻】元景即以质书呈帝语其信曰【语牛倨翻信使也】臧冠军当是未知殿下义举耳【臧质以冠军将军镇襄阳冠古玩翻】方应伐逆不容西还质以此恨之及元景为雍州【雍于用翻】质虑其为荆江后患建议元景当为牙不宜逺出帝重违其言戊申以元景为防军将军领石头戍事　己酉以司州刺史鲁爽为南豫州刺史庚戌以卫军司马徐遗寳为兖州刺史【为鲁爽徐遗寳与臧质同反张本】　庚申诏有司论功行赏封顔竣等为公侯【竣七伦翻】　辛未徙南谯王义宣为南郡王随王诞为竟陵王立义宣次子宜阳侯恺为南谯王　闰月壬申以领军将军沈庆之为南兖州刺史镇盱眙【盱眙音吁怡】癸酉以栁元景为领军将军　乙亥魏太皇太后赫连氏殂　丞相义宣固辞内任及子恺王爵甲午更以义宣为荆湘二州刺史【沈约曰晋懐帝分荆州立湘州成帝咸和三年省安帝义熈八年复立十二年又省宋武帝永初三年又立文帝元嘉八年省十七年又立二十九年又省孝武帝孝建元年又立今按是年四月元凶劭以营道侯义綦为湘州刺史葢以义宣以荆州举义欲分其军府耳帝既即位遂以义宣为荆湘二州刺史湘州之立寔在是年也更工衡翻】恺为宜阳县王将佐以下并加赏秩【将即亮翻】以竟陵王诞为扬州刺史秋七月辛酉朔日有食之甲寅诏求直言辛酉诏省
　　细作并尚方雕文涂饰贵戚竞利悉皆禁絶【宋有细作署今大明四年改为左右御府令】中军録事参军周朗上防以为毒之在体必割其缓处歴下泗间不足戍守【歴下谓歴城泗间谓彭城湖陆】议者必以为胡衰不足避【当时议者葢以魏连有内难遂谓之衰】而不知我之病甚于胡矣【兵甲馈餫之费虚内以给外则吾国之病甚于胡运之衰】今空守孤城徒费财役使虏但轻骑三千更互出入【骑竒计翻更工衡翻】春来犯麦秋至侵禾水陆漕输居然复絶【虏骑至则江南之人不敢至彭泗水陆漕输絶矣复扶又翻】于贼不劳而邉已困不至二年卒散民尽可蹻足而待也【蹻巨骄翻】今人知不以羊追狼蟹捕鼠而令重车弱卒与肥马悍胡相逐其不能济固宜矣【言不济事也悍下罕翻又侯旰翻】又三年之防天下之达防汉氏节其臣则可矣薄其子则乱也【短防自汉景帝始详见十五卷汉文帝后七年】凡法有变于古而刻于情则莫能顺焉至乎败于礼而安于身必遽而奉之今陛下以大孝始基宜反斯谬【言帝既能讨元凶劭之罪当行三年之防以反短防之谬】又举天下以奉一君何患不给一体金不及百两【胡练翻金今之销金是也】一嵗美衣不过数袭而必收寳连椟集服累笥目岂常视身未时亲是椟带寳笥着衣也【着陟畧翻】何糜蠧之剧惑鄙之甚邪且细作始并以为俭节而市造华怪即传于民如此则迁也非罢也【此等语切中当时之病凡欲言时政若此可也否则迎合以徼利禄耳】凡厥庶民制度日侈见车马不辨贵贱视冠服不知尊卑尚方今造一物小民明已防睨【明谓来旦也防与睥同匹诣翻】宫中朝制一衣庶家晩已裁学侈丽之源实先宫阃【呜呼我宋之将亡其习俗亦如此吾是以悲二宋之一辙也呜呼先悉荐翻】又设官者宜官称事立人称官置【称尺证翻】王侯识未堪务不应强仕【此强仕谓强之使仕也强其两翻】且帝子未官人谁谓贱但宜详置宾友茂择正人亦何必列长史参军别驾从事然后为贵哉【此言亦深切宋藩王出镇之弊】又俗好以毁沈人不察其所以致毁【好呼到翻沈持林翻沈言没人之实也】以誉进人不察其所以致誉【誉音余下同】毁徒皆鄙则宜擢其毁者誉党悉庸则宜退其誉者如此则毁誉不妄善恶分矣【论语子贡问孔子曰乡人皆好之何如子曰未可也乡人皆恶之何如子曰未可也不如乡人之善者好之其不善者恶之周朗之言正得此意葢晋宋以来诸州中正品定人物髙下其手毁誉之失实也久矣】凡无世不有言事无时不有下令然升平不至昏危相继何哉设令之本非实故也【朗指帝求言非实】书奏忤防自解去职朗峤之弟也【周峤为丘珍孙所杀事见上忤五故翻】侍中谢庄上言诏云贵戚竞利悉皆禁絶此实允惬民听若有犯违则应依制裁纠若废法申恩便为明诏既下而声实乖爽也【爽差也】臣愚谓大臣在禄位者尤不宜与民争利不审可得在此诏不【不读曰否】庄微之子也【谢微进用于元嘉之初】上多变易太祖之制郡县以三周为满宋之善政于是乎衰【元嘉之制守宰以六朞为断然自时厥后率以三周为满而又有数更数易不及三周者】　乙丑魏濮阳王闾若文征西大将军永昌王仁皆坐谋叛仁赐死于长安若文伏诛　南平穆王铄素负才能意常轻上又为太子劭所任出降最晩【铄为始兴王濬所挟而走遇江夏王义恭乃降非本心也降戸江翻】上潜使人毒之己巳铄卒赠司徒以商臣之諡諡之【楚世子商臣弑君父而自立辛后諡曰穆】　南海太守萧简据广州反简斌之弟也【萧斌以逆党诛其弟惧连坐而反】诏新南海太守南昌邓琬　【考异曰萧简传作刘玩今从本纪】始兴太守沈法系讨之法系庆之之从弟也【从才用翻】简诳其众曰台军是贼劭所遣众信之为之固守【诳居况翻为于伪翻】琬先至止为一攻道法系至曰宜四面并攻若守一道何时可防琬不从法系曰更相申五十日【申容也又缓为之期曰申】日尽又不克乃从之八道俱攻一日即破之九月丁卯斩简广州平法系封府库付琬而还【史言沈氏兄弟皆能宣力于一时还从宣翻又如字】　冬十一月丙午以左军将军鲁秀为司州刺史【为鲁秀从臧质等称兵张本】　辛酉魏主如信都中山　十二月癸未以将置东宫省太子率更令等官中庻子等各减旧贠之半【惩元凶劭之祸也晋制东宫中庶子四人中舍人四人庶子四人舍人十六人洗马八人更工衡翻】　甲午魏主还平城














　　资治通鉴卷一百二十七
&lt;史部,编年类,资治通鉴&gt;
　　钦定四库全书
　　资治通鉴卷一百二十八　宋　司马光　撰
　　胡三省　音注
　　宋纪十【起阏逢敦牂尽着雍阉茂凡五年】
　　世祖孝武皇帝上【讳骏字休龙小字道民文帝第三子也】
　　孝建元年春正月己亥朔上祀南郊改元大赦【上既平元凶之乱依故事即位逾年而后改元孝建者葢欲以孝建平祸乱安宗庙之功】　甲辰以尚书令何尚之为左光禄大夫防军将军以左卫将军顔竣为吏部尚书领骁骑将军【竣七伦翻骁坚尧翻骑竒寄翻】　壬戌更铸孝建四铢钱【更工衡翻】　乙丑魏以侍中伊馛为司空【馛蒲拨翻】丙子立皇子子业为太子　初江州刺史臧质自谓人才足为一世英雄太子劭之乱质潜有异图以荆州刺史南郡王义宣庸闇易制【易以豉翻】欲外相推奉因而覆之质于义宣为内兄【臧质武敬皇后之侄年长于义宣故为内兄】既至江陵【质初起兵与鲁爽同诣江陵事见上卷上年】即称名拜义宣义宣惊愕问故质曰事中宜然【谓国家多事之中宜相推奉也】时义宣已奉帝为主故其计不行及至新亭【去年五月朔质至新亭】又拜江夏王义恭【夏户雅翻】曰天下屯危礼异常日【屯陟伦翻】劭既诛义宣与质功皆第一由是骄恣事多专行凡所求欲无不必从【必上之从已】义宣在荆州十年【文帝元嘉二十年义宣镇荆州】财富兵彊朝廷所下制度意有不同一不遵承【史歴言义宣质骄横之由下遐稼翻】质自建康之江州舫千余乗部伍前后百余里【舫甫妄翻乗绳证翻】帝方自揽威权而质以少主遇之【少诗沼翻】政刑庆赏一不咨禀擅用湓口钩圻米【湓口米荆湘郢三州之运所积也钩圻米南江之运所积也水经注灨水自南昌歴郴丘城下又歴钩圻邸阁下而后至彭泽圻音畿】台符屡加检诘渐致猜惧【检诘谓检校米斛而诘问擅用之由也诘去吉翻】帝淫义宣诸女义宣由是恨怒质乃遣宻信说义宣【宻信宻吏也説输芮翻下说诱同】以为负不赏之功挟震主之威自古能全者有几今万物系心于公声迹已着见几不作将为它人所先【几居希翻先悉荐翻】若命徐遗寳鲁爽驱西北精兵来屯江上【徐遗寳刺兖州直建康北鲁爽刺南豫直建康西鲁爽素奉义宣徐遗寳由义宣府参军起故欲命之同逆】质帅九江楼船为公前驱【帅读曰率】已为得天下之半公以八州之众徐进而临之【义宣都督荆雍梁益湘交广宁八州】虽韩白更生不能为建康计矣【韩白谓韩信白起】且少主失徳闻于道路【闻音问同】沈栁诸将亦我之故人【沈庆之与质同以武干事文帝质为雍州栁元景其部曲将也将即亮翻下同】谁肯为少主尽力者【为于伪翻下为公同】夫不可留者年也不可失者时也质常恐溘先朝露【溘苦荅翻又苦合翻溘奄也朝露言其易晞溘先朝露言奄然而死在朝露未晞之先先悉荐翻】不得展其旅力【毛苌曰旅众也考孔安国书注亦然】为公扫除于时悔之何及义宣腹心将佐谘议参军蔡超司马竺超民等咸有富贵之望【蔡超等以江州将佐从帝起义以得富贵故懐非望】欲倚质威名以成其业共劝义宣从其计质女为义宣子采之妇义宣谓质无复异同【复扶又翻】遂许之超民防之子也【景平元嘉间竺防守东阳有功】臧敦时为黄门侍郎帝使敦至义宣所道经寻阳质更令敦説诱义宣【诱音酉】义宣意遂定豫州刺史鲁爽有勇力义宣素与之相结义宣宻使人报爽及兖州刺史徐遗寳期以今秋同举兵使者至寿阳爽方饮醉失义宣指即日举兵　【考异曰宋本纪二月庚午爽臧质南郡王义宣徐遗寳举兵反义宣传云其年正月便反宋畧云二月义宣等反按爽之反帝犹遣质收鲁则非同日反明矣又按长厯是月戊辰朔然则庚午三日也义宣传起兵在二月二十六日但不知爽反在正月与二月耳】爽弟瑜在建康闻之逃叛爽使其众戴黄标【戴黄以为标识】窃造法服登坛自号建平元年疑长史韦处穆中兵参军杨元驹治中庾腾之不与已同皆杀之【处昌吕翻】徐遗寳亦勒兵向彭城二月义宣闻爽已反狼狈举兵鲁瑜弟为质府佐帝敕质收之质即执台使举兵【使防吏翻】义宣与质皆上表言为左右所谗疾欲诛君侧之恶义宣进爽号征北将军爽于是送所造舆服诣江陵使征北府戸曹板义宣等【晋宋之制藩方权宜授官者谓之板授】文曰丞相刘今补天子名义宣车骑臧今补丞相名质平西朱今补车骑名修之【先是臧质进号车骑将军镇寻阳朱修之进号平西将军镇襄阳进义宣丞相辞不受】皆板到奉行义宣骇愕爽所送法物并留竟陵不听进质加鲁辅国将军下戍大雷义宣遣谘议参军刘谌之将万人就【谌氏壬翻将即亮翻】召司州刺史鲁秀欲使为谌之后继秀至江陵见义宣出拊膺曰吾兄误我乃与痴人作贼今年败矣义宣兼荆江兖豫四州之力威震逺近帝欲奉乗舆法物迎之【乗绳证翻】竟陵王诞固执不可曰奈何持此座与人乃止【竟陵王诞时为扬州刺史】　己卯以领军将军栁元景为抚军将军辛卯以左卫将军王谟为豫州刺史【欲以代鲁爽】命元景统谟等诸将以讨义宣癸巳进据梁山洲【时梁山江中有洲谟等舟师据之】于两防筑月垒水陆待之义宣自称都督中外诸军事命僚佐悉称名　甲午魏主诣道坛受图箓【冦谦之之遗教也】　丙申以安北司马夏侯祖欢为兖州刺史【代徐遣寳】三月己亥内外戒严　【考异曰宋畧宋本纪皆作癸亥下有辛丑按长厯是月戊戌朔癸亥二十六日辛丑乃四日也当作己亥】辛丑以徐州刺史萧思话为江州刺史【欲以代臧质】栁元景为雍州刺史【欲以代朱修之雍于用翻】癸卯以太子左卫率厐秀之为徐州刺史【欲以代萧思话】义宣移檄州郡加进位号使同发兵雍州刺史朱修之伪许之而遣使陈诚于帝【遣使防吏翻下同】益州刺史刘秀之斩义宣使者遣中兵参军韦崧将万人袭江陵【将即亮翻下使将同】戊申义宣帅众十万江津舳舻数百里【帅读曰率舳音逐舻音卢】以子慆为辅国将军与左司马竺超民留镇江陵【慆土刀翻】檄朱修之使兵万人继进修之不从义宣知修之贰于己乃以鲁秀为雍州刺史使将万余人击之王谟闻秀不来【鲁秀善战故王谟惮之】喜曰臧质易与耳【易以豉翻】冀州刺史垣防之妻徐遗寳之姊也遗寳邀防之同反防之不从发兵击之遗寳遣兵袭徐州长史明于彭城不克【萧思话已离彭城长史明守之】与夏侯祖欢垣防之共击遗寳于湖陆【宋兖州治湖陆】遗寳弃众焚城奔鲁爽义宣至寻阳以质为前锋而进爽亦引兵直趣歴阳【趣七喻翻】与质水陆俱下殿中将军沈灵赐将百舸破质前军于南陵擒军主徐庆安等【舸古我翻】质至梁山夹陈两岸与官军相拒【陈读曰阵】夏四月戊辰以后将军刘义綦为湘州刺史甲申以朱修之为荆州刺史【义宣为荆湘二州刺史而反故二州皆命代以朱修之效顺使制其后故命以荆州】上遣左军将军薛安都龙骧将军南阳宗越等戍歴阳【骧思将翻】与鲁爽前锋杨胡兴等战斩之　【考异曰安都传作胡与今从宗越传】爽不能进留军大岘使鲁瑜屯小岘【小岘在合肥之东大岘又在小岘之东岘戸典翻】上复遣镇军将军沈庆之济江督诸将讨爽【复扶又翻】爽食少引兵稍退自留断后【少诗沼翻断音短断后古之所谓殿也】庆之使薛安都帅轻骑追之【帅读曰率骑竒寄翻】丙戌及爽于小岘爽将战饮酒过醉安都望见爽即跃马大呼直徃刺之【呼火故翻刺七亦翻】应手而倒左右范双斩其首爽众奔散瑜亦为部下所杀遂进攻寿阳克之【爽为南豫州刺史镇寿阳】徐遗寳奔东海东海人杀之
　　李延寿论曰凶人之济其身非世乱莫由焉鲁爽以乱世之情而行之于平日【平日谓安平无事之日】其取败也宜哉【考异曰此语本出沈约宋书吴喜黄回传賛而延寿取之以爽施用失所故绌其名】
　　南郡王义宣至鹊头庆之送爽首示之并与书曰仆荷任一方而舋生所统【去年庆之镇盱眙今使之专征葢兼督兖豫荷下可翻舋许觐翻】近聊帅轻师指徃翦扑【轻师言非重兵扑普卜翻】军锋裁及贼爽授首公情契异常【言义宣与爽相结情契异于常人】或欲相见及其可识指送相呈爽累世将家【鲁爽父轨轨父宗之三世将家】骁猛善战号万人敌【骁坚尧翻】义宣与质闻其死皆骇惧栁元景军于采石王谟以臧质众盛遣使来求益兵【使防吏翻】上使元景进屯姑孰　【考异曰垣防之传作南州葢南州即姑孰也愚按宋白续通典曰桓居南州以在国南故曰南州载之宜州之下晋书云桓于南州起斋号曰盘龙斋刘毅小字盘龙既败毅以豫州刺史出镇姑孰正居是斋桓既诛司马元显出镇姑孰起盘龙斋葢是时也晋书正指姑孰为南州宋白误矣】太傅义恭与义宣书曰徃时仲堪假兵灵寳寻害其族孝伯推诚牢之旋踵而败【假兵推诚事并见一百一十卷晋安帝隆安二年桓杀殷仲堪见一百一十一卷三年桓字灵寳王恭字孝伯】臧质少无美行弟所具悉【质少轻薄无检为文帝所嫌少诗沼翻行下孟翻】今借西楚之彊力图济其私凶谋若果【果胜也克也决也】恐非复池中物也【复扶又翻】义宣由此疑之五月甲辰义宣至芜湖质进计曰今以万人取南州则梁山中絶【栁元景屯南州为梁山后镇若取之则梁山之路中絶】万人缀梁山则谟必不敢动下官中流鼓棹直趣石头此上防也【沈庆之薛安都等在江西栁元景王谟等与义宣相持若质计得行建康殆矣趣七喻翻】义宣将从之刘谌之宻言于义宣曰质求前驱此志难测不如尽鋭攻梁山事克然后长驱此万安之计也义宣乃止冗从仆射胡子反等守梁山西垒防西南风急质遣其将尹周之攻西垒【因西南风急而攻西垒东垒之兵难以逆风赴救冗而陇翻从才用翻将即亮翻】子反方度东岸就谟计事闻之驰归偏将刘季之帅水军殊死战【帅读曰率】求救于谟谟不遣大司马参军崔勲之固争乃遣勲之与积弩将军垣询之救之比至城已陷勲之询之皆战死【比必寐翻及也考异曰义宣传曰五月十九日西南风猛宋畧曰己亥质遣尹周之攻梁山西垒陷之按长厯是月丁酉朔三日己亥八日甲辰十八日甲寅宋畧于己亥上有甲辰下有甲寅然则决非十九日与己亥或者是己酉与辛亥也今宋书日阙疑】询之防之之弟也子反等奔还东岸质又遣其将厐法起将数千兵趋南浦欲自后掩谟【厐皮江翻趋七喻翻时谟使其将郑琨武念戍南浦其地则令之大信港也俗谓之扁担河】游击将军垣防之引水军与战破之【此以上皆梁山交战事】朱修之断马鞍山道【水经注檀溪水出襄阳西栁子山下东为鸭湖湖在马鞍山东北按马鞍山今谓之望楚山晋刘所改名也髙处有三磴断丁管翻】据险自守鲁秀攻之不克屡为修之所败【败补迈翻】乃还江陵修之引兵蹑之或劝修之急追修之曰鲁秀骁将也兽穷则攫不可迫也【兵法有云知彼知已百战不殆朱修之此战近之骁坚尧翻将即亮翻】王谟使垣防之告急于栁元景曰西城不守唯余东城万人贼军数倍彊弱不敌欲退还姑孰就节下协力当之更议进取元景不许曰贼势方盛不可先退吾当卷甲赴之防之曰贼谓南州有三万人而将军麾下裁十分之一若徃造贼垒【造士到翻】则虚实露矣王豫州必不可来不如分兵援之元景曰善乃留羸弱自守悉遣精兵助谟多张旗帜【羸伦为翻帜昌志翻】梁山望之如数万人皆以为建康兵悉至众心乃安质自请攻东城谘议参军顔乐之説义宣曰质若复克东城【乐音洛説输芮翻复扶又翻】则大功尽归之矣宜遣麾下自行义宣乃遣刘谌之与质俱进甲寅义宣至梁山顿兵西岸【义宣自鹊头至梁山西岸】质与刘谌之进攻东城谟督诸军大战薛安都帅突骑先冲其陈之东南防之【帅读曰率骑竒寄翻陈读曰阵】斩谌之首刘季之宗越又防其西北质等兵大败垣防之烧江中舟舰烟熖覆水【舰戸黯翻覆敷又翻下覆头同】延及西岸营垒殆尽诸军乗势攻之义宣兵亦溃义宣单舸迸走闭戸而泣【舸古我翻迸北孟翻戸舰戸也】荆州人随之者犹百余舸质欲见义宣计事而义宣已去质不知所为亦走其众皆降散【降戸江翻】己未解严　癸亥以吴兴太守刘延孙为尚书右仆射【守手又翻】　六月丙寅魏主如隂山　臧质至寻阳焚烧府舍载妓妾西走使嬖人何文敬领余兵居前至西阳西阳太守鲁方平绐文敬曰【妓渠绮翻嬖卑义翻又博计翻绐荡亥翻】诏书唯捕元恶余无所问不如逃之文敬弃众亡去质先以妹夫羊冲为武昌郡【晋起居注武帝太康元年改江夏为武昌郡又按晋志吴主权以东鄂置武昌郡今夀昌军是也】质徃投之冲已为郡丞胡庇之所杀质无所归乃逃于南湖【南湖今在寿昌军武昌县东八里】掇莲实噉之【掇丁括翻噉徒滥翻又徒覧翻】追兵至以荷覆头自沈于水出其鼻【沈持林翻】戊辰军主郑俱儿望见射之中心【射而亦翻中竹仲翻】兵刃乱至肠胃萦水草斩首送建康子孙皆弃市并诛其党乐安太守任荟之【任音壬荟乌外翻】临川内史刘懐之鄱阳太守杜仲儒仲儒骥之兄子也【杜骥元嘉中刺青州】功臣栁元景等封赏各有差丞相义宣走至江夏闻巴陵有军【巴陵之军葢韦崧之兵也或曰湘州刺史刘遵考之兵也夏戸雅翻】囘向江陵众散且尽与左右十许人徒歩脚痛不能前僦民露车自载【僦即就翻赁也】縁道求食至江陵郭外遣人报竺超民超民具羽仪兵众迎之时荆州带甲尚万余人左右翟灵寳诫义宣使抚慰将佐【翟苌伯翻将即亮翻】以臧质违指授之宜用致失利今治兵缮甲更为后图【治直之翻】昔汉髙百败终成大业而义宣防灵寳之言误云项羽千败众咸掩口【掩口而笑也】鲁秀竺超民等犹欲收余兵更图一决而义宣惽沮无复神守入内不复出【沮在吕翻复扶又翻下夜复冋】左右腹心稍稍离叛鲁秀北走　【考异曰宋畧云秀自襄阳败退将及江陵闻败北走今从宋书】义宣不能自立欲从秀去乃息慆【息子也】及所爱妾五人着男子服相随【着陟畧翻】城内扰乱白刃交横义宣惧坠马遂歩进竺超民送至城外更以马与之归而守城【守手又翻】义宣求秀不得左右尽弃之夜复还南郡空廨【南郡太守廨舍葢在江陵城外廨古隘翻】旦日超民收送刺姧【自汉以来公府有刺姧掾】义宣止狱戸坐地叹曰臧质老奴误我五妾寻被遣出义宣号泣语狱吏曰常日非苦今日分别始是苦【被皮义翻号戸髙翻语牛倨翻别如字分别犹分离也】鲁秀众散不能去还向江陵城上人射之【射而亦翻】秀赴水死就取其首诏右仆射刘孝孙使荆江二州旌别枉直【使防吏翻别彼列翻】就行诛赏且分割二州之地议更置新州【由是遂分荆湘江豫之地置郢州】初晋氏南迁以扬州为京畿谷帛所资皆出焉以荆江为重镇甲兵所聚尽在焉常使大将居之【将即亮翻】三州戸口居江南之半上恶其彊大故欲分之【恶乌路翻下同】癸未分扬州浙东五郡置东扬州治防稽【五郡防稽东阳永嘉临海新安会工外翻】分荆湘江豫州之八郡置郢州治江夏【分荆州之江夏竟陵随武陵天门湘州巴陵江州武昌豫州西阳凡八郡永初郡国志及何承天志江夏太守本治安陆自此之后徙治夏口今鄂州治江夏县即其地夏户雅翻下夏口同】罢南蛮校尉迁其营于建康【晋武帝置防南蛮校尉于襄阳江左初省寻又置于江陵水经注南蛮校尉府在方城自油口以东屯营相接悉是南蛮府屯兵校戸教翻】太傅义恭议使郢州治巴陵尚书令何尚之曰夏口在荆江之中正对沔口通接雍梁寔为津要【自夏口入沔泝流而上至襄阳又泝流而上至汉中故云通接雍梁雍于用翻】由来旧镇根基不易【夏口自吴以来为重镇】既有见城【见贤遍翻】浦大容舫于事为便【守江之备船舰为急故以浦大容舫为便舫甫妄翻】上从之既而荆扬因此虚耗尚之请复合二州【复扶人翻】上不许　戊子省録尚书事上恶宗室彊盛不欲权在臣下太傅义恭知其指故请省之　上使王公八座与荆州刺史朱修之书【晋志曰五曹尚书一仆射二令为八座宋葢二仆射一令】令丞相义宣自为计书未达庚寅修之入江陵杀义宣并诛其子十六人及同党竺超民从事中郎蔡超谘议参军顔乐之等超民兄弟应从诛何尚之上言贼既遁走一夫可擒若超民反覆昧利即当取之非唯免愆亦可要不义之赏而超民曽无此意微足观过知仁【何尚之此言为竺超民兄弟道地耳要一遥翻】且为官保全城府谨守库藏【为于伪翻藏徂浪翻】端坐待缚今戮及兄弟则与其余逆党无异于事为重上乃原之　秋七月丙申朔日有食之　庚子魏皇子生辛丑大赦改元兴光　丙辰大赦　八月甲戌魏赵王深卒　乙亥魏主还平城【是年夏书魏主如隂山】冬十一月戊戍魏主如中山遂如信都十二月丙子
　　还幸灵丘【灵丘县自汉以来属代郡唐为蔚州】至温泉宫庚辰还平城二年春正月魏车骑大将军乐平王防有辠赐死【骑竒寄翻】镇北大将军南兖州刺史沈庆之请老二月丙寅以
　　为左光禄大夫开府仪同三司庆之固譲表防数十上又面自陈乃至稽颡泣涕【上时掌翻稽音启】上不能夺听以始兴公就第厚加给奉顷之上复欲用庆之【复扶又翻下同】使何尚之徃起之尚之累陈上意庆之笑曰沈公不效何公徃而复返【尚之不能固志见一百二十六卷文帝元嘉二十八年】尚之慙而止辛巳以尚书右仆射刘延孙为南兖州刺史　夏五月戊戌以湘州刺史刘遵考为尚书右仆射　六月壬戌魏改元太安　甲子大赦　甲申魏主还平城【史亦不书所如之地】秋七月癸巳立皇弟休祐为山阳王休茂为海陵王
　　休业为鄱阳王　丙辰魏主如河西　雍州刺史武昌王浑【朱修之已赴江陵栁元景又留建康以浑刺雍州雍于用翻】与左右作檄文自号楚王改元永光备置百官以为戱笑长史王翼之封呈其手迹八月庚申废浑为庶人徙始安郡上遣贠外散骑侍郎东海戴明寳诘责浑【散悉亶翻骑竒寄翻诘去吉翻】因逼令自杀时年十七　丁亥魏主还平城　诏祀郊庙初设备乐从前殿中曹郎荀万秋之议也【晋氏南渡草创二郊无乐宗庙虽有登歌亦无二舞及破苻坚得乐工始有金石之乐文帝元嘉二十二年南郊始设登歌此所谓备乐非能备雅乐魏晋以来世俗之乐耳顺帝升明二年王僧防所谓朝廷礼乐多违旧典葢指此类】　上欲削弱王侯冬十月己未江夏王义恭竟陵王诞奏裁王侯车服噐用乐舞制度凡九事上因讽有司奏増广为二十四条【听事不得南面坐施帐并幡蕃国官正冬不得徒跣登国殿及夹侍国师传令及油防公主妃传令不得朱服舆不得重防鄣扇不得雉尾槊毦不得孔雀白氅夹毂队不得绛袄平乗但马不得过二匹胡伎不得防衣舞妓正冬着袿衣不得庄面蔽花正冬防不得剑舞杯柈舞长蹻伎防舒丸剑博山伎縁大橦伎五案伎自非正冬防奏舞曲不得舞诸妃主不得着绲带信幡非台省官悉用绛郡县内史相及封内官长于其封君既非在三罢官则不复追敬不合称臣止宜上下官敬而已诸镇常行车前后不得过六队白直夹毂不在其限刀不得过银铜饰诸王女封县主诸王子孙袭封王之妃及封侯者夫人行并不得卤簿诸王子继体为王婚葬吉凶悉依诸国公侯之礼不得同皇弟皇子车舆非轺车不得油幢平乗船皆平两头作露平形不得拟象龙舟悉不得朱油帐错不得作五花及竪笋形】听事不得南向坐剑不得为鹿卢形【晋灼曰古长剑首以玉作井鹿卢形】内史相及封内官长止称下官不得称臣罢官则不复追敬【长知两翻复扶又翻】诏可　庚午魏以辽西王常英为太宰　壬午以太傅义恭领扬州刺史竟陵王诞为司空领南徐州刺史建平王宏为尚书令　是嵗以故氐王杨保宗子元和为征虏将军杨头为辅国将军头文徳之从祖兄也元和虽杨氏正统【从才用翻杨保宗氐王杨之子故元和为杨氏正统】朝廷以其年幼才弱未正位号部落无定主头先戍葭芦母妻子弟并为魏所执【文帝元嘉二十年魏克仇池杨文徳败走头母妻子弟为魏所执当在是年二十七年始使头戍葭芦】而头为宋坚守无贰心【为于伪翻】雍州刺史王谟上言【雍于用翻上时掌翻】请以头为假节西秦州刺史用安辑其众俟数年之后元和稍长使嗣故业若元和才用不称【长知两翻称尺证翻】便应归头头能藩扞汉川使无虏患彼四千户荒州殆不足惜若葭芦不守汉川亦无立理上不从
　　三年春正月庚寅立皇弟休范为顺阳王休若为巴陵王戊戌立皇子子尚为西阳王　壬子纳右卫将军何瑀女为太子妃瑀澄之曽孙也甲寅大赦　乙卯魏立贵人冯氏为皇后后辽西郡公朗之女也【冯朗降魏见一百二十二卷文帝元嘉九年】朗为秦雍二州刺史【雍于用翻】坐事诛后由是没入宫【为冯后专魏政张本】　二月丁巳魏主立子为皇太子先使其母李贵人条记所付托兄弟然后依故事赐死甲子以广州刺史宗慤为豫州刺史故事府州部内论事皆籖前直叙所论之事置典籖以主之宋世诸皇子为方镇者多幼时主皆以亲近左右领典籖【近其靳翻】典籖之权稍重至是虽长王临藩【长知两翻】素族出镇典籖皆出纳教命执其枢要刺史不得专其职任及慤为豫州临安吴喜为典籖【吴分余杭为临水县晋武帝太康元年更名临安属吴兴郡】慤刑政所施喜毎多违执慤大怒曰宗慤年将六十为国竭命【为于伪翻】正得一州如斗大【正一作止】不能复与典籖共临之喜稽颡流血乃止【复扶又翻稽音启】　丁零数千家匿井陉山中为盗【陉音刑】魏选部尚书陆真【初学记汉成帝置列曹尚书四人其一曰常侍曹光武改常侍曹曰吏部主选举灵帝改吏部为选部后魏初有殿中乐部驾部南部北部五尚书选部尚书葢此时方置】与州郡合兵讨灭之　闰月戊午以尚书左仆射刘遵考为丹阳尹　癸酉鄱阳哀王休业卒　太傅义恭以南兖州刺史西阳王子尚有宠将避之乃辞扬州秋七月解义恭扬州丙子以子尚为扬州刺史时荧惑守南斗上废西州旧馆使子尚移治东城以厌之【厌于叶翻又于琰翻斗杨州分故厌之】扬州别驾从事沈懐文曰天道示变宜应之以徳今虽空西州恐无益也不从懐文懐逺之兄也　八月魏平西将军渔阳公尉眷击伊吾克其城大获而还【李寳以伊吾敦煌降魏寳既入朝伊吾复叛故击之尉纡勿翻还从宣翻又如字】　九月壬戌以丹阳尹刘遵考为尚书右仆射　冬十月甲申魏主还平城【亦不书所如之地】　丙午太傅义恭进位太宰领司徒　十一月魏以尚书西平王源贺为冀州刺史更赐爵陇西王【更工衡翻】贺上言今北虏游魂南冦负险疆埸之间犹须防戍【埸音亦】臣愚以为自非大逆赤手杀人其坐盗及过误应入死者皆可原宥讁使守邉则是已断之体受更生之恩徭役之家蒙休息之恵魏髙宗从之久之谓羣臣曰吾用贺言一嵗所活不少【少诗沼翻】増戍兵亦多卿等人人如贺朕何忧哉防武邑人石华告贺谋反【武邑县前汉属信都后汉属安平晋武帝分立武邑郡至隋唐为武邑武彊衡水三县地】有司以闻帝曰贺竭诚事国朕为卿等保之【为于伪翻】无此明矣命精加讯騐华果引诬【自引服诬告之罪】帝诛之因谓左右曰以贺忠诚犹不免诬谤不及贺者可无慎哉　十二月濮阳太守姜龙驹新平太守杨自伦弃郡奔魏【按沈约志濮阳新平皆属兖州而不载治所葢侨郡也新平郡又明帝防始七年立当考又按五代志鄄城县旧置濮阳郡濮博木翻】　上欲移青冀二州倂镇歴城议者多不同青冀二州刺史垣防之曰青州北有河济【济子礼翻】又多陂泽非虏所向毎来冦掠必由歴城二州并镇此经逺之略也北又近河归顺者易【近其靳翻易以豉翻】近息民患逺申主威安邉之上计也由是遂定【青州本治东阳冀州治歴城今并为一镇】　元嘉中官铸四铢钱轮郭形制与五铢同用费无利【言铸一钱之费适当一钱之用无羸利也】故民不盗铸及上即位又铸孝建四铢形式薄小轮郭不成【钱外圎为轮内方为郭】于是盗铸者众杂以铅锡翦凿古钱钱转薄小守宰不能禁坐死免者相继盗铸益甚物价踊贵朝廷患之去嵗春诏钱薄小无轮郭者悉不得行民间喧扰是嵗始兴郡公沈庆之建议以为宜听民铸钱郡县置钱署乐铸之家皆居署内【乐音洛】平其凖式去其杂伪【去羌吕翻】去春所禁新品一时施用今铸悉依此格万税三千严检盗铸【检柬也勘察也】丹阳尹顔竣驳之【竣七伦翻驳多角翻】以为五铢轻重定于汉世【汉武帝元狩五年行五铢钱】魏晋以降莫之能改诚以物货既均改之伪生故也今云去春所禁一时施用若巨细摠行而不从公铸利已既深情伪无极私铸翦凿尽不可禁财货未赡大钱已竭数嵗之间悉为尘土矣今新禁初行品式未一须防自止不足以垂圣虑唯府藏空匮实为重忧【藏徂浪翻下同】今纵行细钱官无益赋之理百姓虽赡【赡昌艳翻】无解官乏唯简费去华【去羌吕翻】专在节俭求赡之道莫此为贵耳议者又以为铜转难得欲铸二铢钱竣曰议者以为官藏空虚宜更改铸天下铜少宜减钱式以救交弊【官藏空虚无钱以赡用而天下铜少又无以铸钱是交弊也议者縁此欲改铸小钱以救之少诗沼翻】赈国舒民【赈富也又举救也舒缓也寛也赈津忍翻】愚以为不然今铸二铢恣行新细于官无解于乏而民间奸巧大兴天下之货将糜碎至尽空严立禁而利深难絶不一二年其弊不可复救【言不待一二年而弊甚也复扶又翻】民惩大钱之改兼畏近日新禁市井之间必生纷扰逺利未闻切患猥及富商得志贫民困窘此皆甚不可者也乃止【窘渠陨翻】　魏定州刺史髙阳许宗之求取不节深泽民马超谤毁宗之【深泽县前汉属涿郡后汉属安平晋以来属博陵郡后魏博陵郡属定州唐以博陵郡为定州后分定州置祁州深泽县属焉】宗之殴杀超【殴乌口翻击也】恐其家人告状上超诋讪朝政【上时掌翻】魏髙宗曰此必妄也【魏字衍】朕为天下主何恶于超而有此言【恶乌路翻】必宗之惧罪诬超案验果然斩宗之于都南　金紫光禄大夫顔延之卒延之子竣贵重凡所资供【供居用翻】延之一无所受布衣茅屋萧然如故常乗羸牛笨车【笨部本翻竹里也一曰不精也】逢竣卤簿即屏住道侧【导从之次第曰卤簿屛必郢翻】常语竣曰吾平生不憙见要人【语牛倨翻憙许记翻】今不幸见汝竣起宅延之谓曰善为之无令后人笑汝拙也延之尝早诣竣见宾客盈门竣尚未起延之怒曰汝出粪土之中升云霞之上遽骄傲如此其能久乎【物忌盛满顔竣之祸其父知之矣】竣丁父忧【丁当也郭璞曰值也】裁逾月起为右将军丹阳尹如故竣固辞表十上【上时掌翻】上不许遣中书舍人戴明寳抱竣登车载之郡舍【之徃也郡舍丹阳尹廨也】赐以布衣一袭絮以防纶遣主衣就衣诸体【主衣主御衣服唐尚衣奉御之职也就衣于既翻】
　　大明元年春正月辛亥朔改元大赦　壬戌魏主畋于崞山【崞山在雁门郡崞县崞古博翻】戊辰还平城　魏以渔阳王尉眷为太尉録尚书事【尉纡勿翻】　二月魏人寇兖州向无盐败东平太守南阳刘胡【无盐县自汉以来属东平郡败补迈翻】诏遣太子左卫率薛安都将骑兵东阳太守沈法系将水军向彭城以御之【率所律翻将即亮翻骑竒寄翻】并受徐州刺史申坦节度比至【比必利翻及也】魏兵已去先是羣盗聚任城荆榛中累世为患谓之任榛【先悉荐翻任音壬任城县前汉属东平郡后汉分为任城国后遂为郡宋省郡为任城县属髙平郡】申坦请回军讨之上许之任榛闻之皆逃散时天旱人马渴乏无功而还【还从宣翻又如字】安都法系坐白衣领职坦当诛羣臣为请莫能得【为于伪翻】沈庆之抱坦哭于市曰汝无辠而死我哭汝于市行当就汝矣有司以闻上乃免之　三月庚申魏主畋于松山己巳还平城　魏主立其弟新成为阳平王　上自即吉之后【三年之防既除而即吉】奢淫自恣多所兴造丹阳尹顔竣以藩朝旧臣【上为藩王时竣为僚佐是藩朝旧臣也晋宋之间郡曰郡朝府曰府朝藩王曰藩朝宋武帝为宋王齐髙帝为齐王时曰霸朝朝直遥翻下同】数恳切諌争【数所角翻争则迸翻】无所回避上浸不恱竣自谓才足干时恩旧莫比当居中永执朝政而所陈多不纳疑上欲踈之乃求外出以占上意夏六月丁亥诏以竣为东扬州刺史竣始大惧【为帝杀竣张本】　癸卯魏主如隂山　雍州所统多侨郡县【雍于用翻下同】刺史王谟上言侨郡县无有境土新旧错乱租课不时请皆土断【断丁乱翻】秋七月辛未诏并雍州三郡十六县为一郡郡县流民不愿属籍【属土著之籍也】讹言谟欲反时栁元景宗彊羣从多为雍部二千石【栁元景河东解人南徙侨居于雍部羣从羣从兄弟从才用翻】乗声皆欲讨谟谟令内外晏然以解众惑驰使啓上具陈本末【使防吏翻】上知其虚遣主书吴喜抚慰之【主书后汉尚书令史之职汉尚书曹有主书令史二十一人江左以来中书省有主书】且报曰七十老公反欲何求君臣之际足以相保聊复为笑伸卿眉头耳【复扶又翻】谟性严未尝妄笑故上以此戱之　八月己亥魏主还平城　甲辰徙司空南徐州刺史竟陵王诞为南兖州刺史以太子詹事刘延孙为南徐州刺史初髙祖遗诏以京口要地去建康宻迩自非宗室近亲不得居之延孙之先虽与髙祖同源而髙祖属彭城延孙属莒县【南史延孙传作吕县吕县属彭城郡而莒县属东莞郡详而考之吕县为是彭城吕二县并属彭城郡延孙与帝室同源同郡特异县耳】从来不序昭穆【昭读如字】上既命延孙镇京口仍诏与延孙合族使诸王皆序长幼【长知两翻】上闺门无礼不择亲疎尊卑流闻民间无所不至诞寛而有礼又诛太子劭丞相义宣皆有大功【诞起兵讨劭见上卷文帝元嘉三十年劝止上迎义宣事见上】人心窃向之诞多聚才力之士蓄精甲利兵上由是畏而忌之不欲诞居中使出镇京口犹嫌其逼更徙之广陵【南兖州时治广陵】以延孙腹心之臣使镇京口以防之【为帝讨诞张本】　魏主将东廵冬十月诏太宰常英起行宫于辽西黄山【魏收地形志辽西郡肥如县有黄山】　十二月丁亥更以顺阳王休范为桂阳王【休范孝建三年封顺阳王更工衡翻】
　　二年春正月丙午朔魏设酒禁酿酤饮者皆斩之【酿者酤者饮者皆斩】吉凶之防听开禁有程日魏主以士民多因酒致鬪及议国政故禁之増置内外官伺察诸曹及州镇【魏自道武帝以来有官今増其员伺相吏翻】或微服杂乱于府寺间以求百官过失有司穷治讯掠取服【治直之翻】百官满二丈者皆斩又増律七十九章　乙卯魏主如广温泉宫遂廵平州【魏平州之地止辽西北平二郡】庚午至黄山宫二月丙子登碣石山观沧海戊寅南如信都畋于广川【广川县前汉属广川国后汉属清河郡晋属勃海郡魏收地形志属长乐郡长乐即信都也五代志曰北齐废广川入枣彊刘昫曰隋于旧县东八十里置新县寻改为长河县属徳州】　乙酉以金紫光禄大夫禇湛之为尚书左仆射　丙戌建平宣简王宏以疾解尚书令三月丁未卒　丙辰魏髙宗还平城起太华殿【郦道元曰魏太和十六年破太华安昌诸殿造太极殿东西堂及朝堂】是时给事中郭善明性倾巧説帝大起宫室【説输芮翻】中书侍郎髙允諌曰太祖始建都邑其所营立必因农隙况建国已久永安前殿足以朝防【朝直遥翻】西堂温室足以宴息紫楼足以临望纵有修广亦宜驯致【易曰驯致其道向秀曰驯从也程愿曰驯谓习习而渐至于盛驯似遵翻】不可仓猝今计所当役凡二万人老弱供饷又当倍之期半年可毕一夫不耕或受之饥况四万人之劳费可胜道乎【胜音升】此陛下所宜留心也帝纳之允好切諌朝廷事有不便允輙求见帝常屏左右以待之【好呼到翻屏必郢翻屏左右者欲其言无不尽】或自朝至暮或连日不出羣臣莫知其所言语或痛切帝所不忍闻命左右扶出然终善遇之时有上事为激讦者帝省之【上时掌翻讦居谒翻省悉景翻】谓羣臣曰君父一也父有过子何不作书于众中諌之而于私室屏处諌者【屏蔽也屏处隠蔽之处屏必郢翻】岂非不欲其父之恶彰于外邪至于事君何独不然君有得失不能面陈而上表显諌欲以彰君之短明己之直此岂忠臣所为乎如髙允者乃忠臣也朕有过未尝不面言至有朕所不堪闻者允皆无所避朕知其过而天下不知可不谓忠乎允所与同征者游雅等【征允等见一百二十二卷文帝元嘉八年】皆至大官封侯部下吏至刺史二千石者亦数十百人【部下吏谓中书之吏尝事允在部下者】而允为郎二十七年不徙官【魏世祖神防四年允征拜中书博士领著作郎至是年二十五年耳】帝谓羣臣曰汝等虽执弓刀在朕左右徒立耳【言徒能侍立而不能规谏】未尝有一言规正唯伺朕喜悦之际【伺相吏翻】祈官乞爵今皆无功而至王公允执笔佐我国家数十年为益不小不过为郎汝等不自愧乎乃拜允中书令【上云二十七年不徙官意允拜中书令不在是年】时魏百官无禄允常使诸子樵采以自给司徒陆丽言于帝曰髙允虽蒙宠待而家贫妻子不立【立成也置也建也谓不能建置家业也】帝曰公何不先言今见朕用之乃言其贫乎即日至允第惟草屋数间布被緼袍【孔安国曰緼枲着也谓杂用枲麻以着袍礼记曰緼为袍郑康成注曰緼旧絮也又乱麻緼于粉翻】厨中盐菜而已帝叹息赐帛五百匹粟千斛拜长子悦为长乐太守【乐音洛守手又翻】允固辞不许帝重允常呼为令公而不名游雅常曰前史称卓子康刘文饶之为人【卓茂字子康刘寛字文饶】心者或不之信【补典翻】余与髙子游处四十年【处昌吕翻】未尝见其喜愠之色【愠于问翻】乃知古人为不诬耳髙子内文明而外柔顺其言呐呐不能出口【呐如悦翻又奴劣翻呐呐言缓也】昔崔司徒尝谓余云髙生丰才博学一代佳士所乏者矫矫风节耳余亦以为然及司徒得辠起于纎微诏指临责司徒声嘶股栗殆不能言【嘶先齐翻声破曰嘶】宗钦已下伏地流汗皆无人色髙子独敷陈事理申释是非辞义清辩音韵髙亮人主为之动容听者无不神耸【事见一百二十五卷文帝元嘉二十七年为于伪翻】此非所谓矫矫者乎宗爱方用事威振四海尝召百官于都坐【魏有都坐大官魏之都坐犹唐之朝堂也或曰都坐尚书都坐即唐之政事堂坐徂卧翻】王公已下皆趋庭望拜髙子独升阶长揖由此观之汲长孺可以卧见卫青何抗礼之有【言以髙允之揖宗爱观之则汲黯可以卧见卫青与之抗礼未为过也汲黯字长孺抗礼事见十九卷汉武帝元朔五年】此非所谓风节者乎夫人固未易知【易以防翻】吾既失之于心崔又漏之于外【之于言则是漏之于外】此乃管仲所以致恸于鲍叔也【管仲曰生我者父母知我者鲍子也致恸葢感其知已之深】　乙丑魏东平成王陆俟卒　夏四月甲申立皇子子绥为安陆王帝不欲权在臣下六月戊寅分吏部尚书置二人【吏部】
　　【尚书掌铨选以其权重江左谓之大尚书言其位任与诸曹殊絶也今置二人以分其权】以都官尚书谢庄度支尚书吴郡顾觊之为之【汉置六曹尚书中都官曹主水火盗贼事魏晋省宋复置隋改都官为刑部尚书改度支为民部尚书唐避太宗讳改民部为戸部度徒洛翻觊音冀下同】又省五兵尚书【曹魏置五兵尚书隋改曰兵部尚书】初晋世散骑常侍选望甚重【上之所遴简为选时之所瞻属为望散悉亶翻骑竒寄翻】与侍中不异其后职任闲散【散悉但翻】用人渐轻上欲重其选乃用当时名士临海太守孔觊司徒长史王彧为之【彧于六翻】侍中蔡兴宗谓人曰选曹要重常侍闲淡改之以名而不以实虽主意欲为轻重人心岂可变邪既而常侍之选复卑选部之贵不异【言选部贵重与前时无以异也选部须绢翻复扶又翻】觊琳之之孙【孔琳之事桓不务迎合谏其废钱用谷帛复肉刑】彧谧之兄孙兴宗廓之子也【王谧识武帝于龙潜蔡廓以方直着于宋初】
　　裴子野论曰官人之难先王言之尚矣【书臯陶曰在知人禹曰惟帝其难之知人则哲能官人】周礼始于学校【校戸敎翻】论之州里告诸六事而后贡于王庭【六事周之六卿也】其在汉家州郡积其功能五府举为掾属【掾以绢翻】三公参其得失尚书奏之天子一人之身所阅者众【阅更歴也】故能官得其才鲜有败事【鲜息浅翻】魏晋易是所失多【大也】夫厚貌深衷险如谿壑择言观行犹惧弗周况今万品千群俄折乎一面【行下孟翻下戒行同折之列翻断也一面一觌面之顷也】庻僚百位专断于一司【一司谓选部断丁乱翻】于是嚣风遂行不可抑止【嚣风谓喧竞之风】干进务得兼加谄凟【易大传曰君子上交不谄下交不凟】无复防耻之风谨厚之操官邪国败【左传曰国家之败由官邪也复扶又翻】不可纪纲假使龙作纳言【尚书古之纳言也】舜居南面而治致平章不可必也【尧典曰平章百姓孔注曰百姓百官平和章明不可必言不可必致也治直吏翻】况后之官人者哉孝武虽分曹为两【谓吏部置两尚书】不能反之于周汉朝三暮四其庸愈乎【庄子曰狙公赋芧曰朝三而暮四众狙皆怒曰然则朝四而暮三众狙皆喜名实未亏而喜怒为用】
　　丙申魏主畋于松山庚午如河西　南彭城民髙阇【晋氏南渡侨立南彭城郡于晋陵界阇视遽翻】沙门昙标以妖妄相扇【昙徒含翻妖于遥翻】与殿中将军苗允等谋作乱立阇为帝事觉甲辰皆伏诛死者数十人于是下诏沙汰诸沙门设诸科禁严其诛坐自非戒行精苦并使还俗【行下孟翻】而诸尼多出入宫掖此制竟不能行中书令王僧达幼聪警能文而跌荡不拘【跌徒结翻荡徒浪翻不拘言其不拘常检也】帝初践阼擢为仆射居顔刘之右【顔竣刘延孙帝之腹心也】自负才地【地谓门地】谓当时莫及一二年间即望宰相既而迁防军怏怏不得志【怏于两翻】累啓求出上不悦由是稍稍下迁五嵗七徙【七徙官也】再被弹削僧逹既耻且怨所上表奏辞防抑扬又好非议朝政【上时掌翻好呼到翻朝直遥翻】上已积愤怒路太后兄子尝诣僧达趋升其榻僧达令舁弃之【路太后兄庆之尝为王氏门下驺故僧达麾其子舁音余又羊茹翻对举也孔光屈身于董贤以保其禄位人以为谄王僧达抗意于路琼之以杀其身人以为躁逺小人不恶而严君子葢必有道也】太后大怒固邀上令必杀僧达防髙阇反上因诬僧达与阇通谋八月丙戌收付廷尉赐死
　　沈约论曰夫君子小人类物之通称蹈道则为君子违之则为小人【称尺证翻】是以太公起屠钓为周师傅説去板筑为殷相【太公屠牛于朝歌钓于渭滨周文王迎以为师傅説筑于傅岩之野殷髙宗求以为相説于恱翻相息亮翻】明敭幽仄【书曰明明扬侧陋敭与扬同】唯才是与逮于二汉兹道未革胡广累世农夫致位公相黄宪牛医之子名重京师非若晩代分为二途也魏武始立九品葢以论人才优劣【详见八十一卷晋武帝太康五年】非谓世族髙卑而都正俗士随时俯仰凭藉世资用相陵驾【都正谓诸州中正也】因此相沿遂为成法周汉之道以智役愚魏晋以来以贵役贱士庻之科较然有辨矣　裴子野论曰古者徳义可尊无择负贩茍非其人何取世族名公子孙还齐布衣之伍士庶虽分本无华素之隔【华荣也辉也故荣贵之族谓之华宗其子弟谓之华胄素白也质也故白屋谓之素门寒士谓之素士】自晋以来其流稍改草泽之士犹显清途降及季年专限阀阅【史记明其等曰阀积其功曰阅又门在左曰阀在右曰阅阀音伐】自是三公之子傲九棘之家【周礼朝士掌外朝之法左九棘孤卿大夫位焉右九棘公侯伯子男位焉后世直谓九棘为九卿】黄散之孙蔑令长之室【散悉亶翻长知两翻】转相骄矜互争铢两唯论门戸不问贤能以谢灵运王僧达之才华轻躁使其生自寒宗犹将覆折【折而设翻】重以怙其庇廕召祸宜哉【重直用翻】
  </div>
  <div class="pagination">
   <a href="资治通鉴四库_page31.html">
    上一页
   </a>
   <span>
    ...
   </span>
   <a href="资治通鉴四库_page27.html">
    27
   </a>
   <a href="资治通鉴四库_page28.html">
    28
   </a>
   <a href="资治通鉴四库_page29.html">
    29
   </a>
   <a href="资治通鉴四库_page30.html">
    30
   </a>
   <a href="资治通鉴四库_page31.html">
    31
   </a>
   <span class="current-page">
    32
   </span>
   <a href="资治通鉴四库_page33.html">
    33
   </a>
   <a href="资治通鉴四库_page34.html">
    34
   </a>
   <a href="资治通鉴四库_page35.html">
    35
   </a>
   <a href="资治通鉴四库_page36.html">
    36
   </a>
   <a href="资治通鉴四库_page37.html">
    37
   </a>
   <span>
    ...
   </span>
   <a href="资治通鉴四库_page33.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
