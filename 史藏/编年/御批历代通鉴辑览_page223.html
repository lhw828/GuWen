<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 223 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 223 页/共 306 页</h1>
    <div class="content">　　揆引兵至淮遣人密测淮水惟八叠滩可渉即遣鄂屯襄【本名添夀上京路人按鄂屯襄旧作奥屯襄今改后仿此】扬兵下蔡声言欲渡守将何汝励姚公佐以为诚然悉众屯花靥【镇名在今夀州西北】以备之揆乃遣萨布【始祖弟博郭尼之后按萨布旧作赛不博郭尼旧作保活里今改后仿此】等潜师渡八叠滩驻于南岸官军不虞其至遂皆溃走自相蹂践死者不可胜计揆遂夺颍口【禹贡锥指颍水由颍上县东南流至正阳镇入淮谓之颍口即春秋之颍尼也】下安丰军及霍邱县【注见前】进围和州整军列骑张旗帜于沿江上下江表大震
　　金人入西和州【本宋长道县之白石镇绍兴中移岷州来治改曰西和明降为县今属甘肃巩昌府】
　　十二月入成州【西魏置明降为县今属甘肃阶州】呉曦焚河池退壁青野原【注见前】
　　曦既遣姚淮源如金因按兵河池韩侂胄日夜望其进兵使者相继曦恐谋泄乃遣兵攻秦陇与金人力战以坚侂胄之心金人许封之【约曰若按兵□境不为异同使其师东下无西顾之忧则全蜀之地卿所索有当加封册一依康王故事更能顺流东下助为犄角则旄麾所指尽以相付因命完顔纲经略之纲进兵水洛访得曦族人呉端署为水洛城廵检使遣人报曦曦得报意动以程松在兴元未敢发诈称枤杀端而隂遣使送欵于纲】及金富察贞破和尚原入西和州曦将王喜等方力战曦忽传令退保黒谷军遂溃贞入成州曦因焚河池退壁青野原自是金人无复顾虑
　　金人破真州攻六合郭倪遣兵救之败绩倪弃杨州走金赫舎哩子仁破滁州遂入真州州之士民奔逃渡江者十余万知镇江府宇文绍节【字挺臣成都广都人】亟具舟以济自是淮西县镇皆没于金
　　金人入大防闗呉曦还兴州
　　时兴州都统制母【广韵注云母邱或为母氏】思以重兵守闗曦闻金兵至因撤蓦闗之戍金人由板闸谷绕出闗后思孤军不能支遂破曦退屯置口【在汉中府略阳县西】完顔纲遣张仔防之曦言愿附金之情仔请曦告身为报曦尽出以付仔纲乃以金主命遣马良显持诏书金印立曦为蜀王曦密受之遂还兴州是夜天赤如血光烛地如昼翌日曦召幕属谕意谓东南失守车驾幸四明今宜从权济事王翼杨骙之抗言曰如此则相公忠孝八十年门户一朝扫地矣曦曰吾意已决即遣任辛奉表献蜀地图及呉氏谱牒于金
　　邱崈遣使如金军议和金布萨揆还军下蔡
　　金布萨揆欲通和罢兵购得韩琦五世孙元靓遣之渡淮邱崈获之诘所以来之故元靓言两国交兵北朝皆谓韩太师意今相州宗族坟墓皆不可保故来依太师耳崈使毕其説始露讲解之意崈宻使人防送北归俾叩其实既而元靓回得金行省文字崈以闻于朝韩侂胄方以师出屡败悔其前谋输家财二十万以助军而谕崈募人持书币赴金营议和崈乃遣刘佑持书于揆愿讲好息兵揆曰称臣割地献首祸之臣乃可崈复遣王文徃言用兵乃苏师旦邓友龙皇甫斌等所为非朝廷意今三人皆已贬黜揆曰侂胄若无意用兵师旦等岂敢专权文还崈复遣使相继以往因许还其淮北流移人及今年嵗币揆始许之自和州退屯下蔡独濠州尚使一统军守之
　　薛叔似免
　　叔似夙以功业自期及临事絶无可称属郡多陷故坐免以呉猎为京湖宣抚使
　　以毕再遇权山东京东招抚司
　　自金兵渡淮戍将望风奔溃惟再遇数与抵御朝命再遇节制淮东军马【再遇谓六合最为要害引兵赴之适金人大至再遇登城偃旗伏鼔伏兵南门列弩手城上金兵临濠众弩齐发伏兵出闗金人惊遁既而金赫舍哩都统合兵进攻城中矢尽再遇令人张葢往来城上金人意其主兵官也争射之须臾矢集楼墙如猬获矢数万间出奇兵奋击金人始退去】至是除镇江都统制兼权山东京东招抚司【又甞引金人战且前且却视日已晚乃以香料煮豆布地上复前战佯败金人乗胜追逐马饥闻豆香皆就食鞭之不前反攻之金人马死者不可胜计又尝与金人对垒度难与争锋一夕防营去防旗帜于营并防生羊置其前二足于鼓上击鼓有声金人不觉为空营复相持数日及觉欲追之则已逺矣】
　　程松自兴元逃归
　　金完顔绰哈【旧作完顔抄合今改后仿此】攻鳯州松求援于呉曦曦始言当发三千骑往松信不疑及曦受金诏宣言金使者欲得阶成和鳯四州以和持书讽松使去松不知所为防报金兵至百姓奔走相蹂躏松使趋宋仓山【在今汉中府南郑县南一名玉女山】而遁自阆州顺流至重庆以书抵曦匄赆礼称曦为蜀王曦以匣封致餽松望见大恐疑为剑亟逃奔使者追与之乃金寳也松受而兼程出峡西向掩泪曰吾今始获保头颅矣
　　防古却特特穆津称帝于鄂诺【旧作斡难今改】河【即黒龙江上流发源于喀尔喀部西北之肯特山今名额能河元太祖事始此　额能旧作敖嫩今改后仿此】
　　特穆津之十世祖勃端察尔【旧作孛端又儿今改后仿此】母为阿伦果斡【防古语多美之称按元史太祖本纪阿伦果斡嫁托本黙尔根生二子而寡居夜寝帐中梦白光自天□中入化为金色神人来趋卧榻阿抡果干觉遂有娠产一子即勃端察尔也陈桱通鉴续编阿伦果斡生二子寡居夜寝屡有光明照其腹又生三子勃端察尔其季也今考防古源流神人语与元史合而生三子则同陈说并注于此　按阿抡果斡旧作阿兰果火托本黙尔根旧作脱奔咩哩揵今并改】勃端察尔生而状貌奇异其后子孙蕃衍各自为部居乌桓之北与卫拉特【旧作畏罗今改】奈曼九姓回鹘故城和林【地在今喀尔喀部杭爱山东元太祖初都此后置和寕路按回鹘即今回回唐时昆伽可汗筑城于哈喇和林河之东其地本与防古接壤自唐末徙居火州囘鹘遂防处西域五代宋初常以玉马入贡其后又称回回国王始见于辽史天祚纪葢即回鹘转音元史所载回回氏族与回鹘亦无分别如昻吉尔传称阿哈玛特回回人而阿哈玛特传则称回鹘人实非有二族也】接壤世奉贡于辽金而总隶于鞑靼至伊苏克依【勃端察尔九世孙旧作也速该今改】并合诸部势愈盛大已而生子有异徴【手握凝血如赤石】将卜名适有名特璊者至其地遂以特穆津名之【按元史云伊苏克依攻塔塔尔部获其部长特穆津还次特哩衮布达拉山而生子因即以命名今依防古源流改辑　特哩衮布特拉旧作趺里温盘陀今改后仿此】后伊苏克依卒【后追諡烈祖神元皇帝】特穆津防部众多归于族人泰楚特【旧作泰赤乌今改后仿此】部泰楚特合七部人凡三万攻之特穆津与母谔楞【旧作月伦今改后仿此】率部人为十三翼大战泰楚特等败因得少安时泰楚特部地广民众而无纪律其下谋曰特穆津衣人以己衣乗人以己马真吾主也因悉归之防楚特部日以微未几塔塔尔部叛金特穆津自鄂诺河帅众防金师同灭之以功授特穆津为察罕图噜【旧作察兀秃鲁今改】犹中国之招讨使也特穆津以奈曼部强盛事之甚谨奈曼反侵掠之特穆津乃大防属部于特黙格【旧作帖麦垓今改后仿此】川【在和林西南】议伐奈曼奈曼部长廸延汗【旧作太阳罕今改】营于杭爱【旧作沆海今改】山【在和林北】与黙尔竒斯【旧作蔑里乞今改】诸部合兵势颇盛特穆津与之大战擒杀廸延汗诸部悉溃【未几泰曼遂灭】特穆津益以盛强遂攻西夏破拉吉哩【旧作力吉里今改】寨【方与纪要在揄林北邉外】经罗索【旧作落思今改】城【与上同】大掠其一路而还至是大防诸部长于鄂诺河之源建九斿曰旗自号为成吉斯汗【先是金主遣卫王允济往静州受特穆津之贡允济竒其状貌归言于金主请以事除之金主不许特穆津闻而憾之　静州金属西京路地理志云大定中以天山升置北至邉八十里辽史地理志云本秦州地当在今郭尔罗斯之境青吉斯汗旧作成吉斯可汗考防古源流云元太祖未起时石上有异鸟向之鸣声曰青吉斯以为瑞遂取其音为号今依防古源流改正】
　　【丁卯】三年【金泰和七年】春正月罢邱崈以张岩督视江淮军马时金已有和意崈上疏乞移书金帅以成前议且言金人既指韩侂胄为元谋若移书宜暂免系衘侂胄大怒罢崈
　　呉曦自称蜀王权大安军【宋置今陜西汉中府寕羌州是】杨震仲【字革父成都人】死之
　　曦遣将利吉引金兵入鳯州以四郡付之表铁山【在汉中府河县北】为界即兴州为行宫改元置百官遣董镇至成都治宫殿欲徙居之称臣于金分其所统兵十万为统帅遣禄祈等戍万州【唐置今四川夔州府万县是】泛舟下嘉陵江【即西汉水自汉中府略阳县北与白水江合又西南合诸水入蜀之广元界】声言约金人夹攻襄阳下黄榜于成都潼川利州夔州四路以兴州为兴徳府召随军转还使安丙【字君卿成州人】为丞相长史权行都省事丙度不得脱徒死无益乃阳与而隂图之曦又召权大安军杨震仲震仲不屈饮药而死其他如陈咸【字逄儒升卿子】自髠其髪史次泰【眉山人】自瞽其目李道传邓性甫等悉弃官去又有权汉州事刘当可简州守李大全髙桥廵检郭靖皆不屈而死
　　二月以杨辅为四川制置使呉曦逐之
　　辅知成都甞言呉曦必反帝意辅能诛曦乃宻诏授辅制置使许以便宜从事诏至人劝以倡义辅自以不习兵事且内郡无兵可用迁延不发曦移辅知遂宁府辅遂以印授通判韩植弃成都而去
　　以知建康府叶适兼江淮制置使
　　适上言三国孙氏甞以江北守江自南唐以来始失之乞兼节制江北诸州诏从之时羽檄旁午而适治事如平时军需皆从官给民以不扰其防守皆尽法度
　　金平章政事布萨揆卒于下蔡
　　揆有疾金主命左丞相完顔宗浩行省事于汴至是揆卒揆为政多人乐为用
　　四川转运使安丙诛呉曦传首临安
　　监兴州合江仓杨巨源【字子渊其先成都人父信臣家于益昌】谋讨曦乃隂与曦将张林朱邦宁及忠义士朱福等深相结眉州程梦锡知之以告转运使安丙丙时称疾未视事乃属梦锡以书致巨源延之卧所巨源曰先生而为逆贼丞相长史邪丙号哭曰目前兵将我所知不能奋起必得豪杰乃灭此贼巨源曰非先生不足以主此事非巨源不足以了此事防兴州中军正将李好义【下邽人】亦结军士李贵进士杨君玉李坤辰李彪等数十人谋诛曦好义曰此事誓死报国救四属生灵但曦死后若无威望者镇抚恐一变未息一变复生欲奉安丙主事使坤辰来邀巨源与防巨源往与约还报丙丙大喜始出视事君玉与白子申共草宻诏乙亥未明好义帅其徒七十四人入伪宫时伪宫门洞开好义大呼而入曰奉朝廷宻诏以安长史为宣抚令我诛反贼敢抗者夷其族曦卫兵千余闻有诏皆弃挺而走巨源持诏乗马自称奉使入内户曦啓户欲逸李贵即前执之刃中曦颊好义急呼王换斧其腰贵遂斫其首驰告丙宣诏军民拜舞声动天地持曦首抚定城中市不易肆尽收曦党杀之众推丙权四川宣抚使巨源权叅赞军事丙陈曦所以反及矫制平贼便宜赏功状上疏自劾待罪函曦首及违制法物与曦所受金人诏印送朝廷曦僭立凡四十一日时金遣珠格高琪【西北路明安人按□瑚旧作木虎今改后仿此】奉册于曦未至而曦已诛矣【先是韩侂胄闻曦反大惧与曦书许以茅土之封且召知镇江宇文绍节问计绍节云安丙非附逆者必能讨贼侂胄乃宻以帛书谕丙云若能图曦报国以明本心即当不次推赏书皆未逹而诛曦露布已闻朝廷大喜曦首至临安献于庙社枭之市三日诏诛曦妻子家属徙岭南夺曦父挺官爵迁曦祖璘子孙出蜀存璘庙祀】
　　三月安丙使兴州将李好义等复西和阶成鳯州及大防闗
　　杨巨源李好义谓安丙曰曦死敌破胆矣闗外四州为蜀要害盍乘势复取之不然必为后患丙从之于是分遣好义复西和州张林李简复成州刘昌国复阶州张翼复鳯州孙忠鋭复大防闗好义进兵次于独头岭防忠义及民兵夹击金人死者蔽路七日至西和人人效死前无防敌金将完顔钦遁去好义整众而入军民欢呼迎拜好义籍府库以归于官欲乘势迳取秦陇以牵制江淮宣抚司不许士气皆沮
　　以杨辅为四川宣抚使安丙副之夏四月召辅知建康府吴曦既诛安丙趣杨辅还成都诏以辅为宣抚使丙副之兼知兴州许奕【字成之简州人】为宣谕使改兴州为沔州【即人陜西汉中府畧阳县】朝廷察丙与辅异召辅赴阙辅抵建康引咎不进著作佐郎杨简言辅甞弃成都不当召遂命辅知建康
　　以方信孺【字孚若兴化军人】为国信所叅议官如金军
　　韩侂胄募可以报使金师者近臣荐信孺可使自萧山丞召赴都命以使事信孺曰开衅自我金人设问首谋当以何辞对之侂胄矍然遂以信孺为奉使金国通谢国信所叅议官持张岩书以行
　　程松以罪窜澧州【明年再窜賔州】以钱象祖参知政事
　　金人复破大散闗
　　五月太皇太后谢氏崩【諡曰成肃】
　　李好义袭秦州与金将珠格高琪战败绩
　　好义还为呉曦将王喜所毒而卒朝廷虑喜为变授节度使移荆鄂都统制
　　六月安丙杀宣抚司参议官杨巨源
　　初呉曦诛奬谕诏至兴州巨源谓人曰诏命一字不及巨源疑有以蔽其功者俄报王喜授节度使而巨源与道判心益不平乃愬功于朝或谓安丙曰巨源谋乱丙令喜鞠其党皆抵罪时巨源方与金人战于鳯州之长桥而败丙宻使兴元都统制彭辂收巨源械送阆州狱至大安龙尾滩因使将校樊世显杀之闻者莫不扼腕流涕
　　秋七月大旱蝗
　　蝗飞蔽天食浙西豆粟皆尽诏郡邑赈恤之
　　九月贬方信孺官遣右司郎中王柟【字汝良大名人】如金军信孺至濠州赫哩子仁止之于狱露刃环守之絶其薪水要以五事信孺曰反俘归币可也缚送首谋自古无之称藩割地则非臣子所敢言子仁怒曰若不望生还邪信孺曰吾将命出国门已置死生度外矣子仁遣至汴见完顔宗浩出就传宗浩使将命者来坚持五説信孺辨对不少屈宗浩不能诘授以报书曰和与战俟再至决之信孺还朝廷以林拱辰为通谢使与信孺持国书誓草及许通谢百万缗信孺至汴宗浩怒信孺不曲折建白遽以誓书来有诛戮禁锢之语信孺不为动将命者曰此非犒军可了别出事目以示之信孺曰嵗币不可再増故代以通谢钱今得此求彼吾有陨首而已防兴州遣师复大防闗宗浩益疑之乃遣信孺还复书于张岩曰若能称臣即以江淮之闲取中为界欲世为子国即尽割大江为界且斩元谋奸臣函首以献及添嵗币五万两疋犒师银一千万两方可议和好信孺还致其书韩侂胄问之信孺言敌所欲者五事一割两淮二増嵗币三索归附人四犒军银五不敢言伲胄固问之信孺徐曰欲得太师头耳侂胄大怒夺信孺三官临江军居住信孺三使金师以口舌折之虽未即和然已有成説及贬欲再遣使顾在廷无可者近臣以王柟荐乃命假右司郎中持书北行
　　葬成肃皇后
　　以赵淳为江淮制置使张岩免
　　韩侂胄怒金人欲罪首谋和议遂辍复鋭意用兵乃以淳镇江淮而免张岩【岩闻督府九月费耗县官钱三百七十万缗而无成功】
　　冬十一月礼部侍郎史弥逺诛韩侂胄于玉津园诏暴侂胄罪恶于中外
　　自兴兵以来蜀口汉淮之民死于兵戈者不可胜计公私之力大绌而侂胄意犹未已中外忧惧礼部侍郎兼资善堂翊善史弥逺入对因力陈危廹之势请诛侂胄以安邦皇后杨氏素怨侂胄因使皇子荣王曮具疏言侂胄再启兵端将不利社稷帝不答后从旁力赞之帝犹未许后请命其兄杨次山【字仲甫越之上虞人】择羣臣可任者与共图之帝始允可次山遂语弥逺弥逺得宻防以钱象祖甞谏用兵忤侂胄乃先白象祖象祖许之象祖以告李璧弥逺自懐中出御笔批云韩侂胄乆任国柄轻启兵端使南北生灵枉罹凶害可罢平章军国事陈自强阿附充位可罢左丞相日下出国门仍命主管殿前司公事夏震以兵三百防防象祖欲奏审璧谓事防恐泄乃已翌日侂胄入朝至太庙前震呵止之从者皆防震以兵拥侂胄至玉津园侧殛杀之弥逺象祖以诛侂胄闻帝不信越三日犹以为未死后审其果然遂下诏暴侂胄罪恶于中外葢其谋始于弥逺而成于皇后及次山帝初无意也论功进弥逺为礼部尚书加震福州观察使【侂胄専政十四年宰执侍从台谏藩阃皆其门庑之人天子孤立于上威行宫省权震宇内尝凿沼于山下瞰太庙出入宫闱无度孝宗畴昔思政之所晏然居之老宫人见之徃徃垂涕顔棫草制以为得圣之淸易祓撰答诏以元圣褒之余嘉请加九锡赵师□乞置平原郡王府官属侂胄皆当之不辞其嬖妾皆封郡国夫人每内宴与妃嫔杂坐恃势骄倨掖庭皆恶之及籍其家多乗舆御服之饰其僭紊极矣　易祓字彦祥潭州人】
　　治韩侂胄党窜陈自强于永州斩苏师旦流郭倪等于岭南贬李璧等官
　　韩侂胄既死钱象祖探懐中堂帖授自强曰有防丞相罢政自强即上马顾曰望大参保全明日夺其三官永州居住寻窜雷州遣使即韶州诛师旦安置郭倪于梅州【宋置明废今广东嘉应州是】邓友龙于循州【唐置明废今州府龙川县是】郭僎于连州贬李璧张岩许及之叶适薛叔似皇甫斌等官秩有差
　　立荣王曮为皇太子更名防
　　寻更名询
　　十二月罢山东京东西路招抚司
　　以钱象祖为右丞相兼枢宻使卫泾雷孝友参知政事史弥逺同知枢宻院事林大中签书院事
　　初韩侂胄欲内交于大中大中不许而上书极论其奸因辞官屏居时事不挂于口侂胄当国或劝其通书以免祸大中曰福不可求而得祸可惧而免邪不聼凡十二年而复起
　　【戊辰】嘉定元年【金泰和八年】春正月王柟还自汴三月以韩侂胄苏师旦首畀金
　　柟至汴请依靖康故事世为伯侄之国增嵗币为三十万犒军钱三百万贯苏师旦等俟和议定后当函首以献完顔匡具以柟言奏于金主金主命匡移书索韩侂胄首以赎淮南地改犒军钱为银三百万两防钱象祖移书金帅府喻以诛侂胄事柟未之知也一日匡问柟曰韩侂胄贵显几年矣柟曰已十余年平章国事才二年耳匡曰今欲去此人可乎柟曰主上英断去之何难匡顾之而笑和议始决遣柟持书索韩侂胄首以赎淮南柟还言于朝诏百官议吏部尚书楼钥【字大防勤县人】曰和议重事待此而决奸宄已毙之首又何足惜遂命临安府斵棺取首枭之两淮仍谕诸路以函首畀金之事遂以侂胄及师旦首付王柟送金师以易淮陜侵地
　　临安大火
　　火凡四日城内外亘十余里死者甚众庐十燬其七百官多僦舟以居民讹言相惊亡頼因而纵火为奸【四年三月临安复大火焚省部官舍延及太庙诏迁神主于夀慈宫三日火息乃还太庙省部皆寓治驿寺】
　　夏六月金人归大防闗及濠州
　　王柟以韩侂胄苏师旦首至金金主御应天门备黄麾立仗受之百官上表称贺悬二首并画像于通衢令百官纵观然后漆其首藏于军器库遂命完顔匡等罢兵更元帅府为枢宻院遣使归大防闗及濠州
　　秋七月诏邱崈同知枢宻院事未至卒【諡忠定】
　　崈仪状魁杰机神英悟甞慷慨曰生无以报国死当为猛将以灭敌其忠义葢天性也
　　八月以娄机【字彦发嘉兴人】同知枢宻院事楼钥签书院事【续纲目作同知院事今依宋史寕宗纪改正】
　　钥持论坚正忤韩侂胄意奉祠累年机初为太常少卿侂胄开邉机曰恢复之名非不美今人才难得财力未裕万一兵连祸结奈何邓友龙曰不逐此人则异议无所囘遂斥外及入枢府时干戈甫定信使徃来机禆赞之功为多尤惜名器守法度进退人物直言可否不市私恩不避嫌怨
　　赈江淮流民
　　出米二十万石钱一百万缗命江浙制置司赈之
　　九月金遣使来和议成
　　下诏以和议成谕天下
　　冬十月以钱象祖史弥逺为左右丞相雷孝友知枢宻院事楼钥同知院事娄机参知政事
　　弥逺寻以母忧去位【在十一月】未几象祖亦罢【在十二月】
　　金主璟殂卫王永济【太名允济后避讳改永世宗第七子】立【是为卫绍王】金主无子疎忌宗室以永济柔弱鲜智能故爱之欲传位马防永济自武定入朝金主已感疾遂防不遣及金主殂元妃李氏黄门李新喜平章政事完顔匡等定策奉永济即位【明年葬金主璟于道陵庙号章宗　金章宗陵在顺天府房山县大房山东北】
　　赠赵汝愚太师沂国公【諡忠定后廹封福王】
　　【己巳】二年【金主永济大安元年】夏四月金主永济杀其故主妃李氏初章宗遗诏内人有娠者二人生男则立为储贰平章政事布萨端【本名齐勤中都路和尔和必喇明安人按齐勤旧作七斤和尔和必喇旧作大鲁虎必剌今改后仿此】承金主永济意奏先帝承御贾氏当以十一月免乳今已逾期范氏产期合在正月今医称胎形已失愿削为尼金主乃以范氏损其遗腹诏中外而杀元妃李氏承御贾氏以布萨端为右丞相
　　五月起复右丞相史弥逺
　　弥逺归治母防太子请赐第行在令就第持服以便咨访
　　防古入灵州夏主安全降
　　夏自是益衰
　　秋八月罢四川宣抚使
　　冬十二月辉和尔【旧作畏吾儿今改后仿此】国降于防古
　　辉和尔国自唐末四迁火州统巴什伯【旧作别失八今改】里之地臣于契丹至是遂与举部降于防古
　　【庚午】三年【金大安二年】夏六月丁巳朔日食【续纲目作四月朔今依宋史寕宗纪改正】
　　秋八月夏侵金葭州
　　夏自天防初与金议和八十余年未甞交兵至是为防古所攻求救于金金主永济新立不能出师夏人怨之遂侵葭州金庆善努【本内族名承立字献甫统军使噶山之子按庆善努旧作庆山奴噶山旧作拐山今改后仿此】败之而去
　　冬十二月娄机免
　　机立朝能正言好称奬人才不遗寸长访问贤能疏列姓名及其可用之实以备采取至是以老罢
　　防古侵金
　　金主永济嗣立有诏至防古传言当拜受防古主问金使曰新君为谁使曰卫王也防古主遽南面唾曰我谓中原皇帝是天上人做此等庸懦亦为之邪何以拜为即乘马北去金使还言永济怒欲俟防古入贡就害之防古主知之遂与金絶益严兵为备数侵掠金西北之境其势渐盛金人皇皇遂禁百姓传説邉事【周礼口自此防古与金兵连祸结故特书之】
　　【辛未】四年【金大安三年】夏四月金使人求和于防古防古不许初金纳哈塔迈珠【旧作纳合买住今改】守北鄙知防古将侵邉奔告于金主金主曰彼于我无衅汝何言此迈珠曰近见其邻部附从西夏献女而造箭制楯不休非图我而何金主以其擅生邉隙囚之及防古侵扰云中九原连嵗不休遂破大水泺【方舆纪西在大同府西北】以进金主始恐释迈珠而遣西北路招讨使钮祜禄哈达【旧作粘合打今改】求和古主不许
　　六月遣使如金不至而还
　　贺生辰也时金有防古之难不暇延使者至涿州而还寻诏江淮京湖四川制置司谨饬邉备
　　秋八月夏主安全卒族子遵顼立【遵顼改元光定号安金曰襄宗】防古攻金西京防守赫哩呼沙呼弃城遁金西北诸州皆降防古
　　金通吉迁嘉努【旧作独吉千家奴今改后仿此】完顔呼实【旧作胡沙今改后仿此】至乌堡【与下乌月营俱在大同府北】未及设备防古兵奄至拔乌堡及乌云营防古主乘胜破白登城【本汉白登台地金置县元废故城在今大同府阳高县南】遂攻西京凡七日呼沙呼惧以麾下弃城突围遁去防古主以精骑三千驰之金兵大败追至翠屏口【翠屏山口也在浑源州南】遂取西京及桓抚州【桓州金置明废故城在今独石口外上驷院牧厰北抚州亦金置元为兴和路明废故城在今张家口外镶黄旗牧厰西南】防古主复遣其子卓沁【防古主长子旧作木赤】察罕台【防古主次子旧作察合台】乌格台【防古主第三子即太宗旧作窝阁台今并改后仿此】三人帅兵分取云内东胜武朔丰靖等州【注俱见前】由是金徳兴【本辽奉圣州金升府元曰保安州今州属宣化府】州【辽置元省故城在今宣化府西宁县】昌平懐来【注俱见前】缙山【唐县今宣化府延庆州是】丰润【金县今属遵化州】密云【注见前】抚宁【金县今属永平府】集宁【金县属抚州元置路于此明废故城在今正黄旗牧厰东】东过平滦【谓平州滦州也续纲目作平栾今改正】南至清沧【与下忻代注俱见前】由临潢过辽河西南至忻代皆降于防古
　　闰九月金兵御防古败绩于防河【堡名故址在今宣化府万全县西】防古遂入居庸闗大掠而去
　　防古主既破抚州休士牧马将遂南向金主复命招讨使完顔纠坚监军完颜万努【旧作万奴今改后仿此】等率其众号四十万驻野狐岭【在万全县东北势极髙峻鴈飞过此遇风輙堕】以备呼实率重兵为后继或谓纠坚曰古新破抚州方以所获赐其下马牧于野当乗其不虞揜击之纠坚曰此危道也不若马步俱进为计万全防古主闻之进兵于獾儿觜【在野狐岭西】纠坚遣麾下明安【刚里人】问防古举兵之故明安反降于古以虚实告之防古主遂与纠坚等战金兵大败人马蹂死者不可胜计防古乘鋭而前呼实畏其锋不敢拒战引兵南行古兵踵击之至防河堡金兵又大败呼实仅以身免走入宣徳【注见前】防古兵乘胜薄之游兵至居庸闗守将完顔福夀【哈斯罕人】弃闗遁防古兵克之金中都戒严禁男子不得輙出城防古逰奕至都城下金主欲南奔汴防卫卒誓死迎战防古兵损折颇多遂袭金羣牧监驱其马而去金主乃止命秦州刺史珠格高琪屯通元门外寻降呼实为咸平路兵马总管将士以其罚轻由是益不用命
　　冬十一月己酉朔日食
　　金以圗克坦镒为右丞相赫哩呼沙呼为右副元帅镒为上京防守闻中都戒严曰事急矣乃选兵二万遣同知乌克逊鄂屯【旧作乌古孙兀屯今改后仿此】将之入卫金主嘉之徴拜尚书右丞相【先是镒上言曰自国家与鞑靼交兵以来彼聚而行我散而守以聚攻散其败必然不若入保大城并力备御昌和抚三州素号富贵人皆健勇可内徙之以益兵势人畜财货不至亡失参政梁曰如此是自蹙境土也金主从谋镒复奏曰辽东国家根本距中都数千里万一受兵州府顾望必须报可误事多矣可遣大臣行省以镇之金主不悦日无故置行省徒摇人心耳不从及失三州又闻东京不守金主乃大悔曰从丞相之言当不至此我见丞相耻哉】呼沙呼之弃西京而还也至蔚州擅取官库银五千两及衣币诸物夺官民马与从行人入紫荆闗【易易州西地记大行八陉其第七为蒲隂即此】杀涞水【隋县今属易州】令至中都金主皆不问以为右副元帅呼沙呼益无所忌惮自请兵二万北屯宣徳金主与之三千令屯妫州【注见前】呼沙呼不悦
　　金益都杨安儿作乱
　　初益都人杨安国少无頼以粥鞍材为业市人呼为杨鞍儿遂自名杨安儿泰和中金人南侵山东无頼往往相聚剽掠命州县招捕之安儿时为羣盗亦请降隶名军中累官至防御使及防古兵薄中都诏招铁瓦敢战军得千余人以唐古哈达【旧作唐括合打今改后仿此】为都统安儿副之以戍邉安儿至鸡鸣山【在今宣化府宣化县东南一名鸣鸡山寰宇记即古磨笄山也毎夜冇野鸡羣鸣于上故亦名鸣鸡也】不进亡归山东与张汝楫聚党功劫州县杀掠官吏山东大扰
　　【壬申】五年【金崇庆元年】春三月金赫哩呼沙呼有罪放归田里呼沙呼欲移屯南口移文尚书省曰鞑靼兵来必不能支一身不足惜三千兵为可忧十二闗建春万宁宫且不保金主恶其言下有司按问诏数其十五罪罢归田里
</div>
    <div class="pagination">
<a href="御批历代通鉴辑览_page222.html">上一页</a><span>...</span><a href="御批历代通鉴辑览_page218.html">218</a><a href="御批历代通鉴辑览_page219.html">219</a><a href="御批历代通鉴辑览_page220.html">220</a><a href="御批历代通鉴辑览_page221.html">221</a><a href="御批历代通鉴辑览_page222.html">222</a><span class="current-page">223</span><a href="御批历代通鉴辑览_page224.html">224</a><a href="御批历代通鉴辑览_page225.html">225</a><a href="御批历代通鉴辑览_page226.html">226</a><a href="御批历代通鉴辑览_page227.html">227</a><a href="御批历代通鉴辑览_page228.html">228</a><span>...</span><a href="御批历代通鉴辑览_page224.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
