<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 69 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 69 页/共 334 页
  </h1>
  <div class="content">
   是岁，吴交趾太守士燮卒，吴王以燮子徽为安远将军，领九真太守，以校尉陈时代燮。交州刺史吕岱以交趾绝远，表分海南三郡为交州，以将军戴良为刺史；海东四郡为广州，岱自为刺史；〔海南三郡，交趾、九真、日南也。海东四郡，苍梧、南海、郁林、合浦也。〕遣良与时南入。而徽自署交趾太守，发宗兵拒良，〔自汉末之乱，南方之人率宗党相聚为兵以自卫。〕良留合浦。交趾鲩邻，【章：甲十六行本「鲩」作「桓」；乙十一行本同；孔本同；熊校同；下同。】燮举吏也，叩头谏徽，使迎良。徽怒，笞杀邻，邻兄治合宗兵击，不克。吕岱上疏请讨徽，督兵三千人，晨夜浮海而往。或谓岱曰：「徽藉累世之恩，为一州所附，未易轻也。」〔易，以豉翻。〕岱曰：「今徽虽怀逆计，未知吾之卒至；〔卒，读曰猝。若我潜军轻举，掩其无备，破之必也。稽留不速，使得生心，婴城固守，七郡百蛮，云合响应，虽有智者，谁能图之！」遂行，过合浦，〔过，工禾翻。〕与良俱进。岱以燮弟子辅为师友从事，〔师友从事者，署为从事，而待以师友之礼。〕遣往说徽。〔说，输芮翻。〕徽率其兄弟六人出降，〔降，户江翻。〕岱皆斩之。
孙盛论曰：夫柔远能迩，莫善于信。吕岱师友士辅，使通信誓；徽兄弟肉袒，推心委命，岱因灭之以要功利，〔要，读曰邀。〕君子是以知吕氏之祚不延者也。〔吕岱子孙无闻。〕
徽大将甘醴及鲩治率吏民共攻岱，岱奋击，破之。于是除广州，复为交州如故。岱进讨九真，斩获以万数；又遣从事南宣威命，暨徼外扶南、林邑、堂明诸王，各遣使入贡于吴。〔扶南在海大湾中，北距日南七千里。林邑国本汉象林县地，直交趾海行三千里。堂明即道明国，在真腊北。徼，吉吊翻。〕
烈祖明皇帝上之上〔讳叡，字符仲，文帝长子也。谥法：照临四方曰明。〕
太和元年〔（丁未、二二七）〕
①春，吴解烦督胡综、〔据综传，刘备下白帝，权以见兵少，使综料诸县，得六千人，立解烦两部督。督，督将也。〕番阳太守周鲂击彭绮，生获之。〔番，蒲何翻。鲂，音房。〕
初，绮自言举义兵，为魏讨吴，〔为，于伪翻。〕议者以为因此伐吴，必有所克。帝以问中书令太原孙资，〔沈约志：魏武帝为王，置秘书令，典尚书奏事。文帝黄初初，改为中书令，置监。〕资曰：「番阳宗人，前后数有举义者，〔数，所角翻。〕众弱谋浅，旋辄乖散。昔文皇帝尝密论贼形势，言洞浦杀万人，得船千数，数日间，船人复会；〔事见上卷文帝黄初三年。〕江陵被围历月，〔被，皮义翻。〕权裁以千数百兵住东门，而其土地无崩解者；是其法禁上下相维之明验也。以此推绮，惧未能为权腹心大疾也。」至是，绮果败亡。
②二月，立文昭皇后寝园于邺。〔甄后赐死于邺，因葬焉。〕王朗往视园陵，见百姓多贫困，而帝方营修宫室，朗上疏谏曰：「昔大禹欲拯天下之大患，故先卑其宫室，俭其衣食；〔论语：孔子曰：禹卑宫室，菲饮食，而尽力乎沟洫。〕句践欲广其御儿之疆，亦约其身以及家，俭其家以施国；〔句，音钩。国语：句践既获成于吴，其地北至子御儿。非其身之所种则不食；非其夫人之所织则不衣。十年不收于国，卒以报吴。御儿，吴、越分界之所，今嘉兴府即其地，今有语儿乡。施，弋智翻。〕汉之文、景，欲拻弘祖业，故割意于百金之台，昭俭于弋绨之服；〔事见十五卷汉文帝后七年。〕霍去病中才之将，犹以匈奴未灭，不治第宅。〔事见十九卷汉武帝元狩四年。治，直之翻。〕明恤远者略近，事外者简内也。今建始之前，足用列朝会；崇华之后，足用序内官；华林、天渊，足用展游宴。〔建始、崇华二殿，皆在洛阳北宫。水经注：谷水径洛阳故城北，东历大夏门下，枝分渠水，东入华林园，又东为天渊池。世语曰：魏武自汉中还洛阳，起建始殿，近汉濯龙祠。朝，直遥翻。华，如字。〕若且先成象魏，〔象魏，观阙也。象者，法象也；魏者，高巍也。〕修城池，其余一切须丰年，专以勤耕农为务，习戎备为事，则民充兵强而寇戎宾服矣。」
③三月，蜀丞相亮率诸军北驻汉中，使长史张裔、参军蒋琬统留府事。临发，上疏曰：「先帝创业未半而中道崩殂，今天下三分，益州疲敝，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。诚宜开张圣听，以光先帝遗德，恢弘志士之气；不宜妄自菲薄，引喻失义，以塞忠谏之路也。〔塞，悉则翻。〕
宫中、府中，俱为一体，〔蜀后主建兴元年命亮开府治事。所谓府中，盖丞相府也。〕陟罚臧否，不宜异同。〔否，皮鄙翻。〕若有作奸犯科，〔科，律条也。〕及为忠善者宜付有司论其刑赏，以昭陛下平明之理，不宜偏私，使内外异法也。〔观孔明所谓两不宜，则后主之为君可知矣。〕
侍中、郎郭攸之、费祎、董允等，〔时攸之、祎为侍中，允为黄门侍郎。费，父沸翻。祎，吁韦翻。〕此皆良实，志虑忠纯，是以先帝简拔以遗陛下。〔遗，于季翻。〕愚以为宫中之事，事无大小，悉以咨之，然后施行，必能裨补阙漏，有所广益。将军向宠，〔向，式亮翻，姓也。〕性行淑均，〔行，下孟翻。〕晓畅军事，试用于昔日，先帝称之曰能，是以众议举宠为督。愚以为营中之事，悉以咨之，必能使行陈和睦，优劣得所。〔行，户刚翻。陈，读曰阵。〕
亲贤臣，远小人，此先汉所以兴隆也；亲小人，远贤臣，此后汉所以倾颓也。〔远，于愿翻。〕先帝在时，每与臣论此事，未尝不叹息痛恨于桓、灵也。侍中、尚书、长史、参军，此悉端良、死节之臣，愿陛下亲之，信之，则汉室之隆，可计日而待也。
臣本布衣，躬耕南阳，苟全性命于乱世，不求闻达于诸侯。先帝不以臣卑鄙，猥自枉屈，三顾臣于草庐之中，谘臣以当世之事；〔事见六十五卷汉献帝建安十二年。〕由是感激，遂许先帝以驱驰。后值倾覆，受任于败军之际，奉命于危难之间，〔事见上卷文帝黄初四年。难，乃旦翻。〕尔来二十有一年矣。〔自建安十二年至是年，凡二十一年。〕先帝知臣谨慎，故临崩寄臣以大事也。
受命以来，夙夜忧叹，死托付不效，以伤先帝之明。故五月渡泸，〔水经注：犍为朱提县西八十里，有泸津水，广六七百步，深十数丈，多瘴气，鲜有行者。益州记曰：泸水两峰有杀气，暑月旧不行，故武侯以夏渡为难。贤曰：泸水，一名若水，出旄牛徼外，经朱提至僰道入江，在今巂州南。特有瘴气，三月、四月经之必死，五月以后行者得无害。故诸葛亮表云「五月渡泸」，言其艰苦也。〕深入不毛。〔地不生草木为不毛。〕今南方已定，甲兵已足，当奖率三军，北定中原，庶竭驽钝，〔驽，音奴。〕攘除奸凶，兴复汉室，还于旧都，此臣所以报先帝，而忠陛下职分也。〔分，扶问翻。〕至于斟酌损益，进尽忠言，则攸之、祎、允之任也。愿陛下托臣以讨贼兴复之效，不效，则治臣之罪以告先帝之灵，〔治，直之翻。〕责攸之、祎、允等之慢以章其咎。陛下亦宜自谋，以谘诹善道，〔诹，遵须翻。谘事为诹。〕察纳雅言，〔雅，正也。〕深追先帝遗诏，臣不胜受恩感激。今当远离，〔胜，音升。离，力智翻。〕临表涕零，不知所言。」遂行，屯于沔北阳平石马。〔水经注：沔水径白马戍南，谓之白马城，一名阳平关。又有白马山，山石似马，望之逼真。后魏分沔阳置嶓耱县，属华阳郡；隋罢郡，置白马镇于古诸葛城，县治不改；大业二年，改嶓耱为西县；县，唐属梁州。〕
亮辟广汉太守姚軎为掾，〔軎，音冑。掾，丞相掾也，音于绢翻。〕軎并进文武之士，亮称之曰：「忠益者莫大于进人，进人者各务其所尚。今姚掾并存刚柔以广文武之用，可谓博雅矣。愿诸掾各希此事以属其望。」〔布，慕也。郑氏周礼注：属，合也。〕
帝闻诸葛亮在汉中，欲大发兵就攻之，以问散骑常侍孙资，资曰：「昔武皇帝征南郑，取张鲁，阳平之役，危而后济，〔事见六十七卷建安二十年。〕又自往拔出夏侯渊军，〔事见六十八卷建安二十四年。〕数言『南郑直为天狱，中斜谷道为五百里石穴耳，』言其深险，喜出渊军之辞也。又，武皇帝圣用兵，察蜀贼栖于山岩，视吴虏窜于江湖，皆桡而避之，〔数，所角翻。斜，余遮翻。谷，音浴。桡，如教翻，曲也，屈也。〕不责将士之力，不争一朝之忿，诚所谓见胜而战，知难而退也。今若进军就南郑讨亮，道既险阻，计用精兵及转运镇守南方四州，遏御水贼，凡用十五六万人，〔四州，荆、徐、扬、豫也。〕必当复更有所发兴，〔复，扶又翻。〕天下骚动，费力广大，此诚陛下所宜深虑。夫守战之力，力役参倍。但以今日见兵〔见，贤遍翻。〕分命大将据诸要险，威足以震摄强寇，镇静疆埸，〔埸，音亦。〕将士虎睡，百姓无事。数年之间，中国日盛，吴、蜀二虏必自罢敝。」〔罢，读曰疲。〕帝乃止。
④初，文帝罢五铢钱，〔事见六十九卷黄初元年。〕使以谷帛为用，人间巧伪渐多，竞湿谷以要利，薄绢以为市，虽处以严刑，不能禁也。〔要，一遥翻。处，昌吕翻。〕司马芝等等举朝大议，〔朝，直遥翻。〕以为：「用钱非徒丰国，亦所以省刑，今不若更铸五铢为便。」夏，四月，乙亥，复行五铢钱。
甲申，初营宗庙于洛阳。
⑥六月，以司马懿都督荆、豫州诸军事，率所领镇宛。〔宛，于元翻。〕
⑦冬，十二月，立贵嫔河内毛氏为皇后。〔后，典虞工卒毛嘉之女也。〕初，帝为平原王，纳河内虞氏为妃；及即位，虞氏不得立为后，太皇卞太后慰勉焉。虞氏曰：「曹氏自好立贱，未有能以义举者也。〔武帝立卞后，文帝立郭后，皆非正室。好，呼到翻。〕然后职内事，君听外政，〔礼记昏义：古者，天子后立六宫、三夫人、九嫔、八十一御妻，以听天下之内治，以明章妇顺，故天下内和而家理。天子立六官、三公、九卿、二十七大夫、八十一元士，以听天下之外治，以明章天下之男教，故外和而国治。其道相由而成；苟不能以善始，未有能令终者也，殆必由此亡国丧祀矣！」〔丧，息浪翻。〕虞氏遂绌还邺宫。〔绌，敕律翻。〕
⑧初，太祖、世祖皆议复肉刑，以军事不果。〔太祖议复肉刑事见六十六卷汉献帝建安十八年。其后文帝临飨群臣，诏谓大理欲复肉刑，此诚圣王之法，公卿当共善议。议未定，会有军事，复寝。〕及帝即位，太传锺繇上言：「宜如孝景之令，其当弃市欲斩右趾者，许之；其黥、劓、左趾、宫刑者，〔劓，鱼器翻。〕自如孝文易以髡笞，可以岁生三千人。」诏公卿已下议，司徒朗以为：「肉刑不用已来，历年数百；今复行之，恐所减之文未彰于万民之目，而肉刑之问已宣于寇雠之耳，非所以来远人也。今可按繇所欲轻之死罪，使减死髡刑，嫌其轻者，可倍其居作之岁数，〔魏制，髡刑居作五岁。〕内有以生易死不訾之恩，外无以刖易釱骇耳之声。」〔訾，津私翻。釱，大计翻。在颈曰钳，在足曰釱。臣瓒曰：汉文帝除肉刑，以完易髡，以笞代劓，以釱左右趾代刖。〕议者百余人，与朗同者多。帝以吴、蜀未平，且寝。
是岁，吴昭武将军韩当卒，其子综淫乱不轨，惧得罪，闰月，将其家属、部曲来奔。〔为韩综为吴所禽张本。〕
⑩初，孟达既为文帝所宠，又与桓阶、夏侯尚亲善；及文帝殂，阶、尚皆卒，〔卒，子恤翻。〕达心不自安。诸葛亮闻而诱之，〔诱，音酉。〕达数与通书，阴许归蜀；〔数，所角翻。〕达与魏兴太守申仪有隙，〔魏兴，蜀之西城郡也，文帝曰魏兴。〕仪密表告之。达闻之，惶惧，欲举兵叛；司马懿以书慰解之，达犹豫未决，懿乃潜军进讨。诸将言：「达与吴、汉交通，宜观望而后动。」懿曰：「达无信义，此其相疑之时也。当及其未定促决之。」乃倍道兼行，八日到其城下。吴、汉各遣偏将向西城安桥、木阑塞以救达，〔水经注：魏兴安阳县西北，有高桥溪口，文水入汉之口也。汉水又东径西城县故城南，又东径木兰塞南，右岸有城，名陵城，周回数里；左岸垒石数十行，重垒数十里，中谓之木兰塞，蜀军救孟达之所。〕懿分诸将以距之。初，达与亮书曰：「宛去洛八百里，〔司马懿时屯宛。〕去吾一千二百里。闻吾举事，当表上天子，比相反复，一月间也，〔上，必寐翻。〕则吾城已固，诸军足办。吾所在深险，司马公必不自来；诸将来，吾无患矣。」及兵到，达又告亮曰：「吾举事八日而兵至城下，何其神速也！」
资治通鉴卷第七十一
端明殿学士兼翰林侍读学士朝散大夫右谏议大夫充集贤殿修撰提举西京嵩
山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集
后学天台胡三省音注
魏纪三〔起着雍河涒滩（戊申），尽上章涒茂（庚戌），凡三年。〕
烈祖明皇帝上之下
太和二年〔（戊申、二二八）〕
①春，正月，司马懿攻新城，旬有六日，拔之，斩孟达。申仪久在魏兴，擅承制刻印，多所假授；懿召而执之，归于洛阳。〔归仪于京师也。〕
②初，征西将军夏侯渊之子楙尚太祖女清河公主，〔此女欲以妻丁仪，文帝止之，以妻楙。楙，音茂。〕帝少兴之亲善，〔少，诗照翻。〕及即位，以为安西将军，都督关中，镇长安，使承渊处。〔渊镇长安见六十六卷汉献帝建安十六年〕
诸葛亮将八寇，兴群下谋之。丞相司马魏延曰：〔汉丞相有长史而无司马，是时用兵，故置司马。〕「闻夏侯楙，主伲也，怯而无谋。今假延精兵五千，负粮五千，直从褒中出，循秦岭而东，当子午而北，〔褒中县，属汉中郡。子午道，王莽所通，事见三十六卷平帝元始五年。安帝延光四年，顺帝罢子午道，通褒斜路。三秦记曰：子午，长安正南山名。秦岭谷，一名樊川。余按今洋州东百六十里有子午谷。郡县志曰：旧子午道在金州安康县界，梁将军王神念以缘山避水，桥梁百数，多有毁坏，乃别开干路，更名子午道，则今路是也。〕不过十日，可到长安。楙闻延奄至，必弃城逃走。长安中惟御史、京兆太守耳。〔时遣督军御史兴京兆太守共守长安。，晋志曰：文帝受禅，改汉京兆尹为太守。守，式又翻。〕横门邸阁兴散民之谷，足周食也。〔魏置邸阁于横门以积粟。民闻兵至必逃散，可数其谷以周食。横音光。〕比东方相合聚，尚二十许日，〔比，必寐翻。〕而公从斜谷来，〔斜，余遮翻。谷，音浴，又古禄翻。〕亦足以达。如此，则一举而而咸阳以西可定矣。」亮以为此危计，不如安从坦道，可以平取陇右，十全必克而无虞，故不用延计。〔由今观之，皆以亮不用延计为怯。凡兵之动，佑敌之主，知敌之将。邈之不用延计者，佑魏主之明略，而司马懿辈不可轻也。亮欲平取陇右，且不获如志，况欲乘侥幸，尽定咸阳以西邪！
亮扬声由斜谷道取郿，〔班志：斜水出衙岭山北至，郿入渭，脉水沿山，则斜谷之路可知矣。郿，师古音媚。郿故城，陈仓县东北十五里故郿城是。〕使镇东将军赵云、扬武将军邓芝为疑兵，据箕谷；〔今兴元府褒县北十五里有箕山，郑子真隐于此，赵云、邓芝所据，即此谷也。又据后汉书冯异传：箕谷当在陈仓之南，汉中之北。〕帝遣曹真都督关右诸军军郿。邈身率大军攻祁山，戎陈整齐，〔陈，读曰陈。〕号今明肃。始，魏以汉昭烈既死，数岁寂然无闻，是以略无备豫；〔谓不豫为之备也。〕而卒闻邈出，〔卒，读曰猝。〕朝野恐惧，于是天水、南安定皆叛应邈，〔魏分陇右置秦州，天水南安属焉。汉灵帝中平四年，分汉阳之獂道立南安郡。汉阳郡至晋方改为天水，史追书也。安定郡，属雍杜佑日：南安今陇西郡陇西县。〕关中响震，朝臣未知计所出，帝曰：「亮阻山为固，今者自来，正合兵书至矢人之术，〔兵法曰善战者致人。帝姑以此言安朝野之心耳。〕破亮必也。」乃勒兵马步骑五万，遣右将军张合督之，西拒亮。〔合，古合翻，又曷合翻。〕丁未，帝行如长安。〔亲帅师继合之后以张声势。如，往也。〕
初，越巂太守马谡，才器过人，好论军计，〔好，呼到翻。〕诸葛亮深加器异；汉昭烈临终，谓亮曰：马谡言过其实，不可大用，君其察之！」亮犹谓不然，以谡为参军，每引见谈论，自昼达夜。〔以孔明之明略，所以待谡者如此，亦足以见其善论军计矣。观孔明南征之时，谡陈攻心之论，岂悠悠坐谈者所能及哉！〕及出军祁山，亮不用旧将魏延、吴懿等为先锋，而以谡督诸军在前，与张合战于街亭。〔续汉志：汉阳略阳县有街泉亭，前汉之街泉县也，省入略阳。杜佑曰：街泉亭在陇县。又曰：平凉邵界有街泉亭，马谡为张合所败处。又考五代史志，汉川邵西县有街亭山、幡冢山、汉水，则隋之西县，盖兼得陇西之獂道、汉阳之西县矣。又按邵国县道记：梁州之西县，本名白马城，又曰浕口城，后魏正始中，立幡冢县，隋始改曰西县。此非续汉志汉阳之西县也。〕
谡违亮节度，举措烦扰，舍水上山，不下据城。〔合传言谡依阻南山。舍，读曰舍。上，时掌翻。〕张合绝其汲道，击，大破之，士卒离散。亮进无所据，乃拔西县千余家还汉人。〔续汉志：西县，前汉属陇西郡，后汉属汉阳郡，有幡冢山、西汉水。〕收谡下狱，杀之。亮自临祭，为之流涕，〔下，遐稼翻。为，于伪翻。〕抚其遗孤，恩若平生。〔杀之者，王法也，恩之者，故人之情不忘也。〕蒋琬谓亮曰：「昔楚杀得臣，文公喜可知也。〔左传：晋文公及楚子玉得臣战于城濮，楚师败绩。晋入楚军三日谷，文公犹有忧色，曰：「得臣犹在，忧未歇也。」及楚杀得臣，然后喜可佑也。杜预曰：谓喜见于颜色。〕天下未定而刃智计之干，岂不惜乎！」〔观此，则蒋琬亦重谡矣。〕亮流涕曰：「孙武所以能制胜于天下者，用法明也；〔孙子始计篇曰：法令孰行。言法令行者必胜也，故其教吴宫美人兵，必杀吴王宠姬二人以明其法。〕是以扬干乱，法魏绛戮其朴。〔左传：晋悼公合诸侯，其弟扬干乱行，魏绛戮其仆。悼公谓魏绛能以刑佐民，使佐新军。〕四海分裂，兵交方始，若复废法，何用讨贼邪！」
谡之未败也，裨将军巴西王平连规谏谡，谡不能用；及败，众尽星散，惟平所领千人鸣鼓自守，张合疑其有伏兵，不往逼也，于是平徐徐收合诸营遗迸，率将士而还。〔据不平传：平所识不过十字。观其?为制２挬?之兵，拒曹爽猝至之师，则用兵方略，固不在于多识字也。迸，北孟翻。还，从宣翻，又如字。〕亮既诛马谡及将军李盛，夺将军黄袭等兵，平特见崇显，君拜参军，统五部兼当营事，〔既总统五部兵，时亮屯汉中，又使之兼当营屯之事。〕进位讨寇将军，封亭侯。〔后汉之制，列侯有县侯、乡侯、亭侯。〕亮上疏请自贬三等，汉主以亮为右将军，行丞相事。
是时赵云、邓芝兵亦败于箕谷，云敛众居守，故不大伤，云亦坐贬为镇军将军。〔据晋书职官志：镇军将军在四征、四镇将军之上。今赵云自镇东将军贬镇军将军，盖蜀汉之制，以镇东为专镇方面，而以镇军为散号，故为贬也。〕亮问邓芝曰：「街亭军退，兵将不复相录，〔录，收拾也。将，即亮翻；下同。复，扶又翻。〕箕谷军退，兵将初不相失，何故﹖」芝曰：赵云身自断后，〔断，丁管翻。〕军资什物，略无所弃，兵将无缘相失。」云有军资余绢，亮使分赐将士，云曰：「军事无利，何为有赐，其物请悉入赤岸库，〔水经注：褒，水西北出行岭山，东南径大石门，历故栈道下谷，俗谓「千梁无柱」也。诸葛亮与兄瑾书曰：「前赵子龙退军，烧坏赤崖阁道缘谷一百余里，其阁梁一头入山腹，一头立柱于水中。今水大而急，不得安柱。」又云:「顷大水暴出，赤崖以南，桥阁悉坏。」时赵子龙与邓伯苗一戌赤崖屯田，一戌赤崖口，但得缘崖与伯苗相闻而已。后亮死于五丈原，魏延先退而焚之，即是道也。赤崖即赤岸，蜀置库于此，以储军资。〕须十月为冬赐。」〔须，待也。〕亮大善之。
或劝亮更发兵者，亮曰：「大军在祁山、箕谷，皆多于贼，而不破贼，乃为贼所破，此病不在兵少也，在一人耳。〔谓兵之胜败在将也。少，诗沼翻。〕今欲减兵省将，〔将，即亮翻。〕明罚思过，校变通之道于将来；若不能然者，虽兵多何益！自今已后，诸有忠虑于国者，但勤攻吾之阙，则事可定，贼可死，功可硚足而待矣。」〔蹻，巨娇翻。〕于是考微劳，甄壮烈，〔甄；稽延翻，察也，别也。〕引咎责躬，布所失于境内，厉兵讲武，以为后图，戎士简练，民忘其败矣。〔善败者不亡，此之谓也。姜维之败，则不可复振矣。〕
亮之出祁山也，天水参军姜维诣亮降。〔降，户江翻。〕亮美维胆智，辟为仓曹掾，〔续汉志：丞相仓曹掾，主仓谷事。〕使典军事。〔考异曰：孙盛杂语曰：「维诣诸葛亮，与母相失。后得母书，令求当归。维曰：『良田百顷，不在一亩，但有远志，不在当归也。』」按维粗知学术，恐不至此。今不取。〕
曹真讨安定等三郡，皆平。真以诸葛亮惩于祁山，后必出从陈仓，乃使将军郝昭等守陈仓，治其城。〔杜佑曰：汉陈仓故城，在今县东二十里。治，直之翻。〕
③夏，四月，丁酉，帝还洛阳。
④帝以燕国徐邈为凉州剌史。〔晋志曰：凉州，盖以其地处西方，常寒凉也。地势西北邪出在南山之间，南隔西羌，西通西域，统金城、西平、武威、张掖、西郡、酒泉、敦煌、西海等郡。〕邈务农积谷，立学明训，进善黜恶，与羌、胡从事，不问小过；若犯大罪，先告都〔【章：毋六行「本都」作「部」；乙十一行本同；孔本同；熊校同。】〕，帅，使佑应死者，乃斩以徇。〔帅，所类翻。〕由是服其威信，州界肃清。
⑤五月，大旱。
⑥吴王使鄱阳太守周鲂密求山中旧族名帅为北方所闻知者，〔所谓山越宗帅也。鲂，符方翻。帅，所类翻。〕令谲挑扬州牧曹休。〔魏扬州止得汉之九江、庐江二郡地，而江津要害之地，多为吴所据。谲，古穴翻。挑，徒了翻。〕鲂曰：「民帅小丑，不足杖任，事或漏泄，不能致休。乞遣亲人赍笺以诱休，言被谴惧诛，欲以邵降北，〔降，户江翻。〕求兵应接。」吴王许之。时频有郎官诣鲂诘问诸事，〔郎官，尚书郎也。诘，去吉翻。〕鲂因诣邵门下，〔鄱阳郡门下。〕下发谢。〔吴不之诘，周鲂之谢，皆所以谲曹休也。〕休闻之，率步骑十万向皖以应鲂；〔皖，户皮翻；下同。〕帝又使司马懿向江陵，〔懿督诸军屯宛，使向江陵。〕贾逵向东关，〔东关，即濡须口，亦谓之栅江口，有东、西关；；东关之南岸，吴筑城，西关之北岸，魏置栅。后诸葛恪于东关作大堤以遏巢湖，谓之东堤，即其地也。〕三道俱进。
秋，八月，吴王至皖，以陆逊为大都督，假黄钺，亲执鞭以见之；〔此犹古之王者遣将跪而推毂之意也。〕以朱桓、全琮为左右督，〔琮，徂宗翻。〕各督三万人以击休。休知见欺，而恃其众，欲遂与吴战。朱桓言于吴王曰：「休本以亲戚见任，非智勇名将也。今战必败，败必走，走当由夹石、挂车。〔元丰九域志：舒州桐城县北有挂车锁，有挂车岭，镇因岭而得名。〕此两道皆险阨，若以万兵柴路，〔柴路，谓以柴塞路也。〕则彼众可尽，休可生虏。臣请将所部以断之，〔断，丁管翻。〕若蒙天威，得以休自效，便可乘胜长驱，进取寿春，割有淮南以规许、洛，〔汉末都许，有许昌宫；魏时都洛。魏略曰：文帝改长安、谯、许昌、邺、洛阳为五都，立石表，西界宜阳，北山太行，东北界阳平，南循鲁阳，东界郯，为中都之地。〕此万世一时，不可失也！」〔言历万世，惟有此一时机会可乘耳。〕权以问陆逊，逊以为不可，乃止。
尚书蒋济上疏曰：「休深八虏地，与权精兵对，而朱然等在上流，乘休后，臣未见其利也。」前将军满宠上疏曰：「曹休虽明果而希用兵，今所从道，背湖旁江，易进难退，〔背，蒲妹翻。旁，步浪翻。易，以豉翻。〕此兵之絓地也。〔絓，古卖翻，罥也。言其地险，师行由之，为所罥挂，进退不可也。孙子地形篇曰：地形有通者，有挂者。我可以往，彼可以来曰通。可以往，难以返曰挂。〕若八无强口，〔无强口，在夹石东南。〕宜深为之备！」宠表未报，休与陆逊战于石亭。〔时吴王在皖口，遣逊等与休战于石亭，则其地当在今舒州怀宁、桐城二县之间。〕逊自为中部，今朱桓、全琮为左右翼，三道并进，冲休伏兵，因驱走之，追亡逐北，径至夹石，斩获万余，牛马骡驴车乘万两，军资器械洛尽。〔休盖未尝整陈交战而败也。两，音亮。乘，绳证翻。
初，休表求深入以应周鲂，帝命贾逵引兵东与休合。〔按逵传，逵自豫州进兵，取西阳以向东关，休自寿春向皖。西阳在皖之西，而东关又在皖之东，今与休合，盖使合兵向东关也。〕逵曰：「贼无东关之备，必并军于皖，休深入与贼战，必败。」乃部署诸将，水陆并进，行二百里，获吴人，言休战败，吴遣兵断夹石，〔断，丁管翻；下同。〕诸将不知所出；或欲待后军，逵曰：「休兵败于外，路绝于内，进不能战，退不得还，安危之机，不及终日。贼以军无后继，故至此，今疾进，出其不意，此所谓『先人以夺其心』也〔左传：军志曰：先人有夺人之心。先，悉荐翻。〕贼见吾兵必走。若待后军，贼已断险，兵虽多何益！」乃兼道进军，多设旗鼓为疑兵。吴人望见逵军，惊走〔惊走者，断夹石之军耳。〕休乃得还。逵据夹石，以兵粮给休，休军乃振。初，逵与休不善，〔逵与休不善。文帝黄初中，欲假逵节，休曰：「逵性刚，易每诸将，不可为督。」遂止。〕及休败逵以免。
⑦九月，乙酉，立皇子穆为繁阳王。
⑧长平壮侯曹休上书谢罪，帝以宗室不问。〔败军者必诛，焉可以宗室而不问邪！〕休凓愤，疽发于背，庚子，卒。帝以满宠都督扬州以代之。
⑨护乌桓校尉田豫击鲜卑郁筑妻父轲比能救之，以三万骑围豫于马城。〔马城县，汉属代郡，魏、晋省，盖城邑残破，已弃为荒外之地矣。鞬，居言翻。〕上谷太守阎志，柔之弟也，素为鲜卑所信，〔自汉建安时，阎柔已护乌桓，故甚兄弟为二虏所信。〕往解谕之，乃解围去。
⑩冬，十一月，兰陵成侯王朗卒。
汉诸葛亮闻曹休败，魏兵东下，关中虚弱，欲出兵击魏，群臣多以为疑。〔因祁山之败，疑魏不可伐。〕亮上言于汉曰：「先帝深虑以汉、贼不两立，王业不偏不，故托臣以讨贼。以先帝之明，量臣之才，固当知臣伐贼，才弱敌强；然不伐贼，王业亦亡，惟坐而待亡，孰与伐之！是故托臣而弗疑也。臣受命之日，寝不安度，食不甘味，思惟北征，宜先入南，故五月渡泸，深入不毛。〔泸，鲁都翻。〕臣非不自惜也，顾王业不可偏全于蜀都，故冒危难以奉先帝之遗意也，〔难，乃旦翻；下同。〕而议者以为非计。今贼适疲于西，又务于东，〔疲于西，谓郿县、祁山之师；务于东，谓江陵东关、石亭之师也。〕兵法乘劳，此进趋之时也。谨陈其事如左：高帝明并日月，谋臣渊深，然涉险被创，〔被，皮义翻。创，初良翻。〕危然后安。今陛下未及高帝，谋臣不如良、平，而欲以长计取胜，坐定天下，此臣之未解一也。〔解，读曰懈，言未敢懈怠也；后皆同。〕刘繇、王朗各据州郡，论安言计，动引圣人，群疑满腹，众难塞胸，今岁，不战，明年不征，使孙策坐大，遂并江东。此臣之未解二也。〔难，乃旦翻。坐大，言坐致强大也。策破刘繇事见六十一卷汉献帝兴平二年。破不朗事见六十二卷建安元年。〕曹操智计殊绝于人，其用兵也，髣瘘孙、吴；〔以操之善用兵，亮谓之髣瘘孙、吴，孙、吴固未易才也。〕然困于南阳，险于乌巢，危于祁连，偪于黎阳，几败伯山，殆死潼关，然后伪定一时耳；〔困于南阳，谓攻穰为张绣所败也。险于乌巢，谓攻袁绍将淳于琼时也。偪于黎阳，谓攻袁谭兄弟时也。几败伯山，谓与乌桓战于白狼出时也。殆死潼关谓与马超战时也。危于祁连，当考；或日围袁尚于祁山时也。伪定者，这虽定一时之功，而有心于篡汉，故曰伪。几居希翻。〕况臣才弱，而欲以不危定之，此臣之未解三也。曹操五攻昌霸不下，四越巢湖不成，任用李服而李服图之，委夏侯而夏侯败亡；〔昌霸，昌俙也。操累攻不下，后命于禁击斩之。四越巢湖不成，谓攻孙权也。李服，盖王服也，与董承谋杀操被诛。夏侯，谓夏侯渊守汉中为先主所败也。〕先帝每称操为能，犹有此失，况臣驽下，何能必胜！此臣之未解四也。〔驽下者，自谦以马为喻，若驽骀下乘也。〕自臣到汉中，中间期年耳，然丧赵云、阳群、马玉、阎芝、丁立、白寿、制合、邓铜等及曲长、屯将七十余人，〔丧，息浪翻。合，古合翻，又曷合翻。曲长，一曲之长也。军行有部，部下有曲，曲各有长。长，丁丈翻。屯将，将屯者也。将，即亮翻。〕突将、无前、〔将即亮翻。〕賨叟、青羌、散骑、武骑一千余人，〔蜀兵谓之叟，賨叟，巴賨之兵也。青羌，亦羌之一种。散骑、武骑，当时骑兵分部之名。賨，藏宗翻。骑，奇寄翻。〕皆数十年之内，纠合四方之精锐，非一州之所有；若复数年，则损三分之二，〔复，扶又翻。〕当何以图敌！此臣之未解五也。〔言不战而将士耗损已如此也。〕今民穷兵疲，而事不可息，事不可息，则住与行，劳费正等而不及虚图之，〔亮意欲及魏与吴连兵未解，乘虚而图之也﹖〕欲以一州之地与贼支久，此臣之未解六也。〔支，持也；支久，犹言持久也。〕夫难平者事也，昔先帝败军于楚，当此时，曹操拊手，谓天下已定，然后先帝东连吴、越，〔事见六十五卷汉献帝建安十三年。拊手，乘快之意发见于外者也。〕西取巴、蜀，〔事见六十七卷建安十九年。〕举兵北征，夏侯授，首〔事见六八卷建安二十四年。〕此操之失计而汉事将成也。然后吴更违盟，关羽毁败，〔事见六十八卷建二十四年。此两然后之然，转语之辞，与他文然后之义不同。〕秭归蹉跌，曹丕称帝。〔事见六十九卷黄初元年、三年。〕凡事如如是，难可逆见。臣鞠躬尽力，死而后已，至于成败利钝，非臣之明所能逆也。」〔自祁山之败，亮益知魏人情伪，故其所言如此。〕
十二月，亮引兵出散关，围陈仓，陈仓已有备，亮不能克。〔曹真使郝昭先守，故亮不能克。此下申言昭守亮攻，客主相持之事，通鉴书法类如此。〕亮使郝昭乡人靳详于城外遥说昭，〔靳，居焮翻。说，输芮翻；下同。〕昭于楼上应之曰：「魏家科法，卿所练也〔，科，条也。练，习也。〕我之为人，卿所知也。我受国恩多而门户重，卿无可言者，但有必死耳。卿还谢诸葛，便可攻也。」详以昭语告亮，亮又使详重说昭，〔重，直用翻。〕言「人兵不敌，空〔【章：甲十六行本「空」上有「无为」二字；乙十一行本同；孔本同；张校同。】〕自破灭。」昭谓详曰：「前言已定矣，我识卿耳，箭不识也。」详乃去。亮自以有众数万，而昭兵纔千余人，又度东救未能便到，〔魏兵救陈仓者自东来，故曰东救。度，徒洛翻。〕乃进兵攻昭，起云梯冲车以临城，昭于是以火箭逆射其梯，〔射，而亦翻；下同。〕梯然，梯上人皆烧死；昭又以绳连石磨至其冲车，〔磨，莫卧翻，石硙也。〕冲车折。〔折，而设翻。〕亮乃更为井阑百尺以射城中，〔以木交构若井阑状。〕以土丸填，〔，七艳翻。〕欲直攀城，昭又于内筑重墙。〔重，直用翻。〕亮又为地突，〔地突，地道也。〕欲踊出于城，昭又于城内穿地横截之。昼夜相攻拒二十余日。
曹真遣将军费耀等救之。帝召张合于方城，〔时合将兵伐吴，屯于方城。续汉志曰：叶县南有长山曰方城，屈完所谓」楚国方城以为城」者，即此也。〕使击亮。帝自幸河南城，置酒送合，〔河南城在洛阳城西。〕问合曰：「迟将军到，〔迟，直利翻，待也。〕亮得无已得陈仓乎！」合知亮深入无谷，屈指计曰：「比臣到，亮已走矣。」〔比，必寐翻。〕合晨夜进道未至，亮粮尽，引去；将军王双追之，亮击斩双。诏赐昭爵关内侯。〔攻者不足，守者有余。尚论其才，则全城却敌者，其才非优于攻者也，客主之势异耳。故曰用兵之术，攻城最下。〕
初，公孙康卒，子晃、渊等皆幼，官属立其弟恭。恭劣弱，不能治国，渊既长，〔治，直之翻。长，知两翻。〕胁夺恭位，上书言状。侍中刘晔曰：「公孙氏汉时所用，〔公孙度守辽东，见五十九卷献帝初平元年。〕遂世官相承，〔古者世爵不世官；爵，谓公侯伯子男，官谓卿大夫也。今谓之世官者，以公孙氏所据之地，汉辽东寸守之职守耳，子孙相袭，是世官也。〕水则由海，陆则阻山，外连胡夷，绝远难制，而世权日久；今若不诛，后必生患。若怀贰阻兵，然后致诛，于事为难；不如因其新立，有党有仇，〔有党故能夺恭位，与之为仇者，则恭之党也。〕先其不意，以兵临之，〔先，悉荐翻。〕开设赏募，可不劳师而定也。」帝不从，拜渊杨烈将军、辽东太守。〔为公孙渊叛魏张。〕
吴王以扬州牧吕范为大司马，印绶未下而卒。〔下遐稼翻。〕初，孙策使范典财计，时吴王年少，〔少，诗照翻。〕私从有求，范必关白，不敢专许，当时以此见望。〔望，责望也，怨望也。〕吴王守阳羡长，〔阳羡县，前汉属会稽郡，后汉属吴郡。贤曰：故城在今常州义兴县南。长，知两翻。〕有所私用，策或料覆，〔料，音聊。覆，审救也。〕功曹周谷辄为傅着簿书，〔为，于伪翻。傅，读曰附。着直略翻。〕使无谴问，王临时悦之。及后统事，以范忠诚，厚见信任，以谷能欺更簿书，不用也。〔周世宗之待周美，我朝太祖之重宝仪，事亦类此。更，工衡翻。〕
三年〔（己酉、二二九）〕
①春，汉诸葛亮遣其将陈戒攻武都、阴平二郡，〔阴平道，前汉属广汉，邵后汉属广汉属国都尉，魏分置阴平郡，唐为文州。雍州刺史郭淮引兵救之。〔禹贡：黑水西河为雍州。以其四山之地，故以雍名焉；亦谓西北之位，阳所不及，阴阳雍阏。周都丰、镐，雍州为王畿；平王东迁，雍州为秦地。汉武置十二州，以雍州之西偏为凉州，其余并属司隶。光武都洛，关中复置雍州，寻罢，复以司隶统三辅。献帝兴平元年，河西为河寇所隔，置雍州以统河西诸郡。至魏，以河西置凉州．以陇右为雍州。及晋，以陇右置秦州，而雍州统京兆、冯翊、扶风、安定、北地、新平、武都、阴平。雍，于用翻。〕亮自出至建威，〔水经注：汉水西南径祁山军南，西流与建安川水合。建安水导源建威西北山，东径建威城南，又东径西县、历城南。祝穆曰：天下之大川，以汉名者二，班固谓之东汉、西汉，而黎州之汉水源于飞越岭者不与焉。固之所谓东汉，则禹贡之漾汉，其源出于今与元之西县幡冢山，径洋、金房、均、襄、郢复至汉阳入江者是也。西汉汉则苏代所谓「汉中之甲，轻舟出于巴，乘夏水下汉四日而至五渚」者，其源出于西和州徼外，径阶沔川与嘉陵水会，俗谓之西汉；又径大安军、利、剑、阗、果、合与涪水会，至渝州入江。淮退，亮遂拔二郡以归；汉主复策拜亮为丞相。
②夏，四月，丙申，吴王即皇帝位，大赦，改元黄龙。〔时夏口、武昌廿共言黄龙见，权遂以改元。〕百官毕会，吴主归功周瑜。绥远将军张昭，举笏欲褒赞功德，未及言，〔沈约志：魏置将军四十号，绥远第十四。〕吴主曰：「如张公之计，今已乞食矣。」归功周瑜，以能拒曹公而成三分之业也。乞食，谓张昭欲迎曹公也。事见六十五卷汉献帝建安十三年。〕昭大凓，伏地流汗。吴主追尊父坚为武烈皇帝，兄策为长沙桓王，立子登为皇太子，封长沙桓王子绍为吴侯。
以诸葛恪为太子左辅，张休为右弼，顾谭为辅正，陈表为翼正都尉，〔辅正及翼正都尉皆吴自创置之。〕而谢景、范慎、羊醸等皆为宾客，〔醸，古道字。〕于是东宫号为多士。太子使侍中胡综作宾友目〔目者，因其人之才品为之品题也。〕曰：「英才卓越，超踰伦匹，则诸葛恪；精识时机，达幽究微，则顾谭；凝辩宏达，言能释结，则谢景；〔坚定也。宏，阔远也。达，明通也。好辩者每不能坚定其所守，故以能凝辩而证据宏远。明通者可以释难疑之纠结也。〕究学甄微，游夏同科，则范慎。」〔究，穷竟也。甄，察别也。夏，户雅翻。〕羊醸私驳综曰：「元逊才而疏，子嘿精而狠，叔发辩而浮，孝敬深而莅。」〔诸葛恪，字完逊；顾谭，字子嘿；谢景，字叔发；范慎，字孝敬。狠，户垦翻。莅，与狭同。〕醸卒以此言为恪等所恶，〔卒子恤翻。恶乌路翻。〕其后四人皆败，如醸所言
吴主使以并尊二帝之议往告于汉。汉人以为交之无益而名体弗顺，宜显明正义，绝其盟好。〔天无二日，土无二王，古今之正义也。好，呼到翻。〕丞相亮曰：「权有僭逆之心久矣，国家所以略其衅情者，求掎角之援也。〔衅，隙也。情，欲也。左传：戎子驹支对范宣子曰：「殽之师，晋御其上，戎亢其下，秦师不复，我诸戎车然，譬如捕鹿，晋人角之，诸戎掎之，与晋踣之」。杜预注曰：掎其足也。〕今若加显绝，雠我必深、当更移兵东戌，与之角力，须并其土，乃议中原。彼贤才尚多，将相辑穆，未可一朝定也。顿余相守，坐而须老，〔须待也。〕使北贼得计，非算之上者。〔贼，谓魏也。〕昔字文卑辞匈奴，先帝优与吴盟，〔事并见前。优，饶也，今人犹谓宽假为优饶。〕皆应权通变，深思远益，非若匹夫之忿者也。〔言所计者大也。〕今议者咸以权利在鼎足，石能并力，且志望已满，无上岸之情，〔谓孙权之志在保江，不能上岸而北向也。上，时掌翻。〕推此，皆似是而非也。何者﹖其智力不侔，故限江自保；权之不能越江，犹魏贼之不能渡汉，〔言魏不能渡汉而图江陵也，此汉，班志所谓东汉水也。〕非力有余，而利不取也。若大军致讨，彼高当分裂其地以为后规，下当略民广境，示武于内，非端坐者也。〔言蜀若破魏，吴亦将分功。〕若就其不动而睦于我，我之北伐，无东顾忧，河南之众不得尽西，此之为利，亦已深矣。〔言蜀与吴和，则虽倾国北伐，不须东顾以备吴，而魏河南之众，欲留备吴，不得尽西以抗蜀兵也。〕权僭逆之罪，未宜明也。」乃遣卫尉陈震使于吴，贺称尊号。吴主与汉人盟，约中分天下，以豫、青、徐、幽属吴，兖、冀、并、凉属汉，其司州之土，以函谷关为界。〔汉武帝置司隶校尉，所部三辅、三河诸郡，其界西得雍州之京兆、扶风、冯翊三郡，北得冀州之河东、河内二郡，东得豫州之河南、弘农二郡，位望隆乎牧伯，银印青绶，在十二部刺史之上。后汉省朔方刺史以隶并州，合司隶于十三部之数。魏以司隶所部河东、河南、河内、引农并冀州之平阳，合五郡置司州，以三辅还属雍州。此言司州以函谷关为界，以汉司隶所部分之也。〕
张昭以老病上还官位及所统领，〔上，时掌翻。〕更拜辅吴将军，〔更，工衡翻。〕班亚三司，改封娄侯，〔娄，古县也，前汉属会稽郡，东汉分属吴郡，今苏州昆山县地。吴以封昭，非真国于娄而君国子民也。〕食邑万户。昭每朝见，〔见贤遍翻；下同。〕辞气壮厉，义形于色，曾已直言逆旨，〔「已」，当作「以」，古已、以字通。〕中不进见后汉使来，〔使疏吏翻；不同。〕称汉德美，而群臣莫能屈，吴主叹曰：「使张公在坐，〔坐，徂卧翻。〕彼不折则废，安复自夸乎！」〔折，屈也。李奇曰：废，失气也。晋灼曰：废，不收也。复，扶又翻；下同。〕明日，遣中使劳问，〔劳，力到翻。〕因请见昭，昭避席谢，吴主跪止之。昭坐定，仰曰：「昔太后、桓王不以老臣属陛下，而以陛下属老臣，〔太后，谓权母吴氏也。属，之欲翻。〕是以思尽臣节以报厚恩，而意虑浅短，违逆，盛旨。然臣愚心所以事国，志在忠益毕命而已；若乃变心易虑以偷荣取容，此臣所不能也！」吴主辞谢焉。
③元城哀王礼卒。
④六月，癸卯，繁阳王穆卒。
⑤戊申，追尊高祖大长秋曰高皇帝，〔大长秋，汉宦者曹腾也。〕夫人吴氏曰高皇后。
⑥秋，七月诏曰：「礼，王后无嗣，择建支子以继大宗，〔嫡子之出相承为宗子，庶子之出为支子。支，岐出也。〕则当纂正统而奉公义，何得复顾私亲哉！汉宣继昭帝后，加悼考以皇号；〔事见二十五卷元康元年。〕哀帝以外藩援立，而董宏等称引亡秦，惑误时朝，〔朝，直遥翻。〕既尊恭皇，立庙京都，又宠藩妾，使比长信，叙昭穆于前殿，〔昭，读曰続，如遥翻。〕并四位于东宫，僭差无度，人神弗佑，而非罪师丹忠正之谏，用致丁、传焚如之祸。〔序昭穆于前殿，谓定陶恭皇与元帝序昭穆也。东宫，谓太后宫。四位，谓丁、传、赵后与元后并称太后，事具见三十四卷、三十五卷。〕自是之后，相踵行之〔。谓汉安帝尊父清河孝王为孝德皇，桓帝尊祖河间孝王为孝穆皇，公蠡吾志为孝崇皇，灵帝尊祖河间王淑为孝元皇，父解渎亭侯苌为孝竺皇，其妃皆尊为后也。〕昔鲁文逆祀，罪由夏父；宋国非度，讥在华元。〔春秋：文公二年，大事于太庙，跻僖公；逆祀也。于是夏公弗忌为宗伯，且明见曰：「吾见新鬼大，旧鬼小，先大后小，顺也。跻圣贤，明也。」君子以为失礼。礼无不顺。祀，国之大事也，而逆之，可谓礼乎！成公二年，宋文公卒，始厚葬，用蜃炭，益车马，始用殉，重器备。君子谓华元于是乎不臣。华，户化翻。〕其令公卿有司，深以前世行事为戒，后嗣万一有由诸侯入奉大统，则当明为人后之义；敢为佞邪导谀时君，妄建非正之号，以干正统，谓考为皇，称妣为后，则股肱大臣，诛之无赦。其书之金策，藏之宗庙，着于令典！」〔帝无子，知必以支孽为后，故豫下此诏，以约饬为人子为人臣者。
⑦九月，吴主迁都建业，皆因故府，不复增改，〔复扶又翻。〕留太子登及尚书九官于武昌，〔九官，九卿也。〕使上大将军陆逊辅太子，并掌荆州及豫章三郡事，董督军国。〔吴于大将军之上复置上大将军。三郡，豫章、鄱阳、庐陵也。三郡本属扬州，而地接荆州，又有山越，易相扇动，故使逊兼掌之。
南阳刘廙尝着先刑后礼论，〔廙，羊职翻，又羊至翻。〕同郡谢景称之于逊逊呵之曰：「礼之长于刑久矣；〔长，知两翻。〕廙以细辩而诡先圣之教，〔诡，异也，戾也。〕君今侍东宫，宜遵仁义以彰德音，若彼之谈，不须讲也！」
太子与西陵都督步骘书，〔吴保江南，凡道要之地皆置督，独西陵置都督，以国之西门统摄要重也。杜佑曰：西陵，今夷陵郡。骘，之日翻。〕求见吞诲，骘于是于时事业在荆州界者及诸僚吏行能以报之，〔行，下孟翻。〕因上疏奖劝曰：「臣闻人君不亲小事，使百官有司各任其职，故舜命九贤，则无所用心，不下庙堂而天下治也。〔舜命九官：禹作司空，宅百揆，契作司徒，弃后稷，皋陶作士，益作朕虞，垂共工，夷作秩宗，龙作纳言，夔典乐。治，直吏翻。〕故贤人所在，折冲万里，〔晏子春秋曰：晋平公欲攻齐，使范昭观焉，景公觞之。范昭曰：「愿请君之弃爵。」景公曰：「诺。」已饮，晏子命彻尊更之。范昭归，以报晋平公曰：「齐未可伐也，吾欲耻其君而晏子知之。」仲尼闻之曰：「起于尊俎之间，而折冲千里之外。」汉何武上封事曰：「虞有宫之奇，晋献不寐；卫青在位，淮南寝谋。故贤人立朝，折冲厌难，胜于无形。」〕信国家之利器，崇替之所由也。愿明太子重以经意，则天下辛甚！」
张纮还吴迎家，道病卒。临因，授子〔【章：毋十六行本「子」下有「靖」字；乙十一行本同；孔本同；张校同；退斋校同。】〕留笺〔留笺，今遗表也。〕曰：「自古有国有家者，咸欲修德政以比隆盛世，至于其治，多不馨香，〔书君陈曰：至治馨香，感于神明。治，直吏翻；下同。〕非无忠臣贤佐也。由主不胜其情，弗能用耳。夫情惮难而趋易，好同而恶异，〔易，豉翻。好，呼到翻。恶，乌路翻。〕与治道相反。传曰：『从善如登，从恶如崩』，言善之难也。人君承奕世之基，据自然之势，操八柄之威，〔周礼，天官：太宰以八柄诏王驭群臣：一曰爵以驭其贵，二曰禄以驭其富，三曰予以驭其幸，四曰置以驭其行，五曰生以驭其福，六曰夺以驭其贫，七日曰废以驭其罪，八曰诛以驭其过。操，千高翻。〕甘易同之欢，〔易，以豉翻。〕无假取于人，而忠臣挟难进之术，吐逆耳之言，其不合也。不亦宜乎！离则有衅，〔言纳忠而不合于上，则上下之情离，衅隙由此而生也。〕巧辩缘间，〔间，古苋翻。〕眩于小忠，恋于因爱，贤愚杂错，黜陟失序，其所由来，情乱之也。故明君寤之，求贤如饥渴，受谏而不厌，抑情损欲，以义割恩，则上无偏谬之授，下无希冀之望矣！」吴主省书，为之流涕。〔省，悉景翻。为，于伪翻。〕
⑧冬，十月，改平望观曰听讼观。〔水经注：平望观在华林园东南，天渊池水径观南。观，古玩翻。〕帝常言：「狱者，天下之性命也。」每断大狱，常诣观听之。〔断，丁乱翻。〕初，魏文侯师李悝着法经六篇，悝，苦回翻。汉艺文志：法家者流，李子三十二篇。注云：李悝相魏，富国强兵。今言法经六篇，盖其书有经有解，若韩非子也。〕商君受之以相秦。萧何定汉律，益为九篇，后稍增至六十篇。又有今三百余篇，决事比九百六卷，〔师古曰：比，以例相比况也。程大昌曰：古书皆卷，至唐始为叶子，今书册也。〕世有增损，错糅无常，糅，女救翻，杂也。〕后人各为章句，马、邺诸十儒十有余家，〔马、邺，马融、郑玄也。〕以至于魏，所当用者合二万六千二百七二条，七百七十三万余言，览者益难。帝仍诏但用郑氏章句。尚书卫觊奏曰：〔觊，音冀。「刑法者，国家之所贵重而私议之所轻贱；狱吏者，百姓之所县命〔县，读曰悬。〕而选用者之所卑下。王政之敝，未必不由此也；请置律博士。」帝从之。〔晋职官志：律博士，属廷尉。〕又诏司空陈群、散骑常侍刘邵等删约汉法，制新律十八篇，州郡令四十五篇，尚书官今、军中今合百八十余篇，〔州郡今，用之刺史、太守；尚书今，用之于国；军中今，用之于军。〕于正律九篇为增，于旁章科令为省矣。
⑨十一月，洛阳庙成，〔元年，初营宗庙，至是而成。〕迎高、太武、文四神主于邺。〔高帝，汉大长秋曹腾；太帝，汉太尉曹嵩。裴松之曰：魏初唯立亲庙，四祀四室而已，至景初元年，始定七庙之制。〕
⑩十二月，雍丘王植徙封东阿。
汉丞相亮徙府营于南山下原上，筑汉城于沔阳，筑乐城于成固。〔沔阳、成固二县，皆属汉中郡。水经注：沔水径白马戌城南，城即阳平关也。又东径武侯垒南，诸葛武侯所居也。又东径沔阳故城南，城南对定军山。又东过南邺县，又东过成固县南。如此，则汉城在南郑西，乐城在南郑东也。又南郑县东南百八十里有梁州山，与孤云两角山相接，大山四围，其中三十里许，甚平。或云：古梁州治也。杜佑曰：乐城在梁州西县西南。杜佑曰：洋州兴道县，汉城固县地，蜀之兴势。宋白曰：兴势，山名，在兴道县西北二十里洋州管下。西乡县，本成固县地。
四年〔（庚戌、二三○）〕
①春，吴主使将军卫温、诸葛直将甲士万人，浮海求夷洲、亶洲，〔后汉书东夷传曰：会稽海外有夷洲及亶洲，传言秦始皇使徐福将童男女数千人入海，求蓬莱神仙不得，福惧诛，不敢还，遂止此洲，世世相承，有数万家，人民时至会稽市。会稽东冶县人有入海行，遭风流移至亶洲者，所在绝远，不可往来。沈莹临海水土志曰：夷洲在临海东，去郡二千里。土地无霜雪，卓木不，死四面是山溪，地有铜铁，唯用鹿骼为矛以战摩厉青石以作弓矢，取生鱼肉杂贮大瓦器中，以盐卤之，历月余日．仍啖食之，以为上肴也。今人相传，倭人即徐福止王之地，其国中至今庙祀徐福。〕欲俘甚民以益众，陆逊、全虹琮谏，以为：「桓王创基，兵不一旅。今江东见众，〔见，贤遍翻。〕自足图事，不当远涉不毛，万里袭人，风波难测。又民易水土，必致疾疫，欲益更损，欲利反害。且其民犹禽兽，得之不足济事，无之不足亏众。」吴主不听。
②尚书琅邪诸葛诞、中书郎南阳邓扬等〔中书郎，即通事郎。晋志曰：魏黄初初，中书既置监、令，又置通事郎，次黄门郎。黄门郎已署事过，通事乃署名，已署，奏以入，为帝省读，书可。及晋，改曰中书侍郎。扬，余章翻，又余亮翻。〕相与结为党友，更相题表，〔更，工衡翻。〕以散骑常侍夏侯玄等四人为四聪，诞辈八人为八达。玄，尚之子也。中书监刘于子熙，中书令孙资子密，吏部书卫臻子烈三人咸不及比，以其父居势位，容之为三豫。□职官志曰：汉武帝游宴后庭，始使宦者典事尚书，谓之中书谒者，置令、仆射。成帝改中书谒者令，罢仆射。汉东京省中谒者令，而有中官谒者今，非其职也。魏武帝为魏王，置秘书令，典尚书奏事；六帝黄初初，改为中书，置监、令，以秘书于丞制放为中书监，右丞孙资为中书令，监、令自此始。魏又改汉选部尚书曰吏部尚书。比，等比也，音毗寐翻。三豫者，容三人得豫于题品之中也。〕
行司徒事董昭〔资望轻未可为公者为行事。〕上疏曰：「凡有天下者，莫不贵尚敦朴忠信之士，深疾虚伪不真之者，以其毁教乱治，败俗伤化也。〔治，直吏翻。败补迈翻。〕近魏讽伏诛建安之末，曹伟斩戮黄初之始。〔魏讽事见六十八卷建安二十四年。曹伟事见六十九卷黄初二年。〕伏惟前后圣诏，深疾浮伪，欲以破散邪党，常用切齿；而执法之吏，皆畏其权势，莫能纠擿，〔擿，他狄翻。〕毁坏风俗，〔坏，音怪。侵欲滋甚。窃见当今年少不复以学问为本，〔少，诗照翻。〕专更以交游为业；国士不以孝悌清修为首，乃以趋势游利为先。〔趋，七喻翻。〕合党连群，互相褒叹，以毁訾为罚戮，〔訾，将此翻。〕用党誉为爵赏，附己者则叹之盈言。叹者，嗟叹而称其美也。盈，溢也。叹美之过溢于言辞，则为溢美之言。不附者则为作瑕衅。〔玉之病曰瑕，器之隙曰衅。〕至乃相谓：『今世何忧不度邪，但求人道不勤，罗之不博耳；〔言广布党友，则互为羽翼，身而无患，可以度世也。〕人何患其不己知，但当和之以药而柔调耳。』〔谓毁誉所加，彼诚好誉而恶毁，则其心柔服调顺，于我无忤，如和之以药也。〕又闻或有使奴客名作在职家人，冒之出入，往来禁奥，交通书疏，有所探问。〔谓如职在尚书，出入禁省，则有令，史，有主书，有苍头、庐儿为之给使。今使奴客冒其名，以出入往来为奸。〕凡此诸事，皆法之所不取，刑之所不赦，虽讽、伟之罪，无以加也！」帝善其言。二月，壬午，诏曰：「世之质文，随教而变。〔谓殷尚质，周尚文，名随教而变也。〕兵乱以来，经学废绝，后生进趣，不由典谟。〔二典、三谟也。〕岂训导未洽，将进用者不以德显﹖其郎吏学通一经，才任牧民，博士课试，擢其高第者，亟用；其浮华不务道本者，罢退之！」郎吏，谓尚书郎也。〕于是免诞、扬等官。
③夏，四月，定陵成侯锺繇卒。
④六，戊子，太皇太后卞氏殂。秋七月，葬武宣皇后。
⑤大司马曹真以「汉人数入寇，〔数所角翻。〕请由斜谷伐之；〔斜，余遮翻。谷，音浴。〕诸将数道并进，可以大克。」帝从之，诏大将军司马懿泝汉水由西城入，与真会汉中，诸将或由子午谷、或由武威入。〔「武威」恐当作「武都」，否则「建威」也。〕司空陈群谏曰：「太祖昔到阳平攻张鲁，〔事见六十七卷汉献帝建安二十年。〕多收豆麦以益军粮，鲁未下而食犹乏。今既无所因，且斜谷阻险，难以进退，转运必见钞截，〔钞，楚交翻。〕多留兵守要，则损战士，不可不熟虑也！」帝从群议。真复表从子午道；〔复，扶又翻。〕群又陈其不便，并言军事用度之计。诏以群议下真，真据之遂行。〔诏以议下真，将与之商度可否也。真锐于出师，遂以诏为据而行。下，遐稼翻。〕
⑥八月，辛巳，帝行东巡；乙未，如许昌。
⑦汉丞相亮闻魏兵至，次于成固赤以待之。〔赤在今洋州东二十里龙亭山，色正赤。魏兵泝汉水及从子午道入者，皆会于成固，故于此待之。〕召李严使将二万人赴汉中，表严子丰为江州都督，督军典严后事。〔李严本都督江州，今赴汉中，令其子为督军以典后事。
会天大雨三十余日，栈道断绝，太尉华歆上疏曰：〔华，户化翻。上，时掌翻。「陛下以圣德当成、康之隆，愿先留心于治道，〔治，直吏翻。〕以征伐为后事。为国者以民为基，民以衣食为本。使中国无饥寒之患，百姓无离上之心，则二贼之衅可坐而待也！」〔魏以吴、蜀为二贼。帝报曰：「贼凭恃山川，二祖劳于前世．犹不克平，二祖谓太祖武皇帝、世祖文皇帝也。〕朕岂敢自多，谓必灭之哉！诸将以为不一探取，〔探，他含翻。〕无由自敝，是以观兵以窥其衅。若天时未至，周武还师，乃前事之鉴，朕敬不忘所戒。」
少府杨箪上疏曰：「昔武王白鱼入舟，君臣变色，〔史记：周文王崩，武王奉文王木主东观兵于孟津。武王渡河，中流，白鱼跃入王舟。是时诸侯不期而会者八百，皆曰：「纣可伐矣。」武王曰：「汝未知天命，未可也。」乃还师。〕动得吉瑞，犹尚忧惧，况有灾异而不战竦者哉！今吴、蜀未平，而天屡降变，诸军始进，便有天雨之患，稽阂山险，〔阂，与碍同。〕已积日矣。转运之劳，担负之苦，所费已多，若有不继，必违本图。传曰：『见可而进，知难而退，〔左传：随武子之言。〕军之善政也。』徒使六军困于山谷之间，进无所略，退又不得，非王兵之道也。」〔王兵，王者之兵也。〕
散骑常侍王肃上疏曰：「前志有之：『千里馈粮，士有饥色，樵苏后爨，师不宿饱，』〔前书李左车说陈余之言，盖前乎左车，已有是言矣。〕此谓平涂之行军者也；又况于深入阻险，凿路而前，则其为劳必相百也。今又加之以霖雨，山峻滑，众迫而不展，粮远而难继，实行军者之大忌也。闻曹真发已踰月而行裁半谷，谓子午谷之路，行纔及半也。治道功夫，战士悉作。〔治，宜之翻。〕是贼偏得以逸待劳，乃兵家之所惮也。言之前代，则武不伐纣，出关而复还；〔复，扶又翻。〕论之近事，则武、文征权，临江而不济；〔事见汉献帝纪及魏六帝纪。〕岂非所谓顺天知时，通于权变者哉！兆民知上圣以水雨艰剧之故，休而息之，后日有衅，乘而用之，则所谓悦以犯难，民忘其死者矣。」〔易兑卦彖辞。难，乃旦翻。〕由，朗之子也。〔王朗为公于黄初之初。〕
九月诏曹真等班师。〔班，还也。〕
⑧冬，十月，乙卯，帝还洛阳。时左仆射徐宣总统留事，〔汉成帝罢中书宦者，置尚书五人，一人为仆射四人分为四曹，一曰：常侍曹，二曰二千石曹，三曰民曹，四曰主各曹；后又置三公曹，是为□曹。光武改常侍曹为吏部曹，又置中都官曹，合为六曹，共令仆二人，谓之八坐。后改吏部为选部，魏又改选部为吏部，又有左民、客曹、五兵、度支，凡五曹尚书、左右二仆射、一令为八坐。〕帝还，主者奏呈文书。〔尚书诸曹，各有主者。还，从宣翻，又如字；下同。〕帝曰：「吾省与仆射省何异！」省，悉景翻。竟不视。
⑨十二月，〔【章：甲十六行本「月」下有「辛未」二字；乙十一行本同；孔本同；张校张校同。】〕改葬文昭皇后于朝阳陵。〔帝以旧陵庳下改葬，朝阳陵亦在邺。
⑩吴主易声欲至合肥，征东将军汉龙表召兖、豫诸军皆集，吴寻退还，诏罢其兵。宠以为：」今贼大举而还，非本意也；此必欲伪退以罢吾兵，而倒还乘虚，掩不备也。」表不罢兵。〔上表言敌情，请不罢兵也。〕后十余日，吴果更到合冒城，不克而还。
汉丞相亮以蒋琬为长史。亮数外出，〔数，所角翻。〕琬常足食足兵，以相供给。亮每言：「公琰托志忠雅，〔蒋琬，字公琰。〕当与吾共赞王业者也。」
青州人隐蕃〔姓谱：隐，以谥为氏。〕逃奔入吴，上书于吴主曰：「臣闻纣为无道，微子先出；〔商纣无道，微子抱祭器而奔周。〕高祖宽明，陈平先入。〔事见九卷汉高帝二年。〕臣至止有日，而主者同之降人，命有道，赖蒙天灵，得自全致。〔言蒙天之灵，得自全而致身于吴也。〕臣至止有日，而主者同之降人，未见精别，〔止主者，谓主客之官。降，户江翻。别，彼列翻。〕使臣微言妙旨，不得上达，于邑三叹，〔于邑，短气貌，读如本字。或曰：于，音乌﹖邑，乌合翻。〕曷惟其已！〔用诗人语。〕谨诣阙拜章，乞蒙引见。」〔见，贤偏翻。吴主即召入，蕃进谢，答问及陈时务，甚有辞观。〔言其敏于言辞，美于仪观也。观，古玩翻。〕侍中右领军胡综侍坐，〔吴置中领军及左右领军。坐，徂卧翻。〕吴主问何如﹖综对曰：「蕃上书大语有似东方朔，巧捷诡辩有似祢衡，〔祢，乃礼翻。〕而才皆不及。」吴主又问：「可堪何官﹖」综对曰：「未可以治民，〔治，直之翻。〕且试都辇小职。」〔国郡在辇毂下，故曰都辇。〕吴主以蕃盛语刑狱，用为廷尉监。〔自汉以来，廷尉有正，有监，有平。〕左将军朱据、廷尉郝普数称蕃有王佐之才，〔数，所角翻。〕普尤与之亲善，常怨叹其屈。于于是蕃门车马云集，宾客盈堂，自卫将军全琮等皆倾心接待；惟羊醸及宣诏郎豫章杨迪〔吴置宣诏郎，掌宣传诏命。〕拒绝不与通。潘浚子翥，亦与蕃周旋，翥，章庶翻。杜预曰：周旋，相追逐也。〕馈饷之。浚闻，大怒、疏责翥曰：「吾受国厚恩，志报以命，〔言志在致命以报国恩。〕尔辈在都，当念恭顺亲贤慕善。何故与降虏交，以粮饷之！〔降，户江翻。〕在远闻此，心震面热，惆怅累旬。〔惆，丑鸠翻。〕疏到，急就往使受杖一百，促责所饷！」〔浚欲布其子之罪于国中以绝后祸也。使，疏吏翻。〕当时人咸怪之。顷之，蕃谋作乱于吴，事觉，亡走，捕得，伏诛。吴主切责郝普，普惶惧，自杀。朱据禁止，〔禁止者，虽未下之狱，使人守之，禁其不得出入，止不得与亲党交通也。郑樵通志曰：禁止谓禁入殿省也。符所属行之。盘洲洪氏曰：魏、晋以来，三台奏劾，则符光禄勋加禁止；解禁止亦如之。禁止者，身不得入殿省，光禄勋主殿门故也。〕历时乃解。
武陵五溪蛮夷叛吴，吴主以南土清定，召交州刺史吕岱还屯长沙沤口。〔吕岱讨交州，见上卷文帝黄初七年。〕
资治通鉴卷第七十二
端明殿学士兼翰林侍读学士朝散大夫右谏议大夫充集贤殿修撰提举西京嵩
山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集
后学天台胡三省音注
魏纪四〔起重光大渊献（辛亥），尽阏逢摄提格（甲寅），凡四年。
烈祖明皇帝中之上
  </div>
  <div class="pagination">
   <a href="资治通鉴注_page68.html">
    上一页
   </a>
   <span>
    ...
   </span>
   <a href="资治通鉴注_page64.html">
    64
   </a>
   <a href="资治通鉴注_page65.html">
    65
   </a>
   <a href="资治通鉴注_page66.html">
    66
   </a>
   <a href="资治通鉴注_page67.html">
    67
   </a>
   <a href="资治通鉴注_page68.html">
    68
   </a>
   <span class="current-page">
    69
   </span>
   <a href="资治通鉴注_page70.html">
    70
   </a>
   <a href="资治通鉴注_page71.html">
    71
   </a>
   <a href="资治通鉴注_page72.html">
    72
   </a>
   <a href="资治通鉴注_page73.html">
    73
   </a>
   <a href="资治通鉴注_page74.html">
    74
   </a>
   <span>
    ...
   </span>
   <a href="资治通鉴注_page70.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
