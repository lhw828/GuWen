<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 147 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 147 页/共 334 页
  </h1>
  <div class="content">
   8二月，乙丑，魏主如河阴，规方泽。〔规度其地，以立方泽。〕
9辛卯，帝祀明堂。
10司徒参军刘斅等聘于魏。〔斅，胡教翻。〕
11丙申，魏徙河南王干为赵郡王，颍川王雍为高阳王。〔将以河南颍川为畿甸。故二王徙封。〕
12壬寅，魏主北巡；癸卯，济河；三月壬申，至平城。〔考异曰：魏帝纪作闰月。按魏闰二月，齐历之三月也。〕使群臣更论迁都利害，各言其志。燕州刺史穆罴曰：〔魏营洛，戉洛为司州，改平城之司州为恒州，分恒州东部置燕州，治昌平。〕「今四方未定，未宜迁都。且征伐无马，将何以克﹖」帝曰：「貛牧在代，何患无马！今代在恒山之北，九州岛之外，非帝王之都也。」〔恒，户登翻。〕尚书于果曰：「臣非以代地为胜伊、洛之美也。但自先帝以来，久居于此，百姓安之；一旦南迁，众情不乐。」〔乐，音洛。〕平阳公丕曰：「迁都大事，当讯之卜筮。」帝曰：「昔周、召圣贤，乃能卜宅。〔书洛诰曰：召公既相宅，周公往营成周。傅来告卜曰：「我卜河朔黎水，我又卜涧水东、瀍水西，惟洛食。我又卜瀍水东，亦惟洛食。」〕今无其人，卜之何益！且『卜以决疑，不疑何卜！」〔左传载鬬廉之言。〕黄帝卜而龟焦，天老曰『吉』，黄帝从之。〔杜预曰：龟焦，兆不成也。字书释灼龟不焦。〕然则至人之知未然，审于龟矣。王者以四海为家，或南或北，何常之有！朕之远祖，世居北荒。平文皇帝始都东木根山。〔拓拔郁律谥平文皇帝。晋明帝大宁二年，通鉴书「惠帝贺伝徙居东木根山」。〕昭成皇帝更营盛乐，〔拓跋什翼犍谥昭成皇帝。通鉴晋成帝咸康元年，烈帝翳槐城盛乐。次年，昭成嗣国，咸康七年，筑盛乐新城。更，工衡翻。〕道武皇帝迁于平城。〕晋安帝隆安二年，道武帝迁都平城。〕朕幸属胜残之运，〔论语，孔子曰：善人为邦百年，亦可以胜残去杀矣。朱元晦曰：胜残，谓化善人不为恶也。属，之欲翻会也。胜，音升。〕而独〔【章：十二行本作「河为独」三字；乙十一行本同；孔本同。】〕不得迁乎！」群臣不敢复言。〔复，扶又翻。〕罴，寿之孙；〔穆寿事魏太武帝。〕果，烈之弟也。癸酉，魏主临朝堂，部分迁留。〔分，扶问翻。〕
13夏，四月，庚辰，魏罢西郊祭天。〔考异曰：魏帝纪、礼志、北史纪，皆云三月庚辰。按长历，三月丙午朔，无庚辰。魏闰二月，齐闰四月；魏三月乙亥朔，齐历之四月也，故置于此。〕
14辛巳，武陵昭王晔卒。
15戊子，竟陵文宣王子良以忧卒。帝常忧之良为变，闻其卒，甚喜。〔郁林但虞子良为变，而不知鸾、谌之谋已成矣。〕
臣光曰：孔弓称「鄙大不可与事君，未得之，患得之；既得之，患失之。苟患失之，无所不至。」〔见论语。〕王融乘危徼幸，〔徼，坚尧翻。〕谋易嗣君。子良当时贤王，虽素以忠慎自居，不免忧死。迹其所以然，正由融速求富贵而已。轻躁之士，乌可近哉！〔躁，则到翻。近，其靳翻。〕
16己亥，魏罢五月五日、七月七日飨祖考。〔魏端午、七夕之飨，犹寒食之飨，皆夷礼也。〕
17魏录尚书事广陵王羽奏：「令文：每岁终，州镇列属官治状，及再考，则行黜陟。〔治，直吏翻。〕去十五年京官尽经考为三等，〔去十五年，犹云昨太和十五年也。〕今已三载。臣准外考，以定京官治行。」〔欲以考州镇属官之法考京官。载，子亥翻。行，下孟翻。〕魏主曰：』考绩事重，应关朕听，不可轻发；且俟至秋。」〔史言魏孝文明于君人之体，不使权在臣下。〕
18闰月，丁卯，镇军将军鸾即本号，开府仪同三同。〔本号，镇军将军也。〕
19戊辰，以新安王昭文为扬州刺史。
20五月，甲戌朔，日有食之。〔考异曰：齐魏书帝纪皆无此食。今据齐书志、南史纪。〕
21六月，己巳，魏遗兼员外散骑常侍卢昶、兼员外散骑侍郎王清石来聘。昶，度世之子也。〔卢度世避崔浩之祸，其后自出，魏太武宠任之。散，悉亶翻。骑，奇寄翻。〕清幵世仕江南，魏主谓清石曰：「卿勿以南人自嫌。彼有知识，欲见则见，欲言则言。凡使人以和为贵，勿迭相矜夸，见于辞色，〔使，疏吏翻；下同。见，贤遍翻。〕失将命之体也。」〔将，奉也。奉命而行，谓之将命。〕
22秋，七月，乙亥，魏以宋王刘昶为使持节、都督吴．越．楚都军事、大将军，镇彭城。〔江南皆春秋时吴、越、楚三国之地。〕魏主亲饯之。以王肃为昶府长史。昶至镇，不能抚接义故，〔宋苍梧王初，昶镇彭城，弃镇奔魏，故义故在焉。〕卒无成功。〔卒，子恤翻。〕
23壬午，魏安定靖王休卒。自卒至殡，魏主三临其第，葬之如尉元之礼，〔尉，纡勿翻。〕送之出郊，恸哭而返。
24壬戌，魏主北巡。
25西昌侯鸾既诛徐龙驹、周奉叔，而尼媪外入者，颇传异语。〔媪，乌皓翻。异语，谓外人籍籍口语，言鸾等相与有异谋也。〕中书令何胤，以后之从叔，〔从，才用翻。〕为帝所亲，使直殿省。帝与胤谋诛鸾，令胤受事；胤不敢当，依违谏说，帝意复止。乃諆出鸾于西州，中敕用事，于复关咨于鸾。〔复，扶又翻。〕
是时，萧谌、萧坦之握兵权，左仆射王晏总尚书事。谌密召诸王典签，约语之，不许诸王外接人物。〔约语者，约东而语之。语，失倨翻。〕谌亲要日久，众皆惮而从之。
鸾以其谋告王晏，晏闻之，响应；又告丹杨尹徐孝嗣，孝嗣亦从之。骠骑录事南阳乐豫谓孝嗣曰：「外传籍籍，似有伊、周之。君蒙武帝殊常之恩，荷托付之重，〔徐孝哃为王俭所荐，武帝握而用之，遗诏托以尚书众事。骠，匹妙翻。骑，奇寄翻。荷，下可翻。〕恐不得同人此举。人笑褚公，至今齿冷。」〔谓褚渊也。笑则启齿，故云齿冷。〕孝嗣心然之而不能从。
帝谓萧坦之曰：「人言镇军与王晏、萧谌欲共废我，〔鸾时领镇军将军，故称之。〕似非虚传。卿所闻云何﹖」坦之曰：「天下宁当有此，谁乐无事废天子邪！〔乐，音洛。〕朝贵不容造此论，当是诸尼姥言耳，岂可信邪！〔朝，直遥翻。姥，莫补翻；女老称。〕官若无事除此三〔【章：十二行本「三」作「二」：乙十一行本同。】〕人，谁敢自保！」直合将军曹道刚疑外间有异，密有处分，谋未能发。〔言曹道刚密有图鸾等之谋而未能发。处，昌吕翻。分，扶问翻。〕
时始兴内史萧季敞、南阳太守萧颖基皆内迁，谌欲待二人至，藉其势力以举事。〔以二人方自外郡归，各有兵力自送，为可藉也。〕鸾虑事变，以告坦之，坦之驰谓谌曰：「废天子，古来大事。比闻曹道刚、朱隆之等转已猜疑〔比，毗至翻。〕卫尉明日若不就事，无所复及。〔复，扶又翻。〕弟有百岁母，岂能坐听祸败，正应作余计耳！」谌惶遽从之。
壬辰，鸾使萧谌先入宫，遇曹道刚及中书舍人朱隆之，皆杀之。直后徐僧亮盛怒，〔直后，亦宿卫之官，侍卫于乘舆之后者也。〕大言于众曰：「吾等荷恩，〔荷，下可翻。〕今日应死报！」又杀之。鸾引兵自尚书入云龙门，戎服加朱衣于上，比入门，三失履。〔惧而失其常度也。比，必寝翻，及也。〕王晏、徐孝嗣、萧坦之、陈显达、王广之、沈文季皆随其后。帝在寿昌殿，〔寿昌殿，武帝所起，宴居常居之。〕闻外有变，犹密为手敕呼萧谌，又使闭内殿诸房合。俄而谌引兵入寿昌合，帝走趋徐姬房，拔剑自刺，不入，〔趋，七喻翻。刺，七亦翻。〕以帛缠颈，舆接出延德殿。谌初入殿，宿卫将士皆操弓楯欲拒战。〔操，千高翻。楯，食尹翻。〕谌谓之曰：「所取自有人，卿等不须动！」〔佰卫素隶服于谌，皆信之；及见帝出，各欲自奋，帝竟无一言。行至西弄，弒之。〔此延德殿之西弄也。丁度集韵曰：弄，厦也，屏也。亦作「楼」。帝死时年二十二。〕舆尸出殡徐龙驹宅，葬以王礼。徐姬及诸嬖幸皆伏诛。鸾既执帝，欲作太后令；徐孝嗣于袖中出而进之，鸾大悦。癸巳，以太后令追废帝为郁林王，又废何后为王妃，迎立新安王昭文。
吏部尚事谢瀹方与客围棋，左右闻有变，惊走报瀹。瀹每下子，〔子，棋子也。〕辄云「其当有意」，竟局，乃迪还斋卧，竟不问外事。〕谢瀹为此，兄朏之教也。〕大匠卿虞悰窃叹曰：「王、筡遂缚袴废天子，天下岂有此理邪！」〔大匠卿，即汉将作大匠之官。萧子显曰：掌宗庙土木。悰，徂宗翻。〕悰，啸父之孙也。〔虞啸父，虞潭之子，事晋孝武帝。父，音甫。〕朝臣被召入宫。〔朝，直遥翻。被，皮义翻。〕国子祭酒江斅至云龙门，托药发，吐车中而去。〔吐，土故翻。呕也。〕西昌侯鸾欲引中散大夫孙諆为腹心，〔散，悉亶翻。〕使兼卫尉给甲仗百人。谦不欲与之同，辄散甲士；鸾亦不之罪也。〔史言谢瀹，江斅以名义自将，仅能如此而已；特立不惧，孙谦庶几焉。
丁酉，新安王即皇帝位，时年十五。〔王讳昭文，字季尚，文惠太子第二子也。〕以西昌侯鸾为骠骑大将军、录尚书事、扬州刺史、宣城郡公。大赦，改元延兴。
26辛丑，魏主至朔州。〔魏收地形志：云州，旧置朔州。又有朔州，本汉五原郡，魏为怀朔镇，孝昌中始改为朔州。今此朔州，当置于云中之盛乐。时置朔州于定襄故城，领盛乐、广牧二郡。宋白曰：孝文迁洛之后，于今朔州北三百八十里定襄故城置朔州，后乱，废。〕
27八月，甲辰，以司空王敬则为太尉，鄱阳王鎒为司徒，车骑大将军陈显达为司空，〔锵，千羊翻。骑，奇寄翻。〕尚书左仆射王晏为尚书令。
28魏主至阴山。
29以始安王遥光为南郡太守，不之官。遥光鸾之兄子也。〔鸾兄凤生遥光、遥欣；遥光嗣始安王爵。〕鸾有异志，遥光赞成之，凡大诛赏，无不预谋。戊甲，以中书郎萧遥欣为兖州刺史。遥欣，遥光之弟也。鸾欲树置亲党，故用之。
30癸丑，魏主如怀朔镇；己未，如武川镇；辛酉，如抚宜镇；甲子，如柔玄镇；〔此六镇自酉徂东之次第也。水经注：怀朔镇城在汉光禄城东北。考其地当在汉五原稒阳塞外。杜佑曰：在马邑郡北三百余里。武川镇城在白道中溪水上。白道在令山之北，又出大汉。柔玄镇在于延水东。于延水出塞外柔玄镇西长川城南小山，东南流，径汉代郡且如县故城南，则魏柔玄镇城在汉且如县西北塞外也。且，音子闾翻。抚冥镇城，未考其地。若以前说六镇自五原抵濡源分置于三千里中，则抚冥当在武川、柔玄之间，相距各五百里；据前高闾之说，则相距各一百七十许里耳。按北史，「宜」当作「冥」。〕乙丑，南还；辛未，至平城。
31九月，壬申朔，魏诏曰：「三载考绩，三考黜陟；〔唐、虞之制，三考黜陟。三考九年也。载，子亥翻。〕可黜者不足为迟，可进者大成赊缓。朕今三载一考，即行黜陟，欲令愚滞无妨于贤者，才能不拥于下位。各令当曹考其优劣为三等，其上下三等仍分为三。〔上等、下等各又分为三等。〕六品已下，尚书重问；〔重，直用翻。〕五品已上，朕将亲与公卿论其善恶，上上者迁之，下下者黜之，中者守其本任。」
魏主之北巡也，留任城王澄铨简旧臣。自公侯已下，有官者以万数，澄品其优劣能否为三等，人无怨者。〔史言任城王澄之平明。〕
壬午，魏主临朝堂，黜陟百官，〔朝，直遥翻。〕谓诸尚书曰：「尚书，枢机之任，非徒总庶务，行文书而已；朕之得失，尽在于此。卿等居官，年垂再期，未尝献可替否，进一贤退一不肖，此最罪之大者。」又谓录尚书事广陵王羽曰：「汝为朕弟，居机衡之右，无勤恪之声，有阿党之迹，今黜汝录尚书、廷尉，但为特进、太子太保。」又谓尚书令陵叡曰：「叔翻到省之初，甚有善称；比来偏颇懈怠，〔广陵王羽，字叔翻。称，昌孕翻。比，毗至翻。颇，傍禾翻，亦偏也。懈，居隘翻。〕出卿不能相导以义。虽无大责，宜有子罚；今夺卿禄一期。」又谓左仆射拓跋赞曰：「叔翻受黜，卿应大辟；〔辟，毗亦翻。〕但以咎归一人，不复重责；今解卿少师，削禄一期。」又谓左丞公孙良、右丞乞伏义受曰：「卿罪亦应大辟；可以白衣守本官，冠服禄恤〔魏官，本禄之外，别有恤亲之禄。〕尽从削夺。若三年有成，还复本任；无成，永归南欬。」又谓尚书任城王澄曰：「叔神志骄傲，可解少保。」〔澄于魏主，叔也。〕又谓长兼尚书于果曰：「卿不勤职事，数辞以疾，〔数，所角翻。〕可解长兼，削禄一翆。」其余守尚书尉羽、卢渊等，并以不职，或解任，或黜官，或夺禄，皆面数其过而行之。〔尉，纡勿翻。数，所具翻。唐、虞，三载考绩，三考黜陟幽明。其黜陟行于九年之后，非缓也。俗淳事简，在位者各思尽其职，不为奸欺；就有不称者，一考而未黜，冀其能自尽也；其不能尽者，才力有所不逮耳。再考不称而犹未黜，谓才有短长，临事有过误；前考已称其职而今考不称者，必过误也；前考不称而今考能称其职者，能自勉心。三考皆不称，则其人信不可用矣，于是乎黜之，此唐、虞忠厚之至也。周官：计群吏之治，旬终则令正日成，月终则令正月要，岁终则令正岁会，三岁则大计群吏之治而诛赏之。是盖无日而不考核，而诛赏则行于三年大计之时。盖俗益薄，人益偷，而行九年之黜陟则为赊缓。观魏孝文之考绩，不过慕古而务名，非能行考绩之实也。〕渊，昶之兄也。〔昶，丑两翻。〕
帝又谓陵叡曰：「北人母言『北俗质鲁，何由知书！』朕闻之，深用怃然！〕怃，罔甫翻。怃然者，怅然失意之貌。〕今知书者甚众，岂皆圣人！顾学与不学耳。朕修百官，兴礼乐，其志固欲移风易俗。朕为天子，何必居中原！正欲卿等子孙渐染美俗，〔渐，子廉翻。〕闻见广博；若永居恒北，〔恒，户登翻。〕复值不好文之主，〔复，扶又翻。好，呼到翻。〕不免面墙耳。」〔书曰：不学，墙面。言犹正墙面而立，无所睹见也。〕对曰：「诚如圣言。金日磾不入仕汉朝，何能七世知名。」〔金日磾事见七十一卷汉武帝后元元年。七世知名，谓七世内侍也。磾，丁奚翻。朝，直遥翻。〕帝甚悦。
32郁林王之废也，鄱阳王锵初不知谋。及宣城公鸾权势益重，中外皆知其蓄不臣之志。锵每诣鸾，鸾常屣履至车后迎之；〔言急于出迎，不暇蹑履至跟也。〕语及家国，言泪俱发，锵以此信之。宫台之内皆属意于锵，〔宫、台犹言宫省也。属，之欲翻。〕劝锵入宫发兵辅政。制局监谢粲说锵及随于子隆曰：「二王但乘油壁车入宫，〔李延寿恩幸传曰：武官制局监、外监，皆领器仗兵役。油壁车者，加青油衣于车壁也。王俭议曰：今衣书车十二乘，古副车之象也，榆毂输，簟子壁，绿油衣。说，输芮翻；下之说、说子、因说同。〕出天子置朝堂，夹辅号令；〔朝，直遥翻。〕粲等闭城门、上仗，谁敢不同！〔上，时掌翻；下直上、西上同。〕钿城人正共缚送萧令耳。」〔东城，谓东府城也。按萧子显齐书：世祖遗诏以鸾为侍中、尚书令；此时已进录尚书事，粲曰萧令，盖以旧官称之。〕子隆欲定计。锵以上台兵力既悉度东府，〔海陵王既即位，鸾出镇东府，上台兵力悉割以自随。度，过也。〕且虑事不捷，意甚犹豫。马队主刘巨，世祖时旧人，诣锵请间，叩头劝锵立事。锵命驾将入，复还内，〔复，扶又翻。〕与母陵太纪别，日暮不成行。典签知其谋，告之。癸酉，鸾遣兵二千人围锵第，杀锵，遂杀子隆及谢粲等。于时太祖诸子，子隆最壮大，有才能，〔「太祖」当作「世祖」。〕故鸾尤忌之。
江州刺史晋安王子懋闻鄱阳、随王死，欲起兵，谓防合吴郡陵超之曰：「事成则宗庙获安，不成犹为义鬼。」〔诸王置防合，以勇略之士为之，以防卫斋合。杜佑通典：唐制：亲王府并给防合、庶仆、白直，下至州县亦有白直。〕防合丹阳董僧慧曰：「此州虽小，宋孝武常用之。〔谓宋孝武帝自江州起兵诛元凶劭也。〕若举兵向阙以请郁林之罪，谁能御之！」子懋母阮在建康，密遣书迎之，阮氏报其同母兄于瑶之为计。瑶之驰告宣城公鸾；乙亥，假鸾黄钺，内外纂严，〔考异曰：齐帝纪作「乙未」。按是月壬申朔，而上有癸未，下有乙酉、丁亥，盖癸未当作「癸酉」，乙未当作「乙亥」耳。〕遣中护军王玄邈讨子懋，又遣军主裴叔业与于瑶之先袭寻阳，声云为郢府司马。子懋知之，遣三百人守湓城。叔业泝流直上，〔上，时当翻。〕至夜，回袭湓城，城局参军乐贲开门纳之。〔诸州刺史各有城局参军，当修浚备御。〕子懋闻之，帅府州兵力据城自守。子懋部曲多雍州人，皆勇跃愿奋。〔子懋自雍州徙为江州，故部典多雍州人。「勇」，当作「踊」。帅，读曰率。雍，于用翻。〕叔业畏之，遣于瑶之说子懋曰：「今还都必无过忧，正当作散官，不失富贵也。」〔说，输芮翻。散，悉但翻。〕子懋既不出兵攻叔业，众情稍沮。中兵参军于琳之，瑶之兄也，说子懋重赂叔业，可以免祸。子懋使琳之往，琳之因说叔业取子懋。叔业遣军主徐玄庆将四百人随琳之入州城僚佐皆奔散。〔沮，在吕翻。说，输芮翻。将，即亮翻。〕琳之从二百人，拔白刃入斋，子懋骂曰：「小人！何忍行此！」琳之似袖鄣面，使人杀之。王玄邈执董僧慧，将杀之，僧慧曰：「晋安举义兵，仆实预其谋，得为主人死，不恨矣！愿至大敛毕，退就鼎镬。」〔为，于伪翻。敛，力赡翻；下殡敛同。镬，户郭翻。〕玄邈义之，具以白鸾，免死配东冶。子懋子昭基，九岁，以方二寸绢为书，参其消息，并遗钱五百，〔遣，于季翻。〕行金得达，僧慧视之曰：「郎君书也！」│虍恸而卒。〔卒，子恤翻。〕于琳之劝陆超之逃亡。超之曰：「人皆有死，此不足足惧！吾若逃亡，非唯孙晋安之眷，亦恐田横客笑人！」〔田横客事见十一卷汉高帝五年。超之守死，故以此言愧琳之。〕玄邈等欲囚以还都，超之端坐俟命。超之门生谓杀超之当得赏，密自后斩之，头坠而身不僵。〔僵，居良翻。〕玄邈厚加殡敛。门生亦励举棺，棺坠，压其首，折颈而死。〔史言董僧慧、陵超之之义烈。折，而设翻。〕
鸾遣平西将军王广之袭南兖州刺史安陵王子敬。广之至欧阳，〔欧阳，今真州闸即其地也。〕遣部将济阴陈伯之先驱。〔将，即亮翻。济，子礼翻。〕伯之因城开，独入，斩子敬。
鸾又遣徐玄庆西上害诸王。〔上，时掌翻。〕临海王昭秀为荆州刺史，西中郎长史何昌寓行州事。玄庆至江陵，欲以便宜从事。昌寓曰：「仆受朝廷意寄，〔意寄，谓属意寄托之。〕翼辅外藩。殿下未有愆失，君以一介之使来，何容即以相付邪！〔使，疏吏翻。〕若朝廷必须殿下，当自启闻，更听后旨。」昭秀由是得还建康。〔考异曰：南史：「明帝使裴叔业赍旨诏昌寓，令以便宜从事。昌寓拒之曰：『临海王未有失，宁得从君单诏邪﹖实时自有启闻，须反更议。』叔业曰：『若尔，便是拒诏；拒诏，军法行事耳！』答曰：『能见杀者君也，能拒诏者仆也！』叔业不敢逼而退。昭秀由此得还都。」昌寓，尚之之弟也。〔何昌寓于此有周昌之节矣。〕
鸾以吴兴太守孔琇之行郢州事，欲使之杀晋熙王銶。〔琇，音秀。銶，音求。〕琇之辞不许，遂不食而死。琇之，请之孙也。〔孔靖见一百二十三卷晋安帝元兴二年。〕
裴叔业自寻阳仍进向湘州，欲杀湘州刺史南平王锐，防合周伯玉大言于众曰：「此非天子意。今斩叔业，举兵匡社稷，谁敢不从！」锐典签叱左右斩之。乙酉，杀锐；又杀郢州刺史晋熙王銶，南豫州刺史宜都王铿。
丁亥，以庐陵王子卿为司徒，桂阳王铄为中军将军、开府仪同三司。
冬，十月，丁，酉解严。〔寻阳已定，诸藩王已死，故解严。〕
33以宣城公鸾为太傅、领大将军、扬州牧、都督中外诸军事，加殊礼，进爵为王。
宣城王谋继大统，多吊朝廷名士与参筹策。侍中谢朏心不愿，乃求出为吴兴太守。至郡致酒数斛，遗其弟吏部尚书瀹，〔朏，敷尾翻。遗，于季翻。〕为书曰：「可力饮此，勿豫人事！」
臣光曰：臣闻「衣人之衣者怀人之忧，食人之食者死人之事。〔史记载淮阴侯答蒯彻之言。衣人之衣，于既翻。〕三谢兄弟，比肩贵近，安享荣禄，危不预知；为臣如此，可谓忠乎！〔世多有如此而得名者。〕
34宣城王虽专国政，人情犹未服。王胛赤志，〔胛，古洽翻。肩背之间为胛。〕骠骑咨议参军考城江祏劝王出以示人。〔祏，音石。考城，前汉之甾县也，属梁国；后汉章帝改曰考城，属陈留郡；晋惠帝分属济阳郡。萧子显齐志，南徐州南济阳郡有考城县，皆晋氏因郡人南渡而侨置也。〕王以示晋寿太守王洪范曰：「人言此是日月相，卿幸勿泄！」洪范曰：「公日月在躯，如何可隐，当转言之！」〔王洪范，禁卫旧臣，鸾以此觇之，其言如此，鸾益无所忌矣。相，息亮翻。〕王母，祏之姑也。
35戊戌杀桂阳王铄、衡阳王钧、江夏王锋、建安王子真、巴陵王子伦。
铄与鄱阳王锵齐名；锵好文章，铄好名理，〔好，呼到翻。〕时人称为鄱、桂。锵死，锵不自安至东府见宣城王，还，谓左右曰：「向录公见接殷勤，〔鸾以太傅录尚书事；太傅上公，故称录公。〕流连不能已，〔流连不能相舍之意。〕而面有惭色，此必欲杀我。」是夕，遇害。
宣城王每杀诸王，常夜遣兵围其第，斩关踰坦，呼噪而入，家赀皆封籍之。江夏王锋，有才行，〔行，下孟翻。〕宣城王尝与之言：「遥光才力可委。」锋曰：「遥光之于殿下，犹殿下之于高皇；卫宗庙，安社稷，实有攸寄。」〔东昏侯之世，遥光卒如锋言。〕宣成王失色。及杀诸王，锋遗宣城王书，诮责之；〔遗，于季翻。诮，才笑翻。〕宣城王深惮之，不敢于风收锋，使兼祠官于太庙，〔祠官，使行祭事。〕夜遣兵庙中收之。锋出，登车兵人欲上车，〔上，时当翻。〕锋有力，手击数人皆仆地，然后死。
宣城王遣典签柯令孙杀建安王子真，〔姓谱：柯，姓也，吴公子柯庐之后。〕子真走人下，令孙手牵出之，叩头乞为奴，不许而死。
又遣中书舍人茹法亮杀巴陵王子伦。〔茹，音如。〕子伦性英果，时为南兰陵太守，镇琅邪，城有守兵。〔晋置南琅邪郡于江乘蒲洲上，齐徙治白下，北临江浒，故有守兵。〕宣城王恐不肯就死，以问典签华伯茂，〔华，户化翻。〕伯茂曰：「公若以兵取之，恐不可即办。若委伯茂，一夫力耳。」乃手自执鸩逼之，子伦正衣冠，出受诏，谓法亮曰：「先朝昔灭刘氏，〔见一百三十五卷高祖建元元年。朝，直遥翻。〕今日之事，理数固然。君是身家旧人，〔茹法亮事世祖，权寄甚重。〕今衔此使，当由事不获已。〔使，疏工翻。〕此酒非劝酬之爵。」因仰之而死，时年十六。法亮及左右皆流涕。
初，诸王出镇，皆置典签，主帅一方之事，悉以委之。〔帅，所类翻；下同。〕时入奏事，一岁数返，时主辄与之间语，〔间，读曰闲。〕访以州事，刺史美恶专系其口，自刺史以下莫不折节奉之，恒虑弗及。〔恒，户登翻。〕于是威行州部，〔州部，谓一州之部内也。〕大为奸利。武陵王晔为江州，性烈直，不可干；典签赵渥之谓人曰：「今出都易刺史！」及见世祖，盛毁之；晔遂免还。
南海王子罕戍琅邪，欲暂游东堂，典签姜秀不许。子罕还，泣谓母曰：「儿欲移五步亦不得，与囚何异！」邵陵王子贞尝求熊曰：〔本草图经曰：熊形类大豕，而性轻健，好攀绿上高木，见人则颠倒自投而下。冬多入穴而藏蛰，始春而出。其脂谓之熊白，十一月取之，须其背上者。陵佃埤雅曰：熊当心有白脂如玉味甚美，俗呼熊白。〕厨人答典签不在，不敢与。
永明中，巴东王子响杀刘寅等，〔事见一百三十八卷永明八年。〕世祖闻之，谓群臣曰：「子响遂反！」戴僧静大言曰：「者王都自应反，岂唯巴东！」上问其故，对曰：「天王无罪，而一时被囚，〔被，皮义翻。〕取一挺藕、一杯浆，皆谘签帅；签帅不在，则竟日忍渴。诸州唯闻有签帅，不闻有刺史。何得不反！」
竟陵王子良尝问众曰：「士大夫何意诣签帅﹖」参军范云曰：「诣长史以下皆无益，诣签帅立有倍本之价。〔谓所持以诣签帅，而其所得倍其所持之本也。〕不诣谓何！」子良有愧色。
及宣城王诛诸王，皆令典签杀之，竟无一人能抗拒者。孔珪闻之，流涕曰：「齐之衡阳、江夏最有意，〔言有意于翼辅帝室。〕而复害之；〔复，扶又翻；下勿复同。〕若不立签帅，故当不至于此。」〔此上历叙典签之弊。〕宣城王亦深知典签之弊，乃诏：「自今诸州有急事，当密以奏闻，勿复遣典签入都。」自是典签之任浸轻矣。
萧子显论曰：帝王之子，生长富厚，〔长，知两翻。〕朝出闺阃，暮司方岳，防骑翦逸，积代常典。故辅以上佐，简自帝心；劳旧左右，用为主帅，饮食起居，动应闻启；处地虽重，〔处，昌吕翻。〕行己莫由。威不在身，恩未下及，一朝艰难总至，望其释位扶危，何可得矣！〔左传：诸侯释位以间王室。杜预注曰：间，犹与也。去其位与治王之政事。〕斯宋氏之余风，至齐室而尤弊也。〔诸王置典签始于宋，故云然。〕
36癸卯，以宁朔将军萧遥欣为豫州刺史，黄门郎萧遥昌为郢州刺史，辅国将军萧诞为司州刺史。遥昌，遥欣之弟；诞，谌之兄也。〔史言宣城在王用其亲党分据方面。谌，氏壬翻。〕
37甲辰，魏以太尉东阳王丕为太傅、录尚书事，留守平城。〔守，手又翻。〕
戊申，魏主亲告太庙，使高阳王亥、于烈奉迁神主于洛阳；辛亥，发平城。
38海陵王在位，起居饮食，皆谘宣城王而后行。尝思食蒸鱼菜，太官令答无录公命，竟不与。辛亥，皇太后令曰：「嗣主冲幼，庶政多昧；且早婴戸疾〔婴，缠也。戸，乌黄翻，弱也。杜预曰：瘠疾也。〕弗克负荷。〔荷，下可翻，又如字。〕太傅宣城王，胤体宣皇，锺慈太祖。〔萧承之追谥宣皇帝，太祖之父而鸾之祖也。太祖又素受鸾，故云然。〕宜入承宝命。帝可降封海陵王，吾当归老别馆。」〔萧子显齐书，自此以上着于海陵王纪。〕且以宣王城王为太祖第三子。〔萧子显齐书，此语着于明帝纪。〕癸亥，高宗即皇帝位，大赦，改元。〔此时方改元建武。〕以太尉王敬则为木司马，司空陈显达为太尉，尚书令王晏加骠骑大将军，〔骠，匹妙翻。骑，奇寄翻。〕左仆射徐孝嗣加中军大将军，中领军萧谌为领军将军。
度支尚书虞悰称疾不糇位。〔悰，徂宗翻。〕帝以悰旧人，欲引参佐命，使王晏赍废立事示悰。悰曰：「主上圣明，公卿戮力，宁假朽老以赞惟新乎！〕诗曰：其命维新。〕不敢闻命！」因恸哭。史言虞悰柔而能正，过谢瀹兄弟远甚。〕朝议欲纠之，〔朝，直遥遥翻。〕徐孝嗣曰：「此亦古之遗直。」及止。
帝与群臣宴会，诏功臣上酒。王晏等兴度，〔上，时当翻。兴，起也。〕谢瀹独不起，曰：「陛下受命，应天顺人；王晏妄叨功以为己力！」帝大笑，解之。座罢，晏呼瀹共载还令省。〔【章：十二行本「省」下有「欲相抚悦」四字；乙十一行本同；孔本同；退斋校同。】今省，谓尚书令所舍也。〕瀹正色曰：「卿巢窟在何处！」晏其惮之。
39丁卯，诏：「藩牧守宰，或有荐献，事非任土，〔谓非如禹贡任土作贡也。〕悉加禁断。」〔断，音短。〕
40己巳，魏主如信都。庚午，曰：“比闻缘边之蛮，多窃掠南土，〔比，毗至翻。〕使父子乖离，室家分绝。朕方荡台宇，子育万姓，若苟如此，南人岂知朝德哉！〔谓江南之人将不知魏朝之德也。朝，直遥翻。〕可诏荆、郢、东荆三州，禁勒蛮民，勿，有侵暴。」〔魏初置荆州于上洛，太和申，徙治穰城。直郢州于真阳。真阳，汉汝南郡之慎阳县也。置东荆州于沘阳。〕
41十一月，癸酉，以始安王遥光为扬州刺史。
42丁丑，魏主如邺。
43庚辰，立皇子宝义为晋安王，宝玄为江夏王，〔夏，户雅翻。〕寇源为庐陵王，宝寅为建安王，宝融为随郡王，宝攸为南平王。
44甲申，诏曰：「邑宰禄薄，虽任土恒贡，自今悉断。」〔观此，则江左之政，县邑不由郡州亦得入页天堂矣。〕
45乙酉，追尊始安贞王为景皇，纪为懿后。
46丙戌，以闻喜公遥欣为荆州刺史，丰城公遥昌为豫州刺史。时上长子晋安王寇义有癈疾，〔痼疾不可复用为癈疾。长，知两翻。〕诸子皆弱小，故以遥光居中，〔居中，谓为扬州刺史，〕遥欣镇抚上流。
47戊子，立皇子宝卷为太子。〔卷，读曰卷。〕
48魏主至洛阳，欲澄清流品，以尚书崔亮兼吏部郎。亮，道固之兄孙也。〔宋泰始初，崔道固降魏。
49魏主敕后军将军宇文福行牧地。福表石济以西，河内以东，距河凡十里。〔行，下孟翻。牧地，纵则石济以西，河内以东，横则距河十里。按杜佑通典，卫州汲县古牧野之地。则其地宜畜牧，有自来矣。〕魏主自代徙杂畜置其地，使福掌之；畜无耗失，〔畜，许救翻。〕以为司卫监。
初，世祖平统万及秦、凉，〔宋文帝元帝嘉四年，魏平统万。八年，赫连灭秦；定寻西奔，为吐谷浑所禽，秦地皆入于魏。十六年，魏平凉州。以河西水草丰美，用为牧地，畜甚蕃息，〔蕃，读如繁。〕马至二百余万匹，橐驼半之，牛羊无数。及高祖置牧场于河阳，常畜戎马十万匹，〔河阳牧场，即宇文福所规牧地。畜，许六翻。〕每岁自河西徙牧并州，稍复南徙，〔复，扶又翻。〕欲其渐习水土，不至死伤，而河西之牧愈更蕃滋。及正光以后，皆为寇盗所掠，无孑遗矣。〔梁武帝普通元年，魏改元正光。史历言魏之马政。〕
50永明中，御史中丞沈渊表，百官年七十，皆令致仕，〔用古者七十而致事之说。〕并穷困私门。庚子，诏依旧铨叙。上辅政所诛诸王，皆复属籍，封其子为侯。
51上诈称海陵恭王有疾，数遣御师瞻视，〔数，所角翻。御师，医师也，以其供御，故谓之御师。至于随世，尚药局有侍御医，又有医师。〕因而殒之。葬礼并依汉东海恭王故事。〔汉东海王强以天下襄，葬用殊礼。〕
52魏郢州刺史韦珍，〔韦珍先以乐陵镇将与东荆州刺史桓诞同镇沘阳，寻为郢州刺史。〕在州朿声绩，魏主赐骏马、谷帛。珍集境内孙贫者，悉散与之，谓之曰：「天子以我能绥抚卿等，故赐以谷帛，吾何敢独有之！」
53魏主以上废海陵王自立，谋大举入寇。会边将言，雍州刺史下邳曹虎遣使请降于魏，〔将，即亮翻。雍，于用翻。使，疏吏翻。降，户江翻。〕十一〔【章：十二行本「一」作「二」；张校同。】〕月，辛丑朔，魏遣行征南将军薛真度督四将向襄阳，大将军刘昶、平南将军王肃向义阳，徐州刺史拓跋衍向锺离，平南将军广平刘藻向南郑。真度，安都从祖弟也。〔从，才，用翻。〕以尚书仆射〔【章：十二行本无「仆射」二字；乙十一行本同；孔本同。】〕卢渊为安南将军，督襄阳前锋诸军。渊辞以不习军旅，不许。渊曰：「但恐曹虎为周鲂耳。」〔周鲂事见七十一卷，魏明帝太和二年。鲂，符方翻。〕
54魏主欲变易旧风，壬寅，诏禁士民胡服。国人多不悦。〔国人者，与魏同起于北荒之子孙也。〕
通直散骑常侍刘芳，缵之族弟也。〔刘缵臣于齐而屡使于魏，与芳皆彭城人，盖同出于楚元王之后。〕与给事黄门侍郎太原郭祚，皆以文学为帝所亲礼，多引与讲论及密议政事；大臣贵戚皆以为疏己，怏怏有不平之色。〔怏，许两翻。〕帝使给事黄门侍郎陵凯私谕之曰：「至尊但欲广知古事，询访前世法式耳，终不亲彼而相疏也。」众意乃稍解。凯，与之子也。〔陵与见一百三十三卷宋明帝泰始七年。与，蒲拨翻。〕
55魏主欲自将入寇。癸卯，中外戒严。戊申，诏恣民迁洛者复租赋三年。〔复，方目翻。〕相州刺史高闾〔相，息亮翻。〕上表称：「洛阳草创，曹虎既不遣质任，必无诚心，〔质，音致。〕无宜轻举。」魏主不从。
久之，虎使竟不再来，〔使，疏吏翻。〕魏主引公卿问行留之计，公卿或以为宜止，或以为宜行。帝曰：「众人纷纭，莫知所从。必欲尽行留之势，宜有客主，共相起发。任城、镇南为留议，〔「镇南」为「镇军」。任，音壬。〕朕为行论，诸公坐听得失，长者从之。」众皆曰：「诺。」镇军〔【章：十二行本「军」作「南」；乙十一行本同；孔本同。】〕将军李冲曰：「臣等正以迁都草创，人思少安；〔少，诗沼翻。〕为若其虚也，朕巡抚淮甸，访民疾苦，使彼知君德之所在，有北向之心；若其实也，今不以时应接，则失乘时之机，孙归义之诚，则朕大略矣。」〔孙，负，负也。败，补迈翻。〕任城王澄曰：「虎无质任，又使不再来，其诈可知也。今代都新迁之民，皆有恋本之心。扶老携幼，始就洛邑，居无一椽之室，〔椽，重缘翻。〕食无甔石之储。〔应劭曰：齐人名小瓮为甔，甔受二石。甔，音都滥翻。〕又冬月垂尽，东作将起，乃『百堵皆兴』、『俶载南亩』之时，〔百堵皆兴，谓新迁之人当作室也。俶载南亩，谓入春当东作也。二语皆诗语。俶，昌六翻，始也。〕而驱之使擐甲执兵，泣当白刃，殆非歌舞之师也。〔武王伐纣，前歌后舞。褱，音宦。〕且诸军已进，非无应接。若降款有实，待既平樊、沔，然后銮舆顺动，亦何晚之有！今率然轻举，〔率然，轻易之意。〕上下疲劳：若空行返，恐挫损天威，更成贼气，非策之得者也。司空穆亮以为宜行，公卿皆同之。澄谓亮曰：「公辈在外之时，见张旗授甲，皆有忧色，平居论议，不愿南征；何得对上即为此语！面背不同，事涉欺畲，岂大臣之义、国士之体乎！万一倾危，皆公辈所为也。」冲曰：「任城王可谓忠于社稷。」帝曰：「任城以从朕者为佞，不从朕者岂必皆忠！夫小忠者、大忠之贼，无乃似诸！」澄曰：「臣愚闇，虽涉小忠，要是竭诚谋国；不知大忠者竟何所据！」帝不从。
辛亥，发洛阳，以北海王详为尚书仆射，统留台事；李冲兼仆射，同守洛阳。给事黄门侍郎崔休为左丞，赵郡王干都督中外诸军事，始平王勰将宗子军宿卫左右。〔将，即亮翻。〕休，逞之玄孙也。〔魏道武伐中山，崔逞降之。〕戊辰，魏主至悬瓠。己巳，诏寿阳、锺离、马头之师所掠男女皆放还南。曹虎果不降。〔降，户江翻。〕
魏主命卢渊攻南阳。渊以军中乏粮，请先攻赭阳以取叶仓，魏主许之。〔赭阳即汉、晋之堵阳县；堵，亦音者；至宋时，犹属南阳郡。至萧子显齐书，赭阳、叶二县皆不见于志，下言「北襄城太守成公期拒魏」，则北襄城郡置于赭阳明矣。叶，式涉翻。〕乃与征南大将军城阳王鸾、安南将军李佐、荆州刺史韦珍共攻赭阳。〔考异曰：齐书作「卢阳乌、韦灵智」。按阳乌，渊子字；灵智，珍字也。〕鸾，长寿之子；〔城阳王长寿，见一百三十二卷宋苍梧王元徽三年。〕佐，宝之子也。〔宋文帝元嘉二十一年，李宝入朝于魏。〕北襄城太守成公期闭城拒守。薛真度军于沙堨，〔堨，乌葛翻。堨，雍也。聚沙以雍水，故以为地名。〕南阳太守守房伯玉、新野太守刘思忌拒之。〔晋武帝太康中，分南阳置义阳郡，惠帝又分义阳、南阳置新野郡。〕
56先是，魏主遣中书监高闾淢古乐；〔先，悉荐翻。治，直之翻。〕会闾出为相州刺史，是岁，表荐著作郎韩显宗、大乐祭酒公孙崇参知锺律，帝从之。〔大乐祭酒，盖太和中初置是官。〕
资治通鉴卷第一百四十
端明殿学士兼翰林侍读学士朝散大夫右谏议大夫充集贤殿修撰提举西京嵩
山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集
后学天台胡三省音注
齐纪六〔起旃蒙大渊献（乙亥），尽柔兆困敦（丙子）凡二年。〕
高宗明皇帝中
建武二年〔（乙亥、四九五）〕
1春，正月，壬申，遣镇南将军王广之督司州、右卫将军萧坦之督徐州、尚书右仆射沈文季督豫州诸军以拒魏。
癸酉，魏诏：「淮北之人不得侵掠，犯者以大辟论。」〔淮北时已属魏，故诏不得侵掠其人。辟，毗亦翻。〕乙未，拓跋衍攻锺离，徐州刺史萧惠休乘城拒守，间出袭击魏兵，破之。惠休，惠明之弟也。〔间，古苋翻。萧惠明见一百三十三卷宋苍梧王元徽二年。〕刘昶、王肃攻义阳，〔昶，知两翻。〕司州刺史萧诞拒之。肃屡破诞兵，招降万余人。〔降，户江翻。〕魏以肃为豫州刺史。刘昶性褊躁，御军严暴，〔褊，补典翻。躁，则到翻。〕人莫敢言。法曹行参军北平阳固苦谏；昶怒，欲斩之，使当攻道。〔攻道，攻城庂道，矢石之所集也。〕固志意闲雅，临敌勇决，昶始奇之。
丁酉，中外纂严。以太尉陈显达为使时节、都督西北讨诸军事，往来新亭、白下以张声势。〔使，疏吏翻；下同。〕
己亥，魏主潚淮；二月，至寿阳，众号三十万，铁骑弥望。〔弥望，犹言极望也。孔颖达曰：人目所望三十里，而天地合于三十里外，不复见之，是为极望。骑，奇寄翻。〕甲辰，魏主登八公山，赋诗。道遇甚雨，命去盖；〔去，羌吕翻。〕见军士病者，亲抚慰之。
魏主遣使呼城中人，丰城公遥昌使崔〔【章：十二行本「崔」上有「参军」二字；乙十一行本同；孔本同。】〕庆远出应之。庆远问师故，〔左传：齐桓公以诸侯之帅伐楚，楚子使与师言曰：「不虞君之涉吾地也，何故﹖」〕魏主曰：「固当有故！卿欲我斥言之乎！〔斥，指也；直言以指入之罪过，无所回避，谓之斥。〕欲我含垢依违乎﹖」庆远曰：「未承来命，无所含城。」〔左传曰：国君含垢。杜预注曰：含垢，忍垢耻。〕魏主曰：「齐主何故废立﹖」庆远曰：「废昏立明，古今非一，未审何疑﹖」魏主曰：「武帝子孙，今皆安在﹖」庆远曰：「七王同恶，已伏管、蔡之诛；〔子隆，子懋、子敬、子真、子伦并郁林、海陵为七王。〕其余二十余王，或内列清要，或外典方牧。」魏主曰：「卿主若不忘忠义，何以不立近亲，如周公之辅成王，而自取之乎﹖」庆远曰：「成王有亚圣之德，故周公得而相之。〔相，息亮翻。〕今近亲皆非成王之比，故不可立。且霍光亦舍武帝近亲而立宣帝，唯其贤也。」魏主曰：「霍光何以不自立﹖」庆远曰：「非其类也。主上正可比宣帝，安得比霍光！若尔，武王伐纣，不立微子而辅之，亦为苟贪天下乎﹖」〔史言崔庆远之机辩。〕魏主大笑曰：「朕来问罪。如卿之言，便可释然。」庆远曰：「『见可而进，知难而退，』〔左传载晋大夫随武子之言。〕圣人之师也。」魏主曰：「卿欲吾和亲，为不欲乎﹖」庆远曰：「和亲则二国交欢，生民蒙福；否则二国交恶，生民涂炭。和亲与否裁自圣衷。」魏主赐庆远酒殽、衣服而遣之。
戊申，魏主循淮而东，〔过寿阳不攻，引兵东下。〕民皆安堵，租运属路。〔属，之欲翻。此谓淮北之民耳。〕丙辰，至锺离。〔自寿阳至锺离三百三余里。〕
  </div>
  <div class="pagination">
   <a href="资治通鉴注_page146.html">
    上一页
   </a>
   <span>
    ...
   </span>
   <a href="资治通鉴注_page142.html">
    142
   </a>
   <a href="资治通鉴注_page143.html">
    143
   </a>
   <a href="资治通鉴注_page144.html">
    144
   </a>
   <a href="资治通鉴注_page145.html">
    145
   </a>
   <a href="资治通鉴注_page146.html">
    146
   </a>
   <span class="current-page">
    147
   </span>
   <a href="资治通鉴注_page148.html">
    148
   </a>
   <a href="资治通鉴注_page149.html">
    149
   </a>
   <a href="资治通鉴注_page150.html">
    150
   </a>
   <a href="资治通鉴注_page151.html">
    151
   </a>
   <a href="资治通鉴注_page152.html">
    152
   </a>
   <span>
    ...
   </span>
   <a href="资治通鉴注_page148.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
