<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 226 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 226 页/共 334 页
  </h1>
  <div class="content">
   乙巳，太后幸嵩山；春，一月，丁卯，幸汝州之温汤；戊寅，还神都。作三阳宫于告成之石淙。〔三阳宫去洛城一百六十里，万岁登封元年，改东都阳城县曰告成，以祀神岳告成也。淙，藏宗翻，又士江翻。〕
7二月，乙未，同凤阁鸶台三品豆卢钦望罢为太子宾客。
8三月，以吐谷浑青海王宣超为乌地也拔勤忠可汗。〔宣超，诺曷揼之孙也。〕
9夏，四月，戊申，太后幸三阳宫避暑，有胡僧邀车驾观葬舍利，太后许之。狄仁杰跪于马前曰：「佛者夷狄之神，不足以屈天下之主。彼胡僧诡谲，直欲邀致万乘以惑远近之人耳。山路险狭，不容侍卫，非万乘所宜临也。」〔谲，古穴翻。乘，绳证翻。〕太后中道而还曰：「以成吾直臣之气。」
10五月，己酉朔，日有食之。
11太后使洪州僧胡超合长生药，〔合，音合。〕三年而成，所费巨万。太后服之，疾小瘳。〔瘳，丑留翻。〕癸丑，赦天下，改元久视；去天册金轮大圣之号。〔去，羌吕翻。〕
12六月，改控鹤为挈宸府，以张易之为奉宸令。太后每内殿甸宴，辄引诸武、易之及弟秘书监昌宗饮博嘲谑。〔嘲，陟交翻。谑，迄却翻。〕太后欲掩其迹，乃命易之、昌宗与文学之士李峤等修三教珠英于内殿。〔三教，儒、释、道。〕武三思奏昌宗乃王子晋后身。太后命昌宗衣羽衣，吹笙，乘木鹤于庭中；文士皆赋诗以美之。〔宗衣，于既翻。〕
太后又多选美少年为挈宸内供奉，〔少，诗照翻。〕右补阙朱敬则谏曰：「陛下内宠有易之、昌宗，足矣。近闻右监门卫长史侯祥等，〔唐诸卫府各有长史，从六品上，各掌判其府诸曹之事。监，古衔翻。〕明自媒衔，〔衔，荧绢翻。〕丑慢不耻，求为奉宸内供奉，无礼无仪，溢于朝听。臣职在谏诤，不敢不奉。」太后劳之之曰：〔劳，力到翻。〕「非卿直言，朕不知此。」赐彩百段。
易之、昌宗竞以豪侈相胜。弟昌仪为洛阳令，请属无不从。〔属，之欲翻。〕尝早朝，〔朝，直遥翻；下同。〕有选人姓薜，以金五十两并状邀其马而赂之。〔选，须绢翻。〕昌仪受金，至朝堂，以状授天官侍郎张锡。数日，锡失其状，以问昌仪，昌仪骂曰：「不了事人！我亦不记，但姓薜者即与之。」锡惧，退，索在铨姓薜者六十余人，悉留注官。〔索，山客翻。〕锡，文瓘之兄子也。〔张文瓘见二百一卷高宗干封二年。〕
13初，契丹将李楷固，善用亁索及骑射、舞槊，每陷陈，如鹘入乌群，所向披靡。〔将，即亮翻。骑，奇寄翻。槊，色角翻。陈，读曰阵，披，普彼翻。〕黄之战，张玄遇、麻仁节皆为所亁。〔事见上卷万岁通天元年。〕又有骆务整者，亦为契丹将，屡败唐兵。〔败，补迈翻。〕及孙万荣死，二人皆来降。〔降，户江翻。〕有司责其后至，奏请族之。狄仁杰曰：「楷固等并骁勇绝伦，〔骁，坚尧翻。〕能尽力于所事，必能尽力于我，若抚之以德，皆为我用矣。」奏请赦之。所亲皆止之，仁杰曰：「苟利于国，岂为身谋！」太后用其言，赦之。又请与之官，太后以楷固为左玉钤卫将军，务整为右武威卫将军，使将兵击契丹余党，悉平之。
唐纪二十三〔起上章困敦（庚子）七月，尽旃蒙大荒落（乙已）正月，凡四年有奇。
《则天顺圣皇后下》
久视元年〔（庚子、七〇〇）〕
1秋，七月献俘于饮枢殿。〔李楷固献契丹之俘也。含枢殿盖在三阳宫。〕太后以楷固为左玉钤卫大将军、燕公，〔钤，其廉翻。燕，因肩翻。〕赐姓武氏。召公卿合宴，〔召公，卿，谓将帅合宴也。〕举觞属仁杰曰：〔属，之欲翻。〕「公之功也。」将赏之，对曰：「此乃陛下威灵，将帅尽力，〔将刮，上即亮翻，下所类翻。〕臣何功之有！」固辞不受。
2闰月，戊寅，车驾还宫。〔自三阳宫还洛阳宫。〕
3己丑，以天官侍郎张钖为凤阁侍郎、同平章事。鸾台侍郎、同平章事李峤罢为成均祭酒。钖，峤之舅也，故罢峤政事。
4丁酉，吐蕃将曲莽布支寇凉州，围昌松，〔吐，从暾入声。将，即亮翻。昌松县即汉武威郡苍松县，吕光改为昌松。〕陇右诸军大使唐休璟与战于港〔【章：十二行本「港」作「洪」：乙十一行本同；孔本同。】〕源谷。〔使，疏吏翻。璟，居永翻。〕曲莽布支兵毋鲜华，休璟谓诸将曰：「诸论既死，〔诸论死见上卷圣历二年。〕曲莽希支新为将，不习军事，〔【章：十二行本「事」下有「诸贵臣子弟皆从之」八字；乙十一行本同；孔本同；张校同；退齐校同。】〕望之虽如精锐，实易与耳，请为诸君破之。」乃被甲先陷陈，〔易，豉翻。为，于伪翻。被，皮义翻。陈，读曰陈。〕六战皆捷，吐蕃大奔，斩首二千五百级，获二裨将而还。〔还，音旋，又如字。〕
5司府少卿杨元亨，〔光宅元年，改太府寺为司府寺。〕尚食奉御杨元禧，皆弘之子也。〔杨弘武见二百一卷高宗干封二年。〕元禧尝忤张易之，〔忤，五故翻。〕易之言于太后：「元禧，杨素之族：素父子，隋之逆臣，子孙不应供奉。」太后从之，壬寅制：「杨素及其兄弟子孙皆不得任京官。」左迁元亨睦州刺史，元禧贝〔【严：「贝」改「资」。】〕州刺史。〔马何罗为逆于满武之时，而马援贵显于东都再造之日。沈充失身于王敦，而沈劲尽节于司马。恶恶止其身，追罪异代之臣而并弃其子孙，此盖出于一时之爱憎，姑以是说而借口耳。睦州，京师东南三千六百五十九里，至东都二千八百二十一里。贝州，京师东北一千七百八十二里，至东都九百九十三里。〕
6庚戍，以魏元忠为陇右诸军大使，击吐蕃。
7庚申，太后欲造大像，使天下僧尼日出一钱以助其功。〔尼，女夷翻。〕秋仁杰上疏谏，其略曰：「今之伽蓝，〔上，时掌翻。疏，所去翻。伽蓝，佛寺也，梵语云憎伽蓝摩。憎伽蓝摩，犹中华言众园也。伽，求加翻。〕制过宫阙。功不使鬼，止在人役人，物不天来，终须地出，不损百姓，将何以求！」又曰：「游僧皆托佛法，注误生人；〔注，户卦翻。〕里陌动有经坊，阛阓亦立精舍。〔崔豹古今注；阛，市垣；阓，市门。阛，户关翻。阓，户对翻。〕化诱所急，切于官征；〔诱，昔西。〕法事所须，严于制敕。」又曰：「梁武、简文拾施无限，〔施，式豉翻。〕及三淮沸浪，五岭腾烟，〔用太宗诏中语。〕列剎盈衢，无救危亡之祸，〔剎，初餻翻。〕缁衣蔽路，岂有勤王之师！」又曰：「虽敛僧钱，百未支一。尊容既广，不可露居，覆以百层，〔覆，敷又翻。〕尚忧未遍，自余廊宇，不得全无。如来设，教，以慈悲为主，〔释氏谓佛为如来。〕岂欲劳人，以存虚饰！」又曰：「比来水旱不节，〔比，毗至翻。〕当今边境未宁，若费官财，又尽人力，一隅有难，将何以救之！〔难，乃旦翻。〕太后曰：「公教朕为善，何得相违！」遂罢其役。
8阿悉吉薄露叛，〔阿悉吉，即西突厥弩失毕五伏斤之阿悉结也；薄露，其名〕遗左金吾将军田扬名、殿中侍御史封思业讨之。军至碎叶，薄露夜于城傍剽掠而去思业将骑追之，反为所败。〔剽，匹妙翻。将，即亮翻。骑，奇寄翻。败；补迈翻。〕扬名引西突厥斛瑟罗之众攻其城，旬余，不克。九月，薄露诈降，思业诱而斩之，〔降，户江翻。诱，音酉。〕遂俘其众。
9太后信重内史梁文惠公狄仁杰，群臣莫及，常谓之国老而不名。仁杰好面引廷争，〔好，呼到翻。争，读曰诤。〕太后每屈意从之。尝从太后游辛，遇风吹仁杰巾坠，而马惊不能止，太后命太子追执其鞚而系之。〔鞚，苦贡翻。〕仁杰屡以老疾乞骸骨，太后不许。入见，常止其拜，〔见贤遍翻。〕曰：「每见公拜，朕亦身痛。仍免其宿宜，戒其同僚曰：「自非军大事，勿以烦公。」辛丑，薨，太后泣曰：「朝堂空矣！」自是朝廷有大事，众或不能决，太后辄叹曰：「天夺吾国老何太早邪！」
太后尝问仁杰：「朕欲得一佳土用之，谁可者﹖」仁杰曰：「未审陛下欲何所用之﹖」太后曰：「欲用为将相。」〔将，即亮翻。相，悉亮翻。〕仁杰对曰：「文学缊藉，〔缊，于问翻。藉，慈夜翻。〕则苏味道、李峤固其选矣。必欲取卓荦奇才，〔荦，吕角翻。〕则有荆州长史张柬之，其人虽老，宰相才也。」太后擢柬之为洛州司马。〔自大州长史进神州司马，故曰擢。〕数日，又问仁杰，对曰：「前荐柬之，尚未用也。」太后曰：「已迁矣。」对曰：「臣所荐者可为宰相，非司马也。」乃迁秋官侍郎；久之，卒用为相。〔卒，子恤翻。〕仁杰又尝荐夏官侍郎姚元崇、监察御史曲阿桓彦范、太州刺史敬晖等数十人，〔监，古衔翻。武德三年，以井州之太谷、祈〔祁〕县置太州，六年，州废；当是此时复置也。考异曰：梁公传云：「张柬之、桓彦范、敬晖、崔玄暐、袁恕己皆公所荐。公尝退食之后，谓五公曰：『所恨衰老，身先朝露，不得见五公盛事，冀各保，爱，愿尽本心。』五公心佑目击，悬悟公意。公寝疾，五公候问，偶对终日，意无一言。少顷，流涕及枕，但相视而已。五公退出，递不测其由。袁恕己曰：『岂不气力转赢，须问家事乎﹖』张柬之曰：『未闻大贤废国谋家者也』斯须，命张柬之、袁恕己、桓彦范三公入，余二公立于门外，曰：『向者无言，盖以二公之故。此二公能断而不能密，若先与议之，事必外泄一一泄之后，则国异而家亡也。至其时或不与之，事亦不就。梁王思尚掌权，可先收而后行也。不然，则必反生大祸。』狄公没后，经岁余，五公潜会于幽闲之处，叙公当时之言，重结盟约，彻馔之后，相顾欲言，未至其时，恐负前诺，欲言又止，前后数四。桓彦范乃叙其言。言犹未，闻户牖之外，声若雷霆，须臾风，咫尺莫辨，所坐床褥悉掷于阶下。五公战惧，不知所据，乃相谓曰：『此是狄公忠烈之至，假此灵变以惊众心，不欲吾辈先论此事，未至其时，不可复言也。』斯须，天清日明，不异于初。易之等既诛，易之等既诛，袁请张公曰：『昔有遗言，使先收三思，岂可舍诸﹖』张公曰：但大事毕功，此是机上之物，岂有逃乎！』后梁王交通于内，五公果为所谮，俱遭流窜，所期兴废年月，遗约轨模少无异也。」按柬之等丕人偶同时在位，协力立功，仁杰岂能预知其，举此五人，专欲使之辅立太子邪！且易之等若有可诛之便，太子有可立之势，仁杰身为宰相，岂待五年之后，须柬之等然后发邪！此对作传者因五人建兴复之功，附会其事，云皆仁杰所举，受教于仁杰耳。其言谲怪无稽，今所不取。旧传性着举柬之、彦范、晖三人姓名，今从之。〕率为外臣。或谓仁杰：「日天下桃李，悉在公门矣。」〔程大昌演繁露：赵简子谓阳虎曰：「惟贤者为能报恩，不肖者不能矣。夫植桃李者，夏得休息，秋得其食；植蒺蔾也。」今世通以所荐士为桃李者，说皆本此，〕仁杰曰：「荐贤为国，非为槐也。」〔为，于伪翻；下为之同。〕
初，仁杰为魏州刺史，〔见二百五卷万岁通天元年。〕有惠政，百姓为之立生祠。后其子景晖为魏州司劲参军，贪暴为为人患，人遂毁其像焉。〔史言狄仁杰尽忠，所以劝天下之为人臣；言其以景晖贪暴而毁祠，所以弁天下之为人子。〕
10冬，十月，辛亥，以魏元忠为萧关道大总管，以备突厥。〔萧关在原州平高县界，贞观六年，以突厥降户置缘州，治平高之他楼城。高宗置他楼县，神龙元年省，更置萧关县。厥，九勿翻。〕
11甲寅，制复以正月为十一月，一月为正月。〔以十一月为正月，事见二百四卷天授元年。以一月为正月，用夏正建寅也。复，扶又翻。〕赦天下。
12丁已，纳言韦巨源罢，以文昌右丞韦安下为鸾侍郎、同不章事。〔纳言，侍中。文昌右丞，尚书右丞。鸾台，门下。〕安石，津之孙也。〔韦津死隋，事见一百八十五卷高祖武德元年。〕
时武三思、张易之兄弟用事，安石数面折之。〔数，所角翻。折，之舌翻。〕尝侍宴禁中，易之引蜀商未霸子等数人在座同博。安石跪奏曰：「商贾贱类，不应得预此会。」顾左右逐出之，座中皆失色；太后以其言宜，劳勉之，〔贾，音古。劳力到翻。〕同列皆叹服。〔考异曰：旧传曰：「时凤阁侍郎陆元方在座，退而告人曰：『此真宰相，非吾属所及也。』」按新纪，元方已罢相。今不取。〕
13丁卯，太后幸新安；壬申，还宫。〔还，从宣翻，又音如字。〕
14十二月，甲，寅，突厥掠陇右诸监马万余匹而去。〔厥，九勿翻。〕
15时屠禁尚未解，〔禁屠见二百五卷长寿元年。〕凤阁舍人全节崔融上言，〔凤阁，中书。全节县，属齐州，满、晋之东平陆县地；后魏曰平陆，属济南郡。贞观十七年，齐王佑反，平陆人不从，更名全节。上，时掌翻。〕以为「割烹牺牲，弋猎禽兽，圣人着之典礼，不可废阙。又，江南食鱼，河西食肉，一日不可无；富者未革，贫者难堪。况贫贱之人，仰屠为生，日戮一人，终不能绝，但资恐喝，〔喝，呼葛翻。〕徒长奸欺。〔长，知两翻。〕为政者苟顺月令，合礼，经，自然遂其生，人得其性矣。」戊午，复开屠禁，〔复，扶又翻，又音如字。〕祠祭用牲牢如故。
长安元年〔（辛丑、七〇一）是年十月始改元长安。〕
1春，正月，丁丑，以成州言佛迹见，〔见，贤遍翻。〕改元大足。〔自此以后，是大足元年。考异曰：朝野佥载云：「司刑寺囚三百余人，秋分后无计可作，乃于圆狱外罗墙角边作圣人迹五尺，至夜半，三百人一时大叫。内使推问，云『昨夜有一圣人见，身长三丈，面作金色，云：「汝等并冤枉，不须怕惧，天子万年，即有恩赦放汝」』把火照之，见有伪迹，即大赦天下，改为大足元年。识者相谓曰：『武家理，天下足也。』」按改元在替，不在秋；又无赦。今天取。〕
2二月，己酉，以鸾台侍郎柏人李怀远同不章事。〔鸾台，门下。柏人县，自满以来属巨鹿郡；巨鹿，唐邢州，天宝改曰尧山县。〕
3三月，凤阁侍郎、同平章事张锡坐知赞漏泄禁中语，脏满数万，当斩，临刑释之，流循州。〔旧志：循州至东都四千八百里。选，须绢翻。〕时苏味道亦坐事与锡俱下司刑狱，〔下，遐稼翻。〕锡乘马，意气自若，舍于三品院，〔先是，制狱既繁，司刑寺别置三品院以处三品以上官之下狱者。〕帷屏食饮，无异不居。味道步至系所，席地而卧，蔬食而已。太后闻之，赦味道，复其位。
4是月，大雪，苏味道以为瑞，帅百官入贺。〔帅，读曰率。〕殿中侍御史王求礼止之曰：「三月雪为瑞雪，腊月雷为瑞雷乎﹖」味道不从。既入，求礼独不贺，进言曰：今阳和布气草木发荣，而寒雪为灾，岂得诬以为瑞！贺者皆谄谀之士地。」太后为之罢朝。〔，为，干伪翻；下问。考异曰：统纪在延载元年，佥载在久视二年。统纪云「太拾遗」，佥载云「侍御史」。御史台记云「殿中侍御史」。统纪云「味道无以对」。旧传云「求礼止之，味道不从」。今年从佥载，官从台记，事则参取诸书。〕
时又有献三足牛者，宰相复贺。〔复扶又翻。〕求礼扬言曰：〔孔安国曰：大言而疾曰扬。扬，余章翻。〕「凡物反常皆为妖。〔妖，于乔翻。〕此鼎足非其人，〔三公鼎足承君。〕政教不行之象也。」太后为之愀然。〔愀，七小翻。〕
5夏，五月，乙亥，太后幸三阳宫。
6以魏元忠为灵武道行军大总管，以备突厥。
7天官侍郎盐官顾琮同平章事。〔盐官县，满属吴郡，吴属嘉兴，置海昌都尉；梁、陈属钱塘郡，隋属余杭郡，唐属杭州。〕
8六月，庚申，以夏官尚书李迥秀同平章事。
迥秀性至孝，其母本微贱，妻崔氏常叱媵婢，母闻之不悦，迥秀即寺出之。〔迥户顷翻。媵，以证翻。〕或曰：「贤室虽不避嫌疑，然过非七出，〔律，妻犯七出者弃之：一无子二淫佚，三不事舅姑，四口舌，五窃盗，六勡忌，七恶疾。〕何遽如是﹖」迥秀曰：「娶妻本以养亲；今乃违忤颜色，〔养，余亮翻。忤，五故翻。〕安敢留也！」竟出之。
9秋，七月，甲戌，太后还宫。
10甲申，李怀远罢为秋官尚书。
11八月，突厥默啜寇边，命安北大都护相王为大兵道元帅，〔相，悉亮翻。帅，所类翻。〕统诸军击之，未行而虏退。
12丙寅，武邑人苏安恒上疏曰：「陛下钦先圣之顾托，受嗣子之推让，〔先圣，谓大帝。嗣子，谓皇嗣相王。恒，户登翻。上，时掌翻。疏，所去翻；下同。推，吐雷翻。〕敬天顺人，二十年矣。岂不闻帝舜褰裳，周公复辟！舜之于禹，事祗族亲；旦与成王，不离叔父。〔史记，舜，黄帝之八代孙，禹，黄帝之玄孙，故云族亲。周公，武王之弟，成王之叔父；旦，其名也。离，力智翻。〕族亲何如子之爱，叔父何如母之恩﹖今太子孝敬是崇，春秋既壮，若使统临宸极，何异陛下之身！陛下年德既尊，宝位将倦，机务烦重，浩荡心神，何不禅位东宫，自怡圣体！自昔理天下者，不见二姓而俱王也。当今梁、定、河内、建昌诸王，〔武三思封梁王，攸暨封定王，懿宗封河内王，攸宁封建昌王。〕承陛下之荫覆，〔覆敷又翻。〕并得封王；臣谓千秋万岁之后，于事非便，臣请黜为公侯，任以闲简。臣又闻陛下有二十余孙，今无尺寸之封，此非长久之计也；臣请分土而王之，择立师传，教其孝敬之道，以夹辅周室，屏藩皇家，斯为美矣。」〔屏，卑郢翻。〕疏奏，太后召见，〔见贤遍翻。〕赐食，慰谕而遗之。
13太后替秋高，政事多委张易之兄弟；邵王重润与其妹永泰郡主、主伲魏王武延基窃议其事。〔重，直龙翻。〕易之诉于太后，九月，壬申太后皆逼令自杀。〔考异曰：重润传云：「重润为人席构，与其妹永泰郡主伲魏王武延基等窃议张易之兄弟何得恣入宫中；则天令杖杀。」今从实录。〕延基，承嗣之子。〔承嗣太后之侄。〕
14丙申，以相王知左、右羽林卫大将军事。
15冬，十月，壬寅，太后西入关，辛酉，至京师；赦天下，改元。〔改元长安。〕
16十一月，戊寅，改含元宫为大明宫。〔长安东内本日大明宫，高宗龙朔三年曰蓬莱宫，咸亨曰含元宫，今复旧名。〕
17天官侍郎安平崔玄暐，〔安平县，汉属涿郡，后汉属安平国，后魏属博陵郡，唐属定州。〕性介直，未尝请谒。执政恶之，〔恶，乌路翻。〕改文昌左丞。月余，太后谓玄暐曰：「自卿改官以来，闻令史设齐自庆。〔唐吏部四司令史八十人。〕此欲盛为奸贪耳；伐还卿旧任。」乃复拜天官侍郎，〔复，扶又翻，又如字。〕仍赐彩七十段。〔唐制，凡赐十段，其率绢三匹，布三端，绵四屯；若杂彩十段，则丝布二匹，紬二匹，绫二匹，缦四匹。〕
18以主客郎中郭元振为凉州都督、陇右诸军大使。〔唐主客郎掌二王后及诸蕃朝聘之事，属礼部。使疏吏翻。〕
先是，凉州南北境不过四百余里，〔先，悉荐翻。〕突厥、吐蕃频岁奄至城下，百姓苦之。元振始于南境硖口置和戎城，北境碛中置白亭军，〔杜佑曰：白亭守捉在凉州城西北五百里。碛，七迹翻。〕控其冲要，拓州境千五百里，自是寇不复至城下。〔复，扶又翻。〕元振又令甘州刺史李汉通开置屯田，尽水陆之利。旧凉州粟麦斛至数千，及汉通收率之后，〔收率者，收民而率其耕。〕一缣籴数十斛，积军粮支数十年。元振善于抚御，在凉州五年，夷、夏畏蓦，令行禁止，牛羊被野，〔夏，户雅翻。被，皮义翻。〕路不拾遗。
二年〔（壬寅、七〇二）〕
1春，正月，乙西，初设武举。〔武举之制，有长垛、马射、步射、平射、筒射、马枪、翘关、负重、身材之选。唐六典曰：武举以七等阅其人：一曰射长垛，试射长垛三十发不出第三院为第，入中院为上，入次院为次上，入外院为次。二曰骑射，发而共中为上，或中或不中为次上，总不中为次。三曰马枪，三板四板为上，二板为次上，一板及不为次。四曰步射，射草人中者为之上，虽中而不法，虽法而不中者为次。五曰材貌，以身长六尺已上者为次上，已下为次。六曰言语，有神采堪统领者为次上，无者为次。七曰举重，谓翘关，率以五次上为第。皆试其高第以名闻。〕
2突厥寇盐、夏二州。三月，庚寅，突厥破石岭，〔忻州定襄县有石岭关。杜佑曰；定襄本汉阳曲县，有石岭关甚险固。汉定襄郡在今马邑郡地。〕寇井州。以雍州长史薛季昶摄右台大夫，充山东防御军大使，沧，瀛、幽、易，恒、定等州诸军皆受季昶节度。〔使，疏吏翻。恒，户发翻。〕夏，四月，以幽州刺史张仁愿专知幽、平、妫、檀防御，〔妫，居为翻。〕仍与季昶相知，以拒突厥。
3五月，壬申，苏安恒复上疏曰；〔复，扶又翻。〕「臣闻天下者，神尧、文武之天下也，〔高祖，神尧皇帝；太宗，文武皇帝。〕陛下虽居正统，实因唐旧基。当今太子追回，〔谓召庐陆王自房陆回，复为太子。〕年德俱盛，陛下贪其宝位而忘母子深恩，将何圣颜以见唐家宗庙，将何诰命以谒大帝坟陆﹖〔高宗称天皇大帝。〕陛下何故日夜积忧不知锺鸣漏尽！〔魏田豫告老曰：譬犹锺鸣漏尽而夜行不休，此罪人也。〕臣愚以为天意人事，还归李家。陛下虽安天位，殊不知物极则反，器满则倾。臣何惜一朝之命而不安万乘之国哉！」〔言不顾其死而上疏．欲以安国也。乘，绳证翻。〕太后亦不之罪。
4乙未，以相王为井州牧，充安北道行军元帅，〔帅，所类翻。〕以魏元忠为之副。
5六月，壬戌，召神都留守韦巨源诣京师，以副留守李峤代之。〔守，手又翻。〕
6秋，七月，甲午，突厥寇代州。
7司仆卿张昌宗〔光宅元年，改太仆寺为司仆寺。〕兄弟贵成，势倾朝野。〔朝，直遥翻。〕八月，戊午，太子、相王、太平公主上表请封昌宗为王，制不许；壬戌，又请，乃赐爵邺国公。
8敕：「自今有告言扬州及豫、博余党，〔扬州事见二百三卷光宅元年。豫、博事见二百四卷垂拱四年。〕一无所问，内外官司无得为理。」〔为，于伪翻。〕
9九月，乙丑朔，日有食之，不尽如钩，神都见甚既。
10壬申，突厥寇忻州。
11己卯，吐蕃遗其臣论弥萨来求和。〔萨，桑葛翻。〕
12庚辰，以太子宾客武三思为大谷道大总管，洛州长史敬晖为副；辛已，又以相王旦为井州道元帅，三思与武攸宜、魏元忠为之副；姚元崇为长史，司礼少卿郑杲为司马；〔欲以击突厥，〕然竟不行。
13癸未，宴论弥萨于麟德殿。〔麟德殿在大明宫右银台门内；殿西重廊之后，即翰林院。是殿有三面，亦曰三殿。〕时凉州都督唐休璟入朝，亦预宴。〔璟，居永翻。朝，直遥翻。〕弥萨屡窥之。太后问其故，对曰：「洪源之战，此将军猛厉无敌，故欲识之。」太后擢休璟为右武威、金吾二卫大将军。〔龙朔改左、右威卫曰左、右武威卫。〕休璟练习边事，自碣石以西踰四镇，鼦亘万里，山川要害，皆能记之。〔碣石在辽西，四镇在西域。此言唐之西、北三边，其山川要害，休璟皆能记之也。喝，其谒翻。亘，古邓翻。〕
14冬，十月，甲辰，天官侍郎、同平章事顾琮薨。
15戊申，吐蕃赞普将万余人寇茂州，〔将，即亮翻。〕都督陈大慈与之四战，皆破之，斩首千余级。
16十一月，辛未，监察御史魏靖上疏，以为：「陛下既知来俊臣之奸，处以极法，〔监，古衔翻。上，时掌翻。疏，所去翻。处昌吕翻。〕乞详覆俊臣等所推大狱，伸其枉滥。」太后乃命监察御史苏颋按覆俊臣等旧狱，由是雪免者甚众。〔考异曰：松窗杂录：「中宗尝召宰相苏坏、李峤子进见，二丞相子皆童年，迎抚于赭袍前，赐与甚厚。因语二儿曰：『尔宜意所通书，可为奏吾者言之。』颋应曰『木从绳则正，后从谏则圣。』峤子亡其名，亦进曰：『斮朝涉之胫，剖贤人之心。』上曰：『苏坏有子，李峤无儿。』」按颋此年已为御史，緕为相时颋为中书舍人，父子同掌枢密，非童年也。今不取。〕颋，夔之曾孙也。〔颋，他鼎翻。苏夔，威之子，隋开皇初议乐。〕
17戊子，太后祀南郊，赦天下。
18十二月，甲午，以魏元忠为安东道安抚大使，〔使，疏吏翻；下同。〕羽林卫大将军李多祚检校幽州都督，右羽林卫将军薛讷、左武卫将军骆务整为之副。
19戊申，置北庭都护府于庭州。〔太宗平高昌，于钿州之北置庭州，即满车师后王之地。〕
20侍御史张循宪为河东采访使，有疑事不能决，病之，问侍吏曰：「此有佳客，可与议事者乎﹖」吏言前平乡尉猗氏张嘉贞有异才，〔魏收志：广平郡任县有平乡城。隋置平乡县，治古巨鹿城，属邢州。猗氏县，古郇国，自汉以来属河东郡。〕循宪召见，询以事；嘉贞为条析理分，〔随条而析之，随理而分之。为，于伪翻。〕莫不浩然；〔浩，与酒同，苏蟹翻。浩然，悚然也。〕循宪因请为奏，皆意所未及。循宪还，见太后，〔见，贤遍翻。〕太后善其奏，循宪具言嘉贞所为，且请以己之官授之。太后曰：「朕宁无一官自进贤邪！」因召嘉贞，入见内殿，〔见，贤遍翻。〕与语，大悦，即拜监察御史；擢循宪司勋郎中，〔唐司勋郎掌邦国官人之勋级，属吏部。监，古衔翻。〕赏其得人也。
三年〔（癸卯、七〇三）〕
1春，三月，壬戌朔，日有食之。
2夏，四月，吐蕃遗使献马千匹、金二千两以求婚。〔使，疏吏翻；下同。〕
3开月，丁丑，命韦安石留守神都。
4己卯，改文昌台为中台。〔光宅元年，改尚书省为犬昌台。〕以中台左丞李峤知纳言事。
5新罗王金理洪卒，〔卒，子恤翻。〕遗使立其弟崇基为王。
6六月，辛酉，突厥默啜遗其臣莫加干来，请以女妻皇太子之子。〔妻，七细翻。〕
7宁州大水，溺杀二千余人。〔溺，奴狄翻。〕
8秋，七月，癸卯，以正谏大夫朱敬则同平章事。〔考异曰：新纪云「壬寅」；唐历云「十四日癸卯」，今从之。〕
9戊申，以相〔【章：十二行李「相」上有「并州牧」三字；乙十一行本同；孔本同。】〕王旦为雍州牧。〔相悉亮翻。雍，于用翻。考异曰：唐历「十八日丁未」，今从实录。〕
10庚戌，以夏官尚书、检校凉州都督唐休璟同凤阁鸾台三品。时突骑施酋长乌质勒与西突厥诸部相攻，〔骑，奇奇翻。酋，慈由翻。长，知两翻。考异曰：武平一景龙文馆记作「乌折勒」，今从新、旧书。〕安西道绝。太后命休璟与诸宰相议其事，顷之，奏上，〔上，时掌翻。〕太后即依其议施行。后十余日，安西诸州请兵应接，程期一如休璟所画，太后谓休璟曰：「恨用卿晚。」谓诸宰相曰：「休璟练习边事，卿曹十不当一。」
时西突厥可汗斛瑟罗用刑残酷，诸部不服。乌质勒本隶斛瑟罗，号莫贺达干，能抚其众诸部归之，斛瑟罗不能制。乌质勒置都督二十员，各将兵七千人，屯碎叶西北；〔将，即亮翻。〕后攻陷碎叶，徙其牙帐居之。斛瑟罗部众离，散，因入朝，不敢复还，〔天授元年书斛瑟罗入居内地，神功元年书来俊臣诬陷斛瑟罗，则其入朝必不在是年，此因书乌质勒事叙其得国之由，遂及斛瑟罗失国事耳。朝，宜遥翻。〕乌质勒悉并其地。
11九月，庚寅朔，日有食之，既。
12初左台大失、同凤阁鸾台三品魏元忠为洛州长史，洛阳令张昌仪恃诸兄之势，每牙，直上长史听事；〔凡牙参者，立于庭下。上，时掌翻。听，读曰厅。〕元忠到官，叱下之。〔下，遐稼翻。〕张易之奴暴乱都市，元忠杖杀之。及为相，太后召易之弟岐州刺史昌期，欲以为雍州长史，对仗，问宰相曰：「谁堪雍州者﹖」元忠对曰：「今之朝臣无以易薛季昶」〔雍，于用翻。朝，宜遥翻。〕太后曰：「季昶久任京府，朕欲别除一官；昌期何如﹖诸相皆曰：「陛下得人矣。」元忠独曰：「昌期不堪！」太后问其故，元忠曰：「昌期少年，不闲吏事，〔少，诗照翻。〕向在岐州，户口逃亡且尽。雍州帝京，事任繁，剧，不若季昶强干习事。」太后默然而止。元忠又尝面奏：「臣自先帝以来，蒙被恩渥，今承乏宰相，〔元忠自言朝廷乏人，己得承之备位宰相。被，皮义翻。〕不能尽忠死节，使小人在侧，臣之罪也！」〔小人在侧，斥张易之兄弟。〕太后不悦。由是诸张深怨之。
司礼丞高戬，太平公主之所爱也。〔司礼丞，即太常丞。戬，即浅翻。〕会太后不豫，张昌宗恐太后」日晏驾，为元忠所诛，乃谮元中与戬私议云：「太后老矣，不若挟太子为久长。」〔言为久长之计。〕太后怒，下元忠、戬狱，〔下，遐稼翻。〕将使与昌宗廷辨之。昌宗密引凤阁舍人张说，赂以美官，使证元忠；说许之。〔说，读曰悦。〕明日，太后召太子、相王及诸宰相，使元忠与昌宗参对，往复于决。昌宗曰；「张说闻元忠言，请召问之。」
太后召说。说将入，凤阁舍人南和未璟〔南和县，汉属广平国。未白曰：水经云，北有和成县，故此县云南。后周置南和郡，隋废郡为县，唐属邢州。璟，固永翻。〕谓说曰：「名义至重，鬼神难欺，不可党邪陷正以求苟免！若获罪流窜，其荣多矣。若事有不测，璟当叩合力争，〔言叩合门而力争也。程大昌曰：凡内殿、便殿皆可谓之合。〕与子同死。努力为之，万代瞻仰，在此举也！」殿中侍御史济源张廷珪曰：「朝闻道，夕死可矣！」〔论语载孔子之言。济，子礼翻。〕佑史刘知几曰：「无污青史，为子孙累！」〔几，居希翻。污，乌故翻。累，力瑞翻。〕
及入，太后问之，说未对。元忠惧，谓说曰：「张说欲与昌宗共罗织魏元忠邪！」说叱之曰：「元忠为宰相，何乃效委巷小人之言！」昌宗从旁迫趣说，使速言。〔趣，读曰促。〕说曰：「陛下视之，在陛下前，犹逼臣如是，况在外乎！臣今对广朝，不敢不以实对。〔朝，宜遥翻。〕臣实不闻元忠有是言，但昌宗逼臣使诬证之耳！」易之、昌宗遽呼曰：〔呼，火故翻。〕「张说与魏元忠同各！」太后问其状。对曰：「说尝谓元忠为伊、周；伊尹放太甲，周公摄王位，非欲反而何﹖」说曰：「易之兄弟小人，徒闻伊、周之语，安知伊、周之道！日者元忠初衣紫，〔衣，于既翻。太宗贞观四年，诏三品以上服紫。〕臣以郎官往贺，元忠语客曰：『无功受宠，不胜凓惧。』〔语，牛倨翻。胜，音升。〕臣实言曰：『明公居伊、周之任，何愧三品！』彼伊尹、周公皆为臣至忠，古今蓦仰。陛下用宰相，不使学伊、周，当使学谁邪﹖且臣岂不佑今日附昌宗立取台衡，〔三台为泰阶，北斗杓三星为玉衡。宰辅得人，则玉衡正而泰阶平，故谓宰辅为台衡。〕附元忠立致族灭！但臣畏元忠冤魂，不敢诬之耳。」太后曰：「张说反复小人，宜并系治之。」〔治，宜之翻。他日，更引问说，对如前。太后怒，命宰相与河内王武懿宗共鞫之，说所执如初。〕
朱敬则抗疏理之曰：「元忠素称忠正，张说所坐无名，若令抵罪，失天下望。」苏安恒亦上疏，〔恒，户登翻。上，时掌翻。疏，所去翻。〕以为：「陛下革命之初，人以为纳谏之主；暮年以来，人以为受佞之主。自元忠下狱，里巷恟恟。〔下遐稼翻。恟，许勇翻。〕皆以为陛下委信奸宄，斥逐贤良，忠臣烈士，皆抚髀于私室而箝口于公朝，畏易之等意，〔箝，其廉翻。朝，宜遥翻。迕，五故翻。〕徒取死而无益。方今赋役烦重，百姓凋弊，重以谗慝专恣，刑赏失中，〔重以，宜用翻。〕窃恐人心不安，别生他变，争锋于朱雀门内，问鼎于大明殿前，〔朱雀门，谓宫城南门。大明殿，即含元殿。〕陛下将何以谢之，何以御之﹖」易之等见其疏，太怒，欲杀之，赖朱敬则及凤阁舍人桓彦范、著作郎陆泽魏知古保救得免。〔先天元年，方复置深州，又分饶阳、鹿城于古郻城置陆泽县。史因魏知古贵显于开元之时，遂以后来士断书之。郻，苦么翻。考异曰：旧传云：「易之欲遗刺客杀之。」若遗刺客，必不遗人知，敬则等安能保护！盖欲白太后杀之耳〕
丁酉，贬魏元忠为高要尉；〔高要县，汉属苍梧郡，宋、齐属南海郡，陈置高要郡，隋带端州。〕戬、说皆流岭表。元忠辞日，这于太后曰：「臣老矣，今向岭南，十死一生。陛下他日心有思臣之时。」太后问其故，时易之、昌宗皆侍侧，元忠指之曰：「此二小儿，终为乱阶。」易之等下殿，叩膺自掷称冤。太后曰：「元忠去矣！」
殿中侍御史景城王晙〔景城县，汉属勃海郡，后魏并入城不县，隋开皇十八年改曰景城，属沧州。晙，私润翻，又音俊。〕复奏申理元忠，〔复，扶又翻；下子复同。〕未璟谓之曰：「魏公幸已得全，今子复冒威怒，得无狼狈乎！」晙曰：「魏公以忠获罪，晙为义所激，颠沛无恨。」璟叹曰：「璟不能申魏公之枉，深负朝廷矣。」
太子仆崔贞慎等八人饯元忠于郊外〔，唐制，太子仆从四品下，掌太子车舆、乘骑、仪仗之政令。〕易之诈为告密人柴明状，称贞慎等与元忠谋反。太后使监察御史丹徒马怀素鞫之，〔丹徒，春秋时吴之朱方也，汉为丹徒，县，属会稽郡；吴为京口戌，晋以下为南徐州；隋为延陆县，属江都郡；唐为丹徒县，带润州。监，古衔翻。〕谓怀素曰：「兹事皆实，略问，速以闻。「顷之，中使督趣者数四，〔使疏吏翻。趣，读日促。〕曰：「反状昭然，何稽留如此﹖」怀素请迤明对质，太后曰：「我自不知柴明处，但据状鞫之，安用告者﹖」怀素据实以闻，太后怒曰：「卿欲纵反者邪﹖」对曰：「臣不敢纵反者！元忠以宰相谪官贞慎等以亲故追送，若诬以为反，臣实不敢。昔栾布奏事彭越头下，汉祖不以为罪，〔栾布事见十二卷汉高帝十一年。〕况元忠之刑未如彭越，而陛下欲诛其送者乎！且陛下操生杀之柄，〔操，千高翻。〕欲加之罪，取决圣衷可矣；若命臣推鞫，臣不敢不以实闻。」太后曰：「汝欲全不罪邪﹖」对曰：「臣智识愚浅，实不见其罪。」太后意解。贞慎等由是获免。
太后尝命朝贵宴集，〔朝直遥翻。〕易之兄弟皆位在未璟上。易之素惮璟，欲悦其意，虚位揖之曰：「公方今第一人，何乃下坐﹖」璟曰：「才劣位卑，张卿以为第一，何也﹖」天官侍郎郑杲谓璟曰：「中丞杯奈何卿五郎﹖」〔考异曰：新旧传皆作「郑善果」。按善果乃是高祖时人，新、旧传皆误，当从御史台记。〕举坐悚惕。〔坐，徂卧翻。〕时自武三思以下，皆谨事易之兄弟，璟独不为之礼。诸张积怒，常欲中伤之；〔中，竹仲翻。〕太后知之，故得免。
13丁未，以左武卫大将军武攸宜充西京留守。〔守，式又翻。〕
14冬，十月，丙寅，车驾发西京；乙酉，至神都。
15十一月，〔【章：十三行本「月」下有「己丑」二字；乙十一行本同；孔本同；张校同；退齐校同。】〕突厥遗使谢许婚。〔使，疏吏翻。〕丙寅，〔【章：十三行本「寅」作「申」；孔本同；张校同。】〕宴于宿羽台，〔宿羽台在东都宿羽官中，高宗调露元年所起。〕太子预焉。宫尹崔神庆上疏；〔上，时翻。疏，所去翻。〕以为：「今五品以上所以佩龟者，为别敕征召，恐有诈妄，内出龟合，然后应命。况太子国本，古来征召皆用玉契。〔唐制，百官有随身鱼符，以明贵贱，应召命，左二，右一；左者进内，右者随身。皇太子以玉契召，勘合乃赴；亲王以金，庶官以，皆题某位姓名，成册盛以鱼袋。天授二年改佩鱼为龟。张鷟朝野佥载曰：唐以鲤鱼符，遂为鱼符。至伪周，武姓也，玄武，龟也，因改鱼符为龟。符为，于伪翻。〕此诚重慎之极也。昨缘突厥使见，太子应预朝参，〔使，疏吏翻。见，贤遍翻。朝，宜遥翻；下同。〕直有文符下宫，曾不降敕处分，〔下，遐稼翻。处，昌吕翻。分扶问翻。〕臣愚谓太子非朔望朝参、应别召者，望降墨敕及玉契。」太后甚然之。
16始安獠欧阳倩〔始安，郡桂州。范成大桂海虞衡志曰：獠依山林而居，无酋长版籍，蛮之荒忽无常者也。以射生食动为活，虫豸能蠕动者皆取食。獠鲁皓翻。〕拥众数万，攻陷州县，朝廷思得良吏以镇之。朱敬则称司封郎中裴怀古有文武才，〔唐司封郎掌国之封爵，属吏部。〕制以怀古为桂州都督，仍充招慰讨击使。〔使，疏吏翻。〕怀古纔及岭上，飞书示以祸福，倩等仰降，〔降，户江翻。〕且言「为吏所侵逼，故举兵自救耳。」怀古轻骑赴之。〔骑，奇寄翻。〕左右曰：「夷獠无信，不可忽也。」怀古曰：「吾使仗忠信，可通神明，而况人！」乎遂诣其营，贼众大喜，悉归所掠货财；诸洞酋长素持两端者，皆来款附，〔酋，慈由翻。长，知两翻。〕岭外悉定。
  </div>
  <div class="pagination">
   <a href="资治通鉴注_page225.html">
    上一页
   </a>
   <span>
    ...
   </span>
   <a href="资治通鉴注_page221.html">
    221
   </a>
   <a href="资治通鉴注_page222.html">
    222
   </a>
   <a href="资治通鉴注_page223.html">
    223
   </a>
   <a href="资治通鉴注_page224.html">
    224
   </a>
   <a href="资治通鉴注_page225.html">
    225
   </a>
   <span class="current-page">
    226
   </span>
   <a href="资治通鉴注_page227.html">
    227
   </a>
   <a href="资治通鉴注_page228.html">
    228
   </a>
   <a href="资治通鉴注_page229.html">
    229
   </a>
   <a href="资治通鉴注_page230.html">
    230
   </a>
   <a href="资治通鉴注_page231.html">
    231
   </a>
   <span>
    ...
   </span>
   <a href="资治通鉴注_page227.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
