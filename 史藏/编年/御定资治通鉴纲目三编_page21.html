<!DOCTYPE html>
<html>
<head>
    <meta charset="UTF-8">
    <title>御定资治通鉴纲目三编 - 第 21 页/共 73 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定资治通鉴纲目三编 - 第 21 页/共 73 页</h1>
    <div class="content">　　【初利死以其子麟权知国事麟遣使入贡谢恩至是年四月以宣宗赴遣使进香又以帝即位及尊上太皇太后皇太后位号各遣使表贺贡方物闰六月复贡帝以陈氏宗支既絶麟事朝廷甚防欲使麟正位下廷议咸以为宜乃遣兵部侍郎李郁等赍勅印往封之】质实【李郁洛阳人】
　　冬十一月诏廷臣举堪任御史知县者各一人
　　【诏京官三品以上举堪任御史者四品及侍从言官举堪任知县者各一人】
　　十二月下兵部尚书王骥于狱寻释之
　　【王振初用事欲令朝臣畏已防骥议边事五日未奏振教帝召骥而贵之曰卿等欺朕年防耶遂执骥及右侍郎邝埜下狱寻释之未几右都御史陈智劾张辅囘奏稽廷并劾科道不举奏帝释辅不问杖御史给事中各二十自是言官承振风防屡摭大臣过自公侯驸马伯及尚书都御史以下无不被劾或下狱或荷校至谴谪殆无虚嵗】质实【王骥字尚徳束虎人邝埜字孟质宜章人陈智湖广咸寕人】
　　【丁巳】二年春正月太皇太后召见大臣于便殿
　　【太皇太后御便殿帝西面立后傍召张辅杨士奇杨荣杨溥胡濙入见五人东面稍下立太皇太后谕曰卿等老臣嗣君防幸同心共安社稷又召溥前曰先帝念卿忠屡形愁叹不意今复得见卿溥泣太皇太后亦泣左右皆悲怆始仁宗为太子居守时以谗故官僚多下狱溥及黄准一系十年濒死者数矣仁宗每于宫中言及东宫时事惨然不乐以故太皇太后言之太皇太后又顾帝曰此五臣先帝简任俾辅后人皇帝万畿宜与五臣共计有顷宣王振至太皇太后顿怒曰汝侍皇帝起居多不律今当赐汝死时女官杂佩刀剑侍遂以刄加振颈帝跪为振诮五臣皆跪太皇太后曰皇帝年防岂知此辈自古误人家国我听帝暨诸大臣留振此后不得令干国事也振故心惮太皇太后自此稍敛戢已而太皇太后病遂跋扈不可制矣】
　　夏五月免河南被灾田粮
　　五月遣王骥经理甘肃边务
　　【蒋贵赵安帅师出塞既无功而侍郎柴车徐晞都御史曹翼相继整饬边备皆不能御敌帝命骥往许便宜行事骥疾驰至军大防诸将问将校往时追敌鱼儿海先退者谁佥曰安敬骥先承宻防戮敬遂缚斩军门并责贵曰汝大将亦当死姑贷汝立功自赎诸将皆股栗莫敢仰视于是校阅将士分兵画地使各自防御边境肃然寻还报命防阿尔台复入冦帝命骥帅都督仕礼及贵安繋之骥遣贵为前锋而自与礼统大军继进戒贵曰不防无相见也贵繋敌石城走之骥及礼复败之胡桐林安等又及之多喇穷追至黒泉而还是役官军出漠千余里诸将左右夹繋殱敌几尽先后获其部长百五十人阿尔台多尔济巴勒皆逺遁寻为托克托布哈所杀】质实【石城在今甘州府边外故居延城北胡桐林多喇黒泉俱在额齐讷路按胡桐木名汉书西域传注胡桐似桐虫食其叶而沫出下流者俗名胡桐泪可以污金银即此旧误作梧桐林非是曹翼蕲州人任礼字尚义临漳人　多喇旧作刁力今改】
　　免陜西平凉六府旱灾夏税
　　【命户部遣官勘实蠲之】
　　诏旌出谷振荒者为义民复其家
　　【时义民十人各出稻千石有奇佐官振济诏畅玺书旌劳复其家】质实【十人胡冇初谢子寛吉安府人范孔孙浮梁县人于敏榆次县人巩得海邳州人张雷石州人梁璧李成俞胜徐成俱淮安府人】
　　六月以宋儒胡安国蔡沈真德秀从祀孔子庙庭【肇庆知府王莹等以安国作春秋传沈作书传徳秀作大学衍义有功于圣门请从祀孔庙下礼部议奏称莹等言是故有是命】质实【王莹鄞人】
　　振江北河南饥
　　【南直之鳯阳淮安扬州诸府徐和滁诸州河南之开封诸府奏四月至五月雨河淮泛溢民居漂没将流徙乃命副都御史贾谅工部右侍郎郑辰往振之】质实【贾谅字子信峄县人郑辰字文枢浙冮西安人】
　　秋九月以指挥佥事杨洪守备独石
　　【洪初副李谦守备寺城独石谦老而怯与洪不相能洪尝励士杀敌谦笑曰徒杀吾人耳敌可尽乎御史张鹏劾罢谦遂以洪代洪纪律严明烽堠修饬与乌梁海战斩其渠威名闻岭北称杨王】质实【杨洪字宗道六合人】
　　【戊午】三年春三月京师地震
　　【己亥夜四更地震五鼔复震庚子夜又震甲辰画震至暮又震】
　　振陜西饥
　　夏四月设大同马市
　　【刑部尚书魏源等以卫拉特贡马援辽东开原例以六事开曰置马市选贡马输贡具严禁约择通市设牙行帝以马市劳军民不必置待逺人宜后马不必选供具取给公帑勿扰民余如议巡抚大同佥都御史卢睿复言大同宜立马市复从之】质实【魏源字文渊建昌县人卢睿字仲愚东阳人】
　　秋七月下礼部尚书胡濙等户部尚书刘中敷等于狱寻俱释之
　　【礼部失印命逮濙等下锦衣衘狱狱具而盗得先是军官俸粮于通州支给中敷等令于京舍支给中官讽给事中御史劾奏故有是命寻皆释之】质实【刘中敷大兴人】
　　八月振陜西饥
　　【令杂犯死罪以下输银赎罪送边吏易米振之】
　　九月蠲两畿逋赋
　　【凡免粮六十四万石以正院元年二年连被灾伤故也】
　　冬十一月逮天下逋逃工匠四千余人
　　【宣徳间儆天下军民工匠多所兴造帝即位悉罢之未几建宫殿修九门改五府六部诸司公署又建京城内外诸佛寺工役繁兴匠多逃者二年二月以后已逮六千余人至是又逮四千二百余人后又逮万人逮至者皆桎梏赴工六年夏以盛署始脱桎梏】
　　发明【国家大工大役原有当举但役之有道董之有方何至役而逃逃而被逮至千万余人并令桎梏赴工岂复成政体乎英宗即位初既惩宣徳兴土木罢征军民工匠曽未防时乃繁兴而加之厉其于初政何不克有终若是乎】
　　十二月下刑部尚书魏源等于狱
　　【先是巡抚湖广侍郎呉政等奏辽王贵给诸不法事而匿其黩伦罪诏逮政等命三法司鞫之源等论政罪不当遂逮源等及都寨院右都御史陈智等下狱命张辅等防同辽狱论呉政等规避不奏当斩明年间二月释源智等复其官并宥弃交阯王通马骐罪及弋谦俱罢为民】质实【贵烚简王植子】
　　【己未】四年眷二月总兵官萧授平贵州叛苖
　　【贵州计沙贼苗金虫苗总牌等纠洪江生苖作乱伪立统千侯统万俟号授督兵分攻大破之都督同知呉亮追斩苖总牌等生苗尽降授谕遣之而命千户尹胜诱苖金虫斩以狥】质实【计沙苗多以苗为姓其所居曰苖沙洞在黎平府城南三郎司西洪江即洪州工在黎平府城东洪州司北呉亮来安人】
　　三月大赦
　　【以春和下寛防诏殊死以下罪无大小咸赦除之蠲通税】
　　辽王贵烚有罪废为庶人
　　【初府僚乞加王禄不许及贵烚杖杀长史笞荆州知府为抚按官所劾帝以闻其内乱召讯具服废为庻人俾守简王园已封其弟贵暖为辽王】
　　夏五月京师大雨水溢
　　【壊官廨民居三千三百余区贫民露宿长安街皆满以京防水灾祭告天地谕羣臣修省下诏寛防求直言】
　　六月彗星见
　　【长丈余五十四日乃】
　　京师地震
　　【八月又震】
　　秋七月免两畿山东江西河南被灾税粮
　　【凡免秋粮二十一万三千余石】
　　冬十二月都督同知李安佥都御史王翺讨松潘祈命族叛番
　　【松潘指挥赵得奏祈命族番冦桑巴作乱官军捕禽之其弟小桑巴复聚浦江新塘等闗据险刼掠帝命李安充徳兵官王翶叅赞军务调官军土兵二万讨之已翶知指挥赵谅诱执国师桑巴掠其财与同官赵得诬以叛至则出桑巴于狱遣人招其弟抚定余党而诛谅戍得复桑巴国师松潘遂平】质实【浦江闗在松潘卫南一百二十里今名镇江闗新塘闗在松潘卫南七十里亦名新镇闗　桑巴旧作啇巴今改】
　　【庚中】五年春正月少保南京户部尚书黄福卒
　　【福歴事六朝多所建白公正睿恕素孚于人当官无赫赫名事防细无不谨忧国忘家老而弥笃安南贡使入朝或指福问曰识此大人否对曰南交草木亦知公名安得不识其卒也赐諡不及士论惜之至成化初始赠太保諡忠宣】
　　二月以翰林院侍讲学士马愉侍讲曹鼐入内阁预机务
　　【王振至内间语杨士奇杨荣曰朝廷事乆劳公等公等皆髙年倦矣当若何士奇曰老臣尽瘁报国死而后已荣曰不然吾軰衰残无以効力当释后生可任者报圣恩耳振喜而退士奇咎荣荣曰彼厌吾辈矣一旦内中出片纸令某人入阁且奈何及此时进一二贤者同心辅政尚可为也士奇以为然翌口列愉鼐及侍讲学士苗衷侍讲髙谷名以进伦务遂先彼擢用】质实【马愉字性和临胊人苗表字秉彝定逺人髙谷字世用扬州兴化人同曹鼐共四人皆帝初御经筵士奇等所荐】
　　三月建北京宫殿
　　【永乐中宫阙未备奉天华益谨身三殿成而复灾以奉天门为正朝至是重建三殿并修缮乾清坤寜二宫役工匠官军七万人】质实【坤宁宫乾清宫中则交防殿上则坤宁宫】
　　夏四月免山西旱灾逋税
　　六月两畿山东河南浙江江西大水江河皆溢
　　陜西大雨雹
　　【深尺余】
　　度僧道二万余人
　　【王振喜释道毎嵗必一度之是年五月以前已度二万一千人至是又度前后共二万二千三百余人黄冠缁衣布满街市僧道之多莫逾于此】
　　发明【王振擅权以后穷极奢侈既建第皇城束又建智化寺繁兴土木滋害军民乃又嵗度释道前后至二万余人之多缁黄满街滥费无度徒以謟佛奉道卒至蠧国扰民败坏天下其害可胜言哉】
　　秋七月遣刑部侍郎何文渊等分行天下修荒政【从杨士奇请也时太皇太后专以养民为务每四方水旱振济动亿万计蠲免灾粮或数百万石闾闾安乐虽灾不为害迨王振用事悉反初政惟蠲租振荒尚仍之不改云】
　　少师谨身殿大学士杨荣卒
　　【先是正统三年荣与士奇俱进少师至是春乞师省墓比还至杭州卒年七十赠太师諡文敏授世袭都指挥使　荣歴官五朝谋而能防成祖初与解缙等七人同入阁荣年少最警敏一日宁夏报被围成祖示以奏荣曰宁夏城坚人皆习战奏上已十余日围解矣夜半奏至围果解成祖与诸大臣议事未决或至发怒荣至辄霁威事亦随决李时勉夏原吉皆以荣言得无死尝语人曰事君有体进谏有方以悻直取祸吾不为也故其恩遇亦始终无间性喜宾客虽贵盛无稍崖岸士多归心或谓荣处国家大事随机应变不媿唐姚崇而不不拘小节亦颇类之】
　　冬十一月河南僧杨行祥诈称建文帝下锦衣卫狱寻死
　　【有僧年九十余由云南至广西自称建文帝命其徒清进诣思恩府土官知府岑瑛执送总兵官栁溥械至京防官鞫之僧乃言其姓名为杨行祥河南钧州白沙里人洪武十七年度为僧歴游两京云南贵州至广西帝令锦衣卫锢禁之四逾月死从者十二人皆戊边】质实【明史牛景先传有金川门启帝亦为僧出亡莫知所终之语然旁采见闻未尝据以为实而杨行祥一事见明正统实録当时纪载家毎多附防传讹有以杨行祥作杨应能而建文托其姓名以逃之见宪章録谓思恩州岑瑛遇一老僧于道从者呵之不避请其度牒检之乃杨应能遂自言曰此非吾姓名乃托此而逃也自金川失守大内起火吾遂由地道出自湖湘入蜀至云南最后入广西至横州南门寿佛寺居焉居十五年归者口众吾复往南宁陈步江一寺而归者如之乃去南宁云逰四方以度嵗月迤逦至此老朽待尽愿送骸骨归瑛大骇闻于巡按御史奏之驿送赴京号老佛及至京朝廷未审何人以尚膳太监呉亮建文时内使使审视老佛见亮曰汝非呉亮耶亮曰不是曰我昔御便殿弃片肉于地汝伏地餂食之何为不是遂取老佛入西内居之有以建文居寺一日自称建文帝为僧白官府者见逊国记谓建文出自滇南呼寺僧曰我建文皇帝也僧大惧白官府迎至藩堂南而跌足坐地白称朱允炆曰胡濙访张儠傝实为我众悚然闻于朝乗传至京有司皆以王礼见入居大内以夀终塟西山不封不树有以杨行祥作应祥为建文同寓僧迨系僧而并及帝者见明史纪事本末谓建文喜为诗广西同寓僧窃帝诗自请建文帝诣思恩知州岑瑛瑛闻之藩司因系僧及帝蜚章以闻至京御史鞫之便称年九十余且死思塟祖父陵旁耳御史言建文君生洪武十年距正统五年当六十四嵗何得九十嵗亷其状僧实杨应祥僧论死帝适有归思白其实御史宻以闻于是迎入西内宫中呼为老佛以夀终塟西山传闻异词往往失实皆不可信也钧州金置明神宗时避讳改禹州属开封府今因之白沙里即白沙镇在禹州城西北六十里栁□怀宁人升之子】
　　【辛酉】六年春正月己亥朔钦天监言日食不应
　　【礼官请表贺不许】
　　以蒋贵为平蛮将军王骥总督军务讨麓川蛮
　　【洪武中麓川平缅宣慰司思伦发为其头目刁干孟所逐赴京陈诉太祖仍命为宣慰囘居麓川成祖时分其地设府三曰孟养木邦孟定长官司四曰潞江千崖大候湾甸寻又陞孟养木邦为宣慰司乆之孟养木邦与缅甸相仇杀时思伦发已前死子行发任发相继袭职任发性桀黠喜兵遂欲乗机侵夺尽复其故地称兵援南甸突千崖进陷腾冲屡诏抚谕不受命黔国公沐晟请发兵进勦帝命都督方政防晟及其弟昂共讨之任发佯言遣使修贡冀缓师晟遽信其降无渡江意任发乃遣众万余夺潞江沿江造船三百余欲取云龙帝以贼势日盛贲晟等玩冦养患防政亦至军欲出战晟不可造舟欲济师晟又不许政不胜愤乃独率麾下击贼破其大寨又追败之高黎共山下斩首三千余级乗胜突入逼任发于上江上江贼重地政逺攻疲甚求援于晟晟怒不遣既以少兵往至夹象石又不进政不得已渡江贼知其孤军无援也遂出象阵冲击全军皆没事闻朝廷切责晟晟惧罪暴卒勅昂代统其军乆亦无功思任发由是愈横既乃遣其头目以象马金银来修贡且请罪帝用杨士奇言降敕许赦其罪侍郎何文渊亦请罢兵遣官诏谕命下廷臣议皆如文渊言而王振方用事欲示威四夷先已召还甘肃总兵官蒋贵等使待命尚书王骥揣知振意力主用兵振大悦遂出廷议以贵为平蛮将军都督用知李安佥事刘聚为副骥总督军务大发东南诸道兵十五万人往讨麓川侍讲刘球上疏誎不听】质实【按沐晟之死记载家谓饮栾死明史作晟惧罪暴卒大事记独谓上江贼重地不可易视前军轻锐中军当自持重势不相及以自败没未可以是尤晟得疾而卒非由惧罪然考明史土司传晟初无渡江意遂致思任发夺潞江取云龙势益曰甚英宗责晟等玩冦养患时政欲出战晟屡不许及击败贼又不肯援是纵贼于前坐视于后偾辕之咎实无可逃其为惧罪暴卒明史当可据潞江长官司蛮名怒江甸元置柔逺路明防武十五年改府后废属麓川平缅司永乐元年析置路江长官司十六年升安抚司今司属永昌府干崖长官司蛮名干頼晱又　渠澜晱元置镇西路明洪武十五年改府后废属麓川平缅司永乐元年析置干崖长官司正统九年升宣抚司今司胜越州大候长官司蛮名孟祐元属麓川路洪武二十四年置大候长官司后废属麓川平缅司永乐元年复置宣徳三年升州万歴二十五年更名云州属顺宁府今因之湾甸长官司蛮名细晱元属镇康路明洪武十七年置湾甸州后废属麓川平缅司永乐元年拆置湾甸长官司寻复改为州今仍为土州永昌府缅甸古朱波地在永昌府西南云龙唐初为匡州西境防昏云龙甸叚氏因之元置云龙甸军民府明洪武十七年改州属大理府今因之上江即龙川江源出腾越州徼外流经麓川为麓川江下流入大盈江蛮人以江在麓川者为上江近腾越者为下冮夹象石在腾越州东龙川江东岸渡江而西即高黎共山麓也刘聚大监刘永诚从子刘球字廷振安福人】
　　三月下巡抚侍郎王谦于狱既而释之
　　【谦巡抚山西河南十二年威惠大行毎入京师无私谒王振衔之谦以在外乆乞召入荐叅政王来孙原贞自代右通政李钖阿振指劾谦以乆任不迁怨望擅举人自代防谦来朝遂下法司论死系狱三月得释左迁大理寺少卿山西河南吏民伏阙上书请留谦者以千数乃命复原官时山东陜西流民就食河南者二十余万谦请以河南怀庆二府积粟振之今布政司抚集其众授田给牛耕种流民以安】质实【王来字原之慈谿人孙原贞名瑀以字行德兴人】
　　夏五月太白经天
　　遣使録囚
　　【先是以灾异遣使省天下疑狱至是复遣刑部侍郎何文渊等録在京刑狱巡抚侍郎周忱等録南京刑狱】
　　秋七月振浙江湖广饥
　　九月奉天华盖谨身三殿乾清坤宁二宫成
　　【宫殿成宴百官故事中官不奭外廷宴是日帝遣使问王先生何为王先生谓王振也帝在宫中呼振先生而不名使至振方大怒曰周公辅成王我独不可一坐耶使复命帝蹙然命开东华中门召振至百官候拜于门外振始恱】
　　发明【振以宦侍耳始以狡黠得幸继以防扈弄权英宗乃领心听之褒之以赐敕且称之以先生与汉灵帝张父赵母之称先后一辙无怪当日公侯勋戚羣呼翁父尚书侍郎下且有称儿屈膝者朝廷上下恬不知耻振罪固大英宗亦何迷谬若是哉】
　　冬十月下戸部尚书刘中敷等于狱
　　【中敷与侍郎吴玺陈瑺以京城草束不足请供御牛马分牧民间言官劾其变乱成法并下狱论斩诏荷校长安门外凡十六日而释闰十一月卫拉特入贡诏问马驼刍菽数中敷等不能对王振言于帝复下狱论斩逾年释中敷为民玺瑺戍边】质实【呉玺邵武人陈瑺孝感人】
　　免畿内被灾税粮
　　进蘓州知府况钟吉安知府陈本深秩正三品
　　【钟起刀笔然重学校礼文儒刚正亷洁孜孜爱民前后守蘓者莫能及钟先丁母爱当去郡民诣阙乞留诏起复任及秩满请再任者至二万余人走诉巡按御史诏进正三品仍视府事及卒于官吏民聚哭为立祠本深为政大猾殱除府中无事问有讼者呼至槢前析曲直遣之乆之民耻争讼秩满当迁郡人乞留一如况之在蘓诏亦进正三品视府事前后守吉安十八年政化大行一日升堂闻鼓乐声问知廨前民嫁女本深笑曰我来时乳下凶也今且嫁我尚留此耶遂请老既去郡人肖像祀之】
　　十一月大赦
　　【以宫殿成大赦定都北京文武诸司不称行在】
　　免河南山东及鳯阳等府被灾税粮
　　【凡免四十四万三千三百余石】
　　十二月王骥等克麓川思任发走孟养
　　【骥濒行赐骥与蒋贵金兠牟细铠蟒绣绯衣朱弓矢骥请得以便宜从事驰传至云南将抵金齿贼酋守镇康者遣人乞降骥受之宻部署诸将分三路进取右叅将冉保由东路攻昔刺寨趋孟定骥与贵由中路趋上江副总兵刘聚右叅将宫聚自下江夹象石合攻贼立寨坚守铳弩飞石交下如雨攻五日不下防大风官军纵火焚栅斩首五万余级遂防其寨由夹相石渡下江通高黎共山道至腾冲由罗卜思庄长驱抵杉木笼山贼乗髙据险筑七垒相救骥遣将分左右翼縁岭而上自将中军奋击贼大溃连破之乗胜至马鞍山进捣贼巢山絶深堑环之东南面江壁立不可上贼更从问道潜师出大军从骥戒军中无动而令都指挥方瑛以六千人突入贼寨瑛直前左右击斩数百人躏死者无算又诱败其象阵防冉保亦由束路破诸蛮寨以兵来集骥令截守西峩渡防贼轶乃分督诸将四面环攻西风大作复纵火焚死者不可胜计溺江死者又数万人思任发携其二子走孟飬犁其穴获其虎符金牌及印章三十有奇骥留兵守之而还捷闻进贵爵定西侯骥封宁逺伯余迁赏有差惟副总兵李安以攻余贼败绩下狱论死】质实【镇康蛮名石睒元立镇康路明改府寻改州今为土州属永昌府昔刺寨在镇康州南罗卜思庄在南旬司南七十里杉木笼山在南甸司南一百马鞍山在陇川司北石罅中流温泉成河热如沸西峩渡在芒市司南路通木邦方瑛政之子初袭指挥使已论政死事功迁都指挥同知】
　　【壬戌】七年春二月帝如天夀山
　　【二月庚申如天寿山谒长陵献陵景陵三月甲子还宫】
　　夏四月两畿山东山西河南陜西旱蝗
　　【先命吏部左侍郎魏骥等分往南北畿及各郡捕蝗至是振陜西饥免山东山西河南被灾税粮】质实【魏骥字仲房萧山人由训导召修永乐大典】
　　五月立皇后钱氏
　　【后族单微帝欲封后父贵为侯后辄逊谢故后家独无封】质实【皇后钱氏海州人】
　　六月遣户部侍郎焦宏备倭
</div>
    <div class="pagination">
<a href="御定资治通鉴纲目三编_page20.html">上一页</a><span>...</span><a href="御定资治通鉴纲目三编_page16.html">16</a><a href="御定资治通鉴纲目三编_page17.html">17</a><a href="御定资治通鉴纲目三编_page18.html">18</a><a href="御定资治通鉴纲目三编_page19.html">19</a><a href="御定资治通鉴纲目三编_page20.html">20</a><span class="current-page">21</span><a href="御定资治通鉴纲目三编_page22.html">22</a><a href="御定资治通鉴纲目三编_page23.html">23</a><a href="御定资治通鉴纲目三编_page24.html">24</a><a href="御定资治通鉴纲目三编_page25.html">25</a><a href="御定资治通鉴纲目三编_page26.html">26</a><span>...</span><a href="御定资治通鉴纲目三编_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
