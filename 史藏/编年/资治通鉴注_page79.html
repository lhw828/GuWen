<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 79 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 79 页/共 334 页
  </h1>
  <div class="content">
   ⑩吴人大佃皖城，〔佃，亭年翻，治田也。皖，户板翻。〕欲谋入寇。都督扬州诸军事王浑遣扬州刺史应绰攻破之，斩首五千级，焚其积榖百八十余万斛，践稻田四千余，毁船六百余艘。〔艘，苏刀翻。〕
十一月，辛巳，太医司马程据献雉头裘，〔晋志：太医，属宗正。雉头毛采妶嬥，集以为裘。〕帝焚之于殿前。甲申，槉内外敢有献奇技异服者，罪之。〔记王制：作淫声异服奇技奇器以疑众，杀。技，渠绮翻。〕
羊祜疾笃，举杜预自代。辛卯，以预为镇南大将军、都督荆州诸军事。祜卒，〔卒，子恤翻；下同。〕帝哭之之甚哀。是日，大寒，涕泪沾须鬓皆为冰。祜遗令不得以南城侯印入柩。〔柩，音旧。〕帝曰：「祜固让历年，身没让存，〔谓身没而遗令让侯印也。〕今听复本封，以彰高美。」〔祜本封巨平侯。〕南州民闻祜卒，为之罢市，巷哭声相接。〔南州，谓荆州也。为，于伪翻；下同。〕吴守道将士亦为之泣。祜好游岘山，〔好，呼到翻。岘，户典翻。〕襄阳人建碑立庙于其地，岁时祭祀，望其碑者无不流涕，因谓之堕泪碑。
杜预至镇，简精锐，袭吴西陵督张政，大破之。政，吴之名将也，耻以无备取败，不以实告吴主。预欲间之，〔间，古苋翻。〕乃表还其所获。吴主果召政还，遣武昌监留宪代之。〔吴之边镇有督、有监，督者，督诸军事之职。〕
十二月，丁未，朗陵公何曾卒。曾厚自奉养，过于人主。司隶校尉东莱刘毅数劾奏曾侈汰无度，〔数，所角翻。〕帝以其重臣，不问。及卒，博士新兴秦秀议曰：〔秀，新兴云中人，朗之子也。〕曾骄奢过度，名被九域。〔九域，九州岛之域。被，皮义翻。〕宰相大臣，人之表仪，若生极其情，死又无贬，王公贵人复何畏哉！谨按谥法，〔谥法始于周公，以行为谥。复，扶又翻。『名与实爽曰缪，怙乱肆行曰丑，』宜谥丑缪公。」帝策谥曰孝。〔策谥者，于用博士议，以诏策赐谥。〕
前司隶校尉傅玄卒。〔考异曰：玄传曰：「五年，迁太仆，转司隶，景献皇后崩，坐位骂肖书免，寻卒。」按景献后崩在四年，玄传误也。〕玄性峻急，每有奏劾，或值日暮，奉白简，整簪带，〔文选：任昉弹曹景宗曰：谨奉白简以闻。吕向注云：简，略状也。晋志曰：古者执笏，有事则书之，故常簪笔；今之白笔，是其遗意。三台、五省二品文官簪之。带，革带也，古之鞶带。劾，户概翻，又户得翻。〕竦踊不寐，坐而待旦；由是贵游震慑，〔周官师氏，凡国之贵游子弟学焉。注云：贵游子弟，王公之子弟，游无官司者。慑，之涉翻。〕台阁生风。玄与尚书左丞博陵崔洪善，〔汉安帝分安平，置博陵。〕洪亦清厉骨鲠，好面折人过，〔好，呼到翻。折，之舌翻。〕而退无后言，人以是重之。
鲜卑树机能久为边患，〔泰始六年树机能为寇，室是九年矣。〕仆射李獈请发兵讨之，朝议皆以为出兵重事，虏不足忧。〔朝，直遥翻；下同。〕
五年〔（己亥、二七九）〕
①春，正月，树机能攻陷凉州。〔凉州治武威。〕帝甚悔之，临朝而叹曰：「谁能为我讨此虏者﹖」〔为，本伪翻。〕司马督马隆进曰：「陛下能任臣，臣能平之。」帝曰：「必能平贼，何为不任，顾方略何如耳！」隆曰：「臣愿募勇士三千人，无问所从来，〔应募者，或出于农亩，或出于营伍，或出于逋逃，或出于奴隶，皆不问其所从来也。〕帅之以西，虏不足平也。」〔帅，读曰率。〕帝许之。乙丑，以隆为讨虏护军、武威太守。公卿皆曰：「见兵已多，不宜横设赏募，〔见，贤遍翻。横，户孟翻。〕隆小将妄言，〔将，即亮翻。〕不足信也。」帝不听。隆募能引弓四钧、挽弩九石者取之，〔二十斤为钧，四钧为石，石百二十斤。〕立标简试，〔标，表也。〕自旦至日中，得三千五百人。隆曰：「足矣。」又请自至武库选仗，武库令与隆忿争，〔晋志：武库令，属卫尉。〕御史中丞劾奏隆。〔自东汉至魏、晋，以中丞为御史台主。劾，户概翻，又户得翻。〕隆曰：「臣当毕命战场，武库令乃给以魏时杇仗，非陛下所以使臣之意也。」帝命惟隆所取，仍给三年军资而遣之。
②初，南单于呼厨泉以兄于扶罗子豹为左贤王，及魏武帝分匈奴为五部，〔五部见上卷泰始六年。〕以豹为左部帅。〔帅，所类翻。〕豹子渊，幼而隽异，师事上党崔游，博习经史。尝谓同门生上党朱纪、鴈门范隆曰：「吾常耻随、陆无武，绛、灌无文；随、陆遇高帝而不能建封侯之业，绛、灌遇文帝而不能兴庠序之教，岂不惜哉！」〔随、陆，随何、陆贾。绛、灌，绛侯周勃、灌将军婴。〕于是兼学武事。乃长，〔长，知两翻。〕粫臂善射，膂力过人，姿貌魁伟。为任子在洛阳，王浑及子济皆重之，屡荐于帝，帝召与语，悦之。济曰：「渊有文武长才，陛下任以东南之事，吴不足平也。」孔恂、珧曰：「非我族类，其心必异。〔左传，鲁季文子曰：非我族类，其心必异。」珧，余招翻。〕渊才器诚少比，然不可重任也。」〔少，诗沼翻。〕及凉州覆没，帝问将于李獈，对曰：「陛下诚能发匈奴五部之众，假刘渊一将军号，使将之而西，树机能之首可指日而枭也。」〔使将，即亮翻。枭，坚尧翻。〕孔恂曰：「渊果枭树机能，则凉州之患方更深耳。」帝乃止。
东莱王弥家世二千石，〔世语曰：弥，魏玄菟太守王颀之孙。〕弥有学术勇略，善骑射，青州人谓之「飞豹」。〔【章：甲十一行本「豹」下有「然喜任侠」四字；乙十一行本同；孔本同；退斋校同。】〕处士陈留董养见而谓之曰：「君好乱乐祸，若天下有事，不作士大夫矣。」〔言将为贼也。处，昌吕翻。好，呼到翻。乐，音洛。〕渊与弥友善，谓弥曰：「王、李以乡曲见知，〔王浑，太原人，李獈，上党人，与渊同州里。〕每相称荐，适足为吾耳。」因歔欷流涕。〔歔，音虚。欷，音希，又吁既翻。〕齐王攸闻之，言于帝曰：「陛下不除刘渊，臣死并州不得久安。」王浑曰：「大晋方以信怀殊俗，奈何以无形之疑杀人侍子乎﹖何德度之不弘也！」帝曰：「浑言是也。」会豹卒，以渊代为左部帅。〔刘渊事始此。史言晋将有乱。帅，所类翻。〕
③夏，四月，大赦。
④除部曲督以下质任。〔帝受禅之初，除部曲将质任，今又除部曲督质任。质，音致。〕
⑤吴桂林太守修允卒，〔桂林，汉县，属郁林郡。吴主哠凤凰三年，分立桂林郡。〕其部曲应分给诸将。督将郭马、何典、王族等累世旧军，不乐离别，会吴主料实广州户口〔将，即亮翻。乐，音洛。料，音聊。〕马等四民心不安，聚众攻杀广州督虞授，马自号都亮交、广二州诸军事，使典攻苍梧，族攻始兴。〔吴主哠甘露元年，分桂阳南部都尉立始兴郡。〕秋，八月，吴以军师张悌为丞相，牛渚都督何植为司徒，执金吾滕修为司空；未拜，更以修为广州牧，帅万人从东道讨郭马。〔帅，读曰率。〕马杀南海太守刘略，逐广州刺史筡旗。吴主又遣徐陵督陶浚将七千人，〔徐陵与洞浦对岸。吴主权时，吕范洞浦之败，魏臧霸渡江攻徐陵，全琮徐盛击却之。又华核封徐陵亭侯，则徐陵盖亭名。吴以其临江津，置督守之。南徐州记曰：京口先为徐陵，其地盖丹徒县之西乡京口里也。〕从西道与交州牧陶璜共击马。
⑥吴有鬼目菜，生亓人黄耇家；有买菜，生工人吴平家。〔吴志曰：鬼自菜，依缘枣树，长丈余，茎广四寸，厚三分。买菜，高四尺、厚二分，如枇杷形，茎广尺八寸，下茎广五寸，两边生叶，绿色。〕东观案图书，〔吴有东观令。观，古玩翻。〕名鬼目曰芝草，买槊平虑草。吴主以耇为侍芝郎，平为平虑郎，皆银印青绶。〔以汉制言之，银印青绶，中二千石服之。〕
吴主每宴群臣，咸令沈醉。〔沈，持林翻。〕又置黄门郎十人为司过，宴罢之后，各奏其阙失，迕视谬言，罔有不举，〔沈，持林翻。迕，五故翻，逆也。〕大者即加刑戮，小者记录为罪，或剥人面，或凿人眼。由是上下离心，莫为尽力。〔为，于伪翻。〕
益州刺史王浚上疏曰：「孙哠荒淫凶逆，宜速征伐。若一旦哠死，更立贤主，则强敌也。〔更，工衡翻。〕臣作船七年，〔泰始八年，浚始作船，至是盖七翆年矣。〕日有朽败；臣年七十，死亡无日。三者一乖，则难图也。诚愿陛下无失事机。」帝于是决意伐吴。会安东将军王浑表孙哠欲北上，〔上，时掌翻。〕边戌皆戒严，朝廷乃更议明年出师。王浚参军何攀奉使在洛，上疏称：「哠必不敢出，宜因戒严，掩取甚易。」〔易，以豉翻。〕
杜预上表曰：「自闰月以来，〔是年闰七月。〕贼但敕严，下无兵上。〔吴自建业寇淮、襄，皆自下泝江而上。上，时掌翻。〕以理势推之，贼之穷计，力不两完，必保夏口以东以延视息，〔凡人目不能视，气不能息，则赫然死人矣。〕无缘多兵西上，空其国都。而陛下过听，便用委弃大计，纵敌患生，诚可惜也。向使举而有败，勿举可也。今事为之制，务从完牢，若或有成，则开太平之基，不成不过费损日月之间，何惜而不一试之！若当须后，〔须，待也。〕天时人事，不得如常，臣死其更难也。今有万安之举，无倾败之虑，臣心实了，〔了，决也。〕不敢以暧昧之见自取后累，〔暧昧，不明也。累，力瑞翻。〕惟陛下察之。旬明未报，预复上表曰：〔复，扶又翻。〕「羊祜不先博谋于朝臣，〔朝，直遥翻。〕而密与陛下共施此计，故益令朝臣多异同之议。凡事当以利害相校，今此举之利十有八、九，而其害一、二，止于无功耳。必使朝臣言破败之形，亦不可得，直是计不出己，功不在身，各耻其前言之失而固守之也。〔此言指出贾充、荀勖、冯紞等肺肝，〕自顷朝廷事无大小，异意锋起，虽人心不同，亦由恃恩不虑后患，故轻相同异也。自秋已来，讨贼之形颇露，今若中止，孙哠或怖而生计，〔怖，普布翻。〕徙都武昌，更完修江南诸城，远其居民，城不可攻，野无所掠，则明年之计或无所及矣！」帝方与张华围碁，〔博物志曰：尧造围碁，以教子丹朱。或曰：舜以子商均愚，故作围碁以教之，其法非智莫能也。〕预表适至，华推枰敛手曰：推，吐雷翻。枰，音平，棋局也。〕「陛下圣武，国富兵强，吴主淫虐，诛杀贤能，当今讨之，可不劳而定，愿勿以为疑！」帝及许之。以华为度支尚书，量计运漕。〔度，徒洛翻。量，音良。〕贾充、荀勖、冯紞固争之，〔紞，吉感翻。〕帝大怒，充免冠谢罪。仆射山涛退而告人曰：「自非圣人，外宁必有内忧，〔左传：晋大夫范文子之言。〕今释吴为外惧，岂非算乎！」〔山涛身为大臣，不昌言于朝而退以告人，盖求合于贾充者也。〕
冬，十一月，大举伐吴，遣镇军将军琅邪王軎出涂中，〔軎，音胄。吴主权作堂邑，涂塘即其地。盖从今滁州取真州路。涂，读曰滁。〕安东将军王浑出江西，〔今和州出横江渡路。〕建威将军王戎出武昌，平南将军胡奋出夏口，镇南大将军杜预出江陵，龙骧将军王浚、巴东监军鲁国唐彬下巴、蜀，〔监，古衔。〕东西凡二十余万。命贾充为使持节、假黄钺、大都督，〔魏文帝以曹真都督中外诸军事，黄钺。明帝大和四年，司马懿懿征蜀，君号大都督。此仍魏制也。武王伐纣，左杖黄钺黄钺，天子之器，非人臣所得专用，故曰假。使，疏吏翻。〕以冠军将军杨济副之；〔冠，古玩翻。〕充固陈伐吴不利，且自言衰老，不堪元帅之任，〔帅，读从所类翻。〕诏曰：「君若不行，吾便自出。」充不得已，乃受节钺，将中军南屯襄阳，为诸军节度。
⑦马隆西渡温水，〔武威之东有温围水。〕树机能等以众数万据险拒之。隆似山路莅隘，乃作扁箱车，〔莅，与狭同。车箱扁，则可行狭路。扁，补典翻。〕为木屋，施于车上，〔木屋，所以蔽风雨，捍矢石。〕转战而前，行千余里，杀复甚众。〔考异曰：隆传曰：「或夹道累磁石，贼被铁铠，行不得前，隆卒悉被犀甲，无所留碍，贼以为神。」按此说太诞，恐不可信。余谓磁石胁铁铠，诚有此理。〕自隆之西，音问断绝，朝廷忧之，或谓已没。后隆使夜到，〔使，疏吏翻。〕帝抚掌欢笑，诘朝，召群臣谓曰：「若从诸卿言，无凉州矣。」〔诘，去吉翻。朝，如字。〕及诏假隆节，拜宣威将军。〔沈约志：魏置将军四十号，宜威第二。〕隆至武威，鲜卑大人猝跋韩且万能帅万余落来降。〔且，子闾翻。帅，读曰率。降，户江翻。〕十二月，隆与树机能大战，斩之；凉州遂平。
⑧诏问朝臣以政之损益，司徒左长史傅咸上书，〔晋志：司徒加置左、右长史各一人。朝，直遥翻。〕以为：「公私不足，由设官太多。旧都浚有四，今并监军乃盈于十；〔魏初置都督诸军，东南以备吴，西以备蜀，北以备胡，随其资望轻重而加以征、镇、安、平、之号，有四而已。甚后增置，有都督邺城守诸军，都督秦、雍、凉诸军，都督梁、益诸军，都督荆州诸军，都督扬州诸军，都督徐州诸军，都督淮北诸军，都督豫州诸军，都督幽州诸军，都督并州诸军，凡十。其资轻者，为监军。〕禹分九州岛，今之刺史几向一倍；〔时有司、豫、徐、兖、荆、扬、梁、益、宁、交、秦、雍、凉、冀、幽、并、青十八州刺史。几，居希翻。〕户口比汉十分之一，〔汉元始之初，民户千三百二十三万三千六百一十二，口五千九百一十九万四千九百七十八。汉之极盛也，桓帝之初，户二千六百七万九百六，口五千六万六千八百五十六。魏既并蜀，景元四年，与属通计，民户九十四万三千四百二十三，口五百三十七万二千八百九十一。盖口犹及汉十分之一，而户则未几及也。〕而置郡县更多；虚立军府，动有百数，而无益宿卫；五等诸侯，坐置官属；〔腩府，谓骠骑、车骑、卫、伏波、抚军、都护、镇军、中军、典军、上军、抚国、领军、护军、左．右卫、骁骑、游击、左．右．前．后军及杂号将军也。五等诸侯官属，王置傅、友、文学、郎中令、中尉、大农、左．右常侍、侍郎、典书．典祠．典卫学官等令、典书丞、治书、中尉、司马、世子、庶子、陵庙牧长、谒者、中大夫、舍人、典府。公侯以下置官属随国小大，无定制。〕诸所廪给，皆出百姓，此其所以困乏者也。当今之急，在于并官息役，上下务农而已。」咸，玄之子也。时又议省州、郡、县半吏以赴农功，中书监荀勖以为「省吏不如省官，省官不如省事，不如清心。昔萧、曹相汉，载其清静，民以宁壹，〔事见十二卷汉惠帝二年。〕所谓清心也。抑浮说，简文案，略细苛，宥小失，有好变常以徼利者，必行其诛，所谓省事也。〔好，呼到翻徼，一遥翻。〕以九寺并尚书，兰台付三府，所谓省官也。〔九寺，谓九卿寺也。汉初九卿各有所掌，东都以后，尚书诸曹分掌众事，九卿殆为具官，故欲并之尚书。兰堂，御史台也。三府，三公府也。汉丞相有长史、司直御史大夫有中丞、侍御史，当察举非法，故勖欲以兰台付之三府。〕若直作大例，凡天下之吏皆减其半，恐文武众官，郡国职业，剧易不同，〔易，以豉翻。〕不可以一概施之。若有旷阙，皆须更复，或激而滋繁，亦不可不重也。」
资治通鉴卷第八十一
端明殿学士兼翰林侍读学士朝散大夫右谏议大夫充集贤殿修撰提举西京嵩
山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集
后学天台胡三省音注
晋纪三〔起上章困敦（庚子），尽着雍涒滩（戊申），凡九年。〕
世祖武皇帝中
太康元年〔（庚子、二八○）是年四月，改元。〕
①春，正月，吴大赦。
②杜预向江陵，王浑出横江，攻吴镇、戌，所向皆克。二月，戊午，王浚、唐彬击破丹阳监盛纪。〔丹阳城在笫归县东八里，昔周武王封熊绎于荆丹阳之地，即此．．今谓之屈沱楚王城。〕吴人于江碛要害之处，〕迹，七逆翻。水渚有沙石曰碛。〕并以铁镇横截之；又作铁锥，长丈余，暗置江中，以逆拒舟舰。〔长，直亮翻。舰，户黯翻。〕浚作大筏数十，方百余步，缚草为人，被甲持仗，令善水者以筏先行，遇铁锥，锥辄着筏而去。〔筏，音伐。被，皮义翻。着，陟略翻；后着手同。〕又作大炬，长十余丈，〔长，直亮翻。〕大数十围，灌以麻油，在船前，遇锁，然炬烧之，须臾，融液断绝，于是船无所碍。〔以人力设险，而不以人力守之，无益也。〕庚申，浚克西陵，杀吴都督留宪等。壬戌，克荆门、夷道二城，〔荆门，在西陵之东，夷道之西。〕杀夷道监陆晏。杜预遣牙门周旨等帅奇兵八百泛舟夜渡江，袭乐乡，〔帅。读曰率。〕多张旗帜，起火巴山。〔巴山在今江陵府松滋县，有巴复村。帜，昌志翻。〕吴都督孙歆惧，与江陵督伍延书曰：「北来诸军，乃飞渡江也。」旨等伏兵乐乡城外，歆遣军出拒王浚，大败而还。旨丢发伏兵随歆军而人，歆不觉，直至帐下，虏歆而还。乙丑，王浚击杀吴水军都督陆景。〔考异曰：武纪：「壬戌，浚克夷道、乐乡城，杀陆景。」陵抗传：「壬戌，杀晏；癸亥，杀景。」王浚传：「壬戌，克夷道获晏；乙丑，克乐乡，获景。」今从浚传。〕杜预进攻江陵，甲戌，克之，斩伍延。于是沅、湘以南，接于交、广州郡皆望风送印绶。〔水经：沅水出牂柯且兰县东北，过临沅县，又东至长沙下隽县西北入于江。湘水出零陵始安县阳海山，东北过洮阳、泉陵、重安、酃、阴山、澧陵、临湘、罗、下隽等县，又北至巴丘山，入于江。沅，音元。〕预杖节称诏而绥抚之。凡所斩获吴都督、监军十四，牙门、郡守百二十余人。胡奋克江安。〔江安，即公安，吴南郡治焉。杜预既定江南，改曰江安县，为南平郡治所。〕
乙亥，诏：「王浚、唐彬既丘定巴丘，与胡奋、王戎共平夏口、武昌，顺流长骛，直造秣陵。〔夏，户雅翻。造，七到翻；下径造同。〕杜预当镇静零、桂，怀辑衡阳。〔零陵、桂阳，汉古郡。衡阳，吴主亮太平二年分长沙西部都尉立。〕大兵既过，荆州南境，固当传檄而定。〔谓重镇既破，其余当望风而靡也。〕预等各分兵以益浚、彬，太尉充移屯项。」〔以荆州已定，不复使贾充南屯襄阳，移屯项为诸军节度。〕
王戎遣参军襄阳罗尚、南阳刘乔将兵与王浚合攻武昌，吴江夏太守刘朗、督武昌诸军虞昺皆降。〔夏，户雅翻。降，户江翻。〕昺，翻之子也。
杜预与众军会议，或曰：「百年之寇，未可尽克，方春水生，难于久驻，〔考异曰：杜预传曰：「今向暑，水潦方降，疾疫将起」。按时未暑，今依三十国春秋。〕宜俟来冬，更为大举。」预曰：「昔乐毅藉济西一战以并强齐，〔事见四卷周赧王三十一年。〕今兵威已振，譬如破竹，数节之后，皆迎刃而解，无复着手处也。」〔复，扶又翻；下可复、所复同。着，陟略翻。〕遂指授群帅方略，径造建业。〔帅，所类翻。〕
吴主闻王浑南下，使丞相张悌督丹阳太守沈莹、护军孙震、副军师诸葛靓帅众二万渡江逆战。〔靓，疾正翻。帅，读曰率；下同。〕至牛渚，沈莹曰：「晋治水军于蜀久矣，〔治，直之翻。〕上流诸军，素无戒备，名将皆死，幼少当任，〔谓陆晏、陆景、留宪、孙歆等。〕恐不能御也。晋之水军必至于此，宜畜众痄以待其来，与之一战，若幸而胜之，江西自清。〔大江北流，自建业言之，历阳、皖城皆为江西。〕今渡江与晋大军战，不幸而败，则大事去矣！」悌曰：「吴之将亡，贤愚所知，非今日也。吾恐蜀兵至此，众心骇惧，不可复整。〔复，扶又翻；下同。〕及今渡江，犹可决战。若其败丧，〔丧，息浪翻。〕同死社稷，无所复恨。若其克捷，北敌奔走，兵势万倍，便当乘胜南上，〔上，时掌翻。〕逆之中道，不忧不破也。若如子计，恐士众散尽，坐待敌到，君臣俱降，无一人死难者，不亦辱乎！」〔如悌之言，吴人至此，为计穷矣。然悌之志节，亦可怜也。难，乃且翻。〕
三月，悌等济江，围浑部将城阳都尉张乔于杨荷；〔水经注：淮水自江夏平春县北，东北流径汝南城阳县故城南。汉高帝十二年，封定侯奚竟为侯国，王莽之新利也；魏置城阳郡。按干宝晋纪，杨荷，桥名。今按水经注之城阳郡，乃元魏所置，张乔盖以浑部将领青州之城阳都尉也。〕乔众纔七千，闭栅请降。诸葛靓欲屠之，悌曰：「强敌在前，不宜先事其小；且杀降不祥。」靓曰：「此属以救兵未至，力少不敌，故且伪降以缓我，非真伏也。〔降，户江翻。伏，屈伏也。或曰：「伏」，当作「服」。〕若拾之而前，必为后患。」悌不从，抚之而进。悌与扬州刺史汝南周浚，结陈相对，〔陈，读曰阵。〕沈莹帅丹阳锐卒、刀楯五千，三冲晋兵，不动。〔楯，食尹翻。〕莹引退，其众乱，将军薛胜、蒋班因其乱而乘之，吴兵以次奔溃，将帅不能止，张乔自后击之，大败吴兵于版桥。〔败，补迈翻。〕诸葛靓帅数百人遁去，使过迎张悌，悌不肯去，靓自往牵之曰：「存亡自有大数，非卿一人所支，柰何故自取死！」悌垂涕曰：「仲思，〔诸葛靓，字仲思。〕今日是我死日也！且我为儿童时，便卿家丞相所识拔，〔丞相，谓诸葛亮也。或曰：谓诸葛瑾。余谓张悌襄阳人，盖亮在荆州，识之于童幼也。〕常恐不得其死，负名贤知顼。今以身徇社稷，复何道邪！」〔道，言也。复，扶又翻。〕靓再三牵之，不动，乃流泪放去，行百余步，顾之，已为晋兵所杀，并斩孙震、沈莹等七千八百级，吴人木震。
初，诏书使王浚下建平，受杜预节度，至建业，受王浑节度。预至江陵，谓诸将曰：「若浚得建平，则顺流长驱，威名已着，不宜令受制于我；若不能克，则无缘得施节度。」浚至西陵，预与之书曰：「足下既摧其西藩，便当径取建业，讨累世之逋寇，释吴人于涂炭，振旅还都，亦旷世一事也！」〔言历世所旷见之事。〕浚大悦，表陈预书。及张悌败死，扬州别驾何恽〔恽，委粉翻。〕谓周浚曰：「张悌举全吴精兵殄灭于忐，吴之朝野莫不震慑。〔朝，直遥翻。慑，之涉翻。〕今王龙骧既破武昌，〔王浚为龙骧将军。骧，思将翻。〕乘胜东下，所血辄克，土崩之势见矣。〔见，贤遍翻。〕谓宜速引兵渡江，直指建业，大军猝至，夺其胆气，可不战禽也！」浚善其谋，使白王浑。恽曰：「浑闇于事机，而欲慎己免咎，必不我从。」浚固使白之，浑果曰：「受诏但令屯江北以抗吴军，不使轻进，贵州虽武，岂能独平江东乎！今者违命，胜不〔【张：「不」作「固」。】〕足多，若其不胜，为罪已重。且诏令龙骧受我节度，但当具君舟懢，一时俱济耳。」恽曰：「龙骧克万里之寇，以既成之功来受节度，未之闻也。且明公为上将，〔将，即亮翻。〕见可而进，岂得一一须诏令乎！〔须，待也。〕今乘此渡江，十全必克，何疑何虑而淹留不进！此鄙州上下所以恨恨也。」〔此所谓恨恨，怅望不汉之意。〕浑不听。
王浚自武昌顺流径趣建业；〔趣，七喻翻。〕吴主遣游击将军张象帅舟师万人御之，象众望旗而降。浚兵甲汉江，旌旗烛天，威势甚盛，吴人大惧。
吴主之嬖臣岑昏，以倾险谀佞，致位九列，〔九列，九卿也。〕好兴功役，〔好，呼到翻。〕为众患苦。及晋兵将至，殿中亲近数百人叩头请于吴主曰：「北军日近而兵不举刃，陛下将如之何﹖」吴主曰：「何故﹖」对曰：「正坐岑昏耳。」吴主独言：「若尔，当以奴谢百姓！」〔独言，谓其言止此耳。〕众因曰：「唯！」〔唯，于癸翻，诺也。〕遂并起收昏；吴主骆驿追止，〔骆驿，言相继遣人不绝也。〕已屠之矣。
陶浚将讨郭马，至武昌，闻晋兵大入，引兵东还。至建业，吴主引见，问水军消息，〔见，贤遍翻。〕对曰：「蜀船皆小，〔陶浚盖以寻常蜀船言之，谍候不明，亦可见矣。〕今得二万兵，乘大船以战，自足破之。」于是合众，授浚节钺。明日，当发，其夜，众悉逃溃。
时王浑、王浚及琅邪王軎皆临近境，〔軎，音胄。〕吴司徒何植、建威将军孙晏〔汉光武命耿弇为建威大将军，建威之号自此始。〕悉送印节诣浑降。吴主用光禄勋薛莹、中书令胡冲等计，分遣使者奉书于浑、浚、軎以请降。又遗其群臣，〔遗，于季翻。〕深自咎责，且曰：「今大晋平治四海，是英俊展节之秋，勿以移朝改朔，用损厥志。」〔治，直之翻。朝，直遥翻。〕使者先送玺绶于琅邪王軎。壬寅，王浚舟师过三山，〔三山，在今建康府上元县西南四十五里，又西即江宁夹。陆游曰：三山矶在烈洲下。凡山临江皆曰矶，三山，距金陵财五十余里。〕王浑遣信要浚蹔过论事，〔信，即信使。要，读曰邀。蹔，与暂同。〕浚举帆直指建业，报曰：「风利，不得泊也。」是日，浚戎卒八万，方舟百里，〔诗云：就其深矣，方之舟之。注：方，泭也。舟，船也。尔雅：方木置水曰泭，音夫。〕鼓噪入于石头，吴主哠面缚舆榇，诣军门降。浚解缚焚榇，延请相见。〔榇，初觐翻。〕收其图籍，克州四，郡四十三，户五十二万三千，兵二十三万。〔吴有荆、扬、交、广四州。汉献帝兴平二年，孙策始取江东，魏文帝黄初三年，吴王孙权始称帝，传四主，五十七年而亡。〕
朝廷闻吴已平，群臣皆贺上寿，帝执爵流涕曰：「此羊太傅之功也。」〔异义韩诗，一升曰爵，爵，尽也，足也。羊祜，赠太傅。〕票骑将军孙秀不贺，〔孙秀来奔，见七十九卷泰始六年。票，匹妙翻。〕南向流涕曰：「昔讨逆弱冠以一校尉创业，〔讨逆，孙策也，起兵之初，袁术表为怀义校尉。冠，古玩翻。〕今后主举江南而弃之，宗庙山陵，于此为墟，悠悠苍天，此何人哉！」〔诗黍离之辞。〕
吴之未下也，大臣皆以为未可轻进，独张华坚执以为必克。贾充上表称：「吴地未可悉定，方夏，江、淮下湿，疾疫必起，宜召诸军还，以为后图。虽腰斩张华不足以谢天下。」日帝曰：「此是吾意，华但与吾同耳。」荀勖复奏，宜如充表。帝不从。〔复，扶又翻。〕杜预闻充奏乞罢兵，驰表固争，使至轘辕而吴已降。〔使，疏吏翻。轘，音环。〕充惭惧，诣阙请罪，帝抚而不问。
夏，四月，甲申，诏赐孙哠爵归命侯。
乙酉，大赦，改元。〔改元太康，自此以前，系咸宁六年事。〕大酺五日。〔酺，薄乎翻。〕遣使者分诣荆、扬抚慰，吴牧、守已下皆不更易；〔守，式又翻。更，工衡翻。〕除其苛政，悉从简易。〔【章：甲十一行本「易」下有「吴人大悦」四字；乙十一行本同；孔本同；张校同；退斋校同。】易，以豉翻。〕
滕修讨郭马未克，〔去年吴主哠遣滕修讨郭马。〕闻晋伐吴，帅众赴难，〔帅，读曰率。难，乃旦翻。〕至巴丘，闻吴亡，缟素流涕，还，与广州刺史闾丰、〔闾，姓；丰，名。此与后魏闾大肥不同所自出，闾大肥出于柔然郁久闾氏；左传，楚平王之子启，字子闾，其后以为氏。〕苍梧守王毅各送印绶请降。孙哠遣陶璜之子融持手书谕璜，璜流涕数日，亦送印绶降。帝皆复其本职。〔绶，音受。〕
王浚之东下也，吴城戌皆望风款附，独建平太守吾彦婴城不下，闻吴亡，乃降。帝以彦为金城太守。
初，朝廷尊宠孙秀、孙楷，〔楷降见上卷咸宁二年。〕欲以招来吴人。及吴亡，降秀为伏波将军，楷为度辽将军。
琅邪王軎遣使送孙哠及其宗族诣洛阳。五月，丁亥朔，哠至，〔考异曰：吴志哠传：「天纪四年，三月，丙寅，杀岑昏。戊辰，陶浚从武昌还。壬申，王浚到，受哠降。五月丁亥，集于京邑。四月甲申，封归命侯。」晋武纪：「太康元年，二月，壬浚等破武昌，王浑斩张悌。三月，壬申，浚下石头，哠降。乙酉，大赦，改元。四月，遣朱震等慰抚。五月，辛亥，封归命侯。丙寅，引哠升殿。庚午，诏士卒六十归家。庚辰，以浚为辅国将军。」王浚传：「二月，庚申，克西陵，」又云：「壬寅，浚入石头，」而无月。又上书曰：「臣十四日至牛渚，十五日至秣陵。」亦无月。又曰：「去二月武昌失守，哠左右皆得宝散走。」三十国春秋：「四月，甲子，王浑斩张悌。丙寅，杀岑昏，与何桢书。庚午，送降书。壬申，浚入石头。甲申，封归命侯。五月，丁亥，至洛阳。」晋春秋略与之同。按长香，去年闰七月，今年二月戊午朔，三月戊子朔，四月丁巳朔，五月丁亥朔，六月丙辰朔。然则三月无戊辰、丙寅、壬申，五月无庚午、庚辰，与吴志、晋书不合。若依三十国春秋，月日虽合，然二月武昌失守，哠左右离散，不容四月十六日王浚乃至秣陵而哠降。又，哠以四月十六日降，举家西上，至五月一日未能至洛。今事之先后并依吴志、晋书，但削去其日之不与历合者。〕与其太子瑾等泥头面缚，诣东阳门。〔晋志：洛阳城东有建春、东阳、清明三门。泥头者，以泥涂其首也。瑾渠吝翻。〕诏遣谒者解其缚，赐衣服、车乘、田三十，顷岁给钱榖、绵绢甚厚。〔武王伐纣，斩其首，悬于太白之旗。如孙哠之凶暴，斩之以谢吴人可也。乘，绳证翻。〕拜瑾为中郎，诸子为王者皆为郎中。吴之旧望，随才擢叙。孙氏将吏渡江者复十年，百姓复二十年。〔将，即亮翻。复，方目翻。〕
庚寅，帝临轩，大会文武有位及四方使者，国子学生皆预焉。引见归命侯哠及吴降人。哠登殿稽颡。〔见，贤遍翻。稽颡，周之丧拜。颡，额也。稽颡，额触地无容。稽，音启。〕帝谓哠曰：「朕设此座以待卿久矣。」哠曰：「臣于南方，亦设此座以待陛下。」贾充谓哠曰：「闻君在南方凿人目，剥人面皮，此何等刑也﹖」哠曰：「人臣有弒其君及奸回不忠者，则加此刑耳。」〔斥充世受魏恩而奸回附晋，弒高贵乡公也。〕充默然甚愧，而哠频色无怍。〔怍，疾各翻，凓也。〕
帝从容问散骑常待薛莹，孙哠所以亡，对曰：「哠昵近小人，〔从，千容翻。近，其靳翻。〕刑罚放滥，大臣诸将，人不自保，此其所以亡也。他日，又问吾彦，对曰：「吴主英俊，宰辅贤明。」帝笑曰：「若是，何故亡﹖」彦曰：「天禄永终，历数有属，故为陛下禽耳。」帝善之。〔有学而无识，此薛莹所以不及吾彦也。属，之欲翻。〕
王浚之入建业也，其明日，王浑乃济江，以浚不待己至，先受孙哠降，意甚愧忿，将攻浚。何攀劝浚送哠与浑，由是事得解。何恽以浑与浚争功，与周浚笺曰：「书贵克让，易大谦光。〔书曰：允恭克让。易曰：谦尊而光。〕前破张悌，吴人失气，龙骧因之，陷其区宇。论其前后，我实缓师，既失机会，不及于事，而今方竞其功；〔竞，争也。〕彼既不吞声，将亏雍穆之弘，兴矜争之鄙，〔雍穆，和也。书曰：汝惟不矜，天下莫与汝争能。〕斯实愚情之所不取也。」浚得笺，即谏止浑。浑不纳，表浚违诏不受节度，诬以罪状。浑子济，尚常山公主，〔公主，帝女也。宗党强盛。有司奏请槛车征浚，帝弗许，但以诏书责让浚以不从浑命，违制昧利。浚上书自理曰：「前被诏书，令臣直诰秣陵，〔被，皮义翻；下同。造，七到翻；下同。〕又令受太尉充节度。臣以十五日至三山，见浑军在北岸，遣书邀臣；臣水军风发，〔【章：甲十一行本「发」下有「乘势」二字；乙十一行本同；孔本同；张校同；退斋校同。】〕径造贼城，无缘回船过浑。〔过，工禾翻。〕臣以日中至秣陵，暮乃被浑所下当受节度之符，〔被，皮义翻。下，遐稼翻。〕欲令臣明十六日悉将所领还围石头，〔十六日者，十五之明日，故曰明十六日。将，即亮翻。〕又索蜀兵及镇南诸军人名定见，〔镇南诸军，杜预所统，盖分以随浚东下者也。定见，谓军人在行定数。索，山客县。〕臣以为哠已来降，无缘空围石头；又，兵人定见，不可仓猝得就，皆非当今之急，不可承用，非敢忽弃明制也。哠众叛亲离，匹夫独坐，雀鼠贪生，苟乞一活耳；而江北诸军不知虚实，不早缚取，自为小误。臣至便得，更见怨恚，〔恚，于避翻。〕并云守贼百日，而令他人得之。臣愚以为事君之道，呴利社稷，死生以之。若其顾嫌疑以避咎责，此是人臣不忠之利，实非明主社稷之福也！」浑又胜周浚书云：「浚军得吴宝物。〔胜其书，使上闻。〕又云：「浚牙门将李高放火烧哠伪宫。」浚复表曰：〔复，扶又翻。〕「臣孙根独立，结恨强宗。夫犯上干主，其罪可救；乖忤贵臣，祸在不测。〔忤，五故翻。〕伪中郎将孔摅说：去二武昌失守，水军行至，〔二月已过，故云去二月。行至，犹言行将至也。摅，抽居翻。〕哠按行石头还，〔行，下孟翻。〕左右人皆跳刀大呼〔杨正衡曰：跳，大么翻。呼，火故翻。〕云：『要当为陛下一死戢决之，』〔为，于伪翻。〕哠意大喜，意必能，然便尽出金宝以赐与之。小人无状，得便驰走哠惧，乃图降首。〔首，式救翻。〕降使适去，〔降，户江翻。使，疏吏翻。〕左右劫夺财物，略取妻妾，放火烧宫。哠逃身窜首，恐不脱死。臣至，遣参军主者救断其火耳。〔断，丁管翻。〕周浚先入哠宫，浑又先登哠舟，臣之入观，皆在其后。哠宫之中，乃无席可坐，若有遗宝，则浚与浑先得之矣。浚等云臣屯聚蜀人，不时送哠，欲有反状。又恐动口又人，言臣皆当诛杀，取其妻子，冀其作乱，得骋私忿。〔骋，丑郢翻。〕谋反大逆，尚以见加，其余谤摂，〔摂，语相恶也，音达合翻。〕故其宜耳。今年平吴，诚为大庆；于臣之身，更受咎累。」〔累，力瑞翻。〕浚至京师，有司奏「浚违诏，大不敬，请付廷尉科罪。」诏不许。〔科，断也。〕又奏浚赦后烧贼船百三十五艘，辄敕付廷尉禁推，；〔此皆王浑亲党使为之。艘，苏刀翻。〕诏勿推。
浑、浚争功不已，帝命守廷尉广陵刘颂校其事，以浑为上功，浚为中功。帝以颂折法失理，〔折法，犹折狱之折。折，断也。〕左迁京兆太守。〔魏文帝受禅，改京兆尹为太守，夷于列郡。〕
庚辰，增贾充邑八千户；以王浚为辅国大将军，封襄阳县侯；杜预为当阳县侯；王戎为安丰县侯；封琅邪王軎二子为亭侯；增京陵侯不浑邑八千户，进爵为公；尚书内侯张华进封广武县侯，增邑万户；〔王浑除京陵旧食邑之外，增八千户，张华则增广武侯吧为万户。〕荀勖以专典诏命功，封一子为亭侯；〔勖为中书监，专典诏命。〕其余诸将及公卿以下，赏赐各有差。帝以平吴功，策告羊祜庙，乃封其夫人夏侯氏为万岁乡君，食邑五千户。〔夏，户雅翻。〕
王浚自以功大，而为浑父子及党与所挫抑，每进见，〔见，贤遍翻。〕陈其攻伐之劳及见枉之状，或不胜忿愤，径出不辞；帝每容恕之。〔晋武之量，弘于随文。胜，音升。〕益州护军范通谓浚曰：「卿功则美矣，然恨所以居美者未尽善也。卿旋旆之日，角巾私第，〔晋志曰：巾以葛为之，形如幍而横着之，古者尊卑共服之。余谓幅巾以横幅为之，角巾则巾之有角者。郭林宗遇雨，巾一角垫，则角巾也。〕口不言平吴之事；若有问者，则曰：『圣人〔【张：「人」作「主」。】〕之德，群帅之力，老夫何力之有！』此蔺生所以屈廉颇也，〔事见四卷周赧王三十六年。帅，所类翻。〕王浑能无愧乎！」浚曰：「吾始惩邓艾之事，〔邓艾之死，以锺会所蔽，艾情不得上通也。〕惧祸及身，不得无言；其终不能遣诸胸中，是吾褊也。」〔自知数陈其功及为浑所枉为褊。牖，补辨翻。〕时人咸以浚功重报轻，为之愤邑；〔为，于伪翻。〕博士秦秀等并上表讼浚之屈，帝乃迁浚顉军大将军。〔考异曰：浚传云：「领步兵校尉，旧校唯五，置此营自浚始也。」按职官志：「屯骑、步兵、长水、越骑、射声校尉，是为五校，并汉官也。」然则步兵之名，非自浚始。武帝纪：「是年六月，丁丑，初置翊军校尉官，」疑浚所领者翊军也。〕王浑尝诣浚，浚严设备卫，然后见之。〔周勃就国，绛及河东吏至，常令家人被甲持兵以见之，亦犹王浚之严设备卫以见王浑也。此二人者，力足以定天下之难，智足以取一国，而其所以包周身之防乃尔，可笑也哉！〕
杜预还襄阳，以为天下虽安，忘战必危，乃勤于讲武，申严戊守。又引滍、流月水以浸田万余顷，〔水经注：滍水出南阳鲁山县西尧山，东径犨县，又东南径昆阳县，又东北径颍川定陵县，东入于汝。淯水出弘农卢氏县攻离山，东南径南阳西鄂县、宛县而屈，南过淯阳县，又南过新野县，西过邓县，南入于沔。滍，音丈几翻。淯，音育。〕开扬口通零、桂之漕，〔水经注：扬水上承江陵县赤湖，东北流径郢城南，又东北与三湖水会。三湖者，合为一水，东通荒谷，东岸有冶父城。春秋传曰：「莫敖缢于荒谷，群帅囚于冶父，」谓此处也。春夏水盛，则南通大江，否则南迄江堤。扬水又东入华容县，又东；北与柞溪水合；又北径竟陵县，又北注于沔，谓之扬口。预传曰：旧水道惟沔、汉达江陵千数百里，北无通路，预乃开扬口，起夏水，达巴陵千余里，内泻长江之险，外通零、桂之漕。杜佑曰：夏水、扬口，在今江陵郡江陵县界。〕公私赖之。预身不跨马，射不穿札，〔札，甲札也。左传：潘戸之党与养由基蹲甲而射之，彻七札焉。〕而用兵制胜，诸将莫及。预在镇，收饷遗洛中贵要，〔数，所角翻。遗，于季翻。〕或问其故，预曰：「吾但恐为害，不求益也。」
王浑迁征东大将军，复镇寿阳。
诸葛靓逃窜不出。〔靓入吴见七十七卷魏高贵乡公甘露二年。〕帝与靓有旧，靓姊为琅邪王妃，〔琅邪王軎。〕帝知靓在姊间，因就见焉。靓逃于厕，帝又逼见之，谓曰：「不谓今日复得相见！」靓流涕曰：「臣不能漆身皮面，〔自谓不能如豫让、聂政也。〕复圣颜，诚为凓恨！」诏以为侍中；固辞不拜，归于乡里，终身不向朝廷而坐。〔诸葛氏之子皆有志节。〕
③六月，复封丹水侯睦为高阳王。〔睦贬爵见上卷咸宁三年。〕
④秋，八月，己未，封皇弟延祚为乐平王，寻薨。
⑤九月，庚寅，贾充等以天下一统，屡请封禅；帝不许。
⑥冬，十月，前将军青州刺史淮南胡威卒。〔帝以左、右、前、后四将军为四军。〕威为尚书，尝谏时政之宽。帝曰：「尚书郎以下，吾无所假借。」威曰：「臣之所陈，岂在丞、郎、令史，正谓如臣等辈，始可以肃化明法耳！」〔威，质之子也。〕
⑦是岁，以司隶所统郡置司州，凡州十九，〔考异曰：宋书州郡志云：「太康元年，天下一统，凡十六州，后又分雍、梁为秦，分荆、扬为江，分益为宁，分幽为平，而为二十矣。」按杜佑通典：「平吴，分十九州岛：司、兖、豫、冀、并、青、徐、荆、扬、凉、雍、秦、益、梁、宁、幽、平、交、广。」今从之。杜佑曰：司州治洛阳。兖治廪丘，今濮阳郡雷泽县。豫治项，今淮阳郡项城县。冀治房子，今赵郡县。并治晋阳。青治临菑。徐治彭城。荆初治襄阳，后治江陵。扬治寿春，后治建业。凉治武威。分三辅为雍，治京兆。分陇山之西为秦，治上邽。益治成都。分巴、汉之地为梁，治南郑。分云南为宁，治云南。幽治涿。分辽东为平，治昌黎。交治龙编。分合浦之北为广，治番禺。〕郡国一百七十三，户二百四十五万九千八百四十。
⑧诏曰：昔自汉末，四海分崩，刺史内亲民事，外领兵马。今天下为一，当韬戢千戈，刺史分职，皆如汉氏故事；〔察举郡县长吏而已。〕悉去州郡兵，大郡置武吏百人，小郡五十人。」交州牧陶璜上言：「交、广东西数千里，〔交州统合浦、交趾、新昌、武平、九真、九德、日南。广州统南海、临贺、始安、始兴、苍梧、郁林、桂林、高兴、宁浦郡。去，羌吕翻；下宜去同。〕不宾属者六万余户，至于服从官役，纔五千余家。二州唇齿，唯兵是镇。又，宁州诸夷，接据上流，水陆并通，〔仆水、叶榆水、劳水、桥水皆出宁州界，入交、广界。又霍弋自宁州遗杨稷等经略交、广，是水陆并通也。〕州兵未宜约损，以示单虚。」仆射山涛亦言「不宜去州郡武备」；〔考异曰：涛传云「与卢钦论之」。按钦，咸宁四年三月已卒。〕帝不听。及永宁以后，盗贼群起，州郡无备，不能禽制，天下遂大乱，如涛所言。然其后刷史复兼兵民之政，州镇俞重矣。
⑨汉、魏以来，羌、胡、鲜卑降者，〔降，户江翻。〕多处之塞内诸郡。其后数因忿恨，杀害长吏，渐为民患。侍御史西河郭钦上疏曰：「戎狄强犷，〔处，昌吕翻。犷，古猛翻，粗恶貌。〕历古为患。魏初民少，〔少，诗沼翻。〕西北诸郡，皆为戎居，内及京兆、魏郡、弘农，往往有之。今虽服从，若百年之后有风尘之警，胡骑自平阳、上党不三日而至孟津，北地、西河、太原、冯翊、安定、上郡尽为狄庭矣。宜及平吴之威，谋臣猛将之略，渐徙内郡杂胡于边地，峻四夷出入之防，明先王荒服之制，〔禹贡：五服相距方五千里，荒服内距甸服二千里。〕此万世之长策也。」帝不听。〔为后诸胡乱华张本。〕
二年〔（辛丑、二八一）〕
①春，三月，诏选孙哠宫人五千人入宫。帝既平吴，颇事游宴，怠于政事，掖庭殆将万人。常乘车，〔晋志曰：羊车，一名辇车，上如轺，伏兔箱，漆画轮轭。〕恣其所之，至便退寝；宫人竞以竹叶插户，盐汁洒地，以引帝车。〔羊嗜竹叶而喜咸，故以二者引帝车。〕而后父杨骏及弟珧、济始用事，〔珧，余招翻。〕交通请谒，势倾内外，时人谓之三杨，旧臣多被疏退。山涛数有规讽，〔数，所角翻；下同。〕帝虽知而不能改。
②初，鲜卑莫护跋始自塞外入居辽西棘城之北，〔棘城在昌黎县界，是后慕容氏置棘城县。拓跋魏太武真君八年，并棘入昌黎郡龙城县。载记曰：莫护跋从宣帝伐公孙氏有功，拜率义不，始建国于棘城之北。〕号曰慕容部。〔魏书曰：汉桓帝时，鲜卑檀石槐分其地为东、中、西三部，中部大人曰柯最、阙居、慕容等，为大帅，是则慕容部之始也载记曰：莫护跋国于棘城之北，时燕、代多冠步摇冠，莫护跋见而好之，乃敛发袭冠，诸部困呼之为「步摇」，其后音讹，遂为慕容。或云：慕二仪之德，继三烷之容，遂以慕容为氏。余谓步摇之说诞；或云之说，慕容氏既得国，其臣子从而为之辞。〕莫护跋生木延，木延生涉归，迁于辽东之北，世附中国，数从征讨有功，拜大单于。〔单，音蝉。〕冬十月，涉归始寇昌黎。〔昌黎，汉之交黎县，属辽西郡，东汉属辽东属国都尉。魏正始五年，鲜卑内附，复置辽东属国，立昌黎县以居之，后立昌黎郡。慕容氏始此。考异曰：帝纪云「慕容廆」按范亨燕书武宣纪：「廆，泰始五年生，年十五，父单于涉归卒，」太康四年也。此年入寇，当是涉归。〕
③十一月，壬寅，高平武公陈骞薨。〔考异曰：帝纪云「大司马」。按骞以咸宁三年辞位，以高平公还第。〕
④是岁，扬州刺史周浚移镇秣陵。〔魏扬州治寿春，晋平吴，乃移治秣陵。扬者，江南之气躁劲，厥性轻扬。亦曰：州界多水，水波扬也。统丹杨、宣城、淮南、庐陵、庐江、毗陵、吴、吴兴、会稽、东阳、新安、临海、建安、晋安、豫章、临川、鄱阳、南康，凡十八郡。〕吴民之未服者，屡为寇乱，浚皆讨平之；宾礼故老，搜求俊乂，威惠并行，吴人悦服。
三年〔（壬寅、二八二）〕
①春，正月，丁丑朔，帝亲祀南郊。礼毕，喟然问司隶校尉刘毅曰：「朕可方汉之何帝﹖」对曰：「桓、灵。」帝曰：「何至于此﹖」对曰：「桓、灵卖官钱入官库，陛下卖官钱入私门，以此言之，殆不如也。」帝大笑曰：「桓、灵之世，不闻此言，今朕有直臣，固为胜之。」〔考异曰：地理志：「太康元年，省司隶，置司州」。毅传：「毅为司隶校尉，帝尝南郊，礼毕，问毅，」而无年月。晋春秋问毅在此月，而不言毅官。按毅传，「六年，自司隶迁左仆射，」或者此年尚未改为司州也，今从毅传。〕
毅为司隶，纠绳豪贵，无所顾忌。〔绳，弹正也。纠，浚也。〕皇太子鼓吹入东掖门，〔臣子至宫掖门，屏仪导，下车而入。太子鼓吹入掖门为不敬。吹，昌瑞翻。毅劾秦之。〔劾，户概翻，又户得翻。〕中护军、散骑常侍羊琇，与帝有旧恩，〔事见七十八卷魏元帝咸熙元年。琇，音秀。〕典禁兵，豫机密十余年，恃宠骄侈，数犯法。〔数，所角翻。〕毅劾奏琇罪当死；帝遣齐王条私请琇于毅，毅许之。都官从事广平程卫径驰竹护军营，收琇属吏，〔属，之欲翻。〕考问阴私，先奏琇所犯狼籍，然后言于毅。帝不得已，免琇官。未几，复使以白衣领职。〔几，居岂翻。〕
琇，景献皇后之从父弟也；后将军王恺，文明皇后之弟也；〔景帝羊后諆景献。文帝王后谥文明。从，才用翻。〕散骑常侍石〔【章：甲十一行本后」上有「侍中」二字；乙十一行本；孔本同；张校同。】〕崇，苞之子也。三年皆富于财，竞以奢侈相高：恺以絶澳釜，〔絶，盈之翻，饧也；说文曰：米挧煎也；一曰：濡弱者为絶。澳，于到翻；今台、明谓以水沃釜为澳镬；又乙六翻。〕崇以蜡代薪；〔蜡，蜜滓也。〕恺作紫丝步障四十里，崇作锦步障五十里；〔步障，夹道设之以障蔽，若今之罣罳。〕崇涂屋以椒，〔椒性温而芬馥。〕恺用赤石脂。〔本草图经曰：赤石济南射阳及太山之阴。苏恭云：济南、太山不闻出者；惟虢州卢氏县、泽州陵川县慈州昌乡县并有，及宜州诸山亦出，今出潞州，以色理鲜腻者为胜。〕帝每助恺，尝以珊瑚树赐之，〔本草：珊瑚，生海底，柯枝明润如红玉。〕高二尺许。恺似示石崇，崇便以铁如意碎之；〔铁如意，手挝也，以铁为之，若今之朋朵子。〕恺怒，以为疾己之宝。崇曰：「不足多恨，今还卿！」乃命左右悉取其家珊瑚树，高三、四尺者六、七株，如恺比者甚众，恺怳然自失。〔怳，虎晃翻。自失，不得意貌。〕
车骑司马傅咸上书曰：〔晋志曰：骠骑以下及诸大将军不开府、非持节都督者，置长史、司马各一人。〔先王之治天下，〔治，直之翻。〕食肉衣帛，皆有其制，〔古者黎民五十而后食肉，六十而后衣帛。衣，于既翻。〕窃谓奢侈之费，甚于天灾。古者人稠地狭，而有储蓄，由于节也。今者土广人稀，而患不足，由于奢也。欲人崇俭，当诘其奢，奢不见诘，转相高尚，无有穷极矣！」〔诘，去吉翻。〕
②尚书张华，以文学才识，名重一时，论者皆谓华宜为三公；中书监荀勖、侍中冯紞以伐吴之谋深疾之。〔紞，都感翻。〕会帝问华：「谁可托后事者﹖」华对以「明德至亲，莫如齐王。」由是忤旨，〔忤，五故翻。〕勖因而谮之。甲午。以华都督幽州诸军事。华至镇，抚循夷夏，〔夏，户雅翻。〕誉望益振，帝复欲征之。冯紞侍帝，从容语及锺会，〔从，千容翻。〕紞曰：「会之反，颇由太祖。」〔会反见七十八卷魏元帝咸熙元年。文帝，庙号太祖。〕帝变色曰：「卿是何言邪！」紞免冠谢曰：「臣闻善御者必知六辔缓急之宜，故孔子以仲由兼人而退之，冉求退弱而进之。〔事见论语。〕汉高祖尊宠五王而夷咸，〔事并见汉高帝纪。五王，两韩信、彭越、英布、卢绾。〕光武抑损诸将而克终。〔光武灴使功臣预政事，故皆保其福禄，无诛谴者。〕非上有仁暴之殊，下有愚智之异也，盖抑扬与夺，使之然耳。锺会才智有限，而太祖夸状无极，居以重势，委以大兵，使会自谓算无遗策，功在不赏，遂构凶逆耳。向令太祖录其小能，节以大礼，抑之以威权，纳之以轨则，则乱心无由生矣。」帝曰：「然。」紞稽首曰：「陛下既然臣之言，宜思坚冰之渐，〔稽，音启。易坤之初六曰：履霜坚冰至。象曰：履霜坚冰，阴始凝也。驯玫其道，至坚冰也。〕勿使如会之徒复致倾覆。」〔复，扶又翻。〕帝曰：「当今岂复有如会者邪﹖」紞因屏左右而言曰：〔屏，必郢翻。〕「陛下谋画之臣，着大功于天下，据方镇，总戎马者，皆在陛下圣虑矣。」帝默然，由是止不征华。
③三月，安北将军严诣败慕容涉归于昌黎，斩获万计。〔败，补迈翻。〕
④鲁公贾充老病，上遣笪太子省视起居，〔省，悉景翻。〕充自忧谥传，〔充自知奸回弒逆，后当加恶谥，且灴能逃良史之笔诛。传，柱恋翻。〕从子模曰：「是非久自见，石可掩也！」〔从，才用翻。见，贤遍翻。〕夏，四月，庚午，充薨，世子黎民早卒，无嗣，妻郭槐欲以充外孙韩谧为世孙，〔韩谧，充伲韩寿之子。世孙，谓嫡孙承祖父之世者。〕郎中令韩咸、中尉曹轸谏曰：〔晋制，诸王及诸郡公国有郎中令、中尉、大农为三卿。〕「礼无异姓为后之文，今而行之，是使先公受讥于后世而怀愧于地下也。」槐不听。咸等上书，求改立嗣，事寝不报。槐遂表陈之，云充遗意。帝许之，仍诏「自非功如太宰，始封、无后者，皆不得以为比。」及太常议谥，博士秦秀曰：「充悖礼溺情，以乱大伦。〔悖，蒲内翻。〕昔鄫养外孙莒公子为后，春秋书『莒人灭鄫』。〔春秋：襄六年，莒人灭鄫。公羊传曰：取后于莒也。莒女有为鄫夫人者，立其出也。榖梁传曰：莒人灭鄫，非灭也，立异姓以麘祭祀，灭亡之道也。〕绝父祖之血，食开朝廷之乱原。按谥法：『昏乱纪度曰荒』，请谥荒公。」帝不从，更谥曰武。
⑤闰月，丙子，广陆成侯李胤薨。
⑥齐王攸德望日隆，荀勖、冯紞、杨珧皆恶之。〔恶，乌路翻。〕紞言于帝曰：「陛下诏诸侯之国，宜从亲者始。亲者莫如齐王，今独留京师，可乎﹖」勖曰：「百僚内外皆归心齐王，陛下万岁后，太子不得立矣。陛下试诏齐王之国，必举朝以为不可，则臣言验矣。」帝以为然。冬，十二月，甲申，诏曰：「古者九命作伯，或入毗朝政，或出御方岳，〔朝，直遥翻。周礼九命作伯。郑玄曰：上公有功德者，加命为二伯，得征五侯、九伯者也。郑司农云：长诸侯为方伯。〕其揆一也。侍中、司空齐王攸，佐命立勋，劬劳王室，其以为大司马、都督青州诸军事，侍中如故仍加崇典礼，主者详按旧制施行。」以汝南王亮为太尉、录尚书事、领太子太傅，光禄大夫山涛为司徒，尚书令卫瓘为司空。
征东大将军王浑上书，以为：「攸至亲盛德，侔于周公，宜赞皇朝，与闻政事。〔与，读曰预。〕今出攸之国，假以都督虚号，而无典戎干方之实，〔典戎，典兵也。诗韩奕曰：干不庭方。言为桢干也。〕亏友于款笃之义，惧非陛下追述先帝、文明太后待攸之宿意也。〔待攸事见上卷咸宁二年。〕若以同姓，宠之太厚，则有吴、楚逆乱之谋，汉之吕、霍、王氏，皆何人也！〔浑之意，盖谓齐王不当疑，三杨不当信也。〕历观古今，苟事之轻重所在，无不为害，唯当任正道而求忠良耳。若以智计猜物，虽亲见疑，至于疏者，庸可保乎！愚以为太子太保缺，宜留攸居之，与汝南王亮、杨珧共干朝事。三人齐位，足相持正，既无偏重相倾之势，又不失亲亲仁覆之恩，计之尽善者也。」〔覆，敷又翻。〕于是抹风王骏、光禄大夫李獈、中护军羊琇、侍中王济、甄德皆切谏；〔獈，许记翻，又音熹。甄，之人翻。〕帝并不从。济使其妻常山公主及德妻长广公主俱入，稽颡涕泣，请帝留攸。〔稽，音启。〕帝恕，谓侍中王戎曰：「兄弟至亲，今出齐王，自是朕家事，而甄德、王济连遣妇来生哭人邪！」乃出济为国子祭酒，德为大鸿胪。〔自侍中出为外朝官。〕羊琇与北军中候成粲谋见杨珧，手刃杀之；〔北军中候，汉官，掌北军五营；魏省。泰始四年，罢中军将军，置北军中候；七年，又罢中领军并焉。〕珧知之，辞疾不出，讽有司奏琇，左迁太仆，琇愤怨，发病卒。李獈亦以年老逊位，卒于家。獈在朝，〔朝，直遥翻；下同。〕姻亲故人，与之分衣共食，而未尝私以王官，人以此称之。
⑦是岁，散骑常侍薛莹卒。或谓吴郡陆喜曰：「莹于吴士当为第一乎﹖」喜曰：「莹在四五之间，安得为第一！夫以孙哠无道，吴国之士，沉默其体，潜而勿用者，第一也；〔沈，持林翻。〕避尊居卑，禄以代耕者，第二也；侃然体国，执正不惧者，第三也；斟酌时宜，时献微益者，第四也；温恭修慎，不为谄首者，第于也；过此以往，不足复数。〔复，扶又翻。〕故彼上士多沦没而远悔吝，中士有声位而近祸殃。观莹之处身本末，又安得为第一乎！」〔远，于愿翻。近，其靳翻。处，昌吕翻。〕
四年〔（癸卯、二八三）〕
①春，正月，甲申，以尚书右仆射魏舒为左仆射，下邳王晃为右仆射。晃，孚之子也。
②戊年，新沓康伯山涛薨。〔魏明帝景初三年，以辽东东沓县吏民过海居齐郡界者，立为沓县。〕
③帝命太常议崇锡齐王之物。博士庾、太叔广、刘暾、〔，读曰放。太叔，复姓。郑庄公之弟段封于京，谓之京城太叔，其后以为氏。又卫有太叔仪。暾，他昆翻。〕缪蔚、郭颐、秦秀、傅珍上表曰：〔缪，靡幼翻，又莫六翻，姓也。蔚，纡勿翻。〕「昔周选建明德以左右王室，周公、康叔、季，皆大为三公，〔左传：卫太祝子鱼曰：武王之母弟八人，周公为太宰，康叔为司寇，季为司空。左右，读如佐佑。乃甘翻。〕明股肱之任重，守地之位轻也。汉诸侯王，位在丞相、三公上，其入赞朝政者，乃有兼官，其出之国，亦不复假台司虚名为隆宠也。〔汉诸侯王赞朝政者，惟东平王苍耳。〕今使齐王贤邪，则不宜以母弟之亲尊居鲁、卫之常职；不贤邪，不宜大启土宇，表建东海也。古礼，三公无职，坐而论道，不闻以方任婴之。〔婴，萦也。〕惟宣王救急朝夕，然后命召穆公征淮夷，故其诗曰：『徐方不回，王日旋归。」〔见诗江汉、常武篇。〕宰相不得久在外也。今天下已定，六合为家，将数延三事，与论太平之基，〔数，色角翻。〕而更出之，去王城二千里，违旧章矣。」〔司马彪郡国志：齐国在洛阳东千八百里。〕，纯之子；暾，毅之子也。既具草，先以呈纯，纯不禁。
事过太常郑默、傅士祭酒曹志，〔续汉志：博士祭酒一人；本仆射，中兴转为祭酒。胡广曰：官名祭酒，皆王位之元长也。〕志怆然叹曰：「安有如此之才，如此之亲，不得树本助化，而远出海隅！晋室之隆，其殆矣乎！」乃奏议曰：「古之夹辅王室，同姓则周公，异姓则太公，皆身居朝廷，五世反葬。〔礼记檀弓曰：太公封于营丘，比及五世，皆反葬于周。古人曰：「狐死正丘首，仁也。」〕及其衰也，虽有五霸代兴，岂与周、召之治同日而论哉！〔言五霸代兴以尊周室，不可与周、召夹辅之治同日而论也。治，直吏翻。自羲皇以来，岂一姓所能独有！当推至公之心，与天下共其利害，乃能享国久长。是以秦、魏欲独擅其权而纔得没身，周、汉能分其利而亲疏为用，此前事之明验也。志以为当如博士等议。」帝览之，大怒曰：「曹志尚不明吾心，况四海乎！」〔谓曹志本魏陈思王植之子，植于魏文帝，兄弟也。文帝之禁制植者为何如，今尚不能明吾之心乎！〕且谓：「博士不答所问而答所不问，〔所问者，崇锡齐王礼物而已不问齐王当出与不当出也。〕横造异论。」下有司策免郑默。〔横，下孟翻。下，户嫁翻。〕于是尚书朱整、褚瀬奏：「志寺侵官离局，〔瀬，离灼翻。离，力智翻。〕迷罔朝廷，崇饰恶言，假托无讳，请收志等付廷尉科罪。」诏免志官，以公还第；〔志在魏嗣爵陈王，晋受禅，降为郅城县公。〕其余皆付廷尉科罪。
庾纯诣廷尉自首：「以议草见示，愚浅听之。」诏免纯罪。〔首，式又翻。〕廷尉刘颂奏等大不敬，当弃市。尚书奏请报听廷尉行刑。尚书夏侯骏曰：「官立八座，正为此时。」〔六曹尚书并令、仆为八座。为，于伪翻。〕乃独为驳议。〔骏，北角翻。〕左仆射下邳王晃亦从骏议。奏留中七日，乃诏曰：「是议主，应为戮首；但家人自首，宜井广等七人皆丐其死命，〔丐，贷也。〕并除名。」
二月，诏以济南郡益齐国。〔济，子礼翻。〕己丑，立齐王攸子长桨亭侯寔为北海王，〔乐，音洛。〕命攸备物典策，设轩县之乐，〔乐，天子宫县，诸侯轩县。轩县者，缺其一面。县，读曰悬。〕六佾之舞，黄钺朝车，乘舆之副从焉。〔朝，直遥翻。乘绳证翻。〕
④三月，辛丑朔，日有食之。
⑤齐献王攸愤怨发病，乞守先后陵。〔先后，谓文明皇后也。〕帝不许，遣御医诊视，〔诊，止忍翻，候脉也。〕诸医希旨，皆言无疾。河南尹向雄谏曰：「陛下子弟虽多，然有德望者少；齐王卧居京邑，所益实深，不可不思也。」帝不纳，雄愤恚而卒。〔恚，于避翻。〕攸疾转笃，帝犹催上道。〔上，时当翻。〕攸自强入辞，素持容仪，疾虽困，尚自整厉，举止如常，帝益疑其无疾；辞出数日，欧血而薨。帝往临丧，攸子冏号踊，〔号，户刀翻〕诉父病为医所诬。诏即诛医，以冏为嗣。〔冏，俱永翻。〕
初，帝爱攸甚笃，为荀勖、冯紞等所构，欲为身后之虑，故出之。及薨，帝哀恸不已。冯紞侍侧，曰：「齐王名过其实，天下归之，今自薨殒，社稷之福也，陛下何哀之过！」帝收泪而止。诏攸丧礼依安平献王故事。〔事见七十九卷泰始八年。〕
攸举动以礼，鲜有过事，虽帝亦敬惮之。每引之同处，必择言而后发。〔鲜，息善翻。处，昌吕翻。〕
⑥夏，五月，己亥，琅邪武王軎薨。
⑦冬，十一月，以尚书左仆射魏舒为司徒。
⑧河南及荆、扬寺六州大水。〔荆，强也，言其气躁强；亦曰警也，言南蛮数为寇逆，其人有道后服，无道先强，常警备也；又云，取荆山似名州。统江夏、南郡、襄阳、南阳、顺阳、义阳、新城、魏兴、上庸、建平、宜都、南平、武陵、天门、长沙、衡阳、湘东、零陵、邵陵、桂阳、武昌、安成。〕
归命侯孙晧卒。
⑩是岁，鲜卑慕容涉归卒。弟删篡立，〔考异曰：载记「删」作「耐」。今从燕书。〕将杀涉归子廆，廆亡匿于辽东徐郁家。〔廆，户贿翻，又五罪翻。载记曰：廆，字弈緕。杜佑曰：本名若洛廆。〕
六年〔（乙巳、二八五）〕
①春，正月，己亥，有青龙二，见武库井中。〔见，贤遍翻。考异曰：五行志作「癸卯」。今从帝纪。〕帝观之，有喜色。百官将贺，尚书仆射刘毅表曰：「昔龙降夏庭，卒为周祸。〔国语曰：夏之衰也，褒人之神化为二龙以同于夏庭。夏后卜疫之与去之与止之，莫吉；卜请其漦而藏之，吉。乃布币而策告之。龙亡而漦在，椟而荿之，及殷、周，莫之发也。及厉王之末，发而观之，漦流于庭，不可除也。王使妇人不帏而噪之，化为玄蚖以入于王府。府之重童妾未既塀而遭之，既笄而孕，当宣王而生。不夫而育，故惧而弃之，鬻弧服者取之，以逃于褒。褒人有狱，以入于幽王，王遂嬖之，使为后，生伯服。欲杀太子，以成伯服，太子奔申。申侯与犬戎庂王，杀之骊山下。夏，户雅翻。卒，子恤翻。〕易称『潜龙勿用，阳在下也。』〔易干之初九爻辞。〕寻案旧典，无贺龙之礼。」帝从之。
②初，陈群以吏部不能审核天下之士，故令郡国各置中正，州置大中正，皆取本土之人任朝廷官、德充才盛者为之使，铨次等级以为九品，〔事见六十九卷魏文帝黄初元。〕有言行修着则升之，〔行，下孟翻。〕道义亏缺降之，吏部凭之以补授百官。行之浸久，中正或非其人，奸敝日滋。刘毅上疏曰：「今立中正，定九品，高下任意，荣辱在手，操人主之威福，夺天朝之权势，，〔操，千高翻。朝，直遥翻。〕公无考校之负，私无告讦之忌，〔谓铨次高下或有不当，而在公不以考校失实为罪负，发人隐慝，无所不至，而在私不以告讦为避忌。〕用心百态，营求万端，廉让之风灭，争讼之俗成，臣窃为圣朝耻之！〔为，于伪翻。〕盖中正之设，于损政之道有八：高下逐强弱，是非随兴，衰，一人之身，旬日异状，上品无寒门，下品无势族，一也。置州都者，〔州都，谓中正。〕本取州里清议咸所归服，将以镇异同，一言议也。今重其任而轻其人，使驳违之论横于州里，〔驳，北角翻。横，户孟翻。〕嫌雠之隙结于大臣，二也。本立格之骿，为九品者，谓才德有优劣，伦辈有首尾也。今乃使优劣易地，首尾倒错，三也。〔错，千故翻。〕陛下赏善罚恶，无不裁之以法，独置中正，委以一国之重，曾无赏罚之防，又禁人不得诉讼，使之纵横任意，〔纵，子容翻。〕无所顾惮，诸受枉者，抱怨积直，不获上闻，四也。一国之士，多者千数，或流徙异邦，或取给殊方，〔谓衣食有不给者，客于殊方以取给也。〕面犹不识，况尽其才！而中正知与不知，皆当品状，采誉于台府，〔誉，音余。〕纳毁于流言，任己则有不识之蔽，听受则有彼此之偏，五也。凡求人才，欲以治民也，〔治，直之翻。〕今当官着效者或附卑品，在官无绩者更获高叙，是为抑功实而隆空名，长浮华而废考绩，六也。〔长，知两翻。〕凡官不烔人，事不同能。今不状其少之所直而但第为九品，以品取人，或非才能之所长，以状取人，则为本品之所限，徒结白论〔白，素也。释素餐者以为空餐，白论，犹空言也。〕而品状相妨，七也。九品所下不彰其罪，所上不列其善，各任爱憎，以植其私，天下之人焉得不懈德行而锐人事，八也。〔焉，于虔翻。懈，古隘翻。〕由此论之，职名中正，实为奸府；事名九品，而有八损；古今之失，莫大于此！愬臣以为宜罢中正，除九品，弃魏氏之敝法，更立一代之美制。」太尉、汝南王亮、司空卫瓘亦上疏曰：「魏氏承丧乱之后，〔丧，息浪翻。〕人士流移，考详无地，故立九品之制，粗且为一时选用之本耳。〔粗，坐五翻。〕今九域同规，大化方始，臣等以为宜皆荡除末法，咸用土断，〔以土著为断也。断，丁乱翻。〕自公卿以下，以所居为正，无复县客，〔县，读曰悬。〕远属异土，尽除中正九品之制，使举善进才，各由乡论，则华竞自息，各求于己矣。」始平王文学江夏李重上疏：〔自魏以，王国置师友、文学各一人。夏，户雅翻。上，时掌翻。〕以为：「九品既除，宜先开移徙，听相并就，则土断之实行矣。」帝虽善其言而终不能改也。
  </div>
  <div class="pagination">
   <a href="资治通鉴注_page78.html">
    上一页
   </a>
   <span>
    ...
   </span>
   <a href="资治通鉴注_page74.html">
    74
   </a>
   <a href="资治通鉴注_page75.html">
    75
   </a>
   <a href="资治通鉴注_page76.html">
    76
   </a>
   <a href="资治通鉴注_page77.html">
    77
   </a>
   <a href="资治通鉴注_page78.html">
    78
   </a>
   <span class="current-page">
    79
   </span>
   <a href="资治通鉴注_page80.html">
    80
   </a>
   <a href="资治通鉴注_page81.html">
    81
   </a>
   <a href="资治通鉴注_page82.html">
    82
   </a>
   <a href="资治通鉴注_page83.html">
    83
   </a>
   <a href="资治通鉴注_page84.html">
    84
   </a>
   <span>
    ...
   </span>
   <a href="资治通鉴注_page80.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
