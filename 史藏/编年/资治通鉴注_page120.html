<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 120 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 120 页/共 334 页
  </h1>
  <div class="content">
   ⑤西秦安东将军木弈干击吐谷浑树洛干，破其弟阿柴于尧杆川，〔尧杆川在塞外。杆，居寒翻，又居案翻。〕俘五千余口而还。〔还，从宣翻，又如字。〕树洛干走保白兰山，凓愤发疾，将卒，谓阿柴曰：「吾子拾虔幼弱，今以大事付汝。」树洛干卒，〔卒，子恤翻。〕阿柴立，自称骠骑将军、沙州刺史。〔骠，匹妙翻。骑，奇寄翻。〕谥树洛干曰武王。阿柴稍用兵侵并其傍小种，〔种，章勇翻。〕地方数千胃，遂为强国。
⑥河西王蒙逊遣其将袭乌啼部，大破之；〔乌啼虏居张掖删丹县金山之西。将，即亮翻。〕又击卑和部，降之。〔卑和羌居西海。降，户江翻。〕
⑦王镇恶进军渑池，〔渑，弥兖翻。〕遣毛德祖袭尹雅于蠡吾城，禽之；〔秦以雅为弘农太守，屯蠡吾城。据载记，蠡吾城当在宜阳之西。宋白曰：蠡吾城，后魏初犹属弘农，唐以来为渑池县理所。余按蠡吾自是汉清河国界亭名，此乃蠡城，非蠡吾城也。通鉴盖承晋书之襄。〕雅杀守者而逃。镇恶引兵径前，抵潼关。
檀道济、沈林子自陕北渡河，拔襄邑堡，〔陕，式冉翻。〕秦河北太守薛帛奔河东。〔襄邑堡在河北郡河北县，汉、晋属河东郡，秦分立河北郡。〕又攻秦并州刺史尹昭于蒲阪，不克。〔阪，音反。〕别将攻匈奴堡，为姚成都所败。〔将，即亮翻；下同。败，蒲迈翻。〕
辛酉，荥阳守将傅洪以虎牢隆魏。
秦主泓以东平公绍为太宰、大将军、都督中外诸军事，假黄钺，改封鲁公，使督武卫将军姚鸶等步等步骑五万守潼关，又遣别将姚驴救蒲阪。
沈林子谓檀道济曰：「薄阪城坚兵多，不可猝拔攻之伤众，守之引日。王镇恶在潼关，势孤力弱，不如与镇恶合势并力以争潼关；若得之，尹昭不攻自溃矣。」道济从之。
三月，道济、林子至潼关。秦鲁公绝引兵出战，道济、林子奋击，大破之，斩获以千数。绍退屯定城，〔郭缘生述征记曰：定城去潼关三十里，夹道各一城，渭水径其北。〕据险拒守，谓诸将曰：「道济等兵力不多，悬军深入，王过坚壁以待继援。吾分军绝其粮道，可坐禽也。」乃遣姚鸶屯大路以绝道济粮道。〔自渑池西入关，有两路。南路由回溪阪，自汉以前皆由之。曹公恶南路之险，更开北路，遂以北路为大路。载记曰：绍留鸶守险以绝道济粮道。盖鸶虽屯大路，亦据险而邀绝粮道也。绍初遣胡翼度据东原，盖与大路相为唇齿，所谓据险也。及沈林子袭鸶营，翼度不能救，何也？人心危骇，面面受敌故也。〕
鸶遣尹雅将兵与晋战于关南，〔关南，潼关之南也。〕为晋兵所获，将杀之。雅曰：「雅前日已当死，幸得脱至今，死固甘心。然夷、夏虽殊，〔夏，户雅翻。〕君臣之义一也。晋以大义行师，独不使秦有守节之臣乎！」乃免之。
丙子夜，沈林子将锐卒袭鸶营，斩鸶，杀其士卒数千人。绍又遣东平公赞屯河上以断水道；〔断，丁管翻；下兵断同。〕沈林子击之，赞败走，还定城。薛帛据河曲来降。〔河水自蒲阪南至潼关，激而东流，蒲阪、河北之间，谓之河曲。
太尉裕将水军自淮、泗入清河，将泝河西上，〔上，时掌翻；下必上、北上同。〕先遣使假道于魏；〔使，疏吏翻。〕秦主泓亦遣使请救于魏。魏主嗣使群臣议之，皆曰：潼关天险，刘裕以水军攻之甚难；若登岸北侵，其势便易。〔易，以豉翻。〕裕声言伐秦，其志难测。且秦，婚姻之国，不可不救也。〔秦女归魏，见上卷十一年。〕宜发兵断河上流，勿使得西。」博士祭酒崔浩曰：「裕图秦久矣。今姚兴死，子泓懦劣，国多内。难〔难，乃旦翻。〕裕乘其危而伐之，其必取。若遏其上流，裕心忿戾，必上岸北侵，是我代秦受敌也。今柔然寇边，民食又乏，若复与裕为敌，发兵南赴则北寇愈深，救北则南州复危，〔南州，谓魏之南境相州濒河诸郡。复，扶又翻。〕非良计也。不若假之水道，听裕西上，然后屯兵以塞其东。〔塞，悉则翻。〕使裕克捷，必德我之假道；不捷，吾不失救秦之名；此策之得者也。且南北异俗，借使国家弃恒山以南，〔恒，户登翻。〕裕必不能以吴、越之兵与吾争守河北之地，安能为吾患乎！夫为国计者，惟社稷是利，岂顾一女子乎！」议者犹曰：「裕西入关，则恐吾断甚后，腹背受敌；北上，则姚氏必不出关助我，其势必声西而实北也。」嗣乃以司徒长孙嵩督山东诸军事，〔长，知两翻。〕又遣振威将军娥清、〔孙愐曰：娥，姓也。〕冀州刺史阿薄千〔魏书官氏志，内入诸姓，阿伏干氏后为阿氏。〕将步骑十万屯河北岸。
庚辰，裕吊军入河，以左将军向弥为北青州刺史，留戌碻磝。〔晋氏南渡，侨置青州于江北；裕平广固，置北青州于东阳，而江北之青州如故。今向弥以北青州刺史戌碻磝，东阳之青州亦如故，向，式亮翻。〕
初，裕命王镇恶等：「若克洛阳，须大军到俱进。」镇恶等乘利径趋潼关，〔趋，七喻翻。〕为秦兵所拒，不得前。久之，乏食，众心疑惧，或欲弃辎重还赴大军。〔重，直用翻。〕沈林子按剑怒曰：「相公志清六合，今许、洛已定，关右将平，事之济否，系于前锋。柰何沮乘胜之气，弃重成之功乎！〔沮，在吕翻。〕且大军尚远，贼众方盛，虽欲求还，岂可得乎！下官授命不顾，〔论语：子张曰：「士见危授命。」〕今日之事，当自为将军办之，〔为，于伪翻。〕未知二三君子将何面以见相公之旗鼓邪！」〔相公，谓裕也。〕镇恶等遣使驰告裕，求遣粮援。裕呼使者，开舫北户，〔使，疏吏翻。舫，甫妄翻，方舟也，大舟也。〕指河上魏军以示之曰：「我言令勿进，今轻佻深入。〔语，牛倨翻。佻，他雕翻。〕岸上如此，何由得遣军！」镇恶乃亲至弘农，说谕百姓，〔说，输芮翻。〕百姓竞送义租，军食复振。〔复，扶又翻；下则复、子复同。〕
魏人以数千骑缘河随裕军西行；军人于南岸牵百丈，〔百丈者，所以挽船。今南人用麻绳，北人以竹为之。陆游曰：蜀人百丈，以巨竹四破为之，大如人臂。〕凡水迅急，有漂渡北岸者，〔漂，匹招翻。〕辄为魏人所杀略。裕遣军击之，裁登岸则走，退则复来。夏，四月，裕遣白直队主丁墨〔裕选白丁之壮勇者人直左右，使墨领之。杜佑曰：白直无月给之数。墨，阮古翻。〕帅仗士七百人、车百乘，〔帅，读曰率。乘，绳证翻。〕渡北岸，去水百余步，为却月阵，两端抱河车，置七仗士，事毕，使竖一白毦；〔竖，上主翻。说文曰：竖，立也。毦，仍吏翻，绩羽为之。〕魏人不解其意，〔解，户买翻，晓也。〕皆未动。裕先命宁朔将军朱超石戒严，白毦既举，超石帅二千人驰往赴之，赍，大弩百张，一车益二十人，设彭排于辕上。魏人见营阵既立，乃进围之；长孙嵩帅三万骑助之，四面肉薄攻营，〔薄，普各翻。肉薄者，以身迫营血战。〕弩不能制。时超石别赍大锤及抬千余张，〔锤，传为翻。〕乃断抬长三四尺，以锤锤之，一抬辄洞贯三四人。魏兵不能当，一时奔溃，死者相积；临陈斩阿薄干，魏人退还畔城。〔断，丁管翻。长，直亮翻。陈，与阵同。魏收地形志：平原郡聊城县有畔城。〕超石帅宁朔将军胡藩、宁远将军刘荣祖追击，又破之，杀获千计。魏主嗣闻之，乃恨不用崔浩之言。
秦鲁公绝遣长史姚洽、宁朔将军安鸶、护军姚墨蠡、〔蠡，鲁戈翻。〕河东太守唐小方帅众二千屯河北之九原，阻河为固，欲以绝檀道济粮援。〔载记曰：绍欲以绝弘农诸县粮援。〕沈林子邀击，破之，斩洽、墨蠡、小方，杀获殆尽。林子因启太尉裕曰：「绍气盖关中，今兵屈于外，国危于内，恐其凶命先尽，不得以膏齐斧耳。」〔齐，读曰资。应劭曰：齐，利也。张晏曰：齐，如字，征伐斧也，以整齐天下也。一说：「齐」作「斋」，凡师出入，斋戒入庙而受斧钺也。〕绍闻洽等败死，愤恚，发病呕血，以兵属东平公赞而卒。〔恚，于避翻。属，之欲翻。卒，子恤翻。〕赞既代绍，众力犹盛，引兵袭林子，林子复击破之。〔复，扶又翻。〕
太尉裕至洛阳，行视城堑，〔行，下孟翻。〕嘉毛修之完葺之功，赐衣服玩好，直二千万。〔好，呼到翻。〕
⑧丁巳，魏主嗣如高柳；壬戌，还平城。
⑨河西王蒙逊大赦。遣张掖太守沮渠广宗诈降以诱凉公歆，〔沮，子余翻。降，户江翻；下同。〕歆发兵应之。蒙逊将兵三万伏于蓼泉，〔新唐书地理志，甘州张掖郡西北百九十里有祁连山，山北有建康军，军西百二十里有蓼泉守捉城。〕歆觉之，引兵还。蒙逊追之，歆与战于解支涧，〔「解支涧」，晋书作「鲜支涧」，当从之。〕大破之，斩首七千余级。蒙逊城建康，置戌而还。
⑩五月，乙未，齐郡太守王懿降于魏，上书言：「刘裕在洛，宜发兵绝其归路，可不战而克。」魏主嗣善之。
崔浩侍讲在前，嗣问之曰：「刘裕伐姚泓，果能克乎？」对曰：「克之。」嗣曰：「何故？」对曰：「昔姚兴好事虚名而少实用，子泓懦而多病，兄弟乖争。〔好，呼到翻。少，诗沼翻。谓弼、懿、恢皆与泓争国。〕裕乘其危，兵精将勇，何故不克！」〔将，即亮翻。〕嗣曰：「裕才何如慕容垂？」对曰：「胜之。重藉父兄之资，修复旧业，国人归之，若夜虫之就火，少加倚仗，易以立功。〔少，诗沼翻。易，以豉翻。〕刘裕奋起寒微，不阶尺土，讨灭桓玄，兴复晋室，〔事见一百一十三卷元兴三年。〕北禽慕容超，〔事见一百一十五卷五年、六年。〕南枭卢循，〔事见六年、七年。枭，坚尧翻。〕所向无前，非其才之过人，安能如是乎！」嗣曰：「裕既入关，不能进退，我以精骑直捣彭城、寿春，〔骑，奇寄翻。〕裕将若之何？」对曰：「今西有屈丐，〔北史曰：明元改赫连勃勃名曰屈丐。北方言屈丐者，卑下也。〕北有柔然，窥伺国隙。〔伺，相吏翻。〕陛下既不可亲御六师，虽有精兵，未睹良将。〔将，即亮翻。〕长孙嵩长于治国，短于用兵，非刘裕敌也。〔治，直之翻；下同。〕兴兵远攻，未见其利；不如且安静以待之。〔凡兵之动，知敌之主，知敌之将，此之谓也。〕裕克秦而归，必篡其主。关中华、戎杂错，风俗劲悍；〔悍，侯旱翻，又下罕翻。〕裕欲以荆、扬之化施之函、秦，此无异解衣包火，张罗捕虎；虽留兵守之，人情未洽，趋尚不同，适足为寇敌之资耳。〔赫连之得关中，崔浩固料之矣。〕愿陛下按兵息民以观其变，秦地终为国家之有，可坐而守也。」嗣笑曰：「卿料之审矣。」浩曰：「臣尝私论近世将相之臣：若王猛之治，国，苻坚之管仲也；〔治，直之翻。〕慕容恪之辅幼主，慕容暐之霍光也；刘裕之平祸乱，司马德宗之曹操也。」嗣曰：「屈丐何如？」浩曰：「屈丐国破家覆，孤孑一身，〔孑，居列翻，单也。〕寄食姚氏，受其封殖。不思秄恩报义，而乘时徼利，盗有一方，〔事见一百十一四卷三年。徼，一遥翻。〕结怨四邻；〔谓与魏、秦、凉构怨也。〕撅竖小人，〔撅，与掘同，其月翻。撅竖，言撅起自竖立也。〕虽能纵暴一时，终当为人所吞食耳。」嗣大悦，语至夜半，赐浩御缥醪十觚，〔缥，匹绍翻。青白色曰缥。醅酒曰醪。觚，饮器，受三升。此魏主所自御者，故曰御缥醪。〕水精盐一两，〔盐透明如水精，故谓之水精盐。〕曰：「朕味卿言，如此盐、酒，故欲与卿共飨其美。」然犹命长孙嵩、叔孙建各简精兵伺裕西过，自成皋济河，南侵彭、沛；若不时过，则引兵随之。〔彭、沛，谓彭城、沛郡也。〕
魏主嗣西巡至云中，遂济河，畋于大漠。
魏置天地四方六部大人，以诸公为之。〔诸公，谓时居公位及位从公者。〕
秋，七月，太尉裕至陕。〔陕，式冉翻。〕沈田子、傅弘之入武关，秦戌将皆委城走。〔将，即亮翻。〕田子等进屯青泥，秦主泓使给事黄门侍郎姚和都屯峣柳以拒之。〔峣，音尧。〕
西秦相国翟勍卒；〔勍，渠京翻。〕八月，以尚书令昙达为左丞相，左仆射元基为右丞相御史爻夫曲景为尚书令，侍中翟绍为左仆射。〔翟勍既卒，昙达皆序迁，通鉴即西秦旧史书之。昙，徒含翻。〕
太尉裕至閺乡。〔閺，音旻。〕沈田子等将攻峣柳，秦主泓欲自将以御裕军，〔将，即亮翻。〕恐田子等袭其后，欲先击灭田子等，然后倾国东出；乃帅步骑数万，奄至青泥。〔帅，读曰率。骑，奇寄翻。〕田子本为疑兵，所领裁千余人，闻泓至，欲击之；傅弘之以众寡不敌止之，田子曰：「兵贵用奇，不必在众。且今众寡相悬，势不两立，若彼结围既固，则我无所逃矣。不如乘其始至，营陈未立，先薄之，可以有功。」遂帅所领先进，弘之继之。秦兵合围数重。〔陈，读曰阵。重，直龙翻。〕田子抚慰士卒曰：「诸君冒险远来，止求今日之战，死生一决，封侯之业于逦在矣！」士卒皆踊跃噪，执短兵奋击，秦兵大败，〔沈田子以千余人败姚泓数万之众者，置兵死地，人自为战也。〕斩馘万余级，得其乘舆服御物，〔乘，绳证翻。〕秦主泓奔还灞上。
初，裕以田子等众少，〔少，诗沼翻。〕遣沈林子将兵自秦岭往助之，〔秦岭在长安南，班固西都赋所谓「前乘秦岭」。自此出蓝田关。裕盖遣林子自阳华循山西南至秦岭。〕至则秦兵已败，乃相与追之，关中郡县多潜送款于田子。
辛丑，太尉裕至潼关，以朱超石为河东太守，使与振武将军徐猗之会薛帛于河北，共攻蒲阪。秦平原公璞与姚和都共击之，〔姚和都，盖青泥既败而奔蒲阪也。或曰：「和都」，当作「成都」。〕猗之败死，超石奔还潼关。东平公赞遣司马国璠引魏兵以蹑裕后。〔璠，孚袁翻。蹑，尼辄翻。〕
王镇恶请帅水军自河入渭以趋长安，〔帅，读曰率。水经：河水历船司空与渭水会，春秋之渭汭即其地也。趋，七喻翻。〕裕许之。秦恢武将军姚难自香城引兵而西，〔香城在渭水之北，薄津之口。恢武将军盖姚秦创置。〕镇恶追之；秦主泓自灞上引兵还屯石桥以为之援，〔石桥，在长安城洛门东北，有石桥。水经注曰：石桥水南出马岭山，积石据其东，骊出距其西，其水北径郑城西，水上有桥，东去郑城十里，故世以桥名水。三辅黄图曰：洛门，长安城北出东头第一门。〕镇北将军姚强与难合兵屯泾上以拒镇恶。〔泾水出安定泾阳县幵头山，东南至阳陵人渭。此泾上在汉京兆阳陵。界。〕镇恶使毛德祖进击，破之，强死，难奔长安。
东平公赞退屯郑城，太尉裕进军逼之。泓使姚丕守渭桥，胡翼度屯石积，东平公赞屯灞东，汐屯逍遥园。〔水经注：沈水上承樊川皇子陂，北径长安城西，与昆明池水合。其枝油东北流，径邓艾祠南，又东分为二水，一水入逍遥园。〕
镇恶泝渭而上，〔上，时掌翻。〕乘蒙冲小舰，行船者皆在舰内；秦人见舰进而无行船者，皆惊以为神。〔舰，户黯翻。〕壬戌旦，镇恶至渭桥，令军士食毕，皆持仗登岸，后登者斩。众既登，渭水迅急，舰皆随流，冚忽不知所在。时泓所将尚数万人。〔将，即亮翻。〕镇恶谕士卒曰：「吾属并家在江南，此为长安北门，去家万里，舟楫、衣粮皆已随流。今进战而胜，则功名俱显；不胜，则骸骨不返，无他岐矣。〔岐，旁出之道。〕卿等勉之！」乃身先士卒，〔先，悉荐翻。〕众腾踊争进，大破姚丕于渭桥。泓引兵救之，为丕败卒所蹂践，不战而溃；姚谌等皆死，〔蹂，人痍翻。践，慈演翻。谌，氏壬翻。〕泓单马还宫。镇恶入自平朔门，〔汉无平朔门，盖长安城北门也，后人改其名耳。〕泓与姚裕等数百骑逃奔石桥。东平公赞闻泓败，引兵赴之，众溃去；胡翼度降于太尉裕。
泓将出降，其子佛念，年十一，言于泓曰：「晋人将逞其欲，虽降必不免，不如引决。」〔降，户江翻。引决，谓自裁也。〕泓怃然不应。〔怃，音武，怅也，失意貌。〕佛念登宫墙自投而死。〔姚佛念虽不及刘谌，然以童稚之年，气烈如此，亦可尚也。〕癸亥，泓将妻子、群臣诣镇恶垒门请降，镇恶以属吏。〔属，之欲翻。〕城中夷、晋六万余户，镇以国恩抚慰，号令严肃，百姓安堵。
九月，太尉裕至长安，镇恶迎于濡上。裕劳之曰：「成吾霸业者卿也！」镇恶再拜谢曰：「明公之威，诸将之力，镇恶何功之有！」裕笑曰：「卿欲学冯异邪？」〔谓冯异谦退不伐，而能定关中。〕镇恶性，贪，秦府库盈积，謓恶盗取，不可胜纪；〔胜，音升。〕裕以其功大，不问。或谮诸裕曰：「镇恶藏姚泓伪辇，将有异志。」裕使人觇之，〔觇，丑廉翻，又丑艳翻。〕镇恶剔取其金银，弃辇于垣侧，裕意乃安。
裕收秦彝器、浑仪、土圭、记里鼓、指南车送诣建康。〔左传：祝佗曰：成王分鲁公以官司、彝器。杜预注：彝器，常用之器。汉武帝时，洛下闳、鲜于妄人、耿寿昌远员仪以考历度。和帝时，贾逵又加黄道。顺帝时，张衡又制浑象，具内外规、黄赤道、南北极，列二十四气、二十八宿、中外星官及日月、五纬，以漏水转之于殿上室内，星中出没，与，天相应。其后，吴陆绩造浑象，王蕃制浑仪。旧浑象以二分为一度，凡周七尺三寸半分。张衡更制，以四分为一度，凡周一丈四尺六寸。王蕃以古制局小，星辰稠穊，衡器伤大，难可转移，更制浑象，以三分为一度，凡周天一丈九寸五分分之三。周礼：大司徒以土圭之法测土深，正日景，以求地中。日南则景短多暑，日北则景长多寒，日东则景夕多风，日西则景朝多阴。日至之景，尺有五寸，谓之地中。注云：土圭所以致四时、昌月之景也。郑司农云：测土深，谓南北东西之深也。日南，立表处太南，近日也。日北，谓立表处太北，远日也。景夕，谓日昳景乃中，立表处太东，近日也。景朝，谓日未中而景中，立表处太西，远日也。玄谓昼漏半而置土圭，表阴阳，审其南北。景短于日为近东也。西于土圭谓之日西，是地于日为近西也。如是，则寒暑阴风偏而不和，是未得其所求。凡日景于地千里而差一寸。郑司农又云：土圭之长尺有五寸，以夏至庂日立八尺之表，其景适与土圭等，谓庂地中。今颍川阳城地为然。晋舆服志：记里鼓车，驾四马，制如司南车。崔豹古今注曰：大章车所以识道里也，起于西京，亦曰记里车。车上有二层，皆有木人，行一里，下层击鼓；行十里，上层击镯。黄帝作指南车。晋舆服志：司南军，一名指南车，驾四马。其下制如楼，三级四角，金龙衔羽葆。刻木为仙人，衣羽衣，立车上，车虽回转，手常南指。大驾出行，为先启之乘。萧子显曰：指南车，四周厢上施屋，指南人衣裙襦天衣在厢中，上四角皆施龙孑干，缘唯色；真孔雀毦，乌布皁复幔，漆画轮，驾牛，皆铜校饰。记里鼓车制如指南，上施华盖子，毎衣漆画，鼓机皆在内。浑，户本翻。〕其余金玉、缯帛、珍宝，皆以颁赐将士。〔缯，慈陵翻。〕秦平原公璞、并州刺史尹昭以薄阪降，东平公赞帅宗族百余人诣裕降，〔降，户江翻。帅，读曰率。〕裕皆杀之。送姚泓至建康，斩于市。〔孝武太元九年，姚苌建国，改元白雀，岁在甲申，传三主，三十四年而亡。〕
裕以薛辩为平阳太守，使镇捍北道。
裕议迁都洛阳。咨议参军王仲德曰：「非常之事，固非常人所及，必致骇动。今暴师日久，士卒思归，迁都之计，未可议也。」裕乃止。
羌众十余万口西奔陇上，沈林子追击至槐里，俘虏万计。〔姚氏，羌也；姚氏既灭，故羌众西奔。〕
河西王蒙逊闻太尉裕灭秦，怒甚。门下校郎刘祥入言事，〔自曹操、孙权置校事司察群臣，谓之校郎，后遂因之。蒙逊置诸曹校郎，如门下校郎、中兵校郎是也。〕蒙逊曰：「汝闻刘裕入关，敢研研然也！」遂斩之。〔杨正衡曰：研，五见翻；然有其音而无其义。河西士民乃心晋室。蒙逊胡人，窃据其上，闻裕入关，虑其响应，故斩祥以威众，以镇服其心也。奸雄之喜怒，岂苟然哉！魏书沮渠传作「妍妍」，华人服饰妍靡自喜，故蒙逊云然。妍，读如字，音义皆通，当从魏书。〕
初，夏王勃勃闻太尉裕伐秦，谓群臣曰：「姚泓非裕敌也。且其兄弟内叛，安能拒人！裕取关中必矣。然裕不能久留，必将南归；留子弟及诸将守之，〔将，即亮翻；下镇将同。〕吾取之如拾芥耳。」乃秣马砺兵训养士卒，进据安定，秦岭北郡县镇戌皆降之。裕遣使遗勃栲书，〔降，户江翻。使，疏吏翻。遗，于季翻。〕约为兄弟；勃勃使中书侍郎皇甫徽为报书而阴诵之，对裕使者，口授舍人使书之。裕读其文，叹曰：「吾不如也！」〔史言夷豪多权数。〕
广州刺史谢欣卒；东海人徐道期聚众仄陷州城，进攻始兴，始兴相彭城刘谦之讨诛之。诏以谦之为广州刺史。
癸酉，司马休之、司马文思、司马国璠、司马道赐、鲁轨、韩延之、刁雍、王慧龙及桓温之孙道度、道子、族人桓谧、桓璲、陈郡袁式等皆谐魏长孙嵩降。〔姚秦既灭，司马休之等惧为裕所诛，故皆降魏。璠孚袁翻。雍，于容璲，音遂。降，户江翻。〕秦匈奴镇将姚成都及弟和都举镇降魏。魏主嗣诏民得姚氏子弟送平城者赏之。冬，十月，己酉，嗣召长孙嵩等还。司马休之寻卒于魏。〔卒，子恤翻。〕魏赐国璠爵淮南公、道赐爵池阳子、鲁轨爵襄阳公。刁雍表求南鄙自效，嗣以雍为建义将军。〔建义将军，魏以是号宠刁雍，言使之建义以复父兄之雠。〕雍聚众于河、济之间，〔济，子礼翻。〕扰动徐、兖；太尉裕遣兵讨之，不克。雍进屯固山，众至二万。
诏进宋公爵为王，增封十郡；辞不受。
西秦王炽盘遣左丞相昙达等击秦故将姚艾，〔艾，秦上邽之镇将。将，即亮翻。〕艾遣使称藩，〔使，疏吏翻。〕炽盘以艾为征东大将军、秦州牧。征王松寿为尚书左仆射。〔十二年，炽盘遣松寿屯马头以逼秦之上邽；上邽降，故征还。〕
十一月，魏叔孙建等讨西山丁零翟蜀洛支等，平之。〔西山，魏安州之西山。〕
辛未，刘穆之卒，太尉裕闻之，惊恸哀惋者累日。〔卒，子恤翻。惋，乌贯翻。〕始，裕欲留长安经略西北，而诸将佐皆久役思归，多不欲留。〔将，即亮翻。〕会穆之卒，裕以根本无托，遂决意东还。〔还，从宣翻，又如字。〕
穆之之卒也，朝廷恇惧，〔恇，音匡，怯也。〕欲发诏，以太尉左司马徐羡之代之。中军咨议参军张卲曰：「今诚急病，任终在徐；然世子无专命，宜须谘之。」裕欲以王弘代穆之。从事中郎谢晦曰：「休元轻易，不若羡之。」〔王弘，字休元。易，以豉翻。〕及以羡之为吏部尚书、建威将军、丹杨尹，代管留任。于是朝廷大事常决于穆之者，并悉北谘。
裕以次子桂阳公义真为都督雍．梁．秦三州诸军事、安西将军、领雍．东秦二州刺史。〔雍，于用翻。〕义真时年十二。以太尉咨议参军京兆王修为长史，王镇恶为司马、领冯翊太守，沈田子、毛德祖皆为中兵参军，仍以田子领始平太守，德祖领秦州刺史、天水太守，傅弘之为雍州治中从事史。
先是，陇上流户寓关中者，望因兵威得复本土；及置东秦州，〔时裕未得天水，东秦州即毛德祖所领。或曰，裕置东秦州，使义真兼领。先，悉荐翻。〕知裕无复西略之意，〔复，扶又翻；下同。〕皆叹息失望。
关中人素重王猛，裕之克长安，王镇恶功为多，由是南人皆忌之。沈田子自以峣柳之捷，与镇恶争功平。裕将还，田子及傅弘之屡言于裕曰：「镇恶家在关中，不可保信。」裕曰：「今留卿文武将士精兵万人，彼若欲为不善，止足自灭耳。勿复多言。」裕私谓田子曰：「锺会不得遂其乱者，以有卫瓘故也。〔会、瓘事见七十八卷魏元帝咸熙元年。〕语曰：『猛兽不如群狐，』卿等十余人，何惧王镇恶！」〔为沈田子杀王镇恶张本。〕
臣光曰：古人有言：「疑则勿任，任则勿疑。」裕既委镇恶以关，而复与田子有后言，是鬬之使为乱也。惜乎，百年之寇，千里之土，得之艰难，失之造次，〔造，七到翻。〕使丰、鄗之都复输寇手。〔鄗，音浩。〕荀子曰：「兼并易能也，坚凝之难。」信哉！
三秦父老闻裕将还，诣门流涕诉曰：「残民不沾王化，于今百年，始衣冠，人人相贺。长安十陵是公家坟墓，咸阳宫殿是公家室宅，〔汉高帝长陵、惠帝安陵、文帝霸陵景帝阳陵、武帝茂陵、昭帝平陵、宣帝杜陵、元帝渭陵、成帝延陵、哀帝义陵、平帝康陵，皆在关中，凡十一陵；言十者，举大数也。长安、咸阳宫殿皆汉故迹。裕，刘氏子孙，故父老以是为言而留之。〕舍此欲何之乎！」裕为之愍然，〔为，于伪翻。〕慰谕之曰：「受命朝廷，不得擅留。诚多诸君怀本之志，今以次息〔次息，犹言次子也。〕与文武贤才共镇此境，勉与之居。」十二月，庚子，裕发长安，自洛入河，开汴渠而归。〔汴，音卞。〕
氐豪徐骇奴、齐元子等拥部落三万在雍，遣使请降于魏。〔雍，于用翻。使，疏吏翻。降，户江翻。〕魏主嗣遣将军王洛生、河内太守杨声等西行以应之。
闰月，壬申，魏主嗣如大宁长川。
秦、雍人千余家推襄邑令上谷寇赞为主以降于魏，〔赞，秦之襄邑令也。〕魏主嗣拜赞魏郡太守。久之，秦、雍人流入魏之河南、荥阳、河内者，户以万数，嗣乃置南雍州，以赞为刺史，封河南公，治洛阳；〔治，直之翻。〕立雍州郡县以抚之赞善于招怀，流民归之者，三倍其初。
夏王勃勃闻太尉裕东还，大喜，〔善用兵者观衅而动。〕问于王买德曰：「朕欲取关中，卿试言其方略。」买德曰：「关?之帠?之地，而裕以幼子守之，狼狈而归，正欲急乃篡事耳，不暇复以中原为意。〔刘裕之心事，崔浩、王买德皆知之。复，扶又翻。〕此天以关中赐我，不可失也。青泥、上洛，南北之险要，宜先遣游军断之；东塞潼关，〔断，丁管翻。塞，悉则翻。〕绝其水陆之路；然后传檄三辅，施以威德，则义真在网罟之中，不足取也。〔勃勃败义真取关中，卒如买德之计。罟，音古。〕勃勃乃以其子抚军大将军踭都督前锋诸军事，帅骑二万向长安，〔踭，古回翻。帅，读曰率。骑，奇寄翻。〕前将军昌屯潼关，以买德为抚军右长史，屯青泥，〔刘裕得洛阳而能禁寇赞窥伺于其侧，使义真守关中而不能禁夏兵之断潼关、青泥，南归彭城，席未暖而义真败。既弃天下，肉未寒而四镇失，宜也。〕勃勃将军为后继。〔将，即亮翻；下同。〕
是岁，魏都坐大官章安侯封懿卒。〔坐，徂卧翻。〕
十四年〔（戊午、四一八）〕
①春，正月，丁酉朔，魏主嗣至平城，命护高车中郎将薛繁帅高车、丁零北略，至弱水而还。〔魏仿仿汉置匈奴中郎将之官置护高车中郎将。帅，读曰率。〕
辛巳，大赦。
③夏，赫连踭至渭阳，关中民降之者属路。〔降，户江翻。属，之欲翻。〕龙骧将军沈田子将兵拒之，〔骧，思将翻。〕畏其众盛，退屯刘回堡，遣使还报王镇恶。镇恶谓王修曰：「公以十岁儿付吾属，当共思竭力；而拥兵不进，虏何由得平！」使者还，以告田子。田子与镇恶素有相图之志，由是益忿惧。未几，镇恶与田子俱出北地以拒夏兵，〔赫连踭已至渭阳，王、沈乌能出北地乎？」此言北地者，谓长安以北之地耳。几，居岂翻。〕军中讹言：「镇恶欲尽杀南人，以数十人送义真南还，因据关中反。」辛亥，田子请镇恶至傅弘之营计事；田子求屏人语，〔屏，必郢翻。〕使其宗人沈敬仁斩之幕下，矫称受太尉令诛之。弘之奔告刘义真，义真与王修被甲登登横门以察其变。〔横门，长安城北出东头第一门。被，皮义翻。横，音光。〕俄而田子帅数十人来，言镇恶反，修执田子，数以专戮，斩之；〔数，所具翻。〕以冠军将军毛修之代镇恶为安西司马。〔冠，古玩翻。〕傅弘之大破赫连踭于池阳，又破之于寡妇渡，〔按宋白续通典，今庆州北十五里有寡妇山，盖水发源是山，其下流为寡妇渡。〕斩获甚众，夏兵乃退。
壬戌，太尉裕至彭城，解严。琅邪王德文先归建康。
裕闻王镇恶死，表言「沈田子忽发狂易，奄害忠动，」〔狂易，谓病狂而变易其常心。易，如字。〕追赠镇恶左将军、青州刺史。
以彭城内史刘遵考为并州刺史、领河东太守，镇蒲阪；征荆州刺史刘道怜为徐、兖二州刺史。
裕欲以世子义符镇荆州，以徐州刺史刘义隆为司州刺史，镇洛阳。中军咨议张卲谏曰：〔咨议参军也。〕「储贰之重，四海所系，不宜处外。」〔处，昌吕翻。〕乃更以义隆为都督荆．益．宁．雍．梁．秦六州诸军事、西中郎将、荆州刺史，〔更，工衡翻。雍，于用翻。〕以南郡太守到彦之为南蛮校尉，张卲为司马、领南郡相，冠军功曹王昙首为长史，〔冠，古玩翻。昙，徒含翻。〕北徐州从事王华为西中郎主簿，〔晋置南徐州于京口，北徐州仍治彭城。到彦之、王昙首、王华辅义隆入立，遂居将相之任。〕沈林子为西中郎参军。义隆尚幼，府事皆决于卲。昙首，弘之弟也。裕谓义隆曰：「王昙首沈毅有器度，宰相才也，汝每事谘之。」〔沈，持林翻。〕
以南郡公刘义庆为豫州刺史。义庆，道怜之子也。
裕解司州，领徐、冀二州刺史。
④秦王炽盘以乞伏木弈干为沙州刺史，镇乐都。〔乐，音洛。〕
⑤二月，乙弗乌地延帅户二万降秦。
⑥三月，遣使聘魏。〔使，疏吏翻。〕
⑦夏，四月，己巳，魏徙冀、定、幽三州徒河于代都。〔魏主珪皇始二年克中山，置安州，又立行台以镇抚其民。天兴三年，改曰定州，领中山、常山、巨鹿、博陵、北平、河间、高阳、赵郡。宋白曰：初置安州，寻改定州，以安定天下为名。徒河，盖徒河之民从慕容入中国留居三州者，魏人因谓之徒河。
⑧初，和龙有赤气四塞蔽日，〔塞，悉则翻。〕自寅至由，燕太史令张穆言于燕王跋曰：「此兵气也。今魏方强盛，而执其使者，〔谓留于什门也，事见一百十六卷义熙十年。〕好命不通，臣窃惧焉。」〔好，呼到翻。〕跋曰：「吾方思之。」五月，魏主嗣东巡，至濡源及甘松，〔濡，乃官翻。〕遣征东将军长孙道生、安东将军李先、给事黄门侍郎奚观帅精骑二万袭燕，〔观，古玩翻。帅，读曰率。骑奇寄翻。〕又命骁骑将军延普、幽州刺史尉诺自幽州引兵趋辽西，为之声势，〔魏书官氏志，内入诸姓可地延氏为延氏。骁，坚尧翻。西方尉迟氏，后改为尉氏。尉，音郁。〕嗣屯突门岭以待之。道生等拔乙连城，进攻和龙，与燕单于右辅古泥战，破之，〔义熙七年，跋置单于四辅。单，音蝉。〕杀其将皇甫轨。〔将，即亮翻。〕燕王跋婴城自守，魏人攻之，不克，掠其民万余家而还。〔还，从宣翻，又如字。〕
⑨六月，太尉裕始受相国、宋公、九锡之命，〔十二年命下，至是乃受。〕赦国中殊死以下，崇继母兰陵萧氏为太妃，以太尉军谘祭酒孔靖为宋国尚书令，左长史王弘为仆射，领选，〔选，须绢翻。〕从事中郎傅亮、蔡廓皆为侍中，谢晦为右卫将军，右长史郑鲜之为奉常，行参军殷景仁为秘书郎，其余百官，悉依天朝之制。〔朝，直遥翻；下同。〕靖辞不受。亮，咸之孙；〔傅咸仕于武、惠之间，以直显。〕廓，谟之曾孙；〔蔡谟历事成、康、穆三朝，出蕃入辅，皆有声绩。〕鲜之，浑之玄孙；〔郑浑见六十六卷汉献帝建安十七年。〕景仁，融之曾孙也。〔殷融见九十四卷成帝咸和三年。〕景仁学不为文，敏有思致；〔思，相吏翻。〕口不谈义，深达理体；至于国典、朝仪、旧章、记注，莫不撰录，〔损，士免翻。〕识者知其有当世之志。
⑩魏天部大人白马文贞公崔宏疾笃，〔去年，魏置天地四方六部大人。〕魏主遣侍臣问病，一夜数返。及卒，诏群臣及附国渠帅皆会葬。〔渠，大也。卒，子恤翻。帅，所类翻。〕
秋，七月，戊午，魏主嗣至平城。
九月，甲寅，魏人命诸州调民租，户五十石，积于定、相、冀三州。〔魏主珪天兴四年，置相州于邺，领魏、阳平、广平、汲郡、东郡、顿丘、濮阳、清河等郡，冀州所领止长乐、勃海、武邑、章武、乐陵而已。调，徒吊翻。相，息亮翻。〕
河西王蒙逊复引兵伐凉，〔复，扶又翻；下复归同。〕凉公歆将拒之，左长史张体顺固谏，乃止。蒙逊芟其秋稼而还。〔芟，所衔翻。〕
歆遣使来告袭位。冬，十月，以歆为都督七郡诸军事、镇西大将军、酒泉公。〔都督敦煌、酒泉、晋兴、建康、凉兴及歆父暠所置会稽、广夏，凡七郡。
姚艾叛秦，降河西王蒙逊，〔姚称藩于乞伏，事见上年。降，户江翻。〕蒙逊引兵迎之。艾叔父隽言于众曰：「秦王宽仁有雅度，自可安居事之，何为从河西王西迁！」众咸以为然，乃相与逐艾，推隽为主复归于秦。秦王炽盘征隽为侍中、中书监，赐〔【章：甲十一行本「赐」上有「征南将军」四字；乙十一行本同；孔本同；退斋校同。】〕爵陇西公，以左丞相昙远为都督洮．罕以东诸军事、征东大将军、秦州牧，镇南安。〔洮、罕，谓临洮、枹罕也。昙，徒含翻。洮，土刀翻。〕
刘义真年少，〔少，诗照翻。〕赐与左右无节，王修每裁抑之。左右皆怨，谮修于义真曰：「王镇恶欲反，故沈田子杀之。修杀田子，是亦欲反也。」义真信之，使左右刘乞等杀修。
修既死，人情离骇，莫相统壹。义真悉召外军入长安，〔外军，谓屯蒲阪以捍魏、屯渭北以捍夏之军也。〕闭门拒守。关中郡县悉降于夏。赫连踭夜袭长安，不克。〔降，户江翻。踭，古回翻。〕夏王勃勃进据咸阳，长安樵采路绝。
宋公裕闻之，使辅国将军蒯恩如长安，召义真东归；〔蒯，苦怪翻。〕以相国右司马朱龄石为都督关中诸军事、右将军雍州刺史，代镇长安。〔晋先置雍州于襄阳；此为北雍州。雍，于用翻。〕裕谓龄石曰：「卿至，可敕义真轻装速发，既出关，然可徐行。〔「然」下当有「后」字。〕若关右必不烈守，可与义真俱归。」又命中书侍郎朱超石慰劳河、洛。〔劳，力到翻。〕
十一月，龄石至长安。义真将士贪纵，大掠而东，〔将，即亮翻。〕多载宝货、子女，方轨徐行。雍州别驾韦华奔夏。〔韦华本姚氏臣也，裕用为雍州别驾。〕赫连踭帅众三万追义真；建威将军傅弘之曰：「公处分亟进；今多将辎重，〔帅，读曰率。处，昌吕翻。分，扶问翻。重，直用翻。〕一日行不过十里，虏追骑且至，〔骑，奇寄翻；下同。〕何以待之！宜弃车轻行，乃可以免。」义真不从。俄而夏兵大至，傅弘之、蒯恩断后，〔断，可管翻。〕力战连日。至青泥，晋兵大败，弘之、恩皆为王买德所禽；〔买德先屯青泥，故二将为所邀而见禽。〕司马毛修之与义真相失，亦为夏兵所禽。义真行在前，会日暮，夏兵不穷追，故得免；左右尽散，独逃草中。中兵参军段宏单骑追寻，缘道呼之，义真识其声，出就之曰：「君非段中兵邪？身在此，行矣！〔晋人多自称为身。〕必不两全，可刎身头以南，使家公望绝。」〔魏、晋之间，凡人子者称其父曰家公，人称之日尊公。刎，扶粉翻。〕宏泣曰：「死生共之，下官不忍。」乃束义真于背，单马而归。义真谓宏曰：「今日之事，诚无算略；然丈夫不经此，何以知艰难！」
夏王勃勃欲降傅弘之，〔降，户江翻。〕弘之不屈，〔【章：甲十一行本「屈」下「有时天寒」三字；乙十一行本同；孔本同；张校同。】〕勃勃裸之，弘之叫骂而死。〔裸，郎果翻。〕勃勃积人头为京观，号曰髑髅台。〔观，古玩翻。髑，徒谷翻。髅，洛侯翻。〕长安百姓逐朱龄石，龄石焚其宫殿，奔潼关。〔义真既大掠长安而归，长安之人固仇视晋人矣。龄石奉宋公之命与义真俱归可也，痴坐长安以待逐，何欤？〕勃勃入长安，大飨将士，举觞谓王买德曰：「卿往日之言，一期而验，可谓算无遗策。此觞所集，非卿而谁！」以买德为都官尚书，封河阳侯。
龙骧将军王敬先戌曹公垒，〔曹公垒在潼关，曹操伐韩、马所筑也。骧，思将翻。〕龄石往从之。朱超石至蒲阪，闻龄石所在，亦往从之。赫连昌攻敬先垒，断其水道；〔断，丁管翻。〕众渴，不能战。城且陷，龄石谓超石曰：「弟兄俱死异域，使老亲何以为心！尔求间道亡归，〔间，古苋翻。〕我死此，无恨矣。」超石持兄泣曰：「人谁不死，宁忍今日辞兄去乎！」遂与敬先及右军参军刘钦之皆被执送长安，勃勃杀之；〔被，皮义翻。〕欲之弟秀之悲泣不欢燕者十年。钦之，穆之之从兄子也。〔从，才用翻。〕
宋公裕闻青泥败，未知义真存亡，〔【章：甲十一行本「亡」下有「怒甚」二字；乙十一行本同；孔本同；退斋校同。】〕刻日北伐。〔使裕能复北伐，则闻青泥之败，当投袂而起矣，何待刻日乎！英雄所为，固非常人所测识也。〕侍中谢晦谏以「士卒疲弊，请俟他年」；不从。〔晦请俟他年，亦裕所谓识机变者也。郑鲜之之言则异于是。〕郑鲜之上表，以为：「虏闻殿下亲征，必并力守潼关。径往攻之，恐未易可克；〔易，以豉翻。〕若舆驾顿洛，则不足上劳圣躬。且虏虽得志，不敢乘胜过陕者，犹摄服大威，〔陕，失冉翻。摄，读曰摄。〕为将来之虑故也。若造洛而反，虏必更有揣量之心，或益生边患。〔造，七到翻。揣，初委翻。量，音良。〕况大军远出，后患甚多。昔岁西征，刘、锺狼狈；〔谓十一年盗袭冶亭时也。〕去年北讨，广州倾覆；〔谓徐道期陷广州也。〕既往之效，后来之鉴也。今诸州大水，民食寡乏，三吴群盗攻没诸县，皆由困于征故也。江南士庶，引领颙颙〔颙，鱼容翻。〕以望殿下之返旆，闻更北出，不测浅深之谋，往还之期，臣恐返顾之忧更在腹心也。若虑西虏更为河、洛之患者，宜结好北虏；北虏亲则河南安，〔北虏，魏也。好，呼到翻。〕河南安则济、泗静矣。」〔济，子礼翻。〕会得段宏启，知义真得免，裕乃止，但登城北望，慨然流涕而已。降义真为建威将军、司州刺史；以段宏为宋台黄门郎、领太子右卫率。〔率，所律翻。〕裕以天水太守毛德祖为河东太守，代刘遵考守蒲阪。〔裕虽知德善守而用之，然人心已摇，宜其不能固也。为下德祖弃蒲阪张本。〕
夏王勃勃筑坛于灞上，即皇帝位，改元昌武。
西秦王炽盘东巡；十二月，徙上邽民五千余户于枹罕。〔枹，音肤。〕
彗星出天津，入太微，经北斗，络紫微，〔晋书天文志曰：箕四星，一曰天津，又曰天汉，经尾、箕之间，谓之汉津。太微，天子庭也，在北斗南。紫微十五星，在北斗北。彗，祥岁翻。〕八十余日而灭。魏主嗣复召诸儒、〔复，扶又翻。〕术士问之曰：「今四海分裂，灾咎之应，果在河国？朕甚畏之卿辈尽言，勿有所隐！」众推崔告使对，浩曰：「夫灾异之兴，皆象人事，人苟无衅，又何畏焉？〔衅，许觐翻。〕昔王莽将篡汉，彗星出入，止与今同。〔汉书天文志曰：哀帝建平二年彗星出牵牛七十余日。传曰：彗者，所以除旧布新。牵牛，日、月、五星所从起，三正之始；彗而出之，改更之象也。其后卒有王莽篡国之祸。〕国家主尊臣卑，民无异望。晋室陵夷，危亡不远；彗之为异，其刘裕将篡之应乎！」众无以易其言。
宋公裕以谶云「昌明之后尚有二帝」，〔晋书帝纪曰：初，简文帝见谶云：「晋祚尽昌明。」柔孝武帝之在孕也，李太后梦神人，谓之曰：「汝生男，以昌明为字。」及产，东方始明，因以为名。简文后悟，乃流涕。又曰：谶云：「昌明之后有二帝。」裕乃使缢帝而立恭帝，以应二帝云。谶，楚谮翻。〕乃使中书侍郎王韶之与帝左右密谋酖帝而立琅邪王德文。德文常在帝左右，饮食寝处，未尝暂离；〔处，昌吕翻。离，力智翻。〕韶之伺之经时，不得间。会德文有疾，出居于外。戊寅，韶之以散衣缢帝于东堂。〔年三十七。伺，相吏翻。间，古苋翻。散，悉亶翻。缢，于赐翻，又于计翻。〕韶之，廙之曾孙也。〔廙，王敦之从弟。廙，羊至翻，又逸职翻。〕裕因称遗诏，奉德文即皇帝位，大赦。
是岁，河西王蒙逊奉表称藩，拜凉州刺史。
尚书右仆射袁湛卒。
恭皇帝〔讳德文字德文，安帝母弟也。谥法：「尊贤贵义」、「敬事供上」、「尊贤敬襄」、「爱民长弟」、「执礼御宾」、「芘亲之阙」皆曰恭。长弟，谓顺长接弟；御宾，迎待宾也。〕
元熙元年〔（己未、四一九）〕
①春，正月，壬辰朔，改元。
②立琅邪王妃褚氏为皇后；后，裒之曾孙也。〔褚裒，崇德太后之父。裒，蒲侯翻。〕
③魏主嗣畋于犊渚。〔据北史，犊渚，在柞山，西临河。〕
④甲午，征宋公裕入朝，〔朝，直遥翻。〕进爵为王；裕辞。
⑤癸卯，魏主嗣还平城。
⑥庚申，葬安皇帝于休平陵。
⑦剌刘道怜司空出镇京口。〔「剌」者，「敕」字之误也。【章：乙十一行本正作「敕」；张校同；甲十一行本作空格。】「司空」之上又当逸「以」字。〕
⑧夏将叱奴侯提帅步骑二万攻毛德祖于蒲阪，〔将，即亮翻。帅，读曰率。骑，奇寄翻。阪，音反。〕德祖不能御，全军归彭城。二月，宋公裕以德祖为荥阳太守，戌虎牢。〔宋白曰：虎牢，古东虢国，春秋为郑之制邑，汉为成皋县。穆天子传：天子猎于郑，有虎在葭中，七萃之士禽之以献，命畜之东虢，号曰虎牢。后为成皋县，北临黄河。后汉为成皋关，后魏为东中郎将府，唐为汜水县。〕
  </div>
  <div class="pagination">
   <a href="资治通鉴注_page119.html">
    上一页
   </a>
   <span>
    ...
   </span>
   <a href="资治通鉴注_page115.html">
    115
   </a>
   <a href="资治通鉴注_page116.html">
    116
   </a>
   <a href="资治通鉴注_page117.html">
    117
   </a>
   <a href="资治通鉴注_page118.html">
    118
   </a>
   <a href="资治通鉴注_page119.html">
    119
   </a>
   <span class="current-page">
    120
   </span>
   <a href="资治通鉴注_page121.html">
    121
   </a>
   <a href="资治通鉴注_page122.html">
    122
   </a>
   <a href="资治通鉴注_page123.html">
    123
   </a>
   <a href="资治通鉴注_page124.html">
    124
   </a>
   <a href="资治通鉴注_page125.html">
    125
   </a>
   <span>
    ...
   </span>
   <a href="资治通鉴注_page121.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
