<!DOCTYPE html>
<html>
<head>
    <meta charset="UTF-8">
    <title>资治通鉴注 - 第 196 页/共 334 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>资治通鉴注 - 第 196 页/共 334 页</h1>
    <div class="content">12李密以孟让为总管、齐郡公，〔考异曰：河洛记作「孟达」，今从隋书。〕己丑夜，让帅步骑二千入东都外郭，〔外郭，罗郭也。帅，读曰率。骑，奇寄翻。〕烧掠丰都市，比晓而去。〔比，必寐翻。〕于是东京居民悉迁入宫城，台省府寺皆满。巩县长柴孝和、监察御史郑颋以城降密，〔长，知两翻；下同。颋，他鼎翻。降，户江翻；下同〕密以孝各为护军，颋为右长史。
裴仁基每破贼得军资，悉以赏士卒，监军御史萧怀静不许，〔监，工衔翻。〕士卒怨之；怀静又屡求仁基长短劾奏之。〔劾，户概翻，又户得翻。〕仓城之战，仁基失期不至，闻刘长恭等败，惧不敢进，屯百花谷，〔百花谷盖在汜水县西，巩县东南。〕固垒自守，又死获罪于朝。〔朝，直遥翻。〕李密知其狼狈，〔集韵：狈，音贝。狼属生子，或久一足，二足相附而行，离则蹎，故猝遽谓之狼狈。〕使人说之，〔说，输芮翻。〕啖以厚利。〔啖，徒滥翻。〕贾务本之子闰甫在军中，〔贾务本，见上荣阳之战。〕劝仁基降密，仁基曰：「如萧御史何﹖」闰甫曰：「萧君如栖上鸡，若不知机变，在明公一刀耳。」仁基从之，遣闰甫诣密请降。密大喜，以闰甫为元帅府司兵参军，兼直记室事，使之复命，遗仁基书，慰纳之，〔遗，于季翻。〕仁基还屯虎牢。萧怀静密表其事，仁基知之，遂杀怀静，帅其众以虎牢降密。密以仁基为上柱国、河东公；仁基子行俨，骁勇善战，密亦以上柱国、绛郡公。〔骁，坚尧翻；下同。〕
密得秦叔宝及东阿程敻金，〔隋志，东阿县，属济北郡。敻，五巧翻。〕皆用为骠骑。〔骠骑，开皇官制也，炀帝改为鹰扬郎将。骠，匹妙翻。骑，奇寄翻。〕选军中尤骁勇者八千人，分隶四骠骑以自卫，号曰内军，常曰：「此八千人足当百万。」敻金后更名知节。〔更，工衡翻。〕罗士信、赵仁基皆帅众归密，密署为总管，使各统所部。
癸巳，密遣裴仁基、孟让帅二万余人袭回洛东仓，破之；〔新唐志：孟州河阳有回洛故城。是地得名之由，见一百五十八卷梁武帝大同九年。〕遂烧天津桥，〔炀帝使宇文恺营造东都，洛水贯都，有河满之象，因名其桥为天津桥。〕纵兵大掠。东都出兵击之，仁基等败走，密自帅众屯回洛仓。东都兵尚二十余万人，乘城击柝，〔柝，他各翻。〕昼夜不解甲。密攻偃帅、金墉，皆不克；〔偃帅县，属河南郡，在都城东六十里。晋金墉城，在洛城西北，隋营东都城，东去故都十八里，则金墉亦在都城之东。〕乙未，还洛口。〔考异曰：略记：「三月辛未，密遣孟让将二十余人夜入都郭，烧丰都市，比晓而去。癸末，密袭据都仓。乙亥，密部众入自上春门，于宣仁门东街立栅而住。丙寅，烧上春门及街南北里门楼，火接宣仁门，因逼门为陈，与城上弓矢相接，而退还仓。」杂记：「密遣格谦将兵烧丰都市。三月，越王侗教募力捉，宫城守固，官赏有差，撤天津等诸桥，运回略仓米入城。四月，密攻偃师，围金墉，东都兵出，密还洛口。五月，裴仁基翻虎牢入贼，自荥阳以东至陈、谯、下邳、彭城、梁郡皆属密，贼众逾盛，并家口百万。」蒲山公传：「三月乙亥，密帅众入自上东门，攻宣仁门，不克。丙寅，烧上东门而退」此三书月日交错，皆不可凭。今从隋、唐书。〕
东都城内乏粮，而布帛山积，至以绢为汲绠，〔绠，古杏翻。〕然布以爨。越王侗使人运回洛仓米入城，遣兵五千屯丰都市，五千屯上春门，五千屯北邙山，为九营，首尾相应，以备密。
丁酉，房献伯陷汝阴，〔炀帝改颎州为汝阴郡。〕淮阳太守赵妷举郡降密。〔守，式又翻。妷，徒河翻。降，户江翻。考异曰：隋书作「赵佗」，今从蒲山公传。〕
己亥，密帅众三万复据回洛仓，大修营堑以逼东都；〔复，扶又翻。堑，七艳翻。〕段达等出兵七万拒之。辛丑，战于仓北，隋兵败走。丁未，密使其幕府移檄郡县，数炀帝十罪，〔数，所具翻，又所主翻。〕且曰：「罄南山之竹，书罪无穷；决东海之波，流恶难尽。」祖君彦之辞也。
越王侗遣太常丞元善达间行贼中，〔间，古苋翻。〕诣江都奏称：「李密有众百万，围逼东都，据洛口仓，城内无食。若陛下速还，乌合必散；不然者，东都决没。」因歔欷呜咽，帝为之改容。〔歔，音虚。欷，音希，又许既翻。为，于伪翻。〕虞世基进曰：「越王年少，〔少，诗照翻。〕此辈诳之。〔诳，居况翻。〕若如所言，善达何缘来至！」帝乃勃然怒曰：「善达小人，敢廷辱我！」因使经贼中向东阳催运，〔此东阳，盖指婺州东阳郡。〕善达遂为群盗所杀。是后人人杜口，莫敢以贼闻。
世基容貌沈审，〔沈，持林翻。〕言多合意，特为帝所亲爱，朝臣无与为比；亲党凭之，鬻官卖狱，贿赂公行，其门如市。由是朝野共疾怨之。〔朝，直遥翻。〕内史舍人封德彝托附世基，以世基不闲吏务，〔闲，习也。〕密为指画，宣行诏命，谄顺帝意，群臣表疏忤旨者，皆屏而不奏。〔为，于伪翻。忤，五故翻。屏，必郢翻。〕鞫狱用法，多峻文深诋，论功行赏，则抑削就薄。故世基之宠日隆而隋政益坏，皆德彝所为也。
13初，唐公李渊娶于神武肃公窦毅，〔神武，郡名。隋志，马邑郡神武县，旧置神武郡。〕生四男，建成、世民、玄霸、元吉，一女，适太子千牛备身临汾柴绍。〔隋志：东宫左、右内率府有千牛备身八人，掌执千牛刀。以千牛名刀者，取其解千牛而芒刃不顿。临汾县，带临汾郡，本平阳也，开皇初，改名。〕
世民聪明勇决，识量过人，见隋室方乱，阴有安天下之志，倾身下士，散财结客，咸得其欢心。〔下，遐稼翻。〕世民娶右骁卫将军长孙晟之女；〔骁，坚尧翻。长，知两翻。晟，承正翻。〕右勋卫长孙顺德，晟之族弟也，与右勋侍池阳刘弘基〔隋开皇置亲、勋、武三卫，大业初，改为亲、勋、武三侍。顺德盖开皇中为勋卫，弘基则为大业勋恃也。三卫、三侍皆分左、右。刘弘基，雍州池阳入。隋志，雍州有云阳县，无池阳。旧唐志云：贞观三年，改石门为云阳，云阳为池阳。通鉴据唐书，以唐州县书之也。〕皆避辽东之役，亡命在晋阳依渊，与世民善。左亲卫窦琮，炽之孙也，〔窦炽，隋初三公。〕亦亡命在太原，素与世命有隙，每以自疑；世民加意待之，出入卧内，琮意乃安。
晋阳宫监猗氏裴寂，〔隋离宫皆置宫监，猗氏县，属河东郡。〕晋阳令武功刘文静，〔晋阳县，带太原郡。武功县，属京郡。〕相与同宿，见城上烽火，寂叹曰：「贫贱如此，复逢乱离，〔复，扶又翻。〕将何以自存！」文静笑曰：「时事可知，吾二人相得，何忧贫贼！」文静见李世民而异之，深自结纳，谓寂曰：「此非常人，豁达类汉高，神武同魏祖，年虽少，命世才也。」〔少，诗照翻。〕寂初未然之。〔未知文静之言为是。〕
文静坐与李密连昏，系太原狱，〔击郡狱。〕世民就省之。文静曰：「天下大乱，非高、光之才，不能定也。」〔以汉高祖、光武之事擿发世民。省，悉景翻；下同。〕世民曰：「安知其无，但人不识耳。我来相省，非儿女子之情，欲与君议大事也。计将安出﹖」文静曰：「今主上南巡江、淮，李密围逼东都，群盗殆以万数。当此之际，有真主驱驾而用之，取天下如反掌耳。太原百姓皆避盗入城，文静为令数年，知其豪杰，一旦收拾，可得十万人，尊公所将之兵复且数万，〔将，即亮翻。复，扶又翻。〕一言出口，谁敢不从！以此乘虚入关，号令天下，不过半年，帝业成矣。」世民笑曰：「君言正合吾意。」乃阴部署宾客，渊不之知也。世民恐渊不从，犹豫久之，不敢言。
渊与裴寂有旧，每相与宴语，或连日夜。文静欲因寂关说，〔关，白也。说，输芮翻；下同。〕乃引寂与世民交。世民出私钱数百万，使龙山令高斌廉与寂博，稍之输之，〔按隋志，后齐置龙山县，带太原郡，开皇十年改曰晋阳。则此时不复有龙山矣，岂斌廉在开皇中尝为令史，以旧官书之邪﹖对博者，不胜者纳物与胜者曰输。斌，音彬。〕寂大喜，由是日从世民游，情款益狎。世民乃以其谋告之，寂许诺。
会突厥寇马邑，渊遣高君雅将兵与马邑太守王仁恭并力拒之；仁恭、君雅战不利，〔按王仁恭是年春已死，此必去年，史序李渊起兵来历及之。厥，大勿翻。将，即亮翻。守，式又翻。〕渊死并获罪，甚忧之。世民乘间屏人说渊曰：〔间，古苋翻。屏，必郢翻。〕「今主上无道，百姓困穷，晋阳城外皆为战场；大人若守小节，下有寇盗，上有严刑，危亡无日。不若顺民心，兴义兵，转祸为福，此天授之时也。」渊大惊曰：「汝安得为此言，吾今执汝以告县官！」因取纸笔，欲为表。世民徐曰：「世民观天时人事如此，故敢发言；必欲执告，不敢辞死！」渊曰：「吾岂忍告汝，汝慎勿出口！」明日，世民复说渊曰：「今盗贼日繁，遍于天下，大人受诏讨贼，贼可尽乎！要之，终不免罪。且世人皆传李氏当应图谶，〔复，扶又翻。说，式芮翻。谶，楚谮翻。〕故李金才无罪，一朝族灭。〔李浑，字金才，族灭事见上卷大业十一年。〕大人设能尽贼，则功高不赏，身益危矣！唯昨日之言，可以救祸，此万全之策也，愿大人勿疑。」渊乃叹曰：「吾一夕思汝言，亦大有理。今日破家亡躯亦由汝，化家为国亦由汝矣！」
先是，裴寂私以晋阳宫人侍渊，〔先，悉荐翻。〕渊从寂饮，酒酣，寂从容言曰：「二郎阴养士马，欲举大事，正为寂以宫人侍公，〔世民第二。从，千容翻。为，于伪翻。〕恐事觉并诛，为此急计耳。众情已协，公意如何﹖」渊曰：「吾儿诚有此谋，事已如此，当复柰何，正须从之耳。」〔复，扶又翻；下同。〕
帝以渊与王仁恭不能御寇，遣使者执诣江都。〔此帝谓炀帝。使，疏吏翻。〕渊大惧，世民与寂等复说渊曰：「今主昏国乱，尽忠无益。偏裨失律，而罪及明公。〔说，式芮翻。裨，宾弥翻。〕事已迫矣，宜早定计。且晋阳士马精强，宫监蓄积巨万，以兹举事，何患无成！代王幼冲，关中豪杰并起，未知所附，公若鼓行而西，抚而有之，如探囊中之物耳。〔探，吐南翻。〕柰何受单使之囚，〔使，疏吏翻；下遣使同。〕坐取夷灭乎！」渊然之，密部勒，将发；会帝继遣使者驰驿赦渊及仁恭，使复旧任，〔考异曰：创业注曰：隋主遣司直姓名驰驿系帝而斩仁恭。帝自以姓名着于图箓，太原王气所在，恐被猜忌，因而祸及，颇有所悔。时皇太子在河东，独有秦王侍侧，耳语谓王曰：『隋历将尽，吾家继膺符命，不早起兵者，顾尔兄弟未集耳。今遭羑里之厄，尔昆季须会孟津之师，不可从吾同受孥戮，家破身亡，为英雄笑。』王泣而启帝曰：『芒砀山泽，是处容人，请同汉祖，以观时变。』帝曰：『今遇时来，逢兹锢系，虽机变，何能为也！然天命有在，吾应会昌，未必不以此相启，今吾激励，谨当敬天之诫以卜兴亡，自天佑吾，彼焉能害，天必亡我，何所逃刑。』乃后数日，果有诏使驰驿而至。释渊而免仁恭，各依旧检校所部。」按炀帝若有诏斩仁恭，则比后使之至，仁恭已死矣。又高祖身为留守，且被禁系，亡去何之﹖恐此亦非太宗之谋也！今皆不取。〕渊谋亦缓。
渊之为河东讨捕使也，〔大业十一年，渊为使讨捕河东。使，疏吏翻。〕请大理司直夏侯端为副。端，详之孙也，〔梁武帝起兵荆、雍，夏侯详佐命。夏，户雅翻。〕善占候及相人，〔相，息亮翻。〕谓渊曰：「今玉床摇动，帝座不安，〔晋天文志：北极五星，第二星主帝座。太乙之座，谓最赤明者。紫宫门内六星，曰天床，主寝舍，解息燕休。又大角一星在摄提间，大角者，天王帝座也。天官书云：大角北三星为帝座，主宴饮、酬酢也。〕参墟得岁，必有真人起于其分，〔左传：参晋星，故以晋阳为参墟。得岁，谓岁星居参也。参，所今翻。分，扶问翻。〕非公而谁乎！主上猜忍，尤忌诸李，金才既死，公不思变通，必为之次矣。」渊心然之。及留守晋阳，鹰扬府司马太许世绪〔炀帝制鹰扬府，有司马及兵，仓两司。〕说渊曰：「公姓在图箓，名应歌谣；握五郡之兵，〔五郡，谓太原、鴈门、马邑、楼烦、西河。说，式芮翻。〕当四战之地，举事则帝业可成，端居则亡不旋踵；唯公图之。」行军司铠文水武士写、〔按士写传，盖为行军府司铠参军。隋志，文水县属太原郡，旧曰受阳，开皇十年改名。宋白曰：文水县，汉大陵县，后魏省大陵，于今处置受阳县，隋改曰文水。写，一虢翻。〕前太子左勋卫唐宪、〔开皇之制，东宫左、右卫率府亦有亲、勋、翊三卫，炀帝改亲卫为功曹。〕宪弟俭皆劝渊举兵。俭说渊曰：「明公北招戎狄，南收豪杰，以取天下，此汤、武之举也。」渊曰：「汤、武非所敢拟，在私则图存，在公则拯乱，卿姑自重，吾将思之。」宪，邕之孙也。〔唐邕以强干事高齐。〕时建成、元吉尚在河东，〔渊留建成护家居河东。〕故渊迁延未发。
刘文静谓裴寂曰：「先发制人，后发制于人。何不早劝唐公举兵，而推迁不已！〔〕推迁，言推故迁延也。推，吐雷翻。〕且公为宫监，而以宫人侍客，公死可尔，何误唐公也！」寂甚惧，屡趣渊起兵。〔趣，读曰促。〕渊乃使文静诈为敕书，发太原、西河、鴈门、马邑民年二十已上五十已下悉为兵，期岁暮集涿郡，击高丽，〔丽，力知翻。〕由是人情恟恟，思乱者益众。〔恟，许拱翻。〕
及刘武周据汾阳宫，世民言于渊曰：「大人为留守，而盗贼窃据离宫，不早建大计，祸今至矣！」渊乃集将佐谓之曰：〔将，即亮翻；下同。〕「武周据汾阳宫，吾辈不能制，罪当族灭，若之何﹖」王威等皆惧，再拜请计。渊曰：「朝廷用兵，动止皆禀节度。今贼在数百里内，江都在三千里外，加以道路险要，复有他贼据之；〔复，扶又翻。〕以婴城胶柱之兵，当巨猾豕突之势，必不全矣。进退维谷，何为而可﹖」威等皆曰：「公地兼亲贤，同国休戚，若俟奏报，岂及事机；要在平贼，专之可也。」渊阳若不得已而从之者，曰：「然则先当集兵。」乃命世民与刘文静、长孙顺德、刘弘基等各募兵，远近赴集，旬日间近万人，仍密遣使召建成、元吉于河东，柴绍于长安。〔近，其靳翻。使，疏吏翻。〕
王威、高君雅见兵大集，疑渊有异志，谓武士写曰：「顺德、弘基皆背征三侍，所犯当死，〔二人避役亡命，故曰背征。背，蒲妹翻。〕安得将兵！」欲收按之。士写曰：「二人皆唐公客，若尔，必大致纷纭。」威等乃止。留守司兵田德平欲劝威等按募人之状，〔隋制：留守置司功、仓、户、兵、法、士曹等书佐。守，式又翻。〕士写曰：「讨捕之兵，悉隶唐公，威、君雅但寄坐耳，〔言但寄身于留守坐间也。坐，徂卧翻。〕彼何能为！」德平亦止。
晋阳乡长刘世龙〔开皇初，置保长、党长，乡长亦此类也。长，知两翻。〕密告渊云：「威、君雅欲因晋祠祈雨，为不利。」〔晋阳有晋王祠。〕五月，癸亥夜，渊使世民伏兵于晋阳宫城之外。甲子旦，渊与威、君雅共坐视事，使刘文静引开阳府司马胙城刘政会入立庭中，〔新唐志，太原有府十八，开阳其一也。隋志，胙城县属东郡，旧曰东燕，开皇十八年改名。〕称有密状。〔言有状告密。〕渊目威等取状视之，政会不与，曰：「所告乃副留守事，唯唐公得视之。」渊阳惊曰：「岂有是邪！」视其状，乃云：「威、君雅潜引突厥入寇。」〔邪，音耶。厥，九勿翻。〕君雅攘袂大诟曰：〔诟，若候翻。骂也。〕「此乃反者欲杀我耳。」时世民已布兵塞衢路，〔塞，悉则翻。〕文静因与刘弘基、长孙顺德等共执威、君雅系狱。丙寅，突厥数万众寇晋阳，轻骑入外郭北门，出其东门。〔骑，奇寄翻；下同。〕渊命裴寂等勒兵为备，而悉开诸城门，突厥不能测，莫敢进。众以为威、君雅实召之也，渊于是斩威、君雅以徇。渊部将王康达将千余人出战，皆死，城中忷惧。〔将，即亮翻；下举将同。忷，许拱翻。〕渊夜遣军潜出城，旦则张旗鸣鼓自他道来，如援军者；突厥终疑之，留城外二日，大掠而去。
14炀帝命监门将军泾阳庞玉、〔隋志：左、右监门府各将军一人，掌宫殿门禁及守卫事。泾阳县，属京北郡。监，工衔翻。〕虎贲郎将霍世举将关内兵援东都。柴孝和说李密曰：〔贲，音奔。将，即亮翻。说，式芮翻。〕「秦地山川之固，秦、汉所凭以成王业者也。今不若使翟司徒守洛口，裴柱国守回洛，〔翟司徒，让也；裴柱国，仁基。翟，苌伯翻。〕明公自简精锐西袭长安。既克京邑，业固兵强，然后东向以平河、洛，传檄而天下定矣。方今隋失其鹿，豪杰竞逐，不早为之，必有先我者，〔先，悉荐翻。〕悔无及矣！」密曰：「此诚上策，吾亦思之久矣。但昏主尚存，从兵犹众，〔从，才用翻。〕我所部皆山东人，见洛阳未下，谁肯从我西入！诸将出于群盗，留之各竞雌雄，如此，则大业隳矣。」孝和曰：「然则大军既未可西上，仆请间行观衅。」〔将，即亮翻。上，时掌翻。间，古苋翻。〕密许之。孝和与数十骑至陕县，〔隋志，陕县属河南郡。骑，奇寄翻。陕，式冉翻。〕山贼归之者万余人。时密兵锋甚锐，每入苑，与隋兵连战。〔苑，即大业初所筑西苑。〕会密为流矢所中，尚卧营中，丁丑，越王侗使段达与庞玉夜出兵，陈于回洛仓西北。〔陈，读曰阵。〕密与裴仁基出战，达等大破之，杀伤太半，密乃弃回洛，奔洛口。〔考异曰：略记云：「四月戊申，段达等帅关内兵陈于仓西、仓南，密出兵拒战，大破凶丑，密还固仓。五月丁丑，达等又出兵陈于仓西、仓北，密又来拒，大破之，密奔洛口。」按隋书、北史、新．旧唐书皆云，「密为流矢所中，卧营中，东都出兵击之，密众大溃，弃回洛仓，奔洛口。」俱无月日。河洛记云：「密军失利，归于巩县，东都复得回洛仓。」蒲山公传曰：「五月二十八日，越王夜出师，使段达等大战于仓西、北；密军败绩，归于巩县。」亦不云密运月再败也。戊申，四月二十八日；丁丑，五月二十八日。盖赵毅承蒲山公传，误以密一败分为二事也。〕庞玉、霍世举军于偃师，〔庞，薄江翻。杜佑曰：偃师，帝喾所都，古西毫也，汤亦都之。武王伐纣，回师息戎，遂名。偃师县属河南郡。〕柴孝和之众闻密退，各散去。孝和轻骑归密，杨德方、郑德韬皆死。〔考异曰：杨德方，壸关录作「王德仁」，今从河洛记。〕密以郑颋为左司马，〔颋，他鼎翻。〕荥阳郑干象为右司马。〔考异曰：隋、唐书皆作「虔象」，唯壸关录作「干象」，云「密杀其兄干覆。干覆之子会通后从盛彦师杀密」，今从之。〕
15李建成、李元吉弃其弟智云于河东而去，吏执智云送长安，杀之。建成、元吉遇柴绍于道，与之偕行。
资治通鉴卷第一百八十四
端明殿学士兼翰林侍读学士朝散大夫右谏议大夫充集贤殿修撰提举西京嵩
山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集
后学天台胡三省音注
隋纪八〔起强圉赤奋若（丁丑）六月，不满一年。〕
恭皇帝下
义宁元年〔（丁丑、六一七）〕
1六月，己卯，李建成等至晋阳。
2刘文静劝李渊与突厥相结，〔厥，九勿翻。考异曰：创业注云：「突厥去，觇人来报，文武入贺。帝曰：『且勿相贺，当为诸君召而使之。』即自手与突厥书。」盖温大雅欲归功高祖耳。今从唐书刘文静传。〕资其士马以益兵。劫渊从之，自为手启，卑辞厚礼，遗始毕可汗〔遗，于季翻。可，从刊入声。汗，音寒。考异曰：创业注云：「仍命封题，署云『名启』。所司请改启为书；帝不许。」按太宗云：「太上皇称臣于突厥，」盖谓此时，但温大雅讳之耳。〕云：「欲大举义兵，远迎主上，复与突厥和亲，如开皇之时。若能与我俱南，勿侵暴百姓；若但和亲，坐受宝货，亦唯可汗所择。」始毕得启，谓其大臣曰：「隋主为人，我所知也，若迎以来，必害唐公而击我无疑矣。苟唐公自为天子，我当不避盛暑，以兵马助之。」即命以此意为复书。使者七日而返，将佐皆喜，请从突厥之言，〔使，疏吏翻。将，即亮翻；下同。〕渊不可。裴寂、刘文静皆曰：「今义兵虽集而戎马殊乏，胡兵非所须，〔须者，意所欲也。〕而马不可失；若复稽回，〔复，扶又翻。〕恐其有悔。」渊曰：「诸君宜更思其次。」寂等乃请尊天子为太上皇，立代王为帝，以安隋室；移檄邵县；改易旗帜，杂用绛白，以示突厥。〔隋色尚赤。今用绛而杂之以白，示若不纯于隋。帜，昌志翻。厥，九勿翻。〕渊曰：「此可谓『掩耳盗锺，』〔此鄙语也；言盗锺者恶锺声之闻而掩耳盗之，此可以自欺而不可以欺人也。〕然逼于时事，不得不尔。」乃许之，遣使以此议告突厥。〔使，疏吏翻。厥，九勿翻。
西河郡不从渊命，甲申，渊使建成、世民将兵击西河；〔将，即亮翻，又音如字，领也。考异曰：创业注云：「命大郎、二郎率众讨西河。」高祖、太宗实录但云「命太宗侚西河」，盖史官没建成之名耳。唐殷峤传：「从隐太子攻西河」。今从创业注。〕命太原令太原今太原温大有与之偕行，〔隋志，太原县，旧曰晋阳，开皇十年，分置太原县，而改后齐所置龙山县为晋阳县，二县并带太原郡。令，力正翻。〕曰：「吾儿年少，〔少，诗照翻。〕以卿参谋军事；事之成败，当以此行卜之。」时军士新集，咸未阅习，建成、世民与之同甘苦，遇敌则以身先之。〔先，悉荐翻。〕近道菜果，非买不食，军士有窃之者，辄求其主偿之，亦不诘窃者，〔诘，去吉翻。〕军士及民皆感悦。至西河城下，民有欲入城者，皆听其入。郡丞高德儒闭城拒守，己丑，攻拔之。执德儒至军门，世民数之曰：「汝指野鸟为鸾，以欺人主，取高官，〔事见一百八十二卷大业十一年。数，所具翻。又所主翻。〕吾兴义兵，正为诛佞人耳！」〔为，于伪翻。〕遂斩之。自余不戮一人，秋毫无犯，各尉抚使复业，〔尉，与慰同。〕远近闻之大悦。〔义师初起，而人心如此，固可以取天下矣。〕建成等引兵还晋阳，往返凡九日。〔还，从宣翻，又音如字。〕渊喜曰：「以此行兵，虽棋行天下可也。」〔言世民行兵有纪律也。〕遂定入关之计。
渊开仓以赈贫民，〔赈，津忍翻。〕应募者日益多。渊命为三军，分左右，通谓之义士。裴寂等上渊号为大将军，〔上，时掌翻。〕癸巳，建大将军府；以寂为长史，〔长，知两翻。〕刘文静为司马，唐俭及前长安尉温大雅为记室，大雅仍与弟大有共掌机密，武士写为铠曹，刘政会及武城崔善为、太原张道源为户曹，晋阳长上邽姜諅为司功参军，太谷长殷开山为府掾，〔此唐公开大将军府，署置官属，参用隋亲王府、大将军府、州郡官属之制也。隋制，唯亲王有掾、有属、有记室，大将军府有铠曹，州郡有户曹，皆行参军也。炀帝改州为郡，郡置谐司书佐，而书佐即参军之职，行书佐即行参军之职也。隋志，武城县，属清河郡；上邽县，带天水郡；太谷县，属太原郡，旧曰阳邑，开皇十八年改名。写，一虢翻。铠，可亥翻，諅，与谟同。长，知两翻。掾，以绢翻。〕长孙顺德、刘弘基、窦琮及鹰扬郎将高平王长谐、天水姜宝谊、阳屯为左．右统军；〔高平县，后魏置高平，邵隋已改为平高县。炀帝改秦州为天水郡，因古郡名也。统军，后魏所置。将，即亮翻。统，也综翻。〕自余文武，随才授任。又以世子建成为陇西公，左领军大都督，左三统军隶焉；世民为敦煌公，〔敦，大门翻。〕右领军大都督，右三统军隶；各置官属。以柴绍为右领军府长史；〔此左、右领军，以总领左、右军而名，非取隋十二卫左、右领军之职而名也。〕咨议谯人刘赡领西河通守。〔此大将军府咨议参军也。谯县属谯郡。赡，而艳翻。守，式又翻。〕道源名河，开山名峤，恉以字行。开山，不害之孙也。〔殷不害以孝行闻于陈、隋之间。〕
3李密复帅众向东都，〔复，扶又翻；下同。帅，读曰率，〕丙申，大战于平乐园。〔此盖即汉、魏平乐观在洛城西，隋既迁营新都，则平乐园当在都城东。乐，音洛。〕密左骑、右步，〔骑，奇寄翻。〕中列强弩，鸣千鼓以冲之，东都兵大败，密复取回洛仓。
4突厥遣其柱国康鞘利等〔厥，九勿翻。鞘，所交翻。〕送马千匹诣李渊为互市，许发兵送渊入关，多少随所欲。〔少，诗沼翻；下同。〕丁酉，渊引见康鞘利等，受可汗书，礼容尽恭，〔可，从刊入声。汗，音寒。〕赠遣康鞘利等甚厚。择其马之善者，止市其半；义士请以私钱市其余，渊曰：「虏铙马而贪利，其来将不已，死汝不能市也。吾所以少取者，示贫，且不以为急故也，当为汝贳之，〔为，于伪翻。贳，时制翻，赊也。〕不哫为汝费。」
乙巳，灵寿贼帅郗士陵〔隋志，灵寿县属恒山郡。帅，所类翻。郗丑之翻。〕帅众数千降于渊，渊以为镇东将军、燕郡公，〔帅，读曰率。降，户江翻。燕，因肩翻。〕仍置镇东府，补僚属，以招抚山东郡县。
己巳，康鞘利北还。渊命刘文静使于突厥以请兵，〔使，疏吏翻；下同。〕私谓文静曰：「胡骑入中国，生民之大蠹也。〔骑，奇寄翻。〕吾所以欲得之者，恐刘武周引之共为边患；又，胡马行牧，不费刍粟，聊欲藉之以为声势耳。数百人之外，无所用之。」〔观唐公之言，岂若肃、代及晋之君所为哉！〕
5秋，七月，炀帝遣江都通守王世充将江、淮劲卒，将军王隆帅邛黄蛮，〔按唐书，邛部有乌蛮、白蛮；又谓群蛮种类多不可记，意必有黄蛮也。守，式又翻；下同。充将，即亮翻，又音如字，领也。帅，读曰率；下同。邛，渠容翻。〕河北大使太常少卿韦霁、河南大使虎牙郎将王辩等〔二人盖皆讨捕大使也。使，疏吏翻。少，始照翻。将即亮翻；下同。〕各帅所领同赴东都，相知讨李密。〔帅，读曰率。考异曰：杂记：「四月，世充帅淮南兵万人授东都。世充行至彭城，惧密众之盛，自以兵少不敌，乃间行自黎阳济河而至。七月，世充帅留守兵二万击密无功。」今从略记、浦山公传。〕霁，世康之子也。〔韦世康，开皇四大总管之一。〕
6壬子，李渊以子元吉为太原太守，留守晋阳官，后事悉以委之。〔守，式又翻。〕癸丑，渊帅甲士三万发晋阳，立军门誓众，并移檄郡县，谕以尊立代王之意；西突厥阿史那大柰亦帅其众以从。〔大业八年，分大柰之众居楼烦，故今亦从渊。帅，读曰率。厥，九勿翻。从，才用翻。〕甲寅，遣通议大夫张纶将兵徇稽胡。〔稽胡部落居邠（汾）、石间。〕丙辰，渊至西河，忍劳吏民，〔劳，力到翻。〕赈赡穷乏；民年七十以上，恉除散官，〔朝议等八郎，武骑等八尉，恉散官也。赈，津忍翻。赡，而艳翻。散，悉亶翻。〕其余豪俊，随才授任，口诣功能，手注官秩，一日除千余人；受官恉不取告身，〔唐志：补官者皆给以符，谓之告身，犹今言付身也。〕各分渊所书官名而去。渊入雀鼠谷；壬戍；军贾胡堡，〔贾胡堡，在霍邑西北。括地志：汾州灵石县有贾胡堡。贾，音古。〕去霍邑五十余里。代王侑遣虎牙郎将宋老生帅精兵二万屯霍邑，〔将，即亮翻。〕左武侯大将军屈突通〔章：十二行本「通」下有「将骁果数万」五字；乙十一行本同；孔本同；张校同；退斋校同。〕屯河东以拒渊。〔屈，区勿翻。〕会积雨，渊不得进，遣府佐沈叔安等将赢兵还太原，更运一月粮。〔将，如字，即良翻。赢，伦为翻。还，从宣翻，又音如字。〕乙丑，张纶克离石，杀太守杨子崇。〔炀帝改石州为离石郡。〕
刘文静至突厥，见始毕可汗，请兵，且与之约〔厥，九勿翻。可，从刊入声。汗，音寒。考异曰：唐刘文静传曰：「始毕曰：『唐公起事，今欲何为﹖』文静曰：『皇帝废家嫡，传位后主，致斯祸乱。唐公国之懿戚，不忍坐观成败，故起义军，欲黜不当立者。』创业起居注先已再遣使至突厥，不容始毕方有此问。今不取。〕曰：「若入长，民众土地入唐公，金王缯帛归突厥。」〔缯，慈陵翻。厥，九勿翻。〕始毕大喜，丙寅，遣其大臣级失特勒先至渊军，告以兵已上道。〔上，时掌翻。〕
渊以书招李密。〔考异曰：壶关录云：「高祖屯寿阳，遣右卫将军张仁则斋书招李密。」浦山公传：「密答书曰：『使至，辱今月十九日书』，按长历是月己酉朔，十九日丁卯，不应己巳还至霍邑，又发书日不应犹在寿阳。今恉不取。〕密自恃兵强，欲为盟主，〔章：十二行本「主」下有「己巳」二字；乙十一行本同；孔本同；张校同。〕使祖君彦复书曰：「与兄派流虽异，根系本同。〔唐公出于李虎，密出于李弼，是异派也。然李弼之先，本辽东襄平人。李密祖西凉，本陇西成纪人。所谓根系，但同姓耳。〕自唯虚薄，为四海英雄共推盟主。〔「唯」，当作「惟」。惟，思也。详见审是。〕所望左提右挈，戮力同心，执子婴于咸阳，〔以谓代王。〕殪商辛于牧野，〔以谓炀帝。殪，于计翻。〕岂不盛哉！」且欲使渊以步骑数千自至河内，〔炀帝改怀州为河内郡。骑，奇寄翻。〕面结盟约。渊得书，笑曰：密妄自矜大，非折简可致。吾方有事关中，若遽绝之，乃是更生一敌；不如卑辞推奖以骄其志，使为我塞成皋之道，缀东都之兵，〔塞成皋之道，则江都信使不通；缀东都之兵，则不得西应长安。折，之舌翻。为，于伪翻。塞，悉则翻。〕我得专意西征。俟关中平定，据险养威，徐观鹬蚌之势以收渔人之功，未为晚也。」〔战国策：赵且伐燕，苏代为燕说赵惠王曰：「今者臣来过易水，蚌方出曝，鹬啄其肉，蚌合而拑其啄，鹬曰：『今日不雨，明日不雨，即有蚌脯。』蚌亦谓鹬曰：『今日不出，明日不出，必见死鹬。』渔父见而并获之。今燕、赵相持，臣恐强泰之为渔父也。」唐公欲使李密与东都相持而己收渔人之利。鹬，余律翻。〕乃使温大雅复书曰：「吾虽庸劣，幸承余绪，出为八使，〔汉顺帝遣八使。唐公使山西、河东，故云然。使，疏吏翻；下同。〕入典六屯，〔隋制，六军十二卫，唐公尝为将军，故云。〕颠而不扶，通贤所责。所以大会义兵，和亲北狄，共匡天下，志在尊隋。天生烝民，必有司牧，当今为牧，非子而谁！老夫年逾知命，〔孔子曰：「五十而知天命。」〕愿不及此。欣戴大弟，攀鳞附翼，唯弟早膺图箓，以宁兆民！宗盟之长，属籍见容，〔属藉，宗属之籍。长，佑两翻。〕复封于唐，斯荣足矣。殪商辛于牧野，所不忍言，执子婴于咸阳，未敢闻命。分晋左右，尚须安辑；盟津之会，未暇卜期。」〔盟，读曰孟。〕密得书甚喜，以示将佐曰：「唐公见推，天下不足定矣！」〔将，即亮翻。〕自是信使往来不绝。
雨久不止，渊军中粮乏；刘文静未返，或传突厥与刘武周乘虚袭晋阳；渊召将佐谋北还。〔厥，矢勿翻。还，从宣翻，又音如字。〕裴寂等皆曰：「宋老生、屈突通连兵据险，未易猝下。〔屈，居勿翻。〕李密虽云连和，奸谋难测。突厥贪而无信，唯利是视。武周，事胡者也。太原一方都会，且义兵家属在焉，不如还救根本，更图后举。」李世民曰：「今禾菽被野，何忧乏粮！老生轻躁，一战可擒。〔被，皮义翻。躁，则到翻。〕李密顾恋仓粟，未遑远略。武周与突厥外虽相附，内实相猜。武周虽远利太原，岂可近忘马邑！本兴大义，奋不顾身以救苍生，当先必咸阳，号令天下。今遇小敌，遽已班师，恐从义之徒一朝解体，还守太原一城之地为贼耳，〔还，从宣翻，又音如字。〕何以自全！」李建成亦以为然。渊不听，促令引发。世民将复入谏，〔令，力丁翻。复，扶又翻。〕会日暮，渊已寝；世民不得入，号哭于外，声闻帐中。〔号，户刀翻。闻，音问。〕渊召问之，世民曰：「今兵以义动，进战则克，退还则散；众散于前，敌乘于后，死亡无日，何得不悲！」渊乃悟曰：「军已发，柰何﹖」世民曰：「右军严而未发；〔严，装也。〕左军虽去，计亦未远，请自追之。」渊笑曰：「吾之成败皆在尔，知复何言，〔复，扶又翻。〕唯尔所为。」世民乃与建成〔章：十二行本「成」下有「分道」二字；乙十一行本同；孔本同；张校同。〕夜追左军复还。〔复，音如字。考异曰：创业注：「帝集文武官人及大郎、二郎等而谓之曰：『以天赞我而言，应无此势；以人事见机而发，无有不为。借遣吾当突厥、武周之地，何有不来之理。诸公谓云何﹖』议者以『老生、屈突通相去不远；李密谲诳，奸谋难测；突厥见利而行；武周，事胡者也；太原一都之会．义兵家属在焉。愚夫所虑，伏听教旨。』唐公顾谓大郎、二郎曰：『尔辈何如﹖』对曰：『武周位极而志满，突厥少信而贪利，外虽相附，内实相猜。突厥必欲求利太原，宁肯近忘马邑！武周悉其此势，未必同谋同志。老生、突厥奔竞来拒，进阙图南，退穷自北，还无所必，往无所之，畏溺先沉，近于斯矣。今禾菽被野，人马无忧，，坐即有粮，行即得众。李密恋于仓粟，未遑远略。老生轻躁，破之不疑。定业取威，在兹一决。谐人保家爱命，言不可听。雨罢进军，若不杀老生而不取霍邑，儿等敢以死谢！』唐公喜曰：『尔谋得之，吾其决矣。三占从二，何藉舆言。懦夫之徒，几败乃公事耳。』」太宗实录尽以为太宗之策，无建成名，盖没之耳。据建成同追左军，则是建成意亦不欲还也。今从创业注。〕丙子，太原运粮亦至。
7武威鹰扬府司马李轨，〔炀帝改凉州为武威郡。各郡置鹰扬府，有郎将、副郎将、长史、司马。〕家富，好任侠；〔好，呼到翻；下同。〕薜举作乱于金城，〔是年，夏四月，薛举起。〕轨与同郡曹珍、关谨、梁硕、李赟、安修仁等谋曰：〔赟，于伦翻。「薛举必来侵暴，郡官庸怯，势不能御，吾辈岂可束手并妻孥为人所虏邪！〔孥，音奴。邪，音耶。〕不若相与并力拒之，保据河右以待天下之变。」众恉皆以为然，欲推一人为主，各相让，莫肯当。曹珍曰：「久闻图谶李氏当王；〔谶，楚谮翻。〕今轨在谋中，乃天命也。」遂相与拜轨，奉以为主。丙辰，轨令修仁集诸胡，〔令，力丁翻。安氏，凉州豪望，世为民夷所附，故使之集诸胡。轨结民间豪杰，共起兵，执虎贲郎将谢统师、郡丞韦士政。〔贲，音奔。将，即亮翻。统，他综翻。轨自称河西大凉王，置官属并拟开皇故事。关谨等欲尽杀隋官，分其家赀，轨曰：「诸人既逼以为主，当禀其号令。今兴义兵以救生民，乃杀人取货，此群盗耳，将何以济！」于是以统师为太仆卿。西突厥阙度设据会宁川，〔大业八年，分阙度设居会宁。厥，九勿翻。〕自称阙可汗，请降于轨。〔可，从刊入声。汗，音寒。降，户江翻。〕
8薜举自称秦帝，〔考异曰：唐高祖实录：「武德元年四月辛卯，举称尊号。」按今冬举败，问褚亮曰：「天子有降事否﹖」是则已称尊号也。今从唐书举传。〕立其妻鞠氏为皇后，子仁果为皇太子。遣仁果将兵围天水，克之，举自金城徙都之。仁果多力，善骑射，〔将，即高翻。骑，奇寄翻。〕军中号万人敌；然性贪而好杀。尝获庾信子立，怒其不降，磔于火上，稍割以噉军士。〔庾信自梁入关，有文名。史言薜仁果在兵间不能收４礼文艺名义之士，卒以败亡。好，呼到翻。降，户江翻。磔，陟格翻。噉，徒滥翻。及克天水，悉召富人，倒悬之，以醋灌鼻，责其金宝。举每弁之曰：「汝之才略足以办事，然苛虐无恩，终当覆我国家。」
举遣晋王仁越将兵趋剑口，至河池郡；太守萧瑀拒郄之。〔剑口，剑门关口。举指授仁越，使之趋剑口，未至，而萧瑀以河池拒之，遂退郄。将，即亮翻；下同。趋，七喻翻，又逡须翻。瑀，音禹。守，式又翻。〕又遣其将常仲兴济河击李轨，与轨将李赀战于昌松，〔隋志：昌松县，属武威郡。〕仲兴举军败没。轨欲纵遣之，赀曰：「力战获俘，复纵以资敌，将焉用之！不如尽坑之。」〔复，扶又翻；下同。焉，于干翻。〕轨曰：「天若祚我，当擒其主，此属终为我有；若其无成，留之何益！」乃纵之。〔李轨不杀隋官，纵薜举兵，皆有人君之言；其才略不足以济，则徒言无益也。〕未几，攻张掖、敦煌、西、枹罕，皆克之〔几，居岂翻。敦，徒门翻。枹，音肤。〕尽有河西五郡之地。
9炀帝诏左御卫大将军涿郡留守薜世雄将燕地精兵三万讨李密，〔燕，因肩翻。〕命王世充等诸将恉受世雄节度，所过盗贼，随便诛翦。世雄行至河间，军于七里井，〔七里井，盖其地去河间七里，故名。〕窦建德士众惶惧，悉拔诸城南遁，声言还入豆子簗。〔簗，各朗翻。〕世雄以为畏己，不复设备，建德谋还袭之。其处去世雄营百四十里，建德帅敢死士二百八十人先行，〔帅，读曰率。〕令余众续发，建德与其士众约曰：「夜至，则击其营；己明，则降之。」〔降，户江翻；下同。〕未至，一里所，天欲明，建德惶惑议降；会天大雾，人咫尺不相辨，建德喜曰：「天赞我也！」〔赞，助也。〕遂突入其营击之，世雄士卒大乱，皆腾栅走。世雄不能禁，与左右数十骑遁归涿郡，〔考异曰：革命记：「帝以李密在洛口，征辽回日，令右翊卫将军薜世雄于留镇丘内简练精锐及幽、易骁勇讨密，经过之处，若有草窃，随便诛翦；仍令王世充等诸军并取世雄处分。世雄乃自领精兵六万，四月末，至柯间郡城下作营，州县皆备牛酒军粮以待薜将军。时建德以无粮食，兵士先皆分散，余军不满千人，在武强县境收麦充食，闻世雄兵至河间，惶惧无计。问一女巫：『欲走避之，如何﹖』巫云：『不免。』问：『欲首如何﹖』巫云：『亦不吉。』问：『欲掩其不备击之，如何﹖』巫云：『今夜天未明到，大吉。』卜时，日已午；卜处，去河间一百四十里。建德简精兵二百八十人先行，余勒续发。建德与众决云：『夜到即打，明即降之，吉凶之事，在此举耳。』遂行。去世雄营二里，天已属明，又闻吹角声拟发，建德惶惑欲降。须臾，大雾忽起，建德曰：『此天助我也。』遽引兵入营政之，兵遂大乱。世雄左右先已装束拟发，世雄遂得上马奔走，仍中数枪，仅而获免。幽、易之士，并不欲作留镇兵，先无鬬意，既不知贼多少，悉弃甲奔亡，遂使山东贼势转盛。李密先招慰河北州县，多悉从之。世雄凓愤而卒。」唐窦建德传云：「七月，世雄讨之，建德帅敢死士千人袭之，世雄以数百骑遁去。」今从隋薜世雄传，以建德传、革命纪参之。〕凓恚发病卒。〔恚，于避翻。卒，子恤翻。〕建德遂围河间。
10八月，己卯，雨霁。庚辰，李渊命军中曝铠仗行装。〔铠，可亥翻。〕卒已旦，东南由山足细道趣霍邑。〔趣，七喻翻，又遂须翻。〕渊恐宋老生不出，李建成、李世民曰：「老生勇而无谋，以轻骑挑之，〔挑，徒了翻。〕理无不出；脱其固守，则诬以贰于我。彼恐为左右所奏，安敢不出！」渊曰：「汝测之善，老生不能逆战贾胡，〔谓渊屯贾胡堡时，老生不能逆战。贾，音古。〕吾知其无能为也！」渊与数百骑先至霍吧城东数里以待步兵，使建成、世民将数十骑至城下，举鞭指麾，若将围城之状，且诟之。〔骑，奇寄翻。诟，苦候翻。〕老生怒，引兵三万自东门、南门分道而出，渊使殷开山趣召后军。〔趣，读曰促。〕后军至，渊欲使军士先食而战，世民曰：「时不可失。」渊乃与建成陈于城东，世民陈于城南。〔陈，读曰阵；下同。〕渊、建成战小却，世民与军头临淄段志玄自南原引兵驰下，〔新唐志曰：武德元年，改鹰扬郎将曰军头。盖起兵之初，已置军头也。后又改军头为骠骑将军。隋志，临淄县属北海郡。〕冲老生陈，出其背，世民手杀数十人，两刀皆缺，流血满袖，洒之复战。渊兵复振，〔复，扶又翻。〕因传呼曰：「已获老生矣！」老生兵大败，渊兵先趣其间，〔趣，七喻翻。〕门闭，老生下马投堑，刘弘就斩之，僵尸数里。〔堑，七艳翻。僵，居良翻。〕日己暮，渊即命登城，时无攻具，将士肉薄而登，遂克。
渊赏霍邑之功，军吏疑奴应募者不得与良人同，渊曰：矢石之间，不辨贵贱，论勋之际，何有等差，，有并从本勋授。」壬午，渊引见霍邑吏民，劳赏如西河，〔劳，力到翻。〕选其可壮使从军；关中军士欲归者，并授五品散官，〔炀帝置散职九大夫，朝请大夫正五品，朝散大夫从五品。散，悉但翻。〕遣归。〔既顺其归志，又以动关中士民之心。〕或谏以官太滥，渊曰：「隋氏吝惜勋赏，此所以失人心也，柰何效之！且收众以官，不胜于用兵乎！」
丙戍，渊必临汾郡，〔平阳，古郡名，后改置唐州，后改为晋州，开皇初，改郡曰平河；平阳?之鴾篪{汾县，恶平阳之名也；大业初，改曰临汾郡。〕辛卯，进攻，克之。叔达，陈高宗之子，有才学，渊礼而用之。
癸巳，渊至龙门，〔龙门县属河东郡，在郡东北。〕刘文静、康鞘利以突厥兵五百人、马二千匹来至。潚喜其来缓，谓文静曰：「吾西行及河，突厥始至，兵少马多，皆君将命之功也。」〔厥，九勿翻。少，诗沼翻。〕
汾阳薜大鼎说渊：「按新唐书，薜大鼎，蒲州汾阴人。隋、唐志亦皆无汾阳县，「阳」当作「阴」。说，式芮翻。〕「请勿攻河东，自龙门直济河，据永丰仓，传檄远近，关中可坐取也。」渊将从之。诸将请先攻河东，乃以大鼎为大将军府察非掾。〔察非掾，言使之察奸非，若汉刺奸掾也。炀帝时左、右候卫府增置察非掾。诸将，即亮翻。掾，俞绢翻。
河东县户曹任緕〔河东县，带河东郡，旧曰蒲坂，开皇十六年改名。隋制，县置金、户、兵、法、士等曹佐。任，音壬。环，古回翻。〕说渊曰：「关中豪杰皆企踵以待义兵。緕在冯翊积年，〔緕，仁寿中为冯翊韩城尉。说，式芮翻。企，去智翻。〕知其豪杰，请往谕之，必从风而靡。义师自梁山济河，指韩城，逼邰阳。〔梁山，在韩城县界，临河，即左传所谓梁山崩者也。韩城、邰阳二县皆属冯翊郡，隋所置也。杜佑曰：同州韩城县，汉为夏阳县，有梁山、龙门山。宋白曰：今韩城县西南三里有夏阳故城，乃韩国故城。今县理南二十五里有少梁故城。隋文帝分邰阳故城，于此置韩城县，以古韩城为名。邰，古沓翻。〕萧造文吏，必当望尘请服。孙华之徒，皆当远迎，然后鼓行而进，直据永丰，虽未得长安，关中固已定矣。」渊悦，以緕为银青光禄大夫。〔隋制，银青光禄，散职，从三品。
时关中群盗，孙华最强；丙申，渊至汾阴，以书招之。〔汾阴县属河东郡。〕己亥，渊进军壶口，〔隋志：文城郡昌宁县有壶口山。〕河演之民献舟者日以百数，仍置水军。壬寅，孙华自邰阳轻骑渡河见渊。〔骑，奇寄翻；下同。〕渊握手与坐，慰奖之，以华为左光禄大夫、武乡县公，领冯翊太守，〔隋制，散职左光禄，正二品。冯翊县，后魏曰华阴，西魏改曰武乡，大业初，改曰冯翊。今以开皇旧县名封华。守，式又翻。〕其徒有功者，委华以次授官，赏赐甚厚。使之先济；继遣左右统军王长谐、刘弘基及左领军长史陈演寿、〔陈演寿，建成府元僚。长，知两翻。〕金紫光禄大夫史大柰〔金紫光禄，散职，正三品。〕将步骑六千自梁山济，营于河西以待大军。以任緕为招忍大使，緕说韩城，下之。渊谓长谐曰：「屈突通精兵不少，〔任，音壬。緕，古回翻。使，疏吏翻。说，式芮翻。少，诗沼翻。〕相去五十余里，不敢来战，足明其众不为之用。然通畏罪，不敢不出。若自济河击卿等，则我进攻河东，必不能守；若全军守城，则卿等绝其河梁：〔河梁，谓蒲津桥。〕前扼其喉，后拊其背，彼不走必为擒矣。」
11骁果从炀帝在江都者多逃去，〔骁，坚尧翻。〕帝患之，以问裴矩，对曰：「人情非有匹偶，难以久处，〔处，邑吕翻。〕请听军士于此纳室。」帝从之。九月，悉召江都境内寡妇、处女集宫下，恣将士所取；或先与奸者听自首，〔处，昌邑翻。将，即亮翻。首，手又翻。〕即以配之。
12武阳郡丞元宝藏以邵降李密，〔炀帝改魏州为武阳郡。降，户江翻；下同。甲寅，密以宝藏为上柱国、武阳公。宝藏使其客巨鹿魏征为启谢密，〔隋志，巨鹿县属襄国郡。〕且请改武阳为魏州；又请帅所部西取魏郡，〔炀帝改相州为魏郡。帅，读曰率。〕南会诸将取黎阳仓。〔汲郡黎阳县有黎阳仓。将，即亮翻。〕密喜，即以宝藏为魏州总管，召魏征为元帅府文学参军，掌记室。〔帅，所类翻〕征少孤贫，好读书，有大志，〔少，诗照翻。好，呼到翻。〕落拓不事生业。始为道士，宝藏召典书记。密爱其文辞，故召之。
初，贵乡长弘农魏德深，〔隋志：贵乡县，带武阳郡。刘昫曰：魏州，汉魏郡元城县之地。后魏天平二年，分馆陶西界于今州西北三十里古赵城置贵乡县。后魏建德七年，以赵城卑湿，西南移三十里，就孔思集寺为贵乡县。大象二年，于县置魏州，隋改名武阳郡。隋志，魏德深本巨鹿人，家弘农；隋河南郡陕县，后魏之弘农郡也。弘农郡之弘农县，后魏之西弘农郡也。魏避讳，「弘」作「恒」。长，知两翻。〕为政清静，不严而治。〔治，直吏翻。〕辽东之役，征税百端，使者旁午，责成邵县，民不堪命，唯贵乡闾里不扰，有无相通，不竭其力，所求皆给。元宝藏受诏捕贼，数调器械，〔数，所角翻。调，徒钓翻。〕动以军法从事。其邻城营造，皆聚于听事，〔听，读曰厅。〕官吏递相督责，昼夜喧嚣，犹不能济。德深听随便修营，官府叔然，恒若无事，〔恒，户登翻。〕唯弁吏以不须过胜余县，使百姓劳苦；然民各自竭心，常为诸县之最，民爱之如父母。宝藏深害其能，遣将千兵赴东都。〔将，即亮翻。〕所领兵闻宝藏降密，思其亲戚，辄出都门，东向恸哭而返；或劝之降密，皆泣曰：「我与魏明府同来，何忍弃去！」
河南、山东大水，饿殍满野，〔殍，平表翻。〕炀帝讱开黎阳仓赈之，吏不时给，死者日数万人。徐世绩言于李密曰：「天下大乱，本为饥馑。〔为，于伪翻。〕今更得黎阳仓，大事济矣。」密遗世绩帅麾下五千人自原武济河，〔隋志：原武县属荣阳郡，开皇十六年置。帅，读曰率。〕会元宝藏、郝孝德、李文相及洹水贼帅张升、清河贼帅赵君德共袭破黎阳仓，据之，〔隋志：洹水县属魏郡，后周置。洹，于元翻，又音桓。帅，所类翻。考异曰：河洛记，今年四月，祖君彦檄云：「又得回洛，复取黎阳，天下之仓尽非隋有。」而九月魏征启方劝取黎阳。盖君彦为檄，欲虚张声势，非事实也。〕开仓恣民就食，浃旨间，得３胜兵二十余万。〔浃，子协翻。胜，音升。考异曰：唐李绩传：「绩初得黎阳仓，就食者数十万人。魏征、高季辅、杜正伦、郭孝恪皆客游其所，一见于众人，即加礼敬，引之卧内，谈谑忘倦。」按征为元宝藏作启，方谋取黎阳仓，高季辅已为汲令，杜正伦为羽骑都尉，郭孝恪先在密所：足知此事为虚。今不取。余按隋置羽骑尉，「都」字衍。〕武安、永安、义阳、弋阳、齐郡相继降密。〔炀帝改洛州为武安郡，黄州为永安郡。义阳郡，齐、梁曰司州，后魏曰郢州，后周改申州，大业二年改义州，寻改为郡。改光州为弋阳郡。改齐州为齐郡。〕窦建德、朱粲之徒亦遣使附密，〔使，疏吏翻。〕密以粲为扬州总管、邓公。〔以粲总管扬州而爵为邓公也。〕泰山道士徐洪客献书于密，以为：「众久聚，恐米尽人散，师老厌战，难可成功。」劝密「乘进取之机，因士马之锐，沿流东指，直向江都，执取独夫，号令天下。」密壮其言，以书招之，洪客竟不出，莫知所之。
13乙卯，张纶徇龙泉、文成等郡，〔炀帝改隰州为龙泉郡，治隰川县，汉之蒲子县也。改汾州为文城郡，治吉昌县，后魏定阳县也。〕皆下之，获文成太守郑元暃。元暃，译之子也。〔成隋文帝业者，郑译也。守，式又翻。暃，殊玉翻。〕
14屈突通遣虎牙郎将桑显和将骁果数千人夜袭王长谐等营，长谐等战不利，〔将，即亮翻。考异曰：创业注云：「桑显和帅骁果精兵数千人夜驰掩袭长谐等军营，谐及孙华等奉教备豫，故并觉之；伺和赴营，设伏分击，应时摧散。」唐高祖本纪云：「义师不利，太宗以游骑数百掩其后，显和溃散。」按太宗时未过河西。今从高祖实录及唐史大柰传。〕孙华、史大柰以游骑自后击显和，大破之。〔骑，奇寄翻。〕显和脱走入城，仍自绝河梁。丙辰，冯翊大守萧造降于李渊。造，修之子也。〔梁宜丰候。「循」，一作「修」。〕
戊午，渊帅诸军围河东，〔降，户江翻。帅，读曰率。考异曰：创业注：「戊午，唐公亲率诸军围河东郡，屈突通不敢出，闭门自守。城甚高峻，不易可攻，唐公观义士等志，试遗登之，南面千余人应时而上。时值雨甚，公命旋师。军人时速上城，不时速下。公曰：『屈突宿卫旧人，解安阵队，野戢非其所长，婴城善为捍御。我师常胜，入必轻之，骁锐先登，恐无还路。今且示戚而己，未是攻城之时，杀人得城，知何所用！』乃命还。」唐高祖实录云：「骁勇千余人己登其南城，高祖在东原，不之见。会暴雨，高祖鸣角收众，由是不克。」温大雅因为虚美耳。今不取。〕屈突通婴城自守。
将佐复推渊领太尉，〔复，扶又翻。〕增置官属，渊从之。时河东未下，三辅豪杰至者日以千数。渊欲引兵西趣长安，〔趣，七喻翻，又逡须翻。〕犹豫未决。裴寂曰：「屈突通拥大众，戚坚城，吾拾之而去，若进攻长安不克，退为河东所踵，腹背受敌，此危道也。不若先克河东，然后西上。〔上，时掌翻。〕长安恃通为援，通败，长安必破矣。」李世民曰：「不然。兵贵神速，吾席累胜之威，抚归顺之众，鼓行而西，长安之人望风震骇，智不及谋，勇不及断，〔断，可乱翻。〕取之若振槁叶耳。若淹留自弊于坚城之下，彼得成谋修备以待我，坐费日月，众心离沮，〔沮，在吕翻。〕则大事去矣。且关中蜂起之将，未有所属，不可不早招怀也。〔将，即亮翻；下同。〕屈突通自守虏耳，不足为虑。」渊两从之，留诸将围河东，自引军而西。
朝邑法曹武功靳孝谟，以蒲津、中潬二城降，〔隋志：朝邑县，属冯翊郡，后魏曰南五泉，西魏改焉。其地当蒲津桥西，唐改为河西县，梁大河为桥，故有中潬。朝，直遥翻。靳，居焮翻。潬，徒旱翻。降，户江翻；下同。〕华阴令李孝常以之丰仓降，〔隋志：华阴县属京兆郡。华，户化翻。〕仍应接河西诸２军。孝常，圆通之子也。〔李圆通宠任于开皇之初。〕京兆诸县亦多遣使请降。〔使，疏吏翻。〕
15王世充、韦霁、王辩及河内通守孟善谊、河阳郡尉独孤武都〔河阳非郡也。隋制，旧有兵处，州刺史带诸军事以统之。炀帝罢州置郡，别置都尉领兵，与郡不相知。「郡尉」，当作「都尉」。〕各帅所领会东都，〔帅，读曰率；下同。〕唯王隆后期不至。〔王隆、帅邛黄蛮者也。〕己未，越王侗使虎贲郎将刘长恭等帅留守兵，庞玉等帅偃师兵，与世充等合十余万众，击李密于洛口，〔贲，音奔。守，式又翻。帅，读曰率。考异曰：略记作「乙丑」。河洛记作「十二曰」。蒲山公传：「九月十一日，师出东都。」按长历，是月己酉朔，乙丑十七日也。今从蒲山公传。〕与密夹洛水相守。炀帝诏诸军皆受世充节度。〔考异曰：略记云：「世充击密，罔不摧破，露布相续而来，百姓忻忻欢咏于道。」蒲山公传云：「自秋徂冬，凡经三十余战，世充多败绩。」河洛记云：「四十余战，世充无功。」三书相违，莫知孰是，今皆不取，唯胜负有显状者存之。〕
帝遣摄江都郡丞冯慈明向东都，为密所获，密素闻其名，〔慈明事炀帝于并省，历位于朝，其名夙着。〕延坐劳问，〔劳，力到翻。〕礼意甚厚，因谓曰：「隋祚已尽，公能与孤立大功乎﹖」慈明曰：「公家历事先朝，〔朝，直遥翻。〕荣禄兼备。不能善守门阀，乃与玄感举兵，偶脱罔罗，得有今日，唯图反噬，未谕高旨。莽、卓、敦、玄〔王莽、董卓、王敦、桓玄。〕非强盛，一朝夷灭，罪及祖宗。仆死而后已，不敢闻命！」密怒，囚之。慈明说防人席务本，〔说，输芮翻。〕使亡走。奉表９江都，及致书东都论贼形势，至雍丘，为密将李公逸所获，〔将，即亮翻；下同。〕密又义而释之；山至营门，翟让杀之。慈明，子琮之子也。〔冯子琮事高齐，死于琅邪王俨之难。〕
密之克洛口也，〔是年二月，密克洛口。〕箕山府郎将张季珣固守不下，〔大业十二年，移箕山、公路二府守洛口仓。〕密以其寡弱，遣人呼之。季珣骂密极口，密怒，遣兵攻之，不能克。时密众数十万在其城下，季珣四面阻绝，所领不过数百人，而执志弥固，誓以必死。久之，粮尽水竭，〔城在原上，汲道不通，故水竭。〕士卒赢病，〔赢，伦为翻。〕季珣抚循之，一无离叛，自三月至于是月，城遂陷。季珣见密不肯拜，曰：「天子爪牙，何容拜贼！」密犹欲降之，诱谕终不屈，乃杀之。〔降，户江翻。考异曰：隋书季珣传云：「密攻之经三年，遂为所陷。」又云：「密壮而释之；翟让从求金不得，遂杀之。」河洛记曰：「自三月至九月不下，后为粮尽水竭，乃被摊陷。生获珣于牙门，遣人宣之，以降为度。珣更张目极骂，不肯低屈；遂杀之。」按密明年已降唐，安得三年攻守箕山之事，今参取二书，去其抵悟者而已。〕季珣，祥之子也。〔汉王谅举兵，张祥守井陉下。
16庚申，李渊帅诸军济河；〔帅，读曰率；下同。〕甲子，至朝邑，舍于长春宫，〔隋志：朝邑县有长春宫。〕关中士民归之者如市。丙寅，渊遣世子建成、司马刘文静帅王长谐等诸军数万人屯永丰仓，守潼关以备东方兵，慰抚使窦轨等受其节度；郭煌公世民帅刘弘基等诸军数万人徇渭北，慰抚使殷开山等受其节度。轨，琮之兄也。
冠氏长于志宁、赡养尉颜师古〔冠氏，春秋邑名。隋分馆陶东界置冠氏县，属武阳郡。赡养县，属襄阳郡。刘昫曰：汉邓城，古樊城也，宋改赡养县，后周癈山都、樊城二县入焉。使，疏吏翻。敦，徒门翻。〕及世民，妇兄长孙无忌谒见渊于长春宫。〔兄长，知两翻。见，贤遍翻。〕师古名籀，以字行；〔籀，直又翻。〕志宁，宣敏之兄子；〔于宣敏见一百七十五卷陈宣帝太建十三年。〕师古，之推之孙也；〔颜之推见一百七十三卷陈宣帝太建九年。〕恉以文学知名，无忌仍有才略。渊皆礼而用之，以志宁为记室，师古为朝散大夫，无忌为渭北行军典签。〔朝散大夫，隋散职，从五品。自亲王府至州郡皆有典签。朝直遥翻。〕
屈突通闻渊西入，署鹰扬郎将汤阴尧君素领河东通守，〔隋志：汤阴县属汲郡。〕使守蒲坂，〔隋河东郡治河东县，古蒲坂也。坂，音反。〕自引兵数万趣长安，〔趣，七喻翻。考异曰：唐书通传云：「将自武关趋蓝田，赴长安。」疑其太迂，今但云趋长安。〕为刘文静所遏。将军刘纲戍潼关，屯都尉南城，〔隋潼关有守兵，故置都尉。〕通欲往依之，王长谐先引兵袭斩纲，据城以拒通，通退保北城。渊遣其将吕绍宗等攻河东，不能克。〔将，即亮翻。〕
柴绍之自长安赴太原也，〔是年五月，绍赴太原。〕谓其妻李氏曰：「尊公举兵，今偕行则不可，留此则及祸，柰何﹖」李氏曰：「君弟速行，〔弟，与第同。〕我一妇人，易以潜匿，〔易，以鼓翻。〕当自为计。」绍遂行。李氏归鄠县别墅，〔隋志，鄂县属京兆郡。鄠，音户。墅，承与翻。〕散家赀，聚徒众。渊从弟神通在长安，〔从，才用翻；下之从同。〕亡入鄠县山中，与长安大侠史万宝等起兵以应渊。西域商胡何潘仁入司竹园为盗，〔隋志：京兆府盩厔县有司竹园。〕有众数万，前尚书右丞李纲为长史，〔长，佑两翻。〕李氏使其奴马三宝说潘仁〔说，输芮翻。〕与之就神通，合势攻鄠县，下之。神通众逾一万，自称关中道行军总管，以前乐城长令狐德棻为记室。〔考之隋志，惟信安郡有乐城县。又河间郡乐寿县，旧曰桨城。长知两翻。令，方定翻。棻，扶分翻；下同。〕德棻，熙之子也。〔令狐熙事宇文氏，着劳绩于河西。〕李氏又使马三宝说群盗李仲文、向善志、丘师利等，皆帅众从之。仲文，密之从父；师利，和之子也。〔丘和以馈食为炀帝所宠用。说，输芮翻。帅，读曰率。〕西京留守屡遣兵讨潘仁等，皆为所败。〔败，补迈翻。〕李氏徇盩厔、武功、始平，皆下之，〔盩厔，音舟窒。隋志，始平县属京兆郡。唐改曰兴平。〕众至七万。左亲卫段纶，文振之子也，娶渊女，〔段文振见一百八十一卷大业八年。考异曰：唐太宗实录云：「隐太子以琅邪长公主妻之。」刘子玄唐高祖实录及新唐书皆云「高密大长公主适段纶。」盖改封。〕亦聚徒于蓝田，〔隋志：蓝田县属京兆郡。〕得万余人。及渊济河，神通、李氏、纶各遣使迎渊。〔使，疏吏翻；下同。〕渊以神通为光禄大夫，子道彦为朝请大夫，纶为金紫光禄大夫；〔隋散职，光禄从一品，金紫正三品，朝请正五品。朝，直遥翻。〕使迤绍将数百骑并南山迎李氏。〔将，即亮翻。骑，奇寄翻。并，步浪翻。自华山而南，接盩厔、鄂、杜诸山，皆长安南山也。〕何潘仁、李仲文、向善志及关中群盗，皆请降于渊，渊一一以书慰劳授官，〔降，户江翻。劳，力到翻；下同。〕使各居其所，受敦煌公〔敦，徒门翻。〕世民节度。
刑部尚书领京兆内史卫文升年老，〔炀帝改京兆、河南尹为内史。〕闻渊兵向长安，忧惧成疾，不复预事，〔复，扶又翻。〕独左翊卫将军阴世师、京兆郡丞骨仪奉代王侑乘城拒守。己巳，渊如蒲津；庚午，自临晋济渭，〔朝邑，古临晋地。〕至永丰劳军，开仓赈饥民。〔赈，油忍翻。〕辛未，还长春宫；壬申，进屯冯翊。〔隋志：冯翊县，带郡。〕世民所至，吏民及群盗归之如流，世民收其豪俊以备僚属，营于泾汤，〔泾阳县属京兆郡。〕胜兵九万。〔胜，音升；下同。〕李氏将精兵万余会世民于渭０北，与迤绍各置幕府，号「娘子军」。
先是，平凉奴贼数万围扶风太守窦琎，〔帝改原州为平凉郡，岐州为扶风郡。先，悉荐翻。守，式又翻。琎，将邻翻。〕数月不下，贼中食尽。丘师利遣其弟行恭即帅其众与师利共谒世民于渭北，〔帅，读曰率；下同。〕世民以为光禄大夫。琎，琮之从子０也。〔从，才用翻。〕隰城尉房玄龄谒世民于军门，〔考异曰：旧唐书玄龄传云：「温彦博又荐焉。」按彦博时在罗艺所。今不取。〕世民一见如旧识，署记室参军，引为谋主。玄龄亦自以为遇知己，罊竭心力，知无不为。
渊命刘弘基、殷开山分兵西略扶风，有众六万，南渡渭水，屯长安故城。〔考异曰：创业注云：「敦煌公自泾阳趋司竹，留弘基、开山屯长安故城。」今从唐书弘基传。〕城中出战，弘基逆击，破之。世民引兵趣司竹，李仲文、何潘仁、向善志皆帅众从之，顿于阿城，〔趣，七喻翻。帅，读曰率。阿城，即秦阿房宫城。〕胜兵十三万，军令严整，秋毫平犯。乙亥，世民自盩厔遣使白渊，请期日赴长安。渊曰：「屈突东行不能复西，不足虞矣！」〔屈，居勿翻。复，扶又翻。〕乃命建成选仓上精兵自新丰趣长乐宫，〔新丰县属京兆郡；长乐宫，故汉宫也。乐音洛。〕世民帅新附诸军北屯长安故城，〔自盩厔趣长安，故谓之北。〕至并听教。〔并至所期之地听教令。〕延安、上郡、雕阴皆请降于渊。丙子，渊引军西行，〔自冯翊西行。降，户江翻。〕所过离宫园苑皆罢之，出宫女遇其亲属。冬，十月，辛巳，渊至长安，营于春明门之西北，〔春明门，长安城东面之中门也。〕诸军皆集，合二十余万。渊命各依壁垒，毋得入村落侵暴。屡遣使至城下谕卫文升等以欲尊隋之意，不报。辛卯，命诸军进围城。甲午，渊迁馆于安兴坊。〔安兴城，盖在安兴门外。雍录：长安城东面三门，通化、春明、安兴。帅，读曰率。
17巴陵校尉鄱阳董景珍、雷世猛、旅帅郑文秀、许玄彻、万瓒、徐德基、郭华、沔阳张绣等谋据郡叛隋，〔隋志：巴陵郡，梁置巴州；平陈，改曰岳州，大业初，改曰罗州，寻改为郡。校，户教翻，帅，所类翻；下同。瓒，藏旱翻。沔，弥兖翻。〕推景珍为主。景珍曰：「吾素寒贱，不为众所服。罗川令萧铣，梁室之后，〔按隋书帝纪，罗川县即巴陵郡之罗县。铣，梁宣帝曾孙岩之孙。〕宽仁大度，请奉之以从众望。」乃遣使报铣。〔使，疏吏翻。〕铣喜从之，声言讨贼，召募得数千人。铣，岩之孙也。〔萧岩奔陈见开皇八年；见杀见力年。〕
会颖川贼帅沈柳生寇罗川，〔炀帝改许州为颖川郡。〕铣与战不利，因谓其众曰：「今天下皆叛，隋政不行，巴陵豪杰起兵，欲奉吾为主。若从其请以号令江南，可以中兴梁祚，以此召柳生，亦当从我矣。」众皆悦，听命，乃自称梁公，改隋服色旗帜皆如梁旧。柳生即帅众归之，以柳生为车骑大将军。起兵五日，远近归附者至数万人，遂帅众向巴陵。景珍遣徐德基帅邵中豪杰数百人出迎，〔帜，昌志翻。帅，读曰率。骑，奇寄翻。〕未及见铣，柳生与其党谋曰：「我先奉梁公，勋居第一。今巴陵诸将，皆位高兵多，我若入城，返出其下。不如杀德基，质其首领，〔将，即亮翻。质，音致。〕独挟梁公进取郡城，则无出我右者矣。」遂杀德基。入白铣，铣大惊曰：「今欲拨乱反正，忽自相杀，吾不能为若主矣。」因步出军门。柳生大惧，伏地请罪，铣责而赦之，陈兵入城。景珍言于铣曰：「徐德基建义功臣，而柳生无故擅杀之，此而不诛，何以为政！且柳生为盗日久今虽从义，凶悖不移，〔悖，蒲妹翻，又蒲没翻。〕共处一城，〔处，日吕翻。〕势必为变。失今不取，后悔无及！」铣又从之。景珍收柳生，斩之，其徒皆溃去。丙申，铣筑坛燔燎，自称梁王，改元鸣凤。
18壬寅，王世充夜渡洛水，营于黑石，，明日，分兵守营，自将精兵陈于洛北。李密闻之，引兵渡洛逆战，密兵大败，迤孝和溺死。密帅麾下精骑渡洛南，〔将，即高翻。陈，读曰阵。帅，读曰率。〕余众东走月城，〔月城，盖临洛水筑偃月城，与仓城相应。〕世充追围之。密自洛南策马宜趣黑石，〔趣，七喻翻。〕营中惧，连举六烽，世充释月城之围，狼狈自救；密还与战，大破之，斩首三千余级。
19甲辰，李渊命诸军攻城，约「毋得犯七庙及代王宗室，违者夷三族！」孙华中流矢卒。〔申，竹仲翻。〕十一月，丙辰，军头雷永吉先登，〔考异曰：唐高祖实录作「雷绍」，今从创业注。〕遂克长安。代王在东宫，左右奔散，唯侍读姚思廉侍侧。军士将登殿，思廉厉声诃之曰：「唐公举义兵、匡帝室，卿等毋得无礼！」众皆愕然，布立庭下。〔诃，虎何翻。愕，五各翻。〕渊迎王于东宫，迁居大兴殿后，〔大兴殿，隋宫正殿也，未即尊位，故居殿后。〕听思廉扶王至顺阳合下，泣拜而去。思廉，察之子也。〔姚察，事陈，以文义称。〕渊还，舍于长乐宫，〔乐，音洛。〕与民约法十二条，悉除隋苛禁。
渊之起兵也，留守官发其坟墓，毁其五庙。〔隋制，诸公立五庙。〕至是，卫文升已卒，戊午，执阴世师、骨仪等，数以贪婪苛酷，且拒义师，俱斩之，〔卒，子恤翻。数，所具翻，又所主翻。按隋书称「阴世师少有节概，性忠厚，多武艺。骨仪性刚鲠，有不可夺之志。于时朝政浸乱，独货公行，天下士大夫莫不变节，仪独厉志守常，介然独立。」如此，则皆隋之良也。唐公特以其发坟墓、毁家庙，拒守不下而诛之；数以贪婪苛酷，非其罪也。观通鉴所书，可谓微而显矣。婪，卢含翻。考异曰：隋书、北史卫玄传皆曰：「城陷，归于家，义宁中卒。」按文升与二人俱为留守官，不容独免。今从唐本纪。〕死者十余人，余无所问。
马邑郡丞三原李靖，素与渊有隙，〔隋志，三原县属京兆郡。炀帝改朔州为马邑郡。考异曰：柳芳唐历及唐书靖传云：「高祖击突厥于塞外。靖察高祖知有四方之志，因自锁上变，将诣江都，至长安，道塞不通而止。」按太宗谋起兵，高祖尚未知，知之犹不从。当击突厥之时，未有异志，靖何从察知之！又上变当乘驿取疾，何为自锁也！今依靖行状云：「昔在隋朝，曾经忤旨。及兹城陷，高祖追责旧言。公媖慨直论，特蒙宥释。」但行状题云魏征撰，非也。按征以贞观十七年卒，靖二十三年乃卒，盖后人为之，征名。又叙靖事极怪诞无取，唯此可为据耳。〕渊入城，〔章：十二行本「城」下有「收靖」二字；乙十一行本同；子本同；退斋校同。〕将斩之。靖大呼曰：〔呼，火故翻。〕「公兴义兵，欲平暴乱，乃以私怨杀壮士乎！」世民为之固请，〔为，于伪翻。〕乃拾之。世民因召置幕府。靖少负志气，有文武才略，其舅韩擒虎每抚之曰：「可与言将帅之略者，独此子耳！」少，〔诗照翻。将，即亮翻。帅，所类翻。〕
20王世充自洛北之败，坚壁不出；越王侗遣使劳之，〔侗，他红翻，又音同。使，疏吏翻。劳，力到翻。〕世充凓惧，请战于密。丙辰，世充与密夹石子河而陈，密布陈南北十余里。〔陈，读曰阵。〕翟让先与世充战，不利而退；世充逐之，王伯当、裴仁基从旁棋断其后，密勒中军击之，世充大败，西走。〔考异曰：前已有丙辰、戊午，欲各叙西京、东都事，使不相乱，故重出。按通鉴下文书「戊午，杀翟让」，考异于此兼言之。
翟让司马王儒信劝让自为大冢宰，总领众务，以夺密权，让不从。让兄柱国荥阳公弘，〔考异曰：河洛记作「洪」。今从蒲山公传。〕粗愚人也，谓让曰：「天子汝当自为，柰何与人！汝不之者，我当为之！」让但大笑，不以为意，密闻而恶之。〔恶，乌路翻。〕总管崔世枢自鄢陵初附于密，〔鄢陵县，隋属颖川郡。鄢，谒晚翻，又于建翻，又音偃。〕让囚之私府，责其货，世枢营求未办，遽欲加刑。让召元帅府记室邢义期博，逡巡未就，杖之八十。〔帅，所类翻。逡，七旨翻。〕让谓左长史房彦藻曰：「君前破汝南，〔长，知两翻。炀帝改蔡州为汝南郡。〕大得宝货，独与魏公，全不与我！魏公我之所立，事未可知！」彦藻惧，以状告密，因与左司马郑颋共说密曰：「让贪愎不仁，〔颋，他鼎翻。说，式芮翻。愎，符逼翻。〕有无君之心，宜早图之。」密曰：「今安危未定，遽相诛杀，何以示远！」颋曰：「毒蛇螫手，壮士解腕，〔螫，音释。腕，乌贯翻。〕所全者大故也。彼先得志，悔无所及。」密乃从之，置酒召让。戊午，谅与兄夕及兄子司徒府长史摩侯同诣密，密与让、弘、裴仁基、郝孝德共坐，单雄信等皆立侍，〔长，知两翻。郝，呼各翻。单，慈浅翻。考异曰：河洛记云：「密让让兄子摩侯、王儒信同榻而坐。」今从蒲山公传。〕房彦藻、郑颋往来检校。密曰：「今日与达官饮，不须多人，〔达官，犹言显官也。〕左右止留〔章十二行本「留」下有「数人」二字；乙十一行本同；孔本同；张校同。〕给使而已。」密左右皆引去，让左右犹在。彦藻白密曰：「今方为乐，〔乐，音洛。〕天时甚寒，司徒左右，请给酒食。」密曰：「让司徒进止。」让曰：「甚佳。」乃引让左右尽出，独密下壮士蔡建德持刀立侍。食未进，密出良弓，与让习射，让方引满，建德自后斫之，踣于床前，〔踣，蒲北翻。〕声若牛吼，并弘、摩侯、儒信皆杀之。徐世绩走出，门者斫之伤颈，王伯当遥诃止之。单雄信叩头请命，密释之。左右惊扰，莫知所为，密大言曰：「与君等同起义兵，本除暴乱。司徒专行暴虐，陵辱群僚，无复上下；今所诛止其一家，诸君无预也。」命扶徐世绩置幕下，亲为傅疮。〔为，于伪翻。〕让麾下欲散，密使单雄信前往宣慰，密寻独骑入其营，〔独骑，犹言单骑也。骑，奇寄翻。〕历加抚谕，令世绩、雄信、伯当分领其众，中外遂定。让残忍，摩侯猜忌，儒信贪纵，故死之日，所部无哀之者；然密之将佐始有自疑之心矣。始，王世充知让与密必不久睦，冀其相图，得从而乘之。及闻让死，大失望，叹曰：「李密天资明决，为龙为蛇，固不可测也！」
21壬戍，李渊备法驾迎代王即皇帝位于天兴殿，〔天兴殿，当作大兴殿。〕时年十三，大赦改元，〔改元义宁。〕遥尊炀帝为太上皇。甲子，渊自长乐宫入长安。以渊为假黄钺、使持节、大都督内外诸军事、尚书令、大丞相，进封唐王。〔乐，音洛。使，疏吏翻。令，力定翻。相，息亮翻。〕以武德殿为丞相府，改教称令，日于虔化门视事。〔虔化门，在大兴殿前东偏。〕乙丑，榆林、灵武、平凉、安定诸邵皆遣使请命。〔使，疏吏翻。〕丙寅，诏军国机务，事无大小，文武设官，位无贵贱，宪章赏罚，咸归相府；唯郊祀天地，四时禘祫奉闻。〔祫，户夹翻。〕置丞相府官属，〔考异曰：唐帝纪在十二月癸未。今从创业注。〕以裴寂为长史、刘文静为司马。何潘仁使李纲入见，〔长，知两翻。见，贤遍翻。〕渊留之，以为丞相府司录，〔录者，总录一府之事。隋自文帝受禅后，不复有丞相府，亦无官属。唐公辅政，位绝群后，凡官属皆复特置之。〕专掌选事。〔选，宣恋翻。〕又以前考功郎中窦威为司录参军，使定礼仪。威，炽之子也。〔窦炽，隋初三公。〕渊倾府库以赐勋人，国用不足，右光禄大夫刘世龙献策，〔隋散职，左右光禄，从一品。〕以为「今义师数万，并在京师，樵苏贵而布帛贱；请伐六街及苑中树为樵，〔长安城中六街；苑城包汉故都，抵渭水。〕以易布帛，可得数十万匹。」渊从之。己巳，以李建成为唐世子，李世民为京兆尹、秦公，李元吉为齐公。
22河南诸郡尽附李密，唯荥阳太守郇王庆、梁邵太守杨汪尚为隋守。〔庆，河间王弘之子；弘，高祖从祖弟也。炀帝改宋州为梁郡。郇，音荀。为，于伪翻；下同。〕密以书招庆，为陈利害，且曰：「王之家世，本住山东．本姓郭氏，乃非杨族。芝焚蕙叹，事不同此。」初，庆祖父元孙早孤，随母郭氏养于舅族。及武元帝从周〔章：十二行本「文」下有「帝」字；乙十一行本同；孔本同。〕起兵关中，〔杨忠，谥武元皇帝。〕元孙在邺，恐为高氏所诛，〔北齐高氏。〕冒姓郭氏，故密云然。庆得书惶恐，即以郡降密，〔降，户江翻；下同。〕复姓郭氏。
23十二月，癸未，追谥唐王渊大父襄公为景王；考仁公为元王，夫人窦氏为穆妃。〔襄公，虎。仁公，昺。窦氏，毅之女，是为太穆皇后。谥，神至翻。〕
24薜举遣其子仁果寇扶风，唐弼据汧源拒之。〔汧源县，隋属扶风郡。汧，苦坚翻。〕举遣使招弼，弼乃杀李弘芝，请降于举，〔唐弼立李弘芝见一百八十二卷大业十年。使，巯吏翻。降，户江翻。〕仁果乘其无备，袭破之，悉并其众。弼以数百骑走诣扶风请降，扶风太守窦琎杀之。举势益张，〔守，式又翻。张，知亮翻。〕众号三十万，谋取长安；闻丞相渊已定长安，遂围扶风。渊使李世民将兵击之。〔将，即亮翻。〕又使姜諅、窦轨俱出散关，〔大散关，在扶风邵陈仓县西南。散，悉亶翻。〕安抚陇右；左光禄大夫李孝恭招慰山南；府户曹张道源招慰山东。〔道源，丞相府户曹也。〕孝恭，渊之从父兄子也。从，才用翻。
癸巳，世民击薜仁果于扶风，大破之，追奔至泺坻而还。〔坻，可礼翻，又丁计翻。还，从宣翻，又如字。〕薜举大惧，问其群臣曰：「自古天子有降事乎﹖」黄门侍郎钱唐褚亮曰：〔隋志，钱唐录属余杭郡。降，户江翻。〕刘禅仕晋，〔事见魏纪、晋纪。〕近世萧琮，至今犹贵。〔谓萧氏子弟也。〕转祸为福，自古有之。」卫尉卿郝瑗趋进曰：「陛下失问！褚亮之言又何悖也！〔郝，呼各翻。瑗，于眷翻。悖，蒲妹翻。〕昔汉高祖屡经奔败，〔见本纪。〕蜀先主亟亡妻子，〔见汉献帝纪。亟，去吏翻。〕卒成大业；〔卒，子恤翻。〕陛下柰何以一戢不利，遽为亡国之计乎！」举亦悔之曰：「聊以此试君等耳。」乃厚赏瑗，引为谋主。
25乙未，平凉留守张隆，丁西，河池太守萧瑀及扶风汉阳郡相继来降。〔炀帝改成州为汉阳郡，武都仇池也。守，式又翻。降，户江翻。〕以窦琎为工部尚书、燕国公，〔琎，则邻翻。燕，因肩翻。〕萧瑀为礼部尚书、宋国公。〔瑀，音禹。〕
26姜諅、窦轨进至长道，〔元魏分上禄置长道县，隋属汉阳郡。〕为薜举所败，引还。〔败，补迈翻。还，从宣翻。〕渊使通议大夫醴泉刘世让安集唐弼余党，〔通议大大，隋散职，从四品。隋志，醴泉县属京兆郡，后魏之宁夷县，开皇十八年改名。〕与举相遇，战败，为举所虏。
27李孝恭击破朱粲，诸将请尽杀其俘，〔将，即亮翻。〕孝恭曰：「不可，自是以往，谁复肯降矣！」〔章：十二行本「矣」下有「皆释之」三字；乙十一行本同；孔本同；张校同；退斋校同。〕〔复，扶又翻。〕于是自金川出巴、蜀，檄书所至，降附者三十余州。〔隋志，金川县，带西城郡，汉西城县地；梁初曰上廉，后曰吉阳，西魏改曰吉安，后周以西城入焉；大业三年，改曰金川，以其地产金也。自金川出巴中，自巴中则至蜀矣。〕
28屈突通与刘文静相持月余，通复使桑显和夜袭其营，〔屈，居勿翻。复，扶又翻。〕文静与左光禄大夫段志玄悉力苦战，显和败走，尽俘其众，通势益蹙。或说通降，通泣曰：「吾历事两主，〔两主，谓文帝、炀帝。说，式芮翻。降，户江翻；下同。〕恩顾甚厚。食人之禄而违其难。〔难，乃旦翻。〕吾不为也！」每自摩其颈曰：「要当为国家受一刀！」劳勉将士，未尝不流涕，〔为，于伪翻。劳，力到翻。将即亮翻。〕人亦以此怀之。丞相渊遣其家僮召之，通立斩之。及闻长安不守，家属悉为渊所虏，乃留显和镇潼关，引兵东出，将趣洛阳。〔趣，七喻翻，又逡须翻。〕通适去，显和即以城降文静。〔降，户江翻。〕文静遣窦琮等将轻骑与显和追之，及于稠桑。〔虢州湖城县有稠桑驿。琮，徂宗翻。将，即高翻，又音如字，领也。骑，奇寄翻。〕通结陈自固，〔陈，读曰阵。〕窦琮遗通子寿往谕之，通骂曰：「此贼何来！昔与汝为父子，今与汝为仇雠！」命左右射之。〔射，而亦翻。〕显和谓其众曰：「今京城已陷，汝辈皆关中人，去欲何之！」众皆释仗而降。通知不免，下马东南向再拜号哭曰：〔号，户刀翻。〕「臣力屈至此，非攻负国，天地神祇实知之！」〔祇，其支翻。〕军人执通送长安，〔考异曰：革命记：「高祖令诸将击通，通走出潼关。仍令通子寿随军唤父，至稠桑，追及之。寿告通云：『天下今既丧亡，相王举义兵，平定祸乱；大人须转祸为福，以自保全。单马轻身，将欲何往﹖』通叱寿云：『此贼何由可耐！』引弓射之。寿招唤通兵士，并悉放使来降。寿乃驰走抱通，『请大人屈节归义。』通遂回首东南，雨泪号哭，口称至尊：『臣力屈以至于此，非臣敢亏名节，违背国恩。』然始收泪赴军，以见唐王。」今从唐书。唐裴矩传：「屈突通败问至江都，炀帝问矩方略，矩曰：『太原有变，京畿不静，遥为处分，恐失事机；唯銮舆早还，方可平定。』」按隋失天下，皆因矩谄谀所致，岂敢辄劝帝西还！盖矩经事唐朝，其子孙及史官附益此语，欲盖其恶耳。今所不取。〕渊以为兵部尚书，赐爵蒋公，〔蒋，古国名。〕兼秦公元帅府长史。〔长，知两翻。〕
渊遣通至河东城下招谕尧君素，君素见通，歔欷不自胜，〔歔，音虚。欷，音希，又许既翻。胜，音升。〕通亦泣下沾衿，因谓君素曰：「吾军已败，义旗所指，莫不响应，事势如此，卿宜早降。」君素曰：公为国大臣，主上委公以关中，代王付公以社稷，柰何负国生降，乃更为人作说客邪！〔降，户江翻。为，于伪翻。说，输芮翻。邪，音耶。〕公所乘马，即代王所赐也，公何面目乘之哉！」通曰：「吁，君素，我力屈而来！」君素曰：「方今力犹未屈，何用多言！」通而凓而退。
29东都米斗三钱，〔章：十二行本「钱」作「千」；乙十一行本同；孔本「三」作「千」；退斋校同。〕人饿死者什二三。
30庚子，王世充军士有亡降李密者，密问：「世充军中何所为﹖」军士曰：「比见益募兵，再飨将士，不知其故。」〔比，毗至翻。〕密谓裴仁基曰：「吾几落奴度中，〔几，居依翻。〕光禄知之乎﹖吾久不出兵，世充刍粮将竭，求战不得，故募兵飨士，欲乘月晦以袭仓城耳，宜速备之。」乃命平原公郝孝德、琅邪公王伯当、齐郡公孟让勒兵分屯仓城之侧以待之。〔郝，呼各翻。邪，音耶。其夕三鼓，世充兵果至，伯当先遇之，与战，不利。世充兵即陵城，总管鲁儒拒郄之；伯当更收兵击之，世充大败，斩其骁将费青奴，〔骁，坚尧翻。将，即亮翻。费，扶沸翻。〕士卒战溺死者千余人。世充屡与密战，不胜，〔考异曰：蒲山公传云：「自洛北败至此，七十余战。」河洛记云：「四十余战，再三失利。」今但云屡与密战。〕越王侗遣使劳之，〔侗，他红翻。使，疏吏翻。劳，力到翻。〕世充诉以兵少，数战疲弊；〔少，诗沼翻。数，所角翻。〕侗以兵七万益之。
31刘文静等引兵东略地，取弘农郡，遂定新安以西。〔隋志：河南郡陕县，旧置弘农郡，大业初置弘农宫。别自有弘农郡，领弘农、卢氏、长泉、朱阳等县。新安县亦属河南郡，其地在陕东。则取弘农郡，并夕农宫取之矣。〕
32甲辰，李渊遣云阳令詹俊、武功县正李仲衮徇巴、蜀，下之。〔隋志：云阳、武功二县皆属京兆郡。炀帝改县尉为县正。詹，姓也。周有詹父，楚有詹尹。考异曰：创业注云：「十一月甲子，遗使慰谕巴蜀。」实录在十一月甲辰，唐历在十二月丙午。未知创业注所云者即俊等邪，为别使也﹖今从实录。〕
33乙巳，方与贼帅张善安袭陷庐江郡，〔隋志：方与县属彭城郡。炀帝改庐州为庐江郡。方与，音房豫。帅，所类翻。〕因渡江，归林士弘于豫章；士弘疑之，营于南塘上。〔炀帝改洪州为豫章郡。水经注：南昌县南塘，本通大江，汉水元中，太守张躬筑塘以通南路。大江，南江也。〕善安恨之，袭破士弘，焚其郛郭而去，士弘徙居南康。萧铣遣其将苏胡儿袭豫章，克之，将，即亮翻。士弘退保余干。〔炀帝改虔州为南康郡。余干县属鄱阳郡。〕
资治通鉴卷第一百八十五
端明殿学士兼翰林侍读学士太中大夫提举西京嵩山崇福宫上柱
国河内郡开国公食邑二千二百户食实封九百户赐紫金鱼袋臣司马光奉敕编集
</div>
    <div class="pagination">
<a href="资治通鉴注_page195.html">上一页</a><span>...</span><a href="资治通鉴注_page191.html">191</a><a href="资治通鉴注_page192.html">192</a><a href="资治通鉴注_page193.html">193</a><a href="资治通鉴注_page194.html">194</a><a href="资治通鉴注_page195.html">195</a><span class="current-page">196</span><a href="资治通鉴注_page197.html">197</a><a href="资治通鉴注_page198.html">198</a><a href="资治通鉴注_page199.html">199</a><a href="资治通鉴注_page200.html">200</a><a href="资治通鉴注_page201.html">201</a><span>...</span><a href="资治通鉴注_page197.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
