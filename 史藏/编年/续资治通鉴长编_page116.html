<!DOCTYPE html>
<html>
<head>
    <meta charset="UTF-8">
    <title>续资治通鉴长编 - 第 116 页/共 607 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续资治通鉴长编 - 第 116 页/共 607 页</h1>
    <div class="content">　　壬寅，夔州路转运使言，近置暗利寨，有为恶蛮人能率属归投者，署其首领职名，月给食盐，诏可。
　　诏三礼、三传科自今各减一场，仍以五通为合格。
　　乙巳，诏楚、泰州等民为湖水害稼者，给复其租；没溺者，人赐千钱，米一斛。
　　戊申，太常博士江嗣宗言：「陛下躬临庶政，十有五年，殿廷间事，一取圣断，有劳宸虑。今请礼乐征伐大事出于一人，自余细务委任大臣百司。」上曰：「此颇识大体。」乃诏褒嗣宗，从其所请。（江嗣宗，未见。）
　　知河南府冯拯言天庆节公费钱不充，诏岁增十万。
　　江、淮发运使邵晔言，先准诏江、淮路以廪粟赈贷及减价出粜者，凡二十万石。
　　庚戌，兵部郎中、龙图阁待制孙奭以亲老解官归侍，不许。
　　辛亥，幸殿前班，召从臣观骑士习武艺，赐物有差，遂幸潜龙园宴射。
　　上封者言京城杀禽鸟、水族以供食馔，其数甚广，有伤生理，望赐条约。上曰：「如闻内庭及皇亲诸县市此物者尤觽，可令入内内侍省、内东门司严加约束，庶乎自内形外，使民知禁也。」
　　甲寅，判太常礼院孙奭言：「准礼，冬至祀圜丘，有司摄事，以天神六百九十位从祀。今惟有五方上帝及五人帝、五人神十七位，天皇大帝以下并不设位。且太昊、勾芒，惟孟夏雩祀、季秋大享及之，今乃祀于冬至，恐未协宜。」诏两制及崇文院详定，翰林学士晁迥等言：「按开宝通礼：圜丘，有司摄事，祀昊天、配帝、日月、五星、中官、外官、觽星总六百八十七位；雩祀、大享，昊天、配帝、五天、五帝、五官总十七位；方丘，祭皇地祇、配帝、神州、岳镇、海渎七十一位。今司天监所设圜丘、雩祀、明堂并十七位，方丘七十一位，即是方丘有岳、渎从祀，圜丘无星辰，而反以五人帝从祀。参详故事，实为阙典。望如奭所请，以通礼神位为定，其有增益者如后敕」，奏可。
　　京城谷贵，乙卯，诏发惠民廪粟贱粜以济之。
　　庚申，溪洞安远、顺南、永宁、浊水等州蛮田承晓等三百七十二人来贡。
　　甲子，契丹遣使长宁节度使邪律汉宁、副使太常少卿张俭来贺明年正旦。
　　诏：「京东诸州兵甲，自来专委徐州提辖，疆界阔远，恐难管摄。可据地势分委徐州、□州、齐州知州提举。」
　　是岁，天下户十三万三千一百一十二，口五十四万一千四百一十九【二七】。
　　注　　释
　　【一】如东封例「例」下原衍「授」字，据宋本、宋撮要本、阁本及治迹统类卷四真宗祥符删。
　　【二】上以歙州岁供宣敕大纸「纸」原作「抵」，据宋本、宋撮要本及宋会要职官六之三改。
　　【三】仍减本州岛造数「减」原作「裁」，据宋本、宋撮要本改。按上引宋会要此句作「及于本州岛减造」。
　　【四】副都承旨张质已下「下」原作「年」，据阁本及上引宋会要改。
　　【五】或卖为僮仆「仆」原作「奴」，据宋本、宋撮要本及宋史全文卷六改。
　　【六】并与改转「与」原作「无」，据阁本及宋会要职官三六之六改。
　　【七】坐擅用公钱「用公」二字原倒，据阁本及本编下文改。
　　【八】或探求罪恶「探」原作「深」，据宋本、宋撮要本及宋史全文卷六改。
　　【九】诸班都虞候料钱及三十贯者「都」原作「部」，据阁本改。
　　【一○】荆州言南和县荒地秬黍自生按寰宇记卷五九、九域志卷二、宋史卷八六地理志，南和县属邢州，疑荆州为邢州之讹。
　　【一一】令条列以闻「列」原作「例」，据宋本、宋撮要本、阁本及宋史全文卷六改。
　　【一二】诸路州军县镇文武官见居远任「路州」二字原倒，据阁本及宋会要刑法二之一○乙正。
　　【一三】此必争之地也「之」原作「其」，据阁本、活字本及宋史卷二五八曹玮传改。
　　【一四】甲寅按宋本、宋撮要本在此条前，「有己酉，观玉清昭应宫正殿上梁，宴从臣，赐物有差」一条，长编纪事本末卷一八建玉清昭应宫亦有此条。
　　【一五】半月以上者「半月」二字原脱，据宋大诏令集卷二○一减令觽日诏补。
　　【一六】若辄令出职「辄」原作「散」，据宋会要职官三二之二改。
　　【一七】并令转至孔目官五周年「周」字原脱，据阁本及宋会要职官三二之二补。
　　【一八】惟不覆考「惟」原作「准」，据宋本、宋撮要本改。按治迹统类卷二八祖宗科举取人，此句作「惟不重考」。
　　【一九】始令赋论中不得用小臣儒生字按各本及宋会要选举七之一一、上引治迹统类，此句中「生」均作「有」，盖局本以原句意艰而改「有」为「生」也。
　　【二○】即以相附近者为定「附」原作「符」，据宋本、宋撮要本、阁本及上引治迹统类改。
　　【二一】中书言旦及进士范本陈矩词学可采「采」字原脱，据宋本、宋撮要本及宋会要选举三一之一四补。
　　【二二】自余悉付外监「付外」二字原倒。据宋本、宋撮要本乙正。按宋诸州牧监为外监，以知州、通判兼领。
　　【二三】诏诸路转运提点刑狱安抚等司「诏」字原脱，据宋会要刑法二之一一补。
　　【二四】吾不犹愈于角力而中第乎「于」原作「乎」，据宋本、宋撮要本及宋史全文卷六改。
　　【二五】令放徙嵩山以避之「令」原作「今」，「徙」原作「徒」，据阁本改。按宋史卷二八七王嗣宗传作「令徙居嵩阳避之」。
　　【二六】上令中使录其家赀「赀」字原脱，据阁本补。
　　【二七】是岁天下户十三万三千一百一十二口五十四万一千四百一十九宋本、宋撮要本、活字本同，阁本无此条。按此处所载户口数，与宋会要食货六九之七○、宋史卷八五地理志及本书前后所载户口数远不相侔，当有舛误。
续资治通鉴长编
卷七十七
卷七十七
　　起讫时间 起真宗大中祥符五年正月尽是年五月
　　卷　　名 续资治通鉴长编卷七十七
　　帝　　号 宋真宗
　　年　　号 大中祥符五年（壬子，1012）
　　全　　文
　　春正月癸酉，命翰林学士晁迥、枢密直学士刘综、知制诰利瓦伊、龙图阁待制孙奭同知贡举，上作诗勖以抡材之意，始遣内臣二员承受奏报。
　　苏州言水灾，诏蠲其民秋租。
　　杭州言浙江坏岸，渐逼州城，望遣使自京部埽匠、壕寨赴州蒇役，从之。仍令驰驿而往，转运使更互检校。
　　乙亥，赠左仆射宋白卒，有司议谥曰文宪。内出密奏，言白素无检操，不当获此谥，遂改为文安。
　　赐处州处士周启明粟帛。东封初，启明举贤良，既罢归，遂不复有仕进意，教授弟子百余人【一】，时号处士。于是转运使陈尧佐表其行义于朝，故赐之。
　　己卯，令僦官舍民无出钱三日，以雪寒也。
　　三司言左藏三库，承前各置官吏，今请并为一，但置监官二员，从之。（韦氏会要云：近年已省一库，今复并三库为一库，后以官少事烦，遂改如今制。当考。）
　　京东都大巡检胡守节言，部民王吉知髃盗匿所，密以告官，请俟擒获，以其赃给之。上曰：「如此，则被盗之家无乃重伤乎？宜赐官钱三万，赃悉归其主。」（胡守节，未见。）
　　河北转运使言镇定都部署周莹旷弛不任职，壬午，徙莹知澶州，令步军副都指挥使王能代之。莹在澶州，州廨之侧屡有寇盗，宰相以莹位居将帅，不能以威望镇静，请复徙他郡，上曰：「处之闲僻，益便其自奉耳。」乃下诏督责，令其擒捕。时发卒修河防，而军中所给糗粮多腐败不可食，又役使不均，莹弗能□，以故亡命者甚觽。
　　诏：「如闻保州遣兵袭贼，私越北境。疆埸之事，尤务宁谧，其令本州岛按罪痛绳之。」
　　分遣使臣驰诣沿黄、汴、御河州军，申谕守臣谨护堤岸。棣州言河决聂家口，请徙州城。上曰：「城去河决尚十数里，一方民庶，占籍甚觽，未可遽徙也。」遣内殿崇班史崇贵、内供奉官王文庆与本路转运使规度完塞，仍具利害以闻。
　　三司借内藏库钱五十万贯。
　　癸未，令保安军稻田务旬具垦殖功状以闻。是军地接蕃境，屡诏修广屯田，自高尹聭军，事罕以闻奏，故督责之。
　　甲申，遣内供奉官王怀信、侍禁李宴诣秦州小洛门置寨采木，令秦州以骑兵百人、步军五百人防从，无得广兴兵甲，以疑戎人。
　　司天言太阴当亏不亏，宰臣表贺。
　　乙酉，并州上刍粟之数可给四五年，上曰：「河东仍岁丰穰，储蓄尤广，自今诸路稔岁，宜以时积谷，为凶年之备。」因言蜀中储蓄甚鲜【二】，陈尧叟曰：「两川地皆肥饶，而民不务储蓄，或小歉，则有以蔬芋充食。」上曰：「河东、北非粟不可，务农宝谷，乃国家养民之道也。」
　　阊阖门内有人每夕身有光，能于隙窍往来无碍。上谓宰臣曰：「此必妖人惑觽。」令开封府擒捕禁约之。
　　诏文武官薨卒，当定谥者，自今本家申请，即准故事施行，不须奏入俟报。
　　诏殿前马步军拣补禁军，捧日上三军每指挥及三百人，龙卫上四军每指挥及二百五十人，拱圣、骁骑、骁勇、宁朔、神骑、云骑、武骑每指挥及三百五十人，并于次下军额选拣升补。上曰：「安不忘战，古之道也。」仍令择材勇者引对补之。
　　契丹每遣人至宁化军，诏于横岭铺治馆舍以待之。从河东缘边安抚使之请也。
　　己丑，诏以霖潦害稼，除开封府民所欠秋租。
　　壬辰，令河阳出廪粟万斛减价给粜，以惠贫民。
　　上封者言贡院□宿后，即有晁迥、利瓦伊家僮旦夕至省前诳求财货，望令开封府捕逐。上遣中使谕迥等止绝之。使还，具言迥、维忧畏状，甲午，赐迥、维手诏慰抚焉。
　　京城常平仓置七场，分粜米粮，趋市者觽，或至壅隘。诏分为十四场以便民。
　　令滑州出常平仓粟贱粜以赈穷乏。
　　丙申，诏缘汉江州军渡船力胜钱，并特除放。
　　诏保州稻田务累岁积谷未尝支用，虑经久腐败，令三司规度给遣。
　　环庆路巡辖马递铺使臣言蕃部酒醉，强夺马缨，寻送本界监押和断遣之。上曰：「熟户蕃人敢干使命，令本路部署究其状，重行鞫罚。」
　　丁酉，瀛州言北境商人私以物至州贸鬻，为州民恐吓，即潜行厚赂而免。诏缘边安抚使追取所赂，悉还北境，仍令篃谕彼民，有互市即赴榷场，无得潜至边郡。
　　戊戌，著作佐郎聊城李垂上导河形势书三篇并图，其略曰：
　　臣请自汲郡东推禹故道，挟御河，减其水势，出大伾、上阳、太行三山之间，复西河故渎，北注大名西、馆陶南，东北合赤河而至于海。因于魏县北析一渠，正北稍西径衡漳，出邢、洺，如夏书过洚水，稍东注易水、合百济、会朝河而入于海。大伾而下，黄、御混流，薄山障堤，势不能远。如是则载之高地而北行，百姓获利，匈奴南寇无所入。禹贡所谓「夹右碣石入于海」【三】，孔安国曰：「河逆上此州界。」
　　其始作，自大伾西八十里，曹公所开运渠东三十里，引河水正北稍东十里，破伯禹古堤【四】，径牧马陂【五】，从禹故道，又东三十里转大伾西、通利军北，挟白沟，复西大河，北径青丰、大名西，历洹水、魏县东，暨馆陶南，入屯氏故渎，合赤河而北至于海。既而自大伾西新发故渎西岸析一渠，正北稍西五里，广深与汴等，合御河道，通大伾北，即坚壤析一渠，东西二十里，广深与汴等，复东大河。两渠分流，则西三分水，犹得注澶渊旧渠矣。大都河水从西北大河故渎东北【六】，合赤河而达于海，然后于魏县北发御河河西岸析一渠，正北稍西六十里，广深与御河等，合衡漳水。又冀州北界、深州西南三十里决衡漳西岸，限水为门，西北注滹沱，潦则塞之，使东渐渤海，旱则决之，使西灌屯田，有以见备塞限边，形势之利出于中国矣。
　　两汉已下，言水利者屡欲求九河故道而疏之。今考图制，九河并在平原而北，且河坏澶、滑，未至平原而上已决矣，则九河奚利哉？汉武舍大伾之故道，发顿邱之暴冲，则滥□泛济，接闻于世。夫平原而北地势浚下，泄水甚易，故沧、德之间旧障皆完。滑台而东地势高平，入海稍难，故齐、棣之间游波互出。若放河北下，则其利甚详。惜哉河朔平田，膏腴千里，而纵容敌骑劫掠其间，无山川阨塞之防，无形胜顾望之备，虽将材兵盛，未暇长驱，可谓授胜地于匈奴，借寇兵为虎翼。汉贾谊、晁错不及此议者，以河水未东故也；唐戴胄、马周不及此议者，以守在幽北故也。今大河尽东，全燕陷北，则御敌之计，莫大于河。不然，则赵、魏百城，赋庶万亿【七】，所谓诲盗而招寇矣。一日伺我边土蔬馑谷饥，乘虚入犯，临时为计则实难，不如因人足财丰之际，下民轻资疾力而成，实兴利除害之大者也。诏枢密直学士任中正、龙图阁直学士陈彭年、知制诰王曾详定。中正等上言：「详垂所述，颇为周悉。所言起滑台而下，派之为六，则沿流就下，湍急难制，恐水势聚而为一，不能各依所导。必成六派，则是更增六处河口，悠久难于堤防；亦虑入滹沱、漳河，渐至二水淤塞，益为民患。又筑堤七百里，役夫二十一万七千，且久阅时日，侵占民田，颇为烦费。其书并图虽兴行匪易，而博洽可銟，望送史馆。」从之。
　　是月，诏以砖垒皇城。
　　二月庚子，环州言故灵州蕃部指挥使令狐谦男自灵州来归。上以谦往在灵州，尝与西戎力战有功，因署军职。今其子复能向化，诏本州岛优给资粮，遣令赴阙。
　　辛丑，延州部署曹利用请建筑子城，上以劳民，不许。
　　甲辰，两浙转运使陈尧佐言：「部内诸州民以饮博频犯法者，有司籍其名，每有争讼，不计曲直，即重行决罚，使民无由改过。自今望令诸州察其易行自新者，依理区分，犯三次以上，情重奏裁。」从之。
　　乙巳，内殿崇班，合门祗候钱昭厚言：「河清卒有惰役者，以鎌斧自断足指，利于徙邻州牢城。自今望决讫隶本军。」从之。
　　初，占城国贡狮子，有二蛮人留养苑中，上虑其怀土，丙午，命优给资粮遣还。
　　丁未，髃牧司月赐钱五万，以给公费。
　　徙莫州、顺安军骑捷兵各一指挥屯瀛州。先是，上封者言初募此军，皆被边恶少，请徙于高阳关。上不欲使之生疑，因令高阳关部署每季取两指挥以习武艺。又闻其疲于往复，故有是命。
　　洛浦、磨塀洞蛮酋田仕琼等贡溪布。
　　戊申，江、淮安抚使李迪等上江南诸州夏秋税钱数，诏经灾沴处，皆倚阁之余，则宽其限。
　　令定州出常平仓粟，贱粜以惠民。
　　初，命王旦撰祀汾阴坛颂，王钦若撰朝觐坛颂，陈尧叟撰亲谒后土庙颂。庚戌，旦等以颂成，并加特进、邑封。旦自集贤殿大学士改昭文馆大学士，上将如东封例，并迁其官，旦等固辞得免。
　　诏贡举人但曾预南省试者，公罪听赎。
　　壬子，诏銟知澧州【八】刘仁霸，仍留再任。考满，吏民有请故也。仁霸言近作歌十首，述本州岛风俗，以劝课农桑为意，农民唱于田里。传入溪洞，锦州刺史向光舜继成十首以进，上悦。
　　军头司散员皆准赦收□，命枢密参酌原罪，分隶外州；军校有习知水事者，并补缘河诸州。自今经差使无过犯者，具籍以闻，当议迁署。
　　癸丑，上谓宰臣曰：「闻贡院试诸科举人皆解衣阅视，虑其挟藏书册，颇失取士之体，宜令止之。」先是，直史馆刘锴请挟书并同保人殿一举。是岁，诸科以挟书扶出者十八人，并同保九十三人，而十二人当奏名。有司以闻，上特令赴殿试，乃诏礼部别加裁定，罢同保殿举之制。
</div>
    <div class="pagination">
<a href="续资治通鉴长编_page115.html">上一页</a><span>...</span><a href="续资治通鉴长编_page111.html">111</a><a href="续资治通鉴长编_page112.html">112</a><a href="续资治通鉴长编_page113.html">113</a><a href="续资治通鉴长编_page114.html">114</a><a href="续资治通鉴长编_page115.html">115</a><span class="current-page">116</span><a href="续资治通鉴长编_page117.html">117</a><a href="续资治通鉴长编_page118.html">118</a><a href="续资治通鉴长编_page119.html">119</a><a href="续资治通鉴长编_page120.html">120</a><a href="续资治通鉴长编_page121.html">121</a><span>...</span><a href="续资治通鉴长编_page117.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
