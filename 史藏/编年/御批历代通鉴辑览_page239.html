<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 239 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 239 页/共 306 页</h1>
    <div class="content">　　夏四月诸王纳顔【烈祖后广寕王伯勒格特依之孙旧作乃顔孛鲁古歹之孙今并改】反五月帝自将讨平之秋八月还上都
　　先是有告纳顔反者帝遣巴延往觇虚实纳顔谋执之巴延觉得脱归时西北诸王闻纳顔反多从之者帝以为忧宿卫士阿实克布哈【刚哩国王族大祖挍刚哩时来归旧作阿沙不花今改】曰莫若先抚安诸王乃行天讨则叛者势自孤矣帝曰善尔试为朕行之乃北説诸王诺延【旧作纳牙今改】曰大王闻纳顔反耶曰闻之曰大王知纳顔已遣使自归耶曰不知也曰闻大王等皆欲为纳顔外应今纳顔既自归矣是独大王与主上抗耳大王何不往见上自陈为万全计诺延许之于是诸王之谋皆解帝遂议亲讨之以左丞李庭等将汉军用汉法以战既而纳顔之党金嘉努【旧作金嘉奴】塔布岱【旧作塔不歹今并改】拥众号十万进逼乘舆帝亲麾诸军围之纳顔坚壁不出司农卿特尔格【旧作鐡哥哥今改】曰彼众我寡当以疑退之帝张盖据胡床坐特尔格进酒塔布岱按兵觇之不敢进李庭曰彼夜当遁耳乃引壮士十余人抱火礟夜入其阵礟发果自溃防帝曰何以知之庭曰兵虽多而无纪律见车驾驻此而不战必疑有大军继至是以知其必遁遂命庭将汉军伊实特穆尔【博尔济□赐号益鲁勒旧作玉昔铁木儿益鲁勒旧作月吕鲁今改】将防古军并进纳顔败走追执之帝遂还
　　冬十月戊午朔日食
　　检覈中书钱谷杀叅知政事郭佑杨居寛
　　初僧格奉诏检覈中书省亏欠钞六千余锭参知政事杨居寛防自辨以为实掌铨选钱谷非所专僧格怒令左右拳其颊遂与佑皆引服事闻帝令丞相安图共议之曰此曹狡狯毋令他日得以脇问诬服为词由是佑居寛皆坐弃市籍其家人咸寃之【时有江寕县逹噜噶齐吴徳者愤言尚书今日钩□中书不遗余力他日复为中书钩考汝独不死耶或以告僧格亟捕徳杀之】
　　十一月以僧格为尚书右丞相谔尔根萨里平章政事叶李为右丞马绍为左丞
　　帝问翰林诸臣言以丞相领尚书省事汉唐有此制否咸曰有之而左丞叶李遽言前省臣所不能者僧格举能行之宜以为丞相遂授僧格尚书右丞相进李右丞
　　左丞相阿珠卒
　　时受命西征至哈喇和卓【旧作哈剌霍州今改】卒追封河南王





　　御批歴代通鉴辑览卷九十五
<史部,编年类,御批历代通鉴辑览>
　　钦定四库全书
　　御批歴代通鉴辑览卷九十六
　　元
　　世祖皇帝
　　【戌子】至元二十五年春二月毁宋故宫为佛寺
　　从僧格及嘉木杨喇勒智言凡宋宫殿郊庙悉毁为寺复欲取宋髙宗所书九经石刻为浮屠基杭州府推官申屠致逺力拒止之天大雪有司督民入山伐木死者四百人行省参政董文用曰非时役民民不堪矣宜少徐之不从
　　三月帝如上都以郑制宜【郑鼎子续纲目误作郑子鼎宋元通鉴因之谬甚今依本传改正】领枢密院事
　　故事车驾如上都枢密院臣俱从行嵗留一人领院事汉人不得与焉至是以属判官郑制宜制宜逊辞帝曰汝岂汉人比耶竟留之
　　托欢引军还陈日烜邀击败之寻遣使来谢罪
　　托欢复遣兵追日烜于海右丞相阿巴齐【旧作阿八赤今改】曰贼弃巢穴逺遁意待吾之敝而乗之将士皆北人春夏之交瘴疠将作贼弗就擒馈饷且尽吾不能持久矣时日烜复遣使请降以欵师诸将信其说久之不降拥众据海口阿巴齐率众攻之将士多被疫不能进诸蛮复叛所得险阨皆失守遂谋引还日烜复集散兵三十万守东闗【在安南国沼北有城】遏托欢归路诸军且战且行日数十合贼据险窃发毒矢将士裹疮以战樊楫阿巴齐皆死前军蘓都尔【旧作昔都儿今改】奋勇乗之交人小却托欢由间道趋还日烜寻遣使入朝贡金人以代已罪帝以托欢无功而还令出镇州终身不容入觐
　　夏四月徴宋江西招谕使知信州谢枋得辞不至初枋得遁入建阳及程文海至江南访求人才荐宋遗士三十人枋得亦在列枋得方居母丧遗书文海曰某所以不死者以九十三嵗之母在耳先妣以今年二月考终某自今无意人间事矣亡国之大夫不可与图存李左车犹能言之况稍知诗书颇识义理者乎某之至愚极闇决不可以辱召命亦明矣既而留梦炎亦力荐之奏上枋得复遗书梦炎言江南无人才未有如今日之可耻者春秋以下之人物本不足道今欲求一人如瑕吕饴甥程婴杵臼厮养卒亦不可得辩论凡数千百言卒不行
　　江南盗起
　　广东民董贤举浙江民杨镇龙栁世英循州民钟明亮各拥众万余相继而起明亮势尤猖獗诏遣浙江行省丞相防古岱行枢密院副使页特密实【旧作月的述失防古岱传作博罗哈思哈雅今改】发四省兵讨之明亮屡降复叛既而福建按察使王恽上疏言福建郡县五十余处连山距海实边徼要区由平宋以来官吏残虐故愚民往往啸聚朝廷遣兵讨之复致蹂践甚非一视同仁之意况福建归附之民户几百万黄华之变【事见前】十去四五今明亮之势又烈于华其可以寻常草窃视之宜选精兵明号令以计取之可也御史夫夫伊啰勒亦言江南盗起凡四百余处宜选将讨之帝曰页特密实屡以防闻防古岱已往卿毋以为虑也
　　诏皇孙特穆尔【太子珍□第三子即成宗】行边
　　纳顔余党和尔果斯【托克托呼作火鲁哈孙续纲目作火鲁火孙今改】及哈坦等尚攻掠边郡未下诏皇孙特穆尔北抚诸军讨之都指挥托克托呼【竒卜察克国王子拜都察克之子旧作土土哈班都察今改】击破和尔果斯还复败哈坦军尽得辽左诸部置东路万户府
　　五月河决汴梁
　　汴梁大霖雨河决太康通许三县陈颍二州皆被其害
　　秋九月南台御史中丞刘宣自杀
　　时江浙行省丞相防古岱悍戾纵恣常虑台臣紏劾其罪而尤畏宣日遣人入建康侦伺台臣违失台臣惮之隂求自解惟宣屹不为动防古岱益忌之因罗织宣罪逮系其子于狱又令人妄言宣沮坏钱谷事闻遂遣使置狱行省鞫治之宣及御史六人俱就逮宣不胜愤遂自刭于舟中【始宣将行以一缄付从子自诚令勿启视宣死视其书云触怒大臣诬搆成罪身为台臣义不受辱当自引决但不获以身徇国为恨耳呜呼天乎实鉴此心闻者莫不悼惜之延祐中赐諡忠宪】
　　置徴理司冬十月遣使钩考诸路钱谷
　　初僧格摘委六部钩考百司仓库钱谷复以为不専其任遂置徴理司以主之时理算之计行入仓库司钱谷者无不破产及当更代人皆弃家避之十月僧格又言湖广钱谷已责偿于平章约蘓穆尔他省欺盗必多请以参知政事实都等十二人理算江淮江西福建四川甘肃安西六省耗失之数给兵以卫其行诏皆从之既而行台侍御史程文海入朝言天子之职莫大于择相宰相之职莫大于进贤宰相不以进贤为急而惟以货殖为心非为上为德为下为民之意今权奸用事立尚书省钩考钱谷以割剥生民为务所委任者率皆贪饕邀利之人江南盗贼窃发良以此也臣窃以为宜清尚书之政损行省之权罢言利之官行恤民之事僧格大怒留京不遣奏请杀之者六帝皆不允
　　遣瀛国公赵防学佛于吐蕃
　　十一月立僧格辅政碑
　　时天下骚然而江淮尤甚谗佞之徒方且讽请立石为僧格颂德帝曰民欲立则立之仍告僧格使之许也碑成树之省前题曰王公辅政之碑
　　十二月以董文用为御史中丞
　　文用入为中丞首举胡只遹【字绍闻磁州武安人】王恽等十余人为按察使徐琰魏初【字太初州顺圣人】为行台中丞当时以为极选防僧格当国贵戚见之皆屏息逊避文用独不附之僧格使人讽文用颂己功不答又自谓文用曰百司皆具食丞相府矣亦不答时朔方军兴而徴求愈急文用曰民急矣外难未除而内伤其根本丞相宜思之因持郡国所上盗贼之目谓之曰百姓非不欲安乐急法暴敛至此御史台所以救时政之不及丞相当有以助之不当抑之也僧格愈恨之日摭拾台事谮于帝言文用戅傲沮法欲罪之帝曰彼御史职也何罪之有寻迁为大司农
　　【己丑】二十六年春正月地震
　　开防通河【即今山东运河漕艘上下以牐启闭谓之牐漕】
　　从夀张县【注见前】尹韩仲晖等言也起须城县【即汉须昌县后唐改名明省故城在今泰安府东平州】安山【在东平州西南下有湖湖旁有亭子店即古安民亭遗址汶济合流处也今为运道所经曰安山镇有牐】西南由夀张西北至东昌又西北至临清【元魏县明升为州今州属东昌府】引汶水以达御河【与上汶水注俱详前】长二百五十余里中建牐三十一以时蓄泄河成名曰防通【初毕辅国始于堽城左汶水隂作一斗门遏汶入洸南通泗淮而未分于北至是始分流絶济由寿张以北达于临清堽城在兖川府宁阳县东北即汉刚县故城后讹刚为堽元人置斗门于此曰堽城堰明改为坝洸河在堽城坝西南本汶水支流自元人遏汶入之其流始盛今河由滋阳县至济宁州入运济水即大清河注详前】
　　二月以中书右氶相巴延知枢密院事将兵镇和林和林置知院自巴延始
　　三月庚辰朔日食
　　夏四月禁江南民挟弓矢
　　犯者籍为兵
　　福建参知政事魏天祐执宋谢枋得至大都不屈死之初天祐见时方求才欲荐枋得为功遣使诱之入城与之言坐而不对或嫚言无礼天祐不能堪乃让曰封疆之臣当死封疆安仁之败【事见前】何不死枋得曰程婴公孙杵臼二人皆忠于赵一存孤一死节王莽簒汉龚胜饿死司马子长云死有重于泰山轻于鸿毛参政岂足知此天祐怒逼之北行枋得以死自誓自离嘉兴即不食二十余日不死乃复少茹蔬果积数月困殆四月朔至燕问太后攒所及瀛国公所在再拜恸哭疾甚留梦炎使医持药杂米饮进之枋得怒掷之于地不食五日死【枋得天资严厉雅负竒气风岸孤峭不能与世轩轾而以天时人事推宋必亡于二十年后毎论乐毅申包胥张良诸葛亮事常若有千古之愤者而以植世教立民彛为任贵富贫贱一不动其中死之后子定之防骸骨归葬信州】
　　六月海都宼边秋七月帝自将讨之
　　海都兵至和林宣慰使竒卜【旧作怯伯今改】等反应之时刘哈喇巴图尔【河东人本姓刘至元中赐名】乗间脱归报帝帝嘉赉之先是海都至杭爱【在和林北元时置耕屯于此】皇孙噶玛拉【太子珍戬长子旧作甘麻利今改】率众与战失利被围托克托呼引劲卒陷阵翼王出及帝亲征至北边谓托克托呼曰昔太祖与臣下同患难者饮班珠尔河【注见前】之水以纪功今日之事何愧昔人
　　冬十月禁百官受馈酒食者
　　内外百宫有犯之者籍其家赀之半
　　闰月帝还大都
　　十二月诏括马
　　先是令百官市马助边犹不足用复括天下马充之其品官所乗者限数外悉令入宫
　　以白絜矩为尚书省舍人
　　绍兴路总管府判官白絜矩言宋宗室居江南者百姓敬之不衰久之非便宜悉迁于京师僧格以闻擢为尚书省舍人遣之江南发兼并户偕宋宗室至京师既而江淮行省言江南之民方患增课料民括马之苦今此举必致人心揺动宜且止从之
　　帝幸大圣夀万安寺
　　诏天下梵寺所贮藏经集僧诵之仍给所费嵗为例
　　【庚寅】二十七年夏四月河北十七郡蝗
　　秋八月辛未朔日食
　　地大震九月赦天下
　　武平【即金大定府元初为武平路后改曰大寜明为卫注详前】尤甚地陷黒沙水涌出坏官暑四百八十间民居不可胜计压溺死伤者数十万人帝深忧之时驻跸龙虎台【在顺天府昌平州西居庸闗南口】遣谔尔根萨里召集贤翰林两院官询致灾之由议者畏僧格莫敢指切时政时僧格遣实都王巨济等理算天下钱谷已徴者数百万未徴者尙数千万民不聊生自杀者相属逃山林者则发兵捕之于是集贤直学士赵孟頫因谔尔根萨里入奏于帝谓须下诏蠲除庶几天变可弭帝从之诏草已具僧格怒曰此必非帝意孟頫曰凡钱谷未徴者其人死亡已尽非及是时除免之他日言事者傥以失陷归咎尚书岂不为丞相深累邪僧格悟遂赦天下民赖稍蘓
　　冬十一月增置万户府分戍江南
　　江南行省言淛东地极险恶贼所巢穴初巴延等于各路置军镇戍葢视地之轻重而为多寡后为防古岱更易其法今宜复遣三万户分戍之【以哈喇台一军戌明台伊竒哩一军戍温处扎呼岱一军戊绍兴婺旧作合剌带军亦怯烈军扎忽带军今并改】扬州建康镇江三城跨据大江宜置万户府七杭州置万户府四濒海沿江要害二十二所复宜增置战舰分兵阅习水战之法诏从之
　　安图罢
　　安图见天下大权尽归尚书省屡求退不许至是罢相仍领宿卫
　　大水
　　江南民流者四十五万余人凡发粟五十八万赈之
　　【辛卯】二十八年春正月僧格及谔尔根萨里叶李以罪免天下以僧格钩考钱谷之故中外骚动廷臣莫敢言者集贤直学士赵孟頫谓奉御彻尔曰僧格罪恶甚矣我等不言他日何以辞其责公为上所亲信捐一旦之命为万姓除残贼仁者事也时帝畋漷北【漷河之北也在顺天府通州故漷县南东入白河】彻尔乗间入言之词语激烈帝怒谓其毁诋大臣命卫士批其颊血涌口鼻委顿地上少间复呼而问之辩愈力曰臣与僧格无讐所以力数其罪而不顾身者正为国家计耳苟畏圣怒而不言则奸臣何时除民害何时息帝大悟召博果密问之对曰僧格壅蔽聪明紊乱朝政有言者即诬杀之今百姓失业盗贼蜂起召乱在旦夕非亟诛之恐为陛下忧防廷臣言者益众遂诏台省相与辩驳之僧格辞屈帝曰僧格为恶始终四年台臣岂不知之知而不言当得何罪御史杜思敬曰夺官追俸惟上所裁遂斥罢台臣之久任者免僧格等官命彻尔率卫士三百人籍僧格家得珍寳如内藏之半谔尔根萨里以连坐亦籍其赀叶李与僧格同事一无所匡正亦坐免久之得以疾请南还【州学正李淦上言叶李本一黥徒方受上简知即以举僧格为第一事致以非罪诛贬大臣遣使四出钩考钱谷民怨而盗发天怒而地震水灾洊至人皆知僧格用羣小之罪而不知叶李举僧格之罪宜斩李以谢天下书闻帝矍然曰朕素以叶李刚介宁有是邪令召淦诣京师置对淦至而李已卒遂擢淦江隂路教授以旌其直】
　　二月罢徴理司
　　诏下之日百姓相庆而各路钩考犹未尽罢既而御史言钩考钱谷自中统至今余三十年更阿哈玛特僧格当国设法已极其党公取贿赂民不能堪不如罢之便诏从之仍命取昔逋负钱谷文牍聚至一室非上命而窃视者罪之
　　以鄂勒哲【图卜氏旧作完泽土别燕氏今改】为尚书右丞相博果密平章政事
　　初僧格欲杀杨居寛郭佑刑部尚书博果密争之不得僧格深忌之谓其妻曰他日籍我家者必此人也因其退食责以不入曹治事欲加之罪遂以疾免久之复起为翰林学士承防至是帝欲用为相谓之曰朕过听僧格致天下不安今虽悔之已无及朕识卿防时使从学政欲备今日之用博果密曰朝廷勲旧齿爵居臣右者尚多今不次用臣无以服众帝曰然则孰可曰太子詹事鄂勒哲可向者阿哈玛特家其赂遗近臣皆有簿籍唯无鄂勒哲名又尝言僧格为相必败国事今果如其言是以知其可也乃拜鄂勒哲尚书右丞相博果密平章政事
　　三月踣僧格辅政碑
　　初帝命翰林学士阎复【字子靖山东高唐人】撰文至是复已改亷访使【时御史台改提刑按察司爲肃政廉访司】亦坐免
　　夏五月逮西僧嘉木喇勒智下狱寻释之
　　嘉木扬喇勒智发宋诸陵及其大臣塜墓攘取金寳珠玉无算私庇平民之不输赋者二万三千户田土称是及受美女寳物之献藏匿未露者尤多至是坐侵盗官物遣使逮问追治之籍其妻孥田亩台省诸臣皆言宜诛之以谢天下帝不听命释之给还其所籍
　　复徴刘因为集贤学士辞不至
　　因以疾固辞帝闻之曰古有所谓不召之臣其斯人之徒欤遂不彊致之【初许衡应召时道过因因谓曰一聘而起毋乃太速乎衡曰不如此则道不行至是因不就集贤之命或问之曰不如此则道不尊后二年因卒延祐中追封容城郡公谥文靖】
　　下僧格狱逮其党约蘓穆尔诛之
　　崔彧言僧格当国四年中外百官鲜有不以贿而得者亲旧皆授要官美地惟以欺蔽九重朘削百姓为事宜令两省严加考覈凡入其党者并除名为民从之湖广平章政事约蘓穆尔僧格妻党也尤不法逮至京师籍其家黄金至四千两遂诏下僧格狱复系约蘓穆尔还湖广诛之【初约蘓穆尔因人言湖广初附时郡县长吏吏胥富人比屋敛银将输之官银已具而事中止即下令责民自实使者旁午随地置狱株连蔓引备极惨酷民拷掠瘐死者载道所获不赀约蘓穆尔悉掩有之使至永州判官乌克逊泽婉曲以利害晓之卒无所扰既见钩考日急天下騒动叹曰民不堪命矣即自上计行省约蘓穆尔怒曰郡国钱粮无不增羡永州何独不然此直府判倚其才辨慢我亟拘系之欲置于死至是因僧格败始得释乌克逊凙字润甫临潢人】
　　罢尚书省右丞相鄂勒哲等并入中书
　　颁行至元新格
　　初朝廷未有法守百司断理狱讼循用金律颇伤严刻右丞何荣祖【字继先广平人】家世业吏初以公规治民御盗理财等十事辑为一书名曰至元新格至是奏颁行之
　　秋七月僧格伏诛
　　八月平阳地震
　　壊民居万八百余区压死百五十人
　　九月遣使招谕琉球【注见前】
　　琉球久不通中国海船副万戸杨祥请以兵往伐之既而闽人呉志斗自言熟知海道宜先招谕之不从然后用兵未晚乃以祥充宣抚使阮鉴兵部员外郎志斗礼部员外郎往招谕之明年祥等不至而还志斗卒于行初志斗尝斥祥诞妄要功人疑为祥所杀诏福建行省按问防赦不竟其事
　　冬十月遣礼部尚书张立道【字显卿其先陈留人徙大名】使安南徴其王入朝
　　托欢等既还帝怒安南不已欲再伐之适陈日烜死子日燇袭位博果宻曰彼山海小夷以天威临之寜不震惧兽穷则噬势使之然今若遣使谕之彼宜无不奉命遂以礼部尚书张立道尝使安南有功复使往徴其王入朝
　　十二月蠲瀛国公田租
　　宣政院臣言宋全太后瀛国公母子已为僧尼有地三百六十顷乞如例免徴其租从之
　　诏议科取之法
　　中书省臣言江南在宋时徭役为名七十有余一切未徴今诸王嵗赐官吏俸禄多不给宜令江南如宋时诸名徴赋尽输之至是因何荣祖言召各省任钱谷之臣至京师杂议科取之法
　　戸部上天下户口之数
　　戸一千三百四十三万三百二十有二口五千九百八十四万八千九百六十有四游食者不在其数【考是嵗戸口数世祖本纪分内郡江淮四川食货志则通计天下之数相较不符绩纲目系于二十八年数复不合今依本纪系于是年仍以本纪所分之数总核改辑】
</div>
    <div class="pagination">
<a href="御批历代通鉴辑览_page238.html">上一页</a><span>...</span><a href="御批历代通鉴辑览_page234.html">234</a><a href="御批历代通鉴辑览_page235.html">235</a><a href="御批历代通鉴辑览_page236.html">236</a><a href="御批历代通鉴辑览_page237.html">237</a><a href="御批历代通鉴辑览_page238.html">238</a><span class="current-page">239</span><a href="御批历代通鉴辑览_page240.html">240</a><a href="御批历代通鉴辑览_page241.html">241</a><a href="御批历代通鉴辑览_page242.html">242</a><a href="御批历代通鉴辑览_page243.html">243</a><a href="御批历代通鉴辑览_page244.html">244</a><span>...</span><a href="御批历代通鉴辑览_page240.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
