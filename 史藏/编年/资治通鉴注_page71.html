<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 71 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 71 页/共 334 页
  </h1>
  <div class="content">
   ①春，正月，戊子，以大将军司马懿为太尉。
②丁巳，皇太后郭氏殂。帝数问甄后死状于太后，〔甄后死见六十九卷文帝之黄初二年。数，所角翻。甄，之人翻。〕由是太后以忧殂。
③汉杨薱既杀魏延，〔事见上卷上年。〕自以为有大功，宜代诸葛亮秉政；而亮平生密指，以仪狷狭，〔密指，盖亮密以语诸僚佐，特仪不知耳。狷，吉掾翻。〕意在蒋琬。仪至成都拜中军师，无所统领，从容而已。〔从，千容翻。〕初，仪事昭烈帝为尚书，琬时为尚书郎。后虽俱为丞相参军、长史，仪每从行，当其劳剧；自谓年宦先琬，才能踰之，〔先，悉荐翻。〕于是怨愤形于声色，叹焿之音发于五内，〔焿，叱稼翻，喷也。叱怒也。五内，五藏之内也。〔时人畏其言语不节，莫敢从也。惟后军师费祎往慰省之，〔费，父沸翻。省，悉景翻。〕仪对祎恨望，前后云云。〔云云，师古曰：犹言如此如此也。〕又语祎曰：「往者丞相亡没之际，吾若举军以就魏氏，处世宁当落度如此邪！〔语，牛倨翻。处，昌吕翻。度，徒洛翻。落度，失意也。〕令人追悔，不可复及！」〔复，扶又翻；下同。〕祎密表其言。汉主废仪为民，徙汉嘉郡。〔汉嘉县，故青衣也；汉顺帝阳嘉二年，改为汉嘉，属蜀郡属国都尉。蜀郡属国，安帝延光元年所置，蜀分为汉嘉郡。〕仪至徙所，复上书诽谤，辞指激切；遂下郡收仪，〔上，时掌翻。下，遐稼翻。〕仪自杀。
④三月，庚寅，葬文德皇后〔文德，郭后也。郭后谥曰德，甄后谥曰昭。
⑤夏，四月，汉主以蒋琬为大将军、录尚书事；费祎代琬为尚书令。
⑥帝好上功，〔好，呼到翻。〕既作许昍宫，〔事见上卷太和六年。〕又治洛阳宫，〔诸葛亮死，帝乃大兴宫室。晋士燮所谓「释楚为外惧」者，此也。治，直之翻。〕起昭阳太极殿，〔水经注：明帝上法太极，于洛阳南宫起太极殿，即汉崇德殿之故处。〕筑总章观，高十余丈，〔舜有总章之访，相传以为总章即明堂也。观，阙也，总章观盖在太极殿前。观，古现翻。高，居傲翻。〕力役不已，农桑失业。司空陈群上疏曰：「昔禹承唐、虞之盛，犹卑宫室而恶衣服。况今丧乱之后，人民至少，〔丧，息浪翻。少，诗沼翻。〕比汉文、景之时，不过汉一大郡。〔汉自秦、项之争，民死于兵者多矣，虽文、景与民休息，户口蕃息，重以武帝穷奢极欲，又减其半。平帝元始之初，民户一千三百二十三万三千六百一十二，以班志考之，汝南一郡，户四十六万一千五百八十七。光武兴于南阳，至永和元年，户五十余万。三国虎争，人众之损，万有一存，景元四年，与蜀通计民户九十四万三千二百四十二耳。当此之时，谓不过汉文、景时一大郡，非虚语也。〕加以边境有事，将士劳苦，〔将，即亮翻。〕若有水旱之患，国家之深忧也。昔刘备自成都至白水，多作传舍，〔典略曰：备镇成都，拔魏延督汉中，于是起馆舍，筑亭障，从成都至白水关四百余区。传，株恋翻。〕兴费人役，太祖知其疲民也。今中国劳力，亦吴、蜀之所愿；此安危之机也，惟陛下虑之！」帝答曰：「王业、宫室，亦宜并立，灭贼之后，但当罢守御耳，岂可复兴役邪！〔复，扶又翻；下同。〕是固君之职，萧何之大略也。」〔此指萧何治未央宫事为言。群曰：昔汉祖惟与项羽争天下，羽已，灭，宫室烧焚，是以萧何建武库、太仓，皆是要急，然高祖犹非其壮丽。〔群因帝萧何之言以陈善闭邪。萧何事见十一卷高帝七年。〕今二虏未平，诚不宜与古同也。夫人之所欲，莫不有辞，况乃天王，莫之敢违。前欲坏武库，谓不可不坏也；后欲置之，谓不可不置也。〔此皆指帝拒谏实事。坏，音怪。〕若必作之，固非臣下辞言所屈；若少留神，〔少，诗沼翻；下同。〕卓然回意，亦非臣下之所及也。汉明帝欲起德阳殿，锺离意谏，即用其言，后乃复作之；殿成，谓群臣曰：『锺离尚书在，不得成此殿也。』夫王者岂惮一人，盖为百姓也。〔为于伪翻；下同。〕今臣曾不能少凝圣听，〔凝，定也，停也；言帝不为之留听也。〕不及意远矣。」帝乃为之少有减省。
帝耽于内宠，妇官秩石拟百官之数，〔西汉妇官十四等，秩石视内外百官之数。魏武建国，始命王后其下五寺，曰夫人、昭仪、倢侈、容华、美人。文帝增贵嫔、淑媛、修容顺成人、良人。明帝增淑妃、昭华、修仪，除顺成官。太和中，始复命夫人，登其位于淑妃之上。自夫人以下，爵凡十二等，贵嫔、夫人位次皇后，爵无所视；淑妃位视相国，爵比诸侯王；淑媛位视御史大夫，爵比县寸；昭仪比县侯；昭华比乡侯；修容比亭侯；修仪比关内侯；倢侈视中二千石；容华视真二千石；美人视比二千石；良视千石。〕自贵人以下至掖庭洒扫，凡数千人，〔洒，所卖翻；扫，素报翻；又并如字。〕选女子知书可付信者六人，以为女尚书，使典省外奏事，处当画可。〔汉东都之末，宫中有女尚书。处当，奏事有不合上意，区处其当而下之也。画可，昼从其所奏。省，悉景翻。处，昌吕翻。〕廷尉高柔上疏曰：「昔汉文惜十家之资，不营小台之娱；去病虑匈奴之害，不遑治第之事。〔治，直之翻。五翻。〕况今所损者非惟百金之费，所忧者非徒北狄之患乎！可粗成见所营立以充朝宴之仪，〔粗，坐五翻。见，贤遍翻。朝，直遥翻。〕讫罢作者，使得就农；二方平定，复可徐兴。周礼，天子后妃以下百二十人，〔王立后，三夫人，九嫔，二十七世妇，八十一御妻，是为百二十人。〕嫔嫱之仪，既已盛矣；窃闻后庭之数，或复过之，〔嫔，毗宾翻。嫱，慈良翻。复，扶又翻；下同。〕圣嗣不昌，殆能由此。臣愚以为可妙简淑媛以备内官之数，〔媛，美女也。淑，善也。，媛，于绢翻。〕其余尽遣还家，且以育精养神，专静为宝。如此，则螽斯之征可庶而致矣。」〔诗螽斯，后妃子孙众多也。〕帝报曰：「辄克昌言，他复以闻。」〔辄以昌言自克也。扬子曰：胜己之私之谓克。〕
是时猎法严峻，杀禁地鹿者身死，财产没官，有能觉告者，厚加赏赐。柔复上疏曰：「中间以来，百姓供给众役，亲田者既减；〔亲田，谓躬亲田亩者。〕加顷复有猎禁，群鹿犯暴，残食生苗，处处为害，所伤不訾，〔不訾，言不可计量也。〕民虽障防，力不能御。至如荥阳左右，周数百里，岁略不收。方今天卜生财者甚少，而麋鹿之损者甚多，卒有兵戎之役，凶年之灾，〔卒读曰猝。〕将无以待之。惟陛下宽放民间，使得捕鹿，遂除其禁，则众庶永济，莫不悦豫矣。」
帝又欲平北芒，令于其上作台观，望见孟津。〔黄图曰：登之可以远观，故日观。观，古现翻。〕卫尉辛毗谏曰：「天地之性，高高下下。国语：周太子晋曰：天地成而聚于高，归物于下。四岳佐禹，高高下下，封崇九山，决汨九川。〕今而反之既非其理；加以损费人功，民不堪役。且若九河盈溢，洪水为害，而丘陵皆夷，将何以御之！」帝乃止。
少府杨箪上疏曰：「陛下奉武皇帝开拓之大业，守文皇帝克终之元绪，〔元，始也；绪，丝端也。言文帝克终武帝之志，受禅易制，此丝端所从始也。〕诚宜思齐往古圣贤之善治，〔治，直吏翻。〕总观季世于荡之恶政。曩使桓、灵不废高祖之法度，文、景之恭俭，太祖虽有神武，于何所施，而陛下何由处斯尊哉！〔处，昌吕翻。〕今吴、蜀未定，军旅在外，诸所缮治，惟陛下务从约节。」〔治，直之翻。〕帝优诏答之。
箪复上疏曰：「尧尚茅茨而万国安其居，〔尧土阶三尺，茅茨不翦。〕禹卑宫室而天下乐其业；〔乐，音洛。〕及至殷、周或堂崇三尺，度以九筵耳。〔周官考工记曰：殷人重屋，堂修七寻，堂崇三尺。周人明堂，度九尺之筵，东西九筵，南北七筵，堂崇一筵。五室，凡室二筵。〕桀作璇室象廊，〔史记龟策传曰：桀为瓦室，纣为象廊，与此稍异。〕纣为倾宫鹿台，〔新序曰：鹿台其大三里，高千仞。臣瓒曰：今在朝歌城中。〕以丧其社稷，丧，息浪翻。〕楚灵似筑章华而身受祸，〔楚灵王为章华之台，民不堪命，从乱如归，不走而死于芈尹氏。〕秦始皇作阿房，二世而灭。〔事见七卷三十五年。〕夫不度万民之力以从耳目之欲，〔度，徒洛翻。〕未有不亡者也。陛下当以尧、舜、禹、汤、文武为法则，夏桀、殷纣、楚灵、秦皇为深诫，而乃自暇自逸，惟宫台是饰，必有颠覆危亡久祸矣。君作元首，臣为股肱，存亡一体，得失同之。臣虽驽怯，敢忘争臣之义！〔驽，音奴。争，读曰诤。〕言不切至，不足以感悟陛下；陛下不察臣言，恐皇祖、烈考之祚坠于地。使臣身死有补万一，则死之日犹生之年也，谨叩棺沐浴，伏俟重诛！」奏御，〔叩，近也。御，进也。〕帝感其忠言，手笔诏答。
帝尝着，帽，被缥绫半袖。〔着，陟略翻。说文曰：帽，小儿蛮夷头衣。缥，普沼翻。青白色。绫，纹帛，或谓之绮，或谓之纹缯。半袖，半臂也。晋志曰：帽名犹冠也，义取于蒙覆其首，其本纚也。古者冠无帻，冠下有纚，以缯为之。后世施帻于冠，因或裁纚为帽，自乘舆宴居，下至庶人无爵者，皆服之。被，皮义翻。〕箪问帝曰：「此于礼何法服也﹖」帝默不答。自是不法服不以见阜。
阜又上疏欲省宫人诸不见幸者，乃召御府吏问后宫人数。〔少府属官有御府令，典官婢，员吏七十人，吏从官二十人。〕吏守旧令，对曰：「禁密，不得宣露！」阜怒，杖使一百，数之曰：〔数，所其翻。〕国家不与九卿为密，反与小吏为密乎！」帝愈严惮之。
散骑常侍蒋济上疏曰：「昔句践养胎以待用，〔国语：越王句践困于会稽，既反国，命壮者无取它妇，老者无取壮妻；女子十七不嫁，丈夫廾十不娶，其公母有有罪；将免乳者以告公，令医守之；生丈夫，二壸酒、一犬；生女子，二壸酒、一豚；生三人，公与之母；生二人，公与之饩。散，悉亶翻。骑，奇寄翻。〕昭王恤病以雪仇，燕昭王于破燕之后，吊死问疾，欲以报齐，雪先王之耻。〕故能以弱燕服强齐，羸越灭劲吴。今二敌强盛，当身不除，百世之责也。〔谓当帝之身，不能灭吴、蜀，后世之责，必归于帝。〕以陛下圣明神武之略，舍其缓者，舍，读曰舍。专心讨贼，臣以为无难矣。」
中书侍郎东莱王基上疏曰：按此则魏已改通事郎为中书侍郎矣。「臣闻古人以水喻民曰，『水所以载舟，亦所以覆舟。』〔家语载孔子之言。〕频渊曰：『东野子之御，马力尽矣，而求进不已，殆将败矣。』荀子：鲁定公问于颜渊曰：「东野子善御乎﹖」颜渊曰：「善则善矣，虽然，其马将失。」定公曰：「何以知之﹖」颜渊曰：「臣以政知之。昔舜巧于使民，造公巧于吏马。舜不穷其民力，造公不穷其马力，是舜无失民，造公无失马。今东野毕之御，上车执辔，御体矣；步骤驰骋，朝礼毕矣；历险致远，马力尽矣；然犹求进不已，是以知之也。」〕今事役劳苦，男女离旷，愿陛下深察东野之敝，留意舟水之喻，息奔驷于未尽，节力役于未困。昔汉有天下，至孝文时唯有同姓诸侯，而贾谊忧之曰：『置火积薪之下而寝其下，因谓之安。』〔见十四卷汉文帝六年。〕今寇贼未殄，猛将拥兵，检之则无以应敌，久之则难以遗后，〔谓五大在边，尾大不掉，非善计以诒后人也。遗，于季翻。〕当盛明之世，不务以除患，若子孙不竞，〔竞，强也。塺稷之忧也。使贾，谊复起，必深切于曩时矣。」〔言不特痛哭流涕、长太息而已。复，扶又翻；下同。〕帝皆不听。
殿中监督役，擅收兰台令史；〔此殿中监，以其时营造宫室，使监作殿中耳，非唐殿中监之官也；观后所谓校事可知矣。又据晋书舆服志，大驾卤簿，左殿中御史，右殿中监则魏时殿中监已有定官。兰台令史，属御史台。会要曰：汉谓御史台。〕右仆射卫臻奏按之。诏曰：「殿舍不成，吾所留心，卿推之，何也﹖」推，考鞫也。〕臻曰：「古制侵官之法，〔古者，百官不相踰越。左传：栾针曰：侵官，冒也。〕非恶其勤事也〔恶，乌路翻。〕诚以所益者小，所堕者大也。〔堕，读曰隳。〕臣每察校事，类皆如此，〔魏武建国，置校，事，使察群下。〕若又纵之，惧群司将遂越职，以至陵夷矣。」
尚书涿郡礼固请罢役，帝诏曰：「钦纳谠言。」〔谠，音党。〕促遣民作；监作者复奏留一月，有所成讫。〔成讫，言欲成殿舍以讫事也。监，古衔翻。〕礼径至作所，不复重奏，〔重，直龙翻。〕称诏罢民帝柯其意而不责。帝虽不能尽用群臣直谏之言，然皆优容之。
秋，七月，洛阳崇华殿灾。帝问侍中领太史令泰山高堂隆〔太史令，属太常，隆以侍中领之。汉儒有高堂生，鲁人；隆其后也。姓谱：齐公族有高堂氏。风俗通：齐卿高恭仲食采于高堂。〕曰：「此何咎也﹖于礼宁有祈禳之义乎﹖」对曰：「易传曰：『上不俭，下不节，孽火烧其室。』又曰：『君高其台，天火为灾。』〔京房易传之辞。传，直恋翻。孽，鱼列翻。〕此人君务饰宫室，不知百姓空竭，故天应之以旱，火从高殿起也。」诏问隆：「吾闻汉武之时柏梁灾，而大起宫殿以厌之，〔事见二十一卷汉武帝太初元年。厌，益涉翻；下同。〕其义云何﹖」对曰：「夷越之巫所为，非圣贤之明训也。五行志曰：『柏梁灾，其后有江充巫蛊事。』如志之言，越巫建章无所厌也；今宜罢散民役。宫室之制，务从约节，清扫所灾之处，不敢于此有所立作，则萐莆、嘉禾必生此地，〔萐，山辄翻，又色洽翻。莆，音蒲。说文：萐莆，瑞草也。尧时生于庖厨，扇暑而凉。〕若乃疲民之力，竭民之财，非所以致符瑞而怀远人也。」
⑦八月，庚午，立皇子芳为齐王，询为秦王。帝无子，养二王为子，宫省事秘，莫有知其所由来者。或云：芳，任城王楷之子也。〔楷，任城王彰之子。任音壬。〕
⑧丁巳，帝还洛阳。
⑨诏复立崇华殿，〔复，扶又翻。〕更名曰九龙。〔据高堂隆传，时郡国有九龙见，因以名殿。更，工衡翻。通引谷水过九龙殿前，〔水经注：谷渠东历故金市南，直千秋门，枝流入石逗，伏流注灵芝九龙池。〕为玉井绮栏，蟾蜍含受，神龙吐出。使博士扶风马钧作司南车，〔司南车，即指南车也。崔豹古今注曰：黄帝与蚩尤战于涿鹿，蚩尤作大雾，士皆迷路，乃作指南车以正四方。述征记曰：指南车上有木仙人，持信旛，车转而人常指南。〕水转百戏。傅玄曰：人有上百戏而不能动，帝问钧：「可动否﹖」对曰：「可益。」受诏作之，以大木雕构，使其形若轮，平地施之，潜以水发焉。设为女乐舞，象，至令木人击鼓吹箫。作山岳，使木人跳焴掷剑，缘焴倒立，出入自在，百官行署，春磨鸡，变巧百端。
陵霄阙始构，有鹊巢其上，帝以问高堂隆，对曰：「诗曰：『惟鹊有巢，惟鸠居之。』〔诗召南鹊巢之辞也。〕今兴宫室，起陵霄阙，而鹊巢之，此宫未成身不得居之象也。天意若曰：『宫室未成，将有他姓制御之』，斯乃上天之戒也，，夫天道无亲，惟与善人，太戊、武丁悚惧，故天降之福。〔太戊桑谷生朝，武丁飞雉雊鼎，皆能戒惧，转灾为福。〕今若罢休百役，增崇德政，则三王可四，于帝可六，岂惟商宗转祸为福而已哉！」帝为之动容。〔为，于伪翻；下同。〕
帝性严急，其督月宫室有稽限者，〔立为期限，以必其成，及期而不成，为稽限。〕帝亲召问，言犹在口，身首已分。散骑常侍领秘书监王肃，〔汉桓帝延熹二年，置秘书监，秩四百石。〕上疏曰：「今宫室未就，见作者三四万人。〔见，贤遍翻。〕九龙可以安圣体，其内足以列六宫；惟泰极已前，功夫尚大。〔泰极，谓太极殿。〕愿陛下取常食禀之士，非急要者之用，选其丁壮，择留万人，使一期而更之。〔更，工衡翻。〕咸知息代有日，则莫不悦以即事，劳而不怨矣。〔易曰：说以使民，民忘其劳。〕计一岁有三百文十万夫，亦不为少。当一岁成者，听且三年，分遣其余，使皆即农，无穷之计也。夫信之于民，国家大宝也。前车驾当幸洛阳，发民为营，有司命以营成而罢；〔此营垒之营。既成，又利其功力，，不以时遣；有司徒营目前之利，〔此营求之营。〕不顾经国之体。臣愚以为自今已后，傥复使民，〔复，扶又翻。〕宜明其今，使必如期；以次有事，宁使更发，无或失信。〔谓始焉于甲处营造，发民就役，次焉于乙处营造，不可仍用甲处就役之民，宁使更伋民以供乙处之役朼也。〕凡陛下临时之所行，皆有罪之吏、宜死之人也；然众庶不知，谓为仓卒。故愿陛下下之于吏，〔【章：甲十六行本「使」下有「而暴其罪」四字；乙十一行本同；孔本同；张校同；退斋校同。】卒，读曰猝。下之之下，音户稼翻；下同。〕钧其死也，无使污于宫掖〔钧，与均同。污，乌故翻。〕而为远近所疑。且人命至重，难生易杀，〔易，以豉翻。〕气绝而不续者也，是以圣贤重之。昔汉文帝欲杀犯跸者，廷尉张释之曰：『方其时，上使诛之则已，今下廷尉，廷尉，天下欴平，不可倾也。』〔事见十四卷汉文帝三年。下，遐稼翻。〕臣以为大失其义，非忠臣所宜陈也。廷尉者，天子之吏也，犹不可以失平，而天子之身反可以惑谬乎！〔斯论诚足以矫张释之之失言。〕斯重于为己而轻于为君，〔为，于伪翻。〕不忠之甚者也，不可不察。」
⑩中山恭王衮疾病，令官属曰：「男子不死于妇人之手，〔丧大记之言。〕亟以时营东堂。」堂成，舆疾往居之。又今世子曰：「汝幼为人君，知乐不知苦，必将以骄奢为失者也。兄弟有不良之行，〔乐，音洛。行，下孟翻。〕当造彣谏之，〔造彣前也。造，七到翻。彣，与膝同。〕谏之不从，流涕喻之，喻之不改，乃白其母，犹不改，当以奏闻，井辞国土。与其守宠罹祸，不若贫贱全身也。此亦谓大罪恶耳，其微过细故，当掩覆之。」〔覆，敷救翻。〕冬，十月，己酉，衮卒。
十一月，丁酉，帝行如许昌。
是岁，幽州刺史王雄使勇士韩龙刺杀鲜卑轲比能；自是种落离散，〔刺，七亦翻。种，章勇翻。〕互相侵伐，强者远遁，弱者请，服，边陲遂安。
张掖柳谷口水溢涌，〔魏氏春秋曰：张掖删丹县金山玄川溢。汉晋春秋曰：氐池县大柳谷口，夜，激波涌溢。删丹、氐池二县，汉志皆属张掖，晋志无之，当是并省也。五代志：甘州张掖县有大柳谷。又后周废金山县入删丹县。盖历代废置无常，疆土有合离合也。〕宝石负图，状象灵龟，立于川西，有石马七及凤凰、麒麟、白虎、牺牛、磺玦、八卦、列宿、孛彗之象，〔宿，音秀。孛，蒲内翻。彗，徐芮翻，又徐醉翻，又祥岁翻。〕又祥岁翻。〕又有文曰「大讨曹」。〔石图之文，天意盖昭昭矣。〕诏书班天下，以为嘉瑞。任令于绰连赍以问巨鹿张珔，〔任县，前汉属广平国，后汉属巨鹿郡，魏复属广平郡。师古曰：任，本晋邑也，郑皇颉奔晋，为任大夫。刘昫曰：唐邢州任县，汉巨鹿南疖县地，晋置任县，治苑乡城。连赍者，连诏书及班下石图，赍以问张珔也。张珔兼内外学，故以问之。珔，徂闷翻，又在甸翻，祖闷翻。〕珔密谓绰曰：「夫神以知来，不追既，往兆先见而后废兴从之。〔见，贤遍翻。〕今汉已久亡，魏己得之，何所追兴祥兆乎！此石，当今之变异而将来之符瑞也。」〔后人以此为晋继魏之微；牛继马，又以为元帝本牛氏继司马之微。〕
帝使人以马易珠玑、翡翠、玳瑁于吴，〔珠不圆者为，玑又曰粗瑀为玑。玳，徒耐翻。瑁，蒲佩翻。〕吴主曰：「此皆孤所不用，而可以得马，孤何爱焉。」尽以与之。
四年〔（丙辰、二三六）〕
①春，吴人铸大钱，一当五百。〔杜佑曰：孙权嘉平五年，铸大泉，火当五百，文曰「大泉五百」，径一寸三分，重十二铢。〕
②三月，吴张昭卒，年八十一。昭容貌矜严，有威风，吴主以下，举邦掸之。
③夏，四月，汉主至湔，登观阪，观汶水之流，〔湔，即汉之湔氐道，属蜀郡。汶水，即僧江水也。僧江出氐道西徼外僧山，东流历都安县。沈约曰：县蜀所立。水经注曰：都安县有桃关，蜀守冰作大堰于此，谓之湔塴，亦曰湔堰；观阪在其上。裴松之曰：湔，音翦。晋书音义：汶，读与僧同。诸葛亮既没，汉主游观，莫之敢止。〕旬日而还。〔还，从宣翻，又如字。〕
④武都氐〔【章：甲十六行本「氐」下有「王」字；乙十一行本同；张校同；退斋校同。】〕苻健请降于汉；〔以此观之，诸氐固先有苻姓矣，不待蒲坚以背文「草付」之祥乃姓苻也。杜佑曰：氐者，西戎别种，汉武帝开武都郡，排其种人，分窜山谷，或在上禄，或在河、陇左右。魏武令夏侯渊讨叛氐阿贵、千万等，后因拔弃汉中，遂徙武都之种于秦川，是曰杨氐。苻坚之先，是曰苻氐。杨氐。杨氐、苻氐同出略阳，世为婚姻。降，户江翻。〕其弟不从，将四百户来降。
⑤五月，乙卯，乐平定侯董昭卒。〔谥法：大虑静民曰定；纯行不爽曰定。〕
⑥冬，十月，己卯，帝还各阳宫。
⑦甲申，有星孛于大辰，〔公羊传曰：大辰者何﹖大火也。何休注曰：大火与伐，天之所以示民时早晚，天下之所以取正，故谓之大辰。蔡邕曰：自亢八度至尾四，度，谓之大火。陈卓曰：自氐五度至尾九度曰大火之次，于辰布卯。孛，蒲内翻。〕又孛于东方。高堂隆上疏曰：「凡帝王徙都立邑，皆先定天地、社稷之位，〔所谓圜丘、方泽、南北郊及社稷神位也。〕敬恭以奉之。将营宫室，则宗庙为先，貛库为次，居室为后。〔记曲礼之言。〕今圜丘、方泽、南北郊、明堂、社稷，神位未定，宗庙之制又未如礼，而崇饰居室，士民失业。外人咸云『宫人之用与军国之费略齐』，民不堪命，皆有怨怒。书曰『天聪明自我民聪明，天明畏自我民明威。』〔书皋陶谟之言。孔安国注曰：言天因民而降之福，民所归者天命之，天视听人君之行，用民为聪明，天明可畏，亦抈民成其威。民所叛者天讨之，是天明可畏之效也。〕言天之赏罚，随民言，顺民心也。夫采椽、卑宫，唐、虞、大禹之所以垂皇风也；采椽，即采来之木为椽，不加斲削也。〕玉台、琼室，夏侯、商辛之所以犯昊天也。〔张蕴古曰：彼昏不知，瑶其台而琼其室。文选东都赋注曰纣为琼室，以琼瑶饰之。〕今宫室过盛，天彗章灼，彗，祥岁翻，音又见上。〕斯乃慈父恳切之训。当崇孝子祗耸之礼，不宜有忽，以重天怒。」隆数切谏，〔数，所角翻；下同。〕帝颇不悦。侍中卢毓进曰：「臣闻君明则臣宜，古之圣王惟恐不闻其过，此乃臣等所以不及隆也。」帝乃解。毓，植之子也。
⑧十二月，癸巳，颍阴靖侯陈群卒。〔谥法：恭己鲜言曰靖，宽乐令终曰靖。〕群前后数陈得失，〔数，所角翻。〕每上封事，辄削其草，时人及其子弟莫能知也。论者或讥群居位拱默；〔言拱手而已，默无一言。〕正始中，诏撰群臣上书以为名臣奏议，〔撰，雏免翻。〕朝士乃见群谏事，皆叹息焉。
袁子论曰：或云：「少府杨阜岂非忠臣哉﹖见人主之非则勃然触之，与人言未尝不道。」〔道者，言之也。〕答曰：「夫仁者爱人，施之君谓之忠，施于亲谓之孝。今为人臣，见人主失道，力诋其非而播扬其恶，可谓宜士，未为忠臣也。故司空陈群则不然，谈论终日，未尝言人主之非；书数十上，〔上，时掌翻。〕外人不知。君子谓群于是乎长者矣。」
⑨乙未，帝行如许昌。
⑩诏公卿举才德兼备者各一人，司马懿以兖州刺史太原王昶应选。〔兖州统陈留、东郡、济阴、任城、东平、济北、泰山。昶，丑两翻。〕昶为人谨厚，名其兄子曰默，曰沈，〔沈，时林翻。〕名其子曰浑，曰深，为书戒之曰：「吾以四者为名，欲使汝曹顾名思义，不敢违越也。夫物速成则疾亡，晚就而善终，朝华之草，夕而零落，松柏之茂，隆寒不衰，是以君子戒于阙党也。〔论语：阙党童子将命，或问之曰：「益者欤﹖」孔子曰：「吾见其居于位也，见其与先生并行也，非求益者也，欲速成者也。」〕夫能屈以为伸，让以为得，弱以为强，鲜不遂矣。〔鲜，息浅翻。〕夫毁誉者，爱恶之原而祸福之机也。〔誉，音余。恶，乌路翻。〕孔子曰：『吾之于人，谁毁谁誉。』〔见论语。〕以圣人之德犹尚如此，况庸庸之徒而轻毁誉哉！人或毁己，当退而求之于身。若己有可毁之行，则彼言当矣；若己无可毁之行，则彼言妄矣。当则无怨于彼，〔当，丁浪翻。〕妄则无害于，身，又何反报焉！谚曰：『救寒莫如重裘，〔重，直龙翻。〕止谤莫如自修』，斯言信矣。」〔昶之所以戒子子侄如此。然高贵乡公之，难王沈陷于不忠；平吴之役，王浑与王浚争功。马伏波万里还书以戒兄子，固无益于兄子也。
景初元年〔（丁巳、二三七）以改历，纪元景初。〕
①春，正月，任辰，山茌县言黄龙见。〔山茌，前汉曰茌县，后汉及魏晋曰山，茌属泰山郡。师古曰：茌，士疑翻；应劭音淄；裴松之音仕狸翻。见，贤遍翻。〕高堂隆以为：「魏得土德，故其瑞黄龙见，宜改正朔，易服色，以神明其政，变民耳目。」帝从其议。三月，下诏改元，以是月为孟夏四月，服色尚黄，牺牲用白，从地正也。〔是月，春三月也。殷为地正，以建丑，十二月为岁首。服色尚黄，以土代火之次。牺牲用白，从殷也。〕更名太和历曰景初历。〔太和历，注见目录七卷太和元年。更，工衡翻。〕
②五月，己巳，帝还洛阳。
己丑，大赦。
④六月，戊申，京都地震。
⑤己亥，以尚书令陈矫为司徒，左仆射卫臻为司空。〔晋志曰：尚书仆射，汉本置一人，献帝建安四年，以执金吾荣合为尚书左仆射，仆射分置左右盖自此始。自晋迄于江左，省置无恒，置二则为左右仆射；或不两置但曰尚书仆射。令阙则左为省主，若左右并阙，则置尚书仆射以主左事。
⑥有司奏以武皇帝为魏太祖，文皇帝为魏高祖，帝为魏烈祖；三祖之庙，万世不毁。〔沈约曰：时群公有司始奏更定七庙之制曰：武皇帝肇建洪基，拨乱夷险，为魏太祖。文皇帝天继天革命，应期受禅，为魏高祖。上集成大命，清定华夏，兴制礼乐，为魏烈祖。明帝在阼而其下先拟定庙号，非礼也。谥法：有功安民曰烈；秉德尊业曰烈。
孙盛论曰：夫谥以表行，〔行，下孟翻。〕庙以存容。未有当年而逆制祖宗，未终而豫自尊显。魏之群司于是乎失正矣。〔群司，百执事之臣也。〕
⑦秋，七月，丁卯，东乡贞公〔【章：甲十六行本「公」作「侯」；乙十一行本同；退斋校同。】〕陈矫卒。〔谥法：下隐无屈曰贞；清白守节曰贞。
⑧公孙渊数对国中宾客出恶言，〔数，所角翻。〕帝欲讨之，以荆州刺史〔【章：甲十六行本「史」下有「河东」二字；乙十一行本同；张校同。】〕毌丘俭为幽州刺史。〔毌丘，复姓。毌，音无。〕俭上疏曰：「陛下即位以来，未有可书。吴、蜀恃险，未可卒平，〔卒，读曰猝。〕聊可以此方无用之士克定辽东。」〔郑玄曰：聊，且略之辞。〕光禄大夫卫臻曰：「俭所陈皆战国细术，非王者之事也。吴频岁称兵，〔称，举也。〕寇乱邈境，而犹按甲养士，未果致讨者，诚以百姓疲劳故也。渊生长海表，相承三世，〔度、康、渊，凡三世。长，知两翻。〕使俭帅诸军及鲜卑、乌桓屯辽东南界，〔帅，读曰率。〕玺书征渊。渊遂发兵反，逆俭于辽隧。〔辽隧县，二汉属辽东郡；晋志无其地，盖在辽水东岸。水经注：玄菟郡高句丽县有辽山，小辽水所出，西南至辽隧县，入于大辽水。玺，斯氏翻。〕会天雨十余日，辽水大涨，俭与战利，引军还右北平。渊因自立为燕王，改元绍汉，置百官，遣使假鲜卑单于玺，封拜边民，诱呼鲜卑以侵优北方。〔诱，音酉。〕
⑨汉张后殂。
⑩九月，冀、兖、徐、豫大水。〔冀州统赵、巨鹿、安平、平原、乐陵、勃海、河间、博陵、清河、中山、常山。徐州统彭城、下邳、东海、琅邪、广陵、临淮、豫州统颍川、汝南、汝阴、梁、沛、谯、鲁、弋阳、安丰。
西平郭夫人有宠于帝，〔夫人河右大族，黄初中，以本郡反叛，没入宫。〕毛后爱弛。帝游后园，曲宴极乐。〔曲宴，禁中之宴，犹言私宴也。乐，音洛；下同。〕郭夫人请延皇后，帝不许，因禁左右使不得宣。〔宣，布也，露其事也。〕后知之，明日，谓帝曰：「昨日游宴北园，乐乎﹖」〔后园在洛城北隅。〕帝以左右泄之，所杀十余人。庚辰，赐后死，然犹加谥曰悼。〔谥法：中年早夭曰悼；肆行无礼曰悼。〕癸丑，葬愍陵。迁其弟曾为散骑常侍。
冬，十月，帝用高堂隆之议，营洛阳南委粟山为圜丘，〔魏氏春秋曰：洛阳有委粟山，在阴乡，魏时营为圜丘。孔颖达曰：委粟山在洛阳南二十里。〕诏曰：「昔汉氏之初，承秦灭学之后，采摭残缺，以备郊祀，四百余年，废无禘礼。〔摭，之不翻。礼，五年一禘，禘其祖之所自，出以其祖之所自出，以甚祖配之，审谛昭穆而祭于太祖也。禘所以异于祫者，毁庙之主，陈于太祖庙，与祫同，未毁庙之主，则各就其庙以祭，此其异也。春秋：吉禘于庄公。左传：晋人曰：寡君之未禘祀。杜预注曰：祀，三年之吉祭也。僖八年，禘于太庙。埜预曰：三年大祭之名。二者不同，礼有禘、有大禘。以下文观之，则此乃礼记祭法所谓郊禘之禘。郑氏注曰：禘郊祖宗，谓祭祀以配食也。此禘谓祭昊天礼有禘、有大禘。以下文观之，则此乃礼记祭法所谓郊禘之禘。郑氏注曰：禘郊祖宗，谓祭祀以配食也。此禘谓祭昊天于圜丘也。〕曹氏世系出自有虞，今祀皇皇帝天于圜丘，以始祖虞舜配；祭皇皇后地于方丘，以舜妃伊氏配；〔舜妃，尧女也。尧，伊祁氏。〕祀皇天之神于南郊，以武帝配；祭皇地之祗于北郊，以武宣皇后配。」
庐江主簿吕习密使请兵于吴，欲开门为内应；吴主使□将军全琮督前将军朱桓等赴之，既至，事露，吴军还。〔琮，徂宗翻。还，从宣翻，又如字。〕
诸葛恪至丹阳，移书四部属城长吏，「四部」，当作「四郡」，谓吴郡、会稽、新都、鄱阳，皆与丹阳邻接，山越依阻出没，故令各保其疆界也。或曰：四部，谓东、西、南、北四部都尉也。〕令各保其疆界，明立部伍；其从化平民，悉令屯居。乃内诸将，罗兵幽阻，〔使诸将入扼幽阻之地，故谓之内。内，读曰纳。〕但缮藩篱，不与交锋，俟其，谷稼将熟，辄纵兵芟刈，使无遗种。〔芟，所衔翻。种，章勇翻。〕旧谷既尽，新谷不收，平民屯居，略无入所入。于是山民饥穷，渐出降首。〔降，户江翻。首，式救翻。〕恪乃复敕下曰：〔复，扶又翻。敕下者，出教令约槉其下也。〕「山民去恶从化，皆当抚慰，徙出外县，不得嫌疑，有所拘执！」臼阳长胡伉得降民周遗；〔臼阳既置长，必以为县，其地当在丹阳郡而今无所考。〕遗旧恶民困迫暂出，伉缚送言府。恪以伉违教，遂斩以徇。民闻伉坐执人被戮，〔伉，胡朗翻，又去浪翻。〕知官惟欲出之而已，于是老幼相携而出，岁期人数，皆如本规；〔岁期人数见上卷青龙二年。〕恪自领万人，余分给诸将。吴主嘉其功，拜恪威北将军，〔威北将军，亦孙氏所创置。〕封都乡侯，徙屯庐江皖口。〔皖水自霍山县东南流三百四十里入大江，谓之皖口。皖，户版翻。〕
是岁，徙长安锺畓、橐佗、铜人、承露盘于洛阳。盘折，〔畓，音巨。佗，徒河翻。折，而设翻。〕声闻数十里。〔闻，音问。〕铜人重，不可致，留于霸城。〔霸城，即汉京兆霸陵县故城也。〕大发铜铸铜人二，号曰翁仲，列坐于司马门外。又铸黄龙、凤皇各一，龙高四丈，凤高三丈余，〔高，古号翻。〕置内殿前。起土山于芳林园西北陬，〔水经注：大夏门内东侧际城有景阳山，即芳林园之西北陬也。裴松之曰：芳林园即今华林园，齐王芳即位，改曰华林园。陬，将侯翻。〕使公卿群僚皆负土，树松、竹、杂木善草于其上，捕山禽杂兽置其中。司徒军议掾董寻上疏谏曰：〔汉公府无军议掾，此官魏置也。掾，俞绢翻。「臣闻古之直士，尽言于国，不避死亡。故周昌比高祖于桀、纣，刘辅譬赵后于人婢，〔周昌，注已见。刘辅事见三十一卷汉成帝永始元年。〕天生忠直，虽白刃沸汤，往而不顾者，诚为时主爱惜天下也。〔为于伪翻。〕建安以来，野战死亡，或门殚户尽，虽有存者，遗孤老弱。若今宫室狭小，当广大之，犹宜随时，不妨农务，况乃作无益之物，黄龙、凤皇，又龙、承露盘，此皆圣明之所不兴也，其功三倍于殿舍。陛下既尊群臣，显以冠冕，被以文绣，〔被，皮义翻。〕载以华舆，所以异于小人；而使穿方举土，〔方，穴土为方也。汉书所谓方中，亦此义。〕面目垢黑，〔【章：甲十六行本「黑」下有「沾体涂足」四字；乙十一行本同；孔本同；退斋校同。】〕衣冠了鸟，〔了鸟，衣冠摧敝之貌。〕毁国之光以崇无益，甚非谓也。孔子曰：『君使臣以礼，臣事君以忠。』〔见论语孔子对鲁定公之辞。〕无忠无礼，国何以立！臣知言出必死，而臣自比于牛之一毛，生既无益，死亦何损！〔司马迁答任安书曰：假令仆伏法受诛，若九牛亡一毛，与蝼蚁何异！〕秉笔流涕，心与世辞。臣有八子，臣死之后，累陛下矣！」〔累，力瑞翻。〕将奏，沐浴以待命。帝曰：「董寻不畏死邪！」主者奏收寻，有诏勿问。
高堂隆上疏曰：「今世之小人，好说秦、汉之奢靡以荡圣心；〔好，呼到翻。〕求取亡国不度之器，〔不度之器，谓长安锺畓、橐佗、铜人、承露盘也。〕劳役费损以伤德政：非所以兴礼乐之和，保神明之休也。」帝不听。
隆又上疏曰：「昔洪水滔天二十二载，〔隆之此言，盖取鲧九载□用弗成，禹治兖州作十有三载，乃同合以为二十二载之数。载，子亥翻。〕尧、舜君臣南面而已。今无若时之急，而使公卿大夫并与厮徒共供事役，闻之四夷，非喜声也，垂之竹帛，非令名也。今吴、蜀二贼，非徒白地、小虏、聚邑之寇，〔白地，谓大幕不生草木，多白沙也。小虏，谓乌桓，鲜卑也。聚邑之寇，谓盗贼窃发，屯据乡邑聚落者。〕及僭号称帝，欲与中国争衡。〔衡，所以称轻重。争衡者，言吴、蜀自谓国势与中国钧，无所轻重也。今若有人有人来告，『权、禅并修德政，轻省租赋，动咨峋贤，事遵礼度，』陛下闻之，岂不惕然恶其如此，〔恶，乌路翻。〕以为难卒讨灭〔卒，读曰猝。〕而为国忧乎！若使告者曰：『彼二贼并为无道，崇侈无度，役其士民，重其赋敛，〔敛，力赡翻。〕下不堪命，吁咁日甚，』陛下闻之，岂不幸彼疲敝而取之不难乎！苟如此，则可易心而度，事义之数亦不远矣！〔度，徒洛翻。义，礼也，高堂隆之论谏，可谓深切着明矣。〕亡国之主自谓不亡，然后至于亡；贤圣之君自谓亡，然后至于不亡。今天下雕敝，民无儋石之储，〔儋，可滥翻。〕国无终年之蓄，外有强敌，六军暴边，内兴土功，州郡骚动，若有寇警，则臣惧版筑之宗能投命虏庭矣。又，将吏奉禄，稍见折减，〔将，子亮翻。奉，扶用翻。〕方之于昔，五分居一，诸受休者又绝禀赐，〔禀，笔锦翻，给也。〕不应输者今皆出半，此为官入兼多于旧，其所出与参戊于昔。〔参，三分也。〕而度支经用，更每不足，牛肉小赋，前后相继。〔此盖犒飨工徒，度支经用不足以给，故赋牛肉以供之。度，徒洛翻。〕反而推之，凡此诸费，必有所在。〔指言诸费皆在于营缮也。〕且夫禄赐谷帛，人主所以惠养吏民而为之司命者也，若今有废，是夺其命矣。既得之而又失之，此生怨之府也。」帝览之，谓中书监、令曰：「观隆此奏，使朕惧哉！」〔中书监、令，典奏事，因观隆奏，遂以语之。〕
尚书卫觊上疏曰：「今议者多好悦耳：〔觊，音冀。好，呼到翻。〕其言政治，则比陛于尧、舜；〔治，直吏翻。〕其言征伐，则比二虏于狸鼠。臣以为不然。四海之内，分而为三，群士陈力，各为其主，〔为，于翻。〕是与六国分治无以为异也。当今千里无烟，遗民困苦；陛下不善留意，将遂凋敝，难可复振。〔复，扶又翻。〕武皇帝之时，后宫食不过一肉，衣不用锦绣，茵蓐不缘饰，〔缘，俞绢翻。茵蓐之字从草，盖古人用草为之，后世尽字有旁从革者，用皮为之也。裀褥二字有旁从衣者，用帛为之也。古朴散而文饰盛，又从而加缘饰焉。观书顾命，敷度有黼纯、缀纯，画纯、玄粉纯之别，则成周之时已然矣。纯，之尹翻，缘也。〕器物无丹漆，〔古者朴素，舜造漆器而群臣谏者不止，况加丹乎！〕用能平定天下，遗福子孙，此皆陛下之所览也。当今之务，宜君臣上下，计校府库，量入为出，犹恐不及；〔量，音良。〕而工役不辍，侈靡日崇，帑藏日竭。〔帑，徒朗翻。藏，徂昶翻。〕昔汉武信神仙之道，谓当得云表之露以餐玉屑，故立仙掌以承高露，陛下通，每所非笑。汉武有求于露而犹尚见非，陛下无求于露而空设之，不益于好而糜费功夫，诚皆圣虑所宜裁制也！」
时有诏录夺士女，〔录，收也。〕前已嫁为吏民妻者，还以配士，听以生口自赎，又简选其有姿首者内之掖庭。〔姿，谓有色者；首，谓鬒发者。〕太子舍人沛国张茂上书谏曰：「陛下，天之子也，百姓使民，亦陛下子也，今夺彼以与此，亦无以异于夺兄之妻妻弟也，〔妻妻，下七细翻。〕于父母之恩偏矣。又，诏书得以生口年纪、颜色与妻相当者自代，故富者则倾家尽产，贫者举假贷贳，贵买生口以赎其妻；县官以配士为名而实内之掖庭，其丑恶乃出与士。得妇者未必喜而失妻者必有忧，或穷或愁，皆不得志。夫君有天下而不得万姓之欢心者，鲜不危殆。〔鲜，息浅翻。〕且军师在外数十梦人，一日之费非徒千金，举天下之赋以奉此役，犹将给，况复有掖潢与，〔棋，户孟翻。〕内外交引，其费半军。〔谓其费与给军之费相半也。〕昔汉武帝掘地为海，封土为山，〔掘地为海，谓开昆明池；封土为山，谓作三神山渐台也。〕赖是时天下为一，莫敢与争者耳。自衰乱以来，四五十载，〔载，子亥翻；下同。〕马不舍鞍，士不释甲，强寇在疆，图危魏室。陛下不战战业业。念崇节约，而乃奢靡是务，中尚方作玩弄之物，〔晋志：少府统中、左、右三尚方。」〕后园建承露之盘，斯诚快耳目之观，然亦足以骋寇雠之心矣！「骋，丑郢翻。〕舍尧舜之节俭而为汉武帝之侈事，臣窃为陛下不取也。」帝不听。〔舍，读曰舍。窃为，于伪翻。〕
高堂隆疾笃，口占上疏曰：〔疾笃不能自书，故口占而使人书之。〕曾子有言曰：『人之将死，其言也善。』〔见论语。臣寝疾有增无损，常恐奄忽，忠款不昭，臣之丹诚，愿陛下少垂省览！〔省，悉景翻。〕臣观三代之有天下，圣贤相承，历数百载，尺土莫非其有，一民莫非其臣。然癸、辛之徒，纵心极欲，皇天震怒，宗国为墟，纣枭白旗，〔武王斩纣首，悬之太白之旗。枭，坚尧翻。〕桀放鸣条，〔商汤破桀于鸣条，遂放之于南巢。孔安国曰：鸣条地在安邑之西。〕天子之尊，汤、武有之；岂伊人异人﹖皆明王之冑也。黄初之际，天兆其戒，异类之鸟，育长燕巢，口爪胸赤，此魏室之大异也。〔晋书五行志：黄初元年，未央宫中有燕生鹰，口爪俱赤。长，知两翻。〕宜防鹰扬之臣于萧墙之内；〔司马氏之事隆固逆知之矣。〕可选诸王，使君国典兵，往往棋跱，镇抚皇畿，翼亮帝室。夫皇天无亲，惟德是辅。〔书蔡仲之命之辞。〕民咏德政，则延期过历；下有怨叹，则辍录授能。〔录，图录也。〕由此观之，天下乃天下之天下，非独陛下之天下也！」帝诏深慰劳之。未几而卒。〔劳，力到翻。几，居岂翻。〕乃天下之天下，非独陛下之天下也！」帝手诏深忍劳之。未几而卒。〔劳，力到翻。几居岂翻。〕
陈寿评曰：高堂隆学业修明，志存匡君，因变陈戒，发于恳诚，忠矣哉！及至必改正朔，俾魏祖虞，所谓意过其通者欤！〔谓是年黄龙见之议也。意过其通，谓意料之说，执之甚，坚反过其学之所习者也。
帝深疾浮华之士，诏使部尚书卢毓曰：〔毓，余六翻。〕「选举莫取有名，名如画地作饼，不可啖也。」〔啖，徒览翻；也，食也，又徒滥翻。〕毓对曰：「名不足以致异人而可以得常士；常士畏教慕善，然后有名，非所当疾也。愚臣既不足以识异人，又主者正以循名按常为职，但当有以验其后耳。古者敷奏以言，明试以功；〔言唐、虞之治也。〕今考绩之法废，而以毁誉相进退，故真伪浑杂，虚实相蒙。」帝纳其言。〔浑，胡本翻。〕诏散骑常侍刘卲作考课法。卲作都官考课法七十二条，又作说略一篇，〔说略者，说考课之爻略也。〕诏下百官议。〔下，遐稼翻。〕
司隶校尉崔林曰：「按周官考课，其文备矣。〔周冢宰总百官，岁终则令百官府各正其治，受其会，听其政事，而诏王废置；三岁，则大计群吏之治而诛赏之。其详见于周礼。〕自康王以下，遂以陵夷，此即考课之法存乎其人也。及汉之季，其失岂在乎佐吏之职不密哉！方今军旅或猥或卒，〔猥，积也；卒，仓猝也，读曰猝。〕增椷无常，固难一矣。且万目不张，举其纲，〔以网为譬也。〕众毛不整，振其领，〔以裘为譬也。〕皋陶仕虞，伊尹臣殷，不仁者远。〔用论语子夏答樊迟之言。陶，音遥。〕若大臣能任其职，式是百辟，〔诗烝民曰：王命仲山甫，式是百辟。注云：奴汝施行法度于是百君。〕则孰敢不肃，乌在考课哉！」
黄门侍郎杜恕曰：「明试以功，三载考绩，诚帝王之盛制也。然历六代而考绩之法不着，关七圣而课试之文不垂，〔六代：唐、虞、夏、商、周、汉。七圣：尧、舜、禹、汤、文武、周公。关，通也。〕臣诚以为其法可粗依，其详难备举故也。〔粗，坐五翻。〕语曰：『世有乱人而无乱法』，若使法可专任，则唐、虞可不须稷、契之佐，殷、周无贵伊、吕之辅矣。〔契，息列翻。〕今奏考功者，陈周、汉之云为，缀京房之本旨，〔汉京房有考功课吏法。〕可谓明考课之要矣。于以崇揖让之风，兴济济之治，臣以为未尽善也。〔济，子礼翻。治，直吏翻。〕其欲使州郡考士，必由四科，〔四科，即汉左雄所上，黄琼所增者也。见五十二卷顺帝汉安二年。〕皆有事效，然后察举，试辟公府，为亲民长吏，〔长，知两翻。〕转以功次补郡守者，或就增秩赐爵，此最考课之急务也。臣以为便当显其身，用其言，使具为课州郡之法，法具施行，立必信之赏，施必行之罚。至于公卿及内职大臣，亦当俱以其职考课之。古之三公，坐而论道；〔周官考工记曰：坐而论道，谓之三公。〕内职大臣，纳言补阙，无善不纪，无过不举。且天下至大，万机至众，诚非一明所能照；故君为元首，臣作股肱，明其一体相须而成也。是以古人称廊庙之材，非一木之支，帝王之之业，非一士之略。〔师古曰：此语出于慎子，班固引以赞娄敬、叔孙通。〕由是言之，焉有大臣守职办课可以致雍熙者哉！〔焉，于虔翻。〕诚使容身保位，无放退之辜，而尽节在公，抱见疑之势，公义不修而私议成俗，虽仲尼为课，犹不能尽一才，又况于世俗之人乎！」
司空掾北地傅嘏曰：「夫建官均职，清理民物，所以立杠也。循名责车，纠励成规，所以治也。〔治，直之翻。〕本纲未举而造制末程，〔纲，维纮绳，网总也；举网则众目张矣，言所系者大也。十发为程，一程为分，言其细也。又曰：程，品式也。〕国略不崇而考课是先，〔国略，国经也。先，心荐翻。〕惧不足以料贤愚之分，精幽明之理也。」〔料，音聊。〕议久之不决，事竟不行。
臣光曰：为治之要，莫先于用人，〔治，直吏翻。〕而知人之道，圣贤所难也。〔书皋陶曰：在知人，在安民。禹曰：吁！咸若时，惟帝其难之。〕是故求之于毁誉，则爱憎竞进而善恶浑殽；〔誉，音余。浑，户本翻。〕考之于功状，则巧诈棋生而真伪相冒。要之，其本在于至公至明而已矣。为人上者至公至明，则群下之能否焯然形于目中，无所复逃矣。〔焯，职略翻，明也。复，扶又翻。〕苟为不公不明，则考课之法，适足为曲私欺罔之资也。
何以言之﹖公明者，心也，功状者，也。己之心不能治，〔治，直之翻；下同。〕而以考人之，不亦难乎！为人上者，诚能不以亲疏贵贱异其心，喜怒好恶乱其志，〔好，呼到翻。恶乌路翻。〕欲知治经之士，则视其记览博洽，〔博，广也，大也，通也。洽，也。〕讲论精通，斯为善治经矣；欲知治狱之士，则视其曲尽情伪，无所冤抑，斯为善治狱矣；欲知治财之士，则视其仓库盈实，百姓富给，斯为善治财矣；欲知治兵之士，则视其战胜攻取，敌人畏服，斯为善治兵矣。至于百官，莫不皆然。虽诣谋于人而决之在己虽考求于而察之在心，研核其实而斟酌其宜，至精至微，不可以口述，不可以书传也，安得豫为之法而悉委有司哉！〔温公之论善矣，然必英明之君，然后能行之。自汉以下，循名责实，莫孝宣若也。宣帝之政，非由师传之论教，公辅之吞沃也。公所谓不可以口述，不可以书传，其万世之名言也欤！〕
或者亲贵虽不能而任职，疏贱虽贤才而见遗；所喜所好者败官而不去，所怒所恶者有功而不录；〔喜，许记翻。好，呼到翻。败，补迈翻。恶，乌路翻。〕诣谋于人，则毁誉相半而不能决，考求其，则文具实亡而不能察。虽复为之善法，〔复扶又翻。〕繁其条目，谨其簿书，安能得其真哉！
或曰：人君之治，〔治，直吏翻。〕大者天下，小者一国，内外之官以千万数，考察黜陟，安得委有司而独任其事哉﹖曰：非谓其然也。凡为人上者，不特人君而已；太守居一郡之下，刺史居一州之上，九卿居属官之上，三公居百执事之上，皆用此道以考察黜陟在下之人，为人君者亦用此道以考察黜陟公卿〔【章：甲十六行本「卿」下有「刺史」二字；乙十一行本同。】〕太守奚烦劳之有哉！〔古入有言曰：举一纲，众目张。又曰：正其本，万事理，此之谓也。而所谓本者，岂易言哉！
或曰：考绩之法，唐、虞所为，京房、刘卲述而修之耳，乌可废哉﹖曰：唐、虞之官，其居位也久，其受任也专，其立法也宽，其责成也远。是故鲧之治水，九载绩用弗成然后治其罪；〔事见尚书。治其罪，谓殛鲧于羽山也。治，直之翻；下同。禹之治水，九州岛攸同，四隩既宅，然后赏其功；〔隩，于六翻。事亦见尚书，赏其功，谓锡禹以玄珪也。〕非若京房、刘卲之法，校其米盐之课，责其旦夕之效也。事固有名同而实异者，不可不察也。考绩非可行于唐、虞而不可行于汉、魏，由京房、刘卲不得其本而奔趋其末故也。〔趋，七喻翻。〕
初，右仆射卫臻典选举，中护军蒋济遗臻书曰：〔蒋济已自中护军迁护军将军，此复书中护军，盖先时事也。遗，于季翻。〕「汉立〔【章：甲十六行本「主」作「祖」；乙十一行本同。】〕遇亡虏为上将，〔谓韩信。〕周武拔渔父为太师；〔谓吕望。〕布衣厮养，羊尚翻。〕可登王公，何必守六试而后用！」臻曰：「不然。子欲同牧野于成、康，喻断蛇于文、景，〔谓草创之规略，不可用于承平之时也。〕好不经之举，〔好，呼到翻。经，常也。〕开拔奇之津，〔津，江河济渡之要，故以为喻。〕将使天驰骋而起矣！」
卢毓论人及选举，皆先性行后言才，〔先，悉荐翻。行，下孟翻。〕黄门郎冯翊李丰尝以问毓，毓曰：「才所以善也，故大才成大善，小才成小善；今称之有才而不能为善，是才不中器也！」丰服其言。〔中，竹仲翻。〕
资治通鉴卷第七十四
端明殿学士兼翰林侍读学士朝散大夫右谏议大夫充集贤殿修撰提举西京嵩
山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集
后学天台胡三省音注
魏纪六〔起着雍敦牂（戊午），尽旃蒙赤奋若（乙丑），凡八年。〕
烈祖明皇帝下
景初二年〔（戊午、二三八）〕
①春，正月，帝召司马懿于长安，使将兵四万讨辽东。讨公孙渊也。留司马懿于长穴，以备蜀也。诸葛亮死，乃敢召之远略。将即亮翻。〕议臣或以为四万兵多，役费难供。〔议臣，当时谋议之臣也。〕帝曰：「四千里征伐，〔续汉志：辽东郡在洛阳东北三千六百里。〕虽云用奇，亦当任力，不当稍计役费也。」帝谓懿曰：「公孙渊将何计以待君﹖」对曰：「渊弃城豫走，上计也；据辽东拒大军，其次也；〔「辽东」当作「辽水」。〕坐守襄平，此成禽耳。」〔襄平县，汉辽东郡治所，公孙渊所都。〕帝曰：「然则三者何出﹖」对曰：「唯明智能审量彼我，〔量，音良。〕乃豫有所割弃，此既非渊所及。」又谓：「今往孤远，〔言孤军远征也。〕不能支久；必先拒辽水，后守襄平也。」帝曰：「还往几曰﹖」对曰：「往百日，攻百日，还百日，以六十日为什息，如此，一年足矣。」
公孙渊闻之，复遣使称臣，求救于吴。吴人欲戮其使，〔欲报张弥、许晏之忿也。事见七十二卷青龙元年。复，扶又翻。〕羊醸曰：〔醸，古道字。〕「不可，是肆匹夫之怒而捐霸王之计也，不如因而厚之，遣奇兵潜往以要其成。〔要，一遥翻。〕若魏伐不克，而我军远赴，是因结遐夷，义形万里；若兵连不解，首尾离隔，则我虏其傍郡，驱略而归，亦足以致天之罚，报雪曩事矣。」吴主曰：「善！」乃大勒谓渊使曰：「请俟后问，当从简书，〔左传：狄伐邢，管敬仲言于齐侯曰：诗云：「岂不怀归，畏此简书。」简书，同恶相恤之谓也；请救邢以从简书。〕必与弟同休戚。〔渊遣使谢吴，自称燕王，求为兄弟之国，故权因而称之为弟。〕又曰：「司马懿所向无前，深为弟忧之。」〔此晋史臣为此语耳，权必无此言。为，于伪翻。〕
帝问于护军将蒋济曰：「孙权其救辽东乎﹖」济曰：「彼知官备已固，〔魏、晋之间，谓国家为官。〕利不可得，深入则非力所及，浅入则劳而无获；权虽子弟在危，犹将不动，况异域之人兼以往者之辱乎！〔亦谓斩张弥、许晏也。〕今所以外扬此声者，谲其行人，〔谲，古穴翻。诈也。〕疑之于我，我之不克，冀其折节事己耳。然沓渚之间，去渊尚远，若大军相守，事不速决，则权之浅规，或得轻兵掩袭，未可测也。」〔浅规，谓规图浅攻，不敢深入；吴君臣之为谋，已不逃蒋济所料矣。〕
②帝问吏部尚书卢毓：「谁可为司徒者﹖」毓荐处士管宁。〔处，昌吕翻。〕帝不能用，更问其次，对曰：「敦笃至行，则太中大夫韩暨；〔行，下孟翻。〕亮直清方，司隶校尉崔林；贞固纯粹，则太常常爻。」二月，癸卯，以韩暨为司徒。
③汉主立皇后张氏，前后之妹也。立王贵人子璇为皇太子，〔璇，旬缘翻。〕瑶为安定王。
大司农河南孟光问太子读书及情性好尚于秘书郎郄正，〔东汉以马融为秘书郎，诣东观典校书；秘书郎盖自融始。好，呼到翻；下同。郄，绮戟翻。〕正曰：「奉亲虔恭，夙夜匪懈，有古世子之风；〔懈，古隘翻。〕接待群僚，举动出于仁恕。」光曰：」如君所道，皆家户所有耳；〔谓其才行不逾中人也。〕吾今所问，欲知其权略智谋〔【章：甲十六行本「谋」作「调」；乙十一行本同；孔本同；张校同；下同。】〕既不正曰：「世子之道，在于承志竭欢，〔承志，谓承君父之志；竭欢，谓左右就养，承颜顺色，以尽亲之欢。〕既不得妄有施为；智谋藏于胸怀，权略应时而发，此之有无，焉可豫知也！」〔焉，于虔翻。〕光知正慎宜，〔慎宜者，谨言语，择其所宜言乃言也。〕不为放谈，乃曰：「吾好直，言无所回避。今天下未定，智意为先，智意自然，不可力强致也。〔强，其两翻。〕储君读书，宁当效吾等竭力博识以待访问，如博士探策讲试以求爵位邪！〔按汉书音义，作简策难问例置案上，在试者意投射，取而答之，谓之射策，即探策也；若录政化得失，显而问之，谓之对策。探，吉南翻。〕当务其急者。」正深谓光言为然。正，俭之孙也。〔俭为益州刺史，汉灵帝中平五年，为盗贼所杀。〕
④吴人铸当千大钱。〔杜佑曰：孙权赤乌元年铸一当千大钱，径一寸四分，重十六铢。〕
⑤夏，四月，庚子，南乡恭侯韩暨卒。
⑦六月，司马懿军至辽东，公孙渊使大将军卑衍、杨祚〔姓谱：卑，卑耳国之后，或云鲜卑之后。蔡邕胡太傅碑有太傅掾鴈门卑登。〕将步骑数万屯辽隧，围堑二十余里。〔考异曰：晋宣纪云「南北六七十里，今从渊传。〕诸将欲击之，懿曰：「贼所以坚壁，欲老吾兵也，今攻之，正堕其计。且贼，大众在此，其巢窟空虚；直指襄平，诐之必矣。」乃多张旗帜，欲出其南，〔帜，昌志翻。〕衍等尽锐趣之。懿潜济水，出其北，直趣襄平；〔趣，七喻翻。〕衍等恐，引兵夜走。诸军进至首山，〔首山在襄平西南。〕渊复使衍等道战，〔复，扶又翻；下同。〕懿击，大破之，遂进围襄平。
秋，七月，大霖雨，辽水暴涨，运船自辽口径至城下。〔辽口，辽水津渡之口也。〕雨月余不正，平地水数尺；三军恐，欲移营，懿令军中：「敢有言徙者斩！」都督令史张静犯令，斩之，〔晋职官志：魏制，诸公加兵者置都督令史一人。〕军中乃定。贼恃水，樵牧自若，诸将欲取之，懿皆不听。司马陈珪曰：「昔攻上庸，八部俱进，昼夜不息，故能一旬之半，拔坚城，斩孟达。〔事见七十一卷太和二年。〕今者远来而更安缓，愚窃惑焉。」懿曰：「孟达众少而食支一年，将士四倍于远而粮不淹月；〔淹，留也；言所留之粮不支一月也。〕以一月图一年，安可不速！以四击一，正令失半而克犹当为之，是以不计死伤，与粮竞也。〔竞，争也。懿之语珪，犹有廋辞，盖其急攻孟达，岂特与粮竞哉﹖惧吴、蜀救兵至耳。〕今贼众我寡，贼饥我饱，水雨乃尔，〔尔，如此也。〕功力不设，虽当促之，亦何所为！自发京师，不忧贼攻，但恐贼走。今贼粮垂尽而围落未合，掠其牛马，抄其樵采，〔抄，楚交翻。〕此故驱之走也。夫兵者诡道，善因事变。〔言善兵者，能因事而变化也。〕贼凭众恃雨，故虽饥困，未肯束手，当示无能以安之。取小利以惊之，非计也。」〔懿知渊可禽，欲以全取之。〕朝廷闻师遇雨，咸欲罢兵。帝曰：「司马懿临危制变，禽渊可计日待也。」
雨霁，懿及合围，作土山地道，楯橹钩冲，〔楯，干也，攻城之士以扞蔽其身。橹，楼车，登之以望城中。钩，钩梯也。所以钩引上城者。冲，冲车也，以冲城。〕昼夜攻之，矢石如雨。渊窘急，〔窘，巨陨翻。〕粮尽，中相，食死者甚多，其将杨祚等降。八月，渊使相国王建、御史大夫柳甫请解围却兵，当君臣面缚。懿命斩之，檄告渊曰：「楚、郑列国，而郑伯犹肉袒牵羊迎之。〔左传：楚庄王围郑，克之入自皇门，至于逵路，郑伯肉袒牵羊以逆。〕孤天子上公，〔汉太傅，位上公。懿时为太尉而自谓上公，以太尉于三公为上也。〕而建等欲孙解围退舍，岂得礼邪！二人老耄，传言失指，已相为斩之。〔为，于伪翻。〕若意有未已，可更遣年少有明决者来！」〔少，诗照翻。〕渊复遣侍中卫演乞克日送任，〔送任，谓送质子也。复，扶又翻。〕懿谓演曰：「军事大要有五：能战当战，不能战当守，不能守当走；余三事，但有降与死耳。〔降，户江翻。〕汝不肯面缚，此为决就死也，不须送任！」壬午，襄平溃，渊与子修将数百骑突围东南走，大兵急击之，斩渊父子于梁水之上。〔班志：辽东郡辽阳县，注云：大梁水西南至辽阳，入辽水。水经注：小辽水出玄菟高句丽县辽山，，西南流径襄平县，入大梁水；水出北塞外，西南流而入于辽水。〕懿既入城，诛其公卿以下及兵民七千余人，筑为京观。〔杜预曰：积尸封土于其上，谓之京观。观，古玩翻。〕辽东、带方、桨浪玄菟四郡皆平。〔汉带方县，属乐浪、玄菟四郡皆平。〔汉带方县，属乐浪郡公孙氏分立郡。陈寿曰：建安中，公孙康分屯有以南荒地为带方郡倭、韩诸国羁属焉。乐浪，音洛琅。菟，同都翻。〕
渊之将反也，将军纶直、贾范等苦谏，〔纶，姓；直，名；其先以邑为姓。渊皆杀之，懿乃封直等之墓，显其遗嗣，释渊叔父恭之囚。〔渊囚恭事见七十一卷太和二年。〕中国人欲还旧乡者，恣听之。遂班师。〔司马懿与诸葛亮相守闭壁，若无能为者；及讨公孙渊，智计横出。鄙语有云：「棋逢敌手难藏行」，其是之谓乎！〕
初，潚兄晃为恭任子在洛阳，先渊未反时，数陈其变，〔先，悉荐翻。数，所角翻；下同。〕欲令国家讨渊；及渊谋道，帝不忍市斩，欲就狱杀之。〔晃数陈渊之必反，非同逆者也；帝欲杀之以绝其类，刑之于于市则无名，故欲就狱杀之。〕廷尉高柔上疏曰：「臣窃闻晃先数自归，陈渊祸萌，虽为凶族，原心可恕。夫史尼亮司马牛之忧，〔司马牛，未司马桓魋之弟也。魋凶恶，牛忧之，曰：「人皆有兄弟，我独亡。」谓魋之积恶，将死亡无曰。〕祁奚明叔向之过，〔左传：晋人逐栾盈，杀羊舌虎，囚虎兄叔向。祁奚见范宣子曰：「管、蔡为戮，周公右王；若之何以虎也弃社稷！」宣子言诸公而免之。〕在昔之美义也。臣以为晃信有言，宜贷其死；苟自无言，便当市斩。今进不赦其命，退不彰其罪，闭着囹圄，使自吊分，〔着，直略翻。引分，即引决也。〕四方观国，或疑此举也。」帝不听，竟遣使赍金屑饮晃及其妻子，〔饮，于鸩翻。〕赐以棺衣，殡敛于宅。〔宅，晃所居者。敛，力赡翻。〕
⑧九月，吴改元赤乌。〔权以赤乌集于殿前改元。〕
吴步夫人卒。
初，吴主为讨虏将军，在吴，娶吴郡徐氏；太子登所生庶贱，吴主令徐氏母养之。徐氏勡，故无宠。及吴主西徙，〔谓自吴而西徙都武昌也。〕徐氏留处吴；而临淮步夫人宠冠后庭，〔步夫人，骘之族也。处，昌吕翻。冠，古现翻。〕吴主欲立为皇后，而群臣议在徐氏，吴主依违者十余年。〔依违，不决也。〕会步氏卒，群臣奏追赠皇后印绶，〔绶，音受。〕徐氏竟废，卒于吴。
⑩吴主使中书郎吕壹典校诸官府及州郡文书，壹因此渐作威福，深文巧诋，排陷无辜，毁短大臣，纤介必闻。太子登数谏，〔数，所角翻；下同。〕吴主不听，群臣莫敢复言，〔复，扶又翻。〕皆畏之侧目。
壹诬白故江夏太守刁嘉谤讪国政，〔讪，山谏翻。〕吴主怒，收嘉，系狱验问。时同坐人皆畏怖壹，〔其时与嘉同坐者。坐，徂卧翻。〕并言闻之。侍中北海是仪独云无闻，〔是，姓；仪，名。仪本姓氏，孔融嘲仪以氏字为民上无头，遂改姓是。〕遂见穷诘，累日，诏旨转厉，群臣为之屏息。〔为，于伪翻。屏，必郢翻；屏息，不敢舒气也。〕仪曰：「今刀锯已在臣颈，臣何敢为嘉隐讳，自取夷灭，为不忠之鬼！顾以闻知当有本末。」据实答问，辞不倾移，吴主遂舍之；〔舍，读曰舍。〕嘉亦得免。
上大将军陆逊、太常潘浚忧壹乱国，每言之辄流涕。壹白丞相顾雍过失，吴主怒，诘责雍，〔诘，去吉翻。〕黄门侍郎谢図语次问壹：〔図，与宏同；乎萌翻〕「顾公事何如﹖」壹曰：「不能佳。」図又问：「若此公免退，谁当代之﹖」壹未答。図曰：「得无潘太常得之乎﹖」壹〔【章：甲十六行本「壹」下有「良久」二字；乙十一行本同；孔本同；退斋校同。】〕曰：「君语近之也。」〔近，其靳翻。〕図曰：「潘太常常切齿于君，但道无因耳。〔谓欲奏举其罪而非太常之职，故其道无因也。〕今日代顾公，恐明日便击君矣！」〔汉制，丞相、御史举奏百官有罪者。〕壹大惧，遂解散雍事。潘浚求朝，诣建业，〔浚本留武昌。朝，直遥翻。〕欲尽辞极谏，至，闻太子登已数言之〔至建业而知太子数言壹事。〕而不见从；浚乃大请百寮，欲因会手刃杀壹，以身当之，〔以身当擅杀之罪。〕为国除患。〔为，于伪翻；下同。〕壹密闻佑知，称疾不行。
  </div>
  <div class="pagination">
   <a href="资治通鉴注_page70.html">
    上一页
   </a>
   <span>
    ...
   </span>
   <a href="资治通鉴注_page66.html">
    66
   </a>
   <a href="资治通鉴注_page67.html">
    67
   </a>
   <a href="资治通鉴注_page68.html">
    68
   </a>
   <a href="资治通鉴注_page69.html">
    69
   </a>
   <a href="资治通鉴注_page70.html">
    70
   </a>
   <span class="current-page">
    71
   </span>
   <a href="资治通鉴注_page72.html">
    72
   </a>
   <a href="资治通鉴注_page73.html">
    73
   </a>
   <a href="资治通鉴注_page74.html">
    74
   </a>
   <a href="资治通鉴注_page75.html">
    75
   </a>
   <a href="资治通鉴注_page76.html">
    76
   </a>
   <span>
    ...
   </span>
   <a href="资治通鉴注_page72.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
