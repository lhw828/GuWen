<!DOCTYPE html>
<html>
 <head>
  <meta charset="utf-8"/>
  <title>
   资治通鉴注 - 第 131 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴注 - 第 131 页/共 334 页
  </h1>
  <div class="content">
   于是召浩前，临死之。〔诘，去吉翻。〕浩惶惑不能对。允事事申明，皆有条理。帝命允为诏，诛浩及僚属宗钦、段承根等，下至僮吏，凡百二十八人，皆夷五族；允持疑不为。帝频使催切，允乞更一见，然后为诏。帝引使前，允曰：「浩之所坐，若更有余衅，〔衅，许觐翻。〕非臣敢知；若直以触犯，罪不至死。」〔触犯，谓直书国恶，不为尊者讳也。〕帝怒，命武士执允。太子为之拜请，〔为，本伪翻；下欲为同。〕帝意解，乃曰：「无斯人，当有数千口死矣。」
六月，己亥，诏诛清河崔氏与浩同宗者无远近，及浩姻家范阳卢氏、太原郭氏、河东柳氏，并夷其族，〔浩所连姻，皆士望也，非有凭附属请之罪，以浩故皆亦其族。择耦可不谨哉！〕余皆止诛其身。絷浩置槛内，送城南，〔槛，槛车也。后魏刑人必于城南。絷，陟立翻。〕卫士数十人溲其上，〔溲，所鸠翻；小便也。〕呼声嗷嗷，〔嗷，五刀翻。〕闻于行路。〔闻，音问。〕宗钦临刑叹曰：「高允其殆圣乎！」
他日，太子让允曰：「人亦当知机。吾欲为卿脱死，既开端绪；而卿终不从，激怒帝如此。每念之，使人心悸。」〔悸，其季翻。〕允曰：「夫史者，所以记人主善恶，为将来劝戒，故人主有所畏忌，慎其举措。崔浩孤负圣恩，以私欲没其廉洁，爱憎蔽其公直，此浩之责也。至于书朝廷起居，言国家得失，此为史之大体，未为多违。〔允言浩死非其罪。〕臣与浩实同其事，死生荣辱，义无独殊。诚荷殿下再造之慈，〔荷，下可翻。〕违心苟免，非臣所愿也。」太子动容称叹。允退，谓人曰：「我不奉东宫指导者，恐负翟黑子故也。
初，冀州刺史崔赜，武城男崔模，与浩同宗而别族；〔赜，士革翻。别，分也，依宋祁国语补音：彼列翻。〕浩常轻侮之，由是不睦。及浩诛，二家独得免。赜逞之子也。〔崔逞归魏，为太祖所杀。〕
辛丑，魏主北巡阴山。魏主既诛崔浩而悔之。会北部尚书〔【章：十二行本「书」下有「宣城公」三字；乙十一行本同；孔本同；张校同。】〕李孝伯病笃，〔魏北部尚书知北道州郡。〕或传已卒。魏主悼之曰：「李宣城可惜！」〔李孝作封宣城公。〕既而曰：朕失言；崔司徒可惜，李宣城可哀！」孝伯，顺之从父弟也，〔李顺亦为魏主所龙任，得罪而死。从，才用翻。〕自浩之诛，军国谋议皆出孝伯，宠眷亚于浩。
6初，车师大帅车伊洛世服于魏，〔帅，所类翻。〕魏拜伊洛平西将军，封前部王。伊洛将入朝，沮渠无讳断其路，〔沮渠无讳时屯高昌。断，丁管翻。〕伊洛屡与无讳战，破之。无讳卒，〔卒，于元嘉二十一年。〕弟安周夺其子干寿兵，伊洛遣人说干寿，干遂帅其民五百余家奔魏；〔帅，读曰率。〕伊洛又说李宝弟钦等五十余人下之，皆送于魏。〔说，输芮翻。〕伊洛西击焉耆，留其子歇守城，沮渠安周引柔然兵间道袭之，〔间，古苋翻。〕攻拔其城。歇走就伊洛，共收余众，保焉耆镇，〔魏破焉耆以为镇。〕遣使上书于魏主，言：「为沮渠氏所攻，首尾八年，〔元嘉十夷年，无讳袭据高昌，自此与车师相攻。使，疏吏翻。〕百姓饥穷，无以自存。臣今遮国出奔，得免者仅三分之一，已至焉耆东境，乞垂赈救！」魏主诏开焉耆仓以赈之。〔赈，津忍翻。〕
7吐谷浑王慕利延为魏所逼，上表求入保越巂，〔唐时吐蕃与云南窥蜀，即此路也。盖自汉武帝开昆明之后，后人遂通此路耳。巂，音髓。〕上许之；慕利延竟不至。
8上欲伐魏，丹杨尹徐湛之、吏部尚书江湛、彭城太守王玄谟等并劝之；左军将军刘康祖以为「岁月已晚，请待明年。」上曰：「北方苦虏虐政，义徒并起。顿兵一周，沮向义之心，不可。」〔沮，在吕翻。〕
太子步兵校尉沈庆之谏曰：〔时东宫置兵与羽林等，故亦有步兵校尉。南史曰：高祖永初二年，置东宫屯骑、步兵、翊军三校尉。〕「我步彼骑，其势不敌。〔骑，奇计翻。〕檀道济再行无功，〔营阳王景平二年，道济出师，元嘉七年，至济上，皆无功而还。〕到彦之失利而返。〔见一百二十一卷七年。〕今料王玄谟等，未踰两将，〔将，即亮翻。〕六军之盛，不过往时，恐重辱王师。」〔重，直用翻。〕上曰：「王师再屈，别自有由，道济养寇自资，彦之中涂疾动。〔谓彦之目疾大动也。〕虏所恃者唯马；今夏水浩汗，河道流通，泛舟北下，碻磝必走，滑台小戌，易可覆拔。〔易，以豉翻。〕克此二城，馆谷吊民，〔馆谷，就食敌人所积之谷。〕虎牢、洛阳，自然不固。比及冬初，〔比，必利翻。〕城守相接，虏马过河，即成擒也。」庆之又固陈不可。上使徐湛之、江湛难之。〔难，乃旦翻。〕庆之曰：「治国譬如治家，耕当问奴，织当访婢。〔治，直之翻。〕陛下今欲伐国，而与白面书牛辈谋之，事何济！」上大笑。
太子劭及护军将军萧思话亦谏，上皆不从。
魏主闻上将襹伐，复与上书曰：「复此和好日久，而彼志无厌，〔复，扶又翻。和，好呼到翻。厌，于盐翻。〕诱我边民。〔诱，音酉。〕今春南巡，聊省我民，〔咱悉井翻。〕驱之便还。今闻彼欲自来，设能至中山及桑干川，〔干，音干。〕随意而行，来亦不迎，去亦灴送偌厌其区宇者，可来平城居，我亦往扬州，相与易地。彼年已五十，未尝出户，虽自力而来，奴二岁婴儿，与我鲜卑生长马上者果奴何哉！〔观魏主与帝二书，诚有惮江南之心。大明以后，北不复惮南矣。长，知两翻。〕更无余物，可以相与，今送猎马十二匹并毡、药等物。彼来道远，马力不足，可乘；或不服水土，药可自疗也。」
秋，七月，庚午，诏曰：「虏近虽摧挫，〔谓攻悬瓠不克而退也。〕兽心靡革。比得河朔、秦、雍华戎表疏，〔皆，毗寐翻，近也。雍，于用翻。〕归诉困棘，〔棘，急也。〕跂望绥拯，〔跂，丘弭翻，又去智翻。举踵而望，脚跟王着地。〕潜相纠结以候王师；芮芮亦遣间使〔芮芮，即蠕蠕，南人语转耳。间，古苋翻。〕远输诚谷誓为掎角；〔掎，居蚁翻。〕经略之会，实在兹日。可遣宁朔将军王玄谟帅太子步兵校尉沈庆之、镇军咨议参军申坦水军入河，受督于青、冀二州刺史萧斌；〔帅，读曰率。斌，音彬。〕太子左卫率臧质、骁骑将军王方回径造许、洛；〔率，所律翻。骁，坚尧翻。骑，奇寄翻。造，七到翻。〕徐、兖二州刺史武陵王骏、豫州刺史南平王铄各勒所部，东西齐举；梁、南．北秦三州刺史刘秀之震荡汧，陇；〔汧，苦坚翻。〕太尉江夏王义恭出次彭城，为众军节度。」〔夏，户雅翻。〕坦，锺之曾孙也。〔中锺见九十五卷晋成帝咸和九年。〕
是时军旅大起，王公、妃主及朝士、牧守，下至富民，各献金帛、杂物以助国用。〔朝，直遥翻。〕又以兵力不足，悉发青、冀、徐、豫二兖六州〔二兖，南兖、北兖也。〕三五民丁，倩使蹔行，〔三五者，三丁发其一，五可发其二。倩，七政翻。〕符到十日装束；〔自符到之日，以十日为装束，过此期即行。〕绿江五郡集广陵，缘淮三郡集盱眙。〔缘江五郡，南东海、南兰陵、南琅邪、南东莞、晋陵也。缘淮三郡，临淮、淮陵、下邳也。盱眙，音吁怡。〕又募中外有马步众艺武力之左应科者，皆加厚赏。有司又奏军用不充，扬、南徐、兖、江四州〔此兖谓南兖州。〕富民家赀满五十万，僧尼满二十万，并四分借一，事息即还。
建武司马申元吉引兵趋碻磝。乙亥，魏济州刺史王买德弃城走。〔魏明元帝泰常八年，置济州于碻磝城。趋，七喻翻。济，子礼翻。考异曰：宋略云：「虏济州刺史王淮败走，虏支解王淮，传示列戌。」今从宋书。〕萧斌遣将军崔猛攻乐安，魏青州刺史张淮之亦弃城走。〔乐安，千乘、博昌之地，唐青州千乘县，此时乐安郡也。〕斌与沈庆之留守碻磝，使王玄谟进围滑台。〔考异曰：宋略：「九月庚申，玄谟前军次白马，与虏兖州刺史歌得跋战，破之；玄谟进攻滑台。」今从宋书。〕雍州刺史随王诞〔雍，于用翻。〕遣中兵参军柳元景、振威将军尹显祖、奋武将军曾方平，〔南史作「鲁方平」，参考水经，作「鲁」为是。〕建武将军薛安都、略阳太守庞法起将兵出弘农。〔庞，皮江翻。将，即亮翻。〕后军外兵参军庞季明，年七十余，自以关中豪右，请入长安招合夷、夏，〔夏，户雅翻。〕诞许之；乃自赀谷人卢氏，卢氏民赵难纳之。〔赀谷在卢氏县南山之南。卢氏县，汉属弘农郡，晋分属上洛郡，唐属虢州。〕季明遂诱说士民，〔诱，音酉。说，输芮翻。〕应之者甚众，安都等因之，自熊耳山出；〔熊耳山在卢氏故县东。〕元晾引兵继进。豫州刺史南平王铄遣中兵参军胡盛之出汝南，梁坦出上蔡向长社，〔考异曰：铄传作「到坦之」，今从宋略。〕魏荆州刺史鲁爽镇长社，弃城走。爽，轨之子也。〔轨，鲁宗之之子。幢主王阳儿击魏豫州刺史仆兰，破之，〔军有幢主、隧主，总一军者谓之军主。仆兰，亦姓拓跋。魏书官氏志：内入诸姓，仆兰氏改为仆氏。幢，传江翻。〕仆兰奔虎牢；〔虎牢，魏豫州刺史治所也。〕铄又遣安蛮司马刘康祖将兵助坦，进逼虎牢。
魏群臣初闻有宋师，言于魏主，请遣兵救缘河谷帛。魏主曰：「马今未肥，天时尚热，速出必无功。若兵来不止，且还阴山避之。国人本着羊皮，何用绵帛！〔国人，谓同自北荒来之种人也。着，陟略翻。〕展至十月，吾无忧矣。」〔展，宽也。〕
九月，辛卯，魏主引兵南救滑台，命太子晃屯漠南以备柔然，吴王余平城。庚子，魏发州郡兵五万分给诸军。
王玄谟士众甚盛，器械精严；而玄谟贪愎好杀。〔愎，弼力翻。好，呼到翻。〕初围滑台，城中多茅屋，众请以火箭烧之。〔杜佑曰：以小瓢盛油冠矢端，射城楼橹皮木上，瓢败油散，因烧矢内簳中射油散处，火立燃，复以油瓢续之，则楼橹尽焚，谓之火箭。〕玄谟曰：「彼，吾财也，何遽烧之！」城县即撤屋穴处。〔处，昌吕翻。〕时河、洛之民竞出租谷、操兵来赴者日以千数，〔操，千高翻。〕玄谟不即其长帅而以配私昵；〔即，就也，言不能就其长帅而用之，使各为部隧，而以其人分配私所爱昵者。长，知两翻。帅，所类翻。昵，尼质翻。〕家付匹布，责太梨八百；由是众心失望。攻城数月不下，闻魏救将至，众请发车为营，玄谟不从。〔玄谟岂不知为车营可凭而战哉﹖盖于时已有走心矣。〕
冬，十月，癸亥，魏主至枋头，使关人侯代人陆真夜与数人犯围，潜入滑台，抚慰城中，且登城视玄谟营曲折还报。乙丑，魏主渡河，众号百万，鞞鼓之声，震动天地；〔鞞，部迷翻。〕玄谟惧，退走。魏人追击之，死者万余人，麾下散亡略尽，委弃军资器械山积。
先是，玄谟遣锺离太守垣护之以百舸为前锋，据石济，〔锺离县，汉属九江郡，晋属淮南郡晋安帝分立锺离郡，属南兖州。沈约志，属徐州。水经曰：河水径东燕县故城北，则有济水自北来注之。注云：垣护之守石济，即此处。先，悉荐翻。舸，古我翻。守，手又翻。〕在滑台西南百二十里。护之闻魏兵将至，驰书劝玄谟急攻，曰：「昔武皇攻广固，死没者甚众。〔事见一百一十五卷晋安帝义羔五年、六年。〕况今事迫于曩日，岂得计士众伤疲！愿以屠城为急。」玄谟不从；〔使玄谟从护之计，急攻而得滑台，魏兵随至，固无以善其后也。〕及玄谟败退，不暇报护之。魏人以所得玄谟战舰连以铁锁三重，断河〔舰，户黯翻。重，直龙翻。断，音短。〕以绝护之还路。河水迅怎，护之中流而下，每至铁锁，以长柯斧断之，〔断，音短。〕魏不能禁；唯失一舸，余皆完备而返。〔柯，古我翻。〕
萧斌遣沈庆之将五千人救玄谟，〔将，即亮翻。〕庆之曰：「玄之曰：「玄谟士众疲老，寇虏已逼，得收万人乃可进，小军轻往，无益也。」斌固遣之。会玄谟遁还，斌将斩之，庆之固谏曰：「佛狸威震天下，〔魏主小字佛狸，佛，音弼。〕控弦百万，岂玄谟所能当！且杀战将以自弱，非良计也。」〔将，即亮翻。〕斌乃止。
斌欲固守碻磝，庆之曰：「今青冀虚弱，而坐守穷城，若虏众东过，清东非国家有也。〔东过，谓越碻磝而过，东入青、冀界。清东，谓清水以东也。〕碻磝孤绝，复作朱修之滑台耳。」〔朱修之事见一百二十二卷八年。复，扶又翻；下复召同。〕会诏使至，不听斌等退师。〔使，疏吏翻。〕斌复召诸将议之，并谓宜留，庆之曰：「阃外之事，将军得以专之。诏从远来，不知事势。节下有一范增不能用，〔吊汉高帝之言。〕空议何施！」斌及坐者并笑曰：「沈公乃更学问！」〔更，经也，历也，章工衡翻。〕庆之厉声曰：「众人虽知古今，不如下官耳学也。」〔耳学，谓虽未尝目览书传，能以耳听人所讲说者而学之。〕斌乃使王玄谟戌碻磝，申坦、垣护之据清口，〔清水南通淮，北通河；此谓清水入河之口。水经：济水东北过寿张县西界安民亭南，汶水从东北来注之。注云：戴延之所谓清口也。〕自帅诸军还历城。〔帅，读曰率；下同。自以上，皆王谟攻滑台事。〕
闰月，庞法起等诸军入卢氏，斩县令李封，以赵难为卢氏令，使帅其众为乡导。〔乡，读曰向。〕柳元景自百丈崖从诸军于卢氏。〔百丈崖，在温谷南。〕法起等进攻弘农，辛未，拔之，擒魏弘农太守李初古拔。薛安都留屯弘农；丙戌，庞法起进向潼关。〔自闰月以下，皆柳元景攻关、陕事。〕
魏主命诸将分道并进：永昌王仁自洛阳趋寿阳，尚书长孙真趣马头，〔沈约曰：马头郡故淮南当涂县地，晋安帝立马头郡，因山形而名，属南豫州，宋属徐州。将，即亮翻。趣，七喻翻；下同。〕楚王建趣锺离，高凉王那自青州趣下邳，魏主自东平趣邹山。
十一月，辛卯，魏主至邹山，〔考异曰：宋略云：「戊子，至邹山。」今从后魏书。〕鲁郡太守崔邪利为魏所擒。〔宋鲁郡时治邹山。〕魏主见秦始皇石刻，使人排而仆之，〔秦始皇二十八年，上邹峄山，立石颂德。〕以太牢祠孔子。
楚王建自清西进，屯萧城；步尼公自清东进，屯留城。〔魏收地形志：沛郡萧县有萧城，彭城郡之留县有留城。〕武陵王骏遣参军马文恭将兵向萧城，江夏王义恭遣军主嵇玄敬将兵向留城。文恭为魏所败。〔败，补卖翻。〕步尼公遇玄敬，引兵趣苞桥，欲渡清西；沛县民烧苞桥，夜于林中击鼓，魏以为宋兵大至，争渡苞水，〔水经注：泡水亦曰丰水，水上承又大荠陂，东径已氏及平乐县，又东径丰县故城南，又东合黄水。水上旧有梁，谓之苞桥，沛县民烧泡桥，魏兵溺死之地也。又东径沛县故城南。〕溺死者殆半。〔自此以上，魏主分遣诸将事也。〕
诏以柳元景为弘农太守。元景使薛安都、尹显祖先引兵就庞法起等于陕，元景于后督祖。陕城险固，诸军攻之不拔。〔陕，失冉翻。〕魏洛州刺史张是连提〔考异曰：宋略作「张是连踶」今从宋书。〕帅众二万度崤救陕，〔自洛至陕有二崤之险。帅，读曰率。〕安都等与战于城南。魏人纵突骑，诸军不能敌；〔骑，奇寄翻；下同。〕安都怒，脱兜鍪，解铠，〔鍪，音牟。〕唯着绛纳、两当衫，〔着，陟略翻。前当心，后当背，谓之两当衫。〕马亦去具装，瞋目横矛，单骑突陈，所向无前，魏人夹射不能中。如是数四，杀伤不可胜数。〔去，羌吕翻。瞋，七人翻。陈，读曰阵。中，竹仲翻。胜，音升。〕会日暮，别将鲁元保引兵自函谷关至，魏兵乃退。元景遣军副柳元怙将步骑二千救安都等，〔一军之将谓之军主，副将谓之军副。〕夜至，魏人不之知。明日，安都等陈于城西南。〔陈，读曰阵。〕曾方平谓安都曰：「今勍敌在前，勍渠京翻。〕坚城在后，是吾取死之日。卿若不进，我当斩卿；我若不进，卿当斩我也！」安都曰：「善，卿言是也！」遂合战。元怙引兵自南门鼓噪直出，旌旗甚盛，魏众惊骇。安都挺身奋击，流血凝肘，矛折，〔折，而设翻。〕易之更入，诸军齐奋。自旦至日昃，魏众大溃，斩张是连提及将卒二千余级，其余赴河堑死者甚众，生降二千余人。〔昃，阻力翻。将，即亮翻。堑，七艳翻。降，下江翻。〕明日，元景至，让降者曰：「汝辈本中国民，今为虏尽力，力屈乃降，何也﹖」〔为，于伪翻。〕皆曰：「虏驱民使战，后出者灭族，以骑蹙步，未战先死，此将军所亲见也。」诸将欲尽杀之，元景曰：「今王旗北指，当使仁声先硌。」〔先，悉荐翻。〕尽释而遣之，皆称万岁而去。甲午，克陕城。
庞庞法起等进攻潼关，魏戌主娄须弃城走，法起等据之。关中豪桀所在倮起，及四山羌、胡皆来送款。〔关中之地，四面阻山，时羌、胡皆依山而居，自为聚落。〕
上以王玄谟败退，魏兵深入，柳元景等不宜独进，皆召还。元景使薛安都断后，〔断，丁管翻。〕引兵归襄阳。诏以元景为襄阳太守。〔此以上柳元景攻关陕事。〕
魏永昌王仁攻悬瓠、项城，拔之。帝恐魏兵至寿阳，召刘康祖使还。癸卯，仁将八万骑追及康祖于尉武。〔将，即亮翻。骑，奇计翻。考异曰：宋略及南平王铄传皆作「尉氏」。按康祖传云：「去寿阳裁数十里」，然则非尉氏也。今从康祖及索虏传作「尉武」。今按沈约志，秦郡有尉氏县。秦郡治堂邑，属南兖州，非南平王铄所统，其地又不在寿阳北数十里。温公之考核精矣。按北史拓跋仑传：尉武，亭名；刘康祖战死于此。〕康祖有众八千人，军副胡盛之〔幢、隧、军皆有主副。〕欲依山险间行取至，〔间，古苋翻。取至，谓取至寿阳也。〕康祖怒曰：「临河求敌，遂无所见；幸其自送，柰何避之！」乃结车营而进，下令军中曰：「顾望者斩首，转步者斩足！」魏人四面攻之，将士皆殊死战。自旦至晡，杀魏兵万余人，流血没踝，〔踝，胡瓦翻。足踝也。〕康祖身被十创，〔被，皮义翻。创，初良翻。〕意气弥厉。魏分其众为三，且休且战。会日暮风急，魏以骑负草烧军营，康祖随补其阙。有流矢买康祖颈，坠马死，余众不能战，遂溃，魏人掩杀殆尽。〔考异曰：康祖传云：「大战一日一夜」，又云：「虏死者太半」。今从宋略。〕
南平王铄使左军行参军王罗汉以三百人戌尉武。魏兵至，众欲依卑林以自固，罗汉以受命居此，不去。魏人攻而擒之，锁其颈，使二郎将掌之；〔三郎将，盖主内三郎。魏谓卫士曰三郎将。将，即亮翻。〕罗汉夜断三郎将首，〔断，丁管翻。〕抱销亡奔盱眙。〔盱眙，音吁怡。〕
魏永昌王仁进逼寿阳，焚掠马头、锺离；南平王铄婴城固守。〕自此以上，魏兵向寿阳事。〕
魏兵在萧城，去彭城十余里。彭城兵虽多而食少，〔少，诗沼翻；下同。〕太尉江夏王义恭欲弃彭城南归。安北中兵参军沈庆之以为历城兵少食多，欲为函箱车陈，以精兵为外翼，奉二王及妃女直趋历城；〔陈，读曰阵。趋，七喻翻。〕分兵配护军萧思话，使留守彭城。太尉长史何勖欲席卷奔郁洲，〔东海郡赣榆县东海中有郁洲，今东海军是其地。泰始三年，于此侨立青州，齐、梁为青、冀二州刺史治所。卷，读曰卷。郁，音聿。〕自海道还京师。义恭去意已判，〔判，亦决也。〕惟二议弥日未决。〔沈庆之之议自彭城趋历城犹曰主于进；何勖之议则主于奔退耳。〕安北长史沛郡太守张畅曰：「若历城、郁洲有可至之理，下官敢不高赞！〔时沛郡治萧城。张畅以安北长史带沛郡太守。高，抗也；赞，助也；言抗声以助决其议也。〕今城中乏食，百姓咸有走志，但以关扃严固，欲去莫从耳。〔扃，古荧翻，外闭之关也。此言门守严固，百姓无从得去。〕一旦动足，则各自逃散，欲至所在，何由可得！今军食虽寡，朝夕犹未窘罄；〔窘，渠陨翻。〕岂有舍万安庂术而就危亡之道！若此计必行，下官请以颈血污公马蹄。〔污，乌故翻。〕武陵王骏谓义恭曰：「阿父既为总统，去留非所敢干，〔义恭顿彭城为诸军节度，故曰总统。阿，读从安入声。〕道民忝为城主，而委镇奔逃，实无颜复奉朝廷，〔义恭于骏，诸父也。骏小字道民。徐州刺史治彭城，故曰城主。复，扶又翻。〕必与此城共其存没，张长史言不可异也。」义恭乃止。
壬子，魏主至彭城，立毡屋于戏马台以望城中。〔戏马台，在彭城城南，其高十仞，广袤百步，项羽所筑也。〕
马文恭之败也，隧主蒯应没于魏。〔此上萧城之败也。蒯苦怪翻。〕魏主遣应至小市门求酒及甘蔗；〔甘蔗，说文所谓诸蔗也。生于南方，北人嗜之。蔗，之夜翻。〕武陵王骏与之，仍就求橐驼。〔韦昭曰：橐驼，背肉似橐而善负物。颜师古曰：言能负橐而驮物，故曰橐驼。尔雅翼：驼，外国之奇畜，背有两封如鞍，其足三节，色苍褐，负橐音之转。〕明日，魏主使尚书李孝伯至南门，饷义恭貂裘，饷骏橐驼及骡，〔骡，卢戈翻；驴父马母，坚耐健走。〕且曰：「魏主致意安北，可蹔出见我；〔蹔，与暂同。〕我亦不攻北城，何为劳苦将士，备守如此！」骏使张畅开门出见之曰：「安北致意魏主，常迟面写，〔迟，直利翻，待也。〕但以人臣无境外之交，恨不蹔悉。〔悉，详尽也，言恨不蹔时得详尽所怀也。〕备守乃道镇之常，悦以使之，则劳而无怨耳。」〔易兑卦彖辞曰：悦以先民，民忘其劳。〕魏主求甘桶及借博具，皆与之；复饷毡及七种盐胡豉。〔孝伯传曰：凡此诸盐，各有所宜：白盐，食盐；主上日所食；黑盐，疗腹胀气汉，末之六铢，以酒而服；胡盐，疗目痛，戎盐，疗诸疮；赤盐、驳盐、马齿盐四种并非食盐。豉，是义翻，说文曰：配盐幽?也。胡豉，胡人所造。?，与日菽同，豆也。复，扶又翻。种，章勇翻。〕又借乐器，义恭应之曰：「受任戎行，〔行，户刚翻。〕不赍乐具。」孝伯问畅：「何为忽忽闭门绝桥﹖」畅曰：「二王以魏主营垒未立，将士疲劳，此精甲十万，恐轻相陵践，故闭城耳。待休息士马，然后共治战场，刻日交戏。」〔左传：晋将战于城濮，楚令尹子玉遣使谓晋曰：请与君之士戏。践，息演翻。治，直之翻。〕孝伯曰：「宾有礼，主则择之。」〔左传鲁大夫羽父语薛侯之言。〕畅曰：「昨见众宾至门，未为有礼。」魏主使人来言曰：「致意太尉、安北，何不遣人来至我所﹖彼此之情，虽不可尽，要须见我小大，知我老少，观我为人。若诸佐不可遣，亦可使僮干来。」〔诸佐，谓佐使也。僮干，则给使令者耳。魏主此言，犹知宋为有人。〕畅以二王命对曰：「魏主形状才力，久为来往所具。李尚书亲自衔命，不患彼此不尽，故不复遣使。」〔复，扶又翻；下无复同。〔孝伯又曰：「王玄谟亦常才耳，南国何意作如此任使，以致奔败﹖自入此境七百余里，主人竟不能一相拒逆。邹山之险，君家所凭，前锋始接，崔邪利遽藏入穴，诸将倒曳出之。〔邹山多石穴，土人谓穴为峄，相率入保藏以避兵，故孝伯云然。〕魏主赐其余生，今从在此。」畅曰：「王玄谟南土偏将，不谓为才，但以之为前驱。大军未至，河冰向合，玄谟因夜还军，致戎马小乱耳。崔邪利陷没，何损于国！魏主自以数大万制一崔邪利，乃足言邪！知入境七百里无相拒者，此自太尉神算，镇军圣略，〔武陵王骏降号镇军将军。〕用兵有机，不用相语。」〔语，牛倨翻。〕孝伯曰：「魏主当不围此城，自帅众军直造瓜步。〔瓜步山，在秦郡尉氏县界。尉氏，隋改为六合县。南北对境图曰：今桃叶山即瓜步镇之地。帅，读曰率。造，七到翻。〕南事若办，彭城不待围；若其不捷，彭城亦非所，须也。我今当南饮江湖以疗渴耳。」畅曰：「去留之事，自适彼怀。若虏马遂得饮江，便为无复天道。」先是童谣云：〔先，悉荐翻。〕「虏马饮江水，佛狸死卯年。」〔佛，音弼。〕故畅云然。畅音容雅丽，孝作与左右皆叹息。孝伯亦辩赡，且去，谓畅曰：「长史深自爱，相去步武，〔举足而行曰步，足迹曰武。〕恨不执手。」畅曰：「君善自爱，冀荡定有期，君〔【章：十二行本「君」上有「相见无远」四字；乙十一行本同；孔本同；张校同；退斋校同。】〕若得还宋朝，今为相识之始。」〔兵交，使在其间。史言行人善于辞令，亦足以增国威。朝，直遥翻。〕
上起杨文德为辅国将军，引兵自汉中西入，摇动汧陇。〔汧，苦坚翻。〕文德宗人杨高帅阴平、平武群氐拒之，〔帅，读曰率。〔文德击高，斩之，阴平、平武悉平。〔阴平县，汉属广汉属国，晋泰始中置阴平郡。刘蜀分阴平置平广县，晋太康元年更名平武。阴平、平武，皆今龙州地也。宋白曰：阴平，今文州；平武，今龙州。〕梁、南秦二州刺史刘秀之遣文德伐啖提氐，不克，执送荆州；使文德从祖兄头戌葭芦，〔啖，徒览翻，又徒滥翻。从，才用翻。〕
9丁未，大赦。
10魏主攻彭城，不克。十二月，丙辰朔，引兵南下，使中书郎鲁秀出广陵，高凉王那出山阳，永昌王仁出横江，所过无不残灭，城邑皆望风奔溃。戊午，建康纂严己未，魏兵至淮上。〔考异曰：魏本纪云：「丁卯至淮。」按宋略：「己未，虏至淮西。」宋本纪：「乙丑，胡崇之等败。」今从之。
上使辅国将军臧质将万人救彭城，〔将，即亮翻。〕至盱眙，魏主已过淮。〔盱眙，音吁怡。〕质使穴从仆射胡崇之、积弩将军臧澄之营东山，〔穴，而陇翻。从，才用翻。考异曰：序传作「臧证之」，今从帝纪、质传作「澄之」。〕建威将军毛焄祚据前浦，〔东山、前浦皆在眙城左右：东山在今盱眙城东南，东山之北则高家山，高家山之东则陡山，稍南则都梁山，都梁山之东北则古盱眙城。城临遇明河，又东径杨茅涧口，又东径富陵河口，则君山。魏太武作浮桥于此，自此渡淮。稍东则龟山。〕质营于城南。〔考异曰：宋略云：「质屯盱眙城北。」今从宋书。〕乙丑，魏燕王谭攻崇之等，三营败没，质按兵不敢救。澄之，焘之孙；〔臧焘，高祖敬皇后之兄。〕熙祚，修之之兄子也。〔毛修之从高祖为将，青泥之败，没于赫连，后入于魏。〕是夕，质军亦溃，质弃辎重器械，单将七百人赴城。〔重，直用翻。将，即亮翻。〕
初，盱眙太守沈璞到官，〔盱眙县，前汉属临淮郡，后汉属下邳国，晋复属临淮郡，晋安帝分立盱眙郡，今为摎信军。〕王玄谟犹在滑台，江淮无警。璞以郡当冲要，乃缮城浚隍，积则谷，储矢石，为城守之备。疗属皆非之，朝廷亦以为过。及魏兵南向，守宰多弃城走。或劝璞宜还建康，璞曰：虏若以城小不顾，夫复何惧！〔扶，音扶。复，又翻。〕若肉薄来攻，此乃吾报国之秋，诸君封侯之日也，〔薄，伯各翻。〕柰何去之！诸君尝见数十万人聚于小城之下而不败者乎﹖昆阳、合肥，前事之明验也。」〔王寻、王邑以百万败昆阳，诸葛恪以二十万败于合肥；故曰用兵之计，攻城最下。〕众心稍定。璞收集得二千精兵，曰：「足矣。」及臧质血城，众谓璞曰：「虏若不攻城，则无所事众；若其攻城，则城中止可容见力耳，〔见，贤遍翻。〕地狭人多，鲜不为患。〔鲜，息浅翻。〕且散众我寡，人所共知。若以质众能退敌完城者，则全功不在我；若避罪归都，会资舟楫，必更相蹂践。〔蹂，人九翻。践，慈演翻。〕正足为患，石若闭门勿受。」璞叹曰：「虏必不能登城，敢为诸郡保之。〔为，于伪翻。〕舟楫之计，固已久息。虏之残害，古今未有，屠剥之若，众所共见，其中幸者，不过驱还北国作奴婢耳。彼虽乌合，宁不惮此邪！所谓『同舟而济，胡、越一心』者也。〔王弼曰：同舟而济，则胡、越何患秋异心！〕今兵多则虏退速，少则退缓。吾宁可欲专功而留虏乎！」乃开门纳质。质见城中丰实，大喜，众皆称万岁；因与璞共守。
魏人之南寇也，不赍粮用，唯以抄掠为资。及过淮，民多窜匿，抄掠无所得，人马饥乏；〔抄，初交翻。〕闻盱眙有积粟，欲以为北归之资。既破崇之等，不攻城不拔，即留其将韩元兴以数千人守盱眙，〔守，言以兵相守也。将，即亮翻；下同。〕自帅大众南向。由是盱眙得益完守备。〔为明年魏主还攻盱眙不克张本。帅，读曰率。〕
庚午，魏主至瓜步，坏民庐舍，〔坏，音怪。〕及伐苇为筏，声言欲渡江。建康震惧，民皆荷担而立，〔荷担而立，急则迸走。荷，户可翻，又如字。担，丁滥翻。〕壬午，内外戒严。丹杨统内尽户发丁〔人凡户见丁，无论多少尽发之。〕王公以下子弟皆从役。命领军将军刘遵考等将兵刀守津要，游逻上接于湖，下至蔡洲，陈舰列营，周亘江滨，自采石室于暨阳，〔今太平州当涂县北三十里有采石山，山下有采石矶。暨阳，今江阴军。逻，郎佐翻。舰，户黯翻。亘，古邓翻。〕六七百里。太子劭出镇石头，总统水军丹杨尹徐湛之守石头仓城，吏部尚书江湛兼领军军事，处置悉以委焉。〔处，昌吕翻。〕
上登石头城，有忧色，谓江湛曰：「北伐之计，同议者少。〔谓唯江徐赞北伐之计，群臣之议多不同也。少，诗沼翻。〕今日士民劳怨，不得无惭，贻大夫之忧，予之过也。」又曰：「檀道济若在，岂使胡马至此！」上又登莫府山，〔幕府山在今建康府城西二十五里，晋元帝初渡江，丞相王导建幕府于其上。宋白曰：元帝渡江秣陵荒落，以府第居县北幕府山，幕府之名自此。南史，幕府山在临沂县。观望形势，购魏主及王公首，许以封爵、金帛；又募人赍野葛酒置空村中，欲以毒魏人，竟不能伤。〔野葛有毒，食之杀人。〕
魏主凿瓜步山为蟠道，于其上设毡屋，〔考异曰：魏帝纪云：「癸未，军驾临江，起行宫于瓜步山，」盖谓此也。今从宋书。〕魏主不饮河南水，以橐驼负河北水自随。饷上橐驼、名马，并求和，请婚。上遣奉朝请田奇饷以珍羞、异味。〔奉朝请者，奉朝会请召而已。朝，直遥翻。〕魏主得黄甘，即噉之，〔甘即令之柑。噉，徒滥翻，又徒览翻。〕并大进酃酒。〔荆州记曰：长沙郡酃县有酃湖，周回二里；取湖水为酒，酒极甘美。杜佑曰：衡州衡阳县，汉酃县地。孟康曰；酃音零。〕左右有附耳语者，疑食中有毒。魏主不应，举手拘天，以其孙示奇曰：「吾远来至此，非欲为功名，实欲继好息民，永结婐援。宋若能以女妻此孙，我以女妻武陵王，自今匹马不复南顾。」〔好，呼到翻。〕妻，七细翻。复，扶又翻。〕
奇还，上召太子劭及群臣议之，众并谓宜许，江湛曰：「戎狄无亲，许之无益。」劭怒，谓湛曰：「今二王在阨，〔谓江夏王义恭、武陵王骏在彭城，南平不铄在寿阳也。〕讵宜苟执异议！声色甚厉。坐散，俱出，〔坐，徂卧翻。〕劭使班剑及左右排湛，湛几至僵仆。〔班剑，持剑为班，列在车前。几，居希翻。僵，居良翻。〕
劭又言于上曰：「北伐败辱，数州沦破，独有斩江湛、徐湛之可以谢天下。」上曰：「北伐自是我意，江、徐但不异耳。」〔言不持异议也。〕由是太子与江、徐不平，〔史言劭于此时已有弒逆之心。〕魏亦竟不成婚。〔考异曰：魏帝纪云：「甲申，义隆使献百牢，贡其力物，又请进女于皇孙以求和好。帝以师婚非礼，许和而不许婚，使散骑侍郎夏，侯野报之。诏皇孙为书，致马通问。」此皆魏史考辞，今从宋书。〕
资治通鉴卷第一百二十六
端明殿学士兼翰林侍读学士朝散大夫右谏议大夫充集贤殿修撰提举西京嵩
山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集
后学天台胡三省音注
宋纪八〔起重光单阏（辛卯），尽玄黓执徐（壬辰），凡二年。〕
太祖文皇帝下之上
元嘉二十八年〔（辛卯、四五一）〕
1春，止月，丙戌朔，魏主大会群臣于瓜步山上，班爵行赏有差。魏人缘江举火；太子左〔【章：十二行本「左」作「右」；乙十一行本同；退斋校同。】〕卫率尹弘言于上曰：六夷如此，必走。」〔北兵欲退，虑南兵之追截，故举火以示威。尹弘习知北军情，因言于上。自晋失驭，刘、石以来，始有六九之名。率，所律翻。〕丁亥，魏掠居民，焚庐舍而去。
胡诞世之反也，〔见上卷二十四年。〕江夏王义恭等奏彭城王义康数有怨言摇动民听，故不逞之族因以生心。〔夏，户雅翻。数，所角翻。不逞之族，谓废放之家不得逞志于时者也。〕请徙义康广州。上将徙义康，先遣使语之；〔使，疏吏翻。语，牛倨翻。〕义康曰：「人生会死，吾岂爱生！必为乱阶，虽远何益！请死于此，耻复屡迁。」〔复，扶又翻。屡，力住翻，又如字。〕竟未及往。魏至瓜步，人情忷惧。〔忷，许拱翻。〕上虑不逞之人复奉义康为乱；太子劭武陵王骏、尚书左仆射何尚之屡启宜早为之所；〔武陵王骏时在彭城，盖驰密启言之也。〕上乃遣中书舍人严龙赍药赐义康死。义康不肯服，曰：「佛敦不许自杀；〔佛教谓自杀者不复得人身。〕愿随宜处分。」〔处，昌吕翻。分，扶问翻。〕使者以被揜杀之。
2江夏王义恭以碻磝不可守，召王玄谟还历城；魏人追击败之，遂取碻磝。〔败，蒲卖翻。去年，萧斌使王玄谟戌碻磝。〕
初，上闻魏将入寇，命广陵太守刘怀之逆烧城府、船乘，〔守，手又翻。敌未至而先烧，故曰逆。乘，谓车也，音绳证翻。〕尽帅其民渡江。〔帅，读曰率。〕山阳太守萧僧珍悉敛其民人城，台送粮仗诣盱眙及滑台者，以路不通，皆留山阳；〔晋安帝义熙中土断，分广陵立山阳郡，境内有地名山阳，因以名郡，今楚州即其地。盱眙，音吁怡。〕蓄陂水令满，须魏人至，决以灌之。〔须，待也。〕魏人过山阳，不敢留，因攻盱眙。
魏主就臧质求酒，质封溲便与之；〔溲，捤鸠翻。便，毗连翻。〕魏主怒，筑长围，一夕而合；运东山土石以填堑，作浮桥于君山，绝水陆道。〔今盱眙县北七里有长围。山图经云：臧质守盱眙，魏太武于都梁山筑长城，造浮桥，绝水路，即此。堑，七艳翻。〕魏主遗质书曰：〔遗，于季翻。〕「吾今所遣鬬兵，尽非我国人，〔国人，谓与拓跋氏同出北荒之子孙也。凡九十九姓。〕城东北是丁零与胡，南是氐、羌。设使丁零死正可减常山、赵郡贼；〔丁零自翟真叛慕容皆投常山、赵郡界，阻山而居，故云然。〕胡死减并州贼；〔自后汉纳南匈奴分居并州界，其地率皆杂处胡、汉；西河、离石以西则皆稽胡据之为寇。〕氐、义死，减关中贼。〔自苻、姚据关中，其种类蕃滋，虽其国已灭，而其种实繁。〕卿若杀之，无所不利。」〔言于魏国无所不利。〕质复书曰：「省示，具悉奸怀。〔省示，省来书所示也。悉，详也，尽也。省，悉景翻。〕尔自恃四足，屡犯边。〔恃四足，谓负戎马足也。〕王玄谟退于东，申坦散于西，〔按王玄谟自滑台败退，萧斌使申坦据清口。戴延之所谓清口在寿张县西界安民亭南，以水经注考之，其地不在滑台之西；此当谓梁坦出上蔡之师至虎牢溃散耳。〕尔知其所以然邪﹖尔独不闻童谣之言乎﹖盖卯年未至，故以二军开饮江之路耳；冥期然，非复人事。〔谓冥冥之中，大期将至，天使之然，非由人事为之也。复，扶又翻；下容复同。〕寡人受命相灭，〔古者诸侯自称曰寡人。质自以当藩方之任，自称寡人。〕期之白登，师行未远。尔自送死，岂容复令尔生全，飨有桑干哉！〔自登山、桑干川皆在平城左右。质言本期直指白登，师行至淮而逢魏兵，要当剿灭，石容令魏主生归，飨有桑干之地也。此嫚书也。两陈相向，恶声至，必反之，毋庸以此为据也。干，音干。〕尔有幸得为乱兵所杀，不幸则生相锁缚，载以一驴，直送都市耳。我本不图全，若大地无灵，力屈于尔齑之，粉之，〔细切姜蒜谓之齑，研碎米麦谓之粉。齑，笺西翻。〕屠之，裂之，犹未足以谢本朝。〔朝，直遥翻。〕尔智识及众力，岂能胜苻坚邪！今春雨已降，兵方四集，尔但安意攻城，勿遽走！粮食乏者可见语，〔语，牛倨翻；下尔语同。〕当出廪相贻。得所送剑刃，〔【章：十二行本「刃」作「刀」；乙十一行本同；张校同，云无注本亦作「刃」。】〕欲令我挥之尔身邪﹖」魏主大怒，作铁床，于其上施铁镵，〔镵，士衫翻，又士忏翻刺也，锥也。〕曰：「破城得质，当坐之此上。」质又与魏众书曰：「尔语虏中诸士庶：佛狸所与书，相待如此。〔以魏主书言其兵鬬死正减国中贼也，因而摧之，术莫近乎此矣。魏主得质此书，岂不悔前所与质书乎﹖〕尔等正朔之民，何为自取糜灭，岂可不知转祸为福邪！」〔中原之民本禀汉、晋正朔，故谓之正朔之民。〕并写台格以与之云：「斩佛狸首，封万户侯赐布、绢各万匹。」〔台格，宋台所立赏格也。佛，读如弼。〕
魏人以钩车钩城楼，城内系以彄焴，〔彄恪侯翻。焴，古恒翻，大索也。〕数百人叫呼引之，车不能退。既夜，缒桶悬卒出，截其钩，获庂。〔缒，驰伪翻。桶，他董翻；箍木为之。〕明旦，又以冲车攻城，城土坚密，每至，〔句绝。谓冲车至着城身也。〕颓落不过数升。魏人乃肉薄登城，分番相代，坠而复升，〔复，扶又翻。〕莫有退者，杀伤万计，尸与城平。凡攻之三旬，不拔。会魏军中多疾疫，或告以建康遣水军自海人淮，〔水军自建康下江，自江出海，转料角则入淮。〕又敕彭城断其归路；〔断，丁管翻。〕二月，丙辰朔，魏主烧攻具退走。盱眙人欲追之，沈璞曰：今兵不多，虽可固守，不可出战，但整舟楫，示若欲北渡者：〔示若欲自盱眙渡淮而北以追截其后者。〕以速其走，计不须实行也。」
臧质以璞城主，使之上露版，〔露版者，书获捷之状，露版上闻，使天下悉知之也。上，时掌翻。〕璞固辞，归功于质。上闻，益嘉之。〔已嘉璞之功，又益嘉其让。〕
魏师过彭城，江夏王义恭震惧不敢击。〔夏，户雅翻。〕或告「虏驱南口万余，夕应宿安王陂，去城数十里，今追之，可悉得。」诸将皆请行，义恭禁不许。明日，驿使至，〔使，疏吏翻。〕上敕义恭悉力急追。魏师已远，义恭乃遣镇军司马檀和之向萧城。魏人先已闻之，尽杀所驱者而去。程王祚逃归。〔天祚为魏所禽，见上卷二十六年。〕
魏人凡破兖、徐、兖、豫、青、冀六州，〔残破六州之生聚耳，六州城守未尝失也。〕杀伤不可胜计，〔胜，音升。〕丁壮者即加斩截，婴儿贯于槊上，〔槊，色角翻。〕盘舞以为戏。所过郡县，赤地无余，春燕归，巢于林木。〔室庐焚荡，燕无所归，故巢林木。〕魏之士马死伤亦过半，国人皆尤之。
上每命将出师，常授以成律，交战日时，亦待中诏，是以将帅趑趄，莫敢自决。〔将，即亮翻。帅，所类翻。趑，取私翻。趄，七余翻。趑趄，不进也。〕又江南白丁，轻易进退，〔易，以豉翻。〕此其所以败也。自是邑里萧条，元嘉之政衰矣。〔史言亟用兵之祸。〕
癸酉，诏赈恤郡县民遭寇者，蠲其税调。〔赈，津忍翻。蠲，工玄翻。调，徒钓翻。〕
甲戌，降太尉义恭为骠骑将军、开府仪同三司。〔骠，匹妙翻。骑奇计翻。〕
戊寅，魏主济河。〔自丙辰盱眙退师，二十三日始济河。
辛巳，降镇军将军武陵王骏为北中郎将。
壬午，上临瓜步，解严。
初，魏中书学生卢度世，玄之子也，〔魏神脉四年，征卢玄。〕坐崔浩事亡命，匿高阳郑罴家。〔崔浩事见上卷二十七年。高阳县，前汉属涿郡，后汉属河间国，晋分属高阳郡。〕吏囚罴子，掠治之。〔掠，音亮。〕罴戒其子曰：「君子杀身成仁，〔论语载孔子之言。〕虽死不可言。」其子奉父命；吏以火爇其体，〔爇，如悦翻。〕终不言而死。及魏主临江，上遣殿上将军黄延年使于魏，自晋以来有殿中将军，殿上将军当是宋所置。使，疏吏翻。〕魏主问曰：「卢度世亡命，已应至彼。」延年曰：「都下不闻有度世也。」魏主乃赦度世及其族逃亡籍没者，〔凡度世之族逃亡而籍没其家者并赦之。〕度世自出，魏主以为中书侍郎。〔考异曰：宋柳元景传：「元景从祖弟光世，先留乡里，索虏以为折冲将军、河北太守，封西陵男。光世姊夫为司徒崔浩，虏之相也。元嘉二十七年，虏主拓跋焘南寇汝、颍，浩密有异图。光世要河北义士与浩应接，谋泄被诛，河东大姓坐连谋夷灭者甚众，光世南奔得免，太祖以为振武将军。」与魏事不同。今从魏书。〕度世为其弟娶郑罴妹以报德。〔为，于伪翻。〕
三月，乙酉，帝还宫。
己亥，魏主还平城，〔魏主戊寅济河，行二十二日至平城。〕令至告庙，〔左传：凡公行告于庙，反行饮至，舍爵策勋焉，礼也。又曰：三年而治兵，入而振旅，归而饮至，以数军实。杜豫注曰：饮于庙，以数车徒器械及所获也。〕以降民五万余家分置近畿。〔近畿，谓环平城千里之地。降，户江翻。〕
初，魏主过彭城，遣人语城中曰：〔语，牛倨翻。〕「食尽且去，须麦熟更来。」及期，江夏王义恭议欲芟麦翦苗，移民堡聚。〔芟，所衔翻。〕镇军录事参军王孝曰孙曰：〔白氏六帖曰：州主簿、郡督邮，并今录事参军。余按晋琅邪王睿都督扬州，以陈頵为录事参军。当时自别有州主簿、督邮庂吏，亦犹存古；而录事之职，掌正违失，麘符印。〕「虏不能复来，〔复，扶又翻。〕既自可保；如其更至，此议亦不可立。百姓闭在内城，饥馑日久，方春之月，野采自资；一入堡聚，饿死立至，民知必死，何可制邪！虏若必来，芟麦无晚。」四坐默然，莫之敢对。〔坐，徂卧翻。〕长史张畅曰：」孝孙之议，实有可寻。」〔寻，绎理也，用也。左传：将寻师焉。又曰，日寻干戈。杜预注皆云：寻，用也。〕镇军府典签董元嗣侍武陵王骏之侧，进曰：「王录事议不可夺。」别驾王子夏曰：「此论诚然。」畅敛版白骏曰：〔版，手版。僚佐于府公之前敛版白事，崇敬也。〕「下官欲命孝孙弹子夏。」〔录事参军掌纠弹，故云然。弹，徒丹翻。〕骏曰：「王别驾有合事邪﹖」畅曰：「芟麦移民，可谓大议，一方安危事，系于此。子夏亲为州端，〔州别驾居群僚之右，故曰州端。〕曾无同异；及闻元嗣之言，则欢笑酬答。阿意左右，何以事君！」子夏、元嗣皆大惭，义恭之议遂寝。
3初，鲁宗之奔魏，〔晋安帝义熙十一年，鲁宗之自襄阳奔秦，十三年，秦亡奔魏。〕其子轨为魏荆州刺史、襄阳公，镇长社，常思南归；以昔杀刘康祖及徐湛之父，〔刘康祖父虔之，徐湛之父达之，义熙十一年为鲁轨所杀。〕故不敢来。轨卒，子爽袭父官爵。爽少有武干，〔少，诗照翻。〕与弟秀皆有宠于魏主。〔【章：十二行本「主」下有「秀为中书郎」五字；乙十一行本同；孔本同；张校同；退斋校同。】〕既而兄弟各有罪，魏主诘责之。〔爽粗中使酒多过失，秀以检校邺人谋反事，因病还迟，并为魏主所诘责。诘，去吉翻。〕爽、秀惧诛，从魏主自瓜步还，至湖陵，请曰：「奴与南有仇，每兵来，常恐祸及坟墓，〔爽祖父皆葬长社。〕乞共迎丧还葬平城。」魏主许之。爽至长社，杀魏戌兵数百人，帅部曲及愿从者千余家奔汝南。〔自长社至汝南不及三百里。帅，读曰率。〕夏四月，爽遣秀诣寿阳，奉书于南平王铄以请降。〔铄，式灼翻。降，户江翻。〕上闻之，大喜，以爽为司州刺史，镇义阳；〔沈约曰：司州刺史，汉之司隶校尉也，晋江左以来，沦没戎寇。虽永和、太元，王化蹔及，及太和、隆安，还复湮陷。武帝北平关、洛，河南底定，置司州刺史，治虎牢，领河南、荥阳、弘农实土三郡。少帝景平初，司州复没，元嘉末，侨立，治汝南，是后遂治义阳，领义阳、随阳、安陆、南汝南郡。〕秀为颍川太守，〔考异曰：宋略云「荥阳太守」，今从宋书。余谓帝盖以秀兄弟自颍川来降，遂因以颍川太守授秀。〕余弟侄并授官爵，赏赐甚厚。魏人毁其坟墓。徐湛之以为庙算远图，特所奖纳，不敢苟申私怨，乞屏居田里；不许。〔屏，迸郢翻。〕
4青州民司马顺则自称晋室近属，聚众号齐王。梁邹戌主崔勋之诣州，五月，乙酉，顺则乘虚袭梁邹城。〔梁邹县，汉属济南郡，晋省；宋置梁邹戌，为平原太守治所。水经注：济水自管县东过梁邹县北，又东北过临济县南。参而考之，其地盖在唐齐州临济县界。〕又有沙门自称司马百年，亦聚众号安定王以应之。
5壬寅，魏大赦。
6己巳，以江夏王义恭领南兖州刺史，徙镇盱眙，增督十二州诸军事。
7戊申，以尚书左仆射何尚之为当书令，太子詹事徐湛之为仆射、护军将军，〔晋志曰：自魏、晋迄于江左，仆射置二则分左、右，或不两置，但曰尚书仆射；令阙，则左为自主；若左右并阙，则置尚书仆射以主左事。今湛之盖以尚书仆射领护军将军也。〕尚之以湛之国戚，〔湛之，帝之甥，会稽公主之子。〕任遇隆重，每事推之。诏湛之与尚之并受辞欣。尚之虽为令，而朝事悉归湛之。〔朝，直遥翻。〕
8六月，壬戌，魏改元正平。
9魏主命太子少傅游雅、中书侍郎胡方回等等更定律令，多所增损，凡三百九十一条。
10魏太子晃盛国，〔监，工衔翻。〕颇信任左右，又营园田，收其利，高允谏曰：「天地无私，故能覆载；〔覆，敷又翻。〕王者无私，故能容养。今殿下国之储贰，万方所则；而营立私田，畜养鸡犬，〔畜，许六翻。〕乃至酤贩市廛，与民争利，〔廛，市中空地；一曰，固也。说文曰：廛，一亩半，一家之居也。孔颖达曰：市廛而不税者，廛，谓公家邸舍，使商人停物于中，直税其所舍之处，不税其在市所卖之物。市内空地曰廛，城内空地曰肆。按载师云；以廛里任国中之地。郑注云：廛里，邑居里矣，廛，民居之区域也。司农云：廛，市中空地未有肆，城中空地未有宅者也。遂人授民田，夫一廛，田百亩，诗：胡取禾三百廛兮。传云：一夫之居曰廛。谓一夫之田百亩也。扬子云：有田一廛，谓百亩之居，与诗传同。夫田之廛与市廛之廛，其义不同，各有攸当也。〕谤声流布，不可追掩。夫天下者，殿下之天下，富有四海，何求而无，乃与贩夫、贩服竞此尺寸之利乎！昔虢之将亡，神赐之土田，〔注见前。〕汉灵帝私立府藏，〔事见五十七卷光和元年。藏，徂浪翻。〕皆有颠覆之祸；前鉴若此，甚可畏也。武王爱周、邵、齐、毕，所以王天下；〔史记周纪：武王即位，太公望为师，周公旦为辅，召公、毕公之徒左右王师，一戎衣而天下大定。王，木况翻。〕殷纣爱飞廉、恶来，所以丧其国。〔飞廉多力，恶来善走，父子俱以才力事纣。恶来善毁谗，诸侯以此益疏。丧，息浪翻。〕今东宫儁乂不少，顷来侍御左右者恐，非在朝之选。〔少，诗沼翻。朝，直遥翻。〕愿殿下斥去佞邪，亲近忠良；〔去，羌吕翻。近，其靳翻。〕所在田园，分给贫下；贩卖之物，以时收散；〔收，谓收藏其物；散，谓散与贫民。一曰：以时数散者，言获敛之时，民力可以偿称逋负则收之；停滞居物，至民所欲得之时则散之。〕如此，则休声日至，谤议可除矣。」不听。
太子为政精察，而中常侍宗爱，性险暴，多不法，太子恶之。〔恶，乌故翻。〕给事中仇尼道盛、侍郎任平城〔侍郎，即给事黄门侍郎。仇尼，复姓，出于徒河。任，音壬。〕有宠于太子，颇用事，皆与爱不坐死，帝怒甚。戊辰，太子以忧卒。〔考异曰：宋索虏传云：「焘至汝南瓜步，晃私遣取诸营卤获甚众。焘归，闻知，大加搜检。晃惧，谋杀焘。焘乃诈死，使其近习召晃迎丧，于道执之；及国，罩以铁笼，寻杀之。」萧子显齐书亦云：「晃谋杀佛狸，见杀。」宋略曰：「焘既南侵，晃淫于内，谋欲杀焘。焘知之，烕而诈死，召晃迎丧。晃至，执之，罩以铁笼，捶之三百，曳于丛棘以杀焉。」又索虏传云：「晃弟秦王乌交旱与晃对掌国事，晃疾之，诉其贪暴。焘鞭之二百，遣镇枹罕。」此皆江南传闻之误。今从后魏书。〕壬申，葬金陵，谥曰景穆。帝徐知太子无罪甚悔之。〔为后宗爱弒帝张本。〕
11秋，七月，丁亥，魏主如阴山。
青、冀三州刺史萧斌遣振武将军刘武之等击司马顺则、司马百年，皆斩之。〔斌，音彬。〕癸亥，梁邹平。
萧斌，王玄谟皆坐退败免官。上问沈庆之曰：「斌欲斩玄谟而节止之，何也﹖」对曰：「诸将奔退，莫不惧罪，〔将，即亮翻。〕自归而死，将至逃散，故止之。」〔庆之谏斩玄谟事见上卷上年。〕
14九月，癸巳，魏主还平城；冬十月，庚申，复如阴山。〔复，扶又翻。〕
上遣使至魏，魏遣殿中将军郎法佑来修好。〔好，呼到翻。〕
己巳，魏上党靖王长孙道生卒。
十二月，丁丑，魏主封景穆太子之子浚为高阳王；既而以皇孙世嫡，不当为藩王，乃止。〔观此，则魏世祖立孙之意定矣。〕时浚生四年，聪达过人，魏主爱之，常置左右。徙秦王翰为东平王，燕王谭为临淮王，楚王建为广阳王，吴王余为南安王。〔翰等皆魏主子。以国王徙封郡王，当考。〕
帝使沈庆之徙城流民数千家于瓜步，征北参军程天祚徙江西流民数千家于姑孰。〔彭城、江西流民，皆避魏寇而南者。〕
帝以吏部郎王僧绰为侍中。僧绰昙首之子也，〔昙首辅政于元嘉之初。昙，徒含翻。〕幼有大成之度，众皆以国器许之。好学，有思理，〔子，呼到翻。思，相吏翻。思理，犹言思致也。〕练悉朝典。〔朝，直遥翻；下同。尚帝女东阳献公主。在吏部谙悉人物，举拔咸得其分。〔谙，乌含翻。分，扶问翻。言能随其分量而授任也。〕及为侍中，年二十九，沈深有局度，〔有局则能处事，有度则能容物。沈，持林翻。〕不以才能高人。帝颇以后事为念，以其年少，〔少，诗照翻。〕欲大相付托，朝政大小，皆与参焉。帝之始亲政事也，委任王华、王昙道、殷景仁、谢弘微、刘湛，次则范晔、沈演之、庾炳之，最后江湛、徐湛之、何瑀之及僧绰，凡十二人。〔「何瑀之」，恐当作「何尚之」。〕
唐和入朝于魏，魏主厚礼之。〔唐和镇焉耆，有抚安西域之功，故厚礼之。
二十九年〔（壬辰、四五二）〕
1春，正月，魏所得宋民五千余家在中山者谋叛，州军讨诛之。〔州军，定州之军也。〕冀州刺史张掖王沮决万年坐与叛者通谋，赐死。〔沮，子余翻。〕
2魏世祖追悼景穆太子不已；中常侍宗爱惧诛，二月甲寅，弒帝，〔年四十五谥曰本武皇帝。考异曰：宋书作「庚申」，今从魏书。〕尚书左仆射兰延、〔魏书官氏志：北方诸姓，乌洛兰氏改为兰氏。〕侍中和疋、薛提等秘不发丧。疋〔【章：十二行本「疋」上有「延字」；乙十一行本同；孔本同；张校同。】〕以皇孙浚冲幼，欲立长君，〔疋，五下翻。长，知两翻。〕征秦王翰，置之秘室；〔秘室，秘密之室。〕提以浚嫡皇孙，不可废。议久不决。宗爱知之，自以得罪于景穆太子，而素恶秦王翰，〔恶，乌路翻。〕善南安王余，乃密迎余自中宫便门入禁中，矫称赫连皇后令召延等。〔赫连皇后，夏主勃勃之女也。〕延以爱素贱，不以为疑，皆随入。爱先使宦者三十人持兵伏于禁中，延等入，以次收缚，斩之杀秦王翰于水巷而立余。大赦，改元承平，尊皇后为皇太后，以爱为大司马、大将军、太师、都督中外诸军事、领中秘书，封冯翊王。〔史言魏乱。〕
3庚午，立皇子休仁为建安王。
4三月，辛卯，魏葬太武皇帝于金陵，〔葬云中金陵。〕庙号世祖。
5上闻魏世祖殂，更谋北伐，鲁爽等复劝之。〔复，扶又翻。〕上访于群臣，太子中庶子何偃以为「淮、泗数州〔淮、泗数州，谓青、冀、徐兖、司、豫也。〕疮痍未复，不宜轻动。」上不从。偃，尚之之子也。
夏，五月丙申，诏曰：「虐虏穷凶，着于自昔；未劳资斧，已伏于诛。拯溺荡秽，今其会也。可符骠骑、司空二府，〔时江夏王义恭降号骠骑将军，镇盱眙；南谯王义宣镇江陵，进位司空。骠，匹妙翻。骑，奇计翻。〕各部分所统，〔分，扶问翻。〕东西应接。归义建绩者，随劳酬奖。」于是遣抚军将军萧思话督冀州刺史张永等向碻磝，鲁爽、鲁秀、程天祚将荆州甲士四万出许、洛，〔据鲁爽传，天祚去年助戌彭城，为魏所获，劝爽弟秀南归，是年遂与爽、秀俱来奔，故并用之。将，即亮翻。〕雍州刺史臧质帅所领趣潼关。〔帅，读曰率。考异曰：索虏、徐爰、张永传，并云王玄谟亦北伐。玄谟传中不会行，，盖脱误。魏纪载：「六月，刘义隆将檀和之寇济州，梁坦及鲁安生军于京、索庞薛安都寇恒农。」都不言萧思话等；而宋纪亦无此数人者。至七月元：「韩元兴讨之，和之退梁坦、安生亦走」，不言思话之归。宋略有臧质遣柳元景徇蒲阪，元景传亦有之。今从宋书、宋略。今按考异所谓索虏、徐爰、张永传，亦宋书也。〕永，茂度之子也。〔张裕，字茂度，避武帝讳，以字行。〕沈庆之固谏北伐；上以其异议不使行。
青州刺史刘兴祖上言，以为：「河南阻饥，〔书曰：黎民阻饥。孔安国注曰：阻，难也。〕野无所掠；脱诸城固守，非旬月拔。稽留大众，转输方劳；应机乘势，事存急速。今伪帅始死，〔帅，所类翻。〕兼逼暑时，国内猜扰，不暇远赴。谓宜长驱中山，据其閞要。〔自中山至代，有倒马关、飞狐关。〕冀州以北，民人尚丰，兼麦已向熟，因质为易，〔谓因敌取资，于事为易。易，弋豉翻。〕向义之徒，必应响赴。若中州震动，黄河以南，自当消溃臣请发青、冀七千兵，遣将领之，〔将，即亮翻。〕直入其心腹。若前驱克胜，张永及河南众军，宜一时济河，使声实兼举，并建司牧，抚柔初附，西拒太行，北塞军都，〔欲因山险置兵，以苞举相、定、幽、冀之地。行，户刚翻。塞，息则翻。〕因事指挥，随宜加授，〕加授，谓仕于魏有官者，加其官，未有官而能聚众以应宋师者，先授之以官。〕畏威欣宠，人百其怀。〔言其怀恩百倍于常时也。〕若能成功，清壹可待；〔谓河南、北肃清，混壹之功可待也。〕若不克捷，不为大伤。并催促装束，伏听敕旨。」上意止存河南，亦不从。〔刘兴祖之言，上策也；上策，非命世之英不可行。〕上又使员外散骑侍郎琅邪徐爰随军向碻磝，衔中旨授诸将方略，临时宣示。〔散，悉亶翻。骑，奇计翻。〕
6尚书令何之以老请置〔【章：十二行本「置」作「致」；乙十一行本同；孔本同。】〕仕，退居方山。〔方山在建康东北，有方山埭，截淮立埭于山南。曰方山者，山形方如印。〕议者咸谓尚之不能固志。既而诏书敦论者数四，六月，戊申朔，尚之复起视事。〔复，扶又翻。〕御史中丞袁淑录自古隐士有迹无名者为真隐传以嗤之。〔有迹无名，如晨门、荷蒉、苛莜、野王二老、汉阴丈人之类。〕
7秋，七月，张永等至碻磝引兵围之。〔考异曰宋略：「七月壬辰，永师及碻磝。」下又有「乙酉、壬辰」。按长历，此月丁丑朔，四日庚辰，六日壬午，十六日壬辰，疑永以庚辰、壬午至碻磝，非壬辰也。〕
  </div>
  <div class="pagination">
   <a href="资治通鉴注_page130.html">
    上一页
   </a>
   <span>
    ...
   </span>
   <a href="资治通鉴注_page126.html">
    126
   </a>
   <a href="资治通鉴注_page127.html">
    127
   </a>
   <a href="资治通鉴注_page128.html">
    128
   </a>
   <a href="资治通鉴注_page129.html">
    129
   </a>
   <a href="资治通鉴注_page130.html">
    130
   </a>
   <span class="current-page">
    131
   </span>
   <a href="资治通鉴注_page132.html">
    132
   </a>
   <a href="资治通鉴注_page133.html">
    133
   </a>
   <a href="资治通鉴注_page134.html">
    134
   </a>
   <a href="资治通鉴注_page135.html">
    135
   </a>
   <a href="资治通鉴注_page136.html">
    136
   </a>
   <span>
    ...
   </span>
   <a href="资治通鉴注_page132.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
