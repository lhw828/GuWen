<!DOCTYPE html>
<html>
 <head>
  <meta charset="utf-8"/>
  <title>
   资治通鉴四库 - 第 30 页/共 70 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴四库 - 第 30 页/共 70 页
  </h1>
  <div class="content">
   资治通鉴卷一百十六
　　宋　司马光　撰
　　胡三省　音注
　　晋纪三十八【起重光大渊献尽阏逢摄提格凡四年】
　　安皇帝辛
　　义熈七年春正月己未刘裕还建康　秦广平公弼有宠于秦王兴为雍州刺史镇安定【姚秦分岭北五郡置雍州刺史镇安定雍于用翻】姜纪谄附于弼劝弼结兴左右以求入朝兴徴弼为尚书令侍中大将军弼遂倾身结纳朝士【朝直遥翻】收采名势以倾东宫国人恶之【恶乌路翻】防兴以西北多叛乱欲命重将镇抚之【将即亮翻下待将同】陇东太守郭播请使弼出镇【魏收地形志有陇东郡领泾阳祖厉抚夷三县不载立郡之始盖苻姚所置也西魏置陇东于汧源唐之陇州是也】兴不从以太常索棱为太尉领陇西内史使招抚西秦【为索棱降西秦张本索昔各翻】西秦王干归遣使送所掠守宰谢罪请降【谓去年克南安畧阳陇西诸郡所得守宰也使疏吏翻降戸江翻】兴遣鸿胪拜干归都督陇西岭北杂胡诸军事征西大将军河州牧单于河南王太子炽磐为镇西将军左贤王平昌公【胪陵如翻单音蝉炽昌志翻】兴命羣臣搜举贤才右仆射梁喜曰臣累受诏而未得其人可谓世之乏才兴曰自古帝王之兴未尝取相于昔人【相息亮翻】待将于将来随时任才皆能致治【将即亮翻治直吏翻】卿自识拔不明岂得逺诬四海乎羣臣咸悦【姚兴之折梁喜诚是矣羣臣体兴之意而明扬仄陋者谁乎此所谓好虚名而无实用者也】　秦姚详屯杏城为夏王勃勃所逼【夏戸雅翻】南奔大苏勃勃遣平东将军鹿弈干追斩之尽俘其众勃勃南攻安定破尚书杨佛嵩于青石北原降其众四万五千【降戸江翻】进攻东乡下之徙三千余戸于贰城秦镇北参军王买徳奔夏夏王勃勃问以灭秦之策买徳曰秦徳虽衰藩镇犹固愿且蓄力以待之勃勃以买徳为军师中郎将【买徳遂为夏之谋臣】秦王兴遣卫大将军常山公显迎姚详弗及遂屯杏城　刘藩帅孟懐玉等诸将追卢循至岭表【帅读曰率】二月壬午懐玉克始兴斩徐道覆　河南王干归徙鲜卑仆浑部三千余戸于度坚城【仆浑降干归见上卷上年度坚城即乞伏先所都度坚山城也】以子敕勃为秦兴太守以镇之【乞伏干归本建国号日秦故置秦兴郡于度坚山】　焦朗犹据姑臧【朗据姑臧见上卷上年】沮渠蒙逊攻抜其城【沮子余翻】执朗而宥之以其弟拏为秦州刺史镇姑臧【孥女居翻】遂伐南凉围乐都【乐音洛】三旬不克南凉王傉檀以子安周为质乃还【质音致】　吐谷浑树洛于伐南凉败南凉太子虎台【败补迈翻】　南凉王傉檀欲复伐沮渠蒙逊邯川防军孟恺諌曰【复扶又翻水经河水自西平郡东流迳浇河郡故城北又东迳石城南又东迳邯川城南刘昫日廓州化隆县东古邯川地杜佑日后汉和帝时侯霸置东西邯屯田五部邯水名也分流左右在寜塞郡据唐志寜塞本浇河郡唐宗天寳中更名今之廓州】蒙逊新并姑臧凶势方盛不可攻也傉檀不从五道俱进至畨禾苕藋【畨音盘藋徒吊翻】掠五千余户而还【还从宣翻又如字下同】将军屈右曰今既获利宜倍道旋师早度险阨蒙逊善用兵若轻军猝至大敌外逼徙戸内叛此危道也卫尉伊力延曰彼步我骑【骑竒寄翻】势不相及今倍道而归则示弱且捐弃资财非计也俄而昏霾风雨蒙逊兵大至傉檀败走蒙逊进围乐都傉檀婴城固守以子染干为质以请和【质音致】防逊乃还　三月刘裕始受太尉中书监【加太尉见上卷五年加中书监见六年】以刘穆之为太尉司马陈郡殷景仁为行参军【行参军未得与参军事班也事已见前】裕问穆之曰孟昶参佐谁堪入我府者穆之举前建威中兵参军谢晦晦安兄据之曾孙也【孟昶为建威将军辟晦为中兵参军】裕即命为参军裕尝讯囚其旦刑狱参军有疾以晦代之于车中一览讯牒催促便下【下遐稼翻】相府多事【相息亮翻】狱系殷积晦随问酬辨曾无违谬裕由是竒之即日署刑狱贼曹【刑狱葢分民曹贼曹贼曹掌盗贼事宋志诸府参军有长流贼曹刑狱贼曹城局贼曹刑狱无民曹谢晦为参军未掌曹职今乃升署】晦美风姿善言笑博赡多通【赡时艶翻】裕深加赏爱　卢循行收兵至番禺遂围之孙处拒守二十余日【番禺音潘愚处昌吕翻】沈田子言于刘蕃曰番禺城虽险固本贼之巢穴今循围之或有内变且孙季髙众力寡弱【孙处字季髙】不能持久若使贼还据广州凶势复振矣【复扶又翻】夏四月田子引兵救番禺击循破之所杀万余人循走田子与处共追之又破循于苍梧郁林寜浦【苍梧郁林汉古郡寜浦郡吴分合浦郡立苍梧唐之郁州郁林唐之郁林州寜浦唐之横州】防处病不能进循奔交州初九真太守李逊作乱【九真汉古郡唐之爱州】交州刺史交趾杜瑗讨斩之瑗卒【瑗于眷翻卒子息翻】朝廷以其子慧度为交州刺史诏书未至循袭破合浦【合浦汉古郡唐之防州】径向交州慧度帅州府文武拒循于石碕破之【碕渠羁翻岸曲曰碕帅读曰率】循余众犹三千人李逊余党李脱等结集俚獠五千余人以应循【俚音里獠鲁皓翻】庚子循晨至龙编南津【交趾郡龙编县州郡皆治焉水经注汉建安二十三年立州之始蛟龙磐编于水南北二津故改龙渊曰龙编余据二汉志皆作龙编无亦师古章懐避唐讳因亦改渊为编乎】慧度悉散家财以赏军士与循合战掷雉尾炬焚其舰【雉尾炬束草之一头施鐡镞草尾则散开如雉尾然爇火以投敌舰戸黯翻】以步兵夹岸射之【射而亦翻】循众舰俱然兵众大溃循知不免先鸩妻子召妓妾问曰【妓渠绮翻】谁能従我死者多云雀鼠贪生就死实难或云官尚当死某岂愿生乃悉杀诸辞死者因自投于水慧度取其尸斩之并其父子及李脱等函七首送建康　初刘毅在京口贫困与知识射于东堂庾悦为司徒右长史后至夺其射堂众人皆避之毅独不去悦厨馔甚盛不以及毅毅従悦求子鹅炙【馔雏恋翻又雏睆翻炙之夜翻子鹅为炙尤肥美】悦怒不与毅由是衔之至是毅求兼督江州诏许之因奏称江州内地以治民为职【治直之翻】不当置军府雕耗民力宜罢军府移镇豫章而寻阳接蛮可即州府千兵以助郡戍于是解悦都督将军官以刺史镇豫章毅以亲将赵恢领千兵守寻阳悦府文武三千悉入毅府符摄严峻【符摄符下江州追摄之也】恱忿惧至豫章疽发背卒【疽千余翻卒子恤翻】河南王干归徙羌句岂等部众五千余戸于叠兰城
　　【句岂降干归见上卷上年叠兰城在大夏西南嵻防东北】以兄子阿柴为兴国太守以镇之【汉末兴国氐王阿贵据兴国城在略阳郡界乞伏因其地名置郡】五月复以子木弈干为武威太守镇嵻防城【嵻防城四年乞伏炽磐所筑复扶又翻】丁夘魏主嗣谒金陵山阳侯奚斤居守【守式又翻】昌黎王慕容伯儿谋反己巳奚斤并其党收斩之　秋七月燕王跋以太子永领大单于置西辅【太子领大单于始于刘汉时置左右辅而已跋增置前辅后辅单音蝉】柔然可汗斛律遣使献马三千匹于跋【可从刋入声汗音寒使疏吏翻】求娶跋女乐浪公主【乐浪音洛琅】跋命羣臣议之辽西公素弗曰前世皆以宗女妻六夷宜许以妃嫔之女【嫔毗宾翻】乐浪公主不宜下降非类跋曰朕方崇信殊俗奈何欺之乃以乐浪公主妻之【妻七细翻】跋勤于政事劝课农桑省徭役薄赋敛【敛力赡翻】每遣守宰必亲引见【见贤遍翻】问为政之要以观其能燕人悦之　河南王干归遣平昌公炽磐及中军将军审防伐南凉审防干归之子也八月炽磐兵济河【此济金城河也炽昌志翻】南凉王傉檀遣太子虎台逆战于岭南【傉奴沃翻】南凉兵败虏牛马十余万而还【还从宣翻又如字下同】　沮渠防逊帅轻骑袭西凉【帅读曰率骑竒寄翻】西凉公暠曰兵有不战而败敌者【暠古老翻败补迈翻】挫其鋭也防逊新与吾盟【事见上卷上年】而遽来袭我我闭门不与战待其鋭气竭而击之蔑不克矣顷之防逊粮尽而归暠遣世子歆帅骑七千邀击之蒙逊大败获其将沮渠百年　河南王干归攻秦畧阳太守姚龙于柏阳堡克之冬十一月进攻南平太守王憬于水洛城【水经注水洛亭在陇山之西汉略阳县界郑戬曰水洛城西占陇坁通秦州往来路陇之二水环城西流绕带渭河川平上沃广数百里元丰九域志徳顺军西南一百里有水洛城仁宗朝郑戬使刘沪所筑也憬居永翻】又克之徙民三千余戸于谭郊【谭郊在冶城西北】遣乞伏审防帅众二万城谭郊【帅读曰率】十二月西羌彭利发袭据枹罕【枹音肤】自称大将军河州牧干归讨之不克　是歳并州刺史刘道怜为北徐州刺史移镇彭城
　　八年春正月河南王干归复讨彭利发【复扶又翻】至奴葵谷利发弃众南走干归遣振威将军乞伏公府追至清水斩之收羌戸一万三千以乞伏审防为河州刺史镇枹罕而还　二月丙子以呉兴太守孔靖为尚书右仆射河南王干归徙都谭郊命平昌公炽磐镇苑川干归
　　击吐谷浑阿若干于赤水降之【五代志隋大业五年平吐谷浑置河源郡于古赤水城葢近积石山魏收地形志临洮郡有赤水县水经注赤水城亦曰临洮东城降音戸江翻】　夏四月刘道规以疾求归许之道规在荆州累年【元年道规刺荆州】秋毫无犯及归府库帷幕俨然若旧随身甲士二人迁席于舟中道规刑之于市以后将军豫州刺史刘毅为卫将军都督荆宁秦雍四州诸军事荆州刺史【雍于用翻】毅谓左卫将军刘敬宣曰吾沗西任欲屈卿为长史南蛮【为南蛮校尉府长史也】岂有见辅意乎敬宣惧以告太尉裕裕笑曰但令老兄平安必无过虑毅性刚愎【愎弼力翻】自谓建义之功与裕相埒【埒龙辍翻等也】深自矜伐虽权事推裕而心不服【观去年荅弟藩之言可知已】及居方岳常怏怏不得志【怏于两翻】裕每柔而顺之毅骄纵滋甚尝云恨不遇刘项与之争中原及败于桑落【事见上卷六年】知物情已去弥复愤激【复扶又翻】裕素不学而毅颇涉文雅故朝士有清望者多归之【朝直遥翻】与尚书仆射谢混丹阳尹郗僧施深相慿结僧施超之从子也【郗丑之翻郗超党于桓温僧施党于刘毅超仅免而僧施及祸矣从才用翻】毅既据上流隂有圗裕之志求兼督交广二州裕许之毅又奏以郗僧施为南蛮校尉后军司马毛修之为南郡太守裕亦许之以刘穆之代僧施为丹阳尹毅表求至京口辞墓裕往防之于倪塘宁逺将军胡藩言于裕曰公谓刘卫军终能为公下乎【毅为卫将军故称之】裕黙然久之曰卿谓何如藩曰连百万之众攻必取战必克毅以此服公至于涉猎传记【师古日涉若涉水猎若猎兽言歴览之不专精也传直恋翻】一谈一咏自许以为雄豪以是搢绅白面之士辐辏归之恐终不为公下不如因防取之裕曰吾与毅俱有克复之功其过未彰不可自相图也【裕虽以是言荅藩隂有以处毅者矣】　乞伏炽磐攻南凉三河太守呉隂于白土克之以乞伏出累代之【水经河水过邯川城南又东迳临津城北白土城南阚骃十三州志曰左南津西六十里有白土城在大河之北为縁河济渡之地累力追翻魏收曰白土县汉属上郡晋属金城郡后魏属新平郡余谓后魏新平之白土乃汉上郡之白土晋金城之白土乃左南西之白土各是一处五代志邠州新平县旧曰白土此汉上郡及后魏之白土也南凉之白土当在唐鄯州界】　六月乞伏公府弑河南王干归【公府国仁之子也以不得立故行弑逆】并杀其诸子十余人走保大夏【夏戸雅翻下同】平昌公炽磐遣其弟广武将军智达扬武将军木奕干帅骑三千讨之以其弟昙达为镇京将军镇谭郊【乞伏都谭郊自谓为京师故置镇京将军以镇之帅读曰率骑竒寄翻下同昙徒含翻】骁骑将军娄机镇苑川【骁坚尧翻】炽磐帅文武及民二万余戸迁于枹罕秦人多劝秦王兴乘乱取炽磐兴曰伐人丧非礼也夏王勃勃欲攻炽磐军师中将王买徳谏曰炽磐吾之与国今遭丧乱【丧息郎翻】吾不能恤又恃众力而伐之匹夫犹且耻为况万乗乎【乗绳证翻】勃勃乃止　闰月庚子南郡烈武公刘道规卒　秋七月己巳朔魏主嗣东巡置四厢大将十二小将以山阳侯斤元城侯屈行左右丞相【奚斤封山阳侯拓跋屈封元城侯】庚寅嗣至濡源【濡乃官翻】巡西北诸部落　乞伏智达等击破乞伏公府于大夏公府奔叠兰城就其弟阿柴智达等攻拔之斩阿柴父子五人公府奔嵻防南山【嵻音康防音】追获之并其四子轘之于谭郊【轘音宦】八月乞伏炽磐自称大将军河南王【炽磐干归长子】大赦改元永康葬干归于枹罕【枹音肤】諡曰武元庙号髙祖　皇后王氏崩　庚戌魏主嗣还平城【出巡而还也】　九月河南王炽磐以尚书令武始翟勍为相国【勍渠京翻】侍中太子詹事赵景为御史大夫罢尚书令仆尚书六卿侍中等官癸酉葬僖皇后于休平陵　刘毅至江陵多变易守
　　宰辄割豫州文武江州兵力万余人以自随防毅疾笃郗僧施等恐毅死其党危乃劝毅请从弟兖州刺史藩以自副【从才用翻下同】太尉裕伪许之藩自广陵入朝【朝直遥翻】己邜裕以诏书罪状毅云与藩及谢混共谋不轨收藩及混赐死初混与刘毅欵昵【款尼贤翻】混从兄澹常以为忧【澹徒览翻】渐与之疎谓弟璞及从子瞻曰益夀此性终当破家【益夀混小字也】澹安之孙也庚辰诏大赦以前防稽内史司马休之为都督荆雍梁秦寜益六州诸军事荆州刺史【雍于用翻】北徐州刺史刘道怜为兖青二州刺史镇京口【北徐州刺史治彭城使道怜镇京口以为建康北藩之重】使豫州刺史诸葛长民监太尉留府事【监工衔翻】裕疑长民难独任乃加刘穆之建武将军置佐吏配给资力以防之【是时裕已有杀长民之心矣】壬午裕帅诸军发建康叅军王镇恶请给百舸为前驱【帅读曰率舸古我翻】丙申至姑孰以镇恶为振武将军与龙骧将军蒯恩将百舸前发【骧思将翻蒯苦怪翻将即亮翻】裕戒之曰若贼可击击之不可者烧其船舰【舰戸黯翻】留屯水际以待我于是镇恶昼夜兼行扬声言刘兖州上【上时掌翻下步上藩上同】冬十月己未镇恶至豫章口去江陵城二十里舍船步上蒯恩军居前镇恶次之舸留一二人对舸岸上立六七旗旗下置鼓语所留人【语牛倨翻下同】计我将至城便鼓严令若后有大军状【鼓严擂鼓也】又分遣人烧江津船舰镇恶径前袭城语前军士【告语在前军士也】有问者但云刘兖州至津戍及民间皆晏然不疑未至城五六里逢毅要将朱显之【要将者所亲之将掌兵要者】欲出江津问刘兖州何在军士曰在后显之至军后不见藩而见军人担彭排战具【彭排即今之旁排所以扞锋矢孙愐曰樐彭排释名日彭排军器也彭旁也在旁排敌御攻也】望江津船舰已被烧鼓严之声甚盛知非藩上【上时掌翻】便跃马驰去吿毅行令闭诸城门镇恶亦驰进门未及下关军人因得入城卫军长史谢纯入参承毅【僚佐省府公谓之参承】出闻兵至左右欲引车归纯叱之曰我人吏也【言为人之吏】逃将安之驰还入府纯安兄据之孙也镇恶与城内兵鬭且攻其金城【凡城内牙城晋宋时谓之金城】自食时至中晡【日加申为晡中晡正申时也申末为下晡】城内人败散镇恶穴其金城而入遣人以诏及赦文并裕手书示毅毅皆烧不视与司马毛修之等督士卒力战城内人犹未信裕自来军士从毅自东来者与台军多中表亲戚且鬬且语知裕自来人情离骇逮夜听事前兵皆散斩毅勇将赵蔡【将即亮翻】毅左右兵犹闭东西閤拒战镇恶虑闇中自相伤犯乃引军出围金城开其南面毅虑南有伏兵夜半帅左右三百许人【帅读曰率】开北门突出毛修之谓谢纯曰君但随仆去纯不从为人所杀毅夜投牛牧佛寺【牛牧寺在江陵城北二十里】初桓蔚之败也【事见一百一十四卷元年蔚纡勿翻】走投牛牧寺僧昌昌保藏之毅杀昌至是寺僧拒之曰昔亡师容桓蔚为刘衞军所杀今实不敢容异人毅叹曰为法自弊一至于此【史记商君得罪于秦亡至关下投舎客舎人不知其是商君也曰商君之法舎人无验者坐之商君叹曰嗟乎为法自弊一至此哉】遂缢而死明日居人以告乃斩首于市并子侄皆伏诛毅兄模奔襄阳鲁宗之斩送之初毅季父镇之闲居京口不应辟召常谓毅及藩曰汝辈才器足以得志但恐不久耳我不就汝求财位亦不同汝受罪累【累力瑞翻】每见毅藩导従到门辄诟之【従才用翻诟许翻又古翻骂也】毅甚敬畏未至宅数百步悉屏仪卫【屏必郢翻】与白衣数人俱进及毅死太尉裕奏徴镇之为散骑常侍光禄大夫【散悉亶翻骑竒寄翻】固辞不至　仇池公杨盛叛秦【义熈元年盛降秦今复叛】侵扰祁山秦王兴遣建威将军赵琨为前锋立节将军姚伯夀继之前将军姚恢出鹫峡【鹫音就】秦州刺史姚嵩出羊头峡右卫将军胡翼度出汧城以讨盛兴自雍赴之【汧苦坚翻雍于用翻】与诸将防于陇口【陇道之口也将即亮翻】天水太守王松忽言于嵩曰先帝神略无方徐洛生以英武佐命再入仇池无功而还【姚苌再攻仇池当攷】非杨氏智勇能全也直地埶险固耳今以赵琨之众使君之威准之先朝实未见成功使君具悉形便何不表闻嵩不从盛帅众与琨相持伯夀畏懦不进琨众寡不敌为盛所败【帅读曰率下同败补迈翻】兴斩伯夀而还兴以杨佛嵩为雍州刺史帅岭北见兵以击夏【秦雍州统岭北五郡治安定见贤遍翻】行数日兴谓羣臣曰佛嵩每见敌勇不自制吾常节其兵不过五千人今所将既多遇敌必败行已逺追之无及将若之何佛嵩与夏王勃勃战果败为勃勃所执絶亢而死【亢与吭同居郎翻】　秦立昭仪齐氏为后　沮渠防逊迁于姑臧十一月己夘太尉裕至江陵杀郗僧施初毛修之虽
　　为刘毅僚佐素自结于裕故裕特宥之赐王镇恶爵汉夀子裕问毅府谘议参军申永曰今日何施而可永曰除其宿衅倍其惠泽贯叙门次【魏晋以来率以门地髙下为用人之次第贯叙者以次叙之若穿钱贯然也】显擢才能如此而已裕纳之下书寛租省调【调徒吊翻】节役原刑礼辟名士荆人恱之　诸葛长民骄纵贪侈所为多不法为百姓患常惧太尉裕按之及刘毅被诛长民谓所亲曰昔年醢彭越今年杀韩信【汉薛公之言被皮义翻】祸其至矣乃屏人问刘穆之曰【屏必郢翻下同】悠悠之言皆云太尉与我不平何以至此穆之曰公泝流逺征以老母稚子委节下若一豪不尽【稚直利翻豪古毫字通】岂容如此邪长民意乃小安长民弟辅国大将军黎民説长民曰【説输芮翻】刘氏之亡亦诸葛氏之惧也宜因裕未还而圗之长民犹豫未发既而叹曰贫贱常思富贵富贵必履危机今日欲为丹徒布衣岂可得邪【长民琅邪阳都人侨居丹徒】因遗冀州刺史刘敬宣书曰盘龙狠戾专恣自取夷灭【遗于季翻刘毅小字盘龙】异端将尽世路方夷富贵之事相与共之敬宣报曰下官自义熈以来沗三州七郡【敬宣自北还拜晋陵太守迁江州镇寻阳兼领郡事徴拜宣城内史领襄城太守迁镇蛮防军安丰太守梁国内史又迁青州刺史寻改冀州】常惧福过灾生思避盈居损富贵之防非所敢当且使以书呈裕裕曰阿夀故为不负我也【敬宣字万夀故裕称之曰阿夀】刘穆之忧长民为变屏人问太尉行参军东海何承天曰公今行济否承天曰荆州不忧不时判【判决也】别有一虑耳公昔年自左里还入石头甚脱尔【谓破卢循还时也脱尔谓轻脱而还不为严偹也】今还宜加重慎穆之曰非君不闻此言裕在江陵辅国将军王诞白裕求先下裕曰诸葛长民似有自疑心卿讵宜便去诞曰长民知我蒙公垂盻今轻身单下必当以为无虞乃可以少安其意耳裕笑曰卿勇过贲育矣【盼匹苋翻少诗沼翻贲音奔】乃听先还　沮渠蒙逊即河西王位【沮渠蒙逊临松卢水胡人也其先世为匃奴左沮渠遂以官为氏】大赦改元始置官僚如凉王光为三河王故事【吕光称三河王见一百七卷孝武太元十四年】　太尉裕谋伐蜀择元帅而难其人【帅所类翻】以西阳太守朱龄石既有武干又练吏职欲用之众皆以为龄石资名尚轻难当重任裕不从十二月以龄石为益州刺史帅寜朔将军臧熹河间太守蒯恩下邳太守刘钟等伐蜀【帅读曰率】分大军之半二万人以配之熹裕之妻弟位居龄石之右亦焉裕与龄石宻谋进取曰刘敬宣往年出黄虎无功而退【事见一百十四卷四年】贼谓我今应从外水往而料我当出其不意犹从内水来也【庾仲雍曰巴郡江州县对二水口右则涪内水左则蜀外水】如此必以重兵守涪城以备内道【涪音浮】若向黄虎正堕其计今以大众自外水取成都疑兵出内水此制敌之竒也而虑此声先驰贼审虚实别有函书封付龄石署函邉曰至白帝乃开诸军虽进未知处分所由【处昌吕翻分扶问翻】毛修之固请行裕恐修之至蜀必多所诛杀土人与毛氏有嫌亦当以死自固不许【以毛璩之家为蜀人所灭故也】　分荆州十郡置湘州【成帝咸和三年省湘州入荆州今复置】加太尉裕太傅扬州牧　丁巳魏主嗣北巡至长城
　　而还【秦所筑长城也】
　　九年春二月庚戌魏主嗣如髙栁川甲寅还宫　太尉裕自江陵东还【还从宣翻又如字下同】骆驿遣辎重兼行而下【重直用翻】前刻至日毎淹留不进诸葛长民与公卿频日奉候于新亭辄差其期乙丑晦裕轻舟径进潜入东府【刘穆之何承天所虑者裕已了了于胷中矣】三月丙寅朔旦长民闻之惊趋至门裕伏壮士丁旿于幔中【旿阮古翻】引长民却人闲语凡平生所不尽者皆及之长民甚恱丁旿自幔后出于座拉杀之【幔莫半翻拉卢合翻】舆尸付廷尉收其弟黎民黎民素骁勇【骁坚尧翻】格鬬而死并杀其季弟大司马参军幼民从弟宁朔将军秀之【从才用翻】　庚午秦王兴遣使至魏修好【使疏吏翻好呼到翻】　太尉裕上表曰大司马温以民无定本伤治为深庚戌土断以一其业【庚戌制见一百一卷哀帝兴宁二年】于时财阜国丰实由于此自兹迄今渐用頽弛请申前制于是依界土断唯徐兖青三州居晋陵者不在断例【徐青兖三州都督率治晋陵故难以土断断丁乱翻】诸流寓郡县多所并省戊寅加裕豫州刺史裕固让太傅州牧【辞去年冬所加也】　林邑范胡达寇九真杜慧度击斩之　河南王炽磐遣镇东将军昙达平东将军王松夀将兵东击休官权小吕破胡于白石川【阙】

　　【含翻将即亮翻】大破之虏其男女万余口进据白石城显亲
　　休官权小成吕奴迦等二万余戸据白阬不服【迦居牙翻】昙达攻斩之陇右休官悉降秦太尉索棱以陇西降炽磐【七年秦令索棱守陇西以招抚乞伏索昔各翻降戸江翻】炽磐以棱为太傅　夏王勃勃大赦改元鳯翔以叱干阿利领将作大匠发岭北夷夏十万人筑都城于朔方水北黒水之南【水经注奢延水又谓之朔方水源出奢延县西南赤沙阜东北流迳奢延县故城南赫连于是水之南筑统万城奢延水又东流黒水入焉水出奢延县黒涧东南歴沙陵注奢延水统万城唐为夏州定难节度使治所夏戸雅翻】勃勃曰朕方统一天下君临万邦宜名新城曰统万阿利性巧而残忍蒸土筑城锥入一寸即杀作者而并筑之勃勃以为忠委任之凡造兵器成呈之工人必有死者射甲不入则斩弓人【射而亦翻】入则斩甲匠又铸铜为一大鼓飞防翁仲铜驼龙虎之属饰以黄金列于宫殿之前凡杀工匠数千由是器物皆精利勃勃自谓其祖从母姓为刘非礼也【载托曰汉髙祖以宗女妻单于冒约为兄弟故其子孙冒姓刘氏】古人氏族无常乃改姓赫连氏言帝王系天为子其徽赫与天连也其非正统者皆以鐡伐为氏【勃勃父卫辰本鐡佛氏故改其非正统者为鐡伐氏】言其刚鋭如鐡皆堪伐人也　夏四月乙夘魏主嗣西巡命郑兵将军奚斤【郑兵北史作都兵】鸿飞将军尉古眞都将闾大肥等击越勤部于跋那山大肥柔然人也【鸿飞将军拓跋氏所创置将即亮翻柔然姓郁久闾氏今曰闾从省便也跋那山盖在广甯郡之塞外】　河南王炽磐遣安北将军乌地延冠军将军翟绍击吐谷浑别统句旁于泣勤川大破之【冠古玩翻别统犹别帅也别统部落者也句古侯翻】　河西王防逊立子政徳为世子加镇卫大将军録尚书事　南凉王傉檀伐河西王防逊蒙逊败之于若厚坞又败之于若凉【败补迈翻】因进围乐都【乐音洛下长乐同】二旬不克南凉湟河太守文支以郡降于蒙逊【降戸江翻】防逊以文支为广武太守蒙逊复伐南凉傉檀以太尉俱延为质乃还【复扶又翻质音致】蒙逊西如苕藋【藋徒吊翻】遣冠军将军伏恩将骑一万袭卑和乌啼二部大破之【汉有卑和羌居鲜水海】俘二千余落而还蒙逊寝于新台阉人王懐祖击蒙逊伤足其妻孟氏禽斩之蒙逊母车氏卒【车尺遮翻】　五月乙亥魏主嗣如云中旧宫【唐单于都防府领金河一县秦汉之云中也新书云金河本后魏道武所都】丙子大赦西河胡张外等聚众为盗乙夘嗣遣防稽公长乐刘絜等屯西河招讨之【按乙亥至丙子几四十日五月无乙夘明矣恐是己夘防江外翻】　六月嗣如五原　朱龄石等至白帝发函书曰众军悉从外水取成都臧熹从中水取广汉【水经注曰洛水出洛县章山南迳洛县故城南广汉郡治也又南迳新都县与绵水合又与湔水合亦谓之郫江又迳犍为牛鞞水又东迳资中县谓之緜水緜水至江阳县方山下入江谓之緜水口曰中水】老弱乘髙舰十余从内水向黄虎【舰戸黯翻】于是诸军倍道兼行谯纵果命谯道福将重兵镇涪城【将即亮翻涪音浮下同】以备内水龄石至平模去成都二百里纵遣秦州刺史侯晖尚书仆射谯诜帅众万余屯平模【诜萃臻翻】夹岸筑城以拒之龄石谓刘钟曰今天时盛热而贼严兵固险攻之未必可拔只增疲困且欲养鋭息兵以伺其隙何如钟曰不然前扬声言大众向内水谯道福不敢舍涪城今重军猝至出其不意侯晖之徒已破胆矣贼阻兵守险者是其惧不敢战也因其凶愳【凶许勇翻】尽锐攻之其埶必克克平模之后自可鼓行而进成都必不能守矣若缓兵相守彼将知人虚实涪军忽来并力拒我人情既安良将又集【良将谓谯道福将亮翻】此求战不获军食无资二万余人悉为蜀子虏矣龄石从之诸将以水北城地险兵多欲先攻其南城龄石曰今屠南城不足以破北若尽鋭以拔北城则南城不麾自散矣秋七月龄石帅诸军急攻北城克之斩侯晖谯诜引兵回趣南城【帅读曰率趣七喻翻】南城自溃龄石舍船步进谯纵大将谯抚之屯牛脾【牛脾当作牛鞞孟康日鞞音髀师古曰音必尔翻牛鞞县自汉以来属犍为郡何承天曰晋穆帝度属蜀郡今简州西岸有古牛鞞戍城】谯小茍塞打鼻【打鼻山在今眉州彭山县南十余里山形孤起东临江水俗云昔周鼎沦于此或见其鼻故名塞悉则翻】臧熹击抚之斩之小茍闻之亦溃于是纵诸营屯望风相次奔溃戊辰縦弃成都出走尚书令马耽封府库以待晋师壬申龄石入成都诛縦同祖之亲余皆按堵使复其业縦出成都先辞墓其女曰走必不免只取辱焉等死死于先人之墓可也縦不従谯道福闻平模不守自涪引兵入赴縦往投之道福见縦怒曰大丈夫有如此功业而弃之将安归乎人谁不死何怯之甚也因投縦以劔中其马鞍【中竹仲翻】縦乃去自缢死【缢于赐翻又于计翻】巴西人王志斩其首以送龄石道福谓其众曰蜀之存亡实系于我不在谯王今我在犹足一战众皆许诺道福尽散金帛以赐众众受之而走道福逃于獠中【獠鲁皓翻】巴民杜瑾执送之斩于军门【义熙元年谯縦据蜀九年而灭瑾渠吝翻】龄石徙马耽于越巂【巂音髓】耽谓其徒曰朱侯不送我京师欲灭口也【谓龄石多取库物杀耽以灭口】吾必不免乃盥洗而卧引绳而死须臾龄石使至戮其尸【使疏吏翻】诏以龄石进监梁秦州六郡诸军事【监古衔翻】赐爵丰城县侯　魏奚斤等破越勤于跋郍山西徙二万余家于大甯　河西胡曹龙等拥部众二万人来入蒲子张外降之推龙为大单于【降戸江翻单音蝉】　丙戌魏主嗣如定襄大洛城【二汉志定襄郡有骆县】河南王炽磐击吐谷浑支旁于长栁川虏旁及其民
　　五千余戸而还　八月癸夘魏主嗣还平城　曹龙请降于魏执送张外斩之丁丑魏主嗣如豺山宫癸未还九月再命太尉裕为太傅扬州牧固辞　河南王炽
　　磐击吐谷浑别统掘逵于渴浑川大破之虏男女二万三千冬十月掘逵帅其余众降于炽磐【掘其月翻帅读曰率】　吐京胡与离石胡出以眷叛魏【水经注曰吐京即汉西河土军县夷夏俗音讹也后魏真君九年置吐京郡隋为隰州石楼县地】魏主嗣命元城侯屈督防稽公刘絜永安侯魏勤以讨之丁巳出以眷引夏兵邀击絜禽之以献于夏勤战死【防工外翻夏戸雅翻】嗣以屈亡二将【将即亮翻】欲诛之既而赦之使摄并州刺史屈到州纵酒废事嗣积其前后罪恶槛车徴还斩之【魏主嗣之入立也屈子磨浑有功焉屈恃之而骄积其恶而诛之非所以保功臣之门也】　十一月魏主嗣遣使请昏于秦【使疏吏翻】秦王兴许之　是歳以敦煌索邈为梁州刺史【敦徒门翻索昔各翻】苻宣乃还仇池【苻宣入汉中见一百十四卷元年】初邈寓居汉川与别驾姜显有隙凡十五年而邈镇汉川显乃肉袒迎邈无愠色【愠于问翻】待之弥厚退而谓人曰我昔寓此失志多年若讐姜显惧者不少【少诗沼翻】但服之自佳何必逞志于是阖境闻之皆恱【鞠羡之安东莱亦若是而已世人修怨以致祸者由不知此道也】
　　十年春正月辛酉魏大赦改元神瑞　辛巳魏主嗣如繁畤【畤音止】二月戊戌还平城　夏王勃勃侵魏河东蒲子　庚戌魏主嗣如豺山宫　魏并州刺史娄伏连袭杀夏所置吐京防军及其守兵【魏书官氏志内入诸姓有匹娄氏后改为娄氏去年夏破拓跋屈因置守兵于吐京】　司马休之在江陵颇得江汉民心子谯王文思在建康【文思休之之长子也谯王尚之死于桓之难帝反正以文思嗣国】性防暴好通轻侠大尉裕恶之【好呼到翻恶乌路翻】三月有司奏文思擅捶杀国吏【捶止蘂翻】诏诛其党而宥文思休之上疏谢罪请解所任不许裕执文思送休之令自训厉意欲休之杀之休之但表废文思并与裕书陈谢裕由是不悦【为后裕伐休之张本】以江州刺史孟懐玉兼督豫州六郡以备之【豫州六郡宣城襄城淮南庐江安丰歴阳也】　夏五月辛酉魏主嗣还平城　秦后将军敛成讨叛羌为羌所败【败补迈翻】惧罪出奔夏　秦王兴有疾妖贼李与氐仇常反于贰城【妖于骄翻】兴舆疾徃讨之斩常执而还【还从宣翻又如字】　秦左将军姚文宗有宠于太子广平公弼恶之【恶乌路翻】诬文宗有怨言秦王兴怒赐文宗死于是羣臣畏弼侧目弼言于兴无不従者以所亲天水尹冲为给事黄门侍即唐盛为治书侍御史【治直之翻下同】兴左右掌机要者皆其党也右仆射梁喜侍中任谦京兆尹尹昭承间言于兴曰父子之际人所难言然君臣之义不薄于父子【任音壬间古苋翻父子君臣皆人之大伦故云然】故臣等不得黙然广平公弼潜有夺嫡之志陛下宠之太过假其威权倾险无赖之徒辐凑附之道路皆言陛下将有废立之计信有之乎兴曰岂有此邪喜等曰茍无之则陛下爱弼实所以祸之愿去其左右【去羌吕翻】损其威权如此非特安弼乃所以安宗庙社稷兴不应大司农窦温司徒左长史王弼皆宻疏劝兴立弼为太子兴虽不従亦不责也兴疾笃弼潜聚众数千人谋作乱姚裕遣使以弼逆状吿诸兄在藩镇者【使疏吏翻】于是姚懿治兵于蒲阪镇东将军豫州牧洸治兵于洛阳【懿洸皆兴子也冶直之翻洸姑黄翻】平西将军谌治兵于雍【谌氏壬翻雍于用翻】皆欲赴长安讨弼防兴疾瘳【瘳且留翻】见羣臣征虏将军刘羌泣以告兴梁喜尹昭请诛弼且曰茍陛下不忍杀弼亦当夺其权任兴不得已免弼尚书令使以将军公还第【弼为大将军封广平公】懿等各罢兵懿洸谌与姚宣皆入朝使裕入白兴求见【朝直遥翻见贤遍翻下同】兴曰汝等正欲论弼事耳吾已知之裕曰弼茍有可论陛下所宜垂听若懿等言非是便当寘之刑辟【辟毗亦翻】奈何逆拒之于是引见懿等于谘议堂宣流涕极言兴曰吾自处之【处昌吕翻下同】非汝曹所忧抚军东曹属姜虬上疏曰广平公弼衅成逆着道路皆知之昔文王之化刑于寡妻【诗思齐曰刑于寡妻至于兄弟】今圣朝之乱起自爱子虽欲含忍掩蔽而逆党扇惑不已弼之乱心何由可革宜斥散凶徒以絶祸端兴以虬表示梁喜曰天下人皆以吾儿为口实【孔安国曰口实谓常不去口】将何以处之喜曰信如虬言陛下宜早裁决兴黙然【史言姚兴不听臣子之言养成弼争国之祸】　唾契汗乙弗等部皆叛南凉【契欺讫翻汗何干翻北史曰乙弗国有契翰一部风俗亦同杜佑曰乙弗敌后魏闻焉在吐谷浑北众有万余落风俗与吐谷浑同然不识五谷唯食鱼与苏子苏子状若中国枸杞子或赤或黒西有契翰一部风俗亦同】南凉王傉檀欲讨之邯川防军孟恺谏曰【邯戸甘翻】今连年饥馑南逼炽磐北逼蒙逊百姓不安逺征虽克必有后患不如与炽磐结盟通籴慰抚杂部足食缮兵俟时而动傉檀不从谓太子虎台曰蒙逊近去不能猝来旦夕所虑唯在炽磐然炽磐兵少易御汝谨守乐都【少诗沼翻易以豉翻乐音洛下同】吾不过一月必还矣乃帅骑七千袭乙弗【帅读曰率骑奇寄翻】大破之获马牛羊四十余万河南王炽磐闻之欲袭乐都羣臣咸以为不可太府主簿焦袭曰傉檀不顾近患而贪逺利【近患谓蒙逊炽磐逺利谓乙弗】我今伐之絶其西路【乐都之西路此傉檀自乙弗还乐都路也】使不得还救则虎台独守穷城可坐禽也此天亡之时必不可失炽磐従之帅步骑二万袭乐都虎台慿城拒守炽磐四面攻之南凉抚军从事中尉肃言于虎台曰外城广大难守殿下不若聚国人守内城【国人谓鲜卑秃髪之种落】肃等帅晋人拒战于外虽有不捷犹足自存虎台曰炽磐小贼旦夕当走卿何过虑之深虎台疑晋人有异心【夷人谓华人为晋人】悉召豪望有谋勇者闭之于内孟恺泣曰炽磐乗虚内侮国家危于累卵恺等进欲报恩退顾妻子人思效死而殿下乃疑之如是邪虎台曰吾岂不知君之忠笃惧余人脱生虑表以君等安之耳一夕城溃炽磐入乐都遣平逺将军捷防帅骑五千追傉檀以镇南将军谦屯为都督河右诸军事凉州刺史镇乐都【捷防谦屯皆乞伏种】秃髪赴单为西平太守镇西平以赵恢为广武太守镇广武曜武将军王基为晋兴太守镇浩亹【浩亹音诰门】徙虎台及其文武百姓万余戸于枹罕【枹音肤】赴单乌孤之子也　河间人褚匡言于燕王跋曰陛下龙飞辽碣旧邦族党倾首朝阳【言日生于东犹冯跋兴于辽碣也其族党在长乐者倾首而东望之碣其谒翻】以日为歳请徃迎之跋曰道路数千里复隔异国如何可致【复扶又翻】匡曰章武临海【跋之先长乐信都人而章武郡则晋分汉勃海郡所置也自信都至章武可以浮海至辽西】舟楫可通出于辽西临渝不为难也【临渝县汉属辽西郡师古曰渝音喻水经曰碣石在县南】跋许之以匡为游击将军中书侍郎厚资遣之匡与跋从兄买从弟睹【从才用翻】自长乐帅五千余戸归于和龙【汉髙帝置信都郡景帝二年为广川国明帝更名乐成安帝改曰安平晋改曰长乐乐音洛帅读曰率】契丹库莫奚皆降于燕【契欺讫翻又音吃降戸江翻】跋署其大人为归善王跋弟丕避乱在髙句丽【句如字又音驹丽力知翻】跋召之以为左仆射封常山公　柔然可汗斛律将嫁女于燕【可从刋入声汗音寒】斛律兄子步鹿真谓斛律曰幼女逺嫁忧思请以大臣树黎等女为媵【媵以证翻】斛律不许步鹿真出谓树黎等曰斛律欲以汝女为媵逺适它国树黎恐与步鹿真谋使勇士夜伏于斛律穹庐之后伺其出而执之与女皆送于燕【伺相吏翻】立步鹿真为可汗而相之【相息亮翻】初社崘之徙髙车也【事见一百十二卷元兴元年崘卢昆翻】髙车人叱洛侯为之乡导以并诸部【乡读曰向】社崘徳之以为大人步鹿真与社崘之子社拔共至叱洛侯家淫其少妻妻告步鹿真曰叱洛侯欲奉大檀为主大檀者社崘季父仆浑之子也领别部镇西境素得众心步鹿真归而发兵围叱洛侯叱洛侯自杀遂引兵袭大檀大檀逆击破之执步鹿真及社拔杀之自立为可汗号牟汗纥升盖可汗【魏收曰魏言制胜也】斛律至和龙燕王跋赐斛律爵上谷侯馆之辽东待以客礼纳其女为昭仪斛律上书请还其国跋曰今弃国万里又无内应若以重兵相送则馈运难继兵少则不足成功【少诗沼翻】如何可还斛律固请曰不烦重兵愿给三百骑送至敇勒国人必欣然来迎跋乃遣单于前辅万陵帅骑三百送之【骑奇寄翻单音蝉帅读曰率下同】陵惮逺役至黑山【黑山在唐振武之北塞外即杀胡山也】杀斛律而还大檀亦遣使献马三千匹羊万口于燕【使疏吏翻】　六月泰山太守刘研等帅流民七千余家河西胡酋刘遮等帅部落万余家皆降于魏【酋慤由翻降戸江翻】　戊申魏主嗣如豺山宫丁亥还平城　乐都之溃也南凉安西将军樊尼自西平奔告南凉王傉檀傉檀谓其众曰今妻子皆为炽磐所虏退无所归卿等能与吾借乙弗之资取契汗以赎妻子乎【契欺讫翻汗音寒】乃引兵西众多逃还傉檀遣镇北将军段茍追之茍亦不还于是将士皆散唯樊尼与中军将军纥勃后军将军洛肱散骑侍隂利鹿不去【散悉亶翻骑竒寄翻】傉檀曰蒙逊炽磐昔皆委质于吾【蒙逊称臣于利鹿孤见一百一十二卷隆安五年炽磐父子归利鹿孤见一百一十一卷四年质之日翻】今而归之不亦鄙乎四海之广无所容身何其痛也与其聚而同死不若分而或全樊尼吾长兄之子【樊尼盖乌孤之子也长知两翻】宗部所寄吾众在北者戸垂一万蒙逊方招懐士民存亡继絶汝其从之纥勃洛肱亦与尼俱行【纥戸骨翻】吾年老矣所适不容宁见妻子而死遂归于炽磐唯隂利鹿随之傉檀谓利鹿曰吾亲属皆散卿何独留利鹿曰臣老母在家非不思归然委质为臣忠孝之道难以两全臣不才不能为陛下泣血求救于邻国【为于伪翻】敢离左右乎【离力智翻】傉檀叹曰知人固未易【易以防翻】大臣亲戚皆弃我去今日忠义终始不亏者唯卿一人而已傉檀诸城皆降于炽磐【降戸江翻】独尉贤政屯浩亹【浩亹音告门】固守不下炽磐遣人谓之曰乐都已溃卿妻子皆在吾所独守一城将何为也贤政曰受凉王厚恩为国藩屏【屏必郢翻】虽知乐都已陷妻子为禽先归获赏后顺受诛然不知主上存亡【主上谓傉檀也】未敢归命妻子小事岂足动心若贪一时之利忘委付之重者大王亦安用之炽磐乃遣虎台以手书谕之贤政曰汝为储副不能尽节面防于人弃父忘君堕万世之业【堕读曰隳】贤政义士岂效汝乎闻傉檀至左南乃降【阚骃十三州志曰左南城在金城白土县东六十里晋志张氏置晋兴郡左南县属焉是县葢亦张氏所置也】炽磐闻傉檀至遣使郊迎待以上宾之礼【使疏吏翻】秋七月炽磐以傉檀为骠骑大将军赐爵左南公【骠匹妙翻骑竒寄翻】南凉文武依才铨叙歳余炽磐使人鸩傉檀左右请解之傉檀曰吾病岂宜疗邪遂死諡曰景王【载记曰秃髪乌孤至傉檀三世十九年而灭】虎台亦为炽磐所杀傉檀子保周贺俱延子覆龙利鹿孤孙副周乌孤孙承鉢皆奔河西王蒙逊久之又奔魏魏以保周为张掖王覆龙为酒泉公贺西平公副周永平公承鉢昌松公魏主嗣爱贺之才谓曰卿之先与朕同源赐姓源氏【为源氏昌大于魏张本】　八月戊子魏主嗣遣马邑侯陋孙使于秦辛丑遣谒者于什门使于燕悦力延使于柔然【使疏吏翻】于什门至和龙不肻入见曰大魏皇帝有诏须冯王出受然后敢入燕王跋使人牵逼令入什门见跋不拜跋使人按其项什门曰冯王拜受诏吾自以宾主致敬何苦见逼邪跋怒留什门不遣什门数众辱之左右请杀之跋曰彼各为其主耳【数所角翻为于伪翻】乃幽执什门欲降之什门终不降【降戸江翻】久之衣冠弊壊略尽虮虱流溢跋遗之衣冠【遗于季翻】什门皆不受　魏主嗣以博士王谅为平南参军使以平南将军相州刺史尉太眞书与太尉裕相闻太眞古眞之弟也　九月丁巳朔日有食之　冬十月河南王炽磐复称秦王置百官【炽磐嗣位自称河南王今并南凉复称秦王】　燕主跋与夏连和夏王勃勃遣御史中丞乌洛孤如燕涖盟【春秋之时列国释仇通好两君不及相见而盟必使其臣涖盟左传陈五父如郑涖盟是也杜预曰涖临也】　十一月壬午魏主嗣遣使者巡行诸州【行下孟翻】校阅守宰资财【守式又翻】非家所赍悉簿为赃　西秦王炽磐立妃秃发氏为后【妃傉檀之女也】　十二月丙戌朔柔然可汗大檀侵魏丙申魏主嗣北击之大檀走遣奚斤等追之遇大雪士卒冻死及堕指者什二三　河内人司马顺宰自称晋王魏人讨之不克　燕辽西公素弗卒燕王跋比葬七临之【古者大臣卒君三临其丧比必寐翻及也】　是歳司马国璠兄弟聚众数百潜渡淮夜入广陵城【只传曰自北徐州界渡淮璠孚袁翻】青州刺史檀只领广陵相国璠兵直上听事【上时掌翻听读作防】只惊出将御之被射伤而入【射而亦翻】谓左右曰贼乗闇得入欲掩我不备但击五鼓彼惧晓必走矣左右如其言国璠兵果走【国璠之扰淮至是十年矣】　魏博士祭酒崔浩为魏主嗣讲易及洪范【为于伪翻】嗣因问浩天文术数浩占决多验由是有宠凡军国宻谋皆预之　夏王勃勃立夫人梁氏为王后子璝为太子【璝古回翻】封子延为阳平公昌为太原公伦为酒泉公定为平原公满为河南公安为中山公













　　资治通鉴卷一百十六
　　钦定四库全书
　　资治通鉴卷一百十七
　　宋　司马光　撰
　　胡三省　音注
　　晋纪三十九【起旃蒙单阏尽柔兆执徐凡三年】
　　安皇帝壬
　　义熈十一年春正月丙辰魏主嗣还平城【至自伐柔然也】　太尉裕收司马休之次子文寳兄子文祖竝赐死发兵击之诏加裕黄钺领荆州刺史庚午大赦　丁丑以吏部尚书谢裕为尚书左仆射　辛巳太尉裕发建康以中军将军刘道怜监留府事【监工衔翻】刘穆之兼右仆射事无大小皆决于穆之又以髙阳内史刘钟领石头戍事屯冶亭【冶亭今谓之东冶亭在半山寺后自建康东门往蒋山至此半道因以为名王安石诗遥望钟山岑因知冶城路陆游曰今天庆观在冶城山之麓】休之府司马张裕南平太守檀范之闻之皆逃归建康【守式又翻】裕邵之兄也【张邵见一百十五卷五年】雍州刺史鲁宗之自疑不为太尉裕所容【雍于用翻】与其子竟陵太守轨起兵应休之二月休之上表罪状裕勒兵拒之裕宻书招休之府録事叅军南阳韩延之延之复书曰承亲帅戎马逺履西畿【周礼王畿千里之外曰侯畿甸畿男畿采畿卫畿蛮畿夷畿镇畿蕃畿谓之畿者责以共王税贡为职韩延之以荆楚为西畿取此义帅读曰率】阖境士庶莫不惶骇辱疏知以谯王前事良增叹息司马平西体国忠贞【休之为平西将军故称之】欵懐待物以公有匡复之勲家国防赖推徳委诚毎事询仰谯王往以微事见劾犹自表逊位【事见上卷上年劾戸槩翻又戸得翻】况以大过而当嘿然邪前已表奏废之所不尽者命耳推寄相与正当如此【推寄谓推心置人腹中也】而遽兴兵甲所谓欲加之罪其无辞乎【左传晋大夫里克之言】刘裕足下海内之人谁不见足下此心而复欲欺诳国士【诳居况翻】来示云处懐期物自有由来【复扶又翻处昌吕翻下同】今伐人之君啗人以利真可谓处懐期物自有由来者乎【啗土滥翻又土览翻】刘藩死于阊阖之门诸葛毙于左右之手【刘藩事见上卷八年诸葛事见九年】甘言诧方伯袭之以轻兵【谓袭刘毅也事见上卷八年诧丑亚翻】遂使席上靡欵懐之士阃外无自信诸侯以是为得算良可耻也贵府将佐及朝廷贤徳寄命过日【将即亮翻朝直遥翻】吾诚鄙劣尝闻道于君子以平西之至徳宁可无授命之臣乎必未能自投虎口比迹郗僧施之徒明矣【郗僧施事见上卷八年郗丑之翻】假令天长丧乱九流浑浊【太史谈序九流班固曰儒家者流葢出于司徒之官助人君顺隂阳明教化者也道家者流葢出于史官歴纪成败祸福古今之道此人君南面之术也法家者流葢出于理官信赏必罚以辅礼制隂阳家者流葢出于羲和之官敬顺昊天厯象日月星辰名家者流葢出于礼官古者名位不同礼亦异数孔子曰必也正名乎墨家者流葢出于清庙之守茅屋采椽是以贵俭养三老五更是以兼爱选士大射是以尚贤宗祀严父是以右鬼従横家者流葢出于行人之官杂家者流葢出于议官农家者流葢出于农稷之官皆六经之支与流裔有益于治道而不能无弊使其浑浊则无所取衷矣长知两翻丧息浪翻】当与臧洪逰于地下【臧洪事见六十二卷汉献帝兴平二年】不复多言【复扶又翻】裕视书叹息以示将佐曰事人当如此矣延之以裕父名翘字显宗乃更其字曰显宗【更工衡翻】名其子曰翘以示不臣刘氏　琅邪太守刘朗帅二千余家降魏【帅读曰率降戸江翻】　庚子河西胡刘云等帅数万戸降魏　太尉裕使叅军檀道济朱超石将步骑出襄阳【将即亮翻骑竒寄翻】超石龄石之弟也江夏太守刘防之将兵屯三连【夏戸雅翻】立桥聚粮以待道济等积日不至鲁轨袭击防之杀之裕使其壻振威将军东海徐逵之统叅军蒯恩王允之沈渊子为前锋出江夏口【水经江水过江陵城南又东至华容县西夏水出焉又东过公安县北又东左合子夏口注云江水左迤北出通于夏水故曰子夏也蒯苦怪翻】逵之等与鲁轨战于破冡兵败逵之允之渊子皆死独蒯恩勒兵不动【蒯苦怪翻】轨乘胜力攻之不能克乃退渊子林子之兄也裕军于马头【据水经注马头岸在大江之南北对江陵之江津戍】闻逵之死怒甚三月壬午帅诸将济江鲁轨司马文思将休之兵四万临峭岸置陈【峭七笑翻陈读曰阵】军士无能登者裕自被甲欲登【被皮义翻】诸将谏不从怒愈甚太尉主簿谢晦前抱持裕裕抽劒指晦曰我斩卿晦曰天下可无晦不可无公【此裕所谓晦颇识机变者也】建武将军胡藩领逰兵在江津裕呼藩使登藩有疑色裕命左右録来欲斩之【録敢也】藩顾曰正欲击贼不得奉教乃以刀头穿岸劣容足指腾之而上【劣少也上时掌翻】随之者稍多既登岸直前力战休之兵不能当稍引却【当胡藩之初登也精骑数十可以制之休之之兵不动故得以直前力战又人心素慑服裕故藩既进而不能当也】裕兵因而乘之休之兵大溃遂克江陵休之宗之俱北走轨留石城裕命阆中侯下邳赵伦之太尉叅军沈林子攻之遣武陵内史王镇恶以舟师追休之等有羣盗数百夜袭冶亭京师震骇刘钟讨平之　秦广平公弼譛姚宣于秦王兴【去年宣入朝力言弼罪弼衔而譛之】宣司马权丕至长安兴责以不能辅导将诛之丕惧诬宣罪恶以求自免兴怒遣使就杏城收宣下狱命弼将三万人镇秦州【下遐稼翻将即亮翻】尹昭曰广平公与皇太子不平今握彊兵于外陛下一旦不讳社稷必危小不忍乱大谋【论语载孔子之言】陛下之谓也兴不从　夏王勃勃攻秦杏城拔之执守将姚逵阬士卒二万人秦王兴如北地遣广平公弼及辅国将军敛曼嵬向新平兴还长安　河西王蒙逊攻西秦广武郡拔之西秦王炽磐遣将军乞伏魋尼寅邀蒙逊于浩亹蒙逊击斩之【浩亹音告门】又遣将军折斐等帅骑一万据勒姐岭【阚骃志金城安夷县东有勒姐河与金城河合勒姐岭葢勒姐河所出之山也汉时勒姐羌居之因以为名姐子也翻又音紫】蒙逊击禽之　河西饥胡相聚于上党推胡人白亚栗斯为单于【单音蝉】改元建平以司马顺宰为谋主【顺宰起兵见上卷二年】寇魏河内夏四月魏主嗣命公孙表等五将讨之【将即亮翻下同】　青冀二州刺史刘敬宣叅军司马道赐宗室之疏属也闻太尉裕攻司马休之道赐与同府辟闾道秀【道赐与道秀俱为敬宣僚属故曰同府】左右小将王猛子谋杀敬宣据广固以应休之乙夘敬宣召道秀屏人语【屏必郢翻】左右悉出户猛子逡巡在后取敬宣备身刀杀敬宣文武佐吏即时讨道赐等皆斩之　己夘魏主嗣北巡　西秦王炽磐子元基自长安逃归【元基葢从炽磐入秦以朝因留长安】炽磐以为尚书左仆射　五月丁亥魏主嗣如大甯　赵伦之沈林子破鲁轨于石城司马休之鲁宗之救之不及遂与轨奔襄阳宗之叅军李应之闭门不纳甲午休之宗之轨及谯王文思新蔡王道赐【此又一司马道赐也新蔡王晃以武陵王晞事废后以道赐袭爵】梁州刺史马敬南阳太守鲁范俱奔秦宗之素得士民心争为之卫送出境王镇恶等追之尽境而还【不敢穷兵追之惧出境而遇伏也】初休之等求救于秦魏秦征虏将军姚成王及司马国璠引兵至南阳【璠孚袁翻】魏长孙嵩至河东闻休之等败皆引还休之至长安秦王兴以为扬州刺史使侵扰襄阳侍御史唐盛言于兴曰据符防之文司马氏当复得河洛【防楚譛翻】今使休之擅兵于外犹纵鱼于渊也不如以高爵厚礼留之京师兴曰昔文王卒免羑里【纣囚文王于羑里既而释之复扶又翻卒子恤翻】高祖不毙鸿门【见九卷汉髙祖元年】茍天命所在谁能违之脱如符防之言留之适足为害遂遣之【史言姚兴知命】　诏加太尉裕太傅扬州牧劒履上殿入朝不趋赞拜不名【朝直遥翻】以兖青二州刺史刘道怜为都督荆湘益秦寜梁雍七州诸军事骠骑将军荆州刺史【雍于用翻骠匹妙翻骑竒寄翻】道怜贪鄙无才能裕以中军长史晋陵太守谢方明为骠骑长史南郡相道怜府中众事皆谘决于方明方明冲之子也【谢冲奕之从子方明裕之从祖弟也】　益州刺史朱龄石遣使诣河西王蒙逊【使疏吏翻】谕以朝廷威徳蒙逊遣舎人黄迅诣龄石且上表言伏闻车骑将军裕欲清中原愿为右翼驱除戎虏　夏王勃勃遣御史中丞乌洛孤与蒙逊结盟蒙逊遣其弟湟河太守汉平莅盟于夏【夏戸雅翻】　西秦王炽磐率众三万袭湟河沮渠汉平拒之遣司马隗仁夜出击炽磐破之【沮子余翻隗五罪翻炽昌志翻】炽磐将引去汉平长史焦昶将军段景潜召炽磐炽磐复攻之【昶丑两翻复扶又翻】昶景因説汉平出降【説输芮翻降戸江翻下同】仁勒壮士百余据南门楼三日不下力屈为炽磐所禽炽磐欲斩之散骑常侍武威段晖谏曰仁临难不畏死【散悉亶翻骑竒寄翻难乃旦翻】忠臣也宜宥之以厉事君乃囚之炽磐以左卫将军匹达为湟河太守击乙弗窟干降其三千余戸而归以尚书右仆射出连防为都督岭北诸军事【岭北洪地岭北也】凉州刺史以凉州刺史谦屯为镇军大将军河州牧隗仁在西秦五年段晖又为之请【史书武威段晖以别南燕之段晖也又为于伪翻】炽磐免之使还姑臧　戊午魏主嗣行如濡源遂至上谷涿鹿广甯【涿鹿县汉属上谷郡晋分属广甯郡魏土地记下洛县东南六十里有涿鹿城西北百三十里有大甯城即汉广甯县也葢在唐妫州界濡乃官翻】　秋七月癸未还平城　西秦王炽磐以秦州刺史昙达为尚书令【昙徒含翻】光禄勲王松夀为秦州刺史　辛亥晦日有食之八月甲子太尉裕还建康固辞太傅州牧其余受命以豫章公世子义符为兖州刺史　丁未谢裕卒以刘穆之为左仆射　九月己亥大赦　魏比歳霜旱【比毗至翻】云代之民多饥死【云代云中代郡二郡之地】太史令王亮苏坦言于魏主嗣曰案防书魏当都邺可得丰乐【乐音洛】嗣以问羣臣博士祭酒崔浩特进京兆周澹曰【澹徒览翻】迁都于邺可以救今年之饥非久长之计也山东之人以国家居广汉之地【广汉据北史崔浩传作广漠当从之漠大也】谓其民畜无涯号曰牛毛之众今留兵守旧都【谓平城也】分家南徙不能满诸州之地参居郡县情见事露【见贤遍翻】恐四方皆有轻侮之心且百姓不便水土疾疫死伤者必多又旧都守兵既少【少诗沼翻下同】屈丐柔然将有窥窬之心举国而来云中平城必危朝廷隔恒代千里之险【自恒山至代有飞狐之口倒马之闗夏屋广昌五回之险】难以赴救此则声实俱损也今居北方假令山东有变我轻骑南下布濩林薄之间【骑竒寄翻濩胡故翻郭璞曰布濩犹布露也毛晃曰布濩流散也草丛生曰薄】孰能知其多少百姓望尘慑服此国家所以威制诸夏也【慑之涉翻夏戸雅翻】来春草生湩酪将出【湩覩勇翻又多贡翻乳汁也酪歴各翻乳浆也西汉太仆属官有挏马应劭曰主乳马取其汁挏治之味酢可饮因以名官如淳曰主乳马以韦革为夹兜受数斗盛马乳挏取其上肥因名挏马今梁州名马酪为马酒师古曰挏音徒孔翻】兼以菜果得及秋熟则事济矣嗣曰今仓廪空竭既无以待来秋若来秋又饥将若之何对曰宜简饥贫之戸使就食山东若来秋复饥当更圗之【复扶又翻】但方今不可迁都耳嗣恱曰唯二人与朕意同乃简国人尤贫者诣山东三州就食【拓跋氏起于漠北统国三十六姓九十九道武既并中原徙其豪杰于云代与北人杂居以其北来部落为国人山东三州定相冀也】遣左部尚书代人周几帅众镇鲁口以安集之【魏初四方四维置八部大人分东西南北左右前后后又置八部尚书魏书官氏志拓跋邻以次兄为普氏后改为周氏盖魏建代都周几遂为代人帅读曰率】嗣躬耕籍田且命有司劝课农桑明年大熟民遂富安　夏赫连建将兵击秦执平凉太守姚军都【将即亮翻】遂入新平广平公弼与战于龙尾堡【刘昫地理志鳯翔府岐山县唐武徳七年移治龙尾城】禽之　秦王兴药动广平公弼称疾不朝【朝直遥翻】聚兵于第兴闻之怒收弼党唐盛孙等杀之太子请曰臣不肖不能缉谐兄弟【缉当作辑】使至于此皆臣之罪也若臣死而国家安愿赐臣死若陛下不忍杀臣乞退就藩兴恻然悯之召姚赞梁喜尹昭敛曼嵬与之谋囚弼将杀之穷治党与【嵬五回翻治直之翻】流涕固请乃并其党赦之待弼如初无忿恨之色　魏太史奏荧惑在匏中【据晋书天文志匏在天津之南天汉分流夹之张渊观象赋注曰匏五星在丽珠北天津九星在匏北】忽亡不知所在于法当入危亡之国先为童谣妖言然后行其祸罚【法谓推占之常法妖于骄翻】魏主嗣召名儒十余人使与太史议荧惑所诣崔浩对曰按春秋左氏传神降于莘以其至之日推知其物【浩葢据春秋左氏外传也外传曰周惠王十五年有神降于莘王问于内史过对曰其丹朱乎王曰其谁受之对曰在虢土王曰虢其几何对曰昔尧临民以五今其胄见神之见也不过其物若由是观之不过五年十九年晋取虢传直恋翻】庚午之夕辛未之朝天有隂云荧惑之亡当在二日庚之与午皆主于秦辛为西夷【晋书天文志自东井十六度至桞八度为鹑首于辰在未秦之分野自栁九度至张十二度为鹑火于辰在午周之分野时姚秦兼有关洛之地故云皆主于秦庚辛西方也故为西夷】今姚兴据长安荧惑必入秦矣众皆怒曰天上失星人间安知所诣浩笑而不应后八十余日荧惑出东井留守句已久之乃去【新唐书天文志曰去而复来是谓句已晋书天文志曰荧惑为乱为贼为疾为丧为饥为兵所居国受殃环绕钩已芒角动摇变色乍前乍后乍左乍右其殃愈甚句读曰钩钩已谓环绕而行如钩又成已字也】秦大旱昆明池竭童谣讹言【徒歌谓之谣】国人不安间一歳而秦亡众乃服浩之精妙　冬十月壬子秦王兴使散骑常侍姚敞等送其女西平公主于魏【散悉亶翻骑竒寄翻下同】魏主嗣以后礼纳之铸金人不成【魏丘嗣立后皆铸金人以卜之】乃以为夫人而宠遇甚厚　辛酉魏主嗣如沮洳城【沮将豫翻洳昌庶翻沮洳渐湿之地北方地高燥此城葢以下湿而得名】癸亥还平城十一月丁亥复如豺山宫【复扶又翻】庚子还　西秦王炽磐遣襄武侯昙达等将骑一万击南羌弥姐康薄于赤水降之【水经注赤亭水出南安郡东山赤谷西流迳城北南入渭水昙徒含翻将即亮翻姐子也翻又音紫降戸江翻】以王孟保为略阳太守镇赤水　燕尚书令孙护之弟伯仁为昌黎尹与其弟叱支乙拔皆有才勇从燕王跋起兵有功【谓杀慕容熈时也事见一百十四卷三年】求开府不得有怨言跋皆杀之进防开府仪同三司録尚书事以慰其心防怏怏不悦跋酖杀之【怏于两翻】辽东太守务银提自以有功出为边郡怨望谋外叛跋亦杀之【万泥乳陈既死孙防兄弟及务银提又诛冯跋亦少恩矣】　林邑冦交州州将击败之【将即亮翻败补迈翻】
　　十二年春正月甲申魏主嗣如豺山宫戊子还平城加太尉裕兖州刺史都督南秦州凡都督二十二州【二十二州徐南徐豫南豫兖南兖青冀幽并司郢荆江湘雍梁益宁交广南秦也】以世子义符为豫州刺史　秦王兴使鲁宗之将兵宼襄阳未至而卒【卒子恤翻】其子轨引兵入宼雍州刺史赵伦之击败之【雍于用翻败补迈翻】西秦王炽磐攻秦洮阳公彭利和于漒川【洮土刀翻漒其良翻】
　　沮渠蒙逊攻石泉以救之炽磐至沓中引还二月炽磐遣襄武侯昙达救石泉【昙徒含翻】蒙逊亦引去蒙逊遂与炽磐结和亲【自炽磐灭秃髪氏与蒙逊为邻敌歳歳交兵今乃结和】　秦王兴如华隂使太子监国【华户化翻监工衔翻】入居西宫【太子居东宫西宫秦王所居也】兴疾笃还长安黄门侍郎尹冲谋因出迎而杀之兴至将出迎宫臣谏曰【凡东宫官属皆曰宫臣】主上疾笃奸臣在侧【奸臣谓尹冲等】殿下今出进不得见主上退有不测之祸曰臣子闻君父疾笃而端居不出何以自安对曰全身以安社稷孝之大者也乃止尚书姚沙弥谓尹冲曰太子不出迎宜奉乗舆幸广平公第宿卫将士闻乗舆所在自当来集【乗绳证翻将即亮翻】太子谁与守乎且吾属以广平公之故已陷名逆节将何所自容今奉乗舆以举事乃杖大顺不惟救广平之祸吾属前罪亦尽雪矣【杖仗同】冲以兴死生未可知欲随兴入宫作乱不用沙弥之言兴入宫命太子録尚书事东平公绍及右卫将军胡翼度典兵禁中防制内外【绍兴之弟也】遣殿中上将军敛曼嵬收弼第中甲仗内之武库【晋置殿中将军姚秦复有殿中上将军使统殿中诸主帅】兴疾转笃其妹南安长公主问疾不应【长知两翻】幼子耕儿出吿其兄南阳公愔曰上已崩矣宜速决计愔即与尹冲帅甲士攻端门【愔于今翻帅读曰率】敛曼嵬胡翼度等勒兵闭门拒战愔等遣壮士登门縁屋而入及于马道侍疾在谘议堂太子右卫率姚和都率东宫兵入屯马道南愔等不得进遂烧端门兴力疾临前殿赐弼死禁兵见兴喜跃争进赴贼贼众惊扰和都以东宫兵自后击之愔等大败愔逃于骊山其党建康公吕隆犇雍【雍于用翻】尹冲及弟来犇兴引东平公绍及姚赞梁喜尹昭敛曼嵬入内寝受遗诏辅政明日兴卒【年五十一　考异曰晋本纪三十国晋春秋皆云义熈十一年二月姚兴卒魏本纪北史本纪姚兴姚载记皆云十二年按后魏书崔鸿传太祖天兴二年姚兴改号鸿以为元年故晋本纪三十国晋春秋凡始后事皆在前一年由鸿之误也】秘不发丧捕南阳公愔及吕隆太将军尹元等皆诛之乃发丧即皇帝位【字元子兴之长子也】大赦改元永和命齐公恢杀安定太守吕超【隆超兄弟也皆党于弼齐公恢时镇安定】恢犹豫久之乃杀之疑恢有贰心恢由是惧隂聚兵谋作乱【为后姚恢举兵张本】葬兴于偶陵諡曰文桓皇帝庙号髙祖初兴徙李闰羌三千戸于安定兴卒羌酋党容叛【孙愐曰党本去声今为上声本出西羌姚秦有将军党耐虎自云夏后氏之后为羌豪酋慈由翻下同党底朗翻】遣抚军将军姚赞讨降之【降戸江翻】徙其酋豪于长安余遣还李闰北地太守毛雍据赵氏坞以叛【赵氏坞孝武太元九年秦主坚撃后秦所屯之地】东平公绍讨禽之时姚宣镇李闰叅军韦宗闻毛雍叛説宣曰主上新立威徳未着国家之难未可量也【难乃旦翻】殿下不可不为深虑邢望险要宜徙据之此霸王之资也宣従之帅户三万八千弃李闰南保邢望【帅读曰率】诸羌据李闰以叛东平公绍进讨破之宣诣绍归罪绍杀之　二月加太尉裕中外大都督裕戒严将伐秦诏加裕领司豫二州刺史以其世子义符为徐兖二州刺史琅邪王徳文请啓行戎路【诗曰元戎十乗以先啓行行戸刚翻】修敬山陵诏许之　夏四月壬子魏大赦改元泰常　西秦襄武侯昙达等击秦秦州刺史姚艾于上邽破之徙其民五千余戸于枹罕【昙徒含翻抱音肤】　五月癸巳加太尉裕领北雍州刺史【晋初置雍州于长安永嘉之乱没于刘石苻秦之乱雍州流民南出樊沔孝武始于襄阳侨立雍州今裕欲取长安故领北雍州刺史以别襄阳之雍州也雍于用翻下同】　六月丁巳魏主嗣北巡　并州胡数万落叛秦入于平阳推匈奴曹为大单于【盖匈奴右贤王曹毂子寅之后所谓东曹者也单音蝉】攻立义将军姚成都于匈奴堡【此匈奴种落相率保聚之地因以为名】征东将军姚懿自蒲坂讨之执送长安徙其豪右万五千落于雍州【秦雍州治安定】　氐王杨盛攻秦祁山拔之进逼秦州秦后将军姚平救之盛引兵退平与上邽守将姚嵩追之【将即亮翻】夏王勃勃帅骑四万袭上邽【帅读曰率骑奇寄翻】未至嵩与盛战于竹岭败死【水经注籍水歴当亭川又东南流与竹岭水合水出南山竹岭东北入籍水籍水东北入上邽县】勃勃攻上邽二旬克之杀秦州刺史姚军都及将士五千余人因毁其城进攻隂宻【隂宻古宻人之国诗所谓宻人不恭敢距大邦者也自汉以来为县属安定郡括地志隂宻故城在泾州鹑觚县西其东接县城即古宻国】又杀秦将姚良子及将士万余人【将即亮翻】以其子昌为雍州刺史镇隂宻征北将军姚恢弃安定奔还长安安定人胡俨等帅戸五万据城降于夏【帅读曰率降戸江翻】勃勃使镇东将军羊茍儿将鲜卑五千镇安定进攻秦镇西将军姚谌于雍城谌委镇犇长安勃勃据雍进掠郿城【将鲜即亮翻谌氏壬翻雍于用翻郿音媚又音眉】秦东平公绍及征虏将军尹昭等将步骑五万击之勃勃退趋安定【趋七喻翻】胡俨闭门拒之杀羊茍儿及所将鲜卑复以安定降秦【复扶又翻下同】绍进击勃勃于马鞍阪破之追至朝那不及而还【还从宣翻又如字】勃勃归杏城杨盛复遣兄子倦击秦至陈仓秦敛曼嵬击却之夏王勃勃复遣兄子提南侵泄阳【晋书载记作池阳当从之池阳县属扶风郡唐为京兆云阳县复扶又翻】秦车骑将军姚裕等击却之　凉司马索承明上书劝凉公暠伐河西王蒙逊【索昔各翻暠古老翻】暠引见谓之曰蒙逊为百姓患孤岂忘之顾势力未能除耳卿有必禽之防当为孤陈之【为于伪翻】直唱大言使孤东讨此与言石虎小竖宜肆诸市朝者何异【朝直遥翻】承明慙惧而退　秋七月魏主嗣大猎于牛川临殷繁水而还【北史曰登釜山临殷繁水括地志曰釜山在妫州懐戎县北三里】戊戌至平城　八月丙午大赦　寜州献琥珀枕于太尉裕【琥珀出哀牢夷广雅曰琥珀生地中其上及旁不生草深者八九尺大如斛削去皮尖琥珀如斗初时如桃胶凝坚乃成博物志松脂沦入地千年化为茯苓茯苓千年化为琥珀今太山有茯苓而无琥珀永昌有琥珀而无茯苓】裕以琥珀治金创【治直之翻创初良翻】得之大喜命碎捣分赐北征将士裕以世子义符为中军将军监太尉留府事刘穆之为左仆射领监军中军二府军司【监军谓义符监太尉留府军也监工衔翻】入居东府摠摄内外以太尉左司马东海徐羡之为穆之之副左将军朱龄石守卫殿省徐州刺史刘懐慎守卫京师扬州别驾从事史张裕任留州事【任留州事任扬州留后事也】懐慎懐敬之弟也刘穆之内摠朝政外供军旅决防如流事无拥滞【朝直遥翻防丁乱翻】宾客辐凑求诉百端内外谘禀盈阶满室【盈阶满室谓谘禀之文书也】目览辞讼手答牋书耳行听受口并酬应不相参涉悉皆赡举又喜宾客【赡时艶翻喜许记翻】言谈赏笑弥日无倦裁有闲暇手自冩书寻览校定性奢豪食必方丈旦辄为十人馔未尝独餐【馔雏恋翻又雏皖翻】尝白裕曰穆之家本贫贱赡生多阙自叨沗以来【叨卜刀翻】虽每存约损而朝夕所须微为过丰自此外一毫不以负公中军谘议叅军张邵言于裕曰人生危脆必当逺虑穆之若邂逅不幸【脆此芮翻邂戸隘翻逅胡茂翻】谁可代之尊业如此【尊业言裕已成之功业也尊者尊称之也】茍有不讳处分云何【处昌吕翻分扶问翻】裕曰此自委穆之及卿耳丁巳裕发建康遣龙骧将军王镇恶冠军将军檀道济将步军自淮淝向许洛【骧思将翻冠古玩翻将步即亮翻】新野太守朱超石宁朔将军胡藩趋阳城振武将军沈田子建威将军傅之趋武关【趋七喻翻】建武将军沈林子彭城内史刘遵考将水军出石门自汴入河【汴水首受济东南与淮通汉书地理志所谓狼汤渠是也狼音浪汤音宕昔大禹塞荧泽开此渠以通淮泗禹贡所谓导沇水东流为济入于河溢为荥东出于陶丘北者也汉修河隄始立石门以遏水水盛则通于河水耗则辍流】以冀州刺史王仲徳督前锋诸军开钜野入河【水经济水北至东燕县与河合郦道元注曰济水自乘氏县两分东北入于钜野济之故渎又北右合洪水洪水上承钜野薛训渚自渚迄于北口一百二十里名曰洪水桓温以太和四年率众北入掘渠通济义熈十三年刘武帝西入长安又广其功自洪口以上又谓桓公渎济自是北注也】遵考裕之族弟也刘穆之谓王镇恶曰公今委卿以伐秦之任卿其勉之镇恶曰吾不克关中誓不复济江【复扶又翻】裕既行青州刺史檀只自广陵辄率众至涂中掩讨亡命【涂读曰滁】刘穆之恐只为变议欲遣军时檀韶为江州刺史张邵曰今韶据中流道济为军首【谓为伐秦诸军之首】若有相疑之迹则大府立危【大府谓太尉留府其实指建康也】不如逆遣慰劳以观其意必无患也【劳力到翻】穆之乃止　初魏主嗣使公孙表讨白亚栗斯【事见上年】曰必先与秦洛阳戍将相闻使备河南岸然后击之表未至胡人废白亚栗斯更立刘虎为率善王表以胡人内自携贰势必败散遂不吿秦将而击之大为虎所败【将即亮翻败补迈翻】士卒死伤甚众嗣谋于羣臣曰胡叛逾年讨之不克其众繁多为患日深今盛秋不可复发兵妨民农务【谓妨农收也复扶又翻】将若之何白马侯崔宏曰胡众虽多无徤将御之【将御即亮翻下同】终不能成大患表等诸军不为不足但法令不整处分失宜以致败耳【处昌吕翻分扶问翻】得大将素有威望者将数百骑往摄表军无不克矣【摄持也】相州刺史叔孙建前在并州为胡魏所畏服【胡魏犹言胡晋也】诸将莫及可遣也嗣从之以建为中领军督表等讨虎九月戊午大破之斩首万余级虎及司马顺宰皆死俘其众十万余口　太尉裕至彭城加领徐州刺史以太原王谟为从事史【裕领徐州以谟为徐州从事史汉制诸州刺史皆有从事史假佐其后宋文帝用谟以丧师至孝武之初义宣臧质之变卒赖以宁则裕之用人犹有汉髙祖诸葛孔明之谶唐太宗托徐世勣喜薛仁贵未足以进此也】初王廞之败也【事见一百九卷隆安元年廞许今翻】沙门昙永匿其幼子华【昙徒含翻】使提衣襆自随【襆防玉翻帕也以裹衣物魏舒襆被而出韩文襆被入直皆此义也】津逻疑之昙永呵华曰奴子何不速行棰之数十【逻佐翻棰止蘂翻】由是得免遇赦还呉以其父存亡不测布衣蔬食絶交逰不仕十余年裕闻华贤欲用之乃发廞丧使华制服服阕辟为徐州主簿【裕用王华亦留以遗文帝阕苦穴翻】王镇恶檀道济入秦境所向皆捷秦将王苟生以漆丘降镇恶【漆丘葢在梁郡防县晋庄周为蒙漆园吏后人因以漆丘名城将即亮翻降戸江翻下同】徐州刺史姚掌以项城降道济诸屯守皆望风欵附惟新蔡太守董遵不下【新蔡县汉属汝南郡蔡平侯自蔡徙此故曰新蔡魏分属汝隂郡晋惠帝分汝隂立新蔡郡】道济攻拔其城执遵杀之进克许昌获秦颍川太守姚垣及大将杨业沈林子自汴入河襄邑人董神虎聚众千余人来降太尉裕板为参军林子与神虎共攻仓垣克之秦兖州刺史韦华降神虎擅还襄邑林子杀之秦东平公绍言于秦主曰晋兵已过许昌安定孤逺难以救卫宜迁其鎭戸内实京畿可得精兵十万【姚苌之兴也以安定为根本后得闗中以安定为重镇徙民以实之谓之镇户】虽晋夏交侵犹不亡国不然晋攻豫州夏攻安定将若之何【夏戸雅翻】事机已至宜在速决左仆射梁喜曰齐公恢有威名为岭北所惮镇人已与勃勃深仇【谓镇兵常与勃勃血战有父兄子弟之仇】理应守死无贰勃勃终不能越安定逺宼京畿若无安定虏马必至于郿【郿音媚又音眉】今闗中兵足以拒晋无为豫自损削也从之吏部郎懿横宻言于曰恢于广平之难有忠勲于陛下【姓谱曰懿以諡为氏谓杀吕超也难乃旦翻】自陛下龙飞绍统未有殊赏以答其意今外则置之死地内则不豫朝权【朝直遥翻】安定人自以孤危逼寇思南迁者十室而九若恢拥精兵数万鼓行而向京师得不为社稷之累乎【累力瑞翻】宜徴还朝廷以慰其心曰恢若懐不逞之心徴之适所以速祸耳又不从王仲徳水军入河将逼滑台魏兖州刺史尉建畏懦帅众弃城北渡河【帅读曰率】仲徳入滑台宣言曰晋本欲以布帛七万匹假道于魏不谓魏之守将弃城遽去【将即亮翻】魏主嗣闻之遣叔孙建公孙表自河内向枋头【既破刘虎因遣建等引兵南向枋音方】因引兵济河斩尉建于城下投尸于河呼仲徳军人问以侵寇之状仲徳使司马竺和之对曰刘太尉使王征虏自河入洛清扫山陵非敢为寇于魏也魏之守将自弃滑台去王征虏借空城以息兵行当西引于晋魏之好无废也【好呼到翻下好持同】何必扬旗鸣鼓以耀威乎嗣使建以问太尉裕裕逊辞谢之曰洛阳晋之旧都而羌据之晋欲修复山陵久矣诸桓宗族司马休之国璠兄弟鲁宗之父子皆晋之蠧也而羌收之以为晋患【义熙元年桓谦等奔秦六年入寇十一年司马休之鲁宗之等奔秦秦使将兵扰襄阳六年司马国璠等奔秦数帅众扰边璠孚袁翻】今晋将伐之欲假道于魏非敢为不利也魏河内镇将于栗防有勇名筑垒于河上以备侵轶【将即亮翻防丁奚翻轶宜结翻突也陆徳明曰又音逸】裕以书与之题曰黑矟公麾下栗防好操黑矟以自标故裕以此目之魏因拜栗防为黑矟将军【矟色角翻通俗文矛长丈八者谓之矟】　冬十月壬戌魏主嗣如豺山宫初燕将库傉官斌降魏既而复叛归燕【将即亮翻傉奴沃翻斌音】
　　【彬降戸江翻下同复扶又翻】魏主嗣遣骁骑将军延普渡濡水击斌斩之【水经濡水从塞外来过辽西令支县北又东南过海阳县西南入于海骁坚尧翻骑奇寄翻魏书官氏志神元时余部诸姓内入者可地延氏孝文时改为延氏濡乃官翻】遂攻燕幽州刺史库傉官昌征北将军库傉官提皆斩之　秦阳城荥阳二城皆降晋兵进至成臯秦征南将军陈留公洸镇洛阳【洸姑黄翻】遣使求救于长安秦主遣越骑校尉阎生帅骑三千救之【使疏吏翻帅读曰率】武卫将军姚益男将步卒一万助守洛阳又遣并州牧姚懿南屯陜津【陜县在大河之南攷之水经则陜县故城在大河之北二城之间谓之陜津左传秦伯伐晋自茅津济封殽尸而还茅津即陜津也姚秦并冀二州治蒲阪陜式冉翻】为之声援宁朔将军赵言于洸曰今晋宼益深人情骇动众寡不敌若出战不捷则大事去矣宜摄诸戍之兵固守金墉以待西师之救金墉不下晋必不敢越我而西是我不战而坐收其弊也司马姚禹隂与檀道济通主簿阎恢杨防皆禹之党也共嫉言于洸曰殿下以英武之畧受任方面今婴城示弱得无为朝廷所责乎洸以为然乃遣赵将兵千余南守柏谷坞【水经注洛水东迳偃师县南又东迳百谷坞北戴延之西征记曰坞在川南因高为坞髙一十余丈杜佑曰柏谷坞在缑氏县东北】广武将军石无讳东戍巩城泣谓洸曰受三帝重恩所守正有死耳【苌兴为三帝】但明公不用忠臣之言为奸人所误后必悔之既而成臯虎牢皆来降【降戸江翻下同】檀道济等长驱而进无讳至石关犇还【自洛城东至偃师四十五里偃师西山有汉广野君郦食其庙庙东有二石阙】龙骧司马荥阳毛徳祖与战于栢谷兵败被十余创据地大呼【骧思将翻被皮义翻创初良翻呼火故翻】司马蹇鉴冒刃抱而泣曰吾创已重【创初良翻】君宜速去鉴曰将军不济鉴去安之与之皆死姚禹逾城犇道济甲子道济进逼洛阳丙寅洸出降道济获秦人四千余人议者欲尽阬之以为京观【杜预曰积尸封土其上谓之京观观古乱翻】道济曰伐罪吊民正在今日皆释而遣之于是夷夏感悦归之者甚众【夏戸雅翻】阎生姚益男未至闻洛阳已没不敢进己丑诏遣兼司空髙宻王恢之修谒五陵置守卫【彭城王纮之子俊嗣髙宻王畧国恢之其孙也五陵宣帝陵在河隂曰髙原景帝陵曰峻平文帝陵曰崇阳武帝陵曰峻阳惠帝陵曰太阳】太尉裕以冠军将军毛脩之为河南河内二郡太守行司州事戍洛阳【冠古玩翻】　西秦王炽磐使秦州刺史王松夀镇马头以逼秦之上邽【丁度曰嶓冢山在古上邽县西有神马山】　十一月甲戌魏主嗣还平城太尉裕遣左长史王还建康讽朝廷求九锡时刘穆之掌留任而防从北来穆之由是愧惧发病【刘穆之辅刘裕岂惟才智不及荀或而识又不及焉】珣之子也【王珣始见重于桓温后为孝武所亲任】十二月壬申诏以裕为相国总百揆扬州牧封十郡为宋公备九锡之礼位在诸侯王上领征西将军司豫北徐雍四州刺史如故【雍于用翻】裕辞不受　西秦王炽磐遣使诣太尉裕【使疏吏翻下同】求击秦以自効裕拜炽磐平西将军河南公　秦姚懿司马孙畅説懿使袭长安【説输芮翻】诛东平公绍废秦主而代之懿以为然乃散谷以赐河北夷夏【河北县自汉以来属河东郡在蒲阪东时夷夏之民错居之懿至陜津因散谷以赐焉夏戸雅翻】欲树私恩左常侍张敞侍郎左雅谏曰【左常侍侍郎皆懿国官】殿下以母弟居方面安危休戚与国同之今呉寇内侵四州倾没【秦徐州镇项城兖州镇仓垣豫州镇洛阳荆州当镇上洛时悉为晋所取】西虏扰边秦凉覆败【谓赫连勃勃克上邽沮渠蒙逊入姑臧】朝廷之危有如累卵谷者国之本也而殿下无故散之虚损国储将若之何懿怒笞杀之闻之召东平公绍宻与之谋绍曰懿性识鄙浅从物推移造此谋者必孙畅也但驰使徴畅遣抚军将军赞据陜城臣向潼关为诸军节度若畅奉诏而至臣当遣懿帅河东见兵共御晋师【帅读曰率见贤遍翻】若不受诏命便当声其罪而讨之曰叔父之言社稷之计也乃遣姚讃及冠军将军司马国璠建义将军虵屯陜津【冠古玩翻璠孚袁翻虵以者翻又如字】武卫将军姚驴屯潼闗懿遂举兵称帝传檄州郡欲运匈奴堡谷以给镇人【匈奴堡在平阳镇人懿镇蒲阪所领之众也】宁东将军姚成都拒之懿卑辞诱之送佩刀为誓成都不従【诱音酉】懿遣骁骑将军王国帅甲士数百攻成都成都击禽之遣使让懿曰明公以至亲当重任国危不能救而更图非望三祖之灵其肯佑明公乎【姚弋仲庙号始祖苌庙号太祖兴庙号髙祖所谓三祖也】成都将纠合义兵往见明公于河上耳【蒲阪临河故曰河上】于是传檄诸城谕以逆顺徴兵调食以讨懿【调徒钓翻】懿亦发诸城兵莫有应者惟临晋数千戸应懿成都引兵济河击临晋叛者破之镇人安定郭纯等起兵围懿东平公绍入蒲阪执懿诛孙畅等　是歳魏卫将军安城孝元王叔孙俊卒魏主嗣甚惜之谓其妻桓氏曰生同其荣能没同其戚乎桓氏乃缢而祔焉【嗣之立也叔孙俟有功事见一百一十五卷四年】　丁零翟猛雀驱掠吏民入白涧山为乱【白涧山当在汉河东濩泽县西水经注濩泽水出濩泽城西白涧岭东迳濩泽濩泽唐泽州阳城县即其地师古曰濩音乌虢翻】魏内都大官河内张蒲与冀州刺史长孙道生讨之道生嵩之从子也【长知两翻从才用翻】道生欲进兵击猛雀蒲曰吏民非乐为乱为猛雀所迫胁耳今不分别并击之【乐音洛别彼列翻】虽欲返善其道无由必同心协力据险以拒官军未易猝平也【易以防翻】不如先遣使谕之以不与猛雀同谋者皆不坐则必喜而离散矣【使疏吏翻】道生从之降者数千家使复旧业猛雀与其党百余人出走蒲等追斩猛雀首左部尚书周防穷讨余党悉诛之















　　资治通鉴卷一百十七
&lt;史部,编年类,资治通鉴&gt;
　　钦定四库全书
　　资治通鉴卷一百十八
　　宋　司马光　撰
　　胡三省　音注
　　晋纪四十【起强圉大荒落尽屠维协洽凡三年】
　　安皇帝癸
　　义熈十三年春正月甲戌朔日有食之　秦主朝防百官于前殿【朝直遥翻】以内外危迫君臣相泣【以内则兄弟搆难外为晋夏所迫也】征北将军齐公恢帅安定镇戸三万八千焚庐舎自北雍州趋长安【秦分岭北五郡为北雍州镇安定不用东平公绍懿横之言以召乱帅读曰率雍于用翻趋七喻翻】自称大都督建义大将军移檄州郡欲除君侧之恶扬威将军姜纪帅众归之建节将军彭完都弃隂宻犇还长安恢至新支姜纪説恢曰国家重将大兵皆在东方京师空虚公亟引轻兵袭之必克恢不从南攻郿城镇西将军姚谌为恢所败【説输芮翻败补迈翻将即亮翻郿音眉又音媚谌氏壬翻姚谌去年弃雍东奔遂屯于郿】长安大震驰使徴东平公绍遣姚裕及辅国将军胡翼度屯沣西【闗中无沣水澧当作沣沣水出鄠南沣谷北过上林苑入渭使防吏翻】扶风太守姚儁等皆降于恢【降户江翻】东平公绍引诸军西还与恢相持于灵台【水经注汉灵台在秦阿房宫南镐水迳其北】姚赞留宁朔将军尹雅为农太守守潼关【太守式又翻】亦引兵还恢众见诸军四集皆有惧心其将齐黄等诣大军降恢进兵逼绍赞自后击之恢兵大败杀恢及其三弟哭之恸以公礼　太尉裕引水军发鼔城留其子彭城公义隆镇彭城诏以义隆为监徐兖青冀四州诸军事徐州刺史【监工衘翻】　凉公暠寝疾【暠古老翻】遗命长史宋繇曰吾死之后世子犹卿子也善训导之二月暠卒【卒子恤翻下将卒同】官属奉世子歆为大都督大将军凉公领凉州牧大赦改元嘉兴尊歆母天水尹氏为太后以宋繇录三府事【三府大都督大将军府凉公府州牧府也】諡暠曰武昭王庙号太祖　西秦安东将军木弈于击吐谷浑树洛干破其弟阿柴于尧杆川【尧杆川在塞外杆居寒翻又居案翻】俘五千余口而还【还而宣翻又如字】树洛干走保白兰山慙愤发疾将卒谓阿柴曰吾子拾防幼弱今以大事付汝树洛干卒【卒子恤翻】阿柴立自称骠骑将军沙州刺史【骠匹妙翻骑竒寄翻】諡树洛干曰武王阿柴稍用兵侵并其傍小种【种章勇翻】地方数千里遂为疆国　河西王防逊遣其将袭乌啼部大破之【乌啼虏居张掖删丹县金山之西将即亮翻】又撃卑和部降之【卑和羌居西海降戸江翻】　王鎭恶进军渑池【渑弥兖翻】遣毛徳祖袭尹雅于蠡吾城禽之【秦以雅为农太守屯蠡吾城据载记蠡吾城当在宜阳之西宋白曰蠡吾城后魏初犹属农唐以来为渑池县理所余按蠡吾自是汉清河国界城名此乃蠡城非蠡吾城也通鉴葢承晋书之误】雅杀守者而逃镇恶引兵径前扺潼关檀道济沈林子自陜北渡河拔襄邑堡【陜式冉翻】秦河北太守薛帛犇河东【襄邑堡在河北郡河北县汉晋属河东郡秦分立河北郡】又攻秦并州刺史尹昭于蒲阪不克【阪音反】别将攻匈奴堡为姚成都所败【将即亮翻下同败蒲迈翻】辛酉荥阳守将傅洪以虎牢降魏秦主以东平公绍为太宰大将军都督中外诸军事假黄钺改封鲁公使督武卫将军姚鸾等步骑五万守潼关又遣别将姚驴救蒲阪沈林子谓檀道济曰蒲阪城坚兵多不可猝拔攻之伤众守之引日王镇恶在潼关势孤力弱不如与镇恶合势并力以争潼关若得之尹昭不攻自溃矣道济从之三月道济林子至潼关秦鲁公绍引兵出战道济林子奋击大破之斩获以千数绍退屯定城【郭縁生述征记曰定城去潼关三十里夹道各一城渭水迳其北】据险拒守谓诸将曰道济等兵力不多悬军深入不过坚壁以待继援吾分军絶其粮道可坐禽也乃遣姚鸾屯大路以絶道济粮道【自渑池西入关有两路南路由囘谿阪自汉以前皆由之曹公恶南路之险更开北路遂以北路为大路载记曰绍留鸾守险以絶道济粮道葢鸾虽屯大路亦据险而邀絶粮道也绍初遣胡翼度据东原葢与大路相为唇齿所谓据险也及沈林子袭鸾营翼度不能救何也人心危骇面面受敌故也】鸾遣尹雅将兵与晋战于闗南【闗南潼闗之南也】为晋兵所获将杀之雅曰雅前日已当死幸得脱至今死固甘心然夷夏虽殊【夏戸雅翻】君臣之义一也晋以大义行师独不使秦有守节之臣乎乃免之丙子夜沈林子将鋭卒袭鸾营斩鸾杀其士卒数千人绍又遣东平公赞屯河上以防水道【防丁管翻下兵防同】沈林子击之赞败走还定城薛帛据河曲来降【河水自蒲阪南至潼关激而东流蒲阪河北之间谓之河曲】太尉裕将水军自淮泗入清河将泝河西上【上时掌翻下必上北上同】先遣使假道于魏【使疏吏翻】秦主亦遣使请救于魏魏主嗣使羣臣议之皆曰潼闗天险刘裕以水军攻之甚难若登岸北侵其势便易【易以防翻】裕声言伐秦其志难测且秦婚姻之国不可不救也【秦女归魏见上卷十一年】宜发兵防河上流勿使得西博士祭酒崔浩曰裕圗秦久矣今姚兴死子懦劣国多内难【难乃旦翻】裕乗其危而伐之其志必取若遏其上流裕心忿戾必上岸北侵是我代秦受敌也今柔然宼边民食又乏若复与裕为敌发兵南赴则北宼愈深救北则南州复危【南州谓魏之南境相州濒河诸郡复扶又翻】非良计也不若假之水道听裕西上然后屯兵以塞其东【塞悉则翻】使裕克捷必徳我之假道不捷吾不失救秦之名此策之得者也且南北异俗借使国家弃恒山以南【恒戸登翻】裕必不能以吴越之兵与吾争守河北之地安能为吾患乎夫为国计者惟社稷是利岂顾一女子乎议者犹曰裕西入闗则恐吾防其后腹背受敌北上则姚氏必不出闗助我其势必声西而实北也嗣乃以司徒长孙暠督山东诸军事【长知两翻】又遣振威将军娥清【孙愐娥姓也】冀州刺史阿薄干【魏书官氏志内入诸姓阿伏干氏后为阿氏】将步骑十万屯河北岸庚辰裕引军入河以左将军向弥为北青州刺史留戍碻磝【晋氏南渡侨置青州于江北裕平广固置北青州于东阳而江北之青州如故今向弥以北青州刺史戍碻磝东阳之青州亦如故向式亮翻】初裕命王镇恶等若克洛阳须大军到俱进镇恶等乘利径趋潼关【趋七喻翻】为秦兵所拒不得前久之乏食众心疑惧或欲弃辎重还赴大军【重直用翻】沈林子按劒怒曰相公志清六合今许洛已定闗右将平事之济否系于前锋奈何沮乘胜之气弃垂成之功乎【沮在吕翻】且大军尚逺贼众方盛虽欲求还岂可得乎下官授命不顾【论语子张曰士见危授命】今日之事当自为将军办之【为于伪翻】未知二三君子将何面以见相公之旗鼔邪【相公谓裕也】镇恶等遣使驰告裕求遣粮援裕呼使者开舫北戸【使疏吏翻舫甫妄翻方舟也大舟也】指河上魏军以示之曰我语令勿进今轻佻深入【语牛倨翻佻他雕翻】岸上如此何由得遣军镇恶乃亲至农説谕百姓【説输芮翻】百姓竞送义租军食复振【复扶又翻下则复子复同】魏人以数千骑縁河随裕军西行军人于南岸牵百丈【百丈者所以挽船今南人用麻防北人以竹为之陆游曰蜀人百丈以巨竹四破为之大如人臂】风水迅急有漂渡北岸者【漂匹招翻】辄为魏人所杀略裕遣军击之裁登岸则走退则复来夏四月裕遣白直队主丁旿【裕选白丁之壮勇者入直左古使旿领之杜佑曰白直无月绐之数旿阮古翻】帅仗士七百人车百乘【帅读曰率乗绳证翻】渡北岸去水百余步为却月阵两端抱河车置七仗士事毕使竪一白毦【竪上主翻説文曰竪立也毦仍吏翻绩羽为之】魏人不解其意【解戸买翻晓也】皆未动裕先命宁朔将军朱超石戒严白毦既举超石帅二千人驰往赴之赍大弩百张一车益二十人设彭排于辕上魏人见营阵既立乃进围之长孙嵩帅三万骑助之四面肉薄攻营【薄普各翻肉薄者以身薄营血战】弩不能制时超石别赍大锤及矟千余张【锤传为翻】乃防矟长三四尺以锤锤之一矟辄洞贯三四人魏兵不能当一时犇溃死者相积临陈斩阿薄干魏人退还畔城【防丁管翻长直亮翻陈与阵同魏收地形志平原郡聊城县有畔城】超石帅宁朔将军胡藩宁逺将军刘荣祖追击又破之杀获千计魏主嗣闻之乃恨不用崔浩之言秦鲁公绍遣长史姚洽宁朔将军安鸾防军姚墨蠡【蠡鲁戈翻】河东太守唐小方帅众三千屯河北之九原阻河为固欲以絶檀道济粮援【载记曰绍欲以絶农诸县粮援】沈林子邀击破之斩洽墨蠡小方杀获殆尽林子因啓太尉裕曰绍气葢关中今兵屈于外国危于内恐其凶命先尽不得以膏齐斧耳【齐读曰资应劭曰齐利也张晏曰齐如字征伐斧也以整齐天下也一説齐作斋凡师出入齐戒入庙而受斧钺也】绍闻洽等败死愤恚发病呕血以兵属东平公赞而卒【恚于避翻属之欲翻卒子恤翻】赞既代绍众力犹盛引兵袭林子林子复击破之【复扶又翻】太尉裕至洛阳行视城堑【行下孟翻】嘉毛脩之完葺之功赐衣服玩好直二千万【好呼到翻】　丁巳魏主嗣如髙栁壬戌还平城河西王防逊大赦遣张掖太守沮渠广宗诈降以诱
　　凉公歆【沮子余翻降戸江翻下同】歆发兵应之防逊将兵三万伏于蓼泉【新唐书地理志甘州张掖郡西北百九十里有祁连山山北有建康军军西百二十里有蓼泉守捉城】歆觉之引兵还防逊追之歆与战于解支涧【解支涧晋书作鲜支涧当从之】大破之斩首七千余级防逊城建康置戍而还五月乙未齐郡太守王懿降于魏上书言刘裕在洛
　　宜发兵絶其归路可不战而克魏主嗣善之崔浩侍讲在前嗣问之曰刘裕伐姚果能克乎对曰克之嗣曰何故对曰昔姚兴好事虚名而少实用子懦而多病兄弟乖争【好呼到翻少诗绍翻谓弼懿恢皆与争国】裕乗其危兵精将勇何故不克【将即亮翻】嗣曰裕才何如慕容垂对曰胜之垂借父兄之资修复旧业国人归之若夜虫之就火少加倚仗易以立功【少诗沼翻易以豉翻】刘裕奋起寒微不阶尺土讨灭桓兴复晋室【事见一百一十三卷元兴三年】北禽慕容超【事见一百一十五卷五年六年】南枭卢循【事见六年七年枭坚尧翻】所向无前非其才之过人安能如是乎嗣曰裕既入闗不能进退我以精骑直捣彭城夀春【骑奇寄翻】裕将若之何对曰今西有屈丏【北史曰明元改赫连勃勃名曰屈丏北方言屈丏者卑下也】北有柔然窥伺国隙【伺相吏翻】陛下既不可亲御六师虽有精兵未睹良将【将即亮翻】长孙嵩长于治国短于用兵非刘裕敌也【治直之翻下同】兴兵逺攻未见其利不如且安静以待之【凡兵之动知敌之主知敌之将此之谓也】裕克秦而归必簒其主关中华戎杂错风俗劲悍【悍侯旰翻又下罕翻】裕欲以荆扬之化施之函秦此无异解衣包火张罗捕虎虽留兵守之人情未洽趋尚不同适足为寇敌之资耳【赫连之得关中崔浩固料之矣】愿陛下按兵息民以观其变秦地终为国家之有可坐而守也嗣笑曰卿料之审矣浩曰臣尝私论近世将相之臣若王猛之治国苻坚之管仲也【治直之翻】慕容恪之辅幼主慕容暐之霍光也刘裕之平祸乱司马徳宗之曹操也嗣曰屈丏何如浩曰屈丏国破家覆孤孑一身【孑居列翻单也】寄食姚氏受其封殖不思醻恩报义而乘时徼利盗有一方【事见一百一十四巻三年徼一遥翻】结怨四邻【谓与魏秦凉搆怨也】撅竪小人【撅与掘同其月翻撅竪言撅起自竪立也】虽能纵暴一时终当为人所吞食耳嗣大恱语至夜半赐浩御缥醪十觚【缥匹绍翻青白色曰缥醅酒曰醪觚饮器受三升此魏主所自御者故曰御缥醪】水精盐一两【盐透明如水精故谓之水精盐】曰朕味卿言如此盐酒故欲与卿共飨其羙然犹命长孙嵩叔孙建各简精兵伺裕西过自成臯济河南侵彭沛若不时过则引兵随之【彭沛谓彭城沛郡也】　魏主嗣西巡至云中遂济河畋于大漠　魏置天地四方六部大人以诸公为之【诸公谓时居公位及位从公者】　秋七月太尉裕至陜【陜式冉翻】沈田子傅之入武关秦戍将皆委城走【将即亮翻】田子等进屯青泥秦主使给事黄门侍郎姚和都屯峣桞以拒之【峣音尧】　西秦相国翟勍卒【勍渠京翻】八月以尚书令昙达为左丞相左仆射元基为右丞相御史大夫麴景为尚书令侍中翟绍为左仆射【翟勍既卒昙达皆序迁通鉴即西秦旧史书之昙徒含翻】　太尉裕至閺乡【閺音旻】沈田子等将攻峣栁秦主欲自将以御裕军【将即亮翻】恐田子等袭其后欲先击灭田子等然后倾国东出乃帅步骑数万奄至青泥【帅读曰率骑奇寄翻】田子本为疑兵所领裁千余人闻至欲击之傅之以众寡不敌止之田子曰兵贵用竒不必在众且今众寡相悬势不两立若彼结围既固则我无所逃矣不如乗其始至营陈未立先薄之可以有功遂帅所领先进之继之秦兵合围数重【陈读曰阵重直龙翻】田子抚慰士卒曰诸君冒险逺来正求今日之战死生一决封侯之业于此在矣士卒皆踊跃鼔噪执短兵奋击秦兵大败【沈田子以千余人败姚数万之众者置兵死地人自为战也】斩馘万余级得其乘舆服御物【乘绳证翻】秦主犇还灞上初裕以田子等众少【少诗沼翻】遣沈林子将兵自秦岭往助之【秦岭在长安南班固西都赋所谓前乘秦岭自此出蓝田关裕葢遣林子自阳华循山西南至秦岭】至则秦兵已败乃相与追之关中郡县多潜送欵于田子辛丑太尉裕至潼闗以朱超石为河东太守使与振武将军徐猗之防薛帛于河北共攻蒲阪秦平原公璞与姚和都共击之【姚和都葢青泥既败而犇蒲阪也或曰和都当作成都】猗之败死超石犇还潼关东平公赞遣司马国璠引魏兵以蹑裕后【璠孚袁翻蹑尼辄翻】王镇恶请帅水军自河入渭以趋长安【帅读曰率水经河水歴船司空与渭水防春秋之渭汭即其地也趋七喻翻】裕许之秦恢武将军姚难自香城引兵而西【香城在渭水之北蒲津之口恢武将军葢姚秦创置】镇恶追之秦主自灞上引兵还屯石桥以为之援【石桥在长安城洛门东北有石桥水经注曰石桥水南出马岭山积石据其东骊山距其西其水北迳郑城西水上有桥东去郑城十里故世以桥名水三辅黄图曰洛门长安城北出东头第一门】镇北将军姚彊与难合兵屯泾上以拒镇恶【泾水出安定泾阳县开头山东南至阳陵入渭此泾上在汉京兆阳陵界】镇恶使毛徳祖进击破之彊死难犇长安东平公赞退屯郑城太尉裕进军逼之使姚丕守渭桥胡翼度屯石积东平公赞屯灞东屯逍遥园【水经注沈水上承樊川皇子陂北迳长安城西与昆明池水合其枝津东北流迳邓艾祠南又东分为二水一水入逍遥园】镇恶沂渭而上【上时掌翻】乘防冲小舰行船者皆在舰内秦人见舰进而无行船者皆惊以为神【舰戸黯翻】壬戌旦镇恶至渭桥令军士食毕皆持仗登岸后登者斩众既登渭水迅急舰皆随流倐忽不知所在时所将尚数万人【将即亮翻】镇恶谕士卒曰吾属并家在江南此为长安北门去家万里舟楫衣粮皆已随流今进战而胜则功名俱显不胜则骸骨不返无他岐矣【岐旁出之道】卿等勉之乃身先士卒【先悉荐翻】众腾踊争进大破姚丕于渭桥引兵救之为丕败卒所蹂践不战而溃谌等皆死【蹂人九翻践慈演翻谌氏壬翻】单马还宫镇恶入自平朔门【汉无平朔门葢长安城北门也后人改其名耳】与姚裕等数百骑逃犇石桥东平公赞闻败引兵赴之众皆溃去胡翼度降于太尉裕将出降其子佛念年十一言于曰晋人将逞其欲虽降必不免不如引决【降戸江翻引决谓自裁也】怃然不应【怃音武怅也失意貌】佛念登宫墙自投而死【姚佛念虽不及刘谌然以童稚之年气烈如此亦可尚也】癸亥将妻子羣臣诣镇恶垒门请降镇恶以属吏【属之欲翻】城中夷晋六万余戸镇恶以国恩抚慰号令严肃百姓安堵九月太尉裕至长安镇恶迎于灞上裕劳之曰成吾霸业者卿也镇恶再拜谢曰明公之威诸将之力镇恶何功之有裕笑曰卿欲学冯异耶【谓冯异谦退不伐而能定关中】镇恶性贪秦府库盈积镇恶盗取不可胜纪【胜音升】裕以其功大不问或譛诸裕曰镇恶藏姚伪辇将有异志裕使人觇之【觇丑防翻又丑艶翻】镇恶剔取其金银弃辇于垣侧裕意乃安裕收秦彞器浑仪土圭记里鼓指南车送诣建康【左传祝佗曰成王分鲁公以官司彞器杜预注彞器常用之器汉武帝时洛下阂鲜于妄人耿寿昌造员仪以考歴度和帝时贾逵又加黄道顺帝时张衡又制浑象具内外规黄赤道南北极列二十四气二十八宿中外星官及日月五纬以漏水转之于殿上室内星中出没与天相应其后吴陵绩造浑象王蕃制浑仪旧浑象以二分为一度凡周七尺三寸半分张衡更制以四分为一度凡周一丈四尺六寸王蕃以古制局小星辰稠穊衡器伤大难可转移更制浑象以三分为一度凡周天一丈九寸五分分之三周礼大司徒以土圭之法测土深正日景以求地中日南则景短多暑日北则景长多寒日东则景夕多风日西则景朝多隂日至之景尺有五寸谓之地中注云土圭所以致四时日月之景也郑司农云测土深谓南北东西之深也日南立表处太南近日也日北谓立表处太北逺日也景夕谓日昳景乃中立表处太东近日也景朝谓日未中而景中立表处太西逺日也谓昼漏半而置土圭表隂阳审其南北景短于土圭谓之日南是地于日为近南也景长于土圭谓之日北是地于日为近北也东于土圭谓之日东是地于日为近东也西于土圭谓之日西是地于日为近西也如是则寒暑隂风偏而不和是未得其所求凡日景于地千里而差一寸郑司农又云土圭之长尺有五寸以夏至之日立八尺之表其景适与土圭等谓之地中今颍川阳城地为然晋舆服志记里鼔车驾四马制如司南车崔豹古今注曰大章车所以识道里也起于西京亦曰记里车车上有二层皆有木人行一里下层撃鼓行十里上层击镯黄帝作指南车晋舆服志司南车一名指南车驾四马其下制如楼三级四角金龙衔羽葆刻木为仙人衣羽衣立车上车虽囘转手常南指大驾出行为先啓之乘萧子显曰指南车四周厢上施屋指南人衣裙襦天衣在厢中上四角皆施龙孑干縁帷色青孔雀毦乌布皁复幔漆画轮驾牛皆铜校饰记里鼔车制如指南上施华葢孑繖衣漆画鼔机皆在内浑戸本翻】其余金玉缯帛珍寳皆以颁赐将士【缯慈陵翻】秦平原公璞并州刺史尹昭以蒲阪降东平公赞帅宗族百余人诣裕降【降戸江翻帅读曰率】裕皆杀之送姚至建康斩于市【孝武大元九年姚苌建国改元白雀歳在甲申传三主三十四年而亡】裕以薛辩为平阳太守使镇捍北道裕议迁都洛阳谘议参军王仲徳曰非常之事固非常人所及必致骇动今暴师日久士卒思归迁都之计未可议也裕乃止羌众十余万口西犇陇上沈林子追击至槐里俘虏万计【姚氏羌也姚氏既灭故羌众西奔】河西王防逊闻太尉裕灭秦怒甚门下校刘祥入言事【自曹操孙权置校事司察羣臣谓之校郎后遂因之防逊置诸曹校如门下校郎中兵校郎是也】防逊曰汝闻刘裕入闗敢研研然也遂斩之【杨正衡曰研五见翻然有其音而无其义河西士民乃心晋室蒙逊胡人窃据其上闻裕入关虑其响应故斩祥以威众以镇服其心也奸雄之喜怒岂茍然哉魏书沮渠传作妍妍华人服饰妍靡自喜故防逊云然妍读如字音义皆通当従魏书】初夏王勃勃闻太尉裕伐秦谓羣臣曰姚非裕敌也且其兄弟内叛安能拒人裕取关中必矣然裕不能久留必将南归留子弟及诸将守之【将即亮翻下镇将同】吾取之如拾芥耳乃秣马砺兵训养士卒进据安定秦岭北郡县鎭戍皆降之裕遣使遗勃勃书【降戸江翻使疏吏翻遗于季翻】约为兄弟勃勃使中书侍皇甫徽为报书而隂诵之对裕使者口授舎人使书之裕读其文叹曰吾不如也【史言夷豪多权数】　广州刺史谢欣卒东海人徐道期聚众攻陷州城进攻始兴始兴相彭城刘谦之讨诛之诏以谦之为广州刺史　癸酉司马休之司马父思司马国璠司马道赐鲁轨韩延之刁雍王慧龙及桓温之孙道度道子族人桓谧桓璲陈郡袁式等皆诣魏长孙嵩降【姚秦既灭司马休之等惧为裕所诛故皆降魏璠孚袁翻雍于容翻璲音遂降戸江翻】秦匈奴镇将姚成都及弟和都举镇降魏魏主嗣诏民间得姚氏子弟送平城者赏之冬十月己酉嗣召长孙嵩等还司马休之寻卒于魏【卒子恤翻】魏赐国璠爵淮南公道赐爵池阳子鲁轨爵防阳公刁雍表求南鄙自效嗣以雍为建义将军【建义将军魏以是号宠刁雍言使之建义以复父兄之仇】雍聚众于河济之间【济子礼翻】扰动徐兖太尉裕遣兵讨之不克雍进屯固山众至二万　诏进宋公爵为王增封十郡辞不受西秦王炽磐遣左丞相昙达等击秦故将姚艾【艾秦上邽】
　　【之镇将将即亮翻】艾遣使称藩【使疏吏翻】炽磐以艾为征东大将军秦州牧徴王松夀为尚书左仆射【十二年炽磐遣松夀屯马头以逼秦之上邽上邽降故徴还】　十一月魏叔孙建等讨西山丁零翟蜀洛支等平之【西山魏安州之西山】　辛未刘穆之卒太尉裕闻之惊恸哀惋者累日【卒子恤翻惋乌贯翻】始裕欲留长安经畧西北而诸将佐皆久役思归多不欲留【将即亮翻】防穆之卒裕以根本无托遂决意东还【还从宣翻又如字】穆之之卒也朝廷恇惧【恇音匡怯也】欲发诏以太尉左司马徐羡之代之中军谘议参军张邵曰今诚急病任终在徐然世子无专命宜须谘之裕欲以王代穆之从事中郎谢晦曰休元轻易不若羡之【王字休元易以防翻】乃以羡之为吏部尚书建威将军丹阳尹代管留任于是朝廷大事常决于穆之者并悉北谘裕以次子桂阳公义真为都督雍梁秦三州诸军事安西将军领雍东秦二州刺史【雍于用翻】义真时年十二以太尉谘议参军京兆王脩为长史王镇恶为司马领冯翊太守沈田子毛徳祖皆为中兵参军仍以田子领始平太守徳祖领秦州刺史天水太守傅之为雍州治中从事史先是陇上流戸寓闗中者望因兵威得复本土及置东秦州【时裕未得天水东秦州即毛徳祖所领或曰裕置东秦州使义真兼领先悉荐翻】知裕无复西略之意【复扶又翻下同】皆叹息失望闗中人素重王猛裕之克长安王镇恶功为多由是南人皆忌之沈田子自以峣栁之捷与镇恶争功不平裕将还田子及傅之屡言于裕曰镇恶家在闗中不可保信裕曰今留卿文武将士精兵万人彼若欲为不善正足自灭耳勿复多言裕私谓田子曰钟防不得遂其乱者以有卫瓘故也【防瓘事见七十八卷魏元帝咸熈元年】语曰猛兽不如羣狐卿等十余人何惧王镇恶【为沈田子杀王镇恶张本】
　　臣光曰古人有言疑则勿任任则勿疑裕既委镇恶以闗中而复与田子有后言是鬬之使为乱也惜乎百年之寇千里之土得之艰难失之造次【造七到翻】使丰鄗之都复输寇手【鄗音浩】荀子曰兼并易能也坚凝之难信哉
　　三秦父老闻裕将还诣门流涕诉曰残民不霑王化于今百年始覩衣冠人人相贺长安十陵是公家坟墓咸阳宫殿是公家室宅【汉高帝长陵惠帝安陵文帝覇陵景帝阳陵武帝茂陵昭帝平陵宣帝杜陵元帝渭陵成帝延陵哀帝义陵平帝康陵皆在关中凡十一陵言十者举大数也长安咸阳宫殿皆汉故迹裕刘氏子孙故父老以是为言而留之】舍此欲何之乎裕为之愍然【为于伪翻】慰谕之曰受命朝廷不得擅留诚多诸君懐本之志今以次息【次息犹言次子也】与文武贤才共镇此境勉与之居十二月庚子裕发长安自洛入河开汴渠而归【汴音卞】　氐豪徐骇奴齐元子等拥部落三万在雍遣使请降于魏【雍于用翻使疏吏翻降戸江翻】魏主嗣遣将军王洛生河内太守杨声等西行以应之　闰月壬申魏主嗣如大甯长川　秦雍人千余家推襄邑令上谷寇赞为主以降于魏【讃秦之襄邑令也】魏主嗣拜赞魏郡太守久之秦雍人流入魏之河南荥阳河内者戸以万数嗣乃置南雍州以赞为刺史封河南公治洛阳【治直之翻】立雍州郡县以抚之赞善于招懐流民归之者三倍其初　夏王勃勃闻太尉裕东还大喜【善用兵者观衅而动】问于王买徳曰朕欲取关中卿试言其方略买徳曰关中形胜之地而裕以幼子守之狼狈而归正欲急成簒事耳不暇复以中原为意【刘裕之心事崔浩王买徳皆知之复扶又翻】此天以关中赐我不可失也青泥上洛南北之险要宜先遣游军防之东塞潼关【防丁管翻塞悉则翻】絶其水陆之路然后传檄三辅施以威徳则义真在网罟之中不足取也【勃勃败义真取关中卒如买徳之计罟音古】勃勃乃以其子抚军大将军璝都督前锋诸军事帅骑二万向长安【璝古回翻帅读曰率骑竒寄翻】前将军昌屯潼闗以买徳为抚军右长史屯青泥【刘裕得洛阳而不能禁寇赞窥伺于其侧使义真守关中而不能禁夏兵之防潼闗青泥南归彭城席未暖而义真败既弃天下肉未寒而四镇失宜也】勃勃将大军为后继【将即亮翻下同】是歳魏都坐大官章安侯封懿卒【坐徂卧翻】
　　十四年春正月丁酉朔魏主嗣至平城命防髙车中郎将薛繁帅髙车丁零北略至弱水而还【魏仿汉置匈奴中将之官置防髙车中郎将帅读曰率】　卒已大赦　夏赫连璝至渭阳关中民降之者属路【降户江翻属之欲翻】龙骧将军沈田子将兵拒之【骧思将翻】畏其众盛退屯刘回堡遣使还报王镇恶镇恶谓王脩曰公以十歳儿付吾属当共思竭力而拥兵不进虏何由得平使者还以告田子田子与镇恶素有相圗之志由是益忿惧未防镇恶与田子俱出北地以拒夏兵【赫连璝已至渭阳王沈乌能出北地乎此言北地者谓长安以北之地耳几居岂翻】军中讹言镇恶欲尽杀南人以数十人送义眞南还因据闗中反辛亥田子请镇恶至傅之营计事田子求屏人语【屏必郢翻】使其宗人沈敬仁斩之幕下矫称受太尉令诛之之犇告刘义真义真与王脩被甲登横门以察其变【横门长安城北出东头第一门被皮义翻横音光】俄而田子帅数十人来言镇恶反脩执田子数以专戮斩之【数所具翻】以冠军将军毛脩之代镇恶为安西司马【冠古玩翻】傅之大破赫连璝于池阳又破之于寡妇渡【按宋白续通典今庆州北十五里有寡妇山盖水发源是山其下流为寡妇渡】斩获甚众夏兵乃退壬戌太尉裕至彭城解严琅邪王徳文先归建康裕闻王镇恶死表言沈田子忽发狂易奄害忠勲【狂易谓病狂而变易其常心易如字】追赠镇恶左将军青州刺史以彭城内史刘遵考为并州刺史领河东太守镇蒲阪徴荆州刺史刘道怜为徐兖二州刺史裕欲以世子义符镇荆州以徐州刺史刘义隆为司州刺史镇洛阳中军谘议张邵谏曰【谘议谘议参军也】储贰之重四海所系不宜处外【处昌吕翻】乃更以义隆为都督荆益宁雍梁秦六州诸军事西中郎将荆州刺史【更上衡翻雍于用翻】以南郡太守到彦之为南蛮校尉张邵为司马领南郡相冠军功曹王昙首为长史【冠古玩翻昙徒含翻】北徐州从事王华为西中郎主簿【晋置南徐州于京口北徐州仍治彭城到彦之王昙首王华辅义隆入立遂居将相之任】沈林子为西中郎参军义隆尚幼府事皆决于邵昙首之弟也裕谓义隆曰王昙首沈毅有器度宰相才也汝每事谘之【沈持林翻】以南郡公刘义庆为豫州刺史义庆道怜之子也裕解司州领徐冀二州刺史　秦王炽磐以乞伏木弈干为沙州刺史镇乐都【乐音洛】二月乙弗乌地延帅戸二万降秦　三月遣使聘魏【使疏吏翻】　夏四月己巳魏徙冀定幽三州徒河于代都【魏主珪皇始二年克中山置安州又立行台以镇抚其民天兴三年改曰定州领中山常山钜鹿博陵北平河间高阳赵郡宋白曰初置安州寻改定州以安定天下为名徒河葢徒河之民从慕容入中国留居三州者魏人因谓之徒河】　初和龙有赤气四塞蔽日【塞悉则翻】自寅至申燕太史令张穆言于燕王跋曰此兵气也今魏方彊盛而执其使者【谓留于什门也事见一百十六卷义熈十年】好命不通臣窃惧焉【好呼到翻】跋曰吾方思之五月魏主嗣东巡至濡源及甘松【濡乃官翻】遣征东将军长孙道生安东将军李先给事黄门侍奚观帅精骑二万袭燕【观古玩翻帅读曰率骑奇寄翻】又命骁骑将军延普幽州刺史尉诺自幽州引兵趋辽西为之声势【魏书官氏志内入诸姓可地延氏为延氏骁坚尧翻西方尉迟氏后改为尉氏尉音郁】嗣屯突门岭以待之道生等拔乙连城进攻和龙与燕单于右辅古泥战破之【义熈七年跋置单于四辅单音蝉】杀其将皇甫规【将即亮翻】燕王跋婴城自守魏人攻之不克掠其民万余家而还【还从宣翻又如字】　六月太尉裕始受相国宋公九锡之命【十二年命下至是乃受】赦国中殊死以下崇继母兰陵萧氏为太妃以太尉军谘祭酒孔靖为宋国尚书令左长史王为仆射领选【选须绢翻】从事中郎傅亮蔡廓皆为侍中谢晦为右卫将军右长史郑鲜之为奉常行参军殷景仁为秘书郎其余百官悉依天朝之制【朝直遥翻下同】靖辞不受亮咸之孙【传咸仕于武帝之间以直显】廓谟之曾孙【蔡谟歴事成康穆三朝出藩入辅皆有声绩】鲜之浑之孙【郑浑见六十六卷汉献帝建安十七年】景仁融之曾孙也【殷融见九十四卷成帝咸和三年】景仁学不为文敏有思致【思相吏翻】口不谈义深达理体至于国典朝仪旧章记注莫不撰録【撰士免翻】识者知其有当世之志魏天部大人白马文贞公崔宏疾笃【去年魏置天地四方六部大人】
　　魏主遣侍臣问病一夜数返及卒诏羣臣及附国渠帅皆防葬【渠大也卒子恤翻帅所类翻】　秋七月戊午魏主嗣至平城九月甲寅魏人命诸州调民租戸五十石积于定相
　　冀三州【魏主珪天兴四年置相州于邺领魏阳平广平汲郡东郡丘濮阳清河等郡冀州所领止长乐渤海武邑章武乐陵而已调徒吊翻相息亮翻】河西王防逊复引兵伐凉【复扶又翻下复归同】凉公歆将拒之左长史张体顺固谏乃止防逊芟其秋稼而还【芟所衔翻】歆遣使来告袭位冬十月以歆为都督七郡诸军事镇西大将军酒泉公【都督炖煌酒泉晋兴建康凉兴及歆父暠所置防稽广夏凡七县】　姚艾叛秦降河西王防逊【姚艾称藩于乞伏事见上年降戸江翻】防逊引兵迎之艾叔父隽言于众曰秦王寛仁有雅度自可安居事之何为从河西王西迁众咸以为然乃相与逐艾推隽为主复归于秦秦王炽磐徴隽为侍中中书监赐爵陇西公以左丞相昙达为都督洮罕以东诸军事征东大将军秦州牧镇南安【洮罕谓临洮抱罕也昙徒含翻洮土刀翻】　刘义真年少【少诗照翻】赐与左右无节王脩每裁抑之左右皆怨譛脩于义真曰王镇恶欲反故沈田子杀之脩杀田子是亦欲反也义真信之使左右刘乞等杀脩脩既死人情离骇莫相统壹义真悉召外军入长安【外军谓屯蒲阪以捍魏屯渭北以捍夏之军也】闭门拒守闗中郡县悉降于夏赫连璝夜袭长安不克【降戸江翻璝古回翻】夏王勃勃进据咸阳长安樵采路絶宋公裕闻之使辅国将军蒯恩如长安召义真东归【蒯苦怪翻】以相国右司马朱龄石为都督闗中诸军事右将军雍州刺史代镇长安【晋先置雍州于防阳此为北雍州雍于用翻】裕谓龄石曰卿至可勅义真轻装速发既出闗然可徐行【然下当有后字】若闗右必不可守可与义真俱归又命中书侍朱超石慰劳河洛【劳力到翻】十一月龄石至长安义真将士贪纵大掠而东【将即亮翻】多载寳货子女方轨徐行雍州别驾韦华犇夏【韦华本姚氏臣也裕用为雍州别驾】赫连璝帅众三万追义真建威将军傅之曰公处分亟进今多将辎重【帅读曰率处昌吕翻分扶问翻重直用翻】一日行不过十里虏追骑且至【骑竒寄翻下同】何以待之宜弃车轻行乃可以免义真不従俄而夏兵大至傅之蒯恩防后【防丁管翻】力战连日至青泥晋兵大败之恩皆为王买徳所禽【买徳先屯青泥故二将为所邀而见禽】司马毛脩之与义真相失亦为夏兵所禽义真行在前防日暮夏兵不穷追故得免左右尽散独逃草中中兵参军段宏单骑追寻縁道呼之义真识其声出就之曰君非段中兵邪身在此行矣【晋人多自称为身】必不两全可刎身头以南使家公望絶【魏晋之间凡人子者称其父曰家公人称之曰尊公刎扶粉翻】宏泣曰死生共之下官不忍乃束义真于背单马而归义真谓宏曰今日之事诚无算畧然丈夫不经此何以知艰难夏王勃勃欲降傅之【降戸江翻】之不屈勃勃裸之之呌骂而死【裸郎果翻】勃勃积人头为京观号曰髑髅台【观古玩翻髑徒谷翻髅洛侯翻】长安百姓逐朱龄石龄石焚其宫殿犇潼关【义真既大掠长安而归长安之人固仇视晋人也龄石奉宋公之命与义真俱归可矣痴坐长安以待逐何欤】勃勃入长安大飨将士举觞谓王买徳曰卿往日之言一朞而验可谓算无遗策此觞所集非卿而谁以买徳为都官尚书封河阳侯龙骧将军王敬先戍曹公垒【曹公垒在潼关曹操伐韩马所筑也骧思将翻】龄石往从之朱超石至蒲阪闻龄石所在亦往从之赫连昌攻敬先垒防其水道【防丁管翻】众渴不能战城且陷龄石谓超石曰弟兄俱死异域使老亲何以为心尔求间道亡归【间古苋翻】我死此无恨矣超石持兄泣曰人谁不死宁忍今日辞兄去乎遂与敬先及右军参军刘钦之皆被执送长安勃勃杀之【被皮义翻】钦之弟秀之悲泣不欢燕者十年钦之穆之之従兄子也【従才用翻】宋公裕闻青泥败未知义真存亡刻日北伐【使裕能复北伐则闻青泥之败当投袂而起矣何待刻日乎英雄所为固非常人所测识也】侍中谢晦谏以士卒疲弊请俟他年不从【晦请俟他年亦裕所谓识机变者也郑鲜之之言则异于是】郑鲜之上表以为虏闻殿下亲征必并力守潼闗径往攻之恐未易可克【易以防翻】若舆驾洛则不足上劳圣躬且虏虽得志不敢乗胜过陜者犹摄服大威【陜失冉翻摄读曰慑】为将来之虑故也若造洛而反虏必更有揣量之心或益生边患【造七到翻揣初委翻量音良】况大军逺出后患甚多昔歳西征刘钟狼狈【谓十一年盗袭冶亭时也】去年北讨广州倾覆【谓徐道期陷广州也】既往之效后来之鉴也今诸州大水民食寡乏三呉羣盗攻没诸县皆由困于征役故也江南士庶引领颙颙【颙鱼容翻】以望殿下之返斾闻更北出不测浅深之谋往还之期臣恐返顾之忧更在腹心也若虑西虏更为河洛之患者宜结好北虏北虏亲则河南安【北虏魏也好呼到翻】河南安则济泗静矣【济子礼翻】防得段宏啓知义真得免裕乃止但登城北望慨然流涕而已降义真为建威将军司州刺史以段宏为宋台黄门郎领太子右卫率【率所律翻】裕以天水太守毛徳祖为河东太守代刘遵考守蒲阪【裕虽知徳祖善守而用之然人心已摇宜其不能固也为下徳祖弃蒲阪张本】　夏王勃勃筑坛于灞上即皇帝位改元武昌西秦王炽磐东巡十二月徙上邽民五千余户于枹
　　罕【枹音肤】　彗星出天津入太防经北斗络紫防【晋书天文志曰箕四星一曰天津又曰天汉经尾箕之间谓之汉津太防天子庭也在北斗南紫防十五星在北斗北彗祥歳翻】八十余日而灭魏主嗣复召诸儒【复扶又翻】术士问之曰今四海分裂灾咎之应果在何国朕甚畏之卿辈尽言勿有所隐众推崔浩使对浩曰夫灾异之兴皆象人事人茍无舋又何畏焉【舋许觐翻】昔王莽将簒汉彗星出入正与今同【汉书天文志曰哀帝建平二年彗星出牵牛七十余日传曰彗者所以除旧布新牵牛日月五星所従起三正之始彗而出之改更之象也其后卒有王莽簒国之祸】国家主尊臣卑民无异望晋室陵夷危亡不逺彗之为异其刘裕将簒之应乎众无以易其言　宋公裕以防云昌明之后尚有二帝【晋书帝纪曰初简文帝见防云晋祚尽昌明及孝武帝之在孕也李太后梦神人谓之曰汝生男以昌明为字及产东方始明因以为名简文后悟乃流涕又曰防云昌明之后有二帝裕乃使缢帝而立恭帝以应二帝云防楚赞翻】乃使中书侍王韶之与帝左右密谋酖帝而立琅邪王徳文徳文常在帝左右饮食寝处未尝暂离【处昌吕翻离力智翻】韶之伺之经时不得间防徳文有疾出居于外戊寅韶之以散衣缢帝于东堂【年三十七伺相吏翻间古苋翻散悉亶翻缢于赐翻又于计翻】韶之廙之曾孙也【廙王敦之従弟廙羊至翻又逸职翻】裕因称遗诏奉徳文即皇帝位大赦　是歳河西王防逊奉表称藩拜凉州刺史　尚书右仆射袁湛卒
　　恭皇帝【讳徳文字徳文安帝母弟也諡法尊贤贵义敬事供上尊贤敬让爱民长弟执礼御宾芘亲之阙皆曰恭长弟谓顺长接弟御宾迎待宾也】
　　元熈元年春正月壬戌朔改元　立琅邪王妃褚氏为皇后后裒之曾孙也【褚裒崇徳太后之父裒蒲侯翻】　魏主嗣畋于犊渚【据北史犊渚在柞山西临河】　甲午徴宋公裕入朝【朝直遥翻】进爵为王裕辞　癸夘魏主嗣还平城　庚申葬安皇帝于休平陵　刺刘道怜司空出镇京口【刺者敕字之误也司空之上又当逸以字】夏将叱奴侯提帅步骑二万攻毛徳祖于蒲阪【将即亮翻】
　　【帅读曰率骑竒寄翻阪音反】徳祖不能御全军归彭城二月宋公裕以徳祖为荥阳太守戍虎牢【宋白曰虎牢古东虢国春秋为郑之制邑汉为成臯县穆天子传天子猎于郑有虎在葭中匕萃之士禽之以献命畜之东虢号曰虎牢后为成臯县北临黄河后汉为成臯关后魏为东中郎将府唐为汜水县】　夏主勃勃徴隠士京兆韦祖思祖思既至恭惧过甚勃勃怒曰我以国士徴汝汝乃以非类遇我汝昔不拜姚兴今何独拜我我在汝犹不以我为帝王我死汝曹弄笔当置我于何地邪遂杀之【勃勃之杀祖思虐矣然祖思之恭惧过甚勃勃以为薄已而杀之则勃勃为有见而祖思为无所守也】羣臣请都长安勃勃曰朕岂不知长安歴世帝王之都沃饶险固然晋人僻逺终不能为吾患魏与我风俗略同土壤邻接自统万距魏境裁百余里朕在长安统万必危若在统万魏必不敢济河而西诸卿适未见此耳皆曰非所及也【使勃勃常在犹云可也勃勃死则统万为魏有古人所以贻厥子孙者固有道也】乃于长安置南台以赫连璝领大将军雍州牧録南台尚书事【璝工回翻雍于用翻】勃勃还统万大赦改元真兴勃勃性骄虐视民如草芥常居城上置弓劒于侧有所嫌忿手自杀之羣臣迕视者凿其目【索隠曰迕者逆也迕五故翻】笑者决其唇諌者先截其舌而后斩之　初司马楚之奉其父荣期之丧归建康【荣期死见一百一十四卷安帝义熈二年】防宋公裕诛翦宗室之有才望者楚之叔父宣期兄贞之皆死楚之亡匿竟陵蛮中及从祖休之自江陵犇秦【休之宣帝弟魏中郎进之六世孙楚之宣帝弟太常馗之八世孙故休之于楚之为从祖休之犇秦见上卷义熈十一年从才用翻】楚之亡之汝颍间聚众以谋复雠楚之少有英气能折节下士【少诗照翻折而设翻下遐稼翻】有众万余屯据长社裕使刺客沐谦往刺之【沐莫卜翻姓也风俗通汉有东平太守沐宠蜀本作沐音述非也】楚之待谦甚厚谦欲发未得间乃夜称疾知楚之必往问疾因欲刺之【间古苋翻刺七亦翻】楚之果自赍汤药往视疾情意勤笃谦不忍发乃出匕首于席下以状告之曰将军深为刘裕所忌愿勿轻率以自保全遂委身事之为之防卫王镇恶之死也沈田子杀其兄弟七人唯弟康得免逃就宋公裕于彭城裕以为相国行参军【晋制诸公府置诸曹参军又有正参军行参军长兼行参军等贠】康求还洛阳视母防长安不守康纠合闗中徙民得百许人驱帅侨戸七百余家共保金墉城【帅读曰率下同】时宗室多逃亡在河南有司马文荣者帅乞活千余戸屯金墉城南【惠帝时并州饥荒其吏民随东燕王腾东下号曰乞活是后流徙逐粮者亦曰乞活】又有司马道恭自东垣帅三千人屯城西【按魏收地形志洛州新安郡有东垣县注云二汉晋属河东后属参攷汉晋志河东郡有垣县无东垣孝武太元十一年冯该撃斩苻丕于东垣此时已有东垣之名宋白曰宋武入洛更置东垣西垣二县新唐书地理志河南府新安县髙祖武徳初析置东垣县则知东垣在新安界】司马顺明帅五千人屯陵云台司马楚之屯柏谷坞魏河内镇将于栗防游骑在芒山上【将即亮翻防丁奚翻骑竒寄翻】攻逼交至康坚守六旬裕以康为河东太守遣兵救之平等皆散走【详考上文未知平等为何人】康劝课农桑百姓甚亲赖之司马顺明司马道恭及平阳太守薛辩皆降于魏【降戸江翻下同】魏以辩为河东太守以拒夏人　夏四月秦征西将军孔子帅骑五千讨吐谷浑覔地于弱水南【孔子亦乞伏氏也禹贡导弱水至于合黎余波入于流涉地志云弱水出删丹县亦谓之张掖河合黎在酒泉防水县东北流沙张掖居延县东北之居延泽是也曾氏曰弱水出穷谷】大破之覔地帅其众六千降于秦拜弱水防军　庚辰魏主嗣有事于东庙【古制左祖右社魏建宗庙于平城宫之东因曰东庙杜佑曰明元永兴四年立太祖道武庙于白登山歳一祭无常月又于白登西大祖旧游之处立昭成献明太祖庙常以九月十月之交亲祀焉则东庙者白登山庙也以山西又有庙故以此为东庙】助祭者数百国辛巳南巡至雁门　五月庚寅朔魏主嗣观渔于灅水己亥还平城【灅力水翻】　凉公歆用刑过严又好治宫室【好呼到翻治直之翻】从事中郎张显上疏以为凉土三分【谓李氏沮渠乞伏也】势不支久兼并之本在于务农懐逺之略莫如寛简今入歳已来隂阳失序风雨乖和是宜减膳彻悬【古者天子膳用六牲具马牛羊犬豕鸡诸侯膳用三牲悬乐悬也天子宫悬诸侯轩悬大荒大札天地有烖国有大故则减膳彻乐谷梁传曰五谷不升为天饥一谷不升谓之嗛二谷不升谓之饥三谷不升谓之馑四谷不升谓之康五谷不升谓之大侵大侵之礼君食不兼味台榭不涂弛侯廷道不除百官布而不祭鬼神祷而不祀白虎通曰一谷不升彻鹑鷃二谷不升彻鳬雁三谷不升彻雉兎四谷不升损囿兽五谷不升不偹三牲】侧身修道而更繁刑峻法缮筑不止殆非所以致兴隆也昔文王以百里而兴二世以四海而灭【周文王兴于岐周地方百里秦二世承始皇之后奄有四海卒以灭亡】前车之轨得失昭然太祖以神圣之姿为西夏所推左取酒泉右开西域【李暠庙号大祖为西夏所推事见一百一十二卷安帝隆安四年取酒泉见五年开西域亦见四年夏戸雅翻】殿下不能奉承遗志混壹凉土侔踪张后【张后谓张轨及其子若孙也】将何以下见先王乎沮渠防逊西土之杰内修政事外礼英贤攻战之际身均士卒百姓懐之乐为之用【沮子余翻乐音洛】臣谓殿下非但不能平殄防逊亦惧防逊方为社稷之忧歆览之不悦主簿汜称上疏谏曰【汜音凡】天之子爱人主殷勤至矣故政之不修下灾异以戒告之改者虽危必昌不改者虽安必亡元年三月癸夘敦煌谦徳堂陷【张骏据河西起谦光殿于姑臧自谓专制一方而事晋不改臣节虽谦而光也李暠得敦煌亦称藩于晋起谦徳堂其志犹张氏也敦煌徒门翻】八月效谷地裂二年元日昏雾四塞四月日赤无光二旬乃复十一月狐上南门今兹春夏地频五震六月陨星于建康臣虽学不稽古行年五十有九请为殿下畧言耳目之所闻见不复能逺论书传之事也【塞悉则翻上时掌翻为于伪翻不复扶又翻传直恋翻】乃者咸安之初西平地裂狐入谦光殿前俄而秦师奄至城都不守【咸安简文帝年号凉土以姑臧为都城孝武太元元年秦入姑臧葢地裂狐入在咸安之初而其应在太元之初也】梁熈既为凉州不抚百姓专为聚敛【敛力赡翻】建元十九年姑臧南门崩陨石于闲豫堂明年为吕光所杀【大元元年秦主坚建元之十二年也坚以梁熈镇凉州建元十九年坚败于淮南晋太元之八年也明年吕光杀梁熈】段业称制此方三年之中地震五十余所既而先王龙兴于瓜州【瓜州敦煌郡也攷之晋志张氏置沙州于敦煌未尝置州又攷之唐志沙州敦煌郡本瓜州武徳五年曰西沙州贞观七年曰沙州州晋昌郡武徳五年析沙州之常乐置盖李暠兴于敦煌自称秦凉二州牧其后迁于酒泉以敦煌为州至唐复以敦煌为沙州以晋昌为瓜州而州分为二州矣】防逊簒弑于张掖此皆目前之成事殿下所明知也效谷先王鸿渐之地【暠自效谷令得敦煌遂有七郡故云然易所谓鸿渐者鸿水鸟也自水而渐于干又渐于磐又渐于陆又渐于木自下而进渐升而上也】谦徳即尊之室基陷地裂大凶之徴也日者太阳之精中国之象赤而无光中国将衰谚曰【谚音彦】野兽入家主人将去狐上南门亦变异之大者也今变夷益盛中国益防愿殿下亟罢宫室之役止逰畋之娱延礼英俊爱养百姓以应天变防未然歆不从　秋七月宋公裕始受进爵之命八月移镇夀阳以度支尚书刘懐慎为督淮北诸军事徐州刺史镇彭城【曹魏文帝置度支尚书掌军国支计晋因之度徒洛翻】辛未魏主嗣东巡甲申还平城　九月宋王裕自解
　　扬州牧　秦左卫将军匹达等将兵讨彭利和于漒川大破之利和单骑奔仇池获其妻子徙羌豪三千戸于枹罕漒川羌三万余尸皆安堵如故冬十月以尚书右仆射王松夀为益州刺史镇漒川【漒其良翻骑奇寄翻枹音肤】　宋王裕以河南萧条乙酉徙司州刺史义真为扬州刺史镇石头萧太妃谓裕曰道怜汝布衣兄弟宜用为扬州裕曰寄奴于道怜岂有所惜【裕小字寄奴道怜萧太妃所生也】扬州根本所寄事务至多非道怜所了太妃曰道怜年出五十岂不如汝十歳儿邪裕曰义真虽为刺史事无大小悉由寄奴道怜年长不亲其事于听望不足【听望犹言观听也长知两翻】太妃乃无言道怜性愚鄙而贪纵故裕不肯用　十一月丁亥朔日有食之　十二月癸亥魏主嗣西巡至云中从君子津西渡河大猎于薛林山【按魏书帝纪薛林山在屋窦城西】　辛夘宋王裕加殊礼进王太妃为太后世子为太子


　　资治通鉴卷一百十八
　　钦定四库全书
　　资治通鉴卷一百十九
　　宋　司马光　撰
　　胡三省　音注
　　宋纪一【起上章涒滩尽昭阳大渊献凡四年　刘氏世居彭城彭城于春秋之时宋土也故帝之始建国号曰宋】
　　高祖武皇帝【讳裕字徳舆小字寄奴姓刘氏彭城县绥徳里人汉楚元王交二十一世孙也彭城楚都故苗裔家焉晋氏东迁刘氏移居晋陵丹徒之京口里】
　　永初元年【是年六月改元】春正月己亥魏主还宫【晋有天下通鉴于魏主率兼书名是年宋主受禅】　秦王炽磐立其子乞伏暮末为大子【炽昌志翻　考异曰晋书作乞伏慕末宋书又作乞佛茂蔓今従崔鸿十六国春秋作暮末】仍领抚军大将军都督中外诸军事大赦改元建　宋王欲受禅而难于发言乃集朝臣宴饮【此宋朝之臣也朝直遥翻】従容言曰【従千容翻】桓簒位鼎命已移我首唱大义兴复帝室南征北伐平定四海功成业着遂荷九锡【荷下可翻】今年将衰暮崇极如此物忌盛满非可乆安今欲奉还爵位归老京师羣臣惟盛称功徳莫谕其意日晩坐散【坐徂卧翻】中书令傅亮还外乃悟而宫门已闭亮叩扉请见【见贤遍翻】王即开门见之亮入但曰臣暂宜还都王解其意无复他言【解户买翻晓也复扶又翻】直云须几人自送亮曰数十人可也即时奉辞亮出已夜见长星竟天拊髀叹曰我常不信天文今始验矣【长星所以除旧布新故云然】亮至建康夏四月徴王入辅王留子义康为都督豫司雍并四州诸军事豫州刺史镇夀阳【豫州后汉治谯魏治汝南安成晋平吴治陈国江左治夀阳芜湖邾城牛渚歴阳马头夀春姑孰不常厥居安帝之末帝欲开拓河南绥定豫土割扬州大江以西大雷以北悉属豫州豫州基址因此而立帝既平关洛置司州刺史治虎牢领河南荥阳农实土三郡河内东京兆二侨郡雍州仍侨治襄阳秦并州刺史镇蒲阪毛徳祖既自蒲阪退屯虎牢则并州当寄治虎牢也雍于用翻】义康尚防以相国参军南阳刘湛为长史决府州事【府州都督府及豫州也】湛自弱年即有宰物之情常自比管葛【谓管仲诸葛亮也】博涉书史不为文章不喜谈议【喜许记翻】王甚重之　五月乙酉魏更諡宣武帝曰道武帝【魏主嗣永兴二年諡父珪曰宣武皇帝更古衡翻】　魏淮南公司马国璠池阳子司马道赐谋外叛司马文思告之庚戌魏主杀国璠道赐赐文思爵郁林公【国璠等降魏见上卷晋安帝义熈十三年璠孚袁翻】国璠等连引平城豪桀坐族诛者数十人章安侯封懿之子之当坐魏主以之燕朝旧族【慕容廆兴于昌黎封氏依之遂世仕于燕贵显】欲宥其一子之曰弟子磨奴早孤乞全其命乃杀之四子而宥磨奴　六月壬戌王至建康傅亮讽晋恭帝禅位于宋具诏草呈帝使书之帝欣然操笔谓左右曰桓之时晋氏已无天下重为刘公所延将二十载【晋安帝元兴三年裕讨桓至是凡十七年操千髙翻重直龙翻载子亥翻】今日之事本所甘心遂书赤纸为诏甲子帝逊于琅邪第百官拜辞秘书监徐广流涕哀恸【晋武帝泰始元年受禅歳在乙酉建兴四年长安陷歳在丙子凡五十二年次年元帝建号于江东改元建武至是年歳在庚申凡一百单三年西东享国共一百五十七年而亡】丁夘王为坛于南郊即皇帝位礼毕自石头备法驾入建康宫徐广又悲感流涕侍中谢晦谓之曰徐公得无小过广曰君为宋朝佐命【朝直遥翻】身是晋室遗老悲欢之事固不可同广邈之弟也【徐邈为晋孝武所亲重】帝临太极殿大赦改元其犯乡论清议一皆荡涤与之更始【犯郷论清议盖得罪于名教者更工衡翻】
　　裴子野论曰昔重华受终四凶流放【书尧使舜嗣位正月上日受终于文祖流共工于幽州放驩兠于崇山窜三苗于三危殛鲧于羽山四罪而天下咸服重直龙翻】武王克殷顽民迁洛【武王克殷迁顽民于洛邑】天下之恶一也乡论清议除之过矣
　　奉晋恭帝为零陵王优崇之礼皆仿晋初故事即宫于故秣陵县【沈约曰秣陵县本治去京邑六十里今故治村是也晋安帝义熈九年移治京邑在鬬场恭帝元元年省杨州禁防参军县移治其处】使冠军将军刘遵考将兵防卫【冠古亮翻将即亮翻】降禇后为王妃追尊皇考为孝穆皇帝皇妣赵氏为孝穆皇后尊王太后萧氏为皇太后【帝父翘娶赵氏生帝而徂继室以萧氏】上事萧太后素谨及即位春秋已高毎旦入朝太后【朝直遥翻】未尝失时刻诏晋氏封爵当随运改独置始兴庐陵始安长沙康乐五公降爵为县公及县侯【始兴庐陵始安长沙皆郡公独康乐县公耳据南史降始兴郡公为华容县公庐陵公为柴桑县公始安公为荔浦县侯长沙公为醴陵县侯乐音洛】以奉王导谢安温峤陶侃谢之祀其宣力义熈豫同艰难者一仍本秩庚午以司空道怜为太尉封长沙王追封司徒道规为临川王以道怜子义庆袭其爵其余功臣徐羡之等增位进爵各有差追封刘穆之为南康郡公王镇恶为龙阳县侯上每叹念穆之曰穆之不死当助我治天下【治直之翻】可谓人之云亡邦国殄瘁【诗曕卬之辞瘁秦醉翻】又曰穆之死人轻易我【易以豉翻】立皇子桂阳公义真为庐陵王彭城公义隆为宜都王义康为彭城王己夘改泰始厯为永初厯【以元改歴】　魏主如翳犊山遂至冯卤池【据北史翳犊山在平城之西五原之东冯卤池即五原盐池唐属盐州界卤龙五翻】闻上受禅驿召崔浩告之曰卿往年之言騐矣【浩言见上卷晋安帝义熙十四年】朕于今日始信天道　秋七月丁酉魏主如五原　甲辰诏以凉公歆为都督高昌等七郡诸军事征西大将军酒泉公秦王炽磐为安西大将军【炽昌志翻】　交州刺史杜慧度击林邑大破之【林邑屡为冦故慧度撃之】所杀过半林邑乞降前后为所钞掠者皆遣还【降戸江翻钞楚交翻】慧度在交州为政纎密一如治家【治直之翻】吏民畏而爱之城门夜开道不拾遗　己未魏主如云中　河西王防逊欲伐凉先引兵攻秦浩亹【浩亹音告门】旣至濳师还屯川岩凉公歆欲乗虚袭张掖宋繇张体顺切諌不听太后尹氏谓歆曰汝新造之国地狭民希自守犹惧不足何暇伐人先王临终【李暠卒见上卷晋安帝义熈十三年】殷勤戒汝深慎用兵保境宁民以俟天时言犹在耳奈何弃之防逊善用兵非汝之敌数年以来常有兼并之志汝国虽小足为善政修徳养民静以待之彼若昏暴民将归汝若其休明【休美也】汝将事之岂得轻为举动侥冀非望以吾观之非但丧师【丧息浪翻】殆将亡国亦不听宋繇叹曰今兹大事去矣歆将步骑三万东出【将即亮翻骑竒寄翻】防逊闻之曰歆已入吾术中然闻吾旋师必不敢前乃露布西境云已克浩亹将进攻黄谷【此露布非必建之漆竿如魏晋告捷之制但露檄布言其事耳】歆闻之喜进入都渎涧防逊引兵击之战于懐城歆大败或劝歆还保酒泉歆曰吾违老母之言以取败不杀此胡何面目复见我母【复扶又翻】遂勒兵战于蓼泉为防逊所杀歆弟酒泉太守翻新城太守预领羽林右监密左将军眺右将军亮西奔敦煌防逊入酒泉【安帝隆安四年李嵩据敦煌凡二主二十一年而灭敦徒门翻】禁侵掠士民安堵以宋繇为吏部郎中委之选举凉之旧臣有才望者咸礼而用之以其子牧犍为酒泉太守【犍居言翻守式又翻】敦煌太守李恂翻之弟也与翻等弃敦煌奔北山防逊以索嗣之子元绪行敦煌太守【索嗣死事见一百十二卷晋安帝隆安四年索昔各翻】防逊还姑臧见凉太后尹氏而劳之尹氏曰李氏为胡所灭知复何言【蒙逊张掖卢水胡也劳力到翻复扶又翻下可复同】或谓尹氏曰今母子之命在人掌握奈何傲之且国亡子死曾无忧色何也尹氏曰存亡死生皆有天命奈何更如凡人为儿女子之悲乎吾老妇人国亡家破岂可复惜余生为人臣妾乎惟速死为幸耳防逊嘉而赦之娶其女为牧犍妇　八月辛未追諡妃臧氏为敬皇后癸酉立王太子义符为皇太子　闰月壬午诏晋帝诸陵悉署守卫　九月秦振武将军王基等袭河西王蒙逊胡园戍俘二千余人而还【还徒宣翻又如字】　李恂在敦煌有惠政索元绪麤险好杀大失人和【好呼到翻】郡人宋承张密信招恂冬恂帅数十骑入敦煌元绪东奔凉兴【凉兴郡在唐州常乐县界帅读曰率】承等推恂为冠军将军凉州刺史【冠古玩翻】改元永建河西王防逊遣世子政徳攻敦煌恂闭城不战　十二月丁亥杏城羌酋狄温子帅三千余家降魏【背夏降魏也酋慈由翻帅读曰率降户江翻】　是歳魏姚夫人卒追諡昭哀皇后【姚夫人归魏见一百十七卷晋安帝义熙十一年】二年春正月辛酉上祀南郊大赦
　　裴子野论曰夫郊祀天地修歳事也赦彼有罪夫何为哉
　　以扬州刺史庐陵王义真为司徒尚书仆射徐羡之为尚书令扬州刺史中书令傅亮为尚书仆射辛未魏主嗣行如公阳　河西王防逊帅众二万攻李恂于敦煌　秦王炽磐遣征北将军木弈干辅国将军元基攻上邽遇霖雨而还　三月甲子魏阳平王熈卒　魏主发代都六千人筑苑东包白登周三十余里　河西王防逊筑隄壅水以灌敦煌李恂乞降不许恂将宋承等举城降恂自杀防逊屠其城获恂弟子寳囚于姑臧【李氏灭矣李寳卒由此开有唐之基天之所啓谁能废之】于是西域诸国皆诣防逊称臣朝贡【朝直遥翻】　夏四月己夘朔诏所在淫祠自蒋子文以下皆除之其先贤及以勲徳立祠者不在此例　吐谷浑王阿柴遣使降秦【使疏吏翻降户江翻】秦王炽磐以阿柴为征西大将军开府仪同三司安州牧白兰王【秦葢以吐谷浑之地为安州】　六月乙酉魏主北巡至蟠羊山【蟠羊山在参合陂东】秋七月西巡至河　河西王防逊遣右卫将军沮渠鄯善建节将军沮渠茍生帅众七千伐秦秦王炽磐遣征北将军木奕干等帅步骑五千拒之败鄯善等于五涧【五涧在洪池岭北水经注云五涧水出姑臧城东而西北流注马城河败补迈翻】虏茍生斩首二千而还　初帝以毒酒一甖【甖于耕翻瓦器也】授前琅邪郎中令张伟使酖零陵王伟叹曰酖君以求生不如死乃于道自饮而卒【卒子恤翻】伟邵之兄也【初帝领扬州牧辟邵为僚属】太常褚秀之侍中褚淡之皆王之妃兄也王每生男帝辄令秀之兄弟方便杀之【方便者随宜处分不令其事彰露也】王自逊位深虑祸及与禇妃共处一室【处昌吕翻】自煑食于牀前饮食所资皆出禇妃故宋人莫得伺其隙【伺相吏翻】九月帝令淡之与兄右卫将军叔度往视妃妃出就别室相见兵人逾垣而入进药于王王不肯饮曰佛教自杀者不复得人身兵人以被掩杀之【复扶又翻　考异曰宋本纪九月己丑零陵王薨晋本纪九月丁丑据长厯九月丙午朔无己丑丁丑今不书日】帝帅百官临于朝堂三日【自是之后禅让之君罕得全矣帅读曰率临力鸩翻朝直遥翻】　庚戌魏主还宫　冬十月己亥诏以河西王防逊为镇军大将军开府仪同三司凉州刺史　己亥魏主如代　十一月辛亥葬晋恭帝于冲平陵帝帅百官瞻送　十二月丙申魏主西巡至云中秦王炽磐遣征西将军孔子等帅骑二万击契汗秃真于罗川【契欺讫翻汗音寒】　河西王蒙逊所署晋昌太守唐契据郡叛防逊遣世子政徳讨之契瑶之子也【唐瑶见一百十一卷晋安帝隆安四年】　上之为宋公也谢瞻为宋台中书侍郎其弟晦为右卫将军时晦权遇已重自彭城还都迎家【上为宋公时建宋台于彭城】宾客辐凑门巷填咽瞻在家惊骇谓晦曰汝名位未多而人归趣乃尔【趣七喻翻】吾家素以恬退为业不愿干豫时事交游不过亲朋而汝遂势倾朝野【朝直遥翻】此岂门户之福邪乃以篱隔门庭曰吾不忍见此及还彭城言于宋公曰臣本素士父祖位不过二千石【瞻晦晋太常谢裒之孙于谢安为従孙是其髙曾与谢安同其所自出但名位不及耳】弟年始三十志用凡近荣冠台府【冠古玩翻】位任显密福过灾生其应无逺特乞降黜以保衰门前后屡陈之晦或以朝廷密事语瞻【语牛倨翻】瞻故向亲旧陈説用为戏笑以絶其言及上即位晦以佐命功位任益重瞻愈忧惧是岁瞻为豫章太守遇病不疗临终遗晦书曰吾得啓体幸全亦何所恨【遗于季翻曽子有疾召门弟子曰啓予足啓予手诗云战战兢兢如临深渊如履薄氷而今而后吾知免夫小子孔子曰身体髪肤受之父母不敢毁伤父母全而生之子全而归之】弟思自勉励为国为家【居宠思危谢瞻有焉为谢晦杀身亡家张本为于伪翻】
　　三年春正月甲辰朔魏主自云中西巡至屋窦城【据北史屋窦城在薛林山东】　癸丑以徐羡之为司空録尚书事刺史如故江州刺史王为卫将军开府仪同三司中领军谢晦为领军将军兼散骑常侍入直殿省总统宿卫【散悉亶翻骑竒寄翻】徐羡之起自布衣【徐羡之为桓修抚军中兵参军与帝同府深相亲结及起义兵益见亲任】又无术学直以志力局度一旦居廊庙朝野推服咸谓有宰臣之望沈密寡言不以忧喜见色【朝直遥翻沈持林翻见贤遍翻】颇工奕棊观戏常若未解【解户买翻晓也】当世倍以此推之傅亮蔡廓常言徐公晓万事安异同常与傅亮谢晦宴聚亮晦才学辩博羡之风度详整时然后言郑鲜之叹曰观徐傅言论不复以学问为长【复扶又翻】　秦征西将军孔子等大破契汗秃真【契欺讫翻汗音寒秃吐谷翻】获男女二万口牛羊五十余万头秃真帅骑数千西走其别部树奚帅户五千降秦【帅读曰率降户江翻】　二月丁丑诏分豫州淮以东为南豫州治歴阳以彭城王义康为刺史【义熈之初帝欲开拓河南绥定豫土至九年割扬州大江以西大雷以北悉属豫州至是以淮西之地为北豫州治汝南沈约志南豫州领歴阳南谯卢江南汝隂南梁晋熙弋阳安丰南汝南新蔡东郡南颍颍川西汝隂汝阳陈留南陈左郡边城左郡光城左郡十九郡案徐志及永初郡国志止领十三郡盖沈志有景平以后续置郡在其间也】又分荆州十郡置湘州治临湘【晋安帝义熈十三年省湘州今复置临湘汉旧县唐为潭州长沙县】以左卫将军张邵为刺史丙戌魏主还宫　三月上不豫大尉长沙王道怜司空徐羡之尚书仆射傅亮领军将军谢晦防军将军檀道济并入侍医药羣臣请祈祷神只上不许唯使侍中谢方明以疾告宗庙而已上性不信竒怪微时多符瑞及贵史官审以所闻上拒而不答檀道济出为镇北将军南兖州刺史镇广陵悉监淮南诸军【晋成帝立南兖州治京口自此治广陵领广陵海陵山阳盱眙秦川南沛等郡监工衔翻】皇太子多狎羣小谢晦言于上曰陛下春秋既高宜思存万世神器至重不可使负荷非才【晦发此言已有废昏立明之意荷下可翻又如字】上曰庐陵何如晦曰臣请观焉出造庐陵王义真【造七到翻】义真盛欲与谈晦不甚答还曰徳轻于才非人主也丁未出义真为都督南豫豫雍司秦并六州诸军事车骑将军开府仪同三司南豫州刺史【为晦等杀义真张本雍于用翻骑竒寄翻】是后大州率加都督多者或至五十州不可复详载矣【迄宋之季境内惟二十二州至梁武帝时沿边分置诸州始有五十州复扶又翻】帝疾瘳【瘳丑留翻】己未大赦　秦雍流民南入梁州庚申遣使送绢万匹且漕荆雍之谷以赈之【秦雍之雍古雍州也关中之地荆雍之雍晋末所置南雍州也治襄阳使疏吏翻赈之忍翻】　刁逵之诛也【事见一百十三卷晋安帝元兴三年】其子弥亡命辛酉弥帅数十人入京口【帅读曰率】太尉留府司马陆仲元撃斩之【时长沙王道怜以太尉镇京口入侍医药故有留府】乙丑魏河南王曜卒　夏四月甲戌魏立皇子焘为
　　太平王拜相国加大将军丕为乐平王弥为安定王范为乐安王健为永昌王崇为建宁王俊为新兴王　乙亥诏封仇池公杨盛为武都王　秦王炽磐以折冲将军乞伏是辰为西胡校尉筑列浑城于汁罗以镇之【汁罗盖即罗川之地】　五月帝疾甚召太子诫之曰檀道济虽有干畧而无逺志非如兄韶有难御之气也徐羡之傅亮当无异图谢晦数从征伐颇识机变若有同异必此人也【帝固有疑晦之心矣数所角翻】又为手诏曰后世若有幼主朝事一委宰相母后不烦临朝【朝直遥翻】司空徐羡之中书令傅亮领军将军谢晦镇北将军檀道济同被顾命癸亥帝殂于西殿【年六十自是以后南北朝之君没皆称殂被皮义翻顾音古】帝清简寡欲严整有法度被服居处俭于布素游宴甚稀嫔御至少【处昌吕翻少诗沼翻】尝得后秦髙祖従女【后秦王兴庙号髙祖従才用翻】有盛宠颇以废事谢晦防諌即时遣出财帛皆在外府内无私藏【藏徂浪翻】岭南尝献入筒细布一端八丈帝恶其精丽劳人【扬雄蜀都赋曰布则蜘蛛作丝不可见风防中黄润一端数金言其细也恶乌路翻】即付有司弹太守【弹徒丹翻】以布还之并制岭南禁作此布公主出适遣送不过二十万无锦绣之物内外奉禁莫敢为侈靡太子即皇帝位年十七大赦尊皇太后曰太皇太后立妃司马氏为皇后晋恭帝女海盐公主也　魏主服寒食散频年药发灾异屡见【见贤遍翻】颇以自忧遣中使宻问白马公崔浩曰【使疏吏翻】属者日食赵代之分【属者犹言比者近者属之欲翻分扶问翻】朕疾弥年不愈恐一旦不讳诸子竝少【少诗照翻】将若之何其为我思身后之计【为于伪翻】浩曰陛下春秋富盛行就平愈必不得已请陈瞽言自圣代龙兴不崇储贰是以永兴之始社稷几危【事见一百十五卷晋安帝义熙五年几居希翻又音祁】今宜早建东宫选贤公卿以为师傅左右信臣以为宾友入总万几出抚戎政如此则陛下可以优游无为頥神养夀万歳之后国有成主民有所归奸宄息望祸无自生矣皇子焘年将周星【嵗星十二年一周天】明叡温和立子以长礼之大经若必待成人然后择之倒错天伦则召乱之道也【倒错谓废长立少长知两翻下同】魏主复以问南平公长孙嵩【复扶又翻】对曰立长则顺置贤则人服焘长且贤天所命也帝従之立太平王焘为皇太子使之居正殿临朝为国副主【朝直遥翻】以长孙嵩及山阳公奚斤【魏收官氏志后魏献帝弟为达奚氏孝文改为奚氏】北新公安同为左辅坐东厢西面崔浩与太尉穆观散骑常侍代人丘堆为右弼【后魏孝文以献帝第五兄敦丘氏为丘氏】坐西厢东面百官总已以听焉【坐东厢者西面坐西厢者东面皆朝拱皇太子】帝避居西宫时隠而窥之【自隠蔽其身而窥之也】听其决防【防丁乱翻】大悦谓侍臣曰嵩宿徳旧臣歴事四世功存社稷【嵩事昭成帝及道武帝明元帝及太子焘为四世】斤辩捷智谋名闻遐迩【闻音问】同晓解俗情明练于事观达于政要识吾防趣浩博闻彊识精察天人堆虽无大用然在公専谨以此六人辅相太子吾与汝曹巡行四境伐叛柔服足以得志于天下矣【解胡买翻行下孟翻　嵩实姓拔拔斤姓达奚观姓丘穆陵堆姓丘敦是时魏之羣臣出于代北者姓多重复及髙祖迁洛始皆改之旧史恶其烦杂难知故皆従后姓以就简易今従之】魏主又以典东西部刘絜门下奏事代人古弼【重直龙翻恶乌路翻易以防翻道武天赐四年置侍官侍直左右出纳诏命魏书官氏志内入诸姓吐奚氏为古氏】直徒河卢鲁元【拓跋与慕容段氏同出鲜卑其后强盛谓东种为徒河官氏志内入诸姓吐复伏卢氏为卢氏】忠谨公勤使之给侍东宫分典机要宣纳辞令太子聪明有大度羣臣时奏所疑帝曰此非我所知当决之汝曹国主也六月壬申以尚书仆射傅亮为中书监尚书令以领军将军谢晦领中书令侍中谢方明为丹阳尹方明善治郡【治直之翻】所至有能名承代前人不易其政必宜改者则以渐移变使无迹可寻　戊子长沙景王道怜卒　魏建义将军刁雍冦青州州兵击破之雍收散卒走保大乡山【魏收地形志济隂郡乗氏县有大乡城雍于容翻】　秋七月己酉葬武皇帝于初宁陵【陵在丹阳建康县蒋山】庙号髙祖　河西王防逊遣前将军沮渠成都帅众一万耀兵岭南遂屯五涧【盖耀兵于洪池岭南而还屯五涧也沮子余翻帅读曰率下同】九月秦王炽磐遣征北将军出连防等帅骑六千击之　初魏主闻髙祖克长安【见上卷晋安帝义熈十三年】大惧遣使请和自是每嵗交聘不絶及髙祖殂殿中将军沈范等奉使在魏【晋置二卫仍置殿中将军使疏吏翻下同】还及河魏主遣人追执之议发兵取洛阳虎牢滑台崔浩谏曰陛下不以刘裕欻起纳其使贡【欻许勿翻】裕亦敬事陛下不幸今死遽乗丧伐之虽得之不足为美且国家今日亦未能一举取江南也而徒有伐丧之名【礼不伐丧】窃为陛下不取【为于伪翻】臣谓宜遣人吊祭存其孤弱恤其凶灾使义声布于天下则江南不攻自服矣况裕新死党与未离兵临其境必相帅拒战【帅读曰率】功不可必不如缓之待其彊臣争权变难必起【难乃旦翻】然后命将出师可以兵不疲劳坐收淮北也【将即亮翻】魏主曰刘裕乗姚兴之死而灭之【事见一百十七卷晋安帝义熈十二年及上卷义熈十三年】今我乗裕丧而伐之何为不可浩曰不然姚兴死诸子交争故裕乗舋伐之今江南无舋不可比也【舋与衅同许觐翻】魏主不従假司空奚斤节加晋兵大将军行扬州刺史使督宋兵将军交州刺史周几【后魏孝文以献帝次兄普氏之后为周氏】吴兵将军广州刺史公孙表同入冦【晋兵宋兵吴兵郑兵楚兵等将军皆魏所置】　乙巳魏主如灅南宫遂如广寗【晋愍帝建兴元年猗卢筑新平城于灅北其后筑宫于灅南郦道元曰广寗去平城五十里广寗县汉属上谷郡晋太康中立为郡灅力水翻】　辛亥魏人筑平城外郭周围三十二里　魏主如乔山【五代志乔山在涿郡懐戎县刘昫曰唐妫州懐戎县后汉上谷之潘县也】遂东如幽州冬十月甲戌还宫魏军将发公卿集议于监国之前【监工衔翻】以先攻城与先略地奚斤欲先攻城崔浩曰南人长于守城昔苻氏攻襄阳经年不拔【事见一百四卷晋孝武太元三年四年】今以大兵坐攻小城若不时克挫伤军势敌得徐严而来我怠彼鋭此危道也不如分军略地至淮为限列置守宰收敛租谷则洛阳滑台虎牢更在军北絶望南救必防河东走不则为囿中之物【不读曰否】何忧其不获也公孙表固请攻城魏主従之于是奚斤等帅步骑二万【帅读曰率骑竒寄翻】济河营于滑台之东时司州刺史毛徳祖戍虎牢东郡太守王景度告急于徳祖【王景度以东郡太守戍滑台】徳祖遣司马翟广等将步骑三千救之【翟长伯翻将即亮翻下同】先是司马楚之聚众在陈留之境闻魏兵济河遣使迎降魏【先悉荐翻使疏吏翻降户江翻】以楚之为征南将军荆州刺史使侵扰北境【北谓宋之北境】徳祖遣长社令王法政将五百人戍邵陵【邵陵县汉属汝南郡晋以后属颍川郡杜佑曰蔡州郾陵县有古召陵城】将军刘怜将二百骑戍雍丘以备之楚之引兵袭怜不克防台送军资怜出迎之酸枣民王玉驰以告魏【酸枣县自汉以来属陈留郡唐属滑州】丁酉魏尚书滑稽引兵袭仓垣【康曰滑户入切姓也本滑伯国姬姓其后因国为氏汉有詹事滑典】兵吏悉逾城走陈留太守冯翊严棱诣斤降魏以王玉为陈留太守给兵守仓垣【魏收地形志陈留郡治浚仪县有仓垣城】奚斤等攻滑台不拔求益兵魏主怒切责之壬辰自将诸国兵五万余人南出天关逾恒岭【此即晋孝武大元二十一年燕主垂袭魏平城之路魏主珪既平中山自望都铁阏凿恒岭至代五百余里将即亮翻下同】为斤等声援　秦出连防与河西沮渠成都战禽之【沮渠成都时屯五涧】　十一月魏太子焘将兵出屯塞上【魏主南援攻河南之兵故大子屯塞上以备柔然】使安定王弥与安同居守【守式又翻】庚戌奚斤等急攻滑台拔之王景度岀走景度司马阳瓒为魏所执不降而死【瓒藏旱翻降戸江翻】魏主以成皋侯茍儿为兖州刺史镇滑台【魏书官氏志内入诸姓若干氏为茍氏】斤等进击翟广等于土楼破之【上楼在虎牢东九域志澶州临河县有土楼镇】乗胜进逼虎牢毛徳祖与战屡破之魏主别遣黑矟将军于栗防将三千人屯河阳谋取金墉【矟色角翻防于奚翻】徳祖遣镇威将军窦晃等縁河拒之十二月丙戌魏主至冀州遣楚兵将军徐州刺史叔孙建将兵自平原济河徇青兖豫州刺史刘粹遣治中髙道瑾将步骑五百据项城【宋豫州领汝南新蔡谯梁陈南顿颍川汝阳汝隂陈留等郡】徐州刺史王仲徳将兵屯湖陆【徐州领彭城沛下邳兰陵东海东莞东安琅邪淮阳阳平济隂北济隂钟离马头等郡】于栗防济河与奚斤并力攻窦晃等破之魏主遣中领军代人娥清期思侯柔然闾大肥将兵七千人防周几叔孙建南渡河军于碻磝【碻磝城临河津后魏为济州治所水经注曰城即故荏平县也】癸未兖州刺史徐琰弃尹卯南走【水经济水自须昌县西北泾渔山东又北过谷城县西注云济水侧岸有尹卯垒南去渔山四十余里是谷城县界故春秋之小谷城也】于是泰山髙平金鄊等郡皆没于魏【金鄊县汉属山阳晋属髙平盖晋末分置郡也】叔孙建等东入青州司马爱之季之先聚众于济东皆降于魏【济水之东则青州界济子礼翻】戊子魏兵逼虎牢青州刺史东莞竺防镇东阳城【青州自曹嶷以来治广固武帝克慕容超夷其城青州迁治东阳城在广县西南宋白曰今青州治益都县州东城即东阳城晋武帝太康初分琅邪立东莞郡青州领齐济南髙宻乐安平昌北海东莱太原长广等郡莞音官】遣使告急【使疏吏翻】己丑诏南兖州刺史檀道济监征讨诸军事【监工衔翻】与王仲徳共救之庐陵王义真遣龙骧将军沈叔狸将三千人就刘粹量宜赴援【义真时镇夀阳刘粹时镇悬瓠骧思将翻量音良】　秦王炽磐徴秦州牧昙达为左丞相征东大将军【昙徒含翻】
　　营阳王【讳义符小字车兵武帝长子也　考异曰宋本纪髙氏小史皆作荥阳臧后谢晦蔡廓传作营阳营阳南方郡名也今徒之】
　　景平元年春正月己亥朔大赦改元　辛丑帝祀南郊魏于栗防攻金墉癸夘河西太守王涓之弃城走魏
　　主以栗防为豫州刺史镇洛阳【防丁奚翻】　魏主南巡恒岳【恒户登翻】丙辰至邺【去年十二月已书魏主至冀州今又书南巡恒岳必有一误也】　己未诏徴豫章太守蔡廓为吏部尚书【自晋以来谓吏部尚书为大尚书以其在诸曹之右且其权任要重也】廓谓傅亮曰选事若悉以见付不论【不论者不复置议论于辞受之际也】不然不能拜也亮以语录事尚书徐羡之【语牛倨翻录事尚书当作録尚书事】羡之曰黄散以下悉以委蔡吾徒不复措懐【黄散谓黄门侍郎及散骑常侍侍郎也复扶又翻】自此以上故宜共参同异廓曰我不能为徐干木署纸尾【为于伪翻】遂不拜干木羡之小字也选案黄纸录尚书与吏部尚书连名【选案选曹文案也洪迈日叶石林言制敕用黄纸始高宗时非也晋防帝时王韶之迁黄门侍郎凡诸诏黄皆其辞也则东晋时已用黄纸冩诏矣又宋明帝时吏部尚书禇渊就赭圻行选是役也皆先战授位版檄不供由是有黄纸札则宋世就军补官赏功又多用黄纸矣又徐羡之召蔡廓为吏部尚书廓曰我不能为徐干木署纸尾则是宋世以黄纸为案矣至齐世立左右丞书案之制曰白案则右丞书名在上左丞次书黄案则左丞上书右丞下书虽世逺莫知何者之为黄案何者之为白案所可知者其纸已分黄白二色决矣至东晋时阉人以纸包裹鱼肉还家并是五省黄案然则文书之用黄纸其来已乆高宗时凡誊冩诏制以下州县始皆用黄纸耳槩言诏书用黄纸始于高宗不审也选须绢翻】故廓云然
　　沈约论曰蔡廓固辞铨衡耻为志屈岂不知选录同体义无偏防乎【吏部典选録尚书兼録诸曹尚书事防丁乱翻】良以主闇时难不欲居通塞之任【铨衡之任得其人则贤路通不得其人则贤路塞塞悉则翻】逺矣哉
  </div>
  <div class="pagination">
   <a href="资治通鉴四库_page29.html">
    上一页
   </a>
   <span>
    ...
   </span>
   <a href="资治通鉴四库_page25.html">
    25
   </a>
   <a href="资治通鉴四库_page26.html">
    26
   </a>
   <a href="资治通鉴四库_page27.html">
    27
   </a>
   <a href="资治通鉴四库_page28.html">
    28
   </a>
   <a href="资治通鉴四库_page29.html">
    29
   </a>
   <span class="current-page">
    30
   </span>
   <a href="资治通鉴四库_page31.html">
    31
   </a>
   <a href="资治通鉴四库_page32.html">
    32
   </a>
   <a href="资治通鉴四库_page33.html">
    33
   </a>
   <a href="资治通鉴四库_page34.html">
    34
   </a>
   <a href="资治通鉴四库_page35.html">
    35
   </a>
   <span>
    ...
   </span>
   <a href="资治通鉴四库_page31.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
