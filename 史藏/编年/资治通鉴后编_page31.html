<!DOCTYPE html>
<html>
 <head>
  <meta charset="utf-8"/>
  <title>
   资治通鉴后编 - 第 31 页/共 44 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   资治通鉴后编 - 第 31 页/共 44 页
  </h1>
  <div class="content">
   金布萨揆欲通和罢兵有韩元靖者自谓五世孙揆遣之渡淮丘崈获之诘所以来之故元靖言两国交兵北朝皆谓韩太师意今相州宗族坟墓皆不可保故来依太师耳崈使毕其说始露讲解之意崈密使人防送北归俾叩其实元靖既回崈得金行省文字以闻于朝韩侂胄方以师出屡败悔其前谋输家财二十万以助军而谕崈募人持书币赴敌营议和崈乃遣陈璧充小使持书与揆愿讲好息兵揆曰称臣割地献首祸之臣乃可崈复遣王文徃言用兵乃苏师旦邓友龙皇甫斌等所为非朝廷意且言今三人皆已贬黜揆曰侂胄若无意用兵师旦等岂敢专擅文还崈复遣使相继因许还其淮北流移人及今年岁币揆以方春地湿不可乆居欲休养士马乃许之戊辰揆自和州退屯下蔡独濠州留一军守之　庚午薛叔似陈谦罢叔似夙以功业自期及临事絶无可称属郡多陷故罢以京湖北路安抚使吴猎为湖北京西宣抚使　复两浙围田募两淮流民耕种　金完顔哈卓攻凤州程松求援于吴曦曦绐言当发三千骑往松信不疑及曦受金诏自称蜀王宣言金使者欲得阶成和凤四州以和驰书讽松使去松不知所为防报金兵至百姓奔走相蹂躏乙亥松亟趋米仓山而遁自阆州顺流至重庆以书抵曦匄赆礼称曦为蜀王曦以匣封致餽松望见大恐疑为劒亟逃奔使者追与之乃金寳也松受而兼程出峡西向掩泪曰吾今始获保头颅矣　寳谟阁待制致仕彭年卒年学识正大议论简直善恶是非辨析甚严其爱君忧国之忱先见之识敢言之气皆人所难晚既投闲悠然自得几微不见于顔面自伪学有禁士大夫鲜不变者年于关洛书益加涵泳　是岁蒙古特穆津大防诸部长建九斿白旗即皇帝位于鄂嫩河之源诸部长共上尊号曰成吉思皇帝时金泰和六年也遂发兵复伐奈曼擒布尔罕以归迪延汗子屈出罕律与托克托奔伊埒达实河上初蒙古主宗亲咸补海罕为金所杀至是欲复讐防金降俘具言其主暴虐乃定议伐金






　　资治通鉴后编卷一百三十二
&lt;史部,编年类,资治通鉴后编&gt;
　　钦定四库全书
　　资治通鉴后编卷一百三十三
　　刑部尚书徐干学撰
　　宋纪一百三十三【起彊圉单阏正月尽上章敦牂十二月凡四年】
　　寜宗法天备道纯德茂功仁文哲武圣睿恭孝皇帝
　　开禧三年春正月丁丑朔两淮宣抚使丘崈罢己卯命知枢宻院张岩督视江淮军马时金已有和意崈上防乞移书金帅以成前议且言金人既指韩侂胄为元谋若移书宜暂免系衔侂胄大怒以岩代崈李璧力争言崈素有人望侂胄变色曰方今天下独有一丘崈耶金完顔匡进攻襄阳　庚辰以陈自强兼枢宻使　癸未金人破阶州　乙酉金赠故夀州军士魏全官赐钱百万初李爽围夀州刺史圗克坦羲募人徃斫营全在选中为爽兵所执爽谓全曰若为我骂金主免若死全至城下反骂宋主爽乃杀之至死骂不絶口　丁亥皇子圻生　辛卯吴曦招通判兴元府权大安军事杨震仲震仲不屈饮药死　甲午伪蜀王吴曦遣将利吉引金兵入鳯州以四郡付之表鐡山为界曦即兴州为行宫改元置百官使人告其伯母赵氏赵怒絶之叔母刘日夜号泣骂不絶口曦又遣董镇至成都治宫殿欲徙居之议削髪左祍称臣于金分其所统兵十万为统帅遣禄祁等戍万州泛舟下嘉陵江声言约金人夹攻防阳下黄榜于成都潼川利州防州四路以兴州为兴徳府召随军转运使广安安丙为丞相长史权行都省事吴睍为曦谋宜收用蜀名士以系民心于是陈咸自髠其髪史次秦自瞽其目李道传邓性甫杨防之悉弃官去金布萨揆有疾丙申命左丞相宗浩兼都元帅行省
　　于南京以代揆　二月丁巳金追复永中永蹈王爵己未程松罢以杨辅为四川制置使吴曦逐之初辅知成都尝言吴曦必反帝意辅能诛曦乃宻诏授辅制置使许以便宜从事青城山道人安世通献书于辅曰世通在山中忽闻闗外之变不觉大恸世通虽方外人而大人先生亦尝发以入道之门窃以为公初得曦檄即当还书诵其家世激以忠义聚官属军民素服号恸因而散金发粟鼓集忠义闭劒门檄防梓兴仗义之师以顺讨逆而士大夫皆酒缸饭嚢不明大义尚云少屈以保生灵何其不知轻重如此夫君乃父也民乃子也岂有弃父而捄子之理此非曦一人之叛乃举蜀士大夫之叛也闻古有叛民无叛官今曦叛而士大夫皆缩手以聼命是驱民而为叛也且曦虽叛逆犹有所忌未敢建正朔杀士大夫尚以虚文见招亦以公之与否卜民之从违也今悠悠不决徒为妇人女子之悲所谓停囚长智吾恐朝廷之失望也凡举大事者成败死生皆当付之度外区区行年五十二矣古人言可以生而生福也可以死而死亦福也决不忍污面戴天同为叛民也辅有重名蜀士大夫多劝举义兵而世通之言尤切辅自以不习兵事且内郡无兵迁延不发曦移辅知遂寕府辅遂以印授通判韩植弃成都去　以知建康府叶适兼江淮制置使适谓三国孙氏尝以江北守江自南唐以来始失之乃请于朝兼节制江北诸州诏从之时羽檄旁午而适治事如平时军须皆从官给民以不扰其防守皆尽法度　癸亥皇子圻薨追封顺王谥冲懐戊辰皇子墌生　金平章政事兼左副元帅布萨揆
　　卒于下蔡揆体刚内和与物无忤临民有惠政其为将也军门镇静赏罚必行初渡淮即命撤去浮梁所至皆因粮于敌无餽运之劳未尝轻用士卒而与之同甘苦人亦乐为之用故南征北伐为一代名将　庚午金人去襄阳　监兴州合江仓益昌杨巨源谋讨吴曦乃隂与曦将张林朱邦寜及忠义士朱福等深相结眉州人程梦锡知之以告转运使安丙丙时称疾未视事乃属梦锡以书致巨源延之卧所巨源曰先生而为逆贼丞相长史耶丙号哭曰目前兵将我所知不能奋起必得豪杰乃防此贼巨源曰非先生不足以主此事非巨源不足以了此事防兴州中军正将下邽李好义亦结军士李贵进士杨君玉李坤辰李彪等数十人谋诛曦好义曰此事誓死报国救四蜀生灵但曦死后若无威望者镇抚恐一变未已一变复生欲至期立长史安丙以主事使坤辰来邀巨源与防巨源徃与约还报丙丙始出视事君玉与白子申共草宻诏乙亥未明好义帅其徒七十四人入伪宫时伪宫门洞开好义大呼而入曰奉朝廷宻诏以安长史为宣抚令我诛反贼敢抗者夷其族曦卫兵千余闻有诏皆弃梃而走巨源持诏乗马自称奉使入内户防启户欲逸李贵前执之刃中曦頬曦反扑贵仆于地好义急呼王换斧其腰曦始纵贵贵遂斫其首驰告丙宣诏军民拜舞声动天地持曦首抚定城中市不易肆尽收曦党杀之众推丙权四川宣抚使巨源权参賛军事丙陈曦所以反及矫制平贼便宜赏功状上防自劾待罪函曦首及违制法物与曦所受金人诏印送朝廷曦僣立凡四十一日金遣珠赫果勒齐奉册于曦未至曦已诛先是韩侂胄闻曦反大惧与曦书许以茅土之封且召知镇江府宇文绍节问计绍节云安丙或能讨贼侂胄乃宻以帛书谕丙云若能圗曦报国以明本心即当不次推赏书未逹而诛曦露布已至朝廷大喜曦首至临安献于庙社枭之市三日诏诛曦妻子家属徙岭南夺曦父挺官爵迁曦祖璘子孙出蜀存璘庙祀玠子孙免连坐　三月丁丑斩伪四川都转运使徐景望于利州　庚子以杨辅为四川宣抚使安丙副之许奕为宣谕使　壬寅四川宣谕使程松落职筠州安置寻徙澧州　杨巨源李好义谓安丙曰曦死贼破胆矣闗外西和成阶鳯四州为蜀要害盍乗势复取之不然必为后患丙従之遣好义复西和州张林李简复成州刘昌国复和州张翼复鳯州孙忠锐复大散闗好义进兵次于独头岭防忠义及民兵夹击金人死者蔽路七日至西和人人乐死前无留敌金将完顔钦遁去好义整众而入军民欢呼迎拜好义籍府库以归于官欲乗胜径取秦陇以牵制淮防宣抚司杨辅安丙不许士气皆沮　夏四月戊申皇子墌卒追封申王谥冲懿　己未以方信孺为国信所参议官如金军时韩侂胄募可以报使金帅府者近臣荐信孺可使自萧山丞召赴都命以使事信孺曰开衅自我金人设问首谋当以何词荅之侂胄矍然信孺遂持张岩书以行丁卯召杨辅还以吴猎为四川制置使时朝廷察安丙与辅异召辅赴阙辅抵建康引咎不进著作佐郎杨简言辅弃成都不当召遂命辅知建康　戊辰以资政殿学士钱象祖参知政事　己巳改兴州为州　庚午赠杨震仲官仍官其子一人　癸酉金人复破大散闗安丙素恶孙忠锐至是散闗失守丙檄忠锐还欲废之先命杨巨源偕朱邦寜以沔兵二千防应巨源至鳯州因忠锐出迎伏壮士于幕后突出杀之及其子揆丙遂以忠锐附伪表闻于朝　五月戊寅诏吴曦党李伸之等十六人除名编管两广及湖南诸州　辛卯太皇太后谢氏崩　六月李好义以中军统制知西和州吴曦将王喜遣其党刘昌国聴节制好义与之酬酢欢饮逹旦好义心腹暴痛死昌国遁去既殓口臭爪指皆青黒居民号恸如私亲朝廷虑喜为变授节度使移荆鄂都统制既而昌国白日见好义持刃刺之惊怖仆地疽发死史臣曰当时知王喜为呉曦之党既不能罪又以节镇赏之不惟踵唐末姑息藩镇之祸而益知宋事之不可为矣
　　癸酉安丙杀参议官杨巨源初吴曦之诛实杨巨源李好义首倡安丙以劳绩上于朝伪言以巨源好义为首实则独后二人及奨谕诛叛诏书至沔州巨源谓人曰诏命一字不及巨源疑有蔽其功者俄报王喜授节度使而巨源仅与通判心益不平乃为启以谢丙曰飞矢以下聊城深慕鲁仲连之髙谊觧印而去彭泽庶几陶靖节之清风既又愬功于朝或谓安丙曰巨源谋乱丙令王喜鞠其党皆抵罪时巨源方与金人战败于鳯州之长桥丙宻使兴元都统制彭辂收巨源械送阆州狱至大安龙尾滩丙使将校樊世显取刀防其头不絶者逾寸遂以巨源自殪闻忠义之士闻者莫不扼腕流涕劔外士人张伯威为文以吊其辞尤悲切李璧在政府闻之曰嘻巨源其死矣丙以人情上章求免杨辅亦谓丙杀巨源必召变请以刘甲代之
　　论曰人尝有言大奸似忠大诈似信岂不诚然乎哉余观安丙心迹之间盖有不容掩者矣盖丙尝容于吴曦之父素知曦者徒微语于程松而不尽吐肝膈早为之所及曦反形既炽顾又聼其召辟既不能如杨震仲之死又不能如陈咸史次秦之自戕李道传邓性甫之弃去乃甘受其丞相长史之伪职托名阳与而隂圗其实左观而右望及曦膏梁之习不除军士之心尽失而杨巨源李好义軰又且决意讨贼丙于是知曦必败乃设计自全遂相结而诛曦比上防书则又掩巨源好义之首功而及于王喜刘昌国之逆党卒之喜遣昌国鸩好义而丙令喜诬巨源遂遣将校杀之二人之死惨不可言此其心迹分明为贼报讐及合丙之前后观之其恶孙忠锐则伏壮士杀之而并及其子揆其恶王大才则脔以癸杨九鼎险刻跋扈従古鲜有而一时君臣漫不省究以致丙之功名日盛饰诈文奸聋瞽豪杰虽魏了翁宇文绍节之属皆信之不惟享冨贵于一时且垂荣名于竹帛果将谁欺也哉昔荀彧不悟曹操之奸以其为汉讨贼而従之操谋渐露大业垂成彧始悟而自杀司马公以死汉许之而尚论者犹有遗议矧如丙者素知曦逆而所为若是其又何辞天日在上神临之必有断斯狱者矣
　　秋七月己卯封不俦为嗣濮王　壬午金诏民间交易典质一贯以上并用交钞毋用钱　大旱飞蝗蔽天食浙西豆粟皆尽乙酉下诏罪已命郡邑赈恤之　九月甲戌朔金左丞相兼都元帅宗浩卒于军谥通敏宗浩与布萨揆穆延萨克达相继而死一时良将俱尽金人和好之意遂决　初方信孺至濠州赫舍哩子仁止之于狱露刅环守之絶其薪水要以五事信孺曰反俘归币可也缚送首谋自古无之称藩割地则非臣子所敢言子仁怒曰若不望生还耶信孺曰吾将命出国门时已置生死度外矣子仁遣至汴见完顔宗浩出就舍宗浩使将命者来坚持五説且谓称籓割地自有故事信孺曰昔靖康仓卒割三镇沼兴以太母故暂屈今日可用为故事耶请面见丞相决之宗浩坐幄中陈兵见信孺曰五事不从兵南下矣信孺辩对不少诎宗浩叱之曰前日兴兵今日求和何也信孺曰前日兴兵复讐为社稷也今日屈巳求和为生灵也宗浩不能诘授以报书曰和与战俟再至决之信孺还诏侍从两省防諌官议所以复命众议还俘获罪首谋增嵗币五万遣信孺再往时吴曦已诛金人气颇索然犹执初议信孺曰夲朝谓増币巳为卑屈况名分地界哉且以曲直校之本朝兴兵在去年四月若贻书诱吴曦则去年三月也其曲固有在矣如以彊弱言之若浔滁濠我亦得泗涟水若夸胥浦桥之胜我亦有鳯凰山之防若谓我不能下宿夀若围庐知楚果能下乎五事已从其三而犹不我听不过再交兵耳金人见信孺忠恳乃曰割地之议姑寝但称籓不从当以叔为伯嵗币外别犒师可也信孺固执不许宗浩遂宻与定约复命朝廷以林拱辰为通谢使与信孺持国书誓草及许通谢百万緍至汴宗浩怒信孺不曲折建白遽以誓书来有诛戮禁锢语信孺不为动将命者曰此非犒军可了别出事目以示之信孺曰嵗币不可再増故代以通谢钱今得此求彼吾有陨首而已防兴州遣师复大散闗宗浩益疑之乃遣信孺还复书于张岩曰若能称臣即以江淮之间取中为界欲世为子国即尽割大江为界且斩元谋奸臣函首以献及添嵗币五万两疋犒师银一千万两方可议和好信孺还致其书韩侂胄问之信孺言敌所欲者五事一割两淮三増嵗币三索归正人四犒军银五不敢言侂胄固问之信孺徐曰欲得太师头耳侂胄大怒壬午信孺坐用私觌物擅作大臣馈遗金将夺三官临江军居住信孺三使金师以口舌折强敌敌人计屈情见虽未即和然已有成説及贬欲再遣使顾在廷无可者近臣以王柟荐乃命柟假右司郎中持书北行柟伦之孙也　乙酉权攅成肃皇后于永阜陵　辛卯以殿前都指挥使赵淳为江淮制置使乙未张岩罢韩侂胄怒金人欲罪首谋和议遂辍复锐意用兵乃以淳镇江淮而罢张岩岩开督府九月费耗县官钱三百七十万缗壬寅祔成肃皇后神主于太庙　防古再伐西夏克
　　韩罗孩城　冬十月乙卯复珍州遵义军　十一月甲戍诏韩侂胄轻启兵端罢平章军国事陈自强阿附充位罢右丞相　乙亥礼部侍郎史弥远等以兵兴以来蜀口汉淮之民死于兵戈者不可胜计公私之力大屈而韩侂胄意犹未已中外忧惧因力陈危迫之势请诛侂胄皇后杨氏素怨侂胄因使皇子荣王曮具防言侂胄再启兵端将不利于社稷帝不荅后从旁力賛之帝犹未许后请命其兄杨次山择羣臣可任者与共圗之帝始允可次山遂语弥逺弥逺得宻防以钱象祖尝陈用兵忤侂胄乃先白象祖象祖许之以告李璧璧谓事缓恐泄乃命主管殿前司公事夏震统兵三百候侂胄入朝至太庙前呵止于途拥至玉津园侧杀之弥逺象祖以闻帝犹未信既乃知之遂下诏暴侂胄罪恶于中外盖其谋始于弥逺而成于杨后及次山帝初无意也论功进弥逺为礼部尚书加震福州观察使侂胄専政十四年宰执待从台谏籓阃皆出其门天子孤立于上威行官省权震宇内尝凿山为园下瞰太庙出入宫闱无度孝宗思政之所偃然居之老宫人见之垂涕顔棫草制以为得圣之清易祓撰答诏以元圣褒之四方投献者谓伊霍旦奭不足以拟其勲余嚞请加九锡赵师乞置平原王府官属侂胄皆当之不辞其嬖妾皆封郡国夫人毎内宴与妃嫔杂坐恃势骄倨掖庭皆恶之及籍其家多乘舆服御之饰初侂胄为南海尉延一士人作馆客甚贤而文既别音问不通侂胄当国尝思其人一日忽至已改名登第数年矣一见欢甚馆遇极厚尝夜阑酒罢侂胄屏左右促膝问曰侂胄谬当国秉外间议论如何其人太息曰平章家族危如累卵尚复何言侂胄愕然问故对曰是不难知也椒殿之立非出于平章则椒殿怨矣皇子之立非出于平章则皇子怨矣贤人君子自朱熹彭龟年赵汝愚而下斥逐贬死不可胜数则士大夫怨矣邉衅既开三军暴骨孤儿寡妇之哭声相闻则三军怨矣并邉之民死于杀掠内地之民死于科需则四海万姓皆怨矣丛是众怨平章何以当之侂胄嘿然乆之曰何以教我其人辞谢再三固问乃曰仅有一防主上非心黄屋若急建青宫开陈三圣家法为揖逊之举则皇子之怨可变而为恩而椒殿退居徳夀虽怨无能为矣于是辅佐新君涣然与海内更始曩时诸贤死者赠恤生者召擢遣使聘金释怨请和以安邉境优犒诸军厚恤死士除苛觧慝尽去军兴无名之赋使百姓有更生之意然后选择名儒逊以相位乞身告老为緑野之游易危为安其庶几乎侂胄犹豫不能决欲留其人处以掌故其人力辞去未几祸作　韩侂胄既死钱象祖探懐中堂帖授陈自强曰有防丞相罢政自强即上马顾曰望大参保全丁丑贬自强永州居住戊寅贬苏师旦韶州安置己卯斩师旦诏奸臣窜殛当首开言路以来忠谠中外臣僚各具所见以闻辛巳贬邓友龙南雄州安置寻徙循州　丙戌以御史中丞卫泾佥书枢宻院事　丁亥诏立皇子荣王曮为皇太子更名俦寻又更名询　戊子贬郭倪梅州郭僎连州并安置籍其家贬李璧抚州居住癸巳贬张岩徽州居住　十二月壬寅朔金修辽史成　癸卯以许奕为大金通问使　乙巳太白昼见　己酉落叶适寳文阁待制庚戌贬许及之泉州居住薛叔似福州居住再贬皇甫斌英德府安置　癸丑金人复破随州　辛酉以钱象祖为右丞相兼枢宻使卫泾及给事中雷孝友并参知政事吏部尚书林大中佥书院事初韩侂胄欲纳交于大中大中不许而上书极论其奸因辞官屏居絶口不及时事侂胄当国或劝其通书以免祸大中曰福不可求而得祸可惧而免耶不聴凡十二年而复起乙丑以礼部尚书史弥逺同知枢宻院事　丙寅赠
　　吕祖俭朝奉郎直秘阁官其子一人　丁卯诏改明年为嘉定元年
　　嘉定元年春正月戊寅右諌议大夫叶时等请枭韩侂胄首于两淮以谢天下不报　辛巳下诏求言　丙戍叶时复请枭韩侂胄首于两淮　戊子安定郡王伯栩卒　壬辰以史弥逺知枢宻院事权兵部尚书倪思求对言大权方归所当防微一有干预端倪必且仍蹈覆辙厥今有更化之名无更化之实今侂胄既诛而国人之言犹有未靖者盖以枢臣犹兼宫賔不时宣召宰执当同班同对枢臣亦当逺权以息外议枢臣谓史弥逺也　以许奕为大金通谢使　金主以左司郎中刘昴等七人与蒲隂令大中私议朝政皆杖之　二月戊申追复赵汝愚观文殿大学士谥忠定　以韩侂胄定防功诏史官自绍熈以来侂胄事迹悉従改正　戊午再贬程松賔州安置　是月栁州黒风峒防罗世傅作乱招降之　三月癸酉以毛自知首论用兵夺进士第一人思例　戊子复秦桧王爵赠谥　王柟至金请依靖康故事世为伯侄之国增嵗币为三十万犒军钱三百万贯苏师旦等俟和议定后当函首以献完顔匡具以柟言奏于金主金主命匡移书索韩侂胄首以赎淮南地改犒军钱为银三百万两防钱象祖移书金帅府谕以诛韩侂胄事柟未之知也匡问柟曰韩侂胄贵显几年矣柟曰已十余年平章国事才二年耳匡曰今欲去此人可乎柟曰主上英断去之何难匡顾笑和议始决因遣柟己丑诏百官集议倪思谓有伤国体吏部尚书楼钥曰和议重事待此而决奸宄已毙之首又何足惜遂命临安府斵棺取首枭之两淮遂以韩侂胄及师旦之首付王柟送金师以易淮陕侵地初方信孺为侂胄所贬至是柟奏和约之成皆方信孺备尝险阻再三将命之功信孺当其难臣当其易毎见金人必问信孺安在公论所推虽讐敌不能揜也乞録信孺功而蠲其过乃诏信孺自便寻除知韶州　甲午金瀛王从宪卒谥敦懿从宪显宗子也　召江西常平提举袁燮为都官郎迁司封燮入对言陛下即位之初委任贤相正士鳞集而窃威权者从旁睨之彭龟年逆知其必乱天下显言其奸龟年以罪去而权臣遂根据几危社稷陛下追思龟年盖尝临朝太息曰斯人犹在必大用之固已深知龟年之忠矣今正人端士不乏愿陛下常存此心急闻剀切崇奨朴直一龟年虽没众龟年继进天下何忧不治臣昨劝陛下勤于好问而圣训有曰好问则明臣退与朝士言之莫不称善而侧聼十旬陛下之端拱渊黙犹昔也臣窃惑焉夫既知如是而明则当知反是而闇明则光辉旁烛无所不通防则是非得失懵然不辨矣迁国子司业秘书少监进癸酒秘书监延见诸生必迪以反躬切己忠信笃实是为道本闻者悚然士气益振时史弥逺主和燮争益力台论劾燮罢之提举鸿庆宫　临安大火凡四日焚御史台等官舍十余所民舍五万八千余家死者甚众城中庐舍十燬其七百官多僦舟以居民讹言相惊无頼因而纵火为奸　是春皇子垍生　夏四月丙辰赠彭龟年寳谟阁直学士落李沐寳文阁学士寻贬信州居住　戊午再贬陈自强雷州安置籍其家　閠月辛未置拘安邉钱物所凡韩侂胄与他权幸没入之田及围田湖田之在官者皆焉所输钱租籍以给行人金缯之费迨后与北方絶好军需邉用毎于此取之　壬申雨雹　癸未皇子垍卒追封肃王谥冲靖　甲申诏自今视事令皇太子侍立丁酉以旱求直言　五月王柟以韩侂胄苏师旦首
　　至金丁未金主御应天门备黄麾立仗受之百官上表穪贺悬二首并像于通衢令百姓纵观然后漆其首蔵军器库遂命完顔匡等罢兵更元帅府为枢宻院遣使来归大散闗及濠州　辛酉赐礼部进士郑自成以下四百六十二人及等出身　丁卯以蝗灾诏侍从台諌防奏闗政监司守令条上民间利害　六月乙亥参知政事卫泾罢　甲申佥书枢宻院事林大中卒谥正惠大中少力学趣向不凡清修寡欲退然如不胜衣及遇事而发凛乎不可犯　秋七月辛丑诏吕祖防特补上州文学　癸丑召江淮制置大使丘崈同知枢宻院事未至卒崈仪状魁杰机神英悟尝慷慨曰生无以报国死愿为猛将以灭敌其忠义性然也　録用赵汝愚子奉议郎知南昌县崇宪为籍田令崇宪上防力辞以为先臣之寃未悉昭白而其孤先被宠光非公朝所以劝忠孝厉亷耻之意俄改监行在都进奏院又引陈瓘论司马光吕公着复官事申言之乞以所陈下三省集议若先臣心迹有一如言者所论即近日恩典皆为冐滥先臣复官赐谥与臣新命俱合追寝如公论果谓诬蔑乞昭示中外使先臣之谗谤既辨忠节自明而宪圣慈烈皇后拥佑之功徳益显然后申饬史馆改正诬史垂万世之公又请正赵师召妄贡封章之罪究蔡琏与大臣为仇之奸毁龚頥正续稽古録之妄诏两省史馆考订以闻吏部尚书兼修国史楼钥等请施行如章从之已而诬史尚未正崇宪复言前日史官徒以权臣风防刋旧史焚元藁略无留难今被诏再三莫有慨然奋直笔者何小人敢于为恶而谓之君子者顾不能勇于为善耶闻者愧之其后玉牒日厯所卒以重修龙飞事实进呈因崇宪请也　八月辛巳以礼部尚书楼机同知枢宻院事吏部尚书楼钥签书枢宻院事钥持论坚正忤韩侂胄意奉祠累年机初为太常少卿侂胄开边机曰恢复之名非不美今人才难得财力未裕万一兵连祸结奈何邓友龙曰不逐此人则异议无所囘遂斥外及入枢府时干戈甫定信使徃来机禆赞之功为多尤惜名器守法度进退人物直言可否不市私恩不避嫌怒　甲午发米三十万石赈粜江淮流民　九月卒丑金使完顔侃乔宇入见诏以和议成谕天下中书议表贺又有以此为二府功欲差次迁秩权兵部尚书倪思曰澶渊之役防而班师天子下诏罪已中书枢宻待罪今屈已以盟奈何君相反以为庆乃止　壬子出安邉所钱百万缗命江淮制置大使司籴米振饥民史弥逺渐作威福权礼部尚书倪思进对因言臣前日论枢臣独班奏事恐蹈徃辙宗社不堪再壊宜亲擢台誎以革权臣之并任宰辅以防专权之失弥远闻而恚恨思遂求去出知镇江府　召太学浦城真徳秀为博士入对首言权臣开邉南北涂炭今兹继好岂非天下之福然日者行人之遣金人欲多嵗币之数而吾亦曰可増金人欲得奸人之首而吾亦曰可与徃来之称谓犒军之金帛根括归明流徙之民皆承之唯谨得无滋嫚我乎抑善谋国者不观敌情观吾政事今号为更纪而无以使敌情之畏服正恐彼资吾嵗赂以厚其力乗吾不备以长其谋一旦挑争端而吾无以应此有识所为寒心又言侂胄自知不为清议所贷至诚忧国之士则名以好异于是忠良之士斥而正论不闻正心诚意之学则诬以好名于是伪学之论兴而正道不行今日改更张正当褒崇名节明示好尚　召李道传为太学博士迁太常博士兼沂王府小学教授防沂府有母丧遗表官吏例进秩道传曰有襄事之劳者推恩可也吾属何预于是皆辞不受迁著作佐郎见帝首言忧危之言不闻于朝廷非治世之象今民力未裕民心未固财用未阜储蓄未豊邉备未修将帅未择风俗未能知义而不偷人才未能彚进而不乏而八者之中复以才为要愿陛下搜罗人才以待天下未至之忧帝嘉纳之初道传为蓬州学教授吴曦党以意胁道传道传弃官去且贻书安抚使杨辅谓曦可坐而缚至是曦平诏以道传抗节不挠召入执政有不喜道学者道传畧不为动冬十月丙子以钱象祖为左丞相史弥逺为右丞相雷孝友知枢宻院事楼钥同知枢宻院事娄机参知政事陈晦草弥远制用昆命元龟语倪思叹曰董贤为大司马册文有允执厥中一语萧咸以为尧禅舜之文长老见之莫不心惧今制词所引此舜禹揖逊也天下有如萧咸者读之得不大骇乎乃上省牍请贴改麻制诏下分析弥逺遂除晦殿中侍御史即劾思藩臣僣论麻制镌职而罢自是不复起矣　诏朱熹特赐谥令有司议定申奏仍与遗表恩泽一名　己卯褒録庆元上书杨宏中等六人　庚辰封伯柷为安定郡王　辛巳蔡琏除名配贑州牢城　金主得嗽疾颇困时承御贾氏范氏皆有娠未及乳月防卫王永济自武定军来朝永济世宗苐七子也金主无嗣防忌宗室以永济柔弱鲜智能故爱之欲传以位朝辞之日力疾与之击毬谓卫王曰叔王不欲作主人遽欲去耶李元妃在傍谓金主曰此非轻言者十一月乙卯金主疾革卫王未发元妃与黄门李新喜议立卫王使内侍潘守恒召之守恒颇知书识大体谓元妃曰此大事当与大臣议乃使守恒召平章政事完顔匡匡显宗侍读最为旧臣有征伐功故独召之匡至遂与定策立卫王丙辰金主殂于福安殿年四十一遗诏皇叔卫王即皇帝位且曰朕内人见有娠者两位如其中有男当立为储贰皆男则择可立者立之卫王承诏举哀即皇帝位　戊午右丞相史弥逺以毋忧去位　十二月戊辰左丞相钱象祖罢　庚午四川初行当五大钱　升嘉兴府为嘉兴军节度　戊寅遣曽従龙使金吊癸　己丑遣宇文绍彭使金贺即位　是冬防古再伐托克托及库楚类罕时拉拉部等遇防古前锋不战而降因用为乡至伊埒达实河讨黙尔齐部灭之托克托中流矢死库楚类罕奔契丹　二年春正月辛丑金太史奏飞星如火起天市垣有尾迹若赤龙　金遣费摩正来告哀　丁巳以楼钥参知政事御史中丞章良能同知枢宻院事吏部尚书宇文绍节佥书院事钥上防曰臣窃惟诸道置帅官穪安抚兼兵民之权有分阃之制朝廷选择甚重不轻比年以来遇有盗贼窃发州县所不能制者必使帅臣亲行虽多成功臣窃虑此水旱饥馑既不能免潢池弄兵安保其无若自此以为故事帅臣动辄临戎恐非国家之长防也仰惟神宗皇帝垂意边事庙谟深逺廼熈寕九年知成都府蔡延庆言乞发陜西兵援茂州候兵集自将以往令转运司摄府事诏朝廷已遣将部兵延庆务在持重毋得轻去成都元豊六年河东经畧司言西贼入麟州神堂寨知州訾虎等领兵出战有功诏虎自今毋得轻易出入遇有防邉止令禆将出兵揜逐神宗之虑深矣盖帅守之臣民之司命一有失宜众心易动当令指授方畧调度军食持重镇抚以靖一方虽有挫衂根本不揺若使轻出利害实大盖帅臣之行建牙郊野堪战之士咸在行阵従行兵卒必是单弱而又随宜迁次登陟险隘脱有桀黠之盗伏隐篁竹乗间防出以犯大帅之顔行则贼势易张国威难振仓卒之顷可胜言哉故延庆有请既拒而不従訾虎成功亦因以切戒此臣平日之所虑适合信使之所传无事而言似非时务愚者一得愿效君前　庚申金遣富察知刚来致遗留物壬戌金改元大安大赦立元妃圗克坦氏为皇后　二月己巳金遣使来告即位　丁亥罢法科试经义复六塲旧法　戊子荧惑入太微垣　金平章政事布萨端尚书左丞孙即康奏先帝承御贾氏当以十一月免乳今则已出三月范氏产期合在正月医称胎气有损用药调治胍息虽和胎形已失范氏愿削髪为尼壬辰金主以其事诏中外　金封皇子六人为王　三月丙申雹　甲辰金宪天光运仁文义武神圣英孝皇帝于道陵庙号章宗　己酉诏民以减防子之直籍没家财者有司立还之　戊午禁两淮官吏私买民田　是春辉和尔国降于防古辉和尔即唐之髙昌也防古主入河西夏主安全遣其太子率师拒战败之获其副元帅髙令公克乌拉海城俘其太子西璧氏进至克夷门复败夏帅获其将嵬名令公薄中兴府引河水灌之隄决水外溃遂撤围还遣太子阿达入中兴招谕夏主夏主纳女请和　夏四月戊辰放庐濠二州忠义军归农庚辰金主下诏暴章宗元妃李氏之罪言章宗储嗣称有身俟将临月于李家取儿以入日月不偶则规别取以为皇嗣章宗崩谋不及行又章宗平昔或有幸御李氏嫉妬令女巫李定奴作纸木人鸳鸯符以事魇魅致絶圣嗣令事既发露遣大臣按问俱已欵服有司议法当极刑以其乆侍先帝令赐自尽王盻儿李新喜各正典刑李氏兄安国军节度使喜儿弟少府监特黙格仍追除复系监籍于逺地安置诸连坐并依律令施行贾氏亦赐自尽初完顔匡与李氏同受遗诏立卫王匡欲专定防功遂构杀李氏数日匡拜尚书令封申王　戊子赐杨震仲谥曰节毅　五月丙申起复右丞相史弥逺弥逺以母忧归治丧太子请赐第行在令就第持服以便咨访　戊戌借补武训郎罗日愿谋为变伏诛　是月诸路旱蝗　六月辛卯以京湖制置司言放诸州新军及忠义人归农　秋七月乙未诏荒歉州县七嵗以下男女聼异姓收飬着为令　癸卯募民以赈饥免役八月　甲戌册皇太子　丙戌发米十万石赈两淮饥民　九月金百官表请建储不允　冬十一月辛卯朔沔州统制张林等谋作乱事觉贷死除名广南羁管甲午诏浙西监司募饥民修水利　丙申金平阳地震有声如雷自西北来戊戌又震浮山县尤甚城民居圮者十七人死者二三千人　是月桞州黒风峒防李元砺作乱众数万连破吉郴诸县诏遣荆鄂江池四州军讨之初罗世传之降洞中实苦于乏食而江西帅急欲以买降为功遂餽之以粮饷之以盐贼喜谋益逞外虽送欵隂治器械而主兵者更奏授以官爵峒中义丁皆恚曰作贼者得官赴义者捐命岂足以服人哉于是五合六聚各以峒名其乡元砺及陈廷佐之徒并起为贼掀永新撇龙泉江西列城皆震　十二月甲子四川制置大使司调官军讨黎州蛮败绩　己巳赐朱熹谥曰文赠蔡元定迪功郎
　　三年正月庚戍朔金太史奏日中有流星出大如盆其色碧向西行渐如车轮尾长数丈没于浊中至地复起光散如火　甲辰下诏招谕羣盗　丙午雨土　二月辛酉黎州蛮复防邉　壬午以工部侍郎王居安知隆兴府督捕峒防　是月金太史奏客星入紫微垣光散为赤龙地大震有声如雷　三月己亥以湖南转运判官曹彦约知潭州督捕峒防　庚子赐彭龟年谥曰忠肃　甲寅诛楚州渠贼胡海　夏四月癸亥峒防李元砺犯南雄州官军大败　是月金太史奏北方有黒气如大道东西亘天徐邳二州奏河清五百余里以告宗庙社稷诏中外临洮杨珪上书曰河性本浊而今反清是水失其性也正犹天动地静使当动者静当静者动则如之何其为灾异明矣且传曰黄河清圣人生假使圣人生恐不在今日又曰黄河清诸侯为天子正当戒惧以消灾变而复夸示四方臣所未喻宰相以为妖言议欲诛之又虑絶言路乃诏大兴府锁还本管　五月乙未淮东贼悉平诏寛恤残破州县　乙巳命沿海诸州督捕海防　赠朱熹中大夫寳谟阁直学士　六月丁巳朔日有食之【考异是月日食金史卫绍王纪不书乃于十二月书辛酉朔日食按是嵗六月丁巳朔则十二月朔不得有辛酉卫绍王记注亡失无实録后人旁搜而得之以着为本纪其间不能无误此其一事也】　丙寅金地震　己卯封杨次山为永阳郡王是月李元砺数败官军于江西势益炽江西帅李珏
　　漕使王补之议平之而各持其説运司干办李燔曰防非吾民耶岂必皆恶有司贪刻者激之将校之邀功者逼成之耳反是而行之则皆民矣帅漕曰干办议是谁可行者燔请自徃乃驻兵万安防近峒诸廵尉察隅保之尤无良者易置之分兵守险驰辩士谕贼逆顺祸福于是旁峒颇有慕义而起者　金大旱下诏罪已振贫民阙食者曲赦西京太原两路杂犯死罪减一等徒以下免　秋七月辛卯申严围田増广之禁　是月金地震　八月乙丑今立皇子胙王从恪为皇太子　乙亥大风防木　是月临安府蝗　金地震　夏自天防初与金议和八十余年未尝交兵至是为防古所攻求救于金金主新立不能出师夏人怨遂侵葭州金庆善努撃却之　九月金地大震诏求直言招勇敢抚流亡冬十月壬申雷　十一月李元砺迫贑州南安军诏以重赏募人讨之　金中都大悲阁东渠内火自出逾旬乃防阁南刹竿下石罅中火自出人近之即防俄复出如是者复旬日　十二月戊午参知政事娄机罢机立朝能正言好称奨人才不遗寸长访问贤能疏列姓名及其无用之实以备采取至是以老罢　丙寅罗世传缚李元砺以降时四川兵讨元砺者皆失利知隆兴府王居安以书晓都统制许俊曰贼胜则民皆为贼官胜则贼皆为民势之翕张决于此举将军素以勇名为山贼所挫可乎俊得书惶恐乃为之尽力败贼于黄山贼始惧走韶州居安驻军庐陵召土豪问便宜皆言贼勇徤趫防陟降险阻如猿猱若钞吾粮运吾事危矣居安曰吾自有以破之先是罗世传虽文降而实隂与元砺相表里故元砺敢肆其猖獗自黄山之败元砺有悔心而练木桥贼首李才全世传之党也居安欲闘罗李乃令人谓元砺曰汝能擒送才全则贳尔之罪元砺従其言居安赏元砺而厚抚才全世传果疑元砺之贰已遂交恶元砺率众攻世传居安语俊曰两虎闘于穴吾可成卞荘嗾才全之党袭元砺巢穴俘其孥元砺无所归世传擒之以献元砺伏诛峒防悉平改黒风峒名曰效忠世传授通直郎寻复叛为其党所杀　武学生羣诉临安尹赵师罢之韩侂胄将用兵师度必召祸乃持异论侂胄诛其党多坐谪师获免至是始黜　是嵗临安绍兴二府严衢二州大水赈之仍蠲其赋　金大饥禁百姓不得传说邉事　金欲伐防古筑乌沙堡防古主特穆津命哲伯袭杀其众遂畧地而东初防古主入贡于金金主时为卫王章宗使受贡于静州防古主见卫王不为礼卫王归欲请兵攻之防章宗殂金主嗣位有诏至防古传言当拜受蒙古主问金使曰新君为谁金使曰衞王也蒙古主遽南面唾曰我谓中原皇帝乃天上人此等庸懦亦为之耶何以拜为即乗马北去金使还奏金主益怒欲俟蒙古主再入贡就进塲杀之蒙古主知之遂与金絶益严兵为备







　　资治通鉴后编卷一百三十三
　　钦定四库全书
　　资治通鉴后编卷一百三十四
　　刑部尚书徐干学撰
　　宋纪一百三十四【起重光恊洽正月尽旃防大渊献六月凡一年有六月】宁宗法天备道纯徳茂功仁文哲武圣睿恭孝皇帝
　　嘉定四年春正月乙亥朔金太史奏荧惑入氐中　己丑叙州蛮攻嘉定府利店砦陷之　西域哈喇娄部主阿尔斯兰降于防古　二月金中都有大风从北来发屋折木通东华二门重闗皆折　防古主伐金败金将达实于野狐岭取大水泺丰利等县金复筑乌沙堡閠月辛亥诏诸路格朝廷赈恤之令及盗发不即捕
　　者重罪之　三月丙子沔州将刘世雄等谋据仙人原作乱伏诛　临安大火焚省部等守舍延及太庙诏迁神主于夀慈宫三日火息乃还太庙省部皆寓治驿寺焚民居二千余家　金中都大悲阁灾延及民居有黒气起北方广长若大隄内有三白气贯之如龙虎状　金括民间马令职官出马有差　夏四月国子司业刘爚乞开伪学禁刋朱熹四书于太学　己丑以吴曦没官田租代输关外四州旱伤秋税　初金纳哈塔敏珠尔守北鄙知防古将侵边奔告于金主金主曰彼与我无衅汝何言此敏珠尔曰近见其邻部附从西夏献女而造箭制楯不休凡行营则令男子乘车盖欲惜马力也非图我而何金主以其擅生边隙囚之及防古南侵金主始恐乃释敏珠尔之囚而遣西北路招讨使尼雅哈克求和防古主不许金主乃命平章政事通吉迁嘉努参知政事完顔呼实行省事于抚州西京留守赫舍哩呼沙呼行枢宻院事以备边　五月乙亥赐礼部进士赵建大以下四百六十五人及第出身　六月丁亥遣金嵘贺金主生辰时金有防古之难不暇延使者至涿州而还　秋七月壬戌太白昼见　丙寅诏四川官吏尝受伪命者毋得叙用　八月夏国主安全卒年四十二伪谥敬穆皇帝庙号襄宗墓曰康陵族子大都督府主遵顼立改元光定　金通吉迁嘉努呼沙呼等至乌沙堡未及设备防古哲伯兵奄至防乌沙堡及乌月营破白登城遂攻西京七日呼沙呼等惧以麾下弃城突围遁防古主以精骑三千驰之金兵大败追至翠屏山遂取西京及桓抚州休士牧马将遂南向金主复命招讨使完顔紏坚监军完顔鄂诺等率兵号四十万驻野狐岭以备呼实率重兵为后继或谓紏坚曰防古新破抚州方以所获赐其下马牧于野当乗其不虞掩击之紏坚曰此危道也不若马步俱进为计万全防古主闻之进兵于獾儿觜紏坚遣麾下明安问防古举兵之故明安反降于防古以虚实告之防古主遂与紏坚等战金兵大败防古乘鋭而前呼实不敢拒战引兵南行防古兵踵击之至会河堡金兵又大败呼实仅以身免走入宣平防古兵乘胜薄宣平遂克晋安县　九月辛酉叙州蛮冦邉丁丑诏附防开邉得罪之人自今毋得叙用　防古
　　兵薄居庸闗守将完顔福寿弃闗遁哲伯遂入闗金中都戒严禁男子不得辄出城防古游奕至都城下金主欲南奔汴防衞卒誓死迎战防古兵多损伤遂袭羣牧监驱其马而去金主乃止　冬十月甲辰以金国有难命江淮荆湖四川制置司谨邉备时和议方坚皆漫不置意唯赵方在江陵知金人北逼于防古计必南迁乃増修三海八匮以壮形势荆门有东西两山最为险要乃筑堡于其上増戍兵以遏敌冲又防土豪孟宗政等补以官日夜为之严备　金中都每夜初更正东及西北天明如月初出经月乃防　十一月己酉朔日有食之　先是金上京留守图克坦镒上言自国家与塔坦交兵以来彼聚而行我散而守以聚攻散其败必然不若入保大城并力备御昌桓抚三州素号富实人皆徤勇可内徙之以益兵势人畜财货不至亡失参政梁曰如此是自蹙境土也金主从谋镒复奏曰辽东国家根本距中都数千里万一受兵州府顾望必须报可误事多矣可遣大臣行省以镇之金主不悦曰无故置行省徒揺人心耳不从鉴乃遣其子乌鲁斯乌登将兵二万入衞中都金主嘉之徴拜右丞相　金签中都在城军　金杀河南陈言人郝赞　防古主复遣其子卓沁察罕台谔格徳依分徇云内东胜武朔等州下之于是徳兴府州昌平懐来缙山丰润宻云抚宁集宁东过平泺南至清沧由临潢逾辽河西南抵忻代皆没于防古金呼沙呼之弃西京而还也至蔚州擅取官库银五千两及衣币诸物夺官民马与从行人入紫荆关杀涞水令至中都金主皆不问以为右副元帅呼沙呼益无所忌惮自请兵二万北屯宣平金主与之三千令屯妫川呼沙呼不悦　金迁嘉努呼实　覆全军迁嘉努除名呼实责授咸平路兵马总管将士以其罚轻益不用命金益都人杨安国少无頼以鬻鞍材为业市人呼为
　　杨鞍儿遂自名杨安儿泰和中金人南侵山东无頼往往相聚剽掠命州县招捕之安儿时为羣盗亦请降名军中累官至防御使及防古兵薄中都诏招铁亢敢战军得千余人以唐古哈达为都统安儿副之以戍邉安儿至鸡鸣山不进亡归山东与张汝楫聚党攻刼州县杀掠官吏山东大扰　十二月辛巳奉议郎张镃坐扇揺国本除名象州覊管　秘书省著作郎李道传上奏言学莫急于致知致知莫大于读书书之当读者莫出于圣人之经经之当先者莫要于大学论语孟子中庸之篇故侍讲朱熹有论语孟子集注大学中庸章句或问学者传之所谓择之精而语之详者于是乎在臣愿陛下诏有司取是四书颁之太学使诸生以次诵习俟其通贯浃洽然后次第以及诸经务求所以教育人才为国家用且使四方之士闻其风节传其议论得以慕而效之也又言绍兴中从臣胡安国尝欲有请于朝乞以邵雍程颢程頥张载四人春秋从祀孔子之庙淳熈中学官魏掞之亦言宜罢王安石父子勿祀而祀颢頥兄弟厥后虽诏罢安石之子雱而他未及行儒者相与论説谓宜推而上之以及二程之师周敦頥臣愿陛下诏有司考安国掞之所尝言者议而行之上以彰圣朝崇儒正学之意下以示学者所宗其益甚大其所闗甚重非特以补祀典之阙而已防西府中有不喜道学者未及施行　金签陜西两路汉军五千人赴中都　是嵗金贺瑞庆节使不至
　　五年春正月朔金改元崇庆　壬申赐李好义谥曰忠壮　金右副元帅呼沙呼请退军屯南口或屯新庄移文尚书省曰塔坦兵来必不能支一身不足惜三千兵为可忧十二闗建春万宁宫且不保金主恶其言下有司按问诏数其十五罪罢归田里　金赫舍哩紏坚等率兵三十万援昌桓抚等州与防古主战于獾儿觜大败　防古围金威宁防城千戸刘伯林以城降伯林善骑射防古主以为都提控命选士卒为一军与太傅耶律托辉同征讨招降山后诸州【考异元史太祖纪辛未冬驻跸金之北境刘伯林瓜尔佳长格等来降按刘伯林传其事在壬申今从之】　二月壬午罢两淮军兴以来借补官　三月庚戌四川制置司遣兵分道讨叙州蛮其酋米在请降　金大旱　金遣使册李遵顼为夏国王　夏人冦金葭州时金有防古之难夏人乘其兵败侵畧边境而通使如故　夏五月癸酉安南国王李龙干卒子昊旵嗣寻卒无子以女昭圣主国事其婿陈日照因袭取之李氏自公蕴八传凡二百二十余年金签陜西勇敢军二万人射粮军一万人赴中都括
　　陜西马　金河东陜西大饥斗米钱数千流殍满野金泰安刘二祖兵起冦掠淄沂二州　秋七月戊辰以雷壊太庙屋避殿减膳权直学士院真徳秀上疏曰臣博观经籍史传所志自非甚无道之世未闻震霆之惊及于宗庙者鲁之展氏人臣耳己夘之异春秋犹谨书之盖震霆者上天至怒之威宗庙者国家至严之地以至怒之威而加诸至严之地其为可畏也明矣古先哲王遇非常之变异则必应之以非常之徳政未尝仅举故事而已今日避殿损膳之外咸无闻焉或者固已妄议陛下务为应天之文而不究其实矣臣愿陛下内揆之一身外察诸庻政勉进君徳毋以豢养安逸为心博通下情深求致异召和之本庻防善祥日应咎徴日消矣　金中都有风自东来吹帛一段高数十丈飞动如龙形坠于拱辰门　八月防古围金西京元帅左都监鄂屯襄率师来援防古主遣兵诱至宻谷口逆击之一军尽殪襄仅以身免防古主复攻西京中流矢遂撤围【考异宻谷口金史鄂屯襄传作墨谷口今从元史太祖纪】　九月丙太白昼见己酉有司上续编中兴礼书　防古察罕克金奉圣州冬十月戊戌雷　十二月壬午诏蠲州县横税额
　　甲申防古哲伯攻金东京不防即引去夜驰还袭克之国子祭酒刘爚乞以朱熹语孟集注立于学官从之契丹人耶律瑠格仕金为北边千户防古主起兵朔
　　方金人疑辽遗民有他志下令辽民一户以二女真戸夹居防之瑠格不自安是嵗遁至隆安韩州紏壮士剽掠其地州发卒追捕瑠格皆击走之因与伊徳合势募兵数月众至十余万推瑠格为都元帅伊徳副之营帐百里威震辽东防古主命阿禅诺延哈都呼行军至辽遇之问所从来瑠格曰我契丹军也往附大国道阻马疲逗留于此阿禅曰我奉命讨女真适与尔防庸非天乎然尔欲效顺何以为信瑠格乃率所部防阿禅于金山刑白马白牛登高北望折矢以盟阿禅曰吾还奏当以征辽之责属尔金遣呼沙呼帅军六十万号百万攻瑠格瑠格度不能敌告急于防古防古主命阿禅博啰欢阿噜图罕引千骑防瑠格与金兵对陈于徳济诺尔瑠格以侄安努为先锋横冲呼沙呼军大败之以所俘辎重献古主召阿禅还而以克特格副瑠格屯其地六年春正月甲午签书枢宻院事宇文绍节卒谥忠惠二月丁丑太白昼见　乙未诏宗室毋与胥吏通姻
　　着为令　金知大名府乌库哩谊谋不轨伏诛　三月癸亥参知政事楼钥罢　太隂太白与日并行相去尺余【考异宋史不书今据金史衞绍王纪书之】　是春耶律瑠格自立为辽王改元元统　夏四月丙子以章良能参知政事　甲午复法科试经义法杂流进纳人不预　五月癸亥流星昼陨　是月金改元至宁陜西大旱　初金主将召呼沙呼至中都预议军事左谏议大夫张行信上书曰呼沙呼专逞私意不循公道蔑省部以示强梁媚近臣以求称誉骫法行事妄害平民行院山西出师无律不战先退擅取官物杖杀县令屯驻妫川乞移内地其谋畧概可见矣欲使改易前非以収后效不亦难乎丞相图克坦镒亦以为不可用参知政事梁跪奏其奸恶乃止呼沙呼善结近幸交口称誉金主寻诏给半俸预议军事张行信再谏寝其命至是复用为右副元帅领武衞军五千人屯通门外　六月丁丑遣董居义贺金主生辰防金国乱不至而还　夏人冦金保安州及庆阳府　秋七月防古兵克宣徳府遂攻徳兴府其皇子托垒驸马齐竒先登防之防古主进至懐来金元帅右监军珠赫果勒齐拒战败绩僵尸四十余里防古乗胜至北口而自以众趣紫荆关败金兵于五回岭防涿易二州分命哲伯将兵自南口反攻居庸关破之出北口与克卜特博恰防【考异攻徳兴府薛鉴系上年三月破居庸闗薛鉴系本年十月今据元史太祖纪正之】八月知思州田宗范谋作乱防州路安抚司遣兵讨
　　平之　金右副元帅呼沙呼与其党完顔绰诺富察鲁沁乌库哩图喇等谋作乱防金主以防古兵在居庸闗而呼沙呼日务驰猎不恤军事遣使责之使者至呼沙呼方饲鹞掷杀之遂妄称知大兴府图克坦南平及其子驸马都尉黙哩谋反奉诏入讨时南平姻家福海别将兵屯城北呼沙呼以好语招而杀之夺其兵壬辰自通门入恐城中兵出拒先遣一骑驰抵东华门大呼曰塔坦至北关已接战矣既又遣一骑往亦如之乃使其党图克坦金寿召图克坦南平南平行至广阳门呼沙呼手刃杀之并杀黙哩呼沙呼至东华门防衞实喇奇尔等纳之入宫尽以其党易宿衞自称监国都元帅居大兴府陈兵自衞召声伎与亲党防饮癸巳以兵逼金主出居衞邸遣武衞兵二百守之呼沙呼欲除拜其党令黄门入宫収玺尚宫左夫人郑氏掌宝玺拒之曰玺天子所用呼沙呼人臣取将何为黄门曰今天时大变主上且不保况玺乎御侍当思自脱计郑氏厉声骂曰若辈宫中近侍恩遇尤隆君难不以死报反为逆防夺玺耶我死可必玺必不与遂瞑目不语黄门出呼沙呼卒取宣命之宝除拜其党数十人丞相图克坦鉴时以坠马伤足在告闻难作命驾将入省或告之曰省府皆以军士守之不可入矣少顷军士索人于闾巷镒乃还第呼沙呼欲僣位犹预不决以镒人望乃诣镒访之镒从容谓曰升王章宗之兄显宗长子众望所属元帅决防立之万世之功也呼沙呼黙然乃遣宦者李思中弑金主于邸时完顔纲将兵十万行省事于缙山呼沙呼诱而杀之因尽撤沿边诸军赴中都平州骑兵屯蓟州以自重遣图克坦铭等迎升王从嘉于彰徳甲辰至中都即皇帝位拜呼沙呼太师尚书令元帅封泽王　九月丁未金主临奠于衞邸有司奏旧礼当设坐哭金主命撤坐伏哭尽哀勅有司以礼改　戊申御仁政殿视朝赐呼沙呼坐呼沙呼就坐不辞　辛亥金封皇子守礼为遂王守纯为濮王　金防王永升卒　壬子金改元贞祐大赦　庚申金呼沙呼等议降故衞王为庶人金主曰朕徐思之以谕卿等数日乃降为东海郡侯贞祐末复衞王谥曰绍　金昭雪章宗元妃李氏承御贾氏诏曰大安之初颁谕天下谓李氏与其毋王盼儿及新喜同谋令贾氏虚称有身各正罪法朕惟章宗皇帝圣徳聪明岂容有此欺绐近因集议提防近侍局完顔逹霍王傅大政德皆言贾氏事内有寃此时逹职在近侍政德防贾所以知之朕亲临问左证其事暧昧当时被罪贬责者可俱令放免还家　金主旧名珣泰和中改赐名从嘉闰月庚午复旧名诏前所更名二字自今不须回避辛未金主追尊其妣刘氏为皇太后　甲申金立皇
　　子守忠为皇太子从左谏议大夫张行信请也　丙戌以金主新立命四川谨边备　癸巳雷　甲午史弥逺等上二祖下七世仙源类谱高宗宝训皇帝玉牒荟要乙未大雷丙申下罪己诏　冬十月戍申遣真徳秀
　　贺金主即位庚戍遣李使金贺正旦防金国乱皆不至而还　甲子金遣使来告即位　防古选诸部精兵五千骑合奇尔台哈达二将围守中都方防古兵至皂河欲渡高桥呼沙呼病足乘车督战蒙古兵大败翌日再战呼沙呼创甚不能出期珠赫果勒齐以乣军五千拒之勒齐失期不至呼沙呼欲斩之金主以其有功谕令免死呼沙呼乃益其兵令出战戒之曰胜则赎罪不胜斩汝辛亥勒齐出战自夕至晓北风大作吹石沙不能举目金兵大溃勒济自度必为呼沙呼所杀乃以乣军入中都围呼沙呼之第呼沙呼闻难作登后垣欲走衣絓坠而伤股军士就斩之果勒齐取其首诣阙请罪金主赦之因诏暴呼沙呼之罪夺其官爵以果勒齐为左副元帅一行将士论功行赏　时防古穆呼哩统兵侵金所向残破永清人史秉直聚族谋曰方今国家丧乱吾家百口何以自保既而知降者皆得免乃率里中数千人诣涿州军门降穆呼哩欲用秉直秉直辞乃以其子天倪为万戸领降人家属屯霸州　癸亥金放宫女百三十人　十一月戊辰夏人冦金防州图克坦绰诺出兵击走之　庚午金欲与防古约和诏百官议于尚书省防古兵攻金观州刺史高守约死之　十二月夏取金泾州　防古主留奇尔台哈达屯金中都城北分降人杨伯遇刘林汉军四十六都统并塔坦兵为三道命其子卓沁察罕台谔格徳依为右军循太行而南破保遂中山邢洛磁相衞辉懐孟诸郡径抵黄河掠泽潞平阳太原之间弟哈扎尔及博恰等为左军遵海而东破泺蓟及辽西诸郡防古主自将与子托垒为中军破雄莫清沧景献河间滨棣济南等郡三道兵还复屯大口以逼中都时诸路兵皆往山后防遏乃签乡民为兵上城守御防古尽驱其家属来攻父子兄弟往往遥呼相认由是人无固志故所至郡邑皆下凡破金九十余郡两河山东数千里人民杀戮防尽金帛子女羊畜马牛席卷而去屋庐焚燬城郭丘墟惟中都通顺真定清沃大名东平徳邳海州十一城不下　是嵗两浙诸州大水赈之金泰安州刺史和苏嘉安礼頴悟博学淹贯经史至
　　是山东被兵郡县望风而遁或劝安礼去之安礼曰我去城谁与守且为人臣而避难负国家之恩乎乃团练缮完为御守计已而防古兵至战旬日不能下谓之曰此孤城耳内无粮储外无兵援不降无遗类矣安礼不听城破被执初不识其为谁或妄以酒监对安礼曰我刺史也何以讳为使之跪安礼不屈遂以戈撞其胷而杀之诏赠泰定军节度使谥坚贞安礼大名路人也七年春正月丁卯朔四川制置使安丙遣提举皂郊博马务何九龄等率诸将及金人战于秦州城下败还沔州都统制王大才执九龄等七人斩之枭首境上而讼丙于朝谓有异志　辛未防古兵攻金彰徳府知府鸿和玖珠死之玖珠临潢人也　丁丑参知政事章良能卒　乙未防古兵入懐州金沁南军节度使宛平宋扆死之　三月丁卯以安同知枢宻院事成都路安抚使癸未金南京大括粟　庚辰金人来督二年嵗币且
　　止贺正旦使　是月防古主驻金中都北郊诸将请乘胜破燕不从乃遣使谓金主曰汝山东河北郡县悉为我有汝所守唯燕京耳天既弱汝我复迫汝天其谓我何我今还军汝不能犒师以弭我诸将之怒耶平章政事珠赫果勒齐言于金主曰塔坦人马疲病当决一战都元帅承晖曰不可我军身在都城家属各居诸路其心向背未可知战败必散茍胜亦思妻子而去社稷安危在此一举莫如遣使议和待彼还军更为之计金主然之遣承晖诣防古请和以衞绍王女为岐国公主及金帛童男女五百马三千归防古主仍遣承晖送出居庸关防古兵破金岚州鎭西军节使乌库哩仲温死之
　　夏四月金以防古和议成大赦　乙卯金尚书省奏请巡幸南京金主将从之左丞相图克坦镒曰銮舆一动北路皆不守矣今已讲和聚兵积粟固守京师防之上也南京四面受兵辽东根本之地依山负海其险足恃备御一面以为后图防之次也金主不从镒寻卒镒明敏方正学问该实一时名士皆出其门　五月甲戍金霍王从彛卒　丁丑太白经天　乙酉赐礼部进士袁甫以下五百四人及第出身　辛巳金迁衞绍王镐厉王家属于郑州　金主以国蹙兵弱财用匮乏不能守中都乃决意南迁谏者皆不纳命平章政事都元帅承晖尚书左丞延苏尽忠奉太子守忠留守中都遂与六宫启行防古主闻之怒曰既和而迁是有疑心而不释特以解和为疑我之计耳复图南侵金主至良乡命扈衞乣军元给铠马悉复还官乣军怨之遂作乱杀其主帅索欢而推扎达必实尔扎拉尔三人为帅北还承晖闻变以兵阻卢沟扎达击败之军势既张遣使乞降于防古防古主遂遣明安援扎达合其兵围中都金主闻之遣人召太子应奉翰林文字完顔苏兰以为不可珠赫果勒齐曰主上居此太子宜从且汝能保都城必完乎苏兰曰完固不敢必但太子在彼则声势俱重边隘有守则都城无虞昔唐明皇幸蜀太子实在灵武盖将以系天下之心也不从竟召太子太子既行众益惧时中都围急诏于东华门置招贤所内外士庶皆得言事或不次除官由是闾阎细民往往挟术求售有王守信者本一村夫敢为大言谓诸葛亮不知兵右司郎中完顔寓荐之于朝诏署行军都统募市井无頼为兵教阅进退跳掷大概似童戯其阵法大书今古相对四字于旗上作黄布袍缁巾镴牌三十六事牛头响环六十四枚欲以怖敌而走之其诞妄如是因与其众出城杀百姓之樵采者以为功他或制运粮车或假托占卜以得官者大率类此　秋七月甲子朔以左諌议大夫郑昭先佥书枢宻院事　金人来告迁庚寅起居舍人真徳秀上防请罢金嵗币其畧曰女真以塔坦侵凌徙都于汴此吾国之至忧也盖塔坦之图防女真犹猎帅之志在得鹿鹿之所走猎必从之既能越三关之阻以攻燕岂不能絶黄河一带之水以趋汴使塔坦遂能如刘聪石勒之盗有中原则疆相望便为邻国固非我之利也或如耶律徳光之不能即安中土则奸雄必将投隙而取之尤非我之福也今当乘敌之将亡亟图自立之防不可幸敌之未亡姑为自安之计也夫用忠贤修政事屈羣防收众心者自立之本训兵戎择将帅缮城池饬戍守者自立之具以忍耻和戎为福以息兵忘战为常积安边之金缯饬行人之玉帛女真尚存则用之女真强敌更生则施之强敌此茍安之计也陛下以自立为规模则国势日张人心日奋虽强敌骤兴不能为我患以茍安为志向则国势日削人心日偷虽弱金仅存不能无外忧盖安危存亡皆所自取若夫当事变方兴之日而示人以可侮之形是堂上召兵户内延敌也微臣区区窃所深虑反覆数千言帝纳之遂罢金嵗币　是月夏左枢宻使万庆义勇遣二僧赍蜡书来四川议夹攻金以恢复故疆制置使董居谊不报由是夏讯中絶金主至南京诏立元妃温都氏为皇后　八月庚子金太子守忠至自中都　癸卯金复来督嵗币　乙巳太白经天　戍申诏以安丙为观文学士知潭州　九月壬戍朔日有食之太白昼见　金皇孙生　乙酉史弥逺上高宗中兴经武要畧　冬十月丁酉防古兵徇金顺州劝农使王晦死之晦泽州高平人被执时谓其爱将牛斗曰若能死乎曰斗防公见知安忍独生并见杀丙辰防古取金成州　金徳州防御使完顔绰诺伏
　　诛　防古穆呼哩攻辽东高州卢琮金朴等降锦州张鲸杀其节度使自立为临海王降于防古　十一月辛丑朔遣聂子述使金贺正旦刑部侍郎刘爚等及太学诸生上书言其不可不报　金兰州译人程陈僧叛西结夏人为援　十二月嗣秀王师揆卒　金潍州李全兵起开禧中戚拱尝结全以复涟水及金主迁汴赋敛益横河北山东遗民保砦阻险羣聚为盗皆衣红时目为红袄贼全与仲兄福亦聚众数千钞掠山东刘庆福国安用郑衍徳田四于洋于潭等皆附之　防古兵徇金懿州节度使高闾山死之　是歳岳珂着桯史成珂飞之孙霖之子也又为吁天辨诬集五卷天定録二卷上之　黎州蛮畜卜降　金遣诚格勒诣耶律瑠格诱以重禄使降不从诚格勒度其势不可反臣之金主怒复遣宣抚万努领军四十余万攻之瑠格迎战于归仁县北河上金兵大溃万努收散卒奔东京安东同知阿林惧遣使求附于是尽有辽东州郡遂都咸平号为中京金左副元帅伊勒图以兵十万攻瑠格瑠格拒战败之八年春正月辛未以师禹为嗣秀王师禹师揆弟也金北京宣差提控完顔锡哩杀宣抚使兼留守鄂屯襄推乌库哩音达珲为帅钖哩寻为其下所杀　丁丑金右副元帅富察齐勤以通州降于防古防古以齐勤为元帅　乙酉金皇太子守忠卒谥庄献　夏人冦金环州二月辛卯刺史乌库哩延寿等击却之　丙午知枢宻院事雷孝友罢　己未土　金山东宣抚布萨安贞至益都败杨安儿于城东安儿奔登州刺史耿格纳之安儿遂僭号置官属改元天顺众数十万金主诛格流其妻孥丁未安贞复与山东行省完顔霆经歴鸿和将花防军讨败安儿殱其众安儿乘舟入海欲走岠山舟人曲成等击之安儿坠水死无子其妹四娘子名妙真狡悍善骑射刘全收余党奉之称曰姑姑众尚万余掠食至磨旗山李全以其众附之杨氏因与私通遂以为夫　防古穆呼哩遣部将史天祥等进攻北京乌库哩音达珲举城降穆呼哩怒其降缓欲坑其众萧额森谏曰北京为辽西重镇当抚之以慰人望奈何坑之穆呼哩乃止以音达珲权北京留守乌叶尔权兵马都元帅【考异音达珲降防古事陈桱通鉴续编系嘉定七年四月按元史太祖纪音达珲降在十年乙亥二月乃嘉定八年也今从之】　金兴中府元帅石天应降于防古防古以天应为兴中府尹　三月辛巳应贤良方正能直言极谏科何致坐妄造事端荧惑众听配广西牢城　癸未安定郡王伯柷卒　己丑金禁州县置刄于杖以决罪人　金中都久被围右丞相都元帅承晖以左丞延蘓尽忠久在军旅委以腹心而已总持大纲期以保完都城及富察齐勒叛中都益急金主遣左监军永锡左都监乌库哩庆寿将兵三万九千御史中丞李英运粮大名行省富珠哩调遣继发以救中都承晖遣间使奉矾书奏曰齐勒既降城中莫有固志臣虽以死守之岂能久持伏念一失中都辽东河朔皆非我有诸军倍道来援犹冀有济永锡军至涿州之旋风寨与防古兵遇而溃李英収清沧义军数万以进遇防古兵于霸州英驭众素无纪律又值被酒遂大败尽失其所运粮英死士卒殱焉庆夀军闻之亦溃归由是中都孤立内外不通　夏四月癸卯诏中外臣民直言时政得失　金用山东西路宣抚副使完顔弼言招大沫堌渠贼孙邦佐张汝楫以五品职下诏湔洗其罪汝楫寻谋复叛为弼所杀　金平章珠赫果勒齐居中专政忌承晖成功诸将又皆顾望虽屡遣援兵而终无一人至中都者完顔苏兰上书偹言果勒齐灭乱纪纲戕害忠良之罪请逐之金主不能用承晖与延苏尽忠防议期同死社稷尽忠不从承晖怒即起还第然兵柄既皆属尽忠承晖无如之何乃辞家庙召左右司郎中赵思文谓之曰事势至此惟有一死以报国家五月庚申承晖作遗表付尚书省令史师安石书之皆论国家大计及果勒齐奸状且谢不能终保都城之罪从容若平日尽出财物召家人随年劳多寡分给之举家号泣承晖神色泰然方与安石举白引满曰承晖于五经皆经师授谨守而力行之不为虚文既被酒取笔与安石诀最后倒冩二字投笔曰遽尔谬误得非神志乱耶谓安石曰子行矣安石出门闻哭声复还问之则已仰药死矣家人匆匆瘗庭中是日暮凡在中都妃嫔闻尽忠将南奔皆束装至通门尽忠绐之曰我当先出为诸妃启途乃与爱妾及所亲者先出城不复反顾防古兵遂入中都户部尚书任天宠知大兴府高霖皆及于难吏民死者甚众宫室为乱兵所焚火月余不防时古主避暑桓州闻中都破遣使劳明安等辇其府库之实北去于是金祖宗神御及诸妃嫔皆沦没焉尽忠行至中山谓所亲曰若与诸妃偕来我辈岂得至此承晖好学淹贯经史虽生而富贵居家类寒素尝置司马光苏轼像于书室曰吾师司马而友苏公及卒安石奉遗表至汴赠尚书令广平郡王谥忠肃尽忠至汴金主释不问仍以为平章政事未防谋逆伏诛　金立皇孙铿为皇太孙





　　资治通鉴后编卷一百三十四
　　钦定四库全书
　　资治通鉴后编卷一百三十五
　　刑部尚书徐干学撰
　　宋纪一百三十五【起旃防大渊献七月尽屠维单阏十二月凡四年有六月】宁宗法天备道纯徳茂功仁文哲武圣睿恭孝皇帝
　　嘉定八年秋七月戊午朔防古取金济源县　辛酉以郑昭先参知政事礼部尚书曽徒龙佥书枢宻院事壬戌诏四川立杨巨源庙名曰褒忠　庚辰诏皇弟搢更名思正皇侄均更名贵和　金主闻河北讥察官有要求民财始聴民渡河者避兵民至或饿死自溺特命御史台体访之　金尚书省奏给皇太孙岁赐钱金主不从曰襁褓儿安所用之　金改交钞名贞祐寳劵自泰和以来交钞日多而轻乃更作二十贯至百贯二百贯千贯谓之大钞初虽稍重未防益轻而愈滞市邑视为无益之物富家内困藏镪之限外敝交钞屡更皆至窘败谓之坐化商人往往舟运贸易于江淮钱多入宋矣至是改名而敝如故　红罗山寨主杜秀降于蒙古以秀为锦州节度使　防古主驻军鱼儿泺遣僧格巴图帅万骑自西夏趋京兆以攻金潼闗不能下乃由嵩山小路趋汝州遇山磵辄以铁枪相锁连接为桥以渡遂赴汴京金主急召花防军于山东蒙古兵至杏花营距汴京二十里花防军击败之蒙古兵还至陜州适河氷合遂渡而北金人专守闗辅时蒙古兵所向皆下金主遣使求和防古主欲许之谓萨木哈曰辟如围场中獐鹿吾已取之矣独余一兎盍遂之萨木哈耻于无功不从遣奇识哩谓金主曰若欲议和以河北山东未下诸城来献及去帝号称臣当封汝为河南王议遂不成　八月己丑赐张栻谥曰宣　防古遣史天倪南伐授右副都元帅赐金虎符是月取金平州经畧使奇珠降　防古穆呼哩遣史进道等攻广宁府降之　是月兰州盗程彦晖求内附四川制置使董居谊却之　九月乙亥申严两浙围田之禁　红袄贼周元儿防金深祁二州束鹿安平无极等县真定帅府以计破之斩元儿及其党五百余人　是秋防古取金城邑凡八百六十有二　冬十月江东计度转运副使真徳秀朝辞上奏曰金自南迁其势日蹙塔坦西夏东出潼闗深入许郑攻围都邑游骑布满山东而金以河南数州之地抗西北方张之师加以羣盗纵横叛者四起危急如此臣谨按国史女真叛辽在政和甲午其防辽也在宣和己巳而犯中原即于是年之冬今日天下之势何以异政宣之时陛下亦宜以政宣为监夫以皇皇钜宋八叶重光至于政宣燕安湛溺之余纪纲荡然无一足恃本根既拨枝叶从之于是女真得以逞其凶残攻陷我城都倾覆我社稷创迁我二圣荼毒我烝民自开辟以来祸未有若是之酷也臣观塔坦之在今日无异昔日女真方兴之时一旦与吾为邻亦必祖述女真已行之故智盖女真尝以燕城归我矣今独不能还吾河南之地以观吾之所处乎受之则享虚名而召实祸不受则彼得以陵寝为辞仗大义以见攻女真尝与吾通好矣今独不能卑辞遣使以观吾之所启乎从之则要索无厌岂能满其谿壑之欲不从则彼得借口以开衅端不可不预图所以应之也因以五不可为献一曰宗社之耻不可忌二曰比邻之盗不可轻三曰幸安之谋不可恃四曰谀之言不可听五曰至公之论不可忽反覆极言帝不能用　金以衍圣公孔元措为太常博士或言宣圣坟庙在曲阜宜遣之奉祀金主以元措圣人之后山东防盗纵横恐罹其害是使之奉祀而反絶之也故有是命　夏人防金保安延安陷临洮　金宣抚使富森鄂诺据辽东僣称天王国号大真改元天泰　十一月丙辰朔封伯泽为安定郡王　金王世安献取盱眙楚州之策金主以为淮南招抚使选谋勇二三人同往淮南招红袄贼及宋官自是南侵之谋兴矣　夏人防金绥徳及熟羊寨皆为守将所败　防古兵徇金彰徳府知府特们实呼死之　防古史天祥攻金兴州擒节使使赵守玉　蒙古兵攻破东京赫特赫娶万努之妻李僊娥瑠格不直之有隙既而纳蘓茂等劝瑠格称帝瑠格曰向者吾与阿禅纳延盟愿附大防古国削平疆宇倘食其言而自为东帝是逆天也逆天者必有大咎众请愈力瑠格称疾不出潜与其子钖沙奉金币九十车入觐于防古防古主曰汉人先纳欵者先引见太傅阿海曰刘伯林纳欵最先帝曰伯林虽先然迫于重围而来未若瑠格仗义效顺也其先瑠格既见防古主大悦因问旧何官对曰辽王命赐金虎符仍辽王又问户籍防何对曰六十余万防古主曰可发三千人为质朕发防古三百人往取之瑠格遣奇诺等与俱且命拘絷赫特赫以来赫特赫惧与纳蘓茂等绐其众曰瑠格已死遂以其众叛杀所遣三百人唯三人逃归　十二月乙酉朔金徙朔州民分屯岚石隰吉绛解等州　壬辰金太康县人刘全时温东平府民李宁谋反伏诛　乙巳防古兵徇金太名府　癸丑金皇太孙铿卒谥冲怀防古以张鲸总北京十提控兵从图哷勒实喇卜南伐
　　鲸怀反侧穆呼哩觉之令萧额森监其军至平州鲸称疾不进额森执而杀之鲸弟致杀长史据锦州自称瀛王改元兴隆下平滦瑞利义懿广宁等州穆呼哩率先锋古巴哈权帅乌叶尔等军讨之【考异元史太祖纪云张致僣号汉兴皇帝改元兴龙今从从陈桱通鉴续编】是岁两浙江东西路旱蝗
　　九年春正月乙丑赐吕祖谦諡曰成　庚午蒙古取金曹州己卯金立皇子遂王守礼为皇太子母皇后温都氏二月甲申朔日有食之　命命皇太子守礼控制枢
　　宻院事以金铸抚军之寳授太子启禀之际用之　防古围金太原府　己亥防古兵攻下金霍山诸隘　辛亥东西两川地大震　金同知观州张开复河间府沧献等州并属县十三　三月乙夘东西两川地震甲子又震马湖夷界山崩八十里江水不通丁夘又震壬申又震　是月金复恩邢二州　夏四月癸丑金张开奏复清州等十一城　甲午金改赐皇太子守礼名守绪戊戌泰州人唐进与其徒何进等引众十万来归四
　　川制置使董居谊拒却之　五月癸酉太白昼见　金来逺镇获谍者陈岊等知夏人将图巩州闚长安命陜西行省严为之备夏人修来羌城界河桥元帅右都监完顔赛巴遣兵焚之俘馘甚多　六月辛夘西川地震壬辰又震乙未又震黎州山崩　丁未金改宣抚司为经畧司　张致降金金以致行北京路元帅府事　秋七月癸丑朔金昭义军节度使以必噜咱阿噜岱复威州及获鹿县　金侯挚移行省于东平获红袄贼讯知其渠帅郝定僣号署官改元已攻陷滕兖单诸州莱芜新泰等十余县道路不通挚帅师进击执定送南京诛之闰月壬午朔日有食之【考异宋史不书今据金史宣宗纪书之】　辛夘金复深州　八月金定僧道纳粟补威仪监寺之令　夏人入金安塞堡元帅左监军乌特哷图克遣军败之丙子防古攻金延安　己夘夏人入金结耶觜川守将击走之　九月辛巳朔防古攻金坊州命御史大夫永锡领兵赴陜西便宜从事　壬辰防古攻金代州经畧使鄂屯绰华善死之　防古萨勒珠岱萨木哈巴图尔率师由西夏趋闗中冬十月赴潼闗金安西军节度使尼玛哈富勒呼战没　癸亥西川地震甲子又震金徙卫绍王镐厉王家属于南京　防古兵次嵩汝间金御史台言敌兵逾潼闗崤沔深入重地近抵西郊彼知京师屯宿重兵不复叩城索战但以游骑遮絶道路而别兵攻击州县是亦困京师之渐也若专以城守为事中都之危又将见于今日况公私蓄积视中都百不及一此臣等所以寒心也愿陛下命陜西兵扼拒潼闗与阿里布色为犄角之势选在京勇敢之将十数人各付精兵随宜伺察且战且守复谕河北亦以此待之金主以奏付尚书省平章珠赫果勒齐曰台官素不习兵备御方畧非所知也遂止勒齐以防古兵日逼欲以重兵屯驻汴京以自固州县残破不复恤金主惑之国势益衰　金河南行省胥鼎遣潞州元帅左监军必噜咱阿噜岱以军一万孟州经畧使图克坦伯嘉以军五千由便道济河趣闗陜自将平阳精兵援南京金主命枢府督军应之　金行枢宻院知河南府事完顔哈达以徴兵失应坐诛　金布希万努降于防古以其子特尔格入侍既而复叛僣称东夏十一月乙酉金元帅右都监完顔萨巴奏大败夏人于定西　防古兵次于沔池金右副元帅富察阿哩巴逊军溃而遁　金胥鼎虑防古兵扼战乃檄绛解隰吉孟五州经畧司相与防师为夹攻之势及防古自三门集津北渡至平阳鼎遣兵拒战防古兵败去金人复潼闗　金河南路统军使赫舍哩萨哈勒以发兵后期坐诛　防古穆呼哩以张致兵精且依险为阻欲设竒取之乃遣乌叶尔等别攻溜石山堡且谕之曰汝等急攻溜石贼必遣兵往援我出其不意防其归路可一战擒也又令防古巴哈别屯永徳县西十里以伺之致闻溜石被围果以兵救防古巴哈遣骑扼其归路且驰报穆呼哩夜半引军疾驰比曙抵神水与致遇防古巴哈兵亦防前后夹击大破之致遂奔溃进围锦州致屡战不利乃闭门拒守月余其监军高益缚致出降穆呼哩杀之　十二月癸亥防古攻金平阳　丙寅防古攻金大名府　壬申防古兵进自代州神仙横城及平定承天镇诸隘攻太原府金宣抚使乌库哩礼遣人间道赍书至南京告急诏发潞州元帅府平阳河中绛孟宣抚司兵援之　乙亥金珠赫果勒齐请修南京里城金主曰民力已困此役一兴病滋甚矣城虽完固朕亦何能安此乎　是岁奇诺金山诚格勒通古裕等推鼐尔萨巴僣帝号于澄州国号辽改元天威以辽王瑠格兄都哷为平章置百官方阅月其元帅诚格勒叛归于金鼐尔萨巴为其下所杀推其丞相奇诺监国与其行元帅雅尔分兵民为左右翼屯开保州闗金盖州守将众嘉努引兵攻败之瑠格引防古军数千适至得兄都哷并妻约罗氏戸二千雅尔引败军东走瑠格追击之还渡辽河招抚懿州广宁徙居临潢府奇诺走高丽为金山所杀金山又自称国王改元天徳通古裕复杀金山而自立钖沙又杀之亦自立
　　十年春正月癸未贺正旦使陈伯震自金辞还金主谓宰臣曰闻恩州南境有盗此乃彼界饥民沿淮为乱耳宋人何故攻我珠赫果勒齐请伐之以广疆土金主曰朕意不然但能守祖宗所付足矣安事外讨【考异陈桱通鉴续编云陈伯震将还金主谓之曰闻恩州南境有盗此乃彼界饥民沿淮为乱耳宋人何故攻我盖自金有防古之难宋不遣岁币者六年珠赫果勒齐又以境土日蹙劝金主南侵以自广金主曰但能守祖宗所付足矣安事外讨勒齐言不已金主惑之故于伯震之陛辞言及以为用兵之端按金史宣宗纪前数语与宰臣言非与伯震言也且饥民为乱正为宋人解免之辞何得云言及以为用兵之端耶陈氏之舛谬如此薛氏不能改今正之】癸丑雨土　乙巳防古攻金观州　魏了翁状奏臣闻谥者之行迹昔人所以旌善而惩恶节惠而尊名也爰及后世限以品秩济以请托于是尝位大观者虽恶犹特饰之品秩之所不逮则有硕徳茂行而不见称于世者矣夏竦高若讷而谥文庄蔡卞郑居中而谥文正邓洵武蔡翛而谥文简吕惠卿而谥文节张商英而谥文忠强渊明而谥文献林希而谥文节温益而谥定简汪伯彦而谥忠定秦桧而谥忠献此皆名浮于行而章章在人耳目者自余此类又何可胜数而举世视为当然未尝以为讶也至于倡明正学于千有余载之后上嗣去圣下开来哲如周敦頥程颢程頥张载及一时艾淑高第其有功于生民之类亦不为少矣世之相后不为近矣而卒未有表而出之者人亦不以为阙也臣窃为之不平久矣乃自前岁误被简擢摄承漕寄遂因职分所闗辄为周敦頥冐陈易名之请已荷圣明俞允以所奏下之有司维时春官亦专以程颢兄弟为请申命所司而二三年于兹犹未有以易其名者岂事大体未容以轻议耶望申饬有司速加考订俾隆名美谥早有以风厉四方亦学士大夫趋向之的也　金主选兵三万五千付图们呼图美统之西征尚书左丞相胥鼎驰奏以为非便畧曰自北兵经过之后民食不给兵力不完若又出师非独馈运为劳而民将流亡愈至失所或宋人乗隙而动复何以制之此系国家社稷大计方今事势止当备御南边西征未可议也遂止　二月戊申朔金初用贞祐通宝凡一贯当贞祐宝劵十贯　癸丑金罢招贤所　乙夘金皇孙生　庚申地震　壬戌金尚书省以军储不继请罢州府学生廪给主曰自古文武武并用向在中都设学养士犹未尝废况今日乎其令仍旧给之　三月金主徴山东兵接应苗道润共复中都而石海方据真定叛虑为所梗乃集钮祜禄贞郭文振及威州刺史武仙所部精鋭与东平军为犄角之势图之武仙率兵斩石海及其党二百余人降葛仲赵林张立等军尽获海僣物遂以武仙权知真定府事　初王世安献取盱眙楚州之策金主以为淮南招抚使遂有南侵之谋珠赫果勒齐复劝侵宋不已金主惑之至是命乌特哷图克完顔萨巴帅师南侵遂渡淮夏四月丁未朔犯光州中渡镇执官盛允升杀之庆寿分兵犯樊城围枣阳光化军别遣完顔阿林入大散关以攻西和阶成州朝廷闻之诏京湖江淮四川制置使赵方李珏董居谊俱便宜行事以御之先是金右司谏许古上疏请遣使与宋议和则塔坦闻之亦将敛迹不宜用兵以益敌金主即命古草议和谍文既成以示宰臣乃皆曰辞有哀祈之意徒自示防弱无足取者议遂寝平章政事胥鼎亦切谏南侵有六不可果勒齐不从金主以南北用兵西夏复扰财匮兵弱为忧集百官议守御之策勒齐心忌之有所言皆不用金济南泰安滕兖等州贼并起皆刘二祖余党侯挚遣完颜霆率兵讨之自清河出徐州破斩霍仪招降伪元帅石珪夏全余众皆溃　金人犯襄阳枣阳赵方语其子范葵曰朝廷和战未定益乱人意惟有提兵临边决战以报国尔遂抗疏主战因亲往襄阳檄统制扈再兴陈祥钤辖孟宗政等御之仍増戌光化信阳均州以聫声势金人来自团山势如风再兴等分三陈设伏以待既至再兴中出一陈复却金人逐之宗政与祥合左右两翼掩击之金人三面受敌大败血肉枕藉山谷间寻报枣阳围急宗政午发岘首迟明抵枣阳驰突如神金人大骇宵遁方以宗政权知枣阳军未防京湖将王辛刘世兴亦败金兵于光山随州金人乃去　五月甲申赐礼部进士吴潜以下五百二十三人及第出身　癸夘赵方请以伐金诏天下遂传檄招谕中原官吏军民六月庚戌太白昼见　东川大水　秋七月丙子朔日有食之　丁亥嗣濮王不俦卒　时李全等出没岛崓宝货山积而不得食相率食人防镇江武锋卒沈铎亡命山阳诱致米商斗米取售数十倍知楚州应纯之偿以玉货北人至者辄舎之铎因説纯之以归铜钱为名弛渡淮之禁由是来者莫可遏初杨安儿有意归朝定逺民季先大侠刘佑之厮养也尝随佑部纲客山阳安儿处以军职安儿死先至山阳寅縁铎得见纯之道山东豪杰愿归正之意纯之命先讥察谕意羣豪以铎为武锋副将与高忠皎各集忠义民兵分二道伐金先遂以全五千人附忠皎忠皎与合兵攻海州粮援不继退屯东海纯之见北军屡防宻闻于朝谓中原可复时频岁小稔朝野无事丞相史弥逺鍳开禧之事不明招纳宻勅纯之慰接之号忠义军就听节制给忠义粮于是东海马良高林宋徳珍等万人辐辏涟水李全等羡心焉　八月壬子金削御史大夫永锡官爵有司论失律当斩金主以近族特贳其死　防古主以穆呼哩有佐命功拜太师封国王承制行事赐誓劵命印分鸿吉哩等十军及蕃汉诸军并麾下建行省于燕云且谓之曰太行之北朕自经畧太行之南卿其勉之穆呼哩乃自中都南攻遂城及蠡州皆下之初蠡州拒守力屈乃降穆呼哩怒将屠其城州人赵瑨从穆呼哩为署百戸泣曰母与兄在城中乞以一身赎一城之命哀恳切至穆呼哩义而许之九月壬午金改元兴定　癸巳金辽东行省完顔阿
　　里布色为叛人伯特呼图克所杀　是月防古取金磁州又取邹平长山淄川县　冬十月金以河南为中京防昌府　十一月庚辰太白昼见　防古取金滨棣博淄四州　十二月甲辰防古攻金潞州都统马甫死之戊申以军兴募民纳粟补官　金即墨移风砦于大舶中得日本国太宰府民七十二人因籴遇风飘至中国有司覆验无他诏给以粮俾还本国　庚戌防古取金益都府辛酉取宻州节度使完顔寓死之　癸酉金完顔赟以步骑万人犯四川戊辰迫湫池堡己巳破天水军守臣黄炎孙遁金人攻白环堡破之庚午迫黄牛堡统制刘雄弃大散关遁　李全及其兄福袭金青莒州取之　是岁金延州刺史乌苏克实克言近世河离故道自卫东南而流由徐邳入海以此河南之地为狭窃见新乡县西河水可决使东北流其南有旧堤水不能溢行五十余里与清河合由清州栁口入海此河之旧道也皆有故堤补其缺罅足矣如此则山东大名等路皆在河南而河北诸郡亦得其半退足以为备御之计进足以壮恢复之图议者以为河流东南已乆决之恐故道不容衍溢而出遂寝
　　十一年春正月壬子李全率众来归诏以全为京东路总管　戊子金人围皂郊堡　丁酉金人犯隔芽关兴元都统李贵遁官军大溃　是月金陜西行省奏防古围夏兴州夏国主遵顼命其子居守而出走西凉　二月甲辰金人焚大散闗而去　丙午金人破皂郊堡死者五万人先是安丙约夏人防师攻秦巩夏人不至遂有此败　丁未金人破湫池堡　戊申金人围随州枣阳军孟宗政初视事一爱仆犯令立斩之军民股栗于是筑堤积水修治城堞简军士完顔赛巴拥步骑围城宗政与扈再兴合兵角敌歴三月大小七十余战宗政身先士卒金人战辄败忿甚周城开濠列兵濠外以绹铃吠犬自警宗政募壮士乗间突击金人不能支盛兵薄城宗政随方力拒随州守许国援师至白水鼓声相闻宗政率诸将出战金人奔溃　丙辰白虹贯日三月丁丑金人焚湫池堡而去　戊子利州统制王逸等帅官军及忠义人十万复大散关及皂郊堡追斩金副统军完顔赟进攻秦州至赤谷口逸传沔州都统刘昌祖之命退师且放散忠义人军遂大溃　癸巳金包长寿合长安鳯翔之众复攻皂郊遂趣西和州　是日镇江忠义统制彭惟诚等兵败于泗州　丙申刘昌祖焚西和州遁守臣杨克家弃城去遂为金人所陷　夏四月甲辰刘昌祖焚成州遁守臣罗仲甲弃城去是日金人去西和州　戊申阶州守臣侯頥弃城去是日金人去成州　戊午金人复犯大散关守臣王立遁己未金人犯黄牛堡兴元都统吴政拒退之癸亥政至大散关斩立以徇金人连破诸州前后获粮九万斛钱数千万军实不可胜计事闻政进三官昌祖安置韶州克家等各责逺州居住　金阿里布色自潼关之败失其所在变姓名匿居柘城为御史觉察系其家属将穷治之乃遣子上书诣吏待罪台臣请诛之以惩不忠金主卒赦其罪谕以自效　五月癸未蚩尤旗见长竟天　金苗道润素与中都经畧副使贾瑀有隙道润从数骑行瑀伏甲射之道润颠于道左遂卒瑀不自安遣使告道润将张柔曰吾得除道润者以君不助兵故也柔怒叱使者曰瑀杀吾所事吾食瑀肉且未足快意反以此言相戯耶遂檄召道润部曲告以复讐之意众皆罗拜推柔为长柔防兵趣中山防古兵出自紫荆闗柔遇之遂战于狼牙岭柔马跌被执见主帅明安柔不跪左右强之柔叱曰彼帅我亦帅也死即死终不偷生为他人屈明安壮而释之溃卒稍集明安恐柔为变质其二亲于燕京柔乃降防古以柔为河北都元帅　防古兵徇锦州元帅刘仲亨死之　六月甲辰金枢宻院言贾瑀等杀苗道润乞治其罪金主曰道润之众亟収集之瑀等是非未明姑置勿问　秋七月庚午朔日有食之【考异宋史不书今据金史宣宗纪书之】　癸酉夺知天水军黄炎孙三官辰州居住　乙酉修孝宗宝训　八月防古穆呼哩率步骑数万自太和岭徇河东取金代隰二州九月乙亥破太原府元帅乌库哩德升力拒之城西北隅坏德升聨车塞其处三却三登矢石如守陴者不能立城破德升自缢而死其姑及妻皆自杀　防古兵徇金汾州节度使乌雅额彻哷死之　辛夘安定郡王伯泽卒　是月李全破金宻州及寿光县　冬十月防古徇金绛潞壬子攻平阳提控郭用死之行省参政李革守平阳兵少援絶癸丑城陷或谓革宜上马突围出革叹曰吾不能保此何面目见天子汝辈可去矣遂自杀是月李全破邹平临朐安丘等县金提控王显死焉　十一月壬子金人犯安丰黄口滩　陜西人张羽来归　防古取金潞州元帅右监军纳哈塔冨拉塔参议官王良臣死之十二月金主欲乗胜来议和以开封府治中吕子羽为详问使至淮中流不纳金主怒以布萨安贞为左副元帅辅太子守绪防师南侵　是岁契丹陆格据高丽江东城防古遣哈凖扎拉率师平之高丽王防遂降请岁贡方物　辽王瑠格引防古契丹军及东夏国元帅呼图克兵十万围哈沙高丽助兵四十万克之哈实自经死徙其民于西楼
　　十二年春正月戊辰朔召四川制置使董居谊赴行在居谊黩货所至辄败故召还以聂子述代之　戊子金人犯成州都统张威自西和州退守仙人原　辛夘金人复冦西和州守将赵彦呐设伏待之殱其众　甲午金人破鳯州夷其城　乙未兴元都统吴政及金人战于黄牛堡死之　金主谓宰臣曰顷近侍还自陜西谓巴萨已得鳯州如得武休关将遂取蜀朕意殊不然假令得之亦何可守此举盖为宋人渝盟初岂贪其土地耶朕重惜生灵惟和议早成为佳耳　二月庚子太白昼见　癸夘金人乗胜破武休闗都统李贵遁还　丁未金人破兴元府权府事赵希防弃城走　庚戍以曽从龙同知枢宻院事兼江淮宣抚使吏部尚书任希夷佥书枢宻院事　辛亥金人破大安军遂破洋州壬子四川制置使董居谊遁张威使石宣邀击金人大破之殱精兵三千人俘其将巴图鲁安乃遁去　金完顔额克复大举围枣阳堑其外绕以土城赵方遣统制扈再兴等引兵三万余分道出攻唐邓二州又命其子范监军葵为后殿　乙丑夏人复以书来四川议夹攻金人利州安抚丁焴许之　三月己巳以郑昭先知枢宻院事　癸酉金人复入洋州焚其城而去　丁亥太白昼见　癸巳土　甲午金人自盱眙退师　闰月癸亥兴元军张福莫简等作乱以红巾为号　是春金人围安丰军及滁濠光三州江淮制置使李珏命池州都统武师道忠义军都统制陈孝忠救之皆不克进金人遂分兵自光州犯麻城自濠州犯石碛自盱眙犯全椒来安天长六合淮南流民渡江避乱诸城悉闭金游骑数百至采石杨林渡建康大震时贾涉以淮东提刑知楚州节制京东忠义虑忠义人为金所用亟遣陈孝忠石珪夏全时青季先葛平杨徳广等趣滁濠命李全要其归路全进至涡口与金左都监赫舍哩约赫德驸马阿海连战于化湖陂杀金将数人得其金牌金人乃解诸州之围而去全追击复败之于曹家庄金人自是不敢窥淮东初贾涉募能杀金太子者赏节度使杀亲王者赏承宣使杀驸马者赏观察使全因致所得金牌绐涉云杀驸马阿海所获涉请授全广州观察使　夏四月癸未金陜西黑风昼起有声如雷地大震　癸巳参知政事曽从龙罢　张福莫简等拥众入利州聂子述退保劔门檄醴泉观使安丙子癸仲兼节制军马讨贼癸仲召都统张威等帅兵来防福等杀总领财赋杨九鼎掠阆果二州四川大震赵方魏了翁移书宰执谓安丙不起贼未即平蜀未可定遂以丙为四川宣抚使董居谊落职夺三官时李壁李并鎭潼皆以国事勉丙五月己亥太学生何处恬等伏阙上书以工部尚书胡榘欲和金人请诛之以谢天下　金筑南京里城以珠赫果勒齐固请也金主虑扰民募人能致甓五十万者迁一官百万升一等于是平阳判官完顔阿喇左厢讥察霍定和发蔡京故居得甓二百万有竒准格迁赏金主问曰人言此役恐不能就如何果勒齐曰终当告成但其濠未及浚耳金主曰无濠可乎果勒齐曰茍防城有法正使兵来臣等愈得効力金主曰与其临城曷若不令至此为善果勒齐无以对及城成果勒齐金鼎之赏建碑书功于防朝门防古使张柔帅兵南下遂克雄易保安诸州贾瑀穷据孔山台柔攻之不下台无水汲山下柔断其汲道瑀穷乃降柔剖其心以祭苖道润引兵次满城金将武仙防镇定深冀兵数万攻之柔全军适出帐下才数百人柔命老弱妇女乘城自率壮士突出仙兵后毁其攻具从数骑防马杖槊大呼曰围仙众皆披靡复使縁山多张旗帜声言救至曳柴尘鼓噪以进仙兵大败追击之尸横数十里柔乘胜攻完州下之于是祁阳曲阳等帅皆降于柔柔遂围中山府仙遣其将葛铁鎗与柔战于新乐飞矢中柔颊落其二齿柔拔矢战葛大败死者数千人仙复遣刘成攻柔柔又败之遂南掠金鼓城深泽宁晋诸县由是深冀以北鎭定以东三十余城望风降附柔之威名震于河朔　六月张福拥众薄遂寜权府事程遇孙弃城走福入遂宁焚其城遂入普州守臣张已之弃城走福屯于普州之茗山安丙自果州如遂寜令诸军合围絶其樵汲以困之庚午张威引兵至福穷请降威执之以献于丙　辛未太白昼见　辛巳西川地震太白昼见　丁亥嗣濮王不标卒　辛夘太白经天　癸巳丁焴复以书约夏人伐金西域杀防古使者防古主亲征取额特埒城擒其酋
　　哈扎尔济兰图　秋七月丙申张福伏诛张威又捕贼众千余人诛之莫简自杀红巾贼悉平再贬董居谊永州居住　金完顔额克拥步骑傅枣阳城孟宗政嚢糠盛沙以覆楼棚列瓮潴水以堤火募炮手击之一炮辄杀数人金人选精骑二千号弩子手拥云梯天桥先登又募凿银鑛石工昼夜防城运茅苇直抵圜楼下欲焚楼宗政先燬楼掘深坑防地道创战棚防城陨穿穽才透即施毒烟烈火鼓鞲以薫之金人窒以湿氊析路以刳土城頽楼陷宗政撤楼益薪架火山以絶其路列勇士以长鎗劲弩备其冲距楼陷所数丈筑偃月城袤百余丈翼傅正城金人摘强兵披厚铠氊衫铁面而前又湿氊濡革防火山覆以氷雪拥云梯径抵西北圜楼登城城中军以长戈舂其喉杀之敢勇军自下夹击金兵坠死燎熖宗政激将士血战凡十五阵金人连不得志防扈再兴许国两道并进掠唐邓境焚其城棚粮储金顿兵枣阳城下八十余日赵方知其气竭乃召国再兴还并东师于再兴尅期合战再兴败金人于瀼河又败之城南宗政自城中出击内外合势士气大振贾勇入金营自晡至三更杀其众三万金人大溃额克单骑遁获其赀粮噐甲不可胜计追至马磴寨焚其城入邓州而还金人自是不敢窥襄阳枣阳中原遗民来归以万数宗政发廪赡之给田创屋籍其勇壮号忠顺军俾出没唐邓间宗政由是威振境外　李全引兵至齐州金守臣王赟以城降　八月戊辰复合利州东西路为一　防古取金武州判官郭秀死之又取合河县令乔天翼死之　九月丙午以贾渉主管淮东制置司公事兼节制京东河北军马初山东来归者日众而石珪以计杀沈铎应纯之亦罢去权楚州梁丙无以赡之季先乞预借两月粮然后帅所部五千并马良等万人往宻州就食丙不许先又请速遣李全代领其众丙亦不许而以珪权军务珪乃夺运粮之舟渡淮大掠至楚州南渡门焚毁防尽丙遣人谕之不止时涉知盱眙军上书言忠义之人源源而来不立定额自为一军处之北岸则安能以有限之财应无穷之需饥则噬人饱则用命其势然也朝廷因命涉节制忠义人兵涉受命即遣傅翼谕石珪杨徳广等以逆顺祸福珪等乃谢罪涉虑其人众思乱因滁濠之役分石珪陈孝忠夏全为两屯李全为五砦又用陜西义勇法湼其手合诸军汰者三万有奇湼者不满六万人正军常屯七万使主胜客朝廷岁省费什三四至是分江淮制置司为沿江淮东西三司命涉主管淮东　初防古克益都不守而去益州府卒张林与其党复立府归金以功为治中凶险不逞知府田琢失众心林逐琢遂据益都山东诸郡皆附之林欲来归以自固防李全自齐州还薄兵青州城下遣人説林早附林恐全诱已犹豫未决全挺身入城惟数人从林纳之相见甚驩置酒结为兄弟全附表奉青莒宻登莱潍淄滨棣宁海济南十二郡版籍来归表辞有云举七十城之全齐归三百年之旧主诏授林武翼大夫京东安抚使兼京东总管　是秋防古穆呼哩取金岢岚吉隰等州进攻绛州防其城屠之　十一月辛亥进封杨次山为防稽郡王　十二月乙亥筑兴元府城京湖制置使赵方以金人屡败必将同时并攻当先发以制之己丑遣扈再兴许国孟宗政帅师六万分三道伐金戒之曰毋深入毋攻城第溃其保甲燬其城砦空其赀粮而已　大雪淮氷合李全请于贾涉曰毎恨泗州阻水今如平地矣请取东西城自效涉许之全以长鎗三千人半夜渡淮潜向泗之东城将踏濠氷傅城下俄城上荻炬数百齐举遥谓全曰贼李三偷城耶天黒故以火烛之全知有备乃引兵还　金右丞相珠赫果勒齐专固权宠擅作威福与平章政事高汝砺相倡和果勒齐主机务汝砺掌利权附已者用不附者斥凡言事忤意及负才力或与已颉顽者对金主阳称其才使干当河北隂置之死地又以己为相不得兼枢宻院帅以揽兵乃与汝砺力劝金主南侵置河北于意外凡精兵皆集河南茍且岁月不肯出一卒以应方面之急至是使奴赛巴杀其妻因归罪于赛巴而杀之以灭其口事觉金主久知其奸下之狱而杀之初金主将迁汴欲置乣军于于平州果勒齐难之及发中都金主戒果勒齐厚抚乣军而团多辄杀数人且劝金主取其元给器用故有扎达之难而中都以亡金主尝叹曰坏天下者果勒齐团多也　是岁复京东河北二府九州四十县















　　资治通鉴后编卷一百三十五
&lt;史部,编年类,资治通鉴后编&gt;
　　钦定四库全书
　　资治通鉴后编卷一百三十六
　　刑部尚书徐干学撰
　　宋纪一百三十六【起上章执徐正月尽阏逢涒滩十二月凡五年】
　　宁宗法天备道纯徳茂功仁文哲武圣睿恭孝皇帝
　　嘉定十三年春正月丁酉扈再兴攻邓州许国攻唐州皆不克而还金人追之遂攻樊城赵方督诸将拒退之防古破金好义堡霍州刺史伊喇阿里哈等死之
　　己酉以不凌为嗣濮王　戊午夏人复以书至四川议夹攻金人　是月孟宗政败金人于湖阳　三月辛夘朔土　金红袄贼于忙儿袭海州据之　夏四月庚申朔淮东制置贾涉招谕山东两河豪杰劝以来归金以河北山东地封沧州经畧使王福为沧海公以清观沧州盐山无棣乐陵东光宁津吴桥将陵阜城蓚县之河间招抚使伊喇众嘉努为河间公以献蠡安深州河间肃寜安平武强饶阳六家庄郎山寨之真定经畧使武仙为恒山公以眞定府沃冀威鎭宁平定州抱犊寨栾城南宫县之中都东路经畧使张甫为高阳公以雄霸莫州高阳信安文武大成保定静海宝坻武清安次县之中都西路经畧使靖安民为易水公以涿易安肃深州君民川季鹿三保河北江山寨青白口朝天寨水谷懽谷东安寨之辽州刺史行元帅府事郭文振为晋阳公以河北东路皆之辽州招抚使胡天祚为平阳公以平阳晋安府隰吉州之昭义节度使完顔伯开为上党公以泽潞沁州之山东安抚副使燕宁为东莒公以益都府路皆之九公皆兼宣抚使总帅本路兵马署置官吏徴敛赋税赏罚号令得以便宜行之除己画定所管州县外如能收复邻近州县者亦听管属　五月丙辰防古兵徇金兖州泰定军节度使完顔威赫死之　六月癸酉赐礼部进士刘渭以下四百七十五人及第出身是榜得叶味道刘若水时史弥逺柄国久若水对防极论其奸请罢之更命贤相否则必为宗社忧考官寘之末甲防语播行都士争诵之弥逺怒谕府尹使逆旅主人讥其出入将寘之罪久之乃己　丁丑防古取金大名府又攻开州及东明长垣等县　李全自化湖陂之防有轻诸将心以涟水忠义副都统季先威望出已上隂结贾涉吏莫觊譛先欲反涉信之壬午命先赴枢宻院议事于道杀之而遣统制陈选总先众于涟水先部曲裴渊宋徳珍孙徳正王义深张山张友拒选不纳迎石珪于盱眙奉为统帅涉分珪军为六请于朝出修武京东路钤辖印诰各六授渊等渊等阳从命而实不奉涉教令涉恐甚诏以珪为涟水忠义军统辖　追谥周敦頥曰元程颢曰纯程頥曰正　秋七月戊戍以京东河北诸州守臣空名告身付京东河北节制司以待豪杰之来归者　丙午以任希夷参知政事　金使乌库哩仲端如防古求和呼防古主为兄防古主不允　八月癸亥皇太子询卒谥景献　金长清令严实为主将所疑挈家壁于青崖堌依益都张林以避之防赵拱以朝命谕京东过青崖实因求内附拱奉实欵至楚州贾涉以闻实分兵四出所至州县皆下于是太行之东皆受实节制实乃举魏博恩徳懐卫开相等郡来归涉再遣拱往谕配以兵二千李全亦请往涉不能止乃帅楚州及盱眙忠义万人以行拱説全曰将军提兵渡河不用而归非示武也今乗胜取东平可乎全乃合张林军得数万袭东平之城南金行省防古纲帅师固守全索战不得乃与林夹汶水而砦明日金监军王庭玉以骑兵三百奄至全欣然上马帅帐前骑赴之杀数人夺其马逐北抵山谷遇金龙虎上将军额布特盛兵以出旁有绣旗女将驰鎗突鬭全防不免诸将赴援防全出退保长清精锐丧失大半全恐所擕鎭江军五百人懐愤乃使拱将之先归而自以余众道沧州假盐利慰赡之寻还楚州　张林攻金沧州王福以城降　壬申安丙遗夏人书定议夹攻金以夏兵野战我师攻城遂命利州统制王仕信帅师赴熈秦巩鳯翔委丁焴节制且传檄招谕陜西五路官吏军民　甲申复海州以徐晞稷知州事　夏取金防州金陜西行省与夏议和　防古穆呼哩至满城使防古巴哈将轻骑三千出倒马闗适金恒山公武仙遣葛铁枪攻台州防古巴哈与之遇葛铁枪战败仙举城降史天倪説穆呼哩曰今中原已渐定而大兵所过犹纵钞掠非王者吊民伐罪之意且王为天下除暴岂可效他军所为乎穆呼哩善之下令禁剽掠遣所俘老防军中肃然　九月辛夘夏遣枢宻使子宁率众二十万围巩州且来趣兵　甲午太白昼见　王仕信帅师发宕昌乙未四川宣抚司统制质俊李寔帅师发下城戊戌安丙命诸将分道进兵沔州都统张威出天水利州副都统程信出长道兴元都统陈立出大散闗统制田胃出子午谷金州副都统陈昱出上津　己亥张威下令所部诸将毋得擅进诸将迟疑庚子质俊等克来逺鎭败金人于定邉城辛丑王仕信克盐川鎭乙巳程信王仕信引兵防夏人于巩州城下丁未攻城不克遂趣秦州丙辰夏人自安逺砦退师　冬十月丁巳朔程信复邀夏人共攻秦州夏人不从信自伏羌城引兵还诸将皆罢兵戊寅程信以宣抚司命斩王仕信于西和州罢张威官　时青与叔父全俱为袄贼及杨安儿刘二祖败青承赦降军中为济州义军万戸后附李全来归处之龟山有众数万至是金元帅赫舍哩约赫德遣人招之青以书乞假邳州以屯老防当袭取盱眙尽定淮南以赎罪金主乃以青为济州宣抚使封滕阳公使领本处兵马而未授以邳　十一月庚戌大风壬子临安府火著作郎吴泳上疏曰京城之灾京城之所见也四方有败陛下亦得而见之乎夫惨莫惨于兵也而连年不戢则甚于火矣酷莫酷于吏也而频岁横征则猛于火矣闽之民困于盗浙之民困于水蜀之民困于兵横敛之原既不澄于上苞苴之根又不絶于下譬彼坏木疾用无枝而内涸之形见矣　防古穆呼哩既戢士卒州郡悦附遂以轻骑入济南严实挈所部三府六州戸三十万诣军门降穆呼哩承制拜实行尚书省事实将李信乘实出杀其家属来降实攻信杀之复取青崖崓以魏博等郡降防古时金兵二十万屯黄陵冈遣步卒二万袭穆呼哩于济南穆呼哩迎战败之遂薄黄陵冈金兵阵河南岸穆呼哩令骑下马短兵接战金兵大败溺死者众穆呼哩遂陷黄陵冈进取楚丘由单州趣东平围之　防古耶律楚材进庚午元厯楚材辽东丹王托云八世孙金尚书右丞履之子贞祐三年为中都行省员外郎中都陷降于防古防古主尝访辽宗室召楚材谓之曰辽金世讐吾为汝报之矣楚材对曰臣祖父以来尝北面事之既为臣子岂敢复懐二心讐君父耶防古主重其言命处左右备访问楚材通术数之学尤邃于太时从征西域以金大明厯不应制庚午元厯上之防古主毎征伐必令楚材预卜吉凶亦自灼羊脾以符之然后行　涟水忠义军统辖石珪以入涟水非贾涉意心懐不安李全复请讨珪涉遂以全兵列于楚州之南渡门移淮隂战舰于淮岸示珪有备因命一将招珪军来者増钱粮不至者罢支给众心遂散十二月壬申珪杀裴渊挟孙武正宋徳珍降于防古穆呼哩以珪为元帅珪既去涟水之众未有所属李全求并将之涉不能却遂以付全　鎭江副都统翟朝宗得玺于金师献之其文曰皇帝恭膺天命之寳　时青复自金来附以为京东钤辖　金兵固守东平穆呼哩谓严实曰东平粮尽必弃城去汝即入城安辑之勿苦郡县以败事留索隆噶图以防古兵守之以严实权行省遂北还　金易水公静安民出兵至山取担车寨防防古围安民所居山寨守寨者以安民妻子及老防出降安民军中闻之骇乱众议欲降以保妻子安民不从为其下所杀　是岁古主攻西城蒲华城塔什干城鄂托罗尔城皆克之　辽王耶律瑠格卒防古以其妻约尼氏佩虎符权领其众
　　十四年春正月乙未地震　以李全还自山东赐缗钱六万　二月戊辰金人围光州己巳金人犯五闗壬申金人治舟于团风弗克济遂围黄州分兵破诸县又遣别将犯汉阳军　李全攻金泗州赫舍哩约赫德救之全败乃还甲申诏淮东京湖诸路应援淮西江沿制置司防守江面　三月丙戍鄂州副都统扈再兴引兵攻唐州　黄州被围知州何大节取郡印佩之誓以死守丁亥夕舆兵忽奔告曰城陷矣拥之登车才出门而敌众已集大节竟自沉于江　庚寅长星见　己亥金人陷蕲州知州李诚之家人皆赴水死然后自杀官属亦多死者诏皆褒赠为诚之立庙于蕲州　癸丑金人退师扈再兴邀击败之于天长镇　夏四月戊辰金人渡淮北去李全遣兵追撃败之　金东莒公燕宁与防古兵战败死　五月甲申朔日有食之　壬辰史弥逺等上孝宗宝训皇帝防要　丙申西川地震　防古久围东平饷道絶行省防古纲监军王庭玉不能守率众南趣邳州防古索隆噶图邀击斩首七千级严实入城建行省于府第萨喇逺以穆呼哩命中分其城以严实抚安东平以北恩博等州石珪移治曹州　六月丙寅诏以皇侄福州观察使贵和为皇子初帝以景献太子卒国本未立选太祖十世孙年十五以上者教育宫中如高宗择普安恩平故事至是遂立为皇子更名竑进封祁国公　乙亥以宗室子与莒为秉义郎与莒燕懿王徳昭之后希瓐子也母全氏家于绍兴之山隂初庆元余天锡为史弥逺童子师性谨愿弥逺噐重之弥在相位久皇子竑深恶之念欲有废立以沂王置后为名隂择宗室中可立者以备皇子之选天锡告还秋试弥逺宻语之曰沂王无后宗子贤厚者具以来天锡舟抵越西门天大过全保长家保长知其为丞相客治具甚肃有二子侍立天锡异而问之保长曰此吾外孙也日者言二儿后极贵问其姓长曰赵与莒次曰与芮还临安以告弥逺因命召二子来保长大喜鬻田治衣冠集党送之且诧其遇及见弥逺善相大奇之恐事泄遽使归保长大慙其乡人亦窃笑之逾年弥逺谓天锡曰二子可复来乎天锡召之保长谢不遣弥逺乃使天锡宻谕保长曰二子长者最贵宜还抚于其父家遂载至临安及贵和立为皇子乃补与莒秉义郎赐名贵诚年十七矣　秋七月丁未修光宗宝训　八月乙夘知枢宻院事任夷罢　赐史弥逺家庙　壬戌以兵部尚书宣绘同知枢宻院事给事中俞应符佥书枢宻院事　乙丑追封史浩为越王改諡忠定配享孝宗庙庭京湖制置大使赵方卒方少从张栻学举进士知青阳
　　县告其守史弥逺曰催科不扰是催科中抚字刑罚无差是刑罚中教化人以为名言守襄汉十年以战为守合官民兵为一体通制总司为一家许国之忠应变之畧隠然有樽爼折冲之风故金人扰邉淮蜀大困而京西独全能用人如陈晐游九功辈皆防为大吏扈再兴孟宗政皆起自土豪推诚擢任致其死力卒为名将故能藩屏一方使朝无北顾之忧既殁人皆思之　九月癸未立果州团练使贵诚为沂靖惠王后贵诚凝重寡言洁修好学毎朝参待漏他人或笑语贵诚独俨然出入殿庭矩度有常见者敛容史弥逺益异之　冬十月复沧州　甲寅复以齐州为济南府兖州为袭庆府丙寅夏人复以书至四川趣防师伐金　初防古穆呼哩由东胜州涉河引兵而西夏主闻之惧遣塔海监府等宴穆呼哩于河南且遣特尔格将兵五万属焉至是穆呼哩引兵东行入葭州金将王公佐遁穆呼哩以石天应权行台守葭而自将攻绥徳破马蹄克戎两寨夏主遣宻布帅众防之宻布问穆呼哩相见之仪穆呼哩曰汝主见我主即其礼也宻布曰未受主命不敢拜乃引众去十一月穆呼哩进攻延安宻布始质马而拜金元帅哈达与纳哈塔迈珠御之哈达以兵三万陈于城东防古将防古巴哈先以骑士三千趣之夜半防古穆呼哩命军士衔枚潜进伏于城东两谷中次日古巴哈望见金兵佯弃旗鼓走金兵追之穆呼哩出伏乗其后皷鼙震天金兵大乱穆呼哩追杀七千余人哈达走入延安城坚壁不出穆呼哩以城池坚深猝不可防乃留军围之而自将兵徇鄜坊等州　己亥四川宣抚使安丙卒命崔与之为四川制置使以代之丙握重兵久毎忌蜀师之自东南来者诸将多不恊和与之开诚布公戒以同心体国之大义人人悦服军政始立　京东安抚张林叛降于防古先是李全既并将涟水忠义益骄悍轻朝廷尝游金山作佛事以荐国殇知鎭江府乔行简以方舟逆全大合乐以享之全归语其徒曰江南佳丽无比须与若等一到始造舭舟谋争舟楫之利胶西当登寜海之冲百货辐辏全使其兄福守之为窟宅时互市始通北人尤重南货价増十倍全诱商人至山阳以舟浮其货而中分之自淮转海达于胶西福又具车辇之而税其半乃听往诸郡贸易车夫皆督办于张林林不能堪林财计仰六盐场福恃弟有恩于林欲分其半林许福恣取盐而不分场福怒曰若背恩耶待与都统提兵取若头耳林惧其党李马儿説林叛林遂以京东诸郡请降于防古穆呼哩以林行山东东路益都沧景滨棣等州都元帅府事福狼狈走还楚州　十二月庚申知枢宻院事郑昭先罢　闰月遣茍梦玉如防古通好防古寻遣阿哈齐逊来报　金更作兴定宝泉毎一贯当通宝四百贯　防古攻金鄜州节度使完顔鲁沁钮祜禄资禄都统赫舍哩鹤寿富察罗索皆死之时石天应擒送金骁将张铁枪穆呼哩责其不降厉声答曰我受国恩厚恩二十余年今有死而已穆呼哩义之欲解其缚诸将怒其不屈遂遇害　防古取金坊州是岁防古主及皇子卓沁察罕台谔格徳依攻下西域
  </div>
  <div class="pagination">
   <a href="资治通鉴后编_page30.html">
    上一页
   </a>
   <span>
    ...
   </span>
   <a href="资治通鉴后编_page26.html">
    26
   </a>
   <a href="资治通鉴后编_page27.html">
    27
   </a>
   <a href="资治通鉴后编_page28.html">
    28
   </a>
   <a href="资治通鉴后编_page29.html">
    29
   </a>
   <a href="资治通鉴后编_page30.html">
    30
   </a>
   <span class="current-page">
    31
   </span>
   <a href="资治通鉴后编_page32.html">
    32
   </a>
   <a href="资治通鉴后编_page33.html">
    33
   </a>
   <a href="资治通鉴后编_page34.html">
    34
   </a>
   <a href="资治通鉴后编_page35.html">
    35
   </a>
   <a href="资治通鉴后编_page36.html">
    36
   </a>
   <span>
    ...
   </span>
   <a href="资治通鉴后编_page32.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
