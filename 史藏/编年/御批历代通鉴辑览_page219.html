<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 219 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 219 页/共 306 页</h1>
    <div class="content">　　未几秘书郎赵彦中复疏言科举之文成式具在今乃祖性理之説以浮言游词相髙士之信道自守以六经圣贤为师可矣而别为洛学饰怪惊愚外假诚敬之名内济虚伪之实士风日人才日偷望诏执事使明知圣朝好恶所在以变士风帝从之
　　三月以史浩为右丞相兼枢密使王淮【字季海金华人】知枢密院事赵雄参知政事
　　帝谓浩曰自叶衡罢虚席以待卿乆矣
　　夏四月以陈俊卿判建康府
　　时曾觌王抃甘昪三人盘结擅政进退大臣权震中外士大夫争附之俊卿自兴化赴建康过阙入对因极言三人招权纳贿荐进人才而以中批行之等事且曰去国十年见都城谷贱人安惟士大夫风俗大变帝曰何也俊卿曰向士大夫奔觌抃之门十才一二尚畏人知今则公然趋附已七八不复顾忌矣人才进退由私门大非朝廷美事臣恐二人坏朝廷纪纲废有司法度败天下风俗累陛下圣德帝感其言
　　秋七月太尉提举万寿观李显忠卒【谥忠襄】
　　显忠复官后赐第临安帝常竒其状貎魁杰命绘像阁下及卒赠开府仪同三司【显忠志复中原见忤秦桧屡遭废黜符离之役又为邵宏渊所忌竟无成功】
　　冬十一月史浩罢以赵雄为右丞相王淮为枢密使钱良臣【字友魏华亭人】参知政事
　　枢密都承防王抃建议募补殿步二司军虚额輙捕市人军士乘隙掠取民财浩奏尽释所捕而擒军民首讙呶者送狱狱成议取兵民各一人斩以徇浩又奏始衅者军人也法固当民陆庆童特与抗鬬尔何可同罚帝怒乃求去后有言庆童之寃者帝始悔不从浩言
　　【己亥】六年【金大定十九年】夏旱诏求直言
　　知南康军朱熹上疏【畧曰天下之务莫大于恤民而恤民之本在人君正心术以立纪纲葢纪纲不能以自立必人主之心术公平正大无偏党反侧之私然后有所系而立君心不能以自正必亲贤臣逺小人讲明理义闭塞私邪然后可得而正今宰相台省师傅賔友諌诤之臣皆失其职而陛下所与亲密谋议者不过一二近习之臣使陛下之号令黜陟不复出于朝廷而出于一二人之门名为陛下独断而实此一二人者隂执其柄臣恐莫大之祸必至之忧近在朝夕而陛下独未之知也】帝读之大怒曰是以我为亡也谕赵雄令分析雄言于帝曰士之好名陛下疾之愈甚则人之誉之愈众无乃适所以高之不若因其长而用之彼渐当事任能否自见矣帝以为然诏以熹提举江西常平茶盐
　　【庚子】七年【金大定二十年】春二月魏王恺卒【諡惠宪】
　　恺寛慈为帝深爱虽出于外心毎念之赐赉不絶及卒帝然曰向所以越次建储正为此子福气差薄耳二子櫖柄櫖早卒
　　右文殿修撰张栻卒
　　栻病且死犹手疏劝帝亲君子逺小人信任防一己之偏好恶公天下之理天下传诵之卒年四十八帝闻之嗟叹不已朱熹与黄干【字直卿福州闽县人】书曰吾道益孤矣【栻颍悟夙成父浚爱之自幼学所教莫非仁义忠孝之实长师胡宏宏以孔门论仁亲切之防告之栻退而思若有得丐宏称之曰圣门有人矣栻益自奋励以古圣贤自期作希顔録为人表里洞然勇于从义无毫髪滞吝毎进对必自盟于心不可以人主意輙有所随顺帝毎言使节死义之臣难得栻对当于犯顔敢谏中求之若平时不能犯顔敢谏他日何望其仗节死义帝又言难得辨事之臣栻对陛下当木晓事之臣不当求办事之若但求办事之臣则他日败陛下事者未必非此人也其逺小人尤严为都司日肩与出遇曽觌觌举手欲揖栻急掩其窻棂觌慙手不得下所至郡暇日召诸生告语民以事至庭必随事开晓其为条教大扺以正礼俗明伦纪为先斥异端毁淫祠而崇社稷山川古先圣贤之祀栻闻道甚蚤朱熹尝言已之学乃録积寸累而成如敬夫则大本卓然先有见者也栻所著论语孟子説太极图説洙泗言仁録诸葛武侯传经世纪年行于世尝言曰学莫先于义利之辨义者本心之当为非有为而为也有为而为则皆人欲非天理也学者称为南轩先生】
　　夏五月以周必大参知政事谢廓然签书枢密院事必大为翰林学士几六年制命温雅周尽事情为一时词臣之冠及拜参政帝谓之曰执政于宰相固当和而不同前此宰相议事执政更无语何也必大对曰大臣自应互相可否自秦桧当国执政不敢措一辞后遂以为当然陛下虚心无我人臣乃欲自是乎虽小事不敢有隐则大事何由蔽欺帝深然之
　　冬十二月资政殿学士致仕胡铨卒【諡忠简】
　　【辛丑】八年【金大定二十一年】春正月诏罢内侍兼兵职
　　时拟以徳夀宫提举陈源带浙西副总管给事中赵汝愚【字子直汉恭宪王元佐七世孙居饶之余于县】论驳以为不当帝谕宰执曰汝愚言有理且可防微杜渐进呈太上亦以为然遂诏自今内侍不得兼兵职枢密院遵守永为定制
　　秋七月著作郎吕祖谦【字伯恭婺州人】卒
　　祖谦先为著作郎以末疾乞辞归帝命修皇朝文鉴既成除直秘閤是年仍迁著作郎兼国史院编修卒【祖谦为夷简五世孙自其祖好问始居婺州其学本家庭有中原文献之传长从林之竒汪应辰胡宪游而友张栻朱熹学以闗洛为宗旁稽载籍心平气和不立崖异少卞急一日诵孔子躬自厚而薄责于人之言忽觉平时忿涣然氷释朱熹尝言学如伯恭方是能变化气质其所讲尽将以开物成务既卧病而任重道逺之志不衰居家之政皆可以为后世法着读书记大事记皆未成书考定古周易书説阃范官箴辩志録行于世学者称为东莱先生】
　　八月赵雄罢
　　雄自四川幕官陈恢复之防为帝所竒不数年致位右相毎进见必言二帝在沙漠未尝离诸口也及帝眷衰有言雄多私里党者帝疑之会陈岘【字夀南温州平阳人】帅四川命从中出雄遂求去乃出知泸州
　　以王淮为右丞相兼枢密使
　　淮既相问太子侍读杨万里【字廷秀吉州吉水人】曰宰相先务何事万里曰人才淮因问其人万里即疏朱熹袁枢【字机仲建安人】以下六十人
　　九月以朱熹提举浙东常平茶盐冬十二月下熹社仓法于诸路
　　浙东大饥王淮荐熹即日单车就道召入对首陈灾异之由与修徳任人之説因及时政之缺凡七事帝深纳之熹始拜命即移书他郡募米商蠲其征及至则米已辏集熹日钩访民隐按行境内单车屏徒从所至人不及知郡县官吏惮其风采至自引去所部肃然凡政有不便于民者悉厘革之有短熹者谓其疏于为政帝谓王淮曰朱熹政事郤有可观淮言脩举荒政是行其所学民被实惠宜进职以旌之乃进熹直徽猷阁熹言乾道四年民艰食熹请于府得常平米六百石赈贷夏受粟于仓冬则加息计米以偿自后随年敛散歉蠲其息之半大饥则尽蠲之凡十有四年以元数六百石还府见储米三千一百石以为社仓不复收息每石止收耗米三升以故一乡四十五里间虽遇歉年民不缺食诏下其法于诸路【其法以十家为甲甲推一人为首五十家则推一人通晓者其逃军及无行之士与有税粮衣食不缺者并不得为社首入甲其应入甲者又问其愿与不愿愿者问其一家大小口若干大口一石小口五斗五嵗以下者不预置籍以待之其以湿恶者不实还者有罚】
　　【壬寅】九年【金大定二十二年】秋九月以朱熹为江西提刑熹辞不拜
　　朱熹行部至台知州唐仲友【字与政金革人】为其民所讼喜按得其实而仲友与王淮同里且为婣家已除江西提刑未行而熹论之淮匿其章不以闻【时淮拜左丞相】喜论益力章前后六上淮不得已夺仲友江西新命以授熹熹辞不拜遂乞奉祠
　　【癸卯】十年【金大定二十三年】春正月以黄洽【字徳渊福州侯官人】为御史中丞
　　洽为中丞尽言无隐然所论列未尝攟摭细故尝奏云因言固可以知人轻聴亦至于失人是故聴言不厌其广广则庶几其无壅择言不厌其审审则庶几其无误帝深然之【洽为人质直端重有大臣体尝言居家不欺亲仕不欺君仰不欺天俯不欺人幽不欺神何用求福报哉】
　　二月内侍陈源有罪窜郴州
　　源提举徳夀宫恃恩专恣其厮役亦补官帝闻而恶之乃窜郴州籍其家以进徳寿宫
　　夏六月监察御史陈贾请禁道学
　　王淮以唐仲友之故怒朱熹欲沮之吏部尚书郑丙【字少融福州长乐人】雅厚仲友且迎合淮意乃上疏言近世士大夫有所谓道学者欺世盗名不宜信用帝已惑其説淮又以太府丞陈贾为监察御史贾因面对首论曰雅正之办诚与伪而已表里相副是之谓诚言行相违是之谓伪臣伏见近世道学之徒其説以谨独为能以践履为高以正心诚意克己复礼为事夷考其所为则大不然是假其名以济其伪也臣愿陛下明诏中外痛革此习毎于聴纳除授之间考察其人摈斥勿用盖指熹也帝从之【从直学士院尤袤以程氏之学为陈贾所攻言于帝曰道学者尧舜所以帝禹汤文武所以王周公孔孟所以设教近立此名诋訾士君子故临财不苟得所谓亷介安贫守道所谓恬退择言顾行所谓践履行已有耻所谓名节皆目之谓道学此召一立贤人君子欲自见于世一举足且入其中其无得免此岂盛世所宜有愿循名责实聴言观行人情庶不坏于疑似帝曰道学岂不美之名正恐假托为奸真伪相乱　尤袤字延之常州无锡人】
　　冬十一月壬戌朔日食
　　【甲辰】十一年【金大定二十四年】春三月金主如防宁
　　金主将如防宁谕太子守国太子以不谙政务辞金主曰政事无甚难但用心公正毋纳才邪久之自熟太子乃受守国宝
　　【乙巳】十二年【金大定二十五年】夏四月金主还燕
　　金主曲赦防宁府放免今年租税百姓年七十以上者补一官谓羣臣曰上京风物朕自乐之每奏还都輙用感怆祖宗旧乡不忍舍去万嵗之后当置朕于太祖之侧卿等无忘朕言遂宴宗室宗妇于皇武殿赐官赏赉有差曰寻常朕不饮酒今日甚欲成醉此乐亦不易得也宗室妇女及羣臣故老以次起舞进酒金主曰吾来数月未有一人歌本曲者吾自为汝等歌之其词道王业艰难及继述之不易至慨想祖宗宛然如覩歌毕泣下羣臣宗戚捧觞上夀皆称万嵗于是诸夫人又歌本曲如私家之会既醉金主复续调至一鼓乃罢明日发上京宗室戚属奉辞金主曰太平嵗久国无征徭汝等皆奢纵往往贫乏朕甚怜之当务俭约无忘祖宗艰难因泣下数行宗室戚属皆感泣而退金主遂行
　　【丙午】十三年【金大定二十六年】夏五月宴讲臣于秘书省
　　以进读陆防奏议终篇赐侍读萧燧【字昭邻临江军人】等御筵及金器鞍马帝召宰执赐酒从容语曰自古人主读书少有知道知之亦罕能行之唐徳宗岂不知书然所行不至与陆防论事皆使中人传防且事有是非面相诘难犹恐未尽传防安能尽邪投机之防间不容髪惟其若此误事多矣故朕毎事以徳宗为戒
　　赐处士郭雍【字子和其先洛阳人】号颐正先生
　　雍父忠孝师事程颐着易説号兼山先生雍传其学通世务隐居峡州乾道中守臣荐于朝召不起帝稔其贤毎对辅臣称道之命所在州郡嵗时致礼存问至是赐号颐正先生令部使者遣官就问雍所欲言备録来上时雍年八十三矣
　　秋八月日月五星聚轸
　　【己亥】十四年【金大定二十七年】春二月以周必大为右丞相施师防【字圣与上饶人】知枢密院事
　　时对事多言大臣异同必大曰各尽所见归于一是岂可尚同陛下复祖宗旧制命三省覆奏而后行正欲上下相维非止奉文书也师防先拜参知政事【十年八月】帝谓曰卿静重有守识虑深逺朕欲用卿乆矣及是遂有是命
　　秋八月以留正【字仲至泉州永春人从效六世孙】参知政事
　　正制置四川以简素化民既而以签枢召还【事在十三年闰七月】归装仅书几簏而已人服其清及是乃参知政事
　　九月太上皇有疾冬十月帝罢朝侍疾赦
　　太上皇崩遗诰太上皇后改称皇太后帝致丧三年太上皇崩帝号恸擗踊逾二日不进膳谓王淮等曰晋孝武魏孝文实行三年丧服何妨聴政司马光通鉴所载甚详淮对曰晋武虽有此意后来在宫中止用深衣练冠帝曰当时羣臣不能将顺其美光所以讥之自我作古何害于是诏曰大行太上皇帝奄弃至养朕当衰服三年羣臣自遵易月之令百官五上表请帝还内聼政不许至十二月辛丑禫祭百官释服复三上表请御殿听政不许
　　遣使如金
　　以上皇崩遣韦璞如金告哀复遣顔师鲁【字几圣彭州龙泉人】致太上遗留物于金金主以其中玉器五玻璃器二十及弓剑之属命师鲁归报曰此皆尔国前主珍玩之物所宜宝藏以无忘追慕今受之义有所不忍也
　　十一月诏皇太子参决庶务
　　帝始以白布巾袍视事于延和殿朔望诣徳夀宫则衰绖而杖如初因诏太子参决庶务于议事堂左谕徳尤袤言于太子曰大权所在天下之所争趋甚可惧也愿殿下事无大小一取上防而后行情无厚薄一付众议而后定又曰储副之位止于侍膳问安不交外事抚军监国自汉至今多出权宜事权不一动有触碍乞俟祔庙之后便行恳辞以彰殿下令徳
　　十二月大理寺奏狱空
　　金禁女真人学南人衣饰
　　金主尝谓从官曰女真旧风最为纯直汝等当习学之不可忘也又曰凡资用当务节省勿妄费至是禁女真不得学南人衣饰
　　【戊申】十五年【金大定二十八年】春正月复置补阙拾遗官
　　时仿唐制立官帝自除左补阙薛叔似【字象先其先河东人徙永嘉】等已而叔似上疏劾王淮帝曰卿等官以补阙拾遗为名专主规正人主不任紏劾今所奏乃类弹击甚非设官命名之意宜思自警
　　三月金遣使吊祭
　　帝遣中书签正公事京镗【字仲逺豫章人】为报谢使金人循故事设宴用乐镗力辞金人不可镗率其属竟出馆门馆使以白金主曰南朝直臣也命如其请及还帝以其能执礼特进官权工部侍郎
　　三月葬永思陵【在绍兴府会稽县东南宝山】
　　洪迈请庙号世祖尤袤言光武以长沙王后布衣崛起不与哀平相继其称祖无嫌太上中兴虽同光武实继徽宗正统以子继父非光武比乃定号高宗【史臣曰高宗恭俭仁厚以之继体守文则有余揆乱反正则不足当其初立因四方勤王之师内相李纲外任宗泽天下之事宜无不可为者顾乃摘迁穷僻坐失事机始惑于汪黄终制于秦桧偷安忍耻匿怨忘亲以贻来世之讥悲夫】
　　夏四月祔高宗主于太庙
　　下诏曰朕比下令欲衰绖三年羣臣屡请御殿易服故以布素视事内殿虽有俟过祔庙勉从所请之诏然稽诸典礼心实未安行之终制乃为近古宜体至意勿复有请
　　五月王淮罢
　　淮为相能尽心事上惟以唐仲友故为道学之禁毒痡善类论者讥之
　　六月以朱熹为兵部郎官既而罢之贬侍郎林栗【字黄中福州福清人】知泉州
　　王淮既罢周必大荐熹为江西提刑入奏事或要于路曰正心诚意之论上所厌闻慎勿复言熹曰吾生平所学惟此四字岂可隐黙以欺吾君乎及入对首言天理人欲之辨【畧曰陛下居虚明应物之地而天理有所未纯人欲有所未尽是以为善不能充其量除恶不能去其根一念之顷公私邪正是非得失之机交战于中愿自今以往一念之项必察夫天理人欲果天理邪则敬以充之而不使少有壅闭果人欲邪则敬以克之而不使少有凝滞推而至于言语动作之问用人处事之际无不以是裁之则圣心洞彻而天下之事将惟陛下所欲为无不如志矣】帝曰久不见卿浙东之事朕自知之今当处卿清要不复以州县为烦也时曽觌已死王汴已逐独内侍甘昪尚在熹力论之帝曰昪有才熹曰小人无才安能动人主除兵部郎官熹以足疾乞祠兵部侍郎林栗与熹论易西铭不合遂疏论之【疏曰焘本无学术徙窃张载径颐之绪余谓之道学妄自推尊所至輙携门生数十人习为春秋战国之能妄希孔孟歴聘之风今采其虚名将置朝列而熹闻命迁延邀索髙价既经陛对得防除郎而傲睨累日不肯供职缘熹既除兵部在臣合有统摄若不举劾厥罪维均望将熹停罢以为事君无礼者之戒】帝谓栗言过当而大臣畏栗之彊莫敢深论乃命熹依旧江西提刑周必大言熹上殿之日足疾未瘳勉强登对帝曰朕亦见其跛曵左补阙薛叔似亦奏言之【大常博士叶适上疏曰考栗劾熹之辞始未参验无一实者特发其私意而遂忘其为欺耳至于其中谓之道学一语利害所系不独于熹葢自昔小人残害忠良率有指名或以为好名或以为立异或以为植党近又创为道学之目郑丙倡之陈贾和之居要津者密相付授见士大夫冇稍自洁修者輙以道学之名归之以为善为玷缺以好学为已愆相与指目使不得进于是贤士惴栗中才解体销声灭影秽徳垢行以避此名往日王淮表里台諌隂废正人葢用此术栗为侍从无以达陛下之徳意志虑而更袭用郑丙陈贾密相付授之説且以道学为大罪文致语言逐去一熹固末甚害第恐自此游词无实谗言横生良善受祸何所不有伏望陛下正纪细之所在絶欺罔于既形摧折暴横以扶善类奋发明断以慰公言疏入不报　叶适字正则永嘉人】防胡晋臣【字子逺蜀州人】拜侍御史首劾栗喜同恶异无事而指学者为党乃出栗知泉州而熹亦除直宝文阁奉祠而去
　　秋七月恩平王璩卒
　　帝友爱甚至毎召璩内宴呼以官而不名赐予无算卒追封信王
　　八月甲子朔日食
　　冬十二月以朱熹为崇政殿説书熹辞不至
　　熹既归投匦进封事言大本急务大本者陛下之心急务则辅翼太子选用大臣振举纪网变化风俗爱养民力修明军政凡此六事皆不可缓而本在于陛下之一心一心正则六事无不正一有人心私欲以介其问则虽惫精劳心不可为矣疏入夜漏下七刻帝已就寝急起秉烛读之终篇明日除主管西太一宫兼崇政殿説书熹力辞乃以秘阁脩撰奉祠
　　【己酉】十六年【金大定二十九年】春正月金主殂孙璟立【是为章宗】金主之太子允恭先卒以孙原王玛达格【旧作麻达葛今改】判大兴尹又以右丞相更名璟使亲见朝廷议论习知政事之体至是金主殂璟即位追号金主曰世宗允防曰显宗毋图克坦氏为太后【世宗于金最为贤主以昭徳后乌凌阿氏守节而死终身不立后雅尚俭弃命宫中之饰勿得用黄金尝谓近臣曰朕于宫室惟恐过度其或兴脩即损宫人嵗费以充之至于佛法尤所未信梁武帝为同泰寺奴辽道宗以民戸赐寺僧复加以三公之官其惑深矣又曰亡辽日屠羊三百亦岂能尽用徒伤生耳朕毎当食时尝思贫民饥馁犹在已也彼身为恶而口祈福何益之有尝谓宰相曰卿等在省未尝荐士止限资格安能得人又曰卿等职居辅相曾无荐举惟朕尝言某人可用然后从而言之卿等既无所言必待朕知而后进用将复冇几又曰帝王之政固以寛慈为徳然梁武帝专务寛慈以致纲纪大坏朕尝思之赏罚不滥即是寛政又曰朕观唐史见太宗行事初甚励精晚年与羣臣议多饰词朕尝思始终如一今虽年高敬慎之心无时或怠又曰朕自即位以来言事者虽有狂妄未尝罪之卿等未尝肯尽言何也当言而不言是相疑也君臣无疑谓之嘉防事有利害可竭诚言之即位五载南北讲和与民休息犀臣守职上下相安家给人足仓廪有余刑部断死罪嵗或十七人国人号称小尧舜然举贤之急求言之切不絶于口而犀臣不能将顺其美以底大顺惜哉】
　　以周必大留正为左右丞相
　　帝自高宗崩即欲传位太子尝谕必大曰礼莫重于事宗庙而孟享多以病分诣孝莫大于执防而不得曰至德寿宫欲不退休得乎因密赐绍兴传位亲札于必大命预草诏专以奉几筵侍东朝为意而进必大为首相
　　二月辛酉朔日食
　　帝传位于太子太子即位【是为光宗】尊帝为寿皇圣帝皇后为寿成皇后皇太后为寿圣皇太后大赦
　　先是更徳寿宫为重华宫皇太后徙居慈福宫帝传位太子遂素服退居重华宫
　　立皇后李氏【安阳人庆逺节度使道之女】
　　后父道帅湖北闻道士皇甫坦【蜀之夹江人】善相人乃出诸女拜之坦见后惊不敢受拜曰此女当母天下坦言于高宗遂聘为恭王妃生嘉王扩性妬悍常诉帝左右于高宗及夀皇高宗不怿谓吴后曰是妇将种吾为皇甫坦所误夀皇亦屡训敕令以皇太后为法不然行当废汝后疑其説出于太后憾之至是立为后
　　三月废补阙拾遗官
　　御史中丞谢谔【字昌国临江军新喻人】论其不可废不聼自是近臣罕进言者
　　夏五月周必大罢
　　初何澹【字自然处州龙泉人】与必大厚为司业久不迁留正奏迁之澹由是憾必大而徳正为谏议大夫首上疏攻必大罢之
　　知閤门事姜特立【字邦杰丽水人】有罪免
　　特立帝东官旧臣也帝即位命知閤门事声势寝盛留正列其招权预政之罪乞斥逐之帝意未决防参知政事缺特立谒正曰上以丞相在位久欲迁左相叶【翥】张【杓即浚子】二尚书当择一人执政未知孰先正奏之帝大怒诏特立奉祠夀皇闻之曰留正真宰相也











</div>
    <div class="pagination">
<a href="御批历代通鉴辑览_page218.html">上一页</a><span>...</span><a href="御批历代通鉴辑览_page214.html">214</a><a href="御批历代通鉴辑览_page215.html">215</a><a href="御批历代通鉴辑览_page216.html">216</a><a href="御批历代通鉴辑览_page217.html">217</a><a href="御批历代通鉴辑览_page218.html">218</a><span class="current-page">219</span><a href="御批历代通鉴辑览_page220.html">220</a><a href="御批历代通鉴辑览_page221.html">221</a><a href="御批历代通鉴辑览_page222.html">222</a><a href="御批历代通鉴辑览_page223.html">223</a><a href="御批历代通鉴辑览_page224.html">224</a><span>...</span><a href="御批历代通鉴辑览_page220.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
