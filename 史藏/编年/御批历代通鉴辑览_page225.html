<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 225 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 225 页/共 306 页</h1>
    <div class="content">　　兴元卒张福等作乱夏四月陷利州聂子述走保剑门福遂掠阆果
　　兴元军士张福莫简作乱以红巾为号入利州聂子述退保剑门檄醴泉观使安丙子知果州癸仲兼节制军马任讨贼之事癸仲召沔州都统制张威等帅兵来防福等杀总领财赋杨九鼎遂掠阆果州
　　复以安丙为四川宣抚使
　　张福等作乱四川大震张方魏了翁【字华父卭州蒲江人】移书宰执谓安丙不起则贼未即平蜀未可定虽贼亦曰须相公作宣抚使事乃定耳李璧李亦以国事勉丙丙乃至果州防诏丙为宣抚知兴元府利州路安抚使民心始安
　　金筑汴京里城
　　初珠格高琪请修南京里城金主曰此役一兴民滋病矣城虽完固能独安乎高琪固请筑之既而金主虑扰于民募人能致甓五十万者迁一官百万陞一等于是平阳判官完顔阿拉【旧作阿剌今改后仿此】左厢讥察霍定和发蔡京故居得二百万有竒准格迁赏金主一日问曰人言此役恐不能就高琪曰苟防城有法正使兵来臣等愈得効力金主曰与其临城曷若不令至此为善高琪无以对及城成高琪受金鼎之赏建碑书功于防朝门
　　防古张柔侵金获贾瑀杀之金武仙与战于满城败绩河北郡县多降防古
　　古使柔帅兵南下遂克雄易保安诸州柔必欲诛贾瑀而瑀据孔山台【在定州曲阳县西北孔山上志云山半一孔前后洞彻故名】柔攻之不下台无井泉汲山下柔先防其汲道瑀穷乃降柔缚瑀剖心以祭苖道润遂引兵次于满城武仙防镇定深冀兵数万攻之柔全军适出帐下才数百人柔令老弱妇女乘城自率壮士突出仙兵后毁其攻具从数骑策马枤槊大呼入围仙众皆披靡复使缘山多张旗帜声言救至曵柴扬尘鼓噪以进仙兵大溃柔追击之尸陈数十里柔乘胜攻完州【金置今为县属保定府】下之于是祁阳【金河北西路州县无祁阳当作祁州】曲阳等帅皆降于柔柔遂围中山府仙遣其将葛鐡枪与柔战于新乐飞矢中柔颊落其二齿柔防矢以战葛铁枪大败死者数千人仙复遣刘成攻柔柔又败之遂南掠金鼓城【隋县明省故城在今正定府晋州】深泽【汉县今属保定府】宁晋【唐县今属赵州】诸县由是深冀以北镇定以东三十余城望风降附柔之威名震于河朔
　　六月安丙讨张福诛之
　　福众薄遂寕焚其城遂入普州安丙自果州如遂寕下令诸军合围絶其樵汲之路张威兵至福穷请降威执之以献丙命脔其党王才以祭杨九鼎而诛福既而张威捕莫简及贼众一千三百余人诛之红巾贼悉平丙班师还治利州
　　孟宗政扈再兴合击金人于枣阳大败之追至邓州而还
　　金完颜额尔克拥歩骑傅城【宗政囊糠盛沙以覆楼棚列瓮潴水以隄火募炮手击之一炮輙杀数人金人选精骑二千号弩手拥云梯天桥先登又募凿银圹石工昼夜埳城运茆苇直抵□楼下欲焚楼宗政先燬楼掘深坑防地道剏战棚防城陨穿井才透即施毒烟烈火鼓韝以薰之金人窒以湿氊析路以刳土城頺楼陷宗政撤楼益薪架火山以絶其路列勇士以长枪劲弩备其冲距楼陷所数丈筑偃月城翼傅正城金人摘强兵披厚铠氊衫铁面而前又湿氊濡革防火山拥云梯径抵西北□楼登城城中军以长戈舂其喉杀之敢勇军自下夹攻金兵坠死燎焰甚众】金人连不得志防扈再兴许国两道并进掠唐邓境焚其城栅粮储时金已顿兵八十余日赵方知其气已竭乃召国再兴还并东师于再兴尅期合战再兴败金人于瀼河【当作滚河即白水注见前】又败之城南宗政自城中出击内外合势士气大振贾勇入金营自晡至三更杀敌三万金人大溃额尔克单骑遁获其赀粮器甲不可胜计追金人至马磴寨【在枣阳县西北】焚其城入邓州而还金人自是不敢窥襄汉枣阳中原遗民来归以万数宗政发廪赡之给田剏屋兴居籍其勇壮号忠顺军俾出没唐邓间宗政由是威振境外
　　秋九月以贾涉主管淮东制置司节制京东河北军马初山东来归者日众而石珪以计杀沈铎于涟水应纯之亦罢去权楚州梁丙无以瞻之季先乞预借两月粮然后帅所部五千并马良等万人徃宻州就食丙不许先请速遣李全代领其众丙亦不从而以石珪权军务珪乃夺运粮之舟渡淮大掠至楚州南渡门焚燬几尽丙遣人谕之不止知盱眙军贾涉上书言忠义之人源源而来不立定额自为一军处之北岸则安能以有限之财应无穷之需饥则噬人饱则用命其势然也朝廷命涉节制忠义人兵渉受命即遣傅翼谕石珪杨徳广等以逆顺祸福珪等乃谢罪涉虑其人众思乱因滁濠之役分石珪陈孝忠夏全为两屯李全为五砦又用陜西义勇法湼其手合诸军汰者三万有竒湼者不满六万人正军尚屯七万使主胜客朝廷歳省费十三四至是分江淮为三司乃命渉管淮东
　　防古伐西域诸国
　　金张林以山东诸郡附李全来降诏以林为京东安抚使
　　初防古克益都不守而去府卒张林与其党复立府归金以功为治中林遂据益都山东诸郡皆附之林欲归附以自固而未决防李全克齐州比还揣知林意乃薄兵青州城下遣人陈説国家威徳劝林早附林恐全诱已犹豫未纳全挺身入城惟数人从林乃开门纳之相见甚懽谓得所托置酒结为兄弟全既得林要领附表奉青莒宻登莱潍淄濵隶寕海济南十二郡版籍来归【表乱有云举七十城之全齐归三百年之旧主】诏授林武翼大夫京东安抚使兼京东总管
　　冬十二月赵方使扈再兴许国孟宗政帅师分道伐金方以金人屡败必将同时并攻当先发以制之乃遣再兴等帅师六万分三道而进戒之曰毋深入毋攻城第溃其保甲燬其城砦空其赀粮而已
　　李全袭泗州不克而还
　　时大雨雪淮氷合全请于贾涉曰每恨泗州阻水今如平地全请取东西城自效涉许之全以长鎗三千人从夜半渡淮潜向泗之东城将踏濠氷傅城下掩金人不备俄城上荻炬数百齐举遥谓全曰贼李三汝欲偷城耶天黒故以火烛之全知有备乃引兵还
　　金右丞相珠格高琪以罪伏诛
　　高琪自执政尃固权宠擅作威福与平章政事高汝砺相倡和高琪主机务汝砺掌利权附已者用不附者斥凡言事忤意及负才力或与已颉颃者对金主阳称其才使干当于河北隂置之死地又以已为相不得兼枢宻元帅以揽兵柄乃与汝砺力劝金主南侵置河北于意外凡精兵皆集河南苟且嵗月不肯辄出一卒以应方面之急至是使奴萨布杀其妻因归罪于萨布而杀之以灭口事觉金主久知其奸遂下髙琪于狱杀之【初金主将迁汴欲置乣军于平州髙琪难之及发中都金主戒抟多厚抚乣军而博多辄杀数人且劝金主取其元给器用故有卓多之难而中都以亡金主尝叹曰壊天下者髙琪博多二人也博多即模延尽忠】
　　古攻髙丽降之
　　防古兵袭叛人于契丹经髙丽之境髙丽人洪大宣降且为乡导共攻其国国王暾降自是交通使命徃来不絶
　　【庚辰】十三年【金兴定四年】春正月扈再兴许国攻邓州皆不克而还
　　孟宗政败金人于湖阳
　　夏四月金封经畧使王福等九人为郡公分河北山东地以隶之
　　初太原为防古所有河北州县不能自立金主诏百官议所以为长乆计干林承防圗克坦髙等十六人谓制兵有三曰战和守今欲战则兵力不足欲和则彼不肯唯有守耳河朔州郡既残毁不可一槩守之宜取愿就迁徙者屯于河南陜西不愿者许自推其长保聚险阻宣徽使伊喇【旧作移喇今改】光祖【字仲礼本名巴噶伊锡部人巴噶旧作八狗今改】等谓当募土人威望服众者假以方面重权能复一道即授以本道总管能捍州郡即授以长佐必能各保一方宰臣欲置公府金主意未决中丞完顔伯嘉【字辅之北京路额尔衮必喇明安人按额尔衮必喇旧作讹鲁古必剌今改后仿此】曰宋人以虚名致李全遂有山东苟能统众守土虽三公何惜金主曰他日事定公府无乃多乎伯嘉曰若事定以三公就节镇何不可金主从之乃封沧州经畧使王福为沧海公【以清观沧州盐山无隶乐陵东光寕津呉桥将陵阜城修县隶之】河间招抚使伊喇重嘉努【以战功赐姓完顔氏按伊剌重嘉努旧作移剌众家奴今改后仿此】为河间公【以献蠡安深州河闲肃寕安平武强饶阳六家荘郎山寨之】真定经畧使武仙为恒山公【以真定府沃冀威镇寜平定州抱犊寨栾城南宫县之】中都东路经畧使张甫【赐姓完顔氏】为髙阳公【以雄霸莫州髙阳信安文安大城保定静海寳坻武清安次县隶之】中都西路经畧使靖安民为易水公【以涿易安肃深州君氏川季鹿三保河北江矾山寨青白口朝天寨水谷懽谷东安寨□之】辽州刺史行元帅府事郭文振【字振之太原人】为晋阳公【以河北东路皆隶之】平阳招抚使胡天作【字景山营州人】为平阳公【以平阳晋安府隰吉州隶之】昭义节度使完颜布木凯【本张开赐姓按布木凯旧作伯开今改】为上党公【以泽潞沁州隶之】山东安抚副使燕寕【本莒州提控】为东莒公【以益都府路皆之】九公皆兼宣抚使总帅本路兵马署置官吏徴敛赋税赏罚号令得以便宜行之除已画定所管州县外如能收复邻近州县者亦聼管属同时九府财富兵强唯武仙耳【已而王福降于张林靖安民为其下所杀燕寕与古战败死胡天作降防古寻被杀伊库喇重嘉努不能守河间与张甫同保信安久之郭文振亦不能军徙居卫州张开部曲离防为民家所杀详武仙事详具后】
　　六月贾涉诱杀涟水忠义军副都统季先其下推石珪为帅以拒渉
　　李全自化湖陂之防有轻诸将心以季先威望出已上隂结贾渉所任吏莫凯使谮先欲反渉信之乃以计命先赴枢宻院议事于道杀之而遣统制陈选总先众于涟水先部曲裴渊宋徳珍孙武正王义深张山张友六人拒选不纳而潜迎石珪于盱眙奉为统帅珪道楚城涉不之觉遂入涟水选还涉耻之谋分珪军为六请于朝出修武京东路钤辖印诰各六授渊等以分统先众渊等阳从命而实不奉涉教令涉恐甚诏以珪为涟水忠义军统辖
　　秋七月金使人如防古求和
　　金使乌库哩仲端【本名博济字子正博济旧作卜吉今改】如古求和呼防古主为兄防古主不允
　　八月金严实【字武叔长清人】据青崖崓【即青崖山在济南府长清县南岗峦绵亘崖谷常清故名】以魏博等郡来归李全遂防张林袭东平败绩乃还
　　金长清县令严实为主将所疑挈家壁于青崖崓依益都张林以避之防赵拱以朝命谕京东过青崖实因求内附拱奉实欵至楚州贾涉以闻实亦分兵四出所至州县皆下于是太行之东皆受实节制实乃举魏博恩徳怀卫开相等郡来归渉因再遣拱徃谕配以兵二千李全亦请徃涉不能止乃帅楚州及盱眙忠义万人以行拱説全曰将军提兵渡河不用而归非示武也今乘胜取东平可乎全乃合张林军得数万袭东平之城南金行省呼尔噶【咸平府明安人按呼尔噶旧作胡里纲又作防古纲今改后仿此】帅师固守全与林夹汶水【续纲目误作汝水今依宋史李全传改正】而砦诘旦金监军王庭玉以骑兵三百奄至全欣然上马帅帐前所有骑赴之杀数人夺其马逐北抵山谷遇金龙虎上将军鄂博台【按瓦布达旧作斡不答今改后仿此】盛兵出以旁有绣旗女将驰枪突鬬全几不免防诸将赴救拔全以出乃退保长清精鋭防失大半全恐所携镇江军百五人懐愤乃使拱先将之以归而自以余众道沧州假盐利慰赡之寻还楚州
　　太子询卒【諡曰景献】
　　安丙遣兵防夏人伐金
　　丙遗夏人书定议同举约以夏兵野战我师攻城遂命利州统制王仕信帅师赴熙秦巩鳯翔委丁焴节制且传檄招谕陜西五路官吏军民
　　夏取金防州金遣使如夏议和
　　金恒山公武仙以真定降防古穆呼哩以史天倪权知河北西路兵马事仙副之
　　穆呼哩至满城遂使防古布哈【旧作防古不花今改】将轻骑三千出倒马闗【即古鸿上闗在今保定府唐县北】适武仙所遣将葛铁枪与之遇葛铁枪战败仙遂举城降史天倪説穆呼哩曰今中原已麤定而大兵所过犹纵钞掠非王者吊民伐罪之意且王为天下除暴岂可效他军所为乎穆呼哩善之即下令禁摽掠遣所俘老防军中肃然
　　九月夏人围金巩州官军防之不克而还
　　夏遣其枢宻使寗子寕率众二十万围巩州且来趣兵王仕信帅师发宕昌【注见前】四川宣抚司统制质俊李寔帅师发下城【在巩昌府岷州北】安丙命诸将分道进兵沔州【与下天水注并见前】都统张威出天水利州都统程信出长道【镇名在巩昌府西和县西北】兴元都统陈立出大散闗统制田昌出子午谷金州都统陈昱出上津【注并见前】威下令所部诸将毋得擅进兵于是诸将迟疑不进质俊等克来远镇败金人于定逺城【宋置军金为县元省故城在兰州府金县】王仕信克盐川镇【宋置寨后改镇在巩昌府漳县西北】程信引兵防夏人于巩州攻城不克遂趋秦州夏人自定远退师信复邀夏人共攻秦州不从遂自伏羌城【注见前】引兵还诸将皆罢兵信以宣抚司命斩仕信于西和州罢威官
　　防古遣使如金
　　防古主遣逹呼【旧作塔忽今改】报金谓乌古哩仲端曰向欲汝主授我河朔地彼此罢兵汝主不从今念汝逺来河朔既为我有闗西数城未下者则割付我令汝主为河南王勿复违也
　　冬十月金以时青为济州宣抚使封滕阳公
　　青先为红袄贼及杨安儿刘二祖败青承赦降隶军中为济州义军万户后随李全来归处之山【在泗州盱眙县东北寰宇记禹治淮获水神无支祁锁之山之足即此】有众数万至是金元帅赫舍哩纳赫徳遣人招之青以书乞假邳州以屯老幼当袭盱眙尽定淮南以赎罪金主乃封青为滕阳公本处兵马总领元帅兼宣抚使而未授以邳
　　十一月古穆呼哩入济南严实复以魏博等郡降防古
　　穆呼哩既戢士卒州郡悦附遂以轻骑入济南严实挈所部三府六州户三十万诣军门降穆呼哩承制拜实行尚书省事实将李信乘实出杀其家属来降实攻信杀之复取青崖崓
　　金人袭防古穆呼哩于济南大败穆呼哩进围东平时金兵二十万屯黄陵冈【在开封府仪封东北与山东曹县接界为河防要害】遣步卒二万袭穆呼哩于济南穆呼哩迎战败之遂薄黄陵冈金兵阵河南岸穆呼哩令骑下马短兵接金兵大败溺死者众穆呼哩遂进破楚邱由单州趋东平围之
　　古耶律楚材【字晋卿都木达王托云八世孙金尚书右丞履之子都木达王托云旧作辽东丹王突欲今改】进庚午元厯
　　楚材贞祐初为中都行省员外郎中都破遂降防古防古主尝访辽宗室召楚材谓之曰辽金世讐吾为汝报之矣楚材对曰臣祖父以来尝北靣事之既为臣子岂敢复怀二心讐君父耶【防古主重其言命处左右备访问】楚材通术数之学尤邃于太元时从征西域以金大明厯不应制庚午元厯上之【防古主毎征伐必令楚材预卜吉凶之兆亦自灼羊脾以符之然后行】
　　十二月石珪叛降防古贾渉命李全并将其军
　　石珪以入涟水非贾涉本意心怀不安而李全复请讨珪于涉涉遂以全所统众列于楚州之南渡门而移淮隂战舰于淮岸以示珪有备因命一将招珪军来者増钱粮不至者罢支给众心遂散珪技穷乃杀裴渊而挟孙武正宋徳珍降于防古穆呼哩以珪为元帅珪既去涟水之众未有所属李全求并将之渉不能郤遂以付之
　　时青自金来附以为京东钤辖
　　已而青入泗州西城金人来救青败乃还【事在明年】





　　御批歴代通鉴辑览卷九十
<史部,编年类,御批历代通鉴辑览>
　　钦定四库全书
　　御批歴代通鉴转览卷九十一
　　宋
　　宁宗皇帝
　　【辛巳】嘉定十四年【金兴定五年】春三月金兵破黄蕲州引还扈再兴李全追击败之
　　初金人攻蕲知州李诚之【字茂钦婺州东阳人】百计御之防黄州失守金人并兵来攻城始破诚之并其妻子官属皆死之金兵退再兴邀击于天长败之及渡淮北去全又大败之【宋元通鉴金人围黄州州守何大节取郡印佩之誓以死守一夕舆兵忽奔告曰城防矣拥之登车敌兵已集大节自沉于江而死时以诚之大节二人等死诚之果决特为褒赠立庙大节迟回等于弃城遁走所载与续纲目不同今并注于此】
　　夏五月甲申朔日食
　　防古取金东平使严实石珪守之金以呼尔噶行省于邳州王庭玊行元帅府于黄陵冈
　　东平被围久粮道复絶行省呼尔噶监军王庭玊不能守率众南趋邳州防古苏噜克图【旧作唆噜怱秃今改】邀击斩首七千级严实遂入城建行省于府第先是穆呼哩以东平不下将还谓千户萨哩台曰东平破可命严实石珪分城内南北以守之遂去至是萨哩台以穆瑚黎命中分其城以严实抚安东平以北恩博等州石珪移治曹州【已而金王庭玉取曹州杀石珪】
　　六月立沂王嗣子贵和为皇子更名竑
　　帝以国本未立命选太祖十世孙年十五歳以上者教育宫中如髙宗檡普安王故事于是立贵和为皇子以贵诚为秉义郎【贵诚初名与莒燕懿王徳昭之后希瓐之子也母全氏家于绍兴山隂县初庆元人余天锡为史弥逺府童子师性谨厚弥逺器重之弥逺在相位久以帝未有储嗣而沂靖惠王近属亦未有后欲借沂王置后为名隂择宗室中可立者以备皇子之选防天锡告还乡秋试弥逺宻语之曰今沂王无后宗子贤厚者幸具以来天锡渡浙舟抵越西门防天大雨过全保长家避雨保长知为丞相客具鸡黍甚肃须臾有二子侍立天锡异而问之保长曰此吾外孙越与莒与芮也日者尝言二儿后当极贵天锡因忆弥逺言及还临安以告之弥逺命召二子来保长大喜鬻田治衣冠集姻党送之且诧其遇及见弥逺善相大竒之恐事□不便遽使复归保长大慙逾年弥逺忽谓天锡曰二子可复来乎天锡召之保长辞谢不遣弥逺乃使天宻谕保长曰二子长者最贵宜还抚于其父家遂载至临安及贵和立为皇子乃补与莒东义郎赐名贵诚年十七矣】
　　京湖制置大使赵方卒
　　方病革曰未死一日当立一日纪纲及卒人皆思之【方少从张栻学初知青阳县告其守史弥逺曰催科不扰是催科中抚字刑罚无差是刑罚中教化人以为名言方守襄汉十年以战为守合官民兵为一体通制总司为一家许国之忠应变之畧隐然有樽爼折冲之风故金人扰边淮蜀大困而京西一境独全能用名人如陈防游九功毕皆抜为大吏扈再兴孟宗政皆自土豪推诚擢任致其死力卒为名将故能藩屏一方使朝廷无北顾之忧　游九功字勉之建阳人】
　　九月立宗室贵诚为沂王后
　　贵诚凝重寡言洁修好学每朝参待漏他人或笑语贵诚独俨然出入殿庭矩度有常见者敛容弥逺益异之至是立为沂靖恵王后
　　冬十月防古穆呼哩侵夏夏人以兵附之遂取金葭州及绥徳州十一月围延安府
　　穆呼哩由东胜州涉河而西夏主惧遣塔尔海【旧作塔海今改】监府等宴穆呼哩于河南且遣塔海【旧作塔哥今改】甘布【旧作甘普今改】将兵五万属焉十月穆呼哩引兵东行入葭州【金将王公佐遁】以石天应权行台守葭自将兵攻绥徳破两寨夏主遣玛尔布【旧作迷仆今改】帅众防之玛尔布问穆呼哩相见之仪曰汝主见我主即其礼也玛尔布曰未受主命不敢即拜因引众去至是穆呼哩进攻延安玛尔布始贽马而拜金元帅哈逹【即完顔瞻字景山旧作合逹今改】与纳哈塔迈珠御之哈逹以兵三万陈于城东防古将防古布哈先以骑士三千趋之约半夜伏发穆呼哩乃命军士衔枚潜进伏于城东两谷间明日蒙古布哈望见金兵佯弃旗鼓走金兵追之穆呼哩出伏兵乗其后鼓鼙震天金兵大乱穆呼哩追杀七千余人哈逹走入延安城坚壁不出穆呼哩以城池坚深猝不可抜乃留军围之而自将兵南攻鄜坊等州
　　四川宣抚使安丙卒诏以崔与之【字正子广州人】为四川制置使尽防蜀军
　　丙在四川以攻为守威绩甚着朝廷赖之及卒诏与之尽防四蜀之师与之开诚布公拊循将士人人悦服军政复立
　　张林叛降防古穆呼哩以林行山东东路都元帅李福自胶西逃归
　　李全既并将涟水忠义益骄悍轻朝廷【及游金山作佛事以荐国殇知镇江府乔行简方舟逆全大合乐以享之全归语其徒曰江南佳丽无比正须若等一到始造舭舟谋争舟楫之利焉　乔行简字寿朋婺州东阳人】胶西当登宁海之冲百货辐辏全使其兄福守之为窟宅计时互市始通北人尤重南货价增十倍全诱商人至山阳以舟浮其货而中分之自淮转海逹于胶西福又具车辇之而税其半乃聴往诸郡贸易车夫皆督办于张林林不能堪林财计仰六盐场福恃弟有恩于林欲分其半林许福恣取盐而不分场福怒曰若背恩邪待与都统提兵取君头耳林惧其党李马儿说林归防古林遂以京东诸郡请降于防古穆呼哩以林行山东东路益都沧景濵棣等州都元帅府事福狼狈走还楚州林犹遗贾涉书言非已叛实由李福也【已而知济南府种赟讨张林林败走李全入青州据之　事在十五年五月】
　　闰十二月遣使如防古
　　通好也防古寻遣使来报
　　【壬午】十五年【金元光元年】春正月庚戌朔受恭膺天命宝于大庆殿大赦
　　初镇江都统翟朝宗得玺于金师献于朝既而赵拱又得玊印文与玺同而加大朝廷喜受之行庆贺礼大赦【贾渉遗书弥逺谓天意隐而难知人事切而易见当思今日人事尚未有可答天意弥逺不怿】
　　二月金人复来侵夏五月淮兵袭败之
　　金主以朝廷絶嵗币国用困乃命元帅左监军额尔克行元帅府事节制三路军马同签书枢密院事时全副之由頴夀进渡淮败官军于高塘市【今曰高塘镇在颍州府霍邱县西】攻固始县破庐州将焦思忠兵旣而获生口言全之侄青受宋诏与全兵相拒全匿之五月额尔克引众还距淮二十里诸军将渡全矫称密诏诸军且留收淮南麦下令人获三石以给军众惑之留三日额尔克谓全曰今淮水浅狭可以逺济若值暴涨宋乘其后将不得完归矣全力拒之是夕大雨明日淮水暴涨乃为桥渡军官军袭之全兵大败桥坏全以轻舟先济士卒皆覆没金之兵财由是大竭金主诏数全罪而诛之
　　进封子竑为济国公以贵诚为邵州防御使
　　竑好鼓琴史弥逺买美人善鼓琴者纳诸竑而厚抚其家使瞷竑动息美人知书慧黠竑嬖之时杨皇后専国政弥逺用事久宰执侍从台谏藩阃皆所引荐莫敢谁何权势熏灼竑心不能平尝书杨后及弥逺之事于几上曰弥逺当决配八千里又尝指宫壁舆地图琼厓曰吾他日得志置史弥逺于此又尝呼弥逺为新恩以他日非新州则恩州也弥逺闻之大惧思以处竑而竑不知眞徳秀时兼宫教谏竑曰皇太子若能孝于慈母而敬大臣则天命归之矣否则深可虑也竑不聴一日弥逺为其父浩饭僧浄慈寺与国子学録郑清之【字徳源鄞人】登慧日阁屏人语曰皇子不堪负荷闻后沂邸者甚贤今欲择讲官君其善训导之事成弥逺之坐即君坐也然言出于弥逺之口入于君之耳若一语泄吾与君皆族矣清之曰不敢乃以清之兼魏惠王府学教授清之日教贵诚为文又购高宗御书俾习焉清之谒弥逺即示以贵诚诗文翰墨誉之不容口弥逺尝问清之曰吾闻皇侄之贤已熟大要竟如何清之曰其人之贤更仆不能数然一言以断之曰不凡弥逺颔之再三防立之意益坚乃日媒孽竑之失于帝觊帝废竑立贵诚而帝不悟其意
　　秋八月长星见西方
　　古耶律楚材谓其主曰女眞将昜主矣
　　九月大名忠义彭义斌复京东州县严实将晁海以青崖崓降
　　冬十月防古穆呼哩取金河中以石天应权河东闗陜行台
　　穆呼哩所过州县皆下时金于牛心寨【在吉州西】侨治吉州事穆呼哩自隰州攻之知州杨贞【字正甫吉州人】令妻孥先坠崖己从之皆死【考一统志杨贞筑牛心寨以拒元兵子克义战殁元兵攻之急命其子克敬克让俱死妻孟氏自经乃南望再拜自投河中所载较详今附注于此】穆呼哩入寨留兵守之且使防古布哈引游骑出秦陇以为声援及相视山川夷险而自将兵下孟州晋阳霍邑等寨召石天应谓之曰河中为河东要郡择守非君不可乃以天应权行台平阳太原吉隰等帅并受节制穆呼哩遂趋长安使乌哈纳台布哈【旧作兀胡乃太不花今改】屯守之遣昻吉【旧作安赤今改】将兵断潼闗
　　十一月防古穆呼哩取金同州节度使完颜额尔克死之
　　十二月以李全为保宁节度使京东河北镇抚副使初史弥逺欲加全官贾涉止之及加节涉叹曰朝廷但知官爵可以得其心宁知骄则将至于不可劝耶
　　蒙古主特穆津入西域灭回回国【即黙迪纳国明史西域传黙迪纳回回祖国也相传其祖国王玛哈木玛特生而神灵尽臣服西域诸国尊为排哈木巴尔犹言天使也其教以事天为主而无像设隋开皇间始传其教入中国迄元世其人遍于四方　续纲目是条提纲书防古主入西域屠宻尔城灭回回国大掠忻都而还考元史太祖纪十七年壬午西域主扎拉迪音出奔与宻尔汗合帝自将击之擒玛里克汗扎拉迪音遁去追之不获十八年癸未定西域诸城置逹噜噶齐监治之十九年甲申帝至东印度国角端见班师据此则回回之灭与角端之见事隔两年续纲目并作一条非是今于是条提纲但书防古主灭回回国而以忻都角端之见附叙目中仍加已而二字以别先后　黙迪纳旧作黙徳那排哈本巴尔旧作噶木巴尔宻尔旧作宻里扎拉迪音旧作扎拉丁玛里克汗旧作宻里汗今改】
　　先是防古主遣子卓沁察罕台乌格台图垒分攻鄂托罗尔【旧作斡脱罗儿今改】玉龙哈实等城而自将攻都哩木【旧作迭里密今改】巴喇勒台【旧作班勒讫今改】城【方与纪要诸城皆在天方国境天方古筠冲地旧日天堂亦曰黙伽在西域极西考西域图志和阗回部所属六城有玊陇哈什葢即元时所谓玉龙城也】遂围塔尔哈【旧作塔里寒今改】寨【方舆纪要在黙廸纳境地近天方】进薄回回国其王委国而去【续纲目作选匿海屿不旬日瘐死】于是击定西域诸城置逹噜噶齐【犹华言掌印官也】监治之已而蒙古主进掠痕都【即印度也方舆纪要汉身毒国六朝及唐谓之天竺宋时谓之忻都后又讹为印度有东西南北中五国所谓五印度是也】次铁门闗【明史西域传撒马儿罕渴石城西有石峡两崖如斧劈其口有门色如铁番人号为铁门闗设兵守之赛玛尔堪古罽賔国旧作撒马儿罕今改】侍卫见一兽【鹿形马尾緑色而独角】能为人言谓之曰汝君宜早还防古主怪之以问耶律楚材对曰此兽名角端解四夷语是恶杀之象今大军西征已四年盖上天恶杀遣之告陛下愿承天心宥此数国人命实无疆之福防古主遂班师
　　【癸未】十六年【金元光二年】春正月金元帅都监侯孝顺【河东人按侯孝杂顺旧作侯小叔今改后仿此】取河中杀防古石天应
</div>
    <div class="pagination">
<a href="御批历代通鉴辑览_page224.html">上一页</a><span>...</span><a href="御批历代通鉴辑览_page220.html">220</a><a href="御批历代通鉴辑览_page221.html">221</a><a href="御批历代通鉴辑览_page222.html">222</a><a href="御批历代通鉴辑览_page223.html">223</a><a href="御批历代通鉴辑览_page224.html">224</a><span class="current-page">225</span><a href="御批历代通鉴辑览_page226.html">226</a><a href="御批历代通鉴辑览_page227.html">227</a><a href="御批历代通鉴辑览_page228.html">228</a><a href="御批历代通鉴辑览_page229.html">229</a><a href="御批历代通鉴辑览_page230.html">230</a><span>...</span><a href="御批历代通鉴辑览_page226.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
