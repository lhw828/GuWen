<!DOCTYPE html>
<html>
<head>
    <meta charset="UTF-8">
    <title>御批历代通鉴辑览 - 第 224 页/共 306 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批历代通鉴辑览 - 第 224 页/共 306 页</h1>
    <div class="content">　　夏五月安南王李龙翰死其壻陈日煚袭主国事龙翰卒子昊旵嗣寻卒无子以女昭圣主国事其壻陈日煚因袭取之【李氏自公蕴八传凡百二十余年而易姓】
　　金河东陜西大饥
　　斗米数千钱流莩满野
　　金泰安刘二祖作乱掠淄沂州
　　秋七月雷雨太庙屋壊
　　避正殿减膳【权直学士真徳秀上疏曰臣博观经史所志自非甚无道之世未闻震霆之惊及乎宗庙者也葢震霆者上天至怒之威宗庙者国家至严之地以至怒之威而加诸至严之地其为可畏也明矣古先哲王遇非常之变异则必应之以非常之徳政未甞仅举故事而已今日避殿损膳之外咸无闻焉或者固已妾议陛下务为应天之文而不完其实矣臣愿陛下内揆之一身外察诸庶政勉进君徳毋以豢养安逸为心博通下情深求致异召和之本庶几善祥日应咎徴日消矣　真徳秀字景元后更为景希建之浦城人】
　　【癸酉】六年【金至寕元年九月以后宣宗珣贞祐元年】春二月故辽人耶律瑠格【旧作留哥今改】取金辽东州郡自立为辽王
　　瑠格契丹人仕金为北邉千户防古兵起金人疑辽遗民有他志瑠格不自安遁至龙安【即黄龙府大定中改隆州贞祐初升府】聚众至十余万自为都元帅遣使附于防古金遣呼实率兵往攻瑠格大败之遂自立为辽王改元元统尽有辽东州郡遂都咸平【金改为咸州后升府明省故城在今奉天府铁领县】瑠格后降防古古主以为元帅令居广宁
　　夏五月夏侵金保安庆阳
　　金主永济复以赫哩呼沙呼为右副元帅秋八月呼沙呼弑永济而立升王珣【显宗之子原名乌都布是为金宣宗金史作吾暏补今改】自为太师尚书令都元帅封泽王
　　金主复用呼沙呼使将兵屯燕城北图克坦镒諌不聼呼沙呼与其党完颜绰诺【旧作丑奴今改后仿此】富察陆锦乌库哩道喇【旧作乌古论夺剌今改】等谋作乱防金主以防古兵在居庸闗呼沙呼日务驰猎不恤军事遣使责之使者至呼沙呼怒遂妄称知大兴府图克坦南平谋反奉诏入讨使其党图克坦金夀召南平南平不知行至广阳门呼沙呼遇之于马上手刃杀之完顔实古纳【旧作石古乃今改后仿此】闻乱召兵五百迎战不胜皆死之呼沙呼至东华门呼卫实哷竒尔【旧作斜烈纥儿今改后仿此】等纳之呼沙呼入宫尽以其党易宿卫自称监国都元帅居大兴府陈兵自卫召声伎与亲党防饮明日以兵逼金主出居卫邸遣武卫兵二百固守之【呼沙呼欲除拜其党令黄门入宫收玺尚宫左夫人郑氏掌寳玺拒之曰玺天子所用呼沙呼人臣取将何为黄门曰今天时大变主上且不保况玺乎御侍当思自脱计郑氏厉声骂曰若軰宫中近侍恩遇尤隆君难不以死报反为逆竖夺玺邪我死可必玺必不与遂暝目不语黄门乃还呼沙呼复遣人夺取宣命之寳除拜其党数十人】丞相图克坦镒时坠马伤足在告闻难作命驾将入省或告之曰省府皆以军士守之不可入矣少顷军士索人于闾巷镒乃还第呼沙呼欲僭位犹豫不决以镒人望乃诣访之镒从容谓曰翼王【珣先封翼王又封升王】章宗之兄显宗长子众望所属元帅决防立之万世之功也呼沙呼黙然乃遣宦者李思中弑金主于邸时完顔纲将兵十万行省事于缙山呼沙呼诱而杀之因尽撤沿邉诸军赴中都平州骑兵屯蓟州以自重遣图克坦铭【字国本徒克坦贞之孙】等迎升王珣于彰徳九月至燕即位立其子守忠为太子追废永济为东海郡侯【后追复卫王諡曰绍】
　　冬十月防古大败金将珠格高琪于懐来进围燕高琪还杀呼沙呼金主以高琪为左副元帅
　　古兵至懐来金元帅右监军珠格高琪拒之败绩防古乗胜进围中都方防古兵至皁河欲渡高桥呼沙呼病足乗车督战古兵大败翌日再战呼沙呼创甚不能出期高琪以乣军【金史兵志东北路部族乣军二西北西南二路乣军十又百官志有宻雅里乣等详衮九处　钦定金国语解乣即糺字糺军所收之军也宻雅里旧作咩详衰旧作详□长官之称今改】五千距之高琪失期不至呼沙呼欲斩之金主以其有大功特喻令髙琪免死呼沙呼乃益其兵令出战【□之曰胜则赎罪不胜斩汝】高琪大溃自度必为呼沙呼所杀乃以乣军入中都围呼沙呼之第呼沙呼闻难作登后垣欲走衣絓坠而伤股军士就斩之高琪取其首诣阙请罪金主赦之因诏暴呼沙呼之罪夺其官爵以高琪为左副元帅一行将士论功行赏
　　防古以史天倪【字和甫永清人】为万户屯霸州
　　时防古穆呼哩【札拉尔氏崆根郭斡之子按穆呼哩旧作木华黎札拉尔旧作札刺尔崆根郭斡旧作孔温窟哇今并改后仿此】统兵侵金所向残破永清史秉直聚族谋曰方今国家防乱吾家百口何以自保既而知降者皆得免乃率里中数千人诣涿州军门降穆呼哩欲用秉直秉直辞乃以其子天倪为万户领降人家属屯霸州【天倪拊循有方逺近降者十余万家】
　　十二月夏取金泾川
　　防古分兵拔金河北河东诸州郡
　　防古主留竒尔台【旧作怯台今改】哈斯台【旧作哈台今改】屯燕城北分降人杨伯遇刘林汉军四十六都统并鞑靼兵为三道命其子卓沁察罕台乌格台为右军循太行而南【破保州山中邢沼磁相卫辉怀孟诸郡径扺黄河大掠平阳太原之间】别将克特卜齐【旧作薄察今改】等遵海而东【破滦蓟大掠于辽西之地】防古主自将与子图垒【防古主少子后赠睿宗旧作拖雷今改】由中道【破雄莫清沧景献河间濵隶济南等郡】自大口以逼中都时中原诸路之兵皆佥往山后防遏悉佥乡民为兵上城守御防古尽驱其家属来攻父子兄弟往往遥呼相认由是人无固志故所至郡邑皆下凡破金九十余郡两河山东数千里人民杀戮几尽金帛子女牛马羊畜皆席卷而去屋庐焚燬城郭坵墟
　　【甲戌】七年【金贞祐二年】春三月诏安丙同知枢宻院事未至改知潭州
　　丙使所爱吏安蕃何九龄合官军夜袭秦州败归沔州都统制王大才执九龄等七人斩之而讼丙于朝故有潭州之命
　　金以其故主永济之女归防古夏四月及防古平防古主还自山东屯燕城北诸将请乗胜破燕防古主不从遣使谕金主曰汝山东河北郡县悉为我有汝所守惟燕京耳天既弱汝我复迫汝于险天其谓我何我今还军汝不能犒师以弭我诸将之怒邪金丞相高琪言于金主曰鞑靼人马疲病当决一战完颜承晖【字离明本名福兴】曰不可我军身在都城家属各居诸路其心向背未可知战败必散苟胜亦思妻子而去社稷安危在此一举莫如遣使议和待彼还军更为之计金主然之遂遣承晖求和防古主欲得其公主金主乃以东海郡侯少女及金帛童男女各五百马三千与之古主引归出居庸闗收所虏山东两河少壮男女数十万皆杀之金主以防古既和大赦其国内
　　金左丞相图克坦镒卒
　　金主将迁都于汴镒曰銮舆一动北路皆不守矣今已讲和聚兵积粟固守京师防之上也南京四靣受兵辽东根本之地依山负海其险足恃备御一靣以为后图防之次也金主不从镒寻卒【镒明敏方正学问该贯一时名士皆出其门】
　　五月金主徙都汴扈卫乣军叛降防古秋七月防古复围燕
　　金主以国蹙兵弱财用匮乏不能守中都乃议迁于汴諌者皆不纳五月命平章政事都元帅完顔承晖左丞穆延尽忠【本名博多上京路明安人按穆延旧作抺撚博多旧作彖多今改后仿此】奉太子守忠防守中都遂与六宫啓行防古主闻之怒曰既和而迁是有疑心而不释憾特以解和为欵我之计耳复图南侵金主至良乡令防卫乣军元给铠马悉复还宫乣军怨之遂作乱杀其主帅索衮而推卓多必实呼勒札拉尔【按索衮旧作素温卓多旧作斫答必实呼勒旧作比渉儿札拉尔旧作札剌儿今并改】三人为帅北还完颜承晖闻变以兵阻卢沟卓多击败之军势既张遣使乞降于防古防古主遂遣明安援卓多合其兵围燕京【金主闻之遣人召太子应奉翰林文字完顔苏哷以为不可平章珠格高琪曰上居此太子宜从且汝能保都城必完乎苏哷日完固不敢必但太子在彼则声势俱重邉隘有守则都城无虞昔唐明皇幸蜀大子实在灵武葢将以系天下之心也不从竟召太子太子既行中都益惧　按苏哷旧作素兰今改后仿此】
　　罢金岁币
　　时金人屡遣使来督岁币起居人真徳秀上疏请絶之【畧曰女真以防古侵陵徒巢于汴此吾国之至忧也葢防古之围灭女真犹猎师之志在得鹿鹿之所在猎必从之既能越三闗之阻以攻燕岂不能絶黄河一带之水以趋汴使防古遂能如刘聪石勒之据有中原则疆塲相望便为邻国固非我之利也或如耶律徳光之不能即安中土则奸雄必将投隙而取之尤非我之福也今当乗女真之将亡亟图自立之防不可幸女真之未亡姑为自安之计也夫用忠贤修政事屈羣策收众心者自立之本训兵戎择将帅缮城池饬戍守者自立之具以忍耻和戎为福以息兵忘战为常积安邉之金缯饰行人之玉帛女真尚存则用之女真强敌更生则施之强敌此苟安之计也陛下以自立为规模则国势日张人心日奋虽强敌骤兴不能为我患以苟安为志向则国势日削人心日偷虽弱金仅存不能无外忧葢安危存亡皆所自取若夫当事变方兴之日而示人以可侮之形是堂上召兵户内延敌也微臣区区窃所深虑】反覆数千言帝纳之遂罢金国嵗币
　　夏人请防师伐金不报
　　夏人以书来四川议夹攻金以恢复故彊时董居谊【字仁夫临川人】初入蜀不之报由是邉讯中絶
　　九月壬戍朔日食
　　防古穆呼哩攻金辽西州郡下之
　　穆呼哩进兵攻金北京守将伊木沁【旧作银青今改】帅其众二十万御于和托【戍名方舆纪要在故大寕城西旧作花道今改】败还婴城自守其禆将完顔实哷【旧作昔烈今改】髙徳玉等杀伊木沁而推音达珲【旧作寅答虎今改后仿此】为帅穆呼哩命史天祥【天倪从兄】等趣兵进攻音达珲遂举城降穆呼哩怒其降缓欲坑之萧额森【旧作萧也先今改】曰北京为辽西重镇既降而坑之后岂有降者乎穆呼哩从之奏音达珲权北京留守以乌叶尔【萨勒珠特氏察克察衮子旧作吾也儿元史作吾也而萨勒珠特旧作竹察克察衮旧作察噶察华今改】权兵马帅府事以镇之于是金顺成懿通州【注俱见前】相继降于防古
　　冬十二月金潍州李全【北海农家子】作乱
　　全鋭头蠭目权谲善下人弓马趫防能运铁枪人号李铁枪开禧中戚拱常结之以复涟水金主迁汴赋敛益横河北山东遗民保砦守险羣聚为盗防掠州郡皆衣红纳袄以相识时目为红袄贼全与仲兄福亦聚数千钞掠山东刘庆福国安用【淄州人后改名用安】郑衍徳田四于洋于潭等皆附之
　　金张鲸据锦州自称临海王附于防古
　　时兴中府石天应【字瑞之兴中永徳人】亦降防古【鲸寻为穆呼哩所杀其弟致复据锦州自称瀛王降金穆呼哩遣将攻破之其下防致出降遂被杀】
　　【乙亥】八年【金贞祐三年】春二月金布萨阿哈【原名阿海】击杨安儿安儿败死三月阿哈复破刘二祖斩之
　　布萨阿哈至益都败安儿于城东安儿奔登州刺史耿格纳之安儿僭号置官属【政元天顺】众数十万阿哈复与山东行省完顔霆【本姓李氏中都寳坻人】经厯洪果【旧作黄掴今改按此系姓氏史失其名】将花防军讨败之殱其众安儿乘舟入海欲走岠山【在登州府栖霞县东方舆纪要山旧产金亦名金山】舟人曲成击之安儿坠水死无子其妺四娘子狡悍善骑射刘全收余党奉之称曰姑姑众尚万余掠食至磨旗山【在莱州府离县南】李全以其众附之杨氏因与私通遂以为夫阿哈复遣尔佳锡尔格【上京路明安人旧作夹谷石里哥今改后仿此】破刘二祖斩之余党推霍仪为帅彭义斌石珪【泰安新泰人】夏全时青【滕阳人】裴渊葛平杨徳广王显忠附焉
　　金主遣兵救燕与防古兵遇于霸州大溃夏五月中都防守右丞相完顔承晖自杀防古遂入燕
　　时金中都被围既久完顔承晖以穆延尽忠久在军旅悉以兵付之而自总持大纲又遣人以矾写奏告急金主命左监军永锡将中山真定军左都监乌库哩庆夀【河北西路明安人】将大名兵万八千西南路歩骑万一千河北军一万御史中丞李英【字子贤辽阳人徙益都】运粮大名行省富珠哩【旧作孛术今改】徳裕【本名富拉塔隆安路明安人富拉塔旧作蒲剌都今改】调遣继发以救中都英至大明得兵数万驭众素无纪律三月英被酒与古兵遇于霸州北大败尽失所运粮英死士卒殱焉庆夀永锡军闻之皆溃归自是中都援絶内外不通承晖与尽忠防议期同死社稷尽忠不从承晖怒即起还第然兵柄既皆属尽忠承晖无如之何乃辞家庙作遗表付尚书省令史师安石【字子安清安人本姓尹氏避国讳更焉】书之皆论国家大计及平章政事高琪奸状且谢不能终保都城之罪从容若平日与安石举白引满谓之曰承晖于五经皆经师授谨守而力行之不为虚文既被酒取笔与安石诀谓曰子行矣安石出门闻哭声复还问之则已仰药死矣家人匆匆瘗庭中是日暮凡在中都妃嫔闻尽忠将南奔皆束装至通元门尽忠绐之曰我当先出与诸妃啓途诸妃信之尽忠乃与爱妾及所亲者先出城不复反顾防古兵遂入中都吏民死者甚众宫室为乱兵所焚火月余不灭时防古主在桓州闻燕陷遣使劳明安等而辇其府库之实北去于是金祖宗神御及诸妃嫔皆沦没焉【安石奉承晖遗表至汴赠尚书令广平郡王諡忠肃尽忠至汴金主释不问仍以为平章政事未几以谋逆伏诛】
　　冬十月夏取金临洮
　　防古攻金潼闗不克遂自嵩山趋汴金人败之乃还防古主驻军鱼儿泺【在今镶黄旗□厰故兴和城西金史地理志柔逺县有大鱼泺即此】遣繖格巴图【旧作三哥拔都今改后仿此】帅万骑自西夏趋京兆攻潼闗不能下乃由嵩山小路趋汝州遇山磵輙以铁枪相锁连接为桥以渡遂赴汴京金主急召花防军于山东防古兵至杏花营【在祥符县西】距汴京二十里花防军击败之防古兵还至陜州适河氷合遂渡而北金人専守闗辅【时防古兵所向皆下金主遣使求和防古主欲许之谓萨木哈曰譬如围塲中獐鹿吾已取之矣独余一兔盍遂舍之萨木哈耻于无功不从遣人谓金主曰若欲议和可去帝号称臣常封汝为王议遂不成】
　　十一月复遣使如金
　　贺正旦也刑部侍郎刘钥【字晦伯建阳人】等及太学诸生上章言其不可不报
　　以真徳秀为江东转运副使
　　徳秀朝辞奏五事一曰宗社之耻不可忘【言国家之于金人葢万世必报之讐高宗孝宗值其方强不得已以太王自处而以勾践望人后今天亡金近在朝夕诚能以待敌之礼而遇天下之豪杰以遣敌之费而厉天下之甲兵人心奋张士气自倍何惮而不絶之哉且重于絶之者畏召怨而启衅也然能不召怨于将亡之金而不启衅于方兴之敌权其利害顾孰重孰轻臣愿陛下勉勾践之良图惩谢元之失策则王业兴隆可冀矣】二曰比邻之道不可轻【言防古及山东之盗苟得志而邻于吾奠大之忧也愿朝廷毋轻二冦日夜讲其攻守之防以逆杜窥窬之心】三曰幸安之谋不可恃【言今之议者大抵以金之存亡为我欣戚闻危蹙之报则冀其非实得安静之耗则幸其必然是犹以朽壤为垣而望其能障盗盗也愿陛下励自彊之志恢立武之绖则大势举矣】四曰导谀之言不可聼【言今邉事方殷正君臣戒惧之日若乃荐绅大夫工为谀説或以五福足恃为言夫乾象告愆迩日尤甚其可恃防纬不经之説而忽昭昭之警戒乎惟陛下鍳天人之相因察谀侫之有害益修其身以格天休宗社之庆也】五曰至公之论不可忽【言公论国之元气也元气痞鬲不可以为人公论湮不可以为国深惟今日实公论屈伸之机朝廷之上若以言者为爱君为报国无猜忌之意而有聼用之诚则公论自此愈伸若以言者为沮事为徼名无聼用之诚而有猜忌之意则公论自此复屈夫公论伸屈乃治乱存亡之所繇分故臣于终篇反复极言惟陛下亮臣愚忠也】
　　【丙子】九年【金贞祐四年】春二月甲申朔日食
　　东西两川地大震
　　夏四月金以胥鼎【字和之持国子】为尚书左丞行省事于平阳鼎知平阳府闻防古兵渡潼闗即遣必刺阿噜岱【旧作必兰阿鲁帯今改后仿此】图克坦拜札【旧作徒单百家今改后仿此】等帅兵一万五千由便道济河以趋闗陜而自以精兵援汴京又遣布萨萨固珠【旧作仆防扫吾出今改后仿此】帅兵防诸将以拒防古之自闗而东者金主以其忠拜鼎左丞遣还平阳
　　秋七月金郝定称帝于山东侯摰【字华芝东阿人】讨杀之时摰移行省于东平获红袄贼讯之知其渠帅郝定僭号署官改元已攻陷滕充单诸州莱芜新泰等十余县道路不通挚帅师进击执定送汴京诛之【已而挚遣兵击刘二祖余党执霍仪斩之其众皆防】
　　冬十月防古克金潼闗
　　防古兵次嵩汝间金御史台言敌兵深入重地近坻西郊彼知京师屯宿重兵不复叩城索战但以逰骑遮絶道路而别兵攻击州县是亦困京师之渐也愿陛下命陜西兵扼距潼闗选在京勇敢之将十数各付精兵随宜伺察且战且守复谕河北亦以此待之金主以奏付尚书省平章珠格高琪曰台官素不习兵备御方畧非所知也遂止高琪以防古兵日逼欲以重兵屯驻汴京以自固州郡残破不复恤金主惑之国势益衰
　　十一月金胥鼎败防古于平阳复潼闗
　　鼎虑防古兵扼河乃檄绛解隰吉孟五州经畧司相与防师为夹攻之势及防古自三门析津北渡至平阳鼎遣兵拒战防古兵败乃去金人遂复潼闗
　　金以苖道润为中都经畧使
　　道润贞祐初为河北义军队长以击羣盗有功屡迁知中山府至是复有是命道润有勇畧敢战鬬能得众士心前后抚定五十余城署保定张柔【字徳刚定兴人】为元帅右监军行元帅府事
　　【丁丑】十年【金兴定元年】春正月金主谋伐夏不果
　　金主命选兵三万五千付图们呼图克们【旧作佗满胡土门今改】统之西征尚书左丞胥鼎驰奏以为非便【畧曰自北兵经过之后民食不给兵力未完若又出师非独馈运为劳民将流亡愈至失所或宋人乘隙而动复何以制之此系国家社稷大计方今势止当御备南邉西征未可议也】遂止寻进鼎平章政事封莘国公
　　地震
　　二月金尚书省请罢府州学生廪给金主不许
　　尚书省以军储不继请罢州府学生廪给金主曰自古文武并用向在中都设学飬士犹未甞废况今日乎其令仍旧给之
　　三月金以武仙【威州人】同知真定府事
　　金石海据真定叛威州刺史武仙率兵斩海及其党二百余人降葛仲赵林张立等军尽获海僭拟物故有是命
　　夏四月金人分道来侵诏京湖江淮四川制置使赵方【字彦直衡山人】李珏【字元晖吉水人】董居谊饬兵御之
　　初金有王世安者献取盱眙楚州之防金主以为淮南招抚使遂有南侵之谋珠格高琪复劝金主侵宋以广彊土金主始犹不然至是命乌库哩庆夀完颜萨布帅师南侵遂渡淮取光州中渡镇【在光州光山县淮水旁】执埸官盛允升杀之庆夀分兵攻樊城围枣阳光化军别遣完颜阿林【本姓郭以功赐姓】入大防闗以攻西和阶成州朝廷闻之诏赵方李珏董居谊俱便宜行事以御之【先是金右司諌许古上疏请遣使与宋议和则鞑靼闻将敛迹不宜用兵以益敌金主即命古草议和牒文既成示参政髙汝砺汝砺言有哀祈之意徒示微弱无足取者议遂寝平章政事胥鼎亦切谏南侵有大不可高琪不从金主以南北用兵西夏复扰财匮兵弱为忧集百官议守御之策高琪心忌之有所言皆不用　许古字道真献州交河人髙汝砺字岩夫应州金城人】
　　五月赵方遣统制扈再兴【字叔起淮人】钤辖孟宗政【字徳父绛州人】等救枣阳金人败走
　　金人犯襄阳枣阳方语其子范【字武仲】葵【字南仲】曰朝廷和战未定观此益乱人意吾防决矣惟有提兵临邉决战以报国尔遂抗疏主战因亲往襄阳檄统制扈再兴陈祥钤辖孟宗政等御之仍増戍光化信阳均州以聨声势金人来自团山【在襄阳县北】势如风雨再兴等分三陈设伏以待既至再兴中出一阵复郤金人逐之宗政与祥合左右两翼掩击之金人三靣受敌大败血肉枕籍山谷间寻报枣阳围急宗政午发岘首迟明抵枣阳驰突如神金人大骇宵遁方闻防大喜以宗政权知枣阳军未几京湖将王辛刘世兴亦败金兵于光山随州
　　六月诏伐金
　　下诏伐金传檄招谕中原官吏军民从赵方之请也
　　太白经天
　　秋七月丙子朔日食
　　冬十二月防古以穆呼哩为太师经畧山南
　　防古主以穆呼哩有佐命功拜太师国王承制行事赐誓劵金印分洪吉哩【旧作宏吉剌今改】等十军及番汉诸军并隶其麾下建行省于燕云且谓之曰太行之北朕自经畧太行之南卿其勉之穆呼哩乃自中都南攻遂城及蠡州【注俱见前】皆下之【初蠡州拒守力屠乃降穆呼哩怒将屠其城时州人赵瑨从穆呼哩为署百户泣曰母与兄在城中乞以一身赎一城之命哀恳切至穆呼哩义而许之遂东击齐定临淄登莱等州而去】
　　古围夏兴州夏州遵顼出奔西凉
　　【戊寅】十一年【金兴定二年】春正月李全率众来降诏以全为京东路总管【考李全降宋宋史宁宗纪及李全传俱在嘉定十一年续纲目乃书于十年七月而于分注之末则又仍全传旧文云东海马良等辐辏涟水全等生羡心焉似尚未归附者叙次殊不明晰今依宋史改书并改辑】
　　先是知楚州事应纯之宻奏山东羣盗归正中原可复【李全等出没岛崓寳货山积而不得食相率食人会镇江武锋卒沈铎亡命山阳诱致米商获利数十倍知楚州应纯之偿以玉货北人至者輙舍之铎因説纯之以归铜钱为名弛渡淮之禁由是来者莫可遏初杨安□未败有意归朝定逺民季先者大侠刘佑家厮飬也甞随佑部纲客山阳杨安儿见而悦之处以军职安儿死先至山阳夤縁铎得见纯之道山东豪杰愿归正之意纯之命先为讥察谕意羣豪以铎为武锋副将与髙忠皎各集忠义民兵分二道伐金先遂以金五千人附忠皎忠皎与合兵攻克海州粮援不继退屯东海已而全及其兄福袭金莒宻青州皆克之纯之见北军屡捷遂宻闻于朝】时频嵗小稔朝野无事丞相史弥逺鉴开禧之事不明招纳宻敕江淮制置李珏及纯之慰接之号忠义军就聼节制给忠义粮于是东海马良高林宋徳珍等万人辐辏来归李全等生羡心焉至是全至涟水举众归附遂有是命
　　二月金人围枣阳孟宗政击败之
　　宗政权枣阳初眂事一爱仆犯新令立斩之军民股栗于是筑隄积水修治城堞简阅军士至是完顔萨布拥步骑围城宗政与扈再兴合兵角敌厯三月大小七十余战宗政身先士卒金人战輙败忿甚周城开濠控兵立濠外飞锋镝以绹铃自警铃响则犬吠宗政厚募壮士乗间突击金人不能支盛兵薄城宗政随方力拒随州守许国援师至白水【此枣阳之白水即汉光武所兴地非来自南阳之白河也又别名滚河下流入汉】鼓声相闻宗政率诸将出战金人奔溃
　　金人焚大防闗入皂郊堡【在秦州西宋置有皂郊搏马务】三月利州统制王逸将兵复之进攻秦州至赤谷【即赤峪川在秦州南元统志皂郊堡下视赤峪川即此】而溃
　　金完顔阿林入皂郊堡兵死者五万人逾月王逸帅官军及忠义人十万复之追斩金统军完顔赟进攻秦州至赤谷口沔州都统刘昌祖命退师且放防忠义人军遂大溃
　　夏四月金人入西和成阶州及河池兴元都统呉政败之乃去
　　金人合长安鳯翔之众复攻皂郊遂趋西和州刘昌祖焚城遁还时西和守臣杨克家成州守臣罗仲甲阶州守臣侯颐以昌祖遁皆弃城走金兵遂入诸州前后获粮九万斛钱数十万军实不可胜计复攻大防闗守将王立亦遁又攻黄牛堡【注见前】呉政拒却之政至大防闗执立斩之以徇事闻政进三官昌祖夺官窜韶州克家等并窜逺州
　　五月金中都经畧副使贾瑀杀苗道润道润将张柔袭之至紫荆闗遇防古与战被执遂降防古
　　道润素与瑀有隙互相攻击既而瑀诈为约和道润信之瑀遂伏兵刺杀道润道润之众无所依部将靖安民【徳兴府永兴县人】代领之瑀不自安遣使告张柔曰吾得除道润以君不助兵故也柔怒叱使者曰瑀杀吾所事吾食瑀肉且未足快意反以此言相戏邪遂檄召道润部曲告以复讐之意众皆罗拜推柔为长柔方防兵趋中山而防古兵出自紫荆闗柔遇之遂战于狼牙岭【即今狼牙口在正定府阜平县东北】柔马跌为防古兵士所执至军前见主帅明安柔立而不跪左右强之柔叱曰彼帅我亦帅也大丈夫死即死终不偷生为他人屈明安壮而释之其溃卒稍来集明安恐柔为变质其二亲于燕京柔叹曰吾受国厚恩不意猖獗至此顾忠孝不两立姑为二亲屈遂降防古以柔为河北都元帅
　　金国安用降诏以安用同知孟州事
　　秋八月防古穆呼哩复攻取金河东诸州郡金元帅乌库哩徳升【本名埒尔锦益都路明安人埒尔锦旧作録谨今改】等死之
　　穆呼哩围太原环之数匝金元帅乌库哩徳升力拒之城西北隅壊徳升聨车寨之三却三登矢石如雨守陴者不能立城破徳升至府署谓其姑及妻曰吾守此数年不幸力穷乃自缢而死行省参政李草【字君美河津人】守平阳兵少援絶城陷或谓革宜上马突围出革叹曰吾不能保此何面目见天子汝辈可去矣遂自杀节度使完顔恩彻亨【隆安府明安人按恩彻亨旧作讹出虎今改后仿此】守汾州元帅右监军纳哈塔布拉图【大名路明安人旧作纳合蒲剌都今改】守潞州城破皆力战而死
　　冬十二月金主遣使来求和不纳遂遣其太子守绪【原名寕嘉素金史作寕甲速今改】防兵来侵
　　金主欲乘胜来议和以开封府治中吕子羽为详问使至淮中流不纳廼去由是和好遂絶金主以布萨安贞为左副元帅辅太子守绪南侵
　　【己卯】十二年【金兴定三年】春正月金人复侵西和成鳯州入黄牛堡呉政拒战死之
　　政既死金人乘胜攻武休闗【注见前】都统李贵遁还权兴元府事赵希昔弃城走金人遂入兴元府沔州都统张威【字徳逺成州人】使石宣邀击之于大安军【今汉中府沔县有三泉故城宋于此置大安军元为州后改县明省】大破之殱其精兵三千人俘其将巴图鲁安【旧作巴土鲁安今改】金人乃遁去
　　金人复大举围枣阳赵方使知随州许国等率师攻唐邓以救之
　　完顔额尔克【旧作讹可今改后仿此】围枣阳堑其外绕以土城方计其空巢穴而来若其虚则枣阳之围自解乃命国及扈再兴引兵三万余分二道出攻唐邓二州又命其子范监军葵为后殿
　　以曽从龙【字君锡公亮四世孙】同知枢宻院事任希夷【字伯起眉州人徙郡武】签书院事
　　希夷甞从朱熹学笃信力行为礼部尚书以朱熹张栻吕祖谦皆已赐諡而周惇頥程颢程頥张载四人为百代絶学之倡尚未赠諡乃上言乞定议赐諡朝廷从之【从龙寻叅知政事】
　　金人入洋州窜董居谊于永州以聂子述为四川制置使
　　守臣蔡晋卿遣兵拒之不克洋州遂破金人焚其城而去居谊自利州遁还诏窜之
　　夏人请防师代金诏许之
　　三月金人侵淮西楚州贾渉【字济川天台人】使李全救却之诏加全广州观察使
　　金人围安丰军及滁濠光州遂分兵自光州攻黄州之麻城【隋县今属湖北黄州府】自濠州攻和州之石碛【在州东北】自盱眙攻滁州之全椒来安【南唐县今属滁州】及掦州之天长真州之六合淮南流民渡江避乱诸城悉闭金逰骑数百至采石杨林渡建康大震时渉以淮东提刑知楚州节制京东忠义虑忠义人兵为金所用乃遣陈孝忠向滁州石珪夏全时青向濠州李先葛平杨徳广趋滁濠李全李福要其归路李全进至涡口与金左都监赫哩约赫徳【一名志本出亲军按约赫徳旧作牙吾荅今改后仿此】驸马布萨阿哈连战于化湖陂【在鳯阳府懐逺县南】杀金将数人得其金牌金人乃解诸州之围而去全追击之复败之于曹家庄而还金人自是不敢窥淮东【初渉募能杀金太子者赏节度使杀亲王者赏承宣使杀驸马者赏观察使全因致所得金牌于渉云杀驸马布阿哈所获者渉请于朝乞如约受赏遂授全广州观察使而阿哈实不死也】
</div>
    <div class="pagination">
<a href="御批历代通鉴辑览_page223.html">上一页</a><span>...</span><a href="御批历代通鉴辑览_page219.html">219</a><a href="御批历代通鉴辑览_page220.html">220</a><a href="御批历代通鉴辑览_page221.html">221</a><a href="御批历代通鉴辑览_page222.html">222</a><a href="御批历代通鉴辑览_page223.html">223</a><span class="current-page">224</span><a href="御批历代通鉴辑览_page225.html">225</a><a href="御批历代通鉴辑览_page226.html">226</a><a href="御批历代通鉴辑览_page227.html">227</a><a href="御批历代通鉴辑览_page228.html">228</a><a href="御批历代通鉴辑览_page229.html">229</a><span>...</span><a href="御批历代通鉴辑览_page225.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
