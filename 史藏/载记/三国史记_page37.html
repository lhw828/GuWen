<!DOCTYPE html>
<html>
<head>
    <meta charset="UTF-8">
    <title>三国史记 - 第 37 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 37 页/共 156 页</h1>
    <div class="content">
一四卷零零零零零零

三国史记卷第十四。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

一四卷高句丽本纪二零零零零

高句丽本纪第二。

<大武神王><闵中王><慕本王>。

一四卷高句丽本纪二大武神王元年

○<大武神王>立。[或云<大解宋留王{大解朱留王}>。]讳<无恤>，<&琉璃王{瑠璃明王}>第三子。生而聪慧，壮而雄杰有大略。<&琉璃王{瑠璃明王}>在位三十三年，甲戌，立为太子，时年十一岁，至是卽位。母<松>氏，<多勿国>王<松让>女也。

一四卷高句丽本纪二大武神王零二年

○二年，春正月，京都震。大赦。<百济>民一千余户来投。

一四卷高句丽本纪二大武神王零三年

○三年，春三月，立<东明王>庙。秋九月，王田<骨句川>，得神马，名<　　>。冬十月，<扶余>王<带素>遣使送赤乌，一头二身。初，<扶余>人得此乌献之王，或曰："乌者黑也，今变而为赤，又一头二身，幷二国之征也，王其兼<高句丽>乎?"<带素>喜送之，兼示或者之言。王与群臣议答曰："黑者，北方之色，今变而为南方之色，又赤乌瑞物也，君得而不有之，以送于我，两国存亡，未可知也。"<带素>闻之，惊悔。

一四卷高句丽本纪二大武神王零四年

○四年，冬十二月，王出师，伐<扶余>，次<沸流水>上，望见水涯，若有女人，　鼎游　。就见之，只有鼎。使之炊，不待火自热，因得作食，饱一军。忽有一壮夫曰："是鼎吾家物也，我妹失之，王今得之，请负以从。"遂赐姓<负鼎>氏。抵<利勿林{理勿林}>宿，夜闻金声。向明，使人寻之，得金玺兵物等，曰："天赐也。"拜受之。上道有一人，身长九尺许，面白而目有光。拜王曰："臣是<北溟>人<怪由>。窃闻大王北伐<扶余>，臣请从行，取<扶余>王头。"王悦许之。又有人曰："臣<赤谷>人<麻卢>，请以长矛为导。"王又许之。

一四卷高句丽本纪二大武神王零五年

○五年，春二月，王进军于<扶余国>南，其地多泥涂{　}，王使择平地为营，解鞍休卒，无恐惧之态。<扶余>王举国出战。欲掩其不备，策马以前，陷　不能进退。王于是挥<怪由>。<怪由>拔剑号吼击之，万军披靡，不能支。直进执<扶余>王，斩头。<扶余>人，旣失其王，气力　折，而犹不自屈，围数重。王以粮尽士饥，忧惧不知所为。乃乞灵于天，忽大雾咫尺不辨人物七日。王令作草偶人，执兵立营内外，为疑兵。从间道潜军夜出。失<骨句川>神马，<沸流源>大鼎。至<利勿林>，兵饥不兴，得野兽以给食。王旣至国，乃会群臣飮至曰："孤以不德，轻伐<扶余>。

虽杀其王，未灭其国，而又多失我军资，此孤之过也。"遂亲吊死问疾，以存慰百姓。是以国人感王德义，皆许杀身于国事矣。三月，神马<　　>将<扶余>马百匹，俱至<鹤盘岭>下<车回谷>。夏四月，<扶余>王<带素>弟，至<曷思水>滨，立国称王，是<扶余>王<金蛙>季子，史失其名。初，<带素>之见杀也，知国之将亡，与从者百余人，至<鸭　谷>，见<海头王>出猎，遂杀之，取其百姓，至此始都，是为<曷思王>。秋七月，<扶余>王从弟，谓国人曰："我先王身亡国灭，民无所依，王弟逃窜，都于<曷思>，吾亦不肖，无以兴复。"乃与万余人来投。王封为王，安置<　那部>。以其背有络文，赐姓<络>氏。冬十月，<怪由>卒。初疾革，王亲临存问。<怪由>言："臣<北溟>微贱之人，屡蒙厚恩。虽死犹生，不敢忘报。"王善其言，又以有大功劳，葬于<北溟山>阳，命有司以时祀之。

一四卷高句丽本纪二大武神王零八年

○八年，春二月，拜<乙豆智>，为右辅，委以军国之事。

一四卷高句丽本纪二大武神王零九年

○九年，冬十月，王亲征<盖马国>，杀其王，慰安百姓，母{禁}虏掠，但以其地为郡县。十二月，<句茶国>王，闻<盖马>灭，惧害及己，举国来降。由是拓地浸广。

一四卷高句丽本纪二大武神王一零年

○十年，春正月，拜<乙豆智>，为左辅，<松屋句>为右辅。

一四卷高句丽本纪二大武神王一一年

○十一年，秋七月，<汉><辽东>太守将兵来伐。王会群臣，问战守之计。右辅<松屋句>曰："臣闻恃德者昌，恃力者亡。

今中国荒俭，盗贼蜂起，而兵出无名，此非君臣定策，必是边将规利，擅侵吾邦。逆天违人，师必无功，凭险出奇，破之必矣。"左辅<乙豆智>曰："小敌之强，大敌之禽也。臣度大王之兵，孰与<汉>兵之多，可以谋伐，不可力胜。"王曰："谋伐若何?"对曰："今<汉>兵远鬪，其锋不可当也。大王闭城自固，待其师老，出而击之，可也。"王然之，入<尉那岩城>，固守数旬，<汉>兵围不解。王以力尽兵疲，谓<豆智>曰："势不能守，为之奈何?"<豆智>曰："<汉>人谓我岩石之地，无水泉，是以长围，以待吾人之困。宜取池中鲤鱼，包以氷{水}草，兼旨酒若干，致　<汉>军。"王从之，贻书曰："寡人愚昧，获罪于上国，致令将军帅百万之军，暴露弊境。无以将厚意，辄用薄物，致供于左右。"于是，<汉>将谓城内有水，不可猝拔。乃报曰："我皇帝不以臣驽，下令出师，问大王之罪。及境踰旬，未得要领，今闻来旨，言顺且恭，敢不借口以报皇帝。"遂引退。

一四卷高句丽本纪二大武神王一三年

○十三年，秋七月，<买沟谷>人<尙须>，与其弟<尉须>及堂弟<于刀>等来投。

一四卷高句丽本纪二大武神王一四年

○十四年，冬十一月，有雷。无雪。

一四卷高句丽本纪二大武神王一五年

○十五年，春三月，黜大臣<仇都><逸苟><焚求>等三人为庶人。此三人为<沸流>部长，资贪鄙，夺人妻妾牛马财货，{恣}其所欲，

有不与者卽鞭之，人皆忿{怀忿}怨。王闻之，欲杀之，以<东明>旧臣，不忍致极法，黜退而已。遂使南部使者<邹　素>，代为部长。<　素>旣上任，别作大室以处，以<仇都>等罪人，不令升堂。<仇都>等诣前，告曰："吾　小人，故犯王法，不胜愧悔。愿公赦过，以令自新，则死无恨矣。"<　素>引上之，共坐曰："人不能无过，过而能改，则善莫大焉。"乃与之为友。<仇都>等感愧，不复为恶。王闻之曰："<　素>不用威严，能以智惩恶，可谓能矣。"赐姓曰<大室>氏。夏四月，王子<好童>，游于<沃沮>。<乐浪>王<崔理>出行，因见之。问曰："观君颜色，非常人，岂非<北国><神王>之子乎?"遂同归，以女妻之。后，<好童>还国潜遣人，告<崔>氏女曰："若能入而国武库，割破鼓角，则我以礼迎，不然则否。"先是，<乐浪>有鼓角，若有敌兵，则自鸣，故令破之。于是，<崔>女将利刀，潜入库中，割鼓面角口，以报<好童>。<好童>劝王袭<乐浪>。<崔理>以鼓角不鸣，不备，我兵掩至城下，然后知鼓角皆破。遂杀女子，出降。[或云：欲灭<乐浪>，遂请婚，娶其女，为子妻，后使归本国，坏其兵物。]冬十一月，王子<好童>自杀。<好童>，王之次妃<曷思王>孙女所生也。颜容美丽，王甚爱之，故名<好童>。元妃恐夺嫡为太子，乃谗于王曰："<好童>不以礼待妾，殆欲乱乎。"王曰："若以他儿憎疾乎?"妃知王不信，恐祸将及，乃涕泣而告曰："请大王密候，若无此事，妾自伏罪。"于是，大王不能不疑，将罪之。或谓<好童>曰："子何不自释乎?"

答曰："我若释之，是显母之恶，贻王之忧，可谓孝乎?"乃伏剑而死。

○论曰：今王信谗言，杀无辜之爱子，其不仁不足道矣，而<好童>不得无罪。何则?子之见责于其父也，宜若<舜>之于<　　{　　}>，小杖则受，大杖则走，期不陷父于不义。<好童>不知出于此，而死非其所，可谓执于小谨而昧于大义，其公子<申生>之譬耶?十二月，立王子<解忧>为太子。遣使入<汉>朝贡。<光虎帝{光武帝}>复其王号，是<立武{建武}>八年也。

一四卷高句丽本纪二大武神王二零年

○二十年，王袭<乐浪>，灭之。

一四卷高句丽本纪二大武神王二四年

○二十四年，春三月，京都雨雹。秋七月，陨霜杀谷。八月，梅花发。

一四卷高句丽本纪二大武神王二七年

○二十七年，秋九月，<汉><光武帝>遣兵渡海，伐<乐浪>，取其地，为郡县，<萨水>已南{北}属<汉>。冬十月，王薨。葬于<大兽村原{大兽林原}>，号为<大武神王>。

一四卷高句丽本纪二闵中王元年

○<闵中王>，讳<解色朱{解邑朱}>，<大武神王>之弟也。<大武神王>薨，大子{太子}幼少，不克卽政。于是，国人推戴以立之。冬十一月，大赦。

一四卷高句丽本纪二闵中王零二年

○二年，春三月，宴群臣。夏五月，国东大水，民饥，发仓赈给。

一四卷高句丽本纪二闵中王零三年

○三年，秋七月，王东狩，获白獐。

冬十一月，星　于南，二十日而灭。十二月，京都无雪。

一四卷高句丽本纪二闵中王零四年

○四年，夏四月，王田于<闵中原>。秋七月，又田，见石窟，顾谓左右曰："吾死，必葬于此，不须更作陵墓。"九月，东海人<高朱利>献鲸鱼目，夜有光。冬十月，<蚕友落部{蚕支落部}>大家<戴升>等一万余家，诣<乐浪>投<汉>。[『后汉书』云："大加<戴升>等万余口。"]
</div>
    <div class="pagination">
<a href="三国史记_page36.html">上一页</a><span>...</span><a href="三国史记_page32.html">32</a><a href="三国史记_page33.html">33</a><a href="三国史记_page34.html">34</a><a href="三国史记_page35.html">35</a><a href="三国史记_page36.html">36</a><span class="current-page">37</span><a href="三国史记_page38.html">38</a><a href="三国史记_page39.html">39</a><a href="三国史记_page40.html">40</a><a href="三国史记_page41.html">41</a><a href="三国史记_page42.html">42</a><span>...</span><a href="三国史记_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
