<!DOCTYPE html>
<html>
<head>
    <meta charset="UTF-8">
    <title>高丽史 - 第 610 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 610 页/共 739 页</h1>
    <div class="content">
恭愍王元年二月宥旨: 公私息钱虽积年月止还一本一利其寺院常住息钱取利不等或过二分有司量宜定法毋使任意取息贫民　子女如过三年不放者监察司按廉使痛加理罪。  五年六月敎曰: "富户称贷取息利中生利贫民朝不谋夕典卖子女甚可哀也仰监察典法司按廉使临民官尽心　察凡利中息利者悉皆禁断。"  十一年密直提学白文宝上箚子: 贫民岁耕数亩租税居半故不能卒岁而乏食至明年东作之时称贷富户之粟以备种食今官吏不恤民患以禁富民纵贷倍息自后劝勉富民优其假贷依例子母停息贷者延引岁月而妄诉债主者当科其罪。  十二年五月敎曰: "债负无文契元借钱人已物故者断自辛丑十一月以前　不许追征其质当子女者计佣令归父母。"  二十年十二月敎曰: "债负止于一本一利贪利之徒不畏公法取息无已重困吾民仰中外官司取勘元契果有违犯者将本钱没官利钱还付贷者贫民或有卖子女者计佣偿直令还父母。"
#高丽史79卷-志33-食货2-借贷-012

辛禑元年二月宥旨: 一外吏上京因各司催纳贡物及征拖欠称贷私钱倍偿其直害及于民仰都评议司置常平济用库止取其本以便借用其外方州府亦令置之除任领内倍偿之弊各官司除都评议司行移外毋得擅行征纳; 一公私营息钱粮止取一本一利贷者不在毋令征及族人有取利中之利征还贷者洪武八年二月十三日以前典当子女无论久近　许放还。  四年十二月宪司上*　论时弊: 诸道公庾所储米豆贫民多　利其无滋息累岁不纳按廉守令互相递代不能*　{纠}察因此国用日就虚竭乞依元　之额督征输仓自今于一石取息三斗以救其弊。
#高丽史79卷-志33-食货2-借贷-013

恭让王元年十二月大司宪赵浚等上*　: 凡公私滋息一本一利耳比来货殖之徒惟利是视一本之利或至于十倍假贷之徒　妻卖子终不能偿故国家已有禁令今供办都监宝米滋息无穷至使贷者丧家失业非国家恤民之意也愿自今一本一利毋得剩取。
#高丽史79卷-志33-食货2-漕运-000

漕运。
#高丽史79卷-志33-食货2-漕运-001

○国初南道水郡置十二仓忠州曰德兴原州曰兴元牙州曰河阳富城曰永　保安曰安兴临陂曰鎭城罗州曰海陵灵光曰芙蓉灵岩曰长兴升州曰海龙泗州曰通阳合浦曰石头又于西海道长渊县置安澜仓仓置判官州郡租税各以附近输诸仓翌年二月漕运近地限四月远地限五月毕输京仓。 限内发舡因风失利梢工三人以上水手杂人五人以上幷米谷漂没者勿征限外发舡梢工水手三分之一败没者其官色典梢工水手等平均征纳。
#高丽史79卷-志33-食货2-漕运-002

成宗十一年定漕船输京价。 运五石价一石通潮浦[前号末潮浦泗州通阳仓在焉。]螺浦[前号骨浦合浦县石头仓在焉。]; 运六石价一石波平浦[前号夫沙浦乐安郡。]潮阳浦[前号沙飞浦升平郡海龙仓在焉。]风调浦[前号马西良浦。]海安浦[前号麻老浦光阳郡。]安波浦[前号冬鸟浦兆阳县。]利京浦[前号召丁浦丽水县。]丽水浦[前号金迁浦大原郡。]银蟾浦[前号蟾口*(  ){蟾口浦}平原郡。]; 运八石价一石潮东浦[前号薪浦灵岩郡长兴仓在焉。]南海浦[前号木浦通义郡。]通津浦[前号置乙浦罗州海陵仓在焉。]德浦[前号德津浦务安郡。]　冈浦[前号白岩浦阴竹县。]黄丽浦[前号黄利内地。]海苇浦[前号苇浦长渊县。]; 运九石价一石利通浦[前号屈乃浦合　郡。]励涉浦[前号主乙在希安郡。]芙蓉浦[前号阿无浦灵光郡芙蓉仓在焉。]速通浦[前号所津浦承化郡。]朝宗浦[前号鎭浦临陂郡鎭城仓在焉。]济安浦[前号无浦保安郡安兴仓在焉。]古　浦[前号大募浦安山郡。]西河郡浦[前号　州。]; 运十三石价一石利涉浦[前号葛城浦　山县。]风海浦[前号松串浦海　郡。]怀海浦[前号居伊弥浦新平郡。]便涉浦[前号打伊浦牙州河阳仓在焉。]; 运十五石价一石媚风浦[前号夫*　浦{夫支浦}汉南郡。]息浪浦[前号加西浦。]白川浦[前号金多川浦大川郡。]; 运二十一石价一石潮海浦[前号省草浦。]淸水浦[前号加乙斤实浦。]广通浦[前号津浦孔岩县。]杨柳浦[前号杨等浦金浦县。]德阳浦[前号所*　浦{所支浦}德阳郡。]灵石浦[前号召斤浦。]居安浦[前号居乙浦金浦县。]慈石浦[前号甘岩浦同县。]; 运十石价一石澄波浦[前号登承浦。]安石浦[前号犯贵伊浦。]柳条浦[前号柳顶浦。]梨花浦[前号梨浦。]　花浦[前号花因守寺浦。]丈　浦[前号仰　浦　川宁郡。]阳原浦[前号荒津浦。]花梯浦[前号花连梯浦。]恩波浦[前号仇知津。]虞山浦[前号山尺浦。]神鱼浦[前号小神寺浦　杨根郡。]; 运十八石价一石尙原浦[前号上津村浦淮安郡。]和平浦[前号无限浦。]卤水浦[前号未音浦广陵郡。]从山浦[前号居知山浦同郡。]; 运二十石价一石德原浦[前号置音渊浦广陵郡。]深原浦[前号果州浦。]同德浦[前号同志浦淮安郡。]深逐浦[前号下置音渊浦始兴郡。]丹川浦[前号赤于浦同郡。]。
#高丽史79卷-志33-食货2-漕运-003

靖宗朝定十二仓漕船之数石头通阳河阳永　鎭城芙蓉长兴海龙海陵安兴各船六　　哨马船一船载一千石德兴二十　兴元二十一　　平底船一船载二百石。
#高丽史79卷-志33-食货2-漕运-004

文宗三十三年正月判: 公私漕运谷米梢工水手等托为败船溺水私自分用者　令征之。
志卷第三十三。

#高丽史80卷-志34-00-00-00-000

志卷第三十四。 高丽史八十。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史80卷-志34-食货3-00-00-000

食货*(三)。
#高丽史80卷-志34-食货3-禄俸-00-000

禄俸[妃主宗室文武班权务官东宫官致仕官西京官外官州鎭将相将校杂别赐诸衙门工匠别赐]。
#高丽史80卷-志34-食货3-禄俸-00-001

○高丽禄俸之制至文宗大备以左仓岁入米粟麦摠十三万九千七百三十六石十三斗随科准给内而妃主宗室百官外而三京州府郡县莫不有禄以养廉耻而以至杂职胥史工匠凡有职役者亦皆有常俸以代其耕谓之别赐西京官禄以西京*大仓岁输西海道税粮一万七千七百二十二石十三斗给之外官禄半给于左仓半给于外邑高元以后国家多故仓　虚竭禄秩不如元科宰相之俸数斛而已今取其制之可考者具列于后。
#高丽史80卷-志34-食货3-禄俸-妃主禄-001

○妃主禄文宗三十年定: 二百三十三石五斗[诸院主]二百石[贵淑妃诸公主宫主]。
#高丽史80卷-志34-食货3-禄俸-妃主禄-002

仁宗朝更定: 三百石[王妃]二百石[贵淑妃诸公主宫主]。
#高丽史80卷-志34-食货3-禄俸-宗室禄-001

○宗室禄文宗三十年定: 四百六十石十斗[公]四百石[侯]三百五十石[尙书令]三百石[守太尉侯]二百四十石[守司徒司空伯]二百二十石[司空]。
#高丽史80卷-志34-食货3-禄俸-宗室禄-002

仁宗朝更定: 六百石[国公]三百五十石[诸公尙书令]三百石[诸侯]二百四十石[诸伯]二百二十石[诸守司空]。
#高丽史80卷-志34-食货3-禄俸-文武班禄-001

○文武班禄文宗三十年定: 四百石[中书尙书令门下侍中]三百六十六石十斗[中书门下侍郞]三百五十三石五斗[诸殿大学士　知政事中枢院使同知院事]三百三十三石五斗[左右仆射]三百石[六部尙书左右常侍御史大夫中枢院副使签书院事翰林学士承旨三司使中枢院直学士判阁门事上将军]二百八十石[试六尙书左右常侍]二百四十六石十斗[判礼宾卫尉大府司宰*大仆事]二百三十三石五斗[六卿秘书殿中监尙书左右丞国子祭酒判将作少府事大将军]二百十三石五斗[试六卿秘书殿中监尙书左右丞国子祭酒]二百石[直门下判司天*大医事吏部诸曹侍郞给事中中书舍人御史中丞将军]一百八十石[试诸侍郞给事中中书舍人御史中丞]一百七十三石五斗[司天监左右谏议将作少府军器监]一百六十石[引进使试*　{谏}议将作少府军器监]一百五十三石五斗[*大医监六少卿国子司业秘书殿中将作少府少监内常侍阁门使试引进使]一百四十石[试*大医监六少卿国子司业秘书殿中将作少府少监]一百二十石[司天军器少监左右司吏部诸曹郞中御史杂端秘书殿中丞起居郞起居舍人阁门副使中郞将]一百石[起居注试司天军器少监左右司吏部诸曹郞中御史杂端秘书殿中丞]九十三石五斗[侍御史]八十六石十斗[左右司吏部诸曹员外郞左右补阙殿中侍御史六局奉御郞将]八十六石四斗[*大医少监]八十三石五斗[试起居郞起居舍人]八十石[引进副使太史令]七十三石五斗[试*大医少监左右司吏部诸曹员外郞六局奉御]六十六石十斗[司天四官正殿中内给事左右拾遗六卫长史七寺丞侍御医试引进副使太史令*大初春德门重光殿侍卫]六十三石五斗[阁门祗候]六十石[诸陵*大庙令试四官正]五十三石五斗[秘书郞国子大府将作丞内库使试诸陵*大庙令]四十六石十斗[门下录事中书注书六局直长军器丞别将试秘书郞国子大府将作丞内库使]四十六石[内殿崇班]四十石五斗[司天丞]四十石[尙书都事七寺主簿少府将作国子主簿试军器丞门下录事中书注书]三十六石十斗[试尙书都事七寺主簿少府将作国子主簿]三十三石五斗[掖庭内侍伯散员]三十三石[试司天丞]三十石[国子博士东西头供奉官]二十七石[大学博士试国子博士]二十六石十斗[太师太傅太保*大尉司空司徒中尙*大仓*大官*大盈*大乐掌冶供驿内园典廐令*大史丞司天主簿左右侍禁]二十五石[试大学博士]二十三石十斗[试掖庭内侍伯]二十三石五斗[左右班殿直校尉试中尙*大仓*大官*大盈*大乐掌冶供驿内园典廐令]二十二石五斗[诸陵*大庙丞]二十石[四门博士武学博士六卫录事中尙京市丞军器主簿都染杂织良　司仪典狱守宫令内库副使灵台郞保章正秘书校书郞殿前承旨试诸陵 *大庙丞]十八石[正阳殿侍卫]十六石十斗[诸殿学士*大仓*大官*大盈*大乐掌冶供驿内园典廐丞都校掌牲令诸王府典签内谒者翰林医官*大医博士丞律学博士太史　壶正队正]四十石[内谒者监]十三石五斗[三司副使]十石[国学学正学录都染杂织良　司仪典使守宫都校掌牲丞太史司辰司历监候尙药医佐尙食食医尙乘司库司　秘书正字律学助敎司天卜正博士书　博士呪　博士诸王府录事*大医助敎医正]。
#高丽史80卷-志34-食货3-禄俸-文武班禄-002

仁宗朝更定: 四百石[门下侍中中书令]三百六十六石十斗[门下平章中书平章]三百三十三石五斗[　知政事左右仆射]三百石[六部尙书左右常侍御史大夫判阁门事上将军]二百五十石[判国子监事守*大尉]二百四十六石十斗[判五寺三监事国子大司成]二百三十三石五斗[国子祭酒秘书殿中监大府*大仆礼宾卫尉司宰卿尙书左右丞判少府将作事大将军试六尙书左右常侍御史大夫摄上将军]二百十三石五斗[试国子大司成]二百石[判*大医司天事诸曹侍郞给事中中书舍人御史中丞诸将军试祭酒五寺卿左右丞秘书殿中监摄大将军]一百七十三石五斗[少府将作军器司天监判*大庙事]一百六十石[阁门引进使]一百五十三石五斗[*大医监国子司业阁门使五寺少卿秘书殿中少府将作少监试诸曹侍郞给舍中丞少府将作军器司天监]一百二十石[司天军器少监阁门副使诸曹郞中起居舍人起居郞秘书殿中丞诸中郞将试*大医监司业少卿将作少府秘书殿中少监阁门引进使阁门使摄将军]九十三石五斗[侍御史]八十石[阁门引进副使太史令]七十六石十斗[殿中侍御史左右司*　{谏}*大医少监六局奉御阁门通事舍人诸曹员外郞试秘书殿中丞诸曹郞中引进副使起居郞起居舍人司天军器少监近仗诸卫郞将摄中郞将]六十六石十斗[左右正言监察御史殿中内给事四官正诸陵*大庙令试诸曹员外郞奉御阁门通事舍人*大医少监]五十三石五斗[阁门祗候内库使七寺丞六卫长史秘书郞尙药侍御医试太史令殿中内给事司天四官正]四十六石十斗[军器丞六局直长门下录事中书注书试诸陵*大庙令近仗诸卫别将摄郞将]四十石[司天丞掖庭内谒者监七寺主簿尙书都事试阁门祗候六卫长史秘书郞侍御医七寺丞]三十三石五斗[掖庭内侍伯试门下录事中书注书军器丞六局直长近仗诸卫散员摄别将]三十石十斗[太史丞司天主簿*大仓*大官*大盈*大乐掌冶京市中尙内园供驿典廐令左右侍禁试七寺主簿都事司天丞]三十石[国子博士东西头供奉官]二十七石[大学博士]二十三石五斗[诸陵*大庙丞左右班殿直摄散员校尉]二十石[军器主簿内库副使六卫录事四门博士秘书校书郞明经博士翰林医官都染杂织司仪守宫良　典狱令京市中尙丞太史灵台郞保章正试国子博士掖庭内侍伯大学博士司天主簿太史丞诸署七品令]十六石十斗[*大医丞律学博士太史　壶正掖庭内谒者*大仓*大官*大乐掌冶典廐内园供驿丞都校掌牲令诸王府典签试诸陵*大庙丞诸卫队正]十石[秘书正字明经学谕国子学谕学正书　学博士*大医医正太史司历监候司辰司天卜正呪　博士诸王府录事尙食食医尙药医佐律学*大医助敎司仪典狱都校掌牲都染守宫良　杂织丞]。
#高丽史80卷-志34-食货3-禄俸-权务官禄-001

○权务官禄文宗三十年定: 六十石[五部八关宝内庄宅使]四十石[都斋奉先库景灵含庆殿使玄德延庆明福宫使五部八关宝内庄宅副使]二十六石十斗[延德兴庆等诸宫东西大悲院使玄德延庆明福宫副使]十六石十斗[都斋奉先库景灵含庆殿延德兴庆等诸宫东西大悲院济危宝副使]十三石五斗[五部都兵马录事八关宝内庄宅删定四面都监勾覆院判官]十石十斗[翰林院直院宝文阁直阁校勘直史馆御书院留院官国子兼直学式目迎送都监典牧司录事都斋奉先库景灵含庆殿仓库行廊都监内弓箭库判官玄德延庆明福宫　头聚仙庆仙店录事]八石十斗[延德兴庆等诸宫东西大悲院济危宝*大常府同文院书籍店都　院给田都监录事祭器卤簿都监东西材场判官诸神庙直神堂栗浦直诸窑直九曜堂直诸牧监直延佑安昌宅福昌景昌院典诸殿守护员]八石[诸坛直宫直殿直陵直长源亭直顺天馆直三司重监]七石[诸眞殿直]六石[勾覆院重监]。
#高丽史80卷-志34-食货3-禄俸-权务官禄-002

仁宗朝更定: 六十石[五部兴王都监八关宝内庄宅使]四十石[五部兴王都监八关宝内庄宅副使都祭都斋奉先库含庆殿玄德延庆明福宫使]二十六石十斗[都祭都斋奉先库含庆殿玄德明福延庆兴盛宫副使东西大悲院济危宝兴德昌乐等诸宫使]十六石十斗[兴德昌乐等诸宫副使]二十石[直翰林直史　殿前承旨]十三石五斗[式目都监都兵马五部录事删定四面兴王都监判官内庄宅八关宝宝文阁校勘等甲科判官录事御书留院官勾覆院判官]十石十斗[都斋都祭奉先弓箭库惠民局景灵殿仓库行廊都监判官迎送都监典牧　头庆仙店含庆殿玄德延庆明福宫录事]十石[国学直学]八石十斗[秘书校勘*大常府同文院书籍店祭器卤簿给田都监东西大悲院济危宝录事昌乐承庆等诸宫录事东西材场判官六窑直诸牧监直都　院延佑宅衙典安昌宅景昌福昌院万龄殿典诸陵直]。
#高丽史80卷-志34-食货3-禄俸-东宫官禄-001

○东宫官禄文宗三十年定: 三百石[宾客詹事]二百石[少詹事]四十六石十斗[詹事府丞]四十石[詹事府司直春坊通事舍人]三十六石十斗[詹事府主簿]三十三石五斗[试詹事府司直春坊通事舍人]二十六石十斗[太师太傅太保少师少傅少保]二十三石[试詹事府主簿]十六石十斗[左右庶子左右谕德]十三石五斗[侍读学士家令中允中舍人率更令仆]十石[左右赞善大夫洗马典内詹事府录事]六石十斗[司仪郞文学]四石[药藏郞药藏丞]。
#高丽史80卷-志34-食货3-禄俸-东宫官禄-002

仁宗朝更定: 四十六石十斗[詹事府丞]四十石[春坊通事舍人詹事府司直]三十三石五斗[试詹事府丞]三十石十斗[詹事府主簿试春坊通事舍人詹事府司直]二十六石十斗[太师太傅太保少师少傅少保]二十石[宾客詹事少詹事知府事充东宫侍卫左右仆射上将军]十六石[左右庶子左右谕德摄詹事充东宫侍卫六尙书上将军]十三石五斗[侍讲学士中舍人中允家令仆率更令充东宫侍卫大将军左右司御率府率左右淸道率府率左右监门率府率左右卫率府率]十石[左右赞善大夫东宫侍读事典内洗马左右率府率文学司仪郞宫门郞詹事府录事]五石[司经率更事率更丞旅贲中郞将]四石[药藏郞药藏丞]。
#高丽史80卷-志34-食货3-禄俸-致仕官禄-001

○致仕官禄仁宗朝定: 三百石[门下侍中中书令]一百八十石五斗[门下平章中书平章事]一百六十六石十斗[　知政事左右仆射]一百五十石[尙书上将军]一百二十三石五斗[判礼宾卫尉大府*大仆司宰寺秘书殿中省事大司成]一百十六石十斗[试尙书判少府将作事左右常侍御史大夫尙书左右丞摄上将军大将军五寺三监等官卿监]。
#高丽史80卷-志34-食货3-禄俸-西京官禄-001

○西京官禄文宗三十年定: 二百四十六石十斗[兵户部尙书]二百二十六石十斗[摄尙书]二百石[大府司宰卿少府监]一百八十六石十斗[摄卿监]一百七十三石五斗[兵户部侍郞]一百四十六石十斗[摄侍郞军器监]一百三十三石五斗[大府司宰少卿少府少监]一百十三石五斗[摄少卿少监]九十三石五斗[兵户部郞中军器少监]八十石[试郞中军器少监]六十六石十斗[兵户部员外郞]五十三石五斗[试员外郞]四十石[大府少府司宰丞左右营长史]三十三石五斗[军器丞试大府少府司宰丞左右营长史]二十六石十斗[大府少府司宰主簿试军器丞]二十石[*大仓*大官令试主簿]十六石十斗[军器主簿良　杂材令试*大仓*大官令]十石[*大仓*大官丞]八石[良　杂材丞]权务官四十石[五部礼仪营作勾覆院四面都监使]二十六石十斗[五部礼仪营作勾覆院四面都监副使]十六石十斗[正设陈设院删定都监药店雍和迎仙绫罗店副使]十三石五斗[大悲院诸学院八关宝货泉务副使]十石十斗[五部礼仪营作勾覆院四面都监判官录事]八石十斗[正设陈设院删定都监药店雍和迎仙绫罗店大悲院诸学院八关宝货泉务判官医学院博士]。
#高丽史80卷-志34-食货3-禄俸-西京官禄-002

明宗八年四月更定: 食禄米一年纳一万三千一百三十六石幷移纳上京仓转米税租幷一万三千一百三十六石十三斗三升除六曹令丞及别将校尉队正岁给禄六百二十石燃灯八关斋祭客使等年内用度都计四千三百二十一石二斗及年内别斋祭等不虞之备一千五百石外幷移纳上京仓留守员及法曹一员岁给西京仓禄都计三百二十石九升幷以龙冈咸从成州禄位余田岁入三百五十石三斗一升支给。
#高丽史80卷-志34-食货3-禄俸-外官禄-001

○外官禄德宗元年七月定: 东京官禄二百五十石[留守]一百三十石[判官]七十石[司录]六十石[掌书记]三十石[法曹]。
#高丽史80卷-志34-食货3-禄俸-外官禄-002

文宗朝定: 二百七十石[知西京留守事]二百二十三石[东京留守使]二百石[西京副留守南京留守八牧使安西大都护使]一百二十石[南京副留守八牧副使安西大都护副使]一百石[蔚礼金梁　等州防御使]八十六石十斗[开城府使东西南京判官八牧判官安西大都护判官仁水原公洪侠春东交平谷等州使天安南原长兴京山安东等府使古阜灵光灵岩宝城升平等郡使]六十六石十斗[东京副留守]四十六石十斗[东西南京司录　军事礼金　等州防御副使]四十石[开城府副使东西南京掌书记八牧安西大都护司录仁水原公洪侠春东交平谷等州副使天安南原京山安东长兴等府副使古阜灵光灵岩宝城升平等郡副使蔚梁州防御副使白岭鎭将]三十三石五斗[礼金州防*御{御}判官]三十石五斗[蔚梁州防御判官]三十石[开城府判官]二十六石十斗[仁水原公洪侠春东交平谷州判官天安南原京山安东古阜灵光灵岩宝城升平判官江东江西中和顺和江华固城南海巨济一善管城大*(  ){大丘}义城顺安基阳遂安瓮津临陂进礼金堤富城嘉林陵城耽津海阳金沟等县令白岭鎭副将]二十石[东西京八牧安西大都护法曹江华一善管城大丘义城顺安临陂进礼金堤富城嘉林陵城耽津瓮津海阳等县尉]十六石十斗[固城县尉]十三石五斗[开城法曹]。
#高丽史80卷-志34-食货3-禄俸-外官禄-003

肃宗六年二月判: 外官吏邑禄给公*　{须}租。
#高丽史80卷-志34-食货3-禄俸-外官禄-004

仁宗朝定: 二百石[西京留守]一百六十六石十斗[东南京留守]一百二十石[安西安北大都护副使安边安南小都护使八牧副使]八十六石十斗[东西南京判官安边安南都护副使安北安西都护判官八牧判官诸知州府郡事]六十石[云龙延昌静朔麟孟定长义等州宁德定戎平虏威远宁朔淸塞宁仁宣德元兴耀德宁远等鎭副使]四十六石十斗[西京录事宣铁和金梁蔚礼溟　等州副使]四十石[东西南京掌书记安边安南都护判官安北安西都护八牧司录兼掌书记诸知州府副使云龙麟延孟昌义静朔长定等州判官定戎淸塞平虏威远宁仁宁朔宣德宁德元兴宁远等鎭判官静边永兴鎭溟龙津长平朝阳白岭等鎭将抚渭博嘉肃慈郭殷成顺德高文豫龟泰宜交等州副使安义鎭副使]三十三石五斗[宣铁和金梁礼溟　蔚等州判官龙冈咸从通海永淸金壤瓮津翼岭高城杆城三陟蔚珍固城巨济等县令]二十六石十斗[成顺德抚郭嘉龟泰渭肃慈殷高文豫宜谷平春东交水仁原洪公侠升等州判官升天天安长兴安东京山开城等府判官南原古阜灵岩灵光实城密城判官安义阳岩云林隘守等鎭将静边龙津长平朝阳白岭等鎭副将鎭溟县尉西京六县令江华耽罗长湍海阳遂安嘉林富城金口临陂进礼金堤南海珍岛绫城管城大丘一善义城基阳顺安延日东莱万顷牛峯盈德金浦等县令]二十三石五斗[龙冈咸从通海永淸高城杆城金壤翼岭三陟蔚珍瓮津固城等县尉安戎鎭将]二十石[东西南京安北安西都护黄广淸忠全罗晋尙龙等州法曹永　树德等鎭将十三仓判官西京六县尉嘉林富城临陂进礼金堤海阳绫城耽罗管城大丘一善江华义城顺安东莱遂安等县尉诸监务]十六石十斗[安南都护法曹溟州　州法曹]十五石十斗[安边都护法曹]十三石五斗[开城升平安东京山等府春公洪等州法曹]。
#高丽史80卷-志34-食货3-禄俸-州鎭将相将校禄-001

○州鎭将相将校禄睿宗十六年十一月定: 四十石[中郞将]三十三石[郞将摄中郞将]二十石[摄郞将或十八石]十八石[别将]十四石[校尉]九石[队正]。
#高丽史80卷-志34-食货3-禄俸-杂别赐-001

○杂别赐文宗三十年定: 过年别赐米五十石[国大夫人]十石[左右番中禁都知行首]八石[御殿侍女左右番件班中禁]七石[左右件都知]六石十斗[三司计史]四石五斗[试三司计史别驾]四石[御殿侍婢老奴]二石[进房灯烛小奴小亲侍]稻十三石[大府计史]十石[同一科计史]仕三百日以上别赐米十二石[内侍散职员茶房散职员内侍散职人吏省待诏]十石[中书门下省待诏翰林待诏御引驾]八石[*闲茶房南班员同饭色员衣房员]七石[中书门下直省中枢院直省礼成江船头行首校尉]六石十斗[尙食局指谕南班员客省承旨孔目都衙女直丹渤海通事]六石[御厨人吏御酱库南班员茶房人吏宫阙都监枝色员及作上员]五石五斗[台一科知班阁门承旨]五石[中书门下省中枢院试直省]四石十三斗三升[内库南班员]四石[台二科知班台试知班阁门试承旨阁门一科厅头中书门下省中枢院借直省]二石十斗[台二科试知班二科厅头]仕一百八十日以上别赐米一科十石二科八石[御茶房员吏内供膳殿前承旨]一科六石二科四石[内承旨及供膳]。
#高丽史80卷-志34-食货3-禄俸-诸衙门工匠别赐-001

○诸衙门工匠别赐　以役三百日以上者给之。 文宗三十年定:
#高丽史80卷-志34-食货3-禄俸-诸衙门工匠别赐-002
</div>
    <div class="pagination">
<a href="高丽史_page609.html">上一页</a><span>...</span><a href="高丽史_page605.html">605</a><a href="高丽史_page606.html">606</a><a href="高丽史_page607.html">607</a><a href="高丽史_page608.html">608</a><a href="高丽史_page609.html">609</a><span class="current-page">610</span><a href="高丽史_page611.html">611</a><a href="高丽史_page612.html">612</a><a href="高丽史_page613.html">613</a><a href="高丽史_page614.html">614</a><a href="高丽史_page615.html">615</a><span>...</span><a href="高丽史_page611.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
