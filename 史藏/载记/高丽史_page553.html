<!DOCTYPE html>
<html>
<head>
    <meta charset="UTF-8">
    <title>高丽史 - 第 553 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 553 页/共 739 页</h1>
    <div class="content">
  ○沃沟县本百济马西良县新罗景德王改今名来属高丽因之。

  ○万顷县本百济豆乃山县新罗景德王改今名为金堤郡领县。 至高丽来属睿宗元年置监务。
#高丽史57卷-志11-地理2-021

○进礼县本百济进乃郡[一云进仍乙县。]新罗景德王改为进礼郡。 高丽降为县令官忠烈王三十一年以县人金侁仕元为辽阳行省　政有功于国升知锦州事。 属县五。

  ○富利县本百济豆尸伊县[一云富尸伊。]新罗景德王改为伊城县来属。 高丽更今名仍属明宗五年置监务。

  ○淸渠县本百济勿居县新罗景德王更今名来属。 高丽因之忠宣王五年改为龙潭县置令别号玉川。

  ○朱溪县本百济赤川县新罗景德王改名丹川来属。 高丽更今名仍属明宗六年以茂　监务来兼恭让王三年倂于茂　。

  ○茂　县本新罗茂山县景德王改今名为开宁郡领县。 高丽初来属明宗六年置监务兼任朱溪恭让王三年以朱溪县合属。 有裳山。[四面壁立层层峻截如人之裳故名。 古人因险为城仅有二路可上其中平坦宽旷泉水四出。]

  ○珍同县本百济珍同县[同一作洞。]新罗为黄山郡领县。 高丽来属恭让王二年以高山监务来兼别号玉溪。[古属县有　山。]
#高丽史57卷-志11-地理2-022

○金堤县本百济碧骨郡新罗景德王改为金堤郡。 高丽初为全州属县仁宗二十一年置县令。 有碧骨堤[新罗讫解王二十一年始开岸长一千八百步。]属县一。

  ○平　县本百济首冬山县新罗景德王改今名来属。 国初为全州属县后复来属。
#高丽史57卷-志11-地理2-023

○金沟县本百济仇知只山县新罗景德王改今名为全州领县。 毅宗二十四年以李义方外乡升为县令官。 别号凤山属县一。

  ○巨野县本百济也西伊县新罗景德王改名野西为大山郡领县。 高丽更今名为全州属县后属金堤县又后来属。
#高丽史57卷-志11-地理2-024

○罗州牧本百济发罗郡新罗景德王改为锦山郡。 罗季甄萱称后百济王尽有其地未几郡人附于后高丽王弓裔弓裔命太祖为精骑大监率舟师攻取改为罗州。 成宗十四年初定十道称鎭海军节度使属海阳道。 显宗元年王避丹兵南巡至州留旬日丹兵败去王乃还都九年升为牧。 别号通义锦城[成庙所定。]有锦城山[山有神祠。]南浦津黑山岛[岛人出陆侨寓南浦江边称荣山县恭愍王十二年升为郡。]属郡五县十一领知事府一郡四县令官四。

  ○务安郡本百济勿阿兮郡新罗景德王更今名。 惠宗元年改勿良郡成宗十年复称今名来属。 明宗二年置监务恭让王三年兼城山极浦劝农防御使。

  ○潭阳郡本百济秋子兮郡新罗景德王改为秋成郡。 成宗十四年为潭州都团练使后更今名来属。 明宗二年置监务恭让王三年兼任原栗。

  ○谷城郡本百济欲乃郡新罗景德王改今名。 高丽初为升平郡属郡后来属明宗二年置监务别号浴川。

  ○乐安郡[一云阳岳。]本百济分嵯郡[一云分沙。]新罗景德王改为分岭郡。 高丽更今名来属明宗二年置监务后为知郡事。 有獐岛。

  ○南平郡[一云永平郡。]本百济未冬夫里县新罗景德王改名玄雄为武州领县。 高丽更今名来属明宗二年置监务恭让王二年以和顺监务来兼。

  ○铁冶县本百济实于山县新罗景德王改今名来属。 高丽因之后属绫城县。

  ○会津县本百济豆　县新罗景德王改今名来属。 高丽因之。

  ○潘南县本百济半柰夫里县新罗景德王改为潘南郡高丽初降为县来属。

  ○安老县本百济阿老谷县新罗景德王改名野老为潘南郡领县高丽更今名来属。

  ○伏龙县本百济伏龙县[一云杯龙。]新罗景德王改名龙山为武州领县。 高丽复古名来属。

  ○原栗县本百济栗支县新罗景德王改名栗原为秋成郡领县。 高丽更今名来属。

  ○余　县本百济水川县[一云水入伊。]新罗景德王改今名来属。 高丽仍属。

  ○昌平县[一云鸣平。]本百济屈支县新罗景德王改名祈阳为武州领县。 高丽更今名来属谚传县吏卓自宝有制南贼之功升为县令恭让王三年兼长平甲乡劝农使。[甲乡本属县后移属罗州又移属光州至是复来属。]

  ○长山县[一云安陵。]本百济居知山县[居一作屈。]新罗景德王改名安波为压海郡领县。 高丽更今名来属。 有古参岛新伊良岛上于岛安昌岛阿于岛松岛。

  ○珍原县本百济丘斯珍兮县新罗景德王改今名为岬城郡领县。 至高丽来属明宗二年置监务。

  ○和顺县本百济仍利阿县新罗景德王改名汝湄[一云海滨。]为陵城郡领县。 高丽更今名来属后还属陵城县恭让王二年置监务兼任南平。
#高丽史57卷-志11-地理2-025

○长兴府本百济乌次县新罗景德王改名乌儿为宝城郡领县。 高丽改为定安县属灵岩任内仁宗朝以恭睿太后任氏之乡升知长兴府事。 元宗六年又升怀州牧忠宣王二年复降为长兴府后因倭寇侨徙内地。 别号定州[成庙所定。]又号冠山有天冠山[旧名天风。]属县四。

  ○遂宁县本百济古马弥知县新罗景德王改名马邑为宝城郡领县。 高丽更今名属灵岩后来属。

  ○会宁县本百济马斯良县新罗景德王改名代劳为宝城郡领县。 高丽更今名仍属后来属。 有得山良岛。

  ○长泽县本百济季川县新罗景德王改名季水为宝城郡领县。 高丽更今名仍属后来属。

  ○耽津县本百济冬音县新罗景德王改今名为阳武郡领县高丽移属灵岩后来属。 别号鳌山有富仁岛恩波岛碧浪岛仙山岛又有莞岛。
#高丽史57卷-志11-地理2-026

○灵光郡本百济武尸伊郡新罗景德王改为武灵郡高丽更今名。 别号筽城有大加叱知岛珍人伊岛省衣岛阿叱　岛属郡二县八。

  ○压海郡[压一作押。]本百济阿次山郡新罗景德王改今名。 高丽初为罗州属县后来属有只上岛道沙岛斤斩岛述只岛毛也岛*八欠乌{八欠岛}靑安尼岛。

  ○长城郡本百济古尸伊县新罗景德王改为岬城郡。 高丽更今名来属明宗二年置监务。 有苇岭。

  ○森溪县本百济所非兮县[一云所乙夫县。]新罗景德王改今名为岬城郡领县至高丽来属。

  ○陆昌县本百济阿老县[一云葛草一云加位。]新罗景德王改名碣岛为压海郡领县高丽更今名来属。 有比　岛*  岛神苇岛靑岛秃岛白良岛慈恩岛　堕岛樱岛鹫岛乃破岛。

  ○海际县本百济道际县[一云阴海一云大峯。]新罗景德王改今名为务安郡领县至高丽来属。 有荒楮岛豆知岛栗岛　岛秃楮岛。

  ○牟平县本百济多只县新罗景德王改名多　为务安郡领县高丽更今名来属别号牟阳。

  ○咸　县本百济屈乃县新罗景德王改今名为务安郡领县。 至高丽来属明宗二年置监务恭让王三年兼永　多景海际劝农防御使别号箕城。

  ○临淄县本百济古禄只县新罗景德王改名盐海为压海郡领县高丽更今名来属。 有北师子岛南师子岛开要只岛　知岛。

  ○长沙县本百济上老县新罗景德王改今名为武灵郡领县。 高丽仍之后置监务兼任茂松。

  ○茂松县本百济松弥知县新罗景德王改今名为武灵郡领县。 高丽仍之后以长沙监务来兼。
#高丽史57卷-志11-地理2-027

○灵岩郡本百济月柰郡新罗景德王更今名。 成宗十四年改朗州安南都护府显宗九年复降为灵岩郡。 有月出山[新罗称月奈岳　小祀高丽初称月生山。 山有九井峯其下有动石三独立层岩之上高可丈余周可十围。 西连山骨东临无底之壑一人摇之则欲坠而不坠。]属郡二县三。

</div>
    <div class="pagination">
<a href="高丽史_page552.html">上一页</a><span>...</span><a href="高丽史_page548.html">548</a><a href="高丽史_page549.html">549</a><a href="高丽史_page550.html">550</a><a href="高丽史_page551.html">551</a><a href="高丽史_page552.html">552</a><span class="current-page">553</span><a href="高丽史_page554.html">554</a><a href="高丽史_page555.html">555</a><a href="高丽史_page556.html">556</a><a href="高丽史_page557.html">557</a><a href="高丽史_page558.html">558</a><span>...</span><a href="高丽史_page554.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
