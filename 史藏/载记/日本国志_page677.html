<!DOCTYPE html>
<html>
<head>
    <meta charset="UTF-8">
    <title>日本国志 - 第 677 页/共 882 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>日本国志 - 第 677 页/共 882 页</h1>
    <div class="content">扬弓肆铺毡于地，缚彩为棚，中蒙以皮，竹弓翎箭相去寻丈，中者铿然作声，雏姬供奔走击鼓以判胜负，冶游子弟以赌酒食，东京随处而有，颜之日扬弓肆。

相扑 分朋角力，谓之相扑，亦曰角抵。世称有雷方二神，角力于上世。垂仁帝七年．野见．宿祢．当麻蹶诛奉诏试力．即相扑之祖。

奎武帝时至逼鄙领使广征天=力士。文德帝欲定储嗣，乃令虎善雄斗力，以胜负决之。江家次第《公事根源》又称：帝御南殿观相扑，左右各三十人，乌帽狩衣，徒跣不著裤，左胜则奏拔头，右胜则奏高丽乐纳苏利；若右先胜则奏纳苏利，左奏兰陵王，盖中古时极重此伎。近世所谓劝迸相扑，始于山州光福寺，僧设以敛钱，至宽永元年，明志贺之助请于官，创行于江户四谷盐街，尔后继续，日益繁盛。每日黎明击鼓上场，观者皆蓐食而往，力士分朋互相比较，类长身大腹，筋骨如铁，中分土豚，各据一半，蹲而蓄气。少时神定，一喝而起，铁臂石拳，手手相抟，卖虚弄巧，钻隙取胜，盖斗智斗力斗术兼而有之。观者分左右袒，互张声势，发欲上冲。司事人秉军扇左周右旋，以判赢输，举扇一挥，众皆喝采，争掷金帛以赏其劳。又有妇人与瞽人以相扑为戏者。

走索 上竿 戴竿 缚绳于柱，飘然凌空，处女脱兔，索上相逢，摩肩而过，势若不容，是为走索，或名绳度。都卢寻檀，穷至极巅，伥童逞材，跟挂腹旋，翩然鸟坠，如肉飞仙，是为上竿，即竿木戏也。肩背顶额，皆能戴竿，有儿如猴，上缘其端，翻转婉蜒，莫能控抟，是为戴竿，即唐梯也。

蜻蜓翻 拗腰 踏肩 拔河 跃圈 蜻蜓翻即翻筋斗，委头于地，俯翻而反据，旋折腰而仰翻之，累四五翻而不止，又叠案高七尺，腾空而翻，超越而过，往复再四，如旋风焉。拗腰即所谓弓腰，反折其身，五体皆至于地，以口衔器，然后起立，其腰之柔软若无物者。踏肩戏，一人挺身矗立，继一人飞登肩上亦矗立，累至三四人，高不可登，继至者则攀肩踏臂如缘梯状，至十余人，望之可接霄汉，又有三四人排立于地，居其上者分跨两人之肩，居其上者又分跨两人之肩，积四五层，望之如山。拔河戏，用巨垣长数丈，两头系小绳，分东西两朋，两句齐挽，当巨组中间树旗为界，震鼓叫口，便相牵引，以却者为输。跃圈，编竹为圈，长可五六尺许，插蜡烛于中，跃身过之；或圈大颇可容身，伎人乃又戴笠，两手亦持笠，冲掷来往者再，又名日笼脱。

跳丸 跳铃 跃剑 抛球 掷砣 每物以五六事往复掷之，其法全在手敏，当其妙处，不住空中、不落地上、不在手里、不在三处、亦不在一处，诸物皆同一法，但所用或丸、或铃、或剑、或球、或砣，各异其伎耳。

转桶戏 叠枕 台上设一高床，铺红毡，安囊枕，小童出拜客，有人抱上床令之横卧，双脚上竖，乃举一桶置其上，旋运之，蹴弄之，投承纵横，鱼惊鸟跃。俄而加一大桶，童子一蹴小桶飞于傍人之手，而大桶下黏于踵，又提一数岁儿置之桶上，转运投承亦犹桶然。当其急如旋风，观者莫不目晕，最后累小桶十数，高可一丈，累卵积棋，倾摇欲倒，而数岁儿凝立于其巅，绝叫一声，卵崩棋倒，儿则翩然下坠复住脚上。枕戏，则伎人出场操木枕、枕宽寸余，高、长各三四寸，累至数十，高及七八尺，伎人据物直上其巅，仄足鹄立，众咸危悚，而其人整暇，独跷一脚示有余地，旋又伏躬，以手代踵，两脚倒竖，俄而飞下。别植一梯于旁，双脚钩梯级，倒身坠挂，以头顶枕，折旋之间，梯与足离，而其人倒竖于累枕之上，良久良久乃始跳下。其他以手足弄物者甚多，有弄车轮、米苞、石臼者，谓之力持，或谓之曲持，要以此二种为绝伎。

旋盘 弄碗珠 以竿标承盘，任其翩翻，终不失坠。以绳系碗，以碗盛水，绳转碗旋，碗中之水毫不滴漏。

履火 吞刀 履火名日掇火，僧人习为之，盖出于梵俗。吞刀之伎，亦出于西域。刀宽及寸、长过尺，当其吞咽，必先昂头，使口与喉直相融贯略无回曲，然后举刀插之，刀仅余柄，复拔而掷之于地，刀锋入地铿然有声。或疑有幻术，余以为亦练习神熟而已。

教走兽 教飞禽 教蛇 教虫蚁 皆教之为戏，弄猴者尤多。余尝见笼雀数头，案上列折叠扇五枝，分书一二三四五等字，笼前团纸，内亦分书一二三四五等字。观者至，随手取一扇，伎人问雀日："客所取，其数云何？雀若为不知也者，伎人日："汝其卜之，"遂烧香持咒，雀跳跃掷躅，似有所思，既而口衔一纸，则纸中之数与扇相符，名日雀卜。《杜阳杂编》称飞龙卫士，倭人韩志和善雕木，作鸾鹤雅鹊，凌云奋飞，复臂蝇虎子，使猎蝇舞凉州曲。是书固多诞辞，然其诡托倭人，亦可知倭人之善技巧有由来矣。

游 燕

赏花 自桓武、嵯峨二帝好游燕，屡幸大臣第赏花。花时，公卿百官例许给假，故赏花之游特盛。德川氏都于江户，江户益为繁华渊薮，墨江一水自西北来截武藏、上总，下达于海，筑堤四五里，遍植樱花。花为五部洲所无，东人名为花王，有深红、有浅绛，亦有白者，薄者一重，厚者八重，开则烂熳满树，如云如霞，如锦如荼。花时游人蚁集，自卯至酉，红尘四合。宫娥结伴，翠袖紫裙，浓抹淡妆，各捻花枝，以为笑乐。书塾女师，率童男女分衣色为数队，咸戴翦花，使、，髻小女击柝导行，来往游戏。旧藩华族，或携妇女，或挟娼妓，各披葵叶藤花衣，杏黄衫，白桑屐，携樯挈厨，逐队而行。又有古服儒者，腰佩瓢酒；高品僧官，身挂雨衣；时妆军士，手摇鞭杖。下至贱商小竖，村婆街妇，亦高笠新屐，挈酒行歌，且歌且行。拥塞于道，鱼贯蜗旋，莫能展步。偶或高轩横驰，怒马直冲，辄倾跌让道，然车夫亦动色相戒，按辔徐驱，不敢驰骤。别有高人逸士，于朝霞未升、新月既上，避嚣而来者，笛声箫韵，1辅江互和，往往彻旦。堤上木母寺有一坟名梅子冢，世传古有美人梅若者以三月十五卒，是日若雨，都俗谓之泪雨，名流赏花必吊其坟。墨江左右酒楼、茶屋、游舫、小车，必数倍其价，村人结木为小庐，铺红氍毹，为游人憩息之所。有卖樱饭者，以樱和饭；有卖樱饼者，团花为健；或煎或蒸，谚有"团子贵于花"之谣；有卖樱茶者，点樱为汤，少下以盐，人谓可以醒酒；有卖花枝者，或插于帽，或裹于袖，或系于带，游客归时，满城皆花矣。

朱雀帝天庆七年冬十月为菊合，凡分两朋以角优劣，谓之合。斗歌曰歌合，斗诗日诗合，斗扇日扇合，斗画曰绘合，斗鸡曰鸡合，当时语也。王公以下各赐物，嵯峨帝常为菊花赋，《朗咏集》云：当时文人喜诵元稹"此花开后更无花"之甸。故历朝尤赏菊，菊遂为皇族徽志。今御苑尚栽菊数百盆，每盆开花有至五六百枝者，花时必招各国使者及诸省院长、次官为竞日之游。宫内卿司其事，乘舆偶出，间设肴馔，步立花下，温笑款语，宫内卿又赠符节于使馆，听其出入禁苑，自行看花，并无酬酢礼，惟归时各馈以菊饼二枚而去。墨水而外有东台樱，东京以名胜闻者又有木下川之松，日暮里之桐，龟井户之藤，小西湖之柳，堀切之菖蒲，蒲田之梅花，泷川之枫，皆良辰美景，游屐杂沓之所也。

茗宴 茶具有风炉、有笛、有炭挝、有火笑、有鳆、有交床、有纸囊、有碾、有罗合、有则、有水方、有漉水囊、有瓢、有竹夹、有熟盂、有畚、有札、有涤方、有滓方、有巾，其法碾茶为末，和汤煮之，候火、拣泉、吹沫、点花、辨味、侔色，皆有妙理。凡运筅击拂谓之立茶，茶多汤少，运筅旋彻，再添汤击拂者为浓茶，茶少汤多为薄茶。寮之广狭，垆之位置，柱榇窗棂之设，各有成规。茶寮谓之数奇屋，国语谓嗜为数奇，好和歌者古名数奇，好茶者因借以名之。或谓之围居。招客日茗宴，宴之前后有谢请谢会，客凡数十人，而茶屋仅容数人，一茶博士、一主人、二三客而已。主人必亲自点茗敬客，由贵逮贱，前退后进，俯仰折旋，具有法度，虽平日尔汝之交，亦肃然如对大宾，偶误礼法，讪诮交集。自僧千光游宋赍茶归，初栽之背振，后遂蔓衍，北条泰时嗜茶，世始崇尚。逮足利义政使珠光、僧珠光以茶术受知，其所赏玩书画及茶具，后人购以千金。真能、能阿弥号春鸥斋，善画，亦以E赏鉴，命掌库中宝玩。真艺、真能子，袭父职。真相、艺子，号松雪斋，亦工赏鉴，时东山相国营银阁，阁中所陈设及诸器位置皆出其手。藻鉴茶具，创定茶仪，至丰臣氏使千宗易修饰之，号利休居士，以茶术仕丰臣氏。置茶博士官，赐禄三千石，子孙世其业，或费千金求其诀不可得。及德川氏，每春遣使赍瓮收茶，日御茶壶，藩属望尘拜趋道路。自王公逮庶人，无不崇尚优游，无事，月或数招，苟时逢战争，鼙鼓震天，茶室即为密谋所，宾主相对，悄然无声，而茶博士即因是窃权卖爵，无所不至。凡室忌华器，忌新，然珍木、怪竹、朽株瘿枝，搜求之幽岩邃谷之中，或历数十年而后得，得其一以献，贫儿为富翁矣。器必用苦窳缺敝之物，日某年造、某匠作，乃至一破瓯、一折匙，与夏鼎商彝同贵重，积金盈斗不可偿，因是而兴大狱者有之，因是而释战争者有之。盖初则品茶，继乃斗器，近年此礼稍废，盖仅有存者。

烟火 每岁例以五月二十八夜为始放烟火之期，至七月下旬乃止。际晚，烟火船于两国桥南可数百武横流而泊，霹雳乍响，电光横掣，团团黄日，散为万星；既而为银龙，为金乌、为赤鱼、为火鼠、为蝙蝠、为蜈蚣、为梅，为樱，为杏，为柳絮，为杨枝，为芦，为苇，为橘，为柚，为樱桃，为藤花，为弹，为球，为箭，为盘，为轮，为楼，为阁，为佛塔，为人，为故事，为文字，千变万化，使人目眩。两岸茶棚红灯万点，凭栏观者累膝叠踵，桥上一道喧杂拥挤，梁柱挠动若不能支，桥下前舻后舳，队队相衔，乐舫歌船，弥望无际；卖果之船、卖酒之船、卖花之船，又篙橹横斜，哗争水路。直至更阑夜深，火戏已罢，豪家贵戚各自泛舟纳凉，弦声歌韵于杯盘狼籍中，呕哑啁哳，逮晓乃散。茶会 球灯张于门，琉璃盘灿于室，国旗悬于堂，花交于瓶，树叶绕于柱，酒盈于尊，肴馔溢于案，鼓乐陈于幕，主人主妇拱立于门内。先期数日，折简邀诸宾，日：某日某夕于某所设茶会。芝山之离宫，滨之延寮馆，霞关之鹿鸣馆，皆为东京盛会之所。客多至二千，少亦数百。至时箱车、篷车，络绎于道，隐隐雷动，衔尾驰至。入门与主人主妇或握手为礼，或磬折致敬。靴声橐橐，轩然以昂，顾盼笑语，媚妇而傲人，泰西诸客也；劲服戎装，博衣道履，如飞鸟依人，蔼然可亲，则海陆军教士、耶稣教教士也；长裾曳地，薄纱笼面，袒臂露胸，西俗有庆典，妇女以袒臂露胸为敬，虽严寒亦然。手挥金扇，牵曳而至者西妇也；身短趾高，毡衣革履，百僚趋奉，颔之而已，诸省院长官也；公髯如戟，乍捻乍弄，旁若无人，欢笑潮涌，则次官也；下车则趋，鞠躬而入门，喁喁私语，各呼其群，诸省院属僚也；被发至背，足踹乌靴，锦椅绣褥，左右列坐，皇族妇女也；雪衣花帽，如西方之人，胜常万福，操语如英，长次官眷也；此唤檀那，彼唤奥姑，或靴或履，纷纭杂迟，逐群而笑语，众宾妇也；东酬西酢，甲询乙谘，巡檐倚柱，若有所思，新闻馆记者也。既而喇叭厉响，腰鼓初镗，男女相携，各就舞场。舞场拓地为数百弓，以白地锦为地衣，红男绿女，各求其耦，枝当叶对，凡十数双。鼓声渐发，男抱女腰、女挽男肩，起而跳舞，如穿花蛱蝶，翩翩幡幡，疾徐俯仰，宛转回旋，应乐之和，无不中节。乐舞正酣，忽而雷惊电流，红霞灼天，火光中现一车轮，轮廓有字日"极乐世界"，万头蠕动，伸颈争看，墙外幼童老妇之看烟火者，咸拍掌欢笑，舞场为之震动。贯珠碎玉，火戏未已，于时群宾各自行乐，有看月者、有看花者、有吸烟者、有踢球者、有并坐谈者、有携手行者、有群立而语者、有为叶子戏者。少顷，时钟已报十声，乃就食案，案长数丈，幂以花布，酒人司酒，庖人司庖，或司杯盘，或司刀匕，或司果饼，或司水司凌，牛羊、豕鸡、鹅鸭、鸠雀、鱼虾、各为干肉；桃李、梅杏、林檎、蓣婆、荔支、樱桃、舍利、无花果之属，饼饵、粢粉、饧馓、粗惶之类，如山如阜，堆积于盘。酒则葡萄酒、麦酒、花酒、果酒、香迸酒，浅紫深红，淡黄缥碧，色香四溢。客至，所司者问所须，于是启瓶声、切刀声、掷叉声、杯声、盘声、传呼声、饮食声、拂拭声、款笑声，纷纭交作，舄履互错。而门外辚辚之车，仆夫叱驭，已有贵客散会而去者矣，夜漏四鼓，尽欢乃散，是昼矗为茶会。

戏马 犬射 流镝马 马各有名，各以色分，以年分，以产地分，以良驽强弱、肥脊大小分，乘马者亦以长短轻重分，其衣服亦以色分。王公贵人有马癖者，饮饲调护，每岁养马之赀不啻中人之产。竞马之先，司事者奔走周旋，量度配耦，使某马与某马耦，某乘者与某乘者耦，布告于众。斗马者各拼巨注以为赌，分左右袒者又各分其朋，牵连附及，每注有至万金、数万金者。至期百官皆给假，诸省长、次官至者十八九。竞马场周二三里，场侧设台以憩观者。扬旌以为界，击鼓以为节，鼓起而马驰，胜者及界，则追风蹑影超越而先之，场内外观者皆鼓掌鸣得意矣，本泰西俗也。日本旧有犬射，编竹为城，城内设台，诸客凭而观焉。纵犬于城内，马驰逐而射之，皆公卿贵人亲执辔，狩衣草屦，妆束古朴，其磬控纵送，均有法度，或名日犬追物。又有流镝马，驰马鸣镝，以竞敏妙，犹古马射戏，此皆战国武士之所崇尚，近学西俗，多废而不举。凡西人游戏之事，若踢球、以足踢之。若拍球、以木板承而跳之。若打球，案长及丈，磨石为球，以杖格而遏之。莫不有之。

温泉 相模之箱根，伊豆之热海，皆有温泉，均在山顶，林树村落，棋布于下，朝岚夕霞，气象万变。而夏日晴雨不时，户牖间时有云气往来。村民以竹为笕，引泉至浴室，温暖如汤。因山之磴高高下下，为浴楼、酒馆，层层重复，几如蜃楼海市。俗本喜浴温泉，云可治疾，浴者益多。西俗官省例于夏月给假避暑，日本仿之，寮吏多尽室行者。箱根有一西洋楼，杰阁三四层，庖滔藩溷，饮馔床第，均如西式，长官多喜往焉。而伊香保之双角峰，北对丈夫山、抱儿山，人谓灵泉宜子，故挈眷游者多至香山，仙窝源有瀑，日雌雄瀑，雌瀑温、雄瀑寒，双角峰下有吐硫黄气处，凿作窟室以蒸病者，名曰蒸汤。皇后亦曾一至其地，有一避雷柱，即恩旨赐造者也。每至盛夏，来往杂沓，游人如织，必豫告楼主人乃得留一席地。斜阳在山，缺月上树，浴客馀暇，则南亭丝竹，北亭讴唱，东楼书画，西楼棋酒，聚为乐国。有温泉处多有祯尾鱼，似焦烂者，又有萎花枝叶如枯槁，盖硫黄气所薰蒸故也。土人辄诩为仙迹，游客每携归以馈友朋。博奕 角柢、竞马、千人会，详社会中。皆以博钱，其他博戏有双陆，其排马之法分三道，每道五马，合十五马，移马之法亦照掷骰点数多少而行，惟骰子置竹筒内以手摇之。其胜负与中国同。有围棋，亦用十九行三百六十一子，惟行棋不行棋雅胜负之法亦有别者。以围占所得敌棋各收拾于盘，待局定乃各将所得敌棋填敌手所占空格内，彼此填满则为和局，如彼此填空不满，点数多少以分胜负，如有一着不能填满为负，如填满尚余一着则为胜。围棋最多高手，豪富子弟，风雅士夫，无不习之者，良朋夜宴，酒酣兴豪，则楸枰罗列矣。局皆用楸木，高七八寸，下有四足，棋子黑者石，白者多以牡蛎壳为之。有象棋，棋子上尖而圆、下平而方，上薄而下厚，有玉将、王将、皆主将，一为玉将，一为王将，其余同。金将、银将、桂马、香车、飞车、角行、步兵之名，棋局以中间为界，横共九行，直亦九行，亦有直行斜行之异。行棋先行步兵，逐步序行，金将、银将则附，3,将、王将逐步斜行，桂斜行，香车直行，角行行四角，飞车直冲四路，越界则有升级，如银将升金将，香车、桂马亦升金将，角行升龙，飞车升龙王之类。其胜负视主将。主将亦许越界，彼此越界为和局，敌将四面追逼则为负。亦有格五，其法布子成行以得五者胜。亦有弹棋。山车 山棚陆船俗重祭祀，于六月为山王神会，九月为明神会。是日，例有山车、山棚、陆船，数至数十，各有寓人，为武内宿祢、上宫太子、菅相公、源义经、役小角之类。山棚中央多树松，山车峻如楼，中竖一柱高于浮图，金花错落，刻镂藻绘，秦蜀之锦，蛮貊之绣，灿烂夺目。上鸣筅鼓钟，使伥童华冠宝衣，节腰鼓而舞蹈。陆船，缚竹木为船形，饰以缯彩，舁之而行，每为波臣朝天之象，鱼服鲛绡，巍巍翼翼。车船之外又有弄伞，伞之浮图上立金凤皇，四边垂以流苏，锦绮交错，舞旋以为戏。别演杂戏，谓之附祭，日冶台，日挽物，日泥犁，一舁一索，各具鼓吹。观者自四方来，咸盛妆饰，锦衣不纲，耀诸路人。都下豪富于门下施栏，栏值数金，张红铺翠。然赛会者过则践踏毁之，或夺其材而去，又累空樽数百，高过于檐，各缀以灯，事罢亦毁弃之。家家必炊赤饭，千仓万箱，炊烟并起，至夕则燃红烛，陈绿酒，肴核狼戾，歌唱蜩螗，盖举国之人皆若狂也。

酒楼茶屋游舫酒楼随处而有，每有小园，树松竹梅数株，花下建石灯塔一座，以照来客。方丈之室，拂拭筅簟，金炉烧麝，铜鼎沸笙，时花供瓶，三弦挂壁，架木为阁，不事修饰，光泽坚致，可以鉴人。例以少女当垆，客至则拜迎门外，引之上楼，旋抱蒲团红褥为客坐，有所需则拍掌唤之，趋走娴熟。惟多食生冷，苔菹梅脯，蔬笋气重，最喜鱼脍，游鳞棘鬣，聂而切之，具染而已。火食者饭稻羹鱼而外，无他物也。近多仿西法，牛心羊胛，每以供客矣。茶店以品茶，以茶瓶茶杯之良者为贵。有日濑户磁，以地得名；有日乐烧，其祖宗庆传业十余世，以专家得名。德氏之季，有石工宝来龙山者，所制风炉、瓦灶以天然石雕饰，有弟子左六右六得其妙，将军尝造观焉。当时茶店与酒肆争多，近日茶屋不复品茶，不过供杯茗糖果为游人憩足地而已，然遍市皆是，虽三家邮亦必有茶店也。仅支一篷者为馆舫，有门有窗，在床有席者为屋舫。馆舫多用于观烟火纳凉，屋舫则于花、于雪、于月、于枫叶、于虫声，棹于凌濑、凌濑在墨水上游，为游人听秋虫之地。浮于墨河，于本所观罗汉，于龟户拜天神，皆载丝竹、携酒植而往。每遇佳节，必先期订约乃得。佣买别有猪牙船，以形名之，快橹翦波，其捷如飞，亦游具也。

吉原 庆长十七年，庄司某上书请合散居各青楼萃于一花街，元和三年官如所请，给一地于葺屋坊侧，以其鞭芦覆篑，名日芦原，后更名吉原。相连五坊，互建楼馆，佳丽三千，如莺比邻。德川氏以来，令诸侯质妻孥于江户，间岁则会同于京，凡诸侯至京及其藩臣子弟，纵令游冶，金吾不禁，以故吉原遂为歌吹海、销金窝。每当暮霭抹柳，新月微黄，诸楼银烛如星，弦声嘈杂，娼妓列坐于门，其幼少者分坐于壁、于篱阑。近世有悬镜写真于楣者，游人鳞集格子外，意指目击，品鸾评凤。楼中例设银纸屏风、红氍毹、铜炉铁铫，楼外悬红灯，然烛达旦。

每岁例于三月栽花，七月放灯，八月陈舞，为三盛会。樱始含苞，令花人移植于街，半开之蕊，合抱之木，捆载而来，培根覆土，妙于橐驼，旬日之间，顿成春海。花时则六街绚烂，如诸天雨华，如平地起楼台，使人疑为神施鬼设。至花落复移树而去，不留一枝。盂兰会前后各楼张灯，或圆、或浑圆、或椭圆、或方、或长方、或角方、或勾、或弯、或弧、或三角，肖为鱼虫花草禽兽之形，各傅以色，又喜为胡蝶、鸳鸯、凤凰、芍药、莲藕、红豆及一切并蒂之花、比翼之鸟。墙头檐额，虚悬倒挂，直竖横嵌，无所不有。人市则光明大放，城开不夜，虾蟆更尽，残烛犹光，远望则参差错落，若银花万点，与楼阁林园相辉映，宛然画图。八月之舞，专竞新衣，先期商度，具有程法。例以六街为六队，队各一色旗帜，灯彩悉如其衣色，榜日某楼某阁，择少年殊艳者为押队，或为观世音、为佛、为天神、为宰官、为僧、为神官、为武士、为古美人、美男子，击鼓导行。又缚彩为亭，上陈众乐，以鸦髻女儿舁之，周旋六街。至六街合队，则蹈舞齐作，金钗横斜，宝屎竞响，回旋穿插，若整若散。楼上下观者缠头争掷，高与山齐矣。此外三月三、五月五、七月七、九月九各度佳节，均例有盛会。旧日深川亦为狭邪居，近则散居于柳桥、新桥为多。娼妓例注籍于官，每月税金三圆。

外史氏日：《后汉书》言倭人嗜饮食、喜歌舞，至今犹然。余闻之东人，大抵弦酒之赀过于饭蔬，游宴之费多于居室。云自桓武、嵯峨好游，赏花钓鱼，调鹰戏马，月或数举，上行下效，因袭成风。德氏承战争扰攘之余，思以觞酒之欢，销兵戈之气，武将健卒皆赏花品茗，自命风流，游冶之事，无一不具，二百余载，优游太平，可谓乐矣。然当其丸泥封关，谢绝外客，如秦人之桃花源与人世旷隔，虽日过于逸乐，而一国之人自成风气，要亦无害。及欧美劫盟，西客杂处，见其善居，积能劳苦，当路者始惊叹弗及。朝廷屡下诏书，兢兢焉以勤俭为务，佚荡为戒，族长以勉其子弟，官长以教其人民，虽风气渐积，难于骤挽，然可不谓知所先务乎!



卷三十七礼俗志四


神 道

自天祖大日灵尊治高天原为天照大神，考《神代史》所载，开天创世、辟地造人诸事一出于神，其言类幻妄离奇不可胜录，惟据史称天照大神为降居神国之祖，今姑以托始焉。大神之子正哉吾胜胜速日天忍穗耳尊，娶高皇产灵尊之女栲幡千千姬，生天津彦彦火琼琼杵尊。天祖既命武瓮槌、经津主二神平定下土，乃使皇孙降居苇原中国而为之主。赐以八坂琼曲玉及八咫镜、草剃剑，日：丰苇原瑞穗国是神国王地，今以予尔，尔宜就而治焉。于是琼琼杵尊离天磐座降于日向高千穗峰，遂到吾田娶大山祗女木华开耶姬，生彦火火出见尊，尊娶海神丰玉彦女丰玉姬，生彦波潋武鸬鹚草葺不合尊，尊娶玉依姬，乃生神武天皇。神武既平东国，先是甲寅岁，西国既平，东国未服。长髓彦奉饶速日命为主，兄猾、弟猾、八十枭帅、兄矶城、弟矶城等割据所在，不相统一。帝慨然有削平之志，谓诸兄及皇子曰："昔我天神高皇产灵尊、大日灵尊举此丰苇原瑞穗国而授我天祖彦火琼琼杵尊，于时洪荒草昧，辽邈之地犹未沾王泽，遂使邑有君、村有长，各自分疆，用相凌轹、。抑闻之盐土老翁日：大东有美地，中有乘天磐船飞降者，谓彼地足以恢宏大业，光宅天下，厥飞降者谓饶速日欤，何不就而都之乎？"诸皇子对日："诚然，请速发"冬十月，帝亲帅三兄五濑命、稻饭命、三毛入野命及手研耳命，航海东征。乙卵岁春三月，入吉备国驻跸三年。戊戌岁夏四月，勒兵步赴龙田，路险隘不得并行乃还。欲东逾胆驹山而入中州，长髓彦闻之曰："是必夺吾国"，乃发兵徼之孔舍卫坂，皇师不利，五濑命中矢，众不能进。帝忧之．沈思曰：我是日神子孙，而向日征虏是逆天也，不若退还示弱，礼祭神祗，背日而进则虏自败矣。"众然之，乃引还。六月至熊野神邑海上，俄遇暴风，御船飘荡，稻饭命叹日："吾是神孙，神何为困我？"抽剑投海，三毛入野命亦没，、帝独与手研耳命进至荒坂津。时有神吐气作毒，皇师昏眩不能起。熊野人高仓下夜梦天照大神，谓武瓮槌神日："苇原中国未得平静，汝往征之。"武瓮槌神对曰："降臣平国之剑，则臣虽不往，国自平矣。"大神许之。武瓮槌神顾高仓下日："吾有剑名音灵，今置之尔库中，尔献之天孙。"明日高仓下入库索之，果有剑倒立，乃献之帝。帝忽然寤日："予何长眠如此？"众亦悉寤，乃进赴中州。山路崦峻不可行，帝梦天照大神诲日："朕遣头八咫乌乡导。"头八咫乌适至，帝大悦，从八咫乌前驱，遂达菟田下县。兄猾、弟猾据菟田，帝遣使征之，弟猾即至，兄猾穷蹙，自蹈机压死。九月，八十枭帅据国见邱，置女军于女坂，男军于男坂，兄矶城亦据盘余邑，距塞道路。夜祷之神，梦神诲日："取天香山土以造天平盆八十枚，并造严盆，敬祭天神地祗，则虏自平矣。"时弟猾亦奏言："倭矶城邑有矶城八十枭帅，高尾张邑有赤铜八十枭师，皆欲距战，臣窃为天皇忧之，请取土天香山造天平盆以祭群神，然后击之。"帝益异之，令椎根津彦敝衣蓑笠装为老人，弟猾披箕为老妪状，敕曰："尔至天香山取土来，基业成否以此日之。"椎根津彦乃祈曰："我皇能定天下，道路自通，不则贼必御我矣。"乃去，虏见二人，大笑为之开路，二人得取土而还。帝大悦，即造八十平盆，天手抉严盆，亲祭神祗于丹生川上，祝曰："吾用八十平盆，无水造饴，饴成则吾坐平天下，不假锋刃。"饴果成。又祈曰："吾沉严盆于川，川鱼醉而浮出，则吾业成矣。"鱼果浮出，帝大悦，乃取川上真坂树以祭诸神，又亲祭高皇产灵尊，敕道臣命为斋主。冬十月，帝尝严盆之粮，勒兵而出击八十枭帅于国见邱，破斩之。十一月，帝将大举攻矶城，遣头八咫乌召兄矶城，不至；召弟矶城，弟矶城归顺。帝令弟矶城晓谕兄矶城及兄仓下、弟仓下，皆不降，乃逾墨坂表里合击，大破之，斩兄矶城等。十二月，进讨长髓彦，连战不克，适天雨冰，有鸱集帝之珥，金色煜煜如电，虏皆迷眩不能战。长髓彦遣使日："吾奉天神之子为君日饶速日命，何乃更称天孙，欲夺人地？"帝曰："天神之子亦多，尔主果天孙耶，必有表物，宜以相示。"长髓彦取饶速日天羽羽矢一只及步毂示帝，帝日："事不虚也。"亦取所御天羽羽矢及步数示之，长髓彦见之意沮，然不肯降。饶速日命恶其狠愎，欲杀之，帅师归顺。帝褒赏之，赐其子可美真手命以新灵剑。即位檀原宫之元年，建神篱，祭八神以镇护国家。天富命率诸斋部，捧天玺、镜、剑，奉安神殿，天种子命奏天神寿词，神篱即神庙，八神，后世所祭神祗官。八神即高皇产灵神、神产灵神、魂留产灵神、生产灵神、足产灵神、大宫卖神、事代至神、御产神是也。寿词即祝词也。饶速日命率内物部执矛盾严仪，卫道臣命、大久米命执兵器护宫门，又使天种子命、天富命掌祭祀及朝政，可美真手命献十种天瑞宝及新灵剑。四年，诏日："我皇祖之灵自天降临，光照朕身，今诸虏平定，其郊祀天神以申孝道。"乃筑灵畴于鸟见山，以祀皇祖天神、崇神天皇。六年，百姓流离，有背叛者，帝忧之，请罪神祗。前是祭天照大神及倭大国魂神于殿内，神物、官物同此寝处，帝惧其渎，使皇女丰锹入姬迁奉神镜剑于倭笠缝邑矶城神篱，别摸铸镜剑为护身之宝。明年诏日："孤不天，获咎于神祗，屡降鞠凶，其命龟卜。"于是帝幸神浅茅原，祭八十万神，亲卜之。神凭倭迹迹日百袭姬日："帝诚忧国，宜祭我。"帝问日："何神？"日："我是倭国域内之神，名大物主。"帝乃祀之。然卒不获福，帝斋戒沐浴以祈日："朕礼神有所未尽耶？何为不享？"是夜梦神诲日："使我子大田田根子祭我，内国自静平，外国亦来归。"倭迹迹日百袭姬、大水口宿祢、伊势麻绩君皆梦神诲日："使大田田根子祭大物主神，使市矶长尾市祭大国魂神，倭大国魂神，一云倭大神，凭依大水口宿祢日："太初之时与天照大神期曰：大神宜治高天原，皇孙尊宜治苇原中国，八十魂神我亲治地神"云云。乃太平矣。"帝闻之大喜，诏求大田田根子，获之茅淳县陶邑，乃使伊香色雄以币物聘之，使根子祭大物主神，使长尾市祭倭大国魂神，后又祭八十万神，定置天神庙、地祗庙及神地、神户。于是疾疫始息，岁丰民和。八年，以高桥邑人活目为大神掌酒，又使大田田根子祭大神。明年，帝感梦以赤盾赤矛祀黑坂神，以黑盾黑矛祀大坂神。垂仁天皇二十五年诏日："我先皇翼翼小心礼祭神祗，是以安平康乐，朕以否德谬缵神绪，岂得有怠。"三月，使女皇倭姬代丰锹入姬掌天照大神祭祀，于是倭姬求祭地。初诣菟田筱幡，过近江，经美浓至伊势，终以神梦定庙于伊势之五十铃川上，名日五十铃庙，以中臣祖大鹿岛命为祭主。明年，又迁神庙于渡会。以后遂以伊势为大神宫，每世例遣皇女侍神官，朝廷每岁遣使奉币。二十七年，将以兵器为祭币，纳之神庙，卜之吉，乃纳弓矢刀剑于诸庙，以兵器祭神始于此。更定神地、神户。以地奉之神庙，令其地所出物产，其人民所供租调，悉以充神庙之费。历世所封神社例有神户。三十九年，皇子五十琼敷命铸剑一千口，藏之石上神庙，帝使五十琼敷命掌神宝。八十七年，五十琼敷[命]谓女弟大中姬日："我老矣!女代我掌神宝。"大中姬辞日："吾女弱，安能登神库。"五十琼敷命日："宝库虽高，我能造梯。"大中姬不肯，遂使物部十千根掌之，于是物部连等世世得掌神宝。考延喜式"伊势大神宫有神宝二十一种，日金铜多多利二基，高各一尺一寸六分，土居径三寸五分；金铜麻笥二合，口径各三寸六分，尻径二寸八分；深二寸二分；金铜贺世比二枝，长各九寸六分，手长五寸八分；金铜镩二枝茎长各九寸三分，轮径一寸一分；银铜多多利一基，高一尺一寸六分，土居径三寸六分；银铜麻笥一合，口径三寸六分，尻径二寸八分，深二寸二分；银铜贺世比一枚，长九寸六分，手长五寸八分；银铜镇一枚，茎长九寸三分，轮径一寸一分；梓弓二十四枚，长备七尺以上、八尺以下，涂赤漆甜缠缥组；征箭一千四百九十只，长各二尺三寸，镞长二寸五分，以乌羽作之，镞涂金漆，栝涂朱砂，又箭七百六十只，长二尺四寸，镞斧箭以鹫羽作之，以杂丹漆画之；玉缠横刀一柄，柄长七寸，鞘长三尺六寸，柄头横着铜涂金，长三寸八分，片端广一寸五分，片端广一寸，头顶着朴环，一勾径一寸2分，缠十三番，四面有五色，着五色组长一丈，阿志须惠组四尺，柄著勾金长二尺，著铃八口、琥碧二枚、金鲋形二只，长各六寸，广二寸五分，著绪紫组长六尺，袋一口，表大晕纲锦，里绯绫帛，各长七尺；须我流横刀一柄，柄长六寸，鞘长三尺，其鞘以金银泥画之，柄以鹎羽缠之，柄勾皮长一尺四寸，里小晕纲锦广一寸，押镜形金六枚，柄枚押小晕纲锦长三寸一分，广一寸五分，四角立乳形著五色，组长一丈，阿志须惠组四尺，金鲋形一只，长六寸广二寸五分，著紫组长六尺，袋一口，表大晕纲锦，里绯绫帛，各长七尺。杂作横刀二十柄，樱柄长六寸五分，鞘长二尺七寸，漆涂节裹绯帛并倭文，柄以乌羽缠之，节别缠小晕纲锦。阿志须惠长各三尺三寸，广各一寸二分，著绯绀帛，绪长九尺，广寸五分。姬较二十四枚，长各二尺四寸，上广六寸，下广四寸。矢刺口方二寸九分，以桧作之，以锦黏表，以绯帛著里。著绪四处，并用紫革，长各二寸，广一寸三分。箭四百八十只，以乌羽作之。蒲毂二十枚，长各二尺，上广四寸五分，下广四寸，以桧作之。编蒲著表，以鹿皮著顶，以丹画里，著绪四处，并用紫革，长各二尺，广一寸。箭一千只，以鸟羽作之。革毂二十四枚，长各一尺八寸，上广四寸五分，下广三寸八分，以调布黏之，涂黑漆。著绪四处，并用紫革，长各二尺，广一寸。箭七百八十六只，以鹫羽作之。辆二十四枚，以鹿皮缝之。胡粉涂以墨画之。纳桧麻笥二合，径一尺六寸五分，深一尺四寸五分。著绪一处，用紫革，长各一尺七寸，广二分；檐二十四枚，长各四尺四寸五分，上广一尺三寸五分，下广一尺四寸，厚一寸；榫二十四竿，长各一丈二寸，锋金八寸五分，广一寸五分，径一寸四分，本金长二寸八分，径一寸四分，本未涂金漆。鸱尾琴一面，长八尺八寸，头广一尺，末广一尺七寸，头鸱尾广一尺八寸。盖即历代之所崇奉，每岁遣人修饰检藏之。仲哀天皇九年，有神告神功皇后日："海西有宝玉国日新罗，帝往征之，则熊袭不讨自服。"帝不从，出师失利暴崩，皇后伤帝慢神，乃命群臣造斋宫于小山田邑，皇后亲为祭主。使武内宿祢奏琴，以中臣武贼津使臣为审神者，请天神日："向教示天皇者何神？愿闻其名。"祷祈七日七夜，神凭人告名且垂诲，后遂发师西征，航海祝日："吾奉天神言越海远征，苟捷有功，则波臣当手梳吾发分为二。"浴于海，如其言，遂结两髻如男子，至新罗惊为神人，新罗主面缚降。及凯旋到筑紫，从神诲，立祠于穴门山田邑，祭表筒男神、中筒男神、底筒男神。自神武创业，崇神肇基，神功远伐，皆托之以神，而神道益尊。

及允恭天皇四年，帝忧群臣氏族错乱，诏设鼎于庙，誓神探沸汤，伪者皆手烂，遂以神道听讼。显宗天皇三年，月神、日神迭凭人谓阿闭事，代宜以地献高皇产灵事，代备奏之，帝遂奉以田，使壹岐县主、对马县主侍庙，又以神道行政。《旧事纪》天月神命者壹岐县主远祖也，天日神命者对马县主远祖也，是皆天孙降临之时随从者，即三十二神之一也。钦明天皇十六年，百济王奏国乱，帝使苏我稻目喻之日："昔雄略帝时，尔国受攻于高丽，帝使神祗伯筮之神，命之祭建邦神，师藉神威，果获大捷。夫建邦神者，天地剖判时草创国土者也，尔举族祀之，国必复兴。"则又以神道警劝外国。是时疾疫大作，风雨为灾，者日："贺茂神所为祟也"。乃选日祭之，五谷蕃殖，民得无恙，于是有贺茂神之祭。后世极重此祭，每世例以皇女内亲王为斋院，司祭祀焉。用明天皇二年，诏礼神祗，行新尝祭于磐余河上，于是有践祚大尝之祭。《公事根源》称新尝始此，然据《日本纪》上古既有新尝，盖自是始重其礼耳。自后每帝践祚为大尝祭，最为祀典之大者。孝德天皇大化元年，帝询群臣以治民之要，大臣苏我、石川麻吕奏请先祭神祗，然后议政事，于是有神祗事务先于庶政之典。尔后凡帝践祚，治事必首神事，每年政始，每月奏事，亦先神事。凡奏神事帝必起立，未毕帝不得退朝。天武天皇元年，赐中臣忌部及神官人国郡司以下奉大尝者禄，郡司并赐爵一极，于是有神官与祭普赐爵禄之例。嗣后每遇践祚大尝，所有中臣忌部及神官郡司诸与祭者，例有赏禄，今不备录。二年八月，诏四方行大解除令，国造输祓具，于是有国司输祓之例。令国造输祓具马一、匹布一，常郡司各刀一口、鹿皮一张、锂一口、刀子一口、镰一口、矢一具、稻一束，每户麻一条。其九年秋敕天下大祓，又令国造等各出祓除奴婢一口。凡祓除，令国造输祓具亦沿为例，输奴婢则非恒例。九月，神官奏新尝大祭，卜以尾张、山田、丹波、诃沙为斋忌，于是有国郴斋忌之例。凡践祚大尝，令郡国输祭费，与祭事以日定之。一日悠纪、二日主基，造殿供具皆责令经营，每祭则各郡骚动。至嵯峨时，藤原冬嗣奏清省费，从之。三年春，普奉币于天下诸社以祈年谷，于是有每岁祈年之祭。《公事根源》曰：祈年祭始于此，后亦沿为例，不具录。十三年，始迁奉神宝于伊势两大神宫，于是有神宫迁宫之仪。先是，二年遣忍壁皇子于神宫以膏油莹神宝，至是诏每二十年改造两大神宫，行迁宫仪，着为永式。朱鸟元年，帝不豫，卜之，草剃剑为祟。即日祀之尾张热田社。初，日本武尊已平东睡，留草剃剑于宫箦姬家，宫箦姬祀之热田。天智帝时，新罗僧道行盗剑逃去，风雨晦暝，不能进而还。尔后藏于宫中，今又祀之热田也。持统天皇三年，百官会于神祗官奉宣天神地祗之事。六年，神祗官奏上神宝书四卷。文武天皇大宝元年，颁行神祗令，遣泉内亲王侍伊势斋宫，于是有女王侍斋之典。自崇神帝始，令皇女丰锹入姬奉还宝器。至垂仁时，使皇女倭姬营伊势神宫，掌天照大神祭。嗣后诸帝每遣皇女司祭事。中叶以后皇女封内亲王，每帝践祚必简内亲王之未嫁者，日之定为斋内亲王，即遣敕使于大神宫祭告。择日百官为大祓，先于宫城内便所为初斋院．祓禊而入。至明年七月斋于此院，更p城外造野宫。八月吉日，临河祓禊入居野宫，自还入日至明年八月斋于此宫。九月吉日，临河祓禊乃入伊势斋宫，有装束使、有护送使，沿途设祭甚多。及居斋宫，有年料、有月料、有给物，例以伊豫税一千斛充新居之费。亦有别给于官者，每岁于六月祭度会宫，祭大神宫，朝廷遣使奉币随祭。其仪，六月十六日祭度会宫，十七日祭大神宫，十五日黄昏以后，祢宜率诸内人物忌等陈列神御杂物讫，亥时供夕膳，丑时供朝膳，祢宜内人等奏歌舞。十六日平旦，斋内亲王参入度会宫，至板垣门东头下舆，入外垣门，就座于东殿门内，东西各有一殿，东殿设斋内亲王座，左右设命妇等座，西殿设女孺等座，讫，即神官司执矍木绵入外垣门，北向而跪，命妇或女孺出受，以奉斋内亲王，拍手而执着矍。神官司叉持大3串入外玉垣门而跪，命妇亦转奉，斋王拍手而执，捧入内玉垣院门就座席，命妇或女孺二人陪从，避席正前再拜两段讫，玉串授命妇，命妇受，转授物忌，受执立瑞垣门西头。斋内亲王还就本座。然后祢宜乃著明衣。衣冠并用生绢，大神宫司着当色衣，并执大玉串，祢宜立前，大神宫祢宜立左，字治内人立右。次宫司，次币杂物并，单行陈列。次朝使进入外3,垣门，当内玉垣门并皆跪，先使中臣申诏令，次官司宣祝词。讫，物忌内人等舁币帛案入奉，置瑞垣内财殿。斋内亲王并众官以下再拜，拍八开手，次拍短手再拜，如此两遍，既而众官退出。即使及宫司以下向多贺宫再拜两段，拍短手两段，退就解斋殿给酒食。讫，入外玉垣门供倭舞，先神官司，次祢宜，次大内人，次币帛使，次斋宫主神，次寮允以上，一人酒立女，一人持拍，一人持酒，每舞了，人令饮柏酒，次祢宜，大内人妻，讫，斋宫女孺四人供五节舞，次鸟子名舞。十七日参大神官，其仪一同度会官。元正天皇灵龟四年，令文武百官率妻姊妹会于祓所，命中臣氏世领其事，于是有命妇会祓之礼。后世称其祝词日中臣祓。孝谦天皇神护景云二年，始赐伊势宫祢宜季禄，其官位准从七位，度会宫祢宜正八位，于是有神官叙位之例。凡神宫祢宜等皆叙官位，后不具录。

盖中古以来所以崇神重祭者如此其隆重，惟自钦明时百济传来佛像，当时物部尾舆、中臣镰子谓拜蕃神恐干怒国神，帝虽从其请，命毁佛像、弃经卷，而佛教卒行。尔后百余年，至圣武帝益敬信佛教，至削发称为三宝奴。及孝谦帝宠任僧道镜，命为太政大臣、禅师，诏百官拜贺，道镜恃宠骄僭，遂怀觊觎。有太宰主神阿苏麻吕媚附道镜，矫八幡神教曰："令道镜即帝位，天下自太平。"道镜喜益自负，帝惑之，召从五位下和气清麻吕于御床下日："朕昨梦八幡神使来云，大神欲凭尼法均有所告，朕答日：法均女弱，不胜任，使请以清麻吕代之。汝今宜往受神诲。"临发，道镜谓之日："神意欲使我即位，所以召卿，卿勉之，富贵决不相负。"清麻吕诣神宫归，乃奏神语日："我国家开辟以来，天日之嗣必立皇绪，敢有他人妄窃神器者戮之无赦!"道镜大怒，贬清麻吕官，改其名为秽麻吕，而其谋卒沮。然自佛教盛行，莫能两大，祭典渐湮，神字多坏。而神官只图爵禄，祭事惟尚奢华，盖敬神之意日以弛怠矣。桓武天皇延历二十五年，中臣、忌部二氏各相诉，中臣氏云："忌部本造币帛，不读祝词，是忌部不宜为币帛使。"忌部氏云："奉币祈祷是忌部职也，币帛使宜属忌部，中臣宜充祓使。"诏日："据《日本书纪》天照大神闭天磐户之时，中臣连远祖天儿屋命、忌部远祖太玉命，掘天香山之五百个真坂树，上枝悬八坂琼之五百个御统，中枝悬八咫镜，下枝悬青和币，白和币，相与祈祷。"然则祈祷之事两氏宜共之。神祗令云：祈年月次祭，中臣宣祝词，忌部颁币帛；践祚之日，中臣奏天神寿词。六月、十二月大祓，中臣上御祓麻，东西文部上祓刀、读祓词，讫，中臣宣祓词。常祀之外赴诸社供币帛者，皆取五位以上卜食者充之，是常祀之外奉币之使，宜互用两氏，余一据令条。平城天皇大同二年二月，从五位下忌部广成上言：草剃神剑实是神玺。自日本武尊凯旋之年留在尾张热田社，外贼偷窃不能出境，神物灵验以此可观。然则奉币之日应同致敬，而久代阙如、不修其礼，何也？尊祖敬宗，礼教所先，故圣皇登极，受于文祖，类于上帝，裎于六宗，望于山川，遍于群神。天照大神惟祖惟宗，尊无二日，自余诸神，乃子乃臣，孰敢与抗？而今神祗官班币之日，叙大神宫于诸神之后，何也？"其他论神祗典礼之事凡数千言。帝不报。嵯峨天皇宏仁十年，右大臣藤原冬嗣、大纳言藤原绪嗣奏言："圣主相续，频御大尝，天下骚动，人民多疲。然神事不可得废请去文饰，省冗费。"帝日："神事何须华靡。"乃令中纳宅良岑安世等为检校使，以治部省厅为行事所，宫内省为织纪所，中务省为主基所，停金银刻镂，务从俭素。标以种造之饰以橘及木绵，书悠纪、主基字著其末。所用正税悠纪、主基各十万。从国司请，各减五万。然其后仁明皇天长十年，御八省院修裎祀之礼，御丰乐院。悠纪、基，皆立标造，日月云霞，神仙麟凤之形。悠纪乐标造E象形，构小台于其背，令两童子迎画障，障后设机，随舞／进，蹈而举舞名，其奢丽犹如此。清和天皇贞观六年七户敕日："前令五畿及伊贺、伊势、志摩、远江、相模、上总笔国，云镇护国家，消伏灾害，是敬神祗、钦祭祀之所致，刮格制频下，敬告殷勤。今诸国牧宰不慎制旨，专任神主祢宜祝等，令神社破损，祭礼疏慢，神明由是滋怒，国家￡此受殃。朕意欲令诸社新加华饰，而经年逾月未有修造宜早加修饰．勿致重怠。"八年公卿奏言："六月、十二月诧家必有祓除神宴，弦歌醉舞，欲悦神灵。而诸卫府舍人蒯纵之徒，不待主招，每结党伍，侵幕突门，径自闯入，初参酒食，后责赠遗，所求不给，则忿讼詈辱，或托神语恐喝人，滥恶之甚，不异群盗。虽豪贵之家，尚无所惮，是而刁纠，何云国宪？请严命所司一切禁遏。"诏令禁之。醍耐天皇延喜十四年，式部大辅三善请行上封事日："朝廷鑫年二月四日、六月十一日，于神祗官立祈年月次之祭，京肃祷神，以乞丰熟。其仪公卿率判官及百官参神祗官，鑫社设币帛一裹、清酒一瓮、铁矛一枚，陈列棚上。社或笮奉马者，祈年祭一匹，月次祭二匹。亦皆左右马寮率列神马，私祗官读祭文毕，以祭物颁诸社，祝部使奉本社祝部，须洁斋捧持，各以奉进。而皆于上卿前即以币绢插著怀中，拔弃矛柄，唯取其锋，倾其瓮酒，一举饮尽，曾无一人持出神祗官之门者，况乎神马？则市人于郁芳门外皆买取而去。然则所祭之神，岂有歆飨乎？若不歆飨，何求丰穰？伏望申敕诸国，差史生以上一人率祝部受祭物，必致本社，以存如在之礼。"其时祭神之意虽颇懈驰，而历代典章犹沿习修举，朝旨每以是申警戒，廷议亦以是论得失，盖犹重之。

嗣后王室衰微，霸府僭窃，祭典举废，莫或置议。逮于近年，德川氏奉还政权，朝廷下太政复古之诏。明治三年一月三日诏日："朕恭惟天神天祖立极垂统，列皇相承继之述之，祭政一致，亿兆同心。惟治教明于上，故风俗美于下。而中世已降，时有污隆，道有显晦，今也天运循环，百度维新，宜亟明治教以宣扬神道。朕故特遣宣教使布教天下，汝群臣众庶其体斯旨。"是月又诏日："朕恭惟天祖创业，崇敬神明，爱抚苍生，祭政一致，所由来远矣。朕以寡弱，夙承圣绪，日夜怵惕，惟惧天职之或亏旷。今朕敬祭天神地祗、八神暨列皇神灵于神柢官，以申孝敬，庶几使亿兆有所矜式。"乃复设神祗一官以司祭祀，其后并神祗省于太政官，至今犹有教导职诸官。

外史氏日：神武之开基，崇神之肇国，崇神尊称日"御肇国天皇"。神功之远征，一以神道行之。余考其创业垂统，仗剑而出师，造瓮而事神，则兵事出于神；剑日神剑，矢日天羽，韧日天韧，则兵器出于神；以禊词洗罪，素戋鸣尊得罪于天祖，群神定议去其爪发，使天儿屋命宣解除祝词以逐之根国，根国谓下界也，神武既成帝业，使天种子命祓除国中人民罪恶，害稼穑、污斋殿谓之天罪，伤人奸淫蛊毒谓之国罪，皆从其轻重使请神祗而解除之。以探汤定讼，应神帝时，武内宿祢为其弟甘美内宿祢所谮，帝使二人请神于矶城川上探汤，其法以泥置釜中煮沸，使探之，甘美内宿祢手烂，武内遂得伸冤，，其后允恭帝以姓氏溷淆，亦命探汤以定真伪。贝刑法亦出于神；困祀而制贡调，出于射日弓端，出于技日手末，崇神帝始因祀神课男女调役。则赋税亦出于神；因祀而设斋藏，沿其后而有内藏，沿其后而有大藏，则库藏亦出于神；《古语拾遗》云：当此时帝与神相去未远，同一寝殿，神物官物未有分别。宫内立斋藏，令斋部人世掌之，应神朝以三韩贡献更建内藏于斋藏旁，以分收官物。令阿知使主与百济博士王仁司其出纳，更定藏部。至雄略帝时，秦造酒领百八十种胜以纳贡，贡物充韧庭内。自此而后，诸国之调年以盈溢，更立大藏，令苏我、麻智校三藏而秦氏司其出纳，东西汉部勘录其簿，是以秦汉之族世为内藏、大藏主钥，此藏部之缘也因祀而有祝词，凡践祚则奏寿词，凡大会则奏国风，则礼乐亦出于神。历代诏书每日祭与政出于一，国有大事，若迁都、若迁宫、若与外国争战，必告于神。所得吴织、唐币及新罗玉帛，必供于神；时有水火旱潦，疾疫荒歉，必祷于神，固不独三种传国神器之赫赫在人耳目中也。

余观上古之世，清静沏穆，礼神重祭，万国所同。而一切国政皆出于神道，则t本所独。世所传方士徐福之说，殆非无因欤？自崇神立国，始有规模，计徐福东来已越百载，凡百政事，概缘饰以方士之术，当时执政者非其子孙或其徒党欤？日剑、日镜、日玺，皆周秦制也，君日尊、臣日命、日大夫、日将军，亦周秦语也。或曰日本上古盖无文字．所谓剑、镜、玺及大夫、将军之称。皆于传习汉文之后译而名之，不足为秦人东来之据。然考日本之传《论语》，始于晋时，其编辑国史在隋唐间，既不用商周以前之称，又不用汉魏以后之制，则上世口耳相传，必有父老能言其故者。况若镜若玺明明秦物，固有．据乎？或又曰：果使徐福东来，当时应赍文字，何待数世之后百济王仁始行传授。余又以为徐福方2，不重儒术，其所携三千男女尽属童年，不习文字，本无足怪。又其时挟书有禁，自不能径携卷册而行，斯说也亦不足为难也。尔后国政以出纳属之秦，造以禊词属之东西汉，若有特重于秦汉人者，当亦有故也。抑余考日本诸教流行，独无道教，盖所谓神道者即为道教，日本固早重之。彼张鲁之米教，寇谦之符篆，杜光庭之科仪，反有所不必行矣。

佛 教

佛之人日本也，钦明帝十三年十月，百济国王献佛像及经论，大臣苏我稻目舍宅为寺，名日向原寺，按《大和志》曰："广严寺旧名向原寺，一名建广寺，在高市郡丰浦村。"《三代实录》曰："散位从五位下宗岳朝臣木村言，建兴寺，是先祖大臣宗岳稻目宿祢所建。'此佛寺之始也，因天下大疫旋毁除之。大连物部尾舆、中臣镰子奏日："国家自古祭祀天神地祗、今礼蕃神，恐国神为怒。"帝曰："令稻目私礼拜之。"既而大疫，尾舆、镰子奏日："是灾也，以礼蕃神故也，请速废之。"帝乃敕有司弃佛像于难波掘江，悉烧毁佛寺。敏达帝十三年，鹿深臣佐伯连，赍佛像自百济还，苏我马子宿祢稻目之子，入鹿之祖父。复创佛寺，造塔于大野邱北，此造塔之始也。《大和志》日："在高市郡和田村，础石犹存。"请还俗僧高丽慧便师之，鞍部村主司马达度其女岛为尼，更名善信，时年十一，从之为尼者二人，一日禅藏、一日慧善。按尼此云阿摩，本是梵语，北齐白羊谣，阿摩姑调也。注曰："太原公主尝为尼，故曰阿摩姑"南山道宣《四分律行事钞》曰："阿摩，母也。尼者，女也。"宋灵芝《元照资持记》日："阿摩尼，即佛名姨母之号。今案此二号乃女流通称。达子多须奈，崇峻帝时翦落，更名德齐，时为尼者三人，为僧者八人。此僧尼之始也。其所宗有华严、三论、法、律宗、俱舍成实等。《神皇统纪》日：华严，僧朗辨传于唐，僧杜顺创立东大寺，故东大寺又名大华严寺。三论，孝德帝时高丽慧观所创，即苻秦罗什三藏所传也。后僧道慈在大安寺衍其法，与华严并行。法相，兴福寺所传，僧定慧游唐受之玄奘三藏，定慧即大织冠镰足之子也。后僧正元唠游唐，学泗州僧智周，智周，玄奘之法孙也。律宗，唐僧鉴真天平胜宝中所创。尔后南都有恩圆，北京有我禅。俱舍成实，道慈律师所创。大台始于传教，传教大师名最澄，延历中创立止观院于北睿山。延历二十三年从遣唐大使藤原葛野朝臣游唐，受密教于天台道邃，详见《神皇正统纪》及《元亨释书》。按《宋史·日本传》日："葛野与空海大师及延历寺僧澄入唐，诣天台山传智者止观义"，当元和元年也。《佛祖统纪·道邃传》日："贞元二十一年，日本国最澄远来求法，听讲受诲，昼夜不息，书写一宗论疏以归。"具言始于空海，宏法大师名空海，从葛野朝臣游唐，受法于慧果，大同中归，奏建真言院于宫中，赐东鸿胪地建东寺，又创金刚峰寺，今之高野山是也。详见《神皇正统纪》及《元亨释书》。《旧唐书·日本传》曰："贞元二十年，遣使来朝，留学生橘免势、学问僧空海。"《谷响集》引《诸宗志》日："不空弟子有慧果者，元和中日本空海入中国，从果，归国，盛行其道。"禅宗始于荣四。叶上僧正名荣西，号明庵，又号千光法师。仁安三年从商舶游宋，登天台，得天台新章疏三十六部归。文治三年再游宋，受禅法于天童虚庵。建久三年，在筑前香栖屋郡创建久报恩寺。六年，又建圣福寺于博多。后乌羽天皇赐宸翰额日"扶桑最初禅窟"。建仁二年，将军源赖家创立建仁寺，以荣西为开山，此禅宗之始也。详见《元亨释书》及《东鉴》。荣西西游，当赵宋时，禅僧之来归及游学于宋者络绎不绝，五山十刹五山十刹，历应中所定，京师、镰仓位次历朝不同。今以京师天龙、相国、建仁、东福、万寿等寺为五山，而南禅寺独冠五山。于是建立。尔后源空、以念佛为宗，号净土宗。东"N、创立本愿寺，一向宗，又号本愿寺门徒。日莲以唱法华经题目为宗，故俗呼为法华宗。亦相继创宗门，皆在镰仓氏时。指归虽各异，其源出于天台，至晚近支流余裔小复止此。

其倡为宗教者大概亦宗释氏之说，惟日本最重神道，而最澄、空海则谓日本某神即某佛菩萨化身，推佛于神，复援神于佛，于是日本之神无不佛矣。释氏务绝俗累，而亲鸾则谓不必离俗，不必出家，但使蓄妻子、茹荤酒，而此心清净即为佛徒，于是日本之民半为僧矣。源空之净土专以宣佛号为事，日莲之法华专以唱法华经题目为宗，皆谓口念佛即心奉佛，心奉佛，佛必以其法力鉴临而护庇之。其说皆卑迩易行，故信从愈众，于是日本之国化为佛国矣。王公贵戚之归佛姑不论也，僧人有官衔者各法其法，职其职，民问哑羊鸟鼠之徒，规取饱食暖衣者，都会之间，动以万数。盖中世已降，无度牒之制，度牒始于养老四年，今谓之度缘，其废不详自何时。今京师东福寺有正和二年度牒，骏河久能寺有承久元年度牒。是以阈茸之民，贪婪三涂，屑越四恩，撤然称佛氏之徒者往往有之，所谓释氏之糟糠，法王之社鼠，内戒所不容，国典所共弃也。禅家之支流有虚无僧者，以晋化为祖，《五灯会元》曰："镇州普化和尚者，不知何许人也，师事盘山，密受真诀而佯狂，出言无度。暨盘山辞世，乃于北地行化，或城市，或冢间，振一铎曰：明头来，明头打；暗头来，暗头打；四方八面来，旋风打；虚空来，连架打。唐咸通初将示灭，乃入市谓人日：乞我一个直裰。人或与被袄，或与布裘，皆不受，临济令人送与一棺，便受之，乃辞众，自擎棺出北门外，振铎入棺而逝，郡人揭棺视之已不见，惟闻空中铎声渐远。"身不著僧衣，颈挂袈裟及方便囊，戴深檐蔺笠，吹尺八笛，登市门化米。其徒颇蕃，关西隶京师妙安寺，关东隶江户一月寺，然不诵经，不戒行，不翦落，故无赖之徒多归之。

佛寺之在西京者五百三十九区，统海内寺宇，禅宗一万九千三百八，密宗一万一千一百，一遍教六万七千一百，源空教十四万二千，融通派一千五百，一向派本愿门徒四万五千，东本愿门徒八万八千三百九十四，专修门徒七千五百二十，日莲教八万三千二十，合共四十六万四千九百四十二寺，可谓佛国矣。此寺数据万延元年德川齐昭所上《防海疏》，维新以来颇有减损。考北魏一万三千寺，唐武宗即位废浮屠法，毁寺四千六百，招提兰若四万，而宋景德中天下二五千寺，元祜三万九千寺，见孔平仲《谈苑》。元至元二十八年天下寺宇四万二千三百一十八区，见《续文献通考》，然尚不及日本十分之一也。僧徒盛时，上自公侯，下至庶民，不建寺塔不列人数，堂宇之崇、佛像之大、工巧之妙、庄严之奇，有如鬼斧神工。又令七道诸国建寺，各用其国正税，于是举国之费十分而五，一寺度僧岁三四百人，举国之民秃首过其半。多家蓄妻子，口啖腥膻，甚至群聚为盗，窃铸钱货，党徒相攻，敢劫关白之第，入太政大臣家掠财物及庄园，且率徒党发山陵，人宫殿劫神舆。后宇多帝时，至毁闱截帘，破行事障子，帝乃御腰舆逃匿内大臣私第。暴乱淫纵，天下所未有也。维新之后，佛教较衰，僧徒田产多没入官。明治六年，下令僧徒均许食肉娶妻。

山伏盖出于真言家，乃在家奉佛者，其祖役小角，大和葛城茆原人，或称役行者，又称役优婆塞。《翻译名义集》，曰优婆塞。肇曰义，名信士男，《净名疏》："此清净士，亦云善宿。男虽在居家，持五戒，男女不同宿，故云善宿。"壮人葛城山，居岩穴三十年，结萝为衣，拾果为食，能持禁咒役使鬼神，凡国中名山大岳足迹殆遍，外从五位下韩国连广足尝师事之。后害其能，诬奏之朝，遣吏收之，小角腾空而去，乃系其母，小角不得已就囚，配伊豆岛，《续日本纪》：文武帝之三年五月也。居三岁放还，后奉母人海云。见《元亨释书》及《扶桑隐逸传》。今诸山多祠之，而金峰山香火最炽，奉其教者日山伏，或日修验。冠寸许小冠于额上，俗谓之斗巾。被发跨戒刀，振铎鸣螺，每春秋入金峰山，修法持戒极严。其法本于真言，而其说犹道家也，小说所谓解魔法师之类耳。其官全同僧家，皆隶圣护三宝二府，又有一等在肆市临路设店，挟巫觋卜筮、风鉴相形、拆字之术，以禳灾解魔赚钱财者，都会之地最多。

外史氏日：昔韩昌黎以谏迎佛骨贬潮州，其时关东西则有丹霞，然圭峰密；河北则有赵州，谂临济元；江表则有百丈海、沩山；占、药山俨，岭外则有灵山巅。其师友几遍天下，皆以超世之才智，绝人之功力，津梁后起，以合于菩提达摩之传。当公之辟佛，为佛极盛时，故极为其难。然自公之辟佛，人人有公辟佛之说据于胸中，所谓功不在禹下者此也。是说也，余闻之阳湖恽子居云。余考日本之僧，其倡为宗教者尤多俊杰。日本以神建国，排神说法，势所不行，于是乎最澄、空海推佛于神，援神于佛，以佛为体，以神为用，体用归乎一源。斯说一行而混糅神佛，举国之神无不佛矣。食色，性也，拂人之性亦势所难行，于是乎亲鸾不离俗，不出家，蓄妻子，茹荤酒，谓烦恼者骸，而清净者心，学佛在心而不在迹。斯说一行而道俗无别，举国之民无不僧矣。若夫源空之净土，日莲之法华，第以唱佛号即为佛徒，愈卑愈简，愈浅愈近，愈易修而愈溺人。日本之于道，既无周公孔子倡明之于前，又无昌黎力辟之于后，彼僧徒者鼓其说以煽动群伦，其化日本为佛国，亦无足怪也。宋人之辟佛也精，昌黎之辟佛也粗，然僧徒不畏宋人而恨昌黎，则以昌黎焚其庐，火其书，之说行而佛教自绝也。中国之说佛也精，日本之说佛也粗，然中国佛教不如日本之盛，则以亲鸾不离俗、不出家之说行而人人得以自便也。夫天堂地狱之说，因果报应之谈，愚夫愚妇之所易惑，天下愚夫妇多而贤士大夫少，知愚夫妇之所敬信，迎其机而导之，顺其情而诱之，因其利便而徇之，而吾说自无不行之数。僧者其宗指不同，而其因国俗顺人情以施教则无不同，可不谓聪颖桀黠之士欤？

近日耶稣教之盛遍于五洲，其所谓待人如己，于吾儒之道弥近理而弥乱真者也。然其教行于中国，竭智尽力仅能诱愚夫妇，而不能惑士大夫，盖其教以祀祖先奉神祗为大禁，以中国圣帝明王四千余年世世相传之礼，欲一旦废己而从之，势固万万有所不能故也。嗟夫!以彼国势之强，教徒之盛，寺宇之庄严，布施之广大，其财力可以无所不至，仅赖此祀祖先奉神祗之习得互相槽柱而棍之不行，谓非厚幸欤？苟使彼教之徒有最澄、空海、亲鸾其人者，从吾俗以行彼教，吾未知其所底止也。虽然，佛教诋祆教为魔，祆教亦以佛教为陋，凡佛教之崇偶像、逞神通，至于戒杀、出家，无不与祆道相杆格、相水火者，而今之印度，信祆道者居十之五，是耶稣一教竞不难居佛之国，变佛之俗，而夺而有之矣。念及此不禁为之惴惴危惧也。

氏 族

神武东征，都于檀原，班功胙土，于是有国造、县主之号，子孙世守，为得姓之始。国造之外各居其国掌国事，谓之国造，古有国造百三十余。有伴造，谓诸部君长、首直史之类也。县主之下有村主、稻置等，各以官为姓，其后置大连大臣，即以臣姓为大臣，连姓为大连，皆世其官，并令统领氏族。若大臣阙官，使大连统臣、连二姓，至推古帝时始制官位，乃废世官，连、臣、伴造专为姓称矣。洎天武帝十三年，诏定八等之姓，日真人、日朝臣、日宿祢、日忌寸、日道师、日臣、日连、日稻置，以牢笼姓氏，所以明源委，分贵贱，使人知氏族之所主。纪传谓之尸，按尸，主也。《诗召南》"谁其尸之"。又，古者祭祀皆有尸，以依神，亦以为祭主也。今以真人、朝臣之类为尸者，盖以为一族之主。《刑部亲王姓氏录》日："源朝臣信弟妹凡八人，宏仁五年各赐姓，以信为尸主，，，其义可见。又《姓氏录》序，名为氏骨，骨之为言主也。氏骨者，言氏族之所以为主也。真人、朝臣之类，受之天子者为尸，尸即姓也；如源、平、纪、橘、藤原、清原之类，或身自为之者则为氏。世或以源、平、纪、橘、藤原、清原之类为姓者，误矣。《国史书》曰：赐姓日真人、曰朝臣、日宿祢、日连。又有连姓氏书之者，曰赐姓源朝臣，日赐姓橘宿祢，未有称赐姓源、赐姓橘者矣。可见朝臣、宿祢是姓，因宝胄官阀得赐之。氏则不必受之天子，人人有之。案顾炎武日："言姓者本于五帝，见于《春秋》者二十有二，黄帝子二十五人，得姓者十四而已。"姓则受之天子也。考《鲁左氏传》日：天子建德因生以赐姓，胙之土而命以氏，诸侯以字为谥，因以为族。官有世功则有官族，邑亦如之。公命以字为展氏，氏则禀之时君也，士会之帑处秦者为刘氏，伍员之子在齐为王孙氏，知果自别其族为辅氏，则身自为之也。日本姓氏之别，盖略同于三代云。其命氏有以国者，吉备、飞多是也；以邑者，小野、菅原是也；以官者，刑部、采女是也：以事者，锦部、酒部是也；以功者，治田、垂水是也；以居者，柿本、田边是也。《通雅》日：后世或氏于国，则齐、鲁、秦、吴，于谥则文、武、成、宣，于官则司马、司徒，于爵则王孙、公孙，于次则孟孙、叔孙，于氏则展氏、臧氏、驷氏、国氏，于居则东门、北郭，于志则三乌、五鹿、青牛、白马．于事则巫、乙、匠、陶，盖亦与华同。后世子孙，傍支别属，俗谓之苗字，苗字即族也。其后氏族派衍愈繁，要不离乎以地、以官、以事、以物，其尤僻异者日手冢、日股野、日田麦股、日夏目、日肝付、日桥瓜、日池尻、日腹卷、日一色、日是枝、日猪野、日鸟尾、日犬饲、日鹿伏兔、日小鸟游、日鹈饲、日矢土、日孕石、日二瓶、日缬缬、日酒旬、日儿玉、曰妻木、日哥枕、日夫妻木、日可儿、日妹尾、日神鞭、日九鬼、日鬼越、日甲乙女、日左乙女、日望月、日小花、日四十住、日五十岚、日十八女、日四月朔日、日七寸五分、日万里姊小路。其有一氏分为数族者，若藤原氏分为近卫、鹰司、三条等族是也。近世二字若三四字氏族多省为一字，其字不雅驯者取偏旁，或通音易之，如藤原氏也，省日藤安、藤斋、藤远、藤近，藤族也，皆省日藤，又省日滕，源流不辨矣。《琅琊代醉编》曰："今之称复姓者皆从省文，如司马则日马，诸葛则曰葛，欧阳则曰欧，夏侯则日侯，鲜于则日于，如此之类甚多，相承不己，复姓又得混于单姓矣。"《日知录》日："洪武元年诏夷服、夷语、夷姓，一切禁止。如今之呼姓本呼延，乞姓本乞伏，皆明初改，而并中国所自有之复姓皆去一字，氏族之紊莫甚于此。"日本氏族之变迁亦与华同也。

盖日本以世官，故氏族最重，臣、连、伴造以官为姓，其后赐姓命氏自垂仁始。然至允恭时，既家诬其祖人伪其氏，乃使诸姓人盟神探汤以别真伪。孝德帝尝诏云："今有苟冒人姓，妄其所自出，而臣、连、伴造、国造之弱宗劣族，遂以神名王号为贿，庶民贱种竟乱巨族，其厘正之。"然自苏我氏之乱，图籍灰烬，姓氏失谱，故天智时为制氏上。氏上犹宗子也。天武因之，令诸氏上未定者官为理之，族大宠多者分宗立氏上，使纠率其族，百官系谱举藏之图书寮，治部省立解部，主穷问诸姓谱第以解其讼，其旧家世族概废世官，别制新官，定冠位，分为八品姓，又分三别，以天神地祗裔为神别，皇子王孙为皇别，汉人及韩人来居者为蕃别。使有升降，若爵命然，名日宠号。氏之宠号既定，《宏仁姓氏录》尚载旧姓有一千一百八十二氏，自诸藤专朝，不举他族，而物、苏、伴、秦旧姓凌迟式微，多降为皂隶矣。源、平迭兴，枝叶之蔓，分宗立长，其长者犹古氏上，其族人称家子郎党，绵延国内，古之氏上遂亡。逮足利氏兴，而赘婿冒姓，即欲讨其宗派亦不可得。盖源平以后，尚武竞争，各固党羽，义儿假子，动至百十，此假子混冒者一也。寡男无耦，妻以女子，赘为齐婿，即奉先祀，此赘婿混冒者一也。蒲生秀实日：源平以来，家子郎党常致之股肱，或为之死生，如和田氏之乱举族歼焉。新田氏义举亦举族赴之。当时宗族相保如此，多养假子以强宗也。又日：天下余子多以男嫁人，冒姓其妇家，而世之无养人子为后者，必先议其币多少而后定议。封建之世，官以世功，爵以世袭，侯伯嗣绝，例应削国，故必养子以图继世，下至大夫食采，群士食禄，莫不皆然，此养子混冒者又一也。少孤幼寡，随母改嫁，谓他人父，即后其宗，此随母混冒者又一也。此外则避讳改易，移宫换羽，避仇逃匿，将甲作乙，又其一也。因是混乱不可复别。大抵数百年来，藤、橘、源、平最为望族，故混冒亦最多。凡故家世族，各为徽帜，以自表异，用花草禽兽绘其二于袖，或一或三于背，名日纹。如藤原氏为藤花，菅原氏为梅花，德川氏为葵叶之类，使人望而知为某族也。维新以来，许平民与士夫相婚嫁，有擢用为官者，不复如前之重望族，然旧藩侯犹为华族，藩士犹别为士族云。

有名，生子则七日命名。古之捂绅世家荫子五岁命名，奏之天子则赐五位，三公则赐四位，谓之叙爵。叙爵而冠，谓之叙爵元服礼，冠而字，此则冠而名矣。有通称，有字，有别号，古来有名无字，学士辈仿唐人偶为之，而多用单字，合姓呼之。如菅三纪、宽三耀之类是也。然平日无所用之，故古人少命字者。近世儒生辈皆命字，间有三字、四字者，又有别号，甚有多至十数者，如藤原肃，字敛夫，又号柴立子广胖窝。如林信，号罗山，又号浮山罗洞四维山长胡蝶洞梅村花夕颜巷颜瓢巷麝眠母溪尊经堂。然唯施之其辈流而已。人间应酬，概用通称，盖通称似小字，然亦小同大异。兵部、民部、大学、元蕃之类，谓之百官名，非士以上不得称。其他日左右卫门、日左右兵卫、日大夫、日内、内舍人也。日藏、藏人也。日丞、日辅、日佐、日助、日介，亦官名也。大郎、二郎、三郎之类，辈行也，各冠以一两字，或以氏及行，自士大夫迨民间仆竖，皆以此为称呼。考《元史》名脱脱者十五，脱欢者十三，伯颜者九，岂亦源右卫门、平兵卫之类乎？案《通雅》日：士文伯是士鞅之族，亦名旬。鲁仲婴，齐庄之孙，即公孙婴，齐之从祖。郑公孙段字子石，而印段亦字子石，古人自不为嫌。《琅琊代醉编》曰：魏安鳌之父名屈，子亦名屈。周厉王名胡，而僖王名胡齐。卫穆公名遨，而成侯亦名邀。郑武公名掘突，而厉公名突。周襄王名郑，卫成公与之同时，亦名郑。晋定公名午，而同时邯郸大夫亦名午。卫侯名恶，其臣亦名恶。盖周人虽重讳，不如后世之甚，故多同名也。又《春秋左氏》所称氏族名，如祭封人，名足，字仲，或称日祭足，曰祭仲、日祭仲足、日祭封人仲足。士会，字士季，初受随，后更受范，或称曰随季、曰范会、曰季氏、曰范武子、曰随武子。瑕吕饴甥或称日瑕甥、日阴饴甥之类。与汉以后之称谓大不相类，且其命名如黑肩、黑背、黑臀、髡顽、杵臼、宾媚人、斗谷、於菟，有僻陋可笑者，盖一国而古今不同风犹如此，况东西殊域，其俗岂得无异？然其源流变迁大概从同，斯亦奇矣。

社 会

社会者，合众人之才力，众人之名望，众人之技艺，众人之声气，以期遂其志者也。其关于政治者，日自由会、自由者，不为人所拘束之义也。其意谓人各有身，身各自由，为上者不能压抑之，束缚之也。日共和党、日立宪党、日改进党、皆主改革政体为君民共主者。日渐进党。意亦主改革政体，但以渐进为义。凡会必推一人或二三人为总理，次为副理，次为干事，会中有事，奔走周旋，联络通气，皆干事司之。凡人会者书其姓名于籍，例有开会仪，推总理为首席，总理举其立会之主义以告于众，众人者亦以次演述其所见，每月或间月必招集会友互相谈宴，每岁则汇叙所事，会计所费，刊告于众。会中或论时事，驳政体，刊之新闻纸，苟他党有不合者摘发而论之，则必往复辩论，务伸其说而后已。其大概也，有关于学术者，日天文会、日地理会、日斯文会、汉学家之会 日兰学会、治和兰学。日英学会、日诗会、日歌会；关于刑法者，日明法会、日讲律会、日代言人会；熟于法律，代人理词讼，曰代言人。关于宗教者，日佛教会、日某、日某、佛教中又分宗派也。日神道会、日某、日某、神道中又分支派也。日耶稣会、日天主会、日希腊教会、各日某、日某；耶稣、天主中又各分流派也。关于医术者，日医术会、日汉医会、日洋医会、日刮解会；洋医中之讲求剖解支体者也。关于农业者，日植物会、日动物会、日要术会；关于商贾者，日商法会，讲求商法，教人以记数诸法。日某物某物会。皆各就其所业以讲求其术，会友有所疑则发问，有答辩之者；有所知则告人，有引伸之驳论之者。此外商人敛资合夥以为商，均各就其事名日某会某社，其总理以投票公撰之，每岁举其商业之盛衰盈虚普告于人，所得之利按股而均分，凡商业之大者均系敛赀，无以一二人独力为之者。有关于术艺者，日书画会、日名磁会、日雕刻会、日七宝会、日女红会、日锦织会、曰铜器会。有关于玩赏者，日古钱会、日观古美术会、日珍宝会，此则杂陈古人名物及今人巧手以考其精妙，犹博览会意也。有关于游戏者，日竞马会、日角抵会、日千人会，为二牌，一日原牌，一日影牌，限数至一千，每牌限若干钱，四散鬻之共得若干金，至期盛原牌于匣，匣上有孔，引锥刺而出之，以原牌对影牌得第一者得大呆，余采轻重有差，至百为止，犹今吕宋票也，国语名之日富。此皆敛钱以为博者。有关于人事者，日亲睦会、或同官、或同乡、或同业、或同社，醵钱以饮食晏乐，名曰亲睦会，犹今之团拜也。日辅助会、日布施会、日一钱会。作大会每月每人敛一钱，有疾病死丧则会中扶助之，犹今之善堂也。凡日本人无事不有会，无人不入会，此略举其凡耳。其国家设立以启民智、劝工业者，日博览会，白天象地图以及飞潜动植之物，制造述作之事，风火气化之学，耳目之所未见，日用之所必需，无不部别区分，陈其物，摸其形，别其品，书其名，使观者一览而知之。有共进会，又名竞争会，举人工制造之物互相比较，谓共期进步也。若丝若茶若绵若糖，皆就一物设为专会，使业此者各出己物陈于会场，记物之名与制造之名，审查而考核之。每物出品至二三千，校其气候土质之宜否，种之良梏，栽植之同异，培养之肥瘠；器具之工拙，以及制造之方，收藏之法，捆载之宜，搬运之便，总其出品之精粗美恶，别为等第，其尤者赏以金牌，次者赏以银牌，又其次者给以褒奖，使人人勉励，争自濯磨，最善法也。西历一千七百七十九年，佛兰西首相纽弗纱迢以山林树木日事呆伐，苟不讲求种植之法，必致匮乏，遂创为竞争会，胪列诸品，拨其尤者赏而勉之，试之数年有效。诸国遂互相仿行，如农器、谷食、兽畜之类，争先设会。一千八百年英国初设农桑会，其上等至赏银八千圆。迩年诸国开会，沿革损益，法益精良，遂为国家一大政事。先期筑会场、筹费用、布告万国，令诸国商人成来争赛，如佛之万国博览会，美之百年大会，其尤著者也。

外史氏日：天之生人也，飞不如禽，走不如兽，而世界以人为贵，则以人能合人之力以为力，而禽兽不能故也。举世间力之最巨者莫如联合力，何谓联合力？如炽炭然，散之数处或数十处，一童子得蹴灭之；若萃于一炉，则其势炎炎不可向迩矣。如束箸然，物小而材弱，然束数十百枝而为一束，虽壮夫拔剑而斫之亦不能遽断。凡世间物力皆有尽，独联合力无尽，故最巨也。

余观泰西人之行事，类以联合力为之。自国家行政逮于商贾营业，举凡排山倒海之险，轮舶电线之奇，无不藉众人之力以成事。其所以联合之故，有礼以区别之，有法以整齐之，有情以联络之，故能维持众人之力而不涣散，其横行世界莫之能抗者恃此术也。尝考其国俗，无一事不立会，无一人不结党，众人习知其利，故众人各私其党，虽然此亦一会，彼亦一会，此亦一党，彼亦一党，则又各树其联合之力相激而相争，若英之守旧党，改进党，美之合众党，民主党，力之最大，争之最甚者也。分全国之人而为二党，平时党中议论付之新闻，必互相排抵，互相偏袒，一旦争执政权，各分遣其党人以图争胜，有游说以动人心者，有行贿以买人心者，甚有悬拟其党人之后祸，抉发其党人之隐恶以激人心者，此党如是，彼党亦如是。一党获胜，则鸣鼓声孢以示得意，党首一为统领，为国相，悉举旧党之官吏废而易置之，僚属为之一空。美国俗语谓之官吏逮捕法，谓譬如捕盗，则盗之党羽必牵连逮捕之也。举日日之政体改而更张之，政令为之一变。譬之汉、唐、宋、明之党祸，不啻十百千倍，斯亦流弊之不可不知者也。



卷三十八物产志一


外史氏日：物产之盛衰，国民之勤惰系焉，田野之芜治系焉，而国家之贫富、强弱，无不系乎此。宇内万国，自古迄今，昭然若揭矣。今海外各国，汲汲求富，君臣上下，并力一，期所以繁殖物产者，若伊尹、吕尚之谋，若孙、吴之用兵，若商殃之行法，其竭志尽力与邻国争竞，则有甲弛乙张，此起彼仆者。其微析于秋毫，其末甚于锥刀，其相顷相轧之甚，其间不能以容发，故其在国中也，则日讨国人朝夕申儆，教以务财、力农、蓄工，于己所有者设法以护之，加意以精之。于己所无者，移种以植之，如法以效之。广开农、商、工诸学校以教人，有异种奇植、新器妙术，则摸其形、绘其图、译其法而广传之，凡丝茶棉糖之类，必萃其类，区其品，开博览共进之会，以争奇竞美，褒其精纯，禁其饰匿，而进而劝之。而犹虑他国之产侵入我国，吾之力微不能拒也，则重征进口货税，使人物腾贵无相侵夺，而吾乃得徐起而收其效，于是乎有保护之法。泰西一千八百四十四年，美国初兴铁利，其时英国输入铁条每一吨值三十六圆，课税二十四圆。又英国输入铁块每百磅值三圆三十钱，亦课税三圆。盖重课人税使价重于我国产，乃可以销流，俟国产王税乃递减，西人名曰保护礼而犹虑己国之产不售于人国，吾之利薄不能盛也，则分设领事，遍遣委员，使察其风尚之所趋，人情之所习，而依仿其式以投其好，于是乎有模造之法。又其甚者，商务不竞，继以兵战，一遇开衅，辄以偏师毁其商船，使彼国疲敝不能复振，而吾乃得垄断以图其利。如英之于荷兰，则尤争斗之甚者矣。泰西百余年来累世讲求，上自王公贵人，下至佣贩妇女，皆心知其意，上以是为保富之方，下以是为报国之务。泰西人有恒言，疆场之役，十战九败，不足虑也。若物力虚耗，国产微薄，则一国之大命倾焉，元气削焉。彼盖筹之精而虑之熟矣，譬之一豪农之家，环四邻而居者，以所居近市，各出其瓜瓠果赢之美以图朝夕升斗之利，而为之主人者，一听其贱佣下婢栽培灌溉，曾不一问，欲以是争利，不亦难乎？不亦难乎!

日本维新以来亦兢兢以殖产为亟务，如丝之售于英法，茶之售于美，海产之售于中国，则尤其所竭精敝神以求之者，可不谓知所先务与？《管子》日："本富为上，末富次之。"太史公日："善者因之，其次利导之，其次整齐之，其次教诲之。"有国家者能勿念诸!作《物产志》。

</div>
    <div class="pagination">
<a href="日本国志_page676.html">上一页</a><span>...</span><a href="日本国志_page672.html">672</a><a href="日本国志_page673.html">673</a><a href="日本国志_page674.html">674</a><a href="日本国志_page675.html">675</a><a href="日本国志_page676.html">676</a><span class="current-page">677</span><a href="日本国志_page678.html">678</a><a href="日本国志_page679.html">679</a><a href="日本国志_page680.html">680</a><a href="日本国志_page681.html">681</a><a href="日本国志_page682.html">682</a><span>...</span><a href="日本国志_page678.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
