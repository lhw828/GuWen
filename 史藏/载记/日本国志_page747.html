<!DOCTYPE html>
<html>
 <head>
  <meta charset="utf-8"/>
  <title>
   日本国志 - 第 747 页/共 882 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   日本国志 - 第 747 页/共 882 页
  </h1>
  <div class="content">
   阿波国物产：燧石那贺郡大井村。甘薯美马、三好二郡。蓝板野、名东、名西、波、麻殖、美马、三好七郡。烟草名西、麻殖、美马、三好四郡。茶名东、名西、美马、三好、胜浦、那贺、海部七郡。黄杨那贺郡。和布板野、海部二郡诸浦。海蕴小鸣门。年鱼吉野川、胜浦川。鲈濒海诸郡。鲷呜门。马鲛鱼濒海诸郡，下同。鲻 牛尾鱼 鲨鱼名东郡。虾名东、那贺二郡。海参那贺郡。鲣节海部郡诸浦。煎鲲那贺郡橘浦。鸡卵阿波、麻殖、美马、三好四郡。缄织名东郡。神代缟麻殖郡。瓷器板野郡。漆器美马郡半田村，俗名半田碗。纺车针阿波、麻殖二郡。纸麻殖、美马二郡。盐板野、名东、那贺三郡。砂糖板野、阿波、那贺三郡。冰豆腐麻殖郡山田村。索面美马郡。葛粉美马、三好二郡。炭三好、那贺、海部三郡。

赞岐国物产：石山田郡庵治村、豆岛、丰岛。黄土寒川郡是宏村。萝卜三木郡原村、香川郡中村。烟草香川郡安原村、鹈足郡胜浦村外各郡。山椒寒川郡富田中村。朱栾那珂郡。松蕈寒川郡长尾村、那珂郡盐入村。海松布寒川郡志度浦、三野郡托间浦。青海苔多度郡白方村。年鱼香川郡安原村、鹈足郡常包川。鲻大内郡安户浦。鲷香川郡高松、三野郡大滨村、盐饱岛，下同。马鲛鱼 鲲鳋鲼大内郡引田村、寒川郡津田浦。海参大内郡引田村、寒川郡鹤羽村、香川郡高松。木绵三野、丰田二郡。保多缟香川郡中村。葛布鹈足郡胜浦村。盐大内郡松原村、三木郡牟礼村、山田郡漏元村、阿野郡板出村、鹈足郡宇多津村外诸浦。酱油大内郡引田村、三田郡仁尾村。砂糖各郡，以大内郡引田村为最良。饴那珂郡琴平。索面大内郡田村、香川郡百相村、那珂郡琴平村、小豆岛。瓶香川郡御厩村。炭三木郡津柳村。团扇那珂郡丸色。

伊豫国物产：砥石浮穴郡砥部，采出一年凡六万六千蜒。蜡石浮穴郡久万山。切石温泉郡。片石新居郡荒川山村。赤芜温泉郡，下同。牛蒡 药翦和气郡太山寺林。甘薯越智郡大岛。芋魁新居、宇摩二郡。生姜宇摩郡寒川村。山葵新居郡藤之石山村。蓝宇摩、喜多、宇和三郡。苘麻新居郡。当归浮穴郡太平村。烟草宇摩、喜多、浮穴三郡。奈喜多、新居、浮穴三郡。楮新居郡冰见村。棕榈宇摩、新居二郡，下同。材木 薪新居郡古川村。香蕈宇摩郡关之户。椎蕈宇和郡目黑、吉野、松丸诸村。年鱼新居、喜多二郡。章鱼新居郡西条。干媪宇和郡。鲣节宇和郡又海浦。海参越智、宇和二郡。鳎宇和郡三崎浦，下同。干鲲 蛤新居郡西条。鹰石链山。鹑宇摩郡。绵宇摩、新居、周敷、野间、伊豫五郡。木绵越智郡。木绵缟温泉郡松山。盟野间郡波止滨、和气郡新滨、新居郡埴生村、多喜滨、越智郡岩城岛、弓削、岛津、仓木浦。砂糖宇摩郡及伊豫郡黑田村。索面温泉郡道后村、宇和郡松丸村。纸喜多、浮穴、字和、新居、桑村、宇摩诸郡。栌蜡喜多、浮穴、宇和三郡。漆宇摩郡。鳖甲宇和郡久吉浦。陶器浮穴郡。木地浮穴郡久万山。扶桑木细工．温泉郡道后。瓦野村郡菊间。帘浮穴郡父之川村。

土佐国物产：珊瑚珠安艺郡室户岬及幡多郡三崎冲、八幡濑、柏岛冲有之，幡多郡伊佐、松尾、大滨等数十村时有采出。水晶幡多郡头集村、伊佐浦。蜡石吾川郡枞木山村、桥山、西津、贺才村、西泷山，皆未凿。由氐囱安艺郡甲浦、高冈郡谷地村、幡多郡津藏渊村。砚石安艺郡元浦、高冈郡宇佐浦。燧石土佐郡一宫村。温石长冈郡丰永乡、土佐郡本川乡。禹馀粮高冈郡谷地村。石钟乳长冈郡十市村、土佐郡宏濑村。云母土佐郡本川乡。石灰长冈郡下田村。菜种香美郡韭生乡、长网郡本山乡、吾川郡菜野川乡。蓝香美郡楠目村。山田野地村。茶安艺郡内原野、香美郡山田、野地村、韭生乡、长冈郡丰永乡、土佐郡本川乡、吾川郡采野川乡、池川乡、高冈郡津野山乡、大野见乡。：姻草长冈郡丰永乡。桂香美郡山田、野地村、吾川郡长滨村。樟脑各郡。栌实安艺、土佐、幡多三郡。杨梅皮高冈郡久礼浦外诸村。七度栗幡多郡一濑村。材木各郡，下同。薪 椎蕈 秋笋土佐郡本山乡户中村。石花菜安艺郡元浦、幡多郡诸浦。鲧安艺郡津吕浦、幡多郡洼津浦。鲣安艺郡津吕室津、吾川郡浦户、御叠濒、高冈郡宇佐、须崎、久礼、幡多郡清水等诸浦，下同。鲣节，牛笪安艺郡奈半利川、土佐郡镜川，吾川、高冈郡界仁淀川，幡多郡渡川。五桔子香美郡韭生乡、长冈郡本山乡、吾川郡森乡。真珠高冈郡浦内村。鸡卵香美郡。马高冈郡户波乡、幡多郡利冈村、具同村、川登村等。鳋鲼幡多郡清水浦外诸浦。蜂蜜长冈郡丰永乡、土佐郡本川乡、吾川郡池川乡、高冈郡津野山乡。生丝吾川郡宏网村、高冈郡佐川村。大布长冈郡丰永乡、本山乡、吾川郡池川乡。纸吾川、高冈、皤多三郡，以高冈郡户波乡、半山乡、幡多郡上山乡、下山乡、江川村为最。砂糖安艺、吾川、高冈、幡多诸郡。盐长冈郡十市村、仁井田村。蕨粉幡多郡下山乡。葛粉吾川郡上八川村。藕安艺郡鱼梁濑村外诸村。炭各郡。

筑前国物产：米夜须、上座、鞍手三郡最良。菜种各郡，下同。蕨 牡丹 菊博多。艾御笠郡。烟草上座郡。茶早良、那珂二郡。石楠花那珂郡。玫瑰花各郡，下同。栌实 柿 栗 蜜柑志摩、怡土二郡。杉各郡，下同。楠 黄杨夜须郡。松各郡。茯苓夜须郡。材木各郡，下同。竹 香蕈 松蕈怡土、早良、糟屋、夜须各郡。岩茸御笠、夜须二郡。松露早良、那珂、糟屋各郡。索面苔宗像郡。和布诸岛，下同。诸海藻 蜂蜜各郡。鲤千年川、远贺川。年鱼那珂川。鲈那珂川、远贺川。面条鱼早良川、多多良川。鲷沿海各郡，下同。鲻 鲫志摩、宗像二郡。鲭沿海各郡，下同。海绵 海参鳆 蛤志摩郡。淡菜志贺岛。鹤远贺郡。鹰糟屋、鞍手、那珂三郡。鹜各郡，下同。雉 鹑鞍手郡。马志摩郡。野牛宗像、远贺二郡。唐织带那珂郡博多，下同。大绵绞 练酒 盐诸郡海滨。纸御笠、夜须、上座、鞍手四郡。樟脑夜须郡秋月。蜡烛博多，下同。农具 锅釜 陶器早良郡粗原村、糟屋郡须惠村。葛粉夜须、上座、嘉麻、穗波四郡。索面博多。熨鳆宗像郡。寿泉苔夜须郡秋月。

筑后国物产：燧石生叶郡池山。木叶石上妻郡。鹦鹉石同郡北矢部村。温石御井郡。白土上妻郡白木村。甘薯上妻、三池二郡。萝卜御井郡小森野村。胡萝卜御井郡，下同。牛蒡 莲根久留米近村。菜种各郡。药翦芋生叶、上妻二郡。蓝御井郡西原村。

灯心三潴郡蒲地村。茶上妻郡鹿子尾村所产最佳，生叶郡星野村亚之。楮上妻郡。栌实御原、御井二郡。柿生叶、竹野、山木、上妻数郡。蜜柑竹野、山本二郡。香橙御井郡。竹皮生叶郡星野村山中。鲤筑后川，下同。鲚鱼 年鱼筑后川、矢部川。鳗鲡三潴郡。海茸筑后川口深泥中所产，介类也。鹈池织上妻郡鹈池村。木绵缌久留米。酒各郡，下同。油 蜡生叶、御原二郡。蜡烛各郡。纸上妻郡祈祷院村、下妻郡沟口村。铸物三潴郡梗津町，下同。水车 瓦三潴、山本、山门三郡。半田土锅下妻郡水田村。伞各郡。蘑三潴郡。七岛筵三潴郡下田、芦冢二村。

丰前国物产：水晶企救郡贯村、京都郡马岳。磁石田川郡烟村。由兕囱名门司关砚，出企救郡白野江村、大积村。粗砥京都郡松山村。白灰企救、京都二郡。大豆下毛郡。茶田川、下毛二郡。紫草企救郡新道寺村。昆布海苔筑城郡凑村。杉材田川郡彦山、下毛郡山国谷，下同。椎蕈 松蕈 和布企救郡。鲈筑城郡松江滨。干小鲷企救郡长滨浦。鲽企救郡海滨，下同。海参 蛏 仓织小仓及中津、丰津。纸企救、宇佐二郡。盐企救郡门司村、宇佐郡高家村等。生蜡各郡。陶器田川郡上野村。七岛筵上毛郡久路土村。百合粉企救郡道原、顶吉、呼野、小森诸村。葛粉同上。三官饴小仓。

丰后国物产：明矾速见郡鹤见村、铁轮村、玖珠郡汤坪村。硫黄速见郡鹤见村、直入郡有氏村、玖珠郡田野村。柴石速见郡野田村。石灰大野、海部二郡。菜种大野、直入二郡。大豆日田郡。葛玖珠、日田二郡。苎麻日田、大野二郡。烟草日田、直入、大野、海部诸郡。人参直入、日田二郡。生姜速见、海部二郡。茶国东、玖珠、日田、大野、海部诸郡。楮玖珠、日田、直入、大野、海部诸郡。栌各郡。棕榈目田、直入二郡。蜜柑海部郡。竹国东、速见、日田三郡。材木各郡，下同。椎蕈 石花菜海部郡，下同。鹿角菜 天藻 蜂蜜日田郡。干鲲国东、速见、海部三郡。白干鲽大分郡。鲣海部郡，下同。鳎海鼠国东、速见、海部三郡。牡蛎速见、海部二郡。鳆海部郡，下同。日月壳 海鹿毛海部郡。蚕丝速见郡。绵海部郡，下同。叠缘布 木绵国东、大分二郡。马尾织大分郡。盐国东郡。生蜡国东、大分、日田三郡。鲲油海部郡。樟脑大野郡。炭各郡。蓝玉速见郡。蕨粉玖珠、目田二郡。纸类大分、日田、直入、大野、海部五郡。铸物锅釜农具类，出国东、速见、大分三郡。七岛筵国东、速见、大分、大野四郡。箨笠大分郡，下同。伞 蓑玖珠郡，下同。桧物器 烟管大分郡。肥前国物产：云母彼杵、松浦二郡。粗砥松浦郡平户。米各郡，下同。麦 粟 荞麦 菜种 豆 甘薯彼杵、松浦二郡。野芋彼杵郡长崎。蓝彼杵郡大村、高来郡岛原。生姜大村，下同。红花 烟草彼杵郡。茶各郡，下同。栌 松大村、岛原，下同。杉椎蕈 海藻彼杵、松浦二郡。年鱼川上川、松浦川。鲸彼杵、松浦二郡，下同。鲷鲫鲔 鲞 鲲 水母子 干河豚 鲣节鳎 干鳆 海参 牡蛎佐贺。青鱼子彼杵郡野母村。海茸佐贺、杵岛二郡海滨。鸡高来、松浦二郡，下同。鹜 牛 马 马皮大村、岛原，下同。猪 豚岛原、长崎。木绵大村。纸神崎、佐贺、小城、松浦四郡。酒各郡。砂糖大村、岛原。葛粉神崎郡。索面各郡．下同。蜡烛 鱼油彼杵、松浦二郡，下同。炭 樟脑神崎、／城二郡。陶器养父郡白石村、藤津郡志田村、松浦郡有田村、大河内村、平户岛等。玻璃器佐贺郡佐贺。七岛蘑大村、岛原。钉大村、长崎。针长崎，下同。线香肥后国物产：砚石八代郡水岛。陶土天草郡，下同。陶土粉 砥石 明矾河苏郡小国。石灰八代、上益城、下益城、玉名四郡。硫黄阿苏郡阿苏山贰所，采出一年六千三百三十六贯。喳的摩尼天草郡高滨村，采出一年九百六十贯。米各郡，下同。粟 麦 大豆蚕豆下益城、八代、玉名三郡。唐黍饱田、上益城、阿苏三郡。甘薯各郡，下同。菜种 牛蒡 薯蓣 药翦芋 干蕨苇北郡佐敷。

麻苎各郡，下同。 蓝 烟草 纤突烟草 茶栌实槠天草郡。楮各郡，下同。棕榈 柿 梨 蜜柑饱田、上益城、玉名、八代、苇北五郡。竹皮上益城、下益城、玉名、阿苏、苇北五郡，下同。笋

椎覃八代、上益城、苇北、阿苏、菊池、球摩六郡。木耳八代、苇北二郡。海人草天草郡，下同。鸡冠苔鹿角菜青莎鹿尾藻和布天草、宇土二郡。川苔菊池、八代二郡。水前寺水苔托麻郡。山茧玉名郡南关、合志郡大津、下益城郡砥用。鲤!节天草郡，下同。干鳕干鲲干章鱼 鳎 干鳐鱼 干鳆 干虾天草、苇北二郡。码上益城、下益城、山本、阿苏、苇北五郡，下同。鸡卵 牛上益城、阿苏、天草三郡。上益城、合志、阿苏、名、天草五郡。牛马皮各郡。缫绵八代郡高田、苇北郡田浦、佐敷。各郡。酢山鹿、菊池、玉名、八代、饱田五郡。酱油各郡。盐宇土、玉名、八代、天草四郡。砂糖山鹿、宇土、天草三郡。面类熊本及名郡南关。晒葛上益城、下益城、托麻、八代、山鹿五郡。朝鲜饴熊本。蜡饱田、托麻、山鹿、玉名、八代五郡。纸类各郡。陶器八代、名、宇土、上益城、山鹿、天草六郡。铁器托麻、山鹿、合志、天草四郡。炭各郡。蔺筵山本、八代、宇土三郡。七岛筵饱田、下益城、宇土、八代、苇北五郡。藁筵饱田、苇北、天草三郡。竹器阿苏、山鹿、合志、名四郡。团扇山鹿郡山鹿。笠饱田、上益城、阿苏、菊池、苇北五郡。革烟草人熊本。

日向国物产：喳的摩尼貌汤郡米良山村、诸县郡四家山。玉蜀黍白杵郡高千穗。菜种貌汤、宫崎、那珂三郡。苎麻臼杵、貌汤、那珂三郡。柴胡诸县郡，下同。人参 白术 万年青都城。烟草臼杵、貌汤、诸县三郡。茶臼杵、貌汤、诸县、那珂四郡。楮皮臼杵、貌汤、那珂三郡。椎皮臼杵、貌汤、诸县、那珂四郡，下同。杉材 松材臼杵郡。槠材那珂郡。斑竹诸县郡，下同。孟宗竹 椎蕈臼杵、貌汤、诸县、那珂四郡。石花菜臼杵郡。年鱼绫南川、绫北川。斑鱼绳濑川。文鳐鱼那珂郡福岛村。梭鱼诸县郡。鲣节臼杵、那珂二郡。干鲲臼杵郡。云丹貌汤郡。鹑诸县郡。羚羊杵郡。猪臼杵、貌汤、诸县三郡，下同。鹿 纸延冈、高锅佐、土原、饫肥及诸县郡高冈、仓冈等。生蜡延冈、高锅佐、土原、饫肥、福岛等。樟脑臼杵、貌汤二郡。橹木臼杵、那珂二郡，及雾岛山产为上品。炭臼杵、貌汤、诸县、那珂四郡。蒲葵笠诸县郡蒲葵岛，下同。蒲葵扇大隅国物产：明矾桑原郡，下同。硫黄 砚石屋久岛。加治木石始罗郡。甘薯各郡。萝卜大隅郡及樱岛。烟草赠哄、桑原、始罗三郡，以国府乡为第一。百合肝付郡。万年青高隈岳。仙人脂甲兰大隅郡大种子岛、屋久岛。铁蕉大隅郡及种子岛。茶桑原、赠嗽二郡。蜜柑大隅郡及樱岛，下同。枇杷 龙眼树大隅郡，下同。橄榄榧各郡，下同。槠 蚊子木 竹柏大隅郡及屋久岛。杉屋久岛。瑞圣花大隅郡及种子岛、屋久岛。映山红赠嗽郡。江南竹大隅郡。香蕈赠p於、大隅、菱刈三郡及屋久岛。海苔始罗郡及樱岛。石花菜大隅郡。鲔赠嗽、始罗、大隅、肝付四郡及樱岛，下同。鲷 鲫赠哄、蛤罗、大隅三郡。火打鱼始罗、赠暌二郡。鲣大隅、肝付二郡及屋久岛。鳇大隅郡。海鼠始罗郡。鹰屋久岛，下同。鹦莺 马赠嗽郡及屋久岛。猪各郡，下同。鹿 牛马出种子岛，马首牛身之兽也。海马屋久岛，俗名四足。砂糖肝付郡。种子醢种子岛。煎脂屋久岛。生蜡肝付郡。纸始罗、大隅二郡。陶器始罗郡，下同。墨 鸟铳种子岛。蒲扇肝付郡，下同。蒲筵萨摩国物产：硫黄颖娃郡及硫磺岛。硝石川边郡。砚石甑岛。白土揖宿郡。玻璃石川边郡。甘薯各郡。西瓜颖娃郡，下同。蕃椒 麻伊佐郡。蓝高城郡。烟草颖娃、揖宿、出水三郡。牡丹鹿儿岛，下同。兰诸种。仙人脂甲兰黑岛。柴胡 桂枝出水郡。奈各郡，以出水郡阿久根为最。蜜柑鹿儿岛，下同。香橙 文旦大朱栾出水郡。龙眼树揖宿郡，下同。佛桑花 夹竹桃 蒲葵竹岛。孟宗竹鹿儿岛郡。荡竹硫黄岛。松露日置郡及长岛。香蕈日置、伊佐二郡。玉蕈日置郡。海人草甑岛。石花菜竹岛。和布长岛，下同。鹿角菜 鲷鹿儿岛及各郡。鲔日置、萨摩、揖宿、谷山、川边五郡。鲣甑岛、硫黄岛。鲫日置、川边颖娃三郡。勒鱼日置郡及甑岛。金线鱼日置、出水二郡。海鼠出水郡及甑岛。车虾出水郡。海鳖卵日置郡。意大腊贝给黎、颖娃二郡。豚鹿儿岛。鹿各郡，下同。马 木绵红染鹿儿岛。烧酎出水郡。砂糖长岛。硫黄醋硫黄岛。山茶油出水郡及硫黄岛。煎脂川边郡诸岛，下同。樟脑 生蜡阿多郡。纸伊佐、颖娃二郡，下同。火绳 煮扳苎伊佐郡。陶器鹿儿岛及日置郡苗代川村、萨摩郡。玻璃器给黎、颖娃二郡。蔺席高城郡。笼火钵萨摩郡，下同。箨笠 竹器竹岛。栉鹿儿岛，下同。箸橹木各郡，下同。柞灰州南诸岛物产：滑石喜界岛，下同。雷斧 石灰石 甘薯各岛，四时常以充食。豌豆喜界岛，下同。落地生 甘蔗各郡。山蓝大岛，下同。杪椤 铁蕉凶年亦以根允食。罗汉松 阿咀呢树名。槠材各岛。竹大岛。海鱼数种各岛。永良部鳗永良部岛。鸡大岛，下同。鹜 盐豚 青螺 砗磲 玳瑁 上布大岛及各岛，下同。芭蕉布 缟绸 缟木绵 砂糖 百合粉烧酎棕榈绳桄榔绳尺筵壹岐岛物产：砥石壹岐郡诸吉村。大豆二郡。牛蒡石田郡筒城村、武生水村。瓜壹岐郡箱崎村。防风二郡诸村。箭竹石田郡诸吉村、棚江。和布濒海诸村，下同。石花菜 鹿尾藻 鲸濒海诸村，下同。鳆 鳎海参 云丹鱼介数品 荣螺 蛤壹岐郡诸吉。鹤二郡诸村，下同。鸡 木绵二郡诸村。铁器石田郡志原村。竹器壹岐郡住吉村、鲸伏。

对马岛物产：砥石下县郡。陶土严原宫谷町、清水山。甘薯二郡诸村。烟草佐须、豆酸二乡。茶与良乡。槠实与良、豆酸二乡。一岁所得各四百石以备凶歉。木耳二郡诸村，下同。椎蕈 和布二郡濒海诸村，下同。鹿尾藻 石花菜 鹿角菜严原。蜂蜜与良、佐须、丰崎、仁位四乡。鲺鳄浦、佐须奈。鲭濒海诸村，下同。平鲫 干乌贼 海参 干鳆 云丹 蛤 雉二郡诸村，下同。鹿 黑砂糖佐须、豆酸二乡。烧酎二郡诸村。



卷四十工艺志


外史氏日：形而上者谓之道，形而下者谓之器。形而上者自上古以来逮于尧、舜、禹、汤、文、武、周公、孔子，其所发明者备矣。形而下者则自三代以后历汉、魏、晋、唐、宋、金、元、明，犹有所未备也。余观开辟之初，所谓圣智，不过制医药、立宫室、制衣服、作器用，此皆后世所斥为工艺之事，而古人以其开物成务，尊为圣人。成周之制，官有六职，工与其一。而历世钟鼎，奉为宗彝，令子孙宝用，盖古之人所以重工艺者如此。后世士夫喜言空理，视一切工艺为卑卑无足道，于是制器利用之事，第归于细民末匠之手，士大夫不复身亲，而古人之实学荒矣。

今欧美诸国崇尚工艺，专门之学布于寰区。余尝考求其术，如望气察色，结筋搦髓，破腹取病，极精至能，则其艺资于民生。穷察物性，考究土宜，滋荣敷华，收获十倍，则其艺资于物产。千钧之炮，连环之枪，以守则固，以战则克，则其艺资于兵事。火轮之舟，飞电之线，虽千万里，顷刻即达。则其艺资于国用。伸缩长短，大小方圆，制器以机，穷极便利，则其艺资于日用。举一切光学、气学、化学、力学，咸以资工艺之用，富国也以此，强兵也以此，其重之也，夫实有其可重者在也。

中国于工艺一事不屑讲求，所作器物不过依样葫芦，沿袭旧式，微独不能胜古人，即汉唐之后若五代之纸、墨，宋之锦，明之铜炉，责之今人亦不能为。所谓操刀引绳之辈，第以供人之奴役，人之鄙夷，亦无足怪也。虽然，以古人极重之事，坐令后世鄙夷之若此，此岂非士大夫喜言空理、不求实事之过乎？今万国工艺以互相师法日新月异，变而愈上，夫物穷则变，变则通。吾不可得而变革者，君臣也，父子也，夫妇也，凡关于伦常纲纪者皆是也。吾可得而变革者，轮舟也，铁道也，电信也，凡可以务财、训农、通商、惠工者皆是也。今之工艺顾可忽乎哉？作《工艺志》。

允恭帝之初，征医于新罗，新罗王遣金武来始知医方。其后钦明帝时，百济国遣医博士奈卒王有棱陀、采药师施德潘量丰、固德丁有陀赍书籍药品来。考《三韩纪略》，魏景元元年百济设官十六品，第六品日奈卒，第八品日施德，第九品曰固德。推古帝时，百济又遣僧观勒献《历书》及天文、地理、遁甲、方术之书，帝命山背日并立受其方术，于是汉籍传播日广，良工辈出。先是，有吴王照渊孙名善那，于钦明时来归，献儒、释、医书，帝赐号和药使主。雄略帝时百济医德来应征而至，子孙世居难波，因称难波药师。及桓武帝时有和气广世，后二百馀年有丹波康赖，康赖本姓刘氏，出于后汉灵帝，世居丹波矢田郡，因赐姓丹波宿祢。此二氏者子孙世守其官，号为名家。康赖之孙雅忠最负名，高丽王妃疾，赠书太宰府以厚币求之，雅忠谢弗往，复书有"双鱼虽达凤池之波，扁鹊岂A鸡林之云"之语，世以为美谈。中叶仿唐制设典药寮，有典药头、有助、有允、有属、有医博士、女医博士、针博士、侍医、权侍医、医师、医师得业生、施药院使及主典史生等职。天平宝字二年，诏使医生讲《太素》《甲乙脉经》《本草》，针生讲《素问》《针经》《明堂脉诀》。《延喜式》日：讲《医经》、《太素经》，限四百六十日。新修《本草》，三百十日。《明堂》，二百日。《八十一难经》，六十日。凡《太素经》准大经，新修《本草》准中经，《小品明堂》《八十一难经》准小经。天历元年，又诏课试医道学生，盖医有专官，官有世业，故所业较精，著述亦不乏。《治疮记》一卷，大村直福撰。《摄养要诀》十卷，物部广贞撰。《金兰方》五十卷，营原岑嗣等奉敕撰。《药经》，和气广世撰。《医心方》三十卷，丹波康赖撰，一日《雅忠集》。注《太素经》三十卷，小野藏根撰。《大同类聚方》百卷，安部贞定、出云广贞等奉敕撰。《难经开委》一卷，出云广贞撰。《养生钞》七卷，《掌中方》一卷，《倭名本草》，并大医博士源辅仁撰。《万安方》五十七卷，《顿医方》十卷，棍原性全撰。《灵兰集》，细川胜元撰。以上书目见于《日本本朝医考》，皆当北宋以前，近人撰述兹不备录。王室衰微，医失其官，咸翦落著直裰，其供职幕府者叙法印、法眼、法桥等位，皆僧官名。实为僧员而不隶僧纲。德川氏之季始有不剃发称为儒医者。维新之后别设医学馆，东京大学医学与法、理、文三学并尊，然其术颇兼西法矣。自足利氏失驭，海内鼎沸，医学亦废，医家惟专守宋《和剂局方》以固陋自安。有曲直濑正庆者出，始宗李东垣、朱丹溪之学，参以诸家，造诣极深，一时翕然崇尚。正庆字一溪，平安人，长游足利学校，博通群书。时四代三喜挟李、朱之术周游四方，正庆从而学焉，术成，人争乞治。正亲町帝征见，赐号翠竹院，又诏上所著《启迪集》，敕僧策彦撰序以行于世。于是国手之称一时翕然，将军侯伯莫不崇礼。年老，丰臣秀吉、德川家康皆眷爱之，四方问业者盈门，幕府医官成执贽焉。子正绍、孙亲纯、婿正琳、秦宗巴皆有名。自后医方一主稳重，其弊至迂拘胶泥，姑息养痈而不自知。于是名护屋元医、后藤达、北山道长、香川修德、吉益为则等先后崛起，倡复古之说以革除旧习，专宗仲景以上溯《灵素》，医道为之一变。元医号丹水，平安人。少通经，壮始学医，得喻氏书而读之，发愤溯古，直以仲景为师，尝曰："吾用药不问病因之阴阳虚实，唯见证施治，头痛治头痛，腹痛治腹痛，咳治咳，喘治喘，如此而己。晚近方法细碎多歧有志者宜考古，后世凭臆之论一切废弃可也。"于时方宗朱、李，丹水务排之，众哗然相诋。医家有古方后世之目，自丹水始也。达字有成，号艮山，江户人。其论医谓百病生于气滞，故以顺气为治疗之纲要。又曰："欲学医者宜先察庖牺始于羲皇，菜谷出于神农，知养精必赖谷肉，攻疾始藉药石。然后取法于《灵素》《八十一难》之正语，舍其空论杂说及文义难通者，又涉猎于张机、葛洪、巢元方、孙思邈、王焘等诸家，不惑乎宋以后阴阳王相、府藏分配之说，而能识百病生于一气之留滞，则思过半矣。"道长号友松，其父本明人，避乱至长崎因家焉，至道长改氏北山。少受《鼎湖神书》于明异人，又受长沙心法术，道长学极博，日筮风水无不兼综，而尤粹于医。废弃时论，一以长沙为准。修德号修庵，师后藤达，达谓之日："二千年来医说失绪，纷纭日甚，欲摈斥多端，使古道复明于今日。非真积力久则不能。我老矣，是子异日之任也。"于是励精专志，讲求累年，著《药选行馀》、《医言》等书，以推衍师说而古道益昌。为则号东洞，世业金疮、产科。一日慨然日："胎产，妇人之常。金创者，外伤也。不足尽我术。"于是遍读诸书，断然取则于扁鹊，考方于仲景，而一扫宋以后温补诸说。日："万病一毒，药亦毒，以毒攻毒，毒去体安，未尝损元气，何补之云乎？"子猷亦以医名，本万病一毒之说而引伸之，曰：人身气、血、水，循环不已，而病毒之生由于三者停滞失常，故毒一，而毒之所因者三，乃本仲景证候、治方、分类、诸证配之三者，推病候以辨其主客，审病位以辨其急逆虚实，以明万病归于三者之变，作《气血水药征》。为则之名益著，弟子著籍者三千馀人。然惩创太过，或失武断，末学承流，徒守言筌，而其弊至攻下泛投，草菅人命。于是有荻野元凯、福井辊、和田璞、多纪元德、多纪元简辈一矫其弊，精心覃思，折衷今古，补泻温凉无所偏执，医道又为一变。元凯号台州，金泽人。中年得吴有性书，大喜，治法多本吴氏，医者用达原饮自元凯始。然不专一说，所著有《吐法篇》《刺络篇》《瘟疫馀论》等书。虢号枫亭，奈良人。普采历代方法，择其精确者次第论选以为施术之根据，与当世古方家流师心卤莽者大异其指趣。璞号东郭，摄津人。受业于吉益为则，而其术自成一家，日："历代方书犹郑笺朱注，各有一长，不可偏废。医者取古人成法而取舍在己，要以治为主，若拘泥旧闻，癖守一见一孔之论，不足与谭医也。"元德号蓝溪，名医康赖之裔，世业医。少好张介宾方，后溯长沙，其术益精。初，其父元孝请于将军，创跻寿馆以为学舍，元德继其志，规模益拓。既而幕府命加修饰，凡医官子弟悉就学，仍以元德为教谕，于是变家塾为国学，举世荣之。元简字桂山，元德子，受父学，记性绝伦，一览终身不忘。专以聿修先绪、启迪后学为任。取《素》《灵》诸经次第整厘，为之笺释，凡古今文字言涉医事者悉推其根柢而究之，出试诸疾辄收奇功。先是，诸家厌五行、经络之说，互相诋毁，大抵臆造之说胜，训诂之义微。自元简书出，讲医籍者识所率由，而前世粗卤武断之风始除。逮夫近日西学盛行，惟一二汉医如浅田宗伯，名惟常，号识此，信浓人。天资豪爽，学问该博，凡医家之书莫不搜索贯穿，取长舍短，蓄积浸涵若已有之。其诊病也应变投机，不胶一说，少负盛名。庆应初法国军将某患沉疴，乞医于将军，命宗伯疗之，不出数旬而愈。明治四年美利坚学校汇聚诸国医籍，日本以宗伯所著《皇国名医传》应之，所著医书凡三十四部、一百七卷。尊闻行知，守道不变。而后进晚出咸以西医为依归矣。

凡业医者例兼卖药，医者携一药囊出门诊疾，诊毕给药，无论何剂概有定价。诊脉之法同于中国，或兼诊脚，别有腹诊一法，竹田定加、名医竹田昌庆之孙，昌庆于明初随贡使至明，受学于明医金翁，金翁妻以女。成祖后产难，曾命昌庆治之。松江意斋始创其术，其后北山道长、著《诊腹法》。堀井直茂、著《腹诊书》。浅井惟寅、著《诊脉秘传》。高村良务著《腹诊秘传》。皆善道之，然皆局于脏腑配当左右分位，未免附会。至香川修德、吉益为则乃直据腹之硬软弛张、及跳动拘急、块磊等状，以辨虚实死生，十得其九。及濑邱铤益阐发微旨，无复馀蕴，近世咸师之。囊字长圭，江户人。吉益为则称为东方一人，常日："腹疾与外证相为表里，然外证多歧而易惑，腹候专一而不爽，故腹候为先。"又曰："医有三极，方极，证极，诊极。"诊极谓腹诊也，因名所著日《诊极图说》。同时有多贺谷安贞，著《腹诊秘诀》，稻叶克著《腹证奇览》，和久田寅著《腹证奇览翼》，皆祖瑛说焉。

本草之学因中国之名以证日本之物，颇有参差，至向井元升、号灵兰，肥前人，著《和名本草》。贝原笃信号益轩，世仕福井侯，著《大和本草》。始亲验物产以考物名。既而稻生宜义字彰信，仕金泽侯。著《庶物汇纂》一干卷，其徒承而精之，又有阿部照任特以此学显。照任号将翁，南部人。少时乘漕舶赴江户，遇飓漂入福建，留十八年得本草学而归，幕府命采药于东海、北陆诸州，三至虾夷，所得物品甚夥，石药尤多前人未道者。后之道本草者，皆祖稻生、阿部二氏。

妇人科古隶于治创家，有中条氏最著名，女医称为中条流，至贺川元悦、蛭田克明而术益显元悦字子元，为彦根世臣，专精产术，常养丐妇有身者以试之，久而术成，称为神工。其术无所师承，亦不本古人。其言子在胞中头实向下，盖前人所未发也。所著《产论》，名儒皆川愿为视草，及《产论》盛行于世，元悦见愿辄涕泣握手以谢。门人冈本元迪著《产论翼》亦显于世。克明字至德，白河人。谓孕育常理本非疾病，惟保护失方乃致死耳。其教人设十目而无传书，门人等著《孕家遵生》、《田子产则全书》以述师说。

针灸之术贝有杉山流、古有针博士，后废。德川常宪尝下令曰："医法惟针术不明其图，所以振励之。"于是杉山和一受命而兴针学。和一，大和人，幼师各针科兼得所长，复祷于神，梦神授以针管，于是创造针管以试其术，补泻迎随渐觉应手，精虑沉思终诣神妙。术既成，设讲堂为教习所，门人继之，一国凡设四十五所，是为杉山流。有意斋流、松冈意斋，庆元间以善针闻。以金银制针，取其温柔也。其术以小捶打人肤肉，捶形圆而匾，下针不过数处而无病不愈，是为意斋流。有骏河流、加茂祠官骏河吉成，父子皆师事意斋，称良，是为骏河流。有吉田流，吉田意休，出云人，曾往明学刺针于崔林杏，留七年尽得其法，著《刺针家鉴授》。其子孙世居越前福井，是为吉田流。别有三针法、垣本针源，平安人，精刺络，所用针有三：小为毫针，次为大针，最大为韭叶针，韭叶以取瘀血。多瘀血者先用其所制烟天散服之，然后用针。凡诸痼疾，虽众医敛手亦针到病除。女茂登继其业。古针法。菅沼长之，摄津人，善用铁针，常日：铁针刺皮肉甚利而不伤气血，我伎足以破诸家之妄矣。"因以针灸复古自任。世目其术日古方针。

疡医则有鹰取流播磨鹰取秀次传古法，著《外科细堑》及《新明集》，显名于天正、庆长间。是为鹰取流。有南蛮流，鹰取之法治T以后渐废，长崎诸医传外国法者盛行，是为南蛮流。仕于幕府者前有杉本忠惠、西元甫，后有栗崎正羽、吉田昌全、村山自伯，皆以术显。又有槽林流，皆负名。长崎又有栖林丰重者，以荷兰通事学治疡于兰医，颇精其术，世名之为栖林流若近日西医，于未通商前既有前野达、号兰化，中津人。杉田翼、号鹳斋，小滨人。宇田普号槐园，津山人。等讲究洋学，而以桂川国瑞为至精。国瑞号月池，曾祖以外科仕幕府。国瑞通兰学，外国亦闻其名。洋学之兴，国瑞尤ra日力焉，然医术唯用之治疡。门人有吉田某，据西法为内治，国瑞禁之曰："西洋万里，风土既殊，秉赋亦异，治法药物亦必异，宜不当以彼概此。且本邦内治方术既备，何必徒标新异以骇观听。"某不从，国瑞遂削其弟子籍。然当时第得之口传手习。今则朝廷所尊，洋学日辟，直就原书以研核其理，其必有兼中西之长、擅内外之治，以其术鸣于世者矣。

农 事

凡农家种植、耕耨、培溉、收获之法多同于中国，惟种树者善于移树，虽合抱之木、寻丈之树移之辄无恙。法于未移之前就旧树周围开沟深约尺许，凡根外向者皆盘曲其势使抱本根，日以水浇沟中使土受滋润，根易脱离所移之处，亦预掘一穴既并根移植，多覆以土，别用木为架交叉枝格，束缚牢紧使受风不摇，则无碍生理。植物家又谓物性喜接植，如以桃接李，以李接杏，则果实转盛。其法于盛夏时用锋利小刀就树削皮，约离地二三寸高之处。纵一寸至一寸二三分，横亦略削深数分，如女人篦式勿伤木心。所接之芽枝取新长荣盛者，亦约长八分至寸许。于侧面插入，旋用棉絮等物缠缚坚紧，微露出枝，经半月乃解释之，明春则合生矣。若所接之枝虑其凋枯，将原树枝芽概行摘去，则接枝较易生育。此旧法也，近世农学家于欧洲得三新法：一日气筒。用陶器如烟突式偃埋地中，使外吸大气，则土质肥饶轻松，可以省耕锄之劳，为滋生之助。草木之性皆赖炭气以生，惟寻常空气地内吸入仅及一尺四五寸之深，今设此筒以引外气，无论深浅易于培养。一日树枝偃曲法。凡草木之枝下倾者则根茂而实遂，故师其法以人事偃曲树枝，使根干敷荣、花实繁茂。澳国人荷衣伯连，其父为植物学名家，每教以寻求物理。一日游历俄罗斯之西北利亚，深山中见乔松插天高出云表，枝皆下倾，四旁杂树居于松下者枝皆向上，忽悟枝强则干弱，枝弱则干强之理。由是遍历幽崖穷谷，取各种草木分类考验，莫不皆然，乃创为树枝偃曲法。其法于树枝平列中微拗其枝，使稍向下以角度一百十二度五十分为准，盖设为圆图以正东为百度，正南为二百度，正西为三百度，正北为四百度，所谓百十二度五十分，即以圆图之中间为百度，由百度起又稍低为百十二度馀，借以指喻之辞也。凡树将花时，以棕绳缚之令稍向下，则所缚之枝骤减生力不复长大，而新芽怒生，果实穰盛辄倍于常，试之果树尤有奇验云。一日雌雄配合法。凡花果草木皆有雌、雄，亦交合而后结子，以蜜为媒助则结实较盛而收获倍常。草木之类有一花内具雌、雄双蕊者，花心中如蜜者为雌蕊，其周围所带黄粉为雄蕊，如麦之类，每花具雌蕊二、雄蕊三。稻之类每花具雌蕊三、雄蕊六，梨及林檎每花具雌蕊五、雄蕊二十，是皆一花而具雌雄者。若玉黍、胡瓜之类，又薯蓣、银杏之类，则雌花、雄花，雌木、雄木，根性全别。其配合之法，雄蕊所含黄粉为风鼓荡与雌蕊之蜜粘著，然后结实，故花时遇暴风雨则粉褪而实稀。法用寻丈麻绳，以羊毛为辫长约尺许，横排条系，每十条中系以铅丸使其力下坠，再用蜜薄涂于辫及铅丸之上，轻轻摩擦以期遍润。如麦圃花时，命农夫三人引牵此绳横绰而过，所有外散花粉必粘于辫与雌蕊相触，则花粉与花心相粘矣，其收获此寻常可多至一二倍。近岁法国有卖此器者，五谷之类皆可用。若梅、杏花时直以蜂蜜涂于花，则其效可计日而待。自荷衣伯连创此法，种植家多效之。荷衣伯连又言：凡一树而雌、雄各别，虽相隔甚远，亦能以气相合。欧洲中有一种律草，制麦酒者用之为味，其草有雌有雄，一经交合则香薄味逊，人见雄草辄芟除之，若有一根雄覃，虽隔数里外经一二时百万株之雌草悉结实而无用矣。故种此草者结：会社，每家每户时时检查，专以除去此害为务。又如麻苎之类，贵于本质!韧，亦宜分别雌雄禁其交合，其理盖如骟宦牛云。是又一理，附识于此试之皆有验。近岁又有掘井一法，不用淘掘，专以杵筑]使之陷下深至一二丈，再挖其四旁深约一尺，以竹竿插／则水浆溢出，由竹管引而向外，可以无须汲引，闻迩年市乡盛行其法云。凡以人工制造之物易于腐败、不能行趋者，如竹笋、松菌、蜜煮桃李、熟鱼兽肉之类，皆以铁叶起封固，使外气不侵则历久不坏。以沸汤煮熟，再引锥刺罐使热。外泄，复用铁密封使内无蕴热，外无冲气，自能久而不坏。日本农家庐来惟墨守旧习，胶执成法，相沿千数百载。维新之后国豸既开劝农局，复设植物园，时以新法刊告于众，风气为之一变。

织 工

应神帝三十七年遣阿知使臣、都加使臣于吴，求缝纱工。有兄媛、弟媛、吴织、穴织四人来，始学作锦绣。考《裂遗记》称：员峤山有冰蚕长七寸，黑色有角有鳞，以霜雪覆之，然后作茧长一尺，其色五彩，织为文锦，入水不濡，以之投火经宿不燎。唐尧之世海人南之，尧为黼黻。是书多神仙诞妄之辞，固不足据。《韵府续编》采《杜诗集注：称：汉武帝时日本贡麒麟锦十端，金花炫目。亦不言书所自出。考魏景初冲赐倭女王以绛地交龙锦t疋、绀地句文锦三匹。女王即应神母后，又越数寸年乃始遣使求织工，则汉武时贡绵之说亦不足凭也。雄略帝时又有手末才伎汉织、吴织来，于时秦公酒献绢赐姓为禹豆麻佐。盖中古时既能习织工矣。自通使隋、唐，学为蜀锦，如真红天马锦、真红飞鱼锦、双窠锦、青绿瑞草云鹤锦、青绿女E意牡丹锦、宜男百花锦、穿花凤锦、鹅黄水林檎锦，并沿其名，西京所产最为美丽。制锦之外能为绢、为绸、为绫、为缩缅，如今之绉纱。缩缅者引之则伸，放之则缩，多绘为柳丝、梅点、竹竿、桃叶，清丽宜人。别有一种名缀锦，其法不用大机，取熟色经于木档上作花草禽兽楼阁，以小梭先疏其处，用杂色线缀于经纬之上，合以成文，承空视之如雕镂之象，亦如中国刻丝法也。

刀 剑

日本之刀名于天下。中古以前特重剑，天丛云剑又名草薤剑。为传国三器之一。又天羽斩，素戋鸣尊以之斩蛇。舒灵，高仓下以献神武帝者，又名平国剑。皆古剑有名者。上古祀神，则造盒献于神社。垂仁帝皇子五十琼敷命，居茅浮菟砥川上宫，造剑一千口，名曰川上部，又日裸伴，藏于石上社。历朝所藏盒存宜阳殿者三十四柄，中有二神剑，日破敌，日守护，镂日月五星、十。破敌，则遣将出征必授此器，谓之节刀。又有号大刀契者，长或三尺、或二尺，有一剑镂北斗龙虎，传为百济国所献二宝剑之一。皆历世宝之。

源、平迭兴，将土皆重佩刀，剑工亦专造刀，良工始出，源氏之须切、膝丸、源满仲尝日：武夫辅卫皇室，非名刀不可。乃命剑工造刀，皆不称意。或曰：筑前三笠郡有良工，何不召之？满仲如其言，既成，复不称意。工忧之，祷八幡神七日，锻炼六旬，造二刀，长二尺七寸。满仲大悦，试斩死囚锯利无比，馀势一断其须，一断其膝，因名须切、膝丸。子赖光传之，呼须切为鬼丸，膝丸为蛛切。及传孙为义，二刀夜自鸣，又呼为狮儿吼丸。后归赖朝。平氏之小乌、拔丸、平氏二，乌，大和天国所造；拔丸，伯耆大原真守所造，世传桓武帝时有鸟衔此,至南殿，因名小乌。平忠盛尝昼寝，有巨蛇来窥，自拔逐蛇，故名拔丸。后传于清盛、赖盛。其尤著者。及后鸟羽帝好刀剑，召国中剑工更番造刀，山城有国友、国安，备前有则宗、延房、宗吉、助宗、行国、助成、助延，备中有贞次、恒次、次家，皆极一时之选。帝令次家造刀朴，亲焯之，号御所锻，刀茎雕菊花，号御菊作，快利无比，多赐武臣。先是，剑工以备前为盛，《武备志》、《平壤录》所谓备前刀者也。有高平、助平、包平，皆古之良工，世谓之备前三平。一条帝时曾召备前友成造刀，友成之刀多铭"君万岁"三字，名将如源义经、平教经皆佩其刀。又有正恒刀名绳切，源义经讨义仲，以刀截水底绳故名。世为幕府重器。后世名此数家刀为古备前。至鸟羽帝时则宗最有名，铭作"一"字，世名为一文字刀。子助宗，号大一文字。孙助则，号小一文字。其他子弟或居福冈，或居吉冈，因有福冈一文字、吉冈一文字之目。鸟羽有菊丸、雁丸二宝刀，即助宗所造。北条氏之据镰仓也，聚一时良工，助真、国宗自备前往，皆擅绝技。助真在镰仓，惟康亲王召见问其技，助真日："百炼之钢精神钟焉，故其器灵异，能动神明，佩之泛海则鲸鲵伏，佩之夜行则魑魅逃。苟仓卒锻冶，不异链基，何以有灵。"亲王称善。备前之长船多剑工，世名长船锻冶，而以光忠长光为巨擘焉。织田信长好光忠刀，蓄二十五口，一号实休，长二尺三寸。丰臣秀吉赐光忠刀于伊达政宗，政宗手刃人并断铁烛架，后名烛台长光。为世所宝者，足利氏重器名大般若，织田信长所藏名铯切，立花宗茂所佩名水田，纪伊藩所有名腰带，尝试斩人，断而不僵，撞以刀鞴乃仆。水户藩所有名香西。其在京师，则来氏世称良工。来国行名太郎。所造刀锤炼一百日而成，精光溢发，《全淅兵制》称日本刀日：铁匠能制利刃，非独取钢为利，生铁久铸久炼，成而复毁，毁而复成，朝专炼锻，暮入湿泥，如此一二十日工成，其刀可以吹毛削铁云云。考日本《刀剑录》，惟称国行造传国行刀号新身，盖谓硭锷不损，历久若新锻云。子国俊刀铭国俊名者，皆得意之作，号二字国俊。国光婿国村、世居肥后菊池，南北之乱，菊池氏阖族勤37，雄于西海，故国村子孙造刀皆雕南朝年号，铭日延寿。国俊婿国次其刀号镰仓来，浮田秀家所佩国次刀号鸟饲。皆传其业。国俊弟子备前光包，号中堂来，摄津国长号中岛来，以光包为著。当鸟羽时良工聚于京师，粟田91国友、国友称藤林，盖藤原其姓，林其氏也。国安国友弟。已负名，国吉、今川范国所佩名日八八37，俗语谓胄为钵，钵、八训读相通，谓其刀曾剖二胄也。国光大友义宏所佩国光7／号防长，言周防、长门二国不足以易此刀也。递为世宝。

至后宇多时，粟田口藤四郎吉光以绝艺鸣，精妙无匹，吉光，国友之孙，父则国、兄国吉、国光皆不坠家声，至吉光益推神品。今粟田口天王祠旁有吉光宅址，世名其池日锻冶。然所造不过刀。大友氏传吉光宝号骨琢，长一尺九寸六分。丰臣秀吉藏宝器至多，尝语德川家康，以吉光刀为第一。多贺丰后佩吉光，或请多贺割鹤，置铁箸于腹，多贺佯为不知，并箸断之，因名庖丁。吉光既擅名关西，其后关东相模有正宗，刻意锻冶，欲集大成，遂周游诸国，讨问诸名工家法。年八十归，神而明之，遂臻绝诣。自古论刀剑者，语其利日割犀切玉，语其文日龟文龙藻，正宗无所不能。盖旷世名刀举国良工皆出于其橐龠，名将健士莫不爱重。正宗擅盛名，其流传亦多，三好长庆所佩号三好，蒲生氏乡所佩号会津，本多忠胜所佩号中务，或以姓、或以地、或以官，各名以己名，此类甚多。古之相刀剑者惟相吉凶，至论工拙、辨真伪，正宗尤极其妙。弟子守其法，由是刀有定价。正宗以相法传贞宗，贞宗传秋广，秋广传斋藤弹正，弹正传宇都宫河。三河事足利义政，当是时海内扰乱，将士有功而地不足给，义政忧之，乃命三河相古今名刀，各定其价以赏将士，有定价自是始也。古制营造军器皆令镌题年月及工匠姓名，而后世剑多无铭识，故相刀剑法益盛。后之相正宗刀者谓：正宗内坚外柔，切铁如泥而芒刃不顿，有金线、有玉光、有闪电、有流星、有回澜，细观乃得之，其气象温润而泽，缜密而栗。彼锋链外露若不可逼视者伪也。受业弟子遍于通到，正宗晚年剃发，名五郎，入道。镰仓有宅址，稻荷祠犹存世，呼日刀稻荷。正宗子贞宗能继家声，弟子称十哲，越中乡义弘、比颜十，义弘，越中松仓乡人，武夫而造刀者也，然诸名工皆不及，世称吉光、正宗、义弘曰三绝作。义弘刀流传于世者，三好长庆所佩号三好乡，加藤清正所佩号肥后乡，锅岛胜茂所佩号锅岛乡，前田利光所佩号北野乡，富田知胜所佩号富田乡，皆各以己名名之，其刀皆长二尺二三寸。古名刀较长，后世往往截短，见之于史者有四尺六寸刀、五尺七寸刀、六尺三寸刀、七尺三寸刀。至织田信长令步兵持刀三尺馀，柄则四尺，置之前队以便冲突，谓之长卷刀，盖以其便击刺耳。丰臣氏朝鲜之役，日本兵皆荷长刀，朝鲜望见骇怖。当时诸将相语日："明人之勇不出我军下，唯其所持则钝刀，所擐则脆甲，故我军数得大捷。苟令彼甲坚刀利，则我军安得至此？"盖利钝所分胜败因之矣。《平壤录》述日本刀曰："其大而长柄者乃摆导所用，可以杀人，谓之先导。"即指长卷之类也。附识于此。此夕、越中有贝4重，则重居越中御服山下，从乡义弘学造刀，号御服乡。后从正宗学，其刀酷肖正宗、义弘云。筑前有源左，源左祖西莲、父实阿，皆为僧善造刀。自源左受业正宗，其技益精。源左刀皆铭左字，世呼日左文字，又曰左刀。备前有兼光，上杉辉虎所藏兼光刀号竹膑，为越后三宝刀之一。初，越后农人佩此刀尝担豆而行，囊绽裂豆坠，触鞘辄断，怪视之，鞘破刃微露。辉虎将竹朕参河守闻之日："天下利器也，"乞而佩之，后归于丰臣秀吉。丰臣氏灭，德川家康以黄金三百板购求之，不得。兼光刀极为犀利，世传足利尊氏走西海，路经备前，召兼光造刀，试砍兜鍪应手两断。尊氏嗟赏，名曰胄剖。长义，亦备前人，大久保忠世传长义刀，号老杖，尝斩盗三人，一挥悉断其股，乃呼日六股。美浓有志津兼氏、兼氏初名包氏，大和剑工，后徙美浓居志津，称志津三郎。其地有田仪山，山有大石方数十尺，极秀润，兼氏有石癖，常游咏石上。后人重其刀，呼日志津石。金重，亦美浓人。山城有长谷部国重，国重本镰仓剑工，后徙京师。父日新藤五国光，亦良工也。石见有直纲，皆及门弟子，所造刀气象不同，人以比曾、闵诸贤。至相模之秋广广光，则兼受业于其子者也。自正宗擅誉后世，良工莫能出其范围，虽一二名手如当麻、当麻，大和当麻剑工，以来国行为始祖。青江，青江，备中剑工，以安次为始祖。备中之水多名青江，盖方言谓水之清为青江，良工淬刀剑必用清水，镰仓正宗宅址有井曰上金水，造者多用之。青江亦其类也。信訇、来国俊曾孙，其祖曰了戒，亦善造刀。波平，萨摩人，以行安为始祖。各有师传，亦兼习其法。

庆长以后偃戈不用，新造者名新刀。新刀则以山城国广、肥前忠吉、大坂井上真改为巨魁。真改刀最为世宝，名之目大坂正宗。《全浙兵制》日："上古倭刀以年久者为贵，迩来新铸之71尽为利矣。"盖指国广等刀也。承平以来无复名手。日本士夫例佩双刀，当战国时各将士挟以为重，争相宝贵，故名工如林。近世改易西法，战事所重惟枪铳，寻常亦禁佩刀，而名刀绝响矣。然古所流传，购之犹动称千金。自欧阳公作《日本刀歌》，声价顿重。徐氏《笔精》竟称胡宗宪有软倭刀，长七尺，卷之诘曲如盘蛇，舒之则劲自若。陈恭尹诗亦称："铸为宝71能屈伸，屈以防身伸杀人。"余客日本，以其刀擅名今古，每就故家世族访求宝刀，所见亦不少，大概锋利精悍、寒芒四射，令人把玩不释，然绝无所谓屈伸刀。近世青山延光作《71剑录》，搜索故实颇为赅博，亦以屈伸刀为讹。可知文人好奇，揣摩影响之词不足据也。考《梦溪笔谈》有云："钱塘人有一剑，用力屈之如钩，纵之铿然有声复直如弦。所言较近理，然此为中国之所有，非日本所有也。至梁佩兰《日本7／歌》云："相传国王初铸时，金生火克合日期。铸成魑魅魍魉伏，通国髑髅作人哭。"是又诗人之语，不必议其夸诞也。

铜 器

铸工来自百济，崇峻帝时百济遣镱盘博士将德百济官名。白昧醇来，始习铸工。佛教盛行，造作巨像，逮于钟磬铙钹，工作滋繁，縻铜不可胜计，而绝无名品。婚嫁例用铜镜，多铸为高砂翁媪拜旭日图高砂，播磨国地，世传有老柱成精为夫妇，其寿无量，故取为祥征。系以五男二女，千秋万岁谑吉祥语。所见古镜，当唐、宋时者多刻镂工巧，亦不为型宝。当战国时，刀剑之外，甲胄兜鍪概用铁叶连环钩结．每炼精钢以备矛矢，故世重铁工。惟假面具用铜制，仅露眼光，系带于耳，其形奇丑，今犹颇有存者。庆长以后．武夫健士以赏花饮酒相娱乐，强藩巨室每造一器有穷年累月而后毕工者，于是燕赏之器益精，宴飨之礼仿古尊、孽、彝、鼎，蟠夔盘龙雕锼精整。又喜供花，学古器物，觚、壶、瓶、洗各式用以插花，造瓶尤佳，瓶多作褐色。所作枪金陷银、刻画成凹，其细如发，其薄如皮，以金银丝片嵌入作花卉翎毛形，光彩射人，虽巧画手有不如者。按《诗．周颂》"修革有鸽。"释文：鸽，七羊反，本亦作枪。郑笺云：鸽，金饰貌。赵希鹄云：夏时器多相嵌，讹为商嵌。《稗史类编》云：余尝见夏雕干戈，铜上相嵌以金。盖此法流传古矣。相嵌或作商嵌，古谓刻谓商，商金、商银，古有是称。张怀罐《书录》作枪。金曹昭以为刻金。杨用修以为镶金。《七修类藁》又作戗金，鸽、枪、剡、镶、戗、商，一音之转耳。《宋志》百官鞍勒有陷银。《元志》作简银。《品字笺》谓：即今之锓银，锾之细者日丝镊，片者曰片锓。考《广韵》，铰，亡范切。张衡《东京赋》："金铰镂锡。"《正字通》谓：俗名马鞍曰镊银事件，即此物也，陷银之法即本于戗金，皆中国古法，日本盖师而用之耳。 日本席地而坐，故其器多高而粗，造瓶有高至三四尺者。间造铜鹤以备供设，拳足侧立，意采生动。灯檠亦高数尺，以莲花为盘，别用荷叶柄以护灯光。或柱于地，或挂于壁，皆有古意。其他鸭垆、兽锻、茶铫、香盒，以供几案间用者式皆精雅。

陶 器

雄略十七年，始命土师连造清器，清器即陶器也。先是，有新汉陶部高贵来能作旋盘等具，帝命教陶工。及崇峻时，百济遣麻奈父奴、阳贵文、陵贵文、昔麻帝弥四人来，称瓦博士，世亦习其法。陶之佳品，称尾张、濑户、肥前、今利，盘金描花者推加贺、九谷。抟泥甫就，先用铜丝嵌作山水树石、花草翎毛之形，俟著色时施蓝作地，别以青绿诸色图肖物形，毫发悉备，所着色皆用药料，光艳照人，神采如生。别有一种名七宝烧，亦用铜丝作匡廓，杂采云母、琉璃、螺纹、贝锦诸物以作，采色斑阑陆离，其光煜煜，而雕嵌入微，拭之无痕。此又本铜器商金、漆器螺钿之法而用之于磁器者也。亦能作青花，足利氏时有伊势五郎者曾至景德镇专学青花，年七十归，携其手造者款日"五郎大夫"，所制七种香盒，以画爱莲周茂叔像为最佳。纸薄磬声，几类定、汝，赏鉴家极宝之。日本陶器，论其纯白雅素实不如中国，而近日兼习佛兰西法，于所造器巧构式样，屡变不穷，所绘花鸟又时出新意，不习蓝本，著色亦花艳夺目，故西人喜购之，为输出一大宗。

漆 器

作小器物，盘有圆、方、八角，绦环四角、牡丹瓣等式。匣有长方、浑圆、六角等式。有一盘中分作大小数具者；又有里为小盒，表为大盒，层累容积至七八合乃至十数合者。皆以木为质，以漆为饰，漆皆退光，黑可鉴人。其碎金作泥如繁星点者，为泥金。以金描山水台榭、鱼鸟花果者，为描金。用金泥以笔挥洒，作雪片、作冰纹者，为洒笠。村濑之熙谓漆内杂金为洒金，今考漆内杂金乃泥金别法，如古铜垆兼金、漆二色，非洒金也。黑漆为地，以金银彩漆描作图画，再髹以黑漆磨揩再四，以出其文者为漂霞彩漆。日本谓之磨出摸金。村濑之熙谓即漂霞彩漆。考此数法皆出于日本，《七修类稿》日：古有戗金而无泥金，有贴金而无描金、洒金，有剔红而无漂霞彩漆。皆起自本朝。因东夷或贡、或传而有也。描金、洒金，浙之宁波多倭国通使，因情熟言话而得之。洒金尚不能如彼之圆，故假倭扇亦宁波人造也。泥金、彩漆漂霞，宣德间遣人至彼传其法。又日：天顺间有杨埙者明漆理，各色俱可合，而于倭漆尤妙其漂霞，山水人物神气飞动，真描写之不如，愈久愈鲜，世号杨倭漆。其以螺镶嵌者名螺填，欲红光者以胭脂，欲翠光者以黛绿，皆染里面，其纯白厚腻者尤佳。各擘片如纸，浸酽醋中一夕，螺乃受刀，肖作花草诸形，纷切细片，再以针划器作凹处如仰瓦形，细嵌入微，以手摩拭不著痕迹者为贵。《泊宅编》日：螺填器本出倭国，物象百态，颇极工巧，非若今市入所售者。考《游宦纪闻》曰：宣和六年，李资德富辙上螺钿砚匣。《格古要论》日：螺钿器皿出江西吉安府卢陵县，宋朝内府中物及旧做者俱是坚漆，或有嵌铜丝者甚佳。《通雅》曰：宋内府有钿螺，即螺钿也。《遵生八笺》：宣德有填漆器皿、有漂霞、砂金、蛔嵌、堆漆等制，以新安方信川所制为佳。盖中国旧有此法。惟吕种玉《言鲭》作罗殿，曰：群舸蛮国，其王号鬼王，其别帅曰罗殿。王在辰、交之间，即今云贵界外，世用其蛤饰器，谓之罗殿。今江西微州工人以制杯盘屏匣，精工细巧，实出于此，俗谓之螺甸，乃罗殿之误也。其说较诡异，然亦不言来自日本。日本村濑之熙曰：此方所制螺填殊不及汉制者，盖其所用螺蛤品类不一，而佳者绝不产此方。汉产螺四面皆有光，国产者止一面有光，故虽有巧工必取汉产螺蛤制之。观此知螺填之法乃本于中国，与泥金、描金、洒金出自日本者有殊。《泊宅编》所云盖误传也。亦能作剔红，俗名堆朱，其品目颇夥：日剔红、红漆为地，以殊漆堆起三十余层，刻人物楼台，花卉翎毛及连环。日堆红、殊漆、黑漆层层堆起，刻痕有红、黑丝缭绕。日堆乌、黑漆中层层有细红丝，多刻作连环。日堆漆、全用黑漆，刻作连环及花卉。日桂浆、黄漆为地，以黑漆堆起，黑漆中有三层细红丝。日红葩绿叶、用彩漆刻花卉翎毛。日金丝、黄、黑、殊漆重叠堆起。日剔金、黄漆、黑漆重叠堆起。日犀皮、或名松皮。碟、黄、黑漆重叠堆起，罩以黑漆，刻连环，差浅且漫。江户有杨成者，世以善雕漆隶于官，据称其家法得自元之张成、杨茂云。《遵生八笺》日：宋人雕红漆器多以金银为胎，有锡胎者，有蜡地者，有用五色漆胎，刻法深浅随妆露色。元时有张成、杨茂二家，技擅一时。《格古要论》日：剔红器皿无新旧，但看殊厚色鲜、红润坚重者为好。宋朝内府中物多是金银作素者。元朝嘉兴府西塘杨汇有张成、杨茂，剔红最得名，但殊薄而不坚者多。日本国、琉球国独爱此物。杨成之法盖本此二家也。

所作扇有上平下圆如古之便面者，有作方体如古之方曲者，有伸如手掌微作拱势如今之掌扇者，通行则用团扇。皆削竹为柄，其一节细剖成丝、以绳牵制之使分张如翼，外糊以纸，间或绘山水人物。其价至贱，每柄不过数钱。盛暑时堆溢廛肆，有购物者辄举一二柄赠人，其旧习也。若可以折叠者一名撒扇，又名聚头扇，中古时将士临阵，变古人羽扇之制用以指挥军士，其柄系以流苏。世传将军源义家军扇以竹为骨，凡十二行，长一尺二寸，表里用朱银分绘日月。后有用铁骨者，足利氏称臣于明，每以充贡，中国颇盛行。折叠扇本始于东人，宋时既有流传，自明以来盛行T世。据刘元卿《贤奕编》、张东海《贵耳集》谓：永乐之初，惟仆御下人始用之。及成祖遍赐群臣，内府又仿其制以供赐予，遂盛行于世云。高丽诸国亦习其制。今制长仅三四寸，竹皆十三行，或有数十行者。柄或用乌木，或用鲸骨、象牙。近日又喜聚羽为扇，鹊翅、鹭羽、雀翠、雕翎，长或二尺，贯以彩绳，系以明珠，光采射人。西国妇女喜购之，又遍传于泰西矣。

造纸不以竹，用构用楮之法同于中土，更有用芫花、荛花、瑞香花制者，瑞香或黄或白皆可制。以荛花制者名雁皮纸，至薄极韧，色洁白无纤毫垢，以之钩摹碑帖实上品也。近仿西法，多以败絮为之。闻树根、草皮蒸之成浆者均可造纸。纸名至多，不可胜录也。

笔墨彩色工

推古帝时高丽僧昙征来，教作笔、墨、彩具。笔工，据《姓氏录》称，右京诸蕃制十一种，因赐笔姓。盖亦汉人教之，然殊无佳品。

画

雄略帝时百济送画工白加来，推古时有黄书画师、山脊画师之名。今所传惟法隆寺有上宫太子像，衣折神采皆唐以前旧法。古之画工多摹唐、宋院体，后分数家，有土佐家、藤原经隆，土佐人。《五杂俎》言倭画无皴法，但以笔细画萦回环绕，细如毫发，即土佐一派也。有雪舟家、僧等扬号雪舟，游于明，始传北宗一派。有狩野家。狩野元信，最有盛名。及吴中沈南蕨客长崎，始以南、北合法相授受。有边华山、椿椿山得恽氏真本，于是又传没骨法。近日则兼学洋画矣。

杂 工

上古喜佩玉，系于颔下，有曲玉、管玉、勾玉，聚为杂佩。《古事纪》有造玉者名天明玉，世袭其职，其裔孙世居出云，每岁贡玉。然近世不闻有玉工。水晶一物，亦无以之造物者。《格古论》云：倭国水晶第一。《七修类稿》亦：日本国有青水晶、红水晶。然余客日本，绝不闻有水晶器皿。或云南海道诸岛问有出产，然并无佳品。珊瑚高至一二尺，色多淡白，品不甚贵。工人取鲜红者琢为圆粒，为女人簪，遍于通国。其枝柯扶疏者，或作为盆供。能成枝柯者绝少，大概用钉梢钉定，镕红蜡粘接，宜细看之。玳瑁削片为叶，玳瑁形似龟，鳖首，嘴如鹦鹉，背负十二叶黑白斑文间杂。老者甲厚而黑白分明，小者甲薄而花片模糊。取用必倒悬之，用滚醋浇泼则逐片应手而下。以作小盒，软熟如纸，联接无缝，亦用漆器描金漂霞之法着色，尤斑驳可喜。国无象牙，取大鲸骨碎锯细切，作连环圆球及书刀、齿签诸物，法如治骨角而甚光滑。其他文木杂竹诸器，诸国多善工，大概质而洁、朴而雅云。

日本国志后序

中国入寡知日本者也，黄子公度撰《日本国志》，梁启超读之，欣怿咏叹黄子，乃今知日本，乃今知日本之所以强，赖黄子也。又懑愤责黄子日：乃今知中国，知中国之所以弱，在黄子成书十年，久谦让不流通，令中国人寡知日本，不鉴不备，不患不悚，以至今日也!乃诵言日：使千万里之外，若千万岁之后，读吾书者若布眉目而列白黑，登庙庑而诵昭穆，入家人而数米盐也，则良史之才矣。使千万里之外，若千万岁之后，读吾书者适以知吾世，审吾志。其用吾言也，治焉者荣其国，言焉者辅其文；其不能用，则千万里之外，若千万岁之后，辁材讽说之徒咨嗟之，太息之，夫是之谓经世，先王之志。

斯义也吾以求诸古史氏，则惟司马子长有取焉。虽然，道已家事者，苟非愚棍蒙崽之子，莫不靡靡能言之。深周隐曲，若夫远方殊类，邈绝倜侏之域，则虽大智长老，闻言未解，游梦不及，况欲别闺闼、话子姓、数米盐哉？此为尤难绝无之事矣。司马子长美矣，然其为《史记》也，是家人子之道其家事也。日本立国二千年无正史，私家纪述秽杂不可理，彼中学子能究澈本末、言之成物者已鲜．矧乃异域绝俗，殊文别语，正朔服色、器物名号、度律量衡靡有同者，其孰从而通之？且夫日本古之弹丸，而今之雄国也，三十年间以祸为福，以弱为强，一举而夺琉球，再举而割台湾。此土学子鼾睡未起，睹此异状挢口纤舌，莫知其由，故政府宿昔靡得而戒焉。以吾所读《日本国志》者，其于日本之政事、人民、土地及维新变政之由，若入其闺闼而数米盐，别白黑而诵昭穆也。其言，十年以前之言也，其于今日之事若烛照而数计也。又宁惟今日之事而已，后之视今，犹今之视昔，顾犬补牢，未为迟矣。
  </div>
  <div class="pagination">
   <a href="日本国志_page746.html">
    上一页
   </a>
   <span>
    ...
   </span>
   <a href="日本国志_page742.html">
    742
   </a>
   <a href="日本国志_page743.html">
    743
   </a>
   <a href="日本国志_page744.html">
    744
   </a>
   <a href="日本国志_page745.html">
    745
   </a>
   <a href="日本国志_page746.html">
    746
   </a>
   <span class="current-page">
    747
   </span>
   <a href="日本国志_page748.html">
    748
   </a>
   <a href="日本国志_page749.html">
    749
   </a>
   <a href="日本国志_page750.html">
    750
   </a>
   <a href="日本国志_page751.html">
    751
   </a>
   <a href="日本国志_page752.html">
    752
   </a>
   <span>
    ...
   </span>
   <a href="日本国志_page748.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
