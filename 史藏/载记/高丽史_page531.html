<!DOCTYPE html>
<html>
<head>
    <meta charset="UTF-8">
    <title>高丽史 - 第 531 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 531 页/共 739 页</h1>
    <div class="content">
明宗十五年四月乙亥开城府马川里女一产三子。
#高丽史53卷-志7-五行1-水-095

高宗七年四月丙子中原府有女身长三尺凡三产皆非人或蟾或蛇或蛙人以谓妖女。 十年正月辛亥水金洞有女生儿人首蛇身。
#高丽史53卷-志7-五行1-水-096

辛禑九年五月庚午有私婢一产三男赐米二十硕。
#高丽史53卷-志7-五行1-水-097

○毅宗十七年二月丁丑惠民局南路左右街巷有小儿分东西二队各结草为人形如三岁童女衣以锦绣缯彩又装一婢子随其后。 前有　案方丈饰以金银珠玉仍设馔食观者如堵。 二队争媚鬪巧至于呼　作乱。 如是者五六日乃罢不知所之。
#高丽史53卷-志7-五行1-水-098

○定宗三年九月王御天德殿忽雷雨震人又震殿西角。
#高丽史53卷-志7-五行1-水-099

成宗三年五月庚戌朔震刑官门柱。
#高丽史53卷-志7-五行1-水-100

穆宗九年六月戊戌震天成殿　吻。
#高丽史53卷-志7-五行1-水-101

显宗三年十月己未雷辛酉亦如之。 四年十二月辛未雷震。 五年四月丁亥震德陵桐树。 五月戊戌无云而雷。 十月乙卯雷。 六年正月戊戌无云而雷。 十一年十一月壬申雷电。 十四年十二月庚申朔雷震。 十五年正月辛丑大雷电以震。 十九年十月乙亥雷。 十二年十月甲辰雷震。 十二月庚寅雷震。
#高丽史53卷-志7-五行1-水-102

德宗三年六月己丑朔震皇城朱雀门廊屋。
#高丽史53卷-志7-五行1-水-103

靖宗元年十月辛未雷电。 二年二月戊午不雨而雷七月戊子震会宾门。 八月己酉雨雹震人于升平门南路。 十一月丁丑雷。 五年十一月庚子雷。 六年七月乙丑震宜春楼。 十月乙酉司天少监知太史局事林匡汉奏: "据历八月中气雷乃收声今自秋季殷殷不絶有乖时令。 愿省躬修德以禳灾变。" 七年十月乙酉震人于宣恩馆外。
#高丽史53卷-志7-五行1-水-104

文宗二年十月乙酉雷。 四年十一月甲辰雷电。 六年十月丁酉雪而雷。 七年八月乙卯雷电暴风雨雹。 八年五月乙酉震会庆殿。 九年十一月乙卯朔雷电以雨。 戊午雨而电。 九月甲午震惠日重光寺塔延烧佛阁经楼。 十二年七月丙子震兴王寺门柱。 十八年八月丁未震内帝释院堂柱。 十一月甲子雷震民家栗树。 二十七年十月壬午雷。 二十八年六月辛巳震行人于兴王寺南路。 九月丁未雷震昌德门直军。 三十七年五月丙子朔无云而雷。
#高丽史53卷-志7-五行1-水-105

宣宗二年十一月癸卯夜震安定坊人家栗树。 六年六月壬子震会宾门。 七年八月辛亥雨雹震市西巷人马又震干陵松木都城东北山松木。 九年十月戊午雷。 十一年九月戊午雷。
#高丽史53卷-志7-五行1-水-106

献宗元年六月辛卯震人于龙华院。
#高丽史53卷-志7-五行1-水-107

肃宗四年十一月壬辰无云而雷。 八年十一月壬寅雷电。
#高丽史53卷-志7-五行1-水-108

睿宗元年六月己丑震西华门外松树。 二年四月甲申震开国寺塔。 七月戊戌震松岳松树。 三年九月丙辰雷大震。 四年十月甲申雷。 五年五月乙丑震西京重兴寺塔。 六月辛未雨雹震树木。 八年五月丁酉震兴王寺西面城廊。 六月己未震玄化龙兴等寺树。 九年四月乙丑大雨雹震文德殿东廊柱及南山浿江月盖窑等处树木。 六月乙卯震。 十月壬寅朔雷。 十年十二月己亥雷电雨雹。 十二年十月丁卯雷。 十一月乙酉朔雷。 十三年闰九月戊午雷壬戌亦如之。 十月己卯朔雷。 十五年七月丁丑震月生山神祠。 八月庚寅震西京重兴寺塔。 九月己酉震雷雨雹。 十六年十月丙申雷。 十七年七月辛酉震京城民家园木。 九月壬戌无云而雷。 十一月辛巳雷电。
#高丽史53卷-志7-五行1-水-109

仁宗元年三月戊辰雷震阙门外槐树。 五年九月壬寅雷。 七年九月戊申震西京重兴寺塔。 八年六月甲午暴雨震归法寺山上松。 十月辛未雷电雨雹。 九年五月自地理山南至长城县往往震雷电烈风大雨树木　　禾谷不实七月乙巳震灵岩郡月生山神祠。 九月戊午雨雹雷鸣昼夜不已震德　五正二坊栗树。 己未雨雷鸣昼夜不已壬戌夜大雨雹雷震令昌德　二坊树木。 十一月丁酉雷。 十年六月乙未震松林寺松树。 十月己丑暴风雷雨震开国寺塔。 十一年五月庚午暴风雷雹震人马戊寅震眞观寺栢树。 十二年四月甲辰大雨震将作监注簿崔孝淑又震树木四十余株。 六月甲申震西京大华阙干龙殿。 十四年十月戊申雷电风雨。 十六年四月丁卯雷雨雹。 九月丙戌夜雷电暴雨癸卯夜雷电雨雹。 十七年六月丁丑震慈云坊女。 十月癸亥雷。 十九年十月壬辰夜有电光。 二十年三月乙卯雷雨雹。 八月甲戌雷电九月壬子亦如之。 丙辰雷电雨雹。 十月癸未雷。 二十一年十月癸卯雷雹。 二十二年十月丙申雨雪雷。 二十四年正月戊戌夜雷。
#高丽史53卷-志7-五行1-水-110

毅宗元年五月乙酉夜暴风雨震人于内帝释院十月乙未雷雨雹戊申雷震雨雹。 二年九月戊子夜雷电。 四年十月丙辰震电。 乙酉震云兴仓。 十七年十一月丙申雷。 十八年十月戊辰震人。 十九年九月己未震雷雨雹。 二十年九月癸未风雨雷电震人及马。 戊辰震。 二十二年十月丙午雷电。
#高丽史53卷-志7-五行1-水-111

明宗六年正月丁卯雷雨震树木。 三月戊申震松岳祠。 十月甲午雷电暴雨。 七年四月癸巳震树木。 六月辛卯震*大庙。 十月辛未雷电。 九年五月庚午震宣义门。 十二年十一月戊辰雨雷震。 十三年十月辛酉雷电。 十四年十月丙寅雷。 十八年十月丙寅雷。 十九年八月甲午震宣庆殿柱。 二十三年十月丁酉大雷电戊申雷电。 二十四年十月己酉大雷电二十五年十一月己丑雨土而雷。 二十六年六月庚申震光德门。 二十七年九月癸丑雷甲寅夕大雷电雨雹旋风暴起多拔树木步廊十八*闲坏庚申大雷电。
#高丽史53卷-志7-五行1-水-112

神宗二年十月乙丑雷电己巳亦如之。
#高丽史53卷-志7-五行1-水-113

熙宗二年六月丙寅震将军朴挺谟挺谟为人贪　诈伪。 四年五月丙午西京重兴寺塔云雾笼其上电光绕三日遂震寺柱。 六年正月壬子无云而雷。
#高丽史53卷-志7-五行1-水-114

康宗元年十月己卯雷大仓灾。
#高丽史53卷-志7-五行1-水-115

高宗五年八月丁卯震西面隍城。 九月庚辰雷电辛巳亦如之。 己丑雷电雨雹。 十月癸卯雷。 庚戌雷电。 戊午大震电。 七年九月丁亥雷。 八年十月癸丑雷电。 十一月乙未雷电。 十年三月甲辰震三人。 十月癸未大雷电甲申亦如之。 十一年九月戊寅雷震。 丁亥雷。 十月甲午朔雷。 十二年七月辛巳震松岳神祠。 十月辛丑雷雹。 十三年十月乙巳雷。 十一月癸酉雷。 十五年七月戊寅震内愿堂槐树。 十月戊申雷。 十二月乙巳雷震。 十六年六月戊戌震二人。 十七年五月庚戌震树木。 二十三年五月戊午震人。 九月庚申雷雹。 三十年九月庚午大雷电。 三十三年十月戊戌雷。 十一月甲戌大雷电。 三十五年十一月庚戌雷。 三十六年九月丁亥雷电。 三十七年九月丙子西方有雷声。 十月甲午大雷电。 三十八年闰十月己未大雷雹。 十一月戊戌雷。 三十九年十月癸丑雷电。 四十一年九月戊申北方有雷声丙寅雨雹。 十月庚午朔雷。 十二月辛巳雷。 四十二年八月癸未无云而雷。 九月丙寅大雷震。 四十三年九月庚辰震国子监西廊。
#高丽史53卷-志7-五行1-水-116

元宗元年八月丙申朔无云而雷雨。 十一月戊寅雷。 三年九月乙亥雷。 四年九月戊寅雷。 十月辛亥雷。 七年十月戊子雷。 十一年十月甲戌雷。 十二月丙申朔有物堕地声如雷光如电。 十二年十月壬辰大雷。 十三年正月辛未有物堕西北声如雷。
#高丽史53卷-志7-五行1-水-117

忠烈王三年九月辛卯雷电。 十月乙酉雷。 四年九月丙戌雷。 十月甲子雷雹。 五年四月庚子震普济寺。 十月丁丑雷戊寅雷电。 六年十月丙申雷。 八年五月己未震　州民。 九月甲子雷。 九年九月辛酉震玄化寺古木及马二　一。 十年七月丙申震人。 十一月戊子雷。 十一年十月癸卯雷。 十一月己巳雷癸酉亦如之。 十四年九月癸卯雷。 十一月甲午大雷电风雪昼晦震人。 十六年十一月甲辰大雷。 十七年十一月辛亥雷。 十九年十月甲辰雷。 十一月丙辰雷。 二十年十一月癸亥雷。 二十一年九月庚寅雷癸巳亦如之。 十月癸丑雷电。 十一月甲戌雷。 二十二年十月甲辰雷。 二十三年十一月壬申雷。 二十四年十月庚辰雷。 二十八年十月己丑雷电。 二十九年六月癸丑震西北面安集使金坚。 九月乙丑大雷电以风。 三十年十月乙未雷丙申亦如之。 己酉雷壬子癸丑亦如之。 三十一年十一月乙巳雷震。 三十三年九月庚午雷。 十一月壬申雷电。 三十四年八月甲寅大雷电雨雹。
#高丽史53卷-志7-五行1-水-118

忠宣王元年十月壬子雷电雨雹辛酉又雷电雨雹大风。 二年十月癸丑雷。 三年九月乙巳雷。 五年十月癸酉大雷电以雨。
#高丽史53卷-志7-五行1-水-119

忠肃王三年九月丁巳大雷电暴雨。 十二月丁酉西北方震雷赤　。 四年七月丙寅震活人堂。 十月甲辰雷电。 八年十月癸亥雷虹见于东方。 十一月庚午朔雷雨雹。 十一年六月戊寅震人。 十二年八月戊戌雷电。 十五年九月庚午风雨雷电震人于松岳。 丙子大雷电雨雹。
#高丽史53卷-志7-五行1-水-120

忠惠王元年十月辛亥雷。
#高丽史53卷-志7-五行1-水-121

忠肃王后四年十月甲戌大雷电风雨。 乙亥雷电以雪。 五年六月甲午震西京舟舡庚子震兴天寺碑。 八年十月丁亥雷。 十一月癸未雷电。
#高丽史53卷-志7-五行1-水-122

忠惠王后四年十一月辛未雷电。
#高丽史53卷-志7-五行1-水-123

忠穆王二年十月己巳雷电。 三年十月甲申雷。 十二月丙子雷。 四年四月乙酉大雷电震树木。 十月辛巳雷。
#高丽史53卷-志7-五行1-水-124

忠定王元年七月癸卯震树木。 十月甲午雷。
#高丽史53卷-志7-五行1-水-125

恭愍王元年十月壬寅雷。 甲寅雷。 二年正月乙酉雷。 三年五月庚寅震人。 四年十月乙丑雷。 六年十月戊寅雷电紫气见于北方。 七年十月丁亥大震雷地震。 八年七月庚子震人又震树木。 十年十月己丑雷。 十一年七月己巳震尙州民及其家牛二。 十月甲戌雷。 戊寅雷地震虹见。 十一月壬寅朔震电。 丙午震电。 戊申震雷。 十二年正月丙寅雷。 十四年九月辛未雷震。 十月乙未雷电丙申亦如之。 闰月壬戌震电以雪。 十五年九月甲午大震电雨雹。 十月癸丑大震雷地震。 丁丑大震电以雨。 十七年八月癸巳大震雷雨雹。 十八年九月戊戌雷。 己未雷雨雹。 辛酉雷。 十九年十月雷。 二十年四月癸未朔雷雨雹。 十月甲申雷。 二十一年十二月戊戌雷。 二十二年十月壬午雷虹见。 二十三年五月辛未震人又震树木。 十月壬寅雷雨雹。
#高丽史53卷-志7-五行1-水-126

辛禑元年十二月戊戌雷。 二年七月庚辰大风拔木震汉川君王　及其妻朴氏。 九月戊午无云而雷。 十月壬戌雷戊辰己巳亦如之。 三年九月甲辰雷电雨雹。 十月庚申雷。 四年十二月丙午雷。 五年十月戊子雷。 十二月乙亥雷地震。 六年十月辛未雷电壬申雷。 七年十一月癸未雷。 丙戌震电雨雹。 十年十月癸酉雷电。 十二年十月壬辰雷。 十二月丁酉震雷地震木　。 十三年八月庚午大雷电以雨。 十月庚戌雷。
#高丽史53卷-志7-五行1-水-127

</div>
    <div class="pagination">
<a href="高丽史_page530.html">上一页</a><span>...</span><a href="高丽史_page526.html">526</a><a href="高丽史_page527.html">527</a><a href="高丽史_page528.html">528</a><a href="高丽史_page529.html">529</a><a href="高丽史_page530.html">530</a><span class="current-page">531</span><a href="高丽史_page532.html">532</a><a href="高丽史_page533.html">533</a><a href="高丽史_page534.html">534</a><a href="高丽史_page535.html">535</a><a href="高丽史_page536.html">536</a><span>...</span><a href="高丽史_page532.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
