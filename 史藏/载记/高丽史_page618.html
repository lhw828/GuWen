<!DOCTYPE html>
<html>
<head>
    <meta charset="UTF-8">
    <title>高丽史 - 第 618 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 618 页/共 739 页</h1>
    <div class="content">#高丽史82卷-志36-兵2-屯田-005

元宗十一年闰十一月令百官出米有差以助军饷。  十三年五月世子谌遣使诸道各三人巡视兵粮所出田畴。
#高丽史82卷-志36-兵2-屯田-006

忠烈王三年二月令诸王百官以至庶民出米有差以充洪茶丘军粮。  四年正月以西海道丁丑年转米给元帅茶丘军。  五年四月遣使诸道审检兵粮。  七年三月分给官绢二万匹于两班及京外民户　兵粮。  十月发龙门仓兵粮给领府。  八年四月东征所支兵粮十二万三千五百六十余石。  九年二月命各道禄转未输京者悉充军粮。  三月令诸王百官及工商奴隶僧徒出军粮有差诸王宰枢仆射承旨米二十石致仕宰枢显官三品十五石致仕三品显官文武四五品十石文武六品侍卫护军八石文武七八品　上解官六石东班九品　外副使校尉南班九品四石正杂权务队正三石东西散职业中僧一石白丁抄奴所由丁吏诸司下典独女官寺奴婢十斗贾人大户七石中户五石小户三石唯年七十以上男女勿*　{敛}。  十五年三月发御库米四千石以补兵粮。  十六年二月哈丹犯边令诸王宰枢承旨班主各出米七石坊里庶人出米有差以充东界防戍军粮。  九月传旨: "东界州郡转米一千石及双城近处盈德兴海德原淸河等沿海各州今年转米　输于双城以充军粮。  双城鎭守别抄马二百五十匹料自今年十月至明年二月计凡一千二百五十石以双城旁近盈德长　德原兴海淸河延日安康杞溪神光等州今年杂贡皮谷计折输送。"
#高丽史82卷-志36-兵2-屯田-007

恭愍王元年二月下旨: "前者以军粮不足权借米*  以百石准四十石其数过重。 今改定十石准三石百石准三十石今月二十二日　匙下送其不从国令人员仰军粮色处分开闭以时在数　没入。"  五年六月敎曰: "一全罗道临坡屯田近来权势之家称为赐给夺占殆尽仰都评议使别置屯田官诸家占夺一皆复旧沿海之地筑堤　水可作良田者往往而有宜令有司相地用防倭之卒为之农夫。 诸家赐给田平衍膏　可屯田者以贼家及行省所占人物分队给地以责其事各道凡古屯田处皆用临坡屯田之例。 一外方州县所有亡寺院,官吏收其田租为公用所在皆是。 今当军兴时其亡寺院田租皆给防护军粮。"  十一月廉悌臣上*　曰: "食为民天兵藏于农宜令军士有事操兵无事屯田则转饷省而军食足矣。 军师之盛在于储峙今师兴有日而挽输之路阻修。 如选其精强分屯要害移其余卒就食安州等处观变而动则挽粟之劳　而养兵之势强矣。"  二十年十二月敎曰: "屯田之法有益军需。 仰都评议使行移各道防御大小员官相其地利役以军入耕种以省漕挽之费。"
#高丽史82卷-志36-兵2-屯田-008

辛禑元年二月下旨: "屯田之法役以戍兵闲民择其旷地量宜屯种以省漕挽之费。 今户给种子不论　　收入无法民甚苦之。 仰都评议使行移各道家户屯田一皆禁止其余屯田亦从优典量力屯种以补粮饷。"  九月取诸寺田租以充军费。  十月备北元诸军久屯北界北界旧无私田官收租以充军粮。 后势家争占为私田以故转饷不继取粮于民民甚苦之安州以北尤受其害。  二年九月都评议使以各道军资无数日之费令各道在外品官又烟户各里差等抽*　{敛}以补军*　{须}。  宰枢议曰: "近因军征军粮乏少宜令京外品官大小各户出军粮有差。 两府以下通宪以上造米四石三四品三石五六品二石七八品一石权务十斗散职乡史十斗百姓公私奴则量其户之大小征之。"  闰九月宪府: "以兵革旱荒连岁相仍军食　竭请于功臣田租三分取一寺社田收其半两殿所属官司田科*　{敛}外羡余　充军需。" 从之。  三年三月崔莹言于禑曰: "乔桐江华乃倭贼防戍之地也两处土田之出皆入兼幷之门私费何益。 唯摩尼山堑城祭田及府官禄俸外余田皆以军簿收之且置　两处以备粮饷。" 禑从之。  五年正月门下府郞舍上*　论时弊其词曰: "国无三年之储国非其国我国一年之畜尙且不足一有缓急事势可畏。 屯田之法当今急务各道各州屯田法制不行分种各户秋收以为宾客之供。 愿自今痛行禁理随州郡残盛定屯田之数每年按廉别定守令秋收入库报数都堂用是以为守令殿最东西两界用兵最急宜于闲旷之地设屯田遣公廉者备官牛农器劝督耕耘以备军*　{须}。 甲寅年后公私加耕之田兵息为限　属军*　{须}仓库宫司所属田土令各道按廉别定守令踏检收纳如有不得已国用都堂量给其费其余　属军*　{须}京畿各道功臣田土丙申年以来被罪人土田一依宪司所奏　属军*　{须}。"  九年五月全罗道按廉使吕称启: "仓　虚竭无以供军。" 乃令道内居人随职品高下出米以助之。 奉翊通宪三十斗正顺奉顺中正中显二十斗奉常奉善十五斗五六品十斗七八品七斗。  十月宰辅曹敏修等与耆老宰辅共议: "诸赐给田口分田各寺社田　皆属公尽收其租以备军国之需。"  十三年十一月命收私田半租以备军饷。  十四年八月宪司上*　曰: "诸岛渔　之利畜牧之蕃海产之饶国家之不可无者也。 我神圣之未定新罗百济也先理水军亲御楼船下锦城而有之诸岛之利皆属国家资其财力遂一三韩。 自鸭绿以南大抵皆山肥膏不易之田在于滨海沃野数千里之　田陷于倭奴　　际天倭奴之来前无横草出入山郡如蹈无人之地国家旣失诸岛渔　畜牧之利又失沃野出谷之府。 愿用汉氏募民实塞下防凶奴故事许于亡邑荒地开恳者限二十年不税其田不使国役专仰水军万户府修立城堡屯其老弱远斥候谨烽燧居无事时耕耘渔　铸冶而食以时造船寇至则淸野入保水军出船击之。 自舍浦以至义州皆如此则不出数年流亡尽还其乡邑而边境州郡旣实则诸道渐次而充战舰多而水军习海寇遁而边郡宁漕转易而京师富。 水军万户各道元帅能立屯田能修战舰能结人心能施号令能灭贼能安边者赐之岛田世食其入传之子孙其失一城堡一州郡者军法从事毋得轻宥以示劝惩。"
志卷第三十六。

#高丽史83卷-志37-00-00-000

志卷第三十七。 高丽史八十三。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史83卷-志37-兵3-00-000

兵三。
#高丽史83卷-志37-兵3-看守军-000

看守军。
#高丽史83卷-志37-兵3-看守军-001

○典　库: 将校二杂职将校二军人五。  卤簿都监: 将校二散职将相二军人四。  征袍库: 将校二军人五。  仁恩馆: 将校二。  龙门仓: 将校二散职将相二军人十五。  云兴仓: 将校二军人五。  内庄宅: 将校二军人八。  良　署: 杂职将校四。  将作布库将校九军人三。  长兴库: 将相三将校二军人五。  掌冶署: 将校二。  广化门布库: 军人六。  顺天馆: 将校六散职将相四散职将校四。  大明宫: 将校四军人六。  诸殿器用造成色: 将校二。  中军旗造色: 将校军人各二。  新兴馆: 将校二军人五。  奉先库: 将校杂职将校各二军人六。  松岳烽　: 将校二。  部烽　: 将校二军人三十三。  泰定门库: 将校二。  丽景门库: 将校二。  大盈署: 将校二。  宣敎门库: 将相一。  大府寺: 将相一将校三。  金银新库: 将校一。  玄武廊上库: 将校一。  外右金刚库: 将校一。  长平西廊兵仗库: 将校一。  油蜜库: 将校一。  迎送库: 将校一。  宣敎楼上库: 将校一。  新定西化布库: 将校三。  大盈库: 将校八。  铺陈都监: 将校二杂职将校二。  开明宅大府: 将校二。  左牧监: 将校二。  羊栏牧监: 将校二军人十七。  江阴牧监: 将校二。  国子监: 杂职将校二散职将相六。  都祭库: 杂职将校二散职将相二。  *大庙署: 散职将相二十四杂职将校二。  吏部: 杂职将校四散职将相四。  军器监: 杂职将校二监门卫军四。  三司: 杂职将相四。  尙食库: 散职将相二。  都省库: 散职将相二。  养贤库: 散职将相二。  小府监: 杂职将校二。  都兵马: 杂职将校二。  内都校: 杂职将校二。  外都校: 杂职将校二。  馆都校: 杂职将校二。  梨房库: 散职将相二。  福源天皇堂: 散职将相二。  司宰寺: 杂职将校二。  内园署: 杂职将校二。  太仆寺: 杂职将校二。  社稷坛: 散职将相二。  兵书藏: 散职将相二。  仁恩馆: 散职将相二。  延恩馆: 散职将相二。  中尙署: 杂职将校二。  长兴库: 杂职将校二。  刑部: 杂职将校二。  将作监: 杂职将校二。  尙舍局: 杂职将校二。  尙乘局: 杂职将校二。  内都　院: 散职将相二。  司仪署: 散职将相二。  征袍库: 散职将相二。  常平仓: 散职将相二杂职将校二。  左右仓: 散职将相各二。  东西大悲院: 散职将相各二。  园丘: 散职将相二。  籍田: 散职将相二。  守宫署: 杂职将校二。  *大医监: 杂职将校二。  大官署: 杂职将校二。  惠民局: 杂职将校二。  长源亭: 散职将相四。  习射都监: 杂职将校二。  史馆: 杂职将校二。 西京修理色: 散职将相四。  供驿署: 杂职将校二。  *大常府: 杂职将校二。  式目都监: 杂职将校二。  桥路都监: 杂职将校二。  九曜堂: 散职将相二监门卫军二。  弓箭库: 杂职将校二。  典廐署: 杂职将校二。  会同馆: 杂职将校二。  诸陵署: 杂职将校二。  礼服造成都监: 杂职将校二。  　头店: 杂职将校二。  西郊亭: 杂职将校二。  朝宗馆: 杂职将校二。  新　店: 杂职将校二。  马政色: 杂职将校二。  祭器都监: 杂职将校二。
#高丽史83卷-志37-兵3-围宿军-000

围宿军。
#高丽史83卷-志37-兵3-围宿军-001

○广化门: 职事将校一散职将相六监门卫军五同门事知将校一监门卫军二同门水口将校一。  通阳门: 散职将相二监门卫军二。  朱雀门: 散职将相二监门卫军二。  安祥门: 散职将相二监门卫军二。  延秋门: 散职将相二监门卫军二。  通德门: 散职将相二监门卫军二。  玄武门: 散职将相二监门卫军二。  金曜门: 散职将相二监门卫军二。  太和门: 散职将相二监门卫军二。  上东门: 散职将相二监门卫军二。  朝宗门: 散职将相二监门卫军二。  靑阳门: 散职将相二监门卫军二。  宣仁殿东紫门: 大将军一将军一同殿侍卫中郞将二南紫门中郞将一加差将相一同门末门将相一。  康安殿南门: 将相一同殿东末门将相一。  千龄门: 将相一同门西廊后壁将相一。  储祥门: 将相一。  静德宫东门: 将相一。  景灵殿: 将校一同殿屛障将相一。  集贤殿东门: 将相一。  穆淸殿东门: 将相一。  奉元门: 将相一宣庆殿北门将校一。  宴亲殿: 将校一。  永寿殿: 将相一。  云兴门: 将相一。  仪凤门: 将相一。  　通门前: 将军一将相一加差散职将相五。  泰定门前: 将军一将相一加差将相八同门水中将校一。  丽景门: 将相将校各一加差散职将相五。  安兴门: 将相将校各一加差将相五。  向成门: 将相将校各一加差将相五。  宣敎门: 将相将校各一加差散职将相五。  掖庭局: 将校二杂职将校四。  望云楼: 将校一。  归仁门: 将校一散职将校二监门卫军二。  长平门: 职事将校一散职将相二监门卫军二。  宣仁门: 职事将校一散职将相二监门卫军二同门水口监门卫军二。  福源宫: 杂职将校二散职将相二。  承德宫: 散职将相二。  延德宫: 散职将相二。  兴庆宫: 散职将相二。  永昌宫: 散职将相二。  玄德宫: 散职将相二。  福宁宫: 散职将相二。  明福宫: 散职将相二。  安和寺眞殿弘圆寺眞殿兴王寺眞殿天寿寺眞殿大云寺眞殿重光寺眞殿弘护寺眞殿玄化寺眞殿国淸寺眞殿崇敎寺眞殿干元寺眞殿: 散职将相各二。  奉恩寺眞殿: 散职将相四。  深陵良陵寿陵宣陵济陵怀陵明陵隐陵德陵贞陵齐陵质陵宜陵永陵定陵　陵成陵慈陵穆陵戴陵昌陵宁陵恭陵端陵庄陵玄陵夷陵幽陵元陵仁陵翼陵惠陵坚陵平陵干陵崇陵灵陵容陵和陵节陵悼陵信陵静陵匡陵简陵肃陵周陵: 散职将相各二。  宪陵顺陵义陵景陵显陵英陵康陵安陵荣陵泰陵: 散职将相各四。 裕陵绥陵: 散职将相各六。  延阳门: 散职将相二监门卫军二。  紫安门: 散职将相二监门卫军二。  安和门: 散职将相二监门卫军二。  德山门: 散职将相二监门卫军三。  莺溪门: 散职将相二监门卫军二。  安定门: 散职将相二监门卫军二。  弘仁门: 散职将相二监门卫军二。  成道门: 散职将相二监门卫军二。  崇仁门: 将校一军人二散职将相二监门卫军二同门水口散职将相二。  灵昌门: 将校一军人二散职将相二监门卫军一。  宣旗门: 将校一军人二散职将相二监门卫军二同门水口散职将相二。  长覇门: 将校一军人二散职将相二监门卫军三同门水口散职将相二。  会宾门: 将校一军人二散职将相二监门卫军一。  泰安门: 将校一军人二散职将相二监门卫军一。  永同门: 将校一军人二散职将相二监门卫军一。  　德门: 将校一军人二散职将相二监门卫军一。  仙溪门: 将校一军人二散职将相二监门卫军二。  宣义门: 将校一军人二散职将相二监门卫军一。  干阳门: 将校一军人二散职将相二监门卫军一。  保泰门: 将校一军人二散职将相二监门卫军一。  永平门: 将校一军人二散职将相二监门卫军二。  狡猊门: 将校一军人二散职将相二监门卫军一。  仙严门: 将校一军人二散职将相二监门卫军一。  光德门: 将校一军人二散职将相二监门卫军一。  昌信门: 将校一军人二散职将相二监门卫军一。
#高丽史83卷-志37-兵3-　点军-000

　点军。
#高丽史83卷-志37-兵3-　点军-001

○市里　点: 将相一将校二军人十一。  街衢监行: 将校二螺匠十一都典十一军人四十。  左右京里　点: 将相各二将校各二军人各八。  五部　点: 将相各二将校各二军人各八。  四郊细作立: 将相各二将校各一军人各七。  安和生木立: 将相一将校一军人六。  宫北　点: 将相一将校一军人六。  选军　点: 将校二军人三十二。  狱直　点: 将校四军人四十五。  地仓　点: 将校二军人二。  左仓　点: 将校二军人十五。  右仓　点: 将校五军人二十五。  金吾卫　点: 将校二军人四。  五正　点: 将校一军人三。  松岳左右樵人　点: 将校各一散职将相各二军人各二。  东郊炭岘秃山狄逾岘小梓尾等生木立: 将校各一散职将相各一军人各六。  西郊药师院*于知岩熊川大岘西普通亭之谷马川高寺等生木立: 将校各一散职将相各二军人各六。  炉谷生木立: 将相一将校一散职将相二军人六。  恶　生木立: 散职将相二。  *大庙检点: 将校二军人十。
#高丽史83卷-志37-兵3-州县军-000

州县军。
#高丽史83卷-志37-兵3-州县军-001

○高丽兵制大抵皆仿唐之府卫则兵之散在州县者意亦皆属乎六卫非六卫外别有州县军也。 然无可考姑以此目之。
#高丽史83卷-志37-兵3-州县军-002

北界。

○西京精勇一领内都领别将一人左右府别将各二人校尉十人队正二十人旗头行军幷九百七十人保昌杂军十九队内行首行军幷九百三十一人海军一队内行首一人行军四十九人元定两班军闲人杂类都计九千五百七十二丁。

○安北府都领中郞将一中郞将二郞将七别将十四校尉二十八队正五十八行军一千五百十五人抄军十六队内马四队右军四队内马一队左军二十六队内马弩各二保昌七队白丁二十七队。

○龟州都领中郞将一中郞将二郞将七别将十五校尉三十队正六十行军一千六百四十二抄军二十四队内马四队左军二十队内马四弩二保昌八队。

○宣州都领中郞将一中郞将二郞将六别将十二校尉二十五队正五十行军一千三百三十七人抄军二十六队内马四队左军二十队内马弩各二右军四队内马一队保昌六队白丁七十六。

○龙州都领中郞将一中郞将二郞将八别将十九校尉二十三队正六十行军一千七百七十八人抄军三十二队左军三十二队内马四弩二右军四队保昌六队白丁七十四沙比江别将一校尉二队正四行军九十九人。

○静州都领中郞将一中郞将二郞将九别将十九校尉三十九队正七十九行军二千七十五人抄军三十六队内马六队左军三十队内马弩各四右军四队保昌六队白丁二十八队神骑一百八人。

○麟州中郞将二郞将九别将十八校尉三十六队正七十二行军一千八百九十三人抄精勇三十六队内马六队左军三十四队内马弩各四右军四队保昌四队白丁三十六队。

○义州中郞将三郞将六别将十二校尉二十四队正四十八行军一千二百四十九人。

○朔州中郞将一郞将五别将十校尉二十二队正四十五行军一千二百九人精勇十八队内马六队左军十八队内马二队弩一队右军四队内马一队保昌五队神骑四十五人白丁四十八队步班十二队。

○昌州中郞将一郞将四别将九校尉十八队正三十六行军九百七十一人精勇十六队内马二队左军十队内马弩各二队右军三队内马一队保昌四队神骑二十二人步班二十一队白丁二十二队。

○云州中郞将一郞将三别将八校尉十六队正三十一行军九百二十六人精勇十二队内马弩各二左军十二队内马二弩一右军四队内马一保昌四队神骑三十三人白丁四十九队。

○延州中郞将一郞将四别将九校尉十八队正四十一行军一千五十二人精勇十二队内马二队左军十队内马弩各二右军三队保昌四队白丁五十队神骑二十六人。

○博州中郞将一郞将五别将九校尉十九队正三十九行军一千三百八十七人精勇十四队内马二左军十四队内马弩各五右军四队内马一队保昌五队白丁一百二十队步班二十五人神骑四十九人。

○嘉州中郞将一郞将五别将十校尉二十一队正四十三行军一千一百十九人精勇十五队左军十三队内弩一队右军二队内马一队保昌四队白丁百十三队步班四十人神骑五十人。

○郭州中郞将一郞将四别将九校尉十八队正三十六行军九百六十六人精勇十三队内马三队左军十四队内马三弩一右军二队保昌四队神骑五十三人步班四十二人白丁一百四十二队。

○铁州中郞将一郞将四别将八校尉十六队正三十二行军八百七十人精勇十二队内马二队左军十二队内马弩各二右军二队保昌四队神骑三十二人步班二十九人白丁六十二队。

○灵州郞将四别将七校尉十四队正二十八行军七百二十九人精勇十队内马一队左军十队内马二弩一右军二队保昌四队神骑十五人步班十七人白丁二十五队。

○猛州郞将三别将五校尉十队正二十行军六百三十人精勇十队内马二队左军八队内弩一队右军二队内马一队保昌四队神骑二十八人步班二十五人白丁九十六队。

○德州郞将四别将七校尉十四队正二十八行军七百七十八人精勇十队内马二队左军十队右军二队保昌四队神骑二十六人步班二十三人白丁五十五队。

○抚州郞将四别将七校尉十四队正二十九行军八百一人精勇十队内马弩各一队右军三队保昌三队神骑三十五人白丁七十八队。

○顺州中郞将一郞将二别将七校尉十三队正二十七行军七百五十五人精勇十队内马二队左军十队内马弩各一队右军二队保昌三队神骑四十人步班二十人白丁一百五十四队。

○渭州郞将五别将八校尉十六队正二十行军九百十八人精勇十二队内马二队左军十二队内马弩各一队右军三队保昌五队神骑步班各三十二人白丁八十三队。

○泰州郞将四别将七校尉十四队正二十八行军八百九十五人精勇十三队内马三队左军十队内马一队保昌三队神骑二十二人步班三十九人白丁五十七队。

○成州中郞将一郞将三别将七校尉十二队正二十七行军七百四十四人精勇十队内马弩各一队左军九队内马弩各一队右军三队保昌五队神骑十七人步班三十三人白丁二百一队。

○殷州郞将五别将八校尉十八队正三十三行军九百十七人精勇二十二队内马弩各一队左军十二队右军三队保昌四队神骑三十四人步班五十九人白丁八十五队。

</div>
    <div class="pagination">
<a href="高丽史_page617.html">上一页</a><span>...</span><a href="高丽史_page613.html">613</a><a href="高丽史_page614.html">614</a><a href="高丽史_page615.html">615</a><a href="高丽史_page616.html">616</a><a href="高丽史_page617.html">617</a><span class="current-page">618</span><a href="高丽史_page619.html">619</a><a href="高丽史_page620.html">620</a><a href="高丽史_page621.html">621</a><a href="高丽史_page622.html">622</a><a href="高丽史_page623.html">623</a><span>...</span><a href="高丽史_page619.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
