<!DOCTYPE html>
<html>
<head>
    <meta charset="UTF-8">
    <title>高丽史 - 第 448 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 448 页/共 739 页</h1>
    <div class="content">
倭寇安州牧使朴修敬力战却之。
#高丽史44卷-世家44-恭愍王7-23-19-1374

丙子地震。
#高丽史44卷-世家44-恭愍王7-23-20-1374

丁丑幸奉先寺。
#高丽史44卷-世家44-恭愍王7-23-21-1374

丙戌倭入安州。
#高丽史44卷-世家44-恭愍王7-23-22-1374

倭寇庆尙道破兵船四十　死者甚众。
#高丽史44卷-世家44-恭愍王7-23-23-1374

乙未以崔莹为庆尙全罗杨广道都巡问使宪司启: "莹尝为都巡察使六道骚动不可复遣。" 以金庾为西北面造船使遣赞成事安师琦赐酒劳之。
#高丽史44卷-世家44-恭愍王7-23-24-1374

夏四月丁酉李仁任罢以廉悌臣为门下侍中。
#高丽史44卷-世家44-恭愍王7-23-25-1374

命护军率徒兵筑墙于影殿用锥验其坚否。
#高丽史44卷-世家44-恭愍王7-23-26-1374

丁未赐金子粹等及第。
#高丽史44卷-世家44-恭愍王7-23-27-1374

以论崔莹罢大司宪金续命贬持平崔元濡为延安府使以门下评理柳渊兼大司宪开城府事田禄生代莹为庆尙道都巡问使赐莹尽忠奋义宣威佐命定乱功臣之号。
#高丽史44卷-世家44-恭愍王7-23-28-1374

戊申,

帝遣礼部主事林密　牧大使蔡斌来中书省咨曰: "钦奉圣旨: '已前征进沙漠为因路途　远马匹多有损坏。 如今大军又征进我想高丽国已先元朝曾有马二三万留在耽罗牧养　生　多。 中书省差人将文书去与高丽国王说得知道敎他将好马*　{拣}选二千匹送来。'" 于是遣门下评理韩邦彦往耽罗取马。
#高丽史44卷-世家44-恭愍王7-23-29-1374

壬子倭船三百五十　寇庆尙道合浦烧军营兵船士卒死者五千余人。 遣赵琳诛都巡问使金　支解以徇诸道。
#高丽史44卷-世家44-恭愍王7-23-30-1374

西海道万户李成副使韩方道崔思正与倭战于木尾岛败死。
#高丽史44卷-世家44-恭愍王7-23-31-1374

癸丑太白经天乙卯亦如之。
#高丽史44卷-世家44-恭愍王7-23-32-1374

己未林密蔡斌谒文庙。
#高丽史44卷-世家44-恭愍王7-23-33-1374

甲子太白昼见。
#高丽史44卷-世家44-恭愍王7-23-34-1374

倭寇紫燕岛。
#高丽史44卷-世家44-恭愍王7-23-35-1374

五月丙寅朔以前侍中李仁任为东西江都统使出次升天府。
#高丽史44卷-世家44-恭愍王7-23-36-1374

庚午禁击球石战戱。
#高丽史44卷-世家44-恭愍王7-23-37-1374

乙酉倭寇江陵。
#高丽史44卷-世家44-恭愍王7-23-38-1374

己丑倭寇庆蔚二州。
#高丽史44卷-世家44-恭愍王7-23-39-1374

壬辰以判书崔公哲为江陵道万户。
#高丽史44卷-世家44-恭愍王7-23-40-1374

癸巳倭寇三陟。
#高丽史44卷-世家44-恭愍王7-23-41-1374

六月丁酉都堂宴林密蔡斌。 妓簪斌帽花不整斌大怒。 王闻之流侍中廉悌臣于广州。 壬寅斌怒妓　其意驰马将还。 王令金兴庆追及金郊驿慰谕以来。 时馆待甚隆府库为之　竭至令各司轮办宴慰斌性横悖好欧骂人自侍中以下诸宰相悉被凌辱。
#高丽史44卷-世家44-恭愍王7-23-42-1374

影殿因暴雨有漏处王大怒下董役官赞成事韩方信评理卢　狱杖之。 时影殿役久劳费不资役夫死者相望于道宰执言官莫敢论奏。
#高丽史44卷-世家44-恭愍王7-23-43-1374

癸卯以庆复兴为门下侍中李仁任守门下侍中。
#高丽史44卷-世家44-恭愍王7-23-44-1374

甲辰倭寇襄州我军与战斩首百余级。
#高丽史44卷-世家44-恭愍王7-23-45-1374

庚戌王制'南风熏万国好月满千方'一联命近臣和进。
#高丽史44卷-世家44-恭愍王7-23-46-1374

壬子郑庇等还自京师,

帝手诏曰: "使者至贡陈其礼敷王极情朕旣听之事大之心甚矣。 表云: '受侯服于东隅祖朝鲜之苗裔爰自五季已事中华。' 言无不当。 然朕观上古之君自甸侯绥服之外不治其令土人主之。 大　圣人之心体天道以行仁惟欲民安耳。 未尝夸诈。 所以不宝远物不劳夷民圣人之心弘哉。 今朕虽不才敢不保王之臣忠　来诚之美贡若汉唐之夷彼隋君之伐东  在朕之今日非诈侮于我安敢违上帝而劳扰生民者乎  若或不守己分妄起事因其天灾人祸必有至者王其审之自今以后薄来而情厚则可。 若其厚来而情薄是为不可。 王其审之。" 中书省咨曰: "尝闻以小事大者畏天者也畏天之实在尽其诚。 比年本国遣使来贡钦奉圣旨: '节该古来中国诸侯于天子比年一小聘三年一大聘。 至如九州岛之外蕃邦远国只每世一见。 其所贡献不过纳贽表诚而已。 今高丽去中国稍近敎他依着三年一聘之礼将来的方物只土产布子不过三五对表意其余的物都休将来。' 钦此已经行移本国。 今郑庇赍至礼物过于常贡似有未喩旨意兼数内白苎三百送大府监上项衙门系元朝旧名。 尔国数遣使来岂不知国家未尝设置  贡出无名实非事大以诚之礼。 　我朝四海一家岂资小邦之贡  又去年金甲雨献马五十匹云道亡者二。 旣至京师存者四十有九所言俱系进上之数。 以太仆寺试之皆非可乘之骑内一匹甲雨称为己物欲自进于东宫。 其中虚谋诡诈灼然可知不审出王之意  抑臣下之不诚  钦蒙上位以手诏谕王冀王有以自处。 我朝一视同仁是以不较区区之过。 今王遣使涉海远来不无艰险。 于所贡物内受布六对余物付来使领还。 今后合宜钦依圣旨事意三年一贡物不在多惟在至诚。 其余金银器皿彩席苎麻布豹獭皮及送大府监白苎布三百匹　付庇送还。" 又咨曰: "洪武七年五月初四日准来咨为打造捕倭船只合用器械火药硫黄焰　等物咨请颁降。 准此照得高丽国所造捕倭船只未委是否堪中出海征进　中国所用火药　黄预备虽多需用亦广。 岂有中国而资外邦之理 " 洪武七年五月初八日中书省大都督府御史台官于奉天殿钦奉圣旨: "高丽来关军器火药造船捕倭我看了好生欢喜。 却不似已前坐视民病方　有救民之心似这等行移与中国一般。 王　敢眞个依着我的号令  若如此时把　每号令行将去他。 必是依着行早发文书去敎那里扫得五十万　硝将得十万　硫黄来这里着上那别色合用的药修合与他去。 那里新造捕倭的船敎差能斡将官率驾将来我看。" 钦此省台官卽奏: "恐彼无此物。" 又钦奉圣旨: "皆是同天共日安得此有彼无  此等之物处处有之彼方。 但不会修合耳。 恁宰相每只将这号令行将去。" 又咨曰: "举人宋文中不及试期。 若令守候实为沈滞奏奉圣旨: '表文内说道无秀才今止有一个秀才又恐将来可免再试发回本国擢用。' 又奉圣旨朝贡道路: '三年一聘从海道来。'"
#高丽史44卷-世家44-恭愍王7-23-47-1374

己未太白昼见经天。
#高丽史44卷-世家44-恭愍王7-23-48-1374

幸王轮寺影殿遂宴于安和寺洞。
#高丽史44卷-世家44-恭愍王7-23-49-1374

秋七月乙亥韩邦彦至济州哈赤石迭里必思肖古秃不花观音保等曰: "吾等何敢以世祖皇帝放畜之马献诸大明。" 只送马三百匹。
#高丽史44卷-世家44-恭愍王7-23-50-1374
</div>
    <div class="pagination">
<a href="高丽史_page447.html">上一页</a><span>...</span><a href="高丽史_page443.html">443</a><a href="高丽史_page444.html">444</a><a href="高丽史_page445.html">445</a><a href="高丽史_page446.html">446</a><a href="高丽史_page447.html">447</a><span class="current-page">448</span><a href="高丽史_page449.html">449</a><a href="高丽史_page450.html">450</a><a href="高丽史_page451.html">451</a><a href="高丽史_page452.html">452</a><a href="高丽史_page453.html">453</a><span>...</span><a href="高丽史_page449.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
