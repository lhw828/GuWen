<!DOCTYPE html>
<html>
<head>
    <meta charset="UTF-8">
    <title>三国史记 - 第 42 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 42 页/共 156 页</h1>
    <div class="content">
一七卷高句丽本纪五东川王二二年

○二十二年，春二月，<新罗>遣使结和。秋九月，王薨。葬于<柴原>，号曰<东川王>。国人怀其恩德，莫不哀伤。近臣欲自杀以殉者众，嗣王以为非礼，禁之。至葬日，至墓自死者甚多。国人伐柴，以覆其尸，遂名其地曰<柴原>。

一七卷高句丽本纪五中川王元年

○<中川王>[或云<中壤>。]，讳<然弗>，<东川王>之子。仪表俊爽，有智略。<东川>十七年，立为王太子。二十二年，秋九月，王薨，太子卽位。冬十月，立<　>氏为王后。十一月，王弟<预物><奢句>等，谋叛伏诛。

一七卷高句丽本纪五中川王零三年

○三年，春二月，王命相<明临于漱>，兼知内外兵马事。

一七卷高句丽本纪五中川王零四年

○四年，夏四月，王以<贯那>夫人置革囊，投之西海。<贯那>夫人，颜色佳丽，发长九尺，王爱之，将立以为小后。王后<椽>氏，恐其专宠，乃言于王曰："妾闻西<魏>求长发，购以千金。昔我先王，不致礼于<中国>，被兵出奔，殆丧社稷。今王顺其所欲，遣一个行李，以进长发美人，则彼必欣纳，无复侵伐之事。"王知其意，默不答。夫人闻之，恐其加害，反谗后于王曰："王后常骂妾曰：'田舍之女，安得在此。若不自归，必有后悔。'意者后欲伺大王之出，以害于妾，如之何?"后，王猎于<箕丘>而还，夫人将革囊迎哭曰："后欲以妾盛此，投诸海，幸大王赐妾微命，以返于家，何敢更望侍左右乎?"王问知其诈，怒谓夫人曰："汝要入海乎?"使人投之。

一七卷高句丽本纪五中川王零七年

○七年，夏四月，国相<明临于漱>卒，以<沸流>沛者<阴友>为国相。秋七月，地震。

一七卷高句丽本纪五中川王零八年

○八年，立王子<药卢>为王太子，赦国内。

一七卷高句丽本纪五中川王零九年

○九年，冬十一月，以　那<明临笏覩>，尙公主，为驸马都尉。十二月，无雪。大疫。

一七卷高句丽本纪五中川王一二年

○十二年，冬十二月，王　于<杜讷>之谷。<魏>将<&尉迟{尉迟楷}>[名犯<长陵>讳。]将兵来伐。王简精骑五千，战于<梁貊>之谷，败之，斩首八千余级。

一七卷高句丽本纪五中川王一三年

○十三年，秋九月，王如<卒本>，祀始祖庙。

一七卷高句丽本纪五中川王一五年

○十五年，秋七月，王猎<箕丘>，获白獐。冬十一月，雷，地震。

一七卷高句丽本纪五中川王二三年

○二十三年，冬十月，王薨。葬于<中川>之原，号曰<中川王>。

一七卷高句丽本纪五西川王元年

○<西川王>[或云<西壤>。]，讳<药卢>[一云<若友>。]，<中川王>第二子。性聪悟而仁，国人爱敬之。<中川王>八年，立为太子。二十三年，冬十月，王薨，太子卽位。

一七卷高句丽本纪五西川王零二年

○二年，春正月，立西部大使者<于　>之女，为王后。秋七月，国相<阴友>卒。九月，以<尙娄>为国相。<尙娄>，<阴友>子也。冬十二月，地震。

一七卷高句丽本纪五西川王零三年

○三年，夏四月，陨霜害麦。六月，大旱。

一七卷高句丽本纪五西川王零四年

○四年，秋七月丁酉朔，日有食之。民饥，发仓赈之。

一七卷高句丽本纪五西川王零七年

○七年，夏四月，王如<新城>[或云：<新城>，国之东北大鎭也。]，猎获白鹿。

秋八月，王至自<新城>。九月，神雀集宫庭。

一七卷高句丽本纪五西川王一一年

○十一年，冬十月，<肃愼>来侵，屠害边民{氓}。王谓群臣曰："寡人以　未{末}之躯，谬袭邦基，德不能绥，威不能震，致此　敌，猾我疆域。思得谋臣猛将，以折遐冲，咨尔群公，各举奇谋异略才堪将帅者。"群臣皆曰："王弟<达贾>，勇而有智略，堪为大将。"王于是，遣<达贾>往伐之。<达贾>出奇掩击，拔<檀卢城>，杀酋长，迁六百余家于<扶余>南<乌川>，降部落六七所，以为附庸。王大悦，拜{封}<达贾>为<安国君>，知内外兵马事，兼统<梁貊><肃愼>诸部落。

一七卷高句丽本纪五西川王一七年

○十七年，春二月，王弟<逸友><素勃>等二人，谋叛，诈称病，往温汤，与党类，戱乐无节，出言悖逆。王召之，伪许拜相，及其至，令力士执而诛之。

一七卷高句丽本纪五西川王一九年

○十九年，夏四月，王幸<新城>。<海谷>太守献鲸鱼目，夜有光。秋八月，王东狩，获白鹿。九月，地震。冬十一月，王至自<新城>。

一七卷高句丽本纪五西川王二三年

○二十三年，王薨，葬于<西川>之原，号曰<西川王>。

一七卷高句丽本纪五烽上王元年

○<烽上王>[一云<雉葛>。]，讳<相夫>[或云<　矢娄>。]，<西川王>之太子也。幼骄逸多疑忌。<西川王>二十三年，薨，太子卽位。

一七卷高句丽本纪五烽上王零一年

○元年，春三月，杀<安国君><达贾>。王以<贾>在诸父之行，有大功业，为百姓所瞻望，故疑之谋杀。国人曰："微<安国君>，民不能免<梁貊><肃愼>之难。今其死矣，其将焉托?"无不挥涕相吊。秋九月，地震。

一七卷高句丽本纪五烽上王零二年

○二年，秋八月，<慕容　>来侵。王欲往<新城>避贼，行至<鹄林>，<慕容　>知王出，引兵追之。将及，王惧。时，<新城>宰北部小兄<高奴子>，领五百骑迎王，逢贼奋击之，<　>军败退。王喜，加<高奴子>爵为大兄，兼赐<鹄林>为食邑。九月，王谓其弟<　固>有异心，赐死。国人以<　固>无罪哀恸之。<　固>子<乙弗>出遯于野。

一七卷高句丽本纪五烽上王零三年

○三年，秋九月，国相<尙娄>卒。以南部大使者<仓助利>为国相，进爵为大主簿。

一七卷高句丽本纪五烽上王零五年
</div>
    <div class="pagination">
<a href="三国史记_page41.html">上一页</a><span>...</span><a href="三国史记_page37.html">37</a><a href="三国史记_page38.html">38</a><a href="三国史记_page39.html">39</a><a href="三国史记_page40.html">40</a><a href="三国史记_page41.html">41</a><span class="current-page">42</span><a href="三国史记_page43.html">43</a><a href="三国史记_page44.html">44</a><a href="三国史记_page45.html">45</a><a href="三国史记_page46.html">46</a><a href="三国史记_page47.html">47</a><span>...</span><a href="三国史记_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
