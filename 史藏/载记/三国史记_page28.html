<!DOCTYPE html>
<html>
<head>
    <meta charset="UTF-8">
    <title>三国史记 - 第 28 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 28 页/共 156 页</h1>
    <div class="content">一零卷新罗本纪一零零零零零

新罗本纪第十。

<元圣王><昭圣王><哀庄王><宪德王><兴德王><僖康王><闵哀王{敏哀王}><神武王>。

一零卷新罗本纪一零元圣王元年

○<元圣王>立。讳<敬信>，<奈勿王>十二世孙。母，<朴>氏<继乌>夫人;妃，<金>氏，<神述>角干之女。初，<惠恭王>末年，叛臣跋扈，<宣德>时为上大等，首唱除君侧之恶。<敬信>预之，平乱有功，　<宣德>卽位，邦{卽}为上大等。及<宣德>薨，无子。群臣议后，欲立王之族子<周元>。<周元>宅于京北二十里，会，大雨，<阏川>水涨，<周元>不得渡。或曰："卽人君大位，固非人谋，今日暴雨，天其或者不欲立<周元>乎?今上大等<敬信>，前王之弟，德望素高，有人君之体。"于是，众议翕然，立之继位。旣而雨止，国人皆呼万岁。二月，追封高祖大阿　<法宣>为<玄圣大王>，曾祖伊　<义宽>为<神英大王>，祖伊　<魏文>为<兴平大王>，考一吉　<孝让>为<明德大王>，母<朴>氏为<昭文太后>，立子<仁谦>，为王太子。毁<圣德大王><开圣大王>二庙，以<始祖大王><太宗大王><文武大王>及祖<兴平大王>考<明德大王>为五庙。增文武百官爵一级。拜伊　兵部令<忠廉>为上大等。伊　<悌恭>为侍中，<悌恭>免，伊　<世强>为侍中。三月，出前妃<具足王后>于外宫，赐租三万四千石。<浿江鎭>进赤乌。改摠管为都督。

一零卷新罗本纪一零元圣王零二年

○二年，夏四月，国东雨雹，桑麦皆伤。遣<金元全>入<唐>，进奉方物。<德宗>下诏书曰："　<新罗>王<金敬信>。<金元全>至，省表及所进奉具悉。卿俗敦信义，志秉贞纯，夙奉邦家，克遵声敎。抚兹藩服，皆　儒风，礼法兴行，封部宁乂，而竭诚向阙，述职无亏。累遣使臣，聿修贡献，虽溟渤遐广，道路悠长，贽币往来，率循旧兴{典}，忠　益着，嘉叹良深。朕君临万方，作人父母，自中及外，合轨同文，期致太和，共　仁寿。卿宜保安封内，勤恤苍生，永作藩臣，以宁海裔。今赐卿罗锦绫彩等三十匹，衣一副，银　一口，至宜领之;妃锦彩绫罗等二十匹，押金线绣罗裙衣一副，银椀一;大宰相一人衣一副，银　一;次宰相二人各衣一副，银椀各一。卿宜领受分给。夏中盛热，卿比平安好，宰相已下，　存问之。遣书指不多及。"秋七月，旱。九月，王都民饥，出粟三万三千二百四十石以赈给之。冬十月，又出粟三万三千石以给之。大舍<武乌>，献『兵法』十五卷『花铃图』二卷，授以<屈县{屈岬县/屈押县}>令。

一零卷新罗本纪一零元圣王零三年

○三年，春二月，京都地震。亲祀神宫。大赦。夏五月，太白昼见。秋七月，蝗害　。八月辛巳朔，日有食之。

一零卷新罗本纪一零元圣王零四年

○四年，春，始定读书三品以出身。读『春秋左氏传』若『礼记』若『文选』，而能通其义，兼明『论语』『孝经』者为上;读『曲礼』『论语』『孝经』者为中;读『曲礼』『孝经』者为下。若博通五经三史诸子百家书者，超擢用之。前祇以弓箭选人，至是改之。秋，国西，旱蝗，多盗贼，王发使安抚之。

一零卷新罗本纪一零元圣王零五年

○五年，春正月甲辰朔，日有食之。<汉山州>民饥，出粟以　之。秋七月，陨霜伤　。九月，以<子玉>为<杨根县>小守，执事史<毛肖>　{驳}言："<子玉>不以文籍出身，不可委分忧之职。"侍中议云："虽不以文籍出身，曾入大<唐>为学生，不亦可用耶?"王从之。

○论曰："惟学焉然后闻道，惟闻道然后灼知事之本末。故学而后仕者，其于事也，先本而末自正。譬如举一纲，万目从而皆正。不学者反此，不知事有先后本末之序，但区区弊精神于枝末，或　敛以为利，或苛察以相高，虽欲利国安民，而反害之。是故，『学记』之言，终于'务本'，而『书』亦言：'不学墙面，　事惟烦。'则执事<毛肖>一言，可为万世之模范者焉。"

一零卷新罗本纪一零元圣王零六年

○六年，春正月，以<宗基>为侍中。增筑<碧骨堤>，征<全州>等七州人，兴役。<熊川州>进赤乌。三月，以一吉　<伯鱼>使北国。大旱。

夏四月，太白辰星，聚于东井。五月，出粟赈<汉山><熊川>二州饥民。

一零卷新罗本纪一零元圣王零七年

○七年，春正月，王太子卒，谥曰<惠忠>。伊　<悌恭>叛，伏诛。<熊川州><向省>大舍妻，一产三男。冬十月，京都雪三尺，人有冻死。侍中<宗基>免，大阿　<俊邕>为侍中。十一{二}月，京都地震。内省侍郞<金言>为三重阿　。

一零卷新罗本纪一零元圣王零八年

○八年，秋七月，遣使入<唐>，献美女<金井兰>，其女国色身香。八月，封王子<义英>为大子{太子}。上大等<忠廉>卒，伊　<世强>为上大等。侍中<俊邕>病免，伊　<崇斌>为侍中。冬十一月壬子朔，日有食之。

一零卷新罗本纪一零元圣王零九年

○九年，秋八月，大风折木偃禾。奈麻<金恼>献白雉。

一零卷新罗本纪一零元圣王一零年

○十年，春二月，地震。太子<义英>卒，谥曰<宪平>。侍中<崇斌>免，以　　<彦升>为侍中。秋七月，始创<奉恩寺>。<汉山州>进白鸟{白乌}。起<望恩楼>于宫西。

一零卷新罗本纪一零元圣王一一年

○十一年，春正月，封<惠忠太子>之子<俊邕>为太子。夏四月，旱，亲录囚。至六月乃雨。秋八月，陨霜害　。

一零卷新罗本纪一零元圣王一二年

○十二年，春，京都饥疫，王发仓　赈恤之。夏四月，侍中<彦升>为兵部令，伊　<智原>为侍中。

一零卷新罗本纪一零元圣王一三年

○十三年，秋九月，国东，蝗害　，大水山崩。侍中<智原>免，阿　<金三朝>为侍中。

一零卷新罗本纪一零元圣王一四年

○十四年，春三月，宫南楼桥灾。<望德寺>二塔相击。夏六月，旱。<屈自郡><石南乌>大舍妻，一产三男一女。冬十二月二十九日，王薨。谥曰<元圣>，以遗命举柩烧于<奉德寺>南。[『唐书』云："<贞元>十四年，<敬信>死。"『通鉴』云："<贞元>十六年，<敬信>死。"以本史孝{考}之，『通鉴』，误。]

一零卷新罗本纪一零昭圣王元年

○<昭圣[或云<昭成>]王>立。讳<俊邕>，<元圣王>太子<仁谦>之子也。母，<金>氏。妃，<金>氏<桂花>夫人，大阿　<叔明>女也。<元圣大王>元年，封子<仁谦>为太子，至七年卒，<元圣>养其子于宫中。五年，奉使大<唐>，受位大阿　;六年，以波珍　为宰相;七年为侍中;八年为兵府令{兵部令};十一年为太子，及<元圣>薨，继位。

一零卷新罗本纪一零昭圣王零一年

○元年，春三月，以<菁州><居老县>为学生禄邑。<冷井县>令<廉哲>进白鹿。夏五月，追封考<惠忠太子>为<惠忠大王>。<牛头州>都督遣使奏言："有异兽若牛，身长且高，尾长三尺许，无毛长鼻，自<岘城川>向<乌食壤>去。"秋七月，得人蔘九尺，甚异之，遣使如<唐>进奉，<德宗>谓非人蔘，不受。八月，追封母<金>氏为<圣穆太后>。<汉山州>献白乌。

一零卷新罗本纪一零昭圣王零二年

○二年，春正月，封妃<金>氏为王后，以<忠芬>为侍中。夏四月，暴风折木蜚瓦，<瑞兰殿>帘飞不知处，<临海><仁化>二门坏。六月，封王子为太子。王薨，谥曰<昭圣>。

一零卷新罗本纪一零哀庄王元年

○<哀庄王>立。讳<淸明>，<昭圣王>太子也。母，<金>氏<桂花>夫人。卽位时，年十三岁，阿　兵部令<彦升>摄政。初，<元圣>之薨也，<唐><德宗>遣司封郞中兼御史中丞<韦丹>，持节吊慰，且册命王<俊邕>，为开府仪同三司检校太尉<新罗>王，<丹>至<　州>，闻王薨，乃还。秋七月，王更名<重熙>。八月，授前入<唐>宿卫学生<梁悦><豆　>小守。初，<德宗>幸<奉天>，<悦>从难有功，帝授右赞善大夫还之，故王擢用之。

一零卷新罗本纪一零哀庄王零二年

○二年，春二月，谒始祖庙。别立<太宗大王><文武大王>二庙。以始祖大王及王高祖<明德大王>曾祖<元圣大王>皇祖<惠忠大王>皇考<昭圣大王>为五庙。以兵部令<彦升>，为御龙省私臣，未几为上大等。大赦。夏五月壬戌朔，日当食，不食。秋九月，荧惑入月，星陨如雨。<武珍州>进赤乌，<牛头州>进白雉。冬十月，大寒，松竹皆死。<耽罗国>遣使朝贡。

一零卷新罗本纪一零哀庄王零三年

○三年，春正月，王亲祀神宫。夏四月，以阿　<金宙碧{金富碧}>女，入后宫。秋七月，地震。八月，创<加耶山><海印寺>。<　良州>进赤乌。

冬十二月，授<均贞>大阿　，为假王子，欲以质<倭>国，<均贞>辞之。

一零卷新罗本纪一零哀庄王零四年

○四年，夏四月，王幸南郊观麦。秋七月，与<日本国>交聘结好。冬十月，地震。

一零卷新罗本纪一零哀庄王零五年

○五年，春正月，以伊　<秀升>为侍中。夏五月，<日本国>遣使，进黄金三百两。秋七月，大阅于<阏川>之上。<　良州>进白鹊。重修<临海殿>，新作东宫<万寿房>。<牛头州><兰山县>伏石起立。<熊川州><苏大县><釜浦>水变血。九月，<望德寺>二塔战。

</div>
    <div class="pagination">
<a href="三国史记_page27.html">上一页</a><span>...</span><a href="三国史记_page23.html">23</a><a href="三国史记_page24.html">24</a><a href="三国史记_page25.html">25</a><a href="三国史记_page26.html">26</a><a href="三国史记_page27.html">27</a><span class="current-page">28</span><a href="三国史记_page29.html">29</a><a href="三国史记_page30.html">30</a><a href="三国史记_page31.html">31</a><a href="三国史记_page32.html">32</a><a href="三国史记_page33.html">33</a><span>...</span><a href="三国史记_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
