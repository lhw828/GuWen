<!DOCTYPE html>
<html>
<head>
    <meta charset="UTF-8">
    <title>三国史记 - 第 52 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 52 页/共 156 页</h1>
    <div class="content">○十四年，<唐>遣<广州>司马<长孙师>，临　<隋>战士骸骨，祭之，毁当时所立京观。春二月，王动众筑长城，东北自<扶余城>，东{西}南至海千有余里，凡一十六年毕功。

二零卷高句丽本纪八荣留王二一年

○二十一年，冬十月，侵<新罗>北边<七重城>。<新罗>将军<阏川>逆之，战于<七重城>外，我兵败　。

二零卷高句丽本纪八荣留王二三年

○二十三年，春二月，遣世子<桓权>，入<唐>朝贡。<太宗>劳尉{慰}，赐　之特厚。王遣子弟入<唐>，请入国学。秋九月，日无光，经三日复明。

二零卷高句丽本纪八荣留王二四年

○二十四年，帝以我太子入朝，遣职方郞中<陈大德>答劳。<大德>入境，所至城邑，以绫绮厚饷官守者曰："吾雅好山水，此有胜处，吾欲观之。"守者喜导之，游历无所不至。由是，悉得其纤曲。见<华>人<隋>末从军没留者，为道亲戚存亡，人人垂涕，故所至士女夹道观之。王盛陈兵卫，引见使者。<大德>回{因}奉使　国虚实，吾人不知。<大德>还奏，帝悦。<大德>言于帝曰："其国闻<高昌>亡，大惧，馆候之勤，加于常数。"帝曰："<高句丽>本四郡地耳。吾发卒数万，攻<辽东>，彼必倾国救之。别遣舟师出<东莱>，自海道趋<平壤>，水陆合势，取之不难。但<山东>州县，凋　未复，吾不欲劳之耳。"

二零卷高句丽本纪八荣留王二五年

○二十五年，春正月，遣使入<唐>朝贡。王命西{东}部大人<盖苏文>，监长城之役。冬十月，<盖苏文>弑王。十一月，<太宗>闻王死，举哀于苑中，诏赠物三百段，遣使持节吊祭。

三国史记卷第二十。

二一卷零零零零零零
三国史记卷第二十一。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

二一卷高句丽本纪九零零零零

高句丽本纪第九。

<宝臧王{宝藏王}>上。

二一卷高句丽本纪九宝藏王元年

○王，讳<臧{藏}>[或云<宝臧{宝藏}>。]，以失国故无谥。<建武王>弟<大阳王>之子也。<建武王>在位第二十五年，<盖苏文{盖苏文}>弑之，立<臧>继位。<新罗>谋伐<百济>，遣<金春秋>乞师，不从。

二一卷高句丽本纪九宝藏王零二年

○二年，春正月，封父为王。遣使入<唐>朝贡。三月，<苏文>告王曰："三敎譬如鼎足，阙一不可。今儒释　兴，而道敎未盛，非所谓备天下之道术者也。伏请遣使于<唐>，求道敎以训国人。"大王深然之，奉表陈请。<太宗>遣道士<叔达>等八人，兼赐<老子>『道德经』。王喜，取僧寺馆之。闰六月，<唐><太宗>曰："<盖苏文>弑其君，而专国政，诚不可忍。以今日兵力，取之不难，但不欲劳百姓，吾欲使<契丹><靺鞨>扰之，何如?"<长孙无忌>曰："<苏文>自知罪大，畏大国之讨，严设守备。

陛下姑为之隐忍，彼得以自安，必更骄惰，愈肆其恶，然后讨之，未晩也。"

帝曰："善。"遣使持节备礼册命，诏曰："怀远之规，前王令典，继世之义，列代旧章。<高句丽>国王<臧{藏}>，器怀韶{昭}敏，识宇详正，早习礼敎，德义有闻。肇承藩业，诚款先着，宜加爵命，允兹故实，可上柱国<辽东郡>公{王}<高句丽>王。"秋九月，<新罗>遣使于<唐>，言：<百济>攻取我四十余城，复与<高句丽>连兵，谋絶入朝之路。乞兵救援。十五日，夜明不见月，众星西流。

二一卷高句丽本纪九宝藏王零三年

○三年，春正月，遣使入<唐>朝贡。帝命司农丞<相里玄奬>，　玺书赐王曰："<新罗>委质国家，朝贡不乏，尔与<百济>，各宜　兵。若更攻之，明年发兵，击尔国矣。"<玄奬>入境，<盖苏文>已将兵击<新罗>，破其两城。王使召之，乃还。<玄奬>谕以勿侵<新罗>，<盖苏文>谓<玄奬>曰："我与<新罗>，怨隙已久。往者，<隋>人入寇，<新罗>乘　，夺我地五百里，其城邑皆据有之。自非归我侵地，兵恐未能已。"<玄奬>曰："旣往之事，焉可追论?今<辽东>诸城，本皆<中国>郡县，<中国>尙且不言，<高句丽>岂得必求故地?"莫离支竟不从。<玄奬>还，具言其状。<太宗>曰："<盖苏文>弑其君，贼其大臣，残虐其民，今又违我诏命，(+侵暴　国)不可以不讨。"

秋七月，帝将出兵，　<洪><饶><江>三州，造舡四百　，以载军粮。遣<营州>都督<张俭>等，帅<幽><营>二都督兵，及<契丹><奚><靺鞨>，先击<辽东>，以观其势。以大理乡{大理卿}<韦挺>，为　输使，自<河北>诸州，皆受<挺>节度，听以便宜从事。又命少卿<萧锐>，转<河南>诸州粮入海。九月，莫离支贡白金于<唐>。<楮遂良>曰："莫离支弑其君，九夷所不容。今将讨之，而纳其金，此　鼎之类也，臣谓不可受。"帝从之。使者又言："莫离支遣官五十，入宿卫。"帝怒谓使者曰："汝曹皆事<高><武>，有官爵，莫离支弑逆，汝曹不能复　，今更为之游说，以欺大国，罪孰大焉?"悉以属大理。冬十月，<平壤>雪{雨}色赤。帝欲自将讨之，召<长安>耆老，劳曰："<辽东>，故<中国>地，而莫离支贼杀其主，朕将自行经略之。故与父老纳{约}，子若孙从我行者，我能　循之，无容恤也。"则厚赐布粟。群臣皆劝帝毋行。帝曰："吾知之矣，去本以趣末;舍高以取下;释近而之远，三者为不祥，伐<高句丽>，是也。然<盖苏文>弑君，又戮大臣以逞，一国之人，延颈待救，议者顾未亮耳。"于是，北输粟<营州>，东储粟<古大人城>。

十一月，帝至<洛阳>。前<宜州>刺史<郑天璹>，已致仕，帝以其尝从<隋><炀帝>伐<高句丽>，召诣行在问之。对曰："<辽东>道远，粮转艰阻，东夷善守城，不可猝下。"帝曰："今日非<隋>之比，公但听之。"以刑部尙书<张亮>，为<平壤>道行军大摠管，帅<江><淮><岭><　>兵四万，<长安><洛阳>募士三千，战舰五百　，自<&莱州{东莱州}>泛海，趣<平壤>。又以太子詹事左卫率<李世绩>，为<辽东>道行军大摠管，帅步骑六万，及<兰><河>二州降胡，趣<辽东>。两军合势，大集于<幽州>。遣行军摠管<江行本{姜行本}>少监<丘行淹>，先督众士，造梯冲于<安罗山{安萝山}>。时，远近勇士应募，及献攻城器械者，不可胜数。帝皆亲加损益，取其便易。又手诏谕天下："以<高句丽><盖苏文>，弑主虐民，情何可忍?今欲巡幸<幽><　>，问罪<辽><碣>，所过营顿，无为劳费。"且言："昔，<隋><炀帝>残暴其下，<高句丽>王，仁爱其民。以思乱之军，击安和之众，故不能成功。今略言必胜之道有五：一曰，以大击小;二曰，以顺讨逆;三曰，以理乘乱;四曰，以逸敌劳;五曰，以悦当怨，何忧不克?布告元元，勿为疑惧。"于是，凡顿舍供备之具，　者太半。诏诸军及<新罗><百济><奚><契丹>，分道击之。

二一卷高句丽本纪九宝藏王零四年

○四年，春正月，<李世绩>军，至<幽州>。三月，帝至<定州>，谓侍臣曰："<辽东>本<中国>之地，<隋>氏四出师，而不能得。朕今东征，欲为<中国>报子弟之　，<高句丽>雪君父之耻耳。且方隅大定，唯此未平，故及朕之未老，用士大夫余力，以取之。"帝发<定州>，亲佩弓矢，手结雨衣于鞍后。<李世绩>军发<柳城>，多张形势，若出<怀远鎭>者，而潜师北趣甬道，出我不意。夏四月，<世绩>自<通定>，济<辽水>，至<玄　>，我城邑大骇，皆闭门自守。副大摠管江夏王<道宗>，将兵数千，至<新城>，折冲都尉<曹三良>，引十余骑，直压城门，城中惊(+惧)，无敢出者。<营州>都督<张俭>，将胡兵为前锋，进度<辽水>，趋<建安城>，破我兵，杀数千人。<李世绩>江夏王<道宗>，攻<盖牟城>，{拔}之，获一{二}万人粮十万石，以其地为<盖州>。<张亮>帅舟师，自<东莱>度海，袭<卑沙城>。城四面悬絶，惟西门可上。<程名振>引兵夜至，副摠管<王大度>先登。五月，城陷，男女八千口没焉。<李世绩>进至<辽东城>下。帝至<辽>泽，泥　二百余里，人马不可通。将作大匠<阎立德>，布土作桥，军不留行，度泽东。王发<新城><国内城>步骑四万，救<辽东>。江夏王<道宗>，将四千骑逆之，军中皆以为众寡悬絶，不若深沟高垒，以待车驾之至。<道宗>曰："贼恃众有轻我心，远来疲顿，击之必败。当淸路以待乘舆，乃更以贼遗君父乎?"

都尉<马文举>曰："不遇勍敌，何以显壮士?"策马奔击，所向皆靡。众心稍安，旣合战，行军摠管<张君乂>退走，<唐>兵败　。<道宗>收散卒，登高而望见，我军阵乱，与骁骑数千冲之。<李世绩>引兵助之，我军大败，死者千余人。帝度<辽水>，撤桥以坚上{士}卒之心，军于<马首山>。劳赐江夏王<道宗>，超拜<马文举>中郞将，斩<张君乂>。帝自将数百骑，至<辽东城>下，见士卒负土塡堑，帝分其尤重者，于马上持之，从官争负土置城下。<李世绩>攻<辽东城>，昼夜不息，旬有二日。帝引精兵会之，围其城数百重{里}，鼓　声振天地。城有<朱蒙>祠，祠有锁甲　矛。妄言前<燕>世天所降。方围急，饰美女以妇神，巫言："<朱蒙>悦，城必完。"<绩>列炮车，飞大石过三百步，所当辄溃。吾人积木为楼，结　罔{网}，不能拒，以冲车撞　屋碎之。时，<百济>上金　铠，丈{又}以玄金为文铠，士被以从。帝与<绩>会，甲光炫日。南风急，帝遣锐卒，登冲竿之未{末}，热其西南楼。火延烧城中，因挥将士登城。我军力战不克，死者万余人。见捉胜兵万余人，男女四万口，粮五十万石，以其城为<辽州>。<李世绩>进攻<白岩城{白崖城}>西南，帝临其西北。城主<孙代音{孙伐音}>，潜遣腹心请降，临城捉{投}刀钺为信，{曰}："奴愿降，城中有不从者。"帝以<唐>帜与其使曰："必降者，宜立之城上。"<代音>立帜，城中人以为<唐>兵已登城，皆从之。

帝之克<辽东>也，<白岩城>请降，旣而中悔。帝怒其反复，令军中曰："得城，当悉以人物，赏战士。"<李世绩>见帝将受其降，帅甲士数十人，请曰："士卒所以争冒矢石，不顾其死者，贪虏获耳。今城垂拔，奈何更受其降，孤战士之心?"帝下马谢曰："将军言是也，然纵兵杀人，而虏其妻　，朕所不忍。将军麾下有功者，朕以库物赏之，庶因将军赎此一城。"<世绩>乃退，得城中男女万余口，临水设幄，受其降，仍赐之食，八十已上，赐帛有差。他城之兵在<白岩>者，悉慰谕给粮仗，任其所之。先是，<辽东城>长史，为部下所杀，其省事奉其妻子，奔<白岩>。帝怜其有义，赐帛五匹，为长史造灵舆，归之<平壤>。以<白岩城>为<岩州>，以<孙代音>为刺史。初，莫离支遣<加尸城>七百人，戍<盖牟城>，<李世绩>尽虏之。其人请从军自效。帝曰："汝家皆在<加尸>，汝为我战，莫离支必杀汝妻子。得一人之力，而灭一家，吾不忍也。"皆禀赐遣之。以<盖牟城>为<盖州>。

帝至<安市城>，进兵攻之。北部　萨<高延寿>南部　萨<高惠眞>，帅我军及<靺鞨>兵十五万，救<安市>。帝谓侍臣曰："今为<延寿>策有三。引兵直前，连<安市城>为垒，据高山之险，食城中之粟，纵<靺鞨>掠吾牛马，攻之不可猝下，欲归则泥　为阻，坐困吾军，上策也;拔城中之众，与之宵遯，中策也;不度智能，来与吾战，下策也。卿曹观之，彼必出下策，成擒在吾目中矣。"时，对卢<高正义>年老习事，谓<延寿>曰："<秦>王内芟　雄，外服戎狄，独立为帝，此命世之才。今据{举}海内之众而来，不可敌也。为吾计者，莫若顿兵不战，旷日持久，分遣奇兵，断其粮道。粮食旣尽，求战不得，欲归无路，乃可胜。"<延寿>不从，引军直进，去<安市城>四十里。帝恐其低徊不至，命大将军<阿史那杜　{阿史那社　}>，将<突厥>千骑以诱之。兵始交而伪走，<延寿>曰："易与耳。"竞进乘之，至<安市城>东南八里，依山而阵。帝悉召诸将问计。<长孙无忌>对曰："臣闻：'临敌将战，必先观士卒之情。'臣适行经诸营，见士卒闻<高句丽>至，皆拔刀结　，喜形于色。此必胜之兵也。陛下未冠，身亲行阵。凡出奇制胜，皆上禀圣谋，诸将奉成　耳。今日之事，乞陛下指　。"

帝笑曰："诸公以此见让，朕当为诸公商度。"乃与<无忌>等，从数百骑，乘高望之，观山川形势，可以伏兵及出入之所。我军与<靺鞨>合兵为阵，长四十里。帝望之，有惧色。江夏王<道宗>曰："<高句丽>倾国以拒王师，<平壤>之守必弱。愿假臣精卒五千，覆其本根，则数十万之众，可不战而降。"帝不应。遣使　<延寿>曰："我以尔国强臣弑其主，故来问罪，至于交战，非吾本心。入尔境，刍粟不给，故取尔数城，俟尔国修臣礼，则所失必复矣。"<延寿>信之，不复设备。帝夜召文武计事，命<李世绩>将步骑万五千，阵于西岭，<长孙无忌><牛进达>，将精兵万一千，为奇兵，自山北出于狭谷，以冲其后，帝自将步骑四千，挟鼓角，偃旗帜，登山。帝　诸军，闻鼓角，齐出奋击。因命有司，张受降幕于朝堂之侧。是夜，流星坠<延寿>营。&日一{旦}曰{日}，<延寿>等，独见<李世绩>军小，勒兵欲战。帝望见<无忌>军尘起，命作鼓角，举旗帜，诸军鼓　　进。<延寿>等惧，欲分兵御之，而其阵已乱。会，有雷电，<龙门>人<薛仁贵>，着奇服，大呼陷阵，所向无敌，我军披靡。大军乘之，我军大溃，死者三{二}万余人。帝望见<仁贵>，拜游击将军。<延寿>等将余众，依山自固。帝命诸军围之，<长孙无忌>悉撤桥梁，断其归路。<延寿><惠眞>，帅其众三万六千八百人，请降，入军门，拜伏请命。

帝简　萨已下官长三千五百人，迁之内地，余皆纵之，使还<平壤>，收<靺鞨>三千三百人，悉坑之。获马五万匹牛五万头明光铠万领，　器械称是。更名所幸山，曰<驻　山>。以<高延寿>为鸿　卿，<高惠眞>为司农卿。帝之克<白岩>也，谓<李世绩>曰："吾闻，<安市城>险而兵精，其城主村{材}勇，莫离支之乱，城守不服，莫离支击之，不能下，因而与之。<建安>兵弱而粮小，若出其不意，攻之必克。公可先攻<建安>，<建安>下，则<安市>在吾腹中。此兵法所谓'城有所不攻者'也。"对曰："<建安>在南，<安市>在北，吾军粮皆在<辽东>。今踰<安市>，而攻<建安>，若<丽>人断吾粮道，将若之何?不如先攻<安市>，<安市>下，则鼓行而取<建安>耳。"帝曰："以公为将，安得不用公策，勿误吾事!"<世绩>遂攻<安市>。<安市>人望见帝旗盖，辄乘城鼓　，帝怒。<世绩>请克城之日，男子皆坑之。<安市>人闻之，益坚守，攻久不下。<高延寿><高惠眞>请于帝曰："奴旣委身大国，不敢不献其诚。欲天子早成大功，奴得与妻子相见。<安市>人顾惜其家，人自为战，未易猝拔。今，奴以<高句丽>十余万众，望旗沮溃，国人胆破。<乌骨城>　萨老　，不能坚守，移兵临之，朝至夕克，其余当道小城，必望风奔溃。然后收其资粮，鼓行而前，<平壤>必不守矣。"

群臣亦言："<张亮>兵在<沙城>，召之，信宿可至。乘<高句丽>　惧，倂力拔<乌骨城>，度<鸭　水>，直取<平壤>，在此举矣。"帝将从之，独<长孙无忌>以为天子亲征，异于诸将，不可乘危　幸，今<建安><新城>之虏众，犹十万，若回{向}<乌骨>，皆　吾后，不如先破<安市>，取<建安>，然后长驱而进，此万全之策也。帝乃止。诸将急攻<安市>。帝闻城中　　声，谓<世绩>曰："围城积久，城中{烟}火日微，今鸡　甚喧，此必飨士，欲夜出袭我，宜严兵备之。"是夜，我军数百人，　城而下。帝闻之，自至城下，召兵急击。我军死者数十人，余军退走。江夏王<道宗>，督众第{筑}土山于城东南隅，侵逼其城。城中亦增高其城，以拒之。士卒分番，交战日六七合。冲车　石，坏其楼堞，城中随立木栅，以塞其缺。<道宗>伤是{足}，帝亲为之针。筑山，昼夜不息，凡六旬，用功五十万。山顶去城数丈，下临城中。<道宗>使果毅<傅伏爱>，将兵屯山顶，以备敌。山颓压城，城崩。会，<伏爱>私离所部，我军数百人，从城缺出战，遂夺据土山，堑而守之。帝怒，斩<伏爱>以徇，命诸将攻之，三日不能克。<道宗>徒跣诣旗下，请罪。帝曰："汝罪当死，但朕以<汉><武>杀<王恢>，不如<秦><穆>用<孟明>，且有破<盖牟><辽东>之功，故特赦汝耳。"

帝以<辽>左早寒，草枯水冻，士马难久留，且粮食将尽，　班师。先拔<辽><盖>二州户口，度<辽>，乃耀兵于<安市城>下而旋，城中皆屛迹不出。城主登城拜辞，帝嘉其固守，赐　百疋，以励事君。命<世绩><道宗>，将步骑四万为殿，至<辽东>度<辽水>。<辽>泽泥　，车马不通。命<无忌>，将万人，　草塡道，水深处，以车为梁，帝自系薪于马　，以助役。冬十月，帝至<蒲蒲{蒲沟}>驻马，督塡道。诸军度<渤错水>，暴风雪，士卒沾湿多死者。　燃火于道以待之。凡　<玄　><横山><盖牟><磨米><辽东><白岩><卑沙><夹谷><银山><后黄>十城，徙<辽><盖><岩>三州户口，入<中国>者七万人。<高延寿>自降后，常愤叹，寻以忧死，<惠眞>竟至<长安>。<新城><建安><驻　>三大战，我军及<唐>兵马死亡者，甚众。帝以不能成功，深悔之。叹曰："<魏征>若在，不使我有是行也。"

○论曰：<唐><太宗>，圣明不世出之君。除乱比于<汤><武>，致理几于<成><康>。至于用兵之际，出奇无穷，所向无敌。而东征之功，败于<安市>，则其城主，可谓豪杰非常者矣。而史失其姓名，与<杨子>所云："<齐><鲁>大臣，史失其名。"无异。甚可惜也。

二一卷高句丽本纪九宝藏王零五年

○五年，春二月，<太宗>还京师，谓<李靖>曰："吾以天下之众，困于小夷，何也?"<靖>曰："此，<道宗>所解。"帝顾问<道宗>，具陈：在<驻　>时，乘虚取<平壤>之言。帝　然曰："当时悤悤，吾不忆也。"夏五月，王及莫离支<盖金>，遣使谢罪，幷献二美女。帝还之，谓使者曰："色者人所重，然悯其去亲戚以伤乃心，我不取也。"<东明王>母塑像，泣血三日。初，帝将还，帝以弓服赐<盖苏文>，受之不谢，而又益骄恣。虽遣使奉表，其言率皆诡诞，又待<唐>使者倨傲，常窥伺边隙。屡　令不攻<新罗>，而侵凌不止。<太宗>诏勿受其朝贡，更议讨之。

三国史记卷第二十一。

二二卷零零零零零零

三国史记卷第二十二。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

二二卷高句丽本纪一零零零零零

高句丽本纪第十。

<宝藏王>下。

二二卷高句丽本纪一零宝藏王零六年

○六年，<太宗>将复行师，朝议以为："<高句丽>依山为城，不可猝拔。前大驾亲征，国人不得耕种，所克之城，实收其　，继以旱灾，民太半乏食。今若数遣偏师，更迭扰其疆　，使彼疲于奔命，释　入堡，数年之间，千里萧条，则人心自离，<鸭　>之北，可不战而取矣。"帝从之，以左武卫大将军<牛进达>，为<靑丘>道行军大摠管，右武卫将军<李海岸>副之，发兵万余人，乘楼舡，自<莱州>，泛海而入，又以太子詹事<李世绩>，为<辽东>道行军大摠管，右武卫将军<孙贰朗>等副之，将兵三千人，因<营州>都督府兵，自<新城>道入。两军，皆选习水善战者，配之。<李世绩>军旣度<辽>，历<南苏>等数城，皆背城拒战，<世绩>击破之，焚其罗郭而还。秋七月，<牛进达><李海岸>入我境，凡百余战，攻<石城>拔之，进至<积利城>下。我兵万余人出战，<李海岸>击克之，我军死者三千人{二千级}。<太宗>　<宋州>刺史<王波利>等，发<江南>十二州工人，造大舡数百　，欲以伐我。冬十二月，王使第二子莫离支<任武>，入谢罪，帝许之。

二二卷高句丽本纪一零宝藏王零七年

○七年，春正月，遣使入<唐>朝贡。帝诏右武卫大将军<薛万彻>，为<靑丘>道行军大摠管，右卫将军<裴行方>副之，将兵三万余人，及楼舡战舰，自<莱州>，泛海来击。夏四月，<乌胡鎭>将<古神感>，将兵浮海来击，遇我步骑五千，战于<易山>，破之。其夜，我军万余人，袭<神感>舡，<神感>伏发，乃败。帝谓我困弊，议以明年发三十万众，一举灭之。或以为大军东征，须备经岁之粮，非畜乘所能载，宜具是{舟}舰，为水转。<隋>末<剑南>，独无寇盗，属者<辽东>之役，<剑南>复不预及。其百姓富庶，宜使之造舟舰。帝从之。秋七月，王都女产子，一身两头。<大宗{太宗}>遣左领左右府长史<强伟>于<剑南道>，伐木造舟舰。大者或长百尺，其广半之。别遣使行水道，自<巫峡>，抵<江><杨>，趣<莱州>。九月，群獐渡河西走，群狼向西行，三日不絶。<太宗>遣将军<薛万彻>等来伐。渡海入<鸭　>，至<泊灼城>南四十里，止营。<泊灼>城主<所夫孙>，帅步骑万余，拒之，<万彻>遣右卫将军<裴行方>，领步卒及诸军乘之，我兵溃。<行方>等进兵围之，<泊灼城>因山设险，阻<鸭　水>以为固，攻之不拔。我将<高文>，率<乌骨><安地>诸城兵三万余人，来援，分置两阵，<万彻>分军以当之，我军败溃。帝又诏<莱州>刺史<李道裕>，转粮及器械，{贮}于<乌胡岛>，将欲大举。

二二卷高句丽本纪一零宝藏王零八年

○八年，夏四月，<唐><太宗>崩。遗诏罢<辽东>之役。
</div>
    <div class="pagination">
<a href="三国史记_page51.html">上一页</a><span>...</span><a href="三国史记_page47.html">47</a><a href="三国史记_page48.html">48</a><a href="三国史记_page49.html">49</a><a href="三国史记_page50.html">50</a><a href="三国史记_page51.html">51</a><span class="current-page">52</span><a href="三国史记_page53.html">53</a><a href="三国史记_page54.html">54</a><a href="三国史记_page55.html">55</a><a href="三国史记_page56.html">56</a><a href="三国史记_page57.html">57</a><span>...</span><a href="三国史记_page53.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
