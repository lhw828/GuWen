<!DOCTYPE html>
<html>
<head>
    <meta charset="UTF-8">
    <title>高丽史 - 第 615 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 615 页/共 739 页</h1>
    <div class="content">#高丽史81卷-志35-兵1-兵制-025

恭让王元年二月谏官上*　论府兵曰: "我太祖设府兵令军簿司典马摄之政身彩武艺备完者得与其选是以将得其人卒伍精强。 近年以来入仕多门兵政一坏。 或拘于都目或出于请谒不问老幼才否而授之于是襁褓幼子工商奴隶无尺寸之功坐耗天禄一有缓急将何以用之  甚非先王设兵之意也。 愿令精选勇略兼备者以代尸禄之辈常习武艺考　其能否而黜陟之。 大护军上护军王之爪牙兵之师表毋令老　与童稚为之。 诸色工匠其有劳者赏以钱谷不许职事。 除先王所设官额外增置员数一皆削之。"  十二月宪司上*　: "一府兵领于八卫八卫统于军簿四十二都府之兵十有二万。 而队有正伍有尉以至上将以相统属所以严禁卫御外侮也。 自事元以来升平日久文恬武嬉禁卫无人。 乃于近侍忠勇皆设护军以下等官以代禁卫之任而禄之于是祖宗八卫之制皆为虚设徒费天禄。 而其迂达赤速古赤别保等各爱马寒暑夙夜勤劳甚矣而不得食斗升之禄。 而食四十二都府五员十将尉正之禄者非幼弱子弟卽工商贱隶。 或食其禄而旷其职或勤于王事而不得食岂祖宗忠信重禄之意哉  伏愿倂近侍于左右卫司门于监门卫司楯于备巡卫忠勇于神虎卫其余各爱马以类倂于诸卫使之番日入直考其勤怠各以其尉内护军以下至于尉正之职随品录用使食其禄而勤其职则人乐仕而国禄省禁卫严而武备张矣。 一近年以来将兵之任不问其才但位宰相则率命遣之节制失宜贼势益张以致侵掠郡县萧然。 古人谓: '君不择将以其国与敌将不知兵以其主与敌。' 择将制倭诚今日之急务也。 愿令都评议使台谏各举威德夙著者命为将帅以申军政。 且军政多门则号令不肃今之一道三节制非古制也。 愿自今东西北面外每一道只遣一节制余皆罢去。 一兵者民之司命国之大政所以卫王室而消祸乱也。 本朝五军四十二都府盖汉之南北军唐之府卫兵也。 辽金氏接壤两界立晋帝而子之虎视天下求好于我而我太祖絶之。 虏辽宋三帝威振四海而莫敢旁窥式至于今者以祖宗之军政得其律令也。 近世兵制大毁用兵三十余年军政无统以无术之将战不敎之民望风奔溃千里暴骨。 　尔倭奴为国之病可不为痛心哉! 愿自今前衔四品以上属之三军军置将佐五品以下属之府卫而统于军簿使上下相维体统相联军政出于一众心统于一然后申明军令训炼士卒百万之众如身之使臂臂之使指。 何守不固何攻不取哉  近世奸臣乱政材非将帅者布列重房百战勤劳者方除添设赏罚无章军士解体所至无功。 愿自今其有　坚陷敌之功斩将　旗之勇百战勤劳之　者大则上大护军次则护军中郞将以至别将散员皆受眞差以奬破贼之功则人皆亲其上而死其长矣。 近日举义拔乱之时从事于军者亦加官赏以劝后人。 一军士与倭奴战而所得马疋器仗与凡民杀贼所得之物所在军民官传牒境内鞫如盗贼悉输之京师以希重赏罔上毒民莫甚于此。 故军士离心贼势益张甚非计也。 愿自今诸道将帅破贼者献　而已军民所得倭物勿使推鞫着为令典则人乐其利而勇于战矣。 其犯令者内而宪司外而观察使以不廉论。"  二年十二月宪司上状: "我国百姓有事则为军无事则为农故军民一致。 近年以来各道节制使争先下牒使道内郡县及京畿农民虽无事时累朔居京人马疲困民怨为甚。 非唯贡赋百姓至于乡社里长亦皆隶属不利于国不便于民。 今后择才智兼全者为节制使定其额数使统中外军士其余节制使一皆革罢外方及京畿郡县军民亦皆放还劝农安业以固邦本。" 从之。  三年正月三军都摠制府阅兵。  以受田品官幷属三军。  三日中郞将房士良上*　曰: "民惟邦本本固邦宁古今之至论也。 今西北一路乃国家之要害强兵之所在也。 顷者奸雄用事万户千户之属不是姻　附己则必出于贿赂苞直之中。 乃以顽暴贪利者举而加诸众人之首彼焉有为王敌忾之忠效死勿去之义乎  愿自今西北面管军千户之属许用两府以下台省六曹之荐。"  七月都堂启请: "籍水陆军丁仍带号牌。  兵曹上书: "定忠勇近侍别保三卫额数汰去老幼及无才者。"
志卷第三十五。

#高丽史82卷-志36-00-00-000

志卷第三十六。 高丽史八十二。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史82卷-志36-兵2-00-000

兵二。
#高丽史82卷-志36-兵2-宿卫-000

宿卫。
#高丽史82卷-志36-兵2-宿卫-001

○成宗元年六月正匡崔承老上书曰: "我朝侍卫军卒在太祖时但充侍卫宫城其数不多及光宗信谗诛责将相自生疑惑。 简选州郡有风彩者入侍时议以为繁而无益至景宗朝虽稍　削　于今时其数尙多。 伏望遵太祖之法但留骁勇者余悉罢遣则人无嗟怨国有储积。"
#高丽史82卷-志36-兵2-宿卫-002

显宗十年三月礼司奏请: "禁卫士春月　铁甲。" 从之。
#高丽史82卷-志36-兵2-宿卫-003

文宗十八年六月宫城使奏: "宫阙守卫军士当衣紫带剑今有衣　不持兵仗者请罢职。" 从之。
#高丽史82卷-志36-兵2-宿卫-004

毅宗二十一年正月屯府兵于阙庭以备不测。 自是选取骁勇者号内巡检分为两番常着紫衣持弓剑分立仗外不避雨雪夜则巡警达曙。
#高丽史82卷-志36-兵2-宿卫-005

明宗五年十一月时因西征卫卒乏少加发四百人号卫国抄猛班皆持剑戟环卫球庭。  十一年七月夜自寿昌宫北垣投石抵御寝北　者三四宿卫皆惊巡索禁垣竟不得。 重房奏请: "每夜一将军领手下军校伏兵宫门外及诸要害处以备警急。" 从之。
#高丽史82卷-志36-兵2-宿卫-006

元宗十年二月时诛金俊以势家子弟持弓矢入卫殿内称后壁将军金保宜林惟茂赵允蕃崔宗绍等以后壁赐红改衔。  十五年八月忠烈王卽位以衣冠子弟尝从为秃鲁花者分番宿卫号曰忽赤。  元年正月以忽赤四番为三番。  八年五月以达达人分属忽赤三番依中朝体例令各番三宿而代。 牵龙等诸宿卫亦然。  九年七月选衣冠子弟充世子府宿卫。  十三年闰二月令忽赤鹰坊三品以下佩弓箭轮次入直。
#高丽史82卷-志36-兵2-宿卫-007

忠宣王元年六月复分忽赤为四番。  忠肃王七年十月无赖之徒往往成群杀人故别定巡行以至灯烛辈皆为之。  十二年五月命巡军忽赤等别行巡绰禁街衢闲杂人。
#高丽史82卷-志36-兵2-宿卫-008

恭愍王元年五月宰枢以倭贼近境虑草贼请令各司官吏一人令史一人备弓矢宿卫从之。  三年七月柳濯廉悌臣等大臣老将四十余人率精锐二千赴征宿卫空虚。 王疑惧募弓手于西海道以备不虞。  十三年七月选诸道良家子弟补充八卫轮番宿卫杨广道八千五百人全罗道五千五百人庆尙道九千人交州道三千人江陵道一千人分属五军屯于京城各门江陵道子弟屯于本道以备东北。  十六年八月令诸道散官赴京宿卫。  二十年七月罗州牧使李进修上*　曰: "侍卫之于宫阙犹四支之于身　。 仁义识理者为最勇敢者次之。 宜置四怯薛官各那演若干人不拘文武耆德其有八上将军十六大将军四十二都府忽赤忠勇各四番均分属之训炼士卒严明器械更日侍卫　行军令又兼管中外帅府则其于军国重事若身之使臂臂之使指身安而事举矣。"
#高丽史82卷-志36-兵2-宿卫-009

辛禑元年十一月令宰臣枢密皆持兵宿卫。 先是宰臣枢密各一人轮次入直至是勿论番次皆令宿卫。  三年十二月命成众爱马勿论番次皆入直又以所乘马置紫门以备不虞。  命翼卫军宿卫于阙外四隅宰枢各以伴　宿于私第。  四年十月改忽赤四番为近侍左右前后卫置四品以下禄官。
#高丽史82卷-志36-兵2-宿卫-010

恭让王二年二月三军摠制府阅所统兵分番宿卫。  都堂启: "入直大小员吏及爱马别差者无考课之法禁卫虚　自今宜令密直重房入直者点检。" 从之。
#高丽史82卷-志36-兵2-鎭戍-000

鎭戍。
#高丽史82卷-志36-兵2-鎭戍-001

○各州鎭于农隙每月六衙日习弓弩令界官行首员与色员亲监。 弓四十步弩五十步置的十射五中者及连中者两京职事员将则进禄年加转散职东南班则内外职　用人吏则从自愿任其职事散职将相将校则进其年限加转无职员则随宜用之。
#高丽史82卷-志36-兵2-鎭戍-002

太祖三年三月以北界　岩城数为北狄所侵命庾黔弼率开定军三千至　岩于东山筑一大城以居由是北方晏然。  十年八月修拜山城命正朝悌宣领兵二队戍之。  十一年二月遣大相廉卿能康等城安北府以元尹朴权为鎭头领开定军七百人戍之。  四月城运州玉山置戍军。 是岁王巡北界移筑鎭国城改名通德鎭以元尹忠仁为鎭头。  十二年三月遣大相廉相城安定鎭以元尹彦守考鎭之。  九月遣大相式廉城安水鎭以元尹昕平为鎭头。 又城兴德鎭以元尹阿次城为鎭头。  十三年二月城　于鎭改名神光鎭徙民实之。  八月遣大相廉相城马山以正朝昕幸为鎭头。  十四年以元尹平奂为刚德鎭鎭头。  十七年遣大相廉相城通海鎭以元甫才萱为鎭头。
#高丽史82卷-志36-兵2-鎭戍-003

成宗元年六月正匡崔承老上书曰: "我国家统三以来士卒未得安枕粮饷未免　费者以西北邻于戎狄而防戍之所多也。 以马歇滩为界太祖之志也鸭江边石城为界大朝之所定也。 乞择要害以定疆域选土人能射御者充其防戍又选偏将以统领之则京军免更戍之劳　粟省飞挽之费。"
#高丽史82卷-志36-兵2-鎭戍-004

显宗卽位造戈船七十五　泊鎭溟口以御东北海贼。
#高丽史82卷-志36-兵2-鎭戍-005

文宗元年正月制: "霜阴鹤浦两县沿海处设置军戍以扼蕃贼之冲。"
#高丽史82卷-志36-兵2-鎭戍-006

高宗四年正月遣大将军吴寿祺以步卒数千防守东界兼领其界诸军。
#高丽史82卷-志36-兵2-鎭戍-007

元宗十一年十一月万户高乙麻领兵二百戍南方以备三别抄。
#高丽史82卷-志36-兵2-鎭戍-008

忠烈王元年三月以耽罗戍卒缺少募人授职以遣。  七月遣府兵四领戍济州。  八年三月遣上将军印侯戍合浦。  十年正月以宰枢可兼万户者令鎭东边。  十三年七月遣朴之亮以兵一千戍东界备女眞。  十五年十二月遣知密直司事金　同知密直司事罗裕调东界防戍军。  十六年二月遣中军万户郑守琪屯禁忌山洞左军万户朴之亮屯伊川县界韩希愈屯双城右军万户金　屯　　县界罗裕屯通川界以备丹贼。
#高丽史82卷-志36-兵2-鎭戍-009

忠肃王五年四月判: "鎭边别抄本以前衔散职及在京两班轮番赴防近年以来主掌官吏看循面情以人吏百姓代之。 因此贡赋日　且无识之人相继逃散当所居州县征阙多重民弊不少自今复以前衔散职在京两班穷推轮番赴防。"  十二年十月下旨: "合浦等处鎭戍军人大小郡县数目不均今后巡抚鎭边使斟酌残盛改定数目凡侵扰营鎭以济私欲者严加禁恤。"
#高丽史82卷-志36-兵2-鎭戍-010

恭愍王五年六月敎: "各处加定别抄不论老弱单丁勒令远戍往来疲顿转相避逃。 其令沿海军民悉充防戍仍　　役远地之民代供其役勿令赴防两得其便。 且人之怀土习俗固然宜令东界交州之军以戍双城北界西海以戍鸭江杨广全罗庆尙委以御倭其材勇者选用无方。"  九月遣使诸道刷济州人及禾尺才人补西北面戍卒。  六年正月都评议使请: "今东西北面戍卒二月递代军官则八月递代军官与卒一时更代防戍空虚宜以二月三月八月九月为先后番以次更戍其三月递代*　{须}及上旬勿令妨农。"  二十二年五月以倭寇近岛阅城中诸户以十户为一统出一人赴防五日一代。  七月以倭寇西江括城中烟户　令赴防。  闰十一月立都摠都监括城中诸户大中户幷五为一小户幷十为一各佥一人中东部赴东江南西北部赴西江防倭。
#高丽史82卷-志36-兵2-鎭戍-011

辛禑元年九月初庆尙杨广全罗各道募军号翊卫军屯东西江至是西北面赴征刷五部坊里各户人及城外诸陵属杂人两江赴防。  二年七月都评议使出榜: "使守城元帅领坊里军守四门又令百官率下属鎭沿海不与防御者唯门下省司宪府内侍茶房知制敎艺文春秋两馆及各司城上而已。"  讹言倭将寇都城夜半发坊里军守城。 又闻贼将先登松岳山发僧为军分守要害。  三年三月崔莹令诸元帅各出从事十人又发各爱马宫司仓库人为兵遣戍江华。
#高丽史82卷-志36-兵2-鎭戍-012

恭让王三年正月置安州鸭绿龙泉大同诸要害处把截官及站夫。
#高丽史82卷-志36-兵2-站驿-000

站驿。
#高丽史82卷-志36-兵2-站驿-001

○　猊道掌十。 　猊[开城]金谷[白州]深洞[　州]淸端嘉栗望汀金刚杨溪[安西]维安[靑松]佐丘[永康]。
#高丽史82卷-志36-兵2-站驿-002

○金郊道掌十六。 金郊[江阴]兴义[牛峯]玉池[江阴]安信白原[牛峯]金岩宝山安城[平州]龙泉[洞州]班石骐麟温泉[平州]管山[侠溪]今勿[谷州]　谷[侠溪]泉头[谷州]。
#高丽史82卷-志36-兵2-站驿-003

○　岭道掌十一。 　岭[凤州]洞仙丹林[黄州]陶工[凤州]金洞[安州]射　[遂安]　郊生阳高原神地云峯[西京]。
#高丽史82卷-志36-兵2-站驿-004

○兴郊道掌十二。 兴郊[博州]兴材云　[宁州]通德[肃州]迎德深原[永淸]安定林原玄　[西京]迎和[咸从]连城[龙冈]安寿[安戎]。
</div>
    <div class="pagination">
<a href="高丽史_page614.html">上一页</a><span>...</span><a href="高丽史_page610.html">610</a><a href="高丽史_page611.html">611</a><a href="高丽史_page612.html">612</a><a href="高丽史_page613.html">613</a><a href="高丽史_page614.html">614</a><span class="current-page">615</span><a href="高丽史_page616.html">616</a><a href="高丽史_page617.html">617</a><a href="高丽史_page618.html">618</a><a href="高丽史_page619.html">619</a><a href="高丽史_page620.html">620</a><span>...</span><a href="高丽史_page616.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
