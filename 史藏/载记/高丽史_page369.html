<!DOCTYPE html>
<html>
<head>
    <meta charset="UTF-8">
    <title>高丽史 - 第 369 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 369 页/共 739 页</h1>
    <div class="content">#高丽史34卷-世家34-忠宣王2-05-21-1313

史臣赞曰: "忠宣为世子入侍元朝与姚燧赵孟　诸公游*闲或与闻朝政其议论有足观者。 及其卽位避上国之制改易官名谨侯度也正田赋立　法知所本也。 第以人君之位庶民所仰万机所萃不可一日而旷也。 王旣受命复位*　{谄}事妇寺淹留燕京至于五年国人困苦供馈从臣久劳思归至谋相陷元亦厌之再诏归国。 无以为辞乃逊位于子焘又以侄暠为世子父子兄弟卒　猜嫌其祸至于数世而未　贻谋之不臧如此吐蕃之窜非不幸也。"
#高丽史34卷-世家34-忠肃王1-00-00-0000

忠肃王一。
#高丽史34卷-世家34-忠肃王1-00-01-0000

忠肃王讳焘小字宜孝蒙古讳阿刺讷　失里忠宣王第二子母曰蒙古女也速眞。 忠烈王二十年甲午七月乙卯生年五岁封江陵军承宣使长封江陵大君从忠宣王入元。 五年三月甲寅忠宣奏请传位帝乃策曰: "咨尔高丽王世子焘国繇勋戚世立藩维。 乃父释位以图安肆尔承家而弘庆。 爰稽隆典载锡休章可特授金紫光禄大夫征东行中书省左丞相上柱国高丽国王尙坚忠孝之心永底人民之佑。"
#高丽史34卷-世家34-忠肃王1-00-02-0000

夏四月己卯元以立后遣使颁诏。
#高丽史34卷-世家34-忠肃王1-00-03-0000

壬午以旱祷雨于康安殿。
#高丽史34卷-世家34-忠肃王1-00-04-0000

丙戌王侍上王及公主发燕京上王逊位欲留朝廷不听故不得己而遂行传车百四十两马称是。 帝遣丞相纳刺忽宦者遥授平章李伯帖木儿等三十六人皇太后遣　薛丹纳怜等十八人中书省遣直省舍人脱脱帖木儿等十六人徽政院遣也先不花等三人中政院遣宦者察罕帖木儿等三人宣政院遣八哈思和尙等十六人护送。
#高丽史34卷-世家34-忠肃王1-00-05-0000

五月辛卯祷雨于圆丘。
#高丽史34卷-世家34-忠肃王1-00-06-0000

丙申郞将沈淑公妻与所私者毒杀其夫宪府鞫而杖之。 又尝与其壻金进通生子曰湜时人谓之沈金。
#高丽史34卷-世家34-忠肃王1-00-07-0000

丙午王下敎曰: "孤赖皇帝之洪福荷父王之至恩已于三月二十四日受传国印又于其月二十八日受宣命讫。 载惟上之事父下之长民任大责重夙夜忧惧罔知攸济。 其令诸道朔膳先献父王文武官僚贺谢辞见　于父王先行。"
#高丽史34卷-世家34-忠肃王1-00-08-0000

丙辰上王遣彦阳君金文衍如元留世子暠为秃鲁花。
#高丽史34卷-世家34-忠肃王1-00-09-0000

六月甲戌上王及王次西普通寺百官出迎。 是日二王宿是寺上王召故大护军郑子羽妻幸之崔仲卿女也。
#高丽史34卷-世家34-忠肃王1-00-10-0000

丙子入京都张乐杂戱七馆十二徒东西学诸生献歌谣上王命止之以待公主二王遂入泥岘延德宫。
#高丽史34卷-世家34-忠肃王1-00-11-0000

戊寅二王率百官出宣义门迎公主入京都。
#高丽史34卷-世家34-忠肃王1-00-12-0000

己卯宰枢上寿于延庆宫公主上王坐北向南王坐西向东护行诸官人皆与焉。
#高丽史34卷-世家34-忠肃王1-00-13-0000

癸未上王如妙莲寺谒齐国公主眞遂幸旻天寺会百官宣帝策王之诏。
#高丽史34卷-世家34-忠肃王1-00-14-0000

甲申王谒景灵殿卽位于延庆宫。
#高丽史34卷-世家34-忠肃王1-00-15-0000

秋七月辛卯上王谒高陵庆陵。
#高丽史34卷-世家34-忠肃王1-00-16-0000

戊申三司使赵瑞卒。
#高丽史34卷-世家34-忠肃王1-00-17-0000

八月戊午朔亲设消　道场于外帝释院以禳天变。
#高丽史34卷-世家34-忠肃王1-00-18-0000

甲子上王不豫。
#高丽史34卷-世家34-忠肃王1-00-19-0000

戊辰遣大护军金汉贞如元请入朝帝不许。
#高丽史34卷-世家34-忠肃王1-00-20-0000

壬午王纳益城君洪奎女。
#高丽史34卷-世家34-忠肃王1-00-21-0000

九月戊子朔赐安震等及第。
#高丽史34卷-世家34-忠肃王1-00-22-0000

乙未上王饭僧五百于旻天寺二日。
#高丽史34卷-世家34-忠肃王1-00-23-0000

丁酉以延庆宫为上王宫延德宫为公主宫玄德宫为王宫。 罢明熙宫以其土田臧获属料物库。
#高丽史34卷-世家34-忠肃王1-00-24-0000

乙巳幸王轮干圣二寺丙午又幸贤圣寺。
#高丽史34卷-世家34-忠肃王1-00-25-0000

戊申遣上护军朴从龙如元谢袭位表曰: "袭父之爵非分所堪在帝之心惟命是降宠光罔极兢感实深。 臣性不启明事未通晓端遇风云之会幸自攀龙遂分*　{茅}土之封许令干蛊　左丞相之巍秩兼东行省之重权。 此盖陛下允义方释位之安弘小臣承家之庆。 欲观肯　委任于蕃臣敢不亮　有邦无　生成之德。 奋庸熙载益输报郊之诚。"
#高丽史34卷-世家34-忠肃王1-00-26-0000

己酉上王幸旻天寺庚戌又幸演福寺癸丑又幸龙泉寺甲寅又幸安国寺。
#高丽史34卷-世家34-忠肃王1-00-27-0000

以金用为元尹; 闵宗儒郑之衍崔毗一　佥议赞成事仍令致仕; 郑　佥议评理致仕; 金伦检校佥议评理。
#高丽史34卷-世家34-忠肃王1-00-28-0000

丙辰宰枢以上王诞辰献手　于公主。
#高丽史34卷-世家34-忠肃王1-00-29-0000

冬十月甲子上王自安国寺遂幸奉国寺。
#高丽史34卷-世家34-忠肃王1-00-30-0000

乙丑王朝于上王五日一朝。
#高丽史34卷-世家34-忠肃王1-00-31-0000

丙子上王饭僧二千燃灯二千于延庆宫五日。 施佛银甁一百手擎香炉使伶官奏乐邀禅僧　坦敎僧孝桢说法各施白金一斤余僧二千施白金二十斤。 上王尝愿饭百八万僧点百八万灯。 至是日饭二千僧点二千灯五日可满僧一万灯一万期以毕愿。 谓之万僧会其费不可胜纪。
#高丽史34卷-世家34-忠肃王1-00-32-0000
</div>
    <div class="pagination">
<a href="高丽史_page368.html">上一页</a><span>...</span><a href="高丽史_page364.html">364</a><a href="高丽史_page365.html">365</a><a href="高丽史_page366.html">366</a><a href="高丽史_page367.html">367</a><a href="高丽史_page368.html">368</a><span class="current-page">369</span><a href="高丽史_page370.html">370</a><a href="高丽史_page371.html">371</a><a href="高丽史_page372.html">372</a><a href="高丽史_page373.html">373</a><a href="高丽史_page374.html">374</a><span>...</span><a href="高丽史_page370.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
