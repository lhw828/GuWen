<!DOCTYPE html>
<html>
<head>
    <meta charset="UTF-8">
    <title>三国史记 - 第 39 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 39 页/共 156 页</h1>
    <div class="content">
○五十九年，遣使如<汉>，贡献方物，求属<玄　>。[『通鉴』言："是年三月，<丽>王<宫>与<秽貊>，寇<玄　>。"不知或求属或寇耶，抑一误耶?]。

一五卷高句丽本纪三大祖大王六二年

○六十二年，春三月，日有食之。秋八月，王巡守南海。冬十月，至自南海。

一五卷高句丽本纪三大祖大王六四年

○六十四年，春三月，日有食之。冬十二月，雪五尺。

一五卷高句丽本纪三大祖大王六六年

○六十六年，春二月，地震。夏六月，王与<秽貊>袭<汉><玄　>，攻<华丽城>。秋七月，蝗雹，害谷。八月，命所司，举贤良孝顺，问鳏寡孤独及老不能自存者，给衣食。

一五卷高句丽本纪三大祖大王六九年

○六十九年，春，<汉><幽州>刺史<冯焕><玄　>大守<姚光><辽东>太守<蔡讽{蔡风}>等，将兵来侵，击杀<秽貊>渠帅，尽获兵马财物。王乃遣弟<遂成>，领兵二千余人，逆<焕><光>等。<遂成>遣使诈降，<焕>等信之。<遂成>因据险以遮大军，潜遣三千人，攻<玄　><辽东>二郡，焚其城郭，杀获二千余人。夏四月，王与<鲜卑>八千人，往攻<辽队县{辽隧县}>。<辽东>太守<蔡讽{蔡风}>，将兵出于<新昌>，战没。功{兵}曹　<龙端>兵马　<公孙　>，以身　<讽>，俱没{殁}于阵，死者百余人。冬十月，王幸<扶余>，杞{祀}大后{太后}庙。存问百姓穷困者，赐物有差。

<肃愼>使来，献紫狐　及白鹰白马，王宴劳以遣之。十一月，王至自<扶余>。王以<遂成>统军国事。十二月，王率<马韩><秽貊>一万余骑，进围<玄　城>。<扶余>王遣子<尉仇台>，领兵二万，与<汉>兵幷力拒战，我军大败。

一五卷高句丽本纪三大祖大王七零年

○七十年，王与<马韩><秽貊>侵<辽东>，<扶余>王遣兵救破之。[<马韩>以<百济><温祚王>二十七年，灭，今与<丽>王行兵者，盖灭而复兴者欤?]

一五卷高句丽本纪三大祖大王七一年

○七十一年，冬十月，以沛者<穆度娄>为左辅，<高福{高福章}>为右辅，令与<遂成>参政事。

一五卷高句丽本纪三大祖大王七二年

○七十二年，秋九月庚申晦，日有食之。冬十月，遣使入<汉>朝贡。十一月，京都地震。

一五卷高句丽本纪三大祖大王八零年

○八十年，秋七月，<遂成>猎于<倭山>，与左右宴。于是，贯那于台<弥儒>桓那于台<　支留>沸流那　衣<阳{阳神}>等，阴谓<遂成>曰："初，<慕本>之薨也，太子不肯{肖}，群寮欲立王子<再思>，<再思>以老让子者，欲使兄老弟及。今王旣已老矣，而无让意，惟吾子计之。"<遂成>曰："承袭必嫡，天下之常道也。王今虽老，有嫡子在，岂敢　　乎?"<弥儒>曰："以弟之贤，承兄之后，古亦有之，子其勿疑。"于是，左辅沛者<穆度娄>，知<遂成>有异心，称疾不仕。

一五卷高句丽本纪三大祖大王八六年

○八十六年，春三月，<遂成>猎于<质>阳，七日不归，戱乐无度。秋七月，又猎<箕丘>，五日乃反。其弟<伯固>谏曰："祸福无门，惟人所召。今子以王弟之亲，为百寮之首，位已极矣，功亦盛矣。宜以忠义存心，礼让克己，上同王德，下得民心。然后富贵不离于身，而祸乱不作矣。今不出于此，而贪乐忘忧，窃为足下危之。"答曰："凡人之情，谁不欲富贵而欢乐者哉，而得之者，万无一耳。今吾居可乐之势，而不能肆志，将焉用哉。"遂不从。

一五卷高句丽本纪三大祖大王九零年

○九十年，秋九月，<丸都>地震。王夜梦，一豹啮断虎尾。觉而问其吉凶，或曰："虎者，百兽之长;豹者，同类而小者也。意者王之族类，殆有谋絶大王之后者乎?"王不悦，谓右辅<高福章>曰："我昨梦有所见，占者之言如此，为之奈何?"答曰："作不善，则吉变为凶;作善，则灾反为福。今大王忧国如家，爱民如子，虽有小异，庸何伤乎?"

一五卷高句丽本纪三大祖大王九四年

○九十四年，秋七月，<遂成>猎于<倭山>之下，谓左右曰："大王老而不死，吾齿卽将暮矣，不可待也。惟愿左右，为我计之。"左右皆曰："敬从命矣。"于是，一人独进曰："向，王子有不祥之言，而左右不能直谏，皆曰敬从命者，可谓奸且谀矣。吾欲直言，未知尊意如何?"<遂成>曰："子能直言，药石也，何疑之有?"

其人对曰："今大王之贤，内外无异心，子虽有功，率群下奸谀之人，谋废明上，此何异将以单缕，系万钧之重而倒曳乎?虽复愚人，犹知其不可也。若王子改图易虑，孝顺事上，则大王深知王子之善，必有揖让之心，不然则祸将及也。"<遂成>不悦。左右妬其直，谗于<遂成>曰："王子以大王年老，恐国祚之危，欲为后图，此人妄言如此，我等惟恐漏泄，以致患也，宜杀以灭口。"<遂成>从之。秋八月，王遣将，袭<汉><辽东>西<安平县>，杀<带方>令，掠得<乐浪>大守{太守}妻子。冬十月，右辅<高福章>言于王曰："<遂成>将叛，请先诛之。"王曰："吾旣老矣，<遂成>有功于国，吾将禅位，子无烦虑!"<福章>曰："<遂成>之为人也，忍而不仁。今日受大王之禅，则明日害大王之子孙。大王但知施惠于不仁之弟，不知贻患于无辜之子孙(+乎)，愿大王熟计之。"(+王不听)十二月，王谓<遂成>曰："吾旣老，倦于万机。天之历数在汝躬，况汝内参国政，外摠军事，久有社稷之功，允塞臣民之望，吾所付托，可谓得人。作{汝}其卽位，永孚于休!"乃禅位，退老于别宫，称为<大祖大王>。[『后汉书』云："<安帝><津光{建光}>元年，<高句丽>王<宫>死，子<遂成>立。<玄　>太守<姚光>上言：欲因其丧，发兵击之。议者皆以为可许。尙书<陈忠>曰：'<宫>前桀　，<光>不能讨，死而击之，非义也。宜遣吊问，因责让前罪，赦不加诛，取其后善。'<安帝>从之。明年，<遂成>还<汉>生口。"案『海东古记』："<高句丽><国祖王><高宫>以<后汉><津武{建武}>二十九年，癸巳{癸丑}卽位，时年七岁，国母摄政。至<孝桓帝><本初>元年丙戌，逊位让母弟<遂成>，时，<宫>年一百岁，在位九十四年，则<建光>元年，是<宫>在位第六十九年。"

则『汉书』所记，与『古记』抵　不相符合。岂<汉书>所记误耶?]

一五卷高句丽本纪三次大王元年

○<次大王>，讳<遂成>，<大祖大王>同母弟也。勇壮有威严，小仁慈。受<大祖大王>推让，卽位，时年七十六。

一五卷高句丽本纪三次大王零二年

○二年，春二月，拜贯那沛者<弥儒>为左辅。三月，诛右辅<高福章>。<福章>临死叹曰："痛哉，寃乎!我当时为先朝近臣，其可见贼乱之人，默然不言哉?恨先君不用吾言，以至于此。今君甫陟大位，宜新政敎以示百姓，而以不义杀一忠臣。吾与其主{生}于无道之时，不如死之速也。"乃卽刑。远近闻之，莫不愤惜。秋七月，左辅<穆度娄>称疾退老，以□那于台{桓那于台}<支留{　支留}>为左辅，加爵为大主簿。冬十月，<沸流那><阳神>为中畏大夫，加爵为于台，皆王之故旧。十一月，地震。

一五卷高句丽本纪三次大王零三年

○三年，夏四月，王使人，杀<大祖大王{太祖大王}>元子<莫勤>，其弟<莫德>恐祸连及，自缢。

○论曰：昔<宋><宣公>不立其子<与夷>，而立其弟<缪公{穆公}>，小不忍，乱大谋，以致累世之乱，故『春秋』'大居正'。今<大祖王>不知义，轻大位以授不仁之弟，祸及一忠臣二爱子，可胜叹耶。秋七月，王田于<平儒原>，白狐随而鸣。王射之不中。问于师巫，曰："狐者，妖兽非吉祥，　白其色，尤可怪也。然天不能谆谆其言，故示以妖怪者，欲令人君恐惧修省以自新也。

君若修德，则可以转祸为福。"王曰："凶则为凶，吉则为吉，尔旣以为妖，又以为福，何其诬耶?"遂杀之。

一五卷高句丽本纪三次大王零四年

○四年，夏四月丁卯晦，日有食之。五月，五星聚于东方。日者畏王之怒，诬告{王}曰："是君之德也，国之福也。"王喜。冬十二月，无氷。

一五卷高句丽本纪三次大王零八年

○八年，夏六月，陨霜。冬十二月，雷，地震。晦，客星犯月。

一五卷高句丽本纪三次大王一三年

○十三年，春二月，星　于北斗。夏五月甲戌晦，日有食之。

一五卷高句丽本纪三次大王二零年

○二十年，春正月晦，日有食之。三月，<大祖大王>薨于别宫，年百十九岁。冬十月，椽那　衣<明临　夫>，因民不忍，弑王。号为<次大王>。

三国史记卷第十五。

一六卷零零零零零零

三国史记卷第十六。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

一六卷高句丽本纪四零零零零

高句丽本纪第四。

<新大王><故国川王><山上王>。

一六卷高句丽本纪四新大王元年
</div>
    <div class="pagination">
<a href="三国史记_page38.html">上一页</a><span>...</span><a href="三国史记_page34.html">34</a><a href="三国史记_page35.html">35</a><a href="三国史记_page36.html">36</a><a href="三国史记_page37.html">37</a><a href="三国史记_page38.html">38</a><span class="current-page">39</span><a href="三国史记_page40.html">40</a><a href="三国史记_page41.html">41</a><a href="三国史记_page42.html">42</a><a href="三国史记_page43.html">43</a><a href="三国史记_page44.html">44</a><span>...</span><a href="三国史记_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
