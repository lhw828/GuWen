<!DOCTYPE html>
<html>
<head>
    <meta charset="UTF-8">
    <title>三国史记 - 第 152 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 152 页/共 156 页</h1>
    <div class="content">
○<素那>妻，<加林郡>良家女子。初<素那>以<阿达城>隣敌国，独行，留其妻而在家。郡人闻<素那>死，吊之，其妻哭而对曰："吾夫常曰：'丈夫固当兵死，岂可卧床席，死家人之手乎!'

其平昔之言如此，今死如其志也。"大王闻之，涕泣沾襟曰："父子勇于国事，可谓世济忠义矣。"赠官　　。

四七卷列传七骤徒零一

○<骤徒>，<沙梁>人，奈麻<聚福>之子，史失其姓。兄弟三人，长<夫果>，仲<骤徒>，季<逼实>。<骤徒>尝出家，名<道玉>，居<实际寺>。<大宗大王{太宗大王}>时，<百济>来伐<助川城>，大王兴师出战，未决。于是，<道玉>语其徒曰："吾闻：为僧者，上则精术业，以复性。次则起道用，以益他。'我形似桑门而已，无一善可取，不如从军杀身，以报国。"脱法衣，着戎服，改名曰<骤徒>，意谓驰骤而为徒也。乃诣兵部，请属三千幢，遂随军赴敌场。及旗鼓相当，持枪剑，突阵力鬪，杀贼数人而死。

四七卷列传七骤徒零二

○后<咸亨>二年辛未，<文武大王>发兵，使践<百济>边地之禾。遂与<百济>人，战于<熊津>之南。时<夫果>以幢主战死，论功第一。<文明>元年甲申，<高句丽>残贼，据<报德城>而叛，<神文大王>命将讨之，以<逼实>为贵幢弟监{第监}。临行，谓其妇曰："吾二兄，旣死于王事，名垂不朽，吾虽不肖，何得畏死而苟存乎?今日与尔生离，终是死别也，好住无伤。"及对阵，独出奋击，斩杀数十人而死。大王闻之，流涕叹曰："<骤徒>知死所，而激昆弟之心。<夫果><逼实>亦能勇于义，不顾其身，不其壮欤!"皆追赠官沙　。

四七卷列传七讷催零一

○<讷催>，<沙梁>人，大奈麻<都非>之子也。<眞平王><建福>四十一年甲申{己卯}冬十月，<百济>大举来侵，分兵围攻<速含><樱岑><岐岑><烽岑><旗悬><冗栅{穴栅}>等六城，王命<上州><下州><贵幢><法幢><誓幢>五军，往救之。旣到，见<百济>兵阵堂堂，锋不可当，盘桓不进。或立议曰：

"大王以五军委之诸将，国之存亡，在此一役。兵家之言曰：'见可而进，知难而退。'今强敌在前，不以好谋而直进，万一有不如意，则悔不可追。"将佐皆以为然，而业已受命出师，不得徒还。先是，国家欲筑<奴珍>等六城而未遑，遂于其地，筑毕而归。

四七卷列传七讷催零二

○于是，<百济>侵攻愈急，<速含><岐岑><冗栅{穴栅}>三城，或灭或降，<讷催>以三城固守，及闻五军不救而还，慷慨流涕，谓士卒曰："阳春和气，草木皆华，至于岁寒，独松栢后雕。今孤城无援，日益　危，此诚志士义夫，尽节扬名之秋，汝等将若之何?"士卒挥泪曰："不敢惜死，唯命是从。"及城将　，军士死亡无几，人皆殊死战，无苟免之心。<讷催>有一奴，强力善射。或尝语曰："小人而有异才，鲜不为害，此奴宜远之。"<讷催>不听。至是城陷贼入，奴张弓挟矢，在<讷催>前，射不虚发，贼惧不能前。有一贼出后，以斧击<讷催>，乃　，奴反与鬪俱死。王闻之，悲恸，追赠<讷催>职级　。

四七卷列传七薛　头零一

○<薛[一本作薛{　}]　头>，亦<新罗>衣冠子孙也。尝与亲友四人，同会燕飮，各言其志。<　头>曰："<新罗>用人论骨品，苟非其族，虽有鸿才杰功，不能踰越。我愿西游<中华国>，奋不世之略，立非常之功，自致荣路，备簪绅剑佩，出入天子之侧，足矣。"

<武德>四年辛巳，潜随海舶入<唐>。会<太宗><文皇帝>亲征<高句丽>，自荐为左武卫果毅。至<辽东>，与丽人战<驻　山>下，深入疾鬪而死，功一等。皇帝问："是何许人?"左右奏<新罗>人<薛　头>也。皇帝泫然曰："吾人尙畏死，顾望不前，而外国人，为吾死事，何以报其功乎?"问从者闻其平生之愿，脱御衣覆之，授职为大将军，以礼葬之。

四七卷列传七金令胤零一

○<金令胤>，<沙梁>人，级　<盘屈>之子。相{祖}<钦春>[或云<钦纯>。]角干，<眞平王>时为花郞，仁深信厚，能得众心。及壮，<文武大王>陟为　宰，事上以忠，临民以恕，国人翕然称为贤相。<大宗大王{太宗大王}>七年庚申，<唐><高宗>命大将军<苏定方>，伐<百济>，<钦春>受王命，与将军<庾信>等，率精兵五万以应之。秋七月，至<黄山>之原，値<百济>将军<阶伯>战，不利。<钦春>召子<盘屈>曰："为臣莫若忠，为子莫若孝，见危致命，忠孝两全。"<盘屈>曰："唯。"乃入贼阵，力战死。<令　>生长世家，以名节自许。

四七卷列传七金令胤零二

○<神文大王>时，<高句丽>残贼<悉伏>，以<报德城>叛。王命讨之，以<令　>为黄衿誓幢步骑监。将行，谓人曰："吾此行也，不使宗族朋友，闻其恶声。"及见<悉伏>，出<　岑城>南七里，结阵以待之。或告曰："今此凶党，譬如　巢幕上，鱼戱鼎中。出万死以争一日之命耳。语曰：'穷寇勿迫。'宜左次以待疲极而击之，可不血刃而擒也。"诸将然其言，暂退，独<令　>不肯之而欲战。

从者告曰："今诸将岂尽偷生之人，惜死之辈哉?而以向者之言为然者，将俟其隙而得其便者也。而子独直前，其不可乎!"<令　>曰："临阵无勇，礼经之所识{诫}，有进无退，士卒之常分也。丈夫临事自决，何必从众?"遂赴敌阵，格鬪而死。王闻之，凄恸流涕曰："无是父，无是子，其义烈可嘉者也。"追赠爵赏尤厚。

四七卷列传七官昌零一

○<官昌>[一云<官状>。]，<新罗>将军<品日>之子。仪表都雅，少而为花郞，善与人交。年十六，能骑马弯弓。大监某荐之<大宗大王{太宗大王}>。至<唐><显庆>五年庚申，王出师，与<唐>将军侵<百济>，以<官昌>为副将。至<黄山>之野，两兵相对。父<品日>谓曰："尔虽幼年，有志气，今日是立功名取富贵之时，其可无勇乎?"<官昌>曰："唯。"卽上马横枪，直　敌阵，驰杀数人。而彼众我寡，为贼所虏，生致<百济>元帅<阶伯>前。<阶伯>　脱胄，爱其少且勇，不忍加害。乃叹曰："<新罗>多奇士，少年尙如此，况壮士乎?"乃许生还。<官昌>曰："向吾入贼中，不能斩将　旗，深所恨也。再入必能成功。"以手　井水，飮讫，再突贼阵疾鬪。<阶伯>擒斩首，系马鞍送之。<品日>执其首，袖拭血曰："吾儿面目如生，能死于王事，无所悔矣。"三军见之，慷慨有立志，鼓　进击，<百济>大败。大王赠位级　，以礼葬之，赙其家<唐>绢三十匹二十升布三十匹谷一百石。

四七卷列传七金歆运零一

○<金歆运>，<奈密王>八世孙也。父<达福>　　。<歆运>少游花郞<文努>之门时，徒众言及某战死留名至今，<歆运>慨然流涕，有激励思齐之貌。同门僧<转密>曰："此人若赴敌，必不还也。"<永徽>六年，<大宗大王{太宗大王}>愤<百济>与<高句丽>梗边，谋伐之。及出师，以<歆运>为郞幢大监。于是，不宿于家，风梳雨沐，与士卒同甘苦。抵<百济>之地，营<阳山>下，欲进攻<助川城>。<百济>人乘夜疾驱，黎明缘垒而入，我军惊　{骏}顚沛，不能定。贼因乱急击，飞矢雨集。<歆运>横马握　待敌，大舍<诠知>说曰："今贼起暗中，咫尺不相辨，公虽死，人无识者。况公<新罗>之贵骨，大王之半子，若死贼人手，则<百济>所夸　，而吾人之所深羞者矣。"<歆运>曰："大丈夫旣以身许国，人知之与不知一也，岂敢求名乎?"强立不动。从者，握　劝还，<歆运>拔剑挥之，与贼鬪杀数人而死。于是，大监<秽破>少监<狄得>相与战死。步骑幢主<宝用那>闻<歆运>死曰："彼骨贵而势荣，人所爱惜，而犹守节以死，况<宝用那>生而无益，死而无损乎?"遂赴敌，杀三数人而死。大王闻之伤恸，赠<歆运><秽破>位一吉　，<宝用那><狄得>位大奈麻。时人闻之，作<阳山歌>，以伤之。

四七卷列传七金歆运零二

○论曰：<罗>人患无以知人，欲使类聚群游，以观其行义，然后，举用之。遂取美貌男子，　饰之，名花郞以奉之。徒众云集，或相磨以道义，或相悦以歌乐，游娱山水，无远不至。因此知其邪正，择而荐之于朝。

故<大问>曰："贤佐忠臣，从此而秀，良将勇卒，由是而生者。"此也。三代花郞，无虑二百余人，而芳名美事，具如传记。若<歆运>者，亦郞徒也。能致命于王事，可谓不辱其名者也。

四七卷列传七裂起零一

○<裂起>，史失族姓。<文武王>元年，<唐>皇帝遣<苏定方>，讨<高句丽>，围<平壤城>。<含资道>摠管<刘德敏>传宣国王，送军资<平壤>。王命大角干<金庾信>，输米四千石租二万二千二百五十石，到<獐塞>，风雪{　}寒，人马多冻死。<丽>人知兵疲，欲要击之。距<唐>营三万余步而不能前，欲移书而难其人。时<裂起>以步骑监辅行，进而言曰："某虽驽蹇，愿备行人之数。"遂与军师<仇近>等十五人，持弓剑走马，<丽>人望之，不能遮阏。凡两日致命于<苏>将军，<唐>人闻之，喜慰回书。<裂起>又两日回，<庾信>嘉其勇，与级　位。及军还，<庾信>告王曰："<裂起><仇近>，天下之勇士也。臣以便宜许位级　，而未副功劳，愿加位沙　。"王曰："沙　之秩，不亦过乎?"<庾信>再拜曰："爵禄公器，所以酬功，何谓过乎?"王允之。

四七卷列传七裂起零二

○后<庾信>之子<三光>执政，<裂起>就求郡守，不许。<裂起>与<祗园寺>僧<顺憬>曰："我之功大，请郡不得，<三光>殆以父死而忘我乎?"<顺憬>说<三光>，<三光>授以<三年山郡>大守{太守}。<仇近>从<元贞公>，筑<西原述城>，<元贞公>闻人言，谓怠于事，杖之。<仇近>曰："仆尝与<裂起>入不测之地，不辱大角干之命，大角干不以仆为无能，待以国士，今以浮言罪之，平生之辱，无大此焉。"<元贞>闻之，终身羞悔。

四七卷列传七丕宁子零一

○<丕宁子>，不知乡邑族姓。<眞德王>元年丁未，<百济>以大兵，来攻<茂山><甘勿><桐岑>等(+三)城，<庾信>率步骑一万，拒之。<百济>兵甚锐，苦战不能克，士气索而力惫。<庾信>知<丕宁子>有力战深入之志，召谓曰："岁寒然后，知松栢之后雕。今日之事，急矣，非子谁能奋励出奇，以激众心乎?"因与之飮酒，以示殷勤。<丕宁子>再拜云："今于稠人广众之中，独以事属我，可谓知己矣，固当以死报之。"出谓奴<合节>曰："吾今日上为国家，下为知己，死之。吾子<举眞>，虽幼年，有壮志，必欲与之俱死，若父子倂命，则家人其将畴依?汝其与<举眞>好收吾骸骨，归以慰母心。"

四七卷列传七丕宁子零二

○言毕，卽鞭马横　，灾{突}贼阵，格杀数人而死。<举眞>望之欲去，<合节>请曰："大人有言，令<合节>与阿郞还家，安慰夫人。今子负父命弃母慈，可谓孝乎?"执马　不放。<举眞>曰："见父死而苟存，岂所谓孝子乎?"卽以剑击折<合节>臂，奔入敌中战死。<合节>曰："私天崩矣，不死何为?"亦交锋而死。军士见三人之死，感激争进，所向挫锋陷阵，大败贼兵，斩首三千余级。<庾信>收三尸，脱衣覆之，哭甚哀。大王闻之涕泪，以礼合葬于<反知山>，恩赏妻子九族尤渥。

四七卷列传七竹竹零一

○<竹竹>，<大耶州>人也，父<　热{　势}>为撰干。<善德王>时为舍知，佐<大耶城>都督<金品释>幢下。<王>十一年壬寅秋八月，<百济>将军<允忠>领兵，来攻其城。先是，都督<品释>，见幕客舍知<黔日>之妻有色，夺之，<黔日>恨之。至是为内应，烧其仓库，故城中凶惧，恐不能固守。<品释>之佐阿　<西川>[一云　　{沙　}<祗之那{祗　那}>。]，登城谓<允忠>曰："若将军不杀我，愿以城降。"<允忠>曰："若如是，所不与公同好者，有如白日。"<西川>劝<品释>及诸将士欲出城，<竹竹>止之曰："<百济>反复之国，不可信也。而<允忠>之言甘，必诱我也。若出城，必为贼之所虏。与其窜伏而求生，不若虎鬪而至死。"<品释>不听开门。士卒先出，<百济>发伏兵，尽杀之。<品释>将出，闻将士死，先杀妻子而自刎。<竹竹>收残卒，闭城门自拒，舍知<龙石>谓<竹竹>曰："今兵势如此，必不得全，不若生降以图后效。"答曰："君言当矣，而吾父名我以<竹竹>者，使我岁寒不凋，可折而不可屈，岂可畏死而生降乎?"遂力战，至城陷，与<龙石>同死。王闻之，哀伤，赠<竹竹>以级　，<龙石>以大奈麻{太奈麻}，赏其妻子，迁之王都。

四七卷列传七匹夫零一

○<匹夫>，<沙梁>人也，父<尊台>阿　。<大宗大王{太宗大王}>以<百济><高句丽><靺鞨>转相亲比，为唇齿，同谋侵夺，求忠勇材堪绥御者，以<匹夫>为<七重城>下县令。其明年庚申秋七月，王与<唐>师灭<百济>。于是，<高句丽>疾我，以冬十月，发兵来围<七重城>，<匹夫>守且战二十余日。贼将见我士卒尽诚，鬪不内顾，谓不可猝拔，便欲引还。

逆臣大奈麻<比　>密遣人告贼，以城内食尽力穷，若攻之必降，贼遂复战。<匹夫>知之，拔剑斩<比　>首，投之城外。乃告军士曰："忠臣义士，死且不屈，勉哉努力!城之存亡，在此一战。"乃奋拳一呼，病者皆起，争先登，而士气疲乏，死伤过半。贼乘风纵火，攻城突入。<匹夫>与上干<本宿><谋支><美齐>等，向贼对射。飞矢如雨，支体穿破，血流至踵，乃　而死。大王闻之，哭甚痛，追赠级　。

四七卷列传七阶伯零一

○<阶伯>，<百济>人，仕为达率。<唐><显庆>五年庚申，<高宗>以<苏定方>为<神丘道>大摠管，率师济海，与<新罗>伐<百济>。<阶伯>为将军，简死士五千人拒之，曰："以一国之人，当<唐><罗>之大兵，国之存亡，未可知也。恐吾妻　，没为奴婢，与其生辱，不如死快。"遂尽杀之。至<黄山>之野，设三营，遇<新罗>兵将战，誓众曰："昔<句践>以五千人，破<吴>七十万众，今之日，宜各奋励决胜，以报国恩。"遂　战，无不以一当千，<罗>兵乃却。如是进退，至四合，力屈以死。

三国史记卷第四十七。

四八卷零零零零零零

三国史记卷第四十八。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

四八卷列传八零零零零

列传第八。

<向德><圣觉><实兮><勿稽子><百结先生><剑君><金生><率居>孝女<知恩><薛>氏<都弥>。

四八卷列传八向德零一

○<向德>，<熊川州><板积乡>人也。父名<善>，字<潘吉>，天资温良，乡里推其行。母则失其名。<向德>亦以孝顺，为时所称。<天宝>十四年乙未，年荒民饥，加之以疫　，父母饥且病，母又发痈，皆滨于死。<向德>日夜不解衣，尽诚安慰，而无以为养，乃　　肉以食之。又　母痈，皆致之平安。乡司报之州，州报于王。王下敎，赐租三百斛宅一区口分田若干，命有司立石纪事，以标之。至今，人号其地云孝家(+里)。
</div>
    <div class="pagination">
<a href="三国史记_page151.html">上一页</a><span>...</span><a href="三国史记_page147.html">147</a><a href="三国史记_page148.html">148</a><a href="三国史记_page149.html">149</a><a href="三国史记_page150.html">150</a><a href="三国史记_page151.html">151</a><span class="current-page">152</span><a href="三国史记_page153.html">153</a><a href="三国史记_page154.html">154</a><a href="三国史记_page155.html">155</a><a href="三国史记_page156.html">156</a><a href="三国史记_page153.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
