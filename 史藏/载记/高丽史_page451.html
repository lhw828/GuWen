<!DOCTYPE html>
<html>
<head>
    <meta charset="UTF-8">
    <title>高丽史 - 第 451 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 451 页/共 739 页</h1>
    <div class="content">#高丽史45卷-世家45-恭让王1-02-05-1390

丙子始开经筵以沈德符及我

太祖领经筵事郑梦周郑道传知经筵事金士衡朴宜中同知经筵事李行成石瑢闵开李士渭　赞官尹绍宗李詹讲读官禹洪得韩尙敬申元弼　讨官分四番进讲。
#高丽史45卷-世家45-恭让王1-02-06-1390

以我太祖领八道军马置军营分番更宿　以军资。
#高丽史45卷-世家45-恭让王1-02-07-1390

己卯立母福宁宫主府曰崇宁。
#高丽史45卷-世家45-恭让王1-02-08-1390

宪司请令台谏面启时政得失从之。
#高丽史45卷-世家45-恭让王1-02-09-1390

庚辰诛边安烈。
#高丽史45卷-世家45-恭让王1-02-10-1390

壬午赐门下评理尹虎柳曼殊签书密直禹洪寿同知密直兪光佑商议门下府事崔允沚密直副使柳龙生判慈惠府事郑熙启慈惠府尹

李[恭靖王旧讳]密直副使金仁赞知申事李行密直使姜淮伯知密直尹师德等功臣号行固辞。
#高丽史45卷-世家45-恭让王1-02-11-1390

给田都监始颁各品田籍。
#高丽史45卷-世家45-恭让王1-02-12-1390

甲申以判典农寺事王康为庆尙道水军都体察使兼防御营田　铁使。
#高丽史45卷-世家45-恭让王1-02-13-1390

乙酉演福寺僧法猊说王曰: "寺有五层塔殿及三池九井颓废已久今复建塔殿凿池井则国泰民安。" 王悦以上护军沈仁凤大护军权缓为造成都监别监营之。
#高丽史45卷-世家45-恭让王1-02-14-1390

丁亥以右司议李舒成均祭酒金子粹大护军禹成范司宰副令尹会宗左献纳张子崇典农寺丞赵庸司设署令尹思永考功佐郞姜淮季为世子侍学。
#高丽史45卷-世家45-恭让王1-02-15-1390

杨广全罗庆尙海道及沿海处皆置万户。
#高丽史45卷-世家45-恭让王1-02-16-1390

庚寅徙曹敏修于远地杖权近一百徙流兴海。
#高丽史45卷-世家45-恭让王1-02-17-1390

壬辰以侍中沈德符为京畿平壤道兵马都统制使。
#高丽史45卷-世家45-恭让王1-02-18-1390

是月王置仁王佛于别殿每朝夕礼拜凡有　异辄行祈禳。
#高丽史45卷-世家45-恭让王1-02-19-1390

二月乙未朔命削李穑职徙曹敏修权近于边地。
#高丽史45卷-世家45-恭让王1-02-20-1390

己亥王以诞日放罪囚唯李琳李穑曹敏修李乙珍权近李崇仁等不赦。
#高丽史45卷-世家45-恭让王1-02-21-1390

庚子世子开书筵以门下评理赵浚商议门下徐均衡商议密直提学李至密直使姜淮伯为师傅。
#高丽史45卷-世家45-恭让王1-02-22-1390

归密直副使王可仁于辽阳可仁海洋副千户万僧子也都司移文起取故归之。
#高丽史45卷-世家45-恭让王1-02-23-1390

壬寅台谏鞫汉阳府尹金伯兴及军器少尹元庠于巡军。
#高丽史45卷-世家45-恭让王1-02-24-1390

乙巳罢台谏面启之法。
#高丽史45卷-世家45-恭让王1-02-25-1390

削伪朝加赠先王先妃谥。
#高丽史45卷-世家45-恭让王1-02-26-1390

癸丑金伯兴死狱中。 王疑狱官严刑致死谓知经筵事郑梦周曰: "凡鞫囚当徐察其情。 今巡军不依法律遽加惨毒无辜或死。 余甚悯焉。 　宰相虽有重罪赐死可也。 一罹罪网妄加　掠或死于狱或斩于市予尝甚恶之在今日亦如是耶 " 遂释元庠。
#高丽史45卷-世家45-恭让王1-02-27-1390

赐益妃及申元弼田。
#高丽史45卷-世家45-恭让王1-02-28-1390

壬戌以柳　为杨广道都观察使; 赵云　为　林尹; 崔郸为汉阳尹; 皇甫琳为平壤尹。
#高丽史45卷-世家45-恭让王1-02-29-1390

癸亥敎曰: "自古为国之道文敎武备不可偏废。 近年以来法制陵夷人材不作盗贼兴行。 予用　然。 夫临雍拜老农隙讲武古之制也。 予欲谒文庙以劝儒学视战舰以观军容。 有司启闻施行。"
#高丽史45卷-世家45-恭让王1-02-30-1390

三月甲子朔司宪府上*　曰: "伪朝贪污之徒以土田臧获要纳权势使恶声闻于上国不可不惩。 请削其职不许给田以戒后来。" 不报。
#高丽史45卷-世家45-恭让王1-02-31-1390

庚午以洪永通领三司事; 禹玄宝判三司事; 王安德为江原君; 禹仁烈为　林尹; 李懃郑洪为左右常侍; 李滉为门下舍人; 金若恒起复为司宪掌令; 全宾为左正言。
#高丽史45卷-世家45-恭让王1-02-32-1390

丙子将幸长湍谏官李舒等谏止之。
#高丽史45卷-世家45-恭让王1-02-33-1390

己卯谒阳陵遂次于礼成江观战舰习火战。 庚辰谒昌显玄三陵还宫。
#高丽史45卷-世家45-恭让王1-02-34-1390

辛巳前判事金贵妻与僧通俱立市五日决杖。
#高丽史45卷-世家45-恭让王1-02-35-1390

甲申放礼曹判书尹绍宗于锦州。
#高丽史45卷-世家45-恭让王1-02-36-1390

庚寅我
</div>
    <div class="pagination">
<a href="高丽史_page450.html">上一页</a><span>...</span><a href="高丽史_page446.html">446</a><a href="高丽史_page447.html">447</a><a href="高丽史_page448.html">448</a><a href="高丽史_page449.html">449</a><a href="高丽史_page450.html">450</a><span class="current-page">451</span><a href="高丽史_page452.html">452</a><a href="高丽史_page453.html">453</a><a href="高丽史_page454.html">454</a><a href="高丽史_page455.html">455</a><a href="高丽史_page456.html">456</a><span>...</span><a href="高丽史_page452.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
