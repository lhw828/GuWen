<!DOCTYPE html>
<html>
<head>
    <meta charset="UTF-8">
    <title>高丽史 - 第 77 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 77 页/共 739 页</h1>
    <div class="content">#高丽史9卷-世家9-文宗3-27-02-1073

地震。
#高丽史9卷-世家9-文宗3-27-03-1073

戊辰王如普济寺。
#高丽史9卷-世家9-文宗3-27-04-1073

二月乙亥朔命有司作亭于平理驿以为行幸驻　之所。
#高丽史9卷-世家9-文宗3-27-05-1073

戊寅以郑惟产摄刑部尙书; 卢寅为殿中监; 柳洪为兵部侍郞中枢院知奏事。
#高丽史9卷-世家9-文宗3-27-06-1073

甲申幸兴王寺。
#高丽史9卷-世家9-文宗3-27-07-1073

乙未东女眞归顺州都领大常古刀化副都领古舍益昌州都领归德将军高舍都领黔夫毡城州都领奉国将军耶好归德将军吴沙弗恭州都领奉国将军多老番长巴诃弗恩服州都领元甫阿忽都领那居首温州都领三彬阿老大诚州都领尼多弗等率众内附乞为郡县赐: 古刀化名孙保塞高舍名张誓忠各授怀化大将军; 耶好名边最多老名刘咸宾各授奉国大将军; 吴沙弗名魏蕃授怀化将军; 阿忽名扬东茂授归德将军; 古舍名文格民黔夫名康绩巴阿弗名卢守那居首名张带垣三彬名韩方鎭阿老大名高从化尼多弗名赵长卫各授大常。 仍赐物有差。
#高丽史9卷-世家9-文宗3-27-08-1073

城州都领奉国大将军苏德等十四人来献名马。
#高丽史9卷-世家9-文宗3-27-09-1073

丁酉王如奉恩寺特设燃灯会庆赞新造佛像街衢点灯两夜各三万盏重光殿及百司各置彩楼灯山作乐戊戌御殿观灯置酒太子及宰枢台省侍臣知制诰侍宴夜分乃罢。
#高丽史9卷-世家9-文宗3-27-10-1073

三月己酉设般若经道场于会庆殿五日以禳　变。
#高丽史9卷-世家9-文宗3-27-11-1073

丁巳幸开国寺。
#高丽史9卷-世家9-文宗3-27-12-1073

丁卯幸弘化寺遂如玄化寺置酒蓬莱亭夜分乃还。
#高丽史9卷-世家9-文宗3-27-13-1073

夏四月甲戌朔日食。
#高丽史9卷-世家9-文宗3-27-14-1073

丙子制曰: "东北边十五州外蕃人相继归附愿置郡县于今不絶此实赖宗庙社稷之灵其令宰臣先告事由待远近毕纳款拓定州县而后亲行恭谢其行礼及太子摄事之仪有司详议以闻。"
#高丽史9卷-世家9-文宗3-27-15-1073

壬辰幸龟山寺遂置酒于龟台太子诸王宰枢侍宴夜半乃还。
#高丽史9卷-世家9-文宗3-27-16-1073

丁酉幸外帝释院。
#高丽史9卷-世家9-文宗3-27-17-1073

五月丁未西北面兵马使奏: "西女眞酋长曼豆弗等诸蕃请依东蕃例分置州郡永为藩翰不敢与契丹蕃人交通。" 制: "许来朝因命后有投化者可招谕而来。" 又奏: "平虏鎭近境蕃帅柔远将军骨于夫及觅害村要结等告云: '我等曾居伊齐村为契丹大完[职名]迩者再蒙招谕于己酉年十一月赴朝厚承恩赉且受官职不胜感戴顾所居去此四百里往复为难请与狄耶好等五户引契丹化内蕃人内徙觅害村附籍永为藩屛。' 于是检得户三十五口二百五十二请载版图。 蕃帅又言: '三山村谷海边分居蕃贼杀掠往来人物为我仇　今欲报　告谕化内三山村中尹夜西老等三十徒酋长[东蕃黑水人其种三十号曰三十徒。]亦皆响应各率蕃军方将进讨请遣乡人观战。' 于是遣定州郞将文选及将校译语等着蕃服与那复其村都领霜昆下蕃军同发文选等驰报: '骨面等村都领各将兵到三山阿方浦探候贼穴凡三所一为由战村一为海边山头一为罗竭村贼一百五十户筑石城于川边置老小男女财产于城中以步骑五百余人逆战我蕃军大呼急击彼众大溃斩二百二十级余众走保其城我蕃军乘胜追击攻城纵火生擒三百三十二人在城拒战者皆烧死又进攻由战村场适有大雨粮少引还居数日文选等复与蕃兵二千三十人进屯由战村石城下贼闭城固守以城险竟不得攻粮尽引还。' 罗竭村之役都领大完多于皆阿半尼等蕃军将六百八十余人力战破贼文选等十五人监战有功请行恩赏以示劝惩。" 门下侍中崔惟善等十三人议奏: "三山村贼本非犯边之寇也今蕃军等不因朝旨专仗　威以报私　请勿行赏。" 从之。
#高丽史9卷-世家9-文宗3-27-18-1073

己酉醮百神于球庭禳　变。
#高丽史9卷-世家9-文宗3-27-19-1073

庚午王如玄化寺。
#高丽史9卷-世家9-文宗3-27-20-1073

六月甲戌王如奉恩寺。
#高丽史9卷-世家9-文宗3-27-21-1073

戊寅东北面兵马使奏: "三山大兰支栉等九村及所乙浦村蕃长盐汉小支栉前里蕃长阿反伊大支栉与罗其那乌安抚夷州骨阿伊蕃长所隐豆等一千二百三十八户来请附藉自大支栉至小支栉　应浦海边长城凡七百里今诸蕃络绎归顺不可遮设关防宜令有司奏定州号且赐朱记。" 从之。
#高丽史9卷-世家9-文宗3-27-22-1073

己卯西京将军柳涉防守鸭绿船兵有契丹人来投其追捕者越入长城逼静州涉不能守御。 制: 令免官。
#高丽史9卷-世家9-文宗3-27-23-1073

乙未东路兵马使奏: "东蕃大齐者古河舍等十二村蕃长昆豆魁拔等一千九百七十户请依霜昆例内附又豆龙骨伊余波汉等部落蕃长阿老汉等亦愿为州县此辈所处辽远在古未尝朝觐今皆归服若定封疆设关防则余波汉岭外齐遮古大史伊称见昆俊丹俊无乙比化豆等壤地无际蕃户连居不可穷塞设险请待领外诸蕃尽为州县然后渐至远蕃。" 许之。
#高丽史9卷-世家9-文宗3-27-24-1073

丙申兵马使奏: "东蕃海贼寇东京辖下波潜部曲夺掠民口元兴鎭都部署军将率战舰数十　出椒岛与战斩十二级夺　十六人。" 王喜赐知兵马事　书监李成美领军都部署将军廉汉等银药合各一事其余有功将吏职赏有差。
#高丽史9卷-世家9-文宗3-27-25-1073

庚子祈晴于川上。
#高丽史9卷-世家9-文宗3-27-26-1073

秋七月壬寅朔有司言: "东北面兵马使所奏: '支栉村那发村　卧立村大信村西好村无主其村等部落蕃长请贡方物名马。'" 制从之。
#高丽史9卷-世家9-文宗3-27-27-1073

丙午制曰: "黑水译语加西老谕东蕃为州县可授监门卫散员赐名高孟。"
#高丽史9卷-世家9-文宗3-27-28-1073

东南海都部署奏: "日本国人王则贞松永年等四十二人来请进螺钿鞍桥刀镜匣砚箱栉书案　屛香炉弓箭水银螺甲等物壹　岛勾当官遣藤井安国等三十三人亦请献方物东宫及诸令公府。" 制: "许由海道至京。"
#高丽史9卷-世家9-文宗3-27-29-1073

八月丁丑太白昼见。
#高丽史9卷-世家9-文宗3-27-30-1073

丁亥遣太仆卿金良鉴中书舍人卢旦如宋谢恩兼献方物宋医王愉徐先等还。
#高丽史9卷-世家9-文宗3-27-31-1073

九月甲辰翰林院奏: "东女眞大兰等十一村内附者请为滨利福恒舒湿　戴敬付宛十一州各赐朱记仍隶归顺州。" 从之。
#高丽史9卷-世家9-文宗3-27-32-1073

戊辰设消　道场于会庆殿五日。
#高丽史9卷-世家9-文宗3-27-33-1073

冬十月壬午册封平壤侯琇彩棚乐部供张甚盛王率宫嫔太子诸王潜幸观礼。
#高丽史9卷-世家9-文宗3-27-34-1073

十一月辛亥设八关会御神凤楼观乐翼日大会大宋黑水耽罗日本等诸国人各献礼物名马。
#高丽史9卷-世家9-文宗3-27-35-1073
</div>
    <div class="pagination">
<a href="高丽史_page76.html">上一页</a><span>...</span><a href="高丽史_page72.html">72</a><a href="高丽史_page73.html">73</a><a href="高丽史_page74.html">74</a><a href="高丽史_page75.html">75</a><a href="高丽史_page76.html">76</a><span class="current-page">77</span><a href="高丽史_page78.html">78</a><a href="高丽史_page79.html">79</a><a href="高丽史_page80.html">80</a><a href="高丽史_page81.html">81</a><a href="高丽史_page82.html">82</a><span>...</span><a href="高丽史_page78.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
