<!DOCTYPE html>
<html>
<head>
    <meta charset="UTF-8">
    <title>高丽史 - 第 239 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 239 页/共 739 页</h1>
    <div class="content">
六月乙丑太白昼见经天十四日乃灭。
#高丽史22卷-世家22-高宗1-06-10-1219

秋七月遣户部侍郞崔正芬等八人分巡北界兴化道诸城检阅兵器储　军资幷诸小城入保大城。 时谍者有蒙古乘秋复来之语故备之。
#高丽史22卷-世家22-高宗1-06-11-1219

八月庚午地震。
#高丽史22卷-世家22-高宗1-06-12-1219

壬午亲设消灾道场于宣庆殿。
#高丽史22卷-世家22-高宗1-06-13-1219

壬辰东北面兵马使报云: "蒙古与东眞国遣兵来屯鎭溟城外督纳岁贡。
#高丽史22卷-世家22-高宗1-06-14-1219

九月辛丑蒙古使十一人东眞国九人来。
#高丽史22卷-世家22-高宗1-06-15-1219

壬子崔忠献死。
#高丽史22卷-世家22-高宗1-06-16-1219

己未放囚。
#高丽史22卷-世家22-高宗1-06-17-1219

冬十月癸亥西北面兵马使金君绥奏: "义州别将韩恂郞将多智杀守将以叛。" 遣将军赵廉卿等招抚之又以上将军吴寿祺代为兵马使。
#高丽史22卷-世家22-高宗1-06-18-1219

辛巳以北界诸城多为义州贼所陷唯安北都护府与龟州延州成州坚壁固守赐州吏　职有差。
#高丽史22卷-世家22-高宗1-06-19-1219

以枢密院副使李克* 将中军李迪儒将后军金就砺将右军讨义州。
#高丽史22卷-世家22-高宗1-06-20-1219

十一月丙辰义州贼攻安北都护府城中将士出战斩贼朴苏等八十余级。
#高丽史22卷-世家22-高宗1-07-01-1220

○(庚辰)七年春正月乙未贬郑邦辅为安东副使; 文惟弼为安西副使。 于是渎货之风稍息。
#高丽史22卷-世家22-高宗1-07-02-1220

二月辛未召李克* 为平章事; 以金就砺为中军兵马使; 吴寿祺为右军兵马使。
#高丽史22卷-世家22-高宗1-07-03-1220

乙亥燃灯王如奉恩寺。
#高丽史22卷-世家22-高宗1-07-04-1220

丙子韩恂多智投金元帅*于哥下*于哥下诱斩之函送于京。
#高丽史22卷-世家22-高宗1-07-05-1220

三月丙申以银尊银盘银盂各一银盏二细纻细紬布各五十匹广平布五百匹米一千石遗*于哥下以酬其功。
#高丽史22卷-世家22-高宗1-07-06-1220

丙午丹兵入平虏鎭。
#高丽史22卷-世家22-高宗1-07-07-1220

盗起南原寻自溃。
#高丽史22卷-世家22-高宗1-07-08-1220

庚戌亲醮三界于宣庆殿。
#高丽史22卷-世家22-高宗1-07-09-1220

夏四月壬戌幸普济寺。
#高丽史22卷-世家22-高宗1-07-10-1220

五月丙午义州制置兵马后军中军还。
#高丽史22卷-世家22-高宗1-07-11-1220

六月庚申王如奉恩寺。
#高丽史22卷-世家22-高宗1-07-12-1220

辛酉太白昼见经天。
#高丽史22卷-世家22-高宗1-07-13-1220

乙丑赐朴承儒等及第。
#高丽史22卷-世家22-高宗1-07-14-1220

癸酉王受菩萨戒于大观殿。
#高丽史22卷-世家22-高宗1-07-15-1220

戊寅太白昼见经天秋八月甲子亦如之。
#高丽史22卷-世家22-高宗1-07-16-1220

甲戌幸王轮寺。
#高丽史22卷-世家22-高宗1-07-17-1220

甲申幸干圣寺。
#高丽史22卷-世家22-高宗1-07-18-1220

九月己丑平章事赵　卒。
#高丽史22卷-世家22-高宗1-07-19-1220

丁未幸普济寺。
#高丽史22卷-世家22-高宗1-07-20-1220

冬十月甲子幸贤圣寺。
#高丽史22卷-世家22-高宗1-07-21-1220

癸未宁仁侯　卒。
#高丽史22卷-世家22-高宗1-07-22-1220

</div>
    <div class="pagination">
<a href="高丽史_page238.html">上一页</a><span>...</span><a href="高丽史_page234.html">234</a><a href="高丽史_page235.html">235</a><a href="高丽史_page236.html">236</a><a href="高丽史_page237.html">237</a><a href="高丽史_page238.html">238</a><span class="current-page">239</span><a href="高丽史_page240.html">240</a><a href="高丽史_page241.html">241</a><a href="高丽史_page242.html">242</a><a href="高丽史_page243.html">243</a><a href="高丽史_page244.html">244</a><span>...</span><a href="高丽史_page240.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
