<!DOCTYPE html>
<html>
<head>
    <meta charset="UTF-8">
    <title>高丽史 - 第 572 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 572 页/共 739 页</h1>
    <div class="content">#高丽史68卷-志22-礼10-嘉礼-00-000

嘉礼。
#高丽史68卷-志22-礼10-嘉礼-大观殿宴群臣仪-000

大观殿宴群臣仪。
#高丽史68卷-志22-礼10-嘉礼-大观殿宴群臣仪-001

○陈设。 前期都校中尙署设彩棚于殿庭近南。 前一日尙舍局铺王座于大观殿上当中南向设便次于王座东少北设二兽炉于殿阶上左右设太子座于王座东南西向设公侯伯座于王座东西稍南设宰臣枢密座于太子公侯后。 设文官三品及承制侍臣座于宰臣后武官三品座于枢密后每等异位俱北上相向。 尙衣尙舍局设花案于王座前楹*闲左右。 茶房尙食局具御酒御食御果案其群臣酒食有司随职供办。 守宫署设文武四品以下座于殿下左右廊。 尙舍局设太子闻辞位于殿庭近东西向公侯伯位次之宰臣枢密位又次之俱差退西向北上。 文武三品以下常　官以上位于殿庭之南俱重行相向北上。 阁门设太子版位于殿庭中心近北公侯伯位于太子后宰臣枢密位于公侯后俱北向东上。 文武官三品以下常　以上位于宰臣后两班相对为首俱重行北向。 设侍中礼部尙书殿中监光禄卿典仪赞者位于殿庭之东近北西向北上监察御史位二于殿东西阶下左右俱相向太乐令位于殿庭之南北向　律郞位于西阶之上东向。
#高丽史68卷-志22-礼10-嘉礼-大观殿宴群臣仪-002

大宴。 其日量时刻　扇仗卫入陈于殿庭。 太乐令帅敎坊乐官入就位　律郞典仪赞者御史凡行事执事官俱入就位。 阁门各引太子公侯伯及宰臣枢密文武常　以上入就闻辞位立定。 侍中奏: "外办!" 王服　黄袍至殿鸣鞭炉烟升。 　律郞　　伏举麾兴乐作仗卫奏山呼再拜。 王升座乐止。 阁门奏闻辞讫阁门各引太子公侯伯宰臣枢密文武群官俱就拜位北向立。 典仪曰: "再拜!" 太子以下群官再拜舞蹈又再拜奏圣躬万福再拜。 太子进步致词退复位。 赞者喝: "太子以下再拜舞蹈又再拜!" 讫阁门各引太子及上公自东阶升殿执礼官承引就拜位赞者喝: "太子公侯伯及文武群官再拜!" 太子　奏称: "臣某等伏値某节日: '圣节日则云某节日册太后则云圣上尊奉慈　封崇礼毕郊天则云郊祀礼毕册太子则班首云册立储位。' 臣等不胜大庆谨上千万岁寿酒伏候圣旨。" 执礼官诣王座东南　伏　传奏承制传宣曰: "可。" 执礼　伏兴诣太子东北西向传宣许太子以下　伏兴赞者喝: "太子以下文武群官再拜!" 讫太子及上公出诣洗所　手。 近侍官进茶执礼官躬身劝。 每进酒进食执礼官皆躬身劝。 　酒讫殿中监奉盏近侍官奉注子先升太子上公便诣王座东南　伏　。 太子奉盏上公奉注子酌酒王举盏乐作举酒讫乐止。 太子受虚盏殿中监近侍官承受盏注子少退立。 太子及上公　伏兴降诣殿庭拜位。 赞者喝: "太子以下文武群官再拜舞蹈又再拜!" 讫执礼官前承制降自东阶诣太子东北西向传宣曰: "举卿等寿酒与卿等同庆。" 仍赐赴座。 赞者喝: "太子以下群官再拜舞蹈又再拜!" 讫阁门分引太子公侯伯宰臣枢密文武三品及诸侍臣各从东西侧阶上殿两班四品以下分入左右廊文东武西俱重行　于席后相向立。 次赐太子以下群官茶太子以下群臣再拜。 执礼官赞: "飮!" 太子以下飮讫揖。 次行太子以下群官酒执礼官赞: "飮!" 太子以下再拜执盏乐作飮讫揖乐止。 司宰卿进御食次设太子以下群官食。 王举食乐作执礼官赞: "拜!" 太子以下再拜俱就座受食食讫起揖乐止。 殿中监进御酒王举酒乐作举酒讫乐止。 殿中监司宰卿就殿庭东边再拜舞蹈又再拜讫各就座。 次行群官酒执礼官赞: "飮!" 群官揖执盏乐作飮讫乐止。 以次进御酒御食又以次行群官酒设群官食礼数乐作止如上仪。 至茶食敎坊呈致语口号讫。 太子以下群官降就殿庭拜位赞者喝: "太子以下再拜!" 太子进步致词退复位赞者喝: "太子以下群官再拜舞蹈又再拜!" 讫各就座。 近侍官以次进御酒御食及行群官酒设群官食乐作止并如上仪。 至三味王入便次戴花太子公侯伯宰臣枢密各就幕次戴花讫两班三品以下常　以上殿门外戴花阁门各引太子以下群官入就殿庭拜位立定。 少顷王坐殿鸣鞭炉烟升赞者喝: "太子以下群官再拜舞蹈又再拜!" 阁门引枢密以上自东阶上殿执礼官承引就拜位立定赞者喝: "太子以下群官再拜!" 太子　奏献天寿执礼官传奏承制传宣曰: "可。" 执礼官诣太子东北西向传宣许太子以下　伏兴。 赞者喝: "太子以下群官再拜!" 讫枢密以上出诣洗所　手便诣王座东南　伏　太子奉盏公侯伯宰臣枢密以次奉注子　酌寿酒。 王举盏乐作举酒讫乐止。 太子受虚盏近侍官承受盏注子少退立太子公侯伯宰臣枢密　伏兴降就殿庭拜位。 赞者喝: "太子以下群臣再拜舞蹈又再拜!" 每至别盏两班三品及侍臣献寿礼数　如上仪。 执礼官称: "躬身!" 枢密以上皆躬身群官就本位。 执礼官传　赐别盏赞者喝: "枢密以上再拜!" 讫阁门引枢密以上自东阶上殿。 近侍官奉回赐盏注子先升。 太子诣王座左　伏　。 承制奉注子近侍官奉盏承制赞酌酒盏太子少前　受盏。 近侍官传受诣殿上东壁太子飮位立。 太子　伏兴退立于飮位。 公侯伯宰臣枢密以次进受盏如上仪。 执礼官赞: "飮!" 枢密以上向王座揖执盏乐作飮讫乐止。 执礼官引太子以下出诣殿上拜位再拜舞蹈又再拜讫各就座。 执礼官传宣行群官别盏群官席后再拜。 近侍官监赐。 群官执盏乐作飮讫乐止。 又再拜执礼官承旨传侍立员将两部乐官宣赐花酒把门军人宜赐酒果。 讫相次进御酒御食及群官行酒设食至别盏三品或侍臣已上献寿如上仪。 有旨则进别盏八味后近侍官进汤药及赐群官药。 讫王入便次太子公侯伯宰臣枢密各出就幕次群官俱出。 少顷阁门引太子公侯伯宰臣枢密及群官入就殿庭位立定。 王再坐殿鸣鞭炉烟升。 赞者赞: "揖!" 太子以下群官揖讫近侍官进茶阁门引太子公侯伯宰臣枢密上殿请上寿酒执礼官传奏承制传宣礼数　如上仪。 有旨则近侍官进酒。 阁门分引太子以下群官各就座讫相次进酒进食及群官行酒设食讫近侍官进汤药。 礼毕阁门分引太子公侯伯宰臣枢密及群官就殿庭拜位立定。 赞者喝: "太子以下群官再拜!" 太子进步致辞退复位。 赞者喝: "太子以下群官再拜舞蹈又再拜!" 讫执礼官*傅{传}宣赐宴币赞者喝: "太子以下群官再拜!" 讫王降座鸣鞭乐作入讫乐止。 阁门各引太子以下文武群官以次退。
#高丽史68卷-志22-礼10-嘉礼-老人赐设仪-000

老人赐设仪。
#高丽史68卷-志22-礼10-嘉礼-老人赐设仪-001

○前一日尙舍局设王幄于仪凤门内又设王幄于阁门厅上。 设年八十以上宰臣枢密文武三品官及命妇坐于阁门厅。 守宫署设文武四品官以下坐于左同乐亭孝子顺孙有官品者预坐。 设命妇坐于右同乐亭。 设孝子顺孙无官品者坐于同乐亭左右廊　。 其日质明奏初严诸仗卫入陈于殿庭奏二严枢密以下左右侍臣俱诣大观殿立班以俟。 王服绛纱袍出坐殿鸣鞭禁卫大喝: "再拜!" 讫舍人喝: "枢密以下常起居。" 讫阁门各引太子公侯伯宰臣入就位舍人喝: "太子以下再拜!" 讫阁使引西出讫侍中奏: "外办。" 　伏兴王降殿乘小辇出殿门。 华盖侍卫如式乐部分列振作。 礼司奏三严驾至阁门降辇入幄乐止。 有顷王出幄舍人喝: "老人拜一坐再至!" 承制传宣: "老人又拜一坐再至!" 舍人引就坐。 王南向立命伴食若眞宰则命眞宰若枢密则命枢密若八座以下则命三品官。 仍命枢密劝酒食两部乐振作宣花酒讫王乘辇至仪凤门降辇入幄乐止。 太子公侯伯宰臣枢密及侍臣阁门班就球庭分列左右文武两班东西相对立执事官在文官之东南少退。 尙舍局设王座于门中心南向。 王出门升座鸣鞭。 舍人喝: "文武两班及诸执事官俱再拜!" 讫枢密以下左右侍臣前导乐作王行至左同乐亭舍人喝: "老人拜一*座{坐}再至! 孝子顺孙于阶下再拜舞蹈又再拜!" 舍人传宣喝: "老人拜一坐再至! 孝子顺孙再拜舞蹈又再拜!" 讫各就坐。 赐酒食乐作命承制一员劝讫乐止。 驾至右同乐亭劝如仪。 有司给例物有差。 王行至泰定门前南向立阁使出班南承旨　诸执事官赐酒果舍人喝: "执事官再拜!" 讫侍中前　奏称: "侍中臣某言礼毕。" 　伏兴退复位。 王入泰定门升辇警　侍卫如式。 驾至大观殿降辇升殿阁门赞各祗候枢密以下以次退。 翌日守宫署设鳏寡孤独废疾座于球庭左右廊有司设酒食讫退。 其宰枢三品致仕官每四季月殿中省奉诏遣使具公服赍赐酒果于私第。 州府郡县赐设前期尙书礼部奏奉指挥牒尙书都省都省传牒三京诸都护州牧设给酒食赐布谷皆准前例。
#高丽史68卷-志22-礼10-嘉礼-老人赐设仪-002

穆宗十年七月御球庭集民男女年八十以上及笃废疾六百三十五人临赐酒食布帛茶药有差。
#高丽史68卷-志22-礼10-嘉礼-老人赐设仪-003

肃宗六年三月癸未亲飨国老于阁门。 七年十月王在西京礼部奏: "王制曰: '五年一巡狩问百年者就见。' 盖王者尊老尙齿之盛礼也。 乞令西京留守及先排使西海按察使先问年八十以上人赐设。" 制可遂召年八十以上男女赐设于阙庭命太子侑酒食赐物有差。
#高丽史68卷-志22-礼10-嘉礼-老人赐设仪-004

熙宗四年十月乙亥飨国老庶老孝顺节义王亲侑之。 丙子又大　鳏寡孤独笃废疾赐物有差州府郡县亦仿此例。 比因国家多难飨礼久废至是诏立都监复遵旧制。 未八十岁宰臣枢密三品员八十岁以上宰枢三品员母妻三品员节妇有司于礼宾省主厅设王幄。 命宰枢坐于左侠厅各赐酒十盏果十五　味十三器宴币　头纱二枚生纹罗一匹厚罗一匹衣绫二匹乡大绢二匹炼　二斤腰带银一斤金一目五刀红　皮一腰人参十两花八枝红蜡烛三丁包　黄绢复子五。 三品员坐于左侠连廊各赐酒十盏果十四　味十三器宴币　头纱二枚生纹罗一匹厚罗一匹衣绫一匹乡大绢二匹炼　一斤腰带银十二两金一目红　皮一腰人参十两花六枝烛二丁包　黄绢复子五。 宰枢三品员母妻三品员节妇坐于右侠厅酒果味与三品员厅同各赐宰枢母妻及节妇衣绫二匹乡大绢四匹炼　二斤人参十两花六枝烛二丁包　黄绢复子各三。 赐三品员母妻衣绫二匹乡大绢三匹炼　一斤人参十两花六枝烛二丁包　黄绢复子三。 又命八十岁未满四品员八十岁以上　上员　外有无职僧俗孝子坐于左同乐亭各赐四品　上员酒六盏果九　味六器广平布十匹　子十两　外有无职僧俗酒六盏果五区味六器有职小平布五匹　子十两无职小平布五匹　子六两孝子酒果味与僧俗同有职广平布十匹小平布十匹无职小平布十匹造米二石。 八十以上有职女有无职节妇坐于右同乐亭酒果味　与左同乐亭同鳏寡孤独笃废疾僧俗男女男坐于左同乐亭女坐于右同乐亭各给酒四盏果五区味四器米一石命都监员吏监赐西京八十岁男女孝子顺孙鳏寡孤独笃废疾各给酒果味各三器八十男女布三匹孝子顺孙布七匹鳏寡孤独笃废疾租一石东北西南界孝子顺孙租六石八十男女鳏寡孤独笃废疾租一石其酒果味与西京同。
#高丽史68卷-志22-礼10-嘉礼-宣麻仪-000

宣麻仪。
#高丽史68卷-志22-礼10-嘉礼-宣麻仪-001

○前一日尙舍局铺王座于大观殿上设案于王座南设二兽炉于前楹外左右又设诏案于殿庭中心近北北向。 其日依时刻尙乘局陈　扇华盖于殿庭诸仗卫陈列于殿门内外如常仪。 设讫阁门先入殿庭东边西向北上立。 有司奉诏函先置于王座前案上讫。 阁门引文武群官入就殿庭两班相对为首每等异位俱重行北向立定。 阁门引读诏官就诏案前北向立。 阁使上殿诣王座前　伏　取诏函以授持函者持函者先行降自东阶就案东北西向立。 阁使降阶南向称: "圣上不坐殿。" 两班皆躬身应诺。 阁使诣诏案之东取诏于函西向授读诏官读诏官　受兴置于案上。 阁使帅持函者退复位。 读诏官再拜兴称: "有诏。" 舍人喝: "两班再拜!" 次披诏二人就立诏案左右展诏。 读诏官北向立读毕又再拜兴退复位。 舍人喝: "两班再拜!" 讫阁门分引以出。 讫阁门揖退诸仗卫以次出。
#高丽史68卷-志22-礼10-嘉礼-宣麻仪-002

德宗元年八月丁巳宣麻。 旧制宣麻于家至是集百官宣于干德殿从有司请也。 二年三月辛未敎曰: "顷以有司论请停宣送官告然念恩礼由此渐　今后文武正三品以上中枢员皆令差人到家宣制。"
#高丽史68卷-志22-礼10-嘉礼-宣麻仪-003

文宗元年四月丁未宣麻。 旧制宣麻日宰臣一员引诏案授读诏者至是五宰同日宣麻特命阁门引案仍为恒式。
#高丽史68卷-志22-礼10-嘉礼-东堂监试放　仪-000

东堂监试放　仪。
#高丽史68卷-志22-礼10-嘉礼-东堂监试放　仪-001

○其日殿上陈设如仪。 王御隐幕承宣入直重房便服入庭肃拜中官承传宣许上殿又再拜上殿帘前赐坐。 内侍茶房　上　外　衫一时肃拜分立。 牵龙中禁都知肃拜分立。 侍臣　衫入庭横拜再拜行头进步复位揖左右分立侍臣在前内侍次之牵龙都知在后。 祗候引学士就褥位副学士差退立。 舍人喝: "拜舞拜!" 不出行再拜。 各祗候阁使承传云上学士上殿赐坐舍人喝: "再拜!" 祗候引上学士上殿西边坐褥副学士就右。 侍臣行头少前立。 监试则上学士与副学士同。 承宣令中禁出传诸生入庭。 唱　员横行再拜讫就东廊阶下立。 内侍　外员执卷内侍文臣三品以下员次次唱　中禁出唤生姓名诸生入庭。 祗候两员在左右指挥。 立行唱毕诸生肃拜。 宣赐酒果讫肃拜出。 唱　员下庭横行再拜讫还本位。 祗候引学士就褥位舍人喝: "再拜!" 进步复位拜舞拜躬身。 承宣下殿至学士前北向立传慰谕舍人喝: "拜舞拜!" 阁使承传云宣赐酒果舍人喝: "再拜!" 各祗候引出讫侍臣横行再拜行头进步复位再拜而出。
#高丽史68卷-志22-礼10-嘉礼-东堂监试放　仪-002

元宗十四年十月甲寅命　知政事金坵知贡举右承宣李　同知贡举取进士。 旧制二府知贡举卿监同知贡举。 试日未明知贡举坐北床南向同知贡举坐西床东向监察及奉命别监坐南少西东上北向。 将校执旗分立阶下。 举子旣集卽锁门贡院吏名呼举子分处东西两　各立木悬板书所试题分挂于其上。 日至　中承宣奉金印至同知贡举迎之庭中相揖而进知贡举避于北壁之后。 承宣与同知贡举升堂再拜　寒温又再拜知贡举出坐北床下席上承宣北向再拜知贡举亦再拜。 承宣进伏　寒温知贡举卽其座*　之。 承宣退又再拜知贡举亦再拜然后相揖而坐。 承宣坐东床西向与同知贡举相对。 吏抱举子卷子以进承宣开金印印之。 内侍赍进宣　知贡举同知贡举与承宣拜赐就床飮毕又拜谢。 承宣　同知贡举揖送于庭。 三场皆如之。 知贡举各于入格卷子背上望科次贴黄标函封。 平明诣阙。 王坐便殿承宣二员至门内。 知贡举奉函授之传奉至王前坼封文儒承宣读过其科次上下　依贡院之望放　。
#高丽史68卷-志22-礼10-嘉礼-仪凤门宣赦书仪-000

仪凤门宣赦书仪。
#高丽史68卷-志22-礼10-嘉礼-仪凤门宣赦书仪-001

○前二日都校令帅其属立金　竿于仪凤门之东南设读诏台于　竿之西仪凤楼之南。 中尙署设案于诏台之上北向。 前一日尙舍局设幄于仪凤楼上。 尙书礼部令监门卫置大鼓于球庭东西各十五在两班行外。 有司陈列卫仗卤簿如常仪。 阁门设文武百官板位于仪凤门前宰臣枢密以下侍臣文武百寮俱就位肄仪。 其日质明奏初严阁门设太子闻辞位于仪凤楼之前近北公侯伯在南差退宰臣位又在南差退俱西向北上文官三品位在宰臣之南差退四品以下位次之皆西上西向每等异位俱重行设武官三品位于殿庭之西与文官三品相对四品以下次之皆东上东向每等异位俱重行。 又设太子拜位于仪凤楼前近北公侯伯位于太子后宰臣位于公侯后北向东上。 设左枢密位于东左侍臣位在枢密之东左奉礼赞者在南差退。 设右枢密位于西右侍臣位在枢密之西右奉礼赞者在南差退。 设文官三品位于宰臣东南少絶四品以下位次之。 设武官三品位于宰臣西南少絶四品以下次之俱北向两班相对为首。 设阁门副使以上位于左侍臣之前舍人以下次之。 设行事执事中书令侍中礼部尙书刑部尙书户部尙书刑部侍郞黄门侍郞位于左侍臣之后北上。 设　律郞位于仪凤楼上近西东向。 依时刻卤簿仗卫陈列于球庭卫仗自大观殿庭左右陈列至仪凤门。 讫尙舍局设辇褥于殿庭中心东向引驾官引　*　辇入殿庭置褥位讫礼司奏中严枢密以下左右侍臣阁门班俱入殿庭分列左右以俟。 王服　黄袍出御大观殿鸣鞭禁卫大喝: "再拜!" 讫奉礼曰: "再拜!" 枢密以下侍臣再拜讫侍中版奏: "外办!" 　伏兴退复位。 王降殿乘　*　辇讫黄门侍郞出庭中　伏　奏: "黄门侍郞臣某等言请动驾。" 兴出就位。 仗动鸣鞭枢密及侍臣前导出殿门两部乐官奏山呼再拜鼓吹振作。 礼司奏三严驾至仪凤门。 降辇鸣鞭上楼承制近臣及千牛上大将军红黄小伞各一静鞭承旨等从升。 枢密以下左右侍臣出球庭各就位立定。 　*　平兜辇　扇旌节前后导从鼓吹仪卫出球庭环列。 文武群官及致仕以理解官应在庭者各就本班。 文东武西就闻辞位相对立讫阁门各引王太子公侯伯宰臣就闻辞位西向立定。 王出御幄升座称警　。 　律郞　伏　举麾兴乐作仗卫奏山呼再拜讫　律郞　偃麾　伏兴再拜东向立乐止。 衙仗再拜奏山呼又再拜。 阁门奏闻辞讫阁门各引王太子公侯伯宰臣以下群官就拜位立定。 奉礼曰: "再拜!" 王太子以下群官再拜舞蹈又再拜。 班首奏圣躬万福再拜进步致辞退复位王太子以下群官再拜舞蹈又再拜。 讫刑部尙书立于群官之东西向侍郞领囚徒立于群官之后北向立定。 凤诏自楼上降下。 持节持函官前行阁门引中书令至下诏所中书令北向立。 阁门取凤诏授中书令中书令　伏兴　受凤诏置函讫持节持函者前行阁门引中书令至庭中心班首之右西向称有制奉礼曰: "再拜!" 王太子及群官再拜。 讫中书令取诏书传于读赦官读赦官　伏兴　受置函讫再拜兴。 持节官前导持函官次之。 读赦官至台下北向再拜持节持函先升读赦官升台披诏官二员从升。 持节官脱节衣分立于左右披诏官对立于案东西披诏。 读赦官读讫持节官加节衣。 　律郞　　伏举麾兴监门卫振鼓军民　呼。 　律郞偃麾止又举麾振鼓　呼三而止。 读赦官以下降台奉礼曰: "再拜!" 读赦官再拜奉赦书付刑部尙书。 尙书　受置于函退复位持函官立于尙书之后讫禁卫大喝: "再拜!" 奉礼曰: "再拜!" 王太子以下群官再拜。 班首进步致辞退复位王太子以下群官再拜舞蹈又再拜讫阁门各引王太子公侯伯宰臣及文武群官卷班出。 狱吏诣班南北向躬身称脱枷囚徒　呼再拜西出。 阁门引户部尙书就位尙书　奉物状奏称: "臣某言诸道贡物请付所司。" 侍中前承制少退西向曰: "制可。" 侍中还复位。 阁门就接物状进呈讫尙书　伏兴退复位。 阁门又引礼部尙书就位。 尙书　奉诸方物状奏称: "臣某言诸方贡物请付所司。" 侍中前承制少退西向曰: "制可。" 侍中复位讫阁门就接物状进呈讫尙书　伏兴退复位。 阁门引诸道奉表员就东边西向立舍人奏闻辞讫阁门引就拜位北向奉表　呈阁门接表进呈奉表员　伏兴奉礼曰: "再拜!" 奉表员再拜舞蹈又再拜行头奏圣躬万福再拜进步致辞退复位。 奉礼曰: "再拜!" 奉表员再拜舞蹈又再拜西出。 内外学生　呈歌谣阁门就接进呈。 诸生　伏兴再拜进步致辞又再拜讫西出。 阁门引诸方客使进贺讫西出。 进奉方物以次陈列于东仁德门外承尙书户部指挥过庭讫侍中　奏称: "侍中臣某言礼毕请　驾还阙。" 　伏兴退复位。 王下楼升平兜辇警　侍卫如常仪。 驾至大观殿降辇升殿。 阁门赞: "各祗候枢密以下以次退。"
#高丽史68卷-志22-礼10-嘉礼-亲祀圆丘后肆赦仪-000

亲祀圆丘后肆赦仪。
#高丽史68卷-志22-礼10-嘉礼-亲祀圆丘后肆赦仪-001

○祭后　驾还至仪凤门前回辂南向仗卫卤簿以次环列。 左右监门卫设　于左右刑部典狱署以囚徒集于仗外。 尙舍局设案于辂前。 太子公侯伯宰臣枢密文武百官各就位立定。 读赦书官进立于案之南北向。 近臣进当辂前再拜搢笏　。 受赦书内侍二人对举函诣近臣之右近臣置赦书于函　伏兴少退立于案北　伏取赦书于函兴以授读赦书官。 读赦书官搢笏　受赦书捧立于案北北向。 近臣进辂前再拜还本位。 读赦书官宣曰: "有制。" 舍人喝: "太子以下再拜!" 讫持函二人对举函诣读赦书官之右读赦书官置赦书于函。 持函官　受兴置函于案退复位。 读赦书官退立于案南再拜启赦书封披诏官二人进立于案之左右对披赦书。 读赦书官读讫少退再拜归本班。 　律郞　伏举麾兴监门卫振作鼓军民　呼偃麾卽止又举麾振　　呼三而止。 狱吏诣班南北向躬身称脱枷讫刑部尙书　受赦书以授所司归本班。 讫舍人喝: "太子以下文武百寮皆再拜!" 行头进步致辞退复位皆再拜搢笏舞蹈又再拜讫王移御平兜辇至兴礼门留守宰臣　讫王入大观殿庭降辇升殿阁门赞各祗候枢密以下揖讫以次退。 雩祀　丘　　享及时享太庙享先农耕籍亲幸后肆赦　同此仪。
#高丽史68卷-志22-礼10-嘉礼-朝野通行礼仪-000

朝野通行礼仪。
#高丽史68卷-志22-礼10-嘉礼-朝野通行礼仪-001

○辛禑十四年昌立九月癸未都评议使司据朝廷颁降仪注及本国旧仪　定。 群臣见殿下稽首四拜三品见一品四品见二品五品见三品六品见四品七品见五品八品见六品九品见七品拜礼则顿首再拜。 揖礼则躬身举手齐眼下致敬上官居上下官居下行礼上官随坐随立无*　。 路次下官避马不及避马则下马上官不下马放鞭过行。 宪司省郞所属六部官及师长亲戚不在此限。 其上官从优*　礼亦许任意行私礼。 自一品至九品差一等者拜礼则顿首再拜上官控首*　拜揖礼则躬身举手齐口下致敬上官举手齐心*　礼。 路次下官避马不及避则下马上官亦下马揖礼如上仪。 诸官品相等者拜礼则控首再拜揖礼则左右各举手齐口下致敬东西相对行礼路次马上举鞭相揖。 凡民*闲拜礼子孙弟侄甥壻见尊长生徒见师范婢仆见本使行顿首四拜其长幼亲戚照依等次行顿首再拜礼*　受从宜。 平交者行控首再拜礼。 凡民*闲揖礼验尊卑长幼行上中下礼。 凡官民相见不许行胡礼　见路次不许行拜礼止行揖礼。
#高丽史68卷-志22-礼10-嘉礼-宰枢谒诸王仪-000

宰枢谒诸王仪。
#高丽史68卷-志22-礼10-嘉礼-宰枢谒诸王仪-001

○仁宗二年闰三月判: 宰臣枢密于诸王相对礼拜仆射以下南行礼拜。
#高丽史68卷-志22-礼10-嘉礼-两府宰枢合坐仪-000

两府宰枢合坐仪。
#高丽史68卷-志22-礼10-嘉礼-两府宰枢合坐仪-001

○先至者离席北向立后至者依其位一行揖同至席前再拜离席北向伏　寒暄还至席前南向再拜离席北向一行揖乃坐。 知佥议以上至则密直下庭东向北上立俯首低手佥议立于其上一行揖升堂拜揖坐如前仪。 旣得佥议一员同坐更无庭迎之礼唯首相至亚相以下皆下庭东向北上以迎首相西向对揖讫升堂拜揖亦如前仪。 首相独坐于东谓之曲坐亚相以下一行坐。 首相非政丞不曲坐无庭迎。
#高丽史68卷-志22-礼10-嘉礼-两府宰枢合坐仪-002

忠烈王三十三年六月丙午判: 佥议密直咨议权授者坐于本官同品之下又权授者坐于咨议之下诸曹判事东西从三品亦从上例。 其咨议权授者若非邀请　不得　署本官公事。
#高丽史68卷-志22-礼10-嘉礼-六官诸曹官相谒仪-000

六官诸曹官相谒仪。
#高丽史68卷-志22-礼10-嘉礼-六官诸曹官相谒仪-001

○睿宗十年三月判: 六官诸曹尙书入则知部以下祗迎折席拜谒知部以下员外以上一行拜一行坐。 七寺三监判事卿监入则少卿少监以下丞以上隐身一行拜直长注簿以下祗迎南行拜。 少卿少监入则丞北向立候一行拜少卿以下丞以上入则直长注簿以下祗迎折席拜折席坐。 诸署局六品以上入则直长祗迎折席拜折席坐。
#高丽史68卷-志22-礼10-嘉礼-诸都监各色官相会仪-000

诸都监各色官相会仪。
#高丽史68卷-志22-礼10-嘉礼-诸都监各色官相会仪-001

○仁宗十九年四月判: 诸都监使入则副使隐身判官录事祗迎副使入则判官隐身录事祗迎。 于使副使一行拜判官录事折席拜于副使判官一行拜录事折席拜判官录事则一行拜。 使坐东副使坐西判官录事北行坐。 各色则勿论职次虽　外员　一行拜一行坐。
#高丽史68卷-志22-礼10-嘉礼-　上　外人吏掌固谒宰枢-000

　上　外人吏掌固谒宰枢及人吏掌固谒　上　外仪。
#高丽史68卷-志22-礼10-嘉礼-　上　外人吏掌固谒宰枢-001

○肃宗二年五月判: 凡内外衙门员以上坐床治事大朝会日进步起居平时揖而不拜宰枢厅　上厅内　外阶上人吏掌固没阶行礼　上厅　外厅内人吏掌固没阶行礼　外厅人吏阶上掌固没阶行礼外官厅长典记官　没阶行礼。 西班则摄郞将以上准　上散员以上准　外校尉队正准人吏旗头都典准掌固。 庶人见常　以上起身唱　经过。
#高丽史68卷-志22-礼10-嘉礼-　上　外人吏掌固谒宰枢-002
</div>
    <div class="pagination">
<a href="高丽史_page571.html">上一页</a><span>...</span><a href="高丽史_page567.html">567</a><a href="高丽史_page568.html">568</a><a href="高丽史_page569.html">569</a><a href="高丽史_page570.html">570</a><a href="高丽史_page571.html">571</a><span class="current-page">572</span><a href="高丽史_page573.html">573</a><a href="高丽史_page574.html">574</a><a href="高丽史_page575.html">575</a><a href="高丽史_page576.html">576</a><a href="高丽史_page577.html">577</a><span>...</span><a href="高丽史_page573.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
