<!DOCTYPE html>
<html>
<head>
    <meta charset="UTF-8">
    <title>三国史记 - 第 26 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 26 页/共 156 页</h1>
    <div class="content">九卷新罗本纪九孝成王零五年

○五年，夏四月，命大臣<贞宗><思仁>，阅弩兵。

九卷新罗本纪九孝成王零六年

○六年，春二月，东北地震，有声如雷。夏五月，流星犯参大星。王薨。谥曰<孝成>。以遗命，烧柩于<法流寺>南，散骨东海。

九卷新罗本纪九景德王元年

○<景德王>立。讳<宪英>，<孝成王>同母弟。<孝成>无子，立<宪英>为太子，故得嗣位。妃伊　<顺贞>之女也。

九卷新罗本纪九景德王零一年

○元年，冬十月，<日本国>使至，不纳。

九卷新罗本纪九景德王零二年

○二年，春三月，<主力公>宅，牛一产三{五}犊。<唐><玄宗>，遣赞善大夫<魏曜>来吊祭。仍册立王为<新罗>王，袭先王官爵，制曰："故开府仪同三司使(+充)持节大都督<鸡林州>诸军事兼持节宁海军使<新罗>王<金承庆>弟<宪英>，　业{叶}怀仁，率心常礼，大贤风敎，条理尤明，中夏轨仪，衣冠素袭。驰海琛而遣使，准云吕而通朝，代为纯臣，累　忠节。顷者，兄承土宇，没而絶嗣，弟膺继及，抑惟常经，是用宾怀，优以册命，宜用旧业，　承藩长之名。仍加殊礼，载锡<汉>官之号，可袭兄<新罗>王开府仪同三司使持节大都督<鸡林州>诸军事兼充持节宁海军使。"幷赐御注『孝经』一部。夏四月，纳舒弗邯<金义忠>女，为王妃。秋八月，地震。冬十二月，遣王弟入<唐>贺正。授左淸道率府员外长史，赐绿袍银带，放还。

九卷新罗本纪九景德王零三年

○三年，春正月，以伊　<惟正>为中侍。闰二月，遣使入<唐>贺正，幷献方物。夏四月，亲祀神宫。遣使入<唐>献马。冬，{妖}星出中天，大如五斗器。浃旬乃灭。

九卷新罗本纪九景德王零四年

○四年，春正月，拜伊　<金思仁>为上大等。夏四月，京都雹，大如鸡子。五月，旱。中侍<惟正>退，伊　<大正>为中侍。秋七月，葺东宫。又置司正府少年监典秽宫典。

九卷新罗本纪九景德王零五年

○五年，春二月，遣使入<唐>贺正，幷献方物。夏四月，大赦，赐大　，度僧一百五十人。

九卷新罗本纪九景德王零六年

○六年，春正月，改中侍为侍中。置国学诸业博士助敎。遣使入<唐>贺正，幷献方物。三月，震<眞平王陵>。秋，旱。冬，无雪。民饥且疫，出使十道安抚。

九卷新罗本纪九景德王零七年

○七年，春正月，天狗落地。秋八月，太后移居<永明新宫>。始置贞察{员察}一员，纠正百官。遣阿　<贞节>等，检察北边。始置<大谷城>等十四郡县。

九卷新罗本纪九景德王零八年

○八年，春三{二}月，暴风拔木。三月，置天文博士一员漏刻博士六员。

九卷新罗本纪九景德王零九年

○九年，春正月，侍中<大正>免，伊　<朝良>为侍中。二月，置御龙省奉御二员。

九卷新罗本纪九景德王一一年

○十一年，春三月，以级　<原神><龙方>为大阿　。秋八月，置东宫衙官。冬十月，加置仓部史三人。

九卷新罗本纪九景德王一二年

○十二年，秋八月，<日本国>使至，慢而无礼，王不见之，乃回。<武珍州>献白雉。

九卷新罗本纪九景德王一三年

○十三年，夏四月，京都雹，大如鸡卵。五月，立<圣德王>碑。<牛头州>献瑞芝。秋七月，王命官修葺<永兴><元延{元永}>二寺。八月，旱，蝗。侍中<朝良>退。

九卷新罗本纪九景德王一四年

○十四年，春，　贵民饥。<熊川州><向德>，贫无以为养，割股肉，饲其父。王闻，赐赉颇厚，仍使旌表门闾。<望德寺>塔动。[<唐><令狐澄>『新罗国记』曰："其国，为<唐>立此寺，故以为名。两塔相对，高十三层，忽震动开合，如欲倾倒者数日。其年<禄山>乱，疑其应也。"]夏四月，遣使入<唐>贺正。秋七月，赦罪人，存问老疾鳏寡孤独，赐　有差。以伊　<金耆>为侍中。

九卷新罗本纪九景德王一五年

○十五年，春二月，上大等<金思仁>，以比年灾异屡见，上疏极论时政得失，王嘉纳之。王闻<玄宗>在<蜀>，遣使入<唐>，　<江>至<成都>，朝贡。<玄宗>御制御书五言十韵诗，赐王曰："嘉<新罗>王岁修朝贡，克践礼乐名义，赐诗一首：四维分景纬，万象含中枢。玉帛遍天下，梯航归上都。缅怀阻靑陆，岁月勤黄图。

漫漫穷地际，苍苍连海隅。兴言名义国，岂谓山河殊。使去传风敎，人来习典谟。衣冠知奉礼，忠信识尊儒。诚矣天其鉴，贤哉德不孤。拥　同作牧，厚　比生　。益重靑靑志，风霜恒不　。"帝幸<蜀>时，<新罗>能不远千里，朝聘行在所，故嘉其至诚，赐之以诗。其云："益重靑靑志，风霜恒不　"者，岂古诗"疾风知劲草，叛{板}荡识贞臣"之意乎。<宣和>中，入朝使臣<金富仪>将刻本，入<　京>，示　伴学士<李　>。<李　>上皇帝，因宣示两府及诸学士讫，传宣曰："进奉侍郞所上诗，眞明皇书。"嘉叹不已。夏四月，大雹。<大永郞>献白狐，授位南边第一。

九卷新罗本纪九景德王一六年

○十六年，春正月，上大等<思仁>病免，伊　<信忠>为上大等。三月，除内外群官月俸，复赐禄邑。秋七月，重修<永昌宫>。八月，加调府史二人。

冬十二月，改<沙伐州>为<尙州>，领州一，郡十，县三十;<　良州>为<良州>，领州一，小京一，郡十二，县三十四;<菁州>为<康州>，领州一，郡十一，县二十七;<汉山州>为<汉州>，领州一，小京一，郡二十七，县四十六;<首若州>为<朔州>，领州一，小京一，郡十一，县二十七;<熊川州>为<熊州>，领州一，小京一，郡十三，县二十九;<河西州>为<溟州>，领州一，郡九，县二十五;<完山州>为<全州>，领州一，小京一，郡十，县三十一;<武珍州>为<武州>，领州一，郡十四，县四十四。[<良州>一作<梁州>。]

九卷新罗本纪九景德王一七年

○十七年，春正月，侍中<金耆>卒，伊　<廉相>为侍中。二月，下敎：内外官请暇满六十日者，听解官。夏四月，选医官精究者，充内供奉。置律令博士二员。秋七月二十三日，王子生。大雷电，震佛寺十六所。八月，遣使入<唐>朝贡。

九卷新罗本纪九景德王一八年

○十八年，春正月，改兵部仓部卿监为侍郞，大舍为郞中，改执事舍知为执事员外郞，执事史为执事郞。改调府礼部乘府船府领客府左右议方府司正(+府)位和府例作典大学监大道署永昌宫等大舍为主簿。赏赐署典祀署音声署工匠府彩典等大舍为主书。二月，改礼部舍知为司礼，调府舍知为司库，领客府舍知为司仪，乘府舍知为司牧，船府舍知为同舟{司舟}，例作府舍知为司例，兵部弩舍知为司兵，仓部租舍知为司仓。三月，彗星见，至秋乃灭。

九卷新罗本纪九景德王一九年

○十九年，春正月，都城寅方，有声如伐鼓，众人谓之鬼鼓。二月，宫中穿大池。又于宫南<蚊川>之上，起<月净><春阳>二桥。夏四月，侍中<廉相>退，伊　<金邕>为侍中。秋七月，封王子<干运>，为王太子。

九卷新罗本纪九景德王二零年

○二十年，春正月朔，虹贯日，日有珥。夏四月，彗星出。

九卷新罗本纪九景德王二一年

○二十一年，夏五月，筑<五谷><　岩><汉城><獐塞><池城><德谷>六城，各置太守。秋九月，遣使入<唐>朝贡。

九卷新罗本纪九景德王二二年

○二十二年，夏四月，遣使入<唐>朝贡。秋七月，京都大风，飞瓦拔树。八月，桃李再花。上大等<信忠>侍中<金邕>免。大奈麻<李纯>为王宠臣，忽一旦避世入山，累征不就。剃发为僧，为王创立<断俗寺>，居之。后，闻王好乐，卽诣宫门。谏奏曰："臣闻：昔者，<桀><纣>荒于酒色，淫乐不止。由是，政事凌迟{夷}，国家败灭，覆辙在前，后车宜戒。伏望：大王改过自新，以永国寿。"王闻之感叹，为之停乐。便引之正室，闻说道妙，以及理世之方，数日乃止。

</div>
    <div class="pagination">
<a href="三国史记_page25.html">上一页</a><span>...</span><a href="三国史记_page21.html">21</a><a href="三国史记_page22.html">22</a><a href="三国史记_page23.html">23</a><a href="三国史记_page24.html">24</a><a href="三国史记_page25.html">25</a><span class="current-page">26</span><a href="三国史记_page27.html">27</a><a href="三国史记_page28.html">28</a><a href="三国史记_page29.html">29</a><a href="三国史记_page30.html">30</a><a href="三国史记_page31.html">31</a><span>...</span><a href="三国史记_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
