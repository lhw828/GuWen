<!DOCTYPE html>
<html>
<head>
    <meta charset="UTF-8">
    <title>高丽史 - 第 737 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 737 页/共 739 页</h1>
    <div class="content">#高丽史136卷-列传49-辛禑4-13-08-1387

八月禑令各司及成众官宿卫壶串。 李仁任以老病辞以李成林为左侍中潘益淳右侍中崔天俭川阳府院君潘福海门下赞成事申雅王兴同知密直司事吴忠佐密直副使卢龟山右副代言天俭恃势多夺人田人莫敢言龟山年未二十国人皆以为不称于是宦竖商贾渔猎之徒无不官矣。 禑自壶串如毅妃淑妃宫遂还壶串呼鹰牵狗吹笛吹角长歌　舞前后导从络绎于道。 都堂谒定妃妃垂帘引见语以玄陵盛事与禑之失道仍赐酒。 禑以中秋征六道倡优陈百戱于东江竭帑藏以供费宰执台谏不能匡救至有作奇技以逢迎者。 禑许义成德泉两库胥吏着高顶笠年老者除六品以宦官曹恂之请也。 禑*　{裸}水中马交群妓天大雷电以雨。 禑自壶串还如定妃殿。 禑为淑妃以黄金铸佛。
#高丽史136卷-列传49-辛禑4-13-09-1387

九月改封宪妃为德妃。 前判事金希仁因内人纳女于禑。 江陵道元帅李乙珍欲奸杨口县人杨富室女领卒十余人围其家不获遂强奸富妻时富死未百日宪府劾之废为庶人杖一百流怀德县乙珍在江陵辄取人女为妾其麾下效之持兵搜索闾里强奸人女者颇多。 禑自壶串如金希仁家。 辽东来市屯田牛五千七百头。 禑以玄陵忌日谒陵不与祭。 以宦者寿宁府尹曹恂为巡军鎭抚上护军金琓为千户。 遣知门下府事张方平如  京师贺纳哈出降附表曰: "天命用集帝图方隆师律以臧戎丑自屈捷奏星转颂声海腾钦惟陛下挺圣武之资抚亨嘉之运昧爽丕显端拱九重之中志气如神决胜万里之外熊　之旅　出犬羊之群悉平大哉功业之光赫然古今之冠伏念臣　守藩职欣闻凯歌干舞两阶莫赞苗征之举德洽四国  载　虎拜之诗。" 禑还自壶串巡行闾里吹螺前导群妓随之夜宿毅妃殿。 遣宦者李匡谕都堂曰: "自今服  大明衣冠宜诚心事之!" 左右侍中皆称贺禑寻以胡服驰骋于路。 前判事朴英茂滥乘传骑又影占良民十一户事觉都巡问使王承宝鞫之英茂死狱中。
#高丽史136卷-列传49-辛禑4-13-10-1387

十月庚戌雷。 旌其闾。 辛亥雷电。 禑巡行街路遂如寿昌宫与林* 等为　千戱又阅妓乐于花园以乐不中意令征为首者布二百五十匹。 遣门下评理李玖知密直李种德如  京师贺正。 禑与淑妃毅妃宴于花园禑在花园始服冠带俄而去之是日不出游都人咸喜翼日复出驰骋。 禑命巡军禁伪传内旨时嬖宠权势之家使奴隶收田租亦奉旨以行眞伪混淆莫之能辨有诈传王旨者金奉伪作王牌者金仲奇等八人　斩之。 公州牧使高　犯赃事觉逃来邀禑于家纳女。 倭寇林韩西三州及鸿山县都巡问使王承宝与战败绩。 禑率倡妓宴于定妃殿宴未终遂如高　家又率妓十余人巡行街路如高　及金希仁家遂如定妃殿又率妓出游街路与林* 或先或后争射　犬。
#高丽史136卷-列传49-辛禑4-13-11-1387

十一月以密直副使金赏为全罗道助战元帅。 禑率崔莹王福海等猎于海　。 全州元帅权和斩倭二人禑赐酒及帛绢。 禑如高　家遂如定妃殿暮又如定妃殿禑数至妃殿颇有丑声。 禑如崔莹第赐酒仍求利剑又率群妓如细柳枝家。 禑如金鼻回回家索其女不得赐回回子鞍马仍令编发侍从后又取其女着男服随之。 禑欲以安淑老女为妃命有司备嘉礼用币布七千五百匹白金一千五百两他物称是时淑老女在定妃殿外人谓禑先*　{淫}后行嘉礼。 以辽东细作横行赐西北面都巡问使郑熙启都安抚使崔元沚及泥城江界义州万户*　{段}子人一匹。 命收私田半租以备军饷又令诸道按廉使考将帅能否守令殿最月季报都堂。 禑率密直林* 代言卢龟山等嬖幸数十骑游行闾里四至定妃殿。 前判事孙庆生盗用其乡密城贡布二百五十匹事觉宪府论劾籍没家产庆生逃乃囚其妻鞫之。 张方平等行至甛水站都司使千户王成钦录

圣旨以示之曰: "今后高丽国使臣来者于一百里外止回不许入境亦不许送赴  京师不*　{拣}指以诸等时节行礼等项不必敎来! 其国执政之臣轻薄谲诈之徒难以信凭自许往来至今凡百期约非过则不及未尝诚意相孚可以絶交不可与之往来若欲求进示　使录而还!" 方平等遂还李成林谓李玖曰: "公以大臣奉使怯懦不入定辽无状碌碌之人徒费国　耳!" 玖熟视不对。 禑在定妃殿夜半闻有呼　声禑惊动以为乱作命左右被甲宿卫。 禑以子昌不学鞭之取版图司黄金一锭赐之都评议使司亦进白金一锭于昌。 耆老会议筑汉阳山城修战舰遣门下评理商议禹仁烈判密直洪征于汉阳府审视重兴山城形势。 星山君李原　卒。 禑令内乘饲马三百匹于忠州界内竖因缘侵暴州郡苦之。
#高丽史136卷-列传49-辛禑4-13-12-1387

十二月宜城君南佐时卒。 遣永原君郑梦周如  京师请通朝聘。 禑以善妃生日命内官曹恂宴其第赐马二匹苎布四匹*　{段}子一匹。 倭寇井邑县。 禑以王兴生日诣其第赐马一匹。 以淑妃疾宥二罪以下命僧祷殿内立淑妃府曰懿惠命依崇敬府例。 禑如判事崔时　家*　{淫}其女。 禑谕都堂凡夺占诸仓库宫司田民者具名以闻都堂自嫌遂阁不行。 禑闻申雅夺人臧获土田大怒命囚其子孝温壻前三司左尹朴保宁孝温逃命巡军围雅家大索获之下狱皆杖流角山。 兪仁吉李仁宽等冒称内乘乘驲传食州郡斩之徇诸道。 祭牲自死。
列传卷第四十九。

#高丽史137卷-列传50-00-00-00-0000

列传卷第五十。 高丽史一百三十七。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史137卷-列传50-辛禑5-00-00-0000

辛禑五[*(辛)昌]。
#高丽史137卷-列传50-辛禑5-14-01-1388

○十四年正月郑梦周至辽东不得入而还。 停颁宰相禄。 下三司左使廉兴邦领三司事林坚味赞成事都吉敷右侍中李成林赞成事潘福海大司宪廉廷秀知密直金永珍密直副使林* 等于狱幷其族党诛之语在坚味传。 禑以宦者金亮金完为京畿左右道察访兼诸仓库田民使赐剑遣之。 禑赐都统使崔莹倭剑二十把。 庚寅禑四至定妃殿暮还花园。 以崔莹为门下侍中我

太祖守门下侍中李穑判三司事禹玄宝尹珍安宗源门下赞成事文达汉宋光美安沼门下评理成石璘政堂文学王兴知门下事印原宝判密直司事。 遣密直司使赵琳如  京师请通朝觐表曰: "聪明作后训戒孔昭视听自民幽微必达兹当冒昧敢以控陈。 臣性资愚蒙学术卤莽不幸幼年之孤苦惟赖洪造之生成先父荷易名之恩小臣沾袭爵之宠同仁一视涣颁纶　之言用夏变夷许新冠服之制揆分踰望图报矢心庶以岁事之往来少伸臣衷之万一忽承　谕之降有严谴责之加实咫尺之不违而手足之罔措爰驰贱介冀达卑　又蒙阻回倍增恐惧。 臣禑忖度盖因年幼署事之初任用陪臣林坚味李成林廉兴邦潘福海都吉敷李存性等委以国政欲图治效不期蒙蔽用事恣行不法以致于斯已将上项人等明正典刑旣已除其奸慝。 * 自切于　呼伏望陛下推父母保子之心体乾坤生物之德特赐兪允　通朝宗臣谨当守侯度而益虔祝皇龄于有永。" 琳至辽东不得入而还。 禑阅妓乐于寿昌宫日以为常。 始颁百官禄。 禑出花园张妓乐宦者李匡谏止之。 令宗室耆老台谏六曹举文武贤良。 禑　于南郊。 安置广平府院君李仁任于京山府窜前门下评理李仁敏于　林府。 以不能御倭。 囚江华万户金辛宝于巡军辛宝逃斩巡军令史。
#高丽史137卷-列传50-辛禑5-14-02-1388

二月禑阅林坚味廉兴邦等乐器于花园锺鼓丝竹之声昼夜不辍。 封安淑老女为贤妃妓小梅香和顺翁主燕双飞明顺翁主。 禑如东江乘奉天船纵奏音乐留宿赐燕双飞马二匹又赐妓十五各一匹从燕双飞请也。 禑如壶串竟日泛舟为乐夜乘醉拔剑欲刺左右左右皆散蒿工二人独在船禑欲刺之剑坠地不及害。 翼日还吹螺道前妓二十余人随之禑以金永珍家及金银器赐小梅香以林廉等家财赐嬖幸无　。 庚申燃灯禑如奉恩寺。 　长寿还自  京师口宣圣旨曰: "高丽愿听朕约束朕令岁贡马所进马不中用而又诉难我令勿进只令三年进种马五十匹所进马又不中用后买五千匹又皆弱小以我一匹价可买彼两三马。 今又以改衣冠谢恩进马粗蹄肿腿旣是来献何至于此  是必使臣行至西京卖换而来耳已囚张子温于锦衣卫使经年罪之尔归以告执政大臣朕旣许通商矣彼反不肯明白通牒使来贸易乃阴令人来大仓窥　我兴师造舰与否重赏我人之去泄消息者是街中小儿之见也自今愼勿如此! 又毋得遣使来! 铁岭　北元属元朝　令归之辽东其余开元沈阳信州等处军民听从复业!"

帝以徐质归言禑有疾赐药材。 禑命修五道城遣诸元帅于西北鄙以备不虞。 禑如东江。 泰州郡事李眞盗官钱事觉鞫之。 禑自东江还马惊射杀之。 禑与崔莹密议攻辽发京城坊里军修汉阳重兴城。 禑取潘福海骏马骑之曰: "无乃善惊乎 " 版图判书宋赟进曰: "福海所难驭也。" 禑怒曰: "汝以予取贼马耶 " 遂杀赟。 禑遣政堂文学郭枢如  京师谢赐药材表曰: "大德天施生成庶类睿恩波及浃洽微躯铭佩实深粉　难报。 伏念臣素因气　之弱劣动有疾病之侵寻惟良药不产于小邦致陪臣为求于上国何图　末获达高明出医局之珍藏附贱介以宠锡。 兹盖陛下法易育物体书好生推惠泽以曲加　缠　而有喜。 臣谨当益尽心于蕃翰恒祝厘于寿康。"  大明欲建铁岭卫禑遣密直提学朴宜中表请曰: "昊天广大覆育无遗帝王作兴疆理必正兹　卑恳仰渎聪闻。 　惟弊邦僻在遐壤　小实同于墨志　峣何异于石田　从东隅以至北鄙介居山海形势甚偏传自祖宗区域有定切照铁岭　北历文高和定咸等诸州以至公　鎭自来系是本国之地至辽干统七年有东女眞等作乱夺据咸州　北之地睿王告辽请讨遣兵克复就筑咸州及公　鎭等城及至元初戊午年*闲蒙古散吉大王普只官人等领兵收附女眞之时有本国定州叛民卓靑龙津县人赵晖以和州　北之地迎降闻知金朝辽东咸州路附近渖州有双城县因本国咸州近处和州有旧筑小城二坐　聋奏请遂将和州冒称双城以赵晖为双城摠管卓靑为千户管辖人民至至正十六年*闲申达元朝将上项摠管千户等职革罢以和州　北还属本国至今除授州县官员管辖人民由叛贼而侵削控大邦以复归今钦见奉铁岭　北　东　公元属开元所管军民仍属辽东钦此铁岭之山距王京仅三百里公　之鎭限边界非一二年。 其在先臣幸逢昭代职罔愆于侯度地旣入于版图还及微躯优蒙睿泽特下十行之诏　同一视之仁。 伏望,

陛下度扩包容德敦抚绥遂使数州之地仍为下国之疆臣谨当益感再造之恩恒祝万年之寿。"
#高丽史137卷-列传50-辛禑5-14-03-1388

三月乙亥朔禑在壶串乘麒麟奉天等船恣为杂戱按剑　左右独坐舟中通宵不寐曰: "父王夜寝为人所弑吾甚戒之。" 禑纳崔莹女为妃以尙衣进衣迟缓斩别监厚德府少尹元允海判事康义。 禑如崔莹第遂与莹宴于崔氏宫。 斩延安府使柳克恕宦者金实克恕林坚味之门客且听李存性言潜逸实囚也。 封崔氏为宁妃立府曰宁惠又封申雅女为正妃王兴女为善妃自李谨妃而下崔宁妃卢毅妃崔淑妃姜安妃申正妃赵德妃王善妃安贤妃及小梅香燕双飞七点仙等三翁主诸殿供上之物甚　常满库之布一月用三千九百匹诸仓库俱竭乃豫收三年贡物犹不足又加征*　{敛}。 杀公山府院君李子松以子松尝止崔莹攻辽也。 西北面都安抚使崔元沚报: "辽东都司遣指挥二人以兵千余来至江界将立铁岭卫,

帝豫设本卫鎭抚等官皆至辽东自辽东至铁岭置七十站站置百户。" 禑自东江还马上泣曰: "群臣不听吾攻辽之计使至于此!" 遂征八道精兵下令曰: "明日欲西幸臣僚宜皆着大元冠服!" 我

太祖及诸宰枢言:  "大明使将至今西幸则民心动摇请待  大明使还。" 禑从之国人皆喜。 时城中人编发胡服者已多宪府以  大明使将至禁之。 禑如定妃殿。  大明后军都督府遣辽东百户王得明来告立铁岭卫禑称疾命百官郊迎判三司事李穑领百官诣王得明乞归敷奏得明曰: "在

天子处分非我得专。" 禑将出　点群妓有一妓不及怒杀之。 再如定妃殿。 游行闾里夜至花园使唱胡歌宴乐。 王得明还。 庚子宥境内遂如西海道宁妃及崔莹从之。 命门下赞成事禹玄宝留守京城发五部丁夫为兵名为西猎海州白沙亭实欲攻辽也。 禑徙世子昌及定妃谨妃以下诸妃于汉阳山城。 是时全罗庆尙二道为倭寇巢穴东西北面方忧割地京畿交州杨广三道困于修城西海平壤二道迎候西猎加以征兵八道骚然民失农业中外之怨甚于仁任林廉时矣。
#高丽史137卷-列传50-辛禑5-14-04-1388

四月乙巳朔禑至凤州初禑独与莹决策攻辽未敢显言是日召莹及我

太祖曰: "寡人欲攻辽阳卿等宜尽力!"

太祖曰: "今者出师有四不可。 以小逆大一不可; 夏月发兵二不可; 举国远征倭乘其虚三不可; 时方暑雨弓弩胶解大军疾疫四不可。" 禑颇然之。

太祖退谓莹曰: "明日宜以此言复启。" 莹曰: "诺" 夜莹复入启愿毋纳他言明日禑召

太祖曰: "业已兴师不可中止。"

太祖复启曰: "殿下必欲成大计宜驻驾西京待秋出师禾谷被野大军食足可鼓行而进矣今出师非时虽拔辽东一城雨水方降军不得前却师老粮　祗速祸耳。" 禑曰: "卿不见李子松耶 "

太祖对曰: "子松虽死美名垂于后世臣等虽生已失计矣何用哉 " 禑不听,

太祖退而涕泣麾下士曰:  "公何恸之甚也 " 太祖曰: "生民之祸自此始矣。" 丁未禑次平壤督征诸道兵作浮桥于鸭绿江使大护军裴矩督之船运林廉等家财于西京欲充军赏又发中外僧徒为兵抄京畿兵屯东西江以备倭。 加崔莹八道都统使以昌城府院君曹敏修为左军都统使以西京都元帅沈德符副元帅李茂杨广道都元帅王安德副元帅李承源庆尙道上元帅朴　全罗道副元帅崔云海　林元帅庆仪安东元帅崔郸助战元帅崔公哲八道都统使助战元帅赵希古安庆王宾属焉以我

太祖为右军都统使以安州道都元帅郑地上元帅池涌奇副元帅皇甫琳东北面副元帅李彬江原道副元帅具成老助战元帅尹虎裴克廉朴永忠李和李豆兰金赏尹师德庆补八道都统使助战元帅李元桂李乙珍金天庄属焉左右军共三万八千八百三十人　一万一千六百三十四人马二万一千六百八十二匹。 遣右代言李种学行助兵六丁神醮礼。 命奉天船都元帅同知密直李光甫还屯开京西江以备倭。 禑如大同江陈百戱奏胡乐竟日。 有巡军万户府知印矫禑命放卒十人斩以徇。 辛酉左右军都统使将出师禑醉日晏不兴不得拜辞禑酒醒泛舟石浦至夕乃还飮诸元帅酒赐衣铠弓剑马有差奏胡乐达晓。 壬戌左右军发平壤众号十万。 禑如大同江张胡乐于浮碧楼自吹胡笛有　人*　{裸}而洗马于江禑见之以为慢我命斩之自是常至大同江乐而忘返。 乙丑停洪武年号令国人复胡服。 倭入椒岛时京城丁壮皆从军唯余老弱每夜烽火屡举京城单虚人情危惧莫保朝夕。 禑将出　进一马而斩之曰: "此马数惊我也。" 又道见亡卒二人卽命斩之禑*　{淫}乐杀戮日甚。 戊辰太白昼见。 辛未遣文达汉金宗衍郑承可宦者曹恂金完赐左右都统使及诸将金银酒器至都鎭抚皆赐衣。 禑如大同江泛舟使奏胡乐禑自吹胡笛且为胡舞。
#高丽史137卷-列传50-辛禑5-14-05-1388

五月甲戌朔日食。 禑纵乐于大同江至夜乃还。 禑每出游辄奏胡乐令倡优呈百戱崔莹日领军士出入吹笛君臣荒*　{淫}百姓怨咨。 全罗道按廉使柳亮报: "倭船八十余　来泊鎭浦寇旁近州郡。" 禑遣上护军陈汝宜于全罗杨广道凡托疾不赴北征而令子弟奴隶代行者悉发御倭其隐避者断以军法籍没其产。 禑以宦者金刚少　意斩之与宁妃如浮碧楼或射或击球欲杀　人崔莹请勿杀禑曰: "翁嗜杀人何禁我耶 " 莹曰: "臣之杀人不得已也。" 禑目左右遂斩之。 以倭寇寝盛遣元帅金立坚于汉阳以卫世子及诸妃。 庚辰左右军渡鸭绿江屯威化岛亡卒络绎于道禑令所在斩之不能止。 禑如风月楼杀宦者大护军金吉祥护军金吉逢人莫知其故。 甲申泥城元帅洪仁桂江界元帅李　先入辽东境杀掠而还禑喜赐金顶儿文绮绢。 禑夜杀宦者一人。 丙戌左右都统使上言: "臣等乘　过鸭江前有大川因雨水涨第一滩漂溺者数百第二滩益深留屯洲中徒费粮饷自此至辽东城其*闲多有巨川似难利涉。 近日条录不便事状付都评议使司知印朴淳以闻未蒙兪允诚惶诚惧然当大事有可言者而不言是不忠也安敢避　钺而　　乎  以小事大保国之道我国家统三以来事大以勤玄陵于洪武二年服事  大明其表云: '子孙万世永为臣妾。' 其诚至矣殿下继志岁贡之物一依

诏旨于是特降

诰命赐玄陵之谥册殿下之爵此宗社之福而殿下之盛德也。 今闻刘指挥领军立卫之言使密直提学朴宜中奉表启　策甚善也今不俟命遽犯大邦非宗社生民之福也。 　今暑雨弓解甲重士马俱惫驱而赴之坚城之下战不可必胜攻不可必取当此之时粮饷不给进退维谷将何以处之  伏惟殿下特命班师以*　三韩之望。" 禑与莹不听。 禑如大同江赐宦寺细布有差以宦者金完为过涉察理使赍金帛马匹分赐左右都统使及诸元帅督令进兵军中留完不遣。 杨广道按廉田理驰报: "倭寇四十余郡留兵单弱如蹈无人之境。" 乃遣元帅都兴金凑赵浚郭璇金宗衍等御之。 令诸妃在汉阳者皆还开城。 乙未禑至成州温泉作胡乐彻夜。 左右都统使遣人告崔莹曰: "军多饿死水深难以行军请速许班师。" 莹不以为意是日军中讹言,

太祖率麾下亲兵向东北面已上马矣军中汹汹曹敏修罔知所措单骑驰诣

太祖涕泣曰: "公去吾　安往 "

太祖曰: "予何去矣  公勿如是!" 遂谕诸将曰: "若犯上国之境获罪

天子宗社生民之祸立至矣予以逆顺上书请还师王不省莹又老　不听　与卿等见王亲陈祸福除君侧之恶以安生灵乎 " 诸将皆曰: "吾东方社稷安危在

公一身敢不惟命。" 于是回军渡鸭绿江,

太祖乘白马御　弓白羽箭立于岸迟军毕渡军中望见相谓曰: "古今来世安有如此人乎 " 时霖　数日水不涨师旣渡大水骤至全岛塾没人皆神之时童谣有木子得国之语军民无老少歌之。 丁酉漕转使崔有庆以回军奔告于禑。 是夜我

恭靖王与兄芳雨及李豆兰子和尙上护军柳龙生崔高时帖木儿自成州禑所奔于军前道遇支应守令尽夺其马以行。 禑日午犹未知。 戊戌禑闻大军已至安州驰还夜至慈州泥城下令曰: "赴征诸将擅自回军惟尔大小军民尽心以御必大加赏赉。" 回军诸将请急追之,

太祖曰: "速行必战多杀人矣。" 每戒军士: "汝辈若犯乘舆予不尔赦夺民一瓜亦当抵罪。" 沿途射猎故绥师行。 己亥禑至平壤收货宝渡大同江夜至中和郡。 辛丑禑于道上闻诸军已近从*闲道疾驰至　滩诘朝还京入花园从者　五十余骑自西京至京城从禑臣僚及人民以酒浆迎谒大军者络绎不絶。 莹欲拒战命百官以兵仗侍卫。
#高丽史137卷-列传50-辛禑5-14-06-1388

六月癸卯朔诸军来屯近郊为书授金完以启曰: "我玄陵至诚事大,

天子未尝有加兵于我之志今莹为*蒙{　}宰不念祖宗以来事大之意先举大兵将犯上国盛夏动众三韩失农倭奴乘虚深入为寇杀我人民燔我府库加以迁都汉阳中外骚然今不去莹必覆宗社。" 甲辰禑遣前密直副使陈平仲以书谕诸将曰: "受命出疆旣违节制称兵向阙又犯纲常致此　端良由　末然君臣之大义实古今之通规卿好读书岂不知此  　复疆域受于祖宗岂可易以与人  不如兴兵拒之故我谋之于众众皆曰可今胡敢违  虽指崔莹为辞莹之　卫我躬卿等所知勤劳我家亦卿等所知。 敎书到日毋执迷毋吝改共保富贵以图始终! 予实望之不审卿等以为如何 " 又遣　长寿往军前赐诸将酒欲知其意诸将进屯都门外。 东北面人民及女眞之素不从军者闻

太祖回军争奋相聚昼夜星奔而至者千余人。 禑乃发府库金帛募兵得数十余人皆仓库奴隶市井之徒征兵诸道入援聚车塞巷口分军守四大门削敏修等官爵以崔莹为门下左侍中禹玄宝右侍中宋光美赞成事安沼评理禹洪寿司宪府大司宪郑承可鹰扬军上护军赵珪密直副使金若采知申事。 　于大市曰: "执敏修等诸将者勿论官私奴隶大加爵赏。" 己巳我

太祖屯崇仁门外山台岩遣知门下事柳曼殊入自崇仁门左军入自宣义门莹逆战皆却之曼殊初行,

</div>
    <div class="pagination">
<a href="高丽史_page736.html">上一页</a><span>...</span><a href="高丽史_page732.html">732</a><a href="高丽史_page733.html">733</a><a href="高丽史_page734.html">734</a><a href="高丽史_page735.html">735</a><a href="高丽史_page736.html">736</a><span class="current-page">737</span><a href="高丽史_page738.html">738</a><a href="高丽史_page739.html">739</a><a href="高丽史_page738.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
