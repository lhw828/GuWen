<!DOCTYPE html>
<html>
<head>
    <meta charset="UTF-8">
    <title>高丽史 - 第 457 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 457 页/共 739 页</h1>
    <div class="content">#高丽史46卷-世家46-恭让王2-03-34-1391

癸未下敎求言曰: "　　之道莫如修德为政之要惟在求言昔宋景一言之善致荧惑三舍之退天人之际感应斯速予以　躬荷祖宗之灵托臣民之上忧勤夙夜期底　平而智能不逮学问不明其于政敎动昧施为若涉大川罔知攸济今者日官上言: '干文示儆客星　于紫微火曜入于舆鬼变异甚巨。' 兢　益深将凉德未修而不孚于帝心欤  政令有阙而不　于舆望欤  刑赏之道有乖于正欤  任用之人或徇于私欤  下情未尽达而寃抑有所未伸欤  民弊未尽除而财用有所妄费欤  茂异之才未举者谁欤  谗　之徒未斥者谁欤  如斯之弊岂予一人所能　察  肆开　直之路以消壅蔽之风　　之言亦有可采　卿大夫百执事之臣共天位食天禄者哉  兹欲共新于治化庶以仰*　于天心于　! 赏罚明而礼乐兴阴阳和而风雨时吏称其职民乐其生其要安在  知而不言不可谓之仁言而不尽不可谓之直惟尔大小臣僚　上实封寡躬过误时政得失民*闲利病毋有所讳其言可用予卽有赏言而不中亦不加罪。"
#高丽史46卷-世家46-恭让王2-03-35-1391

甲申宴韩龙等于北泉宫。
#高丽史46卷-世家46-恭让王2-03-36-1391

五月戊子召刑曹判书赵勉等曰: "今天变屡兴旱魃尤甚此必寃狱所致凡*岳{狱}囚当死者诛之当赦者赦之宜速决遣毋久淹滞以顺天心。"
#高丽史46卷-世家46-恭让王2-03-37-1391

己丑王享国大妃。
#高丽史46卷-世家46-恭让王2-03-38-1391

辛卯遣左代言李詹于连山开泰寺祭太祖眞殿献衣一袭玉带一腰。
#高丽史46卷-世家46-恭让王2-03-39-1391

甲午前杨广道都观察使徐钧衡卒谥贞平。
#高丽史46卷-世家46-恭让王2-03-40-1391

戊戌流李琳于忠州姜仁裕于　州王兴于淸州申雅于全州。
#高丽史46卷-世家46-恭让王2-03-41-1391

郞舍许应等上*　曰: "从谏如流人君之盛德知无不言臣子之至情殿下卽位以来发政施仁愿理之心至矣然言官法吏　上意而见罢者*闲或有之故中外以言为讳而下情未达天文示警有志之士不能无憾今殿下发德音求直言以伸忠愤之气诚千载一遇也臣等承乏言责岂敢默默以负殿下求言之旨乎  谨以若干事目条列于左。 一曰: 为理之道莫大于孝君不先而其下化之者未之有也今殿下在邸之时以孝闻于人卽位之后宜其以孝闻于国柰何殿下至自汉阳而与中宫世子俱乃后母后哉  今又　宫亦非朝夕问安之所也缘人子之情则定省温　不可　也缘人君之义则动静威仪不可轻也愿殿下念兹二者奉迎大妃近阙之所克伸孝志以为民先。 一曰: 干者夫道也坤者妇道也夫道以乘御为才妇道以顺承为贵是故虽天子之女下嫁诸侯则与庶人之女共执妇道是其常也汉尙公主使男事女夫屈于妇逆阴阳之理识者非之今三宫主各有供上之名旣名之曰上则乾坤易位夫妇失道乱名犯分莫大乎是且在伪朝供上之所滥至八九故官吏以仓卒不办见责民庶以烦劳不给生厌今以中兴之朝复蹈毁辙乎  愿自今罢三宫主供上之名厚其　禄申以土田以副舆望。 一曰: 上有好之者下必有甚焉者人君好恶不可不愼也殿下卽位以来中外未知殿下所好为何事及创演福旣废之塔臣民之望多有所缺矣释氏之道无父无君戎裔之敎三代之盛未所有也殿下有志于三代之理而反行裔夷之敎乎  是役也圣心或以谓不劳民力而役游手不费国用而资舍施然木石　瓦铜铁之费累巨万其游手之食舍施之物非吾民之恒产乎  民无恒产则恐贻宵　之忧也愿殿下罢可已之役厚万民之生择其所好以副臣民之望。 一曰: 风俗好尙本之人君人君以俭约为心则公卿大夫不敢踰制以过侈朝廷以俭约为先则士庶人不敢越分以过奢自然家给人足无僭乱之阶矣今无赖之徒皆利远方之物货不事本业朝廷虽大为之防毋使兴行然潜行潜返之徒岂能尽知之乎  至有将彼土人来纵其市索以　我国家臣等窃谓此虽无形之迹有可疑之势足为寒心者也愿自今大小臣僚皆毋得衣纱罗*　{段}子敦尙俭素以絶商贩敢有潜行商贾其告捕者必以其财赏之商贩之马尝籍于开城府者数近五百会有天朝买马之命悉发此马毋得脱漏其它商贾又令各出马以补额数则公私两便。"
#高丽史46卷-世家46-恭让王2-03-42-1391

己酉以军资少尹安鲁生为西北面察访别监禁互市上国者初商贾之徒将牛马金银苎麻布潜往辽渖买卖者甚众国家虽禁之未有着令边吏又不严禁往来兴贩络绎于道鲁生往斩其魁十余人余皆杖配水军仍没其货且杖其州郡官吏之不能禁　者于是纪纲大行边境肃然无复有犯禁者。
#高丽史46卷-世家46-恭让王2-03-43-1391

庚戌吏曹判书郑摠上书曰: "殿下近以干文示警命臣制求言敎书臣旣制进以为救　之道莫若修政夫政者正也。 孟子曰: '一正君而国定。' 董子曰: '人君正心以正朝廷远近四方无不一于正。' 此实万世之格言也。 赏罚国之大柄不可不谨也近来谋迎辛禑以絶王氏者潜遣　初将害本国者或诛或流或公然在于朝列传曰: '同罪异罚非刑也。' 臣窃为殿下不取又官不及私　惟其贤爵罔及恶德惟其能为国之要道也近来　　姻　之徒潜邸故旧之辈率皆谀　之人而布列朝班徒费　禄其忠直之士一言　旨者则悉皆贬黜故士君子怏怏皆怨殿下用人之不公此不可不虑也又浮屠之敎败伦灭理非人主之所尙也佛图澄不能存赵鸠摩罗什不能存秦齐襄梁武未免祸殃殷鉴昭然可以为戒而殿下崇信大过营构普济之塔而又多张梵采殆无虚月何为此无益之费以取识者之讥乎  请殿下察皇天谴告之心念天位惟艰之训小心翼翼改过不吝以慰国人之望。"
#高丽史46卷-世家46-恭让王2-03-44-1391

乙卯罢修演福寺塔。
#高丽史46卷-世家46-恭让王2-03-45-1391

六月丙辰朔前典医副正金琠上书曰: "太祖创业观山水之逆顺察地　之续断创寺造佛给民与田祈福*　{禳}　此三韩基业之根本也比来无识僧徒不顾创业之义收民土之产自营其业而上不供佛下不养僧呜呼! 其徒之自灭其法也甚矣今狂儒之浅见薄识者不顾三韩之大体徒以破寺斥僧为怀噫! 圣祖创业之深智反不如　儒之计乎  伏望殿下上顺圣祖之弘愿重营佛寺加给田丁以兴释敎。" 前户曹判书郑士倜亦上书以为: "佛法福利国家宜当崇奉。" 王嘉纳其言时言者多斥王好佛之弊琠及士倜以此中王心。
#高丽史46卷-世家46-恭让王2-03-46-1391

己未遣判缮工寺事杨天植礼曹摠郞孔俯等如京师献马一千五百匹都评议使司申礼部曰: "敬奉权署国事言语'除　人　行推刷外窃照本国所产马匹躯干矮小其稍大者稀少然战倭服远负重耐苦小邦之人实以赖之近年以来辽东收买旣多时疫倒损不少难以一时措办除已钦依行移在城官司幷府州郡县　力措办陆续起解。' *闲又奉权署国事言语'小邦贡献合尽臣子之礼所进马匹何敢受价  可申覆礼部从容奏达停给价之命但令辽东都司随到随收庶表小邦之诚信。' 敬此先将办到杂色马一千五百匹管押前去辽东都司交割。"
#高丽史46卷-世家46-恭让王2-03-47-1391

癸亥知密直司事安叔老免时上书者多言逐禑姻党而李琳等又皆见窜故叔老亦以姻亲不能自安乞罢。
#高丽史46卷-世家46-恭让王2-03-48-1391

甲子惠济库令崔浩生丞朴元祥等犯赃事觉配刑曹杖手。
#高丽史46卷-世家46-恭让王2-03-49-1391

乙丑艺文春秋馆劾金琠　佛媚王之罪。
#高丽史46卷-世家46-恭让王2-03-50-1391

戊辰流李穑于咸昌又流李种学李乙珍李庚道于远地。
#高丽史46卷-世家46-恭让王2-03-51-1391

己巳下诸言事者所上章*　于都堂令采择以闻。
#高丽史46卷-世家46-恭让王2-03-52-1391

壬申刑曹判书李士颖罢以具成佑代之河仑为全罗道都观察使崔咸金亩为司宪掌令安鲁生为门下舍人。
#高丽史46卷-世家46-恭让王2-03-53-1391

癸酉以旱赦二罪以下。
#高丽史46卷-世家46-恭让王2-03-54-1391

丙子遣门下赞成事赵浚如  京师贺  圣节判密直司事金立坚贺千秋。
#高丽史46卷-世家46-恭让王2-03-55-1391

韩龙黄秃蛮求本朝职王不从时托龙等幸妓受职者不可胜数戊寅龙等诣阙辞王赠黑麻白苎布各三十匹。
#高丽史46卷-世家46-恭让王2-03-56-1391

己卯韩龙等还王及世子都堂皆　麻苎细布又赠衣服鞍子犹以不　白金为慊形于言色王遣人于路遗白金各五十两及族人告身一百通。
#高丽史46卷-世家46-恭让王2-03-57-1391

庚辰复修演福寺塔。
#高丽史46卷-世家46-恭让王2-03-58-1391

辛巳台谏交章请窜禹玄宝*　三上皆留中遣我

太宗于我

太祖第请禁止台*　{谏}。
#高丽史46卷-世家46-恭让王2-03-59-1391

癸未我

太祖上笺乞退笺曰: "庶政惟和在明主之择相百责所萃宜具臣之推贤苟忘义而好荣是徇利而累德伏念臣器小任大事修谤兴虽非管仲之得专恐为曾西之不取肆　卑恳再渎神聪三月二十八日再除臣门下侍中宠渥则优淸议可愧每逢违允之敎惭惧实深益贻旷职之讥畏忧弥重　本有疾又当戒盈观万物之生成由四时之代序伏望殿下廓包容之度垂恻隐之端怜臣至情许臣乞骨则臣谨当投闲养病永保中兴之功守分齐心恒贡上寿之祝。" 命左代言李詹赍不允批*　赐

太祖第曰: "一国安危所系者重大臣去就未可以轻何砺节于戒盈欲专身而求退  卿山川*闲气日月孤忠仗义回军则国家再宁正名定策则神人咸喜及兹新造之隙烦卿笃　之材方将共政以致平岂可托辞而规免  谤兴则可以理遣病革则当用医治不必释位以闲居乃能怡神而善保  旣烦三让惟冀小安。"

太祖曰: "国有大事使之与谋边境有急使之御侮责臣以所能则臣何敢辞  今臣任大责重旣不能堪可以疾病交攻愿就医药以自保养。" 遂不出。
#高丽史46卷-世家46-恭让王2-03-60-1391

甲申流禹玄宝于铁原。
#高丽史46卷-世家46-恭让王2-03-61-1391

乙酉王使司楯黄云起召我

太祖,

太祖以病不能朝云起强之,

太祖启曰: "臣以病不能朝今云起强之臣不知所以恐惧无地。" 王怒下云起于巡军狱俄而
</div>
    <div class="pagination">
<a href="高丽史_page456.html">上一页</a><span>...</span><a href="高丽史_page452.html">452</a><a href="高丽史_page453.html">453</a><a href="高丽史_page454.html">454</a><a href="高丽史_page455.html">455</a><a href="高丽史_page456.html">456</a><span class="current-page">457</span><a href="高丽史_page458.html">458</a><a href="高丽史_page459.html">459</a><a href="高丽史_page460.html">460</a><a href="高丽史_page461.html">461</a><a href="高丽史_page462.html">462</a><span>...</span><a href="高丽史_page458.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
