<!DOCTYPE html>
<html>
<head>
    <meta charset="UTF-8">
    <title>三国史记 - 第 32 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 32 页/共 156 页</h1>
    <div class="content">一一卷新罗本纪一一景文王零五年

○五年，夏四月，<唐><懿宗>降使太子右谕德御史中丞<胡归厚>，使副光禄主簿兼监察御史<裴光>等，吊祭先王，兼赙赠一千匹，册立王为开府仪同三司检校大尉{太尉}持节大都督<　林州>诸军事上柱国<新罗>王。仍赐王官诰一道旌节一副锦彩五百匹衣二副金银器七事。赐王妃锦彩五十匹衣一副银器二事。赐王太子锦彩四十匹衣一副银器一事。赐大宰相锦彩三十匹衣一副银器一事。赐次宰相锦彩二十匹衣一副银器一事。

一一卷新罗本纪一一景文王零六年

○六年，春正月，封王考为<懿恭大王>，母<朴>氏<光和>夫人为<光懿王大后{太后}>，夫人<金>氏为<文懿王妃>，立王子<晸>为王太子。十五日，幸<皇龙寺>看灯，仍赐燕{　}百寮。冬十月，伊　<允兴>与弟<叔兴><季兴>谋逆，事发觉，走<岱山郡>，王命追捕斩之，夷一{三}族。

一一卷新罗本纪一一景文王零七年

○七年，春正月，重修<临海殿>。夏五月，京都疫。秋八月，大水，　不登。冬十月，发使分道抚问。十二月，客星犯大白{太白}。

一一卷新罗本纪一一景文王零八年

○八年，春正月，伊　<金锐><金铉>等谋叛，伏诛。夏六月，震<皇龙寺>塔。秋八月，重修<朝元殿>。

一一卷新罗本纪一一景文王零九年

○九年，秋七月，遣王子苏判<金胤>等入<唐>谢恩，兼进奉马二匹　金一百两银二百两牛黄十五两人蔘一百斤大花鱼牙锦一十匹小花鱼牙锦一十匹朝霞锦二十匹四十升白　布四十匹三十升纻衫段四十匹四尺五寸头发百五十两三尺五寸头发三百两金钗头五色　带幷班胸各一十条鹰金　　子幷纷　红　二十副新样鹰金　　子纷　五色　三十副鹰银　　子纷　红　二十副新样鹰银　　子纷　五色　三十副　子金　　子纷　红　二十副新样　子金　　子纷　五色　三十副　子银　　子纷　红　二十副新样　子银　　子纷　五色　三十副金花鹰铃子二百颗金花　子铃子二百颗金镂鹰尾筒五十双金镂　子尾筒五十双银镂鹰尾筒五十双银镂　子尾筒五十双系鹰绯　皮一百双系　子绯　皮一百双瑟瑟钿金针筒三十具金花银针筒三十具针一千五百。又遣学生<李同>等三人，随进奉使<金胤>，入<唐>习业，仍赐买书银三百两。

一一卷新罗本纪一一景文王一零年

○十年，春二月，遣沙　<金因>，入<唐>宿卫。夏四月，京都地震。五月，王妃卒。秋七月，大水。冬，无雪。国人多疫。

一一卷新罗本纪一一景文王一一年

○十一年，春正月，王命有司，改造<皇龙寺>塔。二月，重修<月上楼>。

一一卷新罗本纪一一景文王一二年

○十二年，春二月，亲祀神宫。夏四月，京师地震。秋八月，国内州郡，蝗害　。

一一卷新罗本纪一一景文王一三年

○十三年，春，民饥且疫，王发使赈救。秋九月，<皇龙寺>塔成九层高二十二丈。

一一卷新罗本纪一一景文王一四年

○十四年，春正月，上大等<金正>卒，以侍中<魏珍>为上大等，<蔺兴>为侍中。夏四月，<唐><僖宗>降使宣谕。五月，伊　<近宗>谋逆犯阙，出禁军击破之。<近宗>与其党夜出城，追获之车裂。秋九月，重修<月正堂>。<崔致远>在<唐>登科。

一一卷新罗本纪一一景文王一五年

○十五年，春二月，京都及国东地震。星　于东，二十日乃灭。夏五月，龙见王宫井，须臾云雾四合飞去。秋七月八日，王薨，谥曰<景文>。

一一卷新罗本纪一一宪康王元年

○<宪康王>立。讳<晸>，<景文王>之太子。母，<文懿王后>;妃，<懿明>夫人。王性聪敏，爱看书，目所一览，皆诵于口。卽位，拜伊　<魏弘>为上大等，大阿　<乂谦>为侍中，大赦内外殊死已下。

一一卷新罗本纪一一宪康王零二年

○二年，春二月，<皇龙寺>斋僧，设百高座讲经，王亲幸听之。秋七月，遣使入<唐>贡方物。

一一卷新罗本纪一一宪康王零三年

○三年，春正月，我<太祖大王>生于<松岳郡>。

一一卷新罗本纪一一宪康王零四年

○四月{年}，夏四月，<唐><僖宗>降使，册封王为使持节开府仪同三司检校大尉{太尉}大都督<　林州>诸军事<新罗>王。秋七月，遣使朝<唐>，闻<黄巢>贼起，乃止。八月，<日本国>使至，王引见于<朝元殿>。

一一卷新罗本纪一一宪康王零五年

○五年，春二月，幸国学，命博士已下讲论。三月，巡幸国东州郡，有不知所从来四人，诣驾前歌歌{舞}。形容可骇，衣巾诡异，时人谓之山海精灵。[古记谓王卽位年事。]夏六月，一吉　<信弘>叛，伏诛。冬十月，御<遵礼门>观射。十一月，猎<穴城>原。

一一卷新罗本纪一一宪康王零六年

○六年，春二月，大白{太白}犯月。侍中<乂谦>退，伊　<敏恭>为侍中。秋八月，<熊州>进嘉禾。

九月九日，王与左右，登<月上楼>，四望，京都民屋相属，歌吹连声。王顾谓侍中<敏恭>曰："孤闻今之民间，覆屋以瓦不以茅，炊饭以炭不以薪。有是耶?"<敏恭>对曰："臣亦尝闻之如此"因奏曰："上卽位以来，阴阳和，风雨顺，岁有年，民足食，边境谧静，市井欢娱，此，圣德之所致也。"王欣然曰："此，卿等辅佐之力也，朕何德焉?"

一一卷新罗本纪一一宪康王零七年

○七年，春三月，燕群臣于<临海殿>，酒　，上鼓琴，左右各进歌词，极欢而罢。

一一卷新罗本纪一一宪康王零八年

○八年，夏四月，<日本>国王遣使，进黄金三百两明珠一十个。冬十二月，<枯弥县>女，一产三男。

一一卷新罗本纪一一宪康王零九年

○九年，春二月，王幸<三郞寺>，命文臣各赋诗一首。

一一卷新罗本纪一一宪康王一一年

○十一年，春二月，虎入宫庭。三月，<崔致远>还。冬十月壬子，太白昼见。遣使入<唐>，贺破<黄巢>贼。

一一卷新罗本纪一一宪康王一二年

○十二年，春，北鎭奏："狄国人入鎭，以片木挂树而归。"遂取以献，其木书十五字云："<宝露国>与<黑水国>人，共向<新罗国>和通。"夏六月，王不豫，赦国内狱囚。又于<皇龙寺>，设百高座讲经。秋七月五日，薨。谥曰<宪康>，葬<菩提寺>东南。

一一卷新罗本纪一一定康王元年

○<定康王>立。讳<晃>，<景文王>之第二子也。八月，拜伊　<俊兴>为侍中。国西旱且荒。

一一卷新罗本纪一一定康王零二年

○二年，春正月，设百(+高)座于<皇龙寺>，亲幸听讲。<汉州>伊　<金　>叛，发兵诛之。夏五月，王疾病。谓侍中<俊兴>曰："孤之病革矣，必不复起。不幸无嗣子，然妹<曼>天资明锐，骨法似丈夫，卿等宜仿<善德><眞德>古事，立之可也。"秋七月五日，薨。谥曰<定康>，葬<菩提寺>东南。

一一卷新罗本纪一一眞圣王元年

</div>
    <div class="pagination">
<a href="三国史记_page31.html">上一页</a><span>...</span><a href="三国史记_page27.html">27</a><a href="三国史记_page28.html">28</a><a href="三国史记_page29.html">29</a><a href="三国史记_page30.html">30</a><a href="三国史记_page31.html">31</a><span class="current-page">32</span><a href="三国史记_page33.html">33</a><a href="三国史记_page34.html">34</a><a href="三国史记_page35.html">35</a><a href="三国史记_page36.html">36</a><a href="三国史记_page37.html">37</a><span>...</span><a href="三国史记_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
