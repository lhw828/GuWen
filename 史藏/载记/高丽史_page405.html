<!DOCTYPE html>
<html>
<head>
    <meta charset="UTF-8">
    <title>高丽史 - 第 405 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 405 页/共 739 页</h1>
    <div class="content">#高丽史38卷-世家38-恭愍王1-01-25-1352

庚戌王以佛生日燃灯禁中饭僧一百设火山杂戱奏妓乐以观。
#高丽史38卷-世家38-恭愍王1-01-26-1352

丁巳密直提学尹泽上*　言时事不允遂辞以开城尹致仕。
#高丽史38卷-世家38-恭愍王1-01-27-1352

辛酉荣安王大夫人李氏宴王及公主于其第。
#高丽史38卷-世家38-恭愍王1-01-28-1352

五月癸酉朔命放生于西江。
#高丽史38卷-世家38-恭愍王1-01-29-1352

戊寅以诞日设道场于内殿三日宰相欲上寿王曰: "宴必杀生其以宴钱饭僧一千于地藏寺。" 王方信佛百官皆为王设祝寿斋。
#高丽史38卷-世家38-恭愍王1-01-30-1352

己丑地大震。
#高丽史38卷-世家38-恭愍王1-01-31-1352

王遣使召僧普虚于益和县普虚号太古历诸方入江南自言传衣钵于石屋和尙寓广州迷元庄聚亲戚遂家焉。 虚白王升迷元为县置监务虚主号令监务但进退而已。 广占田园牧马满野皆以内乘称虽害禾谷人不敢逐。 虚旣至王引入内问法虚曰: "为君之道在修明敎化不必信佛若不能理国家虽致勤于佛有何功德。 无已则但修太祖所置寺社愼勿新创。" 又曰: "君王去邪用正则为国不难矣。" 王曰: "予非不知邪正但念其从我于元皆效勤劳故不能轻去耳。"
#高丽史38卷-世家38-恭愍王1-01-32-1352

六月壬寅朔录燕邸随从功臣以赞成事赵日新佥议评理金普判密直司事金逸逢前代言柳淑上护军郑桓宦者大护军申小凤等为一等上; 平海府院君孙琦判三司事李蒙哥前赞成事曹益淸知密直司事郑　前同知密直司事洪由道判开城府事韩可贵前平壤尹洪元哲密直副使姜千裕密直提学李济版图判书李宗全普门知申事崔德林鹰扬军上护军金镛判司仆寺事车蒲温大护军郑世云中郞将睦仁吉郞将金　全以道等为一等; 上护军李也先帖木儿姜仲卿大护军孙袭亲从李阳中郞将郑鎭寺丞王硕别将任硕任用等为二等; 判事金元护军玄瑾监察掌令许猷中郞将郑璇小府注簿辛廉等为三等　赐田民。
#高丽史38卷-世家38-恭愍王1-01-33-1352

丁未监察司劾录事崔宗玄思德犯禁飮酒请罪之王谓宗曰: "试尔长技若能则宥之。" 宗卽击球于前王喜免其罪。
#高丽史38卷-世家38-恭愍王1-01-34-1352

己酉元赐本国所请戎器。
#高丽史38卷-世家38-恭愍王1-01-35-1352

丙辰王受菩萨戒于康安殿。
#高丽史38卷-世家38-恭愍王1-01-36-1352

设金刚道场于内殿以禳星变。
#高丽史38卷-世家38-恭愍王1-01-37-1352

丁巳谏官上*　　人授检校官食禄者太多请加汰　。
#高丽史38卷-世家38-恭愍王1-01-38-1352

庚申禁土木之役限二年。
#高丽史38卷-世家38-恭愍王1-01-39-1352

丙寅倭寇全罗道茅头梁知益州事金辉领舟师击之不克沃沟监务郑子龙坐逗　不进杖配突山烽卒。
#高丽史38卷-世家38-恭愍王1-01-40-1352

倭寇江陵道。
#高丽史38卷-世家38-恭愍王1-01-41-1352

丁卯元遣大监孙完泽帖木儿来赐王衣酒。
#高丽史38卷-世家38-恭愍王1-01-42-1352

秋七月壬申全罗道都巡问使获倭船二　。
#高丽史38卷-世家38-恭愍王1-01-43-1352

癸酉葬前王于聪陵葬具多阙诸司各一员服斩衰奉安神御于普济寺殿曰宣明。
#高丽史38卷-世家38-恭愍王1-01-44-1352

丁丑万户印　获倭船命泛东池观之。
#高丽史38卷-世家38-恭愍王1-01-45-1352

乙酉吉昌府院君权准卒。
#高丽史38卷-世家38-恭愍王1-01-46-1352

丁亥合浦万户献倭　。
#高丽史38卷-世家38-恭愍王1-01-47-1352

乙未以太妃疾宥二罪以下。
#高丽史38卷-世家38-恭愍王1-01-48-1352

八月乙巳判开城府事郭延俊卒。
#高丽史38卷-世家38-恭愍王1-01-49-1352

戊申王与公主幸福灵寺王遂如奉恩寺谒太祖眞殿是日移御阳川君许伯第。
#高丽史38卷-世家38-恭愍王1-01-50-1352

庚戌敎曰: "古昔君王励精图治欲保邦家*　{须}躬亲机务以广聪明以达下情。 今寡人亦欲如是。 佥议监察典法司开城府选军都官凡所决讼五日一启。"
#高丽史38卷-世家38-恭愍王1-01-51-1352

壬子宰枢享王于时御宫。
#高丽史38卷-世家38-恭愍王1-01-52-1352

戊午元遣直省舍人普思泥赐王金带及　二千锭。
#高丽史38卷-世家38-恭愍王1-01-53-1352

己未开书筵以宁川府院君李凌干金海府院君李齐贤福昌府院君金永煦汉阳府院君韩宗愈延安府院君印承旦前佥议政丞李君　政丞致仕孙琦前赞成事许伯金资安山君安震菁川君郑乙辅永昌君金承泽永山君张沆乐浪君李迁善密直副使安牧典理判书白文宝更日侍读敎曰: "元老大臣大夫士轮次入侍进讲经史法言凡权势所夺田宅奴婢积年之讼与夫寃滞之狱其审治之。 佥议监察是予耳目时政得失民*闲利害直言勿讳。"
#高丽史38卷-世家38-恭愍王1-01-54-1352

福安府院君权谦如元纳女于皇太子元拜大府监大监。
#高丽史38卷-世家38-恭愍王1-01-55-1352

丁卯捕倭使印　帅禁军及东西江乔桐水手一千人御倭以逗　不进下　狱。
#高丽史38卷-世家38-恭愍王1-01-56-1352

九月壬申以宋瑞为都佥议政丞判典理事; 赵日新判三司事。
#高丽史38卷-世家38-恭愍王1-01-57-1352

倭船五十余　寇合浦。
#高丽史38卷-世家38-恭愍王1-01-58-1352
</div>
    <div class="pagination">
<a href="高丽史_page404.html">上一页</a><span>...</span><a href="高丽史_page400.html">400</a><a href="高丽史_page401.html">401</a><a href="高丽史_page402.html">402</a><a href="高丽史_page403.html">403</a><a href="高丽史_page404.html">404</a><span class="current-page">405</span><a href="高丽史_page406.html">406</a><a href="高丽史_page407.html">407</a><a href="高丽史_page408.html">408</a><a href="高丽史_page409.html">409</a><a href="高丽史_page410.html">410</a><span>...</span><a href="高丽史_page406.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
