<!DOCTYPE html>
<html>
<head>
    <meta charset="UTF-8">
    <title>高丽史 - 第 673 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 673 页/共 739 页</h1>
    <div class="content">进平章事封三韩后壁上功臣　　工李光弼图形光弼曰: "　法生时　半像耳。" 景升怒使具体。 两府文武百官就第贺重房诸将宴贺酒　各执乐器景升歌守司空郑存实吹小管李义旼怒骂曰: "安有宰相自同伶人歌吹也 " 乃罢归景升目不知书时有一医题壁自称玉堂人有人嘲之曰: "战将今为修国*吏{史}不妨医作玉堂人。" 闻者齿冷景升与同列奏: "式目都监所藏判案国之龟镜部秩错乱渐难稽考宜加检讨誊写以藏。" 从之。 又奏: "祖代诸功臣赞定大业厥功卓然宜追加爵命以示不忘。" 王嘉其奏皆赠爵又为录*券各赐其后。
#高丽史100卷-列传13-杜景升-006

与义旼同拜门下侍中位在义旼上义旼在中书大　景升笑而不*　寻加中书令旧制三品以上每迁级例上让表降诏不允然后表谢上官景升独曰: "内不欲让而假人笔外为礼文吾不忍为也。" 王移御延庆宫讹言变生辇下扈驾百官皆狼狈四散景升独按　神色自若。 崔忠献谋废王勒兵市街托议事召景升景升女壻将军柳森栢疑之自刎死遂流景升于紫燕岛又流森栢父得义于南裔景升在岛忧愤呕血卒或云景升有金其奴欲盗密毒之。
#高丽史100卷-列传13-于学儒-000

于学儒。
#高丽史100卷-列传13-于学儒-001

○于学儒木州人父邦宰　力絶人官至右仆射学儒倜　有气　宿卫毅明两朝忠谨无他李高李义方等将作乱议主兵者皆曰: "在今舍于公复何人哉 " 遂诣其家谋之学儒曰: "公之志大矣然吾父常戒予曰: '武官见屈于文官久矣能无愤乎去之易如拉朽然文官见害祸及吾辈亦不旋踵汝宜愼之。' 吾父虽没言犹在耳死且不从。" 及二李得志谋害之学儒惧求娶义方　得免官至同知枢密院事卒。
#高丽史100卷-列传13-卢永淳-000

卢永淳。
#高丽史100卷-列传13-卢永淳-001

○卢永淳杞溪人毅宗朝入内侍为合门祗*侯{候}东北面兵马使及春州道按察使奏: "京畿伊川安峡东州平康东界永　宜州西海谷州之境寇盗横行请捕之。 王遣永淳及兵部郞中金庄等捕贼首异双员衣朴等诛之后拜承宣。 郑仲夫之乱扈从臣僚多遇害永淳本兵家子且与武臣相善故免官至平章事。 子孝敦荫补官历任中外累立战功事有利国知无不为熙宗四年以门下侍郞平章事卒年六十二谥懿贞。
#高丽史100卷-列传13-赵位宠-000

赵位宠。
#高丽史100卷-列传13-赵位宠-001

○赵位宠史失世系毅宗末以兵部尙书为西京留守郑仲夫李义方等弑毅宗立明宗。 明宗四年位宠起兵谋讨仲夫等遂檄召东北两界诸城兵曰: "侧闻上京重房议以北界诸城率多桀　欲讨之兵已大举岂可安坐自就诛戮宜各*　{纠}合士马速赴西京。" 于是　岭以北四十余城皆应之独延州闭城固守王遣平章事尹鳞瞻率三军击位宠又遣内侍礼部郞中崔均为东北路都指挥使谕诸城鳞瞻至　岭驿位宠遣兵急击大破之位宠先锋至京西义方击败之奔还至大同江收散卒复　城固守义方久屯城外位宠击却之义方兵获位宠子卿及将军禹为善斩之传首于京。
#高丽史100卷-列传13-赵位宠-002

明年位宠遣兵击耀德县时义方已伏诛王遣殿中监庾应圭给事中史正儒诏位宠曰: "朕因臣民推戴奄登大宝于今六年赖文武臣邻　辅获守丕基顷有贼臣专擅国政多行不义害及中外民怨兵起至于无知小民杀伤尤多朕甚哀痛其贼臣已从卿等表奏举义扫荡卿等又请降使宣谕嘉乃忠诚遣使宣谕体朕至意更励忠诚。" 位宠上表请降应圭还位宠悔之遣精骑追至洞仙驿不及不胜其愤斩其　吏而还寻遣左营郞将徐俊明上表贺诛义方王留俊明于法灵寺唯放校尉徐惟挺还。 上京兵围涟州数月涟州请救于位宠位宠遣将救之上京兵从*闲道击之斩千五百余级虏二百五十余人又掩击于莽园斩七百余级虏六十余人。 时毅宗犹未葬以位宠声言义方弑君不葬之罪乃发丧葬禧陵。 将军朴存威奉使在云中道每夸纳釜之事云中人应位宠遂斩存威。
#高丽史100卷-列传13-赵位宠-003

鳞瞻攻西京位宠食尽至　人尸时出挑战鳞瞻坚壁不出位宠遣金存心赵规如金奏义方放弑之罪存心中道杀规来泊礼安江王遣中使迎劳拜存心内侍阁门祗候其军将六十人职赏有差。 位宠闻之杀存心妻子位宠复遣徐彦等如金上表曰: "前王本非避让大将军郑仲夫郞将李义方弑之臣位宠请以　岭以西至鸭绿江四十余城内属请兵助援。" 金主执送彦等东京路都摠管府牒宁德城云: "西京留守赵位宠三次遣使九十六人赍告奏表文等事今勘得所遣人徐彦等状称大定十年八月前王游普贤寺大将军郑仲夫郞将李义方等执前王及子孙送海岛立前王弟翼阳公为王饰以因病让位上表大朝大定十三年仲夫等遣人杀前王及子孙官僚等大定十四年位宠上表请王诛仲夫等今年正月王下诏谕贼臣等已诛复有仲夫子筠杀义方等不告国王领兵三万余人攻西京相战至今未决胜否今年六月位宠与北界四十余城欲属大朝遣义州都领崔敬若等赍牒婆速路摠管府公文至义州关门为郑白臣等所杀又筠等军马遮路以此遣大使金存心赵规等各三十余人泛海来奏不知消息节次再遣彦等其欲属大朝及请兵问罪等事委是端的钦奉帝命位宠陈乞事则非大国所容将彦等付彼国施行其彦等衣甲诸物差官交割。"
#高丽史100卷-列传13-赵位宠-004

六年位宠使人诈为居士服请兵于西北州鎭至静州被执位宠与上京兵战佯败走上京兵逐至龙兴德部位宠回兵击之上京兵死者甚多。 麟州人康夫禄升郑臣等杀防守将军蔡允和王遣内侍祗候崔存往谕之未几夫等又杀义州分道将军尹光辅防御判官李彦升以应位宠位宠遣人署诸城酋豪官。 麟州都领中郞将洪德谋执位宠所遣人以拒夫等袖刃至德家欲害之德伏兵于门斩之鳞瞻攻西京通阳门后军摠管杜景升攻大同门破之城中大溃遂杀位宠函其首来献枭于市又执送位宠妻　。
#高丽史100卷-列传13-房瑞鸾-000

房瑞鸾。
#高丽史100卷-列传13-房瑞鸾-001

○房瑞鸾宣州乡贡进士赵位宠起兵西北诸城皆附瑞鸾谓其兄孝珍得龄曰: "位宠胁诱诸城土豪伪署官职令收兵赴西京吾曹亦与其中吾妇翁尹仲瞻以兵马判官在从兄鳞瞻麾下壻攻妇翁情所不忍　位宠所谋不轨终必自败兄宜熟计。" 孝珍等然之夜密诱州人曰: "位宠始以诛贼臣为名故诸城响应称兵向阙及至郊畿交锋辄败官军追击　尸相枕欲收余烬复谋旅拒气势已沮不可复振所恃者惟险固耳若王师一朝拔西京移军临之阖城必为*　粉且位宠之志不止讨贼若不改图恐为同恶流丑后世今欲率先倡义去逆　顺于诸君意何 " 州人皆诺有都领郞将义儒受位宠署为将军独不可孝珍狙射毙之卽遣人告义州义州人亦杀位宠所置将景绰等以应遣人赍首从*闲道飞报行营诸城闻之皆罢兵。 事闻王嘉之赐孝珍爵散员瑞鸾以同正属内侍得龄留本州岛为户长未几州人嫉孝珍独受爵遂杀得龄及其母。
#高丽史100卷-列传13-朴齐俭-000

朴齐俭。
#高丽史100卷-列传13-朴齐俭-001

○朴齐俭明宗时以大将军为西北面兵马使赵位宠旣败余众复聚分军为三有思进轼端进国者为中军行首戒训为指谕金甫为前军行首光秀为后军行首散居嘉渭泰涟顺等州山谷首尾行劫大为民患焚慈肃二州屠妙德香山诸寺王遣兵讨之屡战失利。 齐俭始至营与录事金重甲谋部分诸校发兴化云中道兵为掩袭计贼依阻山林无定居诸郡人又多为贼耳目军中动静辄先知之战始交辄败北士卒气沮逗留不进裁留五百人为声援引还。 贼乘胜攻宁州灵化寺驱僧为兵进攻涟州贼势转盛然其游寇日久闾阎无坞壁者劫掠旣尽大城皆坚守未易猝拔由是渐就饥窘谋欲降。 齐俭闻之遣人招诱诸屯贼相率来降齐俭每见降者辄　循之曰: "汝等亦皆吾赤子。" 开仓赈之前后凡六百余斛乃听其所欲分处龟涟等州使之安业给光秀等传骑送京王以光秀为校尉金甫摄校尉思进轼端戒训为队正。 独进国不降率其党百五十余人欲投女眞齐俭遣兵尽擒斩之龟州别将东方甫等十七人与贼交关往来皆诛之。 齐俭后知御史台事。
#高丽史100卷-列传13-朴齐俭-002

其子　光年少轻薄初补权务气骄道遇李绍膺妻见从婢有持姜者求之不与　光欧辱之绍膺妻大怒率　仆持刀杖至齐俭家呼　欲杀　光　光及家人皆逃匿。 绍膺女壻庆大升弟也绍膺妻凭庆势诉重房重房奏: "　光道辱宰相妻大无礼宜置于法。" 事下重房治之　光竟不出齐俭坐免历抵诸将家乞怜诸将哀之请复其官王许之。
#高丽史100卷-列传13-奇卓诚-000

奇卓诚。
#高丽史100卷-列传13-奇卓诚-001

○奇卓诚幸州人美容仪善射御初补校尉毅宗好驰马击球擢为牵龙常在王侧善事权贵骤迁卫将军。 明宗初累转　知政事赵位宠起兵卓诚为副元帅御之及还判兵部事进门下侍郞平章事判吏部事。 有金平者少有文名金甫当之乱妻父韩彦国被戮平携妻子隐于升平郡及卓诚秉政以平有才擢为直史馆。 卓诚贪财卖官由是贤者屛迹谗　竞进家臣高忠全李仁龄皆奸　贪鄙恶声远播。 九年卒广平宫久废无主卓诚欲请王居之其妻谏止之不听居数月而死后王论讨位宠功赠推忠　谋佐理同德功臣守太师门下侍中图形阁上。
#高丽史100卷-列传13-洪仲方-000

洪仲方。
#高丽史100卷-列传13-洪仲方-001

○洪仲方起自行伍郑仲夫废毅宗立明宗仲方与有力骤拜大将军性　直不阿每面折人过王器之人亦倚重。 时武散官检校将军以下散员同正以上聚议欲夺处东班权务官重房台省畏众口莫敢谁何。 仲方独曰: "国家设官分职唯卿监外武臣不兼文官自庚寅以后吾　得处台省布列朝班校尉队正许着　头西班散职差任外官固非先王之制若又遽夺权务官其如东西定制何吾宁死不从议遂寝。" 于是西班散职群聚于路每见达官控诉不已一日遇仲方遮道慢骂。 仲方攘臂跋马排突至重房曰: "吾今日几死矣下之陵上至如是耶 " 乃密谋捕首谋者四五人配岛又流其党十余人时议尤重之。 累官至守司空尙书左仆射掌外官长吏之职进退予夺惟意所恣又蓄嬖妾嗜利者附之争纳贿赂九年卒。
#高丽史100卷-列传13-庆大升-000

庆大升。
#高丽史100卷-列传13-庆大升-001

○庆大升淸州人父珍中书侍郞平章事大升　力絶人早有大志不事家产年十五荫补校尉累迁将军。 珍性贪鄙多夺人田及卒大升悉以田案纳选军一无所取人服其淸。 明宗八年淸州人与州人系京籍而退居者构隙捕杀几尽其党之在京者闻之欲报仇矫旨募死士向淸州王遣将军韩庆赖等追止之不及与州人战不克死者百余人。 时大升与大将军朴纯弼为本州岛事审官以不能禁制见罢牧副使赵温舒亦罢。
#高丽史100卷-列传13-庆大升-002

大升尝愤郑仲夫跋扈谋欲讨之以其事艰大隐忍未发会仲夫子筠潜图尙公主王患之大升锐意讨仲夫畏其壻宋有仁未得*闲及有仁斥逐文克谦韩文俊大失人心朝臣皆侧目。 牵龙许升有勇力为众所服筠爱之升及队正金光立俊翼又皆大升所善九年大升谓升曰: "我欲去凶徒汝能从之事可成矣。" 升诺之大升曰: "藏经会毕之夜宿卫之士必皆困睡吾令死士三十余人伏和义门外汝先杀郑筠于内以啸声为约则我发伏应之。" 夜四鼓升入筠直庐杀之遂发啸大升率死士踰宫墙入杀大将军李景伯指谕文公吕所见辄杀宫中呼　锋刃交接王惊愕。 大升至寝殿外大声曰: "臣等卫社稷请上无恐。" 王出御宫门召大升等手赐　酒以慰之大升因请发禁军分捕仲夫及有仁父子仲夫等闻变逃匿民家悉捕斩之枭首于市。
#高丽史100卷-列传13-庆大升-003

王呼大升问曰: "欲以筠承宣之任授卿。" 大升曰: "臣不识字非所敢望。" 王曰: "非卿则谁可者吏部侍郞吴光陟何如 " 对曰: "承宣出纳王命非儒者不可光陟虽稍知书然亦武臣恐似郑筠。" 王　然大升知光陟必拜承宣恶之大升族兄将军孙硕素与光陟有仇诱大升幷杀之遂分捕四家之党将军金光英指谕石和袭连中郞将宋得秀奇世贞等杀之朝士诣阙贺。 大升曰: "弑君者尙在焉用贺为 " 李义旼闻之大惧武官或宣言曰: "郑侍中首唱大义沮抑文士雪吾曹累年之愤以张武威功莫大焉今大升一朝而尸四公孰讨之耶 " 大升惧招致死士百数十人留养门下以备之号都房为长枕大被令轮日直宿或自共被以示诚款。
#高丽史100卷-列传13-庆大升-004

未几辞职家居然国有大事必就关决大升自去郑宋以来心不自保常令数人潜伺里巷偶闻飞语辄拘囚鞫问累起大狱用刑深峻。 时京城寇盗多起自称大升都房有司逮捕囚之大升辄释之由是公行夺掠无畏忌大升门客杀一良家子于路有司捕之欲治大升力救得免。 升光立等恃其同功偃蹇自肆阴养恶少又　侍东宫寝卧后壁歌吹彻夜旁若无人大升忌之。 召升于其第斩之道见光立杀之以兵自卫奏云: "升等纵恣非唯欲杀臣且图不轨事迫不暇奏闻已诛之。" 王命近臣慰谕之宰相以下皆就第或致书而贺大升稍自安罢其兵卫。
#高丽史100卷-列传13-庆大升-005

十一年前队正韩信忠蔡仁靖朴敦纯等谋作乱令史同正大公器知之以告大升大升白王捕鞫之辞连石和及别将朴华注簿李敦实乃流信忠仁靖敦纯等于岛贬和南海县令华河山岛勾当使流敦实于广州。 王内忌大升外示优宠日赐珍羞服玩奏请无不曲从故人多　附然非有学识勇略者大升辄拒之武官皆畏其威不敢纵肆。 十三年大升忽梦仲夫握剑叱咤因得疾卒年三十及葬道路莫不哀哭。
#高丽史100卷-列传13-庆大升-006

初大升之讨仲夫也牵龙金子格有力焉大升爱之　领都房大升卒都房*　{敛}钱以葬将散复聚飮子格诬告曰: "大升都房往往复会者将为乱也。" 王素忌大升命重房捕之使大将军郑存实吴淑等治之苟名在都房者悉捕之其或逃匿缚其父母妻子及族党困苦之匿者自出或自刃死凡得六十余人复谕存实等严加　掠穷索其党又令内官伺用刑苛缓于是　楚甚酷　流远岛多死于路存者不过四五人。
#高丽史100卷-列传13-庆大升-007

光陟父挺尝为郞将西都之反仁宗命挺赍诏密谕诸城挺藏诏衣中徒步*闲行被逻卒执系狱有一丑女食之挺德之约为夫妇遂生光陟。 后挺累官至尙书以老致仕妻无子乃召光陟为嗣光陟补牵龙队正喜与儒士游不好武。 毅宗末为别将牵龙行首与李义方有素拜千牛卫将军改金吾卫将军吏部侍郞明宗欲授三品职光陟曰: "臣年少拜四品又兼吏部于臣足矣。" 遂辞出为杨忠州道察访使时孙硕父为水州使性贪鄙侵渔无厌百姓苦之硕惧就光陟求哀光陟不听竟劾罢之硕由是与光陟有隙遂诱大升杀之。
#高丽史100卷-列传13-陈俊-000

陈俊。
#高丽史100卷-列传13-陈俊-001

○陈俊淸州吕阳县人有勇力起行伍积劳拜卫将军戍北界戍将例不得着正角　头独俊着之知兵马事梁升庸禁之不从劾罢之起为大将军。 明宗朝累拜知枢密院事进　知政事判兵部事九年卒。 性质直颇得时誉王亦器重庚癸之乱文臣家赖俊全活者甚多时人谓有阴德后必昌。 孙湜　温皆登第有文名湜官至御史大夫　选直翰林院以右司谏知制诰出知公州卒善为诗词语淸丽少与李奎报齐名时号李正言陈翰林。
#高丽史100卷-列传13-崔世辅-000

崔世辅。
#高丽史100卷-列传13-崔世辅-001

○崔世辅系本寒微不解书毅宗时以禁军充队正丁亥流矢之变以世辅在侧疑之流南海后武人得志召复旧职明宗初累拜同知枢密院事十四年进门下侍郞平章事判兵部事上将军。 有人诉重房曰: "修国史文克谦直书毅宗被弑事弑君天下之大恶宜令武官兼之使不得直书。" 克谦闻之惧密奏王王重违武臣意然恶其非旧制乃授世辅同修国事世辅擅改事为史由是毅宗实录脱略多不实。 克谦尝于　史堂戱世辅曰: "儒官之为上将军自我始武官之同修国史自公始。" 相与一　时崔连金富亦以将军　为礼部侍郞武人兼儒官自三人倡。 十九年世辅代克谦判吏部事性贪污视贿赂多寡为升黜财累巨万寻加特进守*大师二十三年卒。
#高丽史100卷-列传13-崔世辅-002

子斐美容仪为东宫指谕太子嬖婢在宫垣内掷橘挑之斐遂私之事泄王欲置诸法赖李义旼营救获免太子逐婢婢为尼斐犹通焉崔忠献数其罪流南裔。 初世辅构第遍一坊四面各置第宅为子孙计未久家门尽灭。
#高丽史100卷-列传13-朴纯弼-000

朴纯弼。
</div>
    <div class="pagination">
<a href="高丽史_page672.html">上一页</a><span>...</span><a href="高丽史_page668.html">668</a><a href="高丽史_page669.html">669</a><a href="高丽史_page670.html">670</a><a href="高丽史_page671.html">671</a><a href="高丽史_page672.html">672</a><span class="current-page">673</span><a href="高丽史_page674.html">674</a><a href="高丽史_page675.html">675</a><a href="高丽史_page676.html">676</a><a href="高丽史_page677.html">677</a><a href="高丽史_page678.html">678</a><span>...</span><a href="高丽史_page674.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
