<!DOCTYPE html>
<html>
<head>
    <meta charset="UTF-8">
    <title>高丽史 - 第 404 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 404 页/共 739 页</h1>
    <div class="content">
世家卷第三十八。 高丽史三十八。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史38卷-世家38-恭愍王1-00-00-0000

恭愍王一。
#高丽史38卷-世家38-恭愍王1-00-01-0000

恭愍仁文义武勇智明烈敬孝大王讳　古讳祺蒙古讳伯颜帖木儿忠惠王母弟忠肃王十七年庚午五月生封江陵大君忠惠王后二年五月元顺帝遣使召入朝宿卫时称大元子。 忠穆王卽位封为江陵府院大君忠穆薨国人欲立王元以忠定袭位仍留王宿卫。 初忠肃以王托尹泽忠定元年泽与李承老献书中书省请立王。 是岁王尙鲁国公主三年十月元封为国王遣完者不花收国玺忠定逊于江华德兴君塔思帖木儿奔于元王命前判三司事李齐贤摄政丞权断征东省事。 齐贤修葺道殿神祠令法官考　诸道存抚按廉功过。 遣前密直洪元哲及金镛送完者不花还元哲仍巡问平壤道镛留备倭贼以通礼门判官许猷为西北面察访。
#高丽史38卷-世家38-恭愍王1-00-02-0000

十一月壬子倭寇南海县。
#高丽史38卷-世家38-恭愍王1-00-03-0000

乙亥赞成事赵日新赍批目还自元以李齐贤为都佥议政丞; 李蒙哥判三司事; 曹益淸全允臧为赞成事; 赵日新赵瑜为　理; 康德龙崔天泽为三司右左使; 李公遂为政堂文学; 韩可贵判开城府事; 金逸逢判密直司事; 李衍宗为密直使兼监察大夫; 金普知密直司事; 洪由道郑　同知密直司事; 金敬直李成瑞为密直副使; 尹泽为密直提学; 崔德林李济为右左代言; 金得培柳淑为右左副代言; 孙琦为平海府院君; 朴仁柱为咸阳君。
#高丽史38卷-世家38-恭愍王1-00-04-0000

李齐贤下理问裴佺及朴守明于行省狱流直城君卢英瑞于可德岛赞成事尹时遇于角山贬赞成事郑天起为济州牧使知都佥议韩大淳为机张监务。
#高丽史38卷-世家38-恭愍王1-00-05-0000

十二月辛卯　永陵　子释器置万德寺。
#高丽史38卷-世家38-恭愍王1-00-06-0000

庚子王及公主至自元帝遣失秃儿太子及直省舍人牙忽护行。
#高丽史38卷-世家38-恭愍王1-00-07-0000

壬寅谒景灵殿卽位于康安殿。
#高丽史38卷-世家38-恭愍王1-01-01-1352

○(壬辰)元年春正月丙午朔王率百官贺正于行省还宫设宴。
#高丽史38卷-世家38-恭愍王1-01-02-1352

庚戌监察司启诸君闲居食禄请停俸从之。
#高丽史38卷-世家38-恭愍王1-01-03-1352

庚申王欲亲享太庙判书云观事姜保言: "今年不可亲祀。" 佥议府责保曰: "祀大事也汝何沮王 " 又有奸臣告王大妃固止之。
#高丽史38卷-世家38-恭愍王1-01-04-1352

二月乙亥朔罢政房。
#高丽史38卷-世家38-恭愍王1-01-05-1352

丙子宣宥境内曰: "恭惟我太祖统一三韩列圣相承以小事大　我圣元龙兴先天下而归附我忠敬王入觐世皇宠赉异常忠烈忠宣世馆贰室而我仁考忠肃王亦承厘降之荣嗣德临邦二十有五年。 厥后不吊再世不禄而耆艾之臣以余为忠宣之孙忠肃之子以德以年合主宗　献书天子愿奉为君天子俯采其言故有今日之锡命越至正十一年十二月庚子与公主归宗国谒慈　盖违颜者十一年今得相见诚孝之至感动上下。 壬寅承事景灵宫践位康安殿衣冠礼乐犹有古国之风。 顾以何德获济登兹  然属时世陵夷风俗颓靡朝多幸位仓无宿储邻寇侵疆干文告变。 若不克己励精日愼一日革邪伪去　壬用恻　之诚行宽厚之政何以报天子之德保祖宗之业慰慈　之心塞耆艾之望。 凡百在位尙克匡其不逮图惟厥终。 夫宗庙之重祭享之诚固所自尽尝遣近臣赍银物备宗器修祠宇其荐时食予将亲　。 自太祖以至历代先王宜上德号其守山陵人户有逃者官为之推还复其　役诸陵直谨守厥职禁樵牧树松　以明予奉先追远之意社稷诸祠凡奠物务尽　洁名山大川及神庙载祀典者亦加德号。 箕子受封于此敎化礼乐遗泽至今宜令平壤府修祠奉祀其余忠义之祀　如旧仪。 且近代近习壅蔽所以下情不得上通以致误主如代言转对所司申覆不可不亲书筵之侍虎贲之卫不可不择然则正人君子常宜在侧言官拂士何有不通  其设施之规仰有司集议申闻。 祖王代创置禅敎寺院所以裨补地德以利国家今多颓　只有遗基其有土田者收其租有臧获者收其庸以备重修又遵太祖信书诸人毋得擅起寺舍为僧者必*　{须}度牒不许居家。 贫民　子女如过三年不放者监察司按廉使痛加理罪。 田民词讼日繁仰监察典法都官先举仍执据执田民于元告人取甘结限日平决诬告者反坐其罪其权豪仍据执者亦当知过归还本主否者理罪。 又毋焚山林毋杀孩　毋　毋卵载诸月令。 今后春夏三四月内诸人毋得放火田猎违者痛理。 丝花红大烛无益之费莫此为甚忠宣王尝有禁令此后宜令禁断有敢违者监察司举劾其罪。 倭贼寇边屠烧室屋　夺漕船皆由防守失律储　无素其有能为策者许令条奏择善从之优加赏赉。 前后征战有功者典理军簿　加官爵自募追捕者两班超三等官之贱者赐钱。 州郡被掳掠者官为检其虚实轻重与　赋税。 其军人逃役者随所犯杖之吏民有罪者亦加笞杖　勿罚布贪污犯赃者不在此限。 鳏寡孤独笃疾　疾官为赈恤毋令失所孝子顺孙义夫节妇依例旌表以美风化。 太祖开国功臣历代功臣忠宣忠肃两代功臣子孙　加甄录其身见在者皆从优赏。 予十年于朝从臣终始一心功力尤著者颇已官而赏之有司依遵旧典录*券施行。 光山君金仁衍密直使朴仁干及政丞王煦不幸先没予甚悼之宜加赠谥录其子孙。 自至正十二年二月初二日昧爽以前除不忠不孝谋故劫杀但犯上国罪条外境内罪囚咸宥除之庶几与一国更始前代臣僚随才　用尔等亦宜尽心勿贰以称予志。 于戱立纲陈纪寔宁济于斯民登贤使能尙有为于今日。"
#高丽史38卷-世家38-恭愍王1-01-06-1352

甲申改大妃德庆府曰文睿; 置公主府曰肃雍。
#高丽史38卷-世家38-恭愍王1-01-07-1352

戊子燃灯王如奉恩寺。
#高丽史38卷-世家38-恭愍王1-01-08-1352

戊戌元以讨捕河南贼魁遣万宁府提点七十来颁赦王出迎于行省。
#高丽史38卷-世家38-恭愍王1-01-09-1352

三月辛亥前王遇　薨于江华。 王之逊江华也典校令申德邻典校丞安吉祥义盈库使孙桂及辞朴成亮朴思愼从行皆追系巡军止许思愼从之供膳不充往来又絶忧愁号泣。 及讣至都人莫不流涕。 癸丑王停朝。
#高丽史38卷-世家38-恭愍王1-01-10-1352

捕倭使金晖南以战舰二十五　御倭至枫岛遇贼船二十　不战而退至乔桐又望见贼船甚盛还西江请济师。
#高丽史38卷-世家38-恭愍王1-01-11-1352

乙卯金晖南及副使张成一与贼战于窄梁安兴长岩获贼船一　王除晖南左常侍成一中郞将。
#高丽史38卷-世家38-恭愍王1-01-12-1352

倭屠巴音岛。
#高丽史38卷-世家38-恭愍王1-01-13-1352

丙辰瑞州防护所获倭船一　歼之献　二人。
#高丽史38卷-世家38-恭愍王1-01-14-1352

丁巳王如奉恩寺加上太祖尊号。
#高丽史38卷-世家38-恭愍王1-01-15-1352

己未倭船大至金晖南兵少不能敌退次西江告急调发诸领兵及忽赤分遣西江甲山乔桐以备之妇女　街痛哭都城大骇又*　{敛}百官民户军饷及矢有差。
#高丽史38卷-世家38-恭愍王1-01-16-1352

庚申倭焚乔桐甲山仓。 前代言崔源与战获贼船二　。
#高丽史38卷-世家38-恭愍王1-01-17-1352

戊辰王以忠肃王忌日如旻天寺行香。
#高丽史38卷-世家38-恭愍王1-01-18-1352

己巳幸贤圣寺。
#高丽史38卷-世家38-恭愍王1-01-19-1352

闰月甲戌朔令宰枢至吏胥人备弓一矢五十剑一戈一阅于崇文馆。
#高丽史38卷-世家38-恭愍王1-01-20-1352

辛巳幸福灵寺。
#高丽史38卷-世家38-恭愍王1-01-21-1352

辛卯遣三司右使洪彦博密直副使李成瑞如元贺圣节。
#高丽史38卷-世家38-恭愍王1-01-22-1352

夏四月癸卯朔元告日食不果食。
#高丽史38卷-世家38-恭愍王1-01-23-1352

丁未元赐王弓三百矢三万剑三百。
#高丽史38卷-世家38-恭愍王1-01-24-1352

戊申公主幸王轮寺。
</div>
    <div class="pagination">
<a href="高丽史_page403.html">上一页</a><span>...</span><a href="高丽史_page399.html">399</a><a href="高丽史_page400.html">400</a><a href="高丽史_page401.html">401</a><a href="高丽史_page402.html">402</a><a href="高丽史_page403.html">403</a><span class="current-page">404</span><a href="高丽史_page405.html">405</a><a href="高丽史_page406.html">406</a><a href="高丽史_page407.html">407</a><a href="高丽史_page408.html">408</a><a href="高丽史_page409.html">409</a><span>...</span><a href="高丽史_page405.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
