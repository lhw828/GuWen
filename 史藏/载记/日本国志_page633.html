<!DOCTYPE html>
<html>
<head>
    <meta charset="UTF-8">
    <title>日本国志 - 第 633 页/共 882 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>日本国志 - 第 633 页/共 882 页</h1>
    <div class="content">
马力


(匹)


装炮



煤炭容

积一日


夜炭费


官兵

(名)


海门舰

1390.038

681.62

水平复动

暗车

1250

250

8

38.5吨


天龙舰




暗车

1250


7



高雄丸

114097



外车


25




肇敏丸

446

600








快风丸










凡军舰等级分为七阶：统官员兵士以四百五十五人以上为一等，三百十五人以上为二等，百七十人以上为三等，百人以上为四等，六十五人以上为五等，四十人以上为六等，三十九人以下为七等。其铁甲船不问大中小，以一、二、三等军舰之官兵充补。至运送船，则容载八百吨以上，总称为四等；五百吨以上为五等，二百吨以上为六等，以下总称为七等。军舰，三等以上称日大舰，六等以下称日小舰，其间二等称日中舰。大舰以大佐、中佐为舰长，中舰以少佐为舰长，小舰以大尉为舰长。合诸军舰编为舰队，亦分三等，大舰队概以十二艘，中舰队概以八艘，小舰队概以四艘，每舰队必以运送船一附属焉。大舰队以将官指挥，中舰队或以少将，或大佐指挥，小舰队以大佐指挥，是为常法。然苟以将官指挥，不问其所乘之舰列于何等，皆称日旗舰。若大佐所乘则称日指挥舰。此亦仿英国制度，其为此名者，盖以大将指挥则于大樯上揭一、旗，中将则揭旗于前樯上，少将则揭旗于后樯上，舰皆日旗舰，将亦日旗将。若大佐则揭大带旗以示分别，盖大佐以下官专司一舰为舰长。若联合舰队，小舰队得命其指挥，中舰队以上，则必大、中、少将有故，乃能代理焉。平时军舰除停泊之外，时于内海近港巡回测量，间亦驶往外国。先是，万延元年遣咸宁丸往美国，彼国水兵颇为轻侮。至明治八年，筑波舰复往，则皆称赞之。后于十二年，遣龙骧舰往土耳其。十四年，复遣之往澳大利亚焉。

日本海军之兴为日尚浅，明治十年，悉索诸赋购扶桑、金刚、比睿三舰于英国，稍能成军。扶桑价银九十六万七千五圆，金刚、比睿各六十三,七千五百圆，此外则龙骧二十七万圆，清辉等皆十六万圆。当路者谋欲扩充之而力未能也。考英国水师兵船，有用之运师粮者，有用之贮军实者，有用之运官兵者，此种船皆下等，或兼用帆船，日本之高雄、肇敏、快风皆是也。有用之钡量者，有用之教练者，此多以次等船及旧式船为之，日本之筑波、富士山、浅间、乾行，今皆在水师学校为教练船。有用之守港者，有用之撞突者，船头有铁锥，极锋利，可以撞击敌船。西语谓之兰母，译言牡羊，喻羊之以头触物也。华人谓之蚊子船，日本谓之东舰是也。有用之攻击者，此为专用大炮，每船炮不过三四尊，西语谓之根钵，译言炮船。日本之摄津、凤翔、孟春、丁卯、乾行、千代田形、磐城皆是也。有用之侵内河港者，此种船多用一枝樯，西语谓之斯鲁朴，日本译为旧炮船。其富士山、清辉、日进、春日皆是也。有用之巡击外洋者，用以往来海面，擒敌国各船，保己国商船者．西语谓之科鲁色尔，译言巡逻船。日本之金刚、比睿、龙骧、浅间、筑波皆是也。至名日战船，则可攻可守可战。皆船坚而炮巨，其三等者，西语谓之廓非梯；二等者谓之富力结特，舱多分两层，上层有炮台，日本之扶桑亦此类也。其尤者为第一等战舰，英语谓之施朴阿富兰，译言列阵船，谓其可成列而战，如营阵之坚，难于摇撼也。此种船多用三层，上层有炮台，日本无之。若英之因富列谢布，铁甲厚至二十四英寸，载重三千一百五十五吨。船长至三百二十英尺，宽至七十五英尺，铁甲之内复有铁城形，高十二英尺，半入水中，半出水面，宽七十五英尺，长一百一十英尺，机关、蒸气罐、器械、弹药、炮台皆在城墙内，此城墙厚四十一英寸，中有铁厚十六至十七英寸不等。余皆以印度坚木为之表里，此墙外距船头、船尾各一百五英尺，下距船底十八英尺墙脚之下以木为壳，取易浮也。船中机轮机关皆修两副，以备更换。炮重至八十一吨，容药三百磅。弹重至一千六百五十磅，船中铁城之内有炮台两座，分列左右，与寻常安置前后者不同，台高十二英尺，内径二十八英尺，八十一吨重，炮共四尊。盖自帆樯易为车轮，而风樯失其利；板木变为铁甲，而木舟失其用。逮乎近日，各国争强角力，日进日新，铁甲之不已，复益以铁城，直无异建铜墙铁壁于海中，而与人争地，宜乎无敌不摧，无城不克矣。虽然，输之攻有尽，墨之守无穷。炮过重则舟不胜，舟过重则水不胜，故船坚炮巨不能无止境。而海底之水雷，岸上之炮弹，则其力不可限量也。又况费用过巨，制一因富列谢布船之费，可以造炮船六艘。当中国购龙骧、虎威诸炮船时，美国机器长某上书其政府以为得策，日苟炮船有三十六吨，八百磅之弹，则举四炮船之力，足以敌一铁甲绰乎有余裕，此亦一理也。窃谓中国有十数大铁甲雄镇海口，其他则多造炮船与巡逻船为宜。日本海军规模未备，特举英国海军大凡以告知兵者。至于机关之微，车轮之巧，炮弹之精，是皆专门之学，不尽著于篇。

兵卒
</div>
    <div class="pagination">
<a href="日本国志_page632.html">上一页</a><span>...</span><a href="日本国志_page628.html">628</a><a href="日本国志_page629.html">629</a><a href="日本国志_page630.html">630</a><a href="日本国志_page631.html">631</a><a href="日本国志_page632.html">632</a><span class="current-page">633</span><a href="日本国志_page634.html">634</a><a href="日本国志_page635.html">635</a><a href="日本国志_page636.html">636</a><a href="日本国志_page637.html">637</a><a href="日本国志_page638.html">638</a><span>...</span><a href="日本国志_page634.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
