<!DOCTYPE html>
<html>
<head>
    <meta charset="UTF-8">
    <title>三国史记 - 第 51 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 51 页/共 156 页</h1>
    <div class="content">二零卷高句丽本纪八　阳王零九年

○九年，王率<靺鞨>之众万余，侵<辽西>，<营州>摠管<韦　>击退之。<隋><文帝>闻而大怒，命<汉>王<谅><王世绩{王世积}>　为元帅，将水陆三十万来伐。夏六月，帝下诏黜王官爵。<汉>王<谅>军出临<　关>，値水　，　转不继，军中乏食，复遇疾疫。

<周罗　>自<东莱>泛海，趣<平壤城>，亦遭风，舡多漂没。

秋九月，师还，死者十八九。王亦恐惧，遣使谢罪，上表称<辽东>粪土臣某。帝于是罢兵，待之如初。<百济>王<昌>遣使奉表，请为军导。帝下诏：谕以<高句丽>服罪，朕已赦之，不可致伐。厚其使而遣之。王知其事，侵掠<百济>之境。

二零卷高句丽本纪八　阳王一一年

○十一年，春正月，遣使入<隋>朝贡。诏：太学博士<李文眞>，约古史为『新集』五卷。国初始用文字时，有人记事一百卷，名曰『留记』，至是删修。

二零卷高句丽本纪八　阳王一四年

○十四年，王遣将军<高胜>，攻<新罗><北汉山城>，<罗>王率兵，过<汉水>。城中鼓　相应，<胜>以彼众我寡，恐不克而退。

二零卷高句丽本纪八　阳王一八年

○十八年，初，<炀帝>之幸<启民>帐也，我使者在<启民>所。<启民>不敢隐，与之见帝。黄门侍郞<裴矩>说帝曰："<高句丽>本<箕子>所封之地，<汉><晋>皆为郡县。今乃不臣，别为异域，先帝欲征之久矣。但<杨谅>不肖，师出无功。当陛下之时，安可不取，使冠带之境，遂为蛮貊之乡乎?今其使者，亲见<启民>举国从化，可因其恐惧，胁使入朝。"

帝从之，　<牛弘>宣旨曰："朕以<启民>诚心奉国，故亲至其帐，明年当往<　郡>。尔还日语尔王，宜早来朝，勿自疑惧，存育之礼，当如<启民>，苟或不朝，将帅<启民>，往巡彼土。"王惧：藩礼颇阙，帝将讨之。<启民>，<突厥>可汗也。夏五月，遣师攻<百济><松山城>，不下，移袭<石头城>，虏男女三千而还。

二零卷高句丽本纪八　阳王一九年

○十九年，春二月，命将袭<新罗>北境，虏获八千人。夏四月，拔<新罗><牛鸣山城>。

二零卷高句丽本纪八　阳王二二年

○二十二年，春二月，<炀帝>下诏，讨<高句丽>。夏四月，车盖至<　郡>之<临朔宫>，四方兵皆集<　郡>。

二零卷高句丽本纪八　阳王二三年

○二十三年，春正月王午{壬午}，帝下诏曰："<高句丽>小丑，迷昏不恭，崇聚<勃{渤}><碣>之间，　食<辽><濊>之境。虽复<汉><魏>诛戮，巢穴暂倾，乱离多阻，种落还集。萃川薮于往代，播寔繁以讫{　}今。　彼华壤，　为夷类，历年永久，恶稔旣盈。天道祸淫，亡征已兆。乱常败德，非可胜图，掩慝怀奸，唯曰{日}不足。移告之严，未尝面受;朝觐之礼，莫肯躬亲。诱纳亡叛，不知纪极;充斥边垂，　劳烽候。

关柝以之不静，生人为之废业。在昔薄伐，已漏天网，旣缓前禽之戮，未卽后服之诛，曾不怀恩，　为长恶，乃兼<契丹>之党，处刘海戍，习<靺鞨>之服，侵　<辽西>。又<靑丘>之表，咸修职贡，碧海之滨，同禀正朔，遂复　攘琛责{　}，　絶往来。虐及弗辜，诚而遇祸。　车奉使，爰　海东，旌节所次，途经藩境，而拥塞道路，拒絶王人，无事君之心，岂为臣之礼?此而可忍，孰不可容!且法令苛酷，赋敛烦重，强臣豪族，咸执国钧，朋党比周，以之成俗。贿货如市，寃枉莫申。重以仍岁灾凶，比屋饥馑，兵戈不息，　役无期，力竭转输，身塡沟壑。百姓愁苦，爰谁适从?境内哀惶，不胜其弊。回首面内，各怀性命之图，黄发稚齿，咸兴酷毒之叹。省俗观风，爰　幽朔，吊人问罪，无俟再驾。于是，亲摠六师，用申九伐，拯厥　危，　{协}从天意，殄兹逋秽，克嗣先谟。今宜授律启行，分麾　路，掩<渤海>而雷震，历<扶余>以电扫。比干{戈}按甲誓旅而后行，三令{先}五申必胜而后战。左十二军，出<镂方><长岑><溟海><盖马><建安><南苏><辽东><玄　><扶余><朝鲜><沃沮><乐浪>等道;右十二军，出<　蝉><含资><浑弥><临屯><候城><提奚><踏顿><肃愼><碣石><东　><　方{带方}><襄平>等道。络驿{绎}引途，摠集<平壤>。"凡一百十三万三千八百人，号二百万。其　输者倍之。宜杜{社}于南<桑干水>上，类上帝于<临朔宫>南，祭马祖于<　城>北。帝亲授节度，每军上将亚将各一人，骑兵四十队。队百人，十队为团。步卒八十队，分为四团，团各有偏将一人，其铠胄缨拂旗　，每团异色。

日遣一军，相去四十里，连营渐进，终四十日发，乃尽。首尾相继，鼓角相闻，旌旗亘九百六十里。御营内，合十二卫三台五省九寺，分隶内外前后左右六军，次后发，又亘八十里。近古出师之盛，未之有也。二月，帝御师进至<辽水>，众军摠会，临水为大阵。我兵阻水拒守，<隋>兵不得济。帝命工部尙书<宇文恺>，造浮桥三道于<辽水>西岸，旣成，引桥趣东岸，短不及岸丈余。我兵大至，<隋>兵骁勇者，争赴水接战，我兵乘高击之，<隋>兵不得登岸，死者甚众。<麦铁杖>跃登岸，与<钱士雄><&孟又{孟金叉}>等，皆战死，乃敛兵引桥，复就西岸。更命少府监<何稠>接桥，二日而成。诸军相次继进，大战于东岸。我兵大败，死者万计。诸军乘胜，进围<辽东城>，则<汉>之<襄平城>也。车驾到{度}<辽>，下诏赦天下，命刑部尙书<卫文升>等，抚<辽>左之民，给复十年，建置郡县，以相统摄。夏五月，初，<(+隋)>诸将之东下也，帝戒之曰："凡军事进止，皆须奏闻待报，无得专擅。"<辽东>数出战不利，乃　城固守。帝命诸军攻之，又　诸将，<高句丽>若降，则宜抚纳，不得纵兵。<辽东城>将陷，城中人辄言请降，诸将奉旨，不敢赴期{机}，先令驰奏。比报至，城中守御亦备，隋{随}出拒战。如此再三，帝终不悟，旣而城久不下。

六月己未，帝幸<辽东城>南，观其城池形势，因召诸将，诘责之曰："公等自以官高，又恃家世，欲以暗懦待我邪?在都之日，公等皆不愿我来，恐见病败耳。我今来此，正欲观公等所为，斩公辈尔，公今畏死，莫肯尽力，谓我不能杀公邪?"诸将咸战惧失色。帝因留止城西数里，御<六合城>，我诸城坚守不下。左翊卫(大)将军<来护儿>，帅<江><淮>水军，　　数百里，浮海先进入自<浿水>，去<平壤>六十里。与我军相遇，进击大破之。<护儿>欲乘胜趣其城，副摠管<周法尙>止之，请俟诸军至俱进。<护儿>不听，简精甲数万，直造城下。我将伏兵于罗郭内空寺中，出兵与<护儿>战，而伪败。<护儿>逐之入城，纵兵　掠，无复部伍。伏兵发，<护儿>大败，仅而获免，士卒还者，不过数千人。我军追至舡所，<周法尙>整阵待之，我军乃退。<护儿>引兵还屯海浦，不敢复留应接诸军。左翊卫大将军<宇文述>，出<扶余>道;右翊卫大将军<于仲文>，出<乐浪>道;左骁卫大将军<荆元恒>，出<辽东>道;右翊卫大将军<薛世雄>，出<沃沮>道;右屯卫将军<辛世雄>，出<玄　>道;右御卫将军<张瑾>，出<襄平>道;右武侯将军<赵孝才>，出<碣石>道;<　郡>太守检校左武卫将军<崔弘升>，出<遂城>道;检校右御卫虎贲郞将<卫文升>，出<增地>道，皆会于<鸭　水{鸭绿水}>西。<述>等兵，自<泸河><怀远>二鎭，人马皆给百日粮，又给排甲枪　幷衣资戎具火幕，人别三石已上，重莫能胜致。下令军中："遗弃米粟者斩!"士卒皆于幕下，掘坑埋之，　行及中路，粮已将尽。王遣大臣<乙支文德>，诣其营诈降，实欲观虚实。

<子仲文{于仲文}>先奉密旨："若遇王及<文德>来者，必擒之。"<仲文>将执之，尙书右丞<刘士龙>，为慰抚使，固止之。<仲文>遂听，<文德>还，旣而悔之，遣人　<文德>曰："更欲有言，可复来。"<文德>不顾，济<鸭　水{鸭绿水}>而去。<仲文>与<述>等，旣失<文德>，内不自安。<述>以粮尽欲还。<仲文>议以精锐追<文德>，可以有功，<述>固止之。<仲文>怒曰："将军仗十万之众，不能破小贼，何颜以见帝?且<仲文>此行，固知无功。何则?古之良将，能成功者，军中之事，决在一人。今人各有心，何以胜敌?"时，帝以<仲文>有计划，令诸军谘禀节度，故有此言。由是，<述>等不得已而从之，与诸将，渡水追<文德>。<文德>见<述>军士有饥色，故欲疲之，每战辄走。<述>一日之中，七战皆捷，旣恃骤胜，又逼群议，于是，遂进东济<萨水>，去<平壤城>三十里，因山为营。<文德>复遣使诈降，请于<述>曰："若旋师者，当奉王，朝行在所。"<述>见士卒疲弊，不可复战，又<平壤城>险固，度难猝拔，遂因其诈而还。<述>等为方阵而行，我军四面　击，<述>等且战且行。秋七月，至<萨水>，军半济，我军自后击其后军，右屯卫将军<辛世雄>战死。于是，诸军俱溃，不可禁止。将士奔还，一日一夜，至<鸭　水{鸭绿水}>，行四百五十里。将军<天水><王仁恭>为殿，击我军却之。<来护儿>闻<述>等败，亦引还。唯<卫文升>一军独全。初，九军到{度}<辽>，凡三十万五千，及还至<辽东城>，唯二千七百人，资储器械巨万计，失亡荡尽。帝大怒，锁击{系}<述>等，癸卯引还。

初，<百济>王<璋>遣使，请讨<高句丽>。帝使之　我动静，<璋>内与我潜通。<隋>军将出，<璋>使其臣<国知牟{国智牟}>，入<唐{隋}>请师期。帝大悦，厚加赏赐，遣尙书起部郞<席律>，诣<百济>，告以期会。及<隋>军渡<辽>，<百济>亦严兵境上，声言助<隋>，实持两端。是行也，唯于<辽水>西，拔我<武　逻>，置<辽东郡>及<通定鎭>而已。

二零卷高句丽本纪八　阳王二四年

○二十四年，春正月，帝诏征天下兵，集<　郡>，募民为骁果，修<辽东>古城，以贮军粮。二月，帝谓侍臣曰："<高句丽>小虏，侮慢上国。今，拔海移山，犹望克果，　此虏乎?"乃复议代{伐}。左光禄大夫<郭荣>谏曰："戎狄失礼，臣下之事。千钧之弩，不为　鼠发机。奈何亲辱万乘，以敌小寇乎?"帝不听。夏四月，车驾度<辽>，遣<宇文述>与<杨义臣>，趣<平壤>。<王仁恭>出<扶余>道，进军至<新城>。我兵数万拒战，<仁恭>帅劲骑一千，击破之。我军　城固守。帝命诸将攻<辽东>，听以便宜从事。飞楼　云梯地道，四面俱进，昼夜不息。我应变拒之，二十余日不拔。主客死者甚众。冲梯竿长十五丈，骁果<沈光>升其端，临城与我军战，短兵接杀十数人。我军竞击之，而坠未及地，适遇竿有垂　，<光>接而复上。帝望见壮之，卽拜朝散大夫。<辽东城>久不下，帝遣造布囊百余万口，满贮士{土}，欲积为鱼梁大道，阔三十步，高与城齐，使战士登而攻之。

又作八轮楼车，高出于城，夹鱼梁道，欲俯射城内。指期将攻，城内危蹙。会，<杨玄感>叛书至，帝大惧。又闻达官子弟皆在<玄感>所，益忧之。兵部侍郞<斛斯政>，素与<玄感>善，内不自安，来奔。帝夜密召诸将，使引军还。军资器械攻具，积如丘山，营垒帐幕，案堵不动，众心　惧，无复部分，诸道分散。我军卽时觉之，然不敢出，但于城内鼓　。至来日午时，方渐出外，犹疑<隋>军诈之。经二日，乃出数千兵追　，畏<隋>军之众，不敢逼，常相去八九十里。将至<辽水>，知御营毕度，乃敢逼后军。时，后军犹数万人，我军随而　击，杀略数千人。

二零卷高句丽本纪八　阳王二五年

○二十五年，春二月，帝诏百寮，议伐<高句丽>，数日无敢言者。诏复征天下兵，百道俱进。秋七月，车驾次<怀远鎭>。时，天下已乱，所征兵多失期不至，吾国亦困弊。<来护儿>至<卑奢城>，我兵逆战。<护儿>击克之，将趣<平壤>。王惧，遣使乞降，因{囚}送<斛斯政>。帝大悦，遣使持节，召<护儿>还。八月，帝自<怀远鎭>班师。冬十月，帝还<西京>，以我使者及<斛斯政>，告大庙，仍征王入朝，王竟不从。　将帅严装，更图后举，竟不果行。

二零卷高句丽本纪八　阳王二九年

○二十九年，秋九月，王薨，号曰<　阳王>。

二零卷高句丽本纪八荣留王元年

○<荣留王>，讳<建武>[一云成。]，<　阳王>异母弟也。<　阳>在位二十九年薨，卽位。

二零卷高句丽本纪八荣留王零二年

○二年，春二月，遣使如<唐>朝贡。夏四月，王幸<卒本>，祀始祖庙。五月，王至自<卒本>。

二零卷高句丽本纪八荣留王零四年

○四年，秋七月，遣使如<唐>朝贡。

二零卷高句丽本纪八荣留王零五年

○五年，遣使如<唐>朝贡。<唐><高祖>感<隋>末战士多陷于此，赐王诏书曰："朕恭膺宝命，君临率土，祗顺三灵，怀柔万国，普天之下，情均抚字，日月所照，咸使乂安。王统摄<辽>左，世居藩服，思禀正朔，远循职贡。故遣使者，跋涉山川，申布诚恳，朕甚嘉揖{焉}。方今，六合宁晏，四海淸平，玉帛旣通，道路无壅，方申缉{辑}睦，永敦聘好，各保疆　，岂非盛美?但<隋>氏季年，连兵构难，攻战之所，各失其泯{氓}，遂使骨肉乖离，室家分析，多历年岁，怨旷不申。今，二国通和，义无阻异。在此所有<高句丽>人等，已令追括，寻卽遣送，彼处所有此国人者，王可放还，务尽绥{抚}育之方，共弘仁恕之道。"于是，悉搜括华人以送之，数至万余。<高祖>大喜。

二零卷高句丽本纪八荣留王零六年

○六年，冬十二月，遣使如<唐>朝贡。

二零卷高句丽本纪八荣留王零七年

○七年，春二月，王遣使如<唐>，请班历。遣刑部尙书<沈叔安>，策王为上柱国<辽东郡>公<高句丽>国王。命道士，以天尊像及道法，往为之讲『老子』，王及国人听之。冬十二月，遣使入<唐>朝贡。

二零卷高句丽本纪八荣留王零八年

○八年，王遣人入<唐>，求学佛老敎法，帝许之。

二零卷高句丽本纪八荣留王零九年

○九年，<新罗><百济>遣使于<唐>，上言："<高句丽>闭道，使不得朝，又屡相侵掠。"帝遣散骑侍郞<未子奢{朱子奢}>，持节谕和。王奉表谢罪，请与二国平。

二零卷高句丽本纪八荣留王一一年

○十一年，秋九月，遣使入<唐>，贺<太宗>擒<突厥><　利>可汗，兼上封域图。

二零卷高句丽本纪八荣留王一二年

○十二年，秋八月，<新罗>将军<金庾信>，来侵东边，破<娘臂城>。九月，遣使入<唐>朝贡。

二零卷高句丽本纪八荣留王一四年

</div>
    <div class="pagination">
<a href="三国史记_page50.html">上一页</a><span>...</span><a href="三国史记_page46.html">46</a><a href="三国史记_page47.html">47</a><a href="三国史记_page48.html">48</a><a href="三国史记_page49.html">49</a><a href="三国史记_page50.html">50</a><span class="current-page">51</span><a href="三国史记_page52.html">52</a><a href="三国史记_page53.html">53</a><a href="三国史记_page54.html">54</a><a href="三国史记_page55.html">55</a><a href="三国史记_page56.html">56</a><span>...</span><a href="三国史记_page52.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
