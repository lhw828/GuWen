<!DOCTYPE html>
<html>
<head>
    <meta charset="UTF-8">
    <title>高丽史 - 第 447 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 447 页/共 739 页</h1>
    <div class="content">#高丽史44卷-世家44-恭愍王7-22-54-1373

冬十月乙亥以赞成事崔莹为六道都巡察使黜陟将帅守令籍军户造战舰有罪者皆令直断。
#高丽史44卷-世家44-恭愍王7-22-55-1373

亲祭正陵遂置酒张乐晩宿陵下。 百官戎服扈从子弟卫皆衣红衣　以黑驰马前导。 丙子次西江城丁丑观新造战舰又试火箭火筒晩宿马场。 戊寅次鐥岾己卯幸东江城遂次甑山庚辰如天水寺谒忠肃王眞还宫。
#高丽史44卷-世家44-恭愍王7-22-56-1373

乙酉遣密直副使周英赞如京师贺正幷进陈情谢恩表。 判缮工寺事禹仁烈献马二十四匹　子二匹举子金潜宋文中曹信从行陈情表曰: "圣训诞敷渊深莫测天威密迩震迭失常兹沥卑悰仰干聪听臣愚蒙不学孤陋无知幸民　物则之攸同识天命人心之所在依仁慕义旣委质以为臣挟诈怀奸独何心而罔上  载惟小国僻在荒　肇自古初局于风气文辞则仅达其所蕴言语则必译而乃通鼓　升堂。 尝欲遣六七人之童子明经习律何缘得二三百之儒生　谓为窥　之资安敢应招来之命  故幷征之宦者与已允之生员将诰谕之是遵亦嫌疑之当避进退维谷不知所裁。 伏望收雷霆之威扩天地之量怜臣尽礼而不知所以为礼察臣效忠而不知所以为忠。 不责所难而从其愿臣益愼蕃宣之寄仰沾声敎之渐于万斯年祝圣人寿。" 谢恩表曰: "诏谕丁宁怀绥周洽恩威　着感愧交騈。 窃念小邦知尊中国如孩童必得其　恃有圣人则为之依归如臣者以前朝　丧之余生受昭代分封之始命其为自幸实今昔之所希。 虽死靡他惟神明之是质然由运蹇动辄谤兴。 两内侍旣联床而共眼何从　杀  老院使与同舟而相恶卒致祸延武卫乃有国之常也视为迎诏之不恭。 宾馆无持兵之理也诬为典客者有备。 其旧朝之遗烬与纳氏之游魂已如矛盾之不谐犹曰辅车之相附。 取亲奉化修聘北平以至朝觐之骏奔。 皆谓　伺之狙诈缘疑饰似嫁祸图危惟圣鉴之昭明洞群情之曲直特烦睿训　臣自新又凡敷奏之微皆赐允兪之厚降之雅乐导以正音。 子弟入学则措置精深风波覆舟则锡与稠迭仍　贱价还自坦途,

皇帝陛下以天地生物之心为心以尧舜执中之道为道必欲致鸢飞鱼跃之化必欲来凤至图出之祥。 群慝自消众正皆植遂令陋质亦被耿光。 臣谨当佩服圣谟涵濡洪造庶无亏于臣节恒上祝于皇龄。"
#高丽史44卷-世家44-恭愍王7-22-57-1373

崔莹以杨广道都巡问使李成林不能御倭杖配烽卒斩其都鎭抚池深。
#高丽史44卷-世家44-恭愍王7-22-58-1373

十一月壬寅周英赞及金潜曹信船败于灵光慈恩岛皆溺死禹仁烈宋文中等生还。
#高丽史44卷-世家44-恭愍王7-22-59-1373

丙午以密直副使成大庸为杨广道都巡问使; 密直金先致为朔方道都巡问使。
#高丽史44卷-世家44-恭愍王7-22-60-1373

癸丑幸王轮寺影殿。
#高丽史44卷-世家44-恭愍王7-22-61-1373

戊午以全罗道都巡问使都兴不能御倭罢之。
#高丽史44卷-世家44-恭愍王7-22-62-1373

乙丑遣密直副使张子温代周英赞如京师。
#高丽史44卷-世家44-恭愍王7-22-63-1373

是月移咨中书省请赐火药曰: "倭贼作耗乍往乍来二十余年矣。 自来本国沿海州郡关隘去处止是调兵守御不行下海追捕。 近年以来贼势已炽今欲下海追捕以絶民患差官打造捕倭船只。 其船上合用器械火药硫黄焰　等物无从可办议合申达朝廷颁降以济用度。"
#高丽史44卷-世家44-恭愍王7-22-64-1373

十二月戊戌平壤尹田禄生斩称永陵　子释器者传首于京。 释器事　未着徒党未集而遽杀之人皆疑之。
#高丽史44卷-世家44-恭愍王7-22-65-1373

癸卯大赦敎曰: "释器非止庶　又系丹阳大君家婢所出。 往者孙守卿等倚以谋变旣伏厥辜。 群臣皆谓祸本宜除予不忍卽置于刑命李安郑宝等送至济州水精寺安置安等回言登船之际自溺而死已尝布告中外。 今西北面都巡问使田禄生密认释器在其部内诱集凶徒潜谋不轨与西海道都巡问使金庾卽往捕获传首至京。 予初闻之疑其不眞逮问释器外祖林信审知不死明甚。 非予失于保全乃其自取顚覆。 李安郑宝指生为死欺罔不忠林信纵其亡命不卽首告俱正典刑其凶徒金光秀金玉镜崔黑驴李仁　皆不赦自余　误一切除之。"
#高丽史44卷-世家44-恭愍王7-22-66-1373

癸丑大护军金甲雨还自京师,

帝手诏曰: "昔君天下居中国而治四夷相继至今。 然有听理而乐无穷之福者恃遐险而取非常之祸者。 载观往事可不美善而恶非。 朕起自草莱荷天受命统一　宇乃多不谷辱彼来贡思无厚往己巳　焉。 然虽无惠于海东务以王之心为心未知然乎。 或王以朕之心为心亦未知然乎。 二心俱见鉴古人之得失于斯二者王其择焉。"
#高丽史44卷-世家44-恭愍王7-22-67-1373

甲子以金义为密直副使。
#高丽史44卷-世家44-恭愍王7-23-01-1374

○(甲寅)二十三年春正月辛未幸仁熙殿饭僧。
#高丽史44卷-世家44-恭愍王7-23-02-1374

癸酉遣安抚使于杨广全罗道　兼捕倭万户。
#高丽史44卷-世家44-恭愍王7-23-03-1374

丁丑幸演福寺设谈禅会。
#高丽史44卷-世家44-恭愍王7-23-04-1374

丙戌封宦者金师幸尹可刺发妻为宅主。
#高丽史44卷-世家44-恭愍王7-23-05-1374

庚寅以金　为庆尙道都巡问使江宁府丞王康韩尙质注簿郑穆廉致和为大君侍学。
#高丽史44卷-世家44-恭愍王7-23-06-1374

二月丁酉朔日食。
#高丽史44卷-世家44-恭愍王7-23-07-1374

戊戌彗见东方长丈余。
#高丽史44卷-世家44-恭愍王7-23-08-1374

辛亥以公主忌日幸王轮寺素膳终月。
#高丽史44卷-世家44-恭愍王7-23-09-1374

壬子宥二罪以下。
#高丽史44卷-世家44-恭愍王7-23-10-1374

设公主生辰祭于仁熙殿及正陵。
#高丽史44卷-世家44-恭愍王7-23-11-1374

壬戌禁酒。
#高丽史44卷-世家44-恭愍王7-23-12-1374

甲子以李茂芳为政堂文学。
#高丽史44卷-世家44-恭愍王7-23-13-1374

遣密直副使郑庇判事禹仁烈如京师贺正请通陆路朝见。 又请方物仍旧上护军周谊谢玺书训戒请路表曰: "朝正礼重难后梯航触事吝生唯凭卵翼敷陈危恳渎冒聪闻。 伏念爰从受命以保厘惟务专心而贡献故水陆之无阻而岁时之罔愆。 洪武六年六月二十日差陪臣知密直司事金庾贺圣节判典农寺事　长寿进贺千秋密直副使郑庇进贺洪武七年正朝因有倭贼未卽发船*闲当年七月十三日陪臣赞成事姜仁裕等回自京师。 钦奉宣谕圣旨: '从今连三年依旧累来之后可三年一进贡。 去年姓洪者溺海汝往登州过海今后不要海路来。' 钦此又准中书省咨钦奉圣旨: '今后我生日不要进表东宫生日亦不要进笺。' 钦此除钦遵外当年七月二十五日止差郑庇经由定辽卫进贺洪武七年正朝又差判缮工寺事周英赞进献济州马匹去后郑庇等回言定辽卫官推称无圣旨勒令回还。 臣进退无凭仓黄自谓苟得微诚之必达虽干严禁而何辞  于十月初二日以郑庇患病升除周英赞密直副使入贺。 又差判缮工寺事禹仁烈进献济州马匹。 不期于十一月初五日在海遭风船破　死了周英赞及书状官曹信押马官金天赞通事尹方吉姜师德举人金潜等三十八人其进献礼物济州马匹尽行　失了当。 窃念英赞躬被宣招兼修壤奠。 虽死生之有命不可前知顾思虑之乖方仰　圣训。 向非定辽之沮　岂有今日之尤违  伏望推柔远之仁廓包荒之度怜臣　忠而动遭于狼跋察臣述职而尙迷于骏奔凡有奏陈许从便道臣谨当益竭虔于藩翰恒祝寿于冈陵。" 请方物仍旧表曰: "三阳交泰是为人正万国攸同毕贡方物。 伏念小邦爰从五季服事中原不　所输虽因时而或异多仪之享其役志则何　。 归附以还益虔无怠洪武六年贺正使陪臣同知密直司事金　等赍回中书省咨: '钦奉圣旨: @恁中书省将我的言语行文书与高丽国王说知。 今后将来的方物只土产布子不过三五对表意便了其余的都休将来。' 钦此窃伏惟念薄来所以恤小固天地育物之洪恩执贽所以见休亦臣子事上之至意。 兹修菲礼敢　严威伏望察臣忠诚恕臣愚戆俯从所愿　用前规。 臣谨当岁时无阙于充庭夙夜惟勤于荐　。" 谢玺书表曰: "纶音方降宝训惟明捧读以还兢惶罔措。 窃念小邦自朝鲜之启土必中夏而归王历世受封常恪勤于侯度畏天事大幸遭逢于圣朝。 臣学识庸虚性资愚陋顾被蕃宣之寄滥承锡赉之荣。 始之以印信历书继之以礼服乐器。 纱罗锦*　{段}每随使命以迭来经籍药材皆出下情之非望。 旣仪制许从于本俗抑　虏听还于其家至于侄女之流离资送尤厚。 济州之反侧处置以宜贱价覆舟而免其风涛。 谗夫伺隙而销其贝锦　今特垂于诏谕而又曲赐于怀绥。

皇帝陛下志在固存仁敦字小悯臣无几微之见　臣知祸福之端臣敢不益感上恩  倍　忠恳庶勉修于职贡恒奉祝于康宁。"
#高丽史44卷-世家44-恭愍王7-23-14-1374

乙丑以林坚味为西北面都巡问使。
#高丽史44卷-世家44-恭愍王7-23-15-1374

三月癸酉前门下舍人朴启阳蒸妻母洪氏事觉逃讯其妻母乃服。 杖之没为官婢。
#高丽史44卷-世家44-恭愍王7-23-16-1374

甲戌以杨伯渊为西北面都巡问使。
#高丽史44卷-世家44-恭愍王7-23-17-1374

乙亥兴安府院君李仁复卒。
#高丽史44卷-世家44-恭愍王7-23-18-1374
</div>
    <div class="pagination">
<a href="高丽史_page446.html">上一页</a><span>...</span><a href="高丽史_page442.html">442</a><a href="高丽史_page443.html">443</a><a href="高丽史_page444.html">444</a><a href="高丽史_page445.html">445</a><a href="高丽史_page446.html">446</a><span class="current-page">447</span><a href="高丽史_page448.html">448</a><a href="高丽史_page449.html">449</a><a href="高丽史_page450.html">450</a><a href="高丽史_page451.html">451</a><a href="高丽史_page452.html">452</a><span>...</span><a href="高丽史_page448.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
