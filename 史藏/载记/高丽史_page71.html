<!DOCTYPE html>
<html>
<head>
    <meta charset="UTF-8">
    <title>高丽史 - 第 71 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 71 页/共 739 页</h1>
    <div class="content">
十一月癸卯契丹遣益州刺史萧格来聘。
#高丽史8卷-世家8-文宗2-17-20-1063

甲子东女眞归德将军摩离害绥远将军多老大等来朝。
#高丽史8卷-世家8-文宗2-17-21-1063

十二月戊辰朔契丹遣右谏议大夫李日肃来贺生辰。
#高丽史8卷-世家8-文宗2-17-22-1063

丙戌以兵部侍郞郑同祚充西京副留守; 大府少卿朴臣厚充东京副留守。
#高丽史8卷-世家8-文宗2-18-01-1064

○(甲辰)十八年春正月丁酉朔放朝贺。
#高丽史8卷-世家8-文宗2-18-02-1064

辛酉西北路兵马使奏: "去壬寅年蒙浦村贼谋侵我疆潜入平虏鎭设伏折冲降魔两戍*闲有化内番长齐俊那知之来告鎭将先伏兵草莽以待之贼果突入我兵齐发　斩甚多请厚赏俊那金帛。" 从之。
#高丽史8卷-世家8-文宗2-18-03-1064

二月癸酉制曰: "准旧例发遣春秋外山祭告使一十余道使命烦多驿路凋弊自今东北两界监仓使浿西道按察使皆兼祭告使其山南诸道依旧遣使以为恒式。"
#高丽史8卷-世家8-文宗2-18-04-1064

三月甲寅设仁王道场于会庆殿三日饭僧一万于球庭。
#高丽史8卷-世家8-文宗2-18-05-1064

夏四月庚午制: "大云寺先王始创以福邦家其所给公田地瘠税少斋供不周加赐良田一百顷。"
#高丽史8卷-世家8-文宗2-18-06-1064

庚寅制: "自五月十五日至七月十五日于临津普通院设粥水蔬菜以施行旅。"
#高丽史8卷-世家8-文宗2-18-07-1064

五月乙巳命　知政事异惟忠飨西女眞宁远将军高之知等十三人于礼宾寺赐例物。
#高丽史8卷-世家8-文宗2-18-08-1064

闰月戊辰东女眞贼首麻叱盖等百余人航海寇平海郡南浦烧民家掳男女九人。
#高丽史8卷-世家8-文宗2-18-09-1064

辛未兵部奏: "军班氏族成籍旣久　损朽烂由此军额不明请依旧式改成帐籍。" 从之。
#高丽史8卷-世家8-文宗2-18-10-1064

六月辛丑都兵马使奏: "贼首麻叱盖等入寇平海守边员将不能追捕请令宪司断罪。" 从之。
#高丽史8卷-世家8-文宗2-18-11-1064

秋七月丁卯东北面兵马使奏: "　　县曾于戊子年被东藩海贼攻劫杀伤男女百余人今春又有山火延烧城堡仓库及民居再经祸乱民不安居请徙城之以扼海贼之冲。" 诏移于阳村在旧城南二千余步。
#高丽史8卷-世家8-文宗2-18-12-1064

丙戌宋商陈巩等来献土物。
#高丽史8卷-世家8-文宗2-18-13-1064

庚寅太仆寺奏请: "依旧例遣六道选马使。" 从之。
#高丽史8卷-世家8-文宗2-18-14-1064

八月甲午朔宋商林宁等来献珍宝。
#高丽史8卷-世家8-文宗2-18-15-1064

冬十月丙辰契丹遣检校右散骑常侍耶律亘来诏曰: "朕荷累圣之鸿休缵一宁之嘉祚励精求理寅畏居怀十稔于兹四方大定圆极佑历继荐瑞于昌期群　拜章议推功于　德勤请弥切牢让靡遑俯徇舆情勉应徽号已定次年元日行礼卿称藩作翰事上输忠闻究盛仪谅增同庆今差礼宾使耶律亘*　{赍}诏往彼示谕想宜知悉。"
#高丽史8卷-世家8-文宗2-18-16-1064

十一月己卯以太子纳妃告景灵殿。
#高丽史8卷-世家8-文宗2-18-17-1064

壬午户部奏: "广州牧自春至秋久旱不雨重以雨雹阖境禾谷一无所收又凤州曾于庚子年大水庐舍禾稼漂荡几尽民无定居请停两官辖下发使量田。" 从之。
#高丽史8卷-世家8-文宗2-18-18-1064

十二月壬辰朔契丹遣司农卿胡仲来贺生辰。
#高丽史8卷-世家8-文宗2-18-19-1064

契丹高奴等三人黑水包弃等八人来投。
#高丽史8卷-世家8-文宗2-19-01-1065

○(乙巳)十九年春正月辛酉朔放朝贺。
#高丽史8卷-世家8-文宗2-19-02-1065

甲申东女眞尼之达等十六人来献骏马。
#高丽史8卷-世家8-文宗2-19-03-1065

二月辛卯朔东女眞首领霜昆等二十二人来献土物。
#高丽史8卷-世家8-文宗2-19-04-1065

辛丑东女眞将军阿符汉吴火文等二十七人来献良马。
#高丽史8卷-世家8-文宗2-19-05-1065

甲寅册子熙为守仁保义功臣开府仪同三司守司空兼尙书令上柱国　林侯食邑一千户。
#高丽史8卷-世家8-文宗2-19-06-1065

己未契丹东京留守牒报册上皇太后尊号慈懿仁和文惠孝敬显圣昭德广爱宗天皇太后加上皇帝尊号圣文神武全功大略聪仁睿孝天佑皇帝。
#高丽史8卷-世家8-文宗2-19-07-1065

夏四月癸巳契丹遣耶律宁丁文通来册王诏曰: "卿忠勤奉上熙洽逢辰展缛宪于曲台旣增殊号　鸿恩于遐域式表同休往陈册拜之仪优示颁宣之命用昭温眷当　至怀今差宁远军节度使耶律宁益州管内观察使丁文通充封册使副幷赐卿冠服车辂银器匹*　{段}鞍马弓箭酒等具如别录至可领也。" 册曰: "朕诞膺骏命愼守丕图上则荷累圣之贻谋* 昌运祚下则亲诸侯而立国广树藩维其有嗣爵朱蒙申疆玄　延世大开于王社纳忠遐奬于帝宸适逢熙洽之期载益　鸿之号缛仪束　方薄浃于殊休懿册编琼宜先加于异数咨尔匡时致理竭节资忠奉上功臣开府仪同三司守太师中书令兼尙书令上柱国高丽国王食邑二万户食实封二千户王庆锺奕叶道冠生民维岳降神素推于雄杰自天生德夙富于温仁而自表海袭封带河传誓化敷辰卞洽宣绥抚之功业茂桓文妙尽修输之节任土述宾王之职守方遵请朔之文爰尙周勤靡忘钦顾乃者勉从群请增上讳称载惟匡合之谋特降褒崇之命旣念功而锡号仍与邑以*　封是用遣使宁远军节度使耶律宁副使益州管内观察使丁文通等持节备礼册命加尔守正保义四字功臣食邑三千户食实封三百户余如故于戱高而愈卑持盈之格训小则事大保国之令猷王其表率一方仪刑群岳勿爽愼终之道勿愆　顺之诚继汝先风为予外蔽宝是　戒永孚于休。" 庚子王受册于南郊其赐物则九旒冠九章服玉圭玉册象辂衣　匹*　{段}弓箭鞍马等物又遣耶律迪麻晏如册王太子诏曰: "卿凿楹　训早居世子之荣　组分封爰列上公之爵束　属行于盛礼编筠思洽于洪恩兼示颁沾用昭眷　今差利州管内观察使耶律迪卫尉卿麻晏如等充封册使副赐卿冠服车辂银器匹*　{段}鞍马弓箭酒等具如别录至可领也。" 册曰: "朕奉圆灵之休命承列圣之庆谋内则怀帝室之茂亲方深雍睦外则眷王藩之令胄更厚抚绥其有玉蔓延华珠　挺粹然毓躬于震域谅驰恳于宸庭会逢乂靖之期增峻　鸿之号宜加异数用浃殊休咨尔顺义军节度朔武等州观察处置等使崇禄大夫检校*大尉同中书门下平章事使持节朔州诸军事行朔州刺史上柱国三韩国公食邑三千户食实封五百户王勋国栋奇材天球伟器　淸猷而照俗包茂略以经时识君臣父子之仪知礼乐诗书之敎　夙推于令誉尝优被于恩章进秩国公　亲藩后碧幢按部操节制之雄权黄阁调元领平章之巨任而能宽以涵物原而律身载量英敏之才爰降宠嘉之典荣飞凤　贵珥貂绥兼益崇阶倂昭盛纪是用遣使利州管内观察使耶律迪副使守卫尉卿麻晏如持节备礼册命尔为兼侍中加特进余如故于戱一时之遇千古所稀念继世之勋予不忘于奬邵悬匡邦之志尔宜尽于勤能无恃宠以骄人勉竭忠而奉主服是丕训永保休贞。" 癸卯太子受册于南郊其赐物则九旒冠九章服*牙笏竹册革辂衣对匹*　{段}鞍马弓箭酒等物。
#高丽史8卷-世家8-文宗2-19-08-1065

五月癸酉御景灵殿召王师烂圆祝子煦发为僧。
#高丽史8卷-世家8-文宗2-19-09-1065

己卯幸灵通寺。
#高丽史8卷-世家8-文宗2-19-10-1065

六月甲午御文德殿覆试侍御史卢旦奏事　旨王怒不设科惟取十上不第者赐李元长等恩赐及第。
#高丽史8卷-世家8-文宗2-19-11-1065

</div>
    <div class="pagination">
<a href="高丽史_page70.html">上一页</a><span>...</span><a href="高丽史_page66.html">66</a><a href="高丽史_page67.html">67</a><a href="高丽史_page68.html">68</a><a href="高丽史_page69.html">69</a><a href="高丽史_page70.html">70</a><span class="current-page">71</span><a href="高丽史_page72.html">72</a><a href="高丽史_page73.html">73</a><a href="高丽史_page74.html">74</a><a href="高丽史_page75.html">75</a><a href="高丽史_page76.html">76</a><span>...</span><a href="高丽史_page72.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
