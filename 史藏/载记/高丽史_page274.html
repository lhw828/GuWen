<!DOCTYPE html>
<html>
<head>
    <meta charset="UTF-8">
    <title>高丽史 - 第 274 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 274 页/共 739 页</h1>
    <div class="content">
庚戌亲醮三界。
#高丽史24卷-世家24-高宗3-46-32-1259

六月乙亥太白昼见。
#高丽史24卷-世家24-高宗3-46-33-1259

庚辰蒙古元帅余愁达松吉大王所遣周者陶高等与　知政事李世材来世材奏云: "五月十六日太子至虎川大雨水涨溢从者皆请留宿以待水落太子不听遂行越一日至东京东京人曰: '明日大兵将向高丽。' 太子遣臣及金宝鼎各以白银五十斤银尊一银缸一酒果等物遗元帅余愁达松吉大王十九日太子见松吉松吉曰: '皇帝亲征宋国委吾等征尔国业已发兵尔何来耶。' 太子*　曰: '我国惟皇帝及大王之德是赖仅保余喘将奉觞于大王及诸官人然后入觐于帝故来耳。' 松吉曰: '汝国已离江都乎。' 太子曰: '州县民已出岛矣王京则待皇帝区处以徙都耳。' 松吉曰: '王京犹在岛中何可罢兵。' 太子曰: '大王尝言: 太子入朝则罢兵。 故今我来尔兵若不罢小民畏惧逃窜后虽敦谕谁复听从大王之言其可信乎。' 松吉等然之驻兵不发乃遣周者等来为坏城郭也。"
#高丽史24卷-世家24-高宗3-46-34-1259

壬午王引见客使于时御宫周者等谕以坏城之事。
#高丽史24卷-世家24-高宗3-46-35-1259

癸未始坏江都内城客使督役甚急诸领府兵不堪其苦泣曰: "若知如此不如不城。"
#高丽史24卷-世家24-高宗3-46-36-1259

乙酉城郭　折声如疾雷震动闾里街童巷妇皆为之悲泣。
#高丽史24卷-世家24-高宗3-46-37-1259

己丑命安庆公饯客使赠金银布帛甚多。
#高丽史24卷-世家24-高宗3-46-38-1259

庚寅客使闻外城不坏曰: "外城犹在可谓诚服乎  尽坏乃还。" 国家赂以重宝卽令都房坏外城时都人以谓内外城尽坏必有以也争买船船价涌贵。
#高丽史24卷-世家24-高宗3-46-39-1259

壬寅王薨于柳璥第大将军金仁俊欲奉安庆公嗣位两府议曰: "元子继　古今之通义也　今太子代王入朝而以弟为君可乎 " 遂颁遗诏其略曰: "余德薄负重疾病弥留惟王位不可久虚　予元子其德足以升闻于上乃命以位凡尔官司各执尔事听受嗣王之令嗣王奉使未还*闲军国庶务听于太孙山陵制度务从俭约易月之服三日而除。" 王在位四十六年寿六十八谥曰*孝安{安孝}庙号高宗陵曰洪陵忠宣王二年元赠谥忠宪。
#高丽史24卷-世家24-高宗3-46-40-1259

○李齐贤赞曰: "王旧学于兪升旦享国垂五十年盖学问以畜其德畏愼以保其位民悦之而天佑之也。" 史臣曰: "高宗之世内有权臣相继擅执国命外有女眞蒙古遣兵岁侵当时国势　　殆哉然王小心守法包羞忍耻故得全宝位而终见政归王室敌至则坚城固守退则遣使通好至遣太子执贽亲朝故卒使社稷不殒而*傅{传}祚有永云。"
世家卷第二十四。

#高丽史25卷-世家25-00-00-00-0000

世家卷第二十五。 高丽史二十五。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史25卷-世家25-元宗1-00-00-0000

元宗一。
#高丽史25卷-世家25-元宗1-00-01-0000

元宗忠敬顺孝大王讳*  字日新旧讳　高宗长子。 母曰安惠太后柳氏高宗六年己卯三月乙酉生二十二年正月册为太子四十六年四月入朝蒙古六月壬寅高宗薨金仁俊以戎服率甲士及东宫僚属奉太孙谌入大内权监国事文武百官诣殿陈贺。 遣别将朴天植告哀于蒙古。
#高丽史25卷-世家25-元宗1-00-02-0000

秋七月乙巳平章事宋恂卒。
#高丽史25卷-世家25-元宗1-00-03-0000

乙卯有事于*大庙。
#高丽史25卷-世家25-元宗1-00-04-0000

己巳西京蒙兵　入靑松安岳　海州驱掠人物而去。
#高丽史25卷-世家25-元宗1-00-05-0000

太白昼见经天。
#高丽史25卷-世家25-元宗1-00-06-0000

庚午遣监门卫录事韩景胤权知直史馆洪贮于日本请禁海贼。
#高丽史25卷-世家25-元宗1-00-07-0000

北界别抄都领郞将李阳着率兵将移于椒岛麾下　曰: "请下陆而　。" 遂杀阳着及京兵浮海而逃。 蔚珍县令朴淳船载妻　臧获幷家财将适蔚陵城中人知之会淳入城被拘留舟人以其所载遁去。
#高丽史25卷-世家25-元宗1-00-08-0000

八月丙子太孙加元服于丽正宫受字曰* 。
#高丽史25卷-世家25-元宗1-00-09-0000

己卯朴希实赵文柱偕蒙使尸罗问等来。
#高丽史25卷-世家25-元宗1-00-10-0000

辛巳太孙迎诏于重房诏曰: "每年汝以出岛为奏。 依汝所奏来出陆地*　{拣}居南京西京等处今从尔便。 缘此已降宣谕讫有违元奏屡发狂词将不恤生灵之命。 崔令公者已行杀讫今奏出岛归居王京　力事。 今若依汝奏出居王京时汝之未降时太宗合罕皇帝在日后及朕卽位时凡所降高丽人令汝管领。 或不管领临时朕自裁焉将杀讫不恤生灵崔令公辈。 朴尙书赵尙书二人令管汝之所委万户。 特赐金符去讫。" 初希实等踰蜀山追皇帝南征行在所三月十五日谒帝于陜州帝曰: "汝国王每食言汝等何为来耶 " 希实具陈表意仍奏请罢西京义州屯兵令民安业。 帝曰: "尔等旣欲与我同心何惮我兵驻尔境。 且西京以外尝为我兵驻处。 尔国若速出岛第勿令侵扰耳。 太子之行不出尔国则可与俱还如入吾地其以单骑来朝。"
#高丽史25卷-世家25-元宗1-00-11-0000

乙酉太孙饯尸罗问尸罗问出也速达牒曰: "帝所往来宣使及本处使佐沿路站赤阙少西京以南汝国列置站赤人户铺马一切所*　{须}诸物照依已前设置无得少阙西京以北合用站驿亦宜准备安置。"
#高丽史25卷-世家25-元宗1-00-12-0000

丙戌忠淸道按察使报: "东界叛民引蒙兵入寇。"
#高丽史25卷-世家25-元宗1-00-13-0000

九月丙辰朴天植偕也速达使者加大只大等九人还。
#高丽史25卷-世家25-元宗1-00-14-0000

己未葬高宗于洪陵。 太孙释服。
#高丽史25卷-世家25-元宗1-00-15-0000

辛酉太孙迎加大等于重房。 加大曰: "吾等当巡审水内及陆居之状。" 加大发向乔桐只大发向安南。
#高丽史25卷-世家25-元宗1-00-16-0000

冬十月壬午诸功臣　于江外会将军李仁恒*　{第}置酒张乐达曙乃罢。 先王　葬嗣王未还游猎宴乐时议讥之。
#高丽史25卷-世家25-元宗1-00-17-0000

十一月癸卯李世材偕蒙使于散等四人来初世材在燕朝洪福源子使人诉于帝曰: "高丽出降非眞也。" 世材知之先告也速达曰: "闻有谗者愿勿听。" 也速达卽收福源子遣于散偕世材来审出陆之状。 于是发军三十领创宫阙于旧京。
#高丽史25卷-世家25-元宗1-00-18-0000

己酉太孙宴蒙使于散。 于散责以出陆稽缓大将军朴希实对曰: "顷者吾与尸罗问谒帝　臣等曰: '尔国必运木石以为宫室限三载罢兵待营　毕卽令出居。' 　今嗣王未还臣等何敢自专。 且帝岂妄言耶 " 于散默然。
#高丽史25卷-世家25-元宗1-00-19-0000

甲寅西海道出排别监驰报: "今兵出陆者皆为蒙兵所虏请停出陆。"
#高丽史25卷-世家25-元宗1-00-20-0000

丁巳蒙兵入坡平县驱掠人物潜遣锐卒击之。
#高丽史25卷-世家25-元宗1-00-21-0000
</div>
    <div class="pagination">
<a href="高丽史_page273.html">上一页</a><span>...</span><a href="高丽史_page269.html">269</a><a href="高丽史_page270.html">270</a><a href="高丽史_page271.html">271</a><a href="高丽史_page272.html">272</a><a href="高丽史_page273.html">273</a><span class="current-page">274</span><a href="高丽史_page275.html">275</a><a href="高丽史_page276.html">276</a><a href="高丽史_page277.html">277</a><a href="高丽史_page278.html">278</a><a href="高丽史_page279.html">279</a><span>...</span><a href="高丽史_page275.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
