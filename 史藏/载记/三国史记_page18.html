<!DOCTYPE html>
<html>
<head>
    <meta charset="UTF-8">
    <title>三国史记 - 第 18 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 18 页/共 156 页</h1>
    <div class="content">
四卷新罗本纪四眞平王元年

○<眞平王>立。讳<白净>，<眞兴王>太子<铜轮>之子也。母<金>氏<万呼>[一云<万内>。]夫人，葛文王<立宗>之女，妃<金>氏<摩耶>夫人，葛文王<福胜>之女。王生有奇相，身体长大，志识沈毅明达。

四卷新罗本纪四眞平王零一年

○元年，八月，以伊　<弩里夫>为上大等。封{赠}母弟<伯饭>为<眞正>葛文王，<国饭>为<眞安>葛文王。

四卷新罗本纪四眞平王零二年

○二年，春二月，亲祀神宫。以伊　<后稷>为兵部令。

四卷新罗本纪四眞平王零三年

○三年，春正月，始置位和府，如今吏部。

四卷新罗本纪四眞平王零五年

○五年，春正月，始置船府署，大监弟监各一员。

四卷新罗本纪四眞平王零六年

○六年，春二月，改元<建福>。三月，置调府令一员，掌贡赋，乘府令一员，掌车乘。

四卷新罗本纪四眞平王零七年

○七年，春三月，旱，王避正殿，减常饍，御<南堂>，亲录囚。秋七月，高僧<智明>入<陈>求法。

四卷新罗本纪四眞平王零八年

○八年，春正月，置礼部令二员。夏五月，雷震，星殒如雨。

四卷新罗本纪四眞平王零九年

○九年，秋七月，<大世><仇柒>二人适海。<大世>，<奈勿王>七世孙，伊　<冬台>之子也。资俊逸，少有方外志，与交游僧<淡水>，曰："在此<新罗>山谷之间，以终一生，则何异池鱼笼鸟，不知沧海之浩大，山林之宽闲乎!吾将乘　泛海，以至<吴><越>，侵寻追师，访道于名山。若凡骨可换，　仙{神仙}可学，则飘然乘风于　寥之表，此天下之奇游壮观也，子能从我乎?"<淡水>不肯，<大世>退而求友。适遇<仇柒>者，耿介有奇节，遂与之游<南山>之寺。忽风雨落叶，泛于庭　。<大世>与<仇柒>言曰："吾有与君西游之志，今各取一叶，为之舟，以观其行之先后。"俄而<大世>之叶在前，<大世>笑曰："吾其行乎!"<仇柒>勃然曰："子{予}亦男儿也，岂独不能乎!"<大世>知其可与，密言其志。<仇柒>曰："此吾愿也。"遂相与为友，自南海乘舟而去，后不知其所往。

四卷新罗本纪四眞平王一零年

○十年，冬十二月，上大等<弩里夫>卒，以伊　<首乙夫>为上大等。

四卷新罗本纪四眞平王一一年

○十一年，春三月，<圆光>法师，入<陈>求法。秋七月，国西大水，漂没人户，三万三百六十，死者二百余人。王发使赈恤之。

四卷新罗本纪四眞平王一三年

○十三年，春二月，置领客府令二员。秋七月，筑<南山城>，周二千八百五十四步。

四卷新罗本纪四眞平王一五年

○十五年，秋七月，改筑<明活城>，周三千步;<西兄山城>，周二千步。

四卷新罗本纪四眞平王一六年

○十六年，<隋>帝诏，拜王为上开府<乐浪郡>公<新罗>王。

四卷新罗本纪四眞平王一八年

○十八年，春三月，高僧<昙育>，入<隋>求法。遣使如<隋>，贡方物。冬十月，<永兴寺>火，延烧三百五十家，王亲临救之。

四卷新罗本纪四眞平王一九年

○十九年，<三郞寺>成。

四卷新罗本纪四眞平王二二年

○二十二年，高僧<圆光>，随朝聘使奈麻<诸文>大舍<横川>还。

四卷新罗本纪四眞平王二四年

○二十四年，遣使大奈麻<上军>入<隋>，进方物。秋八月，<百济>来攻<阿莫城>。王使将士逆战，大败之，<贵山><　项>死之。九月，高僧<智明>，随入朝使<上军>还。王尊敬<明公>戒行，为大德。

四卷新罗本纪四眞平王二五年

○二十五年，秋八月，<高句丽>侵<北汉山城>，王亲率兵一万以拒之。

四卷新罗本纪四眞平王二六年

○二十六年，秋七月，遣使大奈麻<万世><惠文>等朝<隋>。废<南川州>，还置<北汉山州>。

四卷新罗本纪四眞平王二七年

○二十七年，春三月，高僧<昙育>，随入朝使<惠文>还。秋八月，发兵侵<百济>。

四卷新罗本纪四眞平王三零年

○三十年，王患<高句丽>屡侵封　，欲请<隋>兵以征<高句丽>，命<圆光>修乞师表，<光>曰："求自存而灭他，非沙门之行也，贫道在大王之土地，食大王之水草，敢不惟命是从!"乃述以闻。二月，<高句丽>侵北境，虏获八千人。四月，<高句丽>拔<牛鸣山城>。

四卷新罗本纪四眞平王三一年

○三十一年，春正月，<毛只岳>下地烧，广四步，长八步，深五尺，至十月十五日灭。

四卷新罗本纪四眞平王三三年

○三十三年，王遣使<隋>，奉表请师，<隋><炀帝>许之。行兵事在『高句丽纪』。冬十月，<百济>兵来围<　岑城>百(+余)日。县令<赞德>固守，力竭死之，城没。

四卷新罗本纪四眞平王三五年

○三十五年春，旱。夏四月，降霜。秋七月，<隋>使<王世仪>至<皇龙寺>设百高座，邀<圆光>等法师，说经。
</div>
    <div class="pagination">
<a href="三国史记_page17.html">上一页</a><span>...</span><a href="三国史记_page13.html">13</a><a href="三国史记_page14.html">14</a><a href="三国史记_page15.html">15</a><a href="三国史记_page16.html">16</a><a href="三国史记_page17.html">17</a><span class="current-page">18</span><a href="三国史记_page19.html">19</a><a href="三国史记_page20.html">20</a><a href="三国史记_page21.html">21</a><a href="三国史记_page22.html">22</a><a href="三国史记_page23.html">23</a><span>...</span><a href="三国史记_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
