<!DOCTYPE html>
<html>
<head>
    <meta charset="UTF-8">
    <title>高丽史 - 第 226 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 226 页/共 739 页</h1>
    <div class="content">己酉崔忠献奏　中外狱囚又计流人年月久近及老少原免。
#高丽史21卷-世家21-神宗-03-04-1200

*三{二}月甲子太白经天。
#高丽史21卷-世家21-神宗-03-05-1200

闰月戊申元子谓僚属曰: "人皆不知其过吾亦安能自知请卿辈悉陈无隐。" 朝野嘉叹。
#高丽史21卷-世家21-神宗-03-06-1200

三月癸亥改元子渊名为悳。
#高丽史21卷-世家21-神宗-03-07-1200

丁卯中书平章事李文　卒。
#高丽史21卷-世家21-神宗-03-08-1200

戊寅太白经天二日。
#高丽史21卷-世家21-神宗-03-09-1200

夏四月癸巳册元妃金氏为宫主。
#高丽史21卷-世家21-神宗-03-10-1200

乙未幸普济寺。
#高丽史21卷-世家21-神宗-03-11-1200

戊戌雨雹。
#高丽史21卷-世家21-神宗-03-12-1200

庚子册元子悳为王太子敎曰: "元子悳天资伟丽本性灵明以长子之贤莫若主器在圣人之训必也正名。 兹率　仪特颁异渥今遣使赍诏持节册命尔为王太子。" 册曰: "立子以长自古而然　汉史有早定之言商史载以贞之义宜乎崇主　之位于以固立邦之基。 咨尔元子悳以岐　之姿　温慈之性读书着文操笔　墨皆若夙习决非偶然。 德旣茂于元良分亦当于储副非特有龟筮　从之吉抑亦塞中外　望之诚肆择良辰　加显册。 今遣使*特{持}节修礼册命尔为王太子。 于戱非仁无以堪继体之重非义无以制有众之心乐听正言务修诸善以对邦家炽昌之庆勿坠祖先积累之休可不勉乎 "
#高丽史21卷-世家21-神宗-03-13-1200

癸卯封子恕为德阳侯。
#高丽史21卷-世家21-神宗-03-14-1200

癸丑幸妙通寺。
#高丽史21卷-世家21-神宗-03-15-1200

五月己巳遣少府监赵通中郞将李唐绩安抚晋州。
#高丽史21卷-世家21-神宗-03-16-1200

是月密城官奴五十余人盗官银器投云门贼。
#高丽史21卷-世家21-神宗-03-17-1200

秋八月癸巳庆州李义旼族人旣放还与州吏　隙角鬪相杀义旼族人不克。 时按察使田元均入州不能制于是房守别将通引皆见杀。 元均惧卽避去他邑。
#高丽史21卷-世家21-神宗-03-18-1200

金州杂族人群聚谋乱杀豪族人豪族奔避城外。 乃以兵围副使衙。 副使李迪儒登屋射首谋者应弦而倒其党四散。 已而还告曰: "我等欲除强暴贪污者以淸我邑何故射我 " 迪儒阳惊曰: "吾未尝料此误谓外贼耳。" 乃密谕城外豪族夹击尽杀之。
#高丽史21卷-世家21-神宗-03-19-1200

冬十一月丙寅设八关会。 今用十四日者避卯日也。
#高丽史21卷-世家21-神宗-03-20-1200

辛巳金遣礼部侍郞刘公宪来贺生辰。 咸成节本在七月依前朝大定甲午年例以十二月初一日为节遂为常例。
#高丽史21卷-世家21-神宗-03-21-1200

癸未宴金使于大观殿。
#高丽史21卷-世家21-神宗-03-22-1200

十二月丁未以崔诜守*大尉门下侍郞同中书门下平章事判吏部事; 奇洪寿守*大师柱国; 任儒守*大傅门下侍郞平章事; 崔忠献守*大尉上柱国; 安有孚为右副承宣中书舍人; 赵准为户部侍郞右谏议大夫。
#高丽史21卷-世家21-神宗-03-23-1200

庆州副留守房应乔免以郞中魏敦谦代之。 初忠献之夷义旼族也庆州别将崔茂承州官之命捕义旼族思敬等数人抵罪。 于是思敬族伯瑜直才等怨之诉应乔曰: "茂欲作乱。" 应乔信而囚之伯瑜直才夜入狱杀茂应乔不问擅杀之罪反欲捕杀茂族用雄大义等州人愤怨。 旣而用雄大义杀伯瑜直才而用雄亦为人所杀。 至是大义等集州中无赖纵暴甚应乔又不能制。 朝廷闻之故有是命。
#高丽史21卷-世家21-神宗-04-01-1201

○(辛酉)四年春正月壬子朔放朝贺。
#高丽史21卷-世家21-神宗-04-02-1201

二月甲辰太白昼见。
#高丽史21卷-世家21-神宗-04-03-1201

三月辛亥朔王如灵通寺。
#高丽史21卷-世家21-神宗-04-04-1201

夏五月庚申雨雹。
#高丽史21卷-世家21-神宗-04-05-1201

庚午赐崔宗俊等及第。
#高丽史21卷-世家21-神宗-04-06-1201

六月辛巳再雩。
#高丽史21卷-世家21-神宗-04-07-1201

壬辰金遣吏部侍郞刘　来赐羊。
#高丽史21卷-世家21-神宗-04-08-1201

秋七月辛亥太白昼见。
#高丽史21卷-世家21-神宗-04-09-1201

遣工部侍郞太守正如金谢横宣; 卫尉卿秦彦匡谢贺生辰。
#高丽史21卷-世家21-神宗-04-10-1201

甲戌都斋库御史郞将卢彦叔诈称权贵干请出库米许多石欲与库员吏分之。 直库将校奔告承宣于承庆事下宪台。 征所盗米流彦叔及胥吏等二十余人于海岛。
#高丽史21卷-世家21-神宗-04-11-1201

遣礼宾卿赵淑如金进方物。
#高丽史21卷-世家21-神宗-04-12-1201

九月丁卯令　外群官习射于西郊。
#高丽史21卷-世家21-神宗-04-13-1201

壬申遣吏部侍郞郑公顺如金贺天寿节。
</div>
    <div class="pagination">
<a href="高丽史_page225.html">上一页</a><span>...</span><a href="高丽史_page221.html">221</a><a href="高丽史_page222.html">222</a><a href="高丽史_page223.html">223</a><a href="高丽史_page224.html">224</a><a href="高丽史_page225.html">225</a><span class="current-page">226</span><a href="高丽史_page227.html">227</a><a href="高丽史_page228.html">228</a><a href="高丽史_page229.html">229</a><a href="高丽史_page230.html">230</a><a href="高丽史_page231.html">231</a><span>...</span><a href="高丽史_page227.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
