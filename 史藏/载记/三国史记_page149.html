<!DOCTYPE html>
<html>
<head>
    <meta charset="UTF-8">
    <title>三国史记 - 第 149 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 149 页/共 156 页</h1>
    <div class="content">
○至<开成>二年八月，前侍中<佑征>，收残兵，入<淸海鎭>，结大使<弓福>，谋报不同天之雠。<阳>闻之，募集谋士兵卒，以三年二月，入海，见<枯征{佑征}>，与谋举事。三月，以劲卒五千人，袭<武州>，至城下，州人悉降，进次<南原>，　<新罗>兵，与战克之。<佑征>以士卒久劳，且归<海鎭>，养兵　马。冬，彗　见西方，芒角指东，众贺曰："此除旧布新，报寃雪耻之祥也。"<阳>号为乎东将军{平东将军}，十二月再出，<金亮询>以<鹉洲>军来，<佑征>又遣骁勇<阎长><张弁><郑年><骆金><张律荣{张建荣}><李顺行>六将统兵，军容甚盛，鼓行至<武州><铁冶县>北州{川}。<新罗>大监<金敏周>，以兵逆之，将军<骆金><李顺行>，以马兵三千，突入彼军，杀伤殆尽。

四四卷列传四金阳零三

○四年正月十九日，军至<太丘{大丘}>，王以兵迎拒，逆击之，王军败北，生擒斩获，莫之能计。时，王顚沛逃人{入}离宫，兵士寻害之。<阳>于是命左右将军领骑土{士}，徇曰："本为报雠，今，渠魁就戮，衣冠士女百姓，宜各安居，勿妄动。"遂牧{收}复王城，人民案堵。<阳>召<萱伯>曰："犬各吠非其主，尔以其主射我，义士也，我勿校，尔安无恐。"众闻之曰："<萱伯>如此，其它何忧。"无不感悦。四月淸宫，奉迎侍中<佑征>卽位，是为<神武王>。至七月二十三日，大王薨，太子嗣位，是为<文圣王>。迫{追}录功，授苏判兼仓部令，转侍中兼兵部令，<唐>聘问，兼授公检校卫尉卿。

四四卷列传四金阳零四

○<大中>十一年八月十三日，薨于私第，享年五十。讣闻，大王哀恸，追赠舒发翰，其赠赙殓葬，一依<金庾信>旧例。以其年十二月八日，陪葬于<太宗大王>之陵。从父兄<昕>，字<泰>，父<璋如>，仕至侍中波珍　。<昕>幼而聪悟，好学问。<长庆>二年，<宪德王>将遣人入<唐>，难其人，或荐<昕><太宗>之裔，精神朗秀，器宇深沈，可以当选。遂令入朝宿卫。岁余请还，皇帝诏授金紫光禄大夫试大常卿{太常卿}。及归，国王以不辱命，{擢}授<南原>大守{太守}，累迁至<康州>大都督，寻加伊　兼相国。

四四卷列传四金阳零五

○<开成>已未{己未}闰正月，为大将军，领军十万，御<淸海>兵于<大丘>，败绩。自以败军，又不能死绥，不复仕宦。入<小白山>，葛衣蔬食，与浮图游。至<大中>三年八月二十七日，感疾终于山齐{斋}，享年四十七岁，以其年九月十日，葬于<奈灵郡>之南原。无嗣子，夫人主丧事，后为比丘尼。

四四卷列传四黑齿常之零一

○<黑齿常之>，<百济>西部人，长七尺余，骁毅有谋略，为<百济>达率兼<风达郡>将，犹<唐>刺史云。<苏定方>平<百济>，<常之>以所部降。而<定方>囚老王，纵兵大掠。<常之>惧，与左右酋长十余人遯去，啸合逋亡，依<任存山>自固，不旬日，归者三万。<定方>勒兵攻之，不克。遂复二百余城。<龙朔>中，<高宗>遣使招谕，乃诣<刘仁轨>降，入<唐>为左领军员外将军<　州{洋州}>刺史。累从征伐积功，授爵赏殊等。久之，为<燕然道>大摠管，与<李多祚>等，击<突厥>破之。左监门卫中郞将<宝璧>，欲穷追邀功，诏与<常之>共讨，<宝璧>独进，为虏所覆，举军没。

<宝璧>下吏诛，<常之>坐无功。会，<周兴>等诬其与鹰扬将军<赵怀节>叛，捕系诏狱，投　死。<常之>御下有恩，所乘马为士所　，或请罪之。答曰："何遽以私马，鞭官兵乎?"前后赏赐分麾下，无留　。及死，人皆哀其枉。

四四卷列传四张保　零一

○<张保　>[『罗纪』作<弓福>。]<郑年>[<年>或作<连>。]，皆<新罗>人，但不知乡邑父祖。皆善鬪战，<年>复能没海底，行五十里不　，角其勇壮，<保　>差不及也，<年>以兄呼<保　>。<保　>以齿，<年>以艺，常龃龉不相下。二人如<唐>，为武宁军小将，骑而用枪，无能敌者。后，<保　>还国，谒大王曰："遍<中国>，以吾人为奴婢，愿得鎭<淸海>，使贼不得掠人西去。"<淸海>，<新罗>海路之要，今谓之<莞岛>。大王与<保　>万人，此后，海上无　乡人者。<保　>旣贵，<年>去职饥寒，在<泗>之<涟氷县{涟水县}>。一日，言于戍将<冯元规>曰："我欲东归，乞食于<张保　>。"<元规>曰："若与<保　>所负如何，奈何去取死其手?"<年>曰："饥寒死，不如兵死快，况死故乡耶。"遂去谒<保　>，飮之极欢。飮未卒，闻王弑国乱无主，<保　>分兵五千人与<年>，持<年>手泣曰："非子不能平祸难。"<年>入国，诛叛者立王，王召<保　>为相，以<年>代守<淸海>。[此与<新罗>传记颇异，以<杜牧>立传，故两存之。]

四四卷列传四张保　零二

○论曰：<杜牧>言："<天宝><安禄山>乱，<朔方>节度使<安思顺>，以<禄山>从弟赐死，诏<郭汾阳>代之。后旬日，复诏<李临淮>，持节分<朔方>半兵，东出<赵><魏>。当<思顺>时，<汾阳><临淮>俱为牙门都将，二人不相能，虽同盘飮食，常　相视，不交一言。及<汾阳>代<思顺>，<临淮>欲亡去，计未决，诏<临淮>，分<汾阳>半兵东讨。<临淮>入请曰：'一死固甘，乞免妻子。'<汾阳>　下，持手上堂，偶坐曰：'今国乱主迁，非公不能东伐，岂怀私忿时耶。'及别，执手泣涕，相勉以忠义，讫平巨盗，实二公之力。知其心不叛，知其材可任，然后，心不疑，兵可分。平生积愤，知其心，难也。忿必见短，知其材，益难也。此<保　>与<汾阳>之贤等耳。<年>投<保　>，必曰：'彼贵我贱，我降下之，不宜以旧忿杀我。'<保　>果不杀，人之常情也;<临淮>请死于<汾阳>，亦人之常情也。<保　>任<年>事，出于己。<年>且饥寒，易为感动。<汾阳><临淮>平生抗立，<临淮>之命，出于天子，　于<保　>，<汾阳>为优，此乃圣贤迟疑成败之际也。彼无他也，仁义之心，与杂情　植，杂情胜则仁义灭，仁义胜则杂情消。彼二人，仁义之心旣胜，复资之以明，故卒成功。世称<周><召>为百代之师，<周公>拥孺子，而<召公>疑之。

以<周公>之圣<召公>之贤，少事<文王>，老佐<武王>，能平天下，<周公>之心，<召公>且不知之。苟有仁义之心，不资以明，虽<召公>尙尔，况其下哉。语曰：'国有一人，其国不亡。'夫亡国，非无人也，丁其亡时，贤人不用。苟能用之，一人足矣。"<宋祈{宋祁}>曰："嗟乎，不以怨毒相甚{　}，而先国家之忧，<晋>有<祁奚>，<唐>有<汾阳>，<保　>，孰谓<夷>无人哉。"

四四卷列传四斯多含零一

○<斯多含>，系出眞骨，<奈密王>七世孙也，父<仇梨知>级　。本高门华胄，风标淸秀，志气方正，时人请奉为花郞，不得已为之。其徒无虑一千人，尽得其欢心。<眞兴王>命伊　<异斯夫>，袭<加罗[一作<加耶>。]国>。时，<斯多含>年十五六，请从军，王以幼少不许，其请勤而志　{确}，遂命为贵幢裨将，其徒从之者亦众。及抵其国界，请于元帅，领麾下兵，先入<　檀梁>[<　檀梁>，城门名。<加罗>语谓门为梁云。]。其国人，不意兵猝至，惊动不能御，大兵乘之，遂灭其国。　师还，王策功，赐<加罗>人口三百，受已皆放，无一留者。又赐田，固辞，王强之，请赐<阏川>不毛之地而已。<含>始与<武官郞>，约为死友。及<武官>病卒，哭之恸甚，七日亦卒，时年十七岁。

三国史记卷第四十四。

四五卷零零零零零零

三国史记卷第四十五。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

四五卷列传五零零零零

列传第五。

<乙巴素><金后稷><禄眞><密友><纽由><明临　夫><昔于者{昔于老}><朴堤上><贵山><温达>。

四五卷列传五乙巴素零一

○<乙巴素>，<高句丽>人也。<国川王>时，沛者<于　留{于卑留}>评者<左可虑>等，皆以外戚擅权，多行不义，国人怨愤。王怒欲诛之，<左可虑>等谋反，王诛窜之。遂下令曰："近者，官以宠授，位非德进，毒流百姓，动我王家，此寡人不明所致也。今，汝四部，各举贤良在下者。"于是，四部共举东部<晏留>，王征之，委以国政。

四五卷列传五乙巴素零二

○<晏留>言于王曰："微臣庸愚，固不足以参大政。西<鸭　谷><左勿村><乙巴素>者，<琉璃王>大臣<乙素>之孙也。性质刚毅，智虑渊深，不见用于世，力田自给。大王若欲理国，非此人则不可。"王遣使以卑辞重礼聘之，拜中畏大夫，加爵为于台。谓曰："孤　承先业，处臣民之上，德薄材短，未济于理。先生藏用晦明，穷处草泽者久矣，今不我弃，幡然而来，非独孤之喜幸，社稷生民之福也。请安承敎，公其尽心。"

四五卷列传五乙巴素零三

○<巴素>意虽许国，谓所受职，不足以济事。乃对曰："臣之驽蹇，不敢当严命，愿大王选贤良，授高官，以成大业。"王知其意，乃除为国相，令知政事。于是，朝臣国戚，谓<巴素>以新间旧，疾之。王有敎曰："无贵贱，苟不从国相者，族之。"<巴素>退而告人曰："不逢时则隐，逢时则仕，士之常也。今，上待我以厚意，其可复念旧隐乎。"乃以至诚奉国，明政敎，愼赏罚，人民以安，内外无事。王谓<晏留>曰："若无子之一言，孤不能得<巴素>以共理。今，庶绩之凝，子之功也。"　拜为大使者。至<山上王>七年秋八月，<巴素>卒，国人哭之恸。

四五卷列传五金后稷零一

○<金后稷>，<智证王>之曾孙。事<眞平大王>，为伊　，转兵部令。大王颇好田猎，<后稷>谏曰："古之王者，必一日万机，深思远虑，左右正士，容受直谏，　　　　，不敢逸豫，然后，德政醇美，国家可保。今，殿下日与狂夫猎士，放鹰犬，逐雉兎，奔驰山野，不能自止。<老子>曰：'驰骋田猎，令人心狂。'『书』曰：'内作色荒，外作禽荒，有一于此，未或不亡。'由是观之，内则荡心，外则亡国，不可不省也，殿下其念之。"王不从，又切谏，不见听。

四五卷列传五金后稷零二

○后，后稷疾病，将死，谓其三子曰："吾为人臣，不能匡救君恶，恐大王游娱不已，以至于亡败，是吾所忧也。虽死，必思有以悟君，须　吾骨于大王游　之路侧。"子等皆从之。

他日，王出行，半路有远声，若曰莫去。王顾问："声何从来。"从者告云："彼<后稷>伊　之墓也。"遂陈<后稷>临死之言，大王　然流涕曰："夫子忠谏，死而不忘，其爱我也深矣。若终不改，其何颜于幽明之间耶。"遂终身不复猎。

四五卷列传五禄眞零一

○<禄眞>，姓与字，未详。父<秀奉>一吉　。<禄眞>二十三岁始仕，屡经内外官，至<宪德大王>十年戊戌，为执事侍郞。十四年，国王无嗣子，以母弟<秀宗>，为储贰，入<月池宫>。时，<忠恭>角干为上大等，坐政事堂，注拟内外官，退公感疾，召国医诊脉，曰："病在心脏，须服龙齿汤。"遂告暇三七日，杜门不见宾客。

四五卷列传五禄眞零二

○于是，<禄眞>造而请见，门者拒焉。<禄眞>日{曰}："下官非不知相公移疾谢客，须献一言于左右，以开郁　之虑，故此来耳，若不见，则不敢退也。"门者再三复之，于是，引见。<禄眞>进曰："伏闻宝体不调，得非早朝晩罢，蒙犯风露，以伤荣卫之和，失支体之安乎?"曰："未至是也，但昏昏　　，精神不快耳。"<禄眞>曰："然则公之病，不须药石，不须针　，可以至言高论，一攻而破之也，公将闻之乎?"曰："吾子不我遐遗，惠然光临，愿听玉音，洗我胸臆。"

四五卷列传五禄眞零三

○<禄眞>曰："彼梓人之为室也，材大者为梁柱，小者为椽　，偃者植者各安所施，然后，大厦成焉。古者，贤宰相之为政也，又何异焉?才巨者，置之高位，小者授之薄任。内则六官百执事，外则方伯连率郡守县令，朝无阙位，位无非人，上下定矣，贤不肖分矣，然后，王政成焉。

今则不然，徇私而灭公，为人而择官，爱之则虽不材，拟送于云　，憎之则虽有能，图陷于沟壑。取舍混其心，是非乱其志，则不独国事　浊，而为之者，亦劳且病矣。若其当官淸白，　事恪恭，杜货赂之门，远请托之累，黜陟只以幽明，予夺不以爱憎，如衡焉，不可枉以轻重，如绳焉，不可欺以曲直。如是，则刑政允穆，国家和平，虽曰开<孙弘>之合，置<曹参>之酒，与朋友故旧，谈笑自乐可也。又何必区区于服饵之间，徒自费日废事为哉?"

四五卷列传五禄眞零四

○角干，于是，谢遣医官，命驾朝王室。王曰："谓卿克日服药，何以来朝?"答曰："臣闻<禄眞>之言，同于药石，岂止飮龙齿汤而已哉?"因为王一一陈之。王曰："寡人为君，卿为相，而有人直言如此，何喜如焉?不可使储君不知，宜往<月池宫>。"储君闻之，入贺曰："尝闻君明则臣直，此亦国家之美事也。"后，<熊川州>都督<宪昌>反叛，王举兵讨之，<禄眞>从事有功，王授位大阿　，辞不受。

四五卷列传五密友纽由零一

○<密友><纽由>者，　<高句丽>人也。<东川王>二十年，<魏><幽州>刺史<　丘俭>，将兵来侵，陷<丸都城>。王出奔，将军<王　>追之。王欲奔<南沃沮>，至于<竹岭>，军士奔散殆尽。唯<东部><密友>，独在侧，谓王曰："今追兵甚迫，势不可脱。臣请决死而御之，王可遁矣。"遂募死士，与之赴敌力战，王仅得脱而去，依山谷，聚散卒自卫。谓曰："若有能取<密友>者，厚赏之。"下部<刘屋句>前对曰："臣试往焉。"遂于战地，见<密友>伏地，乃负而至，王枕之以股，久而乃苏。

四五卷列传五密友纽由零二

○王间行转辗，至<南沃沮>，<魏>军追不止。王计穷势屈，不知所为。<东部>人<纽由>进曰："势甚危迫，不可徒死。臣有愚计，请以飮食，往　<魏>军，因伺隙，刺杀彼将，若臣计得成，则王可奋击决胜。"王曰："诺。"<纽由>入<魏>军，诈降曰："寡君获罪于大国，逃至海滨，措躬无地矣。将以请降于阵前，归死司寇，先遣小臣，致不　之物，为从者羞。"<魏>将闻之，将受其降，<纽由>隐刀食器，进前拔刀，刺<魏>将胸，与之俱死，<魏>军遂乱。

四五卷列传五密友纽由零三

○王分军为三道，急击之，<魏>军扰乱，不能陈，遂自<乐浪>而退。王复国论功，以<密友><纽由>，为第一。赐<密友><巨谷><靑木谷>，赐<屋句><鸭绿豆讷河原>，以为食邑，追赠<纽由>为九使者。又以其子<多优>为大使者。
</div>
    <div class="pagination">
<a href="三国史记_page148.html">上一页</a><span>...</span><a href="三国史记_page144.html">144</a><a href="三国史记_page145.html">145</a><a href="三国史记_page146.html">146</a><a href="三国史记_page147.html">147</a><a href="三国史记_page148.html">148</a><span class="current-page">149</span><a href="三国史记_page150.html">150</a><a href="三国史记_page151.html">151</a><a href="三国史记_page152.html">152</a><a href="三国史记_page153.html">153</a><a href="三国史记_page154.html">154</a><span>...</span><a href="三国史记_page150.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
