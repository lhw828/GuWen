<!DOCTYPE html>
<html>
<head>
    <meta charset="UTF-8">
    <title>高丽史 - 第 275 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 275 页/共 739 页</h1>
    <div class="content">
庚申地震。
#高丽史25卷-世家25-元宗1-00-22-0000

是月京城大饥官吏与民就食南州者络绎于道。 重房御史台禁官吏出关官吏饿死者多。
#高丽史25卷-世家25-元宗1-00-23-0000

闰月庚辰淸化公璟卒。
#高丽史25卷-世家25-元宗1-00-24-0000

甲申两府请除授百官太孙让曰: "我虽监抚至于选授非所敢专必待君父之还。" 两府固请曰: "我国专赖领府以为藩垣今校尉队正死者大半不可不塡阙。" 太孙勉从之乃除授五品以下。
#高丽史25卷-世家25-元宗1-00-25-0000

丙戌太孙宴蒙使于散。
#高丽史25卷-世家25-元宗1-00-26-0000

十二月辛丑太孙以监察御史金寿安尝所受学赐犀带一腰。
#高丽史25卷-世家25-元宗1-00-27-0000

庚戌蒙兵入松都驱掠康安殿守者别将大金就击走之夺　而还。
#高丽史25卷-世家25-元宗1-00-28-0000

甲寅太孙宴金仁俊。
#高丽史25卷-世家25-元宗1-00-29-0000

己未以中书平章事金起孙兼门下平章事。
#高丽史25卷-世家25-元宗1-00-30-0000

庚申也速达使者阿介等十二人来辛酉太孙宴阿介等。
#高丽史25卷-世家25-元宗1-01-01-1260

○(庚申)元年春正月戊寅太孙以赵珣　知政事; 崔　为枢密院使; 金佺朴成梓为枢密院副使。 珣以连姻国戚不得入省台至是除之又有知天文而拜大学博士者能暴虎而为侍御医者铨注之顚倒如此人嘲之曰: "占星大学博捉虎侍御医。"
#高丽史25卷-世家25-元宗1-01-02-1260

白州苏复别监金守　与别将于　投于也速达诉曰: "高丽复都旧京非实也。" 也速达信之。
#高丽史25卷-世家25-元宗1-01-03-1260

除宰枢以下给舍中丞以上让谢笺。
#高丽史25卷-世家25-元宗1-01-04-1260

癸未席岛　岛人谋叛西北面兵马使李乔遣都领韦得柔击之斩其魁来同等。
#高丽史25卷-世家25-元宗1-01-05-1260

命右副承宣金仁俊推　别宫田。
#高丽史25卷-世家25-元宗1-01-06-1260

戊子月犯房星火犯木星太孙忧惧赦。 不务修省反赦元恶以应天时议讥之。
#高丽史25卷-世家25-元宗1-01-07-1260

庚寅囚叛人金守　父西京副留金轼于夜别抄所。
#高丽史25卷-世家25-元宗1-01-08-1260

戊戌西海道按察使驰报: "安北都领元振叛执其州副使文秀及慈州副使金　杀之瓮津县令郑崇降于蒙古。"
#高丽史25卷-世家25-元宗1-01-09-1260

二月庚子以济州副使判礼宾省事罗得璜兼防护使。 朝议济州海外巨鎭宋商岛倭无时往来宜特遣防护别监以备非常。 然旧制但守　而已不可别置防护。 遂以得璜兼之。 且故事京官秩高者补外职秩不相当则皆以本职带前字赴官。 今若以前衔鎭之亦无威重故令衔头除前字仍带判事其通牒按察使称防护使。
#高丽史25卷-世家25-元宗1-01-10-1260

己酉燃灯太孙如奉恩寺。 以十五日寒食是日预行之从礼部言也。
#高丽史25卷-世家25-元宗1-01-11-1260

壬戌王在京兆府闻讣服丧三日而除受忽必烈大王之命乃还。
#高丽史25卷-世家25-元宗1-01-12-1260

衙内都兵马录事陆子襄剃发投于蒙古囚于　子襄父及兄弟。
#高丽史25卷-世家25-元宗1-01-13-1260

癸亥将军金承俊侍郞李凝散员闵洪济等偕蒙使加勿等六人先到升天馆也速达在道谓王曰: "三月上旬皆出古京金仁俊当率百官迎于西京。" 王曰: "我国多贼而国无主仁俊不可离京。" 也速达不复言但再言抚恤于　守　父子兄弟。 于是两府议放于　等族类。
#高丽史25卷-世家25-元宗1-01-14-1260

乙丑令大小官民僧道各营屋宇于古京。
#高丽史25卷-世家25-元宗1-01-15-1260

遣　知政事李世材同知枢密院事皇甫琦右副承宣蔡桢等迎驾于西京时王已过西京。 束里大康和尙等为达鲁花赤随王而来束里大怒曰: "何其迎之晩也  往者于　之言诚不虚矣。" 和尙本国晋州人小时被　入蒙古改名守衡。
#高丽史25卷-世家25-元宗1-01-16-1260

三月戊辰朔日食。
#高丽史25卷-世家25-元宗1-01-17-1260

太孙欲还都旧京以大将军金方庆将军金承俊给事中赵文胄中丞金洪就为出排别监发　米六千四百二十斛分给诸王百官人一斛以助营屋之费。
#高丽史25卷-世家25-元宗1-01-18-1260

庚午以金方庆知刑部事。
#高丽史25卷-世家25-元宗1-01-19-1260

壬午太孙与诸王文武百僚率三别抄精锐出梯浦迎驾。
#高丽史25卷-世家25-元宗1-01-20-1260

甲申王与束里大入开京行视营筑出次升天府北郊束里大欲试王意请先行王信之先入升天阙。 束里大　怒出屯于野王请入城束里大辞以: "彼此意异吾欲还归。" 乙酉又退屯于乌山。 太孙自江华来谒翌日太孙率御史中丞金洪就将军白永贞等至束里大屯所请之赂鹦鹉盏白银三十斤束里大乃许之。
#高丽史25卷-世家25-元宗1-01-21-1260

丁亥忽必烈大王卽皇帝位诏还西京屯兵王与束里大同舟渡海自承平门入阙命宰臣告于景灵殿。 初宪宗皇帝南征驻　钓鱼山王自燕京赴行在道过京兆潼关。 守土者迎至华淸宫请浴温泉王谢曰: "此唐明皇所尝御者虽异世人臣安敢亵乎 " 闻者叹其知礼。 至六盘山宪宗皇帝晏驾而阿里　哥阻兵朔野诸侯虞疑罔知所从。 时皇弟忽必烈观兵江南。 王遂南辕*闲关至梁楚之郊皇弟适在襄阳班师北上。 王服软角乌纱　头广袖紫罗袍犀　象笏奉币迎谒道左*肩{眉}目如　周旋可则。 群僚皆以品服排班于后皇弟惊喜曰: "高丽万里之国自唐太宗亲征而不能服今其世子自来归我此天意也。" 大加褒奬与俱至开平府本国以高宗薨告乃命达鲁花赤束里大等护其行归国江淮宣抚使赵良弼言于皇弟曰: "高丽虽名小国依阻山海国家用兵二十余年尙未臣附。 前岁太子　来朝适　舆西征留滞者二年矣供张　薄无以怀辑其心一旦得归将不复来。 宜厚其馆谷待以藩王之礼。 今闻其父已死诚能立　为王遣送还国必感恩戴德愿修臣职。 是不劳一卒而得一国也。" *陜西{陕西}宣抚使廉希宪亦言之皇弟然之卽日改馆顾遇有加。
#高丽史25卷-世家25-元宗1-01-22-1260

癸巳王万户遣人归我国男女六十余人。
#高丽史25卷-世家25-元宗1-01-23-1260

旱。
#高丽史25卷-世家25-元宗1-01-24-1260

</div>
    <div class="pagination">
<a href="高丽史_page274.html">上一页</a><span>...</span><a href="高丽史_page270.html">270</a><a href="高丽史_page271.html">271</a><a href="高丽史_page272.html">272</a><a href="高丽史_page273.html">273</a><a href="高丽史_page274.html">274</a><span class="current-page">275</span><a href="高丽史_page276.html">276</a><a href="高丽史_page277.html">277</a><a href="高丽史_page278.html">278</a><a href="高丽史_page279.html">279</a><a href="高丽史_page280.html">280</a><span>...</span><a href="高丽史_page276.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
