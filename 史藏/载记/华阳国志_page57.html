<!DOCTYPE html>
<html>
<head>
    <meta charset="UTF-8">
    <title>华阳国志 - 第 57 页/共 87 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>华阳国志 - 第 57 页/共 87 页</h1>
    <div class="content">　　郑度进规，忠谋莫受。虽云天时，抑由人咎。　度，绵竹人也。先主自葭萌南攻，说牧璋曰：「左将军悬军袭我，野谷是资。急驱巴西、梓潼民【由】〔内〕廖本作由，他本作内。涪水以南。一切烧除野谷，固垒待之。彼请战，不许。久无所资，不过百日，必当面缚。」先主闻而恶之。璋不纳。言虽在天，亦由璋之愚。


　　永年负才，自丧世主。　彭羕，字永年，广汉人，有俊才。刘璋时，坐事为徒。及先主入，自托庞统。为州右职。失主意，左迁江阳太守。【羕】〔恚〕张本作怨。按：于文当作恚。缘音讹。望。诸葛亮以为心大志广，难可保〔安，〕依《三国志?羕传》文补安字。劝先主因事诛之。此下张本有「语在本传」四大字。


　　汉南哽哽，天夺其守。　李邈，字汉南，邵兄也。牧璋时为牛鞞长。先主领牧，为从事。正旦，命行酒，得进见。让先主曰：「振威以将军宗室肺腑，委钱写本脱此上七字。以讨贼，元功未效，先寇而灭。邈以将军之取鄙州，甚为不宜也。」先主曰：「知其不宜，何以不助之？」邈曰：「匪不敢也，力不足耳。」有司将杀之。诸葛亮为请，得免。久之，钱写本无此二字。为犍为太守，丞相参军，安汉将军。建兴六年，亮西征，马谡在前，败绩。钱、刘、李、《函》、浙各本无败绩二字。廖、顾本有。廖本注云：「旧无此败绩二字。《三国志》注引有，有者是。」《函海》与顾观光亦各有注。略之。亮将杀之，邈谏以：「秦赦孟明，用霸西戎。楚诛子玉，二世不竞。」失亮意，还蜀。十三年，亮卒。后主素服发哀三日。邈上书曰：「吕禄、霍禹，未必怀反叛之心。孝宣不好为杀臣之君，直以臣惧其偪，张本误作福。主畏其威，故奸萌生。亮身杖张本作仗。强兵，狼顾虎视，钱、刘、李、浙本作臣。《函》、廖、顾本作视。廖本注云：「旧作臣，《三国志》注引作视。」五大不在边，臣常危之。张本作至。今亮殒殁，盖宗族得全，西戎静息，大小为庆。」后主怒，下狱，诛之。裴松之《三国志?杨戏传》注引此文，首句作：「邵兄邈，字汉南。刘璋时为牛鞞长。」余同此文。惟殁作没。《常志》于罪诛者例不赞，《目录》亦不收。惟于彭羕、李邈赞之，意以为冤故也。


　　诜诜彦造，或哲或友。昭德音芳，垂名厥后。此下钱写误连。他本空格。　总赞此四十六人也。张本并此注移，删此字。


述广汉人士五字，《函海》本低二格，他各本顶格。


　　　　　　　六


　　任母治内，子成名贤。　任安母，姚氏也。雍穆闺门。早寡。立义资安，遂【事】〔成〕于文当作成。大儒。安教授，每为赈恤其弟子，以慰勉其志。于是安之门生益盈门。


　　庞行养姑，妇师之先。　庞行，姜诗妻也，事姑，昼夜纺绩以给供养。子汲江溺水死，秘，言遣诣学。常作冬、夏衣投水中，托言寄与子。诗呼妻使为姑舂，应命迟，见此下，《函海》本有注云：「原空一格。刘李本不空。」遣。不敢远去，游于外，供给因邻母致。姑敕还。《后汉书》卷一百十四《列女?姜诗妻传》云：「广汉姜诗妻者，同郡庞盛之女也。」不言名行，而有父盛名。可互补。又云：「
母好饮江水。水去舍六七里。妻尝泝流而汲。后值风，不时得还。母渴。诗责而遣之。妻乃寄止邻舍，昼夜纺绩，市珍羞，使邻母以意自遗其姑。如是者久之。姑怪问邻母。邻母具对。姑感惭呼还。」可互校。


　　依依义旧，抗疏拜钱写作邦。庭，诚感世主，徙刘本作从。女辍钱写作辄。刑。　义旧，狄道长姜穆女，绵竹司马雅妻也。既许婚，父坐事，〔随家〕于文当有此二字。徙朔方。雅就婚，死，雇刘、李、浙本作顾。钱、《函》、廖本作雇。人送其丧。原省归葬二字。可不补。寻父母死【朔方】，【义旧】四字当衍。独与弟孤居十年。士大夫求，终不肯。乃上疏自讼，求还乡里。天子愍悼，下朔方使使当作遣送。遂下诏书，定律令:「女已许嫁，不得从父母徙。」


　　纪配断指，以章厥贞。钱写作身。　纪配，广汉殷氏女，廖伯妻也。年十六适伯。伯早亡。以己有钱、刘、李、《函》、浙本并作「
已自有」，已读如以。廖、顾本作「以已有」。美色，虑人求己，作诗三章自誓心。心字当衍。而求者犹众。父母将许。乃断指明情。养子猛终义。太守薛鸿图象府庭。《太平御览》引《益部耆旧传》文殆全同。


　　彭、王、进娥，残体令诚。　彭非，广汉王辅妻也。王和，新都人，便敬妻也。李进娥，郪人，冯季宰妻也。辅早亡，叔父欲改嫁非，乃诣太守五《函海》注云：「应作王。」非。方，截发自誓。敬亦早亡，和养孤守义。蜀郡何玉，因媒介求之。兄晓喻以公族可凭。和恚，割其一耳。季宰亦早亡，父母欲改嫁。进娥亦剪发自誓。各养子终义。


　　正流自沈，玉钱、张本作水。洁冰清。　正流，广汉李元女、杨文妻也。适文，有一男一女而文没。钱写作殁。以织履为业。父欲改嫁。乃自沈水中。宗族捄之，几死，得免。太守五《函海》又注云「
应作王」。方为之图象。


　　相乌、袁福，义不存生。　相乌，德阳人，袁稚妻也。十五适稚。二十稚亡，无子。父母欲改嫁之，便自杀。袁福，亦德阳人，王上妻也。有二子。上以丧亲过哀死，福哀感终身。父母欲改嫁，乃自杀。


　　汝钱写作洪。下仍作汝。《函海》注云：「原作洪。刘、李本作汝」。氏世胄，李本误胃。由妇谦柔。汝敦妻某。敦兄弟共居，有父母时财，《太平御览》卷五百十七引此，财下有物字。嫂钱、刘、李、《函》本作?。下同。廖、浙、顾作嫂。心欲得。《御览》此下有之字。妻劝送【二】〔与〕兄。《御览》引亦作二兄。于文，敦只一兄。兹依顾观光校语改与字。敦尽让田宅奴婢与兄，自出《御览》此下有别字。当补。〔别〕居。后敦耕，《御览》此下有田字。得金一器，妻复劝送【二】〔与〕《御览》此下作与。顾观光校勘记此下注云：「《御览》二作与。与字是。上文二字亦当改为与。」兄。夫妻共往。嫂性?啬，谓欲借贷，甚不悦；及见金，《御览》此下有器字。踊跃。《御览》此下有「欲留之」三字。兄感悟，即出妻，让财还弟。弟《御览》此下有又字。不受。相让积年。后并察孝廉，世为冠族。


　　思媚列媛，美称惟休。　总赞十一人也。


述广汉列女。《函海》本此行低二格。又列作烈。并注云：「刘、李本作列。」


右，《广汉士女赞》第三。八字顶格，旧各本同。此下，「凡五十六人」句，钱本同行，但空格。他各本提行低数格。


　　凡五十七人。（四十六人士，十一人女）。各本并有此行，作双行小注盖旧校者注。元丰本已有。兹依例亦提作大字。


　　【犍为士女】旧各本，承上行。惟刘本另页起。钱、浙本顶格。他各本空三格。皆大字。然非常氏原有。仍删。


　　　　　　七


　　王延河平，纂禹之功。　王延世，字长叔，资中人也。建始五年，河决东邵，泛滥兖豫四郡三十二钱写本作一。荀悦《汉纪》作三。县，没官民屋舍四万所。御史大夫尹忠，以不忧职致河决，自煞。李本作杀。漢史案《圖緯》，當有能循禹之功〔者〕，在犍、柯李本作?。之〔间〕【资阳】求之，旧刻有夺讹，兹订正。说在注释。正得延世。征拜河堤钱写作堤。谒者，治河。以竹落长四丈，大九围，夹【小】小字当衍。船，载小石，【治】〔沈〕字当作沈，说详注释。之。三十六日，堤防成。帝嘉之，改年曰河平，封延世关内侯，拜光禄大夫。仍钱、刘、李、《函》、浙本作乃。廖、顾作仍。赠黄刘、李本无黄字。金百斤。


　　文伯习礼，继武孙通。　董钧，字文伯，资中人也。少受业于鸿胪王临。永平初，议天地宗庙郊祀仪礼，钧与太常定其制。又定诸侯王丧礼。历城门校尉，五官中郎将，以儒学贵。称继叔孙通。


　　张公执宪，克智克聪。极位青紫，实作司空。　张皓，《三国志?张翼传》与《益部耆旧》作浩。字叔明，武阳人也。以文张本无文字，他各本有。廖本注云：「此下当有脱字。」今按《后汉书?皓传》，当脱法字。说详注释。〔法〕聪明，辟大将军掾。迁尚书仆射，彭城相，进隐士闾丘迁《益部耆旧》作邈，见裴松之注引。等。征拜廷尉。延光三年，安帝将废太子为济阴王，皓与太常桓焉、太仆来历争之。【安帝】二字当衍。不许。及安帝崩，济阴得立，〔是〕为顺帝，以皓为司空。久之免。复征为廷尉。清河赵腾，坐谤讪，当诛，所引八十余人。皓以圣贤明义争之。咸称平当。


　　子鸾司京，桴鼓不鸣。　赵旗，字子鸾，资中人也。初临甘陵、弘张本作引。农郡，甚善治民。征尚书。迁司隶校尉。时梁冀子弟放恣，旗以法绳之，不敢为非，京师肃清，桴鼓不鸣。


　　孟文翘翘，【平】〔丕〕廖本注云，「当作丕」。显有成。　杨涣，字孟文，武阳人也。以清秀博雅，历台郎、相，稍迁尚书、中郎、司隶校尉，甚有嘉声美称。


　　伯邳正直，耀祖扬声。　杨准，廖本校注云：「按，准当作淮。下同。《隶续》引作淮，不误。」今按：《目录》仍作准。准、准字古通。准与淮易混。《隶续》未足据。字伯邳。【汉安县人】〔孟文孙〕也。依《目录》改。说详注释。〔汉安〕旧刻汉安字当在此，说详注释。初，【为】郡守太张本误倒作太守。尉李固荐准累世忠直，拜尚书。太傅陈蕃表为河东。入为尚书令。奏书治南阳太守曹麻、颍川太守曹腾、济南太守孙训等子弟依托形势，淫纵。张本作从。征廷尉，治罪。训，梁冀妇家子也。于是此下当有「亲贵」字。惮之。又荐朱禹、盛精、滕延为尚书，陆稠为郡守，皆名士也。桓帝即位，拜河南尹，迁司隶校尉。冀叔父梁忠为执金吾，不朝正初，劾奏之，朝士服其公亮。徙将作大匠。


　　翁君将命，乃播其名。　杨莽，字翁君，武阳人，为〔郡〕旧脱郡字，当有。功曹。刺史王尊当之州，移书诸郡，不得遣迎。惟犍为遣莽，蜀郡遣钱、刘、李、《函》本无此三字。《函海》注云：「此下似脱蜀郡遣三字。」廖、顾本有此三字。何霸，浙补刻本此二字误移巴郡下。〔巴郡遣〕廖本脱此三字。钱、刘、李、《函》本有。严【尊】〔遵〕依《目录》改。浙补刻本作：「巴郡遣何霸迎尊。」尊大怒。莽前对曰：「使君不使奉迎，谦也。太守承迎，敬也。谦、敬，上下之节，不可废也。」尊乃欣然钱、刘、李、《函》本无然字。廖、浙、顾本有。请。谓请相见。辟别驾。举茂才。官至扬州刺史。


　　奉字当作费，对下文任公。君遯世。　费贻，字奉君，南安人也。公孙述时，漆身为厉，佯狂避张本作辟。世。述破，为合浦守。蜀中歌之曰：「节义至仁费奉君，不仕乱世，不旧各本并有。廖本注云：「当衍。」顾观光校勘记径删。兹不取。避李本作辟。恶【君】〔
名。〕旧各本并作君，与上下文不应。廖、顾去不字，则与「不仕乱世」复架。亦未当。按下文「纪名亦足」，则「恶君」当是「恶名」之讹。漆身佯狂，必致恶名也。修身于蜀，纪名亦足。」后世为大族。


　　任公开明。　任永，字君业，僰道人也。长历数。王莽时托青李本作眚。盲。公孙述时累征，不诣。子溺井中死，见而不言。妻淫于前，面而不怪。述平，乃曰：「世适平，目即清。」妻自煞。刘、李、《函》、浙、顾本皆作杀，廖本作煞。光武征之，以年老不诣，卒。


　　叔和顺刘本作慎。终。　杜抚，字叔和，资中人也。张本有小注云：「按：《后汉书》作武阳人。」少师事薛汉，治《五经》。教授门生千人。太守王卿召为功曹。司徒辟，不廖本注云：「当有诣字。」〔诣〕。及闻公谓上文之司徒。免，必往承问。东平宪王为骠骑将军，辟西曹掾。后罢【为王师】〔往时〕旧刻讹，说在注释。在骠骑府者，遣之。数年乃去。数应三公此下，钱本空格。《函海》有注云：「此下原空一格。刘、李本不空。」征。抚侍送故公。作《诗通议说》。弟子南阳冯良，亦以道学征聘。


　　君桥密精。　赵松，字君桥，武阳人。为童子，当有时字。数【资】（咨）钱、刘、李、《函》本作咨。廖、浙作资。问费贻。及知其避世，密与周旋，终不露之也。述平，举茂才。为上党太守。


　　英英四子，利于居贞。赞费贻以下。


</div>
    <div class="pagination">
<a href="华阳国志_page56.html">上一页</a><span>...</span><a href="华阳国志_page52.html">52</a><a href="华阳国志_page53.html">53</a><a href="华阳国志_page54.html">54</a><a href="华阳国志_page55.html">55</a><a href="华阳国志_page56.html">56</a><span class="current-page">57</span><a href="华阳国志_page58.html">58</a><a href="华阳国志_page59.html">59</a><a href="华阳国志_page60.html">60</a><a href="华阳国志_page61.html">61</a><a href="华阳国志_page62.html">62</a><span>...</span><a href="华阳国志_page58.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
