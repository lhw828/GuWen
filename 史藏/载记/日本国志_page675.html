<!DOCTYPE html>
<html>
 <head>
  <meta charset="utf-8"/>
  <title>
   日本国志 - 第 675 页/共 882 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   日本国志 - 第 675 页/共 882 页
  </h1>
  <div class="content">
   外史氏日：五帝不袭礼，三王不沿乐，此因时而异者也；百里不同风，千里不同俗，此因地而异者也。况海外之国，服食不同，梯航远隔者乎!骤而观人之国，见其习俗风气，为耳目所未经，则惊骇叹咤，或归而告诸友朋以为笑谑。人之观吾国也亦然，彼此易观则彼此相笑，而问其是非美恶，各袒己国，虽聚天下万国之圣贤于一堂，恐亦不能断斯狱矣。一相见礼也，或拱手为敬，或垂手为敬，或握手为敬，或合掌为敬。一拜礼也，或稽首为礼，或顿首为礼，或俯首为礼，或鞠躬为礼，或拍手为礼。究其本原之所在，则天之生人也，耳目口鼻同，即心同理同，用礼之节文以行吾敬，行吾爱，亦无不同。吾以为异者，礼之末；同者，礼之本；其同异有不必论者。虽然，天下万国之人、之心、之理，既已无不同，而稽其节文，乃南辕北辙，乖隔歧异，不可合并至于如此，盖各因其所习以为之故也。礼也者非从天降，非从地出，因人情而为之者也。人情者何？习惯是也。光岳分区，风气问阻，此因其所习，彼亦因其所习，日增月益，各行其道，习惯之久至于一成而不可易，而礼与俗皆出于其中。是故先王之治国化民，亦慎其所习而已矣。

嗟夫!风俗之端始于至微，搏之而无物，察之而无形，听之而无声。然一二人倡之，千百人和之，人与人相接，人与人相续，又踵而行之。及其既成，虽其极陋甚弊者，举国之人习以为然，上智所不能察，大力所不能挽，严刑峻法所不能变。夫事有是、有非、有美、有恶，旁观者或一览而知之，而彼国称之为礼，沿之为俗，乃至举国之人展转沈锢于其中，而莫能少越，则习之囿人也大矣!古先哲王知其然也，故于习之善者导之，其可者因之，有弊者严禁以防之，败坏者设法以救之，秉国钧者其念之哉!作《礼俗志》，为类十有四：日朝会、日祭祀、日婚娶、日丧葬、日服饰、日饮食、日居处、日岁时、日乐舞、日游宴、日神道、日佛教、日氏族、日社会。

朝 会

新年朝贺元日，皇帝受群臣朝拜。是日，禁阙诸门近卫兵皆白毛帽，执枪铳，守卫如仪。参贺群臣大礼服．午前七时十二分参列。八时，式部头奏请御正殿，帝正服御宝座。宫内卿、辅、书记官、侍从长、侍从，皆大礼服立歹宝座之右，北面西上，卿、辅、外柱，侍从，内柱。皇后就宝座之左位，后宫大夫、亮及女官立列其左，皆南面，大夫、亮，西上，宫女，东上，大夫、女官，外柱，亮、内柱，式部头班殿南东，群臣拜位之傍斜向，式部助班殿柱外北面，皇族亲王暨大臣、参议、诸省卿以下敕任官，麝香间祗候，华族等以次进拜帝及后，折，旋退。礼毕，帝还御。午前九时三十分，外国使臣参朝。式部头奏请帝御正殿，皇后就宝座之左位，诸官立列如前，外务卿、书记官班殿东北，公使拜位之首斜向。式部头传旨，引公使，外务卿相率就拜位，首班公使奏祝辞。帝敕日："方此佳辰，与卿等同庆。"礼毕，还御。午前十一时，诸省及在京奏任官朝拜，仪同前。同日，各省判任官于各省参贺，省卿奏之。各府县地方敕奏官上贺表。二日，文武非役勋六等以上、从六位以上朝拜。同日，非役有位华族朝拜。二十日，神官奏任以上、教导职六级以上朝拜。二十一日，各宗教导职六级以上朝拜。

新年宴会 一月五日黎明，装饰正殿开新年贺宴，大召文武百官。午前十一时，式部头奏请御正殿，帝正服御中央宝座。皇族诸亲王、大臣、参议，麝香间祗候，大政官、元老院、诸省卿并敕奏官，东京府以下各府县，在京敕奏官，皆大礼服，班位依次参列于宝座之左右。每一人安食台椅子，赐酒及馔，伶人奏舞乐，百官欢醉。帝还御，乐止，宴毕，众退。

纪元节宴会 以二月十一日为纪元节，即神武天皇即位之日也。设宴庆祝，式仪同前，惟舞乐奏久米舞。神武所作，故于祭神武时用之。

天长节宴会 十一月三日为今帝生日，名日天长节。质明，装饰正殿，午前十一时，式部头奏请御正殿，帝正服御宝座受贺，皇后陪坐宝座之左位，皇族亲王暨大臣、参议以下，麝香间祗候，文武敕任、奏任官皆上万寿，行最敬礼。礼毕，还御，赐群臣酒馔，仪同前。此间奏欧乐，宴止，众退。以上三大节，全国臣民每户揭旭光旗章，以表庆贺。

每月赐宴 每月定日，帝于便殿召大臣、参议及有勋劳于国者，赐以酒食，或奏国乐，或奏西乐，序坐款语以舒君臣相悦之情，制以每月土曜日为定例。以上今礼，自明治元年三月参与大久保利通上表日："中世以还，天皇垂帘．拱手步不履蚰。力，重深邃，得近御座者公卿数人耳。所谓阶前万里，其隔阂可知也。夫尊君敬上，人心所同。然尊之失其道，天理乖戾，上下否隔，是古今之通弊。请破俗论，勿饰边幅，以从事于简易轻便。"朝议采之，旧仪繁重者大半删弃。今考延喜式所载，元正朝会，名日大仪，节录如下，以备参考。元正前二日，大藏丞、录率史生、藏部等，悬绣额于大极殿，缀著料绯丝一绚。前一日，殿东南庭设皇大子及大臣轻幄，诸门悬屏幔，东西廊门南左右并诸门悬屏幔，内匠寮官人率木工、长上、杂工等装饰大极殿。高御座，盖作八角，角别上立小风像，下悬以玉幡，每面悬镜，三面当顶著大镜一面，盖上立大凤像，总凤九只，镜二十五面。幔台一十二基立高御座，东西各四间，又整立南庭白铜大火炉二口，中阶以南相去十丈，东西之间相去六丈，兵库寮与木工寮共建幢柱管于大极殿前庭龙尾道上。率内匠寮工一人、鼓吹户四十人构建宝幢，从殿中阶南去十五丈四尺建乌像幢，左日像幢，次朱雀旗，次青龙旗，此旗当殿东头楹。右月像幢，次白虎旗，次玄武旗，此旗当殿西头楹，相去各二丈许，与苍龙、白虎、两楼南端楹平。头立鼓钲。大极殿东南阁内大臣幄，西南去一丈立钲，又南去一丈立鼓，钲加角槌二柄，鼓木槌二柄，击人各一人，长一人；次会昌门外东去九丈，自廊南去五丈立钲，又去一丈立鼓；次栖凤楼西南角坛以西相去一丈立鼓，以北相去六尺立钲；次朱雀门内东去十丈、自垣北去七丈立钲，又去一丈立鼓。至日，主殿头率寮下扫治御前及宫掖所。所史生左右各二人，礼服官袷袍，表绯里白，白祷带，鼻切履，执威仪。物殿部左右方十一人，一人执梅杖，二人紫伞，三人紫盖，二人营伞，三人营盖。右准此，其装束各黄帛袷袍一领。图书寮于大极殿前庭左右设火炉榻一脚，官人四人各著礼服，分自东西廊门当炉榻相对立。中务省、辅省浅紫袄金银装、腰带金银装、横刀、乌皮靴，策著帜殳。丞并内舍人皂绥绯袄，挂甲，白布带、横刀弓箭、麻鞋。其日依时刻，辅、丞各二人，相分率内舍人大极殿前庭，近卫阵以南队之。各居胡床，咒纛幡二流，钲鼓各二面。寅一刻击装束鼓，三刻列阵鼓，卯一刻进鼓。凡供奉威仪官人，绥腰带布带，横刀弓箭。兵部省于平旦，命丞、录各一人，东西相分将史生省掌等共入，八省院检校兵库、幢旗，诸位仪仗及隼人等阵。阁外大臣就朝集堂，召兵部省即丞入受命，出令兵库寮击外辨鼓，兵库寮分配击钲鼓人及执夫。于大极殿及会昌以外三门别击钲鼓各一人，执夫四人，中务击钲鼓人各二人，执夫八人，诸卫别击钲鼓人一人，执夫四人。击钲鼓人著平巾冠、绯大袖袍、绿袄子、帛博带、大口帛袷祷、白布袜、乌舄。执钲鼓夫著皂缦头巾、皂绥、朱末额绯大缬袍、白布带、白布祷、绀布胫巾、麻鞋。击钲鼓节群官阵列毕。阁外大臣仰兵部省，省令寮击外辨鼓，平声九下，诸门依次相应。开门毕，寮头进申阁内大臣，令击殿下唤鼓，双声九下，诸门依次相应。左右近卫府，于其日寅二刻，始击动鼓三度，度别平声九下，即令装束。大将著武礼冠，浅紫袄、锦柄裆。将军带金装、横刀、靴策著帜殳。中将武礼冠，深绯袄、锦柄裆，将军带金装、横刀、靴策著帜殳。少将武礼冠、浅绯袄，锦柄裆，将军带金装，横刀、靴策著帜殳。将监、将曹并皂绣，深绿袄、锦柄裆、白布带、横刀弓箭、白布胫巾、麻鞋。卯一刻击列阵鼓，一度平声九下；卯三刻击进阵鼓，三度，度别九下；仗初进时击行鼓三度，度别双声二下，皆就队下。中将率将监以下列队于大极殿南阶下，大少将率将监以下队于中务阵以北。龙像纛幡一旒，鹰像队幡四旒，小幡二十四旒，钲鼓各一面。将监率将曹以下队于大极殿以北、后殿南，并居胡床。左右卫门府于其目寅刻，近卫府始击动鼓，以次相应，即令装束，督著武礼冠，深绯袄、绣柄裆、将军带金装、横刀、靴策著帜殳。佐，武礼冠、绯袄、绣柄裆，将军带金装、横刀、靴策著帜殳。尉、志并皂绥、深绿袄、锦柄裆、白布带、横刀弓箭、绯胫巾、麻鞋。府生门部并皂绥、绀袄、挂甲、白布带、横刀弓箭、白布胫巾、麻鞋。卫士皂绥，末额桃染布衫、挂甲、白布带、横刀弓箭、白布胫巾、麻鞋。卯一刻，近卫府击列阵鼓，以次相应。卵三刻，击进阵鼓，仗初进。击行鼓，各相应如前，皆就队下。督率尉以下队于会昌门外左，鹫像纛幡一旒，鹰像队幡二旒，小幡四十九旒，钲鼓各一面。伴氏五位一人率门部三人入自掖门，居会昌门内左厢。依时刻令开门，佐率尉以下队于应天门外．左队幡二旒，小幡四十五旒，尉一人率门部三人居门下，开门毕，还本阵。又尉率志以下队于朱雀门外，队幡二旒，小幡四十旒。志一人率门部五人居门下，开门毕，还本阵。自朱雀门外至于第一坊门路傍卫士队之。又尉率卫士已上队于龙尾道以南诸门外，小幡四旒。志率卫士已上队于东西诸门及馀掖门，左右兵卫府于其日寅二刻，近卫府始击动鼓相应，装束：督著武礼冠，深绯袄、绣衲裆、将军带金装、横刀、靴策著帜殳。佐，武礼冠、绯袄、锦柄裆、将军带金装、横刀、靴策著帜殳。尉、志并皂绥、深绿袄、锦柄裆、白布带、横刀弓箭、绯胫布、麻鞋。府生兵卫并皂绯绀袄、挂甲、白布带、横71弓箭、白布胫巾、麻鞋。卯一刻，近卫府击列阵鼓，以次相应。卯三刻，击进阵鼓，仗初进，击行鼓，各相应如前，皆就队下。督、佐率尉以下队于龙尾道东阶下，虎像纛幡一旒，熊像队幡四旒，小幡九十六旒，钲鼓各一面。又尉率志已下孔于北殿门左，小幡十八旒。志率兵卫以上队于北掖门、东廊门。隼人司官三人，史生二人，率大衣二人，番上隼人二十入，今来隼人二十人，白丁隼孔一百三十二人，分阵应天门外之左右。群官初入，自胡床起，今来隼人发哆声三节，其官人著当色、横刀、大衣，及番上隼人著当色、横71、白赤木绵耳无矍。自余隼人皆著大摸布衫襟袖，著两面棚布祷，著两面裥绯帛肩巾，横刀白赤木绵耳形矍，执盾枪并坐胡床。式部元日丑一刻，扫部寮设辅以下、名掌以上座于便处，辅以下就座。省掌置版，位五位以上服礼服，就版，受点。其礼冠，亲王四品已上并漆地金装，以水精颗、琥碧三颗、青颗，交届冠顶，以白玉八颗立栉形，上以绀玉二十颗立前后押矍上，其徽立额上。一品，青龙，尾上头下，右出左顾。二品，朱雀，右出左顾。三品，自虎，尾上末卷，头下右向。四品，玄武，为蛇所缠，并右出左顾。凡立玉有茎并座，居玉则有座无茎。诸王一位，漆地金装，以赤五颗、绿玉六颗交居冠顶。黑玉八颗立栉形上，以绿玉二十颗立前后押墼上。二位，以白玉一颗、绿颗交居冠顶，以赤玉八颗立栉形上，自馀并准一位。三位，以黄玉八颗立栉形上，自馀并准二位。四位，漆地，绦形、栉形、押鬓、玉座皆金装，自馀银装，以赤玉五颗、绿玉六颗交居冠顶，以白玉十颗立前押矍上，以青,十颗立后押鬓上，不立栉形上。正五位，漆地银装，以黑玉十颗立前押鬓上，以青玉十颗立后押鼙上，自馀准四位。其徽为凤。2位已上正位，立仰头，从位正立低头。正四位，上阶左出右向，下阶右出左向。从四位，上阶左出右顾，下阶右出左顾。五位准四位。诸臣一位，以绀玉八颗立栉形上，自馀并准王一位．惟玉色交居王、臣各异。二位，以绿玉颗、白玉三颗、赤黑玉三颗交居冠顶，以赤玉八颗立栉形上，自馀准一位。2位，以黄玉八颗立栉形上，自馀准二位。四位，以赤玉六颗、绿玉五颗交居冠顶，自馀准王四位。五位，以绿玉五颗、白玉三颗、赤黑玉三颗交居冠顶，自馀准王五位。其徽为麟。正、从出向皆准诸王。群臣入，就位毕。兵部省于殿下击褰御帐钲，平声2下乃开御帷。图书寮主殿先进，发火炉，寮官人左右各一人，进，就榻下共烧香。一举毕，帝衮冕出御大极殿御座。女孀十六人导引宸仪，分侍左右。此时中务省内舍人之供奉驾前者，分就胡床。左右近卫、左右卫门、左右兵卫之供奉驾阵者，成就本队。群官成拜，礼毕，驾还。中务省、左右近卫、左右卫门、左右兵卫，各供奉如初。兵部省于殿下击下帐征，钲平声三下，殿下即击退鼓，双声九，诸依次相应，群冒退出讫，外击钲五，诸钲依次相应，然后近卫击退队鼓，三度，度别九下，馀府依次相应，还入本府，各击钲五下，解阵。

祭 祀

新年祭 一月一日，帝亲祭贤所、祭三种神器之一神镜处。皇灵、安祖宗以来历代皇灵处。神殿。祭天神地祗处。午前四时，装饰尊庙，宫内省、式部寮官人就座，掌典进开扉，贤所、皇灵以内掌典开扉，内掌典，女官也。伶人奏乐，内掌典及掌典补供神馔，乐作，掌典奏祝词。五时，式部头奏请出御，帝冠冕束带，步行，近卫、将校警卫左右，侍从执炬前导，宫内卿以下扈从。至庙，侍从执御剑候于阶上，帝亲奉玉串系木棉于木端名曰玉串。拜礼。式部头赞相祭仪。皇灵、神殿同一祭仪，惟拜贤所时，别有内掌典引铃之仪。拜毕，还御。宫内省、式部、寮官、敕任、奏任、判任，以次就拜位，行拜礼毕，撤神馔，伶人奏乐，掌典闭扉，乐止，众退。所供神馔，贤所、皇灵用折敷高坏六本立，谓有已之笾，凡六事也。折柜二十合，神酒二瓶。神殿用洗米神酒二瓶，饼一重，海鱼、鱼、海菜、野菜、果制、果盐凡十台。二日、三日，贤所、皇灵、神殿每月祭祀均以朔日，惟新年限至三日。祭贤所、皇灵、神殿，奏祝词，供神馔同一日式。但式部寮主其事，帝不亲祭，并无奏乐。

元始祭一月三日元始祭式。午前八时，装饰尊庙，宫内省、式部寮官就座，内掌典、掌典进，开扉，伶人奏乐，掌典供神馔及御币物。九时，在京诸省敕任官咸集，帝冠冕束带至尊庙，皇族亲王暨大臣、参议、宫内卿、辅、书记官等从。帝亲奉玉串于贤所内掌典引铃如常。拜，式部头奏告文，皇灵、神殿同奏告文。此间陪从诸臣及在京诸省敕任官、宫内省、式部寮、奏任、判任官以次拜，礼毕，还御，撤神馔、币物，伶人奏乐，掌典闭扉，乐止，众退。十时，宫内省式部寮官就座，掌典开扉，皇太后、皇后拜礼，奉玉串。十时三十分，麝香问祗候参拜，各厅在京奏任官、神官、奏任以上教导职，六级以上有位华族等，皆参拜，至十二时拜毕，闭扉，众皆退。神馔，贤所、皇灵如一日之仪。神殿饭饼、海鱼、川鱼、野鸟、水鸟、海菜、野菜、果制、果盐、水御杯凡十一台，酒二瓶，所供币物锦一卷、红白绢各一匹、晒布二端，载之一台。

祈年祭 二月四日，帝遣敕使式部寮官，奉币于伊势皇太神宫、丰受大神宫，及两大神宫之别宫，祭告祈年。皇太神宫供五色绝各十匹，白绢十匹、锦一端、木绵十两、麻十两、币帛料金若干、神馔料金若干。丰受大神宫供币1司前。皇太神宫、别宫、荒祭宫，供币帛五色纯各一丈、木绵二两、麻二两、金若干、神馔料若干。又月读宫、月读荒御魂宫、伊佐奈岐宫、伊右奈弥宫、泷原宫、泷原并宫、伊杂宫、风日祈宫，供币帛并币帛神馔料金若干。丰受大神宫、别宫、多贺宫、土宫、月夜见宫、风宫，供币帛并币帛神馔料金若干。祭日神宫，各神官咸集，两大神官供神馔，敕使进奉币帛，奏祭文，文日："天皇昭命使臣式部头某，敬告伊势度会天照皇太神之广前。五十铃河上巍巍乎!建宫殿于磐石之根。大柱竖立，千木高揭，威灵赫赫，照古耀今。兹当祈年之辰，恭奉币帛，虔祈年谷，仰赖天恩。俾神国圣世，同磐石坚，千世万世，与天壤无穷。天皇大命，庶垂降鉴，臣诚惶恐惧敬白。"丰受宫各祝词大抵如前。同日于宫内祭皇灵。同日，式部寮班币帛于各府县，官币、国币社各有等差，令地方官及神官于邮递到日奉之以惰祭祀。官币大社：京都府贺茂别雷、贺茂御祖、男山、八幡、松尾、平野、稻荷，埽县大神、大和、石上、春日、广濑、龙田、丹生川、上牧冈、大鸟，大坂府住吉、生国魂，兵库县广田，琦玉县冰，千叶县安房、香取，茨城县麂岛，静冈县三岛，爱知县热田、滋贺县日吉、和歌山县日前国悬、岛根县出云、大分县宇佐、鹿儿岛县雾岛，共三十社。官币中社：京都府八坂、鹿儿岛县鹿儿岛、京都府白峰、山口县赤间、大坂府水无濑、神奈川县镰仓、静冈县井伊谷、京都府梅宫、贵舟公、大原野、吉田、北野，共十二社。官币小社：鹿儿岛县鹈户、开拓使札幌别格。官币九社：坍县谈山、京都府护王、熊本县菊池、兵库县凑、鸟根县名和、石川县藤岛、京都府丰国、橡木县东照、陆军省靖国。国币中社：三重县敢国、静冈县浅间、神奈县寒、千叶县玉前、歧阜县南宫、长野县诹访、两社、山黎县浅间、群马县贯前、橡木县二荒山、福岛县都都古别、伊佐、须美、宫城县志波、彦盐灶、山形县大物、忌月山、滋贺县若狭、彦若、狭姬、气比，石县气多、射水，新渴县弥彦、京都府出云笼、兵库县出石、岛根县宇倍、熊野、水若酢、兵库县海、冈山县中山、安仁、吉备、津彦、广岛县严岛、山口县住吉、和歌山县熊野坐、兵库县伊奘、诺德岛县忌部、大麻比古、爱媛县田村、大山祗、高知县土佐、福冈县宗像三社，冲津宫、边津宫、中津宫。香椎、高良，大分县西寒多、长崎县田岛、熊本县阿苏、鹿儿岛县宫崎、长崎县住吉、海神，共五十二社。国币小社：爱知县砥鹿、静冈县小国、岐阜县水无、岩手县驹形、青森县岩木山、山形县出羽、汤殿山、石川县白山、比咩、新溻县度津、岛根县大神山、日御、崎物部、广岛县沼名前、山口县玉祖、爱媛县事比罗、福冈县英彦山、大宰府鹿儿岛县都农、牧闻、开拓使函馆八幡，共二十社。

春秋季皇灵祭 春三月二十日，秋九月二十三日，祭历代皇灵。装饰尊庙，供大真贤木神木如恒例。先朝祭，次午祭，后夕祭。朝祭于午前九时，式部头主其事，开扉，奏乐，供神馔，奏乐，奏祝词，撤神馔，闭扉，奏乐，均如恒仪。至十时，宫内省式部寮官先集，内掌典开扉，伶人奏乐，掌典供神馔及币物，又奏乐。次神殿供神馔及币物，掌典奏祝祠，告祭祀，又奏乐。此时，皇族亲王、大臣、参议，在京敕任官皆就座。式部头奏请出御，帝冠冕束带至尊庙，到拜位，亲奉玉串于皇灵广前御拜，自奏告文。次贤所，御拜，无奉玉串鸣御铃之事。次神殿，御拜，亦奉玉串，亲奏告文。亲王、大臣以下以次进，拜毕，还御。伶人奏东游舞踏，乃撤神殿币物及神馔，闭扉，奏乐，乐止，众退。十一时三十分，皇太后、皇后拜礼，奉玉串。次一品内亲王代拜，奉玉串。十二时三十分，麝香间祗候参拜。午后一时，官省、院使、府县、在京奏任官、神官、奏任以上并教导职六级以上、有位华族皆参拜，乃闭扉，各退。至四时，行夕祭仪如朝祭，亦式部头主祭事。

新尝祭新尝祭定于十一月二十三日。午后二时，装饰尊庙。四时，式部寮官就座，掌典新设神座，供寝具于神座之上，式部头检视讫，五时四十分，掌典点忌火御灯于殿之四隅，殿前各所设庭燎，光明如昼。六时，亲王、大臣、参议以下及在京敕任官，齐集祗候，帝著祭服出御常殿，侍从二人左右秉烛，式部头、宫内卿恭引宸仪，行导御前，侍从奉剑玺，亲王、大臣、参议以下敕任官、宫内式部奏任官，扈从御后，帝著尊庙御座。侍从一人奉宝剑，一人奉神玺立殿上箦席，式部头候幌外，供奉群臣各就幄舍，掌典行神降仪，乃捧进神馔，掌典二人执烛，掌典一人执削木称警。此时群官皆兴，伶人奏神乐，歌本拍子，伶人末拍子，伶人笛，伶人筚篥，伶人和琴，伶人皆歌。掌典一人执虾鳍槽，掌典一人执多志良加陪膳，采女执杨枝笛，后取采女执巾笛，采女一人执神食荐，采女一人执御食荐，采女一人执箸笛，采女一人执技手笛，掌典一人执御饭笤，掌典一人执鲜物笛，掌典一人执乾物笛，掌典一人执果子笛，掌典一人执海藻汁渍，掌典一人执鳆汁渍，掌典二人执空盏，掌典二人舁羹八足机，掌典二人舁酒八足机，掌典二人舁御粥八足机，掌典二人舁御直会八足机。次供奉官捧盥漱水，帝亲供进新神馔，是年新熟米。亲奏告文。亲祭之仪，臣下不得窥见。次御直会乃撤神馔，供奉官捧盥漱水，捧神馔者各司其事，次第退，于是亲王大臣及诸敕任官于殿前庭上拜礼，宫内式部之奏任、判任官亦拜，礼毕，掌典行神升仪，乃还御，仪如初。至十时，麝香间祗候，华族皆参拜。

祭祢庙 祭陵 每岁于一月三十日祭孝明天皇，仪如皇灵祭。二月二十一日祭仁孝天皇。十二月十二日祭光格天皇。十二月六日祭后桃园院天皇，仪如元始祭。即四亲庙。同日，即遣敕使祭山陵。敕使暨随员均大礼服，祭文纳之锦袋，或随员挂于首，或敕使捧于手，派警部四敕使进奏祭文，礼成，复命。以2：4礼，从宫内书记询问得之。名日：现行假例，谓暂时所行，非典制也。明治以来，百度修明，独于祭祀之礼缺而未备。盖兴日浅，庶政草创，有所未暇，抑亦视之不甚重也。考古来列于大祀者，为践祚大尝祭。七月以前即位者，当年行事，八月以后则明年行事。其年，预令所司日定天下国郡为斋郡，命之供器具，供营缮，供调使，名日悠纪、主基。日定即下知依例准拟。八月上旬，遣大祓使于诸国，已发使，后遣使供币帛于天神地祗。下旬又遣祓使于左右京、五畿内各国。帝于十月下旬临幸川上，行禊礼，颁告诸司：自十一月朔至晦散斋一月，自丑至卯致斋三日。大尝会杂用料稻，命斋郡每国充正税一万束，拔穗田每国六段，遣官到斋郡大祓，p定在田及在斋场杂色人等，又令辨备多明米三十斛，充酒料，与穗稻同领送。别令于参河国织神服，令河内、和泉、尾张、三河备前供神御杂器，日由加物。又令纪伊、淡路、阿波三国造由加物，凡春米、造酒、采木、制器等事，均以日定之，成肃恭将事。于斋郡设斋院，所供物别构屋宇收之，赍送经由之国，皆扫路祗承。至京，又设斋场，所供物别构屋字贮之 又命于缝殿织御祭服，内膳司备御料理。自神祗伯以下皆别给斋服。前祭七日，造大尝宫于朝堂院，东西掖门内之龙尾道南庭，分造东为悠纪院，西为主基院。宫垣南北各开一门，内树屏篱，东西各开一门，外树屏篱。二院中垣之南端开一小门，将柴为垣，押杵八重，垣末柱将推枝，诸门编楮为扉，，悠纪院所造正殿一宇，甍置坚鱼木八枝，著高博风，构以黑木，葺以青草，以桧竿为天井，席为承尘，壁茚以草，表裹以席，地敷束草，上加竹箦，其室箦上加席，席上敷白端御帖，帖上施坂枕，户悬布幌。主基院殿与上相对。又于大尝院北造回立宫正殿一宇，又于南北门建神盾二枚，戟八竿。又于朱雀、应天、会昌等门建大盾六枚、戟十三竿。十一月中，寅日以前，内外庶事整齐已毕。卯日平明，神祗官班币帛于天下诸神座，别纯五尺、五色薄绝各一尺、倭文一尺、木绵二两、麻五两，四座置一束，八座置一束，盾一枝、枪一竿、裹叶荐六枝、庸布一丈四尺。是日，中臣官人率日部于官内首p诸司小斋人讫，各还私舍沐浴，斋服赴集。别差中臣、忌部官人各一人，率缝殿、大藏等官人奉置衿单于大尝宫悠纪殿，率内藏官人奉置御服并绢幞头于回立殿。主殿寮供奉御汤三度，一度大斋汤于常宫供之，二度小斋汤并于回立殿供之。诸位立仗，诸司陈威仪物如元日仪。石上、攫井二氏各二人，皆朝服，率内物部四十人，著绀布衫立大尝宫。南北门神盾、戟，门别盾二枚、戟四竿，讫，即分就左右盾下胡床。门别内物部二十人，左右各十人，五人为列，六尺为间，伴佐伯各二人，分就南门左右外掖胡床。待时开门，左右近卫，中将以下各引队仗分卫大尝宫左右。兵卫督以下各引部队分卫其方左右，卫门督以下各引其队分卫其方及门，门部纠察诸门出入。隼人司率隼人分立左右，朝集堂前，待开门乃发声。中务辅丞率大舍人寮及舍人，宫内辅丞率主殿寮、扫部寮、殿部、扫部等，并公服执威仪物，左右分陈，式部设皇太子以下版位于大尝宫南门外廷。巳时主殿寮供奉大斋御汤。同时，两国供物发自斋场，向大尝宫，悠纪在左行，主基在右行。其行列，神部四人左右前驱。着青褶衣，执贤木。神祗官一人在中，头当色著木绵鬓，次神服长二人，分在左右，著青褶衣，执贤木，神服宿祢一人在中，头当色木绵襻日荫鬓，次缯服案，纳以细笼，置以案上神服，人舁之，著青褶衣。次神服男七十二人，分在左右，青褶衣，日荫鬟。次神服五十人，分在左右，青褶衣，日荫鬓。男女各执酒柏，以弓弦叶插白竿四重，重别四枚。次悠纪国前驱四人，分在左右，青褶衣，执贤木。次稻实p部一人在中，头当色木绵祥日荫鬓，执青竹。次造酒儿，细布明衣，日荫鬟，乘素舆，舆夫四人。次御稻舆，纳稻布袋，担夫二人。稻实公青褶衣，木绵榉日荫鬓。次戴御膳案女八人，细布衫，木绵祥日荫鬓垂髫。次御酒案一脚，担夫四人。次黑酒二瓶，夫各八人。次白酒二瓶，夫各八人。已上四瓶，各载黑木舆，饰以萝葛。次由加物八舆，舆别夫四人，纳以明柜，置以大案。次切机四脚，加纳刀子，折柜二合，裹以曝布，以案为一荷，荷别夫二人。次火燧一荷，纳笛二合，吴竹为足，覆以绿缬，夫一人。次臼一腰，纳以布袋，结以布带，覆口以白木盘，裹以细席，夫二人。次杵四枝，纳以布袋，吴竹为足，夫一人。次箕二枚，裹以曝布，吴竹为足，夫一人。次薪十荷，两端裹以细席，夫十人。次火台四荷，涂以白土，覆以细席，荷别夫二人。次松明四荷，两端裹以细席，夫四人。土火炉四荷，构以椿木，涂以白土，覆以细席，荷别夫四人。次槲叶二荷，裹以细席，夫二人。次食荐并置箦一荷，裹以曝布，纳以明柜，置以大案，夫二人。次韩灶一具，纳以明柜，置以大案，覆以绯油单，夫六人。次水六瓶，覆口以白木盘，载以黑木舆，饰以草木叶，夫各四人。已上并神御物，皆插贤木。次祢宜日部在中，头当色木绵祥日荫鬓。次国郡司分在左右，并当色日荫矍。其国司亲族相助者，各监献物，左右分列，绿袄青揩衫。次酒盏案一脚，夫四人。次黑酒十缶，夫二十人。次白酒十缶，夫二十人。次饰酒十瓶，瓶别夫八人。次仓代物四十舆．舆别夫八人。黑酒以下，黑木为舆，饰以美草。次杂鱼鲐一百缶，夫二百人。桧木为足，以曝布覆口。次肴果十舆，舆别夫四人。次饭一柜，夫二百人。次酒一百缶，夫二人。次杂鱼并菜一缶，夫二百人，担夫皆青揩衣。已上并多明物。其主基国次第亦如之。阿波国忌部所织粗妙服，即神语所谓阿良多倍，预于神祗官设备，纳以细笼，置以案上，四角立贤木，著木绵，忌部一人执著木绵之贤木，前行四人舁案，并著木绵鬓。未时以前供物到朱雀门下，神服部在前如初，阿波国忌部引粗服案出，自神祗官就缯服案后立定，待内辨毕，卫门府开南三门如元日仪。神祗官一人引神服男女等，到于大尝宫膳殿置柏酒出。又神祗官左右分引两国供物参入，除神御物之外，皆留朝集院庭中，各分安置东西堂，到大尝宫南门外，即悠纪左回，主基右回，共到北门。神祗官引神服宿祢入奠，缯服案于悠纪殿神座上。次忌部官一人入奠，粗服案于神座上。讫，共引出，乃两国献物各收盛殿。讫，卫门府闭门，神祗官侍于北门内左掖。造酒儿先舂御饭稻、次酒波等共不易手舂毕，件造燧火兼炊御饭。安昙宿祢炊火。内膳司率诸氏伴造各供其职，料理御膳。宫内省官人，左右分引大膳、职造、酒司各陈其所备供神物。高桥朝臣一人、安昙宿祢一人各擎多贺须伎，其膳部、酒部亦依次立，并入大尝宫，共外殿就案头立定。前头先奠，案上自馀以次手传奉奠，讫，相顾退出。明日，撤，亦如之。酉时，主殿寮以寮火设灯燎于悠纪、主基二院，院别二灯、二燎，伴宿祢一人，佐伯宿祢一人，各率门部八人，著青揩衫于南门外，通夜庭燎。悠纪、主基二国进御殿油二斗、夜别五升、灯盏盘各八口、灯心布八尺、夜别二尺，炭八石、日别二石，续松三百二十炬、长各八尺、夜别八十炬，薪一千二百斤、日别二百厅。戍时，天跸始警临回立殿，主殿寮供奉御汤，即御祭服入大尝宫。其道，大藏省预铺二幅布单，扫部寮设叶荐，且随御步敷布单上，前敷后卷，宫内辅以上二人敷之，扫部允以上二人卷之。人不敢蹋，还亦如之。宫中道并庭，以八幅布单八条敷。大臣若大中纳声一人率中臣忌部、御巫猿女左右前行，大臣立中央，中臣、忌部列门外路左右，宸仪始出。主殿官人二人执烛奉迎车持，朝臣一人，执营盖，子部宿祢一人、笠取直一人并执盖网，膝行，各供其职，还亦如之。御悠纪尝殿小斋，群官各就其座。讫，伴佐伯氏各二人．开大尝宫南门，卫门府开朝堂院南门，宫内官人引吉野国栖十二人、槠笛工十二人，并青楷布衫入自朝堂院东掖门，就位奏古风。悠纪国司引歌人入自东掖门，就位奏国风。伴宿祢一人，佐伯宿祢一人，各引语部十五人，著青揩衫入自东南掖门，就位奏古词。皇太子入自东西掖门，诸亲王入自西门，大臣以下、五位以上入自南门，并就幄下座。六位以下在晖章、修式二堂后，依次列立。群官初入，隼人发声，立定乃止。进于盾前，拍手歌舞，五位以上共起，就中庭版位跪，拍手四度，度别八遍，即神语所谓八开手。皇太子先拍手而退，次五位以上拍手，六位以下相样拍手，亦如之。讫，退出。惟五位以上退就幄下位坐定。安倍氏五位二人、六位六人，左右相分共就版位跪奏，侍宿文官分番以上簿，讫，荐悠纪御膳。亥一刻进，四刻退，行立次第，最前内膳司、膳部、伴造一人，执火炬扑盆。次采女、司采女、朝臣二人，左右前驱。次宫主、日部一人，著木绵鬓祥，执竹杖。次主水、司水、取连一人，执虾蜡盥槽，水部一人、执多志良加。次采女十人，一人执刷笛，一人执巾笛，一人执神食荐，一人执御食荐，一人执扶手笛，一人执饭笛，一人执鲜物笛，一人执乾物笛，一人执箸笛，一人执果子笛。次内膳司、高桥朝臣，一人执鳆汁渍，安昙宿祢一人执海藻汁渍，膳部五人，一人执鳆羹坏，一人执海藻羹坏，二人执羹埚案，惟一人守棚不入行列。酒部四人，二人舁酒案，二人舁黑白酒案。皆依次而立。荐享已讫，撤亦如之。子时，神祗官引内膳、膳部等，迁于主基膳殿，料理神御馔，宸仪还回立殿，其仪如初。供奉御汤讫，易御服，迁御主基尝殿，其仪一如悠纪。又国栖等奏古风，并皇太子以下拍手等，并同悠纪仪。寅一刻，荐主基御膳，进退如前。辰日卯一点，还回立殿，其仪如初。易御服，还宫警跸，侍卫如常仪。祭事已毕，百官各退，伴佐伯氏人闭门。二点，神祗官、中臣、忌部引御巫等镇祭大尝宫殿，其币如初。讫，即令两国民坏却后镇祭所，平讫，即镇其地料庸布四段、木绵二斤、麻二斤十两、锹八口、米八升、浊酒八升、鳆四斤十两、坚鱼十斤六两、海藻十斤六两、腊一斗六升、盐四升、瓶坏各八口，其御服、衾单、狭帖、短帖、席并回立殿及供奉御汤之属并给忌部等。一物已上所用杂物、经火之物给宫主日部。自馀一物已上及杂舍等悉给中臣。四点，神祗官准例祭仁寿殿，又悠纪、主基两国仓代等杂物列立于丰乐院庭中。先是，所司预扫除丰乐院，悠纪、主基二国各设御帐于殿上。悠纪在东，主基在西，诸司内外张设如常仪，式部预置版位。辰二点，车驾临丰乐院，御悠纪帐，诸卫陈列如常。皇太子入自东北掖门，待亲王以下就位毕乃入，五位以上入自南门各就版位，六位以下相续参入立定。神祗官中臣执贤木副笏入自南门，就版位跪奏天神之寿词。忌部入奏神玺之镜剑，退出。次辨官五位一人亦就版位，跪奏两国所献供御及多明物色目。讫，退出。皇太子先拍手退出，次五位以上俱拍手，六位以下相样拍手，如前仪以次退出。式部取版位出宫内引大膳、职造、酒司、所备多贺须伎、比良须伎等物进见于庭。讫，将去。是时，大臣侍殿上，唤五位以上俱入，就显扬、蓑观二堂座。六位以下以次参入：就观德、明义二堂。讫，悠纪国别贡物参入。已一点，悠纪国荐御膳给飨，五位以上如宴会仪。两国多明物并令辨官班给诸司。悠纪国献当时鲜味。次国司引歌人入，奏国风讫，撤朝膳，未二点，迂御主基帐，皇太子以下亦就主基座。别贡物参入献当时鲜味，荐御膳，奏国风等并同前事。讫，悠纪国给禄。已日辰二点，御悠纪帐，三点荐御膳，次奏和舞，其召五位已上给飨，及六位已下参入奏风俗乐等并同。辰目未二点，御主基帐，供御膳之后，奏田舞，庶事同前仪。事讫，主基国赐禄。午日卯一点，却两国帐，所司装束寻常御帐。辰二点，御此帐，召五位以上及六位以下参入，同前日。四点，叙位，两国司及氏人等，叙位人数依敕处分。已二点，所司荐御膳，其器具便用前日两国所供御膳之具，奏久米舞、吉志舞。申一点，奏大歌并五节舞。三点，供奉解斋舞、先神服五舞，数限四人。次神祗官、中臣忌部及小斋侍从以下、番上以上左右分入，造酒司人别给柏即受酒而饮，讫即为爱而舞之。酉二点，皇太子已下，五位已上，给禄各有差，又诸司六位官以下及两国驱使丁以上给禄。神祗伯、大副及斋部少领以上加给马一匹。其悠纪、主基两国主典以下诸郡司、主帐以上把笏者、别敕叙位者．依临时处分，，是日小斋侍从以下于宫内省解斋，歌舞如常。大膳、大炊、造酒及两国司给酒食。讫，脱斋服复常云云。盖古之大尝祭，繁重如此。嵯峨帝时，右大臣等藤原冬嗣上言："圣主相续，频御大尝，天下骚动，人民多疲，其劳费可知。自王纲解纽，诸政废弛，及将军执政，则皇宫供亿尚有匮乏，何况祭祀。近年大政复古，初亦下诏，称祭政一致期复旧规，然若此隆仪大典，一时固未暇举行也。"今特节录其仪，以征旧典。

外史氏日：余考日本开国以来，国之大事莫大于祀。有大祀、有中祀、有小祀、有四时祭、每年定日行之。有临时祭。常祀之外应祭者随时祭之。每帝践祚必举大尝祭，典礼最重。即位之后，即简内亲王帝女也。若无内亲王，依世次简女王日之。为伊势大神宫斋主，日斋宫；又简内亲王为贺茂大神斋主，日斋院；以奉祭祀。凡时祭名有十三，行之十八，日祈年、欲令岁灾不作，时令顺序。日镇华、三轮、狭井之二祭也。春日华散，疫疠流行，乃祭以镇。日神衣、伊势之祭也。其神服部斋戒精洁以织神衣。其丝用三河赤引之神调麻绩连亦织敷和之衣，以供神明。日大忌、龙田、庆濑之二祭也。欲令山谷之水变而为甘泽，润苗稼有福祥焉。日三枝、率川之祭也。其祭酒之樽，饰以三枝之华。日厉神、龙田、广濑之二祭也。欲令渗风不吹，稼穑滋登。日月次、若庶人宅神祭焉。日镇火、日部之徒祭于宫城四隅，以防火灾。日道飨、日部之徒祭于京城四隅，以逆鬼魅，飨遏路上，使不内入。日神尝、神衣祭日即行之。日相尝、大倭、住吉、大神宄、师恩、智意、富葛、木鸭、纪伊、日前神等是也。其神主各受官币帛而祭之焉。日镇魂、阳气曰魂，招其所离以镇于身体中也、日大祓。除不祥也。祈年于仲春，镇华于季春，神衣于孟夏、孟秋，神尝亦于孟秋，大忌于孟夏、孟秋，三枝、风神于孟夏，月次、镇火、道飨于季夏、季冬，相尝、镇魂于仲冬，祈年、月次最重，百官集于神祗官，中臣氏宣祝词，忌部氏班币帛。凡六月及十二月晦日大祓，东西史部上祓刀，读祓词，讫，百官男女成聚祓所，中臣氏宣祓词，日部氏为解除。若其他临时之祭，盖不可胜数也。如霹雳神祭、镇灶鸣祭、镇水神祭、御灶祭、御井祭、镇御在所祭、镇土公祭、御川水祭、镇新宫地祭、八衢祭、行幸时祭、路次神祭、埽祭、大殿祭、宫城四隅疫神祭、祈雨神祭、遣使时祭、遣使造舶木灵并山神祭之类。考延喜式，群神列于祀典者盖三千一百三十二座之多。凡神宫有神户，其调庸田租，概充神宫装饰及供神调度所需财物，所供币帛出于官，若大祀，则令国司供纳以卜定之。其祭物有绝、丝、绵、布、米、豆、酒、稻、鱼、菜、盐、果、及坏、盘、案、席、弓、马、刀、盾之类，所司长官亲加检校，必令精洁，毋许杂秽。别有御赎祭，所供物有铁人像二枚、衣二领、祷二腰、被二条等事，谓赎罪于神，令移祸于铁人也。御赎祭有一世一行者，有岁岁行之者。司祭祀者有中臣、卜部、忌部，世其官。有祢宜、物部、猿女、内人、御巫，司其事，皆给以禄。祭之先，分颁祭衣；祭之后，别给赏禄。凡斋戒，大祀一月，中祀三日，小祀一日。大祀散斋一月，致斋三日。散斋期内，诸司不得吊丧问疾，不得食肉，不判刑，不作乐。所司预告于官，官于散斋日平旦应告诸司，俾得斋戒。凡供物，礼仪有定式，有差等。中古特设神祗省一官，神祗伯之职掌祭祀之典，领邦国之祝，凡祝部神户名籍皆隶于此。视御巫之祷，神祗式九月神尝祭，十月镇魂祭，则御巫与其事。知龟卜之令，凡灼龟占吉凶．是、部执业而统于神祗省。总判其官事，大副、少副为之贰，率其属而从事焉。神祗伯班于百寮之上，其奏事列于诸务之先，盖所以重之者如此。自王政衰微，祀典疏怠，逮乎近日，则诸教盛行，各宗其说。如耶稣教视一切神明皆若诞妄，则有以古人之祭典为鄙陋、为愚昧者。民智益开，慢神愈甚。虽然，以古先哲王之仁之智，而以柿尝治国，以神道设教，自有精义。盖其时人文草昧，所以化民成俗，不得不出于此。上以恪恭严肃事神，下以清静纯穆报上，固有非后世之所能及者矣。嗟夫!

婚娶

自诺、册二尊见脊令飞呜始制婚媾，中古多本唐礼。保元、平治之后，丧乱荐兴，礼制湮废，至足利义满时，有能阿弥鉴岳者始制诸礼，以后小笠原氏、笠原氏礼最通行，有开女塾以教女流者，其拜跪折旋、言辞謦欢，下至拂尘插花，均有法度云。伊势氏世习其仪。今所用大率本二氏，明治以来稍稍废矣，而民间犹存日典。古帝立后，又立中宫，置九嫔。诸侯妻日御台所，亦日某君。士大夫妻日奥姑。《辽史国语解》：凡纳后即族中选尊者一人，当奥而坐，以主其礼。谓之奥姑，袭辽人语也。妻呼夫日檀那，沿梵语也。平民妻日女房，日山神。僧妻日库里，日大黑。琼琼杵尊娶木花笑耶姬，姬为富士山神，以美称，故妻为山神。司财之神日大黑，盖谓司内职者。僧厨日库里，亦谓主库云。僧家真宗外旧无蓄妻者，近日释禁争迎娶矣。诸侯妾日部屋，士大夫、平民皆日妾，外妇名日帏。妾生子则为乳母，不称母，不得配庙，聘妾不惰礼，不与亲族交。有非妻非妾者日权妻，亦不与亲族交，计月输值，朝张暮李，听人去留。生子或留子去母后有为妻者设宴飨亲族，名日披露，必设假父母，以生母贱也。娶妻不避同族，如帝子男为亲王，女为内亲王，制惟亲王许娶内亲王。至于五世之王，仍不得娶，诸臣许娶五世之女王，其四世以上女亲王均不得娶。凡皇子、皇兄弟皆为亲王，自亲王至于五世则有王名，旧制限帝族自相为婚，亲王与内亲王相婚配，惟延历十一年九月诏日："见任大臣良家子孙，听娶三世王。"惟藤原朝臣奕世相承相王室，特听娶二世王。蒲生秀实日："按婚姻有礼，以男女有别，无相狎也。以尊卑有等，不苟合也。"礼之质文，古今不同，上世兄弟相娶，自今视之如无别者，然犹远同母，则无相狎者存焉。王姬之贵，不肯嫠降诸臣，所以特贵天孙也。然二世之王女，藤原氏独以相家得娶焉，则不苟合者存焉。礼在，无相狎而不苟合，其义虽与儒家异，亦何足伤也。儒家以不取同姓为礼，《礼记》载之，名为周道，则周以前之婚礼，当亦不避同姓矣。历世相沿，由贵族逮于庶民皆如此。近世乃有禁同族为婚者。足利氏之后，诸侯无子者即赘婿为子，嫁之以女，俾承宗祀，并从其姓。赘婿之风大行，因有男子嫁人之名，至今犹沿其俗。蒲生秀实曰：自足利氏后，天下馀子多以男嫁人，而无子将择后者，必先议其币多少而后定议。"云云。自赘婿为子之风盛行，兄妹为婚之禁又起。或有妻死继室以妹者，有司议曰：为人后者为之子，妻妹即其妹，是兄妹为婚也，不可。或又日：女夫谓之婿，己所生谓之子，今既并于一人之身，于姊谓之婿，于妹谓之子，何分歧为？且父母于姊妹均谓之女，未尝称配嗣子者为妇，己女而不妇，姊妹伺择焉可？议礼之家纷如聚讼焉。

凡男子弱冠，其父母将迎妇，先立媒人，名日肝煎。肝煎周旋二姓问，或看花，或烧香，骋车某寺，泛舟某桥，使两小相识。肝煎与妇家为约，名日架桥。既诺，乃诣官告婚，官许之，遂用红定，谓之结纳。白发一、以白麻制之，长数尺，如白发。熨斗一、制以鳆鱼，长数尺，以蒿缚。鱼双、用棘鬣鱼或鲤鱼，或用凫雁。酒一樽、衣一领、带一围，其他数种，贫富有差。肝煎相携到妇家，亲戚咸集，揖让礼终，新妇出日："妾不敏，愿赐教。"既而开宴卜日。至日，婿受父母命，与肝煎到妇家迎之。女父母初见婿，授以刀剑二，名引出物，拜跪礼终，设酒宴，欢饮而去。即夜，妇舆入，肝煎从，亲戚皆从。先出，父命之，母申之，母为结束，盘五采缕于髻，裙屐皆新，乃设庭燎为送死之礼，表不再归也。舆将入门，数女迎之，名待女郎，在堂上周旋新妇及为酌者。升堂，先拜家庙，就席，北面坐。衣必用素，以茧覆面，头发皆去饰，但妆红粉而已。婿礼服，南面坐。肝煎行酌应酬，杯用三，肴盛高盘，盘上饰以松、竹、梅、鹤、龟，皆以绣或以金银纸制，象蓬莱岛也，名日岛台。肴必用乾乌贼，羹用蛤，壶饰以雌雄胡蝶，以金银纸为之，以三杯夫妻相酬为九献，于时肝煎唱古谣高砂曲，高砂在播磨国，古有老松，松精化为翁媪戏于松下，后人为曲，合卺必谣之。曲日："高砂兮重重，亭亭兮苍松。上有偕凤兮下有骈龙，枝当叶对兮无不双。"众皆拍掌。又歌日："锦屏四围兮珊瑚交支，烛影迷离兮酒波参差，夜既央兮客未归。钗挂冠兮袖拂衣，形影兮相随。托微波兮通辞，在天为比翼兮在地为连枝。三千一百三十二座大神兮百千万亿，化身菩萨兮为我盟司，山摧海烂兮心不移。"新妇颊首，众益飞觞，欢声雷动。又歌日："今日夫妇兮他日公婆，熨斗温兮相摩挲，白发千丈兮曳以拖。夫夫妇妇兮如琴之和，子子孙孙兮如虫之多，今夕何夕兮奈乐何!"歌未毕，促合卺饭，夫妻礼终，舅姑与新妇三献，兄弟亲族各一献，歌谣甫停，礼饭既终，复团图饮。肴核杂陈，百戏迭兴，妇乃理发、插笄、更衣而坐，待女郎亦更衣，夜彻晨尚点烛，饮宴未终，新妇与婿人后堂共牢而食。新妇执贽舅家白发一，熨斗一、酒一樽、鱼双，婿服一领，遗舅姑及兄弟亲族臣僚各以物有差。新妇所携单司、纳衣服。长持、藏寝具。黑棚、陈列妆具。厨子、列书籍及器物。钓台，厨间诸具及平生所用什具。富家多以描金箱、黑髹具，贫女黄竹箱一对而已。大家嫁女，更衣十三色，先白最后黑，衣毕乃登舆，婿家礼饮亦屡更衣，新婚之夜以更衣多为华。媵妾老女或更一二。饮酒以过量为祝，醉倒亦不妨，聚饮者以残炙余绘携去，归以遗细君也。二日，招亲戚内子及姊妹开宴，各携酒肴来，如前日。三日，招朋友相知。过三月，归宁母家，肝煎从焉，名日里人，一宿而归。婿为客，于外家日初客，肝煎又从，遗物有差。有身，五月为带祝，遗赤饭于肝煎。生子，每别筑产舍，日生衙。既而举儿，七日命名，设宴招亲族，若男也，以端午为祝日；女也，以上巳为祝日，此礼今已废矣。初生逢五月，制旗如鲤，高插门楣，以祝多子。

丧 葬

垂仁帝时始造石棺，帝赐之官，建真利根始造石棺，献之帝，帝赐姓日石作大连公。后多用石棺。临葬，冠服、刀剑、珠玉、酒饭及平生所爱器玩皆以殉，其厚葬可知。盗掘日陵多有得宝玉者，金碗、宝刀大概同秦汉以上制。如古帝陵，大者周围七八里，小者亦过千步，穿堑注水，使人迹不能至。然中叶以后，大抵荒芜。考古治部省有诸陵司、诸陵正及佑，掌陵墓之令，丧祭之纪土部从赞凶礼焉。又丧葬令，凡先皇之陵置陵户，若陵户不足，募百姓充役，十年一替。凡兆内毋许臣庶埋葬及耕牧樵采。又诸陵式：凡陵墓之侧有原野者，寮仰守户并移所在国司豫为除禁，毋使失火延烧。凡垣沟有损坏者，令守户修理，官人巡加检校。岁十二月，遣奉币，谓之荷前祭。亲者日近陵，疏者日远陵，供币之数亦有差等。凡祭之上旬，寮录其事，并诸国山陵使姓名及驿铃等数，以告于治部省，省告于官，然后颁币，即日遣奉云云。然自王室衰微，历代帝陵多不可考。近世蒲生秀实极意搜采作《山陵志》一书，然尚十不能得五六也。佛教渡来之后都用梵法，贵贱惟树一碑而已。中古天子废谥用佛家法，死者例为释徒。考古治部省有丧仪司、丧仪正及助，掌凶事仪式及葬具。又丧葬令：凡葬具，一品则鼓百、大角五十、小角倍之、幡四百。二品则鼓八十、大角四十、小角倍之、幡三百五十。三品则鼓六十、大角三十、小角倍之、幡三百。皆有钲、铙各二，盾各七，以护葬，其发丧以三日。惟一品及太政大臣别有方相。太政大臣则鼓百四十、大角七十、小角倍之、幡五百、钲、铙各四、盾九以护葬，其发丧以五日。一位及左右大臣皆准二品，二位及大纳言皆准三品，惟除盾耳。三位则鼓四十、大角二十、小角倍之、幡二百、钲铙各一，其发丧以一日。若辆车，自一品至五位皆得用之，其他葬具及游部并有定式云。又《考古记》云：游部在太和高市郡，其家相传，有圆目王者娶伊贺比自支和气之女。先是，凡大丧，比自支氏必令二人掌殡事，一日祢，祢义谓负刀持戈一日。余比谓持刀及奉酒食供奉于内，其所陈之辞，例不使人知之。及长谷天皇崩，比自支氏亡，以是七日七夜不奉御食，诏诸国索其氏之人，或日惟圆目王之妻，即比自支之子也。召问之，答目："妾族已绝，惟妾一人在。"有敕使负刀持戈，辞曰："兵器非妇人所能供奉。"乃命圆目王代其妻执事焉。诏令其子孙永袭其职，因名游部君。凡送葬之日，于野中古市所在歌桓亦令游部人为之。又考古有土部，其祖曰野见宿祢，当垂仁帝世，母弟倭彦命薨，近臣从殉，数日不死，昼夜啼泣。宿祢进目："殉葬不仁，臣请易以土偶。"乃召出云土部一百人取埴造人马及众物形献之，帚大喜，名之曰"埴轮"，又名"立物"，令曰："永停殉葬，以此代人。"帝赐宿祢以银地，任土部职，改姓土部，自是土部氏世掌凶仪。其年位高者为大连，次为少连，并紫衣带剑，盖中古丧仪如此。自佛教盛行，都用梵法，一切废弃矣。

平民全用火葬，故有棺无椁，其制甚薄，无大小敛，不齐、不衰、不哭、不踊，惟招僧读经供蔬饭而已。始死，告之官及僧日："某以某病死年某甲"，医师具书状，一僧来检尸，亲族相集，焚香点烛唱佛名，彻夜翌修葬具，木棺直立如龛，僧以药水拭其体，使尸软如泥，乃令死者合掌趺坐，衣皆用素，刀剑木制。二、扇一、念珠一。或为旅装布袜、麻鞋，一杖一笠，表到佛国也。棺糊以纸，罩以白布，书"南无阿弥陀佛"六字，或"南无妙法莲华经"七字，为幢四流，各书佛语，供以香炉花、以金银纸或白纸剪为莲花。果二盂、团子一盂、笼灯二，一宿或三宿葬焉。僧数人读经，呜钲或奏乐，乃作偈读之，投龛中，又添血脉书。书释迦弟子之系新死者，为释迦几传弟子，盖继释迦血脉者。葬之日，嗣子奉木主先柩行，亲族兄弟各礼服送之。列纸幡二三十，亦书六字、七字如棺，和(撤)[撒]钱而行，日："买路钱。"至寺，嗣子行香，次兄弟、亲戚、朋友各有序，僧又读经，向柩大喝，唱偈，谓之引导。礼终，飨僧及送者亲戚，陪食冷酒、野蔬。飨终，送野付荼毗编竹为化人城，主人多置草屦，会葬者易屦入城，出易屦归。焚用木或佐以檀香，翌收骨盛小瓮，埋之墓下或分送纪列高野山，真宗则收于西京之东山。七日，僧来说经，飨之。亲族兄弟诣寺行香，四十九日而止。乃谢僧以衣服、货币若干及死者遗物，日"布施"。僧必为之谥，如日"绿树院重阴四邻居士"，或日"月落乌啼庵主"，庵主三金，居士五金，寺僧撰谥以价多寡定之。始死，告之寺僧，僧日："以金几何圆葬之？"商定布施乃诵经，读《无量寿经》价若干，《法华经》若干，《大般若经》若干，皆有价。谚日："来世苦乐，因布施厚薄。"至五十日，亲族兄弟初饮酒食肉，日精进落，与平日无异。近年以七日为限。

丧葬礼终，供之家庙，真宗最极壮丽，有邸中筑一堂，佣僧护之者；有构一室，以七宝庄严者。凡一户必一庙，中央安释迦或阿弥陀、观音势至等，左右列木主，不复序昭穆，朝夕必供馔。如德氏之塔，世世建一庙，金铺铜沓，穷极华丽。诸侯大夫多有家庙，每祭，设坛修佛事，招数十僧作无遮大会，精馔供僧，然后奠墓，布施山积。每岁七月为盂兰盆会，十三日夜招魂，家庙安木主，树青竹，四隅敷蒲席数重，有以野蔬象牛马者，或编柳为车，削竹为轮，谓幽魂驾而来也。设馔朝夕供之，招僧读经，灯光满室，幢幡四垂，设庭燎，鸣钲鼓。十五日夜，举幢幡投之流水。至十六日，饮酒啖肉，开宴招友。每岁扫墓于清明，素服随往，插花浇酒，或以杨枝洒水洗碑，不设供馔。期年、三年、七年、十三年、十七年、二十三年、二十七年、三十三年、三十七年、五十年、百年，丁忌辰为祭祀，亦延僧诵经，招客饮酒作大会。上古尚殉死，自垂仁帝时，使土工作俑代人，诏禁殉。然此风不绝，至武臣颛政时尤贵殉死，主死则臣僚争屠腹，至有数十人骈死者，死辄从葬。及德川家康严禁之，然蒙殊宠者犹殉，今则止矣。夫死，亦有妻妾殉者，凡夫死，妻剪发去首饰，从佛法者更名用谥号，称"某院"，谓之后室，日"后家"，俗日"赤信女"，盖以碑面镌夫妻谥号，其未亡人嵌以朱，故有此名也。又有神葬，自敛至反哭，皆以神官主持，柩类舁舆，围以苇索，垂旗四流。象青龙、白虎、朱雀、玄武，材串木名，似椿，系日本字。二枝、剑、履、香花，亲戚僚友礼服送野。临葬，柩前供酒二壶、饼一盆、蔬数种、乾鱼一豆，神官读祭文，冠纱，袜而登席，中立拍掌，持槲小枝拜，拜讫，掷枝柩前。会葬者各执花枝前供，鞠躬进退。伶人奏乐，乐终再拜，乃下柩。丧子不亲祭，凭穴不哭泣，树木主日"某官某墓"。家庙奉木主，供酒饼蔬果干鱼，上围苇索，神官及嗣子读祭文，拜毕，飨亲族僚友以酒食，无齐衰，大约七日而卒忌。旧幕府时，五十日间不剃头，不出门，朝夕供馔，事木主如事生，饭一盂、蔬五种或七种，糕果数种。凡父母丧，以十三月为服，祖父百三十日，祖母九十日，曾祖父母九十日，高祖父母三十日，子九十日，嫡孙二十日，诸孙七日，曾孙七日，妻为夫十三月，夫为妻九十日，伯叔父母九十日，兄弟姊妹九十日。服之内有忌日，服十三月者忌五十日，服百三十日者忌三十日，服九十日者忌二十日，服三十日者忌十日，服七日者忌三日，凡忌日不治事，不会亲友，不出门。近学西法，有大丧或大臣丧，则半悬国旗以示哀，他国亦如之以示吊。葬日鸣丧炮，随其官等级，如一等官十九声，二等官十五声，会葬者皆大礼服如吉礼，惟佩剑蒙以黑纱。



卷三十五礼俗志二


服 饰

古衣服古衣服有冠、有带、有裳、有裤、有手足缠，惟衣皆左衽，制略狭小耳。近世论古衣服日：长不过腰，袖仅容手，下有裤，窄仅容足。正如今泰西服，盖曲徇时尚，据土偶附会其说也。古多泥塑．然地各殊制，其年代不可得考，惟筑后人筑紫造磐井所造，及藤贞干《六种图考》与《好古日录》所载，其形奇古，足观古制，固非如后世之博袖宽袍。惟《古事记》述刺取熊曾事，"取其衿之交处，其不甚窄狭"，可知。且衣袖虽不宽，《古事纪》叙述，"解衣先带，次衣裳，次裤，后手缠"，可知手缠环绕于腕，在怀袖中屈信自在，若如西人服，则狭不能容矣。

冠古之冠不为礼服，但以巾裹头上耳，至推古帝始定冠位，分十二阶，日德、仁、礼、信、义、智，各有大小。以冠色分等，疋芯豆，分十二阶，日德、仁、礼、信、义、智，各有大小。以冠色．分等，史但言以当色之绢缝之，不言何物为当色，大率以紫、赤、青、绀、黑、绿，分浓淡色为十二等。后又随冠色着髻华。大德、德用金，大仁、，、仁用豹尾，大礼以下用鸟尾。孝德益为十三阶，日大织冠、最尊，惟有大勋乃特授，惟镰足一人得之而已。小织冠、大绣冠、小绣冠、寻常亦不以除授。大紫冠、小紫冠、大锦冠、小锦冠、大青冠、小青冠、大黑冠、小黑冠、建武冠。又益为十九阶，紫冠以上如旧，日：大华、小华、大山、小山、大乙、小乙、各分上下，最卑为立身冠。天智又益为二十六阶，更华日锦，锦及山、乙上下外，又加中建武，分为大小。天武又改冠号，以漆冠为朝服。后又改制，自一品至五位，头巾用皂罗，初位用皂缦，五位以上各有礼服冠，其制各别。如亲王四品以上并漆地金装，以水精三颗、琥碧颗交居冠顶，以白玉八颗立栉形以绀玉二十颗立前后押矍上，其徽立额上。一品青龙、二品朱雀，品白虎、四品玄武之类，各有等差。战国以后礼冠乃废。维新之初，未改服制，曾见大臣冠髻高及尺，冠后拖一漆版，下垂如虹，以带系之颔下。近日礼冠皆狭长，前后锐而中尖，以白黑羽为饰，朝会皆以免冠为礼，冠或肘狭，或手执而已。

上古男子分发为二，左右结之，饰以贯珠，命为美珠罗。《神功纪》：后沐发分为二，作男子装云。今农家所种豇豆，萁细而长，两分垂地，亦日美珠罗，盖像髻名之也。《日本纪注》：古俗，年少儿十五六间束发于额，十七八间分为角子额发。《古事纪》称为瓠花，后世名为鬓福。

元服 元服本加冠之名，颜师古注《汉书．昭帝纪》日：元，首也，冠者首之所著，故日元服。而俗谓剃额为元服。盖在昔士庶皆有冠礼，故因剃额存其名欤。剃额之前，削去顶发一二寸许，作髻于额，谓之前发，迨弱冠后，削去前发，所以有元服之名耳。《使琉球纪》曰：男女不剃胎发，男至二十将顶发削去，惟留四余，挽一髻於前额，右傍簪小如意，如意亦分贵贱品级，此亦前发之类也，月题 剃额上发数寸，命日"月代"，僧西行撰《集钞》已有月代之名，则亦已旧矣。月代犹言月样也，盖削去额上发圆如月样故。或曰代当作题，以国音近误。按《庄子马蹄篇》曰："加之以衡扼，齐之以月题"。陆德明《释文》云："月题，马额上当颅如月形者"。此其所以取义也。宇士新尝称为黄鹂颠。世传室町氏之时，有十河一存者始为之，故又名十河额。盖战国之余习，而取便于胄耳，后遂并须髯剃之。

男子剃面 维新之前，公卿以下皆剃面不蓄须髯，盖如僧俗。多武峰护国院所藏镰足公像，大龠禾不退转法轮寺所藏业平像，河内道明寺所藏营公像．皆有须髯．似当时未剃面。又德)家康谓加藤清正曰："公有三可恶，一美髯。"则三百年前皆已不蓄须矣。士庶刁、须，贝始於德氏时。土佐又平所画人物皆有须髯，则当时士庶未剃面可,X见已。近学西俗，以髯为贵。年三四十唇上颔下离离若竹，辄摩弄自喜，或零星不出，则设法艺之。其形如八字，以手捻之，使其末向上作掀腾之势，盖东人西服所未似者，在此得其似者，超越等流矣。

妇人剃眉 黑齿 妇人已嫁，剃眉，以墨画於额上，亦多不画者。《猗觉寮杂记》日：今妇人削去眉，画以墨，盖古法也。《释名》日：黛，代也。灭去眉毛以代其处也。妇已嫁，则涅齿，使黑如漆。《魏志》、《汉书》有黑齿国名，此风久矣。明治初年，下令革旧，今则齿如贝编，眉如蛾弯矣。

文身 文身旧俗今犹有存，胸背手足刺为鸟兽鳞介、花草果木之形，亦或绘人物故事，涅之以蓝，光怪陆离，不可逼视，其象蛟龙者作鳞之而轩腾若生，云入水可辟水怪。圉人仆御十人而九，士夫以上罕为之者。

丹朱坌身《后汉书》称丹朱坌身，或古男子喜剃面傅粉，搔头施朱，如梁朝贵游子弟耶。今女子多傅脂粉，襟广微露胸，肩脊亦不尽掩，亦傅粉如其面，然坌身之说殆谓此欤？否则古之文身用丹朱，不用蓝也。

肩衣 即直垂之除袖者也。直垂素袄之类，本田猎服，保元已降始有此称。迄足利氏时，朝士多服之。《山槐记》所谓"游鞍马寺途遇右少将维盛，直垂小裤，行滕猎归"是也，后遂为常服。东山氏时，茶会盛行，其茶室不过方丈，故除袖以便周旋耳。

罩甲 武弁之服有阵端折，其制半身、除袖、折襟分裾，以便于骑马，即罩甲也。有名蔽甲者，仍用长袖，冬日则用夹里装绵，亦谓之端折，贵贱通服之。即是古之半衣、绣披袄、诸于、绣裾之遗象。盖其制半身则如半衣、披袄子、裤褶、短褂子、缺胯袄子之类，除袖则为绣裾、齐肩、半袖、半臂、背子、牢青裸之类，对襟分裾则为桂衣、对襟衣、缺襟袍、四楼衫之类。考始皇元年，诏官人及近侍服衫子，亦日半衣，取便于侍奉。隋大业末，炀帝宫人百宦母妻等，绯罗蹙金飞凤背子，以为朝服。又曰披袄子，盖袍之遗象也。汉文帝以立冬日，赐宫侍承恩者及百官披袄子，多以五色绣罗为之，或以锦为之，始见其名。《通雅》日："吕范自请为孙策都督，出便释褙著裤褶。"师古曰："褶谓重衣之罩在上者，其形若袍，短身而广袖。"正谓今之罩甲，半臂而短戎衣也。《开元礼》："皇太子正至受群臣贺，若服裤褶，群官及宫臣皆裤褶。"吕种玉《言鲭》日："今制随驾文武官皆著缺襟袍、短褂子，盖从军之服也。"按《唐书》，高祖武德元年，诏诸卫将军每至十月一日皆服缺胯袄子。自隋时诏武官服之，今亦其遗制。《通雅》又曰："诸于，绣裾、半臂也。"《光武纪》："三辅吏士东迎更始，见诸将过，皆冠帻，而服妇人衣，诸于绣裾，莫不笑之。"《元后传》："独衣绛缘诸于。"师古日："诸于，大掖衣，即社衣之类。"是今之披风敞袖也。《说文》作"诸于"。"绣福"，字书所无，智按唐说载韩晋公见少年单练，鬣与龋同，谓今之半臂也。戎衣有罩甲，所谓"重衣在上而短者"，前似桂衣，或肩有袖至臂膈而止，今曰"齐肩"，边关号日"褚裸"，又谓之褂子。汉以无袂衣日褙，则今呼正与古合。又《戒庵漫笔》云："罩甲之制比甲稍长，比袄减短，正德间创自武宗，近日士大夫有服者。"按《说文》无袂衣谓之褙。赵宦光曰："半臂衣也，武士谓之蔽甲，方俗谓之披袄，小者曰背子，即此制也"。《魏志·扬阜传》："阜尝见明帝著帽，被缥绫半袖，问帝日：此于礼何法服也？"则当时既有此制。《事物纪原》曰："实录日：隋大业中内宫多服半臂，除却长袖也。唐高宗减其袖谓之半臂，今背子也。江淮或曰绰子，士人竞服，隋始制之。"《同话录》日："近岁衣制有一种如旋袄，长不过腰，两袖仅掩肘，以最厚之帛为之，仍用夹里，或其中用绵者，以紫皂缘之，名日貉袖，以其便于控驭耳。"《日知录》日："《太祖实录》：洪武二十六年三月，禁官民步卒人等服对襟衣，惟骑马许服，以便于乘马故也。其不应服而服者罪之"。今之罩甲即对襟衣也。《通鉴》日："武德元年，马周上议，请烂袖裸禊为士人上服，开胯者名缺胯衫，庶人服之。"即今四禊衫。《释文》日："禊衣，裾分也。"《通雅》曰："上马衣分裾日四禊，唐宦者禳衫侍从是也。"按之今制，其有袖者则今之马褂类，无袖者即今之背心类也。

半褂蒙于袍上，比袍短数寸，冬用绸，夏用纱，士庶皆以为礼服。亦对襟，襟缝结以带。其本族徽志刺绣于袖，或一或三于背，非是不见客，亦罩甲类也。

袭幂罱帽絮盖头袭，女服也。《古事纪》日："淤须比。"《万叶集》问载之。延喜式：帛意须比八条，长二丈五尺，广二幅，盖以蒙全身也，故如许长：妇人出门，蒙单衣以蔽障全身，谓之蒙衣，即《诗》纲衣，《仪礼》加景，隋唐幂罱之类也。《通雅》曰："加景即憬。《仪礼．士昏礼》加景注："景之制如明衣，加之以行道御尘"，智谓非御尘，以为蔽也。北齐纳后礼，有所谓加景、去憬，即此字。今俗亲迎幂，其首名目盖头。《诗》纲衣，一作颖衣、髹衣、景衣、加景，亦尚纲之遗。又曰："幂蓠，障面也。山简著白接禺，蓠似幅巾，幂则似罩耳，今人眼罩是也。"今按幂蓠即憬之类，障蔽全身方密之，以为眼罩误矣，眼罩乃面衣之类耳。崔豹《古今注》日："唐武德、贞观年中，宫人骑马，多著幂罱，而全身障蔽。至永徽年中，后皆用帷帽施裙，到颈渐为浅露c，至明庆年中，百官家口若不乘车，便坐担子。至神龙末，幂蓠殆绝，其幂蓠之象类今之方巾，全身障蔽，缯帛为之。百年前画贱者，乃著高顶笠子于蒙衣上，今市女笠是也。后来晴雨皆用伞，无戴笠者，已而用蒙衣者渐少，或有以絮为帽者，汉史所谓冒絮也。《汉书·周勃传》曰："太后以冒絮提文帝。"注：应劭日："陌，额絮也。"晋灼曰：《巴蜀异物志》谓"头上巾为冒絮"。师古日："冒，覆也，老人所以覆其头。"或有以方帛斜折覆头，垂其端结之颔下者，其制亦不一。又有老妇、尼姑所著，称花帽子者，乃唐帷帽、宋盖头之类也。《唐书．车服志》日：初，妇人施幂蓠以蔽身。永徽中，始用帷帽施裙及颈。武后时，帷帽益盛。中宗后，乃无复幂蓠矣。官人从驾，皆胡帽乘马，海内效之。至露髻驰骋，而帷帽亦废矣。"《孔氏杂说》曰："唐永徽以后皆用帷帽，若今之盖头。"《事物纪原》日："唐永徽之后用帏帽，后又戴皂罗，方五尺。亦谓之幞头，今曰盖头。"《清波杂志》目："士大夫于马披凉衫，妇女步通衢以方幅紫罗幛蔽半身，俗谓之盖头，盖唐帷帽之制也或以幅纱打叠，自顶绕两鬓交加，盖髻者，亦谓之帽子，其小裁盖髻者，谓之阿杰帽子，方言所谓纱缋，郭璞谓之结笼，燕京谓之云髻，古谓之帼者，盖此类也。《琅邪代醉编》曰："诗有颊者弁。"《士冠礼》注："滕薛，名菌为颊，今未笄冠者，著卷帻。颊象之所生也。"《舆服志》："夫人有绀缯帼，古画，妇女有头施绀幂者，"即此制也。诸葛孔明以巾帼遗司马懿，巾帼，女子未笄之冠，燕京名云髻，蜀中名昙笼，盖笑其坚壁不出如闺女之匿藏也。"帼"音与"愦"同，古对切。《通雅》日："因幅巾而有操头，即惨头也。"一曰袖首。《说文》：帙，一幅巾也。后汉冯衍幅巾降光武，魏时作缣巾，又造白恰，横缝其前以别后，名日颜恰。六朝白纱巾，其介帻，则公服也。《谢安传》：理发迟缓，取帻，桓温日："令司马著帽进。"此以可证。方言络头，陌头也。纱绩、髯带、鬃带、帮幡、操头也，或谓之承露，或日覆鬃。郭璞注："今结笼是也。"《陌上桑》诗：脱巾著憬头。向栩绛绡头。周党着谷皮绡头，绡，当作操。《仪礼》注：如今著惨头，自项交额绕髻。数十年前有帽子戴垂檐白莞笠者，后来莞笠皆用平顶一字，无有垂檐。妇女多露髻，问有着帽絮及阿杰帽子者，惟缙绅世家用蒙衣而已。近同西法，女亦著帽，或用面刁殳。《三才图会》曰："面衣，前后全用紫罗为幅，下垂杂他色，为四带垂于背，为女子远行乘马之用，亦日面帽。"按《西京杂记》："赵飞燕为皇后女弟昭仪，上谜三十五乘，有金花紫罗面衣。"则汉已有面衣矣。

曳地衣 女子盛饰衣，长曳地或二三尺，室必有席或毡，故不患尘污，折旋俯仰，悉率有声，行道则于腰间抠而扳之。娼妓亦有曳地衣，舞蹈回旋，尤具姿态。考《汉书．文帝纪》：慎夫人衣不曳地。盖言其俭，然则古之贵人衣必曳地可知也。中国自用高几，而曳地衣尽废矣。

彩衣贵贱之服旧颇悬绝，朝会锦衣绣衮。明王志坚有《倭锦袍歌》："天吴紫凤恍忽似，水底鲛人亲自缫。"其华美可知也。童男幼女，或锦或绢或布，多喜为柳枝、兰花、梅点，着以薄色，或织或印，清丽可人。

岛田髻 天神髻 蛇盘髻 鬓分两翼，如雅髻，名岛田髻。或如蜂腰名天神髻。女也，作蛇盘髻，为一撮。妇也，横亘以栉，多用玳瑁。

钗 珊瑚簪 宫装皆披发垂肩及背，以彩缕约之而已，故无首饰。民间盘髻亦不插花，玳瑁栉而外仅4,珊瑚粒，以金若银为枝，斜插髻旁，珊瑚圆而红者为贵，价有数十金者。日亦有钗，或金或银，饰以碎珠，交加互插，高殆尺许，鬓云髻山，凡十二枝，后惟妓家用之。

领巾 护领《日本纪·崇神纪》有"取天香山土裹于领巾"之语。延喜四时祭式云：领巾纱八尺。又太神宫式：长五尺，用二幅。斋院式：领巾各九尺、走蠕用七尺。古时因贵贱分长短，今不为礼制，但围颈以护寒。巾概长数尺，颔下结之半垂于胸。护领即偃领、枢领、帖领、护油也，又名领挂。《戒庵漫笔》日："宫女皆以纸为护领，一日一换，欲其洁也。"《类书纂要》日："护领又曰护油。"《通雅》日："帖领日偃领《礼记》被颖黼注："刺黼以为领，如今偃领矣。"《说文》："裾枢，领也。"智按，谓偃领也。珠鬟 手玉 足玉 珠菱，缠首及颈。手玉、足玉．手足饰也。都用管玉、曲玉、金环，管玉形如管，中通小孔以穿线。曲玉又日勾玉，形如缺环，又似蝌蚪，一端有窍可穿线，后世时时出于古坟中。又有钏名比知万伎，缠臂上，饰以小铃，《古事纪》：素戋鸣尊，左缠五百个小琼。盖男子装，然今世妇人手乃无钏，耳亦不环。

涎挂,用之，以洁饮食使不污衣，即枢、襞袼、斓嘴、帏涎、拥咽、咚袷、头枢、次裹衣，涎衣也。扬子《方言》日："襞袼谓之枢，，"郭璞日："即、儿次衣也。"《博雅》日："襞袼，枢次衣也。"《类书纂要》日："裥嘴，小儿涎衣也。"《言鲭》日："帏涎以方幅系小儿领下，谓之涎衣。"《通雅》日："折领日拥咽。"《礼记．曲袷》注．"谓方领柏"疏曰。

"如今拥咽若小儿衣领，但方折之。"宋日："涎衣，俗名咚袷，编集衣，一曰头枢，一日次裹衣，次裹衣即涎衣也。"

腰襻 围裙 臂绳 贫贱女子多习操作，裂帛为片幅裙，围于衣前以辟污染，谓之围前；以帛为带，交结胸前后，谓之腰襻。又或用小带巨绳系袖于臂，盘衣于膊，交叉横斜结于半腰，盖襟袖宽博回旋多碍，汲井上灶不得、尔也。臂绳，古谓之豢。《汉书》控券注，孟康曰："与豢同，区颗切，攘臂绳也。"又《贾谊传》曰："白毂之表，薄纨之里，缝以偏诸。"颜注曰："偏诸，若今之织成以为腰襻及标领者也。"腰襻即日本俗所谓三尺带之类也。围裙或谓之围前，《言鲭》曰："今吴中妇女衣外加布裙，以绩芋上灶，谓之围前。"带 古用布帛，《武烈纪》有"御带结垂"之语，因结而垂两端，故日。多罗志，译即垂也。今男子带结束衣表，结之余者摄而不垂。女则带宽咫尺，围腰二三匝，复倒卷而直垂之，若襁负者用缎。按腰带即腰巾，亦曰腰彩。《古今注》日："袜肚谓之腰巾，以缯为之。宫女以彩为之，名目腰彩。"至汉武帝以四带名日"袜肚。"灵帝赐宫人蹙金丝合胜袜肚，亦名齐裆。《正字通》日："蛛与袜通，女人腰带也，，"

佩刀 旧幕府时，藩士以上概佩双刀，长短各一，长者二尺余，短者尺许，漆鞘金装，用其族徽志，作为花草虫鸟之形，如藤原氏用藤花，德川氏用葵花。嵌于刀鞘，出门横插腰间，登席则执于手，就坐置其旁，朝会亦有容刀，或以木制，刀式较长，装饰更丽。维新后，寻常佩刀下令革禁，然仿西制，文武勋臣遇朝会大典仍佩西式剑。

裳 上古女裳男祷，《神代纪》："大神结发为髻，缚裳为祷。"《日本纪纂疏》："下衣日裳，胫衣曰祷，男女通用。"今女既不裳，男子以裳为礼服，其制系于衣表，周围无揆，裳之下方有裆，分跨两足，有似今华人祷，惟裆在上在下不同耳。着裳由下而上，系带于腰，盖今俗足无祷，跪坐于席，两膝着地时或露踝，以裳围之则不复露，故以为礼服也。

裤 祷 中单 在表日裳，在里日祷。即《日本纪疏》所谓"下衣日裳，胫衣日祷。"《古事纪》："矢漏于裤。"知为亵衣。祷或作裤，有外见者。《古事纪》："赐赤衣裤。"又"王子服布衣裤"，又以布。"迟葛一夜缝衣裤"，盖亦胫衣而外露者也。《雄略纪歌词》祷有表里。然古虽有祷，要不过胫衣以布裹足耳，实无祷裆。今俗男女皆不祷，女衣里有围裙，《礼》所谓中单，《汉书》所谓中裙是也。今五部洲惟日本不着祷，闻者惊怪。然按《说文》："祷，胫衣也。'《逸雅》："祷，两股各跨别也。"祷即今制，三代前固无。张萱《疑曜》日："祷即裤，古人皆无裆，有裆起自汉昭帝时上官宫人。"考《汉书·上官后传》："宫人使令，皆为穷祷。"服虔曰："穷祷，前后有裆，不得交通。"是为有裆之祷所缘起。惟《史记》叙屠岸贾有"置其祷中"语，《战国策》亦称韩昭侯有敝祷，则似春秋战国既有之，然或者尚无裆耶？观马缟《古今注》日："祷，盖古之裳。周武王以布为之，名曰褶。敬王以缯为之，名日祷，但不缝口。至汉章帝时，以绫为之，名曰口。"所称周制，不知何所据，然亦可知有裆缝口之衿起于汉无疑也。汉魏以来，殆遂通行，日本盖因周秦之制，不足怪耳。

足结 古之旅行及为农业者，结束祷端便于步行，名日足结，或有著小铃为饰者，盖行滕之类也。
  </div>
  <div class="pagination">
   <a href="日本国志_page674.html">
    上一页
   </a>
   <span>
    ...
   </span>
   <a href="日本国志_page670.html">
    670
   </a>
   <a href="日本国志_page671.html">
    671
   </a>
   <a href="日本国志_page672.html">
    672
   </a>
   <a href="日本国志_page673.html">
    673
   </a>
   <a href="日本国志_page674.html">
    674
   </a>
   <span class="current-page">
    675
   </span>
   <a href="日本国志_page676.html">
    676
   </a>
   <a href="日本国志_page677.html">
    677
   </a>
   <a href="日本国志_page678.html">
    678
   </a>
   <a href="日本国志_page679.html">
    679
   </a>
   <a href="日本国志_page680.html">
    680
   </a>
   <span>
    ...
   </span>
   <a href="日本国志_page676.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
