<!DOCTYPE html>
<html>
<head>
    <meta charset="UTF-8">
    <title>三国史记 - 第 147 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 147 页/共 156 页</h1>
    <div class="content">
○<永徽>五年，<眞德大王>薨，无嗣。

<庾信>与宰相<阏川>伊　谋，迎<春秋>伊　，卽位，是为<太宗大王>。

四二卷列传二金庾信零四

○<永徽>六年乙卯秋九月，<庾信>入<百济>，攻<刀比川城>克之。是时，<百济>君臣，奢泰淫逸，不恤国事。民怨神怒，灾怪屡见。<庾信>告于王曰："<百济>无道，其罪过于<桀><纣>，此诚顺天吊民伐罪之秋也。"先是，<租未押>级　为<夫山>县令，被虏于<百济>，为佐平<任子>之家奴。从事勤恪，曾无懈慢，<任子>怜之不疑，纵其出入，乃逃归，以<百济>之事，告<庾信>。<庾信>知<租未押>忠正而可用，乃语曰："吾闻<任子>专<百济>之事，思有以与谋而未{末}由。子其为我，再归言之。"答曰："公不以仆为不肖，而指使之，虽死无悔。"

四二卷列传二金庾信零五

○遂复入于<百济>，告<任子>曰："奴自以谓旣为国民，宜知国俗，是以，出游累旬不返，不胜犬马恋主之诚，故此来耳。"<任子>信之不责。<租未押>伺间报曰："前者，畏罪不敢直言，其实，往<新罗>还来。<庾信>谕我来告于君曰：'邦国兴亡，不可先知，若君国亡，则君依于我国，我国亡，则吾依于君国。'"<任子>闻之，　然无言。<租未押>惶惧而退，待罪数月。<任子>唤而问之曰："汝前说<庾信>之言，若何?"<租未押>惊恐而对，如前所言。<任子>曰："尔所传，我已悉知，可归告之。"遂来说，兼及中外之事，丁宁详悉。于是，愈急幷呑之谋。

四二卷列传二金庾信零六

○<太宗大王>七年庚申夏六月，大王与太子<法敏>，将伐<百济>，大发兵，至<南川>而营。时，入<唐>请师波珍　<金仁问>，与<唐>大将军<苏定方><刘伯英>，领兵十三万，过海到<德

物岛>，先遣从者<文泉>来告。王命太子与将军<庾信><眞珠><天存>等，以大船一百　，载兵士会之。太子见将军<苏定方>，<定方>谓太子曰："吾由海路，太子登陆行，以七月十日，会于<百济>王都<泗　>之城。"太子来告大王，率将士，行至<沙罗>之停。

四二卷列传二金庾信零七

○将军<苏定方><金仁问>等，沿海入<依伐浦{技伐浦/伎伐浦}>。海岸泥　，陷不可行。乃布柳席，以出师。<唐><罗>合击<百济>灭之。此役也，<庾信>之功为多。于是，<唐>皇帝闻之，遣使　{褒}嘉之。将军<定方>谓<庾信><仁问><良图>三人曰："吾受命以便宜从事，今以所得<百济>之地，分锡公等为食邑，以酬厥功，如何?"<庾信>对曰："大将军以天兵来，副寡君之望，雪小国之雠，寡君及一国臣民，喜　之不暇，而吾等独受赐以自利，其如义何。"遂不受。

四二卷列传二金庾信零八

○<唐>人旣灭<百济>，营于<泗　>之丘，阴谋侵<新罗>。我王知之，召群臣问策。<多美公>进曰："令我民，诈为<百济>之人，服其服，若欲为贼者，<唐>人必击之。因与之战，可以得志矣。"<庾信>曰："斯言可取，请从之。"王曰："<唐>军为我灭敌，而反与之战，天其佑我耶。"<庾信>曰："犬畏其主，而主踏其脚，则咬之，岂可遇难，而不自救乎。请大王许之。"<唐>人谍知我有备，虏<百济>王及臣寮九十三人卒二万人，以九月三日，自<泗　>泛船而归，留郞将<刘仁愿>等，鎭守之。<定方>旣献　，天子慰藉之曰："何不因而伐<新罗>。"<定方>曰："<新罗>其君仁而爱民，其臣忠以事国，下之人事其上，如父兄，虽小，不可谋也。"

四二卷列传二金庾信零九

○<龙朔>元年春，王谓<百济>余烬尙在，不可不灭，以伊　<品日>苏判<文王>大阿　<良图>等，为将军，往伐之，不克。又遣伊　<钦纯>[一作<钦春>]<眞钦><天存>苏判<竹旨>等，济师。<高句丽><靺鞨>，谓<新罗>锐兵皆在<百济>，内虚可　，发兵，水陆　进，围<北汉山城>。<高句丽>营其西，<靺鞨>屯其东，攻击浃旬，城中危惧，忽有大星落于贼营，又雷雨震击，贼等疑骇，解围而遁。初，<庾信>闻贼围城曰："人力旣竭，阴助可资。"诣佛寺，设坛祈祷。会有天变，皆谓至诚所感也。

四二卷列传二金庾信一零

○<庾信>尝以中秋夜，领子弟，立大门外，忽有人从西来。<庾信>知<高句丽>谍者，呼使之前曰："而国有底事乎。"其人俯而不敢对。<庾信>曰："无畏也，但以实告。"又不言。<庾信>告之曰："吾国王，上不违天意，下不失人心，百姓欣然，皆乐其业，今尔见之，往告而国人。"遂慰送之。<丽>人闻之曰："<新罗>虽小国，<庾信>为相，不可轻也。"

四二卷列传二金庾信一一

○六月，<唐><高宗皇帝>遣将军<苏定方>等，征<高句丽>。入<唐>宿卫<金仁问>，受命来告兵期，兼谕出兵会伐。于是，<文武大王>率<庾信><仁问><文训>等，发大兵向<高句丽>，行次<南川州>。鎭守<刘仁愿>，以所领兵，自<泗　>泛船，至<鞋浦>下陆，亦营于<南川州>。时，有司报："前路有<百济>残贼，屯聚<瓮山城>遮路，不可直前。"于是，<庾信>以兵进而围城。

使人近城下，与贼将语曰："而国不　，致大国之讨。顺命者赏，不顺命者戮。今汝等，独守孤城，欲何为乎。终必涂地，不如出降。非独存命，富贵可期也。"

四二卷列传二金庾信一二

○贼高声唱曰："虽　尔小城，兵食俱足，士卒义勇，宁为死战，誓不生降。"<庾信>笑曰："穷鸟困兽，犹知自救，此之谓也。"乃挥旗鸣鼓攻之。大王登高见战士，泪语激励之，士皆奋突，锋刃不顾。九月二十七日，城陷，捉贼将戮之，放其民。论功赏　将士，<刘仁愿>亦分绢有差。于是，飨士　马，欲往会<唐>兵。大王前遣太监{大监}<文泉>，移书<苏>将军，至是复命，遂传<定方>之言曰："我受命万里，涉沧海而讨贼，舣舟海岸，旣踰月矣。大王军士不至，粮道不继，其危殆甚矣。王其图之。"大王问群臣如之何而可。皆言深入敌境输粮，势不得达矣。大王患之，咨嗟。<庾信>前对曰："臣过　恩遇，　辱重寄。国家之事，虽死不避，今日是老臣尽节之日也。当向敌国，以副<苏>将军之意。"大王前席执其手下泪曰："得公贤弼，可以无忧。若今兹之役，罔愆于素，则公之功德，曷日可忘。"<庾信>旣受命，至<悬鼓岑>之岫寺，齐戒卽灵室，闭户独坐，焚香累日夜而后出。私自喜曰："吾今之行，得不死矣。"将行，王以手书告<庾信>："出强之后，赏罚专之，可也。"

四二卷列传二金庾信一三

○十二月十日，与副将军<仁问><眞服><良图>等九将军，率兵载粮，入<高句丽>之界。壬戌正月二十三日，至<七重河>，人皆恐惧，不敢先登。<庾信>曰："诸君若　死，岂合来此。"遂先自上船而济，诸将卒，相随渡河。入<高句丽>之境，虑<丽>人要于大路，遂自险隘以行，至于<　壤>。

四二卷列传二金庾信一四

○<庾信>与诸将士曰："<丽><济>二国，侵凌我疆　，贼害我人民，或虏丁壮，以斩戮之，或　幼少，以奴使之者，久矣，其可不痛乎。吾今所以不畏死赴难者，欲藉大国之力，灭二城，以雪国雠。誓心告天，以期阴助，而未知众心如何，故言及之。若轻敌者，必成功而归，若畏敌，则岂免其禽获乎。宜同心协力，无不以一当百，是所望于诸公者也。"诸将卒皆曰："愿奉将军之命，不敢有偷生之心。"乃鼓行向<平壤>。

四二卷列传二金庾信一五

○路逢贼兵，逆击克之，所得甲兵，甚多。至<障塞>之险，会天寒烈，人马疲惫，往往　　。<庾信>露肩执鞭，策马以前驱。众人见之，努力奔走出汗，不敢言寒。遂过险，距<平壤>不远，<庾信>曰："<唐>军乏食窘迫，宜先报之。"乃唤步骑监<裂起>曰："吾少与尔游，知尔志节，今欲致意于<苏>将军，而难其人，汝可行否。"<裂起>曰："吾虽不肖，滥中军职，况辱将军便{使}令。虽死之日，犹生之年。"遂与壮士<仇近>等十五人，诣<平壤>，见<苏>将军曰："<庾信>等领兵致资粮，已达近境。"<定方>喜以书谢之。

<庾信>等行抵<杨　>，见一老人，问之，具悉敌国消息，赐之布帛，辞不受而去。<庾信>营<杨　>，遣解汉语者<仁问><良图>及子<军胜>等，达<唐>营，以王旨　军粮。<定方>以食尽兵疲，不能力战，及得粮，便回<唐>。<良图>以兵八百人，泛海还国。时，<丽>人伏兵，欲要击我军于归路。<庾信>以鼓及　，系群牛腰尾，使挥击有声，又积柴草燃之，使烟火不絶，夜半，潜行至<　河>，急渡岸休兵。<丽>人知之来追，<庾信>使万弩俱发。<丽>军且退，率励诸幢将士分发，拒击败之，生禽将军一人，斩首一万余级。王闻之，遣使劳之。及至，赏赐封邑爵位有差。

四二卷列传二金庾信一六

○<龙朔>三年癸亥，<百济>诸城，潜图兴复，其渠帅据<豆率城>，乞师于<倭>为援助。大王亲率<庾信><仁问><天存><竹旨>等将军，以七月十七日，征讨，次<熊津州>，与鎭守<刘仁愿>合兵，八月十三日，至于<豆率城>。<百济>人与<倭>人出阵，我军力战大败之，<百济>与<倭>人皆降。大王谓<倭>人曰："惟我与尔国，隔海分疆，未尝交构，但结好讲和，聘问交通，何故今日与<百济>同恶，以谋我国?今尔军卒在我掌握之中，不忍杀之，尔其归告尔王。"任其所之。分兵击诸城降之，唯<任存城>，地险城固，而又粮多，是以攻之三旬，不能下，士卒疲困　{厌}兵。大王曰："今虽一城未下，而诸余城保皆降，不可谓无功。"乃振旅而还。冬十一月二十日，至京，赐<庾信>田五百结，其余将卒赏赐有差。

三国史记卷第四十二。

四三卷零零零零零零

三国史记卷第四十三。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

四三卷列传三金庾信零零

列传第三。

<&庾信{金庾信}>下。

四三卷列传三金庾信零一

○<麟德>元年□□□{甲子三}月，<百济>余众，又聚<泗　城>反叛，<熊州>都督，发所管兵士攻之，累日雾塞，不辨人物，是故，不能战，使<伯山>来告之，<庾信>授之阴谋，以克之。

四三卷列传三金庾信零二

○<麟德>二年，<高宗>遣使<梁冬碧><任智高>等来聘。兼册<庾信>奉常正卿<平壤>郡开国公，食邑二千户。

四三卷列传三金庾信零三

○<干封>元年，皇帝　召<庾信>长子大阿　<三光>，为左武卫翊府中郞将，仍令宿卫。

四三卷列传三金庾信零四

○<摠章>元年戊辰，<唐><高宗皇帝>，遣英国公<李绩>，兴师伐<高句丽>，遂征兵于我。<文武大王>，欲出兵应之，遂命<钦纯><仁问>为将军。<钦纯>告王曰："若不与<庾信>同行，恐有后悔。"王曰："公等三臣，国之宝也。若摠向敌场，　有不虞之事，而不得归，则其如国何。故欲留<庾信>守国，则隐然若长城，终无忧矣。"<钦纯>，<庾信>之弟，<仁问>，<庾信>之外甥，故尊事之，不敢抗。至是，告<庾信>曰："吾等不材，今从大王，就不测之地，为之奈何，愿有所指诲。"

答曰："夫为将者，作国之干城，君之爪牙。决胜否于矢石之间，必上得天道，下得地理，中得人心，然后可得成功。今我国以忠信而存，<百济>以　慢而亡，<高句丽>以骄满而殆，今若以我之直，击彼之曲，可以得志。况凭大国明天子之威棱哉。往矣勉焉，无堕乃事!"二公拜曰："奉以周旋，不敢失堕。"<文武大王>旣与英公，破<平壤>，还到<南汉州>，谓群臣曰："昔者，<百济><明　王>在<古利山>，谋侵我国，<庾信>之祖<武力>角干，为将逆击之，乘胜　其王及宰相四人与士卒，以折其冲。又其父<舒玄>，为<良州>摠管，屡与<百济>战，挫其锐，使不得犯境。故边民安农桑之业，君臣无宵　之忧。今，<庾信>承祖考之业，为社稷之臣，出将入相，功绩茂焉。若不倚赖公之一门，国之兴亡，未可知也，其于职赏，宜如何也。"群臣曰："诚如王旨。"于是，授太大舒发翰之职，食邑五百户。仍赐舆杖，上殿不趋，其诸察{寮}佐，各赐位一级。

四三卷列传三金庾信零五

○<摠章>元年，<唐>皇帝，旣策英公之功，遂遣使宣慰，济师助战，兼赐金帛。亦授诏书于<庾信>，以褒奬之，且谕入朝，而不果行。其诏书传于家，至五世孙失焉。

四三卷列传三金庾信零六
</div>
    <div class="pagination">
<a href="三国史记_page146.html">上一页</a><span>...</span><a href="三国史记_page142.html">142</a><a href="三国史记_page143.html">143</a><a href="三国史记_page144.html">144</a><a href="三国史记_page145.html">145</a><a href="三国史记_page146.html">146</a><span class="current-page">147</span><a href="三国史记_page148.html">148</a><a href="三国史记_page149.html">149</a><a href="三国史记_page150.html">150</a><a href="三国史记_page151.html">151</a><a href="三国史记_page152.html">152</a><span>...</span><a href="三国史记_page148.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
