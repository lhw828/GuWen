<!DOCTYPE html>
<html>
<head>
    <meta charset="UTF-8">
    <title>高丽史 - 第 658 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 658 页/共 739 页</h1>
    <div class="content">○世子鉴小字宜忠尝为广陵君后封世子。 忠宣二年王在元杀鉴及其从者金义重等是年返葬城南百官素服送之。
#高丽史91卷-列传4-宗室2-013-德兴君塔思帖木儿

○德兴君塔思帖木儿尝为僧忠定三年逃奔于元及奇辙诛皇后怨恭愍会本国人崔濡在元与群不逞说后谋构恭愍废之立塔思帖木儿为王奇三宝奴为元子凡国人之在元者咸署伪官。 且请发辽阳省兵一万渡鸭绿江至随州　川为我军所败语在濡传。 帝寻诏放遣辽阳兵达达将吏　赴朝廷。 塔思帖木儿止带素领　从人等归止永平。 王遣密直副使金庾如元请执送塔思帖木儿庾至辽阳知枢密院事黑驴谓庾曰: "帝　臣 : '杖塔思帖木儿百七还其本国' 今方背疽待其愈杖而归之。" 庾乃还。 初护军裴自富与塔思帖木儿交通伪授密直副使事觉斩之。
#高丽史91卷-列传4-宗室2-014-龙山元子

○忠肃王。 三子曹国长公主生龙山元子明德太后洪氏生忠惠王恭愍王。

○龙山元子史失其名忠肃王与曹国公主幸汉阳富原龙山生故称龙山元子。 卒于元*(  ){返}葬年十七。
#高丽史91卷-列传4-宗室2-015-释器

○忠惠王。 一子银川翁主林氏生释器。

○释器忠定祝发置万德寺。 恭愍时元将召释器王闻之遂召还。 五年王闻前护军林仲甫欲奉释器潜　不轨囚巡军按治辞连前政丞孙守卿前密直洪峻监察大夫孙涌黄淑卿典校令郑世功李大年姜不花前判事洪桂金成前内园丞朴兰等十余人悉系狱。 时涌方坐台承命者来欲执涌以去同坐者皆错愕不知所为独持平全遇祥正色曰: "台官虽有罪当罢台后就狱尔不可直入台中。" 治事如常。 涌诣巡军狱官诘仲甫曰: "汝识孙涌乎 " 对曰: "不知。" 遂释之斩守卿桂成仲甫等贬赞成事康允忠为东莱县令杖世功及汉城尹洪仲元薛起宗姜赞张万林朱云等皆守卿党也。 安置释器于济州令李安郑宝等押送至海中　之于水释器不死亡匿。 十二年西北面都巡抚使田禄生报: "有称释器者在平壤府谋逆。" 遣庆复兴林坚味等捕之又分遣人诸道调兵为备。 禄生与西海道都巡问使金庾获所谓释器者斩之传首于京枭市。 又斩银川翁主父林信及李安郑宝幷斩其党金　徐天吉等六人。 然释器事　未着徒党未集而遽杀人颇疑之。 乃大赦下敎曰: "释器非止庶　实丹阳大君家婢所出。 往者孙守卿等倚以谋变旣伏厥辜群臣皆谓宜除祸本。 予不忍置刑命李安郑宝安置济州水精寺安等回言: '乘舟时坠海死。' 已布告中外。 今西北面都巡问使田禄生密认释器在部内诱集凶徒谋不轨与西海道都巡问使金庾捕获传首至京。 予初疑之逮问释器舅林信乃知其实。 非予失于保全自取顚覆耳。 李安郑宝指生为死欺罔不忠林信纵其亡命不卽首告俱正典刑其凶徒金光秀金玉镜崔黑驴李仁　不赦自余　误一皆除之。" 禄生之搜捕也释器亡走匿安峡民白彦麟家辛禑元年庆复兴李仁任等闻之密奏以睦仁吉素识释器貌与密直副使赵仁璧率兵同往捕之。 仁吉仁璧奄至彦麟家有英俊者捕释器仁吉见之惨然。 释器形貌奇伟言语不凡观者皆谓: "此眞王子也。" 来至　山仁吉遣人于朝请赦之时太后老不视事禑亦年幼仁任疑有变诡曰: "伏诛平壤者卽释器也今何妄称耶。" 乃与复兴崔莹等议累遣中使督杀之。 然犹未忍杀崔仁哲至叱之曰: "庸僧妄称王子敢惑乱人心。" 令　斩之。 始知死于平壤者乃释器同行僧之归俗者也。 禑赐仁吉仁璧等鞍马以彦麟自首杖流之又以前判事郑良辅前牧使李玖知而不告下巡卫府鞫之玖曰: "良辅语予云: '王子释器生在安峡。' 予云此必伪也古亦有此等事不可不察宜告宰枢。" 虽　讯甚惨竟不服。 乃斩良辅杖玖一百。 释器　民家女生一子潜寓前评理梁伯益田庐事觉　之置　龙山未至阴使吏杀之流伯益。
#高丽史91卷-列传4-宗室2-016-世子奭

○恭让王。 一子顺妃卢氏生世子奭。

○世子奭初名瑞封定城君恭让卽位册为世子。 谏官请开书筵。 乃以赵浚徐钧衡李至为师傅李舒金子粹禹成范姜淮季赵庸为侍学三年聘前政堂文学李元纮女为妃王下敎赐礼物。 寻命如  京师贺正 帝宠待序次公侯下宴内殿者五。 又命朝官日开宴慰之赐黄金二锭白金十锭*　{段}绢百匹从官以下赐银帛有差。 明年乃还世子在  京师以支俸之余密令贸布遗嬖妾。
#高丽史91卷-列传4-公主-000-00

公主。
#高丽史91卷-列传4-公主-001-太祖九女

○太祖九女。

○安贞淑仪公主神明王太后刘氏所生新罗王金傅入朝以公主归之称乐浪公主一云神鸾宫夫人。

○兴芳宫主亦神明太后所生适元庄太子。

○大穆王后神静王太后皇甫氏所生事见后妃传。

○文惠王后贞德王后柳氏所生适文元大王贞。

○宣义王后亦贞德王后所生适戴宗旭生成宗后薨谥宣义　戴宗庙穆宗五年加谥贞淑显宗五年加静穆十八年加匡懿高宗四十年加益慈。

○公主史失其号亦贞德王后所生适义城府院大君。

○顺安王大妃贞穆夫人王氏所生。

○公主史失其号兴福院夫人洪氏所生适太子泰。

○公主史失其号圣茂夫人朴氏所生适金傅。
#高丽史91卷-列传4-公主-002-惠宗三女

○惠宗三女。

○庆华宫夫人义和王后林氏所生事见后妃传。

○贞宪公主。

○明惠夫人宫人哀伊主所生。
#高丽史91卷-列传4-公主-003-定宗一女

○定宗一女。

○公主史失其号文成王后朴氏所生适孝成太子。
#高丽史91卷-列传4-公主-004-光宗三女

○光宗三女。

○千秋殿夫人大穆王后皇甫氏所生适千秋殿君。

○宝华宫夫人亦大穆王后所生。

○文德王后亦大穆王后所生事见后妃传。
#高丽史91卷-列传4-公主-005-成宗二女

○成宗二女。

○元贞王后文和王后金氏所生事见后妃传。

○元和王后延昌宫夫人崔氏所生事见后妃传。
#高丽史91卷-列传4-公主-006-显宗八女

○显宗八女。

○孝靖公主元和王后崔氏所生初封积庆公主显宗二十一年卒谥孝靖。

○天寿殿主亦元和王后所生。

○仁平王后元成王太后金氏所生事见后妃传。

○景肃公主亦元成王太后所生。

○孝思王后元惠王后金氏所生事见后妃传。

○孝敬公主元平王后金氏所生。

○敬成王后元顺淑妃金氏所生事见后妃传。

○阿志宫人朴氏所生适检校少监井民相。
#高丽史91卷-列传4-公主-007-德宗二女

○德宗二女。

○　怀公主敬穆贤妃所生蚤卒。

○公主史失其号刘氏所生适检校太师王忠。
#高丽史91卷-列传4-公主-008-靖宗一女
</div>
    <div class="pagination">
<a href="高丽史_page657.html">上一页</a><span>...</span><a href="高丽史_page653.html">653</a><a href="高丽史_page654.html">654</a><a href="高丽史_page655.html">655</a><a href="高丽史_page656.html">656</a><a href="高丽史_page657.html">657</a><span class="current-page">658</span><a href="高丽史_page659.html">659</a><a href="高丽史_page660.html">660</a><a href="高丽史_page661.html">661</a><a href="高丽史_page662.html">662</a><a href="高丽史_page663.html">663</a><span>...</span><a href="高丽史_page659.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
