<!DOCTYPE html>
<html>
<head>
    <meta charset="UTF-8">
    <title>日本国志 - 第 3 页/共 882 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>日本国志 - 第 3 页/共 882 页</h1>
    <div class="content">

外史氏日：自地而上皆天也，日月之照，星辰之明，天之覆万国者莫不同也，苍苍者其正色耶。舟车之所至，人力之所通，海之所际，地之所载，万国之观天亦莫不同也。所未同者，各国推步之法耳。余观中国之志天文者有二：一在因天变而寓修省。自三代时已有太史，所职在察天文，记时政，盖合占候纪载之事而司以一人，故每借天变以做人事。《春秋》本旧史而纪日食，后世史志因之，因有日食修德、月食修刑之说。前代好谀之主有当食不食及食不及分，讽宰相上表、率百寮而拜贺者，其谬妄固不必言。而圣君贤主明知日月薄蚀，缠度有定数，千百年可推算而得，然亦不废救护之仪，省惕之说者，诚以敬天勤民实君人者之职，而遇灾修省之意究属于事有裨，故亦姑仍旧贯而不废举行，此中自有深意也。彼外人者不足语此，遂执天变不足畏之说，概付之不论不议矣。一在即物异而说灾祥。自伏胜作《五行传》，班孟坚以下踵其说，恒雨恒呖恒燠恒寒恒风皆附会往事，曲举证应，其他若荧惑退舍、宋公延龄、三台告坼、晋相速祸、以及德星之聚颍川、使星之向益州、客星之犯帝座，皆一一征验，若屈伸指而数庭树，毫厘之不爽者，何其妄也。

夫星辰之丽天为上下四方，前古后今之所共仰。而人之一身不啻太仓之一梯米，乃执一人一时之事以为上应列宿，有是理乎？余观步天之术，后胜于前，今试与近世天文家登台望气，抵掌谈论，谓分野属于九州，灾异职之三公，必有鄙夷不屑道者。盖实验多则虚论自少也。若近者西法推算愈密，至谓彗孛之见亦有缠道，亦有定时，则占星之谬更不待辩而明矣。日本之习天文者甚少。日月薄蚀，以古无史官阙焉不详。而星气风术之家，中古惟一安倍晴明精于占卜，后亦失传，故占验均无可言，即有之要不足道也。今特专纪其授时之法。考日本旧用中历，今用西历，皆袭用他人法，其推步又无可称述，第略志其因革耳。若乃体分漾濒，色著青苍，则刘知几有言："今之天即古之天也，必欲刊之国史，施于何代不可也。，'余亦以为外国之天犹中国之天也，苟欲限以方隅，志之何地亦不可也，作《天文志》。

日本亦用夏正，自推古以前统称之为太古历。新井君美日：本朝用历盖取太初、四分、三统、乾象、景初等法。其用何法，史无可考。先是，应神之世百济始贡博士王仁。继体七年六月，又贡五经博士段扬尔。十年九月，贡汉高安茂，请代段扬尔。至钦明十四年六月，敕令百济所贡博士等宜依番上下，又以卜书、历本及药物为付送。明年二月，百济所贡五经博士王柳贵、历博士王保孙等皆依请交代。是岁甲戌，当梁元帝承圣三年也。当时历博士征之百济，依番上下第袭用汉历而已，未尝习学其术也。后匹年，推古十年十月，百济僧观勒来献历本及天文、地理等书，亦兼通其术，敕命诸生就学，阳湖史玉陈传其历法。十二年岁次甲子，正月朔，始用新历，是岁当隋仁寿四年。观勒所献乃宋何承天之元嘉历也。后八十六年，持统四年十一月，始行元嘉历兼仪凤历，盖兼用二历之法。是岁庚寅为唐嗣圣七年，仪凤历，唐所谓麟德历也，行之数年，至文武元年遂废元嘉历，专用仪凤历。后六十七年，孝谦天平宝字元年十一月，敕令历算生讲习汉晋《律历志》、《大衍历》、议《九章》、《六曹》、《周髀》、《定天论》等书。七年八月，又废仪凤历，用大衍历。是岁癸卯，当唐广德元年。大衍历，僧一行开元中所作也。后十七年，光仁宝龟十一年遣唐录事从五位下行内药正羽粟臣翼献宝应五纪历，曰："今大衍历唐既不用，用此新法。明年正月天应纪元，已敕颁行，本朝司历犹用大衍，未习五纪，谨上此经请为检察。"然因当时无习推步者，卒格不行。《五纪历》凡四十卷，唐宝应元年所作也。后五十五年为仁明承和三年，颁历，以七月为小月，博士等议互有差午，廷议遂据七曜历法改为大月，余亦改其大小。初，后汉光和中刘洪作七曜术，尔后陈、隋及唐所述凡二十九家，廷议盖兼采其法。后二十一年，文德齐衡三年，阴阳头从五位下兼行历博士大春日朝臣真野麻吕又奏请用宝应五纪历。廷议以为国家据大衍法造历尚矣，去圣已远，义贵两存，宜暂相兼不得偏用。后三年，清和贞观元年，会渤海国大使马孝慎献长庆宣明历，奏称大唐新法。三年六月，真野麻吕复奏日："以彼新历比校大衍、五纪二经，且察天文，且参时候，二经之术实似粗疏，令朔节气均有差误。臣有唐开成四年、大中十二年等历，详加参校，实用新法，知渤海大使所言不谬。历仪日'阴阳之运，随动而差'。差而不已，遂与历错。夫大唐开元以来三改历术，本朝天平以降犹用一经，静思事理，似不宜然。请停旧用新，钦若天步。"诏从之，始用长庆宣明历法。后七十五年，朱雀承平六年十月，权历博士葛木宿祢茂经奏议，以博士大春日朝臣弘范所呈明年丁酉历本殊多差谬，七年十月乃命弘范、茂经共议明年戊戌历。二人所议不合，因命大宰府写呈唐历，依照而行。是岁丁酉为后晋天福二年，时后唐已亡，天下扰乱，大宰府亦无所得，自是以往，司历所业不精，仅有贺氏传其家学而已。考后醍醐帝时所颁延喜式，有阴阳寮一官，内称：凡每岁进历具注《御历》二卷，纳漆函，安漆案。颁《历》一百六十六卷，纳漆柜著台，俱于十一月一日供进。又《七曜御历》一卷，正月一日进御。凡天文博-t=常守观候，每有变异日记进寮，寮头即共勘知，密封奏闻。寮中学生共三十人，阴阳生十人，历生十人，天文生十人，得业生阴阳二人，历二人，天文二人，均选性识聪慧者，令专精学业，具名申官给衣食。其成业年限则依令-Z--Z-。据此则日本亦有授时之典，占验之术，>-7学之生。殆以所业不精，遂失其传欤。皇室渐衰，遂失厥职。民间所行，唯用宣明历法耳。

逮夫后西帝宽文末，始有建议请改历法者。至灵元贞享元年甲子十月，取用元授时历以造新历，名日贞享历。自长庆宣明历法流行，至是凡八百二十三年而废矣。贞享历行之七十年，将军德川吉宗颇>-j天文，特于江户神田建天文台，制简天仪。知授时法又有差违，奏请考验，后桃园宝历三年长至日，遂敕阴阳头安倍泰邦立表测景，幕府天文方涩川某、西川某等皆与其事，授时法果有误，遂诏改历，明年颁行，名日宝历历。时已兼用西法。后四十四年，光格宽政九年十月，又诏天文博士安倍泰荣改历，十二月成，名日宽政历。是岁八月筑天文台于朱雀三条。后四十五年，仁孝天保十三年九月，又诏阴阳头安倍晴亲改历，名天保壬寅历，其节气一遵宝历之旧。百年之间改历者三，盖以推步渐精，易知差谬故也。德川氏之初，以禁天主教，凡舶来之书言及西学，概加涂抹方许流布。至德川吉宗解禁，人始得窥泰西天文之学。是时有麻田刚立、间长涯攻星历之学，及西书流布，密微入神，星X-传为大宝，乃与刚立所发挥若合符节。而间长涯所阐天行方数、诸曜归一之理亦合于西术，及是遂同究西法。当时著论已欲废太阴历而用太阳历云。

王室维新，明治五年十一月九日诏日："朕惟我邦通行历书，以太阴朔望立月合太阳缠度，故二三年间不得不置一闰。置闰之前后季候有早晚，推步亦从而差。而太阳历从太阳缠度立月，有日子多少之差，无季候早晚之变，每四岁置一闰日，七十年后仅生一日之差。比太阴历最精最密，其便否固不得论。自今废旧历用太阳历，要使天下永世遵行之，百官有司其体斯旨。"是日遂行改历礼，祭太庙及历代皇灵。太政官又布告日："今奉旨改历，以是年十二月三日为明治六年一月一日。自今以后每一年凡三百六十五日，分十二个月，每四年置一闰日。凡记时用昼夜平分之法，即以今日子刻至明日子刻为一昼夜，其中分为二十四时，每一时分六十分，每一分分六十秒。由子至午称为午前十二时，由午至子称为午后十二时。所有从前祭日当以旧历月日比照新历月日校定颁行。"考西洋用太阳历始于罗马教主该撒儒略，名为儒略历。先是，罗马王罗慕路所创历法以三百零四日为一1年，分为十月，而寒燠四时不能相应。至努马本比流改令一年之内增加二月，及儒略又改以三百六十五日六时为一年。始行于耶酥纪年前之四十五年，至耶酥纪元一千五百八十四年已积差十日，是年春分应在三月二十一日，而误置于三月十一日，教皇格力哥里第十三觉其差谬，遂作新历，以三百六十五日五时四十九分为一年，即删弃十日，以是年十月五日为十月十五自。又预防后来之差，定以每四年置一闰日，每一百年又停一闰日．每四百年仍置一闰日．是为格力哥里历．叉称新历。泰西奉教诸国次第遵行，今惟俄罗斯仍用旧历，故比他国差十二日。考太阳绕地球一周为三百六十五日五时四十八分五十秒弱，以三百六十五日为一年是为平年，其余数五时四十八分五十秒每积四年则置一闰日，是为闰年。然每一日积共有一千四百四十分，此每年余数四年合计仅有一千三百九十五分二十秒，犹不足一日，是四年一闰每年多十一分零十秒，积一百年为一千一百二十六分四十秒，故每一百年宜停一闰日。然百年停一闰日又有不足，三百一十三分二十秒合四百年又积一千二百五十三分二十秒，故四百年仍置一闰日。以此法推算，积四百年仅差一百八十六分四十秒耳，可谓精密至极。昔魏默深作《中西历法异同表叙》，谓西法再积三千余年当以春分为元旦，万年以后元旦将在炎夏。盖仅据太阳行分六十七年差一日之说而推，而未考其置闰、停闰、补闰之法也。遂颁新历，每年以一月、三月、五月i七月、八月、十月、十二月为大月，各三十一日，以四月、六月、九月、十一月为小月，各三十日，唯二月独二十八日。每四年置一闰，则二十九日。其岁首必当中历长奎后十日，盖取太阳过宫最卑、行最疾之日，与中Iit冬至太阳在赤道最南之日殊科：其闰年必当中国子、辰、申岁也。又仿古七曜之法以七政纪日，日日曜日、月曜日、火曜日、水曜日、木曜日、金曜日、土曜日，亦仿西法，以日曜日为安息日，官司均给假，1日例以一六日为假日。则当中历之房、虚、昴、星四宿也。寻又以神武纪元之年为纪年之始，称是年为二千五百三十二年，以神武即位之日称为纪元节。史称神武即位当东周惠王十七年辛酉正月庚辰朔，今推算西历，应在新历二月十一日，遂诏于是日称纪元节。所有旧历之正月人日、三月三日、五月五日、七月七日、九月九日均令停废，惟所颁新历附注旧历于下，以便农时。而农家以沿用夏正已久，颇为不便，既又编太阳历授时表布之民间。而于内务省之地理局特设测量一课，于西京、长崎、广岛、和歌山各设测候所，每日志其寒暖晴雨及气_之胜力，以玻璃管盛水银，记分数于管外，于管之弯曲之处开一小孔以吸天气，气自外入，其力能压水银，视管中水银之高低以验天气之厚薄，如天欲风雨则气之压力重而水银必低。此风雨表盖创于意大利人他里塞利。今所通用，其制如时表，以尖针指定度数者则英吉利孚恬所造也。空气之温度，用表以测空中之气温度几何。日本所用寒暑表均普鲁斯人华连海所定之度。地中之温度，是在地掘一窟，以寒暑表验之。日中之温度，是在太阳地用寒暑表验之。无气中之日温度，用玻璃筒将气吸尽，在太阳地验之。空中之湿气，是验空气含水一分之中有水多少。水之蒸气，水受热其气上腾为蒸气，亦以验寒温。水气之涨力，空中之气内含水气，考水气与空气相合其力几何。露之点，用罐盛水置空气中，内之水冷，外之气热，水受气蒸则濡湿于外，用表考之有多少度而成露。1羽之量，用器量雨以观多少。云之形质，验十分云，晴云几分，雨云几分，并其形状若何。风之方向与速力，验其东西南北来去之处，每一时行多少英里。每月则编志布告以便于民。而附纪于历中者则有日、月食及日出、入之时刻，日赤纬之度数，谓太阳与赤道距离之度数也。月之盈虚出入，潮之满干。其每岁二十四节气概有定日，虽有差违，不过一日。并附志焉。余在日本与一友论改历事，余意改历似可不必，其人以为此乃维新第一美政。太阳历岁有定日，于制国用、颁官禄、定刑律均精核画一，绝无参差，比之旧历便益实多。余谓中东两国沿用夏正已二千余年，未见其不便。且二国均为农国，而夏时实便于农，夺其所习而易之，无怪民间之嚣然异论也。彼又谓此第一时不习耳，日久则习而相安矣。且代之时三正迭用，改易正朔乃有国者之常，子不议古人而断断于是，不亦拘乎？余无以难之也。既而其人又谓置闰之法本出于不得已，若不必置闰而岁岁齐尽，其法实精。中国特无人创论及此耳，苟有之未必不变法也。余乃举沈存中用十二气为一年之说以告之，谓中国特不欲更改，并非无人及此。其人愕眙良久，亦无以应我也。今附录于此，以塞专尚西法者之口。其说日：历法见于经者惟《尧典》，言以闰月定四时成岁，置闺之法至尧时始有，太古以前又未知如何。置闰之法，先圣王所遗，固不当议，然事固有古人所未至而俟后世者，如岁差之类方出于近世，此固无古今之嫌也。凡日一出没谓之一日，月一盈亏谓之一月，以日月纪天虽令名，然月行二十九日有奇复与日会，岁十二会而尚有余日，积三十二月复余一会，气与朔渐相远，中气不在本月，名实相乖。加一月谓之闰，闰生于不得已。犹构舍之用谭楔也。自此气朔交争，岁年错乱，四时失位，算数繁猥。凡积月以为时，四时以成岁，阴阳消长，万物生杀，变化之节，皆生于气而已。但记月之盈亏，都不系岁时之舒惨，今乃专以朔定十二月而气反不得主本月之政，时已谓之春矣而犹行肃杀之政，则朔在气前者是也。徒谓之乙岁之春，而实甲岁之冬也。时尚谓之冬也而已行发生之令，则朔在气后者是也。徒谓之甲岁之冬乃实乙岁之春也。是空名之正、二、三、四反为实，而生杀之实反为寓，而又生闰月之赘疣，此殆古人未之思也。今为术莫若用十二气为一年，更不用十二月，直以立春之日为孟春之一日，惊蛰为仲春之一日。大尽三十日，岁岁齐尽，永无闰余。十二月常一大一小相间，纵有两小相并，一岁不过一次，如此则四时之气常正，岁政不相陵夺，日月五星亦自从之，不须改1E法。唯月之盈亏事虽有系之者，如海胎育之类不预岁时，寒暑之节寓之历间可也。借以元祜元年为法，当孟春小一日，壬寅三日望。十九日朔。仲春大一日，壬申E-日望，十八日朔。如此历术岂不简易端平，上符天运，无补缀之劳。予先验天，百刻有余有不足，人已疑其说；又谓十二次斗建当随岁差迁徙，人愈骇之。今此历论尤当取怪怒攻骂，然异时必有用予之说者。

太阳历授时略表每年节气无甚差异。

寒一月六日 桑始肥。寒暑表自五十六度至四十二度以上。伏日一月八日 款冬华。

大寒一月二十一日 浸蚕种。但寒暑表在四十度以上则不宜。豆吞二月四日 黄鸟鸣。

卞分二月三日 踏麦苗。惟有雨不可踏，宜接梅、樱、桃、杏诸树。宜

插柳枝。

阿水二月十九日 烟霭瑗球，多阴少晴。启蛰三月2i1日 宜伐薪，无虫蛀。

三月十八日宜种牛房、胡瓜、蕃椒、茄子、甘薯、早稻、扁豆、瓢瓜之类，宜植蓑荷，种西洋野蔬，宜移植梅、杏、枇杷、南天竹等，宜植国铃薯，种杨花、萝卜、春菘。

春分三月二十日 彼岸樱始开华。

三月二十八日宜种冬瓜、西瓜、蜀黍、紫苏、蓼蓝、烟草、莺菘等类，又宜插林禽、梨、葡萄、柏，宜移植柿、栗、桑及浇桑，种芋。

清明四月四日 是节蛇出穴，雷始发声。

四月八日所接诸木始见木芽，宜以时加减。伏日四月十七日 樱花盛开，宜种麻。

谷雨四月二十日 桑始抽芽，宜种扁豆、大角豆、甜瓜之类，宜植柑、柚、橙之类。

四月二十九 牡丹华，宜种春蒿、麦、植萄翦。寒暑表自五十八九度至七十四五度。

八十八夜五月一日 宜种大豆、麻、木棉，植芋魁，是时竹始抽芽。立夏五月五日 宜植松树。

五月十二日宜植葱，种木棉、胡麻、夏萝、早稻、小豆。浸稻种。小满五月二十一日 蚕起食桑。

五月二十四日植杉，宜阴雨，忌睛干，始植常青之树。五月二十八日浸种方阑，早蚕事讫，茄子华，种牛房。芒种六月六日 蚕事正忙。宜植甘薯，惟忌北风。宜植槲槠、桧、

柑、山茶花、枇杷、竹之类。

六月九日蚕事讫。刈早麦，宜扦种扈子、枇杷之类，种胡萝。六月十九日初夏蚕方化蛾，春蚕始为蛾。

夏至六月二十一日 初夏蚕尽化蛾，春蚕方作蛾，宜播种大豆于田畔。

六月二十四日始插秧，春蚕尽化蛾，宜种粟。半夏插秧寒暑表自七十六度至九十度以上。小暑七月七日 插秧，宜种胡萝。

七月十八日宜种稗子、浇芋。

伏日七月二十日 种萝，自是月至立冬勿移植树木。

大暑七月二十六日 百合华，宜种粟，寒暑表自履：至九十度。七月二十五日刈麻。

七月三十日宜摘胡麻、木棉之抽嫩枝者，种二回马铃薯。立秋八月七日 种萝h，赤蜻蛉始出。

处暑八月廿三日 宜种蒿、麦、油菜。

八月二十八日早稻华，柿始红，种油菜事讫。

二百十日八月三十一日 种蒿、麦事讫，早大豆、小豆并熟。九月六日粟子始熟，晚稻华。

白露九月七日 宜种芜菁、秋菜、洋葱。九月十日宜种菠菱菜，自是节宜束桑树。九月十二日种晚萝、水菜、菘菜、葱、罂粟等类。晚大豆亦熟。

九月十八日造乌柿，菌蕈生，宜种葱、韭、大蒜、冬菘、芥子。秋分九月二十三日 栗子熟，宜移植常青树木。

寒露十月八日 宜种三年牛房、小豆、蚕豆之类。伏日十月二十日 菌蕈、栗子尽熟，稗皆熟。

霜降十月二十三日 种大麦、小麦、萝。

十月三十一日种小麦事讫。宜种蚕豆、豌豆、冬菘，植百合根。

十一月三十一日柚子、黄栗皆落实，槭叶始红，宜掘芋、掘甘薯、刈早稻。

立冬十一月七日 刈晚妥，自是日宜移种冬凋之树，若根不繁荣之

大木等类，其移植尤宜三月。

十一月十九日植油菜，造腌菜。

小雪十一月二十二日 宜覆蜜柑、香橙，但忌寒暑表四十度以上。大雪十二月七日 宜拔萝卜，浇大麦。

十二月八日宜拾落叶，伐薪，且不可久留。 。

冬至目二十一日 自是日至立春，忌耕耨陆田、水田，但不妨浇肥。


卷十 地理志一


外史氏日：于茫茫大地之中画疆分土而名之为国，其壤地莫不相接，其疆场莫不相夺，其强弱大小无定形，则有日辟国而日蹙国者，上下千古，横览九州，莫不然矣。而日本之为国乃独立大海中，旷然邈然不与邻接，由东而往凡历一万五千余里，乃至美利坚。由西南而往凡历二三千里，乃至上海、台湾。即最与邻近之朝鲜，亦历数百里而后能至。自神武纪元以来二千五百有余岁，未尝举尺寸之土与人，亦未尝得尺寸之土于人，虽近日开拓虾夷，交换桦太，吞灭琉球，似有异于前之版图者，然虾夷本羁縻之州，桦太非固有之地，琉球乃瓯脱之土，得非果得，失亦非失。盖自有日本以后即守此终古一成而不变，不亦奇乎。余闻欧西有瑞士，山水清华，士女明媚，以介居诸大间，各谋保护，不相侵扰，世人比之桃源。而东方之日本，乃以远隔强国自成乐土，天殆故设此二国使之东西并峙欤。自德川氏以禁教故丸泥封关，谢绝外客，子孙世守其法，胶柱拘泥二百余载，无所见于外者无所羡于内，无所闻于内者亦无所惧于外。当是时也，上以武断为政，下以卑屈为俗，熙熙攘攘，娱乐无事。而欧洲诸国鹰瞵鹗视，强弱相并，阅一争战则国步日进。北则有彼得加他邻，明毅果断，气吞南溟；西则有若拿破仑，雄才伟略，诸侯稽首；又西则有若华盛顿，艰苦卓绝，独立一洲。或英人吞并五印度，抚有而国；或俄人建万里铁道，以通浩罕；轮船、电线，争骛纷起，机巧夺天工，人智欺鬼神，凡西人兵威宗教，几几乎弥纶地球而无所不至。而日本闭门自守，无见无闻，喙然未之知也。直至坚船巨炮环伺于门，乃始如梦之方觉，醉之甫醒。虽日锁港逐客，国体如此，亦未始非地势使之然也。嗟夫!事变之极，开辟未闻。以日本四面濒海，古称天险，二千余载，绝无外患。而自轮船铁路纵横于世，极五大洲之地若不过弹丸黑子之大，各国恃其船炮又可以无所不达。昔林子平有言，日本桥头之水直与英之伦敦、法之巴里相接。古所恃以为藩篱者，今则出入若庭户矣。言念及此，地险足恃乎？余观亚细亚诸国，印度覆矣，土耳其仆矣，安南、缅甸又倾踣矣。日本自通商以来虽颇受外侮，而家国如故，金瓯无缺，犹得以日本帝国之名，捧载书而从万国后。壤地虽日褊小，其经营筹画，卒能自立，亦有足多矣。然而日本论者方且以英之三岛为比，其亟亟力图自强，虽日自守，亦颇有以小生巨、遂霸天下之志。试展五部洲舆图而观之，吾诚恐其鼎举而膑绝，地小而不足回旋也。作《地理志》。

全国四面濒海，统四大岛而为国，所属小岛凡一千八百余，西北隔日本海遥与朝鲜相对；北有桦太岛，隔尼哥劳斯海峡遥与鲁西亚相接；东北千岛诸岛或断或续，直与鲁西亚之堪察加相连；东南面太平洋，西南为琉球诸岛，与中国之台湾等处相对。长凡五百余里，广凡三十余里或至六十余里，地形修长。山脉自北而起，至陆羽之间旷奥高峻，旋分数脉，皆蜿蜒西走而趋于东海、东山、北陆三'道。其至于信浓者为浅间山，至于甲骏之间者为富士山，此山挺立于东海中，又分脉南出为伊豆半岛，与海南群岛相连。北陆道之一脉至加越之间者为白山、立山。其至近江者又分为两支，一经伊势、太和，聚集于吉野山而趋纪伊；一西走分山阴、山阳二道，而至西海道，经筑、丰诸国而南折，有阿酥雾岛等数峰，盘踞肥后、日向之间。继复参差出没则琉球群岛也。山阳及纪伊之余脉由淡路岛而至于四国，为云边山、石锤山诸山。淡路岛以西阳、四国之间岛屿棋布，是为濑户内海，其东口为明石峡，其东南口为鸣门峡，其西北口为下关峡云。东海北陆之大川皆发源于东山，其东流者为利根川，其北注者为信浓川，其南注者为天龙川，西注者为木曾川，由近江湖而发则为淀国云。山阴道有江川，四国有吉野川，西海道有筑后川，皆海内之巨川也。全国多山，惟武总之际平坦膏美，所谓沃野千里之地，故今为帝都。气候寒暑大率中正。北方早寒多雪，极南恒燠，物产丰饶，尤富五谷，上古名大八洲。神武天皇起于日向，定都于大倭之桓原，赐功臣椎根津彦等以地，名日国造。疆域日辟，至成务朝隔山河而分国县，随阡陌以定邑里，以东西为日纵，南北为日横。凡为国百四十四。推古以降，兼置国司。及孝德朝各州遍设国司、郡司，诸吏多以国造任之，于时渐省国为郡。文武帝之大宝中又因山海形势分六十六国，内称畿内，外分七道，国司限年迁任，治所称为国府。至嵯峨朝，大国十三，上国三十五，中国十一，下国九，凡四等，共六十八国。于是古制一变而为郡县。升平日久，藤原氏世专国权，国司多在京，以吏代治，公卿之庄园皆以家人为地头，遍于七道，治体渐变。及源赖朝开府镰仓，执兵马之权，裂地以授家臣。文治元年奏请置守护地头，往往世袭，国司复不赴任，于是封建之势渐成。建武中兴，命以功臣为守护使，就国司治所。至足利氏分国郡而封家臣，称为守护三管领，四职以下皆以地传之子孙。正平四年，置关东管领以镇镰仓，统八洲及奥羽，于是形势一变而为封建。应仁以降，天下大乱，群雄割据，诸道互相吞灭。织田氏兴，略定东海、东山、畿内、山阴诸地。丰臣氏继之，海内荡平，群雄服从，其大者六姓，德川、岛津、毛利、上杉、前田、佐竹。其次三十余家。庆长五年关原役毕，德川氏统率诸氏，分封其子弟功臣，其后加削增减，颇易旧封。庆应中凡二百七十一藩，王政革新，更建藩十四。既而分奥羽为七国，改虾夷称北海道，分十一国。明治四年废藩置县，复为郡县之治。凡五畿、七道、七十三国、二京、三府、六镇、三十六县。移都于东京，设开拓使以经理北海道，封琉球为藩王。此古今沿革大略也。自设府县，离合分并，朝令夕改，而古来所分国郡虽迭经群雄割据，各以威力跨三四州，或八九州，而国郡举沿用旧名未有变革，数百年来莫不皆然。今仍以国分叙，别以府县沿革编之为表，而附以地理诸表焉。

畿 内

</div>
    <div class="pagination">
<a href="日本国志_page2.html">上一页</a><a href="日本国志.html">1</a><a href="日本国志_page2.html">2</a><span class="current-page">3</span><a href="日本国志_page4.html">4</a><a href="日本国志_page5.html">5</a><a href="日本国志_page6.html">6</a><a href="日本国志_page7.html">7</a><a href="日本国志_page8.html">8</a><span>...</span><a href="日本国志_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
