<!DOCTYPE html>
<html>
<head>
    <meta charset="UTF-8">
    <title>高丽史 - 第 445 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 445 页/共 739 页</h1>
    <div class="content">#高丽史43卷-世家43-恭愍王6-21-71-1372

甲寅幸王轮寺。
#高丽史43卷-世家43-恭愍王6-21-72-1372

丁巳设八关会幸法王寺。
#高丽史43卷-世家43-恭愍王6-21-73-1372

辛未遣判密直司事卢　如京师谢赐药材药方表曰: "远颁妙药明示秘方登受以还感铭奚极。 臣　资旣劣摄养多乖遂成步履之艰动违式礼。 滥处藩维之重恒轸虞忧宠锡鼎来兢荣交集。

皇帝陛下体天地生成之大推性情恻隐之端怜臣痼疾之难　赐臣良剂之有效。 敢不谨修职而图报  益　诚而祝禧。"
#高丽史43卷-世家43-恭愍王6-21-74-1372

壬申遣大护军金甲雨献耽罗马五十匹。
#高丽史43卷-世家43-恭愍王6-21-75-1372

遣判书张子温聘于辽东。
#高丽史43卷-世家43-恭愍王6-21-76-1372

甲戌亲祭显庆毅善高淑德诸陵。
#高丽史43卷-世家43-恭愍王6-21-77-1372

乙亥亲祭正陵。
#高丽史43卷-世家43-恭愍王6-21-78-1372

无雪。
世家卷第四十三。

#高丽史44卷-世家44-00-00-00-0000

世家卷第四十四。 高丽史四十四。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史44卷-世家44-恭愍王7-00-00-0000

恭愍王七。
#高丽史44卷-世家44-恭愍王7-22-01-1373

○(癸丑)二十二年春正月癸卯朔太白昼见。
#高丽史44卷-世家44-恭愍王7-22-02-1373

甲辰王诣太后殿上寿。
#高丽史44卷-世家44-恭愍王7-22-03-1373

壬子幸魂殿饭僧三百。
#高丽史44卷-世家44-恭愍王7-22-04-1373

癸亥以濒海诸郡不能抚字分遣安集别监。
#高丽史44卷-世家44-恭愍王7-22-05-1373

乙丑置仁熙殿直四人卽魂殿也。
#高丽史44卷-世家44-恭愍王7-22-06-1373

除目下头里速古赤及子弟卫皆超迁择卿大夫子弟年少美壮者常侍禁中号头里速古赤与子弟卫皆有宠。
#高丽史44卷-世家44-恭愍王7-22-07-1373

戊辰以杨伯渊为西北面都巡察使李成林为西海道都巡察使。
#高丽史44卷-世家44-恭愍王7-22-08-1373

二月乙亥北元遣波都帖木儿及于山不花来诏曰: "顷因兵乱播迁于北今以廓扩帖木儿为相几于中兴。 王亦世祖之孙也宜助力复正天下。" 初二人入境王欲遣人杀之群臣皆执不可。 于是访以拘留  放还  执送京师  三策群臣皆曰放还便。
#高丽史44卷-世家44-恭愍王7-22-09-1373

戊寅王夜见元使曰: "予眼疾见日则大剧故以夜待之。" 盖畏朝廷知也。
#高丽史44卷-世家44-恭愍王7-22-10-1373

乙酉元使还以苎布附献。
#高丽史44卷-世家44-恭愍王7-22-11-1373

丁亥以公主忌辰幸王轮寺饭僧三百赦二罪以下。
#高丽史44卷-世家44-恭愍王7-22-12-1373

庚寅遣判书张子温移咨定辽卫曰: "前遣郑庇赴京献马称到定辽城有守门官不许入城曰: '今奉圣旨山东新附百姓生受高丽使臣休这路上来。' 以此回还。 庇承差进献今听在口之言别无官信明文未委虚实。 如果圣旨请录全文回示。 子温至定辽摠兵官使谓曰: '圣旨高丽使臣止敎海道朝京。 今赍来咨文畏圣旨不敢　看。' 由是子温未得文据而还。"
#高丽史44卷-世家44-恭愍王7-22-13-1373

辛卯明升娶摠郞尹熙宗女。 王赐米四十石布一千匹。
#高丽史44卷-世家44-恭愍王7-22-14-1373

己亥倭寇龟山县庆尙道都巡问使洪师禹斩首数百级献所获器仗。
#高丽史44卷-世家44-恭愍王7-22-15-1373

纳哈出遣文哈刺不花来江界万户康永杀从者十余人而掠其财。 哈刺不花以数骑逃去。 王闻之遣人招还系永巡卫府赎杖百七。
#高丽史44卷-世家44-恭愍王7-22-16-1373

三月癸卯朔日食。
#高丽史44卷-世家44-恭愍王7-22-17-1373

复文庙朔望祭。
#高丽史44卷-世家44-恭愍王7-22-18-1373

庚戌倭寇河东郡。
#高丽史44卷-世家44-恭愍王7-22-19-1373

癸丑以文哈刺不花判典客寺事本我国人也。
#高丽史44卷-世家44-恭愍王7-22-20-1373

辛酉以谷贵禁酒。
#高丽史44卷-世家44-恭愍王7-22-21-1373

丙寅以密直副使都兴为全罗道巡问使。
#高丽史44卷-世家44-恭愍王7-22-22-1373
</div>
    <div class="pagination">
<a href="高丽史_page444.html">上一页</a><span>...</span><a href="高丽史_page440.html">440</a><a href="高丽史_page441.html">441</a><a href="高丽史_page442.html">442</a><a href="高丽史_page443.html">443</a><a href="高丽史_page444.html">444</a><span class="current-page">445</span><a href="高丽史_page446.html">446</a><a href="高丽史_page447.html">447</a><a href="高丽史_page448.html">448</a><a href="高丽史_page449.html">449</a><a href="高丽史_page450.html">450</a><span>...</span><a href="高丽史_page446.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
