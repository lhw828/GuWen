<!DOCTYPE html>
<html>
<head>
    <meta charset="UTF-8">
    <title>高丽史 - 第 662 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 662 页/共 739 页</h1>
    <div class="content">
承老见王有志而可与有为乃进此书余六条史逸。 二年转门下侍郞平章事上章辞不允七年拜门下守侍中封淸河侯食邑七百户。 累表乞致仕皆不允。 八年卒谥文贞年六十三。 王恸悼下敎褒其勋德赠太师赙布一千匹面三百硕粳米五百硕乳香一百两脑原茶二百角大茶一十斤。 穆宗元年配享成宗庙庭德宗二年加赠大匡内史令。 子肃。
#高丽史93卷-列传6-崔承老-011

肃子齐颜事显德靖文四朝官至太师门下侍中。 及疾笃文宗亲临问疾齐颜具服拜谢翼日卒辍朝三日谥顺恭制曰: "故侍中崔齐颜一子虽年未及仕可特授八品职赐名继勋以示优眷。" 宣宗三年配享文宗庙庭。 初太祖信书训要失于兵　齐颜得于崔沆家藏以进由是得传于世。
#高丽史93卷-列传6-双冀-000

双冀。
#高丽史93卷-列传6-双冀-001

○双冀后周人仕周为武胜军节度巡官将仕郞试大理评事。 光宗七年从封册使薛文遇来以病留及愈引对称旨光宗爱其才表请为僚属。 遂擢用骤迁元甫翰林学士。 未逾岁授以文柄时议以为过重。 九年始建议设科遂知贡举以诗赋颂策取进士甲科崔暹等二人。 明经三人卜业二人自后屡典贡举奬劝后学文风始兴。 十年父侍御哲时为淸州守闻冀有宠随回使王兢来拜佐丞此后史逸。
#高丽史93卷-列传6-崔亮-000

崔亮。
#高丽史93卷-列传6-崔亮-001

○崔亮庆州人性宽厚能属文。 光宗朝登第为攻文博士。 成宗在潜邸引为师友及卽位遂加擢用甚　人望累授左散骑常侍　知政事兼司卫卿以疾解官。 旣而王谓左右曰: "亮在告百日御事选官依例请解职朕已允之。 然念亮自我潜邸竭其忠贞以匡　昧言念勋劳未敢忘也。" 乃命复职未几拜门下侍郞迁内史侍郞兼民官御事同内史门下平章事监修国史。 十四年卒王痛悼赠太子太师赙米三百石麦二百石脑原茶一千角以礼葬之。 谥匡彬后配享成宗庙庭累赠太尉太保太师内史令三重大匡。 子元信元佐元亿元伟元*侃元保元俊。 元信擢甲科历户部侍郞礼宾卿。 显宗朝与李守和如宋贺正及还以奉使污辱坐流。
#高丽史93卷-列传6-韩彦恭-000

韩彦恭。
#高丽史93卷-列传6-韩彦恭-001

○韩彦恭湍州人父聪礼光禄少卿。 彦恭性敏好学。 光宗朝年十五属光文院书生未几为本院承事郞转内承旨。 请赴进士举不第进累内议承旨舍人。 成宗时再转刑兵二官侍郞如宋谢恩宋以彦恭仪容中度授金紫光禄大夫检校兵部尙书兼御史大夫。 彦恭奏请大藏经帝赐藏经四百八十一函凡二千五百卷。 又赐御制秘藏诠逍遥莲花心轮。 还王授御史礼官侍郞判礼宾省事。 彦恭奏: "宋枢密院卽我朝直宿员吏之职请置其官。" 于是始设中枢院置使副各二人以彦恭为副使俄转为使殿中监知礼官事进　知政事上柱国。 穆宗卽位授内史侍郞平章事四年拜门下侍中。 王巡省州郡至长湍县谓彦恭曰: "此卿本贯也念卿功劳可升为湍州。" 时全用钱币禁　布民颇患之。 彦恭上*　论其弊王纳之。 后累加特进开国侯食邑一千户监修国史赠其父聪礼内史令。 王尝幸平州日暮寒甚。 驻辇道傍　飮不行彦恭进曰: "臣等醉饱柰军士何 " 王嘉之赐貂鼠　。 趣驾入行宫。 遇事直言多类此。 六年彦恭病王赐医药及车二乘往浴温泉命州县供给。 疾笃遣近臣问疾又赐廐马三匹以资祈祷。 竟不愈明年卒年六十五。 讣闻王悼甚赙米五百石麦三百石布一千二百匹茶二百角赠内史令谥贞信以礼葬之。 显宗十八年配享穆宗庙庭德宗二年加赠太傅子祚。
#高丽史93卷-列传6-柳邦宪-000

柳邦宪。
#高丽史93卷-列传6-柳邦宪-001

○柳邦宪全州承化县人登第事成宗为礼部侍郞。 穆宗朝授翰林学士右谏议大夫十二年拜门下侍郞平章事卒辍朝三日。 谥贞简。 性仁恕虽在仓卒未尝疾言遽色。 不事产业在*　{谏}官或责以久不言徐对云: "　以为直非吾所取。"
#高丽史93卷-列传6-金审言-000

金审言。
#高丽史93卷-列传6-金审言-001

○金审言静州灵光县人。 初从常侍崔暹学。 暹坐寐梦审言顶上出火气属于天心。 异之妻以女。 成宗朝登第进累右补阙兼起居注。 九年七月上封事王下敎褒奬曰: "朕自御洪图思臻盛业内设百寮外分牧守无旷分忧之任欲施利俗之方。 柰　人之庸昧想政敎之陵夷。 昨省右补阙兼起居注金审言所上封事二条其一曰: '周开盛业姬旦上无逸之篇唐启中兴宣宗制百僚之诫。 按说苑六正六邪文曰夫人臣之行有六正六邪行六正则荣犯六邪则辱。 何谓六正  一曰: 萌芽未动形兆未见明然独见兴亡之机预禁乎未然之前使主超然立于显荣之处。 如此者圣臣也; 二曰: 虚心白意进善通道勉主以礼义谕主以长策将顺其美匡救其恶。 如此者良臣也; 三曰: 夙兴夜寐进贤不懈数称往古之行事以励主意。 如此者忠臣也; 四曰: 明察成败早防而救之转祸为福使君终己无忧。 如此者智臣也; 五曰: 守文奉法任官职事辞禄让赐飮食节俭。 如此者贞臣也; 六曰: '国家昏乱所为不谀敢犯主之严颜面言主之过失。 如此者直臣也是为六正。 何谓六邪。 一曰: 安官贪禄不务公事与世沈浮左右观望。 如此者具臣也; 二曰: 主所言皆曰善主所为皆曰好隐而求主之所好而进之以快主之耳目偷合苟容与主为乐不顾其后害。 如此者谀臣也; 三曰: 中实阴　外貌小勤巧言令色妬善嫉贤所欲进则明其善而隐其恶所欲退则明其过而匿其美使主赏罚不当号令不行。 如此者奸臣也; 四曰: 智足以饰非辩足以行说内离骨肉之亲外构乱于朝廷。 如此者谗臣也; 五曰: 专权擅势以为轻重私门成党以为富家擅矫主命以自贵显。 如此者贼臣也; 六曰: *　{谄}主以　邪陷主于不义朋党比周以蔽主明白黑无别是非无*闲使主恶布于境内闻于四邻。 如此者亡国之臣也是谓六邪贤臣处六正之道不行六邪之术。 故上安而下理。 又按汉书刺史六条政一则察民庶疾苦失职者二则察墨绶长吏以上居官政者三则察盗贼民之害及大奸猾四则察田犯律四时禁者五则察民有孝悌廉洁行修正茂才异者六则察吏不簿入钱谷故散者请将六正六邪文及刺史六条　委攸司于二京六官诸署局及十二道州县官厅堂壁各写其文出入省览以备龟鉴。' 其二曰: '设职分司帝王令典开都列邑古今通规。 我国家以西京境压鲸津地连　塞写金汤而设险模铁瓮以筑城署百官置万户分司文武甚多而廉耻者无人荐奏非违者无人　弹泾渭同流熏　一致。 请依唐东都置知台御史例分司宪一员使得　理则下情上达黜陟惟明物泰时雍非朝卽夕。' 所奏如是予甚嘉之。 汝心敦补政志切匡时录正邪二理讽我襟怀。 令内外诸司用为劝戒其下内史门下颁示内外司存依所奏施行。" 穆宗朝出为州牧务农恤民甚获时誉显宗卽位擢右散骑常侍迁礼部尙书。 五年转内史侍郞平章事出为西京留守。 九年卒辍朝三日谥文安。
#高丽史93卷-列传6-崔沆-000

崔沆。
#高丽史93卷-列传6-崔沆-001

○崔沆字内融平章事彦　之孙。 成宗朝年二十登甲科王嘉其才擢授右拾遗知制诰累迁内史舍人。 穆宗时再知贡举所取多知名士王尤倚重政无大小必与图议。 转吏部侍郞中枢院使王寝疾金致阳谋不轨。 沆与蔡忠顺等定策迎立显宗。 显宗拜沆翰林学士承旨左散骑常侍寻下敎曰: "王者父事三老兄事五更所以籍贤辅德也。 朕少値闵凶未闻义训仰遵古典思得其人具官崔沆明识高才谅絶　等可授政堂文学以为寡人师傅。" 初成宗以*八阙会{八关会}杂伎不经且烦扰悉罢之但幸法王寺行香还御球庭受文武朝贺而已。 至是沆请复设会。 三年迁吏部尙书　知政事监修国史七年拜内史侍郞平章事。 十一年赐推忠尽节卫社功臣号明年检校太傅守门下侍郞同内史门下平章事淸河县开国子食邑五百户加守正功臣号。 沆不乐仕宦年未七十表请致仕。 王累起不就。 性酷信浮屠请修黄龙寺塔身自监督颇伤农务。 又于私第造置经像如僧居竟舍为寺。 十五年病笃王亲临问疾授其子有孚秘书省校书郞赐女壻李作忠章服以慰其意。 及卒王悼甚。 赠谥节义赙绢三百匹布五百匹米麦各一千石有孚以父遗命固辞不受。
#高丽史93卷-列传6-崔沆-002

沆聪悟沈讷寡言善断。 世业儒以淸俭持家久秉钧一介不取于人手。 不接金玉妇女不粉黛计月请俸家无　石之储。 后配享显宗庙庭德宗二年赠正匡靖宗加赠侍中値沆忌日命有司设道场玄化寺荐冥福。 文宗十四年有孚以司宰卿出为西京副留守内史门下奏: "其父沆在圣考朝以淸节直道匡扶社稷。 国家追念厥功尝于玄化寺纳财以供忌斋之费岁遣有孚诣寺烧香。 其弟永孚尝守天安今有孚又守西都则深恐忌祭上*　{冢}之礼将阙殆忘其功也请授有孚三品职勿令补外。" 从之。 二十一年又加赠守太师兼中书令。
#高丽史93卷-列传6-蔡忠顺-000

蔡忠顺。
#高丽史93卷-列传6-蔡忠顺-001

○蔡忠顺史失世系。 穆宗朝累迁中枢院副使王寝疾。 忠顺与刘瑨崔沆直宿银台一日王召忠顺入卧内　左右语曰: "寡人疾渐就平闻外*闲有窥　者卿知之乎 " 对曰: "臣试闻之未得其实。" 王取枕上封书与之乃刘忠正所上也云: "右仆射金致阳　　非望遣人致遗深布腹心仍求内援臣晓譬拒之不敢不奏。" 又取书一封与之乃大良院君询所上也云: "奸党遣人围逼遗酒食臣疑毒不食与乌雀乌雀毙。 谋危若此愿圣上怜救。" 忠顺见毕奏曰: "势急矣宜早图之。" 王曰: "朕疾渐危笃朝夕入地太祖之孙唯大良院君在卿与崔沆素怀忠义宜尽心匡扶使社稷不属异姓。" 忠顺出以语沆沆曰: "臣常以为忧今上意如此社稷之福也。" 忠正遣监察御史高英起谓忠顺沆曰: "今上寝疾奸党伺隙恐社稷将属异姓疾如大渐宜以太祖之孙为嗣。" 忠顺等阳惊曰: "太祖之孙安在 " 曰大良院君是也可以主　忠顺等*　曰: "吾等亦闻此久矣当听天所命。" 忠正更遣英起曰: "我欲躬往议之驺从繁恐为旁人所疑冀两君见枉。" 忠顺与沆议曰: "此非私事实关宗社可往见之。" 遂诣定议。 时大良院君在三角山神穴寺。 忠顺入奏王曰: "宜择文武各一人率军校往迎之。" 忠顺与沆及英起等议遂举宣徽判官皇甫兪义以闻忠顺等又议奏: "军校多则行必迟恐奸党先　宜遣十余人径往迎来。" 王然之曰: "予欲亲禅可　遣不可缓也。 若疾　如成宗封朕故事。 早定名分则无窥伺之人矣。 朕无子而继嗣未定众心摇动是吾过也。 宗社大计无过于此卿等其各尽心。" 王遂泣下忠顺亦泣王命忠顺草与大良君书亲自硏墨忠顺曰: "臣自硏以书请勿劳圣体。" 王曰: "意甚忙不觉劳也。" 其书曰: "自古国家大事素定于前则人心乃安。 今予寝疾奸邪窥　以寡人不豫为之所名分未定故尔。 卿太祖嫡孙宜速上道。 寡人未至大期得面付宗社没无遗恨若有余龄则使处东宫以定群心。" 王又令书其尾曰: "道路险阻恐奸人潜伏变起不虞可戒愼而来。" 时合门舍人庾行简不欲迎立王虑事泄戒忠顺: "勿令行简知之。" 以书授兪义等往迎于神穴寺。 遂卽位是为显宗。
#高丽史93卷-列传6-蔡忠顺-002

显宗以忠顺直中台俄迁吏部侍郞兼左谏议大夫。 王避契丹南行忠顺扈驾王次广州从行诸臣闻河拱辰等被执皆惊惧散走唯忠顺与侍郞忠肃张延佑周伫柳宗金应仁不去。 累转吏部尙书　知政事赐推忠尽节卫社功臣号封济阳县开国男食邑三百户。 忠顺奏: "军士有父母年八十已上者免军就养诸文武员僚父母年七十已上无他兄弟者不许补外其父母有疾给告二百日护视。" 王从之。 十二年检校太尉济阳县开国子食邑五百户加辅国功臣号。 寻拜内史侍郞平章事兼西京留守加太子少师。 十八年迁门下侍郞平章事二十一年判西京留守事以疾表请解职不允明年致仕靖宗二年卒谥贞简。
列传卷第六。

#高丽史94卷-列传7-00-000

列传卷第七。 高丽史九十四。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史94卷-列传7-徐熙-000

徐熙[*(徐)讷*(徐)恭]。
#高丽史94卷-列传7-徐熙-001

○徐熙小字廉允内议令弼子也性严恪光宗十一年年十八擢甲科超授广评员外郞累迁内议侍郞二十三年奉使如宋时不朝宋十数年熙至容仪中度宋太祖嘉之授检校兵部尙书。 成宗二年由佐丞拜兵官御事从幸西京成宗欲微行游永明寺熙上*　谏乃止赐鞍马以赏之后改内史侍郞十二年契丹来侵熙为中军使与侍中朴良柔门下侍郞崔亮军于北界备之成宗欲自将御之幸西京进次安北府契丹东京留守萧逊宁攻破蓬山郡获我先锋军使给事中尹庶颜等成宗闻之不得进乃还熙引兵欲救蓬山逊宁声言: "大朝旣已奄有高勾丽旧地今尔国侵夺疆界是以来讨。" 又移书云: "大朝统一四方其未归附期于扫荡速致降款毋涉淹留。" 熙见书还奏有可和之状成宗遣监察司宪借礼宾少卿李蒙　如契丹营请和逊宁又移书云: "八十万兵至矣若不出江而降当*　{须}殄灭君臣宜速降军前。" 蒙　至营问所以来侵之意逊宁曰: "汝国不恤民事是用恭行天罚若欲求和宜速来降。" 蒙　还成宗会群臣议之或言: "车驾还京令重臣率军乞降。" 或言: "割西京以北与之自黄州至　岭　为封疆。" 成宗将从割地之议开西京仓米任百姓所取余者尙多成宗恐为敌所资令投大同江。 熙奏曰: "食足则城可守战可胜也兵之胜负不在强弱但能观　而动耳何可遽令　之乎! 　食者民之命也宁为敌所资虚　江中又恐不合天意。" 成宗然而止之熙又奏曰: "自契丹东京至我安北府数百里之地皆为生女眞所据光宗取之筑嘉州松城等城今契丹之来其志不过取北二城其声言取高勾丽旧地者实恐我也今见其兵势大盛遽割西京以北与之非计也且三角山以北亦高勾丽旧地彼以溪壑之欲责之无厌可尽与乎　割地与敌万世之耻也愿驾还都城使臣等一与之战然后议之未晩也。" 前民官御事李知白奏曰: "圣祖创业垂统　于今日无一忠臣遽欲以土地轻与敌国可不痛哉! 古人有诗云: '千里山河轻孺子两朝冠剑恨焦周。' 盖谓焦周为蜀大臣劝后主纳土于魏为千古所笑也请以金银宝器赂逊宁以观其意且与其轻割土地　之敌国曷若复行先王燃灯八关仙郞等事不为他方异法以保国家致*大平乎  若以为然则当先告神明然后战之与和惟上裁之。" 成宗然之时成宗乐慕华风国人不喜故知白及之。
#高丽史94卷-列传7-徐熙-002

逊宁以蒙　旣还久无回报遂攻安戎鎭中郞将大道秀郞将庾方与战克之逊宁不敢复进遣人促降成宗遣和通使阁门舍人张莹往契丹营逊宁曰: "宜更以大臣送军前面对。" 莹还成宗会群臣问曰: "谁能往契丹营以口舌却兵立万世之功乎 " 群臣无有应者熙独奏曰: "臣虽不敏敢不惟命 " 王出饯江头执手慰籍而送之熙奉国书如逊宁营使译者问相见礼逊宁曰: "我大朝贵人宜拜于庭。" 熙曰: "臣之于君拜下礼也两国大臣相见何得如是 " 往复再三逊宁不许熙怒还卧所馆不起逊宁心异之乃许升堂行礼于是熙至营门下马而入与逊宁分庭揖升行礼东西对坐逊宁语熙曰: "汝国兴新罗地高勾丽之地我所有也而汝侵蚀之又与我连壤而越海事宋故有今日之师若割地以献而修朝聘可无事矣。" 熙曰: "非也我国卽高勾丽之旧也故号高丽都平壤若论地界上国之东京皆在我境何得谓之侵蚀乎  且鸭绿江内外亦我境内今女眞盗据其*闲顽　变诈道途梗涩甚于涉海朝聘之不通女眞之故也若令逐女眞还我旧地筑城堡通道路则敢不修聘将军如以臣言达之天聪岂不哀纳 " 辞气慷慨逊宁知不可强遂具以闻契丹帝曰: "高丽旣请和宜罢兵。" 逊宁欲宴慰熙曰: "本国虽无失道而致上国劳师远来故上下皇皇操戈执锐暴露有日何忍宴乐 " 逊宁曰: "两国大臣相见可无欢好之礼乎 " 固请然后许之极欢乃罢熙留契丹营七日而还逊宁赠以驼十首马百匹羊千头锦绮罗纨五百匹成宗大喜出迎江头卽遣良柔为礼币使入觐。 熙复奏曰: "臣与逊宁约　平女眞收复旧地然后朝觐可通今　收江内请俟得江外修聘未晩。" 成宗曰: "久不修聘恐有后患。" 遂遣之转平章事。
#高丽史94卷-列传7-徐熙-003

十三年率兵逐女眞城长兴归化二鎭郭龟二州明年又率兵城安义兴化二鎭又明年城宣孟二州熙尝扈驾海州成宗幸熙幕欲入熙曰: "臣之幕非至尊所当临。" 命进酒曰: "臣之酒不堪献也。" 成宗乃坐幕外进御酒共飮而罢供宾令郑又玄上封事论时政七事　旨成宗会宰相议曰: "又玄敢越职论事罪之何如 " 皆曰: "惟命。" 熙曰: "古者谏无官越职何罪  臣以不才谬居宰相窃位素餐使官卑者论政敎得失是臣之罪也　又玄论事甚切宜加褒奬。" 成宗感悟擢又玄监察御史赐熙绣鞍廐马酒果以慰之拜太保内史令。 十五年熙患疾在开国寺成宗驾幸问疾以御衣一袭马三匹分施寺院又以谷一千石施开国寺凡所以祈命者无所不为。 明年颁禄熙病尙未愈命有司曰: "熙年虽未及致仕以疾病未得侍朝宜给致仕禄。" 穆宗元年卒年五十七闻讣震悼赙布一千匹麦三百石米五百石脑原茶二百角大茶十斤　香三百两以礼葬之谥章威显宗十八年配享成宗庙庭德宗二年加赠太师子讷侧室子周行。
#高丽史94卷-列传7-徐熙-004

○讷成宗十五年擢甲科显宗朝累迁尙书吏部侍郞兼左谏议大夫移国子祭酒知吏部事。 王纳讷女为妃授讷中枢使右散骑常侍骤拜门下侍郞同内史门下平章事判尙书吏部事德宗初加检校太师进门下侍中靖宗时判都兵马使。 王遣户部郞中庾先如契丹谢安抚讷奏曰: "往岁契丹欲于鸭江东加筑城堡今复和亲可因庾先附表请罢。" 王从之。 七年赐　杖加重大匡明年再上表乞退不允讷　疾寓地藏寺王遣右承宣金廷俊问疾以御衣二袭谷一千硕马二匹纳寺祈福疾笃亲临视之制加三重大匡内史令赐子孙永业田及卒王哀悼赠谥简敬后配享靖宗庙庭宣宗三年避先王谥改元肃。 初弼父神逸郊居有鹿　投神逸拔其箭而匿之猎者至未获而返。 梦有神人谢曰: "鹿吾子也赖君不死当令公之子孙世为卿相。" 神逸年八十生弼弼熙 讷果相继为宰相。
#高丽史94卷-列传7-徐熙-005

○恭熙玄孙毅宗朝荫补景灵殿判官扈驾西都王命两京文武官射至暮揷大烛侯上射之西都人多中之从臣无中者王颇不平恭一箭中烛二箭中的王大喜赐帛累官至平章事明宗元年卒。 为人有胆略善骑射六为两界兵马使士卒乐附及拜宰相志益谦逊疾文士骄傲礼遇武人郑仲夫之乱重房令巡检军二十二人环卫其第不及于祸。
#高丽史94卷-列传7-刘瑨-000

刘瑨。
#高丽史94卷-列传7-刘瑨-001

○刘瑨忠州大原县人后妃之姓刘者皆出其宗故世为戚里。 为人廉介美风仪光宗末筮仕为内承旨穆宗朝累迁至吏部尙书　知政事显宗卽位授尙书左仆射由门下侍郞拜检校太师守门下侍中与同列奏: "民庶疫　阴阳愆伏皆由刑政不时也谨按月令三月节省囹圄去桎梏无肆掠止狱诉四月中气挺重囚出轻系七月中气缮囹圄具桎梏断薄刑决小罪又按狱官令从立春至秋分不得奏决死刑若犯恶逆者不拘此令然恐法吏未尽详审伏请今后内外所司皆依令施行。" 从之。 十年卒辍朝三日赠内史令瑨自累朝以来恒居近职未尝补外虽无献替颇有公辅之望。
#高丽史94卷-列传7-姜邯赞-000

姜邯赞。
#高丽史94卷-列传7-姜邯赞-001

○姜邯赞旧名殷川衿州人五世祖余淸自新罗来居始兴郡卽衿也父弓珍事太祖为三韩壁上功臣。 邯赞少好学多奇略成宗朝擢甲科第一累迁礼部侍郞。 显宗元年契丹主自将攻西京我军败报至群臣议降邯赞独曰: "今日之事罪在康兆非所恤也但众寡不敌当避其锋徐图兴复耳。" 遂劝王南幸。 二年迁国子祭酒再转翰林学士承旨左散骑常侍进中枢使请修社稷坛令礼官议定仪注改吏部尙书邯赞有田十二结在开宁县白王给军户。 九年除西京留守内史侍郞同内史门下平章事王手书告身曰: "庚戌年中有虏尘干戈深入汉江滨当时不用姜公策举国皆为左　人。" 世多荣之。 契丹萧逊宁来侵兵号十万时邯赞为西北面行营都统使王仍命为上元帅大将军姜民瞻副之内史舍人朴从俭兵部郞中柳参为判官帅兵二十万八千三百屯宁州至兴化鎭选骑兵万二千伏山谷中以大绳贯牛皮塞城东大川以待之贼至决塞发伏大败之逊宁引兵直　京城民瞻追及于慈州来口山又大败之侍郞赵元又击于马滩斩首万余级。 明年正月邯赞以契丹兵逼京遣兵马判官金宗铉领兵一万倍道入卫东北面兵马使亦遣兵三千三百入援于是契丹回兵至涟渭州邯赞等掩击斩五百余级。 二月契丹兵过龟州邯赞等邀战于东郊两军相持胜败未决宗铉引兵赴之忽风雨南来旌旗北指我军乘势奋击勇气自倍契丹兵奔北我军追击之涉石川至于盘岭　尸蔽野　获人口马驼甲胄兵仗不可胜数生还者仅数千人契丹之败未有如此之甚。 契丹主闻之大怒遣使责逊宁曰: "汝轻敌深入以至于此何面目见我乎  朕当皮面然后戮之。" 邯赞帅三军凯还献　获王亲迎于迎波驿结彩棚备乐宴将士以金花八枝亲揷邯赞头左执手右执觞慰叹不已邯赞拜谢不敢当遂改驿名为兴义赐驿吏冠带与州县吏同。
#高丽史94卷-列传7-姜邯赞-002

邯赞上表请老不允赐　杖令三日一朝加检校太尉门下侍郞同内史门下平章事天水县开国男食邑三百户赐推忠　谋安国功臣号。 十一年又表请致仕从之加特进检校太傅天水县开国子食邑五百户。 邯赞以京都无城郭请筑罗城王从之令王可道筑之。 二十一年拜门下侍中德宗卽位授开府仪同三司推忠　谋安国奉上功臣特进检校太师侍中天水郡开国侯食邑一千户寻卒年八十四。 辍朝三日谥仁宪命百官会葬吊　赙赠一依侍中刘瑨例。 世传有使臣夜入始兴郡见大星陨于人家遣吏往视之适其家妇生男使臣心异之取归以养是为邯赞及为相宋使见之不觉下拜曰: "文曲星不见久矣今在此耶。" 邯赞性淸俭不营产业体貌矮陋衣裳垢弊不踰中人正色立朝临大事决大策屹然为邦家柱石时岁　民安中外晏然人以为邯赞之功也。 致仕归城南别墅着乐道郊居集又着求善集后配享显宗庙庭文宗赠守太师兼中书令子行经。
#高丽史94卷-列传7-崔士威-000

崔士威。
#高丽史94卷-列传7-崔士威-001

○崔士威事穆宗累官刑部尙书显宗初为统军使与康兆等御契丹士威率诸将分军出龟州北　顿汤井曙星三道与契丹战败绩。 二年　知政事转吏部尙书后与张延佑皇甫兪义献议: "罢东京留守置庆州防御使又废十二州节度使置五都护七十五道安抚使。" 俄迁内史侍郞平章事赐推忠佐理同德功臣号封淸河县开国男食邑三百户寻加检校太师守门下侍中爵进伯食邑七百户又加匡国功臣号判吏部事。 上*　论时政得失王命有司商确行之又奏: "诸州县长吏称号混杂自今郡县以上吏称户长乡部曲津亭驿吏只称长。" 从之。 台官劾论: "士威与左仆射朴忠淑于球庭礼会醉舞不敬请罪之。" 不允。 加太子太师赠其父融乂守司空上柱国汉南郡开国男食邑三百户母庾氏国大夫人。 契丹东京将军大延琳叛自称兴辽国刑部尙书郭元请乘机取鸭江东岸士威与徐讷等上书以为不可元固执攻之竟不克。 延琳所署太师大延定引东北女眞与契丹相攻遣使乞援王议诸辅臣士威与平章事蔡忠顺言: "兵者危事不可不愼彼之相攻安知非我利耶  但可修城池谨烽燧以观其变。" 王从之。 二十一年士威请老不听令五日一朝明年加内史令仍令致仕德宗卽位命五日一朝入省视事卒赠太师谥贞肃。 文宗六年制曰: "检校太师内史令崔士威在圣考朝以淸节直道屡有裨益弘济艰难保安宗社以致中兴可配享庙庭。" 其甥侄未官者超授八品职。
#高丽史94卷-列传7-皇甫兪义-000
</div>
    <div class="pagination">
<a href="高丽史_page661.html">上一页</a><span>...</span><a href="高丽史_page657.html">657</a><a href="高丽史_page658.html">658</a><a href="高丽史_page659.html">659</a><a href="高丽史_page660.html">660</a><a href="高丽史_page661.html">661</a><span class="current-page">662</span><a href="高丽史_page663.html">663</a><a href="高丽史_page664.html">664</a><a href="高丽史_page665.html">665</a><a href="高丽史_page666.html">666</a><a href="高丽史_page667.html">667</a><span>...</span><a href="高丽史_page663.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
