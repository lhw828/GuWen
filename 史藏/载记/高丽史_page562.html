<!DOCTYPE html>
<html>
<head>
    <meta charset="UTF-8">
    <title>高丽史 - 第 562 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 562 页/共 739 页</h1>
    <div class="content">
靖宗二年十二月　德宗于太庙王尝问昭穆之义辅臣徐讷黄周亮等言: "显宗之　也以兄弟同昭穆之文惠定光戴同班为昭景成为穆穆宗为昭。 而显宗　于穆庙则二昭二穆与太祖之庙而五。 今　德宗数过五庙请迁惠定光三宗藏于太祖庙西壁。 戴追王之主迁祭于其陵可也。" 刘征弼言: "太祖在曾祖行亲未尽故惠定光三宗不必迁。 唯迁戴宗于陵而　德宗于次室可矣。" 周亮等言: "征弼论亲未尽之义亦以一时四庙难于迁毁其言如是。 臣闻前典云: '亲过高祖则毁其庙。' 由是观之自　祖曾高而上论亲尽未尽非以旁亲论惠定光在从祖行不可比于亲祖。 昔晋锺雅奏言: 景皇帝不以伯祖而祭于庙宜除伯祖之文。 朝廷从之则从祖不入于庙明矣。 惠定光戴俱宜迁毁。" 其后王谓一时而迁四神主意所未安欲更从征弼所奏周亮复言: "太祖为一庙惠定光戴为昭一庙景成为穆一庙穆宗为昭显宗为穆五庙之数于是乎备。 若以派系次第论之显宗于穆宗为叔若先卽位可与景成同一行。 然继穆宗位故显宗　于穆宗下第二穆位。 今　德宗则惠定光戴四神主可以迁毁征弼唯论四庙迁毁之难不论昭穆之数宗庙之礼国之大事胡可臆断  若以德宗为昭则三昭二穆与太祖为六庙非古制也。 若论派系次第以显宗为第一穆次于景成而降穆宗于其下则公羊所谓僖闵逆祀也。" 徐讷曰: "周亮之奏合于古制。 然鲁以诸侯昭穆之外有文世室武世室。 惠定光三宗亦不可迁毁。" 从之。 八年三月戊申尙书礼部奏: "今四月当行　　而二十一日将行王后册封礼。 其　　请行摄事。" 内史门下奏: "　　固有定期封册自可从宜请先行　礼。" 从之。
#高丽史61卷-志15-礼3-诸陵-005

文宗十年正月己巳礼官上言: "太庙祭器年久破缺不堪陈用。 曲礼曰: '祭服弊则焚之祭器弊则埋之。' 其　　玄衣赤　命御史台焚埋之。" 从之。 十月辛亥王太子见于太庙三师以下导从庶子二人为左右赞者率更令请拜注簿告办。 初诣庙时引乐悬而不作谒毕乐作还宫。 戊午有司言: "今月当　　于宗庙。 礼　　之月则停时享。 乞依礼制停冬享。" 从之。 十二年六月尙书礼部奏: "顺安宪三陵圣祖之兄弟也称孙以祭似未合义。 按唐书宣宗飨穆宗室文称皇兄大常博士闵庆之奏曰: '夫礼有尊卑而不　亲亲祝文称谓未当请改为嗣皇帝。' 从之。 穆宗宣宗同父异母也宣宗之祀穆宗称皇兄未合于礼故改称: '嗣皇帝臣某明告于某宗。' 今顺安宪三庙祝文宜称: '嗣王臣某明告于某宗。'" 从之。
#高丽史61卷-志15-礼3-诸陵-006

仁宗二年七月亲　于太庙太祖东向德靖文睿为昭显顺宣肃为穆议者曰: "　非秋祭也。 又惠宗有功德不宜毁而毁之皆非礼。"
#高丽史61卷-志15-礼3-诸陵-007

毅宗时　　太祖东向惠文睿　南向为昭显顺宣肃仁　北向为穆。 四时腊享朔望寒食　室内南向。
#高丽史61卷-志15-礼3-诸陵-008

熙宗二年二月　神宗于太庙本朝庙制九室而有新　之主则奉迁主安于本陵。 崔忠献与宰枢议据古典有功者不迁亲尽者毁之以为顺宗亲尽无嗣当出以神宗　于第九室太祖在西东向惠显同为第一昭宣肃同为第二昭仁宗为第三昭文宗为第一穆睿宗为第二穆神宗为第三穆。 四年十月诏曰: "往年圣考　庙之日改定昭穆位序有所乖戾令宰枢侍臣禁官国学致仕文儒等据典籍与本朝礼制　酌各上封事。" 众论纷　竟不改焉识者曰: "汉书云: '父昭子穆孙复为昭。' 公羊传曰: '父为昭子为穆孙从王父。' 则昭穆之序一定不易者明矣。 岂可随时而变易乎  今迁第一穆显宗于第一昭与惠宗同一位迁第二昭文宗于第一穆迁第二穆宣肃二室于第二昭迁第三昭睿宗于第二穆迁第三穆仁宗于第三昭而以神宗　第三穆昭穆之序大紊。 　惠显二主皆有功德若周之文武故太祖东向惠为太宗显为世宗百世不迁。 其余则昭常为昭穆常为穆庶合于礼。"
#高丽史61卷-志15-礼3-诸陵-009

忠烈王元年五月命宰臣洪禄　摄事于景灵殿。 　豆缺假内殿净事色以祭。 二年闰三月庚申命有司夏享于太庙将以四月朝京师故先时行之。
#高丽史61卷-志15-礼3-诸陵-010

忠宣王二年九月太庙五室东西置夹室安惠显二宗于西室文明二宗于东室。 三年正月丙戌以寝园春享将誓戒祭前七日誓戒例也。 今则三日也凡享官自太尉以下皆不至*　{纠}正及时到享官七人同议不誓而罢。 十月乙亥摄事于寝园不宰牛。
#高丽史61卷-志15-礼3-诸陵-011

忠肃王五年正月癸酉王命佥议赞成事金士元以温泉所获禽荐于太庙司膳典仪不至*　{纠}正后至。 士元以闻王曰: "祭先所以报本予躬获禽以献而有司乃尔耶 " 是祭也内竖朴仁平窃其禽代以其家瘠肉王不能罪。 十七年六月丁未　忠宣王于寝园迁仁王主权安康王主于东夹室。 是祭众　入庙庭争夺奠物而去法司不能禁。 凡行事皆不如仪日昏乃毕。 初典理佐郞赵廉言: "本国昭穆之序有乖古制。 宜以太祖居中室高宗为第一昭元宗为第一穆忠烈王为第二昭忠宣王为第二穆惠王明王居东夹室如周制武王居东北夹室之例。 显王康王居西夹室如周制文王居西北夹室之例。 如是则惠显二主分居东西为不迁之主。 明康父子亦分东西为假安之位。 于礼便而昭穆之序亦合古制。" 不从。
#高丽史61卷-志15-礼3-诸陵-012

忠穆王三年四月辛卯命　理安子由摄事于太庙子由不宰牺牛以与愿刹僧。 *　{纠}正白元石不据礼以争时人非之。
#高丽史61卷-志15-礼3-诸陵-013

忠定王三年十二月辛丑恭愍王卽位壬寅王亲传诸陵祝版昌陵享官皆不至命侍臣一人授祝版遣之。 二年正月甲申王将春享寝园百官侍卫至寝园次于园东乙酉王乘辇入自南侠门文官　立于东阶下武官西阶下。 王立于站台东亚献丹阳大君　立王之后终献右政丞李齐贤立于丹阳大君之后斋郞立于最后行。 牲牢牛一羊五豕九鹿十。 祭毕退御幄次受贺礼而还。 成均及十二徒诸生各献歌谣敎坊伎乐陈于路傍迎之。 五年正月壬午朔寝园春享享官誓于三司太尉乐安君李迁善司徒典仪令金义烈不至改命金海府院君李齐贤为太尉。 六年八月命李齐贤定昭穆之次齐贤上议曰: "谨按宗庙之制天子七庙诸侯五庙太祖百世不迁太祖而下父为昭居左子为穆居右昭穆左右则百世亦不变。 故春秋左氏传有'太王之昭王季之穆文之昭武之穆'之文。 而尙书谓文王曰穆考谓武王曰昭考。 是其昭穆不变之明证也。 其兄弟相代者春秋公羊传以为昭穆同班。 大宋　享位次图太祖与太宗哲宗与徽宗钦宗与高宗各位一世。 是则兄弟同班之法也。 二十二陵盖自江都去水而陆仓卒所置其制一堂五室而二十二陵神主一行而列。 所宜拓而广之厘而正之然而不可造次而就。 未就之*闲四时之事无所于享。 且于五室略依东汉以来同堂异室之制其二十二神主一一各为一房以别之。 太祖惠宗显宗在太庙不迁则太祖之昭定光戴安于此。 无先之者居中室而以西为上。 光宗之穆景宗戴宗之穆成宗为从兄弟居西第一室之第一房第二房。 成宗之昭穆宗显宗之昭德靖文居东第一室之第一第二第三第四房亦从兄弟也。 文宗之穆顺宣肃居西第一室之第三第四第五房。 宣宗之昭献宗肃宗之昭睿宗为从兄弟居东第五第六房。 睿宗之穆仁宗居西第六房。 仁宗之昭毅明神居东第七第八第九房。 神宗之穆熙宗明宗之穆康宗亦为从兄弟居西第七第八房。 康宗之昭高宗居东第十房。 合于左昭右穆兄弟同班之义。 若夫五室拓而广之昭穆厘而正之则乞下中书令礼官博士博议详定施行。" 八年六月辛未御史台上言曰: "殿下躬享宗庙祭礼祭器一皆新之奉先之意至矣。 自国都迁徙之后国家多事典祀之官不共其职用脱粟饭沽酒市脯不　之甚至于此极。 而就野为坛享官或年老神昏岂其诚敬尽礼者乎  宜令有司就坛傍立舍以庇风雨令诸陵直于太常寺更日直宿以充祝史。 又令都祭库典廐署倂隶太常寺祭物鱼果各道按廉使以时输纳祭器亦令新之以副殿下诚敬之实。" 从之。 十一年正月王在福州命奉安九庙假主于新乡校置诸陵署于旧乡校各行春享。 红贼之后假安九庙神主于崇仁门弥　房太祖忠宣忠肃忠穆神主失于兵难十月新作所失四神主。 十二年五月庚午敎曰: "国之大事惟祀为重经乱以后宗庙祭器礼服多有亏缺可刻日营造以备情文牺牲　盛务要　洁。" 丁亥还安九室神主于太庙以象辂载太祖主平辂载八庙主百官公服侍卫时经乱离具冠带者仅四十余。 其还安祭王不亲行祝版亦不亲押命一内侍奉香九室合荐一牛太祖室羊豕各一八室豕一而已。 祭将灌雨作献官执事　升堂东立避之雨止乃复位。 初献讫于各室户外飮福北向拜。 执礼讥之曰: "初献官就位乐九成再拜升行灌礼今何无此礼耶  诸献官献毕出就前楹取各室酒合酌一爵飮福西向再拜何其各室飮福北向拜乎 " 七祀位在庭向东功臣位庭东向西都监官皆设于庭西向东或讥之曰: "何其两位皆向东乎 " 都监官惊骇遽改之误设七祀位于庭东向西。 应鼓不县工人举而击之如俳优戱。 乐章登歌礼也。 当亚献都监官令登歌者皆下工人争之曰: "前此乐章皆登歌。" 强下之*　{纠}正执礼无敢非之者。 十六年三月辛未王诣显陵毅陵善陵行别祭奏乐三献每献三拜百官皆拜至正陵亦如之。 膳羞　洁倍于三陵。 七月辛巳宰枢奏乐于仁熙殿上食。 二十年十二月庚辰朔始复行朔望祭于显陵。 二十一年正月乙卯王幸仁熙殿奏乐行祭命大臣祭正陵用乐。 仁熙殿正陵每祭皆三行内行国行都评议司行也。
#高丽史61卷-志15-礼3-诸陵-014

辛禑七年四月壬戌摄事于诸陵献官皆不至。
#高丽史61卷-志15-礼3-诸陵-015

辛昌元年三月壬午重房祭太祖眞殿旧制三月三日祭之岁以为常。
#高丽史61卷-志15-礼3-诸陵-016

恭让王二年正月礼曹上议曰: "按朱文公论天子宗庙假诸侯之制明之天子诸侯势殊而理同。 今西原君以下四代封崇立园置祠官事宜谨依前代典故议之。 汉末王莽僭位光武中兴匡复汉室孝元皇帝世在第八光武皇帝世在第九故以元帝为考庙别立四亲庙于洛阳祀父南顿君以上至　陵节侯。 宋英宗以仁宗从兄　王之子入继大统诏议崇奉　王。 典礼司马光等议: '为人后者为之子宜尊以高官大爵称皇伯而不名。' 吕氏引程子之论曰: '为人后者谓其所后者为父母谓所生者为伯叔父母。' 此天地之大经生人之大伦不可得而变易也。 然所生之义至尊至大虽当专意于正统岂得尽絶于私恩。 要当揆量事　别立殊称。 惟我太祖统合三韩四百余年传至恭愍王不幸无子而薨。 辛禑父子得奸王位其祸不　王莽。 殿下受命中兴同符光武。 而入承大统以奉祖宗之祀西原以下当依汉宋尊以高官大爵立园置祠官别子奉祀而子孙袭爵在礼当然。 请尊定原府院君为三韩国大公淳化侯为马韩国公妃为马韩国妃益阳侯为辰韩国公妃为辰韩国妃西原侯为卞韩国公妃为卞韩国妃立园曰积庆置祠官曰积庆署祭享以朔望四孟月为制。" 从之遂置园于成均馆西分遣宗亲七人诣四亲墓祭告封崇迎神入安于积庆园。 三韩国大公奉使道卒无兆域设帐殿于迎宾馆迎神以入命定阳府院君瑀及各司一员公服侍卫仍行祭牛一羊一豕七其仪仗祭品乐器　景灵殿同又于园外立碑使瑀主祀。 闰四月都评议使司奏: "积庆园七位　庙安神祭及四时祭享器物礼仪一依诸陵署。" 从之。 二年九月癸卯王命弟瑀率百官奉三韩国大公眞入安于阳陵寺仍名孝愼殿祭仪与四时大享同。
志卷第十五。

#高丽史62卷-志16-00-00-00-000

志卷第十六。 高丽史六十二。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史62卷-志16-礼4-00-00-000

礼四。
#高丽史62卷-志16-礼4-吉礼中祀-00-000

吉礼中祀。
#高丽史62卷-志16-礼4-吉礼中祀-籍田-000

籍田。
#高丽史62卷-志16-礼4-吉礼中祀-籍田-001

○先农籍田坛方三丈高五尺四出陛两　每　二十五步　坎在内　之外壬地南出陛方深取足容物。 祭日孟春吉亥神位设神农氏位于坛上北方南向配以后稷氏位于坛上东方西向席皆以莞。 祝版称: '高丽国王臣王某敢明告。' 币以靑长丈八尺牲牢正配座各用牛羊豕各一摄事无牛羊。 献官同　丘。
#高丽史62卷-志16-礼4-吉礼中祀-籍田-002

亲享仪。  斋戒。 前享五日散斋三日于别殿致斋二日一日于正殿一日于行宫余同祈谷　丘仪。
#高丽史62卷-志16-礼4-吉礼中祀-籍田-003

陈设。 前享二日尙舍局设大次于斋宫南殿设小次于坛东陛东南西向又设王太子次于大次东南。 守宫署设诸享官及从享群官次于斋宫内外　随地之宜设馔　于　东门之外道北南向。 郊社令帅其属扫除坛之上下　坎东西　守坎各四人。 掌牲令具牲牢。 太乐令陈登歌于坛上设轩架于坛南俱北向。 前享一日奉礼设门外位亚终献官位于东门之外道南诸享官各位于其后每等异位俱重行北向西上设王位于坛下东南西向亚终献官位于王位之南稍东西向执事者位于其后每等异位俱重行西向北上设御史位二于坛下一于东南西向一于西南东向。 奉礼位于乐悬东北赞者二人在南差退俱西向　律郞位二一于坛上乐　之西一于轩架西北俱东向太乐令位于轩架之北北向。 从享群官位于　门内东西道南每等异位重行文东西向北上武西东向北上又设王飮福位于坛上南陛之西北向亚终献飮福位在王位之后。 设望　位于　坎之南北向奉礼赞者位于西南东向。 太史令设神位版。 郊社令设神位席。 设祭器皆藉以席。 帝神农氏　　各二　实稻粱在左粱在稻前　实黍稷在右稷在黍前　居前。 * 三在*边{　}豆*闲实以大羹　三在* 前实以羹加芼滑。 　十在左为三行右上第一行干枣形　鱼　白　第二行鹿脯榛实黑　第三行菱仁　仁栗黄。 豆十在右为三行左上第一行芹　　*　脾析菁*　第二行　　　　鱼　第三行豚拍鹿　　　。 俎三一在豆右载牛牲一在　南载羊牲一在豆南载豕牲木爵三在　豆南每爵有　又豆一在　南实以毛血。 牺尊二一实明水一实醴齐。 象尊二一实明水一实　齐山　二一实玄酒一实淸酒为一重在神位东南隅北向。 币　设于尊　之所祝　在豆南后稷氏神位前亦如之。 尊　在神农氏尊　东俱北向西上尊皆加勺　有　以置爵。 设王洗于南陛东南亚终献洗于王洗东南俱北向　水在洗东　在洗西南肆　实以巾爵。 奉礼又设王耕籍位于　南门外十步所南向随地之宜。 尙舍局设王观耕座于斋宫南门设从耕王太子三公诸尙书诸卿位于王位东南其尙书卿等非耕者位于耕者之东俱重行西向北上。 尙舍设王　席于三公之北小西南向司农卿位于王　席东小南西向掌牲令位于司农卿之南差退奉靑箱官位于掌牲令之后。 靑箱制如常箱不施盖两头设抬* 饰以靑色内有九隔设九谷覆以靑　。 诸执　者位于公卿耕者之后非耕者之前西向。 王　　一具王太子三公诸尙书诸卿各一具共十具。 太子助耕三员三公助耕各二员以下从耕群官每员各一人并服绛衣介　。 又设庶人耕位于从耕官位之南小东十步外。 庶人四十人并靑衣耕牛八十每两牛随牛人一人　　四十具　二十具　一十具以木为刃。 　后执礼先入坛下亚终献以下并集肄仪。 谒者引光禄卿赞引引御史诣厨省庶　视涤濯及视牲充　光禄卿监取明水火俱还斋所。 享日未明十五刻太官令帅宰人割牲祝史以豆取毛血　于馔所遂烹牲。
#高丽史62卷-志16-礼4-吉礼中祀-籍田-004

　驾出宫。 与圆丘仪同唯文武两班常起居讫乘黄令进　　车右上将军奉　　以载辂右降复位。
#高丽史62卷-志16-礼4-吉礼中祀-籍田-005

馈享。 享日未明三刻诸享官及从享之官各服其服。 郊社令良　令帅其属入实尊　及币。 太官令帅进馔者实诸　豆　　。 未明二刻奉礼帅赞者先入就位赞引引御史郊社令诸太祝及祝史令史与执尊　　　者入自东门当坛南重行北向西上立定奉礼曰: "再拜!" 赞者承传御史以下皆再拜讫各就位。 赞引引御史诸太祝诣坛东陛升御史行扫除于上令史扫除于下讫复位。 谒者赞引各引诸享官俱就门外位。 太乐令帅工人二舞入就位谒者引司空入就位立定奉礼曰: "再拜!" 司空再拜讫。 谒者引司空诣坛东陛升行扫除于上降行乐悬于下讫引复位。 谒者赞引各引享官通事舍人分引从享群官入就位。 侍中版奏外办王服衮冕以出　扇华盖侍卫如常仪。 太常博士引太常卿太常卿引王入大次。 郊社令以祝版进。 王署讫近臣奉出郊社令受各奠于　。 初王降辂讫乘黄令以　　授掌牲令掌牲令横执之左其　至耕所　于席遂守之。 凡执　　皆横之授则先其　后其　。 王停大次半刻顷侍中版奏外办王出次华盖侍卫如常仪。 太常卿引王至内　门外。 尙衣奉御以桓圭授殿中监监受进王执圭。 华盖侍卫停于门外近侍斋戒者陪从如常仪。 王入自正门　律郞　　伏举麾兴工鼓　轩架奏大簇宫正安之曲至版位西向立偃麾　　乐止。 太常卿前奏: "请再拜。" 退复位王再拜讫奉礼曰: "再拜!" 众官在位者皆再拜先拜者不拜。 太常卿前奏: "称有司谨具请行事。" 退复位。 轩架奏姑洗宫凝安之曲文德之舞作三成而止。 太常卿前奏: "请再拜。" 王再拜奉礼曰: "再拜!" 众官在位者皆再拜。 诸太祝奉币　立于尊所。 太常卿引王诣坛轩架乐作自南陛升坛讫乐止。 侍中中书令以下左右侍卫量人从升王将诣奠币位登歌作大簇宫明安之曲王就位北向立太祝以币授侍中侍中奉币东向进王搢圭受币。 太常卿引王北向　奠帝神农氏座前讫执圭　伏兴。 太常卿引王少退北向再拜讫。 太常卿引王于西方东向立太祝以币授侍中侍中奉币北向进王搢圭受币东向　奠后稷氏座前讫执圭　伏兴。 太常卿引王少退东向再拜讫登歌止。 太常卿引王轩架乐作王降自南陛还版位西向立乐止。 初群官拜讫祝史各奉毛血豆立于门外于登歌止以次入各由其陛升太祝迎取于坛上俱进奠神座前。 初王旣升奠币太官令出帅进馔者奉馔各陈于　门外谒者引司徒出诣馔所司徒奉帝神农氏之俎太官令引馔入自正门。 俎初入门轩架奏大簇宫　安之曲馔至阶乐止。 太祝进彻毛血之豆自东陛授祝史以出。 司徒升自南陛奠俎于帝神农氏座前配座太祝一时奠俎讫神农氏之馔升自南陛配座之馔升自东陛太祝迎取于坛上各设于神座前设讫。 谒者引司徒降复位太官令退复位。 太常卿引王诣　洗轩架乐作王至洗位北向立乐止。 殿中监进受圭侍中　取　兴沃水内侍官　取盘承水。 王　手黄门侍郞　取巾于　兴以进王　手讫黄门侍郞受巾　奠于　。 祝史奉爵　进　于洗西侍中酌　水黄门侍郞取爵于　以进王受爵。 内侍官奉盘承水王洗爵。 黄门侍郞　取巾于　兴以进王拭爵讫。 黄门侍郞受巾奠于　侍中以　受爵授祝史祝史传授太祝。 太祝受　取爵置尊所　上。 太常卿引王轩架乐作殿中监进圭王执圭诣坛升自南陛讫乐止。 谒者引司徒升自东陛立于尊所王诣帝神农氏尊所执尊者去　侍中取爵于　进王受爵侍中赞酌牺尊之醴齐登歌作大簇宫成安之曲。 王诣帝神农氏座前　奠爵　伏兴。 太常卿引王少退北向立乐止。 太祝持祝版进神座右东向　读祝文讫登歌作。 王再拜太祝奠版于　王拜讫乐止。 太常卿引王诣后稷氏尊所酌献乐作止　如神农氏唯王东向立太祝北向读祝文为异。 太常卿引王诣飮福位北向立登歌作大簇宫禧安之曲。 太祝各以爵酌上尊福酒合置一爵一太祝持爵授侍中。 侍中奉爵西向立。 太常卿奏: "请再拜。" 王再拜。 侍中　以爵酒进王搢圭受爵　祭酒　酒奠爵。 太祝各持俎进　神座前三牲　肉合置一俎上。 又太祝各以　进　黍稷饭合　一　以次授司徒司徒西向　以进每受以授内侍内侍二人立于南陛下之西王将受　肉　饭内侍升诣王位之左　受退。 谒者引司徒降复位王取爵遂飮卒爵。 侍中进受虚爵以授太祝太祝受爵复于　。 王　伏兴太常卿奏: "请再拜。" 王再拜乐止。 太常卿引王降自南陛轩架乐作至版位西向立乐止。 文舞退轩架奏大簇宫崇安之曲出讫乐止。 武舞进轩架奏大簇宫崇安之曲舞者立定乐止。 初王将复位谒者引太尉诣　洗祝史以　取爵授太尉。 太尉　手洗爵以授祝史祝史受爵　传授太祝太祝受　取爵置尊所　上。 谒者引太尉自东陛升坛诣帝神农氏尊所轩架奏大簇宫武安之曲武舞作乡乐交奏。 执尊者去　太尉酌象尊之　齐诣神座前北向　奠爵小退北向再拜讫诣后稷氏座前酌献如初乐止。 谒者引太尉诣飮福位北向立太祝各以爵酌　福酒合　一爵。 一太祝持爵进太尉之右西向立太尉再拜受爵　祭酒遂飮卒爵。 太祝进受虚爵复于　太尉兴再拜讫谒者引太尉降复位。 初太尉献将毕谒者引光禄卿诣　洗　手洗爵升酌　齐终献如亚献之仪乐止降复位。 登歌作大簇宫肃安之曲太祝各进　彻豆兴还尊所乐止。 奉礼曰: "赐　再拜!" 众官在位者皆再拜已受福者不拜。 送神轩架奏姑洗宫凝安之曲乡乐交奏。 太常卿前奏: "请再拜。" 王再拜奉礼曰: "再拜!" 众官在位者皆再拜乐一成止。 太常卿前奏: "请就望　位。" 太常卿引王轩架乐作就望　位北向立乐止。 初群官将拜太祝各执　进神座前　取币祝史以俎载牲体黍稷饭爵酒各由其陛降坛　之于坎。 奉礼曰: "可　。" 　土半坎太常卿前奏: "礼毕请就耕籍位。" 奉礼帅赞者还本位。 其祝板燔于斋坊。
#高丽史62卷-志16-礼4-吉礼中祀-籍田-006

耕籍。 初王将诣望　位谒者分引王太子以下应从耕侍耕者各就耕位司农卿先就位诸执　　者皆就位。 太常卿引王出自南　门轩架乐作至耕籍席位南向立乐止。 太常卿诣王席位前北向奏请: "行耕籍之礼。" 奏讫退复位。 王初诣耕位掌牲令进诣王　席南北向　伏　搢笏解　韬出　执　起少退以授司农卿司农卿搢笏受　以授侍中。 侍中奉　进殿中监前受圭以授尙衣奉御。 太常卿奏: "请受　。" 王受五推讫侍中受　授司农卿司农卿以授掌牲令还本位掌牲令复　于韬*(  ){　}于席退复位。 王初耕诸执　　者以　　各授从耕者。 太常卿诣王耕籍位前北向奏: "请升座观耕。" 奏讫。 太常卿前导王诣观耕座太常博士太常卿近东西向立北上。 王太子七推三公尙书卿各九推讫执　　者前受　　退复位。 太常卿前奏: "礼毕。" 引王还大次乐作入大次乐止。 谒者赞引各引诸享官及从享群官以次出。 赞引引御史太祝以下俱复执事位立定奉礼曰: "再拜!" 御史以下皆再拜赞引引出。 太乐令帅工人二舞以次出。 司农少卿帅庶人以次耕于千亩次奉靑箱官以靑箱授司农卿。 司农卿奉靑箱重　之种诣耕所洒之讫次司农少卿帅郊社令检校终千亩次司农卿省功讫诣斋殿下北向　伏　奏省功毕奏讫　伏兴退。
#高丽史62卷-志16-礼4-吉礼中祀-籍田-007

　驾还宫。 其日享事礼毕王还斋宫停一刻顷奏初严所司转仗卫卤簿于还途如来仪。 奏二严枢密以下左右侍臣及文武百寮各就位立班以俟。 太乐令陈乐部于斋宫南门外。 王将出奏三严王服绛纱袍以出升座禁卫大喝: "再拜!" 枢密左右侍臣常起居讫。 阁门引太子公侯伯宰臣入就位常起居讫阁门以次引出。 侍中版奏外办王出斋宫门外乘黄令进辂于斋宫门前南向。 王升辂千牛将军御驾如来仪。 文武百寮常起居讫黄门侍郞奏请: "　驾进发。" 退复位。 　驾动侍卫如常仪。 黄门侍郞千牛将军夹路而　至侍臣上马所黄门侍郞奏请　驾少驻　侍臣上马。 侍中前承制退称曰: "制可。" 黄门侍郞退称曰: "侍臣上马。" 舍人喝: "侍臣再拜上马。" 黄门侍郞奏请　车右升。 侍中承制退称曰: "制可。" 黄门侍郞退复位。 车右再拜升讫。 黄门侍郞奏: "请　驾进发。" 退复位。 　驾动鼓吹乐部振作而还至升平门外少驻侍臣下马车右降讫入升平门留守百*疗{僚}　再拜。 　驾至仪凤门前如耕籍后颁德音事具别仪。 王移御平辇至兴礼门前留守宰臣　再拜讫。 王入大观殿庭降辇升殿。 阁门赞各祗候枢密以下揖以次退。
#高丽史62卷-志16-礼4-吉礼中祀-籍田-008

有司摄事仪。  斋戒。 前享五日凡应享之官散斋三日皆于正寝致斋二日一日于本司一日于享所无本司者于尙书省。 散斋理事如故唯不吊丧问疾不作乐不判署刑杀文书不行刑罚不经秽恶致斋日唯享事得行其余悉断。 其享官已斋而阙者通摄行事。 太乐工人俱淸斋一宿于太常司。 前享一日诸卫令其属未后一刻各以其方器服守卫　门。
#高丽史62卷-志16-礼4-吉礼中祀-籍田-009

陈设。 前享一日守宫署设太尉亚终献次于东　门外及从享群官次于其侧设馔　于内　东门之外道北南向。 郊社令帅其属扫除坛之上下。 　坎东西　守坎各四人。 掌牲令具牲牢。 太乐令陈登歌于坛上设轩架于坛南俱北向。 奉礼设门外位太尉亚终献官位于东门之外道南诸享官各位于其后每等异位重行北向西上。 设太尉亚终献位于坛下东南西向北上执事者位于其后每等异位俱重行西向北上。 御史位二于坛下一于东南西向一于西南东向。 奉礼位于乐悬东北赞者二人在南差退俱西向。 　律郞位于坛上乐　之西北东向太乐令位于轩架之北北向。 又设献官飮福位于坛上南陛之西北向设望　位于　坎之南北向奉礼赞者位于西南东向南上。 太史令设神位版。 郊社令设神位席。 又设祭器及　　　如亲享仪。 设洗于南陛东南北向　水在洗东　在洗西南肆　实以巾爵。 　后执礼官先入坛下亚终献以下并集肄仪。 谒者引光禄卿赞引引御史诣厨省鼎　视涤濯及视牲充　。 光禄卿监取明水火俱还斋所。 享日未明十五刻太官令帅宰人割牲。 祝史以豆取毛血　于馔所遂烹牲。
#高丽史62卷-志16-礼4-吉礼中祀-籍田-010

馈享。 享日未明三刻诸享官各服其服郊社令良　令帅其属入实尊　及币太官令帅进馔者实诸　豆　　。 未明二刻奉礼帅赞者先入就位。 赞引引御史郊社令诸祝史及令史斋郞入自东门当坛南重行北向西上立定奉礼曰: "再拜!" 赞者承传御史以下皆再拜讫各就位。 赞引引御史诸祝史诣坛东陛升御史行扫除于上令史扫除于下讫复位。 谒者赞引各引享官俱就门外位太乐令帅工人二舞入就位文舞入陈于悬北武舞立于悬南道西。 谒者引司空入就位立定奉礼曰: "再拜!" 司空再拜讫。 谒者引司空诣坛东陛升行扫除于上降行乐悬于下讫引复位。 谒者赞引各引享官入就位奉礼曰: "再拜!" 众官在位者皆再拜先拜者不拜。 谒者进太尉之左白: "有司谨具请行事。" 　律郞　　伏举麾兴工鼓　轩架奏姑洗宫凝安之曲三成偃麾　　乐止。 奉礼曰: "再拜!" 众官在位者皆再拜。 谒者引太尉诣坛自南陛升北向立登歌作大簇宫明安之曲。 祝史以币授太尉太尉诣帝神农氏座前北向　奠　伏兴少退再拜讫。 退就西方东向立配座祝史以币授太尉。 太尉诣后稷氏座前东向　奠　伏兴少退再拜讫登歌止。 谒者引太尉降自南陛复位。 初众官再拜斋郞各奉毛血豆立于门外于登歌止以次入各由其陛升诸祝史迎取于坛上俱进奠神座前。 初太尉升奠币太官令出帅进馔者奉馔各陈于　门外。 谒者引司徒出诣馔所司徒奉帝神农氏之俎太官令引馔入俎初入门轩架奏大簇宫　安之曲馔至陛乐止。 祝史进　彻毛血之豆自东陛授斋郞以出。 司徒升自南陛进奠俎于帝神农氏座前配座祝史一时奠俎。 神农氏之馔升自南陛配座之馔升自东陛祝史迎取于坛上各设于神座前。 设讫谒者引司徒降复位太官令退复位。 谒者引太尉诣　洗　手　手斋郞以　取爵授太尉。 太尉取爵于　洗爵拭爵以授斋郞。 *齐{斋}郞受爵　以授祝史祝史受　取爵置尊所　上。 谒者引太尉自南陛升坛诣帝神农氏尊所登歌作大簇宫成安之曲太尉取爵于　祝史去　。 太尉酌牺尊之醴齐诣帝神农氏座前　奠爵　伏兴少退北向立乐止。 祝史持祝版进神座右东向　读祝文讫登歌作。 太尉再拜祝史奠版于　太尉拜讫乐止。 太尉诣后稷氏尊所酌献乐作止并如神农氏唯太尉东向立太祝北向读祝文为异。 谒者引太尉诣飮福位北向立祝史各以爵酌　福酒合　一爵。 一祝史持爵进太尉之右西向立。 太尉再拜受爵　祭酒　酒奠爵。 祝史各持俎进　神座前　肉合　一俎上。 又以　进　黍稷饭合　一　以次授太尉太尉以授斋郞取爵遂飮卒爵。 祝史进受虚爵复于　太尉　伏兴再拜讫谒者引太尉降复位。 文舞退轩架奏大簇宫崇安之曲出讫乐止。 武舞进轩架奏大簇宫崇安之曲舞者立定乐止。 初太尉献将毕谒者引太常卿诣　洗斋郞以　取爵授太常卿。 太常卿　手洗爵以授斋郞斋郞传授祝史。 谒者引太常卿自东陛升坛诣帝神农氏尊所轩架奏大簇宫武安之曲武舞作乡乐交奏。 祝史去　太常卿酌象尊之　齐诣神座前北向奠爵讫　伏兴小退北向再拜次诣后稷氏前酌献如上仪讫乐止。 谒者引太常卿诣飮福位北向立。 祝史各以爵酌　福酒合置一爵一祝史持爵进太常卿之右西向立。 太常卿再拜受爵　祭酒遂飮卒爵。 祝史受虚爵复于　太常卿兴再拜谒者引太常卿降复位。 初太常卿献将毕谒者引光禄卿诣　洗　洗讫升酌　齐终献如亚献之仪。 乐止降复位登歌作大簇宫肃安之曲。 祝史各进　彻豆兴还尊所乐止。 奉礼曰: "赐　。" 在位者皆再拜飮福者不拜。 送神轩架奏姑洗宫凝安之曲乡乐交奏。 奉礼曰: "再拜!" 众官在位者皆再拜乐一成止。 谒者引太尉诣望　位奉礼帅赞者转就　坎西南位。 初送神乐毕祝史各执　进神座前　取币斋郞以俎载牲体黍稷饭爵酒各由其陛降坛北行　于坎。 奉礼曰: "可　。" 坎东西各四人　土半坎奉礼白: "礼毕。" 谒者赞引各引太尉以下诸享官以次出。 初白礼毕奉礼帅赞者赞引引御史祝史以下俱复执事位立定奉礼曰: "再拜!" 御史以下皆再拜讫出自东门工人二舞以次出。 祝版燔于斋坊。
#高丽史62卷-志16-礼4-吉礼中祀-籍田-011

成宗二年正月乙亥王亲耕籍田祀神农配以后稷籍田之礼始此。
#高丽史62卷-志16-礼4-吉礼中祀-籍田-012

显宗二十二年正月王亲耕籍田赦流罪以下。
#高丽史62卷-志16-礼4-吉礼中祀-籍田-013

仁宗二十二年正月乙亥亲耕籍田王五推诸王三公七推尙书列卿九推。
#高丽史62卷-志16-礼4-吉礼中祀-籍田-014

恭愍王八年六月辛卯御史台上言: "凡祭醮者不犯僧尼蒙益享应。 今籍田享官因祭坛无宇宿于甑山寺当祭之时出而行之恐神明之不格。 宜令都评议使给材瓦于太常寺构祭厨及斋宿之室约日为之可也。" 从之。 十九年三月乙巳王欲躬耕籍田令有司讲求仪注以仪物未备命守侍中李仁任摄行。 仁任祭讫遂行耕籍之礼。
#高丽史62卷-志16-礼4-吉礼中祀-先蚕-000

先蚕。
#高丽史62卷-志16-礼4-吉礼中祀-先蚕-001
</div>
    <div class="pagination">
<a href="高丽史_page561.html">上一页</a><span>...</span><a href="高丽史_page557.html">557</a><a href="高丽史_page558.html">558</a><a href="高丽史_page559.html">559</a><a href="高丽史_page560.html">560</a><a href="高丽史_page561.html">561</a><span class="current-page">562</span><a href="高丽史_page563.html">563</a><a href="高丽史_page564.html">564</a><a href="高丽史_page565.html">565</a><a href="高丽史_page566.html">566</a><a href="高丽史_page567.html">567</a><span>...</span><a href="高丽史_page563.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
