<!DOCTYPE html>
<html>
<head>
    <meta charset="UTF-8">
    <title>日本国志 - 第 443 页/共 882 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>日本国志 - 第 443 页/共 882 页</h1>
    <div class="content">
604

亏捐金免役者以十二为最多，然仅二十八名，此次乃多至四百三十六人，盖因新令精密，无可规避，则不得不出于此也，故别作比较表以觇其概。外史氏日：中国三代，寓兵于民，无事则耕，有事则战，其不用也，举天下皆力农桑之民。其用也，举万乘皆决射御之士，兵与食俱无不足，其规模可谓善矣。然自战国以后，齐有技击，秦有锐士，即已兼用召募之法，暨唐府兵制坏，用张说之议遂专用募兵，自是以后，民出食以养兵，兵出力以卫民，相沿至今，而兵与民遂不可复合。儒者好言古制，徒见唐宋养兵蠹国病民，骄惰无用，遂慨然思复三代之旧。不知募兵之害固大，以言乎征调，军书所至，鸡犬为空，邑里萧条，田园芜废，观于新安、折臂之翁，石壕捉人之吏，民困于役如此其甚，法安得而不变。夫古人用兵之日少，兵食出于一，即兵与民不必分。后世用兵之日多，兵食不得不分，即兵与民亦不能复合。征兵之变为募兵，盖亦世变所趋，不能不尔，非独中国，天下万国亦莫不然也。然余考欧洲近日兵制，乃又由募兵而复为征兵，其法男子二十使应征，四十五十而免役，少者壮而老者退职，老者退而少者又人营，故兵无赢弱之忧。其常备之兵有定额，即养兵之费亦有定额，然历三年，即一人之饷得二兵之用，历六年，即一兵之饷得三兵之用，故粮无虚糜之患。当为常备，民即为兵，训练即精，兵复为民，无事则全国之兵皆农工商，有事则全国之农工商皆兵，故国无虚耗之恐。观其按籍而稽，应时而调，同于古人料民之法。然所调之兵仅征其力役，而兵之衣粮器械，皆别取其奉给于民，盖斟酌于征兵、募兵二法，各去其流弊而用其长，而又以时而训练，分年而更代，此非数百年穷研实践，未易得此精密之法也。日本仿此法行之八年，虽未尝争战于邻国，而削平内乱屡奏其功，数年之后，必更可观，亦可谓善变矣。

中国自唐宋至今多用募兵，而募兵之法固有不可骤变者，将旗一树，万夫云集，不患无兵，亦自有不必行此法者。余特以为抽换教练之法，似可采而用之也。国家岁糜千余万兵饷以养绿营，迨洪杨事起，乃至胥天下之兵无一可用。当事者有鉴于此，始创为练勇为兵之法，近年以来稍稍精强。然国家既竭饷以养有用之勇，仍糜饷以养无用之兵，其何以持久？且今日之勇固皆百战劲卒，可为干城，然再历十年，则此辈又且衰老，更何以善其后耶？嗟夫，今天下万国鹰瞵鹗视，率其兵甲皆可横行，有国家者不于此时讲求兵制，筹一长久之策，其可乎哉!



卷二十二兵志二陆 军


日本上古文官日臣，武官日连。有物部连者，世为宿祢，掌环列之尹，兼司刑官。后兵与刑分，有大伴连，统率元戎，警卫宫城。然此皆世官，未有官制。逮孝德朝，仿唐制设兵部省，始有专官。其在内禁近之兵，则有近卫府以领羽林军。古名为革叉负部，谓负盛箭室以卫宫门也。后设左、右近卫府等官。在外屯戍之兵，则于筑紫设太宰府，筑紫边西海，故设镇以备新罗、百济、任那诸国。自古有此官，暨唐时使臣往来皆由此。及源氏秉政，有蒙古之患，复于此设九州探题，命北条氏世掌之。于陆奥设镇守府。置镇守将军，日本东北古为虾夷地，叛服a．x常，时时寇边，辄命将征之。养老、神龟之间，设征夷将军，持节大将军，并临时封拜，未授官，惟镇守军则有府治焉。自王纲不振，兵权归于武门，源赖朝起东北，拜征夷大将军。足利尊氏继起，遂以将军世其家，将军威福过于人主，国家失其兵权者七百余载。顷王室维新，德川返政，即于明治元年戊辰二月，建军防事务局，闰四月废之，更建军务官，二年七月又废军务官，设兵部省，皆兼辖海军。四年二月别设海军省，始改兵部省为陆军省，又于东京置近卫局。辛未二月置亲兵，壬申三月改为近卫局。于各营设镇台。辛未四月始置镇台于东山、西海二道，癸酉正月定为六管镇台。比年以来益增兵，设官规制益广，而所有各官廨、各军营，初皆统辖于陆军省，于是陆军卿之权又偏重。后于明治十一年十二月置参谋本部。十二年一月又设监军本部，分辖六军管。监军本部，时司检阅，战时充团长，有事乃设，现无官署。定为今制。

官职凡分为二途，一日文官，犹兵部；一曰武官，犹将军、提督等官。

陆军文官官等表

勒 任

奏 任

判 任

一



等


二



等


-

二


等



四


等



五


等



六


等



七


等



八


等



九


等



十


等


寸

一


</div>
    <div class="pagination">
<a href="日本国志_page442.html">上一页</a><span>...</span><a href="日本国志_page438.html">438</a><a href="日本国志_page439.html">439</a><a href="日本国志_page440.html">440</a><a href="日本国志_page441.html">441</a><a href="日本国志_page442.html">442</a><span class="current-page">443</span><a href="日本国志_page444.html">444</a><a href="日本国志_page445.html">445</a><a href="日本国志_page446.html">446</a><a href="日本国志_page447.html">447</a><a href="日本国志_page448.html">448</a><span>...</span><a href="日本国志_page444.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
