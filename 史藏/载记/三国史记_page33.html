<!DOCTYPE html>
<html>
<head>
    <meta charset="UTF-8">
    <title>三国史记 - 第 33 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 33 页/共 156 页</h1>
    <div class="content">○<眞圣王>立。讳<曼>，<宪康王>之女弟也。[『崔致远文集』第二卷，谢追赠表云："臣<坦>言：伏奉制旨，追赠亡父臣<凝>为太师，亡兄臣<晸>为大傅{太傅}。"又纳旌节表云："臣长兄国王<晸>，以去<光启>三年七月五日，奄御圣代，臣侄男<峣>生未周　，臣仲兄<晃>权统藩垣，又未经朞月，远谢明时。"以此言之，<景文王>讳<凝>，本纪则云<膺廉>，<眞圣王>讳<坦>，本纪则云<曼>，又<定康王><晃>以<光启>三年薨，本纪谓二年薨，皆不知孰是。]大赦，复诸州郡一年租税。设百(+高)座<皇龙寺>，亲幸听法。冬无雪。

一一卷新罗本纪一一眞圣王零二年

○二年，春二月，<少梁里>石自行。王素与角干<魏弘>通，至是，常入内用事。仍命与<大矩>和尙，修集乡歌，谓之『三代目』云。及<魏弘>卒，追谥为<惠成大王>。此后，潜引少年美丈夫两三人淫乱，仍授其人以要职，委以国政。由是，　幸肆志，货赂公行，赏罚不公，纪纲坏弛。时有无名子，欺谤时政，构辞榜于朝路。王命人搜索，不能得。或告王曰："此必文人不得志者所为，殆是<大耶州>隐者<巨仁>耶?"

王命拘<巨仁>京狱，将刑之。<巨仁>愤怨，书于狱壁曰："<于公>恸哭三年旱，<邹衍>含悲五月霜。今我幽愁还似古，皇天无语但苍苍。"其夕，忽云雾震雷雨雹，王惧，出<巨仁>放归。三月戊戌朔，日有食之。王不豫，录囚徒，赦殊死已下，许度僧六十人。王疾乃　。夏五月，旱。

一一卷新罗本纪一一眞圣王零三年

○三年，国内诸州郡，不输贡赋，府库虚竭，国用穷乏，王发使督促。由是，所在盗贼蜂起。于是，<元宗><哀奴>等据<沙伐州>叛。王命奈麻<令奇>捕捉。<令奇>望贼垒，畏不能进，村主<佑连>，力战死之。王下　斩<令奇>，<佑连>子年十余岁，嗣为村主。

一一卷新罗本纪一一眞圣王零四年

○四年，春正月，日晕五重。十五日，幸<皇龙寺>，看灯。

一一卷新罗本纪一一眞圣王零五年

○五年，冬十月，<北原>贼帅<梁吉>，遣其佐<弓裔>，领百余骑，袭<北原>东部落及<溟州>管内<酒泉>等十余郡县。

一一卷新罗本纪一一眞圣王零六年

○六年，<完山>贼<甄萱>据州，自称<后百济>，<武州>东南郡县降属。

一一卷新罗本纪一一眞圣王零七年

○七年，遣兵部侍郞<金处诲>，如<唐>纳旌节，没于海。

一一卷新罗本纪一一眞圣王零八年

○八年，春二月，<崔致远>进时务一十余条，王嘉纳之，拜<致远>为阿　。冬十月，<弓裔>自<北原>入<何瑟罗>，众至六百余人，自称将军。

一一卷新罗本纪一一眞圣王零九年

○九年，秋八月，<弓裔>击取<猪是{猪足}><　川>二郡，又破<汉州>管内<夫若><铁圆>等十余郡县。冬十月，立<宪康王>庶子<峣>为太子。初，<宪康王>观猎，行道傍见一女子，姿质佳丽。王心爱之，命后车载，到　宫野合，卽有娠而生子。及长，体貌魁杰，名曰<峣>。<眞圣>闻之，唤入内，以手抚其背曰："孤之兄第{弟}　妹，骨法异于人，此儿，背上两骨隆起，眞<宪康王>之子也。"仍命有司，备礼封崇。

一一卷新罗本纪一一眞圣王一零年

○十年，贼起国西南，赤其袴以自异，人谓之赤袴贼。屠害州县，至京西部<牟梁里>，劫掠人家而去。

一一卷新罗本纪一一眞圣王一一年

○十一年，夏六月，王谓左右曰："近年以来，百姓困穷，盗贼蜂起，此，孤之不德也。避贤让位，吾意决矣。"禅位于太子<峣>。于是，遣使入<唐>表奏曰："臣某言，居<羲仲>之官，非臣素分;守<延陵>之节，是臣良图。以臣侄男<峣>，是臣亡兄<晸>息。年将志学，器可兴宗，不假外求，爰从内举，近已　权藩寄，用靖国灾。"冬十二月乙巳，王薨于北宫，谥曰眞圣，葬于<黄山>。

三国史记卷第十一。

一二卷零零零零零零

三国史记卷第十二。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

一二卷新罗本纪一二零零零零

新罗本纪第十二。

<孝恭王><神德王><景明王><景哀王><敬顺王>。

一二卷新罗本纪一二孝恭王元年

○<孝恭王>立。讳<峣>，<宪康王>之庶子，母<金>氏。大赦。增文武百官爵一级。

一二卷新罗本纪一二孝恭王零二年

○二年，春正月，尊母<金>氏为<义明王大后{太后}>。以舒弗邯<俊兴>为上大等，阿　<继康>为侍中。秋七月，<弓裔>取<浿西道>及<汉山州>管内三十余城，遂都于<松岳郡>。

一二卷新罗本纪一二孝恭王零三年

○三年，春三月，纳伊　<乂谦>之女为妃。秋七月，<北原>贼帅<梁吉>，忌<弓裔>贰己，与<国原>等十余城主，谋攻之。进军于<非恼城>下，<梁吉>兵溃走。

一二卷新罗本纪一二孝恭王零四年

○四年，冬十月，<国原><菁州{靑州}><槐壤>贼帅<淸吉><莘萱>等，举城役{投}于<弓裔>。

一二卷新罗本纪一二孝恭王零五年

○五年，<弓裔>称王。秋八月，<后百济>王<甄萱>，攻<大耶城>，不下，移军<锦城>之南，夺掠沿边部落而归。

一二卷新罗本纪一二孝恭王零六年

○六年，春三月，降霜。以大阿　<孝宗>为侍中。

一二卷新罗本纪一二孝恭王零七年

○七年，<弓裔>欲移都，到<铁圆><斧壤>，周览山水。

一二卷新罗本纪一二孝恭王零七年

○七年，<弓裔>欲移都，到<铁圆><斧壤>，周览山水。

一二卷新罗本纪一二孝恭王零八年

○八年，<弓裔>设百官，依<新罗>制。[所制官号，虽因<罗>制，殿{多}有巽{异}者。]国号<摩震>，年号<武泰>元(+年)。<浿江道{浿西道}>十余州县，降于<弓裔>。

一二卷新罗本纪一二孝恭王零九年

○九年，春二月，星陨如雨。夏四月，降霜。秋七月，<弓裔>移都于<铁圆>。八月，<弓裔>行兵，侵夺我边邑，以至<竹岭>东北。王闻疆　日削，甚患，然力不能御，命诸城主，愼勿出战，坚壁固守。

一二卷新罗本纪一二孝恭王一零年

</div>
    <div class="pagination">
<a href="三国史记_page32.html">上一页</a><span>...</span><a href="三国史记_page28.html">28</a><a href="三国史记_page29.html">29</a><a href="三国史记_page30.html">30</a><a href="三国史记_page31.html">31</a><a href="三国史记_page32.html">32</a><span class="current-page">33</span><a href="三国史记_page34.html">34</a><a href="三国史记_page35.html">35</a><a href="三国史记_page36.html">36</a><a href="三国史记_page37.html">37</a><a href="三国史记_page38.html">38</a><span>...</span><a href="三国史记_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
