<!DOCTYPE html>
<html>
<head>
    <meta charset="UTF-8">
    <title>高丽史 - 第 686 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 686 页/共 739 页</h1>
    <div class="content">
王尝命写无逸篇赐宰相召泽讲泽因陈周公辅成王之劳曰: "愿殿下法成王能听周公之训严恭寅畏。" 王为动容泽又以眞德秀大学衍义本朝崔承老上成宗书进讲。 时王深味释敎超然有物外之想泽曰: "殿下上奉宗庙下保生灵奈何欲效匹夫废絶伦理之事如听臣言非孔子之道不可愿加圣意。" 十年加政堂文学致仕言曰: "臣深荷毅陵之知无报万一。 乞命工写　容以赐臣于村庄日夕瞻敬。" 又曰: "近来饥馑　至加以师旅民病极矣。 前旣构南京之阙今又营白岳之宫民何以堪 " 又曰: "用人为政之本乞进贤退不肖。" 又曰: "凡事得失上意虽灼知其然委之大臣未卽区处因仍之*闲其害已成救之莫及。" 王赐酒泽一飮三　神气自若。 侍中洪彦博叹曰: "不谓尹公戆直如此吾所不及也。" 泽虽致仕自以先朝顾托知无不言或切直王亦优容。 十二年又加赞成事致仕明年疾作乞归锦州以山水自娱居七年卒年八十二谥文贞。
#高丽史106卷-列传19-尹谐-005

疾笃前子孙而训之曰: "吾祖兴寒地以淸白忠直名一时吾夙夜不克继志是惧误为上知宠禄过望年逾八旬此皆先世之所遗也。 我死葬毋用浮屠法。" 泽早孤不识父面时祭上　必哭尽哀于方策见述父子之情未尝不流涕常佩一囊得异味必盛以献母。 尝游燕京道见遗金百两守以待其主主泣谢而去。 平生布被弊席饔　或缺晏如也自号栗亭恭愍手写眞又书'栗亭'二大字以赐。 所著有栗亭集行于世。 子龟生凤生东明龟生自有传。
#高丽史106卷-列传19-李颍-000

李颍。
#高丽史106卷-列传19-李颍-001

○李颖庆源郡人美须髥容仪闲雅博闻强记工草隶。 高宗中登第直翰林院累迁宝文阁待制常与学士金坵游僧祖英方丈忠烈为世子闻之赐制有　西风月亦三千之句士林歆艶。 元宗朝拜右副承旨元宣抚使赵良弼一见恨相知之晩后寄诗云: "扶苏山下李髥卿别后三年　　生两遇使华无一字谁言人老愈钟情。" 见重如此。 忠烈卽位升枢密院副使礼部尙书翰林学士承旨致仕四年卒。
#高丽史106卷-列传19-严守安-000

严守安。
#高丽史106卷-列传19-严守安-001

○严守安宁越郡吏身长有胆气国制吏有子三许一子从仕守安例补重房书吏元宗朝登第为都兵马录事。 九年元遣使征权臣金俊父子及弟　赴京其党惧谋杀使迁海岛且曰: "王若不听奉俊为王。" 议定令守安白两府两府皆变色莫敢言　适移病在家守安往语之　素信守安试问可否守安曰: "古者兵交使行其*闲。 今无故而杀天子使将安之乎  此非自全之计。" 　然之沮其谋是年林衍诛俊俊子柱聚六番都房诸军谋拒之。 守安　宫门告曰: "此辈不散恐为变。" 王卽遣朴成大等捕柱以功授郞将兼御史出为东京判官。
#高丽史106卷-列传19-严守安-002

十一年王自元请兵而来将复古都衍子惟茂欲拒之令夜别抄四出谕人民入保海岛山城。 别抄九人至金州守安告按廉崔儒曰: "不可听权臣之言轻动百姓宜执别抄待变。" 儒从之囚别抄未几惟茂诛一方晏然及三别抄叛据珍岛传*　{檄}州县令民皆入珍岛又声言囚别抄者罪之。 金州守李柱惧而逃守安权知州事慰安民心。 十二年密城人朴景纯等杀其宰以叛按廉李淑眞闻变奔金州贼搜淑眞不获号改国兵马使移牒郡县守安与金州守金　谋勒兵挟淑眞为讨贼计贼闻之斩其魁以降。 秩满除中郞将累迁典法摠郞出为南京副留守会驾幸能办供亿左右皆誉之时人有剥民膏希君泽之讥。 忠烈十一年为南京副使王幸南京守安与按廉崔伯兴暴*　{敛}设宴极　侈又劝王幸三角山文殊窟凿开新道一方骚然王以守安为能赐三品阶历忠淸西北二道指挥使西京留守所至有能声。 以副知密直司事致仕二十四年卒。 子赞靖信赞以衣冠子弟入侍元朝。
#高丽史106卷-列传19-安　-000

安　。
#高丽史106卷-列传19-安　-001

○安　竹州人少登第历侍御史。 忠烈初为全罗道按察使时鹰坊吴淑富等　势恣行　与长兴副使辛佐宣疾之不礼焉淑富等归告王曰: "最佳二　死。" 王问之对以　佐宣不饲王怒欲配海岛承宣朴恒力言不可王怒稍解止罢其职。 后　托内僚李之　入政房以大府少尹为必　赤累迁至判秘书事寻拜左承旨王欲以　官授一内宦　执不可一日王谓　曰: "此人服勤左右岁月已久卿强为予与六品职。" 命卽除之　不得已拟以郞将旣而辞曰: "臣以不才　侍　幄题品铨注非臣所堪。 乞择贤者代之。" 言甚　切王怒起入内　随之白曰: "臣罪当罢然内竖之除。 乞须后日。" 王已逾　　声曰: "可。" 左右皆惧　退徐曰: "殿下已许臣矣。" 遂削除目人皆叹服。 　典铨注每守正不阿时称铁　。 进副知密直司事寻加知密直司事后哈丹贼来侵军务方殷　历庆尙忠淸西北三道都指挥使二十四年卒。
#高丽史106卷-列传19-崔守璜-000

崔守璜。
#高丽史106卷-列传19-崔守璜-001

○崔守璜溟州人性正直勤俭家贫不能衣食不以介意高宗朝登第累历起居舍人军簿正郞。 忠烈时以左承旨同知贡举取士守璜好佛学士宴略设具皆用素王旨别监林贞杞遗以白粒一舟守璜曰: "吾于王赐尙不受　民膏乎。" 终不纳时议多之。 进副知密直司事累迁至佥议赞成事致仕二十七年卒。 尝以国学学谕兼都兵马录事一日赍文案历诣诸相家受署有相不冠与客坐守璜抱案进旣又退　相屡使前守璜故　　不进相乃*　{寤}起入冠而出。 自是名誉日播所至有廉直声及登枢府年已老时人恨其晩。 子斯立能诗善书官至选部典书。
#高丽史106卷-列传19-朴　-000

朴　。
#高丽史106卷-列传19-朴　-001

○朴　忠烈朝拜大府卿尝云: "东方属木木之生数三而成数八奇者阳偶者阴也。 我国之人男寡女众理数然也。" 遂上*　曰: "我国本男少女多。 今尊卑皆止一妻无子者亦不敢畜妾。 异国人之来者则娶无定限恐人物皆将北流。 请许大小臣僚娶庶妻随品降杀以至庶人得娶一妻一妾。 其庶妻所生子亦得比适子从仕如是则怨旷以消户口以增矣。" 妇女闻之莫不怨惧会灯夕　扈驾行有一　指之曰: "请畜庶妻者彼老乞儿也。" 闻者传相指之巷陌之*闲红指如束。 时宰相有畏其室者寝其议不行。
#高丽史106卷-列传19-洪奎-000

洪奎[*(洪)戎]。
#高丽史106卷-列传19-洪奎-001

○洪奎初名文系南阳人父缙同知枢密院事奎性恬淡寡欲倜　不　。 元宗朝拜御史中丞林衍死子惟茂继执权奎惟茂　夫也惟茂每事议于奎及宋松礼奎松礼面从心常愤　王还自元惟茂欲拒之中外汹汹王遣李汾成密谕奎曰: "卿累叶衣冠当揆义度势以利社稷无　祖父。" 奎再拜谓汾成曰: "明日待我府门外。" 卽与松礼谋集三别抄谕以大义擒惟茂斩于市遂谒王行宫从世子如元帝赐锦袍鞍马以旌其功令授本国一品职。 于是拜左副承宣见国事日非同僚又阿意苟容耻与　列辞免升枢密院副使又辞不就时年未四十。
#高丽史106卷-列传19-洪奎-002

忠烈与公主选良家女将献帝奎女亦在选中赂权贵未得免谓韩谢奇曰: "吾欲剪女发如何 " 谢奇曰: "恐祸及公。" 奎不听遂剪。 公主闻之大怒囚奎酷刑籍其家又囚其女讯之女曰: "我自剪父实不知。" 公主令　地以铁鞭乱　身无完肌终不伏。 宰相言: "奎有大功于国不可以微罪置重典。" 中赞金方庆亦扶病请之不听流海岛。 未几洪子藩力请命还家产。 然怒未解以其女赐元使阿古大踰年召还加佥议侍郞赞成事判典理司事致仕王赐敎曰: "贼臣林衍操权柄动摇王室旋被天诛其子惟茂袭权构乱。 朕自上朝奉父王与官军到鸭绿先　百官出迎旧都惟茂结党养士规拒王师。 卿奋忠义不顾死生与宋松礼金之　剪除逆党易如反掌社稷再定实万世带砺之功也。 父王擢任喉舌又置　幄卿皆固辞屛居田墅二十余年朕怀旧绩命有司图形壁上赐以铁*券仍给田民然功大赏微常以慊然授卿判事卿请老弥切姑许悬车今又请避禄位予不敢不勉从。 且循上国赏功臣故事虽有大犯当悉原免宥及后世子孙。" 后加中赞致仕寻判三司事守司徒领景灵宫事。 忠宣初封益城君又加佥议政丞益城君知益城府事。 忠肃三年以推诚陈力定安功臣南阳府院君商议佥议都监事卒谥匡定。 子戎女一卽明德太后。
#高丽史106卷-列传19-洪奎-003

○戎忠肃时拜三司使继室以万户黄元吉之女有姿色戎常闭闺房虽亲戚不许相见戎于忠惠为舅戎卒内竖崔和尙誉黄氏美忠惠夜至其家私焉赐金银器彩帛纻布米豆黄氏亦邀王宴其家。 王饵热药所幸妇人多淋疾黄氏亦得是疾王命医僧福山治之。 戎先　密直罗裕之女生三子澍彦博彦猷黄氏生二子一彦修一史失其名。 澍官至佥议商议三司右使南阳君忠惠后三年卒日沈醉不以产业名利介意。 彦博自有传。 彦猷重大匡南阳君。 彦修检校　知门下府事。
列传卷第十九。

#高丽史107卷-列传20-00-000

列传卷第二十。 高丽史一百七。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史107卷-列传20-韩康-000

韩康[*(韩)渥*(韩)修*(韩)方信]。
#高丽史107卷-列传20-韩康-001

○韩康初名璟淸州人性酷好浮屠法高宗时登第累迁监察御史出守金州。 前此田赋常不满额守多坐罢康始至理屯田之废者得谷二千余石吏　民安以最征为礼部郞中。 历工部侍郞*　{谏}议大夫国子大司成翰林学士。 忠烈朝知密直司事转判三司事时两府议国事皆顾望莫有主者始置宰枢所司存以康为之后以赞成事致仕又加中赞致仕王召康曰: "寡人在位已久今年换甲尤愼兢。 卿宜条陈可行事。" 康请修宗庙备乐器以严时祀禁诸司抑买市物掩　埋　放生禁屠止游田之乐节肥甘之奉于祁寒盛暑置浆粥以赈饥渴。 又言: "先王相地钳而置塔庙后人多以私意废旧创新至使佛像露在草*闲宜命有司重修旧刹。 自古君王皆信佛法以兴国祚。 殿下尤崇法华经若常诵寿量品则宝　益延矣。" 卒谥文惠。 子谢奇潽谢奇官至谏议大夫子永渥初谢奇以秃鲁花　家入元永幼长辇　事仁宗皇帝官至河南府摠管以永贵赠谢奇翰林直学士高阳县侯康佥太常礼仪院事高阳县伯。
#高丽史107卷-列传20-韩康-002

○渥忠宣时拜右代言。 忠肃立授选部典书知密直司事元诏王入朝渥从之。 时渖王暠　　王位谗构百端渥以奇谋脱王于祸功在一等赐铁*券图形壁上封上党府院君赐宣力佐理功臣号。 累迁赞成事忠惠初进中赞及卒谥思肃后配享忠惠庙庭。 性勤愼有器局每事三思而行稍解蒙汉语。 子大淳公义仲礼方信大淳官至知都佥议司事忠定末贬为机张监务公义封淸城君谥平简子修仲礼官至政堂文学封继城君。
#高丽史107卷-列传20-韩康-003

○修字孟云年十五中第善草隶。 忠定王命为政房必　赤及王逊于江华修从之由是名重一时。 恭愍王召复为必　赤累迁代言典铨选辛旽方得幸于王其迹甚秘修知之密启: "旽非正人恐致乱愿上思之非臣谁敢言 " 王方惑旽拜修礼仪判书盖　之也。 旽败王曰: "修有先见之明。" 授理部尙书修文殿学士寻复拜右承宣知铨选。 辛禑立拜密直提学升同知密直寻以韩安之族流于外召还封上党君赐输忠赞化功臣号封淸城君以判厚德府事卒年五十二人皆惜之谥文敬官　葬事。 学识行义为世所重有柳巷集行于世。 子尙桓尙质尙敬尙德。
#高丽史107卷-列传20-韩康-004

○方信有将略登第。 恭愍时累迁枢密院直学士出为东北面兵马使红贼之乱与安佑等收复京城策勋为一等升政堂文学。 元立德兴君为王发辽阳省兵纳之。 方信以佥议评理为东北面都指挥使与金贵屯和州备东北时女眞亦寇边方信遣忽面兵马使全以道李熙李用藏等击破之。 初北人金方卦娶我

度祖女生三善及三介生长女眞　力过人善骑射聚恶少横行北边畏我

太祖不敢肆。
太祖世长咸州恩威素积民仰之如父母女眞亦畏慕自　及德兴君兵压西北王遣我

太祖将精骑一千往援之。 三善三介　其虚诱致女眞寇忽面三撒王命交州道兵马使成士达发精骑五百往击之。 三善三介陷咸州以道熙等　军走还方信与贵进兵和州亦溃退保铁关和州以北皆没。 时国家两地受敌又方信等败　将士丧气日夜望

太祖至闻

太祖引军至铁关人心皆喜将士胆气自倍方信分遣麾下诸将往讨之。

太祖亦引兵来会与贵等三面进攻大破之悉复和咸等州三善三介奔于女眞终不还。 王倚赖

太祖益重赐方信彩帛以旌其功及凯还赐宴内殿寻封西原君元以平红贼功授奉训大夫秘书监丞。 后拜赞成事以子安弑逆编配远州。 辛禑遣　覆李英杀之。 子休安宁烈。
#高丽史107卷-列传20-元傅-000

元傅[*(元)忠*(元)颢*(元)善之*(元)松寿]。
#高丽史107卷-列传20-元傅-001

○元傅原州人九世祖克猷佐太祖有功号三韩功臣官至兵部令傅登第直史馆。 元宗朝拜枢密院副使累转中书侍郞平章事。 忠烈初改赞成事判军簿修国史与柳璥金坵同修高宗实录得前枢密副使任睦史藁开视乃空纸也修撰官朱悦请劾之傅与璥沮不发以傅尝直史馆亦不纳史藁故也。 咸平府宣慰使遣知事李为刷双城人物仍献马为将还白王曰: "宣慰使献马今无酬*　恐非礼。" 王曰: "曾下相府相府之过。" 遂大怒流傅及许洪洪子藩于海岛然傅等实不知也。 副知密直廉承益营救得免寻拜中赞。 傅尝退食门生四五辈来谒命之坐与语曰: "予滥首钧衡才不逮志物论何如 " 皆莫敢对方于宣在下坐对曰: "人谓公之为政如其姓。" 傅大笑曰: "吾法吾姓轮至于此汝法汝姓将至何地 " 及卒谥文纯。 子瓘卿瓘官至赞成事子忠卿别有传卿子善之。
#高丽史107卷-列传20-元傅-002

○忠字正甫八岁荫补东面都监判官十八被召事忠宣于燕邸授礼宾内给事有龙阳之宠赐姓王氏改名铸累转右司尹王欲拜代言忠辞曰: "年少无知骤登三品取讥多矣。 喉舌之任愿更择人。" 王怒下旨曰: "忠不体予意多所违　宜追削所赐姓名。" 贬知铁州事后王自元还忠迎谒鸭江　遇如初遂拜代言历密直使佥议评理。 忠肃留元侍从大臣皆携*　{贰}忠独终始一节忠肃复位还国升授赞成事赐推诚佐理功臣号。 忠宣谓忠肃曰: "元忠世家旧臣尽忠辅翊。 且连外戚非他臣比。" 又谓忠曰: "永肩乃心辅尔主。" 然自后渐见　外闲居五年忠惠初复为赞成寻如元贺正。 忠肃复位忠落职因留元受帝命带虎符为武德将军兼提调征东都鎭抚司事后五年东还卒。 性端*悫无城府虽不学善处事子颢翊　。
#高丽史107卷-列传20-元傅-003

○颢年十八荫补护军席父势狂纵累迁三司左使依德宁公主鎭合浦。 恭愍时拜赞成事颢闻元讨张士诚募将于我欲避之求为杨广道都巡问使王不许封成安府院君遣之。 还拜判三司事初颢欲代洪彦博秉权　彦博有异志又　韩可贵具荣俭等不追捕奇辙之党。 于是下颢可贵荣俭狱对置王素恶颢使李蒙古大卽狱中椎杀之幷其党郞将李连孙尸于朱桥外。
#高丽史107卷-列传20-元傅-004
</div>
    <div class="pagination">
<a href="高丽史_page685.html">上一页</a><span>...</span><a href="高丽史_page681.html">681</a><a href="高丽史_page682.html">682</a><a href="高丽史_page683.html">683</a><a href="高丽史_page684.html">684</a><a href="高丽史_page685.html">685</a><span class="current-page">686</span><a href="高丽史_page687.html">687</a><a href="高丽史_page688.html">688</a><a href="高丽史_page689.html">689</a><a href="高丽史_page690.html">690</a><a href="高丽史_page691.html">691</a><span>...</span><a href="高丽史_page687.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
