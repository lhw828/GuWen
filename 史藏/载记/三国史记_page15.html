<!DOCTYPE html>
<html>
<head>
    <meta charset="UTF-8">
    <title>三国史记 - 第 15 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 15 页/共 156 页</h1>
    <div class="content">
○九年，春二月，置神宫于<奈乙>。<奈乙>，始祖初生之处也。三月，始置四方邮驿，命所司修理官道。秋七月，葺<月城>。冬十月，雷。

三卷新罗本纪三照知麻立干一零年

○十年，春正月，王移居<月城>。二月，幸<一善郡>，存问鳏寡孤独，赐谷有差。三月，至自<一善>，所历州郡狱囚，除二死悉原之。夏六月，<东阳>献六眼龟，腹下有文字。秋七月，筑<刀那城>。

三卷新罗本纪三照知麻立干一一年

○十一年，春正月，驱游食百姓归农。秋九月，<高句丽>袭北边至<戈岘>，冬十月，陷<狐山城>。

三卷新罗本纪三照知麻立干一二年

○十二年，春二月，重{修}<鄙罗城{邹罗城}>。三月，龙见<邹罗井>。初开京师市□{肆}，以通四方之货。

三卷新罗本纪三照知麻立干一四年

○十四年，春夏旱，王责己，减常膳。

三卷新罗本纪三照知麻立干一五年

○十五年，春三月，<百济>王<牟大>遣使请婚，王以伊伐　<比智>女，送之。秋七月，置<临海><长岭>二鎭，以备<倭>贼。

三卷新罗本纪三照知麻立干一六年

○十六年，夏四月，大水。秋七月，将军<实竹>等，与<高句丽>战<萨水>之原，不克，退保<犬牙城>，<高句丽>兵围之，<百济>王<牟大>遣兵三千，救解围。

三卷新罗本纪三照知麻立干一七年

○十七年，春正月，王亲祀神宫。秋八月，<高句丽>围<百济><雉壤城>，<百济>请救。王命将军<德智>，率兵以救之，<高句丽>众溃。<百济>王遣使来谢。

三卷新罗本纪三照知麻立干一八年

○十八年，春二月，<加耶国>送白雉，尾长五尺。三月，重修宫室。夏五月，大雨，<阏川>水涨，漂没二百余家。秋七月，<高句丽>来攻<牛山城>，将军<实竹>出击，<泥河>上破之。八月，幸南郊观稼。

三卷新罗本纪三照知麻立干一九年

○十九年，夏四月，<倭>人犯边。秋七月，旱蝗。命群官，举才堪牧民者各一人。八月，<高句丽>攻陷<牛山城>。

三卷新罗本纪三照知麻立干二二年

○二十二年，春三月，<倭>人攻陷<长峰鎭>。夏四月，暴风拔木。龙见<金城>井。京都黄雾四塞。秋九月，王幸<捺巳郡{捺已郡}>。郡人<波路>有女子，名曰<碧花>，年十六岁，眞国色也。其父衣之以锦绣，置　{轝}幂以色绢，献王。王以为馈食，开见之，敛然{幼}女，怪而不纳。及还宫，思念不已，再三微行，往其家幸之。路经<古　郡>，宿于老　之家。因问曰："今之人，以国王为何如主乎?"　对曰："众以为圣人，妾独疑之。何者?窃闻王幸<捺已>之女，屡微服而来。夫龙为鱼服，为渔者所制。今王以万乘之位，不自愼重，此而为圣，孰非圣乎?"王闻之大惭，则潜逆其女，置于&别室至主{宫中生}一子。冬十一月，王薨。

三国史记卷第三。

四卷零零零零零零

三国史记卷第四。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

四卷新罗本纪四零零零零

新罗本纪第四。

<智证>麻立干<法兴王><眞兴王><眞智王><眞平王>。

四卷新罗本纪四智证麻立干元年

○<智证>麻立干立，姓<金>氏，讳<智大路>[或云<智度路>，又云<智哲老>。]，<□勿王{奈勿王}>之曾孙，<习宝>葛文王之子，<照知&王{麻立干}>之再从弟也。母，<金>氏<鸟生>夫人，<讷祗王>之女;妃，<朴>氏<延帝>夫人，<登欣>伊　女。王体鸿大，瞻{胆}力过人。前王薨，无子，故继位，时年六十四岁。

○论曰：<新罗>王称居西干者一，次次雄者一，尼师今者十六，麻立干者四。<罗>末名儒<崔致远>作『帝王年代历』，皆称某王，不言居西干等，岂以其言鄙野不足称也。曰『左』『汉』，<中国>史书也，犹存<楚>语"谷于　"<匈奴>语"撑犁孤涂"等。今记<新罗>事，其存方言，亦宜矣。

四卷新罗本纪四智证麻立干零三年

○三{二}年，春三月，下令禁殉葬。前国王薨，则殉以男女各五人，至是禁焉。亲祀神宫。三月，分命州郡主劝农。始用牛耕。

四卷新罗本纪四智证麻立干零四年

○四年，冬十月，群臣上言："始祖创业已来，国名未定，或称<斯罗>，或称<斯卢>，或言<新罗>。臣等以为新者德业日新，罗者网罗四方之义，则其为国号，宜矣。又观自古有国家者，皆称帝称王，自我始祖立国，至今二十二世，但称方言，未正尊号，今群臣一意，谨上号<新罗>国王。"王从之。

四卷新罗本纪四智证麻立干零五年

○五年，夏四月，制丧服法颁行。秋九月，征役夫，筑<波里><弥实><珍德><骨火>等十二城。

四卷新罗本纪四智证麻立干零六年

○六年，春二月，王亲定国内州郡县。置<悉直州>，以<异斯夫>为军主，军主之名，始于此。冬十一月，始命所司藏氷，又制舟楫之利。

四卷新罗本纪四智证麻立干零七年

○七年，春夏旱，民饥，发仓赈救。

四卷新罗本纪四智证麻立干一零年

○十年，春正月，置京都东市。三月，设槛穽，以除猛兽之害。秋七月，陨霜杀菽。

四卷新罗本纪四智证麻立干一一年

○十一年，夏五月，地震，坏人屋，有死者。冬十月，雷。

四卷新罗本纪四智证麻立干一三年

○十三年，夏六月，<于山国>归服，岁以土宜为贡。<于山国>在<溟州>正东海岛，或名<郁陵岛>。地方一百里，恃　不服。伊　<异斯夫>为<何瑟罗州>军主，谓<于山>人愚悍，难以威来，可以计服，乃多造木偶师{狮}子，分载战船，　{抵}其国海岸，　告曰："汝若不服，则放此猛兽踏杀之。"国人恐惧则降。

四卷新罗本纪四智证麻立干一五年

○十五年，春正月，置小京于<阿尸村>，秋七月，徙六部及南地人户，充实之。王薨，谥曰<智证>。<新罗>谥法，始于此。

四卷新罗本纪四法兴王元年
</div>
    <div class="pagination">
<a href="三国史记_page14.html">上一页</a><span>...</span><a href="三国史记_page10.html">10</a><a href="三国史记_page11.html">11</a><a href="三国史记_page12.html">12</a><a href="三国史记_page13.html">13</a><a href="三国史记_page14.html">14</a><span class="current-page">15</span><a href="三国史记_page16.html">16</a><a href="三国史记_page17.html">17</a><a href="三国史记_page18.html">18</a><a href="三国史记_page19.html">19</a><a href="三国史记_page20.html">20</a><span>...</span><a href="三国史记_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
