<!DOCTYPE html>
<html>
<head>
    <meta charset="UTF-8">
    <title>三国史记 - 第 150 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 150 页/共 156 页</h1>
    <div class="content">
四五卷列传五明临答夫零一

○<明临　夫>，<高句丽>人也。<新大王>时，为国相。<汉><玄　郡>大守{太守}<耿临>，发大兵欲攻我，王问群臣战守执{孰}便。众议曰："<汉>兵，恃众轻我，若不出战，彼以我为怯，数来，且我国山险而路隘，此所谓一夫当关，万夫莫当者也。<汉>兵虽众，无如我何，请出师御之。"<　夫>曰："不然，<汉>国大民众，今以强兵远鬪，其锋不可当也。而又兵众者宜战，兵小{少}者宜守，兵家之常也。今，<汉>人千里转粮，不能持久，若我深沟高垒，淸野以待之，彼必不过旬月，饥困而归。我以劲卒迫之，可以得志。"王然之，　城固守。 

四五卷列传五明临答夫零二

○<汉>人攻之不克，士卒饥饿引还。<　夫>帅师数千骑，追之，战于<坐原>，<汉>军大败，匹马不反。王大悦，赐<答夫><坐原>及<质山>，为食邑。十五年秋九月卒，年百十三岁。王自临恸，罢朝七日，以礼葬于<质山>，置守墓二十家。

四五卷列传五昔于老零一

○<昔于老>，<奈解>尼师今之子。[或云，角干<水老>之子也。]<助贲王>二年七月，以伊　为大将军，出讨<甘文国>，破之，以其地为郡县。四年七月，<倭>人来侵，<于老>逆战于<沙道>，乘风纵水{火}，焚贼战舰，贼溺死且尽。十五年正月，进为舒弗耶{舒弗邯}兼知兵马事。十六年，(+冬十月)<高句丽>侵北边，出击之，不克，退保<马头栅>。至夜，士卒寒苦，<于老>躬行劳问，手烧薪{　}，暖热之，群心感喜，如夹　。<沽解王{沾解王}>在位，<沙梁伐国>旧属我，忽背而归<百济>，<于老>将兵往讨灭之。

四五卷列传五昔于老零二

○七年癸酉，<倭国>使臣<葛那古{葛耶古}>在馆。<于老>主之，与客戱言："早晩，以汝王为盐奴，王妃为　妇。"<倭>王闻之怒，遣将军<于道朱君>，讨我，大王出居于<柚村>。<于老>曰："今兹之患，由吾言之不愼，我其当之。"遂抵<倭>军，谓曰："前日之言，戱之耳，岂意兴师至于此耶。"<倭>人不答，执之，积柴置其上，烧杀之乃去。<于老>子，幼弱不能步，人抱以骑而归，后为<讫解>尼师今。<未邹王{味邹王}>时，<倭>国大臣来聘，<于老>妻请于国王，私飨<倭>使臣。及其泥醉，使壮士曳下庭焚之，以报前怨。<倭>人忿，来攻<金城>，不克引归。

四五卷列传五昔于老零三

○论曰：<于老>为当时大臣，掌军国事，战必克，虽不克，亦不败，则其谋策必有过人者。然以一言之悖，以自取死，又令两国交兵，其妻能报怨，亦变而非正也。若不尔者，其功业，亦可录也。

四五卷列传五朴堤上零一

○<朴堤上>[或云<毛末>。]，始祖<赫居世>之后，<婆娑>尼师今五世孙。祖，<阿道>葛文王;父，<勿品>波珍　。<堤上>仕为<　良州>干。先是，<实圣王>元年壬寅，与<倭>国讲和，<倭>王请以<奈勿王>之子<未斯欣>为质。王尝恨<奈勿王>使己质于<高句丽>，思有以释憾于其子，故不拒而遣之。又十一年王子{壬子}，<高句丽>，亦欲得<未斯欣>之兄<卜好>为质，大王又遣之。及<讷祗王>卽位，思得辩士，往迎之。闻<水酒村>千{干}<伐宝靺><一利村>干<仇里　><利伊村>干<波老>三人有贤智，召问曰："吾弟二人，质于<倭><丽>二国，多年不还。兄弟之故，思念不能自止，愿使生还，若之何而可?"三人同对曰："臣等闻<　良州>千{干}<堤上>，刚勇而有谋，可得以解殿下之忧。"

四五卷列传五朴堤上零二

○于是，征<堤上>使前，告三臣之言，而请行。<堤上>对曰："臣虽愚不肖，敢不唯命　{祗}承。"遂以聘礼入<高句丽>，语王曰："臣闻交邻国之道，诚信而已。若交质子，则不及五　，诚未{末}世之事也。今，寡君之爱第{弟}在此，殆将十年。寡君以　　在原之意，永怀不已。若大王惠然归之，则若九牛之落一毛，无所损也。而寡君之德大王也，不可量也，王其念之。"王曰："诺。"许与同归。

及归国，大王喜慰曰："我念二弟，如左右臂，今只得一臂，奈何?"

四五卷列传五朴堤上零三

○<堤上>报曰："臣虽奴才，旣以身许国，终不辱命。然，<高句丽>大国，王亦贤君，是故，臣得以一言悟之。若<倭>人，不可以口舌谕，当以诈谋，可使王子归来。臣适彼，则请以背国论使彼闻之。"乃以死自誓，不见妻子，　{祗}<粟浦>，泛舟向<倭>。其妻闻之，奔至浦口，望舟大哭曰："好归来。"<堤上>回顾曰："我将命入敌国，尔莫作再见期。"遂径入<倭国>，若叛来者，<倭>王疑之。<百济>人，前入<倭>，谗言：<新罗>与<高句丽>谋侵王国，<倭>遂遣兵，逻戍<新罗>境外。会<高句丽>来侵，幷擒杀<倭>逻人，<倭>王乃以<百济>人言为实。又闻<罗>王囚<未斯欣><堤上>之家人，谓<堤上>实叛者。

四五卷列传五朴堤上零四

○于是，出师将，袭<新罗>，兼差<堤上>与<未斯欣>为将，兼使之乡导。行至海中山岛，<倭>诸将密议，灭<新罗>后，执<堤上><未斯欣>妻　以还。<堤上>知之，与<未斯欣>乘舟游，若捉鱼鸭者，<倭>人见之，以谓无心喜焉。于是，<堤上>劝<未斯欣>潜归本国。<未斯欣>曰："仆奉将军如父，岂可独归。"<堤上>曰："若二人俱发，则恐谋不成。"<未斯欣>抱<堤上>项，泣辞而归。<堤上>独眠室内，晏起，欲使<未斯欣>远行。诸人问："将军何起之晩?"答曰："前日，行舟劳困，不得夙兴。"及出，知<未斯欣>之逃，遂缚<堤上>，行舡追之。适，烟雾晦冥，望不及焉。

四五卷列传五朴堤上零五

○归<堤上>于王所，则流于<木岛>，未几，使人以薪火烧烂支体，然后，斩之。大王闻之哀恸，追赠大阿　，厚赐其家，使<未斯欣>，娶其<堤上>之第二女为妻，以报之。初，<未斯欣>之来也，命六部远迎之，及见，握手相泣。会兄弟置酒极娱，王自作歌舞，以宣其意。今，乡乐<忧息曲>，是也。

四五卷列传五贵山零一

○<贵山>，<沙梁部>人也。父，<武殷>阿干。<贵山>少与部人<　项>为友。二人相谓曰："我等期与士君子游，而不先正心修身，则恐不免于招辱，　闻道于贤者之侧乎。"时，<圆光>法师，入<隋>游学，还居<加悉寺>，为时人所尊礼。

四五卷列传五贵山零二

○<贵山>等诣门，　衣进告曰："俗士　蒙，无所知识，愿赐一言，以为终身之诫。"法师曰："佛戒有菩萨戒，其别有十，若等为人臣子，恐不能堪。今有世俗五戒，一曰事君以忠，二曰事亲以孝，三曰交友以信，四曰临战无退，五曰杀生有择，若等，行之无忽!"

四五卷列传五贵山零三

○<贵山>等曰："他则旣受命矣，所谓杀生有择，独未晓也。"师曰："六斋日春夏月不杀，是择时也。不杀使畜，谓马牛　犬。不杀细物，谓肉不足一　，是择物也。如此，唯其所用，不求多杀，此可谓世俗之善戒也。"<贵山>等曰："自今已后，奉以周旋，不敢失坠。"

四五卷列传五贵山零四

○<眞平王><　福{建福}>&十九{二十四}年壬戌秋八月，<百济>大发兵，来围<阿莫[一作莫{暮}。](+山)城>。王使将军波珍干<干品><武梨屈><伊梨伐>级干<武殷><比梨耶>等，领兵拒之，<贵山><　项>，幷以少监赴焉。<百济>败，退于<泉山>之泽，伏兵以待之。我军进击，力困引还。时，<武殷>为殿，立于军尾，伏猝出，钩而下之。<贵山>大言曰："吾尝闻之师曰：'士当军无退'，岂敢奔北乎。"击杀贼数十人，以己马出父，与<　项>挥戈力鬪。诸军见之奋击，横尸满野，匹马只轮，无反者。<贵山>等金疮满身，半路而卒。王与群臣，迎于<阿那>之野，临尸痛哭，以礼殡葬，追赐位<贵山>奈麻，<　项>大舍。

四五卷列传五温达零一

○<温达>，<高句丽><平冈王>时人也。容貌龙钟可笑，中心则　{晓/　/晔}{然}。蒙{家}甚贫，常乞食以养母，破衫弊履，往来于市井间，时人目之为<愚温达>。<平冈王>少女儿好啼，王戱曰："汝常啼　我耳，长必不得为士大夫妻，当归之<愚温达>。"王每言之。

四五卷列传五温达零二

○及女年二八，欲下嫁于<上部><高>氏，公主对曰："大王常语，汝必为<温达>之妇，今何故改前言乎?匹夫犹不欲食言，况至尊乎。故曰：'王者无戱言'今大王之命，谬矣，妾不敢祗承。"王怒曰："汝不从我敎，则固不得为吾女也，安用同居?宜从汝所适矣。"

四五卷列传五温达零三

○于是，公主以实{宝}钏数十枚系　后，出宫独行。路遇一人，问<温达>之家，乃行至其家，见盲老母，近前拜，问其子所在。老母对曰："吾子贫具{且}陋，非贵人之所可近。今闻子之臭，芬馥异常，接子之手，柔滑如绵，必天下之贵人也。因谁之　，以至于此乎?惟我息，不忍饥，取楡皮于山林，久而未还。"公主出行，至山下，见<温达>负楡皮而来。公主与之言怀，<温达>悖然曰："此非幼女子所宜行，必非人也，狐鬼也，勿迫我也!"遂行不顾。公主独归，宿柴门下，明朝，更入，与母子备言之。<温达>依违未决，其母曰："吾息至陋，不足为贵人匹，吾家至　，固不宜贵人居。"公主对曰："古人言：'一斗粟犹可　，一尺布犹可缝'，则苟为同心，何必富贵然后，可共乎?"乃卖金钊{钏}，买得田宅奴婢牛马器物，资用完具。

四五卷列传五温达零四

○初，买马，公主语<温达>曰："愼勿买市人马，须择国马病瘦而见放者，而后换之。"<温达>如其言。公主养饲甚勤，马日肥且壮。<高句丽>常以春三月三日，会猎<乐浪>之丘，以所获猪鹿，祭天及山川神。至其日，王出猎，群臣及五部兵士皆从。于是，<温达>以所养之马随行，其驰骋，常在前，所获亦多，他无若者。王召来，问姓名，惊且异之。

四五卷列传五温达零五

○时，<后周><武帝>出师伐<辽东>，王领军逆战于<拜山{肄山}>之野。<温达>为先锋，疾鬪斩数十余级，诸军乘胜奋击大克。及论功，无不以<温达>为策{第}一。王嘉叹之曰："是吾女壻也。"备礼迎之，赐爵为大兄。由此，宠荣尤渥，威权日盛。及<阳冈王{　阳王}>卽位，<温达>奏曰："惟<新罗>，割我<汉北>之地，为郡县，百姓痛恨，未尝忘父母之国。愿大王不以愚不肖，授之以兵，一往必还吾地。"王许焉。临行誓曰："<鸡立岘><竹岭>已西，不归于我，则不返也。"遂行，与<罗>军战于<阿旦城>之下，为流矢所中，路{　}而死。欲葬，柩不肯动，公主来抚棺曰："死生决矣，于乎，归矣。"遂举而　。大王闻之悲恸。

三国史记卷第四十五。

四六卷零零零零零零

三国史记卷第四十六。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

四六卷列传六零零零零

列传第六。

<强首><崔致远><薛聪>。

四六卷列传六强首零一

○<强首>，<中原京><沙梁>人也。父<昔谛>奈麻。其母，梦见人有角，而妊身反{及}生，头后有高骨。<昔谛>以儿就当时所谓贤者，问曰："此儿头骨如此，何也?"答曰："吾闻之，<伏羲>虎形，<女　>蛇身，<神农>牛头，<皇陶{皐陶}>马口，则圣贤同类，而其相亦有不凡者。又观儿首有　子，于相法，面　无好，头　无恶，则此必奇物乎!"

四六卷列传六强首零二

○父还谓其{妻}曰："尔子非常儿也，好养育之，当作将来之国士也。"及壮，自知读书，通晓义理。父欲观其志，问曰："尔学佛乎?学儒乎?"对曰："愚闻之，佛世外敎也。愚人间人，安用学佛为?愿学儒者之道。"父曰："从尔所好。"遂就师读『孝经』『曲礼』『尔雅』『文选』。所间{闻}虽浅近，而所得愈高远，魁然为一时之杰。遂入仕历官，为时闻人。
</div>
    <div class="pagination">
<a href="三国史记_page149.html">上一页</a><span>...</span><a href="三国史记_page145.html">145</a><a href="三国史记_page146.html">146</a><a href="三国史记_page147.html">147</a><a href="三国史记_page148.html">148</a><a href="三国史记_page149.html">149</a><span class="current-page">150</span><a href="三国史记_page151.html">151</a><a href="三国史记_page152.html">152</a><a href="三国史记_page153.html">153</a><a href="三国史记_page154.html">154</a><a href="三国史记_page155.html">155</a><span>...</span><a href="三国史记_page151.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
