<!DOCTYPE html>
<html>
<head>
    <meta charset="UTF-8">
    <title>高丽史 - 第 663 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 663 页/共 739 页</h1>
    <div class="content">
皇甫兪义[张延佑]。
#高丽史94卷-列传7-皇甫兪义-001

○皇甫兪义史失其世系穆宗朝历官至宣徽判官。 王寝疾金致阳谋变王知之命选文武各一人率军校往迎显宗于是蔡忠顺崔沆等议曰: "皇甫兪义志存宗社且其父祖有勋劳于国当不坠家业以尽心力　遣此人幷举武班郞将文演。" 以闻乃命忠顺草与显宗书授兪义文演及别将李成彦高积等十人往迎于三角山神穴寺又命开城府　军金延庆领卒一百郊迎。 兪义等至寺僧疑为奸党所遣匿不出兪义等具道所以迎立之意遂奉以还。 显宗卽位授殿中侍御史进吏部侍郞改内史舍人寻为中枢院日直员。 自庚戌用兵以来增置军额由是百官禄俸不足兪义与中枢院使张延佑建议夺京军永业田以充禄俸武官颇怀不平上将军崔质又以边功累拜武职而不得为文官居常怏怏遂与上将军金训朴成李　李翔李暹石邦贤崔可贞恭文林猛等以夺田激众怒诱诸卫军士鼓　　入禁中缚兪义及延佑　挞垂死诣合中面诉云: "兪义等占夺我辈田实谋自利殊非公家之利若截趾适　柰四体何  诸军汹汹不胜愤怨请除国　用快群情。" 王重违众志除兪义延佑名流配。 后起授给事中累转御史大夫与　知政事王可道筑开京罗城拜中枢使历　知政事吏部尙书升内史侍郞同内史门下平章事判户部事靖宗二年改门下侍郞八年卒。
#高丽史94卷-列传7-皇甫兪义-002

延佑瀛州尙质县人新罗末父儒避乱吴越后还国光宗以解华语累授客省每中国使至必使儒　接之。 延佑长于吏事以干能称后以户部尙书卒赠尙书右仆射。
#高丽史94卷-列传7-杨规-000

杨规。
#高丽史94卷-列传7-杨规-001

○杨规事穆宗累官刑部郞中显宗元年契丹主自将来讨康兆围兴化鎭规为都巡检使与鎭使户部郞中郑成副使将作注簿李守和判官　牺令张颢　城固守契丹主获通州城外收禾男妇各赐锦衣授纸封一箭以兵三百余人送兴化鎭谕降。 其箭封有书曰: "朕以前王诵服事朝廷其来久矣今逆臣康兆弑君立幼故亲率精兵已临国境汝等擒康兆送驾前便卽回兵不然直入开京杀汝妻　。" 又以　书系矢揷城门曰: "　兴化鎭城主幷军人百姓朕以前王诵绍其祖服为我藩臣　御封　忽被奸凶所害朕将精锐来讨罪人其余胁从皆与原免　汝等受前王抚绥之惠知历代顺逆之由当体朕怀无贻后悔。" 守和等上表曰: "戴天履地者合去奸凶资父事君者须坚节操若违此理必受其殃伏乞俯循民情用回睿略大开天网何求鸟雀之先投载辖兵车可获　　之率服 " 契丹主以锦衣银器等物赐鎭将有差仍　曰: "省所上表奏具悉朕纂承五圣临御万方忠良则必示旌褒凶逆则须行诛伐以康兆弑其故主挟彼幼君转恣奸豪大示威福故亲行诛伐特正刑名方拥全师以临近境比特颁于纶音盖式示于招怀遽览封章未闻归款陈沥靡由于诚实词华徒见于敬恭　汝等早列簪　必知逆顺岂可助谋于逆党不思雪愤于前王宜顾安危预分祸福。" 守和又回表云: "臣等昨奉诏泥辄陈心石望赐泣辜之惠切祈解网之仁凌霜耐雪加安百姓之心灰骨粉身永奉千年之圣。" 契丹主见表知其不降乃解围更传　旨曰: "汝等慰安百姓而待之。" 以二十万兵屯干麟州南无老代以二十万兵进至通州。 契丹主移军铜山下兆引兵出通州城南战败就擒行营都统副使李铉云行营都统判官卢　监察御史卢　杨景李成佐等亦皆被执行营都兵马副使卢　司宰丞徐崧注簿卢济等死于阵下我军大乱契丹兵乘胜追奔数十里斩首三万余级所弃粮饷铠仗不可胜计。 于是契丹兵长驱而前左右奇军将军金训金继夫李元申宁汉伏兵于缓项岭皆执短兵突出败之契丹兵小却。 契丹诈为兆书送兴化鎭谕降规曰: "我受王命而来非受兆命。" 不降契丹又使卢　及其合门使马寿持檄至通州谕降城中皆惧。 中郞将崔质洪淑投袂而起执　及寿乃与防御使李元龟副使崔卓大将军蔡温谦判官柴巨云闭门固守众心乃一。 契丹兵入郭州防御使户部员外郞赵成裕夜遁宁汉及行营修制官乘里仁大将军大怀德工部郞中李用之礼部郞中简英彦皆死城遂陷。 契丹留兵六千余人守之规自兴化鎭率兵七百余人至通州收兵一千夜入郭州击契丹所留兵悉斩之徙城中男女七千余人于通州。 明年契丹主入京焚宫阙而退龟州别将金叔兴与中郞将保良击契丹兵斩万余级规掩击契丹兵于无老代斩二千余级夺被虏男女三千余人又战于梨树追至石岭斩二千五百余级夺　虏千余人后三日又战于余里站斩千余级夺　虏千余人是日三战皆捷复邀其前锋于艾田击之斩千余级俄而契丹主大军奄至规与叔兴终日力战兵尽矢穷俱死于阵。 契丹兵为诸将　击又因大雨马驼疲乏甲仗皆失渡鸭绿江引去郑成追之及其半渡尾击之契丹兵溺死者甚众诸降城皆复之。 规以孤军旬月*闲凡七战斩级甚众夺被虏人三万余口获驼马器械不可胜数。
#高丽史94卷-列传7-杨规-002

以功赠工部尙书给规妻殷栗郡君洪氏粟授子带春校书郞。 王手制敎赐洪氏曰: "汝夫才全将略兼识治道常效节于松筠竟输诚于邦国忠贞罕比夙夜忘劳昨于北境有戎中军　勇指挥士卒威腾矢石追捕仇　力静封疆抽一剑而万夫争走挽六钧而百旅皆降自此城鎭得全情怀益壮累多捷胜不幸陨亡常思出众之功已加勋秩更切酬劳之念增及颁宣岁赐汝稻谷一百硕以终其身。" 赠叔兴将军又命给其母李氏粟敎曰: "赠将军叔兴自守边城勇于赴敌旣成功于破竹终致命于伏　言念旧劳合加优赏可岁给其母粟五十硕以终其身。" 十年赐规叔兴功臣录*券十五年又俱赐三韩后壁上功臣号。 文宗卽位制曰: "大中祥符三年契丹入寇西北面都巡检使杨规副指挥金叔兴等挺身奋击连战破敌矢集如猬毛俱没阵下追念其功合行褒奬可图形功臣阁以劝后来。" 带春靖宗六年为安北大都护府副使左仆射崔　奏: "带春立志岐拔多智略闲军事若有边虞非此人无可遣者不宜补外。" 不听。 后至直门下省卫尉卿文宗初有疾制免常朝只令视事兼官。
#高丽史94卷-列传7-智蔡文-000

智蔡文[*(智)禄延]。
#高丽史94卷-列传7-智蔡文-001

○智蔡文凤州人显宗元年补中郞将王闻契丹兵至遣蔡文将兵鎭和州以备东北及康兆败兆及李铉云卢　等皆被执命蔡文移兵援西京蔡文卽与军容使侍御史崔昌进次刚德鎭。 　为契丹乡导与契丹人刘经赍檄至西京谕降副留守元宗奭与僚佐崔纬咸质杨泽文晏等已修降表蔡文等闻之引兵至西京城门闭。 昌呼分台御史曹子奇曰: "吾等奉王命倍道来今不纳何也 " 子奇具告　经谕降事遂开门蔡文入屯故宫南廊。 昌讽宗奭拘留　经固守宗奭不从昌密与蔡文谋遣兵城北候　等还掩杀之取其表焚之。 时城中疑贰蔡文出鎭城南独大将军郑忠节从之俄而东北界都巡检使卓思政率兵至遂与合军复入城。 王以三军败　州郡陷没上表请朝契丹主许之遂禁　掠以马保佑为开城留守王八副之遣乙凛将骑兵一千送保佑等又遣其合门引进使韩杞以突骑二百至西京北门呼曰: "皇帝昨遣刘经卢　等赍诏晓谕何至今无消息也若不拒命留守官僚来听我指谕。" 思政闻杞语与蔡文谋使麾下郑仁等将骁骑突出击斩杞等百余人余悉擒之无一人还者。 思政以蔡文为先锋出与乙凛战乙凛保佑败走于是城中人心稍安思政还入城蔡文与李元出屯慈惠寺契丹主复遣乙凛击之。 逻卒报: "敌兵来屯安定驿势甚盛。" 蔡文驰告思政遂与思政及僧法言率兵九千迎击于林原驿南斩首三千余级法言死。 翼日蔡文复出战契丹兵败走于是城中将士登城以望竞出逐之至马滩契丹回兵击之我军败遂围城。 契丹主次城西佛寺思政惧　将军大道秀曰: "君自东门吾自西门出前后夹攻蔑不胜矣 " 遂以麾下兵夜遁道秀出东门始知见　又力不可敌遂率所部降于契丹诸将皆溃城中　惧。 统军录事赵元隘守鎭将姜民瞻郞将洪　方休等莫知所措乃共祷神祠筮得吉兆于是众推元为兵马使收散卒闭城固守。
#高丽史94卷-列传7-智蔡文-002

蔡文奔还京奏西京败军状群臣议降姜邯赞独劝王南行蔡文请曰: "臣虽驽怯愿在左右效犬马劳。" 王曰: "昨李元崔昌奔还自请扈从今不复见为臣之义果如是乎  今卿旣劳于外又欲　卫予甚嘉之。" 赐酒食及银鞍。 是夜王与后妃及吏部侍郞蔡忠顺等率禁军五十余人出都行至积城县丹枣驿武卒坚英与驿人张弓矢将犯行宫蔡文驰射之贼徒奔溃复自西南山突出遮道蔡文又射却之。 王至昌化县有吏告曰: "王识吾名面乎 " 王阳不闻吏怒将构乱使人呼曰: "河拱辰将兵来矣。" 蔡文曰: "何故来耶 " 吏曰: "欲擒蔡忠顺金应仁等耳。" 应仁及侍郞李正忠郞将国近等皆遁独蔡文忠顺周伫等留侍夜贼又至侍从臣僚宦官嫔御皆亡匿唯玄德大明二王后侍女二人承旨良　忠弼等侍蔡文随机应变贼不敢近。 及晓蔡文请二后先自北门出手控御马*闲行入道峯寺贼不之知忠顺继至。 蔡文奏曰: "去夜贼疑非拱辰臣请往迹之。" 王恐其亡不许。 蔡文曰: "臣若背君言与事违天必诛之。" 王乃许。 卽往昌化县道逢国近国近曰: "吾衣装尽为贼夺。" 蔡文曰: "汝为臣不忠获保首领足矣。" 适拱辰柳宗赴行在蔡文遇诸道具言贼变且诘之果非拱辰所为也。 拱辰道见中军判官高英起败军南走与俱来时拱辰所领卒二十余人蔡文遂以其卒搜昌化县得贼所盗马十五匹鞍十部将还蔡文谓拱辰等曰: "吾与诸君偕进王必惊动请诸君少后。" 遂独行忠弼在寺门望之入奏: "智将军来矣。" 王喜出门迎之。 蔡文奏曰: "臣已得贼实非拱辰所为且偕拱辰来。" 王引见拱辰宗劳之遂遣拱辰往契丹营请和。 明年正月王次广州失二王后所之令蔡文往寻之至饶呑驿乃得奉还王喜为留三日王发广州踰岭宿鼻脑驿。
#高丽史94卷-列传7-智蔡文-003

蔡文奏: "扈从将士皆托寻妻子四散昏夜恐有贼窃发请为帜揷将士冠以辨。" 从之。 宗曰: "臣乡阳城去此不远请幸之。" 王悦遂幸阳城夜宗应仁等矫旨毁御鞍以赐县人迟明县吏皆遁。 宗应仁等又请: "遣二王后各归其乡遣扈从将卒往东边备急。" 王以问蔡文蔡文大哭曰: "今君臣失道横罹殃祸播迁如此正当动由仁义以收人心　王后以求生其可忍乎 " 王曰: "将军言是也。" 遂行过蛇山县蔡文见群　在田欲慰悦王心跃马而前　惊飞　身仰射应弦而堕王大悦。 蔡文下马取　进曰: "有臣如此何忧盗贼 " 王大笑慰奬。 至天安府宗应仁奏: "臣等请往石坡驿供顿以迎。" 遂逃。 至巴山驿王谓蔡文曰: "玄德王后有娠不宜远行其乡善州距此不远可以遣之。" 蔡文固执前议王曰: "势不获已。" 遂遣之次砺阳县将卒有离心蔡文奏曰: "圣祖统合之时有功者虽小必赏　今方涉险艰要得众心宜先懋赏。" 王从之授玄安之等十六人为中尹。 至参礼驿全州节度使赵容谦野服迎驾朴暹奏曰: "全州卽古百济圣祖亦恶之请上勿幸。" 王然之宿长谷驿容谦谋欲止王挟以号令与转运使李载巡检使崔　殿中少监柳僧虔以白帜揷冠鼓　而进蔡文使人闭门坚守贼不敢入王与后乘马在驿厅事蔡文登屋问曰: "汝等何得如是柳僧虔来否 " 贼曰: "来矣。" 又问: "汝为谁 " 贼曰: "汝亦为谁 " 蔡文*　以他语贼曰智将军也蔡文认其声曰: "汝是亲从马韩兆也。" 仍以王命召僧虔僧虔曰: "汝不出吾不敢入。" 蔡文出门呼僧虔引至王前僧虔泣奏曰: "今日之事容谦所为臣不知也。" 请奉旨召容谦来王许之僧虔出遂逃。 王命良　召容谦载旣至诸将欲杀之蔡文呵止之使二人牵大明宫主马而行旣而遣还全州。 王入罗州夜候人误报契丹兵至王大惊走出外蔡文奏曰: "大驾夜行百姓惊扰愿还御行宫臣　知然后动犹可及也。" 蔡文出候之通事舍人宋均彦别将丁悦赍契丹前锋元帅驸马书及拱辰奏状来蔡文率诣行宫王见拱辰状知兵已退喜以均彦为都兵马录事丁悦为亲从郞将驸马书无解契丹字者莫晓其意。 二月还至公州赐蔡文田三十结敎曰: "朕因避寇狼狈远涂所从臣僚罔不逃散唯蔡文蒙犯风霜跋涉山川不辞　　之劳终保松筠之节谅多殊效何惜异恩 " 七年以武职兼右常侍十七年拜右仆射卒德宗卽位制曰: "故上将军左仆射智蔡文当圣考南幸独全忠节功在第一宜录功科以劝将来。" 曾孙禄延。
#高丽史94卷-列传7-智蔡文-004

○禄延荫补内谒者出为东北面兵马判官以材干称肃宗九年征女眞有功升殿中侍御史仁宗朝累迁同知枢密院事与内侍金粲安甫麟上将军崔卓吴卓大将军权秀高硕谋去李资谦拓俊京不克。 资谦杀吴卓等使子之甫缚　禄延于顺天馆惨酷几死令其党尹翰押流远地行至忠州病不能兴气尙未絶翰断*　{支}体埋路傍而还妻子没入州郡为奴婢。 资谦败赐禄延子壻爵一级得改葬。 禄延为人荒恣无学术行检自谓有智计欲除李拓谋拙反陷于祸子之勇后与李深谋变伏诛。
#高丽史94卷-列传7-河拱辰-000

河拱辰。
#高丽史94卷-列传7-河拱辰-001

○河拱辰晋州人成宗朝为鸭江渡勾当使穆宗时除中郞将王寝疾拱辰与亲从将军庾方中郞将卓思政等常直近殿门寻迁尙书左司郞中及康兆举兵至拱辰遂与思政奔于兆。 拱辰尝在东西界擅发兵入东女眞部落见败显宗初坐流远岛寻召还复职。 未几王避契丹南幸拱辰追谒于道奏曰: "契丹本以讨贼为名今已得康兆若遣使请和彼必班师。" 王筮得吉卦遂遣拱辰及高英起奉表状往契丹营拱辰行至昌化县以表状授郞将张旻别将丁悦先往契丹军言曰: "国王固愿来觐第惧兵威又因内难出避江南遣陪臣拱辰等陈告事由拱辰等亦惶惧不敢前来请速收兵。" 旻等未至契丹先锋已至昌化拱辰等具陈前意契丹问国王安在*　曰: "今向江南不知所在。" 又问远近*　曰: "江南太远不知几万里。" 追兵乃还。 明年拱辰与英起至契丹营乞班师契丹主许之遂留拱辰等拱辰旣被留内图还国外示忠勤契丹主甚加宠遇拱辰与英起密谋奏曰: "本国今已丧亡臣等愿领兵点检而来。" 契丹主许之寻闻王返国使英起居中京拱辰居燕京皆妻以良家女拱辰多市骏马列置东路以为归计人告其谋契丹主鞫之。 拱辰具以实对且曰: "臣于本国不敢有二心罪当万死不愿生事大朝。" 契丹主义而原之谕令改节效忠拱辰辞益　不逊遂杀之争取心肝食之。 后王下敎录功加其子则忠禄资文宗六年制曰: "左司郞中河拱辰在统和二十八年契丹兵入侵临敌忘身掉三寸舌能却大兵可图形阁上。" 超授其子则忠五品职寻又录其功赠尙书工部侍郞。
#高丽史94卷-列传7-金殷傅-000

金殷傅。
#高丽史94卷-列传7-金殷傅-001

○金殷傅水州安山县人性勤俭成宗朝授甄官丞穆宗时累迁御厨使显宗初为公州节度使。 王避契丹南下次公州殷傅备礼郊迎曰: "岂意圣上跋涉山川凌冒霜雪至于此极。" 献衣带土物王遂更衣以土物分赐扈从官。 王至巴山驿吏皆遁御厨阙膳殷傅又进膳羞分供朝夕契丹兵退王还次公州殷傅使长女制御衣以进。 因纳之是为元成王后元惠元平二王后亦其女也寻除刑部侍郞如契丹贺生辰还至来远城契丹　女眞执之以归数月乃得还。 进知中枢事转户部尙书拜中枢使上护军八年卒以王后故赠推忠守节昌国功臣。 开府仪同三司守司空上柱国安山郡开国侯食邑一千户妻封安山郡大夫人又赠其父尙书左仆射上柱国安山县开国侯食邑一千五百户母安山郡大夫人妻父李许谦亦赠尙书左仆射上柱国邵城县开国侯食邑一千五百户。
#高丽史94卷-列传7-周伫-000

周伫。
#高丽史94卷-列传7-周伫-001

○周伫宋温州人穆宗时随商舶来学士蔡忠顺知其有才密奏留之初授礼宾省注簿不数月除拾遗遂掌制诰。 显宗避契丹南幸伫扈从有功由是大显骤迁礼部侍郞中枢院直学士历内史舍人秘书监右常侍拜翰林学士承旨崇文辅国功臣左散骑常侍上柱国海南县开国男食邑三百户寻进礼部尙书十五年卒。 性谦恭工文翰交聘辞命多出其手恩遇无比。
#高丽史94卷-列传7-姜民瞻-000

姜民瞻。
#高丽史94卷-列传7-姜民瞻-001

○姜民瞻晋州晋康人穆宗朝登第显宗时东女眞寇淸河迎日长　县民瞻与文演李仁泽曹子奇为都部署往督州郡兵击走之拜内史舍人又以大将军副姜邯赞大破契丹萧逊宁于兴化鎭逊宁引兵直　京都民瞻追及于慈州来口山又大败之擢鹰扬上将军柱国转右散骑常侍赐推诚致理翊戴功臣号。 明年知中枢事兵部尙书十二年卒辍朝三日赠太子太傅。 民瞻起自书生射御非其所长然志气刚果屡立战功遂显达后下敎录功加其子旦禄资。 文宗卽位制曰: "大中祥符十一年契丹　入兵部尙书知中枢院事姜民瞻奋击大捷于盘岭之野契丹奔北投戈委甲行路隘塞　斩万级追念其功合行褒奬可图形功臣阁以劝后来。"
#高丽史94卷-列传7-郭元-000

郭元。
#高丽史94卷-列传7-郭元-001

○郭元淸州上党县人成宗十五年登甲科累迁起居舍人显宗二年拜中枢直学士。 六年如宋献方物仍告契丹连岁来侵会女眞亦诉为契丹侵扰累年不得朝。 帝以契丹旣受盟难于*　辞学士钱惟演草诏曰: "念卿本道固深轸于怀思　乃邻封亦久从于盟好所期辑睦用泰黎蒸。" 帝览之喜曰: "如此则虽契丹见之无妨。" 仍　元游开宝寺密使馆伴员外郞张师德开谕师德与元登寺塔从容谓曰: "今京都高屋大厦摠是军营陛下一统　海犹且养卒日令习战以备北方天子尙如此　贵国与之连境结好息民是远图也。" 明年还拜刑部侍郞右谏议大夫又明年再转礼部侍郞翰林学士十三年改右散骑常侍历中枢使刑部尙书赐推诚文理功臣号十八年　知政事。 王谓宰相曰: "女眞屡犯东　为害滋甚宜招谕渠首厚加赏赐此所谓以德怀人也。" 元曰: "女眞人面兽心与其怀之以惠曷若震之以威。" 王然之。 二十年兴辽反契丹遣使求援元密奏王曰: "鸭江东畔契丹保障今可乘机取之。" 崔士威徐讷金猛等皆上书言其不可元固执遣兵攻之不克　　发疽而卒。 性淸廉工文词历位台省以吏能称然不自重与李作仁善人以此讥之。 德宗卽位以元有勋劳擢用其子拯。
#高丽史94卷-列传7-王可道-000

王可道。
#高丽史94卷-列传7-王可道-001

○王可道初名子琳淸州人本姓李成宗朝擢魁科补西京掌书记显宗五年上将军金训崔质等作乱由是武臣用事悍夫凶　　带文官羊头狗尾布列台阁政出多门朝纲紊乱。 可道以和州防御使秩满还京在私第心怀愤激密谓日直金猛曰: "王何不效汉高云梦之游乎 " 猛喩其意密奏王纳之以可道尝为书记颇得人心卽权授西京留守判官趣令先往设备。 明年王幸西京宴群臣于长乐宫乘训等醉以兵袭之遂诛训质及李　崔可贞石邦贤李暹金贞悦孝　林猛崔龟等十九人。 龟儒士以兵部郞中扈从性　鄙与质等交故及。 寻以训等子若同产兄弟归之本贯常赦不原其父母妻　妹祖孙叔伯缘坐者皆放之。 后累历尙书右丞同知中枢事户部尙书赐致盛功臣号十八年　知政事。 二十年与左仆射异膺甫御史大夫皇甫兪义尙书左丞黄周亮等筑开京罗城可道令人持伞环立登高而进退之均其阔狭以定城基以功进检校太尉行吏部尙书兼太子少师　知政事上柱国开城县开国伯食邑七千户加输忠创阙功臣号赐姓王给开城县庄田封其妻金氏开城郡夫人。
#高丽史94卷-列传7-王可道-002

德宗卽位可道请纳妃于是纳其女为妃改门下侍郞同内史门下平章事以有疾免朝。 时遣工部郞中柳乔郞中金行恭如契丹会葬且贺卽位可道奏: "契丹与我通好交贽然每有幷呑之志今其主　驸马匹梯叛据东京宜乘此时请毁鸭绿城桥归所留我行人若不听可与之絶。" 乃附表请之契丹不从王命群臣议徐讷等二十九人曰: "彼旣不从我言宜勿通好。" 皇甫兪义等三十九人驳云: "今若絶交必贻祸害不如继好息民。" 王从可道及讷等议停贺正使仍用圣宗*大平{太平}年号。 平章事柳韶请攻破丹城王下宰执议讷及兪义黄周亮崔齐颜崔　金忠赞等皆曰不可可道与李端奏时不可失固请出军王命有司卜于*大庙不果出兵。 可道寻乞骸归乡养疾三年卒官　丧事谥英肃后赠太师中书令配享显宗庙庭。
#高丽史94卷-列传7-金猛-000

金猛。
#高丽史94卷-列传7-金猛-001

○金猛字贞固梁州宜春县人祖衍徙居平壤官至通事舍人父贽以词章见称累授给事中兼直翰林院性嗜酒使气屡罢免。 猛登第官累左拾遗显宗卽位擢置近侍　掌剧权累拜中枢使赐爵宜春县开国男食邑三百户。 二十一年病革加　知政事卒王痛悼谥文定德宗以猛有勋劳擢　其子德符文宗赠太子太师门下侍中。
#高丽史94卷-列传7-柳韶-000

柳韶。
#高丽史94卷-列传7-柳韶-001

○柳韶史失其世系显宗朝历司宪中丞谏议大夫进累平章事。 二十年王命韶于兴化鎭西北四十里修古石城置威远鎭又修兴化鎭北古石堡置定戎鎭徙永平民实之。 契丹东京将军大延琳叛自称兴辽来求援王不许时韶以西北面判兵马事遭丧王下敎起复曰: "古者三年之丧卒哭金革之事无避汉丞相翟方进遭丧旣葬三十日除服视事今兴辽来请师恐有边警卿宜驰往边上以备之。" 除吏部尙书　知政事德宗卽位授中军兵马元帅寻迁门下侍郞同内史门下平章事。 二年韶始置北境关防起自西海滨古国内城界鸭江入海处东跨威远兴化静州宁海宁德宁朔云州安水淸塞平虏宁远定戎孟州朔州等十三城抵耀德静边和州等三城。 是役契丹来争校尉边柔奋身先登击却之以功授中郞将。 明年王宴群臣于文德殿以劳韶等开拓关城之勤赐韶推忠拓境功臣号进阶银靑兴禄大夫上柱国官至*大尉门下侍郞平章事谥襄懿配享德宗庙庭。
#高丽史94卷-列传7-尹征古-000

尹征古。
#高丽史94卷-列传7-尹征古-001

○尹征古初名元载树州守安县人成宗末登第穆宗朝拜监察御史显宗卽位超授侍御史转内史舍人充国史修撰官进累中枢使右散骑常侍检校司徒上柱国。 十二年加检校*大尉赐推忠佐理功臣号卒。 性沉重严毅美风仪善楷书所至裁决平允口不言人短而人畏爱之。 讣闻王曰: "世岂复有斯人朕将畴依。" 叹惜者久赠尙书右仆射谥庄景德宗卽位以征古有勋劳擢用其子希旦。
#高丽史94卷-列传7-韦寿余-000

韦寿余。
#高丽史94卷-列传7-韦寿余-001

○韦寿余沁州江华县人端*悫守法自光宗朝在司膳久不调穆宗时累迁为门下侍郞平章事显宗初请老不许赐　杖王以寿余于朝臣最老欲大用。 其明年授门下侍中上柱国江华县开国子食邑五百户卒谥安恭赠内史令。
#高丽史94卷-列传7-田拱之-000

田拱之。
#高丽史94卷-列传7-田拱之-001

</div>
    <div class="pagination">
<a href="高丽史_page662.html">上一页</a><span>...</span><a href="高丽史_page658.html">658</a><a href="高丽史_page659.html">659</a><a href="高丽史_page660.html">660</a><a href="高丽史_page661.html">661</a><a href="高丽史_page662.html">662</a><span class="current-page">663</span><a href="高丽史_page664.html">664</a><a href="高丽史_page665.html">665</a><a href="高丽史_page666.html">666</a><a href="高丽史_page667.html">667</a><a href="高丽史_page668.html">668</a><span>...</span><a href="高丽史_page664.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
