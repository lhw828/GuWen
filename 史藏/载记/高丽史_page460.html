<!DOCTYPE html>
<html>
<head>
    <meta charset="UTF-8">
    <title>高丽史 - 第 460 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 460 页/共 739 页</h1>
    <div class="content">
甲戌日本国僧玄敎遣僧道本等四十余人来献土物称臣奉表曰: "天地崇高而博厚所以覆载万物也日月丽明而腾照所以辉华万方也孔孟本仁而祖义所以敎养万俗也若此三者古今罕有齐其功者也窃闻高丽国王殿下德普天地明逾日月道超孔孟自古至今四夷万国草木禽兽　然沾其大恩大泽未有如殿下齐其功者也故瑞应有感麟凤呈祥郊薮和鸣伏念玄敎远居日下夷地至愚至陋不堪荒眼但远启华封千秋万岁万万岁礼小逃逋　之愆。" 道本等言: "中国尝责日本以不称臣之故我国对曰: '天下者天下之天下岂一人之天下 ' 终不称臣今乃称臣于大国乃慕义也。"
#高丽史46卷-世家46-恭让王2-03-104-1391

乙亥省宪上书论开城尹赵　擅夺公田之罪王曰: "予卽位之初　奉使上国且辨　初诬罔以释

帝疑止停职流外。" 省宪又上*　曰: "臣等以赵　之罪敢渎天聪殿下论其细功止令停职流外虽殿下好生之德至矣然非赏罚之公道也　恣行奸贪之状实殿下之所明知也且　于中路夺所司付处妓又家奴犯罪系狱潜令逃匿其大恶不悛大毁国法陵慢所司诚不容诛之罪也今田禁有匿田二结者处死之律　一州之内擅夺公田数十结则其罪之不可轻宥明矣伏惟殿下勿拘姑息断以公道令攸司收其职牒功*券明正其罪籍没家产以惩贪恶之辈以快臣民之望。" 于是削职流于竹林。 时以谓: "　发　初之事其党忌恶讽宪司中之。"
#高丽史46卷-世家46-恭让王2-03-105-1391

丙子收郑道传职牒录*券移配罗州幷削其子津湛职。
#高丽史46卷-世家46-恭让王2-03-106-1391

密直副使南誾称疾免。
#高丽史46卷-世家46-恭让王2-03-107-1391

己卯遣判军器寺事金久住如  京师献火者二十人。
#高丽史46卷-世家46-恭让王2-03-108-1391

十一月癸未朔亲祀积庆园。
#高丽史46卷-世家46-恭让王2-03-109-1391

戊子以权仲和成石璘为三司左右使; 安翊判开城府事; 赵仁琼为密直副使; 许应为右副代言; 全五伦金震阳为左右散骑常侍。 仲和与郑地坐　初事得罪至是皆复职盖欲官禹氏之渐也。
#高丽史46卷-世家46-恭让王2-03-110-1391

日本国源了浚遣使来献方物。
#高丽史46卷-世家46-恭让王2-03-111-1391

己丑宥陈义贵郑习义李滉权湛禹洪富孟思诚宋愚尹珪尹须京外从便。
#高丽史46卷-世家46-恭让王2-03-112-1391

丙申设八关会如法王寺。
#高丽史46卷-世家46-恭让王2-03-113-1391

己亥召李穑李崇仁李种学。
#高丽史46卷-世家46-恭让王2-03-114-1391

戊申以苦寒放二罪以下。
#高丽史46卷-世家46-恭让王2-03-115-1391

十二月癸丑朔宪府劾汉阳府尹柳爰廷媒其子而自娶又奉使  京师恣行买卖削职流于南原府爰廷本无子者也。
#高丽史46卷-世家46-恭让王2-03-116-1391

遣前义州牧使曹仲生如  京师献马一千匹。
#高丽史46卷-世家46-恭让王2-03-117-1391

甲子,

帝遣宦者前元承徽院使康完者笃等三人来诏曰: "三韩之地君臣悖乱二纪于兹幸尔无争城野之战民安市乡旧岁来告乃王氏苗裔君主斯民今特遣使往劳以观署政如何。" 又曰: "比闻高丽　寺鲜少为朕割势遣之如有之使禁约马匹又少则不必牡马如牝马　马不愈已乎 " 因赐纻丝绫绢二百匹王分赐宰相有差。
#高丽史46卷-世家46-恭让王2-03-118-1391

丁卯宴使臣于寿昌宫。
#高丽史46卷-世家46-恭让王2-03-119-1391

癸酉唐山君洪尙载卒。
#高丽史46卷-世家46-恭让王2-03-120-1391

丙子以李穑为韩山府院君领艺文春秋馆事; 禹玄宝为丹山府院君; 韩　判开城府事; 姜淮伯为政堂文学兼司宪府大司宪; 尹就知密直司事; 安景恭为艺文馆提学; 禹洪寿同知密直司事; 成石瑢为密直副使; 李士渭为西海道都观察使; 姜隐为杨广道都观察使; 朴永忠为汉阳府尹; 兪光佑为　林府尹; 皇甫琳为全罗道节制使; 李詹知申事; 李士颖为右副代言; 韩理郑寓　为吏曹判书; 郑洪为兵曹判书; 全五伦为刑曹判书; 洪彦修为工曹判书; 金震阳李扩为左右散骑常侍; 全伯英李来为左右司议; 徐甄为司宪掌令; 金尔音为门下舍人; 李敢权弘为左右献纳; 李申为持平; 安从约为右正言; 加赐我

太祖及沈德符郑梦周安社功臣; 　长寿赵浚成石璘定难功臣之号。
#高丽史46卷-世家46-恭让王2-04-01-1392

○(壬申)四年春正月癸未朔王率群臣贺

帝正于寿昌宫宴使臣及群臣夜分乃罢。
#高丽史46卷-世家46-恭让王2-04-02-1392

全罗道都观察使河仑献无逸立政二簇。
#高丽史46卷-世家46-恭让王2-04-03-1392

壬辰杖流密直使李恬于合浦。
#高丽史46卷-世家46-恭让王2-04-04-1392

癸巳前判开城府事尹承顺卒谥忠简。
#高丽史46卷-世家46-恭让王2-04-05-1392

己亥以国大妃生日赦二罪以下。
#高丽史46卷-世家46-恭让王2-04-06-1392

乙巳新置朔方道鎭溟仓。
#高丽史46卷-世家46-恭让王2-04-07-1392

己酉以权仲和为门下赞成事赵浚为三司左使安翊为门下评理鹰扬军上护军柳曼殊判开城府事朴远为密直使李崇仁知密直司事同知春秋馆事金受益同知密直司事康儒为户曹判书儒完者笃之兄也完者笃等各以亲戚请除官凡六百三十余人或补外或授护军中郞将郞将者三百余皆未久见罢其余　拜添设职。
#高丽史46卷-世家46-恭让王2-04-08-1392

同知密直司事张思吉辞疾免。
#高丽史46卷-世家46-恭让王2-04-09-1392

二月甲寅守侍中郑梦周进所撰新定律王命知申事李詹进讲凡六日屡叹其美谓侍臣曰: "此律须要熟究删定然后可行于世也苟不熟审一切判付恐有可删之条也法律一定不可变更。" 讲至以: "乐人倡妓为室者杖八十离异政曹外　用。" 乃曰: "世实多有此等人。" 深嘉纳之。
#高丽史46卷-世家46-恭让王2-04-10-1392

丙辰王以诞辰幸寿昌宫受朝贺宴群臣全罗道都观察使河仑书朱文公仁字说作屛以献下敎褒奬曰: "在江湖忧君之志发为箴规集圣贤垂鉴之言代充玉帛前旣笔之于簇今又着之于屛寻常布置于左右观览修省乎心衷因以绳愆而*　{纠}谬何须显谏而明争  外则观风俗之盛衰内则虑君心之善恶贺予诞辰者虽众如卿称职者无多念焉在兹叹嘉不已。"
#高丽史46卷-世家46-恭让王2-04-11-1392

太白昼见。
#高丽史46卷-世家46-恭让王2-04-12-1392

辛酉艺文春秋馆上*　曰: "人君布政敎于一时史臣垂劝戒于万世故古之王者莫不以史臣置诸左右礼曰: '动则左史书之言则右史书之。' 传曰: '君举必书。' 良以此也窃惟殿下顺天应人入承正统凡所施为动法皇王赏罚明礼乐兴此正大书特书垂耀无穷之秋也臣等滥居史职每侍经筵其于殿下嘉言善行靡不直书然经筵之御日不过数刻　入辄出逡巡于外其关宗社系国家者　乎其未有闻也臣等恐殿下之德业后世无传焉伏望遵礼传之格言每于御殿之际令臣等八人日更二人入侍左右事无大小咸使与闻则殿下之德无让于古可传于后而臣等之职分亦庶乎其尽矣。" 王只令经筵及衙日各司启事时入侍左右。
#高丽史46卷-世家46-恭让王2-04-13-1392

癸亥作解　亭。
</div>
    <div class="pagination">
<a href="高丽史_page459.html">上一页</a><span>...</span><a href="高丽史_page455.html">455</a><a href="高丽史_page456.html">456</a><a href="高丽史_page457.html">457</a><a href="高丽史_page458.html">458</a><a href="高丽史_page459.html">459</a><span class="current-page">460</span><a href="高丽史_page461.html">461</a><a href="高丽史_page462.html">462</a><a href="高丽史_page463.html">463</a><a href="高丽史_page464.html">464</a><a href="高丽史_page465.html">465</a><span>...</span><a href="高丽史_page461.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
