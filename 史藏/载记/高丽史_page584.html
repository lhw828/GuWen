<!DOCTYPE html>
<html>
<head>
    <meta charset="UTF-8">
    <title>高丽史 - 第 584 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 584 页/共 739 页</h1>
    <div class="content">○长汉城在新罗界汉山北汉江上。 新罗置重鎭后为高勾丽所据罗人举兵复之作此以纪其功焉。
#高丽史71卷-志25-乐2-三国俗乐-新罗-006

利见台。

○世传罗王父子久相失及得之筑台相见极父子之　作此以歌之号其台曰利见。 盖取易利见大人之意也。 王父子无相失之理或出会邻国或为质子未可知也。
#高丽史71卷-志25-乐2-三国俗乐-百济-000

百济。
#高丽史71卷-志25-乐2-三国俗乐-百济-001

禅云山。

○长沙人征役过期不至其妻思之登禅云山望而歌之。
#高丽史71卷-志25-乐2-三国俗乐-百济-002

无等山。

○无等山光州之鎭州在全罗为巨邑。 城此山民赖以安乐而歌之。
#高丽史71卷-志25-乐2-三国俗乐-百济-003

方等山。

○方等山在罗州属县长城之境。 新罗末盗贼大起据此山良家子女多被掳掠。 长日县之女亦在其中作此歌以讽其夫不卽来救也。
#高丽史71卷-志25-乐2-三国俗乐-百济-004

井邑。

○井邑全州属县。 县人为行商久不至其妻登山石以望之恐其夫夜行犯害托泥水之污以歌之。 世传有登岾望夫石云。
#高丽史71卷-志25-乐2-三国俗乐-百济-005

智异山。

○求礼县人之女有姿色。 居智异山家贫尽妇道。 百济王闻其美欲内之。 女作是歌誓死不从。
#高丽史71卷-志25-乐2-三国俗乐-高勾丽-000

高勾丽。
#高丽史71卷-志25-乐2-三国俗乐-高勾丽-001

来远城。

○来远城在静州卽水中之地。 狄人来投置之于此名其城曰来远歌以纪之。
#高丽史71卷-志25-乐2-三国俗乐-高勾丽-002

延阳[延山府]。

○延阳有为人所收用者以死自效比之于木曰: "木之资火必有　贼之祸。 然深以收用为幸虽至于灰烬所不辞也。"
#高丽史71卷-志25-乐2-三国俗乐-高勾丽-003

溟州。

○世传书生游学至溟州见一良家女美姿色颇知书。 生每以诗桃之女曰: "妇人不妄从人待生擢第父母有命则事可谐矣。" 生卽归京师习举业。 女家将纳壻女平日临池养鱼鱼闻警咳声必来就食女食鱼谓曰: "吾养汝久宜知我意。" 将帛书投之有一大鱼跳跃含书悠然而逝。 生在京师一日为父母具馔市鱼而归剥之得帛书惊异卽持帛书及父书径诣女家壻已及门矣。 生以书示女家遂歌此曲。 父母异之曰: "此精诚所感非人力所能为也。" 遣其壻而纳生焉。
#高丽史71卷-志25-乐2-用俗乐节度-00-000

用俗乐节度。
#高丽史71卷-志25-乐2-用俗乐节度-00-001

○祀　丘社稷享太庙先农文宣王庙亚终献及送神　交奏乡乐。 册王妃王太子王子王姬王太子加元服宾就幕歇引宾主去靴笏出就位　奏迎仙乐。
#高丽史71卷-志25-乐2-用俗乐节度-00-002

文宗二十七年二月乙亥敎坊奏: "女弟子眞卿等十三人所传踏沙行歌舞请用于燃灯会。" 制从之。 十一月辛亥设八关会御神凤楼观乐敎坊女弟子楚英奏: "新传抛球乐九张机别伎抛球乐弟子十三人九张机弟子十人。" 三十一年二月乙未燃灯御重光殿观乐敎坊女弟子楚英奏: "王母队歌舞一队五十五人舞成四字或君王万岁或天下太平。"
#高丽史71卷-志25-乐2-用俗乐节度-00-003

恭愍王十四年十月庚戌初王命有司习正陵祭乐。 及是日亲阅之。 壬子命宰枢祭正陵奏所习之乐。 十五年十二月甲寅宰枢享河南王使郭永锡奏乡唐乐以请观我乐也。 十六年正月丙午告锡命于徽懿公主魂殿初献奏太平年之曲亚献奏水龙吟之曲终献奏忆吹箫之曲。 二十一年正月乙卯王幸仁熙殿行祭奏乡唐乐。
志卷第二十五。

#高丽史72卷-志26-00-00-00-000

志卷第二十六。 高丽史七十二。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史72卷-志26-舆服1-00-00-000

舆服一。
#高丽史72卷-志26-舆服1-00-00-001

○东国自三韩仪章服饰循习土风。 至新罗太宗王请袭唐仪是后冠服之制稍拟中华。 高丽太祖开国事多草创因用罗旧。 光宗始定百官公服于是尊卑上下等威以明。 及显宗南行文籍散逸制度施为莫知其详。 毅宗朝平章事崔允仪　集祖宗宪章杂采唐制详定古今礼上而王之冕服舆辂以及仪卫卤簿下而百官冠服莫不具载一代之制备矣。 事元以来开剃　发袭胡服殆将百年及

大明

太祖高皇帝赐恭愍王冕服王妃群臣亦皆有赐。 自是衣冠文物焕然复新彬彬乎古矣谨采国史作舆服志。
#高丽史72卷-志26-舆服1-冠服-00-000

冠服[王冠服祭服视朝之服王妃冠服王世子冠服百官祭服朝服公服长吏公服冠服通制]。
#高丽史72卷-志26-舆服1-冠服-王冠服-001

○王冠服。 靖宗九年十一月契丹主赐冠服。
#高丽史72卷-志26-舆服1-冠服-王冠服-002

文宗三年正月契丹主赐冠服。  九年五月契丹主赐冠服圭。  十一年三月契丹主赐冠服。  十九年四月契丹主赐九旒冠九章服玉圭。  三十二年六月宋神宗赐衣二对各金银叶装*柒匣盛一对。 紫花罗夹公服一领浅色花罗汗衫一领红花罗绣夹三　一条红花罗绣夹包　一条红花罗绣勒帛一条白　绫夹袴一腰靴一　红透背袋盛红罗绣夹复二条腰带二条各红透背袋。 盛罗绣复一条金镀银匣盛一条。 玉一十六稻镂尘百戱孩儿头尾共一十事玳瑁　金　红　成钉一条透犀一十七稻头尾共一十事玳瑁　金　红　成钉。
#高丽史72卷-志26-舆服1-冠服-王冠服-003

宣宗二年十一月辽主赐冠冕衣带圭。
#高丽史72卷-志26-舆服1-冠服-王冠服-004

肃宗二年十二月辽主赐冠冕章服圭。  九年四月辽主赐衣对。
#高丽史72卷-志26-舆服1-冠服-王冠服-005

睿宗三年二月辽主赐冠冕衣带。
#高丽史72卷-志26-舆服1-冠服-王冠服-006
</div>
    <div class="pagination">
<a href="高丽史_page583.html">上一页</a><span>...</span><a href="高丽史_page579.html">579</a><a href="高丽史_page580.html">580</a><a href="高丽史_page581.html">581</a><a href="高丽史_page582.html">582</a><a href="高丽史_page583.html">583</a><span class="current-page">584</span><a href="高丽史_page585.html">585</a><a href="高丽史_page586.html">586</a><a href="高丽史_page587.html">587</a><a href="高丽史_page588.html">588</a><a href="高丽史_page589.html">589</a><span>...</span><a href="高丽史_page585.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
