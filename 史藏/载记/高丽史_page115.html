<!DOCTYPE html>
<html>
<head>
    <meta charset="UTF-8">
    <title>高丽史 - 第 115 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 115 页/共 739 页</h1>
    <div class="content">丙子 设百座仁王道场于会庆殿亲临听讲又斋僧一万于阙庭二万于诸州府。
#高丽史12卷-世家12-睿宗1-02-46-1107

闰月庚子始置元始天尊像于玉烛亭令月醮。
#高丽史12卷-世家12-睿宗1-02-47-1107

壬寅以将伐女眞御顺天馆南门阅兵分赐银布酒食以尹瓘为元帅吴延宠为副元帅。
#高丽史12卷-世家12-睿宗1-02-48-1107

十一月壬子朔冬至日食。
#高丽史12卷-世家12-睿宗1-02-49-1107

壬戌幸普济寺。
#高丽史12卷-世家12-睿宗1-02-50-1107

庚午幸西京。 时日官奏: "宜御西京以遣将帅。" 故有是行。
#高丽史12卷-世家12-睿宗1-02-51-1107

癸酉驾至慈悲岭置酒。
#高丽史12卷-世家12-睿宗1-02-52-1107

乙亥至西京。
#高丽史12卷-世家12-睿宗1-02-53-1107

十二月甲申宴群臣于长乐殿。
#高丽史12卷-世家12-睿宗1-02-54-1107

丙戌御大同江龙船置酒。
#高丽史12卷-世家12-睿宗1-02-55-1107

丙申尹瓘击女眞大破之。 遣诸将定地界筑雄英福吉四州城。
#高丽史12卷-世家12-睿宗1-02-56-1107

乙巳东女眞*　乙乃等三千二百三十人来附。
#高丽史12卷-世家12-睿宗1-02-57-1107

丁未以金商佑为御史大夫。
#高丽史12卷-世家12-睿宗1-02-58-1107

戊申幸龟山寺。
#高丽史12卷-世家12-睿宗1-03-01-1108

○(戊子)三年春正月甲寅辽遣崇禄卿曹勇义来贺生辰。
#高丽史12卷-世家12-睿宗1-03-02-1108

丙辰宴辽使于干德殿。
#高丽史12卷-世家12-睿宗1-03-03-1108

丁卯纳给事中李资谦女为妃。
#高丽史12卷-世家12-睿宗1-03-04-1108

戊寅尊母柳氏为王太后。 翌日诸王宰辅文武常　官以上进贺赐群臣宴。
#高丽史12卷-世家12-睿宗1-03-05-1108

二月丙戌告奏使户部侍郞王维如宋。
#高丽史12卷-世家12-睿宗1-03-06-1108

曲宴诸王宰枢近臣于寿春宫文武常　官及封册执事官亦赐酒食。
#高丽史12卷-世家12-睿宗1-03-07-1108

辛卯御神凤楼肆赦曰: "朕以　德谬承先王之遗命及亲　之慈训　登大宝日愼一日*　{寤}寐未遑。 近者稽于前典凡理国家者莫先务本务本莫过于孝也。 故特讲册礼尊崇亲母王妃封为王太后庶几恩泽广及三韩: 内外斩绞二罪除刑付处; 以下皆原之; 在流配者量移乃至　用; 曾蒙恩宥未得移免者访问量移; 国内名山大川神*祗{祇}各加号; 民年八十以上及孝子顺孙义夫节妇鳏寡孤独笃　疾者赐设分物; 两京文武两班及南班正杂路凡有职者各加同正职; 上册都监员加职事人吏超一等同正职; 掌固书者初入仕; 造册函仪仗官吏书册文员及殿中行礼安乐道场都监及*大庙等告祭享官道俗员吏各加师衔; 诸执事官吏及杂类赐物有差; 西京押物使及外官持表员等加级; 坤成殿及崇明府延德明福宫员加职事人吏超一等同正职; 南班人吏准职改班; 坤成殿侍卫将相将校各加职事; 同正职给事及宫府掌固书者　士医士初入仕; 坤成殿侍婢亲侍放良; 前放良者入仕; 杂类赐物有差; 州县进奉长吏加一等同正职; 职满者加武散阶; 承天府进奉户长以上加武散阶; 副户长以下加一等职; 无职者许初职; 同府长吏许服色; 明经制述两大业登科人及三韩功臣子孙四祖内有工商乐名稽留未施行者仰所司准例疾速奏裁; 两京诸领府库军人妻三十年以上不离同居守护者赐物有差; 凡蒙恩合加职而未加者不过一等; 许加或加职而所司论奏收贴者及逗留未施行者皆许职贴; 或诸犯罪配流会赦而合受职贴未还给而身亡者许还; 或蒙会赦恩而所司未点职身先亡者如有子息告之点奏给贴。"
#高丽史12卷-世家12-睿宗1-03-08-1108

壬辰女眞围雄州崔弘正开门出击大败之　斩八十级获车马兵仗无　。
#高丽史12卷-世家12-睿宗1-03-09-1108

甲午以尙书柳泽为咸州大都督府使置英福雄吉四州及公　鎭防御使。
#高丽史12卷-世家12-睿宗1-03-10-1108

乙未燃灯王如奉恩寺。
#高丽史12卷-世家12-睿宗1-03-11-1108

辛丑辽遣崇禄卿张　来命王落起复。
#高丽史12卷-世家12-睿宗1-03-12-1108

癸卯宴辽使于干德殿。
#高丽史12卷-世家12-睿宗1-03-13-1108

丙午辽遣萧良李仁洽等来册王。 诏曰: "卿越自先臣恪修常职爰及后嗣祗受旧封　经三载之期克懋一匡之绩特颁诏册益焕宠灵式靖尔邦永服予命。 今差淸安军节度使萧良益州管内观察使李仁洽充封册使副所有冠冕车辂衣带匹*　{段}鞍马诸物等具如别录。" 册曰: "朕以王者底绥四海利建于侯封诸侯各守一邦会归于王统故上必优于爵命下克贡其忠诚。 历古已来旧章斯在。 乃眷东土于蕃上国　树嫡之有初寔纂服之犹赖然白茅　土早裂于封圻而靑盖驾车未膺于典册。 爰　龟筮载考礼文涓辰孔臧赋命惟允。 咨尔高丽国王　乃祖乃父有邦有家爱政洽于隅夷忠烈铭于　鼎。 迪厥攸训裕于乃躬信义仁和夙成于覇器诗书礼乐敦尙于人文静以致诚动斯中道。 始*　公爵分土于三韩及嗣王封正名于一字而能率政以德政且又养民以惠民厥绩着闻朕甚嘉止。 　以驰　而备物　其赐策以申恩。 秩乃三阶望隆于枢轴位之两省寄重于腹心。 是用遣使持节备礼册命尔为守太尉兼中书令加食邑。 于　善其始克有厥终笃诸中乃施于外日严六德以亮　永肩一心以事君咸若厥猷允孚于吉。 承之庙社而无　传之子孙而不穷钦哉惟休以服兹命。" 王受册于南郊。
#高丽史12卷-世家12-睿宗1-03-14-1108

戊申尹瓘以平定女眞新筑六城奉表称贺立碑于公　鎭以为界至。
#高丽史12卷-世家12-睿宗1-03-15-1108

癸丑宴辽使于干德殿。
#高丽史12卷-世家12-睿宗1-03-16-1108

三月己卯女眞来屯英州城外。 官军出战败之斩　二十级获兵仗及马八匹。
#高丽史12卷-世家12-睿宗1-03-17-1108

庚辰尹瓘献　三百四十六口马九十六匹牛三百余头。
#高丽史12卷-世家12-睿宗1-03-18-1108

尹瓘又筑宜州通泰平戎三城徙南界民以实新筑九城。
#高丽史12卷-世家12-睿宗1-03-19-1108

夏四月壬午以尹瓘为门下侍中判尙书吏部事知军国重事吴延宠为尙书左仆射　知政事遣内侍郞中韩　如*　{赍}诏书告身及紫绣鞍具廐马二匹至雄州分赐之。
#高丽史12卷-世家12-睿宗1-03-20-1108

癸未祷雨于诸神庙及山川。
</div>
    <div class="pagination">
<a href="高丽史_page114.html">上一页</a><span>...</span><a href="高丽史_page110.html">110</a><a href="高丽史_page111.html">111</a><a href="高丽史_page112.html">112</a><a href="高丽史_page113.html">113</a><a href="高丽史_page114.html">114</a><span class="current-page">115</span><a href="高丽史_page116.html">116</a><a href="高丽史_page117.html">117</a><a href="高丽史_page118.html">118</a><a href="高丽史_page119.html">119</a><a href="高丽史_page120.html">120</a><span>...</span><a href="高丽史_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
