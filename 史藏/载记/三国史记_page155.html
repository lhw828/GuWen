<!DOCTYPE html>
<html>
<head>
    <meta charset="UTF-8">
    <title>三国史记 - 第 155 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 155 页/共 156 页</h1>
    <div class="content">
五零卷列传一零甄萱零七

时<新罗>，君臣以衰季，难以复兴，谋引我<太祖>结好为援。<甄萱>自有盗国心，恐<太祖>先之。是故，引兵入王都作恶。故十二月日寄书<太祖>曰：

"昨者国相<金雄廉>等，将召足下入京，有同鳖应　声。是欲　披　翼，必使生灵涂炭，宗社丘墟。{仆}是用先着祖鞭，独挥韩钺，誓百寮如　日，谕六部以义风。不意奸臣遁逃，邦君薨变。遂奉<景明王>之表弟<献康王{宪康王}>之外孙，劝卽尊位。再造危邦，丧君有君，于是乎在。足下勿详忠告，徒听流言，百计窥　，灸{多}方侵扰，尙不能见仆马首，拔仆牛毛。冬初，都头<索湘>，束手于<星山>阵下;月内，左将<金乐>，曝骸于<美理寺>前。杀获居多，追擒不少。强羸若此，胜败可知。所期者，挂弓于<平壤>之楼，飮马于<浿江>之水。然以前月七日，<吴越>国使<班>尙书主{至}，传王诏旨：知卿与<高丽>，久通欢好，共契邻盟，比因质子之两亡，遂失和亲之旧好，互侵疆境，不　干戈，今专发使臣，赴卿本道，又移文<高丽>，宜各相亲比，永孚于休。仆义笃尊王，情深事大。及闻诏谕，卽欲祗承，恒{但}虑足下，欲罢不能，困而犹鬪。今录诏书寄呈，请留心详悉!且　{　}迭惫，终必贻讥，蚌鹬相持，亦为所笑。宜迷复之为戒，无后悔之自贻。"

五零卷列传一零甄萱零八

○三年正月，<太祖>答曰："伏奉<吴越>国通和使，<班>尙书所传诏书一道，兼蒙足下辱示长书叙事者。伏以华　肤使，爰致制书，尺素好音，兼承敎诲。捧芝检而虽增感激，鬪{辟/开}华　而难遣嫌疑。今托回轩，辄敷危枉{　}。仆仰承天假，俯迫人推。过　将帅之权，获赴经纶之会。顷以三韩厄会，九土凶荒。黔黎多属于<黄巾>，田野无非于赤土。庶几　风尘之警，有以救邦国之灾。爰自善邻，于焉结好。果见数千里农桑乐业，七八年士卒闲眠。及至酉年，维时阳月，忽焉生事，至于交兵。足下始轻敌，以直前，若螳　{　螂}之拒辙，终知难而勇退，如蚊子之负山，拱手陈辞，指天作誓，今日之后，永世欢和，苟或　盟，神其　矣。仆亦尙止戈之武，期不杀之仁，遂解重围，以休疲卒，不辞质子，但欲安民。此则我有大德于南人也，岂谓　血未干，凶威复作，蜂　之毒，侵害于生民，狼虎之狂，为梗于畿甸，<金城>窘忽，黄屋震惊。仗义尊<周>，谁似<桓><文>之覇。乘间谋<汉>，唯看<莽><卓>之奸。致使王之至尊，枉称子于足下，尊卑失序，上下同忧，以为非有元辅之忠纯，岂得再安于社稷?以仆心无匿恶，志切尊王，将援置于朝廷，使扶危于邦国。足下见毫厘之小利，忘天地之厚恩，斩戮君王，焚烧宫阙，　　卿七{士}，虔刘士民，姬姜则取以同车，珍宝则夺之，　载。

元恶浮于<桀><纣>，不仁甚于镜{　}枭。仆怨极崩天，诚深却日。誓效鹰　之逐，以申犬马之勤。再举干戈，两更槐柳。陆击则雷驰电击，水攻则虎搏龙腾。动必成功，举无虚发。逐<尹　{尹卿}>于海岸，积甲如山。擒<邹造>于城边，伏尸蔽野。<燕山郡>畔，斩<吉奂>于军前。<马利城>边，戮<随　>于纛下。拔<任存>之日，<邢积>等数百人捐躯。破<淸川{淸州}>之时，<直心>等四五辈授首。<桐薮>望旗而溃散，<京山>衔璧以投降。<康州>则自南而来(+归)，<罗>府则自西移属。侵攻若此，收复宁遥?必期<　水>营中，雪<张耳>千般之恨，<乌江>岸上，成<汉王>一捷之功。竟息风波，求淸　海。天之所助，命欲何归?况承<吴越>王殿下，德洽包荒，仁深字小，特出纶于丹禁，谕　难于靑丘，旣奉训谋，敢不尊奉?若足下　{祗}承睿旨，悉　凶机，不惟副上国之仁恩，抑可绍海东之絶緖。若不过而能改，其如悔不可追。"

五零卷列传一零甄萱零九

○夏五月<萱>潜师袭<康州>，杀三百余人，将军<有文>生降。秋八月，<萱>命将军<官昕>，领众筑<阳山>。<太祖>命<命旨城>将军<王忠>，击之，退保<大耶城>。冬十一月，<萱>选劲卒，攻拔<缶谷城>，杀守卒一千余人，将军<杨志><明式>等生降。四年秋七月，<萱>以甲兵五千人，攻<义城府>，城主将军<洪术>战死。<太祖>哭之恸曰："吾失左右手矣。"<萱>大举兵，次<古昌郡><甁山>之下，与<太祖>战，不克，死者八千余人。翌日，<萱>聚残兵，袭破<顺州城>。将军<元逢>不能御，弃城夜遁，<萱>虏百姓，移入<全州>。<太祖>以<元逢>前有功宥之。改<顺州>，号<下枝县>。

五零卷列传一零甄萱一零

○<长兴>三年，<甄萱>臣<　直>，勇而有智略，来降<太祖>。<萱>收<　直>二子一女，烙断股筋。秋九月，<萱>遣一吉　<相贵>，以舡兵入<高丽><礼城江{礼成江}>，留三日，取<盐><白><贞>三州船一百　焚之，捉<猪山岛>牧马三百匹而归。<淸泰>元年春正月，<萱>闻<太祖>屯<浑州{运州}>，遂简甲士五千至。将军<黔弼>，及其未阵，以劲骑数千突击之，斩获三千余级。<熊津>以北三十余城，闻风自降。<萱>麾下术士<宗训>医者<训谦>勇将<尙达><崔弼>等降于<太祖>。

五零卷列传一零甄萱一一

○<甄萱>多娶妻，有子十余人。第四子<金刚>，身长而多智，<萱>特爱之，意欲传其位。其兄<神剑><良剑><龙剑>等知之，忧闷。时<良剑>为<康州>都督，<龙剑>为<武州>都督，独<神剑>在侧。伊　<能奂>，使人往<康><武>二州，与<良剑>等阴谋。至<淸泰>二年春三月，与波珍　<新德><英顺>等，劝<神剑>，幽<萱>于<金山>佛宇，遣人杀<金刚>。<神剑>自称大王，大赦境内。

五零卷列传一零甄萱一二

○其敎书曰："<如意>特蒙宠爱，<惠帝>得以为君，<律成{建成}>滥处元良，<太宗>作而卽位，天命不易，神器有归。恭惟：大王神武超伦，英谋冠古。生丁衰季，自任经纶，徇地三韩，复邦<百济>，廓淸涂炭，而黎元安集，鼓舞风雷，而迩遐骏奔，功业几于重兴。智虑忽其一失，幼子钟爱，奸臣弄权，导大君于<晋><惠>之昏，陷慈父于<献公>之惑，拟以大宝授之顽童。所幸者上帝降衷，君子改过，命我元子，尹兹一邦。顾非震长之才，岂有临君之智?兢兢栗栗，若蹈　渊，宜推不次之恩，以示惟新{维新}之政，可大赦境内，限<淸泰>二年十月十七日昧爽以前，已发觉未发觉，已结正未结正，大　已下，罪咸赦除之，主者施行!"

五零卷列传一零甄萱一三

○<萱>在<金山>三朔，六月，与季男<能乂>女子<衰福{哀福}>嬖妾<姑比>等逃奔<锦城>，遣人请见于<太祖>。<太祖>喜，遣将军<黔弼><万岁>等，由水路劳来之。及至，待以厚礼，以<萱>十年之长，尊为尙父，授馆以南宫，位在百官之上。赐<杨州>，为食邑，兼赐金帛蕃缛奴婢各四十口内廐马十匹。

五零卷列传一零甄萱一四

○<甄萱>壻将军<英规>，密语其妻曰："大王勤劳四十余年，功业垂成。一旦，以家人之祸，失地，投于<高丽>。夫贞女不事二夫，忠臣不事二主。若舍己君以事逆子，则何颜以见天下之义士乎?况闻<高丽>王公，仁厚勤俭，以得民心，殆天启也，必为<三韩>之主，　致书以安慰我王，兼殷勤{懃}于王公，以图将来之福乎?"其妻曰："子之言是吾意也。"

五零卷列传一零甄萱一五

○于是，<天福>元年二月，遣人致意，遂告<太祖>曰："若举义旗，请为内应，以迎王师。"<太祖>大喜，厚赐其使者而遣之，兼谢<英规>曰："若蒙恩一合，无道路之梗，则先致谒于将军，然后升堂拜夫人。兄事而姉尊之，必终有以厚报之。天地鬼神，皆闻此言。"夏六月，<萱>告曰："老臣所以投身于殿下者，愿仗殿下威棱，以诛逆子耳。伏望大王借以神兵，歼其贼乱，则臣虽死无憾。"<太祖>从之，先遣太子<武>将军<述希>，领步骑一万，趣<天安府>。秋九月，<太祖>率三军，至<天安>，合兵进次<一善(+郡)>，<神剑>以兵逆之。甲午，隔<一利川>，相对布阵。

五零卷列传一零甄萱一六

○<太祖>与尙父<萱>观兵。以大相<坚权><述希><金山>将军<龙吉><奇彦>等，领步骑三万为左翼;大相<金铁><洪儒><守乡{守卿}>将军<王顺{三顺}><俊良>等，领步骑三万为右翼;大匡<顺式>太相<兢俊><王谦><王乂><黔弼>将军<贞顺><宗熙>等，以铁骑二万，步卒三千及<黑水><铁利>诸道劲骑九千五百为中军;大将军<公萱>，将军<王含允>，以兵一万五千为先锋，鼓行而进。<百济>将军<孝奉><德述><明吉>等，望兵势大而整，弃甲降于阵前。<太祖>劳慰之，问<百济>将帅所在。<孝奉>等曰："元帅<神剑>，在中军。"<太祖>命将军<公萱>，直　中军，一军{三军}齐进挟击，<百济>军溃北。<神剑>与二弟及将军<富达><小达><能奂>等四十余人生降。

五零卷列传一零甄萱一七

○<太祖>受降，除<能奂>，余皆慰劳之，许令与妻　上京。问<能奂>曰："始与<良剑>等密谋，囚大王立其子者，汝之谋也。为臣之义当如是乎?"<能奂>　首不能言，遂命诛之。以<神剑>僭位为人所胁，非其本心，又且归命乞罪，特原其死。[一云三兄弟，皆伏诛。]<甄萱>忧　发疽，数日卒于<黄山>佛舍。

五零卷列传一零甄萱一八

○<太祖>军令严明，士卒不犯秋毫。故州县案堵，老幼皆呼万岁。于是，存问将士，量材任用，小民各安其所业。谓<神剑>之罪，如前所言，乃赐官位。其二弟与<能奂>罪同，遂流于<眞州>，寻杀之。谓<英规>："前王失国后，其臣子无一人慰藉者。独卿夫妻，千里嗣音，以致诚意，兼归美于寡人，其义不可忘。"仍许职左丞，赐田一千顷。许借驿马三{二}十五匹，以迎家人，赐其二子以官。<甄萱>起<唐><景福>元年，至<晋><天福>元年，共四十五年而灭。

五零卷列传一零甄萱一九

○论曰：<新罗>数穷道丧，天无所助，民无所归。于是，群盗投隙而作，若　毛然。其剧者，<弓裔><甄萱>二人而已。<弓裔>，本<新罗>王子，而反以宗国为雠，图夷灭之，至斩先祖之畵像，其为不仁，甚矣。<甄萱>，起自<新罗>之民，食<新罗>之禄，而包藏祸心。幸国之危，侵　都邑，虔刘君臣，若禽　而草　之，实天下之元恶大　。故<弓裔>见弃于其臣，<甄萱>产祸于其子，皆自取之也，又谁咎也?虽<项羽><李密>之雄才，不能敌<汉><唐>之兴，而况<裔><萱>之凶人，岂可与我<太祖>相抗欤?但为之欧民者也。

三国史记卷第五十。

五零卷卷末人物零一

　考宝文阁修校文林郞礼宾丞同正臣<金永温>

　考西林{材}场判官儒林郞尙衣直长同正臣<崔佑甫>

　考文林郞国学学谕礼宾丞同正臣<李黄中>

　考儒林郞前国学学正臣<朴东桂{朴东柱}>

　考儒林郞金吾卫录事　军事臣<徐安贞>

　考文林郞守宫署令兼直史馆臣<许洪材>

　考将仕郞分司司宰注簿臣<李温文>

　考文林郞试掌治{冶}署令兼宝文阁校勘臣<崔山甫>

编修输忠定难靖国赞化同德{同德赞化}功臣开府仪同三司检校太师守大保门下侍中判尙书吏礼部事集贤殿太学士监修国史上柱国致仕臣<金富轼>

同管句内侍宝文阁校勘将仕郞尙食直长同正臣<金忠孝>

管句右丞{承}宣尙书工部侍郞翰林侍讲学士知制诰臣<郑袭明>

府使嘉善大夫兼管内劝农防御使臣<金居斗>

权知经历前奉正大夫三司左咨议臣<崔得　>

嘉靖大夫庆尙道都观察黜陟事兼监仓安集转输劝农管学事提调刑狱兵马公事同知中枢院事

臣<闵开>

五零卷卷末跋文零一

○三国史印本之在<　林>者，岁久而泯，世以写本行。按廉使<沈>公<孝生>得一本，与前府使<陈>公<义贵>图所以刊行，于癸酉七月，下牒于府。八月，始　诸梓，未几，二公见代。余以其年冬十月至府，承观察使<闵>相公之命，因继其志，乃助之施令，工不断手，至甲戌夏四月告成。呜呼!指挥能事，以至于成，惟三公是赖，余何力之有焉?但具事之终始，书于卷末耳。府使嘉善大夫<金居斗>跋。

五零卷卷末跋文零二

○吾东方三国本史遗事两本，他无所刊，而只在本府。岁久　缺，一行可解仅四五字。余惟士生斯世，历观诸史，其于天下治乱兴亡，与诸异迹，尙欲博识，况居是邦，不知其国事，可乎!因欲改刊，广求完本，阅数载不得焉。其曾罕行于世，人未易得见，可知若今不改则将为失传。东方往事，后学竟莫闻知，可叹也已。幸吾斯文<星州>牧使<权>公<辏>，闻余之求，求得完本送余，余喜受，具告监司<安>相国<　>都事<朴>侯<佺>，佥曰善。于是，分刊列邑，令还藏于本府。噫!物久则必有废，废则必有兴，兴而废，废而兴，是理之常。知理之常，而有时兴，以永其传，亦有望于后来之惠学者云。

皇明<正德>壬申季冬，府尹推诚定难功臣嘉善大夫<庆州>鎭兵马节制使全平君<李继福>谨跋。
</div>
    <div class="pagination">
<a href="三国史记_page154.html">上一页</a><span>...</span><a href="三国史记_page150.html">150</a><a href="三国史记_page151.html">151</a><a href="三国史记_page152.html">152</a><a href="三国史记_page153.html">153</a><a href="三国史记_page154.html">154</a><span class="current-page">155</span><a href="三国史记_page156.html">156</a><a href="三国史记_page156.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
