<!DOCTYPE html>
<html>
<head>
    <meta charset="UTF-8">
    <title>高丽史 - 第 109 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 109 页/共 739 页</h1>
    <div class="content">十一月癸酉祈雪于宗庙社稷。
#高丽史12卷-世家12-肃宗2-09-46-1104

甲申设八关会幸法王寺。
#高丽史12卷-世家12-肃宗2-09-47-1104

甲午中书侍郞平章事致仕金先锡卒王吊祭赐谥忠简。 先锡廉毅有吏材不事产业然年方乞骸尙顾恋不退时人讥之。
#高丽史12卷-世家12-肃宗2-09-48-1104

是月遣密进使金沽如辽。
#高丽史12卷-世家12-肃宗2-09-49-1104

十二月壬寅以魏继廷为门下侍郞平章事; 崔思诹守太保; 李　为太子少保; 王　为三司事; 李继膺为刑部尙书; 崔公翊摄工部尙书。
#高丽史12卷-世家12-肃宗2-09-50-1104

丙辰辽遣马直温来贺生辰。
#高丽史12卷-世家12-肃宗2-10-01-1105

○(乙酉)十年春正月癸丑燃灯王如奉恩寺。
#高丽史12卷-世家12-肃宗2-10-02-1105

命太子醮三界灵祇于球庭。
#高丽史12卷-世家12-肃宗2-10-03-1105

闰月丁丑中书侍郞平章事吴寿增致仕。 以李玮为　书监知尙书吏部事; 文冠为少府监知御史台事兼太子左庶子; 许庆为吏部侍郞枢密院左承宣。
#高丽史12卷-世家12-肃宗2-10-04-1105

三月癸卯王如国淸寺置仁睿太后愿成金塔。
#高丽史12卷-世家12-肃宗2-10-05-1105

甲辰以赵蔺忠为尙书右仆射; 韩莹为刑部尙书。
#高丽史12卷-世家12-肃宗2-10-06-1105

夏四月己巳幸外帝释院。
#高丽史12卷-世家12-肃宗2-10-07-1105

壬午幸大内法云寺设仁王道场。
#高丽史12卷-世家12-肃宗2-10-08-1105

六月丁卯王如奉恩寺。
#高丽史12卷-世家12-肃宗2-10-09-1105

甲戌以魏继廷为太子太傅; 崔弘嗣检校太尉守司徒中书侍郞同中书门下平章事兼太子太保判尙书礼部事修国史; 尹瓘为太子少保判尙书兵部翰林院事; 李　守司徒太子少师兼西京留守使; 郑文为刑部尙书政堂文学兼太子宾客; 任懿为枢密院使吏部尙书; 王　知枢密院使兵部尙书; 吴延宠同知枢密院事秘书监翰林学士承旨; 金景庸判尙书工部事; 李玮为御史大夫。
#高丽史12卷-世家12-肃宗2-10-10-1105

秋七月乙卯王如兴王寺。
#高丽史12卷-世家12-肃宗2-10-11-1105

八月丁卯幸龟山寺。
#高丽史12卷-世家12-肃宗2-10-12-1105

庚午设佛顶道场于文德殿。
#高丽史12卷-世家12-肃宗2-10-13-1105

乙亥幸西京。
#高丽史12卷-世家12-肃宗2-10-14-1105

壬午谒太祖眞于感眞殿遂谒五星殿仍御长乐殿受百官朝贺。
#高丽史12卷-世家12-肃宗2-10-15-1105

乙酉制: "以陕州守高旻翼侵渔百姓下狱鞫问。"
#高丽史12卷-世家12-肃宗2-10-16-1105

戊子幸弘福寺设斋遂御南岸帐殿置酒。 太子及宰枢两京文武大臣侍宴。 王赋诗四韵宣示。
#高丽史12卷-世家12-肃宗2-10-17-1105

己丑阅射于昌化门庚寅亦如之。 太子中的群臣皆贺。
#高丽史12卷-世家12-肃宗2-10-18-1105

癸巳放轻系。
#高丽史12卷-世家12-肃宗2-10-19-1105

九月戊戌以仁睿太后讳辰道场幸长庆寺。
#高丽史12卷-世家12-肃宗2-10-20-1105

癸卯辽霜丘来投。
#高丽史12卷-世家12-肃宗2-10-21-1105

壬子御营作院门阅武士射御。
#高丽史12卷-世家12-肃宗2-10-22-1105

丙辰王不豫。 丁巳发西京。 冬十月乙丑王疾大渐次于金郊驿。 丙寅夜半发金郊至长平门外薨于辇中。 迟明到西华门发丧。 太子群臣哭　奉入迎英殿。 卽日移殡于宣德殿。 遗诏曰: "朕以凉德嗣守大业永惟万事之统未遑一日之安躬览庶政至于宵　者十有余载矣。 思与中外之人共　仁寿之域乃何忧劳成疾遂至弥留。 天命难谌任适短长之分邦基至重敢忘顾属之言。 王太子仁义孝友本乎生知温慈惠和副于民望宜于柩前便卽君位凡军国大事一　嗣君处分。 方鎭州牧只于本处举哀不得擅离理所丧服之制以日易月山陵制度务从俭约。 于戱知始终之期逝者以之无憾讲久长之策存者不可伤生。 尙赖股*　{肱}大臣百　卿士同输忠力夹辅王室使我国祚垂于无穷则朕虽瞑目心则足矣。 布告国内明知朕怀。" 王寿五十二在位十年谥曰明孝庙号肃宗葬于松林县陵曰英陵仁宗十八年加谥文惠高宗四十年加康正。
#高丽史12卷-世家12-睿宗1-00-00-0000

睿宗一。
#高丽史12卷-世家12-睿宗1-00-01-0000

睿宗文孝大王讳　字世民肃宗长子母曰明懿太后柳氏。 文宗三十三年正月丁丑生。 深沈有度量雅好儒学。 宣宗十一年拜检校司空柱国累升太尉。 肃宗五年立为王太子。 册曰: "朕纂服祖宗司牧黎庶。 临四海之逾广顾万几之寔系冀保元良之扶赞式延祚业之昌兴。 咨尔长子天纵英怀日　令闻。 德行内敏威惠外宣率土以之宅心群议以之归美承　守器非汝而谁。 是用备　极之亚仪席震宫之宠级时从龟筮命降龙纶今遣使持节备礼册命尔为王太子。 于　视膳问安奚独称于　世抚军监国足可见于兹辰善乃始终眷无怠忽。 规矩以晋室六傅左右以商山四公斥远骄奢勉强学问勿以极贵而恃己勿以自贤而傲人。 予有所艰加之以针药予有不轨施之以准绳佩服师训儆戒无射。" 九年辽遣使册为三韩国公。 十年十月丙寅肃宗薨奉遗诏卽位于重光殿。
#高丽史12卷-世家12-睿宗1-00-02-0000

乙亥有司奏: "御讳同韵　　* * * 　字请改避讳。" 从之。
#高丽史12卷-世家12-睿宗1-00-03-0000

甲申葬肃宗于英陵。
#高丽史12卷-世家12-睿宗1-00-04-0000

戊子遣中书舍人金缘如辽告哀。
#高丽史12卷-世家12-睿宗1-00-05-0000

庚寅禁士庶与内官交通干谒。
</div>
    <div class="pagination">
<a href="高丽史_page108.html">上一页</a><span>...</span><a href="高丽史_page104.html">104</a><a href="高丽史_page105.html">105</a><a href="高丽史_page106.html">106</a><a href="高丽史_page107.html">107</a><a href="高丽史_page108.html">108</a><span class="current-page">109</span><a href="高丽史_page110.html">110</a><a href="高丽史_page111.html">111</a><a href="高丽史_page112.html">112</a><a href="高丽史_page113.html">113</a><a href="高丽史_page114.html">114</a><span>...</span><a href="高丽史_page110.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
