<!DOCTYPE html>
<html>
<head>
    <meta charset="UTF-8">
    <title>三国史记 - 第 29 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 29 页/共 156 页</h1>
    <div class="content">一零卷新罗本纪一零哀庄王零六年

○六年，春正月，封母<金>氏，为大王后;妃<朴>氏，为王后。是年，<唐><德宗>崩，<顺宗>遣兵部郞中兼御史大夫<元季方>，告哀，且册王为开府仪同三司检校太尉使持节大都督<　林州>诸军事<　林州>刺史兼持节充宁海军使上柱国<新罗>王。其母<叔>氏为大妃，[王母父<叔明>，<奈勿王>十三世孙，则母姓<金>氏，以父名为<叔>氏，误也。]妻<朴>氏为妃。秋八月，颁示公式二十余条。冬十一月，地震。

一零卷新罗本纪一零哀庄王零七年

○七年，春三月，<日本国>使至，引见<朝元殿>。下敎：禁新创佛寺，唯许修葺。又禁以锦绣为佛事，金银为器用，宜令所司，普告施行。<唐><宪宗>，放宿卫王子<金献忠>归国，仍加试秘书监。秋八月，遣使入<唐>朝贡。

一零卷新罗本纪一零哀庄王零八年

○八年，春正月，伊　<金宪昌>[一作贞。]为侍中。二月，王坐<崇礼殿>观乐。秋八月，大雪。

一零卷新罗本纪一零哀庄王零九年

○九年，春二月，<日本国>使至，王厚礼待之。遣<金力奇>入<唐>朝贡。<力奇>上言："<贞元>十六年，诏册臣故主<金俊邕>为<新罗>王，母<申>氏为大妃，妻<叔>氏为王妃，册使<韦丹>至中路，闻王薨却回，其册在中书省，今臣还国，伏请授臣以归。"　："<金俊邕>等册，宜令鸿　寺，于中书省受领，至寺宣授与<金力奇>，令奉归国。"仍赐王叔<彦升>及其弟<仲恭{忠恭}>等门戟，令本国准例给之。[<申>氏，<金神述>之女，以神字同韵，申为氏，误也。]发使十二道，分定诸郡邑疆境。秋七月辛巳朔，日有食之。

一零卷新罗本纪一零哀庄王一零年

○十年，春正月，月犯毕。夏六月，<西兄山城>盐库鸣，声如牛。<碧寺>虾　食蛇。秋七月，遣大阿　<金陆珍>，入<唐>谢恩，兼进奉方物。大旱。王叔父<彦升>与弟伊　<悌邕>，将兵入内，作乱弑王。王弟<　明>侍卫王幷害之。追谥王为<哀庄>。

一零卷新罗本纪一零宪德王元年

○<宪德王>立。讳<彦升>，<昭圣王>同母弟也。<元圣王>六年，奉使大<唐>，受位大阿　;七年，诛逆臣，为　　;十年为侍中;十一年，以伊　为宰相;十二年为兵部令;<哀庄王>元年为角干;二年为御龙省私臣;未几为上大等，至是，卽位。妃<贵胜>夫人，<礼英>角干女也。

以伊　<金崇斌>为上大等。秋八月，大赦。遣伊　<金昌南>等，入<唐>告哀。<宪宗>遣职方员外郞摄御史中丞<崔廷>，以其质子<金士信>副之，持节吊祭，册立王为开府仪同三司检校太尉持节大都督<　林州>诸军事兼持节充宁海军使上柱国<新罗>王。册妻<贞>氏为妃。赐大宰相<金崇斌>等三人门戟。[按：王妃，<礼英>角干女也，今云<贞>氏，未详。]

一零卷新罗本纪一零宪德王零二年

○二年，春正月，以波珍　<亮宗>为侍中。<河西州>进赤鸟{赤乌}。二月，王亲祀神宫。发使修葺国内　防。秋七月，流星入紫微。<西原京>进白雉。冬十月，遣王子<金宪章>入<唐>，献金银佛像及佛经等，上言："为<顺宗>祈福。"流星入王良。

一零卷新罗本纪一零宪德王零三年

○三年，春正月，侍中<亮宗>以病免，伊　<元兴>为侍中。二月，以伊　<雄元>为<完山州>都督。夏四月，始御<平议殿>听政。

一零卷新罗本纪一零宪德王零四年

○四年春，以<均贞>为侍中，以伊　<忠永>年七十，赐　杖。秋九月，遣级　<崇正>使北国。

一零卷新罗本纪一零宪德王零五年

○五年，春正月，以伊　<宪昌>为<武珍州>都督。二月，谒始祖庙。<玄德门>火。

一零卷新罗本纪一零宪德王零六年

○六年，春三月，宴群臣于<崇礼殿>，乐极，王鼓琴，伊　<忠荣>起舞。夏五月，国西大水，发使抚问经水州郡人民，复一年租调。秋八月，京都风雾如夜。<武珍州>都督<宪昌>，入为侍中。

冬十月，<黔牟>大舍妻，一产三男。

一零卷新罗本纪一零宪德王零七年

○七年，春正月，遣使朝<唐>，<宪宗>引见，宴赐有差。夏五月，下雪。秋八月己亥朔，日有食之。西边州郡大饥，盗贼蜂起，出军讨平之。大星出翼轸间，指庚，芒长六许尺，广二许寸。

一零卷新罗本纪一零宪德王零八年

○八年，春正月，侍中<宪昌>出为<菁州>都督，<璋如>为侍中。年荒民饥，抵<浙东>求食者一百七十人。<汉山州><唐恩县{唐恩郡}>石长十尺，广八尺，高三尺五寸，自移一百余步。夏六月，<望德寺>二塔战。

一零卷新罗本纪一零宪德王零九年

○九年，春正月，以伊　<金忠恭>为侍中。夏五月，不雨，遍祈山川，至秋七月，乃雨。冬十月，人多饥死，敎州郡发仓　存恤。遣王子<金张廉>，入<唐>朝贡。

一零卷新罗本纪一零宪德王一零年

○十年，夏六月癸丑朔，日有食之。

一零卷新罗本纪一零宪德王一一年

○十一年，春正月，以伊　<眞元>年七十，赐　杖。以伊　<宪贞>病不能行，年未七十，赐金饰紫檀杖。二月，上大等<金崇斌>卒，伊　<金秀宗>为上大等。三月，草贼遍起，命诸州郡都督大守{太守}，捕捉之。

秋七月，<唐><　州>节度使<李师道>叛。<宪宗>将欲讨平，诏遣<杨州>节度使<赵恭>，征发我兵马，王奉　旨，命顺天军将军<金雄元>，率甲兵三万以助之。

一零卷新罗本纪一零宪德王一二年

○十二年，春夏旱，冬饥。十一月，遣使入<唐>朝贡，<穆宗>召见<麟德殿>，宴赐有差。

一零卷新罗本纪一零宪德王一三年

○十三年，春，民饥，卖子孙自活。夏四月，侍中<金忠恭>卒，伊　<永恭>为侍中，<菁州>都督<宪昌>，改为<熊川州>都督。秋七月，<浿江><南川>二石战。冬十二月二十九日，大雷。

一零卷新罗本纪一零宪德王一四年

○十四年，春正月，以母弟<秀宗>为副君，入<月池宫>。[<秀宗>或云<秀升>。]二月，雪五尺。树木枯。三月，<熊川州>都督<宪昌>，以父<周元>不得为王，反叛，国号<长安>，建元<庆云>元年，胁<武珍><完山><菁><沙伐>四州都督，<国原><西原><金官>仕臣及诸郡县守令，以为己属。<菁州>都督<向荣>，脱身走<推火郡>，<汉山><牛头><　良><浿江><北原>等，先知<宪昌>逆谋，举兵自守。十八日，<完山>长史<崔雄>，助阿　<正连>之子<令忠>等，遁走王京告之，王卽授<崔雄>位级　，<速含郡>大守{太守}，<令忠>位级　，遂差员将八人，守王都八方，然后出师。一吉　<张雄>先发，　　<卫恭>波珍　<悌凌>继之，伊　<均贞>　　<雄元>大阿　<佑征>等，掌三军　征。角干<忠恭>　　<允膺>，守<蚊火>关门。<明基><安乐>二郞，各请从军，<明基>与徒众赴<黄山>，<安乐>赴<施弥知鎭>。于是，<宪昌>遣其将，据要路以待。<张雄>遇贼兵于<道冬岘>，击败之。<卫恭><悌凌>合<张雄>军，攻<三年山城>，克之，进兵<俗离山>，击贼兵灭之。<均贞>等与贼战<星山{黄山}>，灭之。诸军共到<熊津>，与贼大战，斩获不可胜计。<宪昌>仅以身免，入城固守。

诸军围攻浃旬，城将陷，<宪昌>知不免，自死。从者断首与身，各藏。及城陷，得其身于古冢，诛之，戮宗族党与凡二百三十九人，纵其民。后，论功爵赏有差。阿　<禄眞>授位大阿　，辞不受。以<　良州><屈自郡>近贼，不　于乱，复七年。先是，<菁州>太守厅事南，池中有异鸟，身长五尺，色黑，头如五岁许儿，喙长一尺五寸，目如人，　如受五升许器，三日而死，<宪昌>败亡兆也。聘角干<忠恭>之女<贞娇>，为太子妃。<浿江>山谷间，顚木生蘖，一夜高十三尺，围四尺七寸。夏四月十三日，月色如血。秋七月十二日，日有黑晕，指南北。冬十二月，遣<柱弼>入<唐>朝贡。

一零卷新罗本纪一零宪德王一五年

○十五年，春正月五日，<西原京>有虫，从天而堕。九日有白黑赤三种虫，冒雪能行，见阳而止。<元顺><平原>二角干，七十告老，赐　杖。二月，合<水城郡><唐恩县{唐恩郡}>。夏四月十二日，流星起天市，犯帝座，过天市东北垣织女王良至阁道，分为三，声如击鼓而灭。秋七月，雪。

一零卷新罗本纪一零宪德王一七年

○十七年，春正月，<宪昌>子<梵文>，与<高达山>贼<寿神>等百余人，同谋叛，欲立都于<平壤>，攻<北汉山州{北汉山城}>。都督<聪明>率兵，捕杀之。[<平壤>，今<杨州>也，<太祖>制<庄义寺>斋文有'<高丽>旧壤<平壤>名山'之句。]三月，<武珍州><马弥知县>女人产儿，二头二身四臂，产时天大雷。

夏五月，遣王子<金昕>，入<唐>朝贡，遂奏言："先在大学生，<崔利贞><金叔贞><朴季业>等，请放还蕃，其新赴朝<金允夫><金立之><朴亮之>等一十二人，请留宿卫。仍请配国子监习业，鸿　寺给资粮。"从之。秋，<　良州>献白乌{白马}。<牛头州><大杨管郡><黄知>奈麻妻，一产二男二女，赐租一百石。

一零卷新罗本纪一零宪德王一八年

○十八年，秋七月，命<牛岑>太守<白永>，征<汉山>北诸州郡人一万，筑<浿江>长城三百里。冬十月，王薨。谥曰<宪德>，葬于<泉林寺>北。[古记云："在位十八年，<宝历>二年丙午四月卒。"『新唐书』云："<长庆><宝历>间，<罗>王<彦升>卒。"而『资理通鉴』及『旧唐书』皆云："<大和>五年卒。"岂其误耶。]

一零卷新罗本纪一零兴德王元年

</div>
    <div class="pagination">
<a href="三国史记_page28.html">上一页</a><span>...</span><a href="三国史记_page24.html">24</a><a href="三国史记_page25.html">25</a><a href="三国史记_page26.html">26</a><a href="三国史记_page27.html">27</a><a href="三国史记_page28.html">28</a><span class="current-page">29</span><a href="三国史记_page30.html">30</a><a href="三国史记_page31.html">31</a><a href="三国史记_page32.html">32</a><a href="三国史记_page33.html">33</a><a href="三国史记_page34.html">34</a><span>...</span><a href="三国史记_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
