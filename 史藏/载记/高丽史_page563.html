<!DOCTYPE html>
<html>
<head>
    <meta charset="UTF-8">
    <title>高丽史 - 第 563 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 563 页/共 739 页</h1>
    <div class="content">
○先蚕坛方二丈高五尺四出陛　坎在内　之外壬地南出陛方深取足容物。 享日季春吉巳祝版称'高丽国王王某敢明告。' 币以黑长丈八尺。 牲牢豕一。 献官太常卿为初献礼部郞中为亚献太常博士为终献。
#高丽史62卷-志16-礼4-吉礼中祀-先蚕-002

享仪。  斋戒。 同先农摄事仪。
#高丽史62卷-志16-礼4-吉礼中祀-先蚕-003

陈设。 前享一日守宫署设太常卿礼部郞中太常博士次于东　门外从享群官次于其侧设馔　于内　东门之外道北南向。 郊社令帅其属扫除坛之上下。 　坎东西置守坎各四人。 掌牲令具牲牢。 太乐令陈登歌于坛上设轩架于坛南俱北向。 奉礼设门外位三献官位于东门之外道南诸享官各位于其后每等异位俱重行北向西上。 设三献官位于坛下东南西向北上执事者位于其后每等异位俱重行西向北上。 御史位于坛下东南西向。 奉礼位于乐悬东北赞者二人在南差退俱西向。 　律郞位于坛上乐　之西北东向太乐令位于轩架之北北向。 又设献官飮福位于坛上南陛之西北向设望　位于　坎之南北向。 奉礼赞者位于西南东向南上。 郊社令设神位席以莞。 太史令设先蚕舒陵氏神位版于坛上北方南向又设祭器皆藉以席。 　　各二并居前　实稻粱在左粱在稻前。 　实黍稷在右稷在黍前。 * 三在　豆*闲实大羹。 　三在* 前实以羹加芼滑。 　十在左为三行右上第一行干枣形　鱼　白　第二行鹿脯榛实黑　第三行菱仁　仁栗黄。 豆十在右为三行左上第一行芹*　　　脾析菁　第二行　　　　鱼　第三行豚拍鹿　　　。 俎一在　豆*闲载牲体。 木爵三在　豆南每爵有　又豆一在　南实毛血。 牺尊二一实明水一实醴齐象尊二一实明水一实　齐山　二一实玄酒一实淸酒为二重在神位前稍东北向西上。 尊加勺　有　以置爵。 币　设于尊所祝　在豆南。 设洗于东陛东南北向　水在洗东　在洗西南肆　实以巾爵。 　后执礼官先入坛下亚终献以下并集隶仪。 谒者引礼部郞中赞引引御史诣厨省鼎　视涤濯及视牲充　礼部郞中监取明水火俱还斋所。 享日未明十五刻太官令帅宰人割牲。 祝史以豆取毛血　于馔所遂烹牲。
#高丽史62卷-志16-礼4-吉礼中祀-先蚕-004

馈享。 享日未明三刻诸享官各服其服。 郊社令良　令帅其属入实尊　及币。 太官令帅进馔者实诸　豆　　。 未明二刻奉礼帅赞者先入就位。 赞引引御史郊社令祝史及令史斋郞入自东门当坛南重行北向西上立定。 奉礼曰: "再拜!" 赞者承传御史以下皆再拜讫各就位。 赞引引御史祝史诣坛自东陛升御史行扫除于上令史扫除于下讫复位。 谒者赞引各引享官俱就门外位。 太乐令帅工人二舞入就位。 谒者引礼部郞中入就位立定奉礼曰: "再拜!" 郞中再拜讫。 谒者引郞中诣坛东陛升行扫除于上降行乐悬于下讫引复位。 谒者赞引各引享官以次入就位立定。 奉礼曰: "再拜!" 众官在位者皆再拜先拜者不拜。 谒者进太常卿之左白: "有司谨具请行事。" 退复位。 　律郞　　伏举麾兴工鼓　轩架奏姑洗宫格安之曲三成偃麾　　乐止。 奉礼曰: "再拜!" 众官在位者皆再拜。 谒者引太常卿诣坛自东陛升北向立登歌作南吕宫容安之曲。 祝史以币授太常卿太常卿诣先蚕氏座前北向　奠　伏兴少退再拜讫登歌止。 谒者引太常卿降复位。 初众官再拜斋郞奉毛血豆立于门外于登歌止奉豆以入由南陛升祝史迎取于坛上进奠神座前。 初太常卿升奠币太官令出帅进馔者奉馔陈于东门外太常卿旣奠币降复位太官令奉俎引馔外俎初入门轩架奏南吕宫　安之曲馔至陛乐止。 祝史进　彻毛血豆授斋郞斋郞奉豆出。 太官令升自南陛进奠俎于神座前馔升祝史迎奠于神座前设讫太官令降自东陛复位。 谒者引太常卿至　洗　手　手斋郞以　取爵立洗西。 太常卿洗爵拭爵以授斋郞斋郞以　受爵诣南陛以授祝史祝史受　取爵置于尊所　上。 谒者引太常卿自东陛升坛诣尊所登歌作南吕宫和安之曲。 祝史去　太常卿酌牺尊之醴齐诣神座前　奠爵　伏兴少退北向立乐止。 祝史持祝版进神座右东向　读祝文讫登歌作。 太常卿再拜祝史奠版于　太常卿拜讫乐止。 谒者引太常卿诣飮福位北向立祝史以爵酌　福酒进太常卿之右西向立。 太常卿再拜受爵　祭酒　酒奠爵。 祝史持俎进　神座前　肉。 又以　进　黍稷饭以次授太常卿。 太常卿受以授斋郞取爵遂飮卒爵祝史进受虚爵复于　太常卿　伏兴再拜讫谒者引太常卿降复位。 文舞退轩架奏南吕宫桓安之曲出讫乐止。 武舞进轩架奏南吕宫桓安之曲舞者立定乐止。 初太常卿将复位谒者引礼部郞中诣　洗　洗如上仪讫。 谒者引郞中升坛诣尊所轩架奏南吕宫歆安之曲武舞作乡乐交奏。 祝史去　郞中酌象尊之　齐奠爵讫　伏兴少退北向再拜乐止。 谒者引郞中诣飮福位北向立祝史以爵酌　福酒进郞中之右西向立。 郞中再拜受爵　祭酒遂飮卒爵。 祝史进受虚爵复于　郞中兴再拜讫谒者引郞中降复位。 初亚献将毕谒者引太常博士诣　洗升酌　齐终献如亚献之仪讫。 降复位次祝史进　彻豆兴还尊所奉礼曰: "赐　。" 众官在位者皆再拜已受福者不拜。 送神轩架奏姑洗宫靖安之曲乡乐交奏。 奉礼曰: "再拜!" 众官在位者皆再拜乐一成止。 谒者引太常卿诣望　位奉礼帅赞者转就　坎西南位。 初送神乐毕祝史执　进神座前　取币降自南陛西行　于坎奉礼曰: "可　。" 坎东西各四人　土半坎奉礼白: "礼毕。" 谒者赞引各引太常卿以下诸享官以次出。 初白: "礼毕。" 奉礼帅赞者还本位赞引引御史祝史以下俱复执事位立定。 奉礼曰: "再拜!" 御史以下皆再拜讫出自东门工人二舞以次出。 祝版燔于斋坊。
#高丽史62卷-志16-礼4-吉礼中祀-文宣王庙-000

文宣王庙。
#高丽史62卷-志16-礼4-吉礼中祀-文宣王庙-001

○文宣王庙　坎在殿北壬地方深取足容物。 释奠日仲春仲秋上丁神位文宣王设位于殿上北壁当中南向以　国公颜回配琅*　公闵损东平公　耕下　公　雍临淄公宰予　伯曾参并东壁。 黎阳公端木赐彭城公　求河内公仲由丹阳公言偃河东公卜商邹国公孟轲并西壁。 文昌侯崔致远弘儒侯薛聪并南壁。 颖昌侯　孙师金乡侯澹台灭明单父侯宓不齐任城侯原宪高密侯公冶长汶阳侯南宫　北海侯公晳哀莱芜侯曾点曲阜侯颜无繇　商侯商瞿共城侯高柴平与侯漆雕开寿长侯公伯寮　阳侯司马耕益都侯樊　巨野侯公西赤平阴侯有若东阿侯巫马施南顿侯陈亢千乘侯梁　阳谷侯颜辛临沂侯　儒诸城侯　季沐阳侯伯虔枝江侯公孙龙新息侯秦寗甄城侯秦商　阳侯漆雕　雷泽侯颜骄高苑侯漆徒父上　侯壤驷赤长山侯林放邹平侯商泽成纪侯石作蜀当阳侯任不齐毛平侯公良孺文登侯申　上蔡侯曹　济阳侯奚容箴　阳侯句井强淄川侯申党并东　。 卽墨侯公袒句兹厌次侯荣期成武侯县成南华侯左人　　原侯燕伋　山侯郑国华亭侯秦非临汉侯施常济阳侯颜会博昌侯步叔乘寃句侯颜之仆内黄侯　瑗博平侯叔仲会堂邑侯颜河林虑侯狄墨高堂侯　巽　城侯孔患临　侯公西举如徐城侯公西箴阳平侯琴张中都伯左丘明兰陵伯荀　临淄伯公羊高　陵伯谷梁赤乘氏伯伏胜莱芜伯高堂生考城伯戴胜乐寿伯毛　曲阜伯孔安国彭城伯刘向仲牟伯郑众成都伯杨雄维氏伯杜子春扶风伯马融良乡伯卢植高密伯郑玄荣阳伯服虔　阳伯贾逵任城伯何休司空王肃偃师伯王弼司徒杜预新野伯范寗　西　。 祝版称'高丽国王王某。' 谨遣某官臣姓名敢明荐。 币以白长丈八尺。 牲牢正配位各豕一从享位共豕二。 献官释奠祭酒为初献司业为亚献博士为终献。
#高丽史62卷-志16-礼4-吉礼中祀-文宣王庙-002

视学酌献仪。  陈设。 视学前一日所司洒扫庙殿及学堂之内外。 尙舍局帅其属设大次于庙殿东门之外南向又设王太子次于大次之南。 守宫设宰臣枢密以下次于国子监门内外皆量地之宜。 其日执礼官阁门设从驾官班于殿下如常视朝仪。 有司设祭器于文宣王神座前左　一实以鹿脯右豆一实以鹿　。 爵一在　豆南牺尊一加　上在殿上前楹东南加勺实以淸酒。 设香炉于神座前。 又设配享及从享位各左　一实以鹿脯右豆一实以鹿　。 爵一在　豆南共设象尊四一设殿上前楹东一设前楹西其二分两　　加　俱加勺。 尙舍局又设王位于敦化堂上稍北当中南向又设小次于王座东北。 又设王太子座于王座东南西向设讲书官座于王座西近南东向设宰臣座于王太子之后近南西向北上。 设枢密座于讲书官座西当宰臣座东向北上。 又设侍臣座于宰臣枢密之后俱重行东西相向北上。 阁门设王太子及臣僚班于堂下如常仪。
#高丽史62卷-志16-礼4-吉礼中祀-文宣王庙-003

酌献。 其日王服绛纱袍乘辇将至国子监执礼官本监幷学官学生奉迎于路左。 车驾至权停执礼监学官诸生皆再拜讫。 车驾由监门入降辇入大次执礼官太常博士太常卿立大次前西向北上。 阁门引王太子及宰臣枢密以下侍从官幷本监长贰各入诣殿下位又引博士以下学官及诸生于殿门内皆重行北向东上立定阁门报班齐。 太常卿进大次前　伏　奏: "请行酌献之礼。" 奏讫　伏兴。 王服　袍出大次太常博士太常卿前导入自东门升自东阶诣至圣文宣王神座前北向立太常卿奏: "请再拜。" 王再拜。 通事舍人赞: "拜!" 王太子及宰臣枢密以下凡在位者皆再拜。 太常卿奏: "请上香。" 王上香。 近臣赞酌酒王诣先圣神座前北向　奠讫　伏兴。 太常卿奏: "请再拜。" 王再拜通事舍人赞: "拜!" 王太子以下凡在位者皆再拜。 太常卿前导王降自东阶还大次。 监官学官分诣配享及从享位酌献如仪。
#高丽史62卷-志16-礼4-吉礼中祀-文宣王庙-004

视学。 左右　分献讫太常卿　奏: "礼毕。" 王改服出大次。 太常卿前导至敦化堂入小次侍臣及监学官诸生各立于堂下东西相向。 阁门报班齐王出次升座仗卫奏山呼讫阁门官以次分引王太子及宰臣枢密入就位立定。 通事舍人赞: "拜!" 王太子宰枢以下凡在位者皆再拜。 阁门使进诣王座前承旨降诣王太子之右西向宣曰: "升堂。" 舍人赞: "拜!" 王太子宰枢及侍臣皆再拜分左右升堂各就座后立侍臣不应升堂者分立东西廊。 舍人引讲书官就阶下北向位阁门使宣曰: "升堂。" 舍人赞: "拜!" 讲书官再拜由西阶升堂立于座后。 又引监学官诸生就北向位。 舍人赞: "拜!" 监学官诸生皆再拜分立于东西廊皆北上。 内侍官进书案牙签执经官以经稍前进于案上讫退。 舍人宣曰: "各就座。" 上下在位者皆再拜就座讲书官又再拜就座。 讲书毕舍人曰: "可起。" 群官皆起降阶就位立定。 舍人引讲书官就拜位赞: "拜!" 讲书官再拜进步致辞退复位再拜舞蹈又再拜讫舍人引西出。 又舍人赞: "拜!" 王太子及宰枢以下皆再拜班首出行陈贺讫还位。 舍人赞: "拜!" 在位官皆再拜舞蹈又再拜。 监官学官学生陈贺亦如之。 拜讫学生无舞蹈。 阁门使传宣: "就座赐茶。" 舍人赞: "拜!" 王太子宰枢以下群官及监学官学生皆再拜讫王太子以下群官升堂各就座后立舍人称: "各就座。" 王太子以下皆就座。 赐茶毕监学官学生于庭下立受茶舍人引降阶就位舍人赞: "拜!" 王太子及宰枢以下群官及监学官学生皆再拜讫舍人分引以次出。 王降座还大次乘舆还内如来仪。
#高丽史62卷-志16-礼4-吉礼中祀-文宣王庙-005

仲春仲秋上丁释奠仪。  斋戒。 前享五日凡应享之官散斋三日皆于正寝致斋二日一日于本司一日于享所无本司者于尙书省。 监官学官学生及太乐工人俱淸斋一宿监学官于本司学生于各斋乐工于太常司。 散斋理事如故唯不吊丧问疾不作乐不判署刑杀文书不行刑罚不经秽恶致斋唯享事得行其余悉断。 其享官已斋而阙者通摄行事。 前享一日诸卫令其属。 未后一刻各以其方器服守卫殿门。
#高丽史62卷-志16-礼4-吉礼中祀-文宣王庙-006

陈设。 前享二日国子监帅其属扫除殿之内外。 守宫设献官以下次于国子监量地之宜。 太乐令陈登歌之乐于殿阶上设轩架之乐于殿庭俱北向。 前享一日有司设祭器皆藉以席先圣神位前　　各二　实稻粱在左粱在稻前　实黍稷在右稷在黍前并居前。 * 三在　豆*闲实以大羹　三在* 南实以羹加芼滑。 　十在左为三行右上第一行干枣形　鱼　白　第二行鹿脯榛实黑　第三行菱仁　仁栗黄。 豆十在右为三行左上第一行芹　　　脾析菁　第二行　　　　鱼　第三行豚拍鹿　　　。 俎一在　豆*闲载豕牲爵三在　豆南每爵有　。 又豆一在俎南实以毛血。 牺尊二一实明水一实醴齐象尊二一实明水一实　齐山　二一实玄酒一实淸酒为二重在殿内神位之左稍南北向西上加勺　尊皆有　以置爵。 币　设于尊　之所祝　在神座之右先师配座前亦如之。 尊　在神座之左东向北上。 又设诸从享位各　二在左一实栗黄在前一实鹿脯次之。 豆二在右一实菁　在前一实鹿　次之。 俎一在　豆*闲载豕牲。 　　各一在　豆*闲　居前　实稷　实黍。 爵三在　豆南每爵有　。 从享位礼器殿上及两　并同。 殿上从享东西及南位各牺尊二一实明水一实醴齐象尊二,一实明水一实　齐皆在神位之左两　各设牺尊四二实明水二实醴齐象尊四二实明水二实　齐。 又设洗于东阶东南北向　水在洗东　在洗西南肆　实以巾爵执尊　　　者各位于尊　　　之后。 奉礼设门外位三献官位于东门之外道南分献官执事者在其后监官学官在献官东南俱重行北向西上。 又设三献官位于殿庭东阶东南分献官执事者各位于其后每等异位俱重行西向北上御史位于东阶下西向令史陪其后。 监官学官位于西阶西南学生位于学官之后俱重行东向北上。 设奉礼位于乐悬东北赞者二人在南差退俱西向。 设　律郞位于殿上乐　之西东向太乐令位于轩架之北北向设献官飮福位于殿上东阶之东西向。 又设望　位于殿东北当　坎西向又设奉礼赞者位于　坎东北南向东上。 　后执礼先入殿庭亚终献官以下行事执事官　执肄仪。 谒者引司业赞引引御史诣厨省鼎　视涤濯及视牲充　俱还斋所太官令监取明水火。 享日未明十五刻帅宰人割牲祝史以豆取毛血置于馔所遂烹牲其牲正座及先师配座俎皆升左　体。 其余析分余体升之。
#高丽史62卷-志16-礼4-吉礼中祀-文宣王庙-007

馈享享日未明三刻诸享官各服祭服诸从享监官学官学生各服其服郊社令良　令各帅其属入实尊　及币。 太官令帅其属实诸　豆　　。 未明二刻奉礼帅赞者先入就位赞引引御史及祝史令史与执尊　　　者入自东门当阶*闲重行北向西上立定奉礼曰: "再拜!" 赞者承传御史以下皆再拜讫各就位。 赞引引御史祝史诣东阶升殿御史行扫除于上令史扫除于下讫引就位。 谒者赞引各引享官及从享监学官等就门外位学生皆入就门内位。 太乐令率工人二舞入就位文舞入陈于悬北武舞立于悬南道西。 未明一刻谒者引司业入就位立定奉礼曰: "再拜!" 司业再拜讫。 谒者引司业诣东阶升殿行扫除于上降行乐悬于下讫引复位。 初司业行乐悬谒者赞引各引享官及监学官以次入就位立定。 奉礼曰: "再拜!" 众官在位者及学生皆再拜先拜者不拜。 谒者进祭酒之左白: "有司谨具请行事。" 退复位。 　律郞　　伏举麾兴工鼓　轩架奏姑洗宫凝安之曲三成偃麾　　乐止。 奉礼曰: "再拜!" 众官在位者及学生皆再拜。 祝史各　取币于　立于尊所。 谒者引祭酒升自东阶诣先圣神座前北向立登歌作夹锺宫明安之曲。 仲秋奏南吕宫。 祝史以币授祭酒祭酒北向　奠先圣神座前　伏兴少退北向再拜讫。 诣先师配座前东向立祝史以币授祭酒祭酒东向　奠先师配座　伏兴少退东向再拜讫登歌止谒者引祭酒降复位。 初众官再拜讫斋郞各奉毛血豆立于东门外于登歌止奉毛血升自东阶祝史迎取于阶上各进奠于先圣先师座前退立于尊所。 初祭酒升奠币太官令出帅进馔者奉馔陈于东门之外祭酒旣奠币降复位太官令奉俎引馔入。 俎初入门轩架奏无射宫　安之曲馔至阶乐止。 祝史各进　彻毛血之豆授斋郞斋郞奉豆出。 太官令升自东阶进奠俎于先圣神座前配座祝史一时奠俎讫馔升祝史迎取于阶上各设于神座前。 设讫太官令降复位祝史还尊所。 谒者引祭酒诣　洗　手　手斋郞以　取爵授祭酒祭酒洗爵拭爵以授斋郞。 斋郞以爵　授祝史祝史受　取爵置尊所　上。 谒者引祭酒升自东阶诣先圣酒尊所登歌作夹锺宫成安之曲仲秋奏南吕宫祭酒取爵于　祝史去　。 祭酒酌牺尊之醴齐进诣先圣神座前北向　奠爵　伏兴少退北向立乐止。 祝史持祝版进神座右东向　读讫登歌作祝史奠版于　祭酒再拜讫乐止。 又诣先师酒尊所登歌作夹锺宫成安之曲祝史去　祭酒酌醴齐进诣先师配座前东向　奠爵　伏兴少退东向立乐止。 初祭酒洗爵升殿讫分献官从升。 祭酒献配位讫琅*　公以下及左右　分献官酌献亚终献亦如之。 祝史持祝版进先师配座之右南向　读讫乐作祝史奠版于　祭酒再拜讫乐止。 谒者引祭酒诣飮福位西向立祝史各以爵酌　福酒合　一爵一祝史持爵进祭酒之左北向立。 祭酒再拜受爵　祭酒　酒奠爵。 祝史各以俎进　神座前　肉共　一俎上又以　取黍稷饭共　一　以次授祭酒祭酒受以授斋郞取爵遂飮卒爵。 祝史进受虚爵复于　祭酒　伏兴再拜讫。 谒者引祭酒降复位。 文舞出轩架奏无射宫崇安之曲出讫乐止。 武舞入轩架奏无射宫崇安之曲舞者立定乐止。 初祭酒将复位谒者引司业诣　洗　手洗爵以授斋郞斋郞传授祝史。 谒者引司业诣先圣酒　所轩架奏无射宫武安之曲。 武舞作乡乐交奏。 祝史去　司业酌象尊之　齐诣神座前北向奠爵　伏兴少退北向再拜讫又诣先师配座前酌献如上仪少退东向再拜讫乐止。 谒者引司业诣飮福位西向立祝史各以爵酌　福酒合　一爵。 一祝史持爵进司业之左北向立。 司业再拜受爵　祭酒遂飮卒爵。 祝史进受虚爵复于　司业兴再拜谒者引司业降复位。 初司业献将毕谒者引博士诣　洗　洗升酌　齐终献如亚献之仪。 乐止降复位分献官　降复位。 次祝史各进　彻豆兴还尊所。 奉礼曰: "赐　。" 众官在位者及学生皆再拜已受福者不拜。 送神轩架奏姑洗宫凝安之曲乡乐交奏奉礼曰: "再拜!" 众官在位者及学生皆再拜乐一成止。 谒者引祭酒诣望　位奉礼帅赞者转就　坎东北南向东上。 初在位者将拜祝史各执　进神座前取币降自西阶以币　于坎讫奉礼曰: "可　。" 坎东西各四人　土半坎。 奉礼白: "礼毕。" 谒者赞引各引祭酒以下诸享官以次出。 初白: "礼毕。" 奉礼帅赞者还本位赞引引御史祝史以下俱复执事位立定。 奉礼曰: "再拜!" 御史以下皆再拜讫。 赞引引出监学官学生及工人二舞以次出。 其祝版燔于斋坊。
#高丽史62卷-志16-礼4-吉礼中祀-文宣王庙-008

宣宗八年九月庚戌礼部奏: "国学壁上图　七十二贤其位次依宋国子监所赞名目次第其章服皆仿十哲。" 从之。
#高丽史62卷-志16-礼4-吉礼中祀-文宣王庙-009

肃宗六年四月癸巳国子监奏: "文宣王庙左右廊新　六十一子二十一贤请从祀于释奠。" 从之。
#高丽史62卷-志16-礼4-吉礼中祀-文宣王庙-010

睿宗九年八月乙卯王诣国学酌献于先圣先师御讲堂命翰林学士朴升中借大司成讲说命三篇百官及生员七百余人立庭听讲各进歌颂御制诗一首宣示左右令各和进。 十一年七月追赠新罗执事省侍郞崔致远内史令从祀先圣庙庭。
#高丽史62卷-志16-礼4-吉礼中祀-文宣王庙-011

忠宣王三年二月丁巳释奠祭酒司业皆不至博士兼行三献。
#高丽史62卷-志16-礼4-吉礼中祀-文宣王庙-012

忠定王三年八月丁丑释奠唐人林巨不知礼以祝板为误别取板使成均官书之不押于王而行之。 薛聪崔致远削去不享。 牲本牛一羊一去牛用羊二。
#高丽史62卷-志16-礼4-吉礼中祀-文宣王庙-013

恭愍王十二年八月丁酉释奠博士以下无有一人唯明经博士学谕各一人而已。 十六年七月庚子移文宣王塑像于崇文馆文武百官冠带侍卫。 十八年八月丁卯命三司右使李穑释奠于文庙自辛丑播迁之后礼文废坠释采之仪不中法式。 穑考正其失选诸生为执事肄仪三日礼度可观。 二十二年三月始命复行朔望祭自十年南迁以后废而不行今复举之八月丁亥释奠以节气用仲丁。 二十三年二月丁未释奠以日食用仲丁。
志卷第十六。

#高丽史63卷-志17-00-00-00-000

志卷第十七。 高丽史六十三。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史63卷-志17-礼5-00-00-000

礼五。
#高丽史63卷-志17-礼5-吉礼小祀-00-000

吉礼小祀。
#高丽史63卷-志17-礼5-吉礼小祀-风师雨师雷神灵星-000

风师雨师雷神灵星[久雨则　祭国门]。
#高丽史63卷-志17-礼5-吉礼小祀-风师雨师雷神灵星-001

○风师坛高三尺广二十三步四出陛燎坛在内　之外二十步丙地广五尺户方二尺开上南出。 在国城东北令昌门外立春后丑日祀之。 祝版称'高丽国王臣王某敢明告。' 牲牢豕一。
#高丽史63卷-志17-礼5-吉礼小祀-风师雨师雷神灵星-002

雨师及雷神同坛。 高三尺四出陛。 燎坛在内　之外二十步丙地广五尺方二尺开上南出。 在国城内西南月山立夏后申日　祀之。 祝版称'高丽国王臣王某敢明告。' 牲牢豕各一。
#高丽史63卷-志17-礼5-吉礼小祀-风师雨师雷神灵星-003

灵星坛高三尺周八步四尺四出陛。 燎坛在内　之外二十步丙地广五尺户方二尺开上南出。 立秋后辰日祀之。 祝版称'高丽国王臣王某敢明告。' 牲牢豕一。
#高丽史63卷-志17-礼5-吉礼小祀-风师雨师雷神灵星-004

祀仪。 前祀三日应行事执事官散斋二日一日于正寝一日于本司致斋一日于祀所。 前祀一日郊社令太官令先到祀所郊社令帅其属扫除坛之上下内外积柴于燎坛上太官令具牲牢及办馔具。 守宫设祀官行事执事次于祀所。 奉礼设祀官以下行事位于坛东陛之南西向北上设奉礼位于祀官西南赞者在南差退俱西向。 未后一刻郊社令设神位板于坛上北方南向席以莞设祝板于神座之右加　上设币　于樽　之所设樽　于坛上东南藉以席设洗于南陛东南北向　在洗东　在洗西南肆　实以巾爵。 太官令帅宰人割牲遂烹牲。 祀日丑前五刻太官令入实馔左八　以右为上为三行。 第一行形　鱼　; 第二行榛实干枣栗黄; 第三行鹿脯菱仁　仁。 右八豆以左为上为三行。 第一行芹菹　菹; 第二行菁菹　菹葵菹; 第三行　　鱼　鹿　。 俎一载牲体。 　二在左实以稻*梁{粱}; 　二在右实以黍稷。 良　令入实樽　太樽二着樽二山　二太樽二一实明水一实醴齐着樽二一实明水一实　齐山　二一实玄酒一实淸酒。 丑前七刻祀官各服其服就门外位。 奉礼帅赞者先入就位再拜。 赞引引祝史斋郞入当坛南重行北向西上立定奉礼曰: "再拜!" 赞者承传祝史以下皆再拜讫祝史升自东陛立于樽所。 谒者引祀官以下入就位立定奉礼曰: "再拜!" 在位者皆再拜讫谒者引献官诣洗位。 斋郞以　取爵授献官献官洗爵讫斋郞以　受爵诣陛授祝史祝史受置樽所。 谒者引献官升诣神位前北向立。 祝史以币授献官献官受币北向　奠于神座前　伏兴再拜诣樽所。 祝史去　献官酌醴齐诣神位前北向　奠爵　伏兴。 祝史持祝板诣神座右　读祝文讫献官再拜。 二献三献酌　齐如初仪讫祝史以爵酌福酒进献官之右西向立献官再拜　祭酒飮卒爵祝史受虚爵复于　献官　伏兴再拜谒者引复位。 祝史进彻豆兴奉礼曰: "赐祚!" 众官再拜飮福者不拜。 赞者引献官就望燎位南向立。 祝史诣神座前取币祝板斋郞以俎载牲体黍稷饭爵酒降坛诣燎坛上燔之。 火燎半柴奉礼曰: "礼毕。" 谒者赞引各引祀官以次出。 祝史斋郞俱复执事位。 奉礼曰: "再拜!" 祝史以下皆再拜赞引引出。 太官令帅其属收彻礼馔乃退。
#高丽史63卷-志17-礼5-吉礼小祀-风师雨师雷神灵星-005

　祭国门仪。 前祭三日诸祭官散斋二日一日于正寝一日于本司致斋一日于祭所前祭一日郊社令扫除祭所太官丞先具酒脯　。 其日质明郊社丞帅其属设神座皆内向设酒樽于神座之左设　洗及　于酒樽之左俱内向并实以巾爵。 奉礼设献官位于洗位之左右向执事者于其后皆以近神为上。 郊社丞与良　之属入实酒樽太官令监设馔物。 献官以下俱就位立定谒者赞: "拜!" 献官以下皆再拜。 祝史与执樽　　　者各就位。 太官丞出诣馔所谒者进献官之左白: "有司谨具请行事。" 退复位。 太官丞引馔入祝史　迎设于神座前讫。 太官丞以下还本位。 谒者引献官诣洗位　手洗爵诣樽所酌酒进神座前　奠爵　伏兴少退向神座　祝史持板进神座之右　读祝文讫。 献官再拜祝史　奠版于　　伏兴还樽所亚终献如初献仪但不读祝文。 三献讫祝史以爵酌福酒立于献官之右献官再拜受爵　祭酒三祭于地遂飮卒爵再拜讫。 谒者引还本位祝史进　彻豆　伏兴还樽所祝史与执樽　　　者俱复位。 谒者赞: "拜!" 献官以下皆再拜。 谒者进献官之左白: "礼毕。" 遂引献官以下出。 祝板燔于斋所。 若雨止报祠用少牢。  靖宗五年正月辛丑祭雨师非时日也。
#高丽史63卷-志17-礼5-吉礼小祀-马祖-000

马祖。
#高丽史63卷-志17-礼5-吉礼小祀-马祖-001

○马祖坛广九步高三尺四出陛。 　二十五步。 燎坛在神坛丙地广五尺户方二尺开上南出。 仲春择吉祀之。 祝版称'高丽国王谨遣某官姓名敬祭。' 牲牢豕一。
#高丽史63卷-志17-礼5-吉礼小祀-马祖-002

祀仪。 前祀三日诸预祀之官散斋二日一日于正寝一日于本司无本司者宿尙书省。 致斋一日于祀所。 前祀一日守宫设祀官次于斋坊。 郊社令积柴于燎坛上。 太官令具小牢之馔。 祀日未明二刻太史郊社令升设马祖天驷神座于坛上北方南向席以莞。 奉礼设献官位于坛东南执事位又于东南俱西向北上。 设奉礼位于献官西南赞者二人在南差退。 又设奉礼赞者位于燎坛东北俱西向北上。 设望燎位于燎坛北南向郊社令设酒尊于坛上东南隅北向。 设洗位于坛下东南北向。 设币　于尊所未明一刻献官以下各服其服郊社良　令入实酒尊及币。 质明奉礼帅赞者先入就位赞引引祝史斋郞与执尊　　　者入当坛南重行北向西上立定奉礼曰: "再拜!" 赞者承传祝史以下俱再拜祝史升自东陛诣尊所。 谒者引献官以下入就位立定奉礼曰: "再拜!" 在位者俱再拜。 谒者进献官之左白: "有司谨具请行事。" 退复位太官令出诣馔所祝史　取币于　兴立于尊所。 谒者引献官升自南陛诣神座前北向立祝史奉币东向授献官。 献官受币进北向　奠于神座　伏兴少退再拜。 谒者引献官还本位。 太官令引馔入自南陛升祝史迎引于坛上设于神座前讫太官令降复位祝史还尊所。 谒者引献官诣洗位　手洗爵讫谒者引献官升自南陛诣酒尊所酌酒祝史赞酌。 献官进神座前北向　奠爵　伏兴少退北向立。 祝史持祝板进神座之右东向　读祝文讫兴献官再拜。 祝史奠板于　　伏兴还尊所。 亚终献如初献仪。 三献讫祝史以爵酌福酒进献官之右西向立献官再拜受爵　祭酒遂飮卒爵。 祝史进受虚爵复于　。 献官　伏兴祝史以俎进　神座前　肉以授献官献官　受以授斋郞献官再拜。 谒者引献官降自南陛还本位祝史进　彻豆　伏兴还尊所。 奉礼曰: "再拜!" 在位者皆再拜。 已飮福受　者不拜。 谒者引献官就望燎位南向立。 奉礼又帅赞者退立于燎坛东北。 祝史进神座前　取制币祝版爵酒又以俎载牲体黍稷饭兴降自南陛当燎坛东南行自南陛登燎坛以币酒祝版馔物置柴上讫。 奉礼曰: "可燎。" 东西各二人以炬投坛上。 火半柴谒者进献官之左白: "礼毕。" 遂引献官以下出。 奉礼帅赞者还本位赞引引祝史以下俱复执事位立定。 奉礼曰: "再拜!" 祝史以下皆再拜。 赞引引出。
#高丽史63卷-志17-礼5-吉礼小祀-先牧马社马步-000

先牧马社马步。
#高丽史63卷-志17-礼5-吉礼小祀-先牧马社马步-001

○先牧马社马步坛各广九步高三尺四出陛。 　　二十五步。 　坎皆在神坛之壬地南出陛。 方深取足容物。 享日先牧仲夏马社仲秋马步仲冬　择吉。 神位各设于坛上北方南向席皆以莞。 祝版称'高丽国王谨遣某官姓名敬祭。' 牲牢各豕一。
#高丽史63卷-志17-礼5-吉礼小祀-先牧马社马步-002
</div>
    <div class="pagination">
<a href="高丽史_page562.html">上一页</a><span>...</span><a href="高丽史_page558.html">558</a><a href="高丽史_page559.html">559</a><a href="高丽史_page560.html">560</a><a href="高丽史_page561.html">561</a><a href="高丽史_page562.html">562</a><span class="current-page">563</span><a href="高丽史_page564.html">564</a><a href="高丽史_page565.html">565</a><a href="高丽史_page566.html">566</a><a href="高丽史_page567.html">567</a><a href="高丽史_page568.html">568</a><span>...</span><a href="高丽史_page564.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
