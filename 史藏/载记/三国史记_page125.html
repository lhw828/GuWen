<!DOCTYPE html>
<html>
<head>
    <meta charset="UTF-8">
    <title>三国史记 - 第 125 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 125 页/共 156 页</h1>
    <div class="content">三二卷志一祭祀零六

○小杞{小祀}：<霜岳>[<高城郡>]，<雪岳>[<　城郡>]，<花岳>[<斤平郡>]，<钳岳>[<七重城>]，<负儿岳>[<北汉山州>]，<月奈岳>[<月奈郡>]，<武珍岳>[<武珍州>]，<西多山>[<伯海郡><难知可县>]，<月兄山>[<奈吐郡><沙热伊县{沙勋伊岛}>]，<道西城>[<万弩郡>]，<冬老岳>[<进礼郡><丹川县>]，<竹旨>[<及伐山郡>]，<熊只>[<屈自郡><熊只县>]，<岳发>[一云<发岳>，<于珍也郡>]，<于火>[<生西良郡><于大县{于火县}>]，<三岐>[<大城郡>]，<卉黄>[<牟梁>]，<高墟>[<沙梁>]，<嘉阿岳>[<三年山郡>]，<波只谷原岳>[<阿支县>]，<非药岳>[<退火郡>]，

<加林城>[<加林县>，一本有<灵　山><虞风山>，无<加林城>。]，<加良岳>[<菁州>]，<西述>[<牟梁>]。

三二卷志一祭祀零七

○四城门祭：一<大井门>，二<吐山良门>，三<习比门>，四<王后梯门>。部庭祭：梁部。四川上祭：一<犬首>，二<文热林>，三<靑渊>，四<朴树>。<文热林>行，日月祭;<灵庙寺>南，行五星祭;<惠树>，行祈雨祭。四大道祭：东<古里>，南<　幷树>，西<渚树>，北<活倂岐>。压丘祭，　气祭。上件，或因别制，或因水旱，而行之者也。

三二卷志一祭祀零八

○<高句丽><百济>祀礼不明，但考古记及<中国>史书所载者，以记云尔。

三二卷志一祭祀零九

○『后汉书』云："<高句丽>，好祠鬼神社稷<灵星>。以十月祭天大会，名曰东盟。其国东有大穴，号　神{隧神}，亦以十月迎而祭之。"

三二卷志一祭祀一零

○『北史』云："<高句丽>常以十月祭天，多淫祠。有神庙二所：一曰夫余神，刻木作妇人像;二曰高登神，云是始祖夫余神之子。并置官司，遣人守护，盖<河伯>女<朱蒙>云。"

三二卷志一祭祀一一

○『梁书』云："<高句丽>，于所居之左，立大屋，祭鬼神，冬{又}祠<零星>社稷。"

三二卷志一祭祀一二

○『唐书』云："<高句丽>俗多淫祠，祀<灵星>及日<箕子可汗>等神。国左有大穴，曰神隧，每十月，王皆自祭。"

三二卷志一祭祀一三

○古记云："<东明王>十四年，秋八月，王母<柳花>薨于<东扶余>，其王<金蛙>以大后{太后}礼葬之，遂立神庙。<大祖{太祖}王>六十九年，冬十月，幸<扶余>，祀大后{太后}庙;<新大王>四{三}年，秋九月，如<卒本>，祀始祖庙;<故国川王>元年，秋九月，<东川王>二年，春二月，<中川王>十三年，秋九月，<故国原王>二年，春二月，<安臧王>三年，夏四月，<平原王>二年，春二月，<建武王>二年，夏四月，　如上行。<故国壤王>九年，春三月，立国社。"又云："<高句丽>，常以三月三日，会猎<乐浪>之丘，获猪鹿，祭天及山川。"

三二卷志一祭祀一四

○『册府元龟』云："<百济>每以四仲之月，王祭天及五帝之神，立其始祖<仇台>庙于国城，岁四祠之。"[按『海东古记』或云始祖<东明>，或云始祖<优台>。『北史』及『隋书』皆云："<东明>之后，有<仇台>，立国于<带方>，此云始祖<仇台>。然<东明>为始祖，事迹明白，其余不可信也。]

三二卷志一祭祀一五

○古记云："<温祚王>二十年，春二月，设坛祠天地。三十八年，冬十月，<多娄王>二年，春二月，<古　王>五年，春正月，十年，春正月，十四年，春正月，<近肖古王>二年，春正月，<阿莘王>二年，春正月，<　支王>二年，春正月，<牟大王>十一年，冬十月，　如上行。<多娄王>二年，春正月，谒始祖<东明>庙。<责稽王>二年，春正月，<汾西王>二年，春正月，<契王>二年，夏四月，<阿莘王>二年，春正月，<　支王>二年，春正月，　如上行。"

三二卷志一乐零零

乐。

三二卷志一乐零一

○<新罗>乐：三竹三弦拍板大鼓歌舞。舞：二人，放角　头紫大袖公　红　镀金　腰带乌皮靴。三弦：一玄琴，二加耶琴，三琵琶。三竹：一大　，二中　，三小　。

三二卷志一乐零二

○玄琴，众{象}<中国>乐部琴，而为之。按『琴操』曰："<伏牺>作琴，以修身理性，反其天眞也。"又曰："琴长三尺六寸六分，象三百六十六日;广六寸，象六合。文上曰池[池者水也，言其平。];下曰滨[滨者服也。]。前广后狭，象尊卑也;上圆下方，法天地也。五弦，象五行。大贤{弦}为君，十(+二)弦(+琴以象十二月)为臣，<文王><武王>加二弦。"又『风俗通』曰："琴长四尺五寸者，法四时五行，七弦，法七星。"

三二卷志一乐零三

○玄琴之作也，<新罗>古记云："初，晋人以七弦琴，送<高句丽>。<丽>人虽知其为乐器，而不知其声音及鼓之之法，购国人能识其音而鼓之者，厚赏。时，第二相<王山岳>，存其本样，颇改易其法制而造之，兼制一百余曲，以奏之。于时，玄鹤来舞，遂名玄鹤琴，后但云玄琴。"

三二卷志一乐零四

○<罗>人沙　<　永>子<玉宝高>，入<地理山><云上院>，学琴五十年，自制新调三十曲，传之<续命得>，<得>传之<贵金>先生。先生亦入<地理山>，不出。<罗>王恐琴道断絶，谓伊　<允兴>，方便传得其音，遂委<南原>公事。<允兴>到官，简聪明少年二人，曰<安长><淸长>，使诣山中传学。先生敎之，而其隐微不以传。<允兴>与妇偕进曰："吾王遣我<南原>者，无他，欲传先生之技，于今三年矣，先生有所秘而不传，吾无以复命。"

<允兴>捧酒，其妇执盏膝行，致礼尽诚。然后，传其所秘飘风等三曲。<安长>传其子<克相><克宗>，<克宗>制七曲，<克宗>之后，以琴自业者，非一二，所制音曲有二调，一平调，二羽调，共一百八十七曲。其余声遗曲流传，可记者无几，余悉散逸，不得具载。

三二卷志一乐零五

○<玉宝高>所制三十曲：上院曲一，中院曲一，下院曲一，南海曲二，倚　曲一，老人曲七，竹庵曲二，玄合曲一，春朝曲一，秋夕曲一，吾沙息曲一，鸳鸯曲一，远岵曲六，比目曲一，入实相曲一，幽谷淸声曲一，降天声曲一。<克宗>所制七曲，今亡。

三二卷志一乐零六

○加耶琴，亦法<中国>乐部筝而为之。『风俗通』曰："筝，秦声也。"『释名』曰："筝施弦高，筝筝然，<幷><梁>二州，筝形如瑟。"<傅玄>曰："上圆象天，下平象地，中空准六合，弦柱拟十二月，斯乃仁智之器。"<阮瑀>曰："筝长六尺，以应律数;弦有十二，象四时;柱高三寸，象三才。"加耶琴，虽与筝制度小异，而大槪似之。

三二卷志一乐零七

○<罗>古记云："<加耶国><嘉实王>，见<唐>之乐器，而造之。王以谓诸国方言各异声音，岂可一哉，乃命乐师<省热县>人<于勒>，造十二曲。后，<于勒>以其国将乱，携乐器，投<新罗><眞兴王>。王受之，安置<国原>，乃遣大奈麻<注知><阶古>大舍<万德>，传其业。三人旣传十一{二}曲，相谓曰：'此繁且淫，不可以为雅正。'遂约为五曲。<于勒>始闻焉而怒，及听其五种之音，流泪叹曰：'乐而不流，哀而不悲，可谓正也，尔其奏之王前。'王闻之大悦。

谏臣献议：<加耶>亡国之音，不足取也。王曰：'<加耶>王，淫乱自灭，乐何罪乎。盖圣人制乐，缘人情以为　节，国之理乱，不由音调。'遂行之，以为大乐。"加耶琴有二调，一河临调，二嫩竹调，共一百八十五曲。

三二卷志一乐零八

○<于勒>所制十二曲：一曰下加罗都，二曰上加罗都，三曰宝伎，四曰达己，五曰思勿，六曰勿慧，七曰下奇物，八曰师子伎，九曰居烈，十曰沙八兮，十一曰尔赦，十二曰上奇物。<泥文{尼文}>所制三曲：一曰乌，二曰鼠，三曰　。[赦字未详。]

三二卷志一乐零九

○琵琶，『风俗通』曰："近代乐家所作，不知所起。长三尺五寸，法天地人与五行。四弦，象四时也。"『释名』曰："琵琶，本胡中马上所鼓，推手前曰琵，引手却曰琶，因以为名。"乡琵琶，与<唐>制度，大同而少异，亦始于<新罗>，但不知何人所造。其音有三调：一宫调，二七贤调，三凤皇调，共二百一十二曲。

三二卷志一乐一零

○三竹，亦模仿<唐>笛，而为之者也。『风俗通』曰："笛，<汉><武帝>时，<丘仲>所作也。"又按：<宋玉>有『笛赋』，<玉>在<汉>前，恐此说非也。<马融>云："近代双笛，从<羌>起。又笛，涤也，所以涤邪秽，而纳之于雅正也。长一尺，四十七孔。"乡三竹，此亦起于<新罗>，不知何人所作。古记云："<神女王{神文王}>时，东海中忽有一小山，形如龟头，其上有一竿竹，昼分为二，夜合为一。王使斫之作笛，名万波息。"虽有此说，怪不可信。三竹笛有七调：一平调，二黄钟调，三二雅调，四越调，五般涉调，六出调，七俊调。大　三百二十四曲，中　二百四十五曲，小　二百九十八曲。

三二卷志一乐一一

○会乐及辛热乐，<儒理王>时作也;突阿乐，<脱解王>时作也;枝儿乐，<婆娑王>时作也;思内[一作诗恼。]乐，<奈解王>时作也;　舞，<奈密王>时作也;忧息乐，<讷祗王>时作也;　乐，<慈悲王>时人<百结>先生作也;竿引，<智大路王>时人<川上><郁皆子>作也;美知乐，<法兴王>时作也;徒领歌，<眞兴王>时作也;捺弦引，<眞平王>时人<淡水>作也;思内奇物乐，<原郞徒>作也;内知，<日上郡>乐也;白实，<坤梁郡{押梁郡}>乐也;德思内，<河西郡>乐也;石南思内道，<同伐郡>乐也;祀中，<北　郡>乐也。此皆乡人喜乐之所由作也，而声器之数歌舞之容，不传于后世。但古记云："<政明王{神文王}>九年，幸<新村>，设　奏乐。　舞：监六人，　尺二人，舞尺一人。下辛热舞：监四人，琴尺一人，舞尺二人，歌尺三人。思内舞：监三人，琴尺一人，舞尺二人，歌尺二人。韩岐舞：监三人，琴尺一人，舞尺二人。上辛热舞：监三人，琴尺一人，舞尺二人，歌尺二人。小京舞：监三人，琴尺一人，舞尺一人，歌尺三人。美知舞：监四人，琴尺一人，舞尺二人。<哀庄王>八年，奏乐，始奏思内琴，舞尺四{三}人靑衣，琴尺一人赤衣，歌尺五人彩衣绣扇　金镂带。次奏　{砧}琴(舞)，舞尺赤衣，琴尺靑衣。"如此而已，则不可言其详也。<罗>时乐工皆谓之尺。<崔致远>诗，有乡乐杂咏五首，今录于此。

金丸：回身掉臂弄金丸，月转星浮满眼看。纵有宜僚那胜此，定知鲸海息波澜。

月顚：肩高项缩发崔嵬，攘臂群儒鬪酒杯。听得歌声人尽笑，夜头旗帜晓头催。

大面：黄金面色是其人，手抱珠鞭役鬼神。疾步徐　呈雅舞，宛如丹凤舞尧春。

</div>
    <div class="pagination">
<a href="三国史记_page124.html">上一页</a><span>...</span><a href="三国史记_page120.html">120</a><a href="三国史记_page121.html">121</a><a href="三国史记_page122.html">122</a><a href="三国史记_page123.html">123</a><a href="三国史记_page124.html">124</a><span class="current-page">125</span><a href="三国史记_page126.html">126</a><a href="三国史记_page127.html">127</a><a href="三国史记_page128.html">128</a><a href="三国史记_page129.html">129</a><a href="三国史记_page130.html">130</a><span>...</span><a href="三国史记_page126.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
