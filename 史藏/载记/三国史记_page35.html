<!DOCTYPE html>
<html>
<head>
    <meta charset="UTF-8">
    <title>三国史记 - 第 35 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 35 页/共 156 页</h1>
    <div class="content">一二卷新罗本纪一二景哀王零一年

○元年，九月，遣使聘于<太祖>。冬十月，亲祀神宫。大赦。

一二卷新罗本纪一二景哀王零二年

○二年，冬十月，<高郁府>将军<能文>，投于<太祖>，劳谕还之，以其城迫近<新罗>王都故也。十一月，<后百济>主<甄萱>，以侄<眞虎>，质于<高丽>。王闻之，使谓<太祖>曰："<甄萱>反复多诈，不可和亲。"<太祖>然之。

一二卷新罗本纪一二景哀王零三年

○三年，夏四月，<眞虎>暴死。<萱>谓<高丽>人故杀，怒举兵，进军于<熊津>。<太祖>命诸城，坚壁不出。王遣使曰："<甄萱>违盟举兵，天必不佑。若大王奋一鼓之威，<甄萱>必自破矣。"<太祖>谓使者曰："吾非畏<萱>，俟恶盈而自强{　}耳。"

一二卷新罗本纪一二景哀王零四年

○四年，春正月，<太祖>亲征<百济>，王出兵助之。二月，遣兵部侍郞<张芬>等，入<后唐>朝贡。<唐>授<张芬>检校工部尙书;副使兵部郞中<朴术洪>，兼御史中丞;判官仓部员外郞<李忠式>，兼侍御史。三月，<皇龙寺>塔摇动北倾。<太祖>亲破<近岩城{近品城}>。<唐><明宗>以权知康州事<王逢规>，为怀化大将军。夏四月，知康州事<王逢规>遣使<林彦{林远}>，入<后唐>朝贡，<明宗>召对<中兴殿>，赐物。<康州>所管<突山>等四乡，归于<太祖>。

秋九月，<甄萱>侵我军于<高郁府>，王请救于<太祖>，命将出劲兵一万往救。<甄萱>以救兵未至，以冬十一月，掩入王京。王与妃嫔宗戚，游<鲍石亭>宴娱，不觉贼兵至，仓猝不知所为。王与妃奔入后宫，宗戚及公卿大夫士女四散，奔走逃窜。其为贼所虏者，无贵贱皆骇汗匍匐，乞为奴仆而不免。<萱>又纵其兵，剽掠公私财物略尽，入处宫阙，乃命左右索王。王与妃妾数人在后宫，拘致军中。逼令王自尽，强淫王妃，纵其下，乱其妃妾。乃立王之族弟，权知国事，是为<敬顺王>。

一二卷新罗本纪一二敬顺王元年

○<敬顺王>立。讳<傅>，<文圣大王>之裔孙，<孝宗>伊　之子也，母<桂娥太后>。为<甄萱>所举卽位。举前王尸，殡于西堂，与群下恸哭。上谥曰<景哀>，葬<南山><蟹目岭>，<太祖>遣使吊祭。

一二卷新罗本纪一二敬顺王零一年

○元年，十一月，追尊考为<神兴大王>，母为王太后。十二月，<甄萱>侵<大木郡>，烧尽田野积聚。

一二卷新罗本纪一二敬顺王零二年

○二年，春正月，<高丽>将<金相>与<草八城>贼<兴宗>战，不克死之。夏五月，<康州>将军<有文>，降于<甄萱>。六月，地震。秋八月，<甄萱>命将军<官昕>，筑城于<阳山>，<太祖>命<命旨城>将军<王忠>，率兵击走之。<甄萱>进屯于<大耶城>下，分遣军士，芟取<大木郡>禾稼。冬十月，<甄萱>攻陷<武谷城>。

一二卷新罗本纪一二敬顺王零三年

○三年，夏六月，<天竺国><三藏摩　罗>抵<高丽>。秋七月，<甄萱>攻<义成府城{义城府城}>，<高丽>将<洪述>出战，不克死之。<顺州>将军<元逢>，降于<甄萱>。<太祖>闻之怒，然以<元逢>前功，宥之，但改<顺州>为县。冬十月，<甄萱>围<加恩县>，不克而归。

一二卷新罗本纪一二敬顺王零四年

○四年，春正月，<载岩城>将军<善弼>降<高丽>，<太祖>厚礼待之，称为尙父。初，<太祖>将通好<新罗>，<善弼>引导之，至是降也，念其有功且老，故宠褒之。<太祖>与<甄萱>战<古昌郡><甁山>之下，大捷，杀虏甚众。其<永安><河曲><直明><松生>等三十余郡县，相次降于<太祖>。二月，<太祖>遣使告捷，王报聘兼请相会。秋九月，国东沿海州郡部落，尽降于<太祖>。

一二卷新罗本纪一二敬顺王零五年

○五年，春二月，<太祖>率五十余骑，至京畿通谒。王与百官郊迎，入宫相对，曲尽情礼。置宴于<临海殿>，酒　，王言曰："吾以不天，　致祸乱。<甄萱>恣行不义，丧我国家，何痛如之。"因泫然涕泣，左右无不呜咽，<太祖>亦流涕慰藉。因留数旬回驾，王送至<穴城>，以堂弟<裕廉>为质，随驾焉。<太祖>麾下军士肃正，不犯秋毫，都人士女相庆曰："昔<甄>氏之来也，如逢豺虎;今王公之至也，如见父母。"秋八月，<太祖>遣使，遗王以锦彩鞍马，幷赐群僚将士布帛，有差。

一二卷新罗本纪一二敬顺王零六年

○六年，春正月，地震。夏四月，遣便{使}执事侍郞<金　>，副使司宾卿<李儒>，入<唐>朝贡。

一二卷新罗本纪一二敬顺王零七年

○七年，<唐><明宗>遣使<高丽>，锡命。

一二卷新罗本纪一二敬顺王零八年

○八年，秋九月，老人星见。<运州>界三十余郡县降于<太祖>。

一二卷新罗本纪一二敬顺王零九年

○九年，冬十月，王以四方土地，尽为他有，国弱势孤，不能自安，乃与群下谋，举土降<太祖>。群臣之议，或以为可，或以为不可。王子曰："国之存亡，必有天命，只合与忠臣义士，收合民心，自固力尽而后已，岂宜以一千年社稷，一旦轻以与人?"王曰："孤危若此，势不能全。旣不能强，又不能弱，至使无辜之民，肝脑涂地，吾所不能忍也。"乃使侍郞<金封休>，赍书请降于<太祖>。王子哭泣辞王，径归<皆骨山>。倚岩为屋，麻衣草食，以终其身。十一月，<太祖>受王书，送大相<王铁>等迎之。王率百寮，发自王都，归于<太祖>。香车宝马，连亘三十余里，道路塡咽，观者如堵。<太祖>出郊迎劳，赐宫东甲第一区，以长女<乐浪公主>妻之。十二月，封为<正承公{正丞公}>，位在太子之上，给禄一千石，侍从员将，皆录用之。改<新罗>为<庆州>，以为公之食邑。

初，<新罗>之降也，<太祖>其{甚}喜，旣待之以厚礼，使告曰："今王以国与寡人，其为赐大矣。愿结昏于宗室，以永甥舅之好。"答曰："我伯父<亿廉>　干，知<大耶郡>事，其女子德容双美，非是，无以备内政。"<太祖>遂取之生子，是<显宗>之考，追封为<安宗>。至<景宗><献和大王>，聘<正承公>女，纳为王妃，仍封<正承公>为尙父令。公至大<宋><兴国>四{三}年戊寅，薨，谥曰<敬顺>[一云<孝哀>。]。国人自始祖至此，分为三代。自初至<眞德>二十八王，谓之上代;自<武烈>至<惠恭>八王，谓之中代;自<宣德>至<敬顺>二十王，谓之下代云。

○论曰：<新罗><朴>氏<昔>氏皆自卵生。<金>氏从天入金柜而降，或云乘金车，此尤诡怪不可信。然世俗相传，为之实事。<政和>中，我朝遣尙书<李资谅>，入<宋>朝贡。臣<富轼>以文翰之任，辅行。诣<佑神　>，见一堂设女仙像。　伴学士<王　>曰："此贵国之神，公等知之乎?"遂言曰："古有帝室之女，不夫而孕，为人所疑。乃泛海抵<辰韩>生子，为海东始主，帝女为地仙，长在<仙桃山>，此其像也。"臣又见大<宋>国信使<王襄>祭东神圣母文，有'娠贤肇邦'之句，乃知东神则<仙桃山>神圣者也。然而不知其子王于何时，今但原厥初。

在上者，其为己也俭;其为人也宽;其设官也略;其行事也简，以至诚事<中国>，梯航朝聘之使，相续不絶，常遣子弟，造朝而宿卫，入学而讲习，于以袭圣贤之风化，革鸿荒之俗，为礼义之邦。又凭王师之威灵，平<百济><高句丽>，取其地郡县之，可谓盛矣。而奉浮屠之法，不知其弊，至使闾里，比其塔庙，齐民逃于缁褐，兵农浸小，而国家日衰，则几何其不乱且亡也哉?于是时也，<景哀>加之以荒乐，与宫人左右，出游<鲍石亭>，置酒燕　，不知<甄萱>之至，与夫门外<韩擒虎>楼头<张丽华>，无以异矣。若<敬顺>之归命<太祖>，虽非获已，亦可嘉矣。向若力战守死，以抗王师，至于力屈势穷，则必覆其宗族，害及于无辜之民。而乃不待告命，封府库籍郡县，以归之，其有功于朝廷，有德于生民，甚大。昔，<钱>氏以<吴><越>入<宋>，<苏子瞻>谓之忠臣，今<新罗>功德，过于彼远矣。我<太祖>，妃嫔众多，其子孙亦繁衍，而<显宗>自<新罗>外孙，卽宝位，此后继统者，皆其子孙，岂非阴德之报者欤!

三国史记卷第十二。
一三卷零零零零零零

三国史记卷第十三。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

一三卷高句丽本纪一零零零零

高句丽本纪第一。

始祖<东明圣王><&琉璃王{瑠璃明王}>。

一三卷高句丽本纪一东明圣王元年

○始祖<东明圣王>，姓<高>氏，讳<朱蒙>[一云<邹□{邹牟}>，一云<众解{众牟}>]。先是，<扶余>王<解夫娄>老无子，祭山川求嗣。其所御马至<鲲渊>，见大石，相对流泪。王怪之，使人转其石，有小儿，金色蛙形。[蛙，一作蜗。]王喜曰："此乃天赉我令胤乎!"乃收而养之，名曰<金蛙>。及其长，立为太子。后，其相<阿兰弗>曰："日者，天降我曰：'将使吾子孙立国于此，汝其避之。东海之滨有地，号曰<迦叶原>。土壤膏　宜五谷，可都也。'"<阿兰弗>遂劝王，移都于彼，国号<东扶余>。其旧都有人，不知所从来，自称天帝子<解慕漱>，来都焉。及<解夫娄>薨，<金蛙>嗣位。于是时，得女子于<太白山>南<优渤水>，问之，曰："我是<河伯>之女，名<柳花>。与诸弟出游，时有一男子，自言天帝子<解慕漱>，诱我于<熊心山{熊神山}>下<鸭　{鸭绿}>边室中，私之，卽往不返。父母责我无媒而从人，遂谪居<优渤水>。"<金蛙>异之，幽闭于室中。为日所照，引身避之，日影又逐而照之。因而有孕，生一卵，大如五升许。王弃之，与犬豕，皆不食，又弃之路中，牛马避之，后弃之野，鸟覆翼之。

王欲剖之，不能破，遂还其母。其母以物　之，置于暖处，有一男儿，破壳而出，骨表英奇。年甫七岁，　然异常，自作弓矢，射之，百发百中。<扶余>俗语，善射为<朱蒙>，故以名云。<金蛙>有七子，常与<朱蒙>游戱，其伎能皆不及<朱蒙>。其长子<带素>言于王曰："<朱蒙>非人所生，其为人也勇，若不早图，恐有后患，请除之。"王不听，使之养马。<朱蒙>知其骏者，而减食令瘦，驽者，善养令肥。王以肥者自乘，瘦者给<朱蒙>。后，猎于野，以<朱蒙>善射，与其矢小而<朱蒙>　兽甚多。王子及诸臣又谋杀之。<朱蒙>母阴知之，告曰："国人将害汝。以汝才略，何往而不可?与其迟留而受辱，不若远适以有为。"<朱蒙>乃与<鸟伊{乌伊}><摩离><陜父>等三人为友，行至<淹　水>[一名<盖斯水>，在今<鸭绿>东北]。欲渡无梁，恐为追兵所迫。告水曰："我是天帝子，<何伯{河伯}>外孙{甥}。今日逃走，追者垂及如何?"于是，鱼鳖浮出成桥，<朱蒙>得渡，鱼鳖乃解，追骑不得渡。<朱蒙>行至<毛屯谷>[『魏书』云;"至<普述水>。"]，遇三人：其一人着麻衣，一人着衲衣，一人着水藻衣。<朱蒙>问曰："子等何许人也，何姓何名乎?"麻衣者曰："名<再思>"，衲衣者曰："名<武骨>"，水藻衣者曰："名<默居>"，而不言姓。<朱蒙>赐<再思>姓<克>氏;<武骨><仲室>氏;<默居><少室>氏。乃告于众曰："我方承景命，欲启元基，而适遇此三贤，岂非天赐乎?"遂揆其能，各任以事，与之俱至<卒本川>[『魏书』云："至<纥升骨城>。"]。观其土壤肥美，山河险固，遂欲都焉。而未遑作宫室，但结庐于<沸流水>上，居之。

国号<高句丽>，因以<高>为氏。[一云：<朱蒙>至<卒本扶余>，王无子，见<朱蒙>知非常人，以其女妻之，王薨，<朱蒙>嗣位。]时，<朱蒙>年二十二岁，是<汉><孝元帝><建昭>二年，<新罗>始祖<赫居世>二十一年甲申岁也。四方闻之，来附者众。其地连<靺鞨>部落，恐侵盗为害，遂攘斥之，<靺鞨>畏服，不敢犯焉。王见<沸流水>中，有菜叶逐流下，知有人在上流者。因以猎往寻，至<沸流国>。其国王<松让>出见曰："寡人僻在海隅，未尝得见君子，今日邂逅相遇，不亦幸乎!然不识吾子自何而来。"答曰："我是天帝子，来都于某所。"<松让>曰："我累世为王，地小不足容两主，君立都日浅，为我附庸，可乎?"王忿其言，因与之鬪辩，亦相射以校艺，<松让>不能抗。

一三卷高句丽本纪一东明圣王零二年

○二年，夏六月，<松让>以国来降，以其地为<多勿都>，封<松让>为主。<丽>语谓复旧土为'多勿'，故以名焉。

一三卷高句丽本纪一东明圣王零三年

○三年，春三月，黄龙见于<　岭>。秋七月，庆云见<　岭>南，其邑{色}靑赤。

一三卷高句丽本纪一东明圣王零四年

○四年，夏四月，云雾四起，人不辨色七日。秋七月，营作城郭宫室。

一三卷高句丽本纪一东明圣王零六年

○六年，秋八月，神雀集宫庭。冬十月，王命<乌伊><扶芬奴>，伐<大白山{太白山}>东南<荇人国>，取其地，为城邑。
</div>
    <div class="pagination">
<a href="三国史记_page34.html">上一页</a><span>...</span><a href="三国史记_page30.html">30</a><a href="三国史记_page31.html">31</a><a href="三国史记_page32.html">32</a><a href="三国史记_page33.html">33</a><a href="三国史记_page34.html">34</a><span class="current-page">35</span><a href="三国史记_page36.html">36</a><a href="三国史记_page37.html">37</a><a href="三国史记_page38.html">38</a><a href="三国史记_page39.html">39</a><a href="三国史记_page40.html">40</a><span>...</span><a href="三国史记_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
