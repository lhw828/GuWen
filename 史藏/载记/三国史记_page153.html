<!DOCTYPE html>
<html>
<head>
    <meta charset="UTF-8">
    <title>三国史记 - 第 153 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 153 页/共 156 页</h1>
    <div class="content">
四八卷列传八圣觉零一

○<圣觉>，<菁州>人。史失其氏族。不乐世间名官，自号为居士，依止<一利县><法定寺>。后归家养母，以老病难于蔬食，割股肉以食之。及死，至诚为佛事资荐。大臣角干<敬信>伊　<周元>等，闻之国王以<熊川州><向德>故事，赏近县　{租}三百石。

四八卷列传八圣觉零二

○论曰：<宋祁>『唐书』云："善乎，<韩愈>之论也!曰：'父母疾，烹药饵，以是为孝，未闻毁支体者也。苟不伤义，则圣贤先众而为之。是不幸因而且死，则毁伤灭絶之罪，有归矣，安可旌其门，以表异之?'虽然，委巷之陋，非有学术礼义之资，能忘身以及其亲，出于诚心，亦足称者，故列焉。"则若<向德>者，亦可书者乎!

四八卷列传八实兮零一

○<实兮>，大舍<纯德>之子也。性刚直，不可屈以非义。<眞平王>&时{五十三年}，为上舍人。时下舍人<珍堤>，其为人便　{　}，为王所嬖。虽与<实兮>同寮，临事互相是非，<实兮>守正不苟且。<珍堤>嫉恨，屡谗于王曰："<实兮>无智慧，多胆气，急于喜怒，虽大王之言，非其意则愤不能已。若不惩艾，其将为乱，　黜退之?待其屈服，而后用之，非晩也。"王然之，谪官<　林>。或谓<实兮>曰："君自祖考，以忠诚公材，闻于时。今为　{　}臣之谗毁，远宦于<竹岭>之外荒僻之地，不亦痛乎?何不直言自辨?"<实兮>答曰："昔，<屈原>孤直，为<楚>　黜，<李斯>尽忠，为<秦>极刑。故知　臣或{惑}主，忠士被斥，古亦然也，何足悲乎?"遂不言而往，作长歌见意。

四八卷列传八勿稽子零一

○<勿稽子>，<奈解>尼师今时人也。家世平微，为人倜　，少有壮志。时八浦上国同谋伐<阿罗国>，<阿罗>使来，请救。尼师今使王孙<　音>，率近郡及六部军往救，遂败八国兵。是役也，<勿稽子>有大功，以见憎于王孙，故不记其功。或谓<勿稽子>曰："子之功莫大，而不见录，怨乎?"曰："何怨之有?"或曰："　闻之于王?"<勿稽子>曰："矜功求名，志士所不为也。但当励志，以待后时而已。"后三年，<骨浦><柒浦><古史浦>三国人，来攻<竭火城>，王率兵出救，大败三国之师，<勿稽子>斩获数十余级，及其论功，又无所得。乃语其妇曰："尝闻为臣之道，见危则致命，临难则志{忘}身，前日<浦上竭火>之役，可谓危且难矣，而不能以致命忘身，闻于人，将何面目以出市朝乎?"遂被发携琴，入<师　山>，不反{返}。

四八卷列传八百结先生零一

○<百结先生>，不知何许人。居<狼山>下，家极贫，衣百结若悬　，时人号为东里<百结先生>。尝慕<荣启期>之为人，以琴自随，凡喜怒悲欢不平之事，皆以琴宣之。岁将暮，邻里　粟，其妻闻杵声曰："人皆有粟　之，我独无焉，何以卒岁?"先生仰天叹曰："夫死生有命，富贵在天。其来也不可拒，其往也不可追。汝何伤乎?吾为汝，作杵声以慰之。"乃鼓琴作杵声，世传之，名为　乐。

四八卷列传八剑君零一

○<剑君>，<仇文>大舍之子，为<沙梁宫>舍人。<建福>四十四{九}年丁亥秋八月，陨霜杀诸谷，明年春夏大饥，民卖子而食。于时，宫中诸舍人同谋，盗<唱　仓>谷分之，<剑君>独不受。诸舍人曰："众人皆受，君独却之，何也?若嫌小，请更加之。"<剑君>笑曰："仆编名于<近郞>之徒，修行于风月之庭，苟非其义，虽千金之利，不动心焉。"时<大日>伊　之子，为花郞，号<近郞>，故云尔。<剑君>出至<近郞>之门，舍人等密议不杀此人，必有漏言，遂召之。<剑君>知其谋杀，辞<近郞>曰："今日之后，不复相见。"<郞>问之，<剑君>不言，再三问之，乃略言其由。<郞>曰："胡不言于有司?"<剑君>曰："畏己死，使众人入罪，情所不忍也。""然则　逃乎?"曰："彼曲我直，而反自逃，非丈夫也。"遂往。诸舍人置酒谢之，密以药置食，<剑君>知而强食，乃死。君子曰："<剑君>死非其所，可谓轻泰山于鸿毛者也。"

四八卷列传八金生零一

○<金生>，父母微，不知其世系。生于<景云>二年，自幼能书，平生不攻他艺，年踰八十，犹操笔不休。隶书行草皆入神，至今，往往有眞迹，学者传宝之。<崇宁>中，学士<洪灌>随进奉使入<宋>，馆于<　京>。时翰林待诏<杨球><李革>，奉帝勅至馆，书图簇。<洪灌>以<金生>行草一卷，示之，二人大骇曰："不图今日得见<王右军>手书。"<洪灌>曰："非是，此乃<新罗>人<金生>所书也。"二人笑曰："天下除<右军>，焉有妙笔如此哉?"<洪灌>屡言之，终不信。

又有<姚克一>者，仕至侍中兼侍书学士，笔力　劲，得<欧阳>率更法。虽不及<生>，亦奇品也。

四八卷列传八率居零一

○<率居>，<新罗>人，所出微，故不记其族系。生而善畵，尝于<皇龙寺>壁畵老松，体干鳞　，枝叶盘屈，乌鸢燕雀，往往望之飞入。及到，　　而落。岁久色暗，寺僧以丹靑补之，鸟雀不复至。又<庆州><芬皇寺>观音菩萨<晋州><断俗寺><维摩>像，皆其笔迹，世传为神畵。

四八卷列传八知恩零一

○孝女<知恩>，<韩　部>百姓<连权>女子也。性至孝，少丧父，独养其母。年三十二，犹不从人，定省不离左右，而无以为养，或佣作或行乞，得食以饲之。日久不胜困惫，就富家请卖身为婢，得米十余石。穷日行役于其家，暮则作食归养之。如是三四日，其母谓女子曰："向，食　而甘，今则食虽好，味不如昔，而肝心若以刀刃刺之者，是何意耶?"女子以实告之。母曰："以我故使尔为婢，不如死之速也。"乃放声大哭，女子亦哭，哀感行路。时<孝宗>郞出游，见之，归请父母，输家粟百石及衣物予之，又偿买主以从良。郞徒几千人，各出粟一石为赠。大王闻之，亦赐租五百石，家一区，复除征役。以粟多恐有剽窃者，命所司差兵番守。标榜其里曰<孝养坊>，仍奉表，归美于<唐>室。<孝宗>，时第三宰相舒发翰<仁庆>子，少名<化达>，王谓虽当幼齿，便见老成，卽以其兄<宪康王>之女，妻之。

四八卷列传八薛氏零一

○<薛>氏女，<栗里>民家女子也。虽寒门单族，而颜色端正，志行修整，见者无不歆艶，而不敢犯。<眞平王>时，其父年老，番当防秋于<正谷>。女以父衰病，不忍远别，又恨女身不得待{代}行，徒自愁闷。<沙梁部>少年<嘉实>，虽贫且　，而其养志贞男子也，尝悦美<薛>氏，而不敢言。闻<薛>氏忧父老而从军，遂请<薛>氏曰："{仆}虽一懦夫，而尝以志气自许，愿以不肖之身，代严君之役。"<薛>氏甚喜，入告于父。父引见曰："闻公欲代老人之行，不胜喜惧，思所以报之，若公不以愚陋见弃，愿荐幼女子，以奉箕　。"<嘉实>再拜曰："非敢望也，是所愿焉。"于是，<嘉实>退而请期。<薛>氏曰："婚姻，人之大伦，不可以仓猝。妾旣以心许，有死无易，愿君赴防。交代而归，然后卜日成礼，未晩也。"乃取镜分半，各执一片云："此所以为信，后日当合之。"<嘉实>有一马，谓<薛>氏曰："此，天下良马，后必有用。今我徒行，无人为养，请留之，以为用耳。"遂辞而行。

四八卷列传八薛氏零二

○会，国有故，不使人交代，淹六年未还。父谓女曰："始以三年为期，今旣踰矣。可归于他族矣。"<薛>氏曰："向以安亲，故强与<嘉实>约。<嘉实>信之，故从军累年，饥寒辛若{苦}。况迫贼境，手不释兵，如近虎口，恒恐见　，而弃信食言，岂人情乎?终不敢从父之命，请无复言。"其父老且　，以其女壮而无伉俪，欲强嫁之，潜约婚于里人，旣定日引其人。<薛>氏固拒，密图遁去而未果。至廐，见<嘉实>所留马，大{太}息流泪。于是<嘉实>代来，形骸枯槁，衣裳蓝缕，室人不知，谓为别人。<嘉实>直前，以破镜投之，<薛>氏得之呼泣，父反{及}室人失喜。遂约异日相会，与之偕老。

四八卷列传八都弥零一

○<都弥>，<百济>人也。虽编户小民，而颇知义理。其妻美丽，亦有节行，为时人所称。<盖娄王>闻之，召<都弥>与语曰："凡妇人之德，虽以贞洁为先，若在幽昏无人之处，诱之以巧言，则能不动心者，鲜矣乎!"对曰："人之情，不可测也，而若臣之妻者，虽死无贰者也。"王欲试之，留<都弥>以事，使一近臣，假王衣服马从，夜抵其家，使人先报王来。谓其妇曰："我久闻尔好，与<都弥>博得之。来日入尔为宫人，自此后，尔身吾所有也。"

四八卷列传八都弥零二

○遂将乱之。妇曰："国王无妄语，吾敢不顺?请大王先人{入}室!吾更衣乃进。"退而杂　一婢子荐之。王后知见欺，大怒，诬<都弥>以罪，　其两眸子，使人牵出之，置小船泛之河上。遂引其妇，强欲淫之。妇曰："今良人已失，单独一身，不能自持。况为王御，岂敢相违?今以月经，浑身污秽，请俟他日，熏浴而后来。"王信而许之。妇便逃至江口，不能渡，呼天恸哭，忽见孤舟，随波而至，乘至<泉城岛>，遇其夫，未死掘草根以吃，遂与同舟，至<高句丽><　山>之下。<丽>人哀之，　以衣食。遂苟活，终于羁旅。

三国史记卷第四十八。

四九卷零零零零零零

三国史记卷第四十九。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

四九卷列传九零零零零

列传第九。

<仓助利><盖苏文>。

四九卷列传九仓助利零一

○<仓助利>，<高句丽>人也，<烽上王>时，为国相。时<慕容　>为边患。王谓群臣曰："<慕容>氏兵强，屡犯我疆　，为之奈何?"<仓助利>对曰："北部大兄<高奴子>，贤且勇，大王若欲御寇安民，非<高奴子>，无可用者。"王以为<新城>太守，<慕容　>不复来。九年秋八月，王发国内丁男年十五已上，修理宫室。民乏于食，困于役，因之以流亡。<仓助利>谏曰："天灾　至，年谷不登，黎民失所，壮者流离四方，老幼转乎沟壑。此诚畏天忧民，恐惧修省之时也。

四九卷列传九仓助利零二

○大王曾是不思，驱饥饿之人，困木石之役，甚乖为民父母之意，而况比邻有强梗之敌，若乘吾弊以来，其如社稷生民何?愿大王熟计之。"王　曰："君者，百姓之所瞻望也。宫室不壮丽，无以示威重。今相国，盖欲谤寡人，以干百姓之誉也。"<助利>曰："君不恤民，非仁也，臣不谏君，非忠也。臣旣承乏国相，不敢不言，岂敢干誉乎?"王笑曰："国相欲为百姓死耶?

冀无后{复}言。"<助利>知王之不悛，退与群臣谋废之。王知不免，自缢。

四九卷列传九盖苏文零一

○<盖苏文>[或云<盖金>。]，姓<泉>氏。自云生氷{水}中，以惑众。仪表雄伟，意气豪逸。其父东部[或云西部。]大人大对卢死，<盖苏文>当嗣，而国人以性忍暴，恶之不得立。<苏文>顿首谢众，请摄职，如有不可，虽废无悔。众哀之，遂许。嗣位而凶残不道，诸大人与王，密议欲诛，事泄。<苏文>悉集部兵，若将校阅者，幷盛陈酒馔于城南，召诸大臣共临视。宾至，尽杀之，凡百余人。驰入宫弑王，断为数段，弃之沟中。立王弟之子<臧>为王，自为莫离支，其官如<唐>兵部尙书兼中书令职也。

四九卷列传九盖苏文零二

○于是，号令远近，专制国事，甚有威严。身佩五刀，左右莫敢仰视。每上下马，常令贵人武将伏地，而履之。出行，必布队伍，前导者长呼，则人皆奔　，不避坑谷，国人甚苦之。<唐><穆宗{太宗}>闻<盖苏文>弑君而专国，欲伐之。<长孙无忌>曰："<苏文>自知罪大，畏大国之讨，设其守备。陛下姑为之隐忍，彼得以自安，愈肆其恶，然后取之，未晩也。"帝从之。

<苏文>告王曰："闻中国三敎　行，而国家道敎尙缺，请遣使于<唐>求之。"王遂表请。<唐>遣道士<叔达>等八人，兼赐『道德经』。于是，取浮屠寺馆之。会<新罗>入<唐>，告<百济>攻取我四十余城，复与<高句丽>连兵，谋絶入朝之路。小国不得已出师，伏乞天兵救援。

四九卷列传九盖苏文零三

○于是，<太宗>命司农丞<相圣玄奬{相里玄奬}>赉玺书，勅王曰："<新罗>委眞{质}国家，朝贡不阙，尔与<百济>，宜各　兵。若更攻之，明年，发兵讨尔国矣。"初<玄奬>入境，<苏文>已将兵击<新罗>，王使召之乃还。<玄奬>宣勅，<苏文>曰："往者，<隋>人侵我，<新罗>乘　，夺我城邑五百里。自此怨隙已久，若非还我侵地，兵不能已。"<玄奬>曰："旣往之事，焉可追论?今<辽东>，本皆<中国>郡县，<中国>尙不言，<句丽>岂得必求故地?"<苏文>不从。<玄奬>还具言之，<太宗>曰："<盖苏文>弑其君，贼其大臣，残{虐}其民，今又违我诏命，不可以不讨。"又遣使<蒋俨>谕旨，<苏文>竟不奉诏，乃以兵胁，使者不屈，遂囚之窟室中。于是，<太宗>大举兵，亲征之，事具『句丽本纪』。

四九卷列传九盖苏文零四

○<苏文>至<干封>元年死。子<男生>，字<元德>。九岁以父任为先人，迁中里小兄，犹<唐>谒者也。又为中里大兄，知国政，凡辞令皆<男生>主之，进中里位头大兄。久之，为莫离支兼三军大将军，加大莫离支。出按诸部，而弟<男建><男产>，知国事。或曰："<男生>恶君等逼己，将除之。"<建><产>未之信。又有谓<男生>："将不纳君。"<男生>遣谍往，<男建>捕得。卽矫王命召之，<男生>惧不敢入。<男建>杀其子<献忠>，<男生>走保<国内城>，率其众，与<契丹><靺鞨>兵附<唐>，遣子<献诚>诉之。<高宗>拜<献诚>右武卫将军，赐乘舆马瑞锦宝刀，使还报。

四九卷列传九盖苏文零五

○诏<契苾何力>率兵援之，<男生>乃免。授<平壤>道行军大摠管，兼持节安抚大使，举<哥勿><南苏><仓岩>等城以降。帝又命西台舍人<李虔绎>，就军慰劳，赐　{袍}带金　七事。明年，召入朝，迁<辽东>大都督<玄　郡>公，赐第京师。因诏还军，与<李绩>攻<平壤>，入禽王。帝诏遣子，卽<辽水>劳赐。还，进右卫大将军卞国公。年四十六卒。<男生>纯厚有礼，奏对敏辩，善射艺。其初至，伏斧　待罪，世以此称焉。
</div>
    <div class="pagination">
<a href="三国史记_page152.html">上一页</a><span>...</span><a href="三国史记_page148.html">148</a><a href="三国史记_page149.html">149</a><a href="三国史记_page150.html">150</a><a href="三国史记_page151.html">151</a><a href="三国史记_page152.html">152</a><span class="current-page">153</span><a href="三国史记_page154.html">154</a><a href="三国史记_page155.html">155</a><a href="三国史记_page156.html">156</a><a href="三国史记_page154.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
