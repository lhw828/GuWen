<!DOCTYPE html>
<html>
<head>
    <meta charset="UTF-8">
    <title>高丽史 - 第 104 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 104 页/共 739 页</h1>
    <div class="content">
丁未西女眞阿号罗等十五人来献土物。
#高丽史11卷-世家11-肃宗1-07-06-1102

庚戌东女眞安旦分那老等十八人来朝。
#高丽史11卷-世家11-肃宗1-07-07-1102

乙卯平章事金先锡三上表请老许之。
#高丽史11卷-世家11-肃宗1-07-08-1102

三月丁巳幸神众院设斋。
#高丽史11卷-世家11-肃宗1-07-09-1102

庚申幸王轮寺。
#高丽史11卷-世家11-肃宗1-07-10-1102

辛酉以李　判尙书户部事; 郭尙为左仆射　知政事兼西京留守使。
#高丽史11卷-世家11-肃宗1-07-11-1102

乙亥王欲如兴王寺会天雨谏官谏止之。
#高丽史11卷-世家11-肃宗1-07-12-1102

丁丑放轻系。
#高丽史11卷-世家11-肃宗1-07-13-1102

命尹瓘李宏试进士于顺天馆遣殿前副承旨梁信英赐宋朝细笔一千二百管于进士。
#高丽史11卷-世家11-肃宗1-07-14-1102

己卯御史台奏: "四门进士李齐老盲僧法宗之子不合应举。" 王曰: "孔子谓仲弓曰: '犁牛之子　且角虽欲勿用山川其舍诸。' 科目将以求贤齐老苟有才学岂可以父故废之可令赴举。"
#高丽史11卷-世家11-肃宗1-07-15-1102

庚辰设佛顶道场于文德殿。
#高丽史11卷-世家11-肃宗1-07-16-1102

中书门下奏: "新作南京度地必广多夺民田请据'京纬令'所说或依山取势或约水表形先以内从山水形势东至大峯南至沙里西至　峯北至面岳为界。" 制可。
#高丽史11卷-世家11-肃宗1-07-17-1102

靖宗妃延兴宫主金氏卒。
#高丽史11卷-世家11-肃宗1-07-18-1102

夏四月丁酉御干德殿覆试进士召太子及宰枢两制词臣置酒宣题春风扇微和令太子及词臣各赋六韵诗以进赐康涤等及第幷召试投化宋进士章　赐别头及第。
#高丽史11卷-世家11-肃宗1-07-19-1102

甲辰东女眞酋长盈歌遣使来朝。 盈歌卽金之穆宗也。
#高丽史11卷-世家11-肃宗1-07-20-1102

五月丙寅幸玄化寺庆赞银书瑜伽显扬论。
#高丽史11卷-世家11-肃宗1-07-21-1102

丁卯以庾禄崇为枢密院使兼太子宾客。
#高丽史11卷-世家11-肃宗1-07-22-1102

戊辰守司空尙书右仆射黄仲宝卒。
#高丽史11卷-世家11-肃宗1-07-23-1102

六月乙酉朔王如奉恩寺。
#高丽史11卷-世家11-肃宗1-07-24-1102

丁亥诏曰: "松　于泰安二年丙寅始出西山延及白州兎山而近来尤盛此必刑政乖戾所致。 夙夜祗惧乃与群臣引咎责己自五月癸酉至乙亥醮天告谢庶以宽刑宥罪上*　天谴放免今日以前内外公徒私杖以下杂罪其令枢密院施行。"
#高丽史11卷-世家11-肃宗1-07-25-1102

戊戌宋商黄朱等五十二人来。
#高丽史11卷-世家11-肃宗1-07-26-1102

甲辰以直门下省文翼为西北面兵马使; *大仆卿金德珍为东北面兵马使; 崔　为刑部尙书; 李继膺为左散骑常侍; 刘载为右谏议大夫。
#高丽史11卷-世家11-肃宗1-07-27-1102

丙午以选士日侍宴赐平章事林干魏继廷　知政事郭尙马各一匹授新及第章　将仕郞礼宾注簿同正。
#高丽史11卷-世家11-肃宗1-07-28-1102

闰月甲寅朔宋商徐修等三人来。
#高丽史11卷-世家11-肃宗1-07-29-1102

丙子宋商朱保等四十余人来。
#高丽史11卷-世家11-肃宗1-07-30-1102

秋七月辛卯设消　道场于会庆殿三日。
#高丽史11卷-世家11-肃宗1-07-31-1102

庚子幸外帝释院。
#高丽史11卷-世家11-肃宗1-07-32-1102

癸卯王如兴王寺。
#高丽史11卷-世家11-肃宗1-07-33-1102

庚戌幸西京。 壬子礼部奏: "谨按尙书*　王者所为巡守者以诸侯自专一国威福在己恐其壅　上命泽不下流故自巡守为民除弊宜命西京留守及先排按察使先访民*闲疾苦　除抚恤及前降赦恩未尽奉行者付有司施行。" 制可。
#高丽史11卷-世家11-肃宗1-07-34-1102

八月癸丑朔行在臣僚奉表贺朔。
#高丽史11卷-世家11-肃宗1-07-35-1102

丁巳至大同江御龙船宴太子扈从臣僚及西京文武两班观水戱杂技至　而罢入御长乐殿。
#高丽史11卷-世家11-肃宗1-07-36-1102

戊午谒太祖眞殿。
#高丽史11卷-世家11-肃宗1-07-37-1102

庚申曲宴于美花亭改赐额曰有美御制诗一絶命两京儒臣和进。
#高丽史11卷-世家11-肃宗1-07-38-1102

</div>
    <div class="pagination">
<a href="高丽史_page103.html">上一页</a><span>...</span><a href="高丽史_page99.html">99</a><a href="高丽史_page100.html">100</a><a href="高丽史_page101.html">101</a><a href="高丽史_page102.html">102</a><a href="高丽史_page103.html">103</a><span class="current-page">104</span><a href="高丽史_page105.html">105</a><a href="高丽史_page106.html">106</a><a href="高丽史_page107.html">107</a><a href="高丽史_page108.html">108</a><a href="高丽史_page109.html">109</a><span>...</span><a href="高丽史_page105.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
