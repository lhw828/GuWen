<!DOCTYPE html>
<html>
 <head>
  <meta charset="utf-8"/>
  <title>
   日本国志 - 第 652 页/共 882 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   日本国志 - 第 652 页/共 882 页
  </h1>
  <div class="content">
   第四编 违警之罪

犯左开诸件者处三日以上、十日以下拘留，又处一圆以上、一圆九十五钱以下科料：一，不遵规则于市街中运搬火药及其他暴裂物品者。二，不遵规则贮藏火药及其他暴裂物品者。三，不经官许制造烟火及私行贩卖者四，人家稠密场所滥放烟火及其他玩弄火器者。五，建蘧蒸气器械及其他烟通、火灶，修理、扫除违背规则者。六家屋墙壁坏损，经官勘督己不平毁又不修理者。七，不垒官许擅解剖死尸者。八，知自有地内有死尸不申告官司潜移他所者。九，殴打人不至创伤疾病者。殴打人至创伤≯病，具于殴打创伤律内，此专指街衢市肆以薄物细故偶生口角致成殴打者十，密自卖奸又为其媒合者。凡娼妓注籍月给税金，是为官许。；在此限。十一，潜伏于空宅空室者。十二，住居无定又习营生产业而徘徊诸方者。十三，于官许墓地之外私行蝈葬者。十四，欲曲庇违警罪而为伪证者。但被告人因∥证免刑，则从第二百十九条之例。第四百二十五条。谓照伪百罪本条科断也。

犯左开诸件者，处二日以上、五日以下拘留，又处五十钱以上、一圆五十钱以下科料。一，于人家近傍又山利田野滥行放火者。二，值水、火、地震之灾官吏令其协厉防御而傍观不理者。三，贩卖不熟之果物及腐败之饮食物者。四，违背保护健康规则及传染病预防规则者。五．于通行道路有危险之井沟及凹地等不为防围者。六，亍路上嗾犬及其他兽类惊动行人者。七，家有发狂人，怠于看守使徘徊路上者。八，有狂犬猛兽等怠于系锁致放出路上者。九，变死人谓溺死、压死、焚死、及自)1&amp;毒之类。不受检视滥自埋葬者。十，毁损墓碑及路上神佛又污渎者。十一，污损神祠、佛堂及其他公立之建造物者。十二，无端而骂詈嘲弄人者。但此项待人告诉而后论罪。第四百二十六条，，

犯左开诸件者，处一日以上、三日以下拘留，又处二十钱以上、一圆二十五钱以下科料：一，滥将车马疾驰而妨害行人者。二，众人群集之地牵行车马不受制止者。三，夜间疾驰车马不用灯火者。四，路中堆积木石等不设防围，又不用标识及怠于点灯者。五，投掷瓦砾于道路及家屋园囿者。六，路上弃掷禽兽死体又不除去者。七，于路上及家屋园囿中投掷污秽之物者。八，背违警察规则为工商之业者。九，医师、稳婆无事故不应急病人招唤者。十，有人死亡、不申告于官而擅自埋葬者。十一，造为流言浮说以诳惑人者。十二，妄言吉凶祸福或为祈祷符咒等以惑人图利者。十三，私有地外滥设家屋墙壁，又滥出轩楹者。十四，不经官许于路傍河岸开设床店者。床店谓于路旁支榻铺席以憩游人而图利者。十五，毁损道中标柱、街市常灯及厕场者。十六，道路桥梁及其他场所有禁止通行、或指示道路之道标等类而毁损之者。第四百二十七条，竖木为标，于人不能至之地，榜曰"禁止通行"，，或于歧路交互易迷惑之处，指示方向之类，谓之指道标。

犯左开诸件者，处一日拘留、处十钱以上、一圆以下科料：一，所贩之物经官署定有价值而增价贩卖者。二，渡船、桥梁等经有定价而私行加索又故阻通行者。三，渡船、桥梁经有定价不给值而径自通行者。四，于路上为商业有如赌博之类者。五，不经官许开剧场及其他观物场，违背规则者。六，毁损沟渠下水，虽受官署督促而不浚沟渠者。七，路傍罗列食物及其他商品不受制止者。八，不经官许放兽类于官地，又牧畜者。九，身体刺文者及为刺文工业者。十，他人所系牛马兽类而擅为解放者。十一，他人所系之舟筏而擅为解放者。第四百二十八条。

犯左开诸件者，处五钱以上、五十钱以下科料：一，于桥梁、堤闸、保护水害之地而擅系舟筏者。二，横放牛马诸车、堆积木石薪炭及其他物品于道路，有碍行人者。三，并牵车马有碍行人者。四，于水路连舟并行，有害舟行者。五，投弃冰雪尘芥等于道路者。六，经官吏督促不肯扫除道路者。七，不受官吏制止，游戏路上有碍行人者。八，牵牛马者不系绳而有碍行人者。九，于禁止出人之场而滥行出入者。十，犯禁止通行之标示而滥自通行者。十一，路上放歌高声不受制止者。十二，醉卧路上或喧噪者。十三，消灭路灯者。十四，贴纸于人家墙壁或妄书者。十五，毁损邸宅之号数、标札、招牌及租屋、卖屋之招帖，与其他报告标示等类者。十六，人他人田野园囿采食菜果及采折花卉者。十七，犯公园规则者。十八，乱行他人田园，又牵牛马人他人园圃者。第四百二十九条。前数条所载外，因各地方之便别定有违警罪规则，犯者各从其罚贝处断。第四百三十条。



卷三十二学术志一


外史氏日：余观周秦间儒者动辄日墨，日儒墨，以昌黎大儒推尊孟氏，谓不在禹下，而亦有"孔必用墨，墨必用孔"之言。窃意墨子之说，必有以鼓动天下之人使之尊信者。今观于泰西之教而乃知之矣。余考泰西之学，其源盖出于墨子。其谓"人人有自主权利"，则墨子之"尚同"也；其谓"爱汝邻如己"，则墨子之"兼爱"也；其谓"独尊上帝，保汝灵魂"，则墨子之"尊天明鬼"也。至于机器之精，攻守之能，则墨子备攻备突、削鸢能飞之绪余也。而格致之学，无不引其端于《墨子·经上下篇》。当孟子时，天下之言，半归于墨，而其教衍而为七。门人邓陵、禽猾之徒，且蔓延于天下。其人于泰西，源流虽不可考，而泰西之贤智推衍其说，至于今日。而地球万国行墨之道者，十居其七。距之辟之于二千余岁之前，逮今而驳骏有东来之意，呜呼，何其奇也!

余足迹未至欧洲，又不通其语言文字，未由考其详。顾余闻东西之人，盛称泰西者，莫不日其国大政事、大征伐，皆举国会议，询谋佥同而后行。其荐贤授能，拜爵叙官，皆以公选。其君臣上下，无疾苦不达之隐，无壅遏不宣之情。其人皆乐善好施，若医院，若义学，若孤独园，林立于国中。其器用也，务以巧便胜；其学问也，实事求是，日进而不已。其君子小人，皆敬上帝，怵祸福。其法律详而必行，其武备修而不轻言战。余初不知其操何术致此，今而知为用墨之效也。余读《墨子》诸篇，每引尧、舜、禹、汤之事以证其说。其说之善者，容亦有合于吾儒，而独其立教之要旨，专在于尚同、兼爱，则大异。彼谓等天下而同之，擞遂万物而利之，天下之人喜，人人得自伸其权，自谋其利，故便其说之行而乐趋之。交相爱则交相利，苟利于众，则同力合作，故事易举。无所甚亲于父兄，无所甚厚于子孙，故推其爱于一国，而君臣上下无甚差别。相维相系，而民气易固。学问则相长也，工巧则相示也，故互相观摩，互相竞争，而技艺日新。而又虑其以同裨同，无所统而易于争乱也，故称天以临之，使人人知所敬而不敢肆，由是而教诫修焉。明法以范之，立义以制之，使人人知所循而不敢逞；讲武以防之，使人人有所惮而不敢犯。由是而政令肃焉，由是而武备修焉。彼欲行其尚同、兼爱之说，而精详如此，行之者其效又如此，胥天下而靡然从之，固无足怪。

然吾以为其流弊不可胜言也，推尚同之说，则谓君民同权，父子同权矣；推兼爱之说，则谓父母兄弟，同于路人矣。天下之不能无尊卑，无亲疏，无上下，天理之当然，人情之极则也。圣人者知其然而序以别之，所以已乱也。今必欲强不可同、不能兼者兼而同之，是启争召乱之道耳。幸而今日泰西各国物力尚丰，民气尚朴，其人尚能自爱，又恃其法令之明，武备之修，犹足以维持不败。浸假而物力稍绌，民气日嚣，彼以无统一无差等之民，各出其争权贪利之心，佐以斗狠好武之习，纷然其竞起，天之不畏，法之不修，义之不讲，卒之尚同而不能强同，兼爱而无所用爱，必推而至于极分裂、极残暴而后已。执尚同、兼爱以责人，必有欲行均贫富，均贵贱，均劳逸之说者。吾观欧罗巴诸国，不百年必大乱。当其乱则视君如弈棋，视亲如赘旒。而每一交锋，蔓延数十年，伏尸百万，流血千里，更有视人命如草菅者，岂人性殊哉？亦其教有以使之然也。

前夫今日，争乱之事吾已见之矣；后乎今日，无道以救之，吾未知其争乱之所底止也。然则韩子之用墨，举其善而言之也；孟子之辟墨，举其弊而言之也。日本之学术先儒而后墨，余故总论其利弊如此，作《学术志》。一，汉学。二，西学。三，文字。四，学制。

汉 学

日本之习汉学，盖自应神时始。时阿直岐自百济来，帝使教太子菟道稚郎子以经典。十五年，又征博士王仁，帝谓阿直岐曰："汝国有愈于汝者乎？"曰："有，王仁者，邦之秀也。"遂征王饥仁始赍《论语》十卷、《千文》一卷而来。应神十五年当晋武帝太康五年。考李暹《干文注》日："钟繇始作《千文》∥此盖钟氏《千文》也。至继体七年，百济又遣五经博士段扬尔。十年，复遣汉安茂，于是始传五经。据《日本记》，以《礼》、《乐》、《书》、《论语》、《孝经》为五经。继体七年，当梁天监十二年，是时始传《书经》，相传日本有逸书者谬矣。日本于孝武、光武时，均通驿使，及魏并封王赐诏。而崇神时，有任那国入贡，垂仁时，有新罗王子归化，当时均不闻赍归汉籍，至君房所赍之书更荒远不可考矣。欧阳公《日本刀歌》曰："徐福行时书未焚，逸书百篇今尚存。令严不许传中国，举世无人识古文。"亦儒生好奇想像之辞耳。然汉籍初来时，仅令王子、大臣受学，第行于官府而已。及通使隋、唐，典章日备，教化益隆。逮夫大宝益崇斯文，自京师至于邦国，莫不有学，京师有大学，学有博士。国博士每国一人，学生大国五十人，上国四十人，中国三十人，下国二十人。自神龟以降，令博士兼三四国。学必藏经典，神护景云三年，太宰府言："此府为天下一大都会，其学徒稍众，而府中惟蓄五经，未有三史正本。志在涉猎，道尚不广，伏请列代诸史各给一本，以兴学业。"诏赐《史记》、《汉书》、《后汉书》、《三国志》、《晋书》各一部。可知五经等籍，国学皆藏之也。才必为贡人。其教之之法，有《周易》、《尚书》、《周礼》、《仪礼》、《礼记》、《毛诗》、《春秋左氏传》之七经，七经皆立之学官，《易》立郑康成、王弼注，《书》立孔安国、郑康成注，《三礼》、《毛诗》立郑康成注，《左传》立服虔、杜预注。《礼记》、《左传》为大经，《毛诗》、《周礼》、《仪礼》为中经，《周易》、《尚书》为小经。而《孝经》、《论语》则令学者兼习。《孝经》立孔安国、郑康成注，《论语》立郑康成、何晏注。宝字元年，特敕令天下家藏《孝经》一本，若有不孝不顺者配诸陆奥、出羽。贞观二年，敕《孝经》用明皇御注。敕曰："大唐开元十年撰御注《孝经》，作新疏三卷。考世传郑注，比之他经，义理殊非。又稽之郑《志》，康成不注《孝经》。安国之本，梁乱而亡。今之所传，出自刘炫，事义纷荟，诵习尤难。故玄宗为之训注，冀阐微言。乃敕学士佥议可否，硕德儒林成共嗟伏，应自今立诸学官。"考日本惟《公》、《谷》二传不列于学，后有遣唐使直讲博士伊与部家守传二传以归，于是家守初讲三传，然未建以为例。延历十七年，式部省奏："窃检唐令《易》、《书》、《诗》、《三礼》、《三传》，各为一经，今请以二传准小经，永听教授。"诏允之。此外有算学，以《孙子》、《五曹》、《九章》、《海岛》、《六章》、《缀术》、《三开》、《重差》、《周髀》、《九司》各为一经。有书学，以巧秀为宗，不讲字体。有律学，有音学，日本之传汉籍，有汉音，有吴音。汉音盖王、段博士之所授者，吴音则传于百济尼法，明初来对马，以吴音诵经，故吴音又呼为对马读。有唐人袁晋卿者，于天平七年从遣唐使来归，通《尔雅》、《文选》音，因授大学音博士。延历十年，诏令明经之徒习音。十七年，又诏诸读书一用汉音，勿用吴音。有天文、阴阳、历、医等学。其养之之法，于大学置劝学田数百町，以资费用；于大炊寮每日给百度饭一石五斗，以赏其劳。其取之之法，有秀才、明经、进士、明法、书算，其大学生取五位以上子孙及东西史部谓汉直、河内、文首爸姓之类，汉直之先为同知使王，文首之先为王仁，皆出刘汉之后。累世继业，或为史官，或为博士，因赐之姓，总谓之史部。史部所居在帝城左右，故曰东西。以补于式部。国学生取郡司子弟以补于国司，国司既试，则随朝集使造于官，至则引见于办官，并付式部试，而得第则叙官。而朝廷之上，自帝王以至公卿，皆喜为诗文，以相提倡。文武帝尝谒学行释奠礼，清和帝并诏修释奠式于五畿七道，以示尊崇圣教之意。大学、国学皆以岁时祀先圣孔子，初称孔宣父，神护景云二年亦谥日文宣王。大学配以先师为颜渊，从祀者九座，则闵子骞、冉伯牛、仲弓、冉有、季路、宰我、子贡、子游、子夏也。国学专祀先圣、先师，惟太宰府学三座为先圣、先师、闵子骞。所有典章制度一仿唐制，而遣唐学生所得学术归辄以教人，以故人材蔚起，延喜、天历之间，彬彬乎称极盛焉。王纲解纽，学校渐废，及保、元以降，区宇云扰，士大夫皆从事金革。源、乎迭起，互争雄霸，一切以武断为治，无暇文字。惟足利氏尝建一校，汇藏古书而已。世所谓足利学校是也。尔时惟缁流略习文字，国家有典章词令皆命僧徒充其役，斯文一线之传，仅赖浮屠氏得不坠地者三百余年。逮德川氏兴，投戈讲艺，专欲以诗书之泽销兵革之气。于是崇儒重道，首拔林忠于布衣，命之起朝仪，定律令，忠出藤原肃之门。时尚未有讲宋学者，忠年十八，遂聚徒讲朱注于西京，博士舟桥秀贤日："自古无敕许不得讲书，朝绅犹然，况处士抗颜讲新说乎？"议欲逐之。家康闻之日："林某可谓特达之识。"遂召见，被宠遇。俾世司学事，为国祭酒。及其孙信笃，遂变僧服种发，称大学头，而儒教日尊。先是，文艺之事一归于僧徒，藤原肃始倡程、朱学，然初亦为僧。及林信胜出，有僧人知其聪颖，强其父命之剃度，信胜坚执不可。德川氏既定国，儒者乃别立名目，然犹指为制外之徒，秃其颅不列于士林。信笃慨然以谓："儒之道即人之道，人之外非有儒之道，而斥为制外，可谓敝俗，乃请于德川常宪，始许种发。此元禄四年正月十四日事廿。幕府既崇儒术，首建先圣祠于江户，德川常宪自书"大成殿"字于上，鸟革翠飞，轮奂俱美。诸藩闻风仿效，各建学校。由是人人知儒术之贵，争自濯磨，文治之隆，远越前古。自藤原肃始为程朱学，肃，字敛夫，号惺窝，播磨人。初削发入释，后归于儒。时海内丧乱，日寻干戈，文教扫地，而惺窝独唱道学之说。先是，讲宋学者以僧元惠为始，而其学不振，自惺窝专奉朱说，林罗山、那波活所皆出其门，于是乎朱学大兴。物茂卿曰：昔在邃古，吾东方之国泯泯乎罔知觉。有王仁氏而后民始识字，有黄备氏而后经艺始传，有营原氏而后文史可诵，有惺窝氏而后人人知称天语圣。四君子者，虽世尸祝乎学宫可也O'师其说者凡百五十人，尤著者日林信胜、一名忠，字子信，号罗山，西京人。林春胜、一名恕，字之道，号鹅峰，信胜子。林信笃、一名戆，字直民，号凤冈，春胜子。林衡、字德铨，号述斋，本岩村城主，嗣林氏，为信胜八世孙。木下贞干、字直夫，号锦里，西京人。新井君美、字在中，号白石，江户人。室直清、字师礼，号鸠巢，江户人。柴野邦彦、字彦辅，号栗山，赞岐人。那波觚、字道圆，号活所，播磨人。山崎嘉、字敬义，号同斋，西京人。浅见安正、字纲斋，近江人。德川光国、字子龙，号常山，水户藩主。安积觉、字子光，号澹泊斋，世仕水户藩。贝原笃信、字子诚，号益轩，世仕筑前藩。中井积善、字子庆，号竹山，大坂人。佐藤塑字大道，号惟一斋，江户人。尾藤孝肇字志尹，号二洲，伊豫人。古贺朴、字纯风，号精里，世仕佐贺藩。古贺煜、号侗庵，朴子。赖襄。字子成，号山阳外史，安艺人。

为阳明之学者凡六人，中江原为之首，原字惟命，号藤树，近江人。年甫十一，一日读《大学》至"壹是皆以修身为本"，慨然日："圣人岂不可学而至乎？"初治程、朱学，既而喜阳明王氏之说，教诲弟子以勿泥格套，去胶柱之见，以体认本心。又以《孝经》为标旨，揭出爱、敬二字。藤树为人温厚，无贤愚皆服其德，尝遇盗，告以姓名，贼皆投71罗拜。又之京师道中与舆夫说心学，舆夫感动流涕，一时称为近江圣人。其徒之善者日熊泽自继。字子介，号蕃山，西京人。又有伊藤维桢，字原佐，号仁斋，西京人。初潜心宋学，既而有疑，乃参伍出入，沈思有年，恍然日："《大学》之书非孔氏之遗书，凡明镜止水、冲漠无朕、虚灵不昧，以及体用、理气诸说，皆佛、老绪余，非圣人意也。"其学专以《论语》为主，《孟子》次之。平居教学者以明道术、达治体乃为有用之材，而以流于记诵，骛于空文为戒。广开门户，来者辐辏，信者以为间世伟人，疑者以为陆、王余说。仁斋处乎其间，是非毁誉怡然不问，专以继往开来为任。不甚喜宋儒，而讲学自树一帜。其徒七十人，尤者日伊藤长允。字元藏，号东涯，维桢子。物茂卿之学，蔌生氏，名双松，以字行，号徂徕，又号萱园，江户人。其先有仕南朝为物部者，以官为族，称物部氏，或单称物氏。初，伊藤仁斋倡古学于平安，徂徕乃著《萱园随笔》以距古学。既而读明人李、王之书，有所感发，以古文辞为古经阶梯，创立一家言，自称复古学。日："古言不与今言同，遍采秦、汉以上古言，玩味六经，则宋儒之妄，章章乎明矣。"又日："道者，文章而已，六经亦此物。舍此而他求，后儒所以不知道也。"又日："孔子之道，先王之道也。其教则诗、书、礼、乐四术。自子思、孟子与诸子争乃降为儒家者流矣。"其教人读书，六经之外专以《史》、《汉》，谓其言近古，易以识古人之意。其诗文专宗李、王，以步趋盛唐，视宋、元人文不啻如仇雠也。所著有《论语征》、《辨道》、《辨名》等书，大詈宋儒，并及思、孟。其门人安藤东野、山县周南之辈从而鼓荡之，声号藉甚，震撼一世。尝题孔子像赞，自称曰："日本国夷人物茂卿拜手稽首"云。由《史》、《汉》以上求经典，学识颇富，近伊藤而指斥宋儒空谈则过之。门徒六十四人，尤者日太宰纯、字德夫，号春台，信浓人。服部元乔、字子迁，号南郭，西京人。龟井鲁、字道载，号南溟，筑前人。帆足万里。字鹏卿，号愚亭，世仕日出城主。

更有古学家专治汉、唐注疏，共六十人，尤者日细井德民、字世馨，号平洲，尾张人。猪饲彦博、字希文，号敬所，西京人。中井积德、字处寂，号履轩，大坂人。藤田一正、字子定，号幽谷，水户人。藤田彪、字斌卿，号东湖，一正子。会泽安、字伯民，号正志斋，水户人。松奇复、字明复，号慊堂，肥后人。安井衡、字仲平，号息轩，世仕饫肥城主。盐谷世弘。字毅侯，号宕阴，江户人。此外则为史学者，有源光国、著《大日本史》。赖襄、著《日本政记》、《日本外史》。岩垣松苗。著《国史略》。

为古文之学者，有物茂卿、赖襄、盐谷世弘、安井衡、斋藤谦、字有终，号北堂，伊势人。古贺朴，皆卓然能成一家言，余外则林孺、字长孺，号鹤梁，江户人。柴野邦彦、尾藤孝肇、室直清、太宰纯、服部元乔、山县孝孺、字次公，号周南，长门人。中井积善、中井积德、木下贞干、新井君美、安藤焕图、字东壁，号东野，野州人。佐藤坦、安积信、思顺，号艮斋，陆奥人。柴野允升、字应登，号碧海，邦彦子占贺煜、藤田彪、伊藤维桢、伊藤长允、中江原、松永遐年、字昌三，号尺五堂，西京人。熊泽伯继、安积觉、山崎嘉、汤浅元桢、字之祥，号常山，备前人。皆愿、字伯恭，号淇园，西京人。赖惟宽、字千秋，号春水，襄父。贝原笃信、龟井鲁、千叶元之、字子元，号芸阁，西京人。龙公美、字君玉，号草庐，山城人。细井德民、斋藤馨、字子德，号竹堂，仙台人。长野确、字孟确，号山，伊豫人。藤森大雅、字纯风，号宏庵，江户人。藤泽辅、字元发，赞岐人。广濑谦、字吉甫，号旭庄，后人。筱崎弼、字永弼，小竹，浪华人。坂井华、字公实，号虎山，安艺人。野田逸、字子明，号笛浦，丹后人。青山延于、字子世，号拙斋，水户人。青山延光、字伯卿，号佩弦斋，延于子。中村和、水户人。贯名苞、字君茂，号海屋，阿波人。摩岛弘、字子毅，号松南，西京人。松崎复、太田元贞、字公干，号锦城，加贺人。太田墩、字叔复，号睛轩，元贞子。朝鼎、字五鼎，号善庵，江户人。龟田兴、字公龙，号鹏斋，上野人。山本信有、字喜六、号北山，江户人。秦鼎、字士铉，号沧浪，尾张人。春田嵩、字九泉，号真庵。苏我章、字子明，号耐轩，江户人。大桥顷、字顺藏，号讷庵，江户人。佐久间启。字子明，号象山，信浓人。为诗词之学者有新井君美、著有《自石诗稿》。梁田邦美、字景鸾，号蜕岩，江户人，有《蜕岩文集》。祗园瑜、字伯玉，号南海，纪伊人，有《南海集》。秋上仪、字子羽，号玉山，丰后人，有《玉山诗集》、《玉山遗稿》。菅晋师、字礼卿，号茶山，备后人，有《黄叶夕阳村舍诗稿》。赖惟柔、字千祺，号杏坪，安艺人。广濑建、字子基，号淡窗，丰后人。赖襄、梁孟纬、字公图，号星岩，美浓人，有《星岩集》。市河子静、号宽斋，上毛人。大洼天民、号诗佛，有《诗圣堂集》。柏木昶、字永日，号如亭，信浓人，有《晚睛堂集》。菊池五山。有《五山堂诗话》。

著述之富，汗牛充栋，不可胜数，今特取其说经之书备志于后。

三百年来，国家太平，优游无事，士夫每立一义、创一说，则别树一帜，如宋明人聚徒讲学之风。为之党徒者若蚁慕膻，以千百计，及其党羽已盛，名望已成，则王公贵人、列藩侯伯，争贲束帛、馈兼金，或自称门下，或冀得其尺牍手书以为荣。其上者拔之草茅，命参机密；其次者广借声誉，亦得温饱。而此徒彼党，往往负气不相下，各著书说，昌言排击。即共居一门，亦有同室操戈、兄弟阋墙以相狎侮者。甚则师弟之间反颜相向，或隙末而削籍，或师死而背去，又比比然也。既各持其说，无以相胜，则曲托贾竖，邮呈诗文于中国士大夫，得其一语褒奖，乃夸示同人，荣于华衮。而朝鲜信使偶一来聘，又东西奔走，求一接謦款，以证其所学之精。其骛声气，好排挤，日本之习汉学其弊有如此者。惟是，将军颛政，历数百载，举国士夫不复知有名义。自德氏好文尚学，亲藩德川光国著《大日本史》，隐然寓斥武门、崇王室之意。其后高山彦九郎、蒲生君平、赖襄，概以此意著书立说，子孙徒党继续而起，浸淫渐积，民益知义。

逮外舶事起，始主攘夷，继主尊王以攘夷，终主尊王。

皆假借《春秋》论旨，以成明治中兴之功，斯亦崇汉学之效也。维新以来，广事外交，日重西法，于是又斥汉学为无用，有昌言废之者。虽当路诸公知其不可，而汉学之士多潦倒摈弃，卒不得志。明治十二三年，西说益盛，朝廷又念汉学有益于世道，有益于风俗，于时有倡斯文会者，专以崇汉学为主，开会之日，亲王大臣咸与其席，来会者凡数千人云。

经说书目

《读易私记》一卷、《读易图例》一卷、《周易义例卦变考》一卷、《周易经翼通解》十八卷、《复性辨》一卷、《辨疑录》四卷、《圣语述》一卷、《读易图例》一卷、《论孟古义标注》四卷、《中庸发挥标释》二卷、《大学定本释义》一卷、《语孟字义标注》二卷、《周易传义考异》九卷、《四书集注标注》六卷、《春秋胡氏传辨疑》二卷、《经说》二卷、《经学文衡》三卷、《诗经说约》二十八卷、《诗经正文》二卷、《大禹谟辨》一卷，伊藤长允著。《较定孝经》一卷、《经义拥说》一卷、《经义拥说绪余》四卷、《古文尚书考》十卷、《中庸辨》一卷、《经说》十卷、《大学弁》二卷、《论语正义》无卷数、《孝经集览》二卷、《经义书》一卷、《古文尚书勤王师》三卷、《春秋孔志》一卷、《李鼎祚易解义疏》十八卷、《三礼古器考》三卷、《论语说》五卷、《易象义解》五卷、《书丛》十卷、《尚书勤王师》无卷数、《学庸正义》无卷数，山本信有著。《四书钞说》十二卷、《周易程传钞说》四卷、《孝经示蒙句解》一卷、《四书示蒙句解》二十八卷、《诗经示蒙句解》十八卷、《小学示蒙句解》十卷、《笔记周易本义》十六卷、《笔记易学启蒙》四卷、《笔记读易要领》四卷、《笔记书经集传》十二卷、《笔记诗经集传》十六卷、《笔记春秋胡传》四卷、《笔记礼记集说》十五卷、《笔记大学或问》一卷、《易学启蒙翼传》一卷、《家礼训蒙疏》五卷、《孝经集解》一卷，中村钦著。《大学略钞》一卷、《大学要旨》一卷、《四书五经要语钞》三卷、《论语摘语》一卷、《大学钞》一卷、《论语解》无卷数、自学而"至"里l三。《大学解》二卷、《中庸解》三卷、《春秋劈头论》一卷、《四书集注》十卷、《周礼》三卷、《仪礼》三卷、《孝经》一卷、《孟子养气知言解》一卷、《周易手记》六卷、《四书集注钞》三十卷、《七书讲义私考》八卷、《三体谚解》二卷，林信胜著。《古文孝经标注》一卷、《古文孝经参疏》三卷、《大学古义》一卷、《中庸古义》一卷、《大学解废疾》、《中庸解废疾》、《古文尚书考疑》、《尚书类考》、《左氏独得》、《论语征膏盲》、《孟子说》均无卷数，《合刻四书》四卷、《论语正文》二卷、《孟子正文》七卷、《毛诗正文》三卷、《古文尚书正文》二卷、《礼记正文》五卷，片山世墙著。《四书序考》四卷、《大学启蒙集》七卷、《孟子要略》四卷、《朱易衍义》三卷、《小学蒙养集》三卷、《孝经外传》一卷、《孝经详略》二卷、《孝经刊误附考》一卷、《四书点》十四卷、《孝经点》一卷、《小学点》一卷、《五经点》十一卷、《周易本义》十卷、《易学启蒙》二卷、《论孟精义》二十八卷、《洪范全书》六卷，山崎嘉著。《古易断》十卷、《古易时言》四卷、《古易精义》一卷、《古易一家言》一卷、《古易一家补》一卷、《古易通》无卷数、《周易精蕴》无卷数、《易学岁编》三卷、《易学小筌》一卷、《梅花心易评注》一卷、《古3孝经发》三卷、《书经通考》、《国字笺》、《左国易说》、《论讶汇考》、《诗经解》、《广易学必读》均无卷数，新井佑登著《周易本义首书》七卷、《周易私考》十三卷、《孟子谚解》三十三卷、《论语谚解》三十一卷、《易启蒙私考》四卷、《大等谚解》一卷、《诗经私考》、《书经私考》、《春秋私考》、《丰私考》、《周易私考》、《周易程传考》、《周易程传翼》、《周荔新见》均无卷数，林春胜著。《周易绎解》十卷、《易原》二卷《蓍卜考误弁正》一卷、《书经绎解》六卷、《诗经绎解》十王卷、《诗经助字法》二卷、《左传助字法》三卷、《仪礼绎解：八卷、《大学绎解》一卷、《中庸绎解》一卷、《论语绎解》寸卷、《孟子绎解》十四卷、《易学开物》无卷数，皆川愿著。《谁语古训外传》二十卷、《诗书古传》三十四卷、《朱氏诗传营盲》二卷Ⅲ、《周易反正》十二卷、《易道拨乱》一卷、《古支孝经孔安国传》一卷、《古文孝经正文》一卷、《论语古训十卷、《易占要略》一卷、《春秋三家异同》、《春秋拟释例》、《六经略说》、《春秋历》均无卷数，太宰纯著。《冢注孝经》一卷、《孝经和字训》一卷、《冢注论语》十卷、《论经群疑考》十卷、《冢注家语》十卷、《冢注诗经》五卷、《冢注尚书》六卷、《冢注六记》六卷、《孟子断》二卷、《国语增注》六卷、《大学国字解》一卷、《中庸国字解》一卷，冢田虎著。《尚书证》一卷、《孝经证》五卷、《中庸证》六卷、《论语证》四卷、《诗经证》三卷、《易学简理证》、《论语人物证》、《尚书人物证》、《诗经人物证》、《九经释例》、《麟经探概》、《尔雅证》均无卷数，高桥女阂慎著。《系辞详说》二卷、《三论异同》一卷、《论语大疏》二十卷、《大学考》二卷、《易解》无卷数、《壁经辨正》十二卷、《论语作者考》一卷、《论语名义考》一卷、《中庸说》二卷、《中庸考》二卷、《九经谈》十卷，大田元贞著。《五经图解》十二卷、《书经天度辨》四卷、《书经天文图说》二卷、《周易指掌大成》无卷数、《周易一生记》五卷、《周易日用掌中指南》一名《本卦指南》。五卷、《梅花心易掌中指南》五卷、《八卦掌中指南》四卷、《易学启蒙图说》一卷、《断易指南》一名《初字掷钱钞》。十卷，马场信武著。《易术梦断》一卷、《易术传》十卷、《周易解》五卷、《易林图解》二卷、《左传占例考》一卷、《易术明画》二卷、《易术便蒙》一卷、《易术手引草》一卷、《易术妙镜》一卷，片M基成著。《易述》、《书经述》、《诗经述》、《二礼述》、《春秋述》、《孝经述》、《论语述》、《家语述》、《礼记述》均无卷数，赤松弘著。《论语征余言》、《周易约说》、《周易古断》、《系辞传辨解》、《书经考》、《诗经考》、《左传考》、《国语考》均无卷数，户崎哲著。《周易说》、《尚书说》、《毛诗说》、《春秋说》、《礼记说》、《孝经说》、《论语说》、《毛诗品物考》均无卷数，古屋鼎著，《孝经集说》一卷、《大学古义》一卷、《易学弁疑》一卷、《经义折衷》一卷、《经义绪言》一卷、《论语集说》、《三礼断》、《左氏传筮说》一卷，井上立元著。《论语新注》四卷、《论语撬》一卷、《论语会意》一卷、《礼记说约》十五卷、《礼记节注》六卷、《孝经余论》一卷、《诗镌》无卷数，丰岛干著。《大学小解》一卷、《中庸小解》二卷、《论语小解》七卷、《孟子小解》七卷、《孝经小解》二卷、《易经小解附卦原》七卷、《大学或问》一号《经济弁》。二卷、《孝经外传或问》二卷，熊泽伯继著。《四书之部》十卷、《四书之序》一卷、《孝经之部》一卷、《小学之部》五卷、《诗经之部》八卷、《经典余师》、《六经用字例》无卷数，溪世尊著。《孝经启蒙》一卷、《大学启蒙》一卷、《大学解》一卷、《大学考》一卷、《中庸解》一卷、《论语解》一卷、《乡党篇翼传》三卷，中江原著。《大学定本》一卷、《中庸发挥》一卷、《论语古义》十卷、《孟子古义》七卷、《论语字义》二卷、《周易乾坤古义》一卷、《春秋经传通解》二卷，伊藤维桢著。《卜易通商考》一卷、《增补周易通商考》一卷、《周易卦爻象解》二十卷、《周易风俗通》一卷、《周易彖解》一卷、《易林独步》无卷数，吉川佑三著。《辨大学非孔书弁》一卷、《批大学弁断》一卷、《大戴礼记》三卷、《诗薮》十卷、《小学讲义》六卷、《丧礼小记》一卷，浅见安正著．、《四书俚谚钞》十卷、《四书集注俚谚钞》五十卷、《孟子井田弁》一卷、《孝经增补首书》二卷、《孝经评略大全》四卷、《易学启蒙合解评林》七卷，毛利瑚珀著。《大学解》二卷、《中庸解》二卷、《论语征》十卷、《论语弁书》四卷、《辨道》一卷、《辨名》一卷，蔌生双松著。《诗经国字解》十卷、《诗经古注标注》二十卷、《古文尚书标注》十三卷、《左传纂疏》六十卷、《左传鲁历考》一卷，宇野成之著。《易学通解》二卷、《易学时考指南》二卷、《易学卦象自在》三卷、《易学余考》一卷、《岁卦断》一卷，井田龟学著。《周易郑氏注》三卷、《易乾凿度》二卷、《尚书大传》五卷、《仪礼逸经传》一卷、《订正尔雅》十卷，木村孔恭著。《三礼口诀》二卷、《四书集注》十卷、《五经》十一卷、《小学句读》四卷、《孝经大义》一卷，贝原笃信著。《诗经大训》、《诗经小训》、《诗经夷考》、《毛郑异同考》均无卷数，《诗经古传》五卷，细井德民著。《鲁论愚得解》一卷、《洪范筮法》一卷、《读易杂钞》四卷、《书十一篇傍训》一卷、《入易门庭》一卷，蔌生道济著。《周易解》十卷、《书经二典解》二卷、《诗经毛传补义》十卷、《孟子解》七卷、《左传筛》十卷，冈龙白驹著。《读易要领》无卷数、《读诗要领》一卷、《孟子考证》一卷、《大学衍义考证》十卷，中村明远著。《周易讲义》、《四书讲义》均无卷数、《周易新疏》十卷、《大学新疏》二卷、《中庸新疏》二卷、室直清著。《平氏春秋》二卷、《读论语》十卷、《大学考》十卷、《易筮探赜》一卷、《孝经考》一卷，诸葛氏著。《大学考》、《中庸古注》、《书今文定本》、《春秋三传比考》、《小尔雅》均无卷数，南宫岳著。《五经集注首书》五十七卷、《小学集说钞》六卷、《春秋胡传集解》三十卷、《四书事文实录》十四卷，松永遐年著。《经学要字笺》三卷、《四书国字解》、《五经国字解》均无卷数，穗积次贯著，，《大学证》、《大学考证》、《四书考证》均无卷数，星野璞著。《增注大学》一卷、《增注中庸》一卷、《国语订字》一卷，冈岛顺著。《毛诗征》一卷、《论语译》、《论语阙》无卷数、龙公美著。《学庸解》一卷、《论孟解》、《至诚一贯之图》均无卷数，手岛信著。《四书便讲》六卷、《大学全蒙释言》一卷、《孟子尽心口义》一卷，佐藤直方著。《易手记》二卷、《尧典和释》一卷、《古本大学校》一卷，三轮希贤著。《论语室》二卷、《论语堂》五卷、《孟子选》二卷，河合元著。《论语何晏集解》植字本，菅氏古钞本。二卷、《论语集解考异》四卷、《经籍通考》无卷数，吉田坦著。《诗经古注》二十卷、《左传异名考》一卷、《周易古注校》十卷，井上通熙著。《左传音释》一卷、《四书集注点》十卷、《五经》十一卷，后藤世钧著。《周易音义》一卷、《尚书音义》一卷、《国语略说》四卷，陶修龄著。《大学诸注集览》四卷、《中庸诸注集览》四卷、《论语朱氏新注正误》十卷，铃木行义著。《左传白文校》七卷、《仪礼图钞》无卷数，服部元乔著。《四书大全》二十三卷、《四书存疑点》十五卷，鹈饲信之著。《四书句读大全》二十卷、《七书谚解》三十八卷，山鹿义臣著。《大学明德之图》一卷、《四书详论》无卷数，山冈元邻著。《春秋七草》一卷、《左传名物解》无卷数，后藤光生著。《诗经名物辨解》七卷、《周易本义国字解》五卷，江村如圭著。《诗经图》一卷、《经说》无卷数，新井君美著。《易学启蒙谚解》七卷、《书言俗解》六卷，}神原立辅著。《孝经古点》、《大学古点》无卷数，久川资衡著。《韩文公论语笔解考》二卷、《论语征正文》一卷，伊东龟年著。《论语说薮》、《经论珠玑》无卷数，入江平马著。《郑注孝经》一卷、《孝经引证》一卷，冈田挺之著。《论语撮解》一卷、《大学私衡》一卷，龟田屿著。《鳌头四书集注》十卷、《小学详解》十四卷，宇都宫的著。《论语考》六卷、《左传考》三卷，宇野鼎著。《左传辑释》二十二卷、《论语集说》六卷，安井衡著。《四书通辨》八卷，伊藤元基著。《诗经小识》五卷，稻生宣义著。《大学养老编》三卷，入江忠囿著。《诗经古义》无卷数，西湖小角著。《虞书历象俗解》二卷，西川忠英著。《七经、孟子考文补遗》三十一卷，山井鼎著，蔌生观补遗。鼎字君彝，观字叔达，茂卿之弟，故又自称物氏。日本上毛有参议小野篁遗址，足利氏兴，因其地建学校，颇藏古书。鼎偕其友根逊志往探，获《七经》、《孟子》古本，盖唐时所赍来者，又获宋本《五经正义》。遂作考文。物茂卿为之序，享保中官命观等搜集诸本为之补遗，此书已录《四库书目》，故特详之。《四书唐音弁》二卷，冈岛明敬著。《通俗四书注音考》一卷，那波方后著。《春秋传校正》三十卷，那波师曾著。《易林集注钞》二十四卷，名古屋元医著。《礼记王制地理图说》一卷，长久元珠著。《三礼仪略》四卷，村土宗章著。《五经旁训》十四卷，清田纶著。《古文孝经国字解》一卷，宫濑维干著。《五经童子问》无卷数，人见壹著。《书反正》一卷，伊藤长坚著。《孝经斋氏传》二卷，斋宫必简著。《春秋纪要》无卷数，冈崎信好著。《四书大全头书》二十二卷，藤原肃著。《孝经翼》一卷。中村和著。

外史氏日：日本之习汉学，萌于魏，盛于唐，中衰于宋、元，复起于明季，迨乎近日，几废而又将兴。盖自王、段博士接踵而来，于是有《论语》、《五经》而人始识字。隋唐遣使，冠盖相望，于是习文章辞赋，而君臣上下始重文。惟中间佛教盛行，武门迭起，士夫从事金革不知有儒，汉学一线之延，仅赖浮屠氏得以不坠。而迨德川氏兴，投戈讲艺，藤、林诸人，卓然崛起，于是有为程朱学者，有为陆王学者，有为韩柳之文、王李之诗者，益彬彬称极盛焉。夫日本之传汉学也如此其久，其习汉学也如此其盛，而今日顾几几欲废之，则以所得者，不过无用之汉学，刍狗焉耳，糟粕焉耳，于先王经世之本，圣人修身之要，未尝用之，亦未尝习之也。

自唐以来，惟习诗文，自明以来，兼及语录。夫辞章之末艺，心性之空谈，皆儒者末流之失，其去道本不可以道里计；而日本之学者，乃惟此是求。千余年来，岂谓无一人焉欲举修齐治平之道见之施行者？而以武门窃权、仕者世禄之故，朝廷终不能起儒者于草莽，破格而用之。儒者自知其无用，亦惟穷而在下者，区区掇拾而逐其末。

举国之人，以读书者少，群奉为难能可贵；而儒者以少为贵，遂益高自位置，峻立崖岸，诩诩然夸异于人日："吾通汉学。"而究其拘迂泥古，浮华鲜实，卒归于空谈无补。有识之士固既心焉鄙之，一旦有事，终不能驱此辈清流，使之诵经以避贼，执笔以却敌。复见夫西人之枪炮如此，轮舶如此，闻其国富强又如此，则益以汉学者流为支离无足用，于是有废之之心。其几废也，夫亦彼习汉学者有以招之也。虽然，坐井观天日天小者，非天小也，彼徒见日本之学者，亦遂疑汉学不过尔尔。至使狂吠之士，诋谟狎侮，以儒为戏。甚且以仁义道德为迂阔，以尧、舜、孔、孟为狭隘，而《孝经》、《论语》举束高阁。其见小不足与较，吾哀夫功利浮诈之习，中于人心，未知迁流所至也。且即以日本汉学论，亦未尝无用也。今朝野上下通行之文，何一非汉字？其平假名、片假名，何一不自汉文来？传之千余年，行之通国，既如布帛菽粟之不可一日离，即使深恶痛绝，固万万无废理。况又辞章之末艺，心性之空谈，在汉学固属无用，而日本学者，正赖习辞章、讲心性之故，耳濡目染，得知大义。尊王攘夷之论起，天下之士，一倡百和，卒以成明治中兴之功。则已明明收汉学之效矣，安在其无用也耶？此其事当路诸公宜若未忘，吾是以知汉学之必将再兴也。方今西学盛行，然不通汉学者，至不能译其文。年来都鄙诸黉，争聘汉学者为之师，而文人学士，亦不如前此无进身之阶，汉学之兴，不指日可待乎？吾愿日本之治汉学者，益骛其远大者，以待时用可也。

西 学

西学之滥觞，盖始于宝永年间。德将军家宣云，自耶稣教作乱于天草，设为厉禁，教士悉加驱逐，西书概行涂抹。及是有罗马教士若望至，幕府命新井君美就询海外事，君美始著《采览异言》一书。宝永戊子，洋舶来萨州，载教士一人置之夜久岛而去。既而出乞食，土人捕得送之长崎，寻送到官。有司历问海商和兰以为罗马国人也。时家宣为储副，以问君美，君美答曰："彼来求我，苟不通言语，何以达其志？然彼亦人耳，岂同鸟语兽言，莫能悉其意也。"家宣既嗣位，遂命送致江户，使君美按验之。君美就之咨诹方俗，其人出怀中小册，检阅以答，盖西人所译日本方言也。久而益熟日本语，君美于是笔其所述，作《采览异言》，即西学之始也。君美又著有《西洋图说》、《西洋纪闻》、《西学推问》、《西学考略》、《和兰纪事》、《阿兰陀》、《风土记》诸书。既而和兰船主至，君美复奉命私问之。嗣后船主问岁一人觐，君美辄就问，沿为例，复续为后语，世始知有和兰学。寻命医官桂甫筑、儒官青木文藏、长崎人西如见等，从兰人习其语言，或医术、历算等学。而前野良泽、杉田元白等诸子各研究其术，由是西学渐行于世。自君美始倡和兰学，然以和兰字蚊脚蟹行，未易通解。文藏以为其说必有可取，特往长崎质译者，习其书，始得蕃薯，请于官种之各岛。民感其惠，称曰"甘薯先生"。文藏又习种痘方。所著有《和兰文字略考》三卷，《和兰话译》二卷。前野、杉田皆习兰医，前野氏所著有《和兰译文略》、《兰译筌》、《兰语随笔》，杉田氏所著有《解体约图》、《解体新书》行于世。有小石元俊者叹其精绝，特从前野、杉田讨论兰学。名医山胁东洋素疑兰医，论脏腑与汉说异，召元俊使弟子数十人论难，元俊依问辨析，竟乞于官，解剖刑余尸以征之，自脏腑位置、形状及骨节微细之处一如兰医所说，于是东洋及弟子乃服。关以西据兰说以解尸以是为始，其后西京、大坂兰学之行，则元俊首倡之也。大概元泽《六物新志》曰："和兰学一涂草创于新井白石，中兴于青木文藏，休明于前野兰化，隆盛于杉田鹤斋。近世以兰学著者，实渊源于四先生"云。大概氏亦精兰学，所著有《兰学阶梯》、《泰西医说》、《兰说夜话》、《兰译要诀》、《环海异闻》、《泰西新话》诸书。延享元年，将军吉宗始建天文台于江户．神田又制简天仪，后迭经废置，更于浅草建二台，九段坂建一台。凡历算推步之事，悉命司掌。处士若间长涯、麻田刚立辈亦颇习西术，故当时遂采西法以改历焉。

外舶迭来，海疆多事，当路者皆以知彼国情，取彼长技为当务之急。文化八年始置翻译局于浅草，天文台中特举兰学者数名专译和兰文书，称为蕃书和解方。安政三年丙辰，又改称翻译局为蕃书调所，更于翻译之外讲授兰书。幕府寻谕：凡士人愿入学者听。又谕诸藩，士有愿入学者亦听。未几英吉利、法兰西、普鲁士、鲁西亚诸书并令讲授，渐次设置化学、物产学、数学等三科，又命编纂英、和对译书。文久二年壬戌，又改为洋书调所。六月．遣教授手传津、田真一郎、西周助于和兰留学，后二年乃归驯。遣生徒留学外国以是为始。八月，更改校名为开成所。癸亥，又遣生徒市川文吉、小泽圭次郎、绪方四郎、大筑彦五郎等于鲁西亚留学。庆应二年丙寅，又遣生徒箕作奎吾、箕作大麓、外山舍八、市川森三郎、亿川一郎等于英国留学。是年特聘和兰人特马为理学、化学教师，延外国人为教授，盖于此权舆。明治元年，将军奉还政权，当幕府时，所习西学，以天文、历算、医术为宗，率以荷兰人为师，逮其末造，兼及他术，并师他国。然一二西学学校，皆为官学，诸藩犹未之知。当时诸藩，若萨摩，若长门，皆力主攘夷，既麂岛、马关战辄失利，则争遣藩士，择其翘楚，厚其资装，俾留学外国。今之当路诸公，大率从外国学校归来者也。维新以后，壹意外交，既遣大使巡览欧美诸大国，目睹其事物之美，学术之精，益以崇尚西学为意。明治四年，设立文部省，寻颁学制，于各大学区分设诸校。有外国语学校，以英语为则。先是，习外国语者多从传教士习学，通计全国教士书塾不下数百。及是官立语学校，民间闻风慕效，争习英语．故英语最为盛行。有小学校，其学科日读书、日习字、日算术、日地理、日历史、日修身，兼及物理学、生理学、博物学之浅者，益以野画、唱歌、体操谓秋千、蹴鞠之类，所以使身体习劳者。诸事。有中学校，其学科亦如小学，而习其等级之高者，术艺之精者。有师范学校，则所以养成教员以期广益右也。自学制改习西学，苦于无师，旧日师长惟习汉经史，而于近时之地理、历史、物理、算术，知者甚稀。故文部省议以养成教师为急务。美国有师范学校，所以教为人师者，特仿其学制并聘其国人开师范学校。凡小学教师皆于是撰取焉。有专门学校，则所以研穷学术，以期专精者也。庚午十一月，始议置专门学科，先于所聘外国教师中，举其尤者为专门校长。壬申正月，遂开专门学校，场创置于／静冈藩邸，大募生徒。既以生徒应募者不多，姑令闭场三月。国皇始临御学校，召集师生亲加询问。癸酉，又改校名为开成学校。四月，设立法学、理学、工学、诸艺学、矿山学，为专门五科，定以法、理、工之三科以英语教授，诸艺学以佛语教授，矿山学以独乙语教授。五月，建筑专门讲习校于锦町。甲戌九月，改正教规，更以法学、化学、T学，分本科、预科，别编课程。于是生徒得入本科，总计二十四人，法学九人，化学九人，工学六人，是专门生徒嚆矢也。乙亥八月，选拔文部省本校生徒十一名，命留学各国，米国九名，佛国一名，独国一名，令各于所习之学科，分门研究，此专门学生留学外国之始也。有东京大学校，即旧幕府时之洋书调所，维新以后改称为大学南校。庚午四月，令以大坂洋学所、化学所属于南校。七月，大政官令诸藩举年十六以上、二十以下之俊秀入南校，称为贡进生。其制十五万石以上大藩三人；五万石以上中藩二人；一万石以上小藩一人。既而罢之，学中制度、程课亦改革不一。至明治六年，定为法学、理学、文学三学部。于是学中规模颇近似欧美大学。分法学、理学、文学三学部。各科课程分为四年，生徒阶级亦分四等，定制将来用国语教导，惟现今暂用英语，且于法兰西、日耳曼二语中兼习其一，惟法学部必兼学法兰西语。法学专习法律，以日本法律为主，并及法兰西律、英吉利律、唐律、明律、大清律。并及公法。若列国交际法，结约法、航海法、海上保险法之类。理学分为五科，一化学科，二数学、物理学及星学科，三生物学科，四工学科，五地质学及采矿学科。其第一年课程，各科所习无甚异同，后三年间则各随其体质专修一科。文学分为二科，一哲学、谓讲明道义。政治学及理财学科，二和汉文学科。皆兼习英文或法兰西语、或日耳曼语。凡习文学科者第一年课程大同小异，第二年即分科专修。其东京医学校并隶于本校焉。此外有工部大学校，以教电信、铁道、矿山之术。有海陆军兵学校，以教练兵、制器、造船之术。天文中葡萄牙船来大隅，始得鸟铳，岛主种子岛久时命工摸造之而不成，明年船又来，乃得其法。其后萨摩得之，雄于九州，北条氏得之，遂并关八州。庆安四年，将军家纲命北条正房，就和兰人学战法及大炮、火箭之法，正房录为一书以献。然以时方治平，无讲求其术者。迨海疆事起，兰学者流争译炮术诸书以传其法。当时水户藩源齐昭最重其器，有请销梵钟悉以铸炮之疏。信浓人佐久间启，尝作炮卦，仙台人大概磐溪亦习炮术，皆铸而试之有效。幕府既知西国兵事之精，乃遣矢田崛景、藏胜麟太郎于长崎，就和兰人学操汽船术，又遣梗本釜次郎、赤松太三郎往和兰学海军，大鸟圭介往法国学陆军，盖尔时已习西法矣。维新以后，日以扩充，遂专设兵校，馀详《兵志》中。有农学校，以教种植。教之物性，教之土宜，教之地质，教之栽种之法，培养之方。于劝农局设植物园，罗聚五洲种植之品亲试验之。日本自开兰学，亦有为本草学者，第举外国异种，辨其名与其性耳，未及种植之法也。明治七年，澳国开博览会，委员津田仙从农学家荷衣伯连得三新法，一日气筒，叠砖如筒藏于地中。俾大气吸入土中，则地质增肥，物益茂盛。一曰树枝偃曲法，凡果实花时，取其枝之向上，以绳缚之，令其偃曲而倾下，使枝减生力，则本干长大，新芽发生，花实穰盛，一一皆如意所欲。一日配合法，亦于果实初花时，用蜂蜜各物涂于花，使雌雄蕊合，如此则结果大而多，施之谷类，收获亦数倍，归试于国颇有效云。商学校，以教贸易。教之算数，教之溥，教之款援酬酢之法，投机射利之方。目本不惯营两，其术殊拙，维新以来，始有士族豪家从事于此者，近日商学校甚盛。工学校，以教技巧。多习西人以机器制作之法，凡金石草木之工，变更利器，亦多摸西制。女学校，以教妇职。多习纂组缝纫之T，并及音乐。初，开拓次官黑田清隆归自美国，极陈教育妇女之要，政府从其言，选女子五名，命以官费留学美国，又于东京设女子师范学校，其后各地慕效，女学校益多。凡学校无论官立、出于官费者为官立。公立、各地方、郡区、町村联合而设立者为公立。私立，出于私费者为私立。皆受辖于文部，学规教则命文部卿监督之。朝廷既崇重西学，争延西人为之教师。明治六七年间，各官省所聘，府县所招，统计不下五六百人。初征诸藩贡进生留学外国，既乃择专门学生、大学生学之小成者，以官费留学。初遣留学生择年少聪颖未尝学问者，而其中轻佻浮躁之徒，未有进益，先染恶习。政府以所费多而所得少，乃悉召还，再以学优者遣往。而各府县子弟，以私费学于外国者尤众。既广开黉校，延师督教，朝夕有课，讲诵有程。而隶于学校者，有动物室、植物室、金石室、古生物室、土木机械模型室、制造化学诸品室、古器物室，罗列各品以供生徒实地考验之用。

各官省争译西书，若法律书、农书、地理书、医书、算学书、化学书、天文书、海陆军兵书，各刊官板以为生徒分科学习之用。外交以后，福泽谕吉始译刊英文，名《西洋事情》，世争购之。近年铅制活板盛行，每月发行书籍不下百部，其中翻译书最多，各府县小学教科书概以译书充用。明治五年，仿西法设出版条例，著书者给以版权，许之专卖，于是士夫多以著书谋利益者。现今坊间所最通行者为法律书、农书及小学教科书。复有书籍馆，汇聚古今图书以纵人观览，统计全国官、私书籍馆为数十六所，藏和、汉书凡二十六万九千六余卷，洋书十八万二百余卷，馆中各有章程，有愿读某书者悉许入览，惟不许携出。博物馆陈列欧亚器物以供人考证，辛未五月，始于九段坂上物产园开小博览会，以物产挂田芳男等董其事，是为博览会之始。自是年至十一年六月，所开博览会共四十五处。新闻纸论歹内外事情以启人智慧。明治十一年，计东京及府县新闻纸共二百三十一种，是年发卖之数计三千六百一十八万零一百二十二纸。在东京最著名者为《读卖新闻》、《东京日日新闻》、《邮便报知新闻》、《朝野新闻》、《东京曙新闻》，多者每岁发卖五百万纸，少者亦二百万纸云。先是，文久三年，横滨既通商，岸田吟香始编杂志，同时外国人亦编《万国新闻》。明治元午，西京始刊《太政官日志》，兰学者柳川春三又于江户刊《中外新闻》，米国人某亦于横滨著《藻盐草》，然尔时世人未知其益也。四年，废藩立县，改革政体，新闻论说颇感动人心。其明岁，英人貌剌屈作《目新真事志》，始用洋纸与欧美相类。继而《东京日日新闻》、《报知新闻》等接踵而起，日肆论说，由是颇诽毁时政，摘发人私，政府乃设谗谤律，新闻条例，有毁成法、害名誉者，或禁狱，或罚金。然购读者益多，发行者益盛，乃至村僻荒野亦争传诵，皆谓知古知今益人智慧莫如新闻，故数年骤增，其数至二百余种之多。计其中除论说时事外，专述宗教者二十六，官令法律六，理财通商二十九，医学、工艺二十六，文事、兵事十九。多每日刊行者，亦有每旬、每月刊布者。又洋文新闻英文三种，法文二种。当政府设立新闻条例之初，有《万国新志》系以英人编纂和文，犯例而不甘受罚，谓外国人按约无遵奉日本法律之理。政府告之英国公使，谓苟如此则日本新闻假名于外人，例将为虚设。公使从其言，乃布告英民，除英文新闻外，如以日本文刊行者，即应遵日本罚则云。附识于此。

由是西学有蒸蒸日上之势。西学既盛，服&gt;其教者渐多，渐染其说者益众。论宗教则谓敬事天主，即儒教所谓敬天；爱人如己，即儒教所谓仁民；保汝灵魂，即儒教所谓明德。士夫缘饰其说，甚有谓孔子明人伦，而耶稣兼明天道者。论义理，则谓人受天地之命以生，各有自由自主之道；论权利，则谓君民、父子、男女各同其权。浅学者流张而恣之，甚有以纲常为束缚，以道德为狭隘者。异论蜂起，倡一和百，其势浸淫而未已，若夫国家政体多采西法，则他志详之矣。

外史氏日：以余讨论西法，其立教源于墨子，吾既详言之矣。而其用法类乎申韩，其设官类乎《周礼》，其行政类乎《管子》者，十盖七八。若夫一切格致之学，散见于周秦诸书者尤多。余考泰西之学，墨翟之学也。"尚同、兼爱，明鬼事天"，即耶稣十诫所谓"敬事天主，爱人如己"。他如化征易若蛙为鹑，五合水、火、土，虽然铄金、腐水、离木，同重，体合类异，二体不合不类，此化学之祖也。均发均县轻重而发绝不均也，均其绝也莫绝，此重学之祖也。一少于二，而多于五，说在重非半弗。新倍二尺，余尺去其一，圆一中同。长方柱隅四欢，圆规写殳，方柱见股，重其前弦，其股法意规圆三。此算学之祖也。临鉴立景，二光夹一光，足被下光，故成景于上首；被上光，故成景于下鉴；近中则所鉴大，远中则所鉴小，此光学之祖也。皆著《经·上下篇》。《墨子》又有《备攻》、《备突》、《备梯》诸篇，《韩非子》、《吕氏春秋》备言墨翟之技，削鸢能飞，非机器攻战所自来乎？又如《大戴礼》：曾子日："如诚天圆而地方，则是四角之不掩也。"《周髀注》："地旁沱四隋，形如覆架。"《素问》："地在天之中，大气举之。"《易乾凿度》："坤母运轴。"《苍颉》云："地日行一度，风轮扶之。"《书考灵曜》："地恒动不止而人不知。"《春秋元命苞》："地右转以迎天。"《河图括地象》："地右动起于毕。"非所谓地球浑圆，天静地动乎？《亢仓子》日："蜕地谓之水，蜕水谓之气。"《关尹子》日："石击石生光，雷电缘气而生，可以为之。"《淮南子》日："黄埃青曾、赤丹白磐，元砥历岁生鸿，其泉之埃上为云，阴阳相薄为雷，激扬为电，上者就下，流水就通而入于海。炼土生木，炼木生火，炼火生云。炼云生水，炼水反土。"中国之言电气者又详矣。机器之作，《后汉书》：张衡作候风地动仪，施关发机，有八龙衔丸，地动则振龙发机吐丸，而蟾蜍衔之。《元史》：顺帝所造宫漏，有玉女捧时刻筹，时至则浮水上，左右二金甲神，一悬钟，一悬钲，夜则神人按更而击。奇巧殆出西人上。若黄帝既为指南车，诸葛公既为木牛流马。杨么既为轮舟，固众所知者。相土宜，辨人体，穷物性，西儒之绝学，然见于《大戴礼》、《管子》、《淮南子》、《抱朴子》及史家方伎之传，子部艺术之类，且不胜引。至天文、算法，本《周髀》盖天之学，彼国谈几何者，译称借根方为东来法，火器之精，得于普鲁斯人，为元将部下卒，彼亦具述源流。近同文馆丁韪良说电气，道本于磁石引针、琥珀拾芥。凡彼之精微，皆不能出吾书也。盖中土开国最先，数千年前环四海而居者，类皆蛮夷戎狄，鹑居蛾伏，混沌芒昧。而吾中土既圣智辈出，凡所以厚生利用者，固已无不备。其时，儒者能通天、地、人，农夫戍卒能知天文、工执艺事，得与坐而论道者，居六职之一。西人之学，未有能出吾书之范围者也。西人每谓中土泥古不变，吾独以为变古太骤。三代以还，一坏于秦之焚书，再坏于魏晋之清谈，三坏于宋明之性命，至诋工艺之末为卑无足道，而古人之实学益荒矣。大清龙兴，圣祖崛起，以大公无外之心，用南怀仁、汤若望为台官，使定时宪。经生之兼治数学者，类多融贯中西，阐竭幽隐，其精微之见于吾书者皆无不乐用其长。特憾其时西人艺术犹未美备，不获博采而广用之耳。

百年以来，西国日益强，学日益盛，若轮舶，若电线，日出奇无穷。譬之家有秘方，再传而失于邻人，久而迹所在，或不惮千金以购还之。今轮舶往来，目击其精能如此，切实如此，正当考求古制，参取新法，藉其推阐之妙．以收古人制器利用之助。乃不考夫所由来，恶其异类而并弃之，反以通其艺为辱，效其法为耻，何其隘也!夫弓矢不可敌大炮，桨橹不可敌轮舶，恶西法者亦当知之。特未知今日时势之不同，古人用夏变夷之说深入于中，诚恐一学西法，有如日本之改正朔，易服色，殊器械以从之者，故鳃鳃然过虑。欲并其善者而亦弃之，固亦未始非爱国之心。顾以我先王之道德，涵濡于人者至久；本朝之恩泽，维系于人者至深。所谓天不变道亦不变，终不至尽弃所学而学他人。彼西人以器用之巧，艺术之精，资以务财、训农，资以通商、惠工，资以练兵，遂得纵横倔强于四海之中。天下势所不敌者，往往理反为之屈，我不能与之争雄，彼挟其所长，日以欺侮我，凌逼我，终不能有簪笔雍容坐而论道之日，则思所以捍卫吾道者，正不得不藉资于彼法以为之辅，以中土之才智，迟之数年即当远驾其上，内则追三代之隆，外则居万国之上，吾一为之而收效无穷矣。曾是一惭之不忍，而低首下心、沁沁睨睨，为民吏羞乎？且器用之物，原不必自为而后用之，泰西诸国以互相师法而臻于日盛，固无论矣，日本蕞尔国耳，年来发愤自强，观其学校分门别类，亦驳驳乎有富强之势。则即谓格致之学，非我所固有，尚当降心以相从，况古人之说，明明具在，不耻术之失其传，他人之能发明吾术者反恶而拒之，指为他人之学，以效之法之为可耻，既不达事变之甚，抑亦数典而忘古人之实学，本朝之掌故也已。



卷三十三学术志二


文 字

日本古时文字，或日有，或日无，纷如聚讼。世传日本元有国字，至推古朝尚存，藏于部家。惟据《古语拾遗》日："上古无文字，故事口耳相传而已。大江匡房《筐崎记》曰：我朝文字，实始于应神时。"此二书皆去古未远，说当可据。考汉籍未来之先固无文字，然亦有造作形体以记事者。世传有肥人书，有萨人书，女作 之类，今犹有存者。虾夷之地，今尚沿用。其五字之外，或亦有变换点画，如罗马数字，或画作，或作鸟兽草木形之类，然俱不可考。近世倡神学说者，谓神代自有文字，所据镰仓八幡寺、河内国平冈寺、和州三轮寺额。有字不可读者，有体不可辨者，有如科斗书者，有如鸟篆书者，仅亦粗具字形。盖上古国造，或各以其意制作，以代古来结绳之用。然书皆同文，文能记事，则汉籍东来后，而后乃知其用也。

自王仁赍《论语》、《千文》来，帝使教太子。以言语殊异，甫立文字，各指示实物以教之。如教草木则指草木。教禽兽则指禽兽，一切有形之物皆指喻而后能通。然后教之以音，教之以义，教之以训，盖其难矣。然当时文字只此一种，汉籍之来仅十余年。高丽王上表，表文不逊，皇子稚郎子读而怒裂之，即能通文义矣。尔后，博士段扬尔、汉安茂等接踵而来，传授百余年。至履中四年，遂置国史于诸国以记时事，于是又能作文字矣。又二百年，为推古帝，遂遣使于隋。自通使隋唐，表奏章疏皆工文章，然语言、文字不相比附，故仅仅行于官府，而民间不便也。天武之世，尝造新字四十四卷，其体如梵书。盖佛教盛行，其徒借梵语以传国音，创为新体，然此书不传，盖以不便于用而废之也。

其后遣唐学生吉备朝臣真备始作假名。灵龟二年，真备从遣唐使多治比真人县守游唐，历十八午，为天平五年，乃归，赐姓为吉备。朝臣真备在唐请从诸儒授经，诏四门助教赵元默即鸿胪寺为师，献大幅布为贽，所得之物悉贸书以归。名即字也。《周礼》："外史掌达书名于四方，"注日："古曰名，今日字"，称名盖本于此。取字之偏傍以假其音，故谓之片假名，片之言偏也。伊为、吕为口潋为，仁为、保为水、边为、止为日、知为手、利为、奴为又、留为儿，、远为、和为厂、加为力、与为了、多为夕、礼为、曾为、、津为、称为子、奈为于、艮为乡、武为厶、字为、乃为／、井为廿、于为才、久为夕、也为乜、未为7、计为穸、不为7、已为工、江为工、天为于、阿为7、左为廿、几为屯、由为工、女为夕、美为三、之为三、惠为工、比为匕、毛为乇、世为乜、寸为灭。僧空海又就草书作平假名，即今之伊吕波是也，其字全本于草书，以假其音，故谓之平假名，平之言全也。《帘中钞》以为上半截空海所作，下半截释护命所作，然《顿阿高野日记》、《三东密要》并以为空海所作。又出云神门郡盐冶神门寺有空海真迹，伊吕波则为空海之作明矣。自假名既作，于是有汉字杂假名以成文者，有专用假名以成文者。其用汉字之例有二，一则取其义而不用其音，一则用其音而不取其义。汉字、假名相杂成文者，今上自官府，下至商贾，通行之文是也。日本中古时所著国史，概用汉文，惟诏策祝辞之类，间借汉文，读以土音，以为助语，旁注于句下。自假名作，则汉字、假名大小相问而成文，盖文字者所以代语言之用者也。而日本之语言其音少，其土音只有四十七音，四十七音又不出支、微、歌、麻四韵，一切语言从此而生。其辞繁，音皆无义，必联属三四音或五六音而后成义。既不同泰西字母，有由音得义之法，又不如中国文字，有同音异义之法。仅此四十七音以统摄一切语言，不得不屡换其辞以避重复，故语多繁长，如称一我"字，亦有四音，称一"尔"字，亦用三音，他可知矣。其语长而助辞多，日本语言全国皆同，而有上、下等二种之别。市井商贾之言，乐于简易，厌其语之长，每节损其辞以为便，而其语绝无伦理，多有不可晓者，故士大夫斥为鄙俗。凡士大夫文言皆语长，而助辞多，一言一句必有转声，必有辞，一语之助辞有多至十数字者。其为语皆先物而后事，先实而后虚如读书则曰书读，作字则曰字作之类。此皆于汉文不相比附，强袭汉文而用之。名物象数用其义而不用其音，犹可以通，若语气文字收发转变之间，循用汉文，反有以钩章棘句、诘曲聱牙为病者，故其用假名也。或如译人之变易其辞，或如绍介之通达其意，或如瞽者之相之指示，其所行有假名，而汉文乃适于用，势不得不然也。

自传汉籍，通人学士喜口引经籍，于是有汉语。又以尊崇佛教，兼习梵语。地近辽疆，并杂辽人语。王、段博士所授远不可考，然其人来自济，或近北音。唐时音博士所授名为汉音，僧徒所习名为吴音，今士夫通汉学者往往操汉音。吴音大概近闽之漳、泉，浙之乍浦，而汉、吴参错，闽、浙纷纭，又复言人人殊，其称五为讹，称十为求，沿汉音而变者也。称一为希多子，二为夫带子，此土音也。市廛细民用方言十之九，用汉语亦十之一。此外称男子为檀那，则用梵语也。称妇人为奥姑，则用辽人语也。其他仿此。日本之语变而愈多，凡汉文中仁义道德、阴阳性命之类，职官法律、典章制度之类，皆日本古言之所无，专用假名，则辞不能达，凡汉文中同义而异文者，日本皆剧一训诂，刮一音读。买字如川、河之类，虚字如永、长之类皆然。故专用假名而不用汉文，则同训同音之字，如以水济水莫能分别矣。用假名贝不得不杂汉文，亦势也。汉文传习既久，有谬传而失其义者，有沿袭而踵其非者，又有通行之字如御、候、度、样之类，创造之字如辆、绘水作旋涡形，以禳大灾，名之目靳。拇地名．昌有北岛、昌田诸姓，读犹圃字。柠申木名，以之供神，故名。之类，于是侏侑参错，遂别成一种和文矣。自创此文体，习而称便，于是更移其法于读书。凡汉文书籍概副以和训，于实字则注和名，于虚字则填和语。而汉文助辞之在发声、在转语者，则强使就我，颠倒其句读以循环诵之。今刊行书籍，其行间假字多者皆训诂语，少者皆助语，其旁注一二三、及上中下、甲乙丙诸字者，如乐之有节，曲之有谱，则倒读、逆读先后之次序也。专用假名以成文者，今市井细民、闾巷妇女通用之文是也。

日本古无文字而有歌谣，上古以来日耳相传。汉籍东来后，乃借汉字之音而填以国语，如《古万叶集》所载和歌，悉以汉字填之，既开后来用音不用义之法。然汉字多有一字而兼数音者，则审音也难。有一音而具数字者，则择字也难。有一字而具数十撇画者，则识字也又难。自草书平假名行世，音不过四十七字，点画又简极易习识．而其用遂广。其用之书札者，则自闾W4,民、贾竖小工，逮于妇姑慰问、男女赠答，人人优为之。其被之歌曲者，则自朝廷典礼、士官宴会，逮于优人上场、妓女卖艺，一一皆可播之声诗，传之管弦。若稗官小说，如古之《荣华物语》、《源语》、《势语》之类，已传播众日，而小说家簧鼓其说，更设为神仙佛鬼奇诞之辞，狐犬物异怪异之辞，男女思恋蝶亵之辞，以耸人耳目。故本小说家言，充溢于世，而士大夫间亦用其体，以述往迹，纪异闻。

近世有倡为国学之说者，则谓神代自有文字，自有真理，更借此伊吕波四十七字，以张皇幽渺，眩惑庸众焉。其字体如春蚓秋蛇，纷纭蟠结，不习者未易骤识。读书人或鄙为俚俗，斥为谚文，然而人人习用，数岁小儿学语之后，能读假字，即能看小说作家书，甚便也。考日本方言，不出四十七字中。此四十七字，虽一字一音，又有音有字而无义，然以数字联属而成语，则一切方言统摄于是，而义自在其中。盖语言、文字合而为一，绝无障碍，是以用之便而行之广也。四十七字之外有五十母字，谱其音不出支微歌麻四韵。其发端之五音为阿、衣、乌、噎、媪，次为加、基、苦、结、Ⅱ枯，其他准此。细别之有十五音，正喉、浅喉、深喉、舌头、舌上、卷舌、纵唇、缝唇、重唇、轻唇、牙腭、正齿、半齿、半舌、半齿。一音各含五声，合为七十五声。开合、疾徐、轻重、清浊有定而无定，出入灵动可以极一切之音。虽鹤唳风声，鸡鸣犬吠，雷霆惊天，蚊虻过耳，皆可以译。五十字外别有7字，读若分，合口以鼻转。是为鼻音，即厶姥音之别，惟尾声有此音。凡东、江、阳、庚、元、文、删、先、侵、覃、盐、咸诸音，以7字助音亦能得其音。国语不出支、微、歌、麻音，其读汉文，凡东江阳庚元文删先侵覃盐成诸声，皆以哆字收声。哆即乌也。故非用字，则不能成各种音韵。亦有二字合音之法，惟三合则不能成音。凡汉文之不解其音者，则译注其旁以便通解，近多习英文，其地名、人名、事名、物名概以此译音，亦殊便也。五十母字相传为吉备真备从遣唐使留学，其师王化言所定，据《唐书》，吉备所师为四门助教赵元默，岂以化言精于音韵特受其传欤？新旧《唐书》无所见，其详不可考。或谓出于悉昙，传教空海，二僧亦从遣唐使留学，当唐贞元年间并受悉昙学于梵僧，故其徒相传授以至于今云。考《金刚顶经．字母品》、《文殊问经字母品》、《大涅巢经·文字品》、《庄严经·示书品》、《大日经·具缘真言品》及《字轮品》，并说五十字母，《书史会要》所载天竺字母亦五十，则与日本相符。今按《悉昙字记》日：西域记梵王所制原始垂则四十七言，今国音字母亦五十，而除伊、乌、咽三字重出者，则亦四十七言。且长阿、短阿、短伊、长伊、短欧、长欧、短霭、长霭、短奥、长奥、短暗、长痛、十二韵及迦、者、吒、那、波、么、也、罗、缚等字，次第綦有相似者矣。又《悉昙三密钞》以梵文书五十母字，其说曰：悉昙字母四十七字，其初十二字谓之摩多，摩多即母也，又谓之韵，其三十五字谓之体文。今国音五十母字，则阿、伊、乌、噎、咀为韵，犹梵书摩多也；加、沙、多、那、发、麻、药、落、话九字为声，犹梵书体文也。以五韵九声合为十四音，则生其他三十音，故五音为母，九声为父，三十六声为子，其法略同云云。则五十母字出于悉昙殆无可疑。惟日本所谓字母实异于他国，各国字母或合二三音，合四五音而成字，纵横变化，生生不穷，所谓母以生子也。而日本仅一字一音，又有音无义，必数字相待而后成义，并非数音相合而能成字也。所谓母者假借之辞耳，盖当时留学诸生作为假名，文字则取之汉字，声音则假之梵音，者相举以成章，所以与悉昙相似而不得全同也。

外史氏日：文字者，语言之所从出也。虽然，语言有随地而异者焉，有随时而异者焉，而文字不能因时而增益，画地而施行。言有万变，而文止一种，则语言与文字离矣。居今之日，读古人书，徒以父兄、师长递相授受，童而习焉，不知其艰，苟迹其异同之故，其与异国之人进象胥、舌人而后通其言辞者，相去能几何哉？余观天下万国，文字、言语之不相合者，莫如日本。日本之为国独立海中，其语言北至于虾夷，西至于隼人，仅囿于一隅之用。其国本无文字，强借言语不通之国之汉文而用之。凡一切事物之名，如谓虎为於菟，谓鱼为陬隅，变汉读而易以和音，义犹可通也。若文辞烦简、语句顺逆之间，勉强比附以求其合，而既觉苦其不便，至于虚辞助语，乃仓颉造字之所无，此在中国齐、秦、郑、卫之诗，已各就其方言，假借声音以为用，况于日本远隔海外，言语殊异之国。故日本之用汉文，至于虚辞助语而用之之法遂穷，穷则变，变则通。假名之作，借汉字以通和训，亦势之不容已者也。昔者物茂卿辈倡为古学，自愧日本文字之陋，谓必去和训而后能为汉文，必书华言而后能去和训。其于日本颠倒之读，错综之法，鄙夷不屑，谓此副墨之子，洛诵之孙，必不能肖其祖父。又谓句须丁尾，涂附字句以通华言，其祸甚于侏偶驮舌，意欲举一切和训废而弃之，可谓豪杰之士矣。然此为和人之习汉文者言，文章之道，未尝不可，苟使日本无假名，则识字者无几。一国之大，文字之用无穷，即有一二通汉文者，其能进博士以书驴券，召鲰生而谈狗曲乎？虽工亦奚以为哉？

余闻罗马古时，仅用腊丁语，各国以语言殊异，病其难用。自法国易以法音，英国易以英音，而英法诸国文学始盛。耶稣教之盛，亦在举旧约、新约就各国文辞普译其书，故行之弥广。盖语言与文字离则通文者少，语言与文字合则通文者多，其势然也。然则日本之假名，有裨于东方文教者多矣，庸可废乎？

泰西论者谓五部洲中以中国文字为最古，学中国文字为最难，亦谓语言、文字之不相合也。然中国自虫鱼云鸟，屡变其体，而后为隶书、为草书，余乌知夫他日者不又变一字体，为愈趋于简、愈趋于便者乎？自凡将训纂逮夫《广韵》、《集韵》增益之字积世愈多，则文字出于后人创造者多矣，余又乌知夫他日者不有孳生之字，为古所未见、今所未闻者乎？周秦以下文体屡变，逮夫近世章疏移檄，告谕批判，明白晓畅，务期达意，其文体绝为古人所无。若小说家言，更有直用方言以笔之于书者，则语言、文字几几乎复合矣。余又乌知夫他日者不更变一文体，为适用于今、通行于俗者乎？嗟乎，欲令天下之农工商贾，妇女幼稚，皆能通文字之用，其不得不于此求一简易之法哉!

学 制

以全国地为七大学区，第一，东京府、神奈川县、琦玉县、群马县、千叶县、茨城县、橡木县、山梨县；第二，爱知县、静冈县、石川县、岐阜县、三重县；第三，大坂府、京都府、滋贺县、冈县、和歌山县、兵库县、高知县；第四，广岛县、冈山县、岛根县、山l县、爱媛县；第五，长崎县、熊本县、鹿儿岛县、大分县、福冈县；第六，新渴县、长野县、山形县；第七，宫城县、福岛县、秋田县、青森县、岩手县。分司其事于府知事、县令，而受辖于文部卿。全国学校直辖于文部省，以官费支给者，称官立学校。即东京大学、东京师范学校、东京女子师范学校、东京外国语学校、大坂英语学校是也。以地方税或町村公费设置者，日公立学校。其一人或数人以私费设置者，日私立学校。但开设之方，仍依文部省所颁教育令而行。公立学校之兴废，必经府知事、县令裁许，其教则必经文部卿查核。私立学校则具报于府知事、县令而已。统计全国学校，据文部省报告明治十年之数。小学校凡二万五千四百五十九，其系于公立者凡二万四千二百八十一，中学校三十一，专门学校十八，师范学校九十二，外国语学校五，女子手艺学校五十八，总计盖有二万六千二百六十八所。凡儿童自六岁至十四岁名为学龄，必使就学。学龄就学为父母户长者任其责，苟有事故必陈述于学务委员。儿童在学龄间，就学之日极少不得过十六个月，教员则无论男女必在十八岁以上。统计全国教员：凡六万二千一百七十名，其中六万三百四为男子，一千八百六十六为女子。生徒凡二百二十万三千五十名，其中一百六十二万七千九百三十八名为男子，五十七万五千一百十二名为女子云。

凡学校皆有规则，其教科之书必经文部省查验。现今小学需用者共一百七十四种，文部省官板五十八种，各官省官板二十八种，私板八十八种。以地理书、史略为最多，其他则物理书、动物、植物学之类√l生理书、修身行善之类。经济学、言治生理财之法。化学、农商学、算学、文法学、字学。言作文习字之法。中学校教科如小学，惟所业较小学为精。专门学校专习一门，则法律学、理学、文学、农商学之类也。详《西学篇》。凡生徒既入学，岁有学期，每岁约以九月入学，六月毕业。学期或分为三，冬期休业十余日，春期休业数日，夏期休业凡二月。凡祭日、新尝祭、春秋皇灵祭之类。庆日、纪元节、天长节。则给假，日曜日则给假，每岁授业多不过二百六十日，少不减二百二十日。每日授业多不过六时，少不减三时。教师有口讲，有指画，以粉书木板悬之于壁，指以教人。其教地图之法，亦以地悬壁间，令诸生一一记诵。别有暗射地图，仅施阑廓，分著采色，凡某水、某山、某郡、某邑，悉削而不载，而书一二三四数目于其上，教者指其处询此何地？彼何地？令一人应声答之．同学者是之则日是；非之则曰否。既能识形胜，又便记名称，甚善法也。有笔削，有亲验，讲求化学、光学之类，必亲试其事以教人。依生徒所业分类而教之。生徒有阶级，随其业深浅分为数级，授以各科教书。能者越级而升，次则循级以进，暴弃者则降级焉。有考试，每三月则教师鉴其勤惰、察其进退而为小试。周年则大试，或以校长监临。既卒业，则府知事、县令亲试之，而给以卒业文凭，名日证书。小学既卒业，进之中学，又进之专门学、大学。有法学士、理学士、文学士、医学士之名，则由东京大学校校长试而给予称号焉。其尤异者以官费留学外国，或就试于各国大学校，既得高第，亦执其凭，夸以为荣。惟取士官人之法则不系乎此。官学之费，咸给于官。公学之费，每岁五百三十六万四千八百七十圆，有四百万以地方税、町村费及各处捐助金支给者，此皆出之人民，各府县于管内学费金，归各学区自为料理，有设赋课法者，有不设赋课法者，听其便。其中有八十二万七千一百七十三圆，为公学公积银之利息，随各府县敛集金钱，贷之银行，岁收其息，是为公学公积银。计息支用，不得支及母银。现计母银七百五十二万一千四百五十九圆，岁取其息以为学费。后来扩充当日益增加，又有五十四万五千五百零四圆给于官库，名为小学补助金，由文部省发各府县，使分给焉。顷以公库支绌，此款既停给矣。考西洋各国学校之费，每与军士费比较多少，以全国人民计口分算。米国学校费每人二圆零二钱，军费每人一圆二十九钱。瑞西学校费每人八十八钱，军费每人一圆。英国学校费每人六十六钱，军费每人三圆八十六钱。德国学校费每人五十一钱，军费每人二圆二十九钱。澳国学校费每人三十四钱，军费每人一圆三十九钱。佛国学校费每人二十九钱，军费每人四圆零五钱。意国学校费每人一十三钱，军费每人一圆五十七钱。依此法计算，日本则学费每人二十钱，军费每人三十一钱。其中惟美国学费多于军费云。

凡七大学区，各令建立学校，其僻陋小邑，无力设置小学校者，则联合数学校共设一教员，俾巡回教授。各町村分设小学校，必令町村人民荐举学务委员，府知事、县令择而任之。学务委员受辖于府知事、县令，举凡儿童之就学，学校之设置，皆令司掌而申报于府知事、县令。知事、令以时查察管内学事，申报于文部卿。文部卿又以时发遣吏员巡视诸学区，察其实况，分年编报以公示于众。其海外留学生，则别有监督司其事焉。
  </div>
  <div class="pagination">
   <a href="日本国志_page651.html">
    上一页
   </a>
   <span>
    ...
   </span>
   <a href="日本国志_page647.html">
    647
   </a>
   <a href="日本国志_page648.html">
    648
   </a>
   <a href="日本国志_page649.html">
    649
   </a>
   <a href="日本国志_page650.html">
    650
   </a>
   <a href="日本国志_page651.html">
    651
   </a>
   <span class="current-page">
    652
   </span>
   <a href="日本国志_page653.html">
    653
   </a>
   <a href="日本国志_page654.html">
    654
   </a>
   <a href="日本国志_page655.html">
    655
   </a>
   <a href="日本国志_page656.html">
    656
   </a>
   <a href="日本国志_page657.html">
    657
   </a>
   <span>
    ...
   </span>
   <a href="日本国志_page653.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
