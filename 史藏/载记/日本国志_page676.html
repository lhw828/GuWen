<!DOCTYPE html>
<html>
<head>
    <meta charset="UTF-8">
    <title>日本国志 - 第 676 页/共 882 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>日本国志 - 第 676 页/共 882 页</h1>
    <div class="content">
袜 旧幕府时贱者不许着袜，今亦解禁。近穿革履，无不袜者，穹官家居时或跣足亦出见客。袜皆分歧为两鞍，一毂容拇指，一毂容众指。

屐 出必屐，至人家脱之户外。旧幕府时禁庶民不许穿屐，止穿草履，近解此禁。屐有如丌字者，两齿甚高，又有作反凹者，织蒲为苴，皆无墙有梁，梁作人字，以布绠或纫蒲系于头，必两指间夹持，用力乃能行，故袜分两歧。考《南史·虞玩之传》，一屐着三十年，羹断以芒接之。古乐府"黄桑柘屐蒲子履，中央有丝两头系。"知古制正如此也。

伞仿西洋制名蝙蝠伞，谓张之其翼如蝠也。女子出门，无春夏晴雨必携以为饰，制以青罗，或有用绢者。折叠扇 折叠扇一名聚头，削竹为十三行，长三四寸，插之腰间，贵贱皆用，武人披甲胄亦携以为饰。亦有长二尺者，用泥金纸、乌木柄，惟女流用之。泰西妇女争购以饰手，围坐笑语，卷舒自如。柄有用象牙者，纸有易以毛羽者，易以绢纱者。《张东海集》称："永乐中倭国以充贡，成祖分赐群臣，又仿其制以供赐予，遂遍用之99盖源义政称臣于我，以之充筐篚者也。然宋时既有流传，东坡谓高丽白松扇，展之广尺许，合之止两指许。又江少虞《皇宋类苑》云："熙宁末，游相国寺，见卖日本扇者，琴漆柄，以鸦青纸如饼揲为旋风扇，淡粉画平远山水，笔势精妙。"即折扇也。

被 有两袖，长九尺有奇，卧则覆于上，更以其半覆足。《诗》、《礼》所谓衾，《论语》所谓寝衣，正与此同。

西服 日本旧服皆隋唐以上遗制，当时遣唐之使，冠盖相望，上至朝仪，下至民俗，无不摸仿唐制。逮将门颛政，稍趋简易，然不过损益旧制，大同小异。宋明以下，新改服色，乃不复相同。维新以来，竞事外交，以谓宽袍博带，失则文弱，故一变西服，以便趋作。自高官以至末吏，上直退食，无不绒帽毡衣，脚踹乌皮靴，手执鞭杖，鼻撑眼镜。富商大贾、豪家名士，风气所尚，出必西式。然日本旧用布用丝，变易西服，概以毳毛为衣，而全国向不蓄羊，毛将焉傅？不得不倾赀以购远物，东人西服，衣服虽粲，杼轴空矣。又日本席地跪坐，西服紧束，膝不可屈，殊多不便，故官长居家，无不易旧衣者。饮 食火食 上古有灶神澳津彦、澳津媛、以灶名之，则火食久矣。《古事纪》云：飨大汝神以燧臼，燧杵，钻火为爨炊，造火之法如此。然日本自习佛教，戒杀生，饭稻羹鱼之外多食蔬菜，亦喜食生冷。

稻饭 自古贵稻逾他谷，盖日本于稻最宜，故有千五百秋瑞穗国之名。全国皆食稻饭，用瓦釜以米和水煮之，无用蒸饭者。然古时亦尝作蒸饭，故釜额上有三横画者，俗谓之饭釜，以存甑形也。以筚著甑底，入米安釜上，候略熟，沃水再蒸，谓之炊饭。《毛诗》所谓"瞵"，《说文》所谓"雠"，均谓一蒸米，日本不用此法。食饭每以汤浇饭，或以茶淘饭，古谓之《玉篇》日："水和饭也。"《释名》曰："飧，散也，投水于中解散也。"李时珍日："殆，水饭也。"饭后必进汤，谓之饭汤。再蒸宿饭为温饭。贫家于晨餐，一熟后，至日中、日晡取而再煮，或以汤沃而食之，亦有食冷饭者。以羹浇饭日"镁"，又名汁加结饭。以鱼肉杂味调和混于饭面，日盘游饭，亦日团油饭，亦日骨董饭，亦日肉盒饭。日本音日个么苦多喜。以鳗鱼和之，不用鱼肉杂味，以荷叶包饭蒸之，名日"荷饭"，中元以供祖先。用赤豆、芋、栗等和稻煮之为合饭团，以充旅食者日"搏饭"，又，造饭团用脱印，为正方角，日"角饭"，名日"几利饭"。奈良人作茶饭，取蒸米一升置沸汤里，勿令过熟，出着新箩内，俗呼为"奈良茶饭。"

酱油 味噌 造酱油法：大豆熬去壳，炒小麦同蒸熟，罨黄曝干，和熟盐水人大桶内，日拌搅凡七十日，候熟，窄去滓再煮，取用。或临熟挹取其清者，日"多末厘。"考《和名类聚钞》，有煎汁，无酱油，意当时作和羹惟用煎汁。本朝式曰坚鱼煎汁"。俗云"加豆乎以吕利"。今虽用煎汁，待酱油而后为味矣。味噌即豆酱也，制法：大豆一斗煮熟舂干，杵人曲一斗、盐三升拌之，再舂缸藏凡七十五日，临用和水擂为涪，以煮鱼鸟蔬菜。味噌或作味酱，其法传自高丽，故又有高丽酱之名。《和名类聚钞》日："杨氏《汉语钞》曰：高丽酱美苏味噌。"乃高丽语云酱也。宋孙穆《鸡林类事》曰："酱曰密祖。"薛俊《日本寄语》曰："酱曰弥沙。"盖密祖、美苏、味噌、味酱、弥沙，国音相近，皆一音之转讹耳。味噌有赤白二品，又有五斗味噌，大豆一斗煮熟，糟一斗、米糠一斗、酱油滓一斗、盐一斗，合捣缸藏。《和名类聚钞》有志贺、飞骅二品，今有名护屋味噌。

鱼酱所造鱼酱有虾酱、海胆酱、鳆鱼酱、坚鱼酱、乌铡酱、沙噗酱诸品。俗谓之畴乌加喇虾酱，俗云阿弥时乌加喇，备前所造最佳。海胆，胆俗作丹。此云乌弥，出越前及对马者，香味最美。《和名类聚》引《汉语钞》日："棘甲赢，和名字仁，乃蚌螺之类，壳如盂，外密结刺，内有膏，黄色。"鳆鱼酱出于相摸小田原，鳆肉名壳，名石决明，此云阿话备。坚鱼名加追沃，汉名未详，坚或作鲣，《尔雅疏》曰："坚即鳢也，大者名鲣，小者名鲵。'殊非加追沃之类。《大和本草》日："《古事记》、《万叶集》皆作坚鱼，后世合为一字耳。大者尺余，小者九寸许，味美无毒，能调和百味，久病衰极之人常食无妨。此鱼为海味上品，自王侯而下至黎庶之家，聂而为脍，卤而为脯，风而为挺，渍而为醢，煎而为膏，函封瓮闭，苞苴千里，无日不享其用，而挺之用最广，岁时吉席无此不成礼，饮馔调和，无此不成味。其利遍域中，沿海诸州所在有之，而土州、势州者最佳，春夏之交，渔人削鹿角为钩距，随投随获，至得数十万头。鲣又见《徒然草》，《和名钞》作鲣鱼式，文用坚鱼二字，淡海作令，亦日坚鱼。《盍簪录》日："僧兼好小说，记镰仓海有鱼名鲣，土人不甚珍之，乡耆老言此鱼从前不上鼎俎，仆隶下人不肯啮其首，世趋末造，今亦充膳羞。"可见当时犹不重此鱼也，距今四百年，而此鱼显晦如此。加追沃，朝鲜谓之松鱼，《东医方鉴》日："松鱼，性平味甘，无毒味，极珍，肉肥色赤而鲜明如松节，故名为松鱼，生东北江海中。"又《中山传信录》日："佳苏鱼，削墨馒鱼肉干之为腊，长五六寸，梭形，出久高者良法，以温水洗一过，包芭蕉叶中，入火略煨再洗净，以利刃切之，三四切皆勿令断，第五六七始断，每一片形如兰花，渍以清酱更可口。"佳苏鱼即加追沃也，形如兰花者，俗呼花加追沃。坚鱼酱出阿波，味极甘美。乌劁酱，越前人称伊加黑造，乌蜊此云伊加，切肉和墨盐而酱之，故云黑造。沙噗此名日谷，生者日那麻谷，腊者日伊利谷。那麻谷煮食不如作脍之佳，洗净，涤其肠缕，切，浇以姜酢，味极脆美。其酱则取肠脏盐而腌之，亦为鱼酱中之佳品。伊利谷即海参也。《五杂俎》曰："能温补，足敌人参，故日海参。《医林四书》日："海参出海中，长岐岛夷人称海蛆，有黑白二色，长二三寸，大寸许，周身有肉刺而黑者为佳，一种无肉刺，色带白名为肥皂参，次之。"按：长岐即长崎之误，盖汉人不知伊喇谷之制，海舶岁来长崎得之，因名日海参。海蛆亦当作海鼠。《和名类聚钞》引崔禹锡《食经》曰："海鼠似蛭而大，和名古。"

鱼脍 喜食脍，尤善作脍，以生鱼聂而切之，以初出水泼刺者，去其皮剑，洗其血鲑，细刽之为片，红肌白理，轻可吹起，薄如蝉翼，两两相比，姜芥之外具染而已。人口冰融至甘旨矣。又，装脍必插花果于中央，名日轩盖，古者以肉片大者装中间，近人代以花果，亦袭用其名耳。轩，见内则。《通雅》日："脍大者日轩，细者日刺。"有鲤鱼脍，有鲈鱼脍，鲈至夏益肥，出云、丹后二州并有松江鲈，极肥美，意地因鲈得名也。有鲫鱼脍，以琵琶湖所产为上，土人名源五郎，体促肉肥，金作之而批鳞削肌，缤纷雾随，世甚珍之。有鲷鱼脍，鲷，《日本纪》谓之赤女，延喜式谓之平鱼，今通用鲷字，读如台，《说文》曰：tt鲷，骨崭肥也。今之鲷鱼亦味丰在首，《和名类聚钞》引崔禹锡《食经》日："鲷味甘冷，无毒，貌似鲫而红鳍，和名太比。"鳞虫之属味无过之者，凡朝会嘉礼以此充大牢，亦名为棘鬣。《闽书》曰："棘鬣鱼似鲫而大，其鬣如棘，红紫色，《岭表录异》名棘鬣，泉州谓之髻鬣，又名奇鬣，或曰过腊，莆人谓之赤鬃。《兴化府志》曰"赤鬃似曲鬣而大，则二鱼也。棘鬣b赤鬃味丰在首，首味丰在眼，蒸葱酒为珍，十月味尤佳"。屠本睃《海错疏》："过腊，头类鲫，身类鳜，又类鲢，肉微红味美，尾端有肉，口中有牙如锯，好食蚶蚌，腊来春去，故名过腊。"《泉州府志》日："奇鬣，一名髻鬣。"《肇庆府志》名腊鱼。有水母脍，水母有知识、无耳目，浑然一物，下有如悬絮者俗谓之足。大者如覆帽，小者如碗，常有虾寄腹下咂食其涎，以虾浮沈，故日水母目虾。以咸水渣滓为母，鲜煮之，辄消释出水，又名海月。《和名类聚钞》引《食经》曰："海月，一名水母，似月在海中，故名。食脍之余，以脍余之头尾为羹，日荡脍羹；又加以姜辣，日解醒汤。

蒲烧 炙鳇鱼谓之蒲烧。割有法，燔有法，浸用美酒，染用佳酱，江户最工为之，诸国名日江户香。

山鲸 《古事纪》云，以毛魔物、毛柔物、鳍广物、鳍狭物为人民之食，是肉食已久。然自佛教盛行，天武四年禁食兽肉，自非饵病不许辄食，世因名日药食。又隐名日山鲸，所鬻之肉皆苞苴藏之。店家悬望子，画丹枫落叶者鹿肉也，画牡丹者豕肉也。近年解禁，多学西人食法，国不产羊，人家亦不蓄鸡鸭，官舍因是颇讲求孳养之法矣。蕃薯 本吕宋国所产，元禄中由琉球得之，关西日琉球薯，关东日萨摩薯，江户妇人皆称日阿萨，店家榜日八里半，栗字，国音同九里，此谓其味与栗相似，而品较下也。煨而熟之，江户八百八街，每街必有薯户，自卯晨至亥夜，灶烟蓬勃不少息，贵贱均食之。然灶下养婢，打包行僧，无告穷民，尤贪其利，盖所费不过数钱便足果腹也。

豆腐 亦有豆腐，以锅炕之使成片为炕腐，条而切之为豆腐串，成块者为豆腐干。又有以酱料同米煮，或加鸡蛋及坚鱼脯，谓之豆腐杂，炊缸面上凝结者揭取晾干名腐衣，豆经磨腐以其屑充蔬食日雪花菜。

饼饵 碎杂米蒸曝为于糇，陆奥人制以充方物，河内道明寺所制最精，如雪之白，可称为琼卡长。以蒸米捣为锋，通谓之饼。正月三日，贵贱皆食饼，其圆如镜者日镜饼，粘柳或枯柴如贯珠者日餐花，皆以供神佛。又压匾略干之，薄切成片日霰子。终岁蓄之，炙以为茶素，嚼之有声，或亦谓之为呜牙饼。以粉米作为团日团子，以供馈遗，大有及尺者。以粉面、黍豆、糖蜜之类合蒸为糕，五色者为锦糖饼，白者为白雪糕，蒸糖者为外郎饼，和豆为豆粉饼，和栗为栗子饼，以油煎者日油健，火炙者日焦健，亦名串团子。笼上牢丸日白玉。其粉糕有馏者，压匾于鏊上炒熟日鹑烧，以烧痕如鹑羽也。以赤豆煮熟放盆内和以沙糖，翻转团子以衬之，日牡丹饼。糁以豆屑日黄粉饼。采诸花果竹树叶用粉米或用黍以叶裹蒸之，日外郎粽。又有麦粽、葛粽、二色粽诸品。藉以槲叶有槲叶饼，缀以樱花有樱花饼，捣嫩艾叶和之有艾糕。以姜橘、冬瓜、金橘、佛手柑、天门冬之类渍以糖者为糖渍，煎以蜜者为冥果。散米熬稻作之使散如花，或以麻子、大豆炮而裂之，即馓也。以糖作花果禽鱼之形，红白间道为问道糖，成条子者日糖通，空其心者日吹糖，日茧糖，日巢丝糖，日乳糖，实心者日糖粒，日糖爪，以糖缠胡桃、紫苏、橘皮之类日糖缠，又日龙缠果子。以糯米糖卤和剂成饼日牛皮饼，以赤豆去皮和糖卤煎练成饼日羊肝饼，以糕如拇指大扭作捻丝状者日白丝，作为索粉者日水线，以模印作方圆斜长之形，各以形名之，作斜方角者日菱饼。陈侃《使琉球纪略》有象眼糕，即此也。或有作夹饼样装镭于陷中，折而掩之；有捻断如莲瓣者，有如杯盘者，作钱形以绳贯之为光饼，以豆粉和饧作品字形名洲滨饴，其名目盖不可胜数。大抵以粉面黍秫红绿诸豆，和以饴糖鸡蛋，或加以椒桂姜苏胡麻芥子，概用甜食，无用葱及肉者。其法多自汉人得来，或自高丽人得来，亦有从泰西人得来者。古者无糖，惟用酥油饴饧调和，后世无不用糖者。古今异名者十八九，据《和名类聚钞》日倍住、和名布止，即《齐民要术》所谓倍偷，束皙《饼赋》名曰培往。盖以水蜜溲面发酵而蒸之，即炊饼也。日粮饼、杨氏《汉语钞》：形如葛藤，和名万加利。日结果、《汉语钞》：形如结果，和名加欠乃阿和。日捻头、《汉语钞》：和名无木加大。以上三物各因形命名．其实一物也。日饼锬、《汉语钞》：饼裹鹅鸭子及杂菜，煮而方截。日博饨、《汉语钞》：谓捍面方切者。日煎饼、《汉语钞》：以油熬面饼也。日谒饼、《四声字苑》名煎面作蝎虫形。日黏脐、日铧锣、日健子．日欢喜团、一名团喜，以梅枝，桃枝、竭蝴、桂心、黏脐、铧锣、链子、团喜谓之八种唐果子。考《涅盘经》："譬如酥面、蜜姜、胡椒、荜菱、葡萄、石榴、胡桃、栈子，如是和合名欢喜丸。离是和合无欢喜丸。"盖其制如此，八种唐果子，亦见《拾芥钞》。称曰唐果子，必是当时自唐人传来也。日粗敉、和名之古女，考《文选》注，谓以蜜和米煎作也。日乳饼，陶隐居《本草注》：乳成酪，酪成酥，酥成醍醐，色黄白，作饼甚甘美。今人多不知其法，或不识其名。

麦面 以作馒头，皆用豆沙馅，皮有黄绿白色，馅亦有黑绿之别。麦面其品颇多，或去一层薄皮者日胧馒头，中古有汉人传其法，今公私燕享不可阙此物。西京乌丸街有馒头町，传为汉人所居之处。切面谓之切麦，亦名水引饼。以面合鱼肉、鸡蛋、薯蓣、香蕈、面筋、葱、栗等调和之，呼为喃礴，即合羹也。亦有索面，西京、阿波、伊豫、备后、美作并制之。秋田稻庭面店有以秫制者，长二尺许，细如线，最为名品。又有养麦面，供为常食，横街侧市，往往卖至彻晓。此外有以葛为粉，以蕨为粉。

琼芝菜 即石花菜，生海石上，性寒，夏月煮之成冻。延喜式名凝草，《和名钞》名凝海草，《汉语钞》名大凝菜。市人制作缕，其法：作匣方寸余，长尺许，长一边为把底，以极细黄铜线织如筛眼。切此菜准匣大小纳其中，以木杆筑送之，则溜出如缕，冰洁可爱。用甜酱油、芥子浇食，所恨差有腥气。其曝干者再煮为冻，全不闻腥。或蘸糖卤，味殊佳。或于煮时泻下糖卤，仍逐旋令融化，带热盛行筒以箨封其，浸井中候冷以供，谓之水玉。又如造水玉法，加栀子汁，取出倾入盆内，凝结如金珀，谓之琥珀糖。

酒 制酒之法同于中土。应神帝时，有酒人名仁蕃，自外国来，酿酒献帝，帝喜，作歌。于是酿法始精，然殊少佳品。今通行者色如今之绍兴酒，而味又不如，然倭人嗜饮酒，每岁产酒值银数千万圆，课税可得五百余万圆。茶 宏仁中得茶于唐，诏令畿内及诸州植茶，其时煎茶而饮，和盐用姜，一同唐人。其后僧荣西归自宋，植于筑前背振山，将军源实朝有疾，荣西献茶及《吃茶养生记》，将军饮之而愈。荣西又赠茶实于释明惠，明惠种于枵尾山后，分种之宇治，至今宇治实称茶海。自足利义政始尚点茶，于是茗宴盛行。详《游燕》类中。人无贵贱，无不嗜茶，迩年种植益盛，每岁西人购买值银约四百余万圆。淡巴菰 庆长十四年，烟草始来日本，初亦设禁，卒不能行。名日淡巴菰，沿西人语也。男女皆喜吸之，居家各携4,筐，筐有抽屉，旁置火炉，唾壶、齿签纤悉俱备，菸管仅三四寸，富贵家镶以金银，行则插之腰间。

居 处

穴居 冰木 足一腾宫 上古穴居，神武东征，有名士蜘蛛者以栖于土窟，故名。当时土穴各有名，如忍坂、大室，均可容数十人。始有宫室，于地之中央立柱，上以义字形木交互结缚，而覆以茅，名日冰木。古之伊势神宫及大尝祭殿皆如此，今神庙栋上犹用之为饰。至显宗仁贤之际，屋上始覆以芦苇，结以葛藤。又有树一柱于地，以诸柱连结架造之为休憩所，名日足一腾宫。

坚鱼 鸱尾 屋角鸱尾名日坚鱼，古惟宫殿得用之。雄略帝见河内志几县主造私第用坚鱼，乃命焚之。后许模造，尾张名古屋之天主阁上有鸱尾，以黄金铸之，庆长中加藤清正所施。维新以来输之于官，曾陈于澳国博览会场，今在西京大内。后虽许模造，而用者甚少，盖日本宫室多不用饰，屋顶无用火珠者，楹柱多以木，亦不雕漆，并无丹楹、刻角、山节、藻税之制，间有用铜为罘恿者，以铜丝编如篱眼悬于詹下，亦不用木刻也。

屋花 用瓦甚少，多以苇席覆之。村居贫民多茅屋，或于屋上涂泥，厚及一尺，杂植以草花。春二三月，山行望之如锦，盖因草根盘结可以御雨故也。

鸟居 杩 于神社佛寺门外树柱如丌，名日鸟居。于宫舍外树木以悬榜者日才鸟。

门 篱 富贵家门概髹以黑油，偶亦用朱，皆以白桑板数寸悬于枨，日某位某官某姓名。贫家则白板扉二扇，门小而矮，多鞠躬而后能人，门之旁设篱，或竹或木，亦有编为麂眼篱者。

墙壁 皆木屋巨室，屋外围墙偶有用土者，室中则皆木板，或以黄泥及五色泥涂饰，亦坚泽可鉴。古人盖缚苇席为壁，今大尝宫尚沿其遗制。近日始有用砖垒墙者，呼砖日炼化石。

楼 好为楼居，纸窗竹屋，类皆光明。客至，每延客登楼，点茗献酒，往往吟啸终日。

园林 巨室必有园林，松竹梅而外多喜植樱花。贫家亦喜为园亭，留一二弓地，花木竹石楚楚有致，门设常关，窥其门阒然如无人者，而每日洒扫洁无纤尘。

室 其制始于韩人，室皆离地尺许，以木为板，藉以莞席，入室则脱履户外。中人之家大率湫隘，旧藩世族则曲廊洞房，畸零而缭曲，每不知东西南北之何向。室内无复门户窗牖，皆以纸为屏，下承以槽，随意开阖，四面皆然。室之隅必留席地，以其半架为小阁，掩以纸屏以庋器物；以其半为古时床第之制，以悬书画、陈器玩。寝处无定所，展屏风张帐幕则就寝矣。室之外有尺许地为檐，其左右为厕，即于近壁处为厕腧。考《史记张耳传》："要之置厕'，《索隐》日："隐侧之处。"《汉书·刘向传》："居霸陵，北临厕。"注日："厕，侧近水也。"《张释之传》："上居外，临厕。"注："岸之边，侧也。"《汲黯传》："上踞厕，视之。"注："床边，侧世。"厕为侧．盖古之居室于室外走右动侧名为删，即于隐处置仃清，凼亦沿其名为删，后世沿习，乃专以删为匿溷。汉武之踞厕见卫青。盖以寝室之侧，非延见之所，故为不敬。师古谓床之边侧不如室之边侧为确，观于东人居室可知其义也。

席 蒲团 褥 毡 地衣 室中例设莞席，每席宽二尺，长三四尺，以布为缘，名日叠。国语曰踏踏美。每室横直交加，室之广者容二三十席，其狭者三四席而已。古人或以兽皮绢帛为之，有日海驴皮叠、绝叠，盖在未铺莞席之前。今则例于席上设坐褥，敬客之礼，有敷数重者，或用虎豹狼皮，或用锦用绢，制为方形。佛教渡来之后沿用梵语，均名日蒲团。然亦有用蒲草为圆形者，近日多用红氍毹，富贵之家易莞席为地衣，月支氍氍，五色彩染，光怪陆离，艳夺人目。旧例客至必脱屦户外，自易用地衣，穿革履者许之升堂，橐橐靴声时闻于户内矣。

几案 旧无几案，问有于露居时设胡床为座者，室中则例不设几。有君命乃设几，使者宣诏毕亦就地坐。坐起皆席地，两膝据地，伸腰危坐，而以足承尻后，若蹲坐、若跌坐、若箕踞，皆为不恭。考《汉书．贾谊传》："文帝不觉膝之前于席。"《三国志·管宁传》："坐不箕股，当膝处皆穿。"《后汉书》："向栩坐板坐，积久，板乃有膝踝足指之处。"朱子又云："今成都学所存文翁礼殿刻石，诸像皆膝地危坐，两蹴隐然见于坐后帷裳之下。"今观之东人，知古人常坐皆如此，盖古人无几，故不能垂足而坐。高坐之设萌于赵武灵王，兴于六朝，盛于北宋，而通行于元。三代之前凭则有几，《诗》所谓"授几有缉御"，《孟子》所谓"隐几而卧"皆是也。寝则有床，《诗》所谓"载寝之床"，《易》所谓"剥床以辨"皆是也。然床几，或以凭依，或以庋物，或以寝处，皆非坐具。至应劭《风俗通》云："赵武灵王作胡床，乃以为坐。"然汉时犹皆席地，《贾谊传》"不觉膝之前"，暴胜之"登堂坐定"，隽不疑"据地以示尊敬"，皆可知也。东汉之末，有斫木为坐具者，其名仍谓之床，或谓之榻。如管宁、向栩所坐，或以地上加板，未必离地咫尺也。魏晋后，观《魏志．苏则传》"文帝据床拔刀"《晋书》恒伊"据胡床，取笛作三弄"。《南史》纪僧真诣江教"登榻坐，教令左右移吾床让客。"狄当周赳诣张敷，就席，敷亦令左右"移床远客。"《邺中记》曰："石虎所坐几，悉漆雕画。"则似为高坐，然皆高客贵人始有之。《语林》日："孙冯翊往见任元褒，门吏凭几见之，孙请任推此吏，曰：得罚体痛以横木挟持，非凭几也。"夫门吏不许凭几，则知所谓移床远客者，非尊敬之客不许坐也。又其时坐榻、坐几，尚皆跪坐，《梁书·侯景传》："升殿踞胡床，垂脚而坐。"史特记之，以为殊俗骇观，知虽有床几，亦不如今坐耳。至唐又改木榻而穿以绳，名日绳床。《演繁露》："穆宗长庆二年，见群臣于紫宸殿，御大绳床。"然不各椅子，至宋初乃名之。《丁晋公谈录》："窦仪雕起花椅子二。"王钰《默记》："徐铉见李后主，卒取椅子相待。"此后诸书屡见椅子，如《贵耳集》云："今之交椅，古之胡床也。今诸郡守僚，必坐银交椅。"《裎史》载荷叶交椅，《曲洧旧闻》有锦椅背，至宋时颇加缘饰，殆已盛行与。然观古图画，唐以前人物无坐椅者，宋画亦不尽设几，窃疑胡床本西俗，赵武灵王始学为之，元入中国，因其旧习乃通行耳。日本制度多半仿唐，唐时尚席地，故亦无之．近十年来亦有矣。

屏风 以雕象牙、雕木为屏风，贵人家偶有一二扇而已。寻常皆用纸，以木为廓，漆而饰之。大概六曲，亦有八面四幅二扇者，曲折可叠，随意舒卷如折扇，然相连处以铜为环，纸或用金泥，或用银光，多图山水画折枝。每室中有之，既便取携，又妙遮饰。

仓库 以木屋，故多火灾，富家别为石室，或傅以铁，以藏器物玩好。

妻屋 丧屋 产殿 古迎妻必造屋，名日妻屋，《古事纪》所谓"以天御柱，建八寻殿"，即妻屋也。又有丧屋，因丧而筑室。又有产殿，《古事纪》有"覆鹈羽作产殿"之事，今人亦有别筑一室以居产妇者。

凡系于朝仪者别录，此专纪R问风俗，民俗亦四方各异，今特纪京师风俗以觇其概。

正月一日谓之元日，夙兴拜天地、神祗、祖先，长幼以次拜贺。《日本风土记》："朔日贺岁，口云华盖，华盖!，按："华盖"乃少字，译音盖，祝其不老也。进齿固。齿固犹言胶牙也，以白糍为之，其状如镜，故俗呼糍日镜。累积钉盘以为看食。进屠苏酒，又炙糍合萝菔、牛蒡、芋魁、昆布、豆乳等为羹，谓之杂煮。亲戚故旧来贺者亦进屠苏酒、供杂煮。元日至三日如之。岁首以柑、橘、橙、柚、榧、栗、朱梅、霜秭、海藻、昆布、革薜、龙虾、鳆鱼、削脯之类钉桌上，插松竹于其上，为看食，谓之蓬莱，或谓之山棚，有贺客，先供之。元日后，士庶互相庆贺，各户置白纸簿及笔砚于几上，贺客不通谒，直记姓名，或插名刺于簿间去。元日至十四日，悬蒿索于户上，索以稻秸为之，每寸出其端尺余下垂如条，插让叶及穗长草于其问，谓之司命索。让叶盖楠之类，或以为交让木，未详当否。穗长草或以为格注草，相似差异。又植双松于户外，悬以司命索，装串秭、橙橘及炭、龙虾之类，按串秭音曰九子贺喜，橙音日代代，橘音曰好事，虾俗名海老，盖取义偕老，或云肖其体以祝康健也。炭以避邪恶，即《本草纲目》所谓"白炭，除夜立之户外以避邪恶也或日"炭"音为住"，言安居于是。谓之门松。元日市民皆不开正户，世传在昔僧狂云元旦挂髑髅于杖头，行告市人日："警悟，警悟!"市人皆闭户回避，三朝不开正户，盖自是始。元日已后，亲旧以酒食相邀以为节，故亦谓此月为睦月。元日俗不除尘土。元日后至十六日，少年辈不执业，冶游行乐，握槊撇钱，投琼赌彩以为戏。儿童分朋抛木球，以彩杖格而遏之，以为输赢，谓之球杖，读如吉兆，见《显昭袖中钞》。或谓之玉打女儿。团绵为球，绣以五彩，谓之手球。又插羽于木栾子，以彩板承而跳之，翩翩如蚨蝶，谓之羽子板。是月也，市店罗列球杖、手球、羽子板，谝斓若锦。优人提鼓、三弦、胡琴以度新曲，使妖童持木偶马头，踏舞巡门乞利物，谓之春驹，以祷蚕神也。七日以七种菜为糜。《公事根源》日："正月上子日，内藏寮及内膳司进新菜，自宽平中始。延喜十一年正月七日进七种菜，一曰那缒，即荠；二日发谷别落，即繁缕；三曰舍梨，即芹；四曰青菜，即蔓菁；五曰五行，又名母子草，或名五行蒿，即鼠曲草；六曰须聚诗落，即芦菔；七曰佛坐，又名多婢落谷，即鸡肠草。此目为羹食，辟邪蠲病。"十五日食赤豆粥，是日，取门松及司命索积庭中，竖竹于其四旁燎之，谓之散鬼杖，杖读如盖，兆爆杖之遗。或谓之焯度。焊度犹言燧焯也，火炽貌。二月十五日，寺院悬卧佛形像为涅盘会，茶棚酒店、糖果之铺，藏厚吞刀，舞盘沙书，聚观戏场，在在丛集。士女托拈香游观者道路接踵。俗以黄黑诸豆杂霰子糕，炒之以供佛，荐祖先。自春分前五日，凡七，谓之彼岸，浮屠为彼岸会，俗多供佛保僧。三月三日谓之上巳，以艾糕为节物，是日，家有女儿必陈彩胜，按日本以彩胜为雏。是日，儿女陈人胜游戏，谓之雏游，古以正月为此。《旧事记》：敏达帝二年正月，侍从进雏像"是也近世衣之以绣绩，饰之以金珠，一对价或至五六十金，德川氏尝严禁之。供艾糕、赤豆饭，置酒饮宴，谓之雏会。因以上巳为女儿节。四月八日，寺院为浴佛会，以盆坐铜佛，浸以甜茶水，甜茶即千岁蔡。覆以花亭，随喜者以小杓灌佛。五月五日谓之端午，插艾及菖蒲于门檐，饮蒲酒，食粽，始服布葛。是日，贺茂庙前走马，谓之竞马，士庶得男，必竖彩旗陈武像及木刀枪，以饮燕。日制五月五日驾幸丰乐院，观骑射，群臣，文武官皆插菖蒲于冠。延喜式日：是目登场校射，将监就标下注甲乙，此日近卫、兵卫卫门诸府皆陈甲胄于门，此盖其遗俗也，又贝原氏《岁时记》曰"在昔儿童束菰为马，翦纸为人，揉木片为胃，削竹木为刀枪，失眉刀酥尸外。逝则人马多以木雕或以纸脱，施五彩，或有用帛者。是日，藤社神会擐甲走马，亦谓之竞马。藤社庙，祀弓兵之神也。《诸社根元记》云："儿童以菖蒲饰胄，名菖蒲胄。凡三月三、五月五、七月七、九月九，谓之节供，供俗作句，以国音近误耳。拜节住来，略如岁朝。中元京师神会，四月有稻荷会，五月有藤社会、今宫会，六月有祗园会，八月有御灵会，其最盛者莫祗园会若焉。六月七日迎神，十四日送神，仪卫极繁盛。先期街上设山棚山车，陆船弄伞、鼓吹喧阗，动魂褫魄，遍街灯烛，炜煌如昼；户户金屏猩毡，轴帘褰幕，张饮尽欢。会日，棚车过门之家，宾客蚁会鳞率，士女填街溢巷，袂云汗雨，不啻此盛。五月晦及六月十八日，在鸭河四条桥东，洗净神舆，谓之御舆洗，是日也，鸭东茶坊、娼户，结夥醵钱，敛翠裒香，演杂剧戏文故事。其人物则皆扮娼妓为男装，谓之泥黎毛浓，又缠结为棚，谓之冶台。乐则有三弦、胡琴、提鼓、钲鼓、细腰鼓，谓之杂子。珠翠锦绮，香纨白苎，艳装浓抹，以勾引无赖子弟。自六月七日至晦日，夜夜鸭河四条桥南北，凉棚、茶店、鳞次栉比，两岸一带皆妓馆，分茶酒铺、羹店杂错其间，小脚店则有泥鱿团鱼之羹，红鬣青鳞之鲜，诸色海味、诸色素食，下酒下饭，零碎作料，不托水引河洛，合羹、胡饼、铗子、牢丸、包子、糖糕、糍糕、诸色糖果，西瓜、甜瓜、林檎、杏、桃、杨梅诸色水果。琉璃店则鱼瓶、葫芦、鼓铛、铁马、灯碗各色盏碟。杂卖则烟管、烟袋、各色折扇、梳蓖、发朵、钗朵、香囊、彩胜、水上浮纸画儿、远视画。凡儿戏之物，泥孩、陶犬、惜千、千颡、叫子之类，名件甚夥，不可悉数。伎艺则走索、戴竿、吞刀、弄丸、藏厚、筋斗、傀儡、角抵、伎、影伎、猕猴、猫鼠之戏。演史学乡，谈说诨话，种种无所不有。竞夜火炬烛天，弦歌鼓吹，嘈嘈鼎沸，欢笑海涌，游者不觉达旦。七月七日谓之七夕，是夕，妇女悬彩丝于竹竿，陈酒馔瓜果以祈牵牛、织女，谓之乞巧奠。六日之夕，儿女题诗于楮叶及彩笺，系竹枝悬灯球数十，欢呼至鸭河投之，因亦以六日之夕为七夕。

十五日谓之中元，为荷叶饭，士庶互相拜贺，略如岁朝俗。自十四日至十六日，具面饵百味，以荷叶贮瓜果，祀先灵，僚僧尼展扫坟墓，谓之盂兰盆，因以中元为盆节，遂有盆前、盆后之称。十五、十六两日，近郊农户各相结夥，敲钲击鼓，来往于市中，或有请延者，则团聚街上唱佛名，钲鼓喧阗，殆聩人耳，谓之隆斋。僧尼于水次竖纸幡，具百味，击铜钹，讽经，乞施物于檀越，谓之施饿鬼。中元后，家家设灯笼，前是市是售各色华灯、六棱万眼菡萏、球子、人物、马骑、纱绡、琉璃，品类不一。十六日之夕，城外诸山设火字，东则如意岳，自北而西则松崎、鹿苑、舟冈、清泷诸山，迤逦相次。其字或画皆积薪排定，一时燃之，一画长或数十丈，如意岳为大字，书法最遒劲，传为僧横川所制字迹。毕，砌石为沟云。十六日晚，临水次燃麻秸，送先灵，谓之送火。自十五日至晦日，每夜亘索街上，悬灯笼数百，儿女祛服靓妆为队，舞蹈达旦，谓之踊。名沃度黎，汉人所谓合生之类。有歌以为之节者，谓之音头。乐则有三弦、细腰鼓。

八月一!谓之八朔，《中原康富记》曰："八朔之仪始于后乌羽帝末年，或云起于镰仓氏士庶互相拜贺，馈送饮食为节．谓之田实节。十五日谓之中秋，为看月会，洒酒啖芋。自秋分前一日，凡七日谓之彼岸。九月九日谓之重阳，以栗为节物，或作饭若糕，或蒸食之。十月谓之上无月，上无，日本律名，本名凤音，乐家相传为应钟。应钟，十月律也，故名。亥日谓之元猪，士庶作糍糕以相馈送。是月二十日，商贾罢市，各具酒馔宴集，谓之蛭子会。蛭子，神名，所在庙祀祈福，是日，鸭东建仁寺街蛭子庙繁华浩闹，醉人载途。又四条街东有誓文神祠，是日士女麇至，首过祈福，谓之誓除。十一月谓之霜月，冬至之日，医家作赤豆饭为神农会。十二月谓之四极，又日极月。是月，丐者为泼寒胡戏，或丹墨涂面装成钟馗，登门呼跳驱祟，索钱乞米，家家扫尘，名煤除。廿日后，家家舂糍具饮馔之料，以为新年之储，岁终舂糍之声比屋相接。市肆有以舂糍为业者，其糍圆如镜者日镜糍。以糍粘柳枝或粘柴如贯珠者日糍花，以供神佛。又细切如方解石者日霰子，晒干，至二月十五日，杂豆炒之以供佛荐祖先。或以为茶素医人，制屠苏袋送平日所往来。岁暮亲友相聚饮宴，谓之忘年；又互相馈遗以贺卒岁除夜，谓之大岁。天地神佛祖先灶井牖户以至溷厕，燃灯辉煌达于旦。立春前一日谓之节分，至夕，家家燃灯如除夜，炒黄豆供神佛祖先，向岁德方位撒豆以迎福，又背岁德方位撒豆以逐鬼，谓之傩豆。老幼男女啖豆如岁数，加以一谓之年豆。街上有驱疫者，儿女以纸包裹年豆及钱一文与之，则唱祝寿驱邪之辞去，谓之疫除。日本追傩之仪始于庆云三年，阴阳寮诵祭文，侍中执桃弓苇矢，大舍人寮装厉鬼，方相氏执矛，率伥子二十人遍巡官门，送疫出四门。今民间疫除所唱极鄙俗．然亦甲作食凶类抽。



卷三十六礼俗志三


乐 舞

倭乐 和歌 国俗素有歌舞，新井君美曰："本朝之乐有声乐、有舞乐，其始出于祭天神。"《孝经纬》日："东夷之乐日株，持矛助时生。《乐元语》目："东夷之乐目朝离，万物微离地而生乐，持矛而舞助时生也。唐贾公彦以谓：乐有二名，此间之乐亦有是象，每奏乐舞则陈之。但其所始莫可考证，其后得高丽、新罗、百济及渤海等技，东西交聘，又得隋唐乐，更有西凉、龟兹、疏勒、天竺、林邑、扶南等乐，而其所传者多俗部、胡部及散乐杂戏．故用之于岁时朝会宴享，而郊天祭先则用国乐。其用之朝会、祭祀者，有五节舞、净御原帝之所制，相传帝御吉野宫，日暮弹琴，俄尔之间前岫之下，云气忽起，疑如高唐神女，仿佛应曲而舞，独入帝览，他人莫见，举袖五变，故谓之五节。有久米舞、《神武记》所载"来目歌，，是也。神武征东国，兄猾已伏诛，弟猾大设牛酒献飨军士，帝设9作歌，为来目歌。有田舞、有吉志舞、《三代实录》：贞观元年，天皇御丰乐殿，广厢宴百官，多治氏奏田舞，伴佐伯两氏久米舞，安倍氏吉志舞。又见践祚大尝祭式，《日本纪》神护元年，所称企师部舞即此吉志舞。本居宣长日：吏部王记云，昔安倍氏先祖伐新罗有功，报命，会大尝，因奏此舞，故相传为大尝会舞。有隼人风俗歌舞，蒲生秀实曰："古者诸国风俗歌舞，其国造常于朝觐时奏之。如大歌所之职，集诸国之歌以知其国风，此隼人所奏风俗歌舞，盖萨摩大隅之歌舞也。"《隼人式》："悠纪、主基时，群官入，隼人司官人率弹琴及吹笛、击百子，拍子歌舞人等，从兴礼门参入御在所，屏外北面立，奏风俗歌舞。"又有筑紫舞，《续日本纪》："天平三年，定雅乐寮杂乐生员，筑紫舞二十人，诸县舞八人。"村尾元融目：即小垦田舞之类，皆其地风俗舞技也。用之宴集者有歌，《日本纪》："宝龟元年三月，葛井船津文武生藏六氏男女二百三十人供奉歌垣，其服皆著青褶细布衣，垂红长纽，男女相并，分行徐进，每歌曲折举袂为节。"《续日本纪》："天平六年，天皇御朱雀门览歌垣，男女二百四十余人，五品以上有风流者皆交杂。其中正四位下长田王等为头，以本末唱和，令都中士女纵观，极欢而罢，赐供奉歌垣男女等各有差。"又："天平二年，天皇御大安殿，百官主典以上陪从踏歌，且奏且行，引入宫里。"考和歌，本民间歌谣，上古无文字，口耳相传，迨伊吕波作乃借汉字音填之。甸长短无定，今通行五句三十一言之歌，始于素戋鸣尊《八云咏》，初五言，继七言，继五言，继七言，继又七言，其声哀而怨。古歌本以合乐，其后乃校文字工拙。《万叶集》所载有歌仙、歌圣之名，今内廷尚有歌会，每月合咏，或名之曰国诗，日国风。其曲有日难波曲、《日本纪》："天武四年，敕大倭、河内等国，选所部百姓能歌男女而贡。"上谷)氏曰：盖采其国风，所谓难波曲，倭部曲，近江水茎诸曲之类是也。有浅茅原曲、浅茅原，地名。有八裳刺曲。其乐器有笛、有和琴、有拍子。今祭犹用古歌舞，民间所歌随时撰曲，布之管绞，所用乐器三弦及鼓而已。隋七部乐有倭国伎，共声容若何，今不可考。

乐律 一日一越调，二日断金调，三日平调，四日胜绝调，五日龙吟调，别名下无，六日双调，七日凫钟调，八日黄钟调，九日鸾镜调，十日般涉调，十一日神仙调，十二日凤音调，别名上无。伶工相承，以一越为黄钟，断金为大吕，平调为大簇，胜绝为夹钟，龙吟为姑洗，双调为中吕，凫钟为蕤宾，黄钟为林钟，鸾镜为夷则，般涉为南吕，神仙为无射，凤音为应钟。物徂徕云："稽诸华夏燕乐，有越调、双调、般涉调、仙吕调，皆调名而非律名也。龙吟声即唐长鸣三声之一，凤鸾商乃琵琶独弹曲破之名，而断金、胜绝、凫钟，绝无所考，或当字误。上无、下无为此方所命，独巢笙平调子为林钟，仙吕管为夹钟者，实以命律，然不复与此方所传者合。谨按本邦之乐，原周汉遗音，律亦周汉之律，而弟八黄钟调声乃周汉黄钟也。惟昔黄帝轩辕氏，命伶伦始制律吕，而度量衡皆生焉，三代相承，历秦逮汉，莫有改作。后汉以来尺度讹长，魏杜夔承丧乱之后，莫所稽考，其制律以应钟为黄钟，律始变矣。晋时苟勖妙解音律，取协古器厘正复旧，宋、齐暨陈一皆因之。中间梁武时，曾议订正，寻值乱离，未及改造，比终江南之朝，周汉音尚存也。此时中原沿胡，而胡尺长大，胡音重浊，拓拔氏乃以夷狄崛强之习事不师古，妄意制作，以新一时耳目。东魏以中吕为黄钟．盖互换歌奏也。宇文周以南无之间为黄钟，隋承周统，因以南吕为黄钟，皆以协胡音也。及其平陈之后，始获宋、齐旧乐，高祖善之，谓为华夏正声，别置清商署以管之，号日"清商三调"。所以谓之清商者，其乐以南吕为黄钟．则宋、齐黄钟为夹钟，五音之序大簇为商，夹钟高一律，故谓之清商，此以其乐视宋、齐旧乐故云尔。唐以宇文周玉尺造律，亦以南无之间为黄钟，始变古制为八十四调，又演清乐为燕乐二十八调，于是周秦遗音遗制皆亡灭不传焉。其后五代周时，王朴造律，其黄钟在黄钟、大吕之间。宋建隆时，和岘以应钟为黄钟；崇宁时，魏汉津以夷则为黄钟；明洪武时，冷谦以中吕为黄钟．此历代改律之大概也。其未施行者，宋李昭、范缜以林钟为黄钟，刘几同唐制，明郑世子同崇宁制，此皆在古乐散亡之时，莫有所稽考，妄以已意饰以累黍者也。村濑之熙祖物氏之说，征引十证，以证弟八黄钟调声为周汉黄钟。又日古乐正声，宋以来诸儒所未尝识，特传于我邦，而古音得复明，岂非千古大快!然今考日本之传华乐，实始于唐时。自隋文帝平陈得华夏正声，置清商署，以为古音尚存清商调，唐武后时犹存六十三曲，自唐变古制，及五代乱离而古音尽亡。谓日本所传为隋以前曲调，则以周汉古音尚存，不为无理，然日本伶人所用管色，乃正与燕乐谱相合，则唐乐之所无，日本安得独有哉？管色之辨，并详下条。

管色伶官所传三管字谱各不相合，笙谱十七字，一曰干、龙吟甲。二日十、双调乙，甲乙谓清浊也。三日下、龙吟乙。四日乙、平调乙。五日工、凤音乙。六日美、凫钟。七日一、盘涉乙。八日八、平调甲。九日也、双调甲。十日言、凤音甲。十一日七、盘涉甲。十二日行、黄钟甲。十三日上、壹越甲。十四日凡、壹越乙。十五日乞、黄钟乙。十六日毛、断金。十七日比，神仙。盖笙管古制十有九，十七字之外，卜字为胜绝，斗字为鸾镜，十二调备矣。后世除卜字、斗字二管，止存十有七，而毛字、也字二管无簧，所用止十有五，而有九调耳。横笛谱七字，一日六、闭下第一孔为壹越。二日下、闭上五开下二，为凤音。三日中、闭下一孔，开上六，为盘涉。四日夕、闭下二，开上五，为黄钟，夕读如尺，盖尺之省笔，宋俗乐谱亦省作工。五日、闭下三，开上四，为双调。六日五、闭下四，开上三，为龙吟。七日亍。闭下五，开上二，为平调。筚篥谱十字，一日丁、第一孔黄钟甲。二日一、第二孔龙吟。三日四、第三孔平调。四日六、第四孔壹越。五日凡、第五孔神仙。六日工、第六孔盘涉。七日五、第七孔黄钟乙。八日一、背上孔双调。九日厶、背下孔，即勾省笔，按《体源钞》日：独开此一孔，应笙之比；背上下孔皆开，应笙之美。比为神仙，美为凫钟。然今质之伶官，则云上下孔并无别调云。十日舌，九孔皆闭为舌音，即胜绝。亦如今之乐部，所用五六工尺上四合乙凡也。《宋史·燕乐书》十字谱曰：合四乙工凡上勾尺六五，今以较此，横笛第一孔为壹越调，用六字，《燕乐书》乃以六字为黄钟，横笛黄钟调用夕字，夕即尺字。《燕乐书》尺字为林钟，声则伶官相传，壹越谱为黄钟，黄钟调为林钟者即与《燕乐·十字谱》相同。且如筚篥谱，以黄钟为林钟，则平调为大簇，神仙为无射，盘涉为南吕，凫钟为蕤宾，今大簇平调并用四字，无射、神仙并用凡字，南吕、盘涉并用工字，蕤宾、凫钟并用厶字，凡此数者皆相合。盖日本所传多唐乐，而燕乐谱亦唐乐，故东西相符，若乃据徂徕之说，以黄钟为周汉黄钟，则字谱无一相合，有以知其不然矣。

伶官古有雅乐寮，隶于治部省，设歌师四人、歌生三十人，歌女百人、舞师四人、舞生八人，笛师二人、笛生六人、笛工八人、蒲生秀实曰：供此间乐而吹笛者也，其唐以下诸乐，吹笛之人各在其乐生中。唐乐师十二人、内横笛师一人、合笙师一人、箫师一人，筚篥师一人，尺八师一人，箜篌师一人，筝师一人、琵琶师一人、方磬师一人，鼓师一人，歌师一人，舞师一人，乐生六十人。又高丽、百济、新罗乐师各四人，乐生各二十人，又伎乐师一人，《职员令义解》日：谓吴乐腰鼓，亦为吴乐器也。腰鼓师二人。伶官皆世禄，世守其业，至今尚有存者。

唐乐曲 由唐时传授，乐曲有万岁乐、回波乐、鸟歌承和乐、河水乐、菩萨破、武德乐、兰陵王安乐、盐三台、盐甘州、胡渭州、庆云乐、想夫怜夜半乐、扶南小娘子越天乐、林歌、孔子琴操、王昭君折杨柳、春庭乐、柳花苑、赤白桃李花、喜春莺、平蛮乐、千秋乐、苏合香、轮台倾杯乐、太平乐、打球乐、还京乐、苏芳菲、长庆子、一团娇、采桑、秋风乐、贺皇恩、玉树后庭花、泛龙舟、破阵乐、拔头诸乐，然传其谱不传其辞，所谓制氏能记其铿锵鼓舞而已。且伶人多不识字，故曲名亦多谬误，如白纶误白柱，张胡子误朝小子，景德误鸡德，乌臼误乌向，苏幕遮误苏莫者，西凉州误最凉州，康老子误小老子，大酶乐误大补乐，小饮酒误胡饮酒，安世乐误安城乐。尚有五常乐，物徂徕谓即五行舞，即周大武，汉谓之五行舞。平调曲有五常乐，《和名类聚钞》作五圣。凡古乐有序声，破声、急声，全备者无几，而此曲有序、有咏、有破、有急，盖伶工相承，独崇重此曲，故物徂徕疑即韶乐。村濑之熙日：古来常读如韶，韶，舜乐也，五即虞字之转讹。吾邱寿王，《水经注》作虞邱。王应麟《诗考》曰："驺虞，或作驺五，见刘芳《诗义疏》。五常即虞韶之误也。《南齐书乐志》日："凯容舞本舜韶舞，汉改曰文始。魏复日大韶。"又造成熙为文舞。晋傅玄六代舞，有虞韶舞，宋以凯容继韶为文舞，即此五常乐也。荆仙乐、物徂徕云，疑即庆善乐。贺殿、《和名类聚钞》日：承和中遣唐判官藤原贞敏以琵琶传此曲，然唐时乐府无此目。村濑之熙曰：疑是河传，以国音同，故讹。今按郭茂倩《乐府诗集·杂曲歌辞》有金殿乐，当是金殿之讹也。春莺转、物徂徕云无所见，今考《乐苑》日："大春莺转，唐虞世南及蔡亮作。"又有小春莺转并商调曲，转当是啭字之讹。金獐、物徂徕云无所见，今考当是黄獐之讹。酒胡子、物徂徕云疑是酒家胡。涩河鸟、物徂徕云疑是倭乐。十天乐、裹头乐、陪胪、物徂徕、村濑之熙皆云疑是伴侣。男胜、物徂徕云无所见、今考《杂曲歌辞》有战胜乐。河南浦央宫乐、感城乐、海青乐、一弄乐、拾翠乐、青海波宗明乐、仙游霞竹林乐，物徂徕并云未详。或伶人谬记，或华夏失传，均未可知。其太平乐及兰陵王破阵乐，均为舞乐。破阵则戴假面具上场，有发扬蹈厉之概。太平乐四人对舞，皆绯衣佩金鱼袋，俯仰揖让讽讽乎雅音，乐作时，伶人十数披柄裆衣，跪坐席外，旁列乐器，先击鼓，鼓停，舞者四人出，笙簧管龠诸乐杂作，一人吹笛，抑扬抗坠，极和而缓，舞止，乐亦止。余饮巨室家，巨室召宫内供奉伶人为此，余亲见之。

乐器 有尺八，尺八五孔，一孔出其背，孔各有名，一日真怀、二日角录、三日贤仁、四日舌捍，后一孔日后磊，音沓。孔名见丰原统秋《体源钞》，统秋，应仁中乐官也。与马融所赋长笛形制全同，特长短不同耳。融赋云易京君明识音律，故本四孔加以一，君明所加孔后出，是谓商声。《五音毕》《管弦记》亦云，似即今之尺八。而李善注《文选》乃云："七孔，长一尺四寸"，此乃《风俗通》及《说文》所谓竖笛，七孔者以注融赋，误矣。古尺八之制凡六，日黄钟切、日盘涉切、日壹越切、日双调切、日平调切、日新黄钟切，切者，国语谓调律裁管也。最短者为壹越切，长曲尺一尺一寸；最长者为平调切，长曲尺一尺四寸。日本曲尺同明营造尺，即唐常用尺也。最长之平调切，以晋后尺校之，恰当一尺八寸弱，想即古所谓尺八。然尚有最短之壹越切者，何也？考《唐书·吕才传》，称才制尺八，凡十二枚，长短不同，与律谐契。据此知尺八，但以五孔之故名日尺八，不必尺寸相符也。世传惟壹越切一管，近世尺八笛盛行，而壹越切亦废。《日本人物史》曰："大森宗勋号策翁，自幼好音律，特以尺八著名于时，常登楼奏曲，有黄鸟来和之。天正中，奉诏制五调之尺八，至今言尺八者以宗勋为法。"尺八之外又有笛、有箫，又有横吹笛，大和法隆寺所藏上宫大子遗物有笛，管长曲尺一尺四寸五分，六孔，其一在背。南都东大寺又藏圣武孝谦接宝图．有笛月．四管．其一六孔．长一尺四寸五分与法隆寺所藏相似。案《西京杂记》云："高祖入咸阳宫，周行府库，有玉笛六孔。"王子渊所赋洞箫亦六孔，《文献通考》云："箫管之制六孔旁一孔，加竹膜焉。或谓之尺八管，或谓之竖笛，或谓之中管。"马贵与盖以尺八、箫管笛为一类。然今据日本古器，则尺八为五孔，笛乃六孔也。《辽史．乐志》有长笛、短笛、尺八笛之目。日本雅乐寮亦分横笛、箫、尺八为三，知非一物矣。古今乐器损益不同，杜子春注《周礼》谓蘧，盖今时所吹五空竹，篷，按融赋，则古乃四孔。《风俗通》云，笛出羌中，七孔。《说文》云："笛七孔，角也'，又云："羌笛三孔。"今笛为六孔，则孔数不同如此。至其长短之制，晋刘和之东厢长笛长四尺二寸，为最长，《文献通考》称和岘论太乐手笛长九寸，为最短。尺八盖在长笛、短笛之间，故谓之中管。长短不同又如此。古笛皆竖，其横吹者谓之横吹笛。箫本编管，其单管者类笛而名箫，无底者谓之洞箫，则形制不同又如此。要之本属一类，后乃变迁，制殊而名亦异矣。有笙、有琵琶，唐时藤原贞敏学琵琶于唐人刘二郎，二郎妻以女，赠以紫檀琵琶、紫藤琵琶各一面，归，为朝廷重器，今犹现存。传乐曲甚多，瞽者多业琵琶，俗谓之琵琶法师。《徒然草》载："信浓前司行长著《平家物语》，使瞽者生佛唱之。"今所传即生佛遗音，犹宋之平话也。有筝、有三弦，三弦名三味线，以象牙为拨．拨如斧形，上下通行。瞽师业此者日职、日检校、日句当、日都，检校、句当皆僧官名，瞽者僭拟之，以检校任久者为十老，职，即其第一老也。瞽者本名建业，疑为建业人所传故名。近世瞽者兼业琵琶、三弦、筝、胡琴。其流派有日山田、生田，女师之流派有日长歌、日丰后，互立门户，各争微妙。有胡琴，胡琴二弦。有大鼓，广尺而短椿。有小鼓，即细腰鼓。有横胴，似小鼓挟而拍之。详下猿乐条。三弦及此三鼓，歌舞伎所必用。有瑟，瑟二十五弦，古无此器，近始传之。有琴，古有精者，而后失传。物徂徕：貊近宽家有《猗兰琴谱》，乃隋人作，桓武以前笔迹，其谱与明朝琴谱大异。别有三弦琴，不用弹拨，以左指按之，右指冠决捺而成音。有六弦琴、《雅乐式》云：和琴一面长六尺二寸。《和名钞》《万叶集》云：梧桐，日本琴，一面体似筝而短小，有六弦，今亦失传。有筚篥、有拍子、即乐节。有敌。余至一巨室家，召女师操乐，有器形似伏虎，背有龃龉，然以竹为之而虚其中，击之以木，其龃龉可上可下，因以成音。考郭注《尔雅》曰："歆，如伏虎，背上有二十七龃龉，刻以木，长尺栎之，敌者其名也。"《三礼图》云："唐礼用竹长二尺四寸，破为十茎，于敌背横栎之。"今乐器之敌，如三礼图，竹木相栎毫无音韵，而日本所用居然成音，殆为古器。盖郭注状其形而不言中虚，后人误而图之欤。

猿乐 散乐名，日猿乐，俗谓之能。盖起于中世战争之间。北条氏时，又有田乐，从猿乐出，俗谓猿为申，田即申之省字。至足利氏，鹿苑、慈昭二相国皆好猿乐，名伶观世氏最工此技，而猿乐复盛田乐遂衰。宽正中，观世氏舞猿乐于坌河原，实为后来劝进能之权舆。及丰臣氏击朝鲜，聚优人于名护屋亲自学之，猿乐益盛行。王公贵人皆丹朱扮身，上场为巾帼舞，与优人相伍。部中色长日大夫，副日玷基师，副末日狂言师，歌工日地讴，其曲词多出于浮屠，类幻妄不经，乐器有横笛、三鼓，以节歌舞。三鼓一日大鼓，广于羯鼓而椿甚短，下有小床，斜架置膝前，击用两杖；二日小鼓，似细腰鼓，左手捧在右肩上，以指拍之作朋肯之声；三日横胴，似小鼓而较大，挟在左胁下，亦以指拍之，其声甚震。三鼓并不详所始，其制与腰鼓、都昙、答腊诸鼓颇相似也。案《通典》唐散乐用横笛一、拍板一、腰鼓三，此三鼓盖出于腰鼓，略殊其制耳。又《通志·乐略》腰鼓大者瓦、小者木，皆广首而纤腹，都昙鼓似腰鼓而小，以槌击之，毛员鼓似都昙而稍大，答腊鼓制广羯鼓而短，以指楷之其声甚震，俗谓之楷鼓。

芝居 演戏，国语谓之芝居，因旧舞于兴福寺门前生芝之地故名。平城帝大同中，南都猿泽池侧土陷吹烟，触者即病，乃舞三番叟于兴福寺门前生芝之地，以禳其稷，故名日芝居。古谓之歌舞伎，或曰男舞，或目白拍子。辟地为广场，可容千余人，宽永初年，猿若勘三郎始请于官创开戏院．其后优人次都、市村、村氏筹备开场世守其场中为方野形，每方铺红氍毹，坐容四人，场之正面为台，场下施大转轮，轮转则前出下场，后出上场矣。场之阶下为桥，亦有由阶下上场者，场护以巨幕，绰板乱敲，彻幕而戏作，每一出止，幕复下垂。每日始卯终酉，鼓声始震，例为三番叟舞、七福神舞、猩猩舞，皆有伶人世其业者。次演古事。场中陈列之物一一皆惟妙惟肖，即山林楼阁亦复架木插树以拟似之。优人有舞而无歌，场侧设一小台，别有伶人跪白其所演事，如古之平话，声甚凄厉。乐器止有三弦、笛子、钲鼓而已。戏场之外一带皆酒楼茶馆，凡数十家，游人麇聚，意阑兴倦，则馇于是，饮于是，必至夕乃散。观者多携家室，妇女最多，每演至妙处则拍掌喝采之声看棚殆若震陷，或演危苦幽怨之事，妇女皆挥涕饮泣以助其哀，其铁石心肠之人每每含辛以为泪，否则众訾其无情。优人声价之重，直与王公争衡，旧目优人列之下等，无与交游者，近学西俗，优人出入巨室，公然抗礼矣。妇女无不倾倒者。

杨花 设肆卖曲者为杨花，其色长日大夫。所奏曲多男女怨慕之辞，有日《净瑶理物语》，织田氏侍女小通所著，检校岩舟氏制其曲节，调之干琵琶，嗣泷泽角野以三弦律之，后有南无右卫门，庆长中尝以伎被征拜日大夫，尔后萨摩、土佐、山本、字治、伊藤、出羽、都丰竹诸氏各分流派，今则竹本氏一流最日盛行。曲院垂帘，柝响帘卷，大夫妆饰端整，坐红锦褥，欹银镂案，三弦调定，徐徐而歌，女而男喉，妇而女妆，听者辄满座。贫家妇女多业此以觅衣食，伎艺稍佳，驱使其母如奴婢，谚有言日："生女勿吁嗟，盼汝为杨花。"

踊子 西京俗，于中元后迄晦日，街童市女各盛饰彩衣，某街某坊揭旗为识，口唱中善猥亵之词，所在相聚，且舞且歌，号日"踊子。"例以十六人为班，多至六十四人，其倡而导行者谓之音头，折旋进退，曲尽姿态。观者追逐，举国若狂，四方盛称，谓之"都踊"。至京师者必留观之。影绘影戏谓之影绘。纸障一面，淡墨无物，笛响鼓鸣，忽见树阴一人出，右挥铃，左开扇，左顾右旋，应笛扬铃，合鼓翻扇，迷离惝倪，若有若无，人影暂灭。闻赛祭鼓声，殿宇高耸，和表矗立，扬红白帜，大小灯无数，赛人来往抛钱祈福，既而鼓歇。夜深有叱咤声，则狐群排行，徐徐进步，各荷蒲席、衔炬火，担木持竿，俗所谓狐嫁女是也。行过神殿，狐化为人，席化筐笛，火化提灯，竿化枪，木化舆，奇变莫测。灯灭狐匿，又为幽鬼作祟之图，为鬼影、为僧影、为佛菩萨影。影戏亦能写花草鸟兽之形，然喜为幽寂奇幻之境，大概如此。亦有傀儡，有牵丝傀儡，有杖头傀儡，有水傀儡。

落语 演史 口技 演述古今事，藉口以糊口，谓之演史家。落语家手必弄扇子，忽笑忽泣，或歌或醉，张手流目，踌膝扭腰，为女子样，学伧荒语，假声写形，虚怪作势，于人情世态靡不曲尽；其歇语必使人捧腹绝倒，故日"落语。"楼外悬灯日某先生出席，门前设一柜收钱，有弹三弦执拍子以和之者。亦有口技，技人仅一绰板藏于帷内，能为一切风声、水声、火声、禽兽声、弦管声、老幼笑怒声，纷纭杂沓，一时并举，而听者自能分别了了。

</div>
    <div class="pagination">
<a href="日本国志_page675.html">上一页</a><span>...</span><a href="日本国志_page671.html">671</a><a href="日本国志_page672.html">672</a><a href="日本国志_page673.html">673</a><a href="日本国志_page674.html">674</a><a href="日本国志_page675.html">675</a><span class="current-page">676</span><a href="日本国志_page677.html">677</a><a href="日本国志_page678.html">678</a><a href="日本国志_page679.html">679</a><a href="日本国志_page680.html">680</a><a href="日本国志_page681.html">681</a><span>...</span><a href="日本国志_page677.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
