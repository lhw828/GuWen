<!DOCTYPE html>
<html>
 <head>
  <meta charset="utf-8"/>
  <title>
   日本国志 - 第 648 页/共 882 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   日本国志 - 第 648 页/共 882 页
  </h1>
  <div class="content">
   第一章 上 告

上告者最终之上诉也，谓预审及公判宣告有违律乖规者，乃求破毁厘正，苟别有矫正之道，不许辄为上告。大抵行于终审裁判者为多，其始审不为控诉及终审阙席裁判不行翻控者，并失上告之权。

检察官及被告人向预审或公判宣告如左项条件得为上告：一，违背法律，不受回避申请者。二，违背裁判所结构规则者。三，所行宣告以所管为非管，或以非管为所管，及移转于裁判所乃为非管者。四，违法律而用不得用之规则者，或有违法律虽当堂驳辩不肯认许者。谓如合令被告人发言而不令发言，直行裁判，违第三百条所之类。五，违背法律而受理公诉或不受理者。六，于法律所定条件不商之检察官者。若如第百二十八条、第百七十六条、第／三条、第九十四条、第二百二十条、第二百七十三条、第二百九十三条、第三百二条所定，凡称以其职权者不在此限。七，于裁判所不判决人所请求事件，谓可理则理之，不可理则却之，凡有所请求者不容不受。又非合以职权应得判决之事而判决未曾请求事件者。谓违不告不理之本旨。八，不公行裁判宣告及案关禁止傍听而不公行推问及辩论者。谓应禁傍听而不禁傍听，又不公行推问辩论，及虽为傍听禁止而不公行裁判者，亦同如第二百六十四条所是也。九，所宣告不列事实及律条与有所龃龉者。谓如第二百二十八条及第三百四条所云之类。十，有拟律错误者。谓将轻罪科重罪，及擅为轻重加减之类。十一，有越权处分者。第四十条，谓以恐吓诈伪诱致成招或勒制被告人身体之类。已行免诉及无罪宣告，就令有违庇护被告人规则，不得为上告。其犯所有误所管者亦同。第四百十一条，谓行免诉无罪宣告，既利被告人，则不用辩护人，虽为违规，然无害于被告人。若犯处搜查罪情易为预审，尤有纷扰，与犯质身位之误所管者大不相同，所以有此特例也。民事原告、被告人及干连人得向私诉预审或公判宣告依第四百十条所定条件而为上告。第四百十二条。上告对手人不分何时，迄于大审院判决日，均得为附带上告。大审院检事长亦得为附带上告。第四百十三条。上告以三日为期限，但预审自宣告状解付日起算，公判自宣告Lt起算。第四百十四条，谓预审不面为宣告，故与公判算法有殊。有向预审或公判宣告而为上告者，除拘留、保释、责付、释放及放免外均停止施行。第四十五条，谓死者不可复生，损者不可复补，无论宣刑，即于预审亦不得施行。将为上告者要将其申请状纳于原审裁判所书记局，以上告期限甚短，而申请本院往往使诉讼人愆期失权，故令之直请于原审裁判所，以归简易。上告申请状要自申请时限二十四时内书记送达于对手人。第四百十六条。上告申请人要自申请时限五日内将其上告词状纳于原审裁判所，书记局书记要自收受词状时限二十四时内送达于对手人。第四百十七条。对手人要自接受上告词状时限五日内将答辩书纳于原审裁判所。书记局书记要自收受其答辩书，时限二十四时内送达于上告申请人。第四百十八条。检察官所纳上告词状及答辩书，要各造二通，一通纳之大审院，一通付之对手人。诉讼关系人向私诉裁判宣告纳上告词状及答辩书亦同。第四百十九条。书记于经过前数条所定期限之后，要速将诉讼及上告文书纳于该管裁判所检察官。检察官要将其文书限五日内纳大审院检事长，且将意见附记。检事长要向院长请求将上告事件登载于刑事局档簿。第四百二十条。上告申请人及对手人得用代言人。本条所谓上告及对手人，专据被告人、民事原告人及干连人而言，而检察官不与焉。盖检察官不分上告、对手，一有上告，检事长代述其趣旨及为答辩，固无用代言人之理。若上告各人，多不惯词讼者，恐多费闲辩徒旷时日，故令自撰代言人出院，是为大审院要则。受重罪刑宣告而为上告，或检察官以为合该重罪刑而为上告，苟不自选代言人，要以院长职权就该院所属代言人内选充。第四百二十一条。院长要就刑事局判事中命专任判事一名，专任判事要检阅一切文书，造报告状，谓大审院既不须审查事情，推问证人，又不须原、被告对辩，特案上告及答辩趣旨判决拟律之当否耳，故令专任判事精密审核。但不须附记其意见。第四二十二条。上告人及对手人诣专任判事纳报告状，又得经由大审院书记局纳辩明状，以阐发其意见。谓上告为终极上诉，故许之再三申说以尽情实。若专任判事既收报告状之后，所纳辩明状要附于该状。第四百二十三条，因辩明状直纳书记局，未经判事观览故也。书记要于开廷之先三日，将其时日报知上告及对手人、代言人。第四百二十四条。开廷日要专任判事在公廷朗读其报告状，检事长及代言人要各辩明其意见。谓检事官为上告人，则检事长代之，若受处刑宣告者则代言人辩明之。于私诉上告，要检事长最后陈其意见。第四百二十五条。上告人及对手人不用代言人者可直行判决。第四百二十六条，谓用代言人与否听其自便，但应用而不用者为自弃其权利，故仍为对审判决。若大审院以上告为无理，要行弃却宣告。第四百二十七条。若大审院以上告为有理，要将原定预审及公判之宣告直破毁之，将其事件移转他裁判所。但如后数条所开载者不在此限。第四百二十八条。因拟律错误及违背法律，而受理公诉与不受理公诉而破毁原判宣告者，不须移其事件，要于本院直行裁判宣告。第四百二十九条，谓如因将犯罪及图免罪而故杀人者合处死刑，误依刑法第二九十四条处之无期徒刑，又将公诉消灭者误受理之，将未经大赦者误为经赦而不受理之类。预审或公判次序虽有违规则而无害于人者，不须移其事件，仅要破毁其次序。第四百三十条，谓如预审处分虽阙书记对同，于被告乃无所害，及被告人临公判虽应有回避而不为申请，乃裁判官自行回避之类。有向预审及公判宣告内之一类为上告而不关他类者，于大审院要破毁其上告所陈之件，照依法律行分别裁判宣告，及将其事件移转于他裁判所。第四百三十一条，谓一事而有数类宣告，中有服而愿遵者，有不服而上告者，其愿遵者毋庸议，其上告者要分别裁判。于大审院破毁原判宣告，直行裁判宣告者，要令原裁判所及他裁笋所施行。第四百三十二条，谓被告人虽至上告，尚勒住于原裁判所，则令该所施行宣告为便宜。然原判若系重罪裁判所，则或有先上告判决而闭厅者，故令他裁判所施行亦为不妨。于大审院将破毁事件移转他裁判所，要移于接近原裁判所之同等裁判所，但其事件专系私诉者，要移之民事裁判所。第四百三十三条，谓公诉裁判既定，则要偿事件不得与刑事相干预。经大审院≠决，所弓用法律当认为确定。谓裁判所受其所交事件，于法律上不得更其判决。受大审院移交之裁判所，其所裁判宣告仍得照常规更为上告。第四百三十四条。法不当罚而受处刑宣告，或法不应重罚而受失入之重刑宣告，于期限内不上诉，算为裁判确定者。大审院检事长得因司法卿之命及以其职权，无论何时为非常上告。有非常上告要破毁原裁判宣告，由大审院直行裁判宣告。第四百三十五条。如左项检事长及其余诉讼关系人得向大审院裁判宣告哀诉于该院：至大审院为上告终极之路，于此而认为非理，则控诉更无门可入，只得仍就大审院上诉耳，故日哀诉。一，大审院不照行前条所定式则者。二，受诉讼关系人所申请条件不为判决者。三，同一裁判宣告彼此有相龃龉者。第四9三十六条。将为哀诉者要自裁判宣告日限三日间申请，书记局书记要自收受申请书时限三日间解送于对手人，对手人限三日内纳其答辩书，大审院要照上告常规判决哀诉。第四三十七条，，大审院裁判宣告自宣告三日间又有哀诉者，将其判决停止施行。第四百三十八条。

第二章 再审之诉

谓既经控诉上告或未经上诉，而裁判宣告有害被告者，判定之后得求再审。为此诉者既无定期，又不分时日。

再审之诉如左项，得因重、轻罪处刑宣告为庇护被告人而为之，但非经裁判决定之后不得行：一，受人命重罪处刑宣告之后，而审为所杀者其人乃生存或其人于犯罪前死亡，证据明白者。二，同一案情又非共犯，而异其处刑宣告者。谓与裁判宣告相抵触，二者之中，无罪必居其一，非共犯云者共犯或有首、从之分故也。三，案发前所造公正证书足证明其人不在所犯之地者。公正证书谓官吏在官署所造文案之类。四，因被告人陷害而受处刑宣告者。谓有受陷害者则宣刑之不允亦足证焉，如裁判、检察、警察诸官受货贿及挟怨仇，又证人、鉴定人陈述诈伪，以陷害被告之茕五，以公正证书证明诉讼文书有伪造及错误者。第四百三十九条。应得为再审之诉者如左项：一，宣告处刑裁判所之检察官。二，该裁判所所属控诉裁判所之检事长。三，大审院检事长，但要因司法卿命或以职权为此诉。四，受处刑宣告者。五，受处刑宣告者已亡，则其亲属亦得为之。第四百四十条。再审之诉无论罪刑消灭，不分时日，均得为之。第四百四十一条，谓求再审者原欲绳谬误，洗冤枉，无有拘刑期时日之理。欲为再审之诉者，要将原裁判宣告誊本及证凭文书、附词状纳之原裁判书记局。此与下节系指前开第四、第五项人之求再审者。原裁判所检察官要将意见书附其文书纳之大审院检事长。原裁判所检察官及控诉裁判所检事长欲自为再审之诉者，要照前项章程纳其文书。第四百四十二条。大审院要因检事长之求请，速令专任判事一名，为其审查而发报告状。第四百四十三条。大审院要停阁他案，集会刑事局判事全员于会议局，依据专任判事报告状及检事长意见书而为判决。第四百四十四条，谓再审极要郑重，故须判事全员。又以停止施刑事关紧要，故集阁一切事件，先为判决。大审院以再审为有理，要破毁原判宣告再审公诉、私诉，而将其事件移转于同等裁判所，受移之同等裁判所要照常规为裁手。第四百四十五条，谓受其移交者不拘非管，要依常规。死者亲属为再审之诉，而大审院审为有理，不须将其事件移交他裁判所，要直行破毁原判。第四百四十六条，谓不以死者复为被告，止破毁原判而已，其系于私诉者于民事裁判所为之。因再审裁判宣告无罪，将前条宣告破毁，要为湔雪，将其宣告状揭示于众或付之公告。第四百四十七条，谓揭贴于申明亭，公告于新闻纸，所收罚金及裁判费皆要还付之。

第三章 定裁判所管之诉

谓裁判所管律有定则，虽不容有误，然有时问官回避及异常事变而亲管裁判所不能管理者，故设此章以开审判请求之路。

凡裁判所不分通常、特别。行非管宣告，或因问官回避及异常事变、本管不能受理诉讼事件者，检察官、其余诉讼关系人得为定裁判所管之诉。大审院检事长得因司法命及以其职权受其所诉。第四百四十八条。欲为定裁判所管之诉者，要将诉讼文书附其词状纳之大审院书记局。第四百四十九条。于大审院要集会刑事局判事五名以上于会议局，依据专任判事之报告状及检事长之意见书，判决定裁判所管之诉，而将管理裁判所定示。第四百五十条。第四章 为保安或避嫌移转裁判所管之诉因罪质身位人员及地方民心其余重大事情，而本管裁判有纷纭危险之恐者，得为保安而将其事件移交他处同等裁笋所。第四百五十一条，谓如罪关国事，信从众多，或凶党联结，恐有煽动之类。为保安而移转裁判所管之诉，要大审院检事长因司法卿命于该院为之。第四百五十二条。于大审院会议局要不俟诉讼关系人申请，速行判决前条之诉。第四百五十三条。因被告人身位、地方民心及诉讼情况，而该管裁判有不能保持公平之恐者，得因嫌疑将其事件移交他处同等裁手所。第四百五十四条，谓事系贵绅巨族、富豪大户，或因其犯罪而被害者多之类。因避嫌而移转裁判所管之诉，本管裁判所检察官、其余诉讼关系人均得为之。谓裁判官不公之疑，近接人所易知，而非司法卿所亲睹，所以异于四五十二条也。裁手所于民事原告人有庇护之嫌者，亦得为避嫌而移转他所，然被告人不生异议，本案既起辩论，则不得为前项之诉。第四五十五条。为嫌疑而为移转裁判所管之诉者，要将其词状二通纳原裁判所，书记局书记须速将其一通解送对手人，对手人限三日内纳答辩书。第四百十六条。于大审院要照第四百五十条规则，判决前条之诉。第四百五十七条。有因嫌疑而移转裁判所管之诉，该管裁判所要停止其诉讼次序。第四百五十八条。

第六编 裁判施行、复权及特赦

第一章 裁判施行

重罪，轻罪，违警罪，非经裁判决定之后不得施行。第四百五十九条，由拘留至死刑一经施行则不可自新，故必经尽上诉及阅完期限，方始为确定不可变动者。死刑宣告一定，检察官要速将诉讼文书纳于司法卿。谓死刑非奉司法卿命必不得施行，故虽宣告一定，仍要呈上文书而待其命令。司法卿有死刑施行之命，要限三日内施行。第四百六十条。除死刑之外处刑宣止日一疋，要即日施行。第四百六十一条。行刑要因原裁判所之检察官或自大审院所命之裁判所检察官指挥而为之。罚金科料、裁判费及没收物件，要依检察官命令状而征收之。合破毁及废弃没收物件，亦要检察官处分。第四百六十二条。死刑施行要书记造其始末书，照行刑规则与对同官吏俱署名捺印。其他行刑详细条目，别立规则定之。第四百六十三犯裁判宣告一定，该裁判所书记要造已决罪表，登载左项条件，但大审院所宣告要行刑裁判所之书记造之：一，犯人名氏、年甲、职业、居所及籍贯。二，罪名、刑名。三，再犯。四，裁判宣告年月日。五，对审裁判或阙席裁判。第四百六十四条。已决罪表要造二通，将一通解送司法省，一通贮藏其裁判所书记局。违警罪已决罪表要造一通贮藏其裁笋所书记局。第四百六十五条，谓非于同一裁判所所管内再犯。

则不以再犯论，故不将罪表送司法省。受处刑宣告者于其宣告有所疑，及其施行生异议，要于该管裁判所裁决之。第四百六十六条，谓如宣告中不明示刑之轻重长短之类，非该裁判所不得告谕。受处刑宣告者逃亡后就捕，而该犯以为误捉者，要解送前断罪裁判所以辨认之，其裁判所不能认定本犯者，得为验实参考，提质曾预此案之裁判官、检察官、书记及原被告证人。第四百六十七条。如前二条要在公廷令受处刑宣告者申陈，及商问检察官意见始行裁判宣告，惟已受宣告后不许上诉。第四百六十八条。断定赔偿及应偿诉讼关系人各费，与裁判所公费，其宣告施行照通常民事规则。第四百六十九条。

第二章 复 权

复权之请于刑法第六十三条所定期限经过后要受处刑宣告者禀之司法卿求请，复权书要本人署名捺印，呈之现住地方之始审裁判所检事。第四百七十条。呈请复权书要附左项文件：一，裁判宣告状誊本。二，本刑满期特赦或证明其为期满免除文书。三，假出监狱及现免监视证书。四，已缴还赔款与裁判费用及免其责任证书。免其责任谓如夫妇诉讼，虽断令离婚，仍责令出资赡养之类。五，从前及现在住所，又有何生计记载之书。第四百七十一条。检事要检核该犯品行及其余要件，将意见书附前条文书送之控诉裁判所检事长。第四百七十二条。检事长要更行检核，将意见书附求请复权书呈之司法卿。第四百七十三条。司法卿检阅所请复权书，认为可许者要迅速上奏。第四七十四条。因敕裁或司法卿意见不准复权之请，要由司法卿行知控诉裁判所检事长，检事长行知始审裁判所检事，如前项非经过刑法第六十三条所定期限之半数，不得更申其请。其再为复权之请者，亦照前数条规则。第四百七十五条。有复权裁许者，要司法卿将其裁许状饬送于控诉裁判所检事长，检事长解送于始审裁判所检事，检事要将裁许状誊本下付本人，又要将裁许状誊本解送原行处刑宣告之裁判所，该裁判所要记注于裁判宣告状。第四百七十六条。

第三章 特 赦

特赦于处刑宣告决定之后，不论何时得由检察官及监狱长具述本犯情状，申请于司法卿。监狱长申请特赦要经由检察官，但检察官须附意见书。有特赦申请，要司法卿将意见书附其文书上奏。第四百七十七条，谓特赦申请，司法卿亦不得可否，惟仰上裁，所以与复权殊也。司法卿于处刑宣告决定之后，不论何时得为特赦申请，除死刑之外，虽有特赦申请仍不停止处刑施行。第四百七十八条。若不准特赦申请，司法卿饬知行处刑宣告之裁判所检察官。第四百七十九条。若特赦裁许者，要司法卿将特赦状发交行处刑宣告之裁判所检察官，照第四百七十六条规则。第四百八十条。



卷三十刑法志四刑 法


第一编 总 则第一章 法 例凡罪名分为三：一，重罪。二，轻罪。三，违警罪。第一条，以刑轻重定罪轻重，违警罪即其最轻者。法律无正条，虽所为有不合者，不得遽行其罚。第二条，刑法为一国公法，官民所共守，未有正条而遽罚之似为非理，然而旧法条例未备，不得不别设不应为一律以备临时拟议。新法既删此条并明示此语，所以防滥纵也。新法未颁以前，所犯之罪不得以此法行罚，若颁布以前所犯未经判决者，比照新、旧二法从轻处断。第三条。凡应以海陆军军律处断者，不得弓用此法。第四条，军律有正条者据军律，军律无正条而常律有正条者，据此法拟断。刑法无正条而别设规则，有刑名者则从其规则。谓如税关、邮便、卖药等诸规则。若于别法无专条者从此总则。第五条。

第二章 刑 例

第一节 刑 名

刑总称主刑、附刑，主刑必宣告，附刑于法有宣告者，有不宣告者。第六条，有宣告主刑则不必别行宣告而即科，附刑者又有必须宣告乃科附刑者。重罪之主刑：一、死刑。二、无期徒刑。三、有期徒刑。四、无期流刑。五、有期流刑。六、重惩役。七、轻惩役。八、重禁狱。九、轻禁狱。第七条，无期者终身也，有期谓岁月有期，因罪轻重以定期之长短。禁狱即入狱，徒刑、惩役以待常事犯，流刑、禁狱以待国事犯。轻罪之主刑：一、重禁锢。二、轻禁锢。三、罚金。第八条，禁锢拘置于内地禁锢场也，轻重以服役不服役定之，不以岁月长短，故有轻禁锢而长于重禁锢者，重禁锢而短于轻禁锢者。罚金谓收金二圆以上者。违警罪之主刑：一、拘留。二、科料。第九条，拘留拘置于拘留所也，无服役。科料亦罚金，惟不及二圆，指一圆九十五钱以下者。附刑：一、剥夺公权。凡国民固有权力日公权，剥夺之最为损声名、丧品行者。二、停止公权。停止谓限时日停止之。三、禁治产。其人所有财产不许自治，别设管理者摄治之。四、监视。谓其人主刑满期后犹监督视察其行止作为。五、罚金。同主刑罚金，但行此附刑必要宣告。六、没收。第十条，谓没收其犯法之物，非谓没收其家产，故轻于罚金。用刑及检束犯罪人别有详细方法。第十一条，此宜参观治罪法。

第二节 主刑处分

死刑绞行之于狱中，照职制所定官吏谓检事、书记、监狱长等。监察其事。第十二条。死刑虽既定，非有司法卿之命不得行。第十三条。大祀、令节、国祭、本日停行死刑。第十四条。孕妇定死罪，待产后一百日决行。第十五条。死囚遗骸，亲戚故旧有请者则付之，但不许行通常葬礼。第十六条。徒刑不论有期无期，发配远岛服役，有期徒刑十二年以上、十五年以下。第十七条。妇女处徒刑不发配岛地，置内地惩役场服役。第十八条。徒囚满六十岁免苦役，服体力相当之役。第十九条。流刑不论有期无期，幽于岛狱，不服役，有期流刑十二年以上、十五年以下。第二十条。无期流囚既过五年，行政官得令出狱，限在岛内居住。行政官谓若监狱长之类，奉行政令者称此，所以别于司法官也。有期流囚过三年亦如之。第二十一条。惩役入内地惩役场服役，但满六十岁，从第十九条例。重惩役九年以上、十一年以下，轻惩役六年以上、八年以下。第二十二条。禁狱入内地狱，不服役。重禁狱九年以上、十一年以下，轻禁狱六年以上、八年以下。第十三条，、禁锢拘置禁锢场，重者服役，轻者不服役，禁锢刑期不论轻重，皆十一日以上、五年以下，仍就各本条分定长短。第二十四条，短期起十一日者长期止一月，或二月；起一月或月，止一年或二年。起一年或二年者，止五年为例。少L服役囚人工钱，从监狱规则分之若干以供狱费，若干以给囚人，但服役不满一百日者不在给予之限。第二十五条，罪囚积历年岁满期出场，毫无资金以图生计，则往往不免再陷于罪，故设此法以示宽典。若未满百日则入狱日浅，理不应给。罚金限二圆以上，仍就各本条分定多寡。第二十六条，多数无限，大抵起二圆者止二十圆，起三圆者止三十圆，起四圆者止四十圆，起五圆者止五十圆，起十圆者止百圆，起二十圆者止二百圆，其余有至五百圆者。又如伪造货币条，及诸罚则等不可预计其数。罚金自裁判定之Lt宣告之后，已过控诉上告期限乃为决定。限一月完纳，至期未完纳，则一圆当一日折算易轻禁锢，其剩数不满一圆者亦算一圆换禁锢。以罚金者判官不待更判，因检察之求请直命行之，但其限期不得过二年。罚金多数无限，若以一圆算一日禁锢，或至数年，恐失轻重权衡，故预为之限。其禁锢限内若又纳金，扣除所过日数免减金额，亲戚代纳亦许。第二十七条。拘留拘置拘留所，不服役，刑期一日以上、十日以下，仍就各本条分定长短。第二十八条。科料五钱以上、一圆九十五钱以下，仍就各本条分定多寡。第二十九条，多数止于一圆九十五钱，惟加重得至二圆四十钱，然犹称科料，不称罚金。科料自裁判决定罪之日起算，限十日完纳，至期未完纳，照二十七条易以拘留。第三十条。

第三节 附刑处分

剥夺公权：一、国民特权。国民所特有权力。二、就官之权。三、得勋章、自第一等至第八等。年金、谓从文武官勋功大小，每年定额所赐金。位记、凡十八等，叙位必赐之。贵号、皇、华、士族称号。恩给从军人恩给。之权。四、许佩外国勋章之权。五、编入兵籍之权。六、在审廷为证人之权，但仅系陈述事状者不在此限。七、为后见人谓因户主幼少或痴痖疯癫等，假使管摄家事者。．乙L仪r，但得亲属允许、为其子孙谋者不在此限。八、为破产者之管理人或管理会社，及管理共有财产之权。九、为学校长、教官、学监之权。第三十一条。处重罪刑者不待宣告剥夺终身公权。第三十二条，虽遇特赦免主刑，若非别有复权宣告，不得免附刑。处禁锢者不待宣告现任官即夺职，于刑期内停止公权。第三十三条，虽得期满免除，限内犹不得行公权。处轻罪刑而附于监视者不待宣告于刑期内停止公权，免主刑而止付监视者亦如之。第三十四条，虽得期满免除附刑，监视不在免除之限。处重罪刑者不待宣告于刑期内禁自治家产。第三十五条，但免主刑则此刑亦免。流囚出狱，行政官得酌宽其治产之禁。第三十六条，所谓限岛地内居处者酌宽之，并非除禁之谓，但酌量减宽、不行严禁云尔。盖行政官之权仅止于此。处重罪刑者不待宣告约本刑短期之三分一，则付于监视。第三十七条，如有期徒、流刑十二年之三分一，即四年，，重惩役、禁狱九年之三分一，即三年。附加轻罪之刑付于监视者，必应宣告，但本条无明文者不得付于监视。第三十八条。死刑及无期刑得期满免除者，受宣告而遁逃者，经历岁月不获就捕，官亦不复发令逮捕，则死刑、三十年，无期徒流刑、二十五年，而免其罪名，为期满免除。详下第七节。不待宣告于五年间付于监视。第十九条。监视期限自主刑满期之日起算，主刑若期满免除，则自就捕之日起算，若其免主刑而止付监视者，自裁判决定之日起算。第四十条。付于监视者，行政官因其情状得酌量假免之。第四十一条。附刑罚金必行宣告，一月内不完纳照第二十七条例换轻禁锢，待主刑满期行之。第四十二条。没收如下所揭物件，必行宣告而收入于官，但别法有专条者各从其法：一，法律所禁物件。谓伪造货币、诸证券及毒药、度量衡、赌博器具等。一，犯罪所用物件。谓凶器及伪造之器械等。一，因犯罪所得物件。第四十三条，谓赝货所换真金、赌博所得金钱及收受赃贿等类。法律所禁物件不问何人所有，皆籍没。如犯罪所用之物及因犯罪而得之物，除系本犯所有或无主物外，不得没收。第四十四条。

第四节 征偿处分

刑事裁判费，科本案全额或几分于犯人，但其费额多寡别设法定之。第四十五条，裁判审罪要证明事实，则不得不用证佐人、评价人、鉴定人及医师、化学各人，费金亦随而加多．谓之裁判费所科费金有多暴者，如初认为重罪，郑重其事，多传证人，终归于轻罪，自不应科其全额也。犯人虽处刑或赦宥，其被害者所请追赔之赃物不得不偿。第四十六条。若数人共犯，裁判费及偿还费使共犯人连带办之。第四十七条，连带者同任而非分赔之谓，如甲无资财则使乙呈缴费用，或甲已死亡亦可使乙偿还金额，此类皆然。裁判费及偿还费应待被害者求请，第四十八条，是治罪法第四条所谓附带公诉之私诉也，因问官不得审判被害者请求以外之事，故必待其求请。乃审判之于刑事裁判所。若赃物在犯人手，不待求请直使还付。

第五节 刑期计算

计算刑期，称一日者以二十四时，称一月者以三十日，称一年者从历。谓一周年。受刑初日不论早晚即算一日，放免之日不算入刑期中。第四十九条，以满期之翌日为准。凡刑非裁判决定后必过控诉、上告期限。不得行。第五十条。刑期自宣告刑名之日起算，但上诉者从左例：一、犯人自行上诉者，当理则自前判宣告之Lt起算，若不当则更自后判宣告之日起算。上诉当理，曲在判官，不可使上诉者为之受害。若不当，则曲在犯人，由后计算乃为允当。二、检察官上诉者，不论其当不当自前判宣告之日起算。当与不当不由犯人故也。三、上诉中得保释或责付者，其间日数不得算人刑期中。第五十一条，保释、责付详《治罪法》中。刑限内逃走再就捕者，除逃走间Lt数，通算前后受刑之日。第五十二条。

第六节 假出狱

是处置悔悟悛改者之恩典，即行政官特权假免其刑，使之出狱。

处重、轻罪刑者谨守狱则，有悛改之状，则行政官得待其过刑期之四分之三假许出狱。无期徒刑过十五年亦如之。若流囚应照二十一条免其幽狱，不在此例。第五十三条。徒囚虽许假出狱，仍使居住岛地。第五十四条，是系行政官假行或有复使入狱之事，故限居岛地。得假出狱者，行政官得酌宽其治产之禁，但于刑期内仍付特定监视。第五十五条特定监视者，通常监视之外所别定者殊为严密，例以限其居地不许漫出，或禁往某地等类。盖虽得假出，仍在刑期内，则后日难保不复令入狱，故不得与常人同。假出狱中再犯重、轻罪者，直停其出狱，而出狱间日数不得算入之刑期中。第五十六条，例如处重惩役十年者，悔悟悛改过刑期之四分三为七年六个月，而得假出狱乃经一年又再犯罪，则直止出狱，仍令惩役二年六个月，通算为十年。刑限内又犯重、轻罪者，不再许假出狱。第五十七条。

第七节 期满免除

期满免除有二，日公诉期满免除，是为免除刑事之诉者，详《治罪法》中。此项满期免除乃处刑之期满免除，因经过法律所定期限而免除之也。应处刑而遁逃者兼宣告后遁逃者与处刑中遁逃者言之。已过法律所定期限，则得满期免除。第五十八条，遁逃经过十数年岁月而不闻其再犯罪，则宜认为悛悔，且世人亦渐遗忘其事，免之无害于公众，而却为适于人情。主刑得满期免除，定年限如左：一、死刑三十年。二、无期徒、流刑二十五年。三、有期徒、流刑二十年。四、重惩役、禁狱十五年。五、轻惩役、禁狱十年。六、禁锢罚金七年。七、拘留科料一年。第五十九条。附刑之剥夺公权、停止公权付监视者，不得期满免除。但禁锢中之停止公权从于主刑者亦得免除，附刑之罚金从主刑者，亦得期满免除。与主刑罚金定年限者不同。没收者过五年则得期满免除，但法律所禁物件不在其限。第六十条，谓如伪造度量衡、伪造货币、伪造药物及赌博器具等类，留之无益，犯者而有害世人．故不得期满除。期满免除年限自逃刑之l起算。既就捕而再逃者，则自其再逃之日起算。受阙席裁判则自宣告之日起算。第六十一条，凡犯罪待原、被[告]对质而后裁判，然被告人藏匿不出，则不待其出直由原告等请求宣告刑名，谓之阙席裁判，其法详《治罪法》中。盖受对审裁判者宣告后得为上告，乃不为上告而自行逃走，则应自其遁刑之日起算。至阙席裁判，被告并未就捕，无由定上诉期限，故自宣告之日起算。其逃走后就捕者，前日免除年限算为中断，故再逃走则自其再逃之日起算。年限中屡发令逮捕，则自其最后发令之日起算。第六十二条，盖期满免除年限自非于其期内安全无事，不得如期满免除，若其犯罪较重者，官屡发令逮捕，则发令之目即为期满免除中断之日。至于不再发令，乃以最后发令之日为期满免除起算之日。

第八节 复 权

复其所既失公权，其法详《治罪法》中。

被剥夺公权者，自主刑满期之日经过五年，得因其品行情状开复以后公权。既过年限，认其人为改过复善，则许请求复权，由司法卿上奏，待朝旨允许。但复权不得溯既往，如剥夺中年金、恩给不能补领。主刑得期满免除者，自其监视初日过五年亦如之。第六十三条。遇大赦而免罪者直许复权。因特赦而免罪者，非于恩赦状揭载则不得复。凡许复权者，监视亦随而免除。第六十四条。复权非经朝旨不许。第六十五条。

第三章 加 减 例

于法律本刑可以加重、减轻者，照次条以下诸例加减，但不得加至于死。第六十六条，死刑可减不可加，故加重至无期刑而止。重罪刑照左等级加减：常事犯罪。一、死刑。二、无期徒刑。三、有期徒刑。四、重惩役。五、轻惩役。第六十七条。关国事重罪刑照左等级加减：一、死刑。二、无期流刑。三、有期流刑。四、重禁狱。五、轻禁狱。第六十八条。当轻惩役而可以减轻者，处二年以上、五年以下重禁锢，为一等。从前二条例宜曰减轻，轻惩役处重禁锢为一等，然重禁锢短期有仅止十一目者，今减轻惩役，处重禁锢，最短之期则为过轻，失于权衡，故日处二年以上、五年以下重禁锢为一等。下文仿此。当轻禁狱而可以减轻者，处二年以上、五年以下轻禁锢，为一等。第六十九条。当禁锢罚金而可以减轻者，减各本条所揭刑期金额四分之一，为一等。可以加重者亦加其四分一，为一等。轻罪刑不得加入重罪，但禁锢得加至七年。第七十条，从重罪刑例可减入轻罪，轻罪可减入违警罪。然减入违警罪可也，若由轻罪加至重罪为不可，故别设此加减四分一例以处之。例如本刑系二月以上、四年以下重禁锢者，自首减一等为一月十S．日以上、三年以下。再减二等处十日以上、一年以下。重禁锢又本刑六月以上、五年以下。重禁锢者再犯，加一等为七月半以上、六年三月以下。仍以其犯者二人？上加一等，宜为九月以上、七年六月以下。依此类推，加至七年而止。若锈金则无此制限。减尽禁锢则处拘留，减尽罚金则处科料，减禁锢罚金短期至十日以下，寡数至一圆九十五钱以下，亦得处拘留科料。第七十一条，所减轻之刑，长期多数犹在轻罪内，而短期寡数既入违警罪内，则判官得以权进退之，情重者处禁锢罚金，情轻者处拘留科料。当拘留科料而可以加减者，照禁锢罚金例加减其四分一，为一等。违警罪刑不得加入轻罪，但拘留得加至十二日，而不得减至一日以下。科料得加至二圆四十钱，而不得减至五钱以下。第七十二条，科料加重止此，以轻罪别有罚金也。拘留科料不得减至一日以下、五钱以下者，刑虽可减，不得直行放免也。加减禁锢拘留，而刑期生奇零不满一日者则除弃之。第七十三条，以四分一算之故生奇零。附刑罚金，从主刑加减其额之四分一，为一等。若减尽则止科主刑。第七十四条，附刑罚金不许减至科料，何也？盖减主刑入主刑可也，减附刑入主刑不可也。又此例不及他项附刑者，以其他附刑有不能加减者，亦有无须从主刑加减者故也。

第四章 不论罪及减轻第一节 不论罪及宥恕减轻遇威逼强制而力不能抗拒、致作非意之事者，不论其罪。罹天灾、事变不可逃避之难，出于防卫自己及亲属身体者亦如之。第七十五条。所属官奉本管上司之命由职事而犯者，不论其罪。第七十六条，谓在其职则不可不从其命，如刽手之从检察官使令刑杀囚人，巡查之从判官令状逮捕犯人是也。若其非职事所关，而听从他人使令者非在此例。无意犯罪而误犯者，不论其罪。但法律别有专条者不在此限。谓如第百十七条以下，及他则例所定过失杀伤者。不知为有罪之事而犯者，不论其罪。罪本应重而犯时不知其重者，不得从重论。例如不知为官吏或祖父母、父母，而殴打杀伤之者仍以凡论。亦不得以不知犯律为无犯罪意。第七十七条，国民之于法律虽不能悉知，然亦为不可不知者，且法律所罪皆不善事也，今虽不知法律，必知其事之为善不善，而居然犯之，故不得为无罪。犯时迷乱精神不辨是非者，不论其罪。第七十八条，是虽特为疯癫人而设，凡犯时精神错乱者皆然。然平时虽精神迷乱．而犯时复常，则不得免罪。犯时不满十二岁者不论其罪。但满八岁以上者，得因其情状至满十六岁时使入惩治场。第七十九条，是非刑罚也，他日再犯罪不得以再犯论。国制满二十岁以上为丁年，以下为幼年，然幼年问又智识体力从年而异，不可一视，故分为三期：十二岁以下为第一期十二岁以、十六岁以下为第二期．十六岁以、二十岁以下为第三期。此条记处置第一期幼年法。犯时满十二岁以上、未满十六岁者，审案其所行能辨别是非与否，果不能辨别则不论其罪。但得因其情状至满二十岁时使入惩治场。若能辨别是非，则酌宥其罪，就本刑减二等。第八十条，此条记处置第二期幼年法。犯时满十六岁以上、未满二十岁者，酌宥其罪，就本刑减一等。第八十一条，此条记处置第三期幼年法。哑子犯罪者不论其罪，但得因其情状于五年间使入惩治场。第八十二条，同一废人而不及聋瞽者，何也？盖瞽者自中岁而始，聋者亦能辨别是非，独哑子自生时或一二岁耳聋，不闻人语，故口亦不能言，惟目能睹耳，是以犯罪亦不得不与第一期幼年者同视。犯违警罪，自十六岁以上、虽二十岁未满者，不得宥恕其罪。违警罪刑之最轻者，其事虽出于微细，而罚之亦轻，故虽幼年已满十六岁以上仍不得宥恕之。满十二岁以上、十六岁未满者宥恕其罪，就本刑减一等。未满十二岁及哑子不论其罪。第八十三条。此节所举外别有不论罪及宥恕减轻特例者，各于本条记之。第八十四条，例如第三百九十条以下所揭杀伤宥恕不论罪等。

第二节 自首减轻

犯罪未发而自首者，就本刑减一等。但系谋杀、故杀者不在自首之例。第八十五条，其他人已告官及官已探知者，无论犯人自首时知与不知，亦不及减轻之限。犯罪因财产总称窃盗及拾得遗失物不还事主，及倒产之人藏匿财物等诸罪。而自首者，已还赃物偿损害，则自首减等外更减二等。通减三等。虽不全额偿还，至半额以上亦减一等。第八十六条，通减二等。犯罪系因财产而自首服于被害者，与自首于官同，照前二条处断。第八十七条。此节所记之外，其本条别揭有自首例者各从其例。第八十八条。

第三节 酌量减轻

总则及各条有宥恕、自首诸减轻例，其法既备，然犯罪情状千变万化，或有事实可悯者不得不更行减轻，而亦不得预设之制，故一任判官所见随时酌核，所以与他减轻例不同。不论重、轻罪，违警罪，其所犯情状可原谅者得酌量以减轻本刑。本刑虽在法律可以加减，但应行酌量者仍得减轻。第八十九条。凡可酌量减轻者，于本刑减一等或二等。第九十条，不得减至三等。

第五章 再犯加重

再犯有可加重者，有不可加重者，可加重者如此章所揭是也，其不可加重者，一，初犯无期刑，再犯重、轻罪。二，初犯重罪，再犯违警罪；或初犯违警罪，再犯重罪。三，初犯轻罪，再犯重罪。四，初犯轻罪，再犯违警罪。初犯、再犯共违警罪，而犯时不同一年及犯处不同一所是也。

前处重罪刑者再犯重罪，则就本刑加一等。第九十一条，但前处无期刑者无可加重，止可囚狱则加罚或不许假出狱等耳。前处重、轻罪刑者再犯轻罪，亦就本刑加一等。第九十二条，初犯轻罪而后犯重罪，不加重。初犯重罪而后犯轻罪，加重。何也？盖前刑轻而后刑重，虽不别加重处亦足以惩戒，若前刑重而后刑轻，则既经重刑而犹未悛改，非加重何以惩之？所以此加等而彼不加等也。前处违警罪刑者再犯违警罪，则就本刑加一等。但非于一年内、在同一裁判所管内重犯，不以再犯论。第九十三条。再犯加重，非初犯判罪决定后不得论。第九十四条，虽经宣告刑名，苟未经过上诉期限不得作为处刑人，若有于其间复行犯罪者，以数罪俱发论。刑期内再犯罪而宣告其刑，则先服役者，次及不服役者。若初、再犯皆应当服役，或皆应当不服役，则先其重者。先行初犯刑，后及再犯刑，顺也。然前刑若轻于后刑，则后刑未行前或遇赦典而负是因再把却免重刑也，故不问所犯前后，先服后或重者。应当罚金科料，不论次序各征收之。第九十五条。经陆海军裁判所判决者再犯重、轻罪，其初犯非照常律处断者不以再犯论。第7LL六条，虽陆海军裁判所判决，其初犯据常律处断者仍以再犯论。遇大赦而免罪者，虽再犯不以再犯论。第九十七条，如特赦期满免除、自首免罪等类，皆不得从此钆，虽三犯以上，加重之法同再犯例。第九十八条，加一等外不得别加重。
  </div>
  <div class="pagination">
   <a href="日本国志_page647.html">
    上一页
   </a>
   <span>
    ...
   </span>
   <a href="日本国志_page643.html">
    643
   </a>
   <a href="日本国志_page644.html">
    644
   </a>
   <a href="日本国志_page645.html">
    645
   </a>
   <a href="日本国志_page646.html">
    646
   </a>
   <a href="日本国志_page647.html">
    647
   </a>
   <span class="current-page">
    648
   </span>
   <a href="日本国志_page649.html">
    649
   </a>
   <a href="日本国志_page650.html">
    650
   </a>
   <a href="日本国志_page651.html">
    651
   </a>
   <a href="日本国志_page652.html">
    652
   </a>
   <a href="日本国志_page653.html">
    653
   </a>
   <span>
    ...
   </span>
   <a href="日本国志_page649.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
