<!DOCTYPE html>
<html>
<head>
    <meta charset="UTF-8">
    <title>高丽史 - 第 439 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 439 页/共 739 页</h1>
    <div class="content">
六月癸亥构观音殿第三层上梁压死者二十六人。 太后闻之请罢役王不听。
#高丽史42卷-世家42-恭愍王5-19-32-1370

甲戌张子温还自京师。

帝赐本国朝贺仪注一册及金龙纻丝红熟里绢各二匹。
#高丽史42卷-世家42-恭愍王5-19-33-1370

乙亥徐师昊还。 王表谢云: "诞受厥命海岳旣归咸秩无文山川是望。 百神受职一国与荣。 臣于夏月以来病不视事。 *闲朝天宫道士徐师昊以中书省钦奉圣旨公文赍香祝板幡币幷买牲牢*　{段}匹前来。 臣钦依涓日差官行祭了。 当师昊所制记文缘备载圣训谨令立石。 惟祭祀之及兹实古今之罕有。

皇帝陛下类　继舜明恤　汤。 道兼帝王之隆德　神人之望。 用颁实礼爰及遐方。 臣谨当愼守世封恭陈时祀。 *　{敛}龟畴之五福上虎拜之万年。"
#高丽史42卷-世家42-恭愍王5-19-34-1370

辛巳辛旽李春富等再请罢马岩影殿王从之复修王轮影殿

帝封诸子遣礼部主事栢礼来颁诏又遣侍仪舍人卜谦来颁科举程序诏曰: "朕闻成周之际取材于贡士故贤者在职而其民有士君子之行。 是以风俗淳美国易为治而敎化彰显也。 汉唐及宋科举取士各有定制。 然但贵词章之学而未求六艺之全至于前元依古设科待士甚优而权豪势要之官每纳奔竞之人。 辛勤岁月辄窃仕禄所得资品或居举人之上。 其怀材抱道之贤耻于　进甘隐山林而不起。 风俗之弊一至于此。 今朕统一中国外抚四夷。 方与斯民共享升平之治所虑官非其人有伤吾民愿得贤能君子而用之。 自洪武三年八月为始特设科举以起怀材抱道之士务在明经行修博古通今文质得中名实相称其中选者。 朕将亲策于庭观其学识品其高下而任之以官。 果有材学出众者待以显擢使中外之臣皆由科举而选非科举者毋得与官敢有游食奔竞之徒坐以重罪以称朕责实求贤之意。 所有合行事宜条列于后。 一乡试会试文字程序第一场试五经义各试本经一道。 不拘旧格惟务经旨通畅限五百字以上。 易程氏朱氏注古注*　; 书蔡氏传古注*　; 诗朱氏传古注*　; 春秋左氏公羊谷梁胡氏张洽传; 礼记古注*　; 四书疑一道限三百字以上。 第二场试礼乐论一道限三百字以上诏诰表笺内科一道。 第三场试经史时务策一道惟务直述不尙文藻限一千字以上。 试三场后十日面试骑观其驰骤便捷射观其中数多寡书观其笔　端楷　观其乘除明白律听其讲解详审。 律用见行律令。 一殿试时务策一道惟务直述限一千字以上。 一出身第一甲三名第一名从六品第二第三名正七品赐进士及第。 第二甲一十七名从七品赐进士出身。 第三甲八十名正八品赐同进士出身。 一乡试各省　直隶府州等处通选以五百名为率。 其人材众多去处不拘额数若人材未备选不及数者从实充贡。 河南省四十名山东省四十名山西省四十名*陜西省{陕西省}四十名北平省四十名福建省三十名江西省四十名*淅江省{浙江省}四十名湖广省四十名广东省二十五名广西省二十五名。 在京乡试直隶府州一百名。 一会试额取一百名。 一高丽安南占城等国如有经明行修之士各就本国乡试贡赴京师会试不拘额数选取。 一开试日期乡试八月初九日第一场十二日第二场十五日第三场会试次年二月初九日第一场十二日第二场十五日第三场殿试三月初一日三年一次开试。 一于洪武三年乡试洪武四年会试一各省自行乡试其直隶府州赴京乡试凡举人各具籍贯年甲三代本经乡里举保县州申府府申行省印卷乡试中者行省咨解中书省判送礼部印卷会试。 一仕宦已入流品及曾于前元登科幷曾仕宦者不许应试。 其余各色人氏幷流寓各处者一体应试。 一有过罢闲人吏娼优之人幷不得应试。 一应举下第之人不许喧　　拾试官及擅击登闻鼓违者究治。 一凡试官不得将弟男子侄亲属徇私取中。 违者许赴省台指实陈告。 一科举取士务得全材。 但虑开设之初骑射书　律未能　习除今科免试外候三年之后须要全备方得中选。 于　! 设科取士期必得于全材任官惟贤庶可成于治道。"
#高丽史42卷-世家42-恭愍王5-19-35-1370

中书省又移咨曰: "试场合用人员考试官主文二人同考试二人须用明经公正之人于儒官儒士内选充以礼敦请。 提调官中书省官一人礼部尙书一人在外行省官。 监试官监察御史二人在外监察司官。 供给官应天府官一人在外所在府官。 收掌试卷官一人弥封官一人誊录官二人对读官四人受卷官二人。 　选用淸愼人。 巡绰官四人都督府委官在外守御官。 委用锁院监门搜检怀挟禁约喧闹。 其塔盖试院房室幷合用笔墨纸箚及供给试官举人执事人等飮膳就于系官钱粮内从实支用。 试院四围用棘针围护举人入院每一人用军人一名看守不许互相讲问。 乡试中选举人出给公据官为应付　给脚力赴京会试就将所试文字　咨。"
#高丽史42卷-世家42-恭愍王5-19-36-1370

中书省遣百户丁志孙昌甫等来究兰秀山叛贼陈君祥等咨曰: "君祥等积年在海作耗大军。 克平浙东之后本贼旣降复叛劫杀将官已尝调兵往讨其贼畏罪逋逃。 今有明州人鲍进保自高丽来告: '君祥等　其党见于王京古阜。' 匿罪潜居王国必所未知抚以为民。 其贼诡计偷生奸心实在。 若使*　{久}居王国将见染惑善良为患匪轻。 忽然复归其穴则往来旣无少阻请将贼徒解来。 明正其罪庶絶奸恶。" 王命　其妻子及　产以送凡百余人。
#高丽史42卷-世家42-恭愍王5-19-37-1370

秋七月癸巳全罗道体覆使崔龙苏还京先见辛旽后谒王命有司杖之。
#高丽史42卷-世家42-恭愍王5-19-38-1370

乙未始行洪武年号。
#高丽史42卷-世家42-恭愍王5-19-39-1370

壬寅,

帝遣秘书监直长夏祥凤来诏曰: "自有元失驭群雄鼎沸土宇分裂声敎不同。 朕奋起布衣以安民为念训将炼兵平定华夷大统旣正。 永惟为治之道必本于礼。 考诸祀典知五岳五鎭四海四　之封起自唐世崇明美号历代有加。 在朕思之则有不然夫岳鎭海　皆高山广水自天地开辟以至于今英灵之气萃而为神必皆受命于上帝。 幽微莫测岂国家封号之所可加  渎礼不敬莫此为甚。 至如忠臣烈士虽可加以封号亦惟当时为宜。 夫礼所以明神人正名分不可以僭差。 今命依古定制。 凡岳鎭海渎　去其前代所封名号止以山水本号称其神。 郡县城隍神号一体改封。 历代忠臣烈士亦依当时初封以为实号后世溢美之称皆与革去。 其孔子善明先王之要道为天下师以济后世非有功于一方一时者可比。 所有封爵宜仍其旧。 庶几神人之际名正言顺于理为当用称朕以礼祀神之意。 所有定到神号开列于后。 一五岳称东岳泰山之神南岳衡山之神中岳嵩山之神西岳华山之神北岳恒山之神。 一五鎭称东鎭沂山之神南鎭会稽山之神中鎭　山之神西鎭吴山之神北鎭医无闾山之神。 一四海称东海之神南海之神西海之神北海之神一四渎称东渎大淮之神南渎大江之神西渎大河之神北渎大济之神。 一各处州府县城隍称某府城隍之神某州城隍之神某县城隍之神一历代忠臣烈士　依当时初封名爵称之。 一天下神祠无功于民不应祀典者卽系*　{淫}祀有司毋得致祭。 于戱! 明则有礼乐幽则有鬼神其理旣同其分当正。"
#高丽史42卷-世家42-恭愍王5-19-40-1370

甲辰遣三司左使姜师赞如京师谢册命及玺书幷纳前元所降金印仍计　耽罗事。 其谢册命表曰: "赐履旧邦颁正大统恩非望及感与愧幷臣性闇资庸才　识短。 当兴师始自葛悔无助于初征及受贡会于涂责宜加于后至。 洪武三年五月二十六日尙宝寺丞　斯至。 钦奉诏书封臣为高丽国王铸降金印一颗仪制服用许从本俗仍赐大统历一道锦绣绒*　{段}十匹幷赐臣母臣妃及陪臣*　{段}匹纱罗*　{总}六十八匹宠焉希世惠又光今。 揆涯分而何堪　心颜而交　。

皇帝陛下大度含垢至仁固存建侯。 旁　于周书以蕃王室钦天若稽于尧典敬授人时分在　之珍以劝忠定班瑞之制而示信。 令殊俗各安其性故盛德无能为名臣谨当*　{祗}率保厘恪勤平秩。 服训辞之深切不二不三祈寿　之洪延时万时亿。" 谢玺书表曰: "圣谟谆切曲赐矜怜天　便蕃尤加奬掖感铭曷已图报末由。 臣学问之无本也不足以诚心政事之乖方也不足以治国蒙先祖之遗业玩岁月于余生。 何图睿训之丁宁  乃及小邦之阙失威不违于咫尺难施有　之颜恩莫重于丘山犹喜自新之路。 　法服所以辨上下而雅乐所以事神祇经稽道德之精微史　古今之兴替。 颁正朔以广声敎释　虏以示怀柔。 兹盖端居九重明见万里发一札十行之诏塞三韩百弊之源。 虑之深故言之详。 推赤心置人腹仁之至而义之尽。 为万世开*大平。 臣谨当见善卽迁非礼不动措诸事业第勤怀德之宁乐与臣民共祝齐天之寿。" 耽罗计　表曰: "居高听卑从欲是急以小事大　命宜先兹用控陈辄增陨越。 切以耽罗之岛卽是高丽之人开国以来置州为牧。 自近代通燕之后有前朝牧马其中。 但资水草之饶其在封疆如旧。 乃者奇氏兄弟谋乱伏诛辞连耽罗达达牧子忽忽达思差人究问宰相尹时遇等尽为所杀。 其后前侍中尹桓家奴金长老党附前贼谋害本国俱各服罪。 岛屿虽云　尔人民屡至骚然。 病根苟存医术难效。 伏望体容光之日月辨同器之熏　将前朝太仆寺宣徽院中政院资政院所放马匹　子等许令济州官吏照依元籍责付土人牧养时节进献其达达牧子等亦令本国抚为良民则于圣朝马政之官岂无小补  而小国民生之业亦将稍安。 区区之情焉敢缄　 "
#高丽史42卷-世家42-恭愍王5-19-41-1370

乙巳,

帝遣中书省宣史孟原哲来诏曰: "朕本农家乐生于有元之世。 何庚申之君荒*　{淫}昏弱纪纲大坏。 由是豪杰　起海内爪分。 虽元兵转战华夏终不能治此天意也。 然倡乱之徒首祸天下谋夺疆土欲为王　。 观其所行未合于礼。 故皆灭亡此亦天意也。 朕当是时年二十有四扰攘之秋盘桓避乱终不宁居遂乃托身行伍。 驱驰三年覩群雄无成徒扰生民。 朕乃率众渡江训将炼兵。 奉天征讨于今十有六年削平强暴混一天下大统旣正民庶皆安。 今年六月十日左副将军李文忠副将军赵庸等遣使来奏: '五月十六日率兵北至沙漠于应昌府。 获元君之孙买的里八刺及其后妃幷宝册等物。' 知庚申之君已于四月二十八日因痢疾殁于应昌大军所至　获无遗。 中书上言宜将其孙及其后妃幷宝册献　于太庙。 朕心思之深有不忍。 其君之亡系于天运所遗幼孙若行献　加殃其身朕所不为也。 　朕本元民天下之乱实非朕始  今定四海休息吾民于田里。 非朕所能亦天运所致也。 尙虑臣民未知朕意是用播告天下所有事宜条列于后。 一摠兵官以礼护送买的里八刺已至北平朕怜帝王之后。 难同庶民及首乱僭号来归者特封崇礼侯*　{总}其眷属以及母后等同居飮食服用出官民上故存元之祭祀礼法前王不肯过亏。 一元君之子爱猷识里达腊畏惧仓卒流离塞地。 岂不知天运旣去  人力难为  若审度朕心筹之左右来抚妻子! 朕当效古先帝王之礼使作宾于吾朝。 果能如是朕不食言。 一元君随驾人员仓卒回避者有之。 贤智者岂不自度  　者有元兴起系是外夷犹能胡越一家　我中原历代之君每居中国而统四夷非止一朝而已。 如果审识天命倾心来归不分等类验才委任。 卽今在朝诸色人物皆已官之朕言不谬。 一朕卽位之初卽遣使往谕四夷高丽占城交趾皆已奉表称臣惟沙漠之地尙未往报。 盖因庚申之君拥残兵于应昌故尔。 今彼禄位旣终人心絶望。 诏书到日凡　北各枝诸王各爱马头目人等　依旧制来朝或遣使归顺! 当与换给印信还领所部本居地方羊马　畜从便牧养。 一　北各枝诸王幷各爱马人等昔遵前元约束得安其生。 今朕旣为天下主一视同仁华夷无*闲姓氏虽异抚治如前。 诏书到日敢有违者必大举六师以淸沙漠毋或执迷以贻后悔! 一　北达达百姓因元丧乱连年起取军人供给羊马差发烦重朕甚悯焉。 朕今混一天下甲兵钱谷倍于前代今后　北人民各安所居。 于戱! 君舟民水覆载不常可不畏哉  然礼德尙矣。 使民怀仁天下宁有不治安者乎 "
#高丽史42卷-世家42-恭愍王5-19-42-1370

八月戊午司宪府请易服色从之。
#高丽史42卷-世家42-恭愍王5-19-43-1370

己巳命我

太祖及西北面上元帅池龙寿副元帅杨伯渊等往击东宁府。
#高丽史42卷-世家42-恭愍王5-19-44-1370

壬申以元枢密院副使拜住判司农寺事赐姓名韩复。
#高丽史42卷-世家42-恭愍王5-19-45-1370

癸酉幸寿昌宫相旧基乃命营宫。
#高丽史42卷-世家42-恭愍王5-19-46-1370

甲戌遣判宗簿寺事尹控如京师贺圣节又贺封建亲王表曰: "秉　握枢奄宅舆图之广分茅　土肇基盘石之安喜溢臣民事关宗社。

皇帝陛下乃神乃圣克类克明。 尊国　而系人心大行封建贻孙谋而示帝范永保盈成金枝玉叶之交辉航海梯山之毕至。 臣猥将浅薄　遇休明虽阻*迹于*凫趋倍驰情于燕贺。"
#高丽史42卷-世家42-恭愍王5-19-47-1370

九月丙戌朔王以影殿规模狭隘撤而更营民甚苦之。
#高丽史42卷-世家42-恭愍王5-19-48-1370

乙未幸籍田。
#高丽史42卷-世家42-恭愍王5-19-49-1370

丙申幸药王院北冈宴群臣。
#高丽史42卷-世家42-恭愍王5-19-50-1370

丁酉佥议赞成事致仕尹泽卒。
#高丽史42卷-世家42-恭愍王5-19-51-1370

辛丑幸广明寺大会僧徒命僧惠勤试功夫选。
#高丽史42卷-世家42-恭愍王5-19-52-1370

遣工部尙书权钧如京师贺正。 举子朴实金涛柳伯濡从行涛中制科。
#高丽史42卷-世家42-恭愍王5-19-53-1370

乙巳元丞相廓扩帖木儿遣使来。
#高丽史42卷-世家42-恭愍王5-19-54-1370

冬十月己卯王谓侍中李春富等曰: "冬雷木稼天道不顺是虽否德所召亦由狱多寃滞。 推整都监之设本欲*　{纠}察诸司卿等为判事不治其职于治道如何  上古先王皆亲听政。 自今其令台谏六部日仕本官各称启事。"
#高丽史42卷-世家42-恭愍王5-19-55-1370

甲申放影殿役徒。
#高丽史42卷-世家42-恭愍王5-19-56-1370

十一月丁亥我

太祖与池龙寿等至义州造浮桥渡鸭绿江己丑进袭辽城急攻拔之。
#高丽史42卷-世家42-恭愍王5-19-57-1370

辛丑令每月六衙日六部台省官亲奏事又令史官近侍。
#高丽史42卷-世家42-恭愍王5-19-58-1370

</div>
    <div class="pagination">
<a href="高丽史_page438.html">上一页</a><span>...</span><a href="高丽史_page434.html">434</a><a href="高丽史_page435.html">435</a><a href="高丽史_page436.html">436</a><a href="高丽史_page437.html">437</a><a href="高丽史_page438.html">438</a><span class="current-page">439</span><a href="高丽史_page440.html">440</a><a href="高丽史_page441.html">441</a><a href="高丽史_page442.html">442</a><a href="高丽史_page443.html">443</a><a href="高丽史_page444.html">444</a><span>...</span><a href="高丽史_page440.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
