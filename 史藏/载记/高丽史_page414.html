<!DOCTYPE html>
<html>
<head>
    <meta charset="UTF-8">
    <title>高丽史 - 第 414 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 414 页/共 739 页</h1>
    <div class="content">#高丽史39卷-世家39-恭愍王2-06-26-1357

壬寅济州星主来献马赐盖红　米三十石。
#高丽史39卷-世家39-恭愍王2-06-27-1357

八月癸卯朔以检校大护军崔龙角私役全州良民七十余户夺人土田肆行侵渔籍其家充戍卒。
#高丽史39卷-世家39-恭愍王2-06-28-1357

甲辰以辞连蔡河中杖流全佑祥辛贵赵晖赵万通洪开道李称郑　康赞洪尙载。
#高丽史39卷-世家39-恭愍王2-06-29-1357

丁巳以金得培为西北面红头军倭贼防御都指挥使。
#高丽史39卷-世家39-恭愍王2-06-30-1357

戊午以大将军崔莹为东北面体覆使; 以吏部尙书洪有龟为东北面兵马使。
#高丽史39卷-世家39-恭愍王2-06-31-1357

都堂呈行省书曰: "照得双城三撒等处元是本国地面北至伊板为界在先因失关防致被女眞人众尽杀州县官吏就得地土人民擅自称为采金户计及将和州更名双城设置摠管府千户所其子孙又行召诱本国避役民吏幷官私逃驱影占私役无有纪极近有奇辙卢　权谦等密与本处头目交结私置亦里干多引本国犯罪之人萃于渊薮及其谋逆约为声援贼臣旣败之后其*　{支}党等多有潜藏以此差令根捉彼乃用兵相拒致有杀伤自知犯法便行逃散其地本是险阻深僻以致本国负罪亡命之徒往往越境闪藏卽与愚民交构生事若于伊板隘口设置关防以谨出入庶无后患双城等处年例办纳金子等物本国自委廉干人员临督采纳恐赵小生卓都卿指以采金为由妄捏虚事赴告辽阳行省兹起讼端深系利害宜从省府转咨辽阳行省照详施行。"
#高丽史39卷-世家39-恭愍王2-06-32-1357

九月丙子政堂文学安辅卒。
#高丽史39卷-世家39-恭愍王2-06-33-1357

遣　铁别监于诸道。
#高丽史39卷-世家39-恭愍王2-06-34-1357

庚辰放囚。
#高丽史39卷-世家39-恭愍王2-06-35-1357

丙戌王观射于东门外。
#高丽史39卷-世家39-恭愍王2-06-36-1357

庚寅以济州牧使林熙载兼安抚使。
#高丽史39卷-世家39-恭愍王2-06-37-1357

戊戌倭入升天府兴天寺取忠宣王及韩国公主眞而去。
#高丽史39卷-世家39-恭愍王2-06-38-1357

闰月乙巳命李仁复编修古今录。
#高丽史39卷-世家39-恭愍王2-06-39-1357

大雨雹。
#高丽史39卷-世家39-恭愍王2-06-40-1357

戊申司天少监于必兴上书言: "玉龙记云我国始于白头终于智异其势水根木干之地以黑为父母以靑为身若风俗顺土则昌逆土则　风俗者君臣衣服冠盖乐调礼器是也自今文武百官黑衣靑笠僧服黑巾大冠女服黑罗又于诸山裁松茂密凡器用鍮铜瓦器以顺土风。" 从之。
#高丽史39卷-世家39-恭愍王2-06-41-1357

丙辰地大震。
#高丽史39卷-世家39-恭愍王2-06-42-1357

丁巳遣判阁门事杨伯颜如元贺皇后千秋节。
#高丽史39卷-世家39-恭愍王2-06-43-1357

戊午以地震宥二罪以下。
#高丽史39卷-世家39-恭愍王2-06-44-1357

壬戌遣上将军李云牧将军李蒙古大追捕倭寇。
#高丽史39卷-世家39-恭愍王2-06-45-1357

癸亥加上忠烈忠宣忠肃忠惠忠穆尊号。
#高丽史39卷-世家39-恭愍王2-06-46-1357

乙丑倭侵乔桐李云牧李蒙古大　懦不战系巡军。
#高丽史39卷-世家39-恭愍王2-06-47-1357

丁卯召台谏百司问民*闲利害。
#高丽史39卷-世家39-恭愍王2-06-48-1357

冬十月辛巳谏官李穑等请行三年丧从之。
#高丽史39卷-世家39-恭愍王2-06-49-1357

丁酉遣判开城府事孙登开城尹高用贤如元贺正。
#高丽史39卷-世家39-恭愍王2-06-50-1357

庚子遣刑部尙书李峤如元贺皇太子千秋节。
#高丽史39卷-世家39-恭愍王2-06-51-1357

阅兵于球庭。
#高丽史39卷-世家39-恭愍王2-06-52-1357

东北面大饥。
#高丽史39卷-世家39-恭愍王2-06-53-1357

十一月庚申以枢密院直学士金得培为西北面都巡问使兼西京尹上万户前户部尙书金元凤为西北面红头军倭贼防御指挥兼副万户。
#高丽史39卷-世家39-恭愍王2-06-54-1357

十二月丙子复归铨选于吏兵部。
#高丽史39卷-世家39-恭愍王2-06-55-1357

癸未敎曰: "人命至重絶不复续闻狱官多不详刑以致寃死自今有枉刑者都评议使司御史台申闻*　{纠}理。"
#高丽史39卷-世家39-恭愍王2-07-01-1358

○(戊戌)七年春二月戊子以成元揆为江陵道存抚使王面谕曰: "铨司拟卿最居后念卿尝牧海州有惠政故特遣之。" 寻改东北面兵马使。
#高丽史39卷-世家39-恭愍王2-07-02-1358

丙申判枢密院事元　卒。
#高丽史39卷-世家39-恭愍王2-07-03-1358

以廉悌臣为门下侍中; 黄石奇为门下侍郞同中书门下平章事; 金镛为中书侍郞门下平章事; 全普门为门下平章事; 金逸逢为中书平章事; 庆千兴知门下政事; 李千善　知门下政事; 安佑　知中书政事; 郑世云知门下事; 柳仁雨崔仁远守司空尙书左右仆射; 裴天庆判枢密院事; 黄裳为枢密院使; 李春富知枢密院事; 柳淑李余庆同知枢密院事; 郑晖金元凤为枢密院副使。
#高丽史39卷-世家39-恭愍王2-07-04-1358
</div>
    <div class="pagination">
<a href="高丽史_page413.html">上一页</a><span>...</span><a href="高丽史_page409.html">409</a><a href="高丽史_page410.html">410</a><a href="高丽史_page411.html">411</a><a href="高丽史_page412.html">412</a><a href="高丽史_page413.html">413</a><span class="current-page">414</span><a href="高丽史_page415.html">415</a><a href="高丽史_page416.html">416</a><a href="高丽史_page417.html">417</a><a href="高丽史_page418.html">418</a><a href="高丽史_page419.html">419</a><span>...</span><a href="高丽史_page415.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
