<!DOCTYPE html>
<html>
<head>
    <meta charset="UTF-8">
    <title>高丽史 - 第 699 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 699 页/共 739 页</h1>
    <div class="content">#高丽史114卷-列传27-罗世-002

世与思敏李元桂康永朴寿年等击却之。 倭五十　复寇江华杀府使金仁贵虏千余人又寇水原。 世与元帅杨伯渊率战舰五十　击走之。 世过江华境有一妇匿水浒指示一家曰: "贼谍入彼。" 世疾　围而火之杀贼二十九人。 倭四十五　寇信州瓮津文化等县世与元帅赵仁璧沈德符等击之斩数级不克而退报于朝曰: "贼势甚强我师疲弱难以制胜请遣军助之。" 倭又寇信州文化安岳凤州世与德符梁伯益朴普老击之败绩。 封延安君为海道元帅。 倭寇延安府。 世与金海君金庾以战舰五十余　往击之。 又与庾击倭于龙冈县木串浦获二　尽杀之。 又与德符崔茂宣等领战舰百　追捕倭贼。 时贼五百　入鎭浦口维舶分兵守之登岸散入州郡恣行焚掠。 尸蔽山野转谷于其舶米　地厚尺。 世等至鎭浦用茂宣所制火　焚其船。 烟焰涨天贼守船者烧死殆尽赴海死者亦众。 世等遣鎭抚献捷禑喜赐鎭抚银各五十两百官陈贺。 及还大设杂戱迎之赐世等金各五十两裨将郑龙尹松崔七夕等银各五十两。 后拜门下评理。 倭寇丑山岛禑命世往击之世不卽行禑怒系广州狱寻释之。
#高丽史114卷-列传27-金先致-000

金先致。
#高丽史114卷-列传27-金先致-001

○金先致得培之弟。 以郞将后全罗道都巡问使柳濯击倭手杀数十人。 累转户部郞中。 恭愍时从都元帅李　御红贼至西京。 贼势甚盛。 　欲令贼无资粮使先致焚府库。 先致曰: "若焚府库贼乏资猝入国中非计也。" 　怒责之安佑在傍徐曰: "先致言是。" 　从之。 贼平录功为一等图形壁上赐土田臧获。 选吏部侍郞出按杨广道。 宰相欲坏南京宫室移营白岳先致将行奏曰: "前营南京人畜疲弊。 今复坏之恐百姓　望。" 王惊曰: "予实不知。 乃宰相自为耳。" 卽命勿坏。 红贼陷京从诸将收复。 官累密直副使。 出为　林府尹。 时强盗系狱连坐者百余人久未决先致辨理全活甚众。 封尙城君赐推诚翊卫功臣号。 升同知密直为全罗道都巡问使。 辛禑初倭藤经光率其徒来声言将入寇恐　之因索粮。 朝议分处顺*(  ){顺天}燕　等处官给资粮寻遣密直副使金世佑谕先致诱杀。 先致大具酒食欲因饷杀之。 谋泄经光率其众浮海而去仅捕杀三人。 先致惧罪诈报斩七十余人事觉编配戍卒。 前此倭寇州郡不杀人畜自是每入寇妇女　孩屠杀无遗全罗杨广滨海州郡萧然一空。 由先致激怒之也。 后封洛城君加赐推忠保节赞化功臣号。 退居尙州卒。 年八十一。 子锤铨钧。
#高丽史114卷-列传27-全以道-000

全以道。
#高丽史114卷-列传27-全以道-001

○全以道从恭愍入元宿卫。 及王卽位东还授郞将录侍从功为一等。 除义成仓使。 王幸广明寺饭僧以不能供亿杖罢寻复职。 后以礼部侍郞为庆尙道赈济使还奏曰: "守令职在牧民苟非其人民必受病。 先王知其然守令必用登科士流。 今监务县令皆出胥徒侵渔百端剥割生民。 敢　劝农桑修政敎乎。 臣巡视义城县有旧堤若加堰筑虽　旱可灌漑县令不修筑臣奉旨已杖之。 愿自今凡守令专用士流。" 王然之卒不能用。 累转判典农事。 王之南幸福州也以道扈从王命以道签兵于洪州道又从诸将收复京城。 策扈从收复功皆赐录*券。 三善三介寇东北面以道为知兵马事从都指挥使韩方信御之。 以道将兵六千守忽面忽面山溪险阻粮运不继数请退守三关方信恐违朝旨不从。 三善三介逼忽面以道　风走。 时德兴兵已据宣州与东北界隔一岭。 若踰岭则忽面已在贼后。 故方信不责奔败。 使守三关。 三善三介又逼三关以道不能守和州以北皆没。 及三善三介退方信复使以道守忽面以道衔之。 以道性　急。 每语人曰: "三善三介之深入主将退次故也。 吾欲为国家死守忽面重违主将节度退守三关为贼所乘。" 监察司闻之欲按方信罪王召监察大夫崔宰谕方信无罪事寝。
#高丽史114卷-列传27-具荣俭-000

具荣俭。
#高丽史114卷-列传27-具荣俭-001

○具荣俭初名贞绫城人居沔州。 性强　喜殖货。 官累典理判书。 尝以私忿坏人庐舍肆侵暴系行省狱对省官言又倨傲省官杖之。 恭愍朝封沔城君。 初康允忠访宰臣赵硕坚与语。 硕坚妻张氏窥而美之。 及硕坚卒使婢请允忠允忠不应婢三反乃往通焉。 后复有丑声允忠　之。 荣俭初娶安珪之女生二子又娶金子章之女生二子五女。 会金氏亡张固邀荣俭私之因以为夫。 荣俭与柳濯等征高邮张又多秽行荣俭还而絶之张怨之。 及奇辙等伏诛元颢　荣俭与左使韩可贵不捕辙等支党王命下二人巡军。 张舅判事金成与安佑申靑等又诉于王矫命斩之。 王知之遣人止之使者到巡军已枭首于市矣。 遂籍其家。 寻许收二人尸还其财产。 张又通大护军李仇祝为御史台所鞫。 荣俭子伟兴僖义。
#高丽史114卷-列传27-吴仁泽-000

吴仁泽。
#高丽史114卷-列传27-吴仁泽-001

○吴仁泽恭愍朝从安佑等击走红贼录功为二等累迁上将军。 又从佑等收复京城又与崔莹讨兴王贼录功俱一等赐端诚亮节功臣号。 后判密直司事与密直副使金达祥有宠于王擅机密号为内相时国家连年兴师帑藏　渴德兴兵又至。 有功者皆赏以官仁泽达祥首建议添设文武官遂典铨注。 赴征将士皆得超迁人乐从军。 然请谒大盛贿赂公行工匠贱隶无不除授官爵大滥。 宰相有劝王南巡避难者王颇然之。 仁泽曰: "红贼之难  南幸而能收复者以其彼实猾贼故人人怀愤云合致死而歼之。 德兴非红贼比所过皆为其民大驾一南都城以北谁从殿下者。 今日之策亲征为上。" 议遂寝。
#高丽史114卷-列传27-吴仁泽-002

王召莹柳濯庆千兴曰: "吴仁泽金达祥滥典铨注遗　贤良进用亲姻不记功劳惟视贿赂。 工匠之贱布列中外。 伤和召灾罔不由此予甚悼之。 当屛诸远方以*　天意。" 时仁泽达祥方在都堂遣中使宣旨流仁泽于淸风达祥于沃州国人大悦。 仁泽子前军簿判书英柱三司判官英佐与其母卜于盲人石天禄曰: "崔莹李龟寿何时见斥 " 天禄曰: "不久矣。" 言泄乃流英柱于杞溪英佐于川宁幷杖流天禄。 辛旽当国召拜知都佥议。 仁泽与千兴等谋去旽。 事泄系巡军杖流尙州又杖流英佐于水原皆没为奴。 后仁泽闻旽必欲杀己与英柱英佐逃。 旽遣使杨广全罗庆尙道搜捕又系仁泽妻子。 判事玉天桂养仁泽少子旽疑与仁泽同谋系巡军拷掠杀之。 寻获仁泽杖配思利城烽卒。
#高丽史114卷-列传27-金普-000

金普。
#高丽史114卷-列传27-金普-001

○金普金海府人。 忠定朝拜知密直。 恭愍初转佥议评理。 录燕邸侍从功为一等赐忠勤亮节匡辅功臣号。 提调义成德泉仓有仓奴附仓官欲纳布受信州租税普许之。 吏具牒诣*　{纠}正郑　请署。 　问之吏曰: "欲省陆运价钱耳。" 　问信州去京远近吏　曰: "七八日程也。" 　乃署之。 后知为吏欺收其牒仓官共疾之。 他日　又见库外别置米五硕诘之吏以羡余为解　意仓官窃用告于台。 普由是积不平诉　于王系巡军寻释之。 王遂罢义成德泉官及监检。 *　{纠}正称内房库别设提举以掌之。 未几召台官谕曰: "闻卿等以革仓官欲劾金普。 予将复置勿弹。" 诸道按廉期满皆递。 有李资者曾附普按杨广道。 至是又附普请勿递。 普白王下旨曰: "今农月不可烦驿骑但递江陵道存抚。" 普妻兄金随新除江陵存抚故也。 资仍按杨广普适居母忧时人语曰: "李资此行为金相赙丧也。" 金镛等忌普擅权谋斥之。 察访崔渊希镛意又恶资廉问资贿普物多少遣人勾取文书系从吏逼令解去。 镛恐普复职诱人上书请行三年丧矫旨下都评议司。 普因此久不复职。 旣而封金宁府院君。 奇辙等伏诛普以党与逮捕杖流加罗山。 辛旽用事引为都佥议赞成事寻拜左侍中赐忠勤亮节同德辅理功臣号。 普屡毁旽于王旽　普复罢之。
#高丽史114卷-列传27-边光秀-000

边光秀[李善]。
#高丽史114卷-列传27-边光秀-001

○边光秀恭愍时为兵马使。 国家以全罗军须漕运阻倭不得通选东北界武士刷乔桐江华东西江战舰八十余　命光秀及兵马使李善分将往护之。 至代岛有内浦民被虏者逃来告曰: "贼伏兵伊作岛不可轻进。" 善不听鼓　先进。 贼以二　逆之佯退。 光秀等追之俄而贼五十余　围之。 兵马判官李芬孙中郞将李和尙等先与战尽为贼所杀诸船兵望见丧魄投海死者十八九。 光秀善等观　不战而退战卒大呼曰: "兵马使何　士卒而退耶  愿小驻为国破贼。" 光秀等终不救士卒无所恃气益沮丧由是大败。 唯副使朴成龙力战身中数矢所乘船仅全。 兵马判官全承远与判官金铉散员李天生殊死战贼追之不敢近贼船二　忽从西横击士卒不能支皆投水独承远力战中数枪亦投水。 然善　故得不死登船。 有一卒中矢亦投水援舷不能上承远引登船昼夜手棹三日得到南阳府。 战舰还者唯光秀善等船二十　而已。 乔桐江华东西江哭声相闻。 光秀等竟不坐。 国人恨之。 后辛旽　光秀流三陟。
#高丽史114卷-列传27-郑之祥-000

郑之祥。
#高丽史114卷-列传27-郑之祥-001

○郑之祥河东郡人。 因其妹往来于元値恭愍入侍随从有劳。 及王卽位骤迁至监察持平。 不　事理。 为全罗道按廉入境遇势家所使辄　掠徇示诸郡。 一道寒心。 　思不花本国人也入元有宠于顺帝。 其兄徐臣桂为六宰弟应吕为上护军依势作威福国人畏之。 不花降香至本国所至纵暴存抚按廉多被辱骂莫敢违　。 至全州之祥迎候恭谨不花待遇甚倨。 接伴使洪元哲有求于之祥之祥不听元哲激怒。 不花曰: "之祥慢天使。" 不花　缚辱之。 之祥忿　大叫　州吏曰: "国家已诛诸奇不复事元。 命宰相金敬直为元帅守鸭江。 此使者易制耳。 若等何畏而不我救  将见尔州降为小县也。" 邑吏呼　而入解缚扶出。 之祥遂率众执不花元哲等囚之夺不花所佩金牌驰还京过公州执应吕以铁椎　之数日而死。 之祥来白王王惊愕下巡军命行省员外郑晖逮捕全州牧使崔英起及邑吏等又遣车蒲温赍内　慰不花还其牌。 元遣断事官买住来鞫之祥。 王诛诸奇释之祥为巡军提控。 再辅户部侍郞御史中丞官至判事卒。 性严酷。 凡戮死罪必遣之。 之祥妻寡居潭阳为倭贼所害。 辛昌时子从为典理佐郞。 上复　策自请为召募别监得兵百余人随朴　击对马岛。 后改浑。
#高丽史114卷-列传27-任君辅-000

任君辅。
#高丽史114卷-列传27-任君辅-001

○任君辅　州人。 恭愍初拜密直知申事。 与大护军卓五十四争宠罢。 寻复职进密直副使。 宦者金伯颜帖木儿诈传王旨以君辅为内乘提调事觉杖伯颜帖木儿流君辅于泰安郡。 又以君辅迟留移配济州牧子。 旣而召还奇辙等伏诛追捕其党君辅祝发匿三角山捕获杖于市。 辛旽始用事引君辅复拜密直副使。 遂与金兰睦仁吉掌庶务于宫中宠幸无比。 升知司事赐诚勤翊赞功臣号又升判司事。 君辅虽因旽复相内怀　愧尝白王曰: "崔莹李龟寿等皆癸卯定乱功臣。 将宥十世何罪贬黜。 且师傅本僧也虽国朝乏人岂可使贱僧为政取笑天下。" 王不听。 君辅退谓人曰: "予以累叶衣冠幸蒙上恩承乏政府使无识僧得肆其奸。 后世其谓我何 " 金普亦屡言于王。 旽谗普罢相欲幷斥君辅王曰: "普与君辅同时复进。 今复无故尽逐人谓我与卿进退太轻。 不如缓之。" 自是君辅虽在政府不复与闻国事。 及郑枢李存吾以论旽见逐君辅营救旽益嫉之。 会旽　睦仁吉窜全州君辅言: "仁吉旧人不可以小失去。" 旽因　曰: "奇田龙之还燕君辅有密言。" 王信之遂窜于骊兴。 子巨敬。
#高丽史114卷-列传27-罗兴儒-000

罗兴儒。
#高丽史114卷-列传27-罗兴儒-001

○罗兴儒罗州人。 骨貌轻　善　谐。 颇涉书史屡举不第开塾舍以训童蒙。 恭愍朝补中郞将。 为影殿都监判官须　皓白督丁夫运石手执旗竿登石上麾而呼之王悦。 累迁礼仪摠郞。 以王命监造木蟠龙为殿门饰遂以技巧称。 升司宰令迁司农少卿。 撰中原及本国地图　开辟以来帝王兴废疆理离合之迹曰: "好古博雅君子览之胸臆*闲一天地也。" 遂进于王王见而嘉之。 兴儒能言前代故事王爱幸常目为老生朝夕在左右或命赋诗或戱语时赐御膳至手调羹予之。 兴儒辄　语于人写所赋命题诗送史馆曰: "老臣获纡上知类太公之遇文王赐膳给札赋诗同太白之遇玄宗。 岂无秉周柱董狐之笔者乎 " 其自饰要名类此。 宪司劾兴儒盗用影殿之材免其官。 辛禑初判典客寺事上书请行成日本遂以通信使遣之。 自辛巳东征之后日本与我絶交好兴儒初至疑谍者囚之。 有*艮柔{良柔}者本我国僧也见兴儒遂请释之。 时兴儒年仅六旬　曰: "吾今百有五十矣。" 倭人騈　聚观至有　像作赞而赠之者。
#高丽史114卷-列传27-睦仁吉-000

睦仁吉。
#高丽史114卷-列传27-睦仁吉-001

○睦仁吉泗州人。 恭愍入元宿卫仁吉以中郞将侍从。 及王卽位录功为一等。 又录诛奇辙功为一等。 累迁兵部尙书王避红贼南幸仁吉从行。 转知密直司事。 仁吉素与典法判书李子松有憾。 子松奉使如元都堂饯之仁吉使酒扼子松　而骂之。 监察司劾之仁吉诉台官于王。 典法司再劾之王不听。 谏官田禄生等上*　曰: "仁吉暗险　暴起自微贱位至宰辅挟功骄恣肆其狂暴。 陵辱子松宪司劾之曾不知愧欲盖其愆反诉台臣。 是恃殿下之恩而蔽殿下之耳目也。 殿下岂可以负　微劳轻左右耳目之司乎  非所以示公道也。" 王不得已罢封泗城君。 佥议监察典法复请乃罢归田里。 王遣人赐彩*　{段}二匹。
#高丽史114卷-列传27-睦仁吉-002

兴王之变卫士皆散无一人侍卫者。 难定王谓左右曰: "人皆谓睦仁吉禹　为愚痴。 然二人在必不逃难。" 遂召仁吉还。 故事为商议者虽与议国政不得署文移。 一日会议诸相曰: "商议亦相也同议而不署可乎 " 商议金贵位在仁吉下先署之旣而仁吉至。 嫌其先己乃不署。 评理崔莹怒白王令署之仁吉竟不从。 其恃宠倨傲如此。 策己亥平贼辛丑扈从功俱为一等拜佥议评理。 仁吉尝夜　巡有人走入鲁国公主从兄哈刺不花第索之甚急哈刺不花诉于王王怒。 辛旽恐仁吉白其凶诈乘王怒　之窜全州。 后与吴仁泽谋除旽事泄杖流淸州为官奴籍其家。 起拜赞成事。 辛禑时仁吉与李* 李* 争田有隙欲中伤之。 及池奫伏诛仁吉诬构为奫党系巡军狱寻释之。 仁吉尝在都堂扬言曰: "倭贼肆侵掠吾辈在此饱食略不愧耻可谓有人乎 " 仁任怒其言逼己乃遣仁吉击倭于全罗道。 六年大司宪禹玄宝等诬劾仁吉阴畜异志削职远流籍其家。 寻卒于贬所。
#高丽史114卷-列传27-金庾-000

金庾。
#高丽史114卷-列传27-金庾-001

○金庾金海人。 恭愍朝与诸将平红贼收复京都录功为二等。 又策兴王定乱功为一等。 元之立德兴也庾奉使在元国人在元者皆从之庾执节不贰。 及还拜密直副使赐推诚翊祚功臣号以旌之。 累迁知门下事。 辛禑时授判开城封金海君转门下评理。 乳　张氏之狱起庾责崔莹抗君莹怒白禑杖流合浦未几释之。 久之升赞成事。 与李子庸洪尙载等奉使如

京师。 先是我使入朝由辽东辄不达故令庾等航海而往。 海道险恶不及期。

帝责庾等稽缓且曰: "向者汝国杀朕使臣又弑汝君其权臣为谁 " 严加　问。 庾以李仁任对。

帝引庾于内诱之曰: "汝先国王无子朕所知。 今王谁之子 " 庾不之辨。 明日本国宦者崔安至兴圣寺　庾从者*　得春{段得春}曰: "汝主所出庾昨已奏汝何讳耶 " 得春曰: "庾言妄矣。" 得春退至钟山宁国寺以语译者郑连仁任家奴亦在行中闻之。

帝流庾等于大理。 距天竺二千余里。 明年放还且许通朝聘。 庾等至禑赐酒劳之曰: "卿等奉使  天朝窜于絶域跋涉二万八千余里三年乃得生还予甚悯焉。" 各赐鞍马。 仁任家奴以所闻得春语告仁任仁任白禑。 令赞成事禹玄宝密直姜淮伯鞫之流庾于淸州连于汉阳。 时人以为: '庾之还多赍锦绮纱罗不赂仁任故获罪。' 尙载在海被倭寇囊　一空故免于祸。 寻许庾从便。 十二年复下庾狱杖流顺天府籍其家。 仁任戒押行吏往还限五日。 庾遂死敬天驿。
#高丽史114卷-列传27-杨伯渊-000

杨伯渊。
#高丽史114卷-列传27-杨伯渊-001

○杨伯渊性便捷喜容饰贪财好色。 恭愍朝累转判阁门事。 奸判密直辛贵妻康氏康氏赞成允成女也。 宪司劾之罢职禁锢。 后为上护军从崔莹定兴王之乱策功一等。 骤迁密直副使升判司事出为西北面元帅击倭于宣州斩五十余级又从我

太祖击东宁府。 辛禑初拜门下评理。 时有边报: "渖王率叛贼金义来。" 伯渊为安州上元帅与诸将往备之。 辽渖草贼吴连李英宝崔奴介等闻我国兵悉赴御倭北境单虚遂率百余人渡江入寇。 伯渊捕斩连等四十余人擒奴介以献。 时鸭绿江北屡有贼变国家疑金义引胡兵来至是始知非渖王兵乃草贼也。 寻进赞成事提调政房。 时倭寇充斥以韩邦彦金用辉庆仪为杨广全罗庆尙道助战元帅使伯渊督战知密直洪仁桂副之。 民*闲闻伯渊等来语曰: "宁逢倭寇勿逢元帅。" 倭贼骑七百步二千寇晋州伯渊与庆尙道上元帅禹仁烈都巡问使裴克廉邦彦用辉仪仁桂等战于班城县大破之斩十三级余党悉窜山谷。 遣判事金南贵中郞将全五惇献捷禑喜赐南贵等白金各五十两。 五惇辞以无功不受。 都堂曰: "君赐不可辞。" 五惇曰: "然则旣为吾物请纳都堂。" 时议多之。 赐伯渊金五十两罗绢鞍马宫　仁烈等六人银各五十两纱绢宫　。 及还命两府迎于天寿寺。 伯渊以功微赏重辞所赐金。 禑不听曰: "赏犹未称其功。" 更命都堂宴慰之。
#高丽史114卷-列传27-杨伯渊-002

伯渊恃功颇骄矜。 李仁任林坚味等恶之嗾宪司劾伯渊潜通妻弟又夺前判事李仁寿妾又夜遣数十骑围故密直成大庸母家强奸大庸侧室为尼守节者。 遂削职流陜州。 是夕宦者林甫韩轸矫旨召还使者为巡绰官所捕。 莹白禑曰: "上护军全天吉尝语臣云: '伯渊谋害两侍中欲自为首相。' 请按治党与。" 禑命莹朴普老李元纮张夏梁伯益都兴等与台省典法会巡军杂治。 乃囚天吉轸甫前提学金涛等于狱讯之。 天吉轸甫皆服曰: "伯渊欲自为左侍中以莹守侍中成石璘兼大司宪甫为班主。" 唯涛不服被　掠絶复苏者三。 至更　问乃曰: "辞与天吉等同。" 复鞫天吉辞连石璘及知门下尹承顺判密直金用辉同知密直柳曼殊等卽下四人狱。 禑谓莹曰: "毋以竖人妄语枉害诸相。" 囚伯渊弟三司左尹仲渊上护军季渊密直副使子渊及其亲旧密直副使任毅辛廉典法判书安得禧判事金南贵曹淑卿李贵前直门下洪琳前少府尹赵希甫等鞫之辞连洪仲宣。 遣版图判书表德麟典法判书柳蕃杀伯渊仲宣于流所又杀涛季渊轸南贵琳甫淑卿枭首于市幷籍伯渊仲宣涛轸家没子女为奴婢。 杖石璘承顺曼殊毅贵希甫有差配戍卒。 子渊仲渊廉得禧放归田里。 天吉毙狱中。 用辉伯渊之妻兄也尝与伯渊争田民有隙莹等以为必不与谋释不问。 莹之断此狱刑戮过重时人寃之。
#高丽史114卷-列传27-池涌奇-000

池涌奇。
#高丽史114卷-列传27-池涌奇-001

○池涌奇忠州人。 恭愍朝累除三司右尹。 辛禑初转礼仪判书。 拜密直副使升同知司事赐输诚奋义功臣号。 出为全罗道都巡问使。 倭寇长兴府涌奇遣卓思淸与战于会宁县擒斩九人。 迁知密直司事。 又为全罗道元帅。 禑责涌奇不能御倭杖其都鎭抚。 寻进密直使罢。 起为杨广全罗庆尙道助战元帅。 倭寇潘南县涌奇与元帅李乙珍进战却之获一　焚之斩九级。 贼投水死者亦多。 后以门下评理为全罗道都元帅寻改本道都巡问使。 击倭斩八级以献。 又与倭战于应岭驿力战中矢从我
</div>
    <div class="pagination">
<a href="高丽史_page698.html">上一页</a><span>...</span><a href="高丽史_page694.html">694</a><a href="高丽史_page695.html">695</a><a href="高丽史_page696.html">696</a><a href="高丽史_page697.html">697</a><a href="高丽史_page698.html">698</a><span class="current-page">699</span><a href="高丽史_page700.html">700</a><a href="高丽史_page701.html">701</a><a href="高丽史_page702.html">702</a><a href="高丽史_page703.html">703</a><a href="高丽史_page704.html">704</a><span>...</span><a href="高丽史_page700.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
