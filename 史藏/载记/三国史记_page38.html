<!DOCTYPE html>
<html>
<head>
    <meta charset="UTF-8">
    <title>三国史记 - 第 38 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 38 页/共 156 页</h1>
    <div class="content">
一四卷高句丽本纪二闵中王零五年

○五年，王薨。王后及群臣，重违遗命，乃葬于石窟，号为<闵中王>。

一四卷高句丽本纪二慕本王元年

○<慕本王>，讳<解忧>[一云<解爱娄>。]，<大武神王>元子。<闵中王>薨，继而卽位。为人，暴戾不仁，不恤国事，百姓怨之。

一四卷高句丽本纪二慕本王零一年

○元年，秋八月，大水，山崩二十余所。冬十月，立王子<翊>为王大子{太子}。

一四卷高句丽本纪二慕本王零二年

○二年，春，遣将袭<汉><北平><渔阳><上谷><太原>。而<辽东>太守<蔡　{祭　}>，以恩信待之，乃复和亲。三月，暴风拔树。夏四月，殒霜雨雹。秋八月，发使赈恤国内饥民。

一四卷高句丽本纪二慕本王零四年

○四年，王日增暴虐，居常坐人，卧则枕人。人或动摇，杀无赦，臣有谏者，弯弓射之。

一四卷高句丽本纪二慕本王零六年

○六年，冬十一月，<杜鲁>弑其君。<杜鲁>，<慕本>人，侍王左右，虑其见杀，乃哭。或曰："大丈夫何哭为?古人曰：'抚我则后，虐我则　。'今王行虐以杀人，百姓之　也，尔其图之。"<杜鲁>藏刀以进王前，王引而坐。于是，拔力{刀}害之。遂葬于<慕本原>，号为<慕本王>。

三国史记卷第十四。

一五卷零零零零零零

三国史记卷第十五。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

一五卷高句丽本纪三零零零零

高句丽本纪第三。

<大祖大王{太祖大王}><次大王>。

一五卷高句丽本纪三大祖大王元年

○<大祖大王{太祖大王}>[或云<国祖王>。]，讳<宫>，小名<于漱>，<&琉璃王{瑠璃明王}>子古邹加<再思>之子也。母大后{太后}，<扶余>人也。<慕本王>薨，太子不肖，不足以主社稷，国人迎<宫>继立。王生而开目能视，幼而岐　。以年七岁，大后{太后}垂帘听政。

一五卷高句丽本纪三大祖大王零三年

○三年，春二月，筑<辽西>十城，以备<汉>兵。秋八月，国南，蝗害谷。

一五卷高句丽本纪三大祖大王零四年

○四年，秋士{七}月，伐<东沃沮>，取其土地为城邑，拓境东至沧海，南至<萨水>。

一五卷高句丽本纪三大祖大王零七年

○七年，夏四月，王如<孤岸渊>，观鱼，钓得赤翅白鱼。秋七月，京都大水，漂没民屋。

一五卷高句丽本纪三大祖大王一零年

○十年，秋八月，东猎，得白鹿。国南，飞蝗害谷。

一五卷高句丽本纪三大祖大王一六年

○十六年，秋八月，<曷思王>孙<都头>，以国来降。以<都头>为于台。冬十月，雷。

一五卷高句丽本纪三大祖大王二零年

○二十年，春二月，遣<贯那部>沛者<达贾>，伐<藻那>，虏其王。夏四月，京都，旱。

一五卷高句丽本纪三大祖大王二二年

○二十二年，冬十月，王遣<桓那部>沛者<薛儒>，伐<朱那>，虏其王子<乙音>，为古邹加。

一五卷高句丽本纪三大祖大王二五年

○二十五年，冬十月，<扶余>使来，献三角鹿长尾免{兎}，王以为瑞物，大赦。十一月，京都，雪三尺。

一五卷高句丽本纪三大祖大王四六年

○四十六年，春三月，王东巡<栅城>，至<栅城>西<　山>，获白鹿。及至<栅城>，与群臣宴飮，赐<栅城>守吏物段有差，遂纪功于岩，乃还。冬十月，王至自<栅城>。

一五卷高句丽本纪三大祖大王五零年

○五十年，秋八月，遣使安抚<栅城>。

一五卷高句丽本纪三大祖大王五三年

○五十三年，春正月，<扶余>使来，献虎，长丈二，毛色甚明而无尾。王遣将入<汉><辽东>，夺掠六县。太守<耿夔>出兵拒之，王军大败。秋九月，<耿夔>击破<貊>人。

一五卷高句丽本纪三大祖大王五五年

○五十五年，秋九月，王猎<质山>阳，获紫獐。冬十月，<东海谷>守献朱豹，尾长九尺。

一五卷高句丽本纪三大祖大王五六年

○五十六年，春大旱，至夏赤地。民饥，王发使赈恤。

一五卷高句丽本纪三大祖大王五七年

○五十七年，春正月，遣使如<汉>，贺<安帝>加元服。

一五卷高句丽本纪三大祖大王五九年
</div>
    <div class="pagination">
<a href="三国史记_page37.html">上一页</a><span>...</span><a href="三国史记_page33.html">33</a><a href="三国史记_page34.html">34</a><a href="三国史记_page35.html">35</a><a href="三国史记_page36.html">36</a><a href="三国史记_page37.html">37</a><span class="current-page">38</span><a href="三国史记_page39.html">39</a><a href="三国史记_page40.html">40</a><a href="三国史记_page41.html">41</a><a href="三国史记_page42.html">42</a><a href="三国史记_page43.html">43</a><span>...</span><a href="三国史记_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
