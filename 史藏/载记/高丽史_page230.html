<!DOCTYPE html>
<html>
<head>
    <meta charset="UTF-8">
    <title>高丽史 - 第 230 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 230 页/共 739 页</h1>
    <div class="content">#高丽史21卷-世家21-熙宗-04-01-1208

○(戊辰)四年春二月乙卯太白昼见经天太史奏: "辰巳之岁明堂水流破巽方商音尤忌又有向成门重营之役不可留御阙内。" 丙寅移御梨坂崔瑀第。
#高丽史21卷-世家21-熙宗-04-02-1208

三月壬申王曲宴于忠献茅亭唱和终夜剧飮甲戌还御梨坂宫。
#高丽史21卷-世家21-熙宗-04-03-1208

闰月乙亥召德阳侯恕宁仁侯　始兴伯琎侍中崔忠献门下平章事奇洪寿任濡枢密使于承庆同知枢密事卢孝敦宴于楼上观击球赐打球者彩帛有差。
#高丽史21卷-世家21-熙宗-04-04-1208

丁酉赐皇甫瓘等及第。
#高丽史21卷-世家21-熙宗-04-05-1208

六月己巳朔王如奉恩寺。
#高丽史21卷-世家21-熙宗-04-06-1208

秋七月丁未改营大市左右长廊自广化门至十字街凡一千八楹又于广化门内构大仓南廊迎休门等七十三楹。 凡五部坊里两班户*　{敛}米粟就赁供役两班坊里之役始此。
#高丽史21卷-世家21-熙宗-04-07-1208

八月庚寅遣起居郞林永轼如金贺天寿节。
#高丽史21卷-世家21-熙宗-04-08-1208

甲午幸法云寺。
#高丽史21卷-世家21-熙宗-04-09-1208

丙申盗发武陵王命礼部诸陵署巡审诸陵又有盗发者五六卽命中使*今{令}愿刹僧修之。 有司劾罢诸陵直配陵户人于远岛。 明年获盗数人诛之。
#高丽史21卷-世家21-熙宗-04-10-1208

九月己亥幸王轮寺。
#高丽史21卷-世家21-熙宗-04-11-1208

冬十月乙亥飨国老庶老孝顺义节王亲巡侑之。 丙子又大　鳏寡孤独笃　疾赐物有差州府郡县亦依此例。 近因国家多难飨礼久废至是诏立都监复遵旧制。
#高丽史21卷-世家21-熙宗-04-12-1208

乙酉幸将军崔瑀第命牵龙击球。
#高丽史21卷-世家21-熙宗-04-13-1208

十一月辛丑遣郑光习如金进方物林柱材贺正。
#高丽史21卷-世家21-熙宗-04-14-1208

庚戌设八关会幸法王寺。
#高丽史21卷-世家21-熙宗-04-15-1208

甲寅金遣户部侍郞郭　来贺生辰。
#高丽史21卷-世家21-熙宗-05-01-1209

○(己巳)五年春正月丁酉王闻金主崩遣奉慰使史洪纪祭奠使李淳中如金。 淳中请祭器于金有司不许。 淳中曰: "道途辽远闻讣最晩腾装速赴未暇*　{赍}来大国何责人以细故而吝惜此器耶 " 乃许之。 及祭奠具精　金人嘉其至诚。
#高丽史21卷-世家21-熙宗-05-02-1209

辛丑金遣孙居宽来告丧。
#高丽史21卷-世家21-熙宗-05-03-1209

己酉王以神考忌辰道场如龙兴寺。
#高丽史21卷-世家21-熙宗-05-04-1209

壬子幸法王寺。
#高丽史21卷-世家21-熙宗-05-05-1209

二月戊寅燃灯王如奉恩寺。
#高丽史21卷-世家21-熙宗-05-06-1209

甲申幸王轮寺。
#高丽史21卷-世家21-熙宗-05-07-1209

辛卯行金国大安年号。
#高丽史21卷-世家21-熙宗-05-08-1209

三月丁酉移御柳井洞崔忠献第。
#高丽史21卷-世家21-熙宗-05-09-1209

癸卯幸普济寺。
#高丽史21卷-世家21-熙宗-05-10-1209

辛亥设消灾道场于宣庆殿。
#高丽史21卷-世家21-熙宗-05-11-1209

甲寅遣上将军金元杰礼部侍郞房应乔如金贺卽位。
#高丽史21卷-世家21-熙宗-05-12-1209

辛酉虑囚。
#高丽史21卷-世家21-熙宗-05-13-1209

夏五月戊戌守*大师门下侍郞平章事崔诜卒。
#高丽史21卷-世家21-熙宗-05-14-1209

六月癸亥朔日食。
#高丽史21卷-世家21-熙宗-05-15-1209

辛卯门下侍郞平章事金凤毛卒。
#高丽史21卷-世家21-熙宗-05-16-1209

辛亥幸法云寺设仁王道场。
#高丽史21卷-世家21-熙宗-05-17-1209

庚申门下侍郞同中书门下平章事奇洪寿卒。
#高丽史21卷-世家21-熙宗-05-18-1209

冬十月丁卯幸妙通寺设摩利支天道场。
#高丽史21卷-世家21-熙宗-05-19-1209
</div>
    <div class="pagination">
<a href="高丽史_page229.html">上一页</a><span>...</span><a href="高丽史_page225.html">225</a><a href="高丽史_page226.html">226</a><a href="高丽史_page227.html">227</a><a href="高丽史_page228.html">228</a><a href="高丽史_page229.html">229</a><span class="current-page">230</span><a href="高丽史_page231.html">231</a><a href="高丽史_page232.html">232</a><a href="高丽史_page233.html">233</a><a href="高丽史_page234.html">234</a><a href="高丽史_page235.html">235</a><span>...</span><a href="高丽史_page231.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
