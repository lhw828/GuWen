<!DOCTYPE html>
<html>
<head>
    <meta charset="UTF-8">
    <title>高丽史 - 第 291 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 291 页/共 739 页</h1>
    <div class="content">
癸卯亲设消灾道场于本阙。
#高丽史27卷-世家27-元宗3-12-84-1271

丙午　都使人来言马饥多死难移　州于是有司更督科*　{敛}时国家府库　竭供给不支经略司报于元曰: "两差使人催取粮料寂无输转牛马羸瘦　　者十二三卽将先到种子四百余硕支给饲　寻复尽死若又供运不继恐牛马尽毙有误春作。" 元又移牒督之。
#高丽史27卷-世家27-元宗3-12-85-1271

丁未　都移屯　白州。
#高丽史27卷-世家27-元宗3-12-86-1271

己未盗窃除授大宝。
#高丽史27卷-世家27-元宗3-13-01-1272

○(壬申)十三年春正月庚申朔白羊至自南甲子北还珍岛士女被掳而去者甚多。
#高丽史27卷-世家27-元宗3-13-02-1272

丁丑赵良弼还自日本遣书状官张铎率日本使十二人如元王遣译语郞将白　表贺曰: "盛化旁流遐及日生之域殊方率服悉欣天覆之私惟彼倭人处于　海宣抚使赵良弼以年前九月到金州境装舟放洋而往是年正月十三日偕日本使佐一十二人还到合浦县界则此诚由圣德之怀绥彼则向皇风而慕顺一朝涉海始修尔职而来万里瞻天曷极臣心之喜兹驰贱介仰贺宸庭。"
#高丽史27卷-世家27-元宗3-13-03-1272

辛巳元移凤州屯田于　白州。
#高丽史27卷-世家27-元宗3-13-04-1272

分遣程驿苏复别监于诸道。
#高丽史27卷-世家27-元宗3-13-05-1272

甲申遣齐安侯淑枢密院副使宋松礼如元贺建国号表曰: "三百有旬之成岁功自正朝而为始六十余卦之备易道从干象以起初一言以兴四德之长惟万国之攸戴在百王以莫高　欤允正其名属我大明之代凤传景诏喜不外于海东燕贺诚心庶得先于天下。"
#高丽史27卷-世家27-元宗3-13-06-1272

丁亥门下侍中李藏用卒。
#高丽史27卷-世家27-元宗3-13-07-1272

二月己亥世子谌至自元帝遣断事官不花马绛等偕来中书省牒曰: "据世子谌云: '吾父子相继朝觐特蒙恩宥小邦人民得保遗　感戴之诚言不可旣谌连年入觐每荷皇恩区区之忠益切致　惟彼日本未蒙圣化故发诏使继耀军容战舰兵粮方在所须　以此事委臣庶几勉尽心力小助王师。'" 都省奏奉圣旨敎世子亲自去者敎尙书省马郞中做伴当去者。 时世子久留燕京从者皆愁思东归劝世子以东征事请帝而还薛仁俭金　等不可曰: "世子在此将以卫社稷也今请此事以还则如本国何 " 世子寝之会林惟干闻之欲假此先请东还复收所没田民财宝世子知之不得已请于帝国人见世子　发胡服皆叹息至有泣者。
#高丽史27卷-世家27-元宗3-13-08-1272

壬寅宴不花马绛。
#高丽史27卷-世家27-元宗3-13-09-1272

癸卯燃灯王如奉恩寺。
#高丽史27卷-世家27-元宗3-13-10-1272

大风环　洞里百余户火。
#高丽史27卷-世家27-元宗3-13-11-1272

甲辰置战舰兵粮都监又置钿函造成都监以皇后欲盛藏经而求之也。
#高丽史27卷-世家27-元宗3-13-12-1272

壬子以洪文系为枢密院副使。
#高丽史27卷-世家27-元宗3-13-13-1272

戊午元遣使于　白州相移屯之地。
#高丽史27卷-世家27-元宗3-13-14-1272

三月丁卯以琴熏为济州逆贼招谕使。
#高丽史27卷-世家27-元宗3-13-15-1272

庚午元中书省遣岳山李珪与李枢来索大木。
#高丽史27卷-世家27-元宗3-13-16-1272

癸酉分遣指挥使于诸道。
#高丽史27卷-世家27-元宗3-13-17-1272

三别抄余党寇会宁郡掠漕船四　。
#高丽史27卷-世家27-元宗3-13-18-1272

戊寅地震。
#高丽史27卷-世家27-元宗3-13-19-1272

丙戌*大庙成奉安九室主。
#高丽史27卷-世家27-元宗3-13-20-1272

夏四月己丑雨雹。
#高丽史27卷-世家27-元宗3-13-21-1272

庚寅日本使还自元张铎伴来宣帝命曰: "译语别将徐　校尉金贮使日本有功宜加大职。" 于是拜　为将军贮为郞将。
#高丽史27卷-世家27-元宗3-13-22-1272

甲午遣御史康之邵护日本使还其国。
#高丽史27卷-世家27-元宗3-13-23-1272

戊戌殒霜。
#高丽史27卷-世家27-元宗3-13-24-1272

癸卯元遣李益为达鲁花赤王迎于城外。
#高丽史27卷-世家27-元宗3-13-25-1272

庚戌设消灾道场于本阙。
#高丽史27卷-世家27-元宗3-13-26-1272

甲寅太白经天。
#高丽史27卷-世家27-元宗3-13-27-1272

丙辰以旱雩。
#高丽史27卷-世家27-元宗3-13-28-1272

丁巳遣谏议大夫郭汝弼如元请　军料表曰: "近承省旨据　白州等军奏请令每军一名添支粮一斗每月通*　{支}四斗小邦元来百姓凋残不得力农自家朝夕犹且难给　出水以来军马粮料急于中外收*　{敛}甚艰而前年四月断事官沈浑至听　言苛责甚　谓须无致阙乏而令表奏云: '限以力尽不令受饥。' 不敢违　复于中外征索到底用以供给然此亦约限年前接秋而止耳谓当冬月必蒙　省又令自十月至今年接秋供饷艰窘滋甚其庚午年至今年四月晦已曾应副军粮十万九千一百九十九硕六斗马牛料四十三万二千五硕六斗王京馆供对使臣米一万七千一百五十一硕种子一万五千硕其粮料斗硕委细数目具在别录呈俵都表百姓早已饥困惟是前数恐不能接秋　复添乎  且一月三斗不为不足但以珍岛旣破后多获人物为其畜养有是请耳尝蒙圣慈令输东眞料米七千硕添助粮料感荷殊深遣人往审输来道涂辽远险阻空旷无人海陆俱为未便加以小邦马牛寡少凡所输中外粮饷人自负戴则其往东眞输致甚难今此困穷情状不得预奏而设有后责何辞以对四海旣为一家则上朝军马　兹土百姓皆一皇帝之人民安有逋　耶伏望念可哀之状推同视之仁许从便近以转粮　　民困当与孑遗而延喘永沐圣恩。"
#高丽史27卷-世家27-元宗3-13-29-1272

五月戊午朔以大将军曹子一为庆尙道安抚代朱悦。
#高丽史27卷-世家27-元宗3-13-30-1272

</div>
    <div class="pagination">
<a href="高丽史_page290.html">上一页</a><span>...</span><a href="高丽史_page286.html">286</a><a href="高丽史_page287.html">287</a><a href="高丽史_page288.html">288</a><a href="高丽史_page289.html">289</a><a href="高丽史_page290.html">290</a><span class="current-page">291</span><a href="高丽史_page292.html">292</a><a href="高丽史_page293.html">293</a><a href="高丽史_page294.html">294</a><a href="高丽史_page295.html">295</a><a href="高丽史_page296.html">296</a><span>...</span><a href="高丽史_page292.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
