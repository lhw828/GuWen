<!DOCTYPE html>
<html>
<head>
    <meta charset="UTF-8">
    <title>高丽史 - 第 739 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 739 页/共 739 页</h1>
    <div class="content">#高丽史137卷-列传50-辛禑5[辛昌]-01-06-1389

六月遣门下评理尹承顺签书密直司事权近如  京师请亲朝且　处女事。 以沈德符判三司事; 安宗源门下赞成事; 郑梦周艺文馆大提学; 丁令孙李舒源　密直副使。 遣安宗源如  京师贺

圣节密直使皇甫琳贺千秋节。 虑囚宥二罪以下。 京畿沿海节制使朴子安与倭战擒斩三十余级。
#高丽史137卷-列传50-辛禑5[辛昌]-01-07-1389

七月判慈惠府事安庆卒。 癸酉以禑生日放轻系。 我

太祖与判三司事沈德符判开城府事裴克廉门下评理郑地等享禑于黄骊府。 前判事金*(  )贵{金一贵}妻与典狱　匠金都赤通宪府劾论之。 宪府以前知永州事李斯芳阿林坚味意认良为贱劾流顺天。 倭寇咸阳晋州节制使金赏往救之与战败北官军不救赏弃马走肠烂而死遣体覆别监李雍鞫之以副鎭抚河致东陪吏波豆等尝不救李赟之死今又不救斩之都鎭抚河就东等十三人各杖一百。 全罗道都节制使金宗衍献倭捷。 以李穑判门下府事李琳门下侍中洪永通领三司事。
#高丽史137卷-列传50-辛禑5[辛昌]-01-08-1389

八月典农副正金挚上书请禁金银带以从俭约。 琉球国中山王察度遣玉之奉表称臣归我被倭贼虏掠人口献方物硫黄三百斤苏木六百斤胡椒三百斤甲二十部初全罗道都观察使报: "琉球国王闻我国伐对马岛遣使到顺天府。" 都堂以前代所不来难其接待昌曰: "远人来贡待之薄则无乃不可乎  使之入京慰送可也。" 以前判事陈义贵为迎接使。 壬寅以昌生日宥二罪以下。 始置义仓。 昌以琉球国所献苏木胡椒将用诸宫中判内府寺事柳伯濡谏曰: "昔忠肃王置　瓮宫中史书之传以为笑。" 不从。 以郑地为杨广全罗庆尙道都节制　察使兼*　{总}招讨营田缮城事。 遣典客令金允厚副令金仁用报聘于琉球国*　书曰: "高丽权署国事王昌端肃复书琉球国中山王殿下。 我国与贵国隔海万里未尝往来窃闻芳誉景慕久矣今者专使辱书副以嘉　仍将本国被虏人口送还感喜之情难以言尽但以馆待来使不克如礼*艮{良}用慊然今差典客令金允厚等聊致菲仪幸照亮来书云: '被虏人口来年皆许回乡。' 益增感喜乞于允厚等回刷送令其父母妻子完聚幸甚。" 礼物鞍子二银钵匙　各二银盏杯各一黑麻布二十匹虎皮二领豹皮一领满花席四张箭一百枚　屛一副　簇一双。 司宰副令文允庆蒸其父妾又盗官物法司劾奏绞允庆及妾以徇于市。
#高丽史137卷-列传50-辛禑5[辛昌]-01-09-1389

九月昌将亲朝以领三司事洪永通判门下府事李穑判三司事沈德符门下评理　长寿厚德府尹李种学为从行官旣而昌母李氏悯其年幼言于都堂寝其行。 　林兵马节制使朴可实击倭献捷。 给田都监启分掌宗室诸君于宗簿司文班于典理司武班于军簿司前衔各品于开城府令择其可受科田者以凭考核。 命李穑李琳及我

太祖剑履上殿赞拜不名各赐银五十两彩*　{段}十匹马一匹从郑梦周之请也下敎曰: "尊师重傅所以为斯道崇德报功所以劝将来　惟我列庙在位时则有若侍中贞肃公赵仁规功在社稷德在生民特令剑履上殿赞拜不名事载国史予甚慕焉。 韩山府院君李穑早游中原高捷制科学通天人识贯今古事我先祖恭愍王大为所重从容启沃　赞政机润色讨论显扬国美至使人知濂洛之学俗变邹鲁之风实卿之力及至上王起卿视事屡以疾辞然而国家大计必就而咨裨益弘多自我在东宫之日以至践祚之初训诲弼亮厥功尤着是用陛之左揆倚以仰成自崔莹构逆之后人心虞疑卿以六十之年疾病之余慨然自请肩舆就道入觐

天子奏对详明,

天子嘉纳上下之情以通宗社之计以定比之先正益有光焉。 门下侍中李琳爰自先世为国重臣积德之久寔生圣善配我上王以助内理予在襁褓而多疾病卿乃尽心保佑式至于今日临御有众功莫大焉夫以元舅之亲居*　{　}宰之位非予私之实公论所归也。 守门下侍中

李[太祖旧讳]以文武之略将帅之才遇知先祖逮事上王入　鼎铉出将戎兵自己亥用兵以来三十年*闲大小几战所至必捷其大焉者岁辛丑关贼犯京国家播迁卿佐大将克歼凶丑以复京都胡人纳哈出犯我东北鄙诸将败走乘胜奄至高州之境卿卷甲兼行逐出疆外癸卯庶　德兴君举兵入西鄙卿率轻骑挫其锋锐丁巳倭寇海州诸将奔溃卿独身先士卒击之几尽庚申倭自鎭浦下岸横行杨广庆尙全罗之境焚荡郡邑杀掠士女三道骚然元帅裴彦朴修敬等皆败死国家忧之遣卿及九元帅诸将逗　不进卿独奋然率其麾下　战引月之驿捕获无遗民赖以安。 其行师也动遵纪律秋毫无犯军畏其威民怀其德虽古名将无以加焉  卿之　功伟烈在人耳目者赫赫如此而不自矜伐　然退托国人益以倚重及崔莹妄兴师旅以图猾夏祸在朝夕在朝之臣畏莹之威无敢言者卿以宗社生灵之大计请命上王执退崔莹事大益虔再安社稷予实嘉之。 处以端揆仍摠军政卿性行淑均局量宽洪读书不倦事必师古置书筵劝我进学开言路敎我从谏遣大臣黜陟守令而民生安选勇将　御要害而边警息用人材则搜扬茂异施政敎则振起纪纲正经界而均田法禁奔竞而美士风匡救不逮期至中兴之理所谓社稷之臣也。 载惟幼　荷此艰大若涉渊水苟非师傅之训诲元舅之保佑元勋之匡救曷其能济  其令卿等剑履上殿赞拜不名宥十罪以及子孙。 于戱! 卿其祗服休命益励忠诚以　我　人追配于先王卿其永有辞于后世。" 以张夏成石璘为门下评理; 赵云　金士衡崔有庆同知密直司事; 权铸密直提学; 闵霁开城尹; 李行知申事; 李懃左副代言; 吴思忠南在左右司议; 赵璞门下舍人; 权湛司宪掌令; 金尔音崔士威持平。 取及第金汝知等。 尹承顺权近还自  京师礼部奉

圣旨移咨都评议使司曰: "洪武二十二年八月初八日本部尙书李原明等官于奉天门钦奉

圣旨高丽国中多事为陪臣者忠逆混淆所为皆非良谋君位自王氏被弑絶嗣后虽假王氏以异姓为之亦非三韩世守之良法古有弑君之贼由君恶贯盈凡弑君者虽在乱臣贼子亦有发政施仁以回天意以安有众。 今高丽陪臣等阴谋迭诈至今未宁设使以逆得之以逆守之可乎  若以逆为常则逆臣继踵而事之皆首逆者敎之又何怨哉  礼部移文前去童子不必赴京! 果有贤智陪臣在位定君臣之分于上造妥民之计于国虽数十岁不朝亦何患哉  连岁来朝又何厌哉! 又命勿送处女!" 宪府以前知春州事徐彦盗用官物请鞫问从之。
#高丽史137卷-列传50-辛禑5[辛昌]-01-10-1389

十月丙申雾。 丁酉大雨震电。 庚子雷电。 丙午雾。 典法司劾判密直司事吴仲华为官马色提调将官马轻价自买至五六匹且谤　法官罢其职。 谏官请书筵除宦官入侍不从。 遣门下赞成事裴克廉密直副使朴经如  京师贺正。 癸丑雾三日。 永宁君瑜卒。 甲子雾。 旧例登第者虽　上皆分三馆知申事李行听李种学之请以新及第文　为内侍城上员金汝知安纯安允宜金后柳汉姜淮季　不分馆皆势家子弟也。
#高丽史137卷-列传50-辛禑5[辛昌]-01-11-1389

十一月全罗道节制使朴子安击倭献　。 己巳雾。 甲戌地震。 乙亥雷。 前*太护军金伫前副令郑得厚潜往黄骊谒见禑伫崔莹甥也随莹日久颇用事得厚亦莹族党禑泣谓曰: "不堪郁郁居此*　{敛}手就死  但得一力士害

李侍中吾志可济也吾素善礼仪判书郭忠辅汝往见　之!" 仍遗一剑于忠辅曰: "今八关日可举事! 事成妻以妃妹富贵共之。" 伫来告忠辅忠辅阳诺奔告

太祖戊寅八关小会,

太祖在邸不与会伫得厚夜诣

太祖邸为门客所执得厚自刎死囚伫巡军狱与台*　{谏}杂治辞连前判书赵方兴幷下狱伫曰: "边安烈李琳禹玄宝禹仁烈王安德禹洪寿共谋迎骊兴王为内应。" 于是迁禑于江陵放昌于江华废为庶人。
#高丽史137卷-列传50-辛禑5[辛昌]-01-12-1389

十二月恭让王遣政堂文学徐钧衡诛禑艺文馆大提学柳　诛昌宁妃崔氏大哭曰: "妾之至此吾父之过也。" 十余日不食日夜哭泣夜必抱禑尸而宿得粒辄精　供奠时人怜之。
列传卷第五十。
</div>
    <div class="pagination">
<a href="高丽史_page738.html">上一页</a><span>...</span><a href="高丽史_page734.html">734</a><a href="高丽史_page735.html">735</a><a href="高丽史_page736.html">736</a><a href="高丽史_page737.html">737</a><a href="高丽史_page738.html">738</a><span class="current-page">739</span>
    </div>
    <div class="pagination"><a href="index.html">返回目录</a></div>
</body>
</html>
