<!DOCTYPE html>
<html>
<head>
    <meta charset="UTF-8">
    <title>高丽史 - 第 661 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 661 页/共 739 页</h1>
    <div class="content">#高丽史92卷-列传5-崔知梦-000

崔知梦。
#高丽史92卷-列传5-崔知梦-001

○崔知梦初名聪进南海灵岩郡人元甫相昕之子性淸俭慈和聪敏嗜学学于大匡玄一。 博涉经史尤精于天文卜筮。 年十八太祖闻其名召使占梦得吉兆曰: "必将统御三韩。" 太祖喜改今名赐锦衣授供奉职常从征伐不离左右。 统合之后侍禁中备顾问。 惠宗二年王规谋害王弟知梦时为司天官奏云: "流星犯紫微国必有贼。" 后惠宗寝疾在神德殿王规将谋乱知梦卜之又奏: "近将有变宜以时移御。" 定宗卽位诛规褒知梦密奏事机赐臧获鞍马银器。 光宗朝从幸归法寺被酒失礼贬于　杰县凡十一年景宗五年召还授大匡内议令东莱郡侯食邑一千户柱国赐银器锦被褥帐衣马　头犀带。 一日知梦奏曰: "客星犯帝座愿王申戒宿卫以备不虞。" 未几王承等谋逆伏诛赐御衣金带。 成宗元年加左执政守内史令上柱国赐弘文崇化致理功臣号爵其父母。 三年知梦年七十八三上表乞骸不允。 又上书固请乃命除朝　赴内史房视事如旧。 六年知梦疾病成宗命医赐药亲临问疾以马二匹施归法海安二寺饭僧三千以祷凡可以已疾者靡所不为。 卒年八十一讣闻震悼赙布千匹米三百硕麦二百硕茶二百角香二十斤官　葬事。 赠太子太傅谥敏休加赠太师十三年配享景宗庙庭。 子玄同怀远。
#高丽史92卷-列传5-王式廉-000

王式廉。
#高丽史92卷-列传5-王式廉-001

○王式廉三重大匡平达之子太祖之从弟。 为人忠勇勤恪。 初为军部书史多所迁历。 太祖以平壤荒废徙民实之命式廉往鎭之。 又城安水兴德等鎭有功累转佐丞。 式廉久鎭平壤常以卫社稷拓封疆为己任。 惠宗寝疾王规有异志定宗密与式廉谋应变及规作乱式廉自平壤引兵入卫规不敢动。 于是诛规等三百余人王倚赖益重下诏褒奬曰: "式廉三代元勋一邦柱石。 量呑海岳气蕴风云。 昨者当先王疾笃之秋是泾渭未分之际怀忠秉义表节岁寒翊载　　嗣临军国。 寻有奸臣暴逆结构凶顽忽自箫墙俄兴变乱。 卿玉入火而弥冷松冒雪以转靑按剑冲冠忘生徇难凶狂瓦解逆党伏诛。 朝纲欲坠而复兴宗社将倾而再整。 若非公之效死予曷致于今辰。 可谓板荡识诚臣疾风知劲草昔闻斯语今见其人。 纵加万石之封　授九州岛之牧岂足酬兹勋绩报彼功名。 今赐匡国翊赞功臣号加大丞崇资将表予怀以旌不朽。 匪独展君臣义分唯望共生死同期。 予不食言有如皎日。 更希予无忘责躬俭已公常务知足养廉。 爱育黎元赏罚平中使国祚而天长地久贻富贵于百子千孙。" 四年卒谥威静赠虎骑尉太师三重大匡开国公配享定宗庙庭。 子含允含顺。
#高丽史92卷-列传5-朴守卿-000

朴守卿。
#高丽史92卷-列传5-朴守卿-001

○朴守卿平州人父大匡尉迟胤。 守卿性勇烈多权智。 事太祖为元尹。 百济数侵新罗太祖命守卿为将军往鎭之値甄萱再至守卿辄以奇计败之。 曹物郡之战太祖部分三军以大相帝弓为上军元尹王忠为中军守卿殷宁为下军及战上军中军失利守卿等独战胜太祖喜升元甫守卿曰: "臣兄守文见为元尹而臣位其上宁不自愧 " 遂幷为元甫。 勃城之役太祖被围赖守卿力战得出又从太祖讨神剑。 从定役分田视人性行善恶功劳大小给之有差特赐守卿田二百结。 定宗初卽位削平内难守卿功居多寻转大匡。 光宗十五年子佐丞承位承景大相承礼等被谗下狱守卿忧　而卒。 后累赠司徒三重大匡。
#高丽史92卷-列传5-王顺式-000

王顺式[李悤言坚金尹瑄兴达善弼泰评]。
#高丽史92卷-列传5-王顺式-001

○王顺式溟州人。 为本州岛将军久不服太祖患之侍郞权说奏曰: "父而诏子兄而训弟天理也顺式父许越今为僧在内院宜遣往谕之。" 太祖从之顺式遂遣长子守元归款赐姓王仍赐田宅。 又遣子长命以卒六百入宿卫后与子弟率其众来朝赐姓王拜大匡。 长命赐命廉拜元甫小将官景亦赐姓王授大丞。 太祖讨神剑顺式自溟州率其兵会战破之。 太祖谓顺式曰: "朕梦见异僧领甲士三千而至翼日卿率兵来助是其应也。" 顺式曰: "臣发溟州至大岘有异僧祠设祭以祷上所梦者必此也。" 太祖异之。 又有李悤言坚金尹瑄兴达善弼泰评等皆归附太祖。
#高丽史92卷-列传5-王顺式-002

李悤言史失世系新罗季保碧珍郡时群盗充斥悤言坚城固守民赖以安。 太祖遣人谕以共戮力定祸乱悤言奉书甚喜遣其子永率兵从太祖征讨。 永时年十八太祖以大匡思道贵女妻之拜悤言本邑将军加赐傍邑丁户二百二十九。 又与忠原广竹堤州仓谷二千二百石　一千七百八十五石且致手札示以金石之信曰: "至于子孙此心不改。" 悤言乃感激团结军丁储峙资粮以孤城介于罗济必争之地屹然为东南声援。 二十一年卒年八十一子达行及永。
#高丽史92卷-列传5-王顺式-003

坚金靑州人。 为本州岛领军将军太祖卽位以靑州人多变诈不早为备必有后悔乃遣州人能达文植明吉等往　之能达还奏: "彼无他志足可恃也。" 唯文植明吉私谓州人金勤谦宽骏曰: "能达虽奏无他然新谷熟恐有变。" 坚金与副将运翌兴铉来见太祖各赐马绫帛有差。 坚金等上言: "臣等愿竭愚忠庶无二心但本州岛人与勤谦宽骏金言规等在京都者其心异同。 去此数人可无患矣。" 太祖曰: "朕心存止杀。 有罪者尙欲原之　此数人皆有宣力扶卫之功欲得一州而杀忠贤朕不为也。" 坚金等　惧而退。 勤谦言规等闻之奏曰: "日者能达复曰无他臣等固以为不然今闻坚金等所言不可保其无他请留之以观变。" 太祖从之旣而谓坚金等曰: "今虽不从尔言深嘉尔忠可早归以安众心。" 坚金等言: "臣等欲露忠　辄陈利害反类诬　不以为罪惠莫大焉。 誓赤心报国。 然一州之人人各有心如有始祸恐难制也。 请遣官军以为声援。" 太祖然之遣马军将军洪儒庾黔弼等率兵千五百鎭鎭州以备之。 未几道安郡奏: "靑州密与百济通好将叛。" 太祖又遣马军将军能植将兵鎭抚。 由是不克叛。
#高丽史92卷-列传5-王顺式-004

尹瑄　州人为人沈勇善韬钤。 初以弓裔诛杀无厌虑祸及己遂率其党走北边聚众至二千余人。 居　岩城召黑水蕃众久为边郡害及太祖卽位率众来附北边以安。
#高丽史92卷-列传5-王顺式-005

兴达为甄萱高思葛伊城主。 太祖徇康州行过其城兴达遣其子归款。 于是百济所置军吏皆降附太祖嘉之赐兴达靑州禄子俊达珍州禄雄达寒水禄玉达长浅禄又赐田宅以赏之。 甄萱将攻其城兴达闻之欲出战而浴忽见右臂上有灭字。 怪而禳之至十日病死。
#高丽史92卷-列传5-王顺式-006

善弼为新罗载岩城将军时群盗竞起所至夺掠。 太祖欲通好新罗以路梗患之。 弼观太祖威德遂归款。 以计使通好新罗。 因　贼屡有功后以其城内附。 太祖厚加待遇以年老称为尙父。
#高丽史92卷-列传5-王顺式-007

泰评　州人博涉书史明习吏事。 初为其州贼帅柳矜顺记室弓裔破矜顺评乃降裔怒其久不服令属卒伍。 遂从太祖开国之际与有力焉。 擢授徇军郞中。
#高丽史92卷-列传5-　直-000

　直。
#高丽史92卷-列传5-　直-001

○　直燕山昧谷人。 自幼有勇略。 新罗末为本邑将军时方乱离遂事百济为甄萱腹心以长子直达次子金舒及一女质于百济。 直尝朝百济见其无道谓直达曰: "今见此国奢侈无道吾虽密迩不愿复来。 闻: '高丽王公文足以安民武足以禁暴故四方无不畏威怀德。' 予欲归附汝意何如 " 直达曰: "自入质以来观其风俗唯恃富强竞务骄矜安能为国  今大人欲归明主保安弊邑不亦宜乎! 直达当与弟妹俟隙而归矣。 纵不得归赖大人之明余庆流于子孙则直达虽死无恨。 愿大人勿以为虑。" 直遂决意来附。 太祖十五年直与其子英舒来朝言曰: "臣在弊邑久闻风化。 虽无助天之力愿竭为臣之节。" 太祖喜拜大相赐白城郡禄廐马三匹彩帛。 拜其子咸舒为佐尹又以贵戚正朝俊行女妻英舒曰: "卿灼见理乱存亡之机来归于我朕甚嘉之。 联姻公族用示厚意卿其益竭心力鎭抚边境藩屛我家。" 直谢因言曰: "百济一牟山郡境接弊邑以臣归化常加侵掠民不安业。 臣愿往攻取使弊邑之民不被寇窃专务农桑益坚归化之诚。" 太祖许之。 萱闻直降怒甚囚直达金舒及其女烙断股筋。 直达死。 百济灭后罗州以　囚百济将军具道子端舒换金舒还于父母。 二十二年直以佐丞卒太祖遣使致吊赠政匡谥奉义。 以咸舒为嗣后又赠司空三重大匡。
#高丽史92卷-列传5-朴英规-000

朴英规。
#高丽史92卷-列传5-朴英规-001

○朴英规升州人娶甄萱女为萱将军。 及神剑为逆萱来投。 英规密语其妻曰: "大王勤劳四十余年功业垂成一旦以家人之祸失地投于高丽。 夫贞女不事二夫忠臣不事二主若舍吾君以事贼子则何颜以见天下之义士乎。 　闻高丽王公仁厚勤俭以得民心殆天启也。 必为三韩之主　致书以安慰我王兼致殷懃于王公以图将来之福乎 " 其妻曰: "子之言是吾意也。" 太祖十九年二月英规遂遣人归款且曰: "若举义兵请为内应以迎王师。" 太祖大喜厚赐其使令归报英规曰: "若蒙君惠道路无梗则先谒将军。 升堂拜夫人兄事而　尊之必终有以厚报之。 天地鬼神悉闻此言。" 九月太祖讨神剑灭百济谓英规曰: "自萱失国远来其臣子无一人慰籍者。 独卿夫妇千里嗣音以致诚意兼归款于寡人义不可忘。" 授以佐丞赐田千顷以驿马三十五匹迎致家人官其二子。 英规后官至三重大匡。
列传卷第五。

#高丽史93卷-列传6-00-000

列传卷第六。 高丽史九十三。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史93卷-列传6-徐弼-000

徐弼。
#高丽史93卷-列传6-徐弼-001

○徐弼利川人性通敏。 始以刀笔进累官至大匡内议令。 光宗赐宰臣王咸敏皇甫光谦及弼金酒器弼独不受曰: "臣谬居宰辅已　宠恩又赐金器愈惧踰分且服用明等衰奢俭关理乱。 臣用金器君将何用 " 光宗曰: "卿能不以宝为宝予当以卿言为宝。" 弼尝进见曰: "愿上莫赏无功无忘有功。" 光宗　然。 翼日遣近臣问有功无功者为谁对曰: "有功者元甫式会是也无功者若辈是也其以此奏。" 时光宗厚待投化汉人择取臣僚第宅及女与之。 一日弼奏曰: "臣居第稍宽愿以献焉。" 光宗问其故对曰: "今投化人择官而仕择屋而处世臣故家反多失所。 臣愚诚为子孙计。 宰相居第非其有也及臣之存请取之。 臣以禄俸之余更营小第。 庶无后悔。" 光宗怒。 然卒感悟不复夺臣僚第宅。 又内廐马死光宗欲罪主者弼引孔子不问马之说争之主者得免。 其　　如此。 十六年卒年六十五。 谥贞敏累赠三重大匡太师内史令后配享光宗庙庭。 子廉熙英熙自有传。
#高丽史93卷-列传6-崔承老-000

崔承老[*(崔)齐颜]。
#高丽史93卷-列传6-崔承老-001

○崔承老庆州人父殷含仕新罗至元甫。 久无嗣祷而生承老。 性聪敏好学善属文。 年十二太祖召见使读论语甚嘉之赐　盆命隶元凤省学生赐鞍马例食二十硕。 自是委以文柄。 成宗元年为正匡行选官御事上柱国。 时王求言承老上书曰: "臣生长草野性　愚暗且无学术幸値明时久　近职累窃殊荣虽微长策可以匡时犹有片心期于报国。 窃见开元史臣吴兢撰进贞观政要欲劝玄宗勤修*大宗{太宗}之政盖以事体相近不出一家而其政休明可为师范也。 臣伏见太祖之创业垂统所谓祖有功也诸宗之嗣位守成所谓宗有德也。 祖旣有国有家以启子孙之福庆宗乃或兴或废未免一时之过愆所以然者政有理荒事有善恶多不愼终如始至于危乱是诚可痛也。 自我太祖开国以来臣所及知者皆诵在臣心。 令谨录五朝政化善恶之*迹可鉴可戒者条奏以闻。 伏审我太祖神圣大王之御极也时当百六运　一千。 当初　乱夷凶天生前主而假手在后膺图受命人知圣德以归心。 于是値金　自灭之期乘丙鹿再兴之运不离乡井便作阙庭。 定辽浿之惊波得秦韩之旧地十有九载统一　瀛可谓功莫高矣德莫大焉。 若契丹者与我连境宜先修好而彼又遣使求和我乃絶其交聘者。 以彼国尝与渤海连和忽生疑贰不顾旧盟一朝殄灭故太祖以为无道之甚不足与交。 所献骆驼亦皆　而不畜其深策远计防患乎未然保邦于未危者有如此也。
#高丽史93卷-列传6-崔承老-002

渤海旣为丹兵所破其世子大光显等以我国家举义而兴领其余众数万户日夜倍道来　。 太祖悯念尤深迎待甚厚至赐姓名又附之宗籍使奉其本国祖先之　祀其文武　佐以下亦皆优沾爵命。 其急于存亡继絶而能使远人来服者又如此也。 百济甄萱凶悖好乱杀主虐民。 太祖闻之不遑寝食行师讨罪卒成匡复其不忘旧主定倾扶危者又如此也。 自新罗之季至我国初西北边民每被女眞蕃骑往来侵盗太祖断自宸衷遣一良将鎭之不劳寸刃反令蕃众来归自是塞外尘淸边境无虞。 其知人善任柔远能迩者又如此也。 新罗君臣以运尽数穷自求归化让至再三然后许之东自溟州至兴礼府其*闲百十余城莫不怀于有仁应时来服。 其能以礼让而人无不服者又如此也。 唯南平百济不得已而用兵。 凡大兴师前后数次然旌麾之下戎马之前或有临阵投降或有望风　伏。 虽交锋刃不欲杀伤可谓仁者无敌也。 及甄萱积恶数十余年然后终为逆　所囚逃　于我而请兵诛逆。 *大祖{太祖}闻之厚礼迎致及其殒没亦优赙赠。 其道贯幽明义周存没者又如此也。 　平百济车驾入城哀恤穷民厚加慰谕下令诸军秋毫无犯。 且南北久分新旧又别太祖抚之如一终始不　。 其含弘宽简又如此也。
#高丽史93卷-列传6-崔承老-003

自成一统以来勤政八年事大以礼交邻以道居安无逸接下思恭。 贵道德崇节俭卑宫室而期于粗庇风雨恶衣服而取其但御寒暑。 好贤乐善舍己从人。 恭俭礼让之心发于天性　生长民*闲备尝艰险众人情伪无不具知万事安危亦能先见。 所以赏罚不失其时邪正不同其路知其劝惩之道得帝王之体者又如此也。 加以知人不失其才御下必得其力任贤勿贰去邪勿疑。 尊释敎重儒术为君之令德斯备有国之嘉猷可遵。 但以创业之初致平日浅宗庙社稷且未光崇礼乐文物犹多阙乏凡百官司之品式及诸内外之规仪未及修定忽遗弓剑盖国人之不幸寔天道之难谌深可惜也。
#高丽史93卷-列传6-崔承老-004

惠宗久在东宫累经监抚尊礼师傅善接宾僚。 由是令名闻于朝野及初卽位众举欣然。 时有人　定宗兄弟谓有异图惠宗闻而不*　亦无所问。 恩遇愈　待之如初故人皆服其大度。 旣而不修德政过惜身命左右前后常以甲士相随盖为疑人太甚大失为君之体加以偏赏将士恩泽不均。 故内外怨嗟人心　贰。 又卽位踰年便致沈　床枕之*闲淹延岁月。 于是朝臣贤士不获近前乡里小人常居卧内厥疾弥笃嗔　日增。 三年之*闲民不见德至于晏驾之日粗得免其横祸可不痛哉

#高丽史93卷-列传6-崔承老-005

定宗在藩邸时早有令闻。 及惠宗寝疾弥留宰臣王规等潜有所图窥　王室。 定宗先认之密与西都忠义之将定计而为备。 及内难将作卫兵大至故奸计不成群凶受诛。 虽由天命亦在人谋岂不伟欤  自定宗至今三十有八年其*闲洪祚之不絶亦定宗之力也。 定宗旣以连枝得继夙夜孜孜锐情求理。 或燃烛而引见朝士或　食而听断万机。 故卽位之初人皆相庆。 及乎误信图谶决议迁都。 又天性刚毅固执不移暴征作役劳动人夫。 虽上虑为然乃群情不服。 怨　由是而兴　应速于影响未及西迁永辞南面诚可痛也。
#高丽史93卷-列传6-崔承老-006

光宗以英奇之表岐　之姿偏承太祖之眷怜亲受定宗之顾命　原袭庆凤　传华礼有加于接下鉴不失于知人。 不阿亲贵而常抑豪强无　　贱而惠鲜鳏寡。 自卽位之年至于八载政敎淸平刑赏不滥。 及双冀见用以来崇重文士恩礼过　。 由是非才滥进不次骤迁未浃岁时便为卿相或连宵引见或继日延容。 以此图欢怠于政事军国要务壅塞不通酒食　游联　靡絶。 于是南北庸人竞愿依投不论其有智有才皆接以殊恩殊礼。 所以后生争进旧德渐衰。 虽重华风不取华之令典虽礼华士不得华之贤才。 于百姓则益消膏血之资于四方则剩得浮虚之誉。 因此不复忧勤庶政而接见宾僚故猜忌日深都兪日阻时政得失无敢言者加以酷信佛事过重法门常行之斋设旣多别愿之焚修不少。 专求福寿但作祷祈穷有涯之财力造无限之因缘自轻至尊好作小善。 又于出入宴游莫不穷奢极侈以其目前无事将谓法力使然凡所作为不欲悛改。 宫室必踰于制度服食须极于珍纤。 土木之功不以时伎巧之作无休日。 略计常时一岁之费足为太祖十年之费。 又及末年多杀无辜。 臣愚以为若使光宗恒思恭俭节用勤政如初岂其禄命不永　得享年五十而已哉  其不克终诚为可惜也。 　自庚申至乙亥十六年*闲奸凶竞进谗毁大兴君子无所容小人得其志遂至子逆父母奴论其主上下离心君臣解体。 旧臣宿将相次诛夷骨肉亲姻亦皆　灭。 而　惠宗之克全兄弟定宗之能保邦家若论恩义可谓重也两朝皆唯有一子亦不使保其性命非但不报其德亦复深结其寃。 又至末年于己一子亦生疑忌。 故景宗方在东宫每不自安幸而得嗣其位。 嗟乎何其善于前而早得令名不善于后乃至斯乎深可痛也。
#高丽史93卷-列传6-崔承老-007

景宗生于深宫之中长于妇人之手门外之事不曾见知但以天性聪明当其光考末年能免悔尤得嗣天位。 及其嗣位焚积年谗毁之书放累岁无辜之狱寃愤悉除朝野称庆。 但以不　政体专任权豪害及宗亲。 咎征先见后虽觉悟责无所归。 自此邪正不分赏刑不一。 未及于理复倦于勤遂至色荒喜观乡乐继以博奕终日无厌。 左右唯中官内　而已。 由是君子之言无自而入小人之语有时而从。 亦早有美名而晩无令德所谓: '靡不有初鲜克有终。' 忠臣义士谁不痛之  此乃圣上亲所见知者也。 然景宗亦有足称美者焉。 盖其当初　疾未及危笃遂于卧内引见圣上执手与言付嘱军国不唯社稷之福亦是人民之幸也。 唯惠景二宗嗣位皆自春宫人无异望至于兄弟之*闲非有分明付托则争端必起。 惠宗两年寝疾而终有子曰兴化郞君而年少又不能嘱后事于诸弟。 定宗自被群臣翊戴以纂大业临终亦早传位于光宗以安宗社。 定景二宗之遗命可谓明矣。 又曾见惠定光三宗相继之初百事未宁之际两京文武半已杀伤。 　属光宗末年世乱谗兴凡系刑章多是非辜历世勋臣宿将皆未免诛锄而尽及景宗践祚旧臣之存者四十余人耳其时亦有人遇害众多皆是后生谗贼诚不足惜。 唯天安鎭州二郞君本皇家之枝叶也光宗犹自宽容竟不置之于法至景宗朝足为藩屛却被权臣之贼害没为地下之寃魂在于宗盟宁不痛惜  先朝不保永年多因此祸后世可以为鉴诫。
#高丽史93卷-列传6-崔承老-008

伏惟殿下以上圣之德遇中兴之期因先君逊让之恩纂列圣　鸿之业。 无一物不乐其生无一夫不获其所。 内外同欢人神相庆。 所谓天授人与者也。 圣上若克遵太祖之遗风何异玄宗追慕文皇之故事耶  圣上又能取舍四朝之近事则惠宗有保全骨肉之功可谓友于之义也。 定宗先知乱萌克定萧墙之难而再安宗社传授至今可谓智谋之明也。 光宗八年之理可方三代又朝廷仪制颇有可观所谓善否之均也。 景宗放先朝寃狱数千烧积年谗毁之文所谓宽仁之至也。 凡四朝为政之*迹大略如是圣上宜取其善者而行之见其不善而诫之除不急之务罢无善之劳但要君安于上民悦于下。 因善始之心虑克终之美日愼一日虽休勿休虽贵为君主而不自尊大富有才德而不自骄矜唯敦恭己之情不絶忧民之念则福不求而自至　不禳而自消圣寿胡不万年王业岂唯百世而已哉

#高丽史93卷-列传6-崔承老-009

臣虽愚昧　职枢机旣奏陈之有心又　避之无路谨录鄙怀不出时务计二十有八条随状别封以进。 我国家统三以来四十七年士卒未得安枕粮饷未免　费者以西北邻于戎狄而防戍之所多也。 愿圣上以此为念。 夫以马歇滩为界太祖之志也鸭江边石城为界大朝之所定也。 乞将此两处断于宸衷择要害以定疆域。 选土人能射御者充其防戍又选其中二三偏将以统领之则京军免更戍之劳刍粟省飞挽之费矣。 窃闻圣上为设功德斋或亲　茶或亲磨麦臣愚深惜圣体之勤劳也。 此弊始于光宗崇信谗邪多杀无辜惑于浮屠果报之说欲除罪业浚民膏血多作佛事或设毗卢遮那忏悔法或斋僧于球庭或设无遮水陆会于归法寺。 每値佛斋日必供乞食僧或以内道场　果出施　者或以新池*　口与摩利山等处鱼梁为放生所一岁四遣使就其界寺院开演佛经又禁杀生御厨肉膳不使宰夫屠杀市买以献。 至令大小臣民悉皆忏悔担负米谷柴炭　豆施与中外道路者不可胜纪。 然以旣信谗　视人如草莽诛杀者堆积如山常竭百姓膏血以供斋设。 当是时子背父母奴婢背主诸犯罪者变形为僧及游行　乞之徒来与诸僧相杂赴斋者亦多有何利益  今圣上在位所行之事与彼不同但此数事只劳圣体无所得利愿正君王之体不为无益之事。 我朝侍卫军卒在太祖时但充宿卫宫城其数不多及光宗信谗诛责将相自生疑惑增益军数简选州郡有风彩者入侍皆食内厨。 时议以为繁而无益至景宗朝虽稍　削　于今时其数尙多伏望遵太祖之法但留骁勇者余悉罢遣则人无嗟怨国有储积。 圣上以酱酒　羹施与行路臣窃谓圣上欲效光宗消除罪业普施结缘之意此所谓小惠未遍也。 若明其赏罚征恶劝善足以致福。 如此碎事非人君为政之体乞罢之。 我太祖情专事大。 然犹数年一遣行李以修聘礼而已今非但聘使且因贸易使价烦　恐为中国之所贱。 且因往来败船殒命者多矣请自今因其聘使兼行贸易其余非时买卖一皆禁断。 凡佛宝钱谷诸寺僧人各于州郡差人勾当逐年息利劳扰百姓请皆禁之。 以其钱谷移置寺院田庄若其主典有田丁者幷取之以属于寺院庄所则民弊稍　矣王者之理民非家至而日见之。 故分遣守令往察百姓利害我圣祖统合之后欲置外官盖因草创事烦未遑。 今窃见乡豪每假公务侵暴百姓民不堪命请置外官。 虽不得一时尽遣先于十数州县幷置一官官各设两三员以委抚字。 伏见圣上遣使迎屈山僧如哲入内臣愚以为哲果能福人者其所居水土亦是圣上之有朝夕飮食亦是圣上之赐必有图报之心每以祝厘为事何烦迎致然后敢施福耶  　者有善会者规避　役出家居山光宗致敬尽礼。 卒之善会暴死道傍曝露其尸。 如彼凡僧身且取祸何暇福人  请放哲还山免致善会之讥。 新罗之时公卿百僚庶人衣服鞋袜各有品色。 公卿百僚朝会则着公　具穿执退朝则逐便服之庶人百姓不得服文彩所以别贵贱辨尊卑也。 由是公　虽非土产百僚自足用之。 我朝自太祖以来勿论贵贱任意服着官虽高而家贫则不能备公　虽无职而家富则用绫罗锦绣。 我国土宜好物少而　物多。 文彩之物皆非土产而人人得服则恐于他国使臣迎接之时百官礼服不得如法以取耻焉。 乞令百僚朝会一依中国及新罗之制具公　穿执奏事之时着　靴丝鞋革履庶人不得着文彩纱　但用紬绢。 臣闻僧人往来郡县止宿馆驿鞭挞吏民责其迎候供亿之缓吏民疑其衔命畏不敢言。 弊莫大焉自今禁僧徒止宿馆驿以除其弊。 华夏之制不可不遵。 然四方习俗各随土性似难尽变。 其礼乐诗书之敎君臣父子之道宜法中华以革卑陋其余车马衣服制度可因土风使奢俭得中不必苟同。 诸岛居民以其先世之罪生长海中土无所食活计甚难。 又光禄寺征求无时日至穷困。 请从州郡之例平其贡役。 我国春设燃灯冬开八关广征人众劳役甚烦愿加　省以　民力。 又造种种偶人工费甚多一进之后便加毁破亦甚无谓也。 且偶人非凶礼不用西朝使臣尝来见之以为不祥掩面而过愿自今勿许用之。 易曰: '圣人感人心而天下和平。' 语曰: '无为而治者其舜也欤。 夫何为哉  恭己正南面而已。' 圣人所以感动天人者以其有纯一之德无私之心也。 若圣上执心　谦常存敬畏礼遇臣下则孰不　竭心力进告谋猷退思匡赞乎。 此所谓君使臣以礼臣事君以忠者也。 愿圣上日愼一日不自骄满接下思恭　或有罪者轻重　论如法则*大平之业可立待也。 太祖除内属奴婢在宫供役外出居外郊耕田纳税至光宗多作佛事役使日繁乃征在外奴婢以充役使内宫之分不足支给幷费仓米及乎圣朝弊犹未除。 且内廐养马数多　费甚广民受其害。 如有边患粮饷不周愿圣上一依太祖之制酌定宫中奴婢廐马之数余悉分遣于外。 世俗以种善为名各随所愿营造佛宇其数甚多。 又有中外僧徒欲为私住之所竞行营造普劝州郡长吏征民役使急于公役民甚苦之愿严加禁断以除百姓劳役。 礼云: '天子堂九尺诸侯堂七尺。' 自有定制。 近来人无尊卑苟有财力则皆以营室为先。 由是诸州郡县及亭驿津渡豪右竞构大屋踰越制度非但尽一家之力实劳百姓其弊甚多。 伏望命礼官酌定尊卑家舍制度令中外遵守其已营造踰制者亦令毁撤以戒后来。 写经塑像只要传久何用珍宝为饰以启盗贼之心  古者经皆黄纸且以　檀木为轴其肖像不用金银铜铁但用石土木。 故无窃毁者新罗之季经像皆用金银奢侈过度终底灭亡使商贾窃毁佛像转相卖买以营生产。 近代余风未殄愿加严禁以革其弊。 昔晋德衰而栾　胥原狐续庆伯降在　隶我三韩功臣子孙每宥旨必云褒录而未有受爵者混于　隶新进之辈多肆凌侮怨咨以兴。 且光宗末年诛黜廷臣世家子孙未得承家请从累次恩宥随其功臣等第录其子孙。 又庚子年田科及三韩后入仕者亦量授阶职则寃屈得伸而　害不生矣。 崇信佛法虽非不善然帝王士庶之为功德事实不同若庶民所劳者自身之力所费者自己之财害不及他。 帝王则劳民之力费民之财。 昔梁武帝以天子之尊修匹夫之善人以为非者以此。 是以帝王深虑其然事皆酌中弊不及于臣民。 臣闻人之祸福贵贱皆　于有生之初当顺受之　崇佛敎者只种来生因果鲜有益于见报理国之要恐不在此。 且三敎各有所业而行之者不可混而一之也。 行释敎者修身之本行儒敎者理国之源修身是来生之资理国乃今日之务。 今日至近来生至远舍近求远不亦谬乎  人君惟当一心无私普济万物何用役不愿之人费仓库之储以求必无之利乎  昔德宗妃父王景先驸马高恬为圣寿延长铸金铜佛像献之德宗曰: '朕以有为功德谓无功德。' 还其佛像于二人。 是其情虽不实然欲令臣民不得作无利事者如此。 我朝冬夏讲会及先王先后忌斋其来已久不可取舍其它可　者请　之若不得　。 则依月令所说: '五月中气阴阳争死生分君子斋戒处必掩身无躁止声色薄滋味节嗜欲定心气百官静事无刑以定晏阴之所成十一月中气阴阳争诸生荡君子斋戒处必掩身无躁去声色禁嗜欲安形性事欲静以待阴阳之所定。' 此时则可以停之。 何也极寒则役使者苦而食物不精洁极热则汗出淋　或误伤群　斋供不净洁有何功德  且今日作善来日未必获善报以此而观莫如修政敎。 请以一年十二月分半自二月至四月自八月至十月政事功德　半行之自五月至七月自十一月至正月除功德专修政事逐日听政宵　图治。 每日午后乃用君子四时之礼修令安身。 如此则顺时令安圣体　臣民之劳苦岂不为大功德乎语曰: '非其鬼而祭之*　{谄}也。' 传曰: '鬼神非其族类不享。' 所谓*　{淫}祀无福。 我朝宗庙社稷之祀尙多未如法者其山岳之祭星宿之醮烦渎过度所谓: '祭不欲数数则烦烦则不敬。' 虽圣上斋心致敬固无所怠然其享官视为寻常事厌倦而不致敬则神其肯享之乎  昔汉文帝凡祭祀使有司敬而不祈。 其见超然可谓盛德也。 如使神明无知则安能降福  若其有知私己求媚君子尙难悦之　神明乎! 祭祀之费皆出于民之膏血与其力役。 臣愚以为若息民力而得欢心则其福必过于所祈之福愿圣上除别例祈祭常存恭己责躬之心以格上天则灾害自去福禄自来矣。 本朝良贱之法其来尙矣。 我圣祖创业之初其群臣除本有奴婢者外其它本无者或从军得　或货买奴之。 圣祖尝欲放　为良而虑动功臣之意许从便宜。 至于六十余年无有控诉者逮至光宗始令按验奴婢辨其是非于是功臣等莫不嗟怨而无谏者大穆王后切谏不听贱隶得志凌轹尊贵竞构虚伪谋陷本主者不可胜纪。 光宗自作祸胎不克　絶至于末年枉杀甚多失德大矣。 昔侯景围梁台城近臣朱　家奴踰城投景。 景授仪同其奴乘马披锦袍临城呼曰: '朱　仕宦五十年方得中领军我始仕侯王已为仪同。' 于是城中　奴竞出投景台城遂陷。 愿圣上深鉴前事勿使以贱凌贵于奴主之分执中处之。 大抵官贵者识理鲜有非法官卑者苟非智足以饰非安能以良作贱乎惟宫院及公卿虽或有以威势作非者而今政镜无私安能肆乎  幽　失道不掩宣平之德吕后不德不累文景之贤。 唯当今判决务要详明　无后悔前代所决不须追究以启纷　。"
#高丽史93卷-列传6-崔承老-010
</div>
    <div class="pagination">
<a href="高丽史_page660.html">上一页</a><span>...</span><a href="高丽史_page656.html">656</a><a href="高丽史_page657.html">657</a><a href="高丽史_page658.html">658</a><a href="高丽史_page659.html">659</a><a href="高丽史_page660.html">660</a><span class="current-page">661</span><a href="高丽史_page662.html">662</a><a href="高丽史_page663.html">663</a><a href="高丽史_page664.html">664</a><a href="高丽史_page665.html">665</a><a href="高丽史_page666.html">666</a><span>...</span><a href="高丽史_page662.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
