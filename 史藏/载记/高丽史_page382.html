<!DOCTYPE html>
<html>
<head>
    <meta charset="UTF-8">
    <title>高丽史 - 第 382 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 382 页/共 739 页</h1>
    <div class="content">#高丽史35卷-世家35-忠肃王2-11-27-1324

六月戊午评理黄瑞如元贺册皇后太子。
#高丽史35卷-世家35-忠肃王2-11-28-1324

辛巳虑囚。
#高丽史35卷-世家35-忠肃王2-11-29-1324

秋七月壬辰元遣阔阔出来求童女。
#高丽史35卷-世家35-忠肃王2-11-30-1324

癸丑倭舶飘风至灵光郡凡二百二十余人。 具舟楫归之。
#高丽史35卷-世家35-忠肃王2-11-31-1324

八月戊午王娶魏王阿木哥女金童公主。
#高丽史35卷-世家35-忠肃王2-11-32-1324

甲子上王传旨曰: "判三司事朴虚中年已八十尙慕利禄被此交构韩渥元善之金仁沇又有所犯已令勿仕渥等略不疑惧公然视事殊无臣礼。 可自今一从前旨。"
#高丽史35卷-世家35-忠肃王2-11-33-1324

九月乙巳虑囚。
#高丽史35卷-世家35-忠肃王2-11-34-1324

庚申三司使尹莘杰如元贺圣节。
#高丽史35卷-世家35-忠肃王2-11-35-1324

冬十二月甲寅政丞崔有　如元贺正宰相会旻天寺上书中书省云: "前于延佑七年十二月*闲*大尉王{太尉王}钦蒙皇帝圣旨流去西土住坐在后至治元年四月内国王赴阙朝见因事未还。 其*闲在此有奸臣等会聚众官员省会要具众人文状赴都告乞*大尉王{太尉王}回还。 恁等于文状上各各书名　字者遂行粘连到数张白纸勒要众官名字以此各员准信依从所说书名　字了。 当在后听知前项奸臣等谋构却落写做干　国王幷渖王两王语句文状将众人书名白纸粘连送与讫在都同党人员处赍赴都幷问事官处呈下。 听得如此今来思忖得前项奸臣等用谋不行吐露实情虚称告乞*大尉王{太尉王}回还文状　瞒众人于数张白纸勒要讫名字众官委实不知书写是何词。 因却有奸臣等依凭前状到今胡乱告说未絶为此今具文状付贺正官崔政丞收管前去代告中书省伏乞详状施行。"
#高丽史35卷-世家35-忠肃王2-11-36-1324

壬申太白昼见。
#高丽史35卷-世家35-忠肃王2-11-37-1324

丙子虑囚。
#高丽史35卷-世家35-忠肃王2-12-01-1325

○(乙丑)十二年春正月王在元。
#高丽史35卷-世家35-忠肃王2-12-02-1325

辛亥佥议评理致仕郑　卒。
#高丽史35卷-世家35-忠肃王2-12-03-1325

闰月丙辰宥二罪以下。
#高丽史35卷-世家35-忠肃王2-12-04-1325

庚申上王以朝廷寝立省之议遣人祭告高庆二陵。
#高丽史35卷-世家35-忠肃王2-12-05-1325

甲戌元遣直省舍人塔不　舍儿别赤伯颜帖木儿来颁赦。
#高丽史35卷-世家35-忠肃王2-12-06-1325

二月甲午燃灯王如奉恩寺。
#高丽史35卷-世家35-忠肃王2-12-07-1325

三月辛未虑囚。
#高丽史35卷-世家35-忠肃王2-12-08-1325

夏四月甲辰祷雨。
#高丽史35卷-世家35-忠肃王2-12-09-1325

五月辛酉王及公主至自元山棚结彩陈杂戱献歌谣以迎。
#高丽史35卷-世家35-忠肃王2-12-10-1325

是日上王薨于燕邸。
#高丽史35卷-世家35-忠肃王2-12-11-1325

甲戌遣三司使尹莘杰万户姜融迎　宫于平壤。
#高丽史35卷-世家35-忠肃王2-12-12-1325

六月己卯朔加上先王先后尊号又加境内山川神号。
#高丽史35卷-世家35-忠肃王2-12-13-1325

壬寅三司右使赵延寿卒。
#高丽史35卷-世家35-忠肃王2-12-14-1325

秋七月己巳知密直事崔云卒。
#高丽史35卷-世家35-忠肃王2-12-15-1325

癸酉　林府院君王煦密直副使李凌干等奉上王　宫至自元百官玄冠素服郊迎殡于淑妃宫。
#高丽史35卷-世家35-忠肃王2-12-16-1325

甲戌延兴君朴全之卒。
#高丽史35卷-世家35-忠肃王2-12-17-1325

八月壬辰王与公主幸汉阳张毡幕于富原龙山高阜望海处而御之。
#高丽史35卷-世家35-忠肃王2-12-18-1325

癸卯以公主弥月宥二罪以下。
#高丽史35卷-世家35-忠肃王2-12-19-1325

九月己酉以鹰坊内乘之谗杖中道提察使李衍宗于行宫。
#高丽史35卷-世家35-忠肃王2-12-20-1325

辛酉以僧祖衡为王师。
#高丽史35卷-世家35-忠肃王2-12-21-1325

戊辰虑囚。
#高丽史35卷-世家35-忠肃王2-12-22-1325

冬十月戊子遣摠部典书李光时如元贺圣节。
#高丽史35卷-世家35-忠肃王2-12-23-1325
</div>
    <div class="pagination">
<a href="高丽史_page381.html">上一页</a><span>...</span><a href="高丽史_page377.html">377</a><a href="高丽史_page378.html">378</a><a href="高丽史_page379.html">379</a><a href="高丽史_page380.html">380</a><a href="高丽史_page381.html">381</a><span class="current-page">382</span><a href="高丽史_page383.html">383</a><a href="高丽史_page384.html">384</a><a href="高丽史_page385.html">385</a><a href="高丽史_page386.html">386</a><a href="高丽史_page387.html">387</a><span>...</span><a href="高丽史_page383.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
