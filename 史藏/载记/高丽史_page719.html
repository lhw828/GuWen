<!DOCTYPE html>
<html>
<head>
    <meta charset="UTF-8">
    <title>高丽史 - 第 719 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 719 页/共 739 页</h1>
    <div class="content">
权汉功。
#高丽史125卷-列传38-奸臣1-权汉功-001

○权汉功安东人父　官至佥议评理。 汉功忠烈朝登第直史馆王与忠宣俱在元王惟绍等离*闲王父子政归忠宣汉功以从臣在忠宣邸与崔诚之主选法及王薨忠宣还国赐　带常出入禁　召见无时。 拜密直副使骤升佥议评理时王久留于元从臣皆思归汉功诚之同掌铨注利其赂遗无意东还。 李思温金深言于徽政院系汉功等狱王怒白太后释汉功等流思温深。 王喜遣汉功来宴其父　诚之父毗一及诸宰相。 忠肃初转三司使敎曰: "汉功诚之朴景亮等侍从父王夷险一节金深李思温辈积岁蓄谋图国危主而三人共竭心力夹辅终始有司举行赏典!" 又元赠三王时汉功与正尹洪　掌文字论其功赐录*券转赞成事。 忠宣奉御香南游江浙至宝　山汉功与李齐贤从之。
#高丽史125卷-列传38-奸臣1-权汉功-002

初忠宣在元凡国家事遥传旨以行汉功与诚之李光逢等扈从京邸招权纳贿亲戚故旧滥授朱紫忠肃颇怀不平及帝流忠宣于吐蕃王下汉功光逢及金廷美蔡洪哲裴廷芝于巡军命赞成吴潜代言金千宝鞫汉功于理问所汉功自厕窦逃捕而囚之籍汉功洪哲家释廷美。 命三司使金恂密直使白元恒密直副使尹硕全英甫大护军李仁吉与监察　部官杖汉功洪哲光逢廷芝流远岛临海君李　饯于郊汉功曰: "天下虽广大一身藏处难。" 　曰: "厕窦好。" 汉功大　。 汉功洪哲光逢等不入海岛皆聚洪州界扰民*闲不可胜纪。 未几洪哲子前正尹河中偕元使金家奴来自元以帝命赦汉功洪哲而召之后汉功洪哲光逢等怨王乃邀骊兴君闵渍永阳君李瑚等欲请立渖王暠会百官慈云寺上书中书省曰: "小邦厚蒙圣泽民安其业奸臣在王左右流毒内外百姓无辜不堪其苦。 素闻渖王暠　性慈善　之如渴是亦忠烈王之嫡孙也。 顷者白元恒朴孝修等随王入都留滞令国人上书乞王　归陪臣会议数月未就代言庆斯万护军金仁沇等以王命督之不获已署名斯万潜授金之镜等呈于上省冒弄都堂伏乞详照。" 汉功等复会慈云寺招百官督署呈省书署未半天忽大雨雹监察执义尹宣佐曰: "吾不知吾君之非臣而诉君狗　不为。" 唾之而去于是台谏史翰及赞成事闵宗儒彦阳君金伦等皆不署。 汉功河中等承渖王旨囚斯万仁沇之镜于巡军汉功等又招百官署名忽震雷以雹大如李梅四角如　藜。 汉功等使民部议郞赵湜赍书如元呈中书省不受呈翰林院亦不受。
#高丽史125卷-列传38-奸臣1-权汉功-003

汉功素为忠宣所重忠宣在*吐番{吐蕃}寄汉功诗云: "　烟蕃地旧闻名未识离都几万程梦里备尝艰险了思君　乃不胜情。" 忠惠闻汉功二室康氏有姿色使护军朴伊刺赤纳之宫中伊刺赤先奸事觉王怒皆扑杀之。 及忠惠被执如元宰相国老会旻天寺议上书请赦王罪汉功曰: "昔殷太甲不明于德伊尹放诸桐三年然后悛心改行复于君位。 又有一国介于要冲之地杀其朝觐诸侯及天子之使于是天子遣人诛之。 又有一国之臣使于他国及其还天子之使斩其君首而去其臣诣尸所陈祭而哭亦令斩之。 今王无道天子诛之何得而救乎!" 语在金伦传。 汉功官至都佥议政丞醴泉府院君尝受元命为太子左赞善忠定元年卒谥文坦。 子仲达　子仲和。
#高丽史125卷-列传38-奸臣1-蔡河中-000

蔡河中。
#高丽史125卷-列传38-奸臣1-蔡河中-001

○蔡河中蒙古名哈刺帖木儿顺天君洪哲之　子。 忠肃时拜护军与曹　*　{谄}事渖王暠窥　国　谋夺王位　构万端及王如元见留收国印河中偕元使金家奴来言: "帝以暠为国王。" 百官诣暠母安妃贺顷之护军李涟来言: "国王万福。" 宰枢召河中涟面质始知河中之妄。 河中尝恨辨违都监取其父及权汉功田民断与于人至是召都监官谓曰: "从汝恶王命决耶 " 寻复如元从渖王后帝复赐王印章还国河中　等又令留都无赖子弟二千余人连名呈省复诉王不已。 累迁密直使转赞成事台官申君平不署告身久之进拜政丞曹　之乱侍从忠惠策功一等赐铁*券。 及忠惠被执如元宰枢议不给恶少辈禄张松等诣河中第鼠伏哀乞河中诺知密直韩松大言曰: "陷君者皆此辈政丞何诺也 " 忠穆初与司空姜好礼政堂文学郑乙辅同知密直金上琦薛玄固密直提学张沆　议国政改右政丞。
#高丽史125卷-列传38-奸臣1-蔡河中-002

恭愍三年复为右政丞寻领都佥议封平康府院君。 河中在元谋复为相会元南征红巾等贼旁求勇士河中请还国出兵助征乃荐政丞柳濯廉悌臣等有勇略遂与李寿山来传丞相脱脱言云: "两国相好已久今汉贼大起吾受命南征王宜遣勇锐以助之!" 寿山宣帝旨于王曰: "河中　练可使。" 河中亦传旨曰: "寿山颖悟可使王其用之。" 旣而复为政丞寻改侍中监察司不署告身累月乃署。 河中议罢*　{纠}正监诸仓库王默然复领都佥议。 五年流于顺天明年僧达禅自河中所访全赞曰: "蔡相欲与公谋大事!" 语泄系达禅及赞于巡军按问逮捕河中与其壻上将军洪尙载及判事卢成按廉全佑祥判三司事康允成判官康允晖淸州牧使郑　命李仁复等鞫之　掠累旬河中诬服自缢斩于市。 仁复叹曰: "知人无辜不能申理而狱成吾其无后乎。" 全赞在狱死斩首枭于街杖配　佑祥尙载辛贵赵晖赵万通洪开道李称康赞于诸道烽卒达禅自死。 薛玄固郑光祖皆河中同母　妹之壻　光祖子也。 玄固子　师德。
#高丽史125卷-列传38-奸臣1-辛裔-000

辛裔[田淑蒙]。
#高丽史125卷-列传38-奸臣1-辛裔-001

○辛裔灵山人登第忠惠朝累迁左正言骤升知申事转佥议评理。 元使朶赤乃住之执王也裔与其妹壻宦者高龙普谋伏兵御外以助之时人以为: '龙普小人不足论裔儒者何至此耶 ' 裔尝受元命主楡岾都监时姜居正尹衡为有备仓官以王命收寺院田楡岾田亦见收楡岾都监牒有备仓令还田居正等曰: "寺田曾以王命属本仓不可擅还。" 都监诉于裔执居正等以不从圣旨取辞衡乃承居正竟不屈裔益怒囚居正于行省狱。 忠穆初裔与卢英瑞穿紫靴戴　帽踞胡床于宫门内见上洛君金永旽来不为礼永旽呼使前曰: "仆闻上袭位东还复正三韩蹈舞来贺公等何不革前代恶少奢靡冠服! 此岂移风易俗之道乎!"裔等　退。 寻封鹫城府院君。 时虽去北殿群少裔及田淑蒙等相继用事不数月*闲亲姻故旧布列卿相代言郑思度依阿进用久在政房中外辐凑时人目之曰辛王。 初陜州吏李绩避本役托裔求官裔夺人官授之失官者诉监察司囚绩裔深*　{衔}之骂辱监察大夫李公遂令一中郞将执掌令宋球以来不得裔怒使其弟贵　中郞将盖倚龙普势也。 裔母夺人奴婢其主乞哀反　之主诉整理都监遣吏捕其家人又　之都监囚裔弟大护军珣杖之。 恭愍四年卒。
#高丽史125卷-列传38-奸臣1-辛裔-002

淑蒙尝侍学忠穆称师傅。 累迁祭酒王尝押祝板问淑蒙曰: "何不用纸 " 淑蒙曰: "用板崇俭德也。" 王然之押数板裔止之曰: "恐劳圣体。" 王从之自是除太祖眞殿外余皆代押。 时王习千字文安震曰: "要详音义。" 淑蒙曰: "殿下但习音不寻其义殿下虽不识字于臣何伤然恐不可。" 王曰: "师傅比来不讲其义故不习耳。" 淑蒙曰: "殿下不习而反咎臣非臣不讲也。" 为代言　德宁公主贬流东莱中郞将金焕庆允和提控张安世等以谓淑蒙虽有罪然侍讲日久不宜流与判事李元龙等百余人上*　请召还不允。 忠定时拜监察大夫*　{纠}正申翼之取恶少辈马付司仆寺淑蒙使人夺其马以归。
#高丽史125卷-列传38-奸臣1-李春富-000

李春富。
#高丽史125卷-列传38-奸臣1-李春富-001

○李春富阳城县人祖　阳城君; 父那海佥议评理。 美容仪心如其貌。 有宠于英宗皇帝除直省舍人春富历三司左尹密直代言。 恭愍朝累拜判枢密院事红贼陷京城以春富为全罗道都巡问兼兵马使赐输诚保节功臣号转都佥议评理。 贼平以签兵有劳录功为一等以事罢。 附辛旽为赞成事王观击球宫门外旽骑过都评议司帐幕春富与密直金兰就立马前拱手而语若奴隶然。 春富无才望以柔顺*　{谄}事旽又务迎合王心遂拜侍中赐忠勤节义同德赞化功臣号常与兰为旽腹心每朝二人必先谒旽私第然后赴衙。 一日王欲除拜时池龙寿等击东宁府师未还春富曰: "今将士暴露于外破敌成功不行论赏而在廷之臣先受官爵武臣必　望。" 王从之军中闻之大悦。 旽与其党奇显等谋逆事觉流于水原春富兰洪永通金　诣宫门言: "臣等与旽同事久今旽流而臣等独免如国论何 " 王曰: "且归视事。"
#高丽史125卷-列传38-奸臣1-李春富-002

初高仁器泄旽逆谋春富与兰先白王以故宽其罪宪司奏曰: "春富金兰与旽同是宰辅名位相等　走庭下曲意承奉养成无君之心其罪大矣。 旽恶未着人不及知春富独先知之情固可疑旣知其谋非唯不禁互相比周奸状已着。 且奇显等谋举大事必有倚恃春富不究治趣令杀之。 同时事旽者　受重刑春富当惶惧自退俟罪不暇乃畏人发奸不离宫省蒙蔽天聪凶诈益甚。 岂可以暧昧微功枉稽天诛! 请置于法。" 王不听止罢其职。 宪司又奏曰: "春富旣知旽逆谋宜卽上闻反与贼旽商　数日至不得已乃闻非但无功罪恶反重。 及旽败露上自亲问不唯庇旽其党所为亦皆掩护为旽谋主情迹暴着宜正典刑垂戒后世。" 命诛之下敎暴其罪。 春富弟元富为鹰扬军上将军光富为承宣兄弟三人皆据权要宗族多居显列。 春富诛元富光富亦以旽党流于外春富子沃赟裔澣　　没为奴分隶州郡。 沃隶江陵倭寇东界我军望风奔溃沃素以勇闻按廉授兵使击贼沃力战却之江陵一境赖以免事闻赐鞍马免其役。 后辛禑给春富告身。
#高丽史125卷-列传38-奸臣1-金元命-000

金元命。
#高丽史125卷-列传38-奸臣1-金元命-001

○金元命中赞之淑之孙。 恭愍朝为监察执义上台*　{纠}正庭迎从后讥之元命怒还家监察司劾*　{纠}正许少游罢之元命移病王命视事元命上台*　{纠}正联署条录过失又不庭迎王囚少游朴德方都弘庆等鞫之杖流有差。 迁上将军录诛奇辙及辛丑扈从功为二等收复京城功为一等拜密直副使。 素与赞成李龟寿为刎颈交龟寿过元命家置酒见妾与妻同席曰: "君今为相家且不齐何以正国 " 叱下其妾不飮而出。 再迁密直使赐输诚奋义功臣号。 初辛旽为僧依元命见王及旽得幸以元命为三司左使鹰扬军上护军掌八卫四十二都府兵。 元命率徒兵修旻天寺姜池凿渠堰石径市北街引流达于巡军北桥自言: "将以压朝廷也。" 术家曰: "径市凿沟武盛文衰。" 元命党于旽恐台谏文臣发其奸用术家语以压之。 后与吴仁泽等谋除旽旽知之诉于王系巡军鞫之杖流盈德没为奴籍其家久之旽遣其党孙演杖杀之。 元命女为郞将朴东朝妻东朝死私典校令申仁甫。 辛禑时宪司劾仁甫冒称三品官又奸东朝妻请罪之仁甫素*　{谄}附权贵且元命之女为恭愍外戚故寝其事仁甫止坐冒职杖配长岩戍。
#高丽史125卷-列传38-奸臣1-金　-000

金　。
#高丽史125卷-列传38-奸臣1-金　-001

○金　义城县人初事忠惠免居罗州以豪右夺占田民资产饶富。 恭愍时倭寇罗州　率木浦人击走之以功复职输货权门屡为全罗道捕倭使颇有战功。 红贼陷京　从诸将收复录功为一等出为全罗道都巡御使时全罗饥重以兵革民不聊生　割剥无所不至　军粮用其半税诸州漕船皆输于家一方　　。 大护军宋芬死其妻服未　　以事钩致白昼强*　{淫}因以为妾。 领漕船至内浦与倭遇战败士卒死者过半嬖幸受　赂反誉之王遣中使赐宫　迎劳国人愤恨。 后以辛旽党流复起为同知密直出鎭全罗宪司劾不能沮。 　又附幸臣金兴庆宠宦金师幸移庆尙道都巡问使鎭合浦贪残如全罗时按廉柳　劾　不法　亦　　　过报于朝。 倭寇合浦烧军营士卒死者五千余人王遣赵琳诛之支解以徇诸道。 其子承　奔丧王曰: "汝父之罪非大逆也丧毕就职。"
#高丽史125卷-列传38-奸臣1-池奫-000

池奫。
#高丽史125卷-列传38-奸臣1-池奫-001

○池奫忠州人其母巫女发*迹行伍屡从军有功。 恭愍朝累迁判崇敬府事辛旽诛奫尽取其服玩而有之。 辛禑时拜门下赞成事判版图司事有姜乙成者纳金版图未受价以罪诛奫取其妻为妾得价布千五百匹。 宰臣辛顺诛奫以其子益谦妻顺女遂出顺所没第宅　产与之。 奫与李仁任林坚味专权贪　惮金续命淸直谋倾轧之。 奫通禑乳　张氏其妻亦与张善出入禁中续命讥之曰: "宰相之妻无故出入宫禁可乎 " 奫闻而深衔之。 及般若事起奫嗾谏官劾续命流之语在续命传。 持平宋齐岱欲劾奫交结乳　奫门客执义金承得密以告奫奫乃出齐岱知泰安郡事。 奫用事于内承得及知申事金允升为羽翼奫之杀林朴仁任庆复兴皆不与闻遂恶焉。
#高丽史125卷-列传38-奸臣1-池奫-002

先是倭寇全州都堂议择元帅而难其人拟遣益谦奫内不平仁任奫崔莹等会复兴第议久不决奫　声曰: "判三司公可往。" 莹怒曰: "吾旣分管杨广道岂可之他乎 " 奫前语仁任曰: "侍中谋事此而未决侍中可往。" 奫又托攻辽以挠其议曰: "倭贼但扰边不足忧。 脱大军根据定辽卫后必难图莫若移师攻辽。 侍中之计虽善非今日谋国之长策。" 仁任勃然曰: "三宰敢尔  君旣善谋国吾当让避吾以为全州国之襟*喉今贼　入暴骨原野'唇亡齿寒' 不可不救为是拳拳耳三宰抗此议则吾何能为!" 遂径出复兴走追挽其袖泣止之奫顿首谢。
#高丽史125卷-列传38-奸臣1-池奫-003

及仁任移病在家奫过门不谒人始知二人有隙。 有人帖匿名书于仁任之门曰: "池奫门客金允升等七八人嗾门下舍人郑穆欲劾去仁任以奫为侍中事迫矣其速图之。" 其末又云: "吾职判事吾姓李吾名十一　。" 仁任秘不发大护军具成老又得其书以示仁任仁任密示奫曰: "公与吾交分甚笃是得无*闲吾二人欤 " 奫曰: "此内府令金赏所书也。" 赏仁任族侄也。 时承得允升判典校寺事李悦左常侍华之元党附奫以希迁擢自谓池门四杰仁任欲剪奫党未得*闲会之元承得聚悦家言曰: "厚待元使不用洪武年号而行宣光七年无乃速乎 " 仁任廉得之遂下悦之元承得巡卫府奫时为巡军副万户故仁任托以诽谤朝政痛鞫之: "近日若等会悦家云云作何等文书　日月乎 " 对曰: "天下方乱,

朱氏与大元战争未息先王决策臣事

朱氏今不遵先志遽用宣光纪年不已速乎  但议之耳非因文书而发是言也。" 韩略亦以奫党系狱。 又鞫赏曰: "汝尝为掌令不署穆告身以妓之　乎  世累乎 " 赏穆尝共奸一妓故云赏曰: "以其身有过也。" "然则谁发其议。" 赏曰: "宁我受罪台议岂可泄乎 " 于是杖流悦之元略以承得尝封顺静王后玄宫故免杖而流之又流赏。 其不及允升者盖仁任欲慰安奫危疑之心且冀其发之不暴也。 奫大惧誓谓仁任曰: "予若谋公天必诛之。" 使益谦请救于莹不得曰: "崔公亦党于仁任矣。" 乃严兵自卫。
#高丽史125卷-列传38-奸臣1-池奫-004

掌令姜隐见奫权稍弛阿附仁任劾允升等结为朋党沈　酒色是夜允升往见奫曰: "之元承得悦皆已见窜公之羽翼旣除今又劾我祸将及公宜早图之。" 奫遂与允升谋曰: "明日我将请王命子视事又令复兴仁任入政房子便告王曰: '是政转动也侍中不欲诣愿上亲下批目。' 卽矫制召我我入罢复兴仁任职彼必各还其第我又白王云: '复兴仁任乃逆臣洪伦之族见上诛夷其族欲图大事请　发兵收捕。'" 旣定约使益谦言于族党睦仁吉曰: "仁任谋害吾父父亡则及我我亡则族父继之请潜遣睦忠波演等勇士期以诘朝会宫门。" 仁吉佯应曰: "诺" 因问曰: "所谋止仁任乎 " 益谦历数复兴莹李希泌李琳都吉敷等仁吉卽驰告仁任等令避宿以观变益谦阴引交州道兵二十余人密伺仁任动静明日奫至都堂谓复兴仁任曰: "允升今为同知贡举而被台劾若代以他人取士迟缓必涉农月可令视事。" 复兴欲乘奫出与莹谋去之乃阳言曰: "公可自诣阙白王。" 奫遂至阙矫旨召台谏趣令允升视事适持平李吉祚等上*　曰: "奫广植党与擅行威福谋杀　宰允升为奫腹心必知其谋请下狱鞫之。" *　将上奫以约允升之语白禑不许奫色变又使人请仁任入政房。
#高丽史125卷-列传38-奸臣1-池奫-005

仁任复兴莹等知其谋与希泌边安烈吉敷朴林宗曹敏修杨伯渊坚味仁吉等直至禑前命召奫入。 奫使其党宾天翊等二十余人衷甲带剑聚阙下伺仁任等出将击之。 复兴仁任等使仁吉白禑曰: "老臣闻不测之变不以闻臣亦有罪昨奫使益谦请甲士于臣其情　测。" 奫　声曰: "有之复兴仁任琳乃洪伦妻族希泌伦之妻父忌臣欲诛逆党将杀臣故请甲士以备之耳。" 视莹佩刀张目膝行而前若将夺之莹执刀　以身蔽禑谓奫曰: "臣而无礼于君邦有常刑且尔止欲杀两侍中耶 " 奫曰: "奚止侍中而已 " 历数在座诸相抗语不已。 禑趣奫出奫曰: "上何故先退臣 " 禑曰: "诸卿可以次出。" 奫振袂突出及门将上马中郞将桓天佑击奫仆夺其马坚味执奫以待巡卫官奫顾左右索剑不得遂下奫允升于巡军狱益谦逃。 奫谓坚味曰: "与君有平昔之雅幸　杀之我死君亦继之。" 旣囚奫党宫禁戒严。
#高丽史125卷-列传38-奸臣1-池奫-006

初允升等屡夜飮谋以奫为首相密谓奫曰: "公为　宰何如 " 奫曰: "有仁任在　予命数在戊午运乃吉。" 允升曰: "苟有命何待戊午第听吾计。" 遂谋变曰: "黄裳摸棱宜为左侍中公守侍中益谦鹰扬军上护军之元大司宪允升政堂文学承得签书密直。" 及鞫奫奫曰: "悔听允升计以至于此。" 下益谦母妻及其党天翊判事高如意判书崔奕成典客令黄淑眞金履金密秦金刚洪子安李龙吉李宗彦李乙和李匡张德贤金宗李阳眞安思祖等于狱翼日益谦闻母被系自就狱。
#高丽史125卷-列传38-奸臣1-池奫-007

莹鞫奫允升益谦聚兵阙门谋害大臣三人皆服遂诛之幷斩天翊奕成如意等二十余人流奫妾十二人益谦妾七人允升妾二人杖流密金刚龙吉宗彦乙和德贤金得守等七人流履思祖宋臣起等余皆释之。 如意奕成皆为奫卜吉凶者也。 又遣体覆使崔仁哲鞫承得之元悦于淸州之元首服曰: "奫及允升谋杀大臣我实与闻。" 悦曰: "前日匿名书实吾所为吾名乃十一　也请原之。" 仁哲　问之元曰: "悦亦与闻否 " 之元曰: "有之。" 悦不服及鞫讯甚惨遂服承得被　掠垂死犹不服然之元悦证验明甚乃服。 仁哲报于都堂仁任谓复兴莹曰: "旣诛其魁可释此辈复杖流何如  　罪不可再加乎 " 复兴曰: "奫愚人也从此辈从臾耳非奫首谋也。" 莹亦曰: "前日杖流以其议朝政也今日之诛以其害大臣也皆罪之重者岂宜释之 " 仁任曰: "何以处悦  若无悦书吾　其得有今日乎 " 莹曰: "果悦所为当奫在时可以言矣见窜之后犹不言是诬我也。 宜幷诛之。" 仁哲遂斩承得之元悦传首于京。
#高丽史125卷-列传38-奸臣1-池奫-008

奫遇知玄陵位至宰辅通禑乳　或赂宫妾　缘有宠恣其跋扈多植门客附己者用之异己者斥之。 允升赠奫奴婢遂为奫亲信与承得之元悦更相汲引。 奫倚为腹心分置台谏大张威福多列姬妾几三十人唯取富者不以色立门户者十有二人。 贪*　{淫}谲诈卖官　狱得人臧获不可胜纪。 又遥授官爵代受禄俸朝野侧目及诛人皆快之。 益谦目不知书尝凭父势以上护军为侍学为世所嗤。
列传卷第三十八。

#高丽史126卷-列传39-00-00-000

列传卷第三十九。 高丽史一百二十六。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史126卷-列传39-奸臣2-00-000

奸臣二。
#高丽史126卷-列传39-奸臣2-李仁任-000

李仁任。
#高丽史126卷-列传39-奸臣2-李仁任-001

○李仁任星山君兆年之孙荫补典客寺丞累迁典法摠郞。 恭愍七年拜左副承宣。 八年红贼陷义州王命仁任为西京存抚使以备之贼平策功为二等。 十一年与诸将收复京都又策功为一等。 明年元将纳德兴君仁任为西北面都巡问使兼平壤尹调兵食德兴君屯辽东候骑屡到鸭绿江中外震惧国家虑边将或生变凡用兵方略皆从中遥授是以将帅自危莫敢专制颇失机会且士卒夏月赴征　冬未代粮饷又絶冻　顚　唯将吏官属人马稍强然轻兵渡江屡袭辽渖掠居民以邀官赏故未一交锋先自罢　王命都元帅庆复兴留守西北令安遇庆等诸将渡江击之仁任谓都元帅府鎭抚河乙沚曰: "我军饥寒日夜思归岂无异心!但畏法不敢耳。 近都巡察使李龟寿行至凤州军卒谋叛伏诛此一验也渡江之举可为寒心都元帅性多疑必不能断我欲假他事请元帅遣子　事于王子其图之!" 卽以龟寿军卒叛书授乙沚以遣曰: "子往上必引见第献此书愼勿他语! 上悟必命旋师。" 乙沚倍道驰诣京见王王览书果大惊不暇具文牒口喩复兴勿渡江。 乙沚还仁任曰: "师将渡江元帅若以无文牒为辞犹豫不决柰何  我姑先见极陈利害然后子可入!" 乃见复兴从容语曰: "公曾牧尙州上官时民心何如解官时 " 复兴曰: "解官时民心不如初。" 仁任曰: "今日之事殆类此主上旧君德兴新主愚民但知安饱之为乐岂知邪正之所在! 　我师暴露已久皆思归一朝渡江其变难测莫若*　{敛}军还营固守鸭绿　贼渡江上策也。" 复兴悚然曰: "业已如此柰何  且乙沚何时还乎  国家必有处分。" 顷之乙沚入传王命复兴悦立召诸将还。
#高丽史126卷-列传39-奸臣2-李仁任-002

十四年拜三司右使转都佥议赞成事赐纯诚同德辅理功臣号进左侍中。 二十三年罢复为守侍中封广平府院君。 王见弑太后及复兴欲立宗亲复兴宣太后旨于仁任仁任贪立幼主谋窃国柄欲立辛禑议未决李寿山曰: "今日之计当在宗室。" 密直王安德永宁君瑜等希仁任意大言曰: "王以大君禑为后舍此何求!" 仁任率百官遂立禑。 或谓仁任曰: "自古国君见弑为宰相者先受其罪,
</div>
    <div class="pagination">
<a href="高丽史_page718.html">上一页</a><span>...</span><a href="高丽史_page714.html">714</a><a href="高丽史_page715.html">715</a><a href="高丽史_page716.html">716</a><a href="高丽史_page717.html">717</a><a href="高丽史_page718.html">718</a><span class="current-page">719</span><a href="高丽史_page720.html">720</a><a href="高丽史_page721.html">721</a><a href="高丽史_page722.html">722</a><a href="高丽史_page723.html">723</a><a href="高丽史_page724.html">724</a><span>...</span><a href="高丽史_page720.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
