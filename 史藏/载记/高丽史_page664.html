<!DOCTYPE html>
<html>
<head>
    <meta charset="UTF-8">
    <title>高丽史 - 第 664 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 664 页/共 739 页</h1>
    <div class="content">○田拱之静州灵光县人成宗朝登进士科穆宗末授大学博士时耽罗奏瑞山涌出海中遣拱之往视耽罗人言其形状奇异可惧拱之躬至山下　其形以进。 显宗初进刑部侍郞拜中枢院副使吏部侍郞卒拱之善辞命历仕中外二十余年以勤恪称赠左散骑常侍。
#高丽史94卷-列传7-李周宪-000

李周宪。
#高丽史94卷-列传7-李周宪-001

○李周宪洞州土山县人初以小吏起颇称勤干成宗尝云: "铁中铮铮者。" 授监察司宪穆宗时转内史舍人兼典三司职务显宗朝拜殿中监进累尙书右仆射卒。
#高丽史94卷-列传7-李周佐-000

李周佐。
#高丽史94卷-列传7-李周佐-001

○李周佐庆州人家世单微幼聪悟左仆射李成功留守东京一见器之及还携至京使隶国学。 穆宗朝登第调尙州牧记室　军事拜监察御史显宗时迁起居舍人出为东北面兵马使奏朔方道登溟州管内三陟霜阴鹤浦派川连谷羽溪等十九县　被蕃贼侵扰生业甚艰请加抚恤命　租赋。 德宗初授右谏议大夫靖宗二年除右散骑常侍六年以刑部尙书判御史台事卒王悼惜赠司空尙书右仆射赙米麦四百石赐茶及衣着令百官会葬周佐襟怀倜　仪表　伟立朝四十余年有大臣之体。
#高丽史94卷-列传7-安绍光-000

安绍光。
#高丽史94卷-列传7-安绍光-001

○安绍光洞州土山县人世为将体貌魁伟使气好鹰马穆宗卽位以有翼戴功令掌宿卫宠待无比显宗朝累拜尙书右仆射卒辍朝三日谥敬刚。
#高丽史94卷-列传7-赵之　-000

赵之　。
#高丽史94卷-列传7-赵之　-001

○赵之　白州银川县人有吏干性嗜酒日夜娱乐穆宗朝拜吏部侍郞知银台事时以朋比干没讥之然视金诺李周祯辈有*闲显宗二年以左仆射　知政事卒辍朝三日谥恭华。
列传卷第七。

#高丽史95卷-列传8-00-000

列传卷第八。 高丽史九十五。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史95卷-列传8-崔　-000

崔　[*(崔)惟善*(崔)思齐*(崔)　*(崔)允仪]。
#高丽史95卷-列传8-崔　-001

○崔　字浩然海州大宁郡人风姿　伟性操坚贞少好学善属文穆宗八年擢甲科第一显宗时累历拾遗补阙翰林学士礼部侍郞谏议大夫德宗初转右散骑常侍同知中枢院事奏: "成宗时内外诸司厅壁皆书说苑六正六邪之文汉刺史六条之令今世代已远宜更书揭之使在位者知所饬励。" 从之。 俄授刑部尙书中枢使靖宗朝除尙书左仆射　知政事判西北路兵马事王命　行边境拓定城池赐衣遣之　置宁远平虏等鎭及诸堡十四还升内史侍郞平章事加守司徒修国史上柱国寻迁门下侍郞平章事。 文宗卽位拜门下侍中命考定律令书　加守太保四年又加开府仪同三司守太傅赐推忠赞道功臣号。
#高丽史95卷-列传8-崔　-002

　以侍中为都兵马使奏: "去岁西北州鎭禾谷不登百姓贫乏男困　役女困征　请修缮城池外凡工役悉令禁断。" 从之。 又奏: "东女眞酋长　汉等八十六人累犯边境今勒留京馆有日夷狄人面兽心不可以刑法惩不可以仁义敎勒留旣久首丘之情必深忿怨且供费甚多请皆放还。" 从之。 明年为式目都监使与内史侍郞王宠之等奏: "及第李申锡不录氏族不宜登朝。" 门下侍郞金元　判御史台事金廷俊奏: "氏族不录乃其祖父之失非申锡之罪　积功翰墨捷第帘前身无*　{痕}咎合列簪绅。" 制曰: "　等所奏固是常典然立贤无方不宜执泥其依元　等奏。"
#高丽史95卷-列传8-崔　-003

七年　以年满七旬乞退制曰: "侍中崔　累代儒宗三韩耆德今虽请老未忍允从宜令攸司稽古典赐　杖视事。" 复加推忠赞道　谋同德致理功臣开府仪同三司守太师兼门下侍中上柱国致仕寻加内史令仍令致仕。 　闻王将遣使就第赐告身礼物上章辞曰: "臣立朝以来未有辅佐力耗齿衰敢乞骸骨坐尸优俸已荷殊私今又蒙特下明纶将降使于云　　及荣于闾里循涯揆分情所未安招损害盈臣之所惧乞回成命追寝新恩。" 不允遣内史侍郞平章事金元鼎同知中枢院事王懋崇就第赐诏曰: "卿儒宫圭　神化丹靑事累圣以濡毫文章华国位三阶而调鼎功绩纪常虽在退闲未忘旧德更进黄扉之秩　荣绿野之堂今授卿内史令致仕告身一道幷赐衣带银器彩*　{段}布货鞍马等物。" 官诰曰: "良臣惟圣姚皇举以八元得士者昌姬室延其四子或授之以相位或委之以宰衡采忠懿之谋丹靑帝化赖挟维之智　　宸谋臻于变之期开无疆之祚谁肩往喆朕得伊人惟卿顺墨存诚该明　性唐雄首于圣　　　立于天庭万丈金山梁代谁踰于朱　一枝丹桂晋臣佥仰于　诜语多能则叔向扶轮论博物则张华避席而自显应芝诏擢入槐司轩梦开祥允　吹尘之契周诗济美载扬瞻石之谣台阁规模众推如晦人伦领袖时许魏舒　驰咸有之称*　{总}正惟几之务迩者年非　矣齿未　然早辞当轴之权归遂悬舆之愿贺知章之湖畔虽恣佳游陶弘景之山中常谘大事昔动为民　今坐作世师不升极挚之资奚表难名之德遂中书而冠秩　上列以翘荣于戱量能授职者君亲之常宠奬朕兹无* 论道经邦者宰相之务弥纶汝所克勤茂宣翼亮之猷用致肱康之运　齐休于姚皇姬室不专美于四子八元。"
#高丽史95卷-列传8-崔　-004

后改内史门下省为中书门下省以　为中书令致仕　虽居家军国大事悉就咨焉累加推忠赞道佐理同德弘文懿儒保定康济功臣号。 二十二年卒王遣*大医监李　下诏吊其子惟善等曰: "卿父人中威凤朝右元龟抱变齐至鲁之文章夙登大辅振咀业呑　之谋　历赞昌辰懿厥绩庸光于编册　其蝉　遗庆附诸冠子冕孙鸠杖退闲乐乃琴坟笙典卧扶宸极蔚为干木之偃藩坐奠梦楹忽感宣尼之　栋顾百身而难赎倾万乘以　悲卿等横　家艰尤深宅恤宜勉孝追之礼莫兴过毁之哀。" 显宗以后干戈　息未遑文敎　收召后进敎诲不倦学徒　集塡溢街巷遂分九斋曰乐圣大中诚明敬业造道率性进德大和待聘谓之侍中崔公徒。 凡应举子弟必先隶徒中学焉每岁暑月借归法寺僧房为夏课择徒中及第学优未官者为敎导授以九经三史*闲或先进来过刻烛赋诗　其次第唱名以入设小酌童冠列左右奉樽俎进退有仪长幼有序相与酬唱及日暮皆作洛生咏以罢观者莫不嘉叹。 及卒谥文宪后凡赴举者亦皆隶名九斋籍中谓之文宪公徒。 又有儒臣立徒者十一弘文公徒侍中郑倍杰一称熊川徒匡宪公徒　政卢旦南山徒祭酒金尙宾西园徒仆射金无滞文忠公徒侍郞殷鼎良愼公徒平章金义珍一云郞中朴明保贞敬公徒平章黄莹忠平公徒柳监贞宪公徒侍中文正徐侍郞徒徐硕龟山徒未知为何人。 世称十二徒　徒为最盛东方学校之兴盖由　始时谓海东孔子。 宣宗三年配享靖宗庙庭子惟善惟吉惟吉官至尙书令子思诹自有传　子孙以文行登宰辅者数十人。
#高丽史95卷-列传8-崔　-005

○惟善显宗朝擢乙科第一授七品入翰林院文宗时累迁知中枢院事王命创兴王寺于德水县移县于杨川惟善谏曰: "昔唐太宗神圣英武千百年以来未有伦比不许度人为僧创立寺观以遵高祖之志史传美之我太祖神圣王训要曰: '国师道诜察国内山川顺逆凡可以创造寺院之地无不营建后世嗣王及公侯贵戚后妃臣僚无得争修愿宇亏损地德。' 今陛下承祖宗积累之基升平日久固宜节用爱人持盈守成以传后嗣柰何　民财竭民力供不急之费以危邦本耶 " 王优*　之异日入侍闲　王从容慰奬曰: "谏诤是忠从好　。" 惟善对曰: "创垂犹易守成难。" 拜中书侍郞同中书门下平章事权吏部尙书事侍御史卢旦奏事不称旨王怒谓左右曰: "此非忠蹇之臣。" 命曳出脱公　缚之。 惟善奏: "人臣有犯当付宪司。" 王意解。 惟善后为中书令弟惟吉守司空摄尙书令父　年高尙无恙一日王赐国老宴惟善惟吉扶以入赴时称盛事翰林学士金行琼作诗贺曰: "尙书令侍中书令乙状元扶甲状元。" 王以重九宴松岳亭命词臣赋诗览惟善诗称奬不已赐尙乘马寻判尙书吏部事赐推忠赞化康靖绥济功臣号加开府仪同三司守太师上柱国进门下侍中。 二十九年卒谥文和惟善继世儒宗匡辅两朝虽无赫赫之称人皆重之宣宗朝配享文宗庙庭。
#高丽史95卷-列传8-崔　-006

子思齐登文宗八年科官至守司空门下侍郞同中书门下平章事监修国史判吏部事上柱国卒谥良平子　。
#高丽史95卷-列传8-崔　-007

○　登第事睿宗时国家闲暇王尙词赋好游宴尝宴西京大同江与侍臣唱和　亦以知制诰从上书谏曰: "昔唐文宗欲置诗学士宰相奏: '诗人多轻薄若承顾问恐挠圣聪。' 文宗乃止帝王当好经术日与儒雅讨论经史咨诹政理安有事童子雕篆数与轻薄词臣吟风啸月以丧天衷之淳正耶 " 王优纳之。 有一词臣乘隙曰: "　所谓儒雅除臣等别有何人　短于诗故有此言。" 王怒左迁春州府使和人诗云: "吾家世受圣朝恩欲继忠淸不坠门但把萤辉增圣日敢将　测议词源自　风月无功业　望云　已梦魂骇汗未收还感泪谪来犹得驾朱　。" 王闻之召还后官至礼部尙书翰林学士。
#高丽史95卷-列传8-崔　-008

○允仪　玄孙初名天佑登第官至门下侍郞平章事判吏部事毅宗十六年卒年六十一生长阀阅扬历华要论事明白慷慨典铨选注拟平允任用贤才又能文章再掌贡举时称得人尝奉诏撰古今详定礼五十卷行于世配享毅宗庙庭。
#高丽史95卷-列传8-李子渊-000

李子渊[*(李)资谅*(李)资仁*(李)奕　*(李)资玄*(李)资德*(李)预*(李)公寿*(李)之　*(李)　*(李)光缙]。
#高丽史95卷-列传8-李子渊-001

○李子渊仁州人其先新罗大官奉使入唐天子嘉之赐姓李子孙徙居邵城县卽仁州也。 有李许谦者封邵城伯生尙书右仆射翰翰生子渊子祥子祥赠尙书右仆射子渊擢魁科靖宗初补给事中累转中枢院副使文宗朝授吏部尙书　知政事升内史侍郞平章事。 王纳其女为妃加守太尉妻乐浪郡君金氏为大夫人授子　军器主簿颢　　九品职后加门下侍郞平章事守太傅封金氏　林国大夫人赐衣　。 进门下侍中判尙书吏部事奏曰: "天地灾祥每与刑政得失相应赏罚不可不愼臣伏见吏刑部务要辨理而日陵月替稽留未决者多若令两部员寮精　事理考官吏勤怠而黜陟之则合圣上勤政恤刑之意庶寃抑可销而休祥可致也。" 从之。 又奏: "近因创造兴王寺移德水县于杨川百姓营葺庐舍未遑宁处男负女提道路相继贫者有塡壑之忧富者无安堵之所请　德水县民一岁赋役使得苏息。" 制: 特　二岁。 王以子渊功高任重又赐衣　银器鞍马谷帛为式目都监使奏曰: "制述业康师厚十举不中例依甲午赦诏当脱麻然师厚儒林郞堂引上贵之曾孙堂引是驱史官伏见。" 戊子年制: '电吏所由注膳幕士驱史门仆子孙工制述明经律书　医卜地理学业登科或兵阵之下成大功者许升朝行。' 又见丙申年制: '上项人子孙得蒙恩入仕者依祖父仕路量授。' 今师厚不宜脱麻。' 　知政事金显等五人奏曰: "师厚曾祖上贵职虽堂引得兼儒林郞父序应举十度亦得脱麻入仕师厚十载萤雪之功不可不念伏望亦许脱麻。" 王从子渊等议后赐推诚佐世保社功臣号加开府仪同三司守太师兼中书令监修国史上柱国庆源郡开国公食邑三千户卒谥章和配享文宗庙庭。 子颢赠庆源伯　门下侍中卒谥贞宪　　皆宰相三女皆配文宗长仁睿太后次仁敬贤妃次仁节贤妃。 颢子资谦资谅资谦自有传　子资仁资义资义自有传曾孙奕　　子资玄资德子祥子预　。
#高丽史95卷-列传8-李子渊-002

资谅初名资训以外戚补佐右卫录事　军事睿宗朝从尹瓘征女眞有功授监察御史累迁刑部侍郞枢密院知奏事。 奉使如宋徽宗御睿谋殿召一行人赐宴作诗示之命和之资谅卽制进云: "鹿鸣嘉会宴贤良仙乐洋洋出洞房天上赐花头上艶盘中宣橘袖中香黄河再报千年瑞绿　轻浮万寿觞今日陪臣　盛际愿歌天保永无忘。" 徽宗大加称赏将还密谕曰: "闻汝国与女眞接壤后岁来朝可招谕数人偕来。" 资谅奏曰: "女眞人面兽心夷　中最贪丑不可通上国。" 宋幸臣闻之曰: "女眞地多产珍奇高丽素与互市不欲分利于我故沮之陛下于高丽爱之如子今负德如此可遣一介之使招女眞不必借高丽。" 竟交通致靖康之祸后转枢密院副使太子宾客仁宗卽位拜刑部尙书枢密院使病革进守司空中书侍郞平章事卒辍朝三日资谅好读书常讨孙吴兵法以功名自喜娶资仁女生二女无子。
#高丽史95卷-列传8-李子渊-003

○资仁文宗朝登第累迁侍御史文顺相继薨宣宗卽位遣资仁如辽告丧辽主不许入京馆诘曰: "二君连逝必有其故宜奏以实。" 资仁曰: "国公夙有疾恙加以哀毁遂至大渐实无他故愿留臣等遣使本国究问臣若诬罔当服重罪语甚切直。" 辽主出城外毡殿引见慰谕后拜兵部侍郞迁右谏议大夫。 王以八关会幸神众院雨雪侍宴群臣皆沾服及夕将还天霁月明驻辇昌德门外命宗亲奉觞为寿资仁与左谏议金上琦补阙魏继廷等谏止之改尙书左丞升殿中监中枢院副使卒。
#高丽史95卷-列传8-李子渊-004

奕　初名应谊少登第累迁直门下省献议多称旨官至中书侍郞平章事卒谥贞简。 生长阀阅不以富贵骄人人多重之故得免郑仲夫之乱至晩年嬖贱妾不能理家身没未几诸侄孙辈争财相讼时论少之。
#高丽史95卷-列传8-李子渊-005

○资玄字眞精容貌魁伟性聪敏登第为*大乐署丞忽弃官入春州淸平山葺文殊院居之*　食布衣以禅道自乐睿宗遣内臣赐茶香金帛累诏征之。 资玄曰: "臣始出都门誓不复践京华不敢奉诏。" 遂上表曰: "以鸟养鸟庶无锺　之忧观鱼知鱼　遂江湖之性。" 王览之知不可致幸南京遣其弟尙书资德谕赴行在作诗手书赐之资玄赴召。 王曰: "朕慕此老道德久矣不宜以臣礼见。" 令上殿拜赐坐从容与语命留三角山淸　寺再见问养性之要对曰: "莫善于寡欲。" 遂进心要一篇王叹赏待遇甚厚旣而固请还山乃赐茶汤道服以宠其行。 仁宗卽位亦倾向之有疾遣内医　视赐茶药卒年六十五性吝多畜财货举物积谷一方厌苦之赐谥眞乐。
#高丽史95卷-列传8-李子渊-006

资德字观止恭谨孝友喜读书又好佛荫补京市署丞进累中书侍郞平章事资谦败坐贬黄州使后复拜平章事卒年六十八辍朝一日谥庄懿。
#高丽史95卷-列传8-李子渊-007

○预文宗朝登第官累尙书工部员外郞宣宗时历礼部侍郞翰林学士知中枢院事兵部尙书翰林学士承旨献宗初拜政堂文学刑部尙书。 初宣宗为国原公娶预女是为贞信贤妃生延和宫主睿宗立纳延和为妃。 预尝以李资义之党罢免至是以妃故召见含元殿赐酒食衣服鞍马授检校太尉刑部尙书政堂文学进中书侍郞平章事卒子公寿。
#高丽史95卷-列传8-李子渊-008

○公寿字符老旧名寿少时外祖侍中崔惟善抚其顶曰: "此儿当为大器。" 及长力学登科直翰林院迁左拾遗转西京留守判官睿宗幸西京公寿供顿不扰民王嘉之驾还命扈从辞曰: "故事旋驾惟知留一人扈行安可要异恩以挠常典 " 王从之。 秩满拜礼部员外郞转兵部侍郞王委以选军卒凡十四年以称职闻累迁工部尙书一时辈流多践宰府人或以为晩公寿处之恬然。 仁宗卽位擢检校司徒守司空　知政事进中书侍郞平章事李资谦作乱公寿据义鎭定赐推忠卫社同德功臣号拜开府仪同三司门下侍中上柱国。 公寿素患风痹乞退表四上优诏许之卒辍朝一日谥文忠天资宏厚勤俭然吝啬好佛子之　。
#高丽史95卷-列传8-李子渊-009

○之　字子固好读书属辞如宿构擢魁科直翰林院仁宗初授右正言持论公正　时宰改殿中内给事出按西海道。 时资谦当国嗜利者争附之　独不相比资谦使者交午州郡争取财贿之　痛禁资谦恶之除平州使资谦败召还累迁为起居注。 妙淸白寿翰结近侍以妖术惑众之　独深斥之曰: "此辈必误国。" 王幸西京郑知常金安与妙淸诬言: "大同江有瑞气此神龙吐涎千载罕逢请顺天心称尊号以厌金国。" 王以问之　对曰: "金强敌不可轻也　两府大臣留守上都不可偏听一两人言以决大议。" 王从之。 拜中书舍人西京叛久不下之　与左常侍李仲上*　曰: "虎　出于　龟玉毁于　是谁之过  西贼之谋久矣一二大臣非独不防闲反信其谋而张之致今日之患请赐明断诛其党与。" 盖指文公仁林景淸辈也公仁景淸由是罢升御史大夫同知枢密院事历礼部尙书政堂文学守司空左仆射进　知政事二十三年卒年五十四王遣使吊祭赠中书侍郞平章事谥文正。 之　风标英雅秉心宽厚文章事业为一时杰但吝啬父没不分弟妹财产其家奴肆横或至盗劫不检制为时所讥。
#高丽史95卷-列传8-李子渊-010

○　登第直翰林院事文顺宣献肃睿六朝累官开府仪同三司检校太师守太保门下侍郞同中书门下平章事判尙书礼部翰林院事修国史上柱国年六十九卒辍朝三日谥文良。 　恬静寡欲俸禄之外不营产业酷信浮屠遍览诸经章*　尤喜金刚经自号: "金刚居士。" 孙光缙。
#高丽史95卷-列传8-李子渊-011

○光缙初名元休荫补良　丞扬历中外遂　枢府郑仲夫之乱以温谨获全。 明宗初　知政事加中书侍郞门下平章事权执铨衡未几乞骸卒谥贞懿子惟仁惟谊惟直惟谅惟卿惟温。
#高丽史95卷-列传8-朴寅亮-000

朴寅亮[*(朴)景仁*(朴)景伯*(朴)景山]。
#高丽史95卷-列传8-朴寅亮-001

</div>
    <div class="pagination">
<a href="高丽史_page663.html">上一页</a><span>...</span><a href="高丽史_page659.html">659</a><a href="高丽史_page660.html">660</a><a href="高丽史_page661.html">661</a><a href="高丽史_page662.html">662</a><a href="高丽史_page663.html">663</a><span class="current-page">664</span><a href="高丽史_page665.html">665</a><a href="高丽史_page666.html">666</a><a href="高丽史_page667.html">667</a><a href="高丽史_page668.html">668</a><a href="高丽史_page669.html">669</a><span>...</span><a href="高丽史_page665.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
