<!DOCTYPE html>
<html>
<head>
    <meta charset="UTF-8">
    <title>高丽史 - 第 292 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 292 页/共 739 页</h1>
    <div class="content">庚申雨。
#高丽史27卷-世家27-元宗3-13-31-1272

辛酉全罗道按察使报: "三别抄寇大浦掠漕船十三　。"
#高丽史27卷-世家27-元宗3-13-32-1272

乙丑设金经道场于本阙以*　{禳}星变。
#高丽史27卷-世家27-元宗3-13-33-1272

庆尙道按察使执送耽罗贼谍二人。
#高丽史27卷-世家27-元宗3-13-34-1272

丙寅琴熏还自济州熏初过楸子岛贼徒杀熏从者又拘留电吏济州贼夺熏大船给小船遣还殊无降意。
#高丽史27卷-世家27-元宗3-13-35-1272

庚午世子遣使诸道各三人巡视兵粮所出田畴。
#高丽史27卷-世家27-元宗3-13-36-1272

甲戌设消灾道场于本阙。
#高丽史27卷-世家27-元宗3-13-37-1272

丁丑三别抄焚掠耽津县。
#高丽史27卷-世家27-元宗3-13-38-1272

甲申遣阁门副使琴熏如元。 上表曰: "至仁释罪幸开宥于自新逋贼执迷犹肆骄而不服前次承都省奏奉圣旨降宣差遣济州招谕使阁门副使琴熏散员李贞以四月十五日登船发去値逆风退泊甫麻岛逆贼金希就吴仁凤田佑等船四只来夺其船尽执人物移载于尔船收擥招谕文字往告于济州金通精而希就等将琴熏等遂至楸子岛留着看守旣得回报希就等与琴熏等　骂曰: '尔等尝遣人珍岛诱我缓其心引大军攻破惟是父母妻子人情最爱重悉已驱掠而去兹乃我辈怨入骨髓者也今又欲尽灭吾属而来诱则尔等固当殄戮无遗然若尔则今此事意谁当往告者兹用放尔。' 因给朽毁小　一只老水手一名幷招谕文字送还其一行内记官电吏梢工引海等四人皆杀之余外水手十人亦欲杀之而牵去琴熏等盘桓岛中而得水手之脱害者三人以前月二十九日还来卽令上朝陈奏向件事由伏望俯收采听优赐矜从分委戎兵　借赫威而致罚克淸顽种庶令遗　以聊生。"
#高丽史27卷-世家27-元宗3-13-39-1272

六月戊子王如奉恩寺。
#高丽史27卷-世家27-元宗3-13-40-1272

全罗道指挥使报: "三别抄贼船六　过安行梁而上。" 京城汹惧。
#高丽史27卷-世家27-元宗3-13-41-1272

辛丑王微行受菩萨戒。
#高丽史27卷-世家27-元宗3-13-42-1272

壬子遣郞将李有庇如元。 上表曰: "力微除害实　奉职之无能仁笃救危唯恃衔恩之有自兹忘嫌于烦　敢贡恳以　呼伏念蚤幸观光方　赐履但有济州逆贼是年三月四月侵掠于会宁海际海南等三县之浦*　夺诸州县漕船又于五月会宁耽津两县大肆驱掠而去凡前后所攘夺船二十只谷米三千二百余硕杀害十二人驱去二十四人今有卢孝悌者尝附于逆贼是月十四日逃出来告云: '逆贼以船十一只分载兵三百九十人谋取庆尙全罗道漕船且欲攻破沿海州县。' 以故沿海州县骚动难安如向表奏虑将侵扰全罗州道战舰造成役乞令金州住在上朝军马分遣防御抑小邦兵卒弓箭甲牟悉曾见收士多徒手*　{裸}身深为未便伏望威先攻昧德尙固存　庆尙道之官军二千分全罗州以骑士数百不止卫乎造舟之地抑令防诸沿海之方　颁坚锐于我师终许　淸于尔寇。" 别楮云: "臣兢惶陨越谨重奏言臣窃有开启事*　{段}具呈于后伏望圣慈咸赐兪允一东宁府前次经略司分遣不多军马而支应粮料始自今年正月至于三月十七日而止曾　圣旨谕以一　供亿故留在凤州军五百余人粮料乞令东宁府应副而未蒙怜察反使王京供亿其得能办甚为未便乞依圣旨卒令东宁府添助一　州海州等处种田军年前旣入处百姓家户而经冬春月　当出归农所而便不离家户者多矣。 实百姓所闷望乞令皆就农所造家出住毋甚烦扰一有自济州出来者高允大等六人年前九月初到于追讨使金方庆　下而欣笃官人累度传谕令发遣屯所然时方招谕济州人而顺命出来者辄见　于军中则彼人闻知其谓如何  乞令禁约一曾　圣旨官军供给限以接秋而农牛农器种子等事早悉　了分付种田司　时耕播今则大小麦已收而禾谷向熟穉者不过八月其接秋粮饷当限何月乞降纶音。"
#高丽史27卷-世家27-元宗3-13-43-1272

乙卯遣将军罗裕将募兵一千五百五十余人讨三别抄于全罗道时贼旣入济州筑内外城恃其险固日益猖蹶常出掳掠滨海萧然。
#高丽史27卷-世家27-元宗3-13-44-1272

秋七月甲子倭船到金州庆尙道按抚使曹子一恐交通事觉获谴于元密令还国洪茶丘闻之严鞫子一驰闻于帝。
#高丽史27卷-世家27-元宗3-13-45-1272

己卯遣大将军金伯钧如元贺节日。
#高丽史27卷-世家27-元宗3-13-46-1272

八月丙戌朔日食。
#高丽史27卷-世家27-元宗3-13-47-1272

元遣侍卫亲军千户王岑与茶丘议征取耽罗之策茶丘表陈金通精之党多在王京可使招之招而不从击之未晩帝从之茶丘乃遣通精之侄郞将金赞李邵贼将吴仁节族桓文伯等五人使往谕之通精等不从留金赞余皆杀之。
#高丽史27卷-世家27-元宗3-13-48-1272

壬申三别抄掠夺全罗道贡米八百石。
#高丽史27卷-世家27-元宗3-13-49-1272

丁酉义州副使金孝巨等二十二人还自元帝以我出陆皆放之。
#高丽史27卷-世家27-元宗3-13-50-1272

辛丑设消灾道场于本阙。
#高丽史27卷-世家27-元宗3-13-51-1272

庚戌大府注簿姜渭赞文习圭等以大府虚竭不堪征责祝发而逃。
#高丽史27卷-世家27-元宗3-13-52-1272

九月甲子宴达鲁花赤李益及马绛。
#高丽史27卷-世家27-元宗3-13-53-1272

丙寅李益托游禅源社入江华　虚实。
#高丽史27卷-世家27-元宗3-13-54-1272

戊辰中道按察使报: "三别抄寇孤澜岛焚战舰六　杀船匠执造船官洪州副使李行俭及结城蓝浦监务而去。"
#高丽史27卷-世家27-元宗3-13-55-1272

己巳幸王轮寺。
#高丽史27卷-世家27-元宗3-13-56-1272

遣近仗将校于中道探候贼变。
#高丽史27卷-世家27-元宗3-13-57-1272

庚辰赐金滉等及第。
#高丽史27卷-世家27-元宗3-13-58-1272

冬十月癸巳枢密院副使洪文系辞职以边胤代之。
#高丽史27卷-世家27-元宗3-13-59-1272

甲午移御堤上宫设百座道场。
#高丽史27卷-世家27-元宗3-13-60-1272

乙未地震。
#高丽史27卷-世家27-元宗3-13-61-1272

己亥洪茶丘杀曹子一。
#高丽史27卷-世家27-元宗3-13-62-1272

庚戌幸堤上宫设金经道场。
#高丽史27卷-世家27-元宗3-13-63-1272

辛亥盗窃典牧库银十八斤。
</div>
    <div class="pagination">
<a href="高丽史_page291.html">上一页</a><span>...</span><a href="高丽史_page287.html">287</a><a href="高丽史_page288.html">288</a><a href="高丽史_page289.html">289</a><a href="高丽史_page290.html">290</a><a href="高丽史_page291.html">291</a><span class="current-page">292</span><a href="高丽史_page293.html">293</a><a href="高丽史_page294.html">294</a><a href="高丽史_page295.html">295</a><a href="高丽史_page296.html">296</a><a href="高丽史_page297.html">297</a><span>...</span><a href="高丽史_page293.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
