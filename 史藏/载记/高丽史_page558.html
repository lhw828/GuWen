<!DOCTYPE html>
<html>
<head>
    <meta charset="UTF-8">
    <title>高丽史 - 第 558 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 558 页/共 739 页</h1>
    <div class="content">  ○顺州本高丽静戎郡成宗二年称顺州防御使高宗四十四年倂于德州后改为知郡事。

  ○渭州本乐陵郡[一云古德城。]高丽改今名为防御使文宗四年筑城。

  ○泰州本高丽光化县[一云宁朔一云连朔。]光宗二十一年称泰州防御使高宗十八年避蒙兵入于海岛元宗二年出陆属于嘉州恭愍王十五年以抚渭二州属于郡称泰州事辛禑七年析置抚渭二州。

  ○成州本沸流王松让之故都太祖十四年置刚德鎭显宗九年改今名为防御使后为知郡事别号松让[成庙所定。]有温泉。

  ○殷州本高丽兴德郡一名同昌郡成宗二年称殷州防御使高宗十八年避蒙兵入于海岛后出陆为成州属县恭让王三年置监务。

  ○肃州本高丽平原郡太祖十一年移筑鎭国城改名通德鎭成宗二年称今名为防御使后更为知郡事。

  ○慈州本高丽文城郡太祖二十二年改为大安州成宗二年改今名为防御使后改为知郡事。

  ○宁德鎭文宗十年避契丹兴宗讳改鎭为城以鎭字从眞字也有鎭使下同。

  ○威远鎭显宗二十年遣柳韶修古石城置之鎭在兴化鎭西北。

  ○定戎鎭显宗二十年遣柳韶修古石壁置鎭徙永平城民实之鎭在兴化鎭北。

  ○宁朔鎭古榛田高丽改今名文宗四年筑城。

  ○安义鎭显宗九年筑城。

  ○淸塞鎭高宗四年以御丹兵有功升威州防御使后投狄背国改称熙州为价州兼官。 有妙香山。[卽太伯山。]

  ○平虏鎭靖宗七年命崔　筑城后改柔远。

  ○宁远鎭靖宗七年命崔　筑城。

  ○朝阳鎭[有鎭将。 下同。]太祖十三年城马山。 号安水鎭显宗九年改连州防禁使[连一作涟。]后更今名为鎭。 高宗二年以御丹兵有功复称连州防御使四年改为翼州防御使后又改价州。

  ○阳岩鎭太祖二十一年筑城。

  ○树德鎭成宗二年筑城。

  ○安戎鎭光宗二十五年筑城。

  ○通海县太祖十七年筑城。 高宗四十三年罢县令以安仁鎭将兼之。

  ○永淸县古定水县后为龙冈属县后置县令。 高宗四十三年罢县令以安仁鎭将兼之恭愍王七年复析置县令。

  ○咸从县本高丽牙善城后改今名为县令官。

  ○龙冈县本高丽黄龙城[一云军岳]后改今名为县令官。

  ○三和县仁宗十四年分西京畿为六县。 以金堂呼山漆井三部曲合为本县置令。

  ○三登县仁宗十四年分西京畿为六县。 以成州所属新城萝坪狗牙等三部曲合为本县置令。

  ○江界府恭愍王十年称秃鲁江万户。 十八年改今名为万户府。

  ○泥城府恭愍王十八年置泥城万户府。[林土碧团本皆女眞所居恭愍王六年遣泥城万户金进等击走之改林土为阴潼以碧团隶焉抄南界人户以实之。]

  ○随州高宗十八年蒙兵陷昌州州人入于紫燕岛元宗二年出陆寓于郭州海滨。 以州人失土割郭州东十六村及郭州所属安义鎭以与之称知随州事仍兼郭州恭愍王二十年复析置郭州。
志卷第十二。

#高丽史59卷-志13-00-00-00-000

志卷第十三。 高丽史五十九。

正宪大夫工曹判书集贤殿大提学知  经筵春秋馆事兼成均大司成臣郑麟趾  奉敎修。
#高丽史59卷-志13-礼1-00-00-000

礼一。
#高丽史59卷-志13-礼1-00-00-001

○夫人函天地阴阳之气有喜怒哀乐之情。 于是圣人制礼以立人纪节其骄*　{淫}防其暴乱所以使民迁善远罪而成美俗也。 高丽太祖立国经始规模宏远然因草创未遑议礼。 至于成宗恢弘先业祀圆丘耕籍田建宗庙立社稷睿宗始立局定礼仪然载籍无传。 至毅宗时平章事崔允仪撰详定古今礼五十卷然阙遗尙多自余文籍再经兵火十存一二。 今据史编及详定礼旁采周官六翼式目编绿蕃国礼仪等书分纂吉凶军宾嘉五礼作礼志。
#高丽史59卷-志13-礼1-吉礼大祀-00-000

吉礼大祀。
#高丽史59卷-志13-礼1-吉礼大祀-　丘-000

　丘。
#高丽史59卷-志13-礼1-吉礼大祀-　丘-001

○　丘坛周六丈三尺高五尺十有二陛三　。 每　二十五步周垣四门。 燎坛在神坛南广一丈高一丈二尺户方六尺开上南出。 祀　丘有常日者孟春上辛祈谷无常日者孟夏择吉雩祀。 祝版称高丽国王臣王某敢明告。 玉币上帝以苍璧四圭有邸币以苍靑帝以靑圭赤帝以赤璋皇帝以黄琮白帝以白琥黑帝以玄璜。 币如其玉凡币之制皆长一丈八尺。 牲牢上帝及配主用苍犊各一五方帝各用方色犊一。 若方色难备者以纯色代之。 摄事上帝配主各用羊一五方帝各豕一。 献官亲祀太子若公侯伯为亚献太尉为终献。 太尉宰臣为之或太尉为亚献光禄卿为终献。 摄事太尉为初献太常卿为亚献光禄卿为终献。
#高丽史59卷-志13-礼1-吉礼大祀-　丘-002

亲祀仪。  齐戒。 前祀七日质明有司设行事执事官位于尙书省俱北向西上。 设太尉位于群官北稍西西向。 监察御史位二在西稍南东向。 群官就位立定太尉就位西向读誓文曰: "正月某日上辛亲祀祈谷于　丘。 各扬其职。 不供其事国有常刑。" 读讫并再拜退。 王散斋四日于别殿致斋三日二日于正殿一日于斋宫。 凡预祀之官散斋四日致斋三日散斋皆于正寝致斋二日于本司一日于祀所无本司者宿尙书省。 散斋理事如故唯不吊丧问疾不作乐不判署刑杀文书不行刑罚不经秽恶致斋之日唯祀事得行其余悉断。 近侍之官应从祀者及从祀群官各于本司淸斋一宿无本司者宿尙书省。 工人二舞皆淸斋一宿于太常司。 前祀二日太尉奏告太祖陵祠如常告之仪告以配神作主之意。 前祀一日诸卫令其属未后一刻各以其方器服守　每门二人每隅一人。
#高丽史59卷-志13-礼1-吉礼大祀-　丘-003

陈设。 前祀三日尙舍局设大次于外　东门之内道北南向设小次于卯陛之东西向。 守宫署设侍臣次于大次之前文左武右俱相向。 设行事陪祠官及有司次于内　东门之外道南并随地之宜。 设馔　于内　东门之外道北南向。 前祀二日郊社令帅其属扫除坛之上下积柴于燎坛设权火于燎坛东北南向。 掌牲令具牲牢。 太乐令陈登歌之乐于坛上稍南北向设轩架于坛南。 前祀一日奉礼设王位于坛下东南西向飮福位于坛上午陛之西北向。 亚终献飮福位在王位之后设亚终献祀官位于王位之后稍南西向。 执事者位于其后每等异位俱重行西向北上。 监察御史位二于坛下一于东南西向一于西南东向。 设奉礼位于乐悬东北赞者二人在南差退俱西向。 　律郞位二一于坛上乐　之西北一于轩架之西北俱东向。 太乐令位于轩架之北北向。 奉礼又设王望燎位于柴坛之北南向。 奉礼赞者位于燎坛东北西向北上。 设陪祀文武官位于　门内东西道南每等异位重行文东西向北上武西东向北上。 又设祀官及从祀群官等门外位于东　门外如设次式。 设牲　于东　门外当门西向。 苍牲一居前又靑牲一在北少退南上次赤牲一黄牲一白牲一玄牲一。 又苍牲一在南少退北上。 又设掌牲令位于牲西南吏陪其后俱北向。 设诸太祝位于牲东各当牲后祝史各陪其后俱西向。 设太常卿省牲位于牲前近北。 又设御史位于太常卿之西俱南向。 太史令设神位版郊社令设上帝神座于坛上北方南向席以藁　。 配位太祖神座于东方西向席以莞。 靑帝于东陛北赤帝于南陛东皇帝于南陛西白帝于西陛南黑帝于北陛西席　以藁　。 告洁毕权彻上帝　　各二居前。 　实稻粱在左粱在稻前。 　实黍稷在右稷在黍前。 　十二在左为三行右上。 第一行实形　在前鱼　　饵粉　次之。 第二行榛子在前干枣白　黑　次之。 第三行菱仁在前　仁栗黄鹿脯次之。 豆十二在右为三行左上。 第一行实芹菹在前笋菹脾析菁菹次之。 第二行　菹在前　食鱼　　　次之。 第三行豚拍在前鹿　　　　食次之。 * 一实大羹在　豆*闲。 俎二一载牲首盘在豆右之南一载牲肉在前。 豆一实毛血。 匏爵三每爵有　。 太尊二一实明水一实泛齐。 着尊二一实明水一实醴齐。 牺尊二一实明水一实　齐。 山　二一实玄酒一实淸酒。 在坛上东南隅北向西上。 象尊二一实明水一实醍齐。 壶尊二一实明水一实沈齐。 山　四二实玄酒一实事酒一实昔酒。 在坛下南陛东北向西上。 尊皆加勺　有　以置爵。 设玉币　于尊　之所设祝　于神位之右。 配位前着尊二一实明水一实泛齐。 牺尊二一实明水一实醴齐。 象尊二一实明水一实　齐。 山　二一实玄酒一实淸酒在坛上于上帝酒尊之东北向西上。 　　* 俎爵　祝　币　之设并如上帝仪无玉。 五方帝前各太尊二一实明水一实泛齐。 着尊二一实明水一实醴齐。 牺尊二一实明水一实　齐。 山　一实淸酒。 各设于神座之左而右向。 　豆各八　减白　黑　　饵粉　豆　脾析豚拍　食　食。 　　各一　实稻粱　实黍稷。 其* 实牲俎爵　币玉之设并如上仪。 设王洗二于午陛东南北向　洗在东爵洗在西。 　洗以　　水在洗东加爵。 　在洗西南。 肆　实以巾爵。 又设亚终献洗二于王洗东南俱北向　水在洗东　在洗西南肆　实以巾爵。
#高丽史59卷-志13-礼1-吉礼大祀-　丘-004

　驾出宫。 致斋日昼漏上水五刻　驾发引。 发引前七刻奏一严前五刻奏二严所司陈大驾卤簿诸卫各督其属队引内仗以次入陈于殿庭枢密以下左右侍臣俱诣大观殿庭立班以俟。 前二刻奏三严王服　黄袍坐殿。 鸣鞭禁卫大喝: "再拜。" 讫舍人喝: "枢密侍臣常起居。" 讫阁门各引太子公侯伯宰臣就位立定舍人喝: "太子以下再拜。" 西出。 侍中版奏外办王降殿升　*　辇出兴礼门外。 守宫宰臣奉辞。 王至仪凤门内降辇入幄。 乘黄令进辂于仪凤门阶前南向千牛将军一员执长刀立于辂前北向黄门侍郞在侍臣前。 太仆卿摄衣而升正立执　千牛将军前执　。 侍中版奏外办王出幄乘辂。 称警　如常。 文武两班常起居讫黄门侍郞奏请侍臣上马侍中前承制退称曰: "制可。" 黄门侍郞退称: "侍臣上马。" 舍人喝: "文武侍臣再拜。" 讫太仆卿立授绥次百司留守奉辞。 黄门侍郞进当　驾前　奏称: "黄门侍郞臣某言: '请　驾进发。'" 　伏兴退复位。 　驾动称警　。 侍中黄门侍郞夹侍千牛将军夹路而趋。 　驾出升平门权驻侍臣上马讫黄门侍郞奏请车右升陪乘枢密上将军各二员侍中前承制退称曰: "制可。" 黄门侍郞退复位车右再拜升讫　驾动。 称警　不得鼓吹不得　哗。 其从祀官在玄武队后如常仪。 　驾将至斋宫其先到诸祀官若执礼御史郊社令执事官俱朝服于斋宫门外北向西上立班奉迎再拜。 　驾至斋宫南门外回辂南向车右降立辂前。 侍中进当　驾前　奏称: "侍中臣某言: '请降辂。'" 　伏兴退复位王降辂入斋宫。 　扇华盖侍卫如常仪宿卫如式。 通事舍人各引从祀文武群官集斋宫门前。 文东武西舍人承旨　群官各还次。
#高丽史59卷-志13-礼1-吉礼大祀-　丘-005

省牲器。 省牲之日午后八刻诸卫之属禁断行人未后二刻郊社令率其属以尊　　　入设于位。 凡祭器皆藉以席　豆又加盖　。 未后三刻执礼官先入奉礼帅赞者俱入就位。 谒者赞引各引祀官及御史俱就位肄仪。 讫掌牲令牵牲就　位谒者引太常卿赞引引御史入诣坛东陛升视涤濯。 执尊者皆去　。 告洁讫引降就省牲位南向立。 掌牲令少前曰: "请省牲。" 退复位太常卿省牲。 掌牲令又前举手曰: "　。" 还本位。 诸太祝各巡牲一　西向举手曰: "充。" 俱还本位。 诸太祝与掌牲令以次牵牲诣厨授太官。 谒者引光禄卿诣厨省鼎　申视涤濯监取明水火赞引引御史诣厨省馔具。 　律郞展视乐器各还斋所。 祀日未明五刻太官令帅宰人以　刀割牲取牲首七各盛于盘入设于坛上尊　所太官令入实　豆时奉设七坐豆右之南。 祝史以豆取毛血各置于馔所遂烹牲。
#高丽史59卷-志13-礼1-吉礼大祀-　丘-006

奠玉帛。 祀日未明三刻诸祀官及从祀官各服其服。 执礼官先入坛下郊社良　令各帅其属入实尊　玉币。 太祝以玉币置于　。 太官令帅进馔者实诸　豆　　监察御史按视坛之上下*　{纠}察不如仪者还出。 未明二刻奉礼帅赞者先入再拜就位赞引引御史郊社令诸太祝及祝史令史与执尊　　幂者入自东门当坛南乐悬北重行北向西上立定。 奉礼曰: "再拜。" 赞者承传。 御史以下皆再拜讫执尊　　　者各就位。 赞引引御史诸太祝诣坛东陛升御史行扫除于上令史扫除于下讫复位。 谒者赞引各引祀官及从祀群官俱就门外位。 太乐令帅工人二舞入就位文舞入陈于悬北武舞立于悬南道西。 其升坛者皆脱　于下降纳如常。 谒者引司空入就位立定奉礼曰: "再拜。" 司空再拜讫。 谒者引司空诣坛东陛升行扫除于上降行乐悬于下。 讫引复位。 谒者赞引各引祀官通事舍人分引从祀群官入就位。 侍中诣行宫门前版奏外办未明一刻王服衮冕以出。 　扇华盖侍卫如常仪。 太常博士引太常卿凡太常卿前导皆博士先引。 太常卿引王入大次帘降太常卿博士阁门官分立于大次外左右。 郊社令以祝版进王署讫近臣奉出郊社令受各奠于　。 侍中版奏外办帘卷。 王出次。 华盖侍卫如常仪。 太常卿引王至内　门外近侍斋戒者陪从。 尙衣奉御以桓圭授殿中监殿中监受进王执圭。 华盖仗卫停于门外。 王入自正门　律郞　　伏举麾兴。 凡取物者皆　　伏而取兴奠物则奠讫　伏而后兴。 工　　轩架奏黄钟宫正安之曲。 王升降行止皆作正安之曲。 王至版位西向立。 每立定太常卿与博士退立于左。 偃麾　　乐止。 凡乐皆　律郞　　伏举麾兴工　　而后作偃麾　　而后止。 太常卿前奏请再拜退复位王再拜。 奉礼曰: "再拜。" 众官在位者皆再拜先拜者不拜。 太常卿前奏称: "有司谨具请行事。" 退复位。 　律郞举麾轩架奏夹锺宫景安之曲三成黄锺角大簇征姑洗羽各一成文舞作六成偃麾乐止。 太祝升烟燔牲首乐六成。 讫太祝举牲首盘各由其陛授祝史祝史诣燎坛上别加柴燔之。 太常卿前奏请再拜王再拜。 奉礼曰: "再拜。" 众官在位者皆再拜。 诸太祝取玉币于　各立于尊所。 太常卿引王诣坛轩架奏黄锺宫正安之曲升自南陛侍中中书令以下左右侍卫量人从升。 王升坛北向立乐止。 太祝以玉币授侍中侍中奉玉币东向　进。 王搢圭受玉币。 登歌作大吕宫嘉安之曲。 太常卿引王诣上帝神位前北向　奠讫执圭　伏兴少退北向再拜。 讫登歌止。 太常卿引王少东东向立配座太祝以币授侍中。 侍中奉币北向进王搢圭受币。 登歌作大吕宫仁安之曲。 太常卿引王诣配座前东向　奠讫执圭　伏兴少退东向再拜讫登歌止。 太常卿引王轩架奏黄锺宫正安之曲。 王降自南陛还版位西向立乐止。 初王将奠配位之币五帝太祝各奉玉币　奠神座前。 祝史燔牲首讫出诣馔所各奉毛血豆立于门外于登歌止祝史奉毛血豆入就坛下。 诸太祝各由其陛迎取于坛上俱进奠神座前。
#高丽史59卷-志13-礼1-吉礼大祀-　丘-007

进熟。 王升奠玉币太官令出帅进馔者奉馔各陈于　门外谒者引司徒出诣馔所。 司徒奉上帝之俎太官令引馔入。 俎初入门轩架奏黄锺宫　安之曲馔至陛乐止。 太祝俱进彻毛血之豆自东陛授祝史以出。 司徒升自午陛诣上帝神座前　奠俎。 诸太祝一时各奠俎上帝馔升自午陛; 配位馔升自卯陛; 五帝馔各由其陛。 诸太祝迎奠于神座前　豆盖　先彻乃升　　旣奠却其盖于下设。 讫谒者引司徒降自东陛复位太官令退复位诸太祝各还尊所。 太常卿引王诣　洗位轩架奏黄锺宫正安之曲。 王至洗位乐止。 殿中监进受圭侍中　取　兴沃水内侍官　取盘承水。 王　手黄门侍郞　取巾于　兴以进。 王　手黄门侍郞受巾　奠于　。 祝史以　取爵进　于洗西黄门侍郞取爵于　以进。 王受爵侍中酌　水内侍官奉盘承水。 王洗爵黄门侍郞　取巾于　兴以进。 王拭爵。 讫黄门侍郞受巾奠于　。 侍中以　受爵授祝史祝史传授太祝。 太祝受　取爵置尊所　上。 殿中监进圭王执圭。 太常卿引王轩架奏黄锺宫正安之曲。 王自南陛升坛讫乐止。 谒者引司徒升自东陛立于尊所。 王诣上帝尊所侍中取爵于　进。 王受爵太祝去　侍中赞酌太尊之泛齐。 登歌作大吕宫嘉安之曲。 王诣上帝前　奠爵　伏兴太常卿引王少退北向立乐止。 太祝持祝版进神座右东向　读祝文讫　伏兴乐作。 王再拜。 太祝奠版于　乐止。 太常卿引王诣配位尊所侍中取爵于　进王受爵。 太祝去　侍中赞酌着尊之泛齐登歌作大吕宫仁安之曲。 王诣配位前奠爵　伏兴。 五帝太祝取爵于　酌太尊之泛齐各进奠神座前讫太常卿引王少退东向立乐止。 配位太祝持祝版进神座左北向　读祝文讫　伏兴乐作。 王再拜讫乐止。 太常卿引王诣飮福位北向立登歌作黄锺宫禧安之曲。 太祝各以爵酌上尊福酒合置一爵一太祝持爵授侍中侍中西向奉以立王再拜讫侍中　以爵酒进王　搢圭受爵祭酒三祭于地　酒奠爵。 太祝各持俎进减神前　肉皆取前脚第二骨合置一俎上。 又太祝各以　进减黍稷饭合置一　以授司徒。 司徒西向　以进王受以授内侍。 内侍二人立于午陛下王受　肉　饭内侍升诣王位之左受退。 谒者引司徒降复位。 王　取爵遂飮卒爵侍中受虚爵以授太祝。 太祝受爵复于　还尊所。 王　伏兴再拜乐止。 太常卿引王降自午陛轩架奏黄锺宫正安之曲至版位西向立乐止。 文舞退轩架奏黄锺宫崇安之曲退讫乐止。 武舞进轩架奏黄锺宫崇安之曲舞者立定乐止。 初王将复位谒者引太尉诣　洗位北向立斋郞二人赞洗。 太尉　手　手祝史以　取爵立于洗西。 太尉取爵于　洗爵拭爵祝史以　受爵传授太祝太祝受　取爵置尊所　上。 谒者引太尉自东陛升坛诣上帝尊所。 太尉取爵于　太祝去　太尉酌着尊之醴齐。 轩架奏黄锺宫武安之曲武舞作乡乐交奏。 诣上帝神座前北向　奠爵　伏兴少退北向再拜讫又就配位前酌牺尊之醴齐如上仪。 少退东向再拜。 初太尉酌配位尊时五帝太祝各酌着尊之醴齐进奠神座前讫乐止。 谒者引太尉诣飮福位诸太祝各以爵酌　福酒合置一爵一太祝持爵进太尉之右西向立。 太尉再拜受爵　祭酒遂飮卒爵。 太祝进受虚爵复于　。 太尉兴再拜讫谒者引太尉降复位。 初太尉献将毕谒者引光禄卿诣　洗　手洗爵升酌　齐。 终献如亚献仪。 谒者引光禄卿降复位。 诸太祝各进　彻　豆兴还尊所　豆各一少移故处。 登歌作大吕宫肃安之曲卒彻乐止。 奉礼曰: "赐　再拜。" 在位官皆再拜飮福者不拜。 送神轩架奏夹锺宫永安之曲乡乐交奏。 太常卿前奏请再拜王再拜讫。 奉礼曰: "再拜。" 众官再拜。 乐一成止。 太常卿前奏请就望燎位。 太常卿引王轩架奏黄锺宫正安之曲王就望燎位南向立乐止。 初赐　再拜讫诸太祝各执　进诣神座前取玉帛祝版以俎载牲体黍稷饭及爵酒各由其陛降坛南行诣柴坛自南陛升以玉帛祝版馔物置于燎柴。 奉礼曰: "可燎。" 东西各六人举权火。 火燎半柴太常卿前奏礼毕。 引王还大次。 轩架奏黄锺宫正安之曲。 出中　门外太常卿奏请释圭殿中监　受圭以授尙衣奉御。 王至大次乐止。 谒者赞引各引祀官通事舍人分引从祀群官以次出。 赞引引御史太祝以下俱复执事位。 奉礼曰: "再拜。" 御史以下皆再拜赞引引出。 太乐令引工人以次出。 将士不得辄离部伍。
#高丽史59卷-志13-礼1-吉礼大祀-　丘-008

　驾还宫。 其日祀事礼毕。 王还斋殿停一刻顷奏初严所司转仗卫卤簿于还途如来仪。 奏二严枢密以下左右侍臣及文武百官各就位立定太乐令陈乐部于斋宫南门外。 王将出奏三严。 王服绛纱袍出坐殿禁卫大喝再拜。 枢密左右侍臣常起居讫阁门引太子公侯伯宰臣入就位常起居讫阁门以次引出。 侍中版奏外办王出斋宫门外南向立乘黄令进辂于斋宫门外南向。 王乘辂千牛将军驭驾如来仪。 百官常起居讫黄门侍郞请　驾进发退复位　驾动。 侍卫如常仪。 黄门侍郞千牛将军夹辂而趋至侍臣上马所黄门侍郞奏请　驾少驻　侍臣上马侍中前承制退称曰: "制可。" 黄门侍郞退称曰: "侍臣上马。" 舍人喝: "侍臣再拜上马。" 黄门侍郞奏请　车右升侍中承制退称曰: "制可。" 黄门侍郞退复位车右再拜升讫。 黄门侍郞奏请　驾进发退复位。 　驾动鼓吹乐部振作。 而还至升平门外少驻侍臣下马车右降。 讫　驾入升平门留守百官　再拜。
#高丽史59卷-志13-礼1-吉礼大祀-　丘-009

</div>
    <div class="pagination">
<a href="高丽史_page557.html">上一页</a><span>...</span><a href="高丽史_page553.html">553</a><a href="高丽史_page554.html">554</a><a href="高丽史_page555.html">555</a><a href="高丽史_page556.html">556</a><a href="高丽史_page557.html">557</a><span class="current-page">558</span><a href="高丽史_page559.html">559</a><a href="高丽史_page560.html">560</a><a href="高丽史_page561.html">561</a><a href="高丽史_page562.html">562</a><a href="高丽史_page563.html">563</a><span>...</span><a href="高丽史_page559.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
