<!DOCTYPE html>
<html>
<head>
    <meta charset="UTF-8">
    <title>高丽史 - 第 590 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 590 页/共 739 页</h1>
    <div class="content">宣宗七年七月引见新及第赐酒食仍赐公服各一袭。
#高丽史74卷-志28-选举2-科目2-崇奬之典-007

肃宗二年九月引见新及第林元通等赐酒食衣服。  是年赐金富辙母米四十石旧制: 三子登科岁给母大仓米三十石。 以富辙兄弟四人登科加赐十石遂以为常。  七年七月式目都监奏: "由三传三礼业出身者宜授官劝后。" 制可。  十一月引见新及第赐衣服酒食。  九年十月引见新及第宋玮等赐酒食。
#高丽史74卷-志28-选举2-科目2-崇奬之典-008

睿宗二年四月引见新及第皇甫许等。  四年二月引见新及第卢显庸等赐衣酒。  八年三月引见新及第郑之元等命左正言胡宗旦押赐酒食于合门仍令释褐。  十一年二月引见新及第金精等赐酒食于合门仍令释褐。  十一月新及第林许允等许令释褐赐酒食及衣各一袭。
#高丽史74卷-志28-选举2-科目2-崇奬之典-009

仁宗十一年十二月判: 四子登制述明经科者令五部两京诸州府郡县辨报其父母别赐米三十石已没者超一等封爵。
#高丽史74卷-志28-选举2-科目2-崇奬之典-010

毅宗三年正月判: 兄弟三人登制述明经科者其父授职其母别赐米二十石没者封赠。  五年四月引见乙丑年以来新及第等赐宴合门仍令释褐。  十年六月诏: "今年壮元黄文庄乃丙寅科状元文富之弟也。 兄弟俱占魁科在古罕闻宜准三子登科例岁给母粟三十石。"
#高丽史74卷-志28-选举2-科目2-崇奬之典-011

明宗六年八月新及第看榜许于街路张乐以为荣观比因兵乱久废至是复之。  八年六月御史台奏: "旧制新及第红牌降使就赐于家迎待烦费寒士不克供办。 自今请于帘前赐牌。" 中书门下府驳奏: "先王之制必降赐于家者将以荣耀里闾使人歆羡劝学　行之已久仍旧便。" 制可。  二十二年四月丙科第四人崔祗义兄祗元祗礼弟祗忠先已登第。 旧制: 三子登第者赐母米二十七石。 今以四子登科命有司加赏。
#高丽史74卷-志28-选举2-科目2-崇奬之典-012

高宗十七年崔瑀始造新及第仪物以宠之。
#高丽史74卷-志28-选举2-科目2-崇奬之典-013

元宗元年九月以魏文卿兄弟俱为状元　其母。  七年五月命新及第缀行令八坊厢父老士庶笙歌盛服随从以宠之。
#高丽史74卷-志28-选举2-科目2-崇奬之典-014

忠烈王二十八年五月亲试各赐白银三斤马一匹。
#高丽史74卷-志28-选举2-科目2-崇奬之典-015

忠穆王三年十月金仁管连魁三场赐马红　许着金花帽王亲授红牌宠渥尤厚。  是月命新及第四日成行寻令六日成行。 国制: 凡登科者特赐蓝袍犀带戴花张盖以荣之。
#高丽史74卷-志28-选举2-科目2-恩例-001

○凡恩例。 穆宗卽位诏: 进士明经十举不第及书者地理学生满十年者　许脱麻。  元年三月取恩赐一人东堂取恩赐自此始然不为常例。  二年十月镐京医卜业生在学满二十年年踰五十者　许脱麻。
#高丽史74卷-志28-选举2-科目2-恩例-002

显宗四年八月举人崔弘正以赴举年满特赐释褐。  五年四月石邦宝等二人以赴举度满　赐释褐。
#高丽史74卷-志28-选举2-科目2-恩例-003

文宗十九年六月　知政事金义珍知贡举取进士王覆试以卢旦奏事　旨怒不设科惟取十上不第者赐李元长等五人恩赐出身又赐明经二人及第。
#高丽史74卷-志28-选举2-科目2-恩例-004

肃宗诏: 进士明经十举不第者许令脱麻。
#高丽史74卷-志28-选举2-科目2-恩例-005

高宗四十年六月诏: 诸业东堂监试各一度进士明经各十度已满者一度中场入格许令脱麻。
#高丽史74卷-志28-选举2-科目2-恩例-006

忠宣王卽位敎曰: "诸业东堂监试各许一度进士明经赴举已满十度者亦许脱麻。"
#高丽史74卷-志28-选举2-科目2-制科-001

○制科。 景宗元年遣金行成如宋入学国子监二年行成在宋登第。  五年遣崔罕王琳如宋入学十一年罕琳登宾贡科授秘书郞。
#高丽史74卷-志28-选举2-科目2-制科-002

穆宗元年金成积入宋登第。
#高丽史74卷-志28-选举2-科目2-制科-003

肃宗四年二月宋诏: 许举子宾贡。
#高丽史74卷-志28-选举2-科目2-制科-004

睿宗十年七月遣金端甄惟底赵奭康就正权迪如宋赴大学十二年迪奭端登上舍及第。
#高丽史74卷-志28-选举2-科目2-制科-005

忠肃王元年正月元颁科举诏令选合格者三人贡赴会试。  二年正月遣朴仁干等三人应举皆不第。  四年十二月遣安震应举五年震中制科第三甲十五名。  七年十月遣安轴崔瀣李衍宗应举八年瀣中制科　授辽阳盖州判官。  十年十二月遣安轴赵廉崔龙甲应举十一年轴中制科。  后二年李谷中制科第二甲授翰林国史院检阅官。
#高丽史74卷-志28-选举2-科目2-制科-006

忠惠王后三年李仁复中制科授大宁路锦州判官。
#高丽史74卷-志28-选举2-科目2-制科-007

忠穆王初年十一月遣尹安之安辅郭　应举明年辅中制科。  三年九月遣尹安之白弥坚朴中美应举。
#高丽史74卷-志28-选举2-科目2-制科-008

忠定王元年安之中制科授大宁路判官。  二年遣白弥坚金仁管应举。
#高丽史74卷-志28-选举2-科目2-制科-009

恭愍王二年以李穑充书状官应举三年穑中制科第二甲第二名授应奉翰林文字。  十九年六月,

大明颁科举诏令就本国乡试贡赴京师至会试不拘额数选取。  八月李仁复李穑为考试官通考三场文字取李崇仁朴实权近金涛柳伯濡以充贡士崇仁近以年未满二十五不遣。  二十年涛中制科第二十五名授东昌府丞。  二十二年六月白文宝权仲和取应举试金潜宋文中权近曹信金震阳近又以年少不赴。
#高丽史74卷-志28-选举2-科目2-武科-001

○武科。 恭愍王元年四月进士李穑上书: "请设武举之科。" 事未施行。
#高丽史74卷-志28-选举2-科目2-武科-002

恭让王二年闰四月都评议使司奏: "文武二道不可偏废本朝只取文科不取武科故武艺成材者少当以寅申巳亥试武科其试官则以两府以上一员同考试官则以三四品中文武各一员试取给牌一如文科仪。 一等三人取诸家兵书俱通且精武艺者二等七人取粗习武艺通兵书者三等二十三人取或通兵书或精一艺者永为恒式。" 从之。
#高丽史74卷-志28-选举2-科目2-国子监试-001

○国子监试卽进士试德宗始置试以赋及六韵十韵诗厥后或称成均试或称南省试。 文宗二十五年只试六韵十韵诗。 毅宗二年试以赋及十韵诗忠宣王废之。 忠肃王四年以九斋朔试代之。 七年称举子试。 恭愍王十七年王欲选通经者为试官辛旽欲以监察大夫孙涌为之宦者李刚达欲以判典校寺事李茂芳权思复为之王恶其争乃曰: "监试所取例皆童蒙非经明行修之士无益国家。" 罢之。 辛禑二年复之。
#高丽史74卷-志28-选举2-科目2-国子试试员-001

○凡国子试试员以三品以下官为之。 高宗十四年三月庾敬玄掌试以: "相如一奋其气威信敌国。" 为十韵诗题举子请解题敬玄误解信字为诚信之信有一生前诘是非敬玄怒黜之时人欺之。 忠烈王十三年五月林贞杞掌试出律赋题曰: "太宗好尧舜之道如鱼依水不可暂无以好尧舜道不可暂无。" 为韵。 诸生进曰: "韵中六字皆则音何如 " 贞杞　改之曰: "好尧之道如鱼依水。" 诸生又进曰: "韵中五字皆平音何如 " 贞杞大　又改之曰: "好尧舜道如鱼依水。" 辛禑十一年三月尹就掌试所取皆势家乳臭之童。 时人欺之为粉红榜。 以其儿童好着粉红衣也。
#高丽史74卷-志28-选举2-科目2-国子试之额-001

○凡国子试之额无定制德宗初年命右拾遗廉显取郑功志等六十人。
#高丽史74卷-志28-选举2-科目2-国子试之额-002

文宗三年二月右副承宣金尙宾取韩复等三十九人。  二十五年十月秘书少监高维取七十五人。
#高丽史74卷-志28-选举2-科目2-国子试之额-003

宣宗八年三月礼部郞中李　取金荩等九十一人。
#高丽史74卷-志28-选举2-科目2-国子试之额-004

睿宗元年三月中书舍人李载取安之忠等八十九人。  十一年二月国子祭酒洪瓘取兪坦升等九十九人。  十二年三月文德殿学士金沽取王存等一百三人。
#高丽史74卷-志28-选举2-科目2-国子试之额-005
</div>
    <div class="pagination">
<a href="高丽史_page589.html">上一页</a><span>...</span><a href="高丽史_page585.html">585</a><a href="高丽史_page586.html">586</a><a href="高丽史_page587.html">587</a><a href="高丽史_page588.html">588</a><a href="高丽史_page589.html">589</a><span class="current-page">590</span><a href="高丽史_page591.html">591</a><a href="高丽史_page592.html">592</a><a href="高丽史_page593.html">593</a><a href="高丽史_page594.html">594</a><a href="高丽史_page595.html">595</a><span>...</span><a href="高丽史_page591.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
