<!DOCTYPE html>
<html>
<head>
    <meta charset="UTF-8">
    <title>三国史记 - 第 67 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 67 页/共 156 页</h1>
    <div class="content">
○九年，春三月，遣使入<隋>朝贡。<隋>文林郞<裴淸>奉使<倭>国，经我国南路。

二七卷百济本纪五武王一二年

○十二年，春二月，遣使入<隋>朝贡。<隋><炀帝>将征<高句丽>，王使<国智牟>入请军期。帝悦，厚加赏锡，遣尙书起部郞<席律>来，与王相谋。秋八月，筑<赤　城>。冬十月，围<新罗><　岑城>，杀城主<赞德>，灭其城。

二七卷百济本纪五武王一三年

○十三年，<隋>六军度<辽>，王严兵于境，声言助<隋>，实持两端。

夏四月，震宫南门。五月，大水，漂没人家。

二七卷百济本纪五武王一七年

○十七年，冬十月，命达率<　奇{芍奇}>领兵八千，攻<新罗><母山城>。十一月，王都地震。

二七卷百济本纪五武王一九年

○十九年，<新罗>将军<边品>等，来攻<　岑城>，复之，<奚论>战死。

二七卷百济本纪五武王二二年

○二十二年，冬十月，遣使入<唐>，献果下马。

二七卷百济本纪五武王二四年

○二十四年，秋，遣兵侵<新罗><勒弩县>。

二七卷百济本纪五武王二五年

○二十五年，春正月，遣大臣入<唐>朝贡。<高祖>嘉其诚款，遣使就册为<带方郡>王{公}<百济>王。秋七月，遣使入<唐>朝贡。冬十月，攻<新罗><速含><樱岑><　岑><烽岑><旗悬><冗栅>等六城，取之。

二七卷百济本纪五武王二六年

○二十六年，冬十一月，遣使入<唐>朝贡。

二七卷百济本纪五武王二七年

○二十七年，遣使入<唐>，献明光铠，因讼<高句丽>梗道路，不许来朝上国。<高祖>遣散骑常侍<朱子奢>来，诏谕我及<高句丽>，平其怨。秋八月，遣兵，攻<新罗><王在城{主在城}>，执城主<东所>，杀之。冬十二月，遣使入<唐>朝贡。

二七卷百济本纪五武王二八年

○二十八年，秋七月，王命将军<沙乞>，拔<新罗>西鄙二城，虏男女三百余口。王欲复<新罗>侵夺地分，大举兵，出屯于<熊津>。<罗>王<眞平>闻之，遣使告急于<唐>。王闻之，乃止。

秋八月，遣王侄<福信>，入<唐>朝贡，<太宗>谓与<新罗>世　，数相侵伐，赐王玺书曰："王世为君长，抚有东蕃，海隅遐旷，风涛艰阻，忠款之至，职贡相寻，尙想嘉猷，甚以欣慰。朕祗承宠命，君临区宇，思弘正道，爱育黎元，舟车所通，风雨所及，期之遂性，咸使乂安。<新罗>王<金眞平>，朕之蕃臣，王之　国，每闻遣师，征讨不息。阻兵安忍，殊乖所望。朕已对王侄<福信>及<高句丽><新罗>使人，具　通和，咸许辑睦。王必须忘彼前怨，识朕本怀，共笃　情，卽停兵革。"王因遣使，奉表陈谢。虽外称顺命，内实相仇如故。

二七卷百济本纪五武王二九年

○二十九年，春二月，遣兵攻<新罗><　峰城{　岑城}>，不克而还。

二七卷百济本纪五武王三零年

○三十年，秋九月，遣使入<唐>朝贡。

二七卷百济本纪五武王三一年

○三十一年，春二月，重修<泗　>之宫。王幸<熊津城>。夏旱，停<泗　>之役。秋七月，王至自<熊津>。

二七卷百济本纪五武王三二年

○三十二年，秋九月，遣使入<唐>朝贡。

二七卷百济本纪五武王三三年

○三十三年，春正月，封元子<义慈>为太子。二月，改筑<马川城>。秋七月，发兵伐<新罗>，不利。

王田于<生草>之原。冬十二月，遣使入<唐>朝贡。

二七卷百济本纪五武王三四年

○三十四年，秋八月，遣将攻<新罗><西谷城>，十三日拔之。

二七卷百济本纪五武王三五年

○三十五年，春二月，<王兴寺>成。其寺临水，彩饰壮丽。王每乘舟，入寺行香。三月，穿池于宫南，引水二十余里，四岸植以杨柳，水中筑岛屿，拟<方丈仙山>。

二七卷百济本纪五武王三七年

○三十七年，春二月，遣使入<唐>朝贡。三月，王率左右臣寮，游燕于<泗　河>北浦。两岸奇岩怪石错立，间以奇花异草，如　图。王飮酒极欢，鼓琴自歌，从者屡舞。时人谓其地为<大王浦>。夏五月，王命将军<于召>，帅甲士五百，往袭<新罗><独山城>。<于召>至<玉门谷>，日暮，解鞍休士。<新罗>将军<阏川>将兵，掩至　击之。<于召>登大石上，弯弓拒战，矢尽，为所擒。六月，旱。秋八月，燕群臣于<望海楼>。

二七卷百济本纪五武王三八年

○三十八年，春二月，王都地震。三月，又震。冬十二月，遣使入<唐>，献铁甲雕斧。<太宗>优劳之，赐锦　{袍}幷彩帛三千段。

二七卷百济本纪五武王三九年

○三十九年，春三月，王与嫔御泛舟大池。

二七卷百济本纪五武王四零年

○四十年，冬十月，又遣使于<唐>，献金甲雕斧。

二七卷百济本纪五武王四一年

○四十一年，春正月，星　于西北。二月，遣子弟于<唐>，请入<国学>。

二七卷百济本纪五武王四二年

○四十二年，春三月，王薨。谥曰<武>。使者入<唐>，素服奉表曰："君外臣<扶余璋>卒。"帝举哀<玄武门>，诏曰："怀远之道，莫先于宠命，饰终之义，无隔于遐方。故柱国<带方郡>王{公}<百济>王<扶余璋>，栈山{航}海，远　正朔，献琛奉牍，克固始终，奄致薨殒，追深　悼。宜加常数，式表哀荣，赠光禄大夫。"赙赐甚厚。
</div>
    <div class="pagination">
<a href="三国史记_page66.html">上一页</a><span>...</span><a href="三国史记_page62.html">62</a><a href="三国史记_page63.html">63</a><a href="三国史记_page64.html">64</a><a href="三国史记_page65.html">65</a><a href="三国史记_page66.html">66</a><span class="current-page">67</span><a href="三国史记_page68.html">68</a><a href="三国史记_page69.html">69</a><a href="三国史记_page70.html">70</a><a href="三国史记_page71.html">71</a><a href="三国史记_page72.html">72</a><span>...</span><a href="三国史记_page68.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
