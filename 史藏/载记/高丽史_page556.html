<!DOCTYPE html>
<html>
<head>
    <meta charset="UTF-8">
    <title>高丽史 - 第 556 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 556 页/共 739 页</h1>
    <div class="content">  ○派川县本高勾丽　渊县新罗景德王改今名为金壤郡领县显宗九年来属。

  ○鹤浦县本高勾丽鹄浦县新罗景德王改今名为金壤郡领县显宗九年来属。

  ○霜阴县本高勾丽萨寒县新罗景德王改今名为朔庭郡领县显宗九年仍属。
#高丽史58卷-志12-地理3-015

○和州本高勾丽之地或称长岭鎭或称唐文[唐一作堂。]或称博平郡高丽初为和州成宗十四年改和州安边都护府显宗九年降为和州防御使为本营。 高宗时没于蒙古为双城摠管府州因合于登州。 犹称防御使后倂于通州忠烈王时复旧。 恭愍王五年出师收复为和州牧十八年升为和宁府设土官。 有横江。
#高丽史58卷-志12-地理3-016

○高州古德宁鎭[一云洪源郡。]成宗十四年为高州防御使显宗十九年城凤化山南以徙州治恭愍王五年改知州事。
#高丽史58卷-志12-地理3-017

○宜州本高勾丽泉井郡[一云于乙买。]新罗文武王二十一年取之改为井泉郡。 高丽初称涌州成宗十四年置防御使后更今名睿宗三年筑城别号东牟[成庙所定。]又号宜春宜城。 要害处有铁关海岛有竹岛。
#高丽史58卷-志12-地理3-018

○文州古称姝城成宗八年为文州防御使后合于宜州忠穆王元年复析置。
#高丽史58卷-志12-地理3-019

○长州[一云　林一云端谷。]显宗九年为长州防御使后改为县属定州。
#高丽史58卷-志12-地理3-020

○定州古称巴只[一云宣威。]靖宗七年为定州防御使置关门恭愍王五年升都护府别号中山。 有鼻白山。[春秋降香祝行祭。]
#高丽史58卷-志12-地理3-021

○豫州睿宗十一年为豫州防御使后属定州。
#高丽史58卷-志12-地理3-022

○德州文宗九年始筑宣德城为鎭后称德州防御使。
#高丽史58卷-志12-地理3-023

○元兴鎭靖宗十年城　川为鎭有鎭使。 下同。
#高丽史58卷-志12-地理3-024

○宁仁鎭[一云淸源。]显宗二十二年置。
#高丽史58卷-志12-地理3-025

○耀德鎭一名显德鎭显宗三年始筑城堡。
#高丽史58卷-志12-地理3-026

○长平鎭古称古叱达光宗二十年始筑城堡有鎭将。 下同恭愍王六年改鎭为县置令。
#高丽史58卷-志12-地理3-027

○龙津鎭古狐浦高丽初改今名为鎭穆宗九年筑城后属文州辛禑五年析置县令别号龙城。
#高丽史58卷-志12-地理3-028

○永兴鎭古称关防戍文宗十五年始筑城堡。
#高丽史58卷-志12-地理3-029

○静边鎭显宗二十二年置。 有沸流水。[春秋降香祝行祭。]
#高丽史58卷-志12-地理3-030

○云林鎭显宗六年筑城堡。
#高丽史58卷-志12-地理3-031

○永　鎭本甑大伊穆宗四年置后改为县。
#高丽史58卷-志12-地理3-032

○隘守鎭古称梨柄成宗二年筑城初隶文州恭愍王九年属高州。
#高丽史58卷-志12-地理3-033

○鎭溟县一云圆山县又名水江显宗九年改今名为县令官后属宜州。
#高丽史58卷-志12-地理3-034

○溟州本濊国[一云铁国一云蘂国。]汉武帝遣将讨右渠定四郡时为临屯高勾丽称河西良。[一云何瑟罗州。] 新罗善德王为小京置仕臣太宗王五年以地连靺鞨罢京为州置都督以鎭之景德王十六年改今名惠恭王十二年复古。 太祖十九年号东原京二十三年又以为溟州。 成宗二年称河西府五年改溟州都督府十一年更为牧十四年为团练使后又改防御使。 元宗元年以功臣金洪就乡升庆兴都护府忠烈王三十四年改江陵府恭让王元年升为大都护府别号临瀛。 有五台山[五峯环列大小均敌故名。 西台之下有泉涌出卽汉水之源]有大岭有镜浦属县三。

  ○羽溪县本高勾丽羽谷县新罗景德王改今名为三陟郡领县显宗九年来属别号玉堂。

  ○旌善县本高勾丽仍买县新罗景德王改今名为溟州领县。 显宗九年仍属后升为郡别号三凤。 有风穴。[置　经夏其旁又有水穴南江水至此分入地中。]

  ○连谷县本高勾丽支山县新罗景德王仍旧名为溟州领县显宗九年称今名仍属。[县人谚传古阳谷县。]
#高丽史58卷-志12-地理3-035

○金壤县本高勾丽休壤郡[一云金恼。]新罗景德王改今名为郡。 高丽初置县令忠烈王十一年升通州防御使。 有卵岛属县三。

  ○临道县本高勾丽道临县[一云助乙浦。]新罗景德王改今名为金壤郡领县高丽仍之。

  ○云岩县本高勾丽平珍岘县[一云迁岘]新罗景德王改名偏险为高城郡领县高丽更今名来属。

  ○碧山县本高勾丽吐上县新罗景德王改名堤上为金壤郡领县高丽仍之。
#高丽史58卷-志12-地理3-036

○　谷县本高勾丽习比谷县[谷一作呑]新罗景德王改名习磎为金壤郡领县。 高丽更今名仍属高宗三十五年置县令有穿岛别号鹤林。
#高丽史58卷-志12-地理3-037

○高城县本高勾丽达忽新罗眞兴王二十九年为州置军主景德王改今名为郡。 高丽为县令官别号　岩有三日浦有温泉属县二。

  ○　　县本高勾丽猪　穴县[一云乌斯押。]新罗景德王改今名为高城郡领县。 至高丽仍属文宗朝移县治于阳村以扼海贼之冲。

  ○安昌县本莫伊县显宗九年称今名来属。
#高丽史58卷-志12-地理3-038

○杆城县本高勾丽　城郡[一云加罗忽。]新罗景德王改为守城郡。 高丽更今名置县令后升为郡兼任高城恭让王元年析为二郡别号水城。 属县一。

  ○烈山县本高勾丽僧山县[一云所勿达。]新罗景德王改名童山为守城郡领县。 高丽更今名仍属别号凤山。
#高丽史58卷-志12-地理3-039

○翼岭县本高勾丽翼岘县[一云伊文县。]新罗景德王改今名为守城郡领县。 显宗九年置县令高宗八年以能御丹兵升襄州防御使四十一年降为县令四十四年以降贼又降为德宁监务元宗元年升知襄州事别号襄山。 有东海神祠属县一。

  ○洞山县本高勾丽穴山县新罗景德王改今名为溟州领县。 显宗九年来属。
</div>
    <div class="pagination">
<a href="高丽史_page555.html">上一页</a><span>...</span><a href="高丽史_page551.html">551</a><a href="高丽史_page552.html">552</a><a href="高丽史_page553.html">553</a><a href="高丽史_page554.html">554</a><a href="高丽史_page555.html">555</a><span class="current-page">556</span><a href="高丽史_page557.html">557</a><a href="高丽史_page558.html">558</a><a href="高丽史_page559.html">559</a><a href="高丽史_page560.html">560</a><a href="高丽史_page561.html">561</a><span>...</span><a href="高丽史_page557.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
