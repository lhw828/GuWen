<!DOCTYPE html>
<html>
<head>
    <meta charset="UTF-8">
    <title>高丽史 - 第 538 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 538 页/共 739 页</h1>
    <div class="content">
恭愍王三年五月戊子大雨。 四年正月甲子大雨。 五年七月壬辰大雨人家漂没者多。 十一年十一月乙巳大雨震电。 甲寅雷雨虹见地震。 十六年五月甲辰大雨。 时南方大旱行旅不得水熊津渡浅　濡马足至是乃雨民始播稻。 六月庚申大雨五日。 十七年十二月辛巳夜大雷雨。 二十二年七月丙辰大雨。 二十三年正月戊子雨大雷电有鱼堕落。 十一月己巳大雨雷电。
#高丽史54卷-志8-五行2-木-042

辛禑元年六月丙午汉阳府大雨三角山国望峯崩。 九月癸亥骤雨大风天大震动。 十月己巳雷雨大风行消灾道场于外院寺。 十一月辛巳朔大雨震电　敬孝大王于*大庙不克　。 三年二月甲戌雨震电。 三月戊子大雨。 十月丁巳雷雨。 四年十一月辛未雷雨。 七年七月癸亥大雨水溺死者多。 八年五月己未大雨。 九年五月丁未无云而雨丙辰大雨。 十月乙亥大雨震电丙子亦如之。 十年十月戊寅雨震电。
#高丽史54卷-志8-五行2-木-043

恭让王元年八月自四月至是月恒雨水涌山崩。 十月丁酉大雨震电。 二年五月乙卯以阴雨连日不开故设祈晴法席于顺天寺。 六月丁卯命禳*　{淫}雨及蝗虫之灾。 九月壬辰大雨雷电雨雹。 丙午大雨震电人畜有冻死者。 三年四月庚午大雨。 十月丙寅大雨震电。 四年四月壬戌雨自正月不雨至于是月。 六月庚午大雨雷电震城中人畜。
#高丽史54卷-志8-五行2-木-044

○显宗十一年十一月壬戌卿云见。
#高丽史54卷-志8-五行2-木-045

○太祖十五年四月西京民张坚家雌　化为雄三月而死。
#高丽史54卷-志8-五行2-木-046

显宗八年四月尙乘局雌　长鸣。
#高丽史54卷-志8-五行2-木-047

明宗十七年京城群　鸣不鼓　。
#高丽史54卷-志8-五行2-木-048

忠烈王三年升平郡任内别良部曲长大　家雌　化为雄羽毛尾距皆具唯冠未甚高。 大　云: "此　生二十年每年生雏前岁不乳今忽变为雄。"
#高丽史54卷-志8-五行2-木-049

○元宗二年正月北人言: "群鼠渡江皆入我境。"
#高丽史54卷-志8-五行2-木-050

宣宗十一年十月丙子有靑赤气去日二十余尺。
#高丽史54卷-志8-五行2-木-051

睿宗二年十二月辛丑南北有靑白气西方有赤气。
#高丽史54卷-志8-五行2-木-052

高宗四十三年七月辛丑东方靑赤气相对周天。
#高丽史54卷-志8-五行2-木-053

恭让王二年四月甲寅日旁有靑赤气中大而端尖。
#高丽史54卷-志8-五行2-木-054

○靖宗二年二月戊寅诸神庙屋自颓。 九年五月庚辰兴国寺门廊二十一*闲自颓压死八十余人。
#高丽史54卷-志8-五行2-木-055

宣宗五年六月癸卯大仓南廊自坏压死者数人。
#高丽史54卷-志8-五行2-木-056

献宗元年六月癸巳奉恩寺眞殿御榻自动。
#高丽史54卷-志8-五行2-木-057

睿宗十七年四月辛丑罗城宣义门自毁。
#高丽史54卷-志8-五行2-木-058

仁宗四年四月宣旗门外　毁。 十一年三月甲申升平门　尾若动摇然。
#高丽史54卷-志8-五行2-木-059

毅宗六年四月丁卯宴万寿亭将罢假山颓牝　鸣。
#高丽史54卷-志8-五行2-木-060

明宗九年三月戊子市肆廊　十余楹自颓。 十四年八月乙酉龟州富寿门自动凡三日屋瓦皆飘落。 二十六年四月甲寅寿昌宫中书省门自颓。
#高丽史54卷-志8-五行2-木-061

忠惠王后五年正月辛卯典法司门颓。
#高丽史54卷-志8-五行2-木-062

忠穆王三年七月己未市边行廊自颓。 十一月丁未牛台*(  ){自}颓。
#高丽史54卷-志8-五行2-金-001

○五行四曰金。 从革金之性也失其性为　。 时则冶铸不成为变怪者有之时则有讹言时则有毛虫之　时则有犬祸。 其征恒*　{旸}其色白是为白　白祥。
#高丽史54卷-志8-五行2-金-002

太祖十一年八月原州山涧寺铁佛汗三日。
#高丽史54卷-志8-五行2-金-003

显宗三年六月高州城西大石自行十余步。 六年五月甲申通州有大石自行。 十一年六月乙未　州海边平地大石自行百步而止。 十三年五月乙亥溟州上言: "银矿出旌善县。" 二十年七月闻喜县出水精玉璞四万余枚。
#高丽史54卷-志8-五行2-金-004

文宗十年正月辛未陨石于黄州声如雷。 十一年正月乙未陨石于黄州声如雷。
#高丽史54卷-志8-五行2-金-005

睿宗十四年十一月壬申屋瓦庭砖　有文如花卉状。
#高丽史54卷-志8-五行2-金-006

仁宗二年三月东海中两石进退相击。
#高丽史54卷-志8-五行2-金-007

明宗六年三月癸丑西京江边石自生火。 十六年正月戊申西京仁王寺南川东石大如瓮夜自移于川西。
#高丽史54卷-志8-五行2-金-008

康宗元年十月壬午有石自移于敦化门内。 二年二月西京杨命浦水中石大如瓮自出陆移一百二十尺许。
#高丽史54卷-志8-五行2-金-009

高宗六年闰三月壬寅有石出西京长命浦水中登陆向北转行一百六十七尺。 又有二石出多庆楼南渊中转沙石*闲宛然成蹊始则　行百步许终则一石向北行八十三步一石向东南行八十三步。 七年三月丙午耽罗郡有石百余自行中有最大石欲还来而止余石皆止不行。 八年二月己巳西京马滩边有大石自移。 十七年正月壬辰陨石于中原府二声如雷。 七月乙未陨石于安南府通津县。
#高丽史54卷-志8-五行2-金-010

元宗二年四月丁巳西京羊皿浦石出水陆行。
#高丽史54卷-志8-五行2-金-011

忠烈王十九年二月丁酉西北面铁州烽串浦有大石自移一千七百八尺许。 三月己丑崇敎寺东路桥石自裂声如牛吼。 二十年三月陨石于尼山县其质如玉形如　子。 三十四年二月癸巳陨石于　州声如雷。
#高丽史54卷-志8-五行2-金-012

</div>
    <div class="pagination">
<a href="高丽史_page537.html">上一页</a><span>...</span><a href="高丽史_page533.html">533</a><a href="高丽史_page534.html">534</a><a href="高丽史_page535.html">535</a><a href="高丽史_page536.html">536</a><a href="高丽史_page537.html">537</a><span class="current-page">538</span><a href="高丽史_page539.html">539</a><a href="高丽史_page540.html">540</a><a href="高丽史_page541.html">541</a><a href="高丽史_page542.html">542</a><a href="高丽史_page543.html">543</a><span>...</span><a href="高丽史_page539.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
