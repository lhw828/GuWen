<!DOCTYPE html>
<html>
<head>
    <meta charset="UTF-8">
    <title>高丽史 - 第 250 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 250 页/共 739 页</h1>
    <div class="content">忠州官奴作乱宰枢会崔瑀第议发兵州之判官庾洪翼请遣使抚谕卽以注书朴文秀前奉御金公鼎假属内侍为安抚别监以遣之。
#高丽史23卷-世家23-高宗2-19-05-1232

己亥以大将军朴敦甫为东北面兵马使; 右谏议刘俊公为西北面兵马使; 崔林寿知西京留守。
#高丽史23卷-世家23-高宗2-19-06-1232

癸卯京城解严。
#高丽史23卷-世家23-高宗2-19-07-1232

丁未安抚别监朴文秀还自忠州金公鼎留州以待平定奴军都领令史池光守僧牛本等赴京。
#高丽史23卷-世家23-高宗2-19-08-1232

二月壬子朔三军班师留三领军防戍。
#高丽史23卷-世家23-高宗2-19-09-1232

乙丑燃灯王如奉恩寺。
#高丽史23卷-世家23-高宗2-19-10-1232

戊辰淮安公　与蒙古使都旦上下节二十四人来。
#高丽史23卷-世家23-高宗2-19-11-1232

庚午幸王轮寺。
#高丽史23卷-世家23-高宗2-19-12-1232

辛未宰枢会典牧司议移都。
#高丽史23卷-世家23-高宗2-19-13-1232

壬申幸干圣寺。
#高丽史23卷-世家23-高宗2-19-14-1232

丁丑王欲移御杨堤坊别宫都旦闻之曰: "我因都统高丽国事差使到此将入处大内。" 朝议难之闭广化门命右承宣庾敬玄往谕止之遂邀宴都旦欲与王连坐又欲仍处于内诘之至夕然后乃赴宴还馆。
#高丽史23卷-世家23-高宗2-19-15-1232

三月甲申都旦以馆迎送判官郞中闵怀迪不能支对杖杀之。
#高丽史23卷-世家23-高宗2-19-16-1232

丙戌都旦又以馆舍寥寂欲移*　{寓}人家赠金酒器一事纻布八十匹乃止。 都旦本契丹人性甚奸　往者请蒙兵到江东城灭其国兵者也。
#高丽史23卷-世家23-高宗2-19-17-1232

甲午幸贤圣寺。
#高丽史23卷-世家23-高宗2-19-18-1232

蒙使六人先还遣通事池义深录事洪巨源等*　{赍}国　寄书于撒礼塔曰: "每来文字内所及诸般事图踵后回报又阅淮安公　所蒙手简称: '　国选*　{拣}人户赴开州馆及宣城山脚底住坐种田。' 窃思大国所以割与分地将使吾民耕食则其义在所欣感然我国每处人民牛畜物故损失者大　故这一国区区之地尙不胜耕垦忍使鞠为茂草　于邈远大国之境将部遣甚处人物使之耕种耶  力所不堪理难强勉惟大度量之。"
#高丽史23卷-世家23-高宗2-19-19-1232

遣西京都领郑应卿前静州副使朴得芬押船三十　水手三千人发龙州浦赴蒙古从其请也。
#高丽史23卷-世家23-高宗2-19-20-1232

蒙古军三十余人复入境发宣州仓米三十石而去。
#高丽史23卷-世家23-高宗2-19-21-1232

夏四月壬戌遣上将军赵叔昌侍御史薛愼如蒙古上表称臣献罗绢绫紬各十匹诸般金银酒器　　　扇等物仍致书撒礼塔赠金银器皿匹*　{段}獭皮　扇　　以至麾下十六官亦有差其书曰: "前次所输进皇帝物件内水獭皮一千领好底与来事我国于遮个物前此未尝有捕捉者自贵国征求以后始以百计捕之亦未能多得故每次所输贡赋艰于准备今所需索其数过多求之又难似未堪应副然旁搜四遐月集日储犹未得盈数粗以九百七十七领输进惟冀照悉又称: '国王诸王公主郡主大官人童男五百个童女五百个*　{须}管送来'事如前书所载我国之法虽上之为君者唯配得一个嫡室更无　妾故王族之枝叶例未繁茂又以国之　小故臣僚之在列者亦未之师师而所娶不过一妻则所产或无或有有或不多人耳。 若皆发遣上国则谁其承袭王位及朝廷有司之职以奉事大国耶  若贵国抚存弊邑使通好万世请　省偏方　土所不得堪如此事*　{段}以示字小扶弱之义幸甚幸甚又称: '诸般工匠遣送'事我国工匠自昔欠少又因饥馑疾疫亦多物故加以贵国兵马经由大小城堡罹害被驱者不少自此耗散而莫有地着专业者故节次不得押遣应命　刺绣妇人本来无有此皆以实告之伏惟谅情哀察又于赵兵马处所嘱当义州民户检会物色事已曾行下其界兵马委令根究则告以城守与民户等乘　逃闪因风没溺故便不得显验请照悉之。 其余文字内所及一一承　又贵国还兵次所留下瘠马每处搜集凡十五疋卽令收管牧养今此行李幷分去奉呈。"
#高丽史23卷-世家23-高宗2-19-22-1232

五月丁亥以旱再雩。
#高丽史23卷-世家23-高宗2-19-23-1232

辛丑赐文振等及第。
#高丽史23卷-世家23-高宗2-19-24-1232

宰枢会宣庆殿议御蒙古。
#高丽史23卷-世家23-高宗2-19-25-1232

癸卯四品以上又会议皆曰: "城守拒敌。" 唯宰枢郑亩太集成等曰: "宜徙都避乱。"
#高丽史23卷-世家23-高宗2-19-26-1232

己酉北界龙冈宣州蒙古达鲁花赤四人来。
#高丽史23卷-世家23-高宗2-19-27-1232

六月庚戌朔王妃王氏薨。
#高丽史23卷-世家23-高宗2-19-28-1232

丁巳崔瑀遣人迎前王于紫燕岛。
#高丽史23卷-世家23-高宗2-19-29-1232

辛酉葬王后。
#高丽史23卷-世家23-高宗2-19-30-1232

甲子校尉宋得昌自池义深行李逃来云: "义深到撒礼塔所撒礼塔怒曰'前送文牒内事件何不办来 ' 执送义深于帝所余皆拘囚。"
#高丽史23卷-世家23-高宗2-19-31-1232

乙丑崔瑀胁王迁都江华。
#高丽史23卷-世家23-高宗2-19-32-1232

丙寅瑀发二领军始营宫阙于江华。
#高丽史23卷-世家23-高宗2-19-33-1232

秋七月庚辰朔蒙古使九人来王迎诏于宣义门外留四日而还。
#高丽史23卷-世家23-高宗2-19-34-1232

命知门下省事金仲龟知枢密院事金仁镜为王京留守兵马使以八领军鎭守。
#高丽史23卷-世家23-高宗2-19-35-1232

壬午安南判官郭得星招抚白岳等处贼魁二十余人来投。
#高丽史23卷-世家23-高宗2-19-36-1232

遣内侍尹复昌往北界诸城夺达鲁花赤弓矢复昌到宣州达鲁花赤射杀之。
#高丽史23卷-世家23-高宗2-19-37-1232

乙酉王发开京次于升天府。
</div>
    <div class="pagination">
<a href="高丽史_page249.html">上一页</a><span>...</span><a href="高丽史_page245.html">245</a><a href="高丽史_page246.html">246</a><a href="高丽史_page247.html">247</a><a href="高丽史_page248.html">248</a><a href="高丽史_page249.html">249</a><span class="current-page">250</span><a href="高丽史_page251.html">251</a><a href="高丽史_page252.html">252</a><a href="高丽史_page253.html">253</a><a href="高丽史_page254.html">254</a><a href="高丽史_page255.html">255</a><span>...</span><a href="高丽史_page251.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
