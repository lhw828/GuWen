<!DOCTYPE html>
<html>
<head>
    <meta charset="UTF-8">
    <title>高丽史 - 第 9 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 9 页/共 739 页</h1>
    <div class="content">
○(甲子)十五年春三月赐金策等及第御天德殿宴群臣命策赴宴。
#高丽史2卷-世家2-光宗-15-02-0964

秋八月壬子大匡朴守卿卒。
#高丽史2卷-世家2-光宗-16-01-0965

○(乙丑)十六年春二月加子　元服立为王太子内史诸军事内议令正胤宴群臣于长生殿。
#高丽史2卷-世家2-光宗-16-02-0965

遣大承内奉令王辂如宋献方物帝授辂尙书左仆射食实封三百户幷赐官诰。
#高丽史2卷-世家2-光宗-16-03-0965

秋七月丙午内议令徐弼卒。
#高丽史2卷-世家2-光宗-17-01-0966

○(丙寅)十七年赐崔居业等及第。
#高丽史2卷-世家2-光宗-18-01-0967

○(丁卯)十八年。
#高丽史2卷-世家2-光宗-19-01-0968

○(戊辰)十九年创弘化游岩三归等寺。
#高丽史2卷-世家2-光宗-19-02-0968

以僧惠居为国师坦文为王师王信谗多杀内自怀疑。 欲消罪恶广设斋会无赖辈诈为出家以求饱　　者　至或以　饵米豆柴炭施与京外道路不可胜数。 列置放生所就傍近寺院演佛经。 禁屠杀肉膳亦买市廛以进。
#高丽史2卷-世家2-光宗-20-01-0969

○(己巳)二十年冬十一月王弟旭卒。
#高丽史2卷-世家2-光宗-21-01-0970

○(庚午)二十一年幸归法寺。
#高丽史2卷-世家2-光宗-22-01-0971

○(辛未)二十二年冬十二月壬寅地震。
#高丽史2卷-世家2-光宗-23-01-0972

○(壬申)二十三年春二月地震。
#高丽史2卷-世家2-光宗-23-02-0972

秋八月赦。
#高丽史2卷-世家2-光宗-23-03-0972

是岁赐杨演等及第。
#高丽史2卷-世家2-光宗-23-04-0972

遣内议侍郞徐熙等如宋献方物。 帝制加王食邑赐推诚顺化守节保义功*号臣{臣号}授熙检校兵部尙书副使内奉卿崔业检校司农卿兼御史大夫判官广评侍郞康礼检校少府少监录事广评员外郞刘隐检校尙书金部郞中　赐官诰。
#高丽史2卷-世家2-光宗-24-01-0973

○(癸酉)二十四年春二月赐白思柔等及第。
#高丽史2卷-世家2-光宗-25-01-0974

○(甲戌)二十五年春三月赐韩蔺卿等及第。
#高丽史2卷-世家2-光宗-25-02-0974

是岁西京居士缘可谋叛伏诛。
#高丽史2卷-世家2-光宗-25-03-0974

僧惠居死以坦文为国师。
#高丽史2卷-世家2-光宗-26-01-0975

○(乙亥)二十六年夏五月王不豫甲午薨于正寝。 在位二十六年寿五十一王卽位之初礼待臣下明于听断恤贫弱重儒雅夙夜孜孜庶几治平中岁以后信谗好杀酷信佛法奢侈无节。 谥曰大成庙号光宗葬于松岳北麓陵曰宪陵穆宗五年加谥宣烈显宗五年加平世十八年加肃宪文宗十年加懿孝高宗四十年加康惠。
#高丽史2卷-世家2-光宗-26-02-0975

○李齐贤赞曰: "光宗之用双冀可谓立贤无方乎  冀果贤也岂不能纳君于善不使至于信谗滥刑耶。 若其设科取士有以见光宗之雅有用文化俗之意。 而冀亦将顺以成其美不可谓无补也。 惟其倡以浮华之文后世不胜其弊云。"
#高丽史2卷-世家2-景宗-00-00-0000

景宗。
#高丽史2卷-世家2-景宗-00-01-0000

景宗至仁成穆明惠献和大王讳　字长民光宗长子。 母曰大穆王后皇甫氏。 光宗六年乙卯九月丁巳生十六年立为太子。 二十六年五月甲午光宗薨王卽位。 大赦还流窜放囚系洗*　{痕}累拔淹滞复官爵　欠债　租调毁假狱焚谗书。
#高丽史2卷-世家2-景宗-00-02-0000

冬十月甲子加政丞金傅为尙父制曰: "姬周启圣之初先封吕望刘汉兴王之始首册萧何。 自此大定　宇广开基业立龙图三十代　麟趾四百年日月重明乾坤交泰虽自无为之主亦关致理之臣。 观光顺化卫国功臣上柱国乐浪王政丞食邑八千户金傅世处　林官分王爵。 英烈振凌云之气文章腾掷地之才富有春秋贵居茅土。 六韬三略拘入胸襟七纵五申撮归指掌我太祖始修睦邻之好早认余风寻颁驸马之姻内酬大节。 家国旣归于一统君臣宛合于三韩显播令名光崇懿范。 可加号尙父都省令仍赐推忠顺义崇德守节功臣号勋封如故食邑通前为一万户。"
#高丽史2卷-世家2-景宗-00-03-0000

是月加上六代考　尊号。
#高丽史2卷-世家2-景宗-01-01-0976

○(丙子)元年夏六月庚申黄州院二郞君　加元服改院号为明福宫。
#高丽史2卷-世家2-景宗-01-02-0976

冬十一月宋遣左司御副率于延超司农寺丞徐昭文册王为光禄大夫检校*大傅使持节玄　州诸军事玄　州都督大顺军事食邑三千户。
#高丽史2卷-世家2-景宗-01-03-0976

遣使如宋贺卽位。
#高丽史2卷-世家2-景宗-01-04-0976

放执政王诜于外王尝许先朝被谗人子孙复　遂相擅杀复致寃号及是诜托以复　矫杀太祖子天安府院郞君。 于是贬诜仍禁擅杀复　。
#高丽史2卷-世家2-景宗-01-05-0976

以荀质申质为左右执政皆兼内史令。 元甫寿余为近臣知御厨事。
#高丽史2卷-世家2-景宗-01-06-0976

始定各品田柴科。
#高丽史2卷-世家2-景宗-01-07-0976

是岁遣金行成如宋入学国子监。
#高丽史2卷-世家2-景宗-02-01-0977

</div>
    <div class="pagination">
<a href="高丽史_page8.html">上一页</a><span>...</span><a href="高丽史_page4.html">4</a><a href="高丽史_page5.html">5</a><a href="高丽史_page6.html">6</a><a href="高丽史_page7.html">7</a><a href="高丽史_page8.html">8</a><span class="current-page">9</span><a href="高丽史_page10.html">10</a><a href="高丽史_page11.html">11</a><a href="高丽史_page12.html">12</a><a href="高丽史_page13.html">13</a><a href="高丽史_page14.html">14</a><span>...</span><a href="高丽史_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
