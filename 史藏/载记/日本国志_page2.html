<!DOCTYPE html>
<html>
<head>
    <meta charset="UTF-8">
    <title>日本国志 - 第 2 页/共 882 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>日本国志 - 第 2 页/共 882 页</h1>
    <div class="content">孝谦帝天平胜宝二年，以从四位下藤原清河为大使，从五位下大伴古麻吕副之，判官、主典各四人。先发遣参议左大辨石川年足于伊势大神宫及畿内七道诸社奠币，祷风也。从四位上吉备真备亦拜副使，清河、古麻吕皆给节刀。既至，唐明皇命仲麻吕接伴。及朝，明皇赏其仪容，呼日本日："礼义君子国。"令仲麻吕导观府库及三教殿，又命图清河、真备等状貌。春正月朔，唐皇帝受诸蕃使朝贺于含元殿，叙新罗使东班在大食上，清河等西班在吐蕃下。仲麻吕以为不宜班之后于新罗也，为之请将军吴怀宝，乃引清河与新罗使易位。及还，明皇赋诗赐之，遣鸿胪卿送至维扬。仲麻吕请与还，明皇因命为使。仲麻吕赋诗有"衔命将辞国，非才忝侍臣。天中恋明主，海外忆慈亲"等句。其将还也，从明州上舟，夜深月出，仲麻吕作歌，世传为绝唱"三笠山辞"是也。初，仲麻吕慕华不肯去，易姓名日朝衡，历左补阙、仪王友，多所该识，在唐五十四年，与王维、李白、包佶、储光羲往来赠答。后擢左散骑常侍、安南都护，大历五年卒，赠潞州大都督。《新唐书》又作仲满，即麻吕翻音也。与清河同船，帆指奄美岛，不知所之。真备、古麻吕漂益久岛，明年三月乃至，献所赐币以告先陵。历代使还皆授位阶，此行更优，多至二百二十三人，舵师、厨人皆得与焉。斯时广陵僧鉴真率僧尼优婆塞四十余人从古麻吕行，至萨摩，由难波人都。孝谦方崇信浮屠，遣大纳言藤原仲满迎之河内，安宿王出罗城门迎拜，公卿竞来问法。孝谦卒至舍身。七年，改年为载，从唐制也。废帝天平宝字三年，以从五位下高元度为使，时叙航唐舶，从3i1位下赐锦冠，一曰播磨，一目速鸟。迎前使清河归。初，清河与仲麻吕同船漂至安南后，偕清河还至骓州，复至长安，明皇帝以清河为特进秘书监，更名河清，仲麻吕亦授职。五年，高元度还自唐。元度初至，以乱故未朝见，肃宗皇帝遣中使敕元度日："特进秘书监藤原河清当从请遣还，而贼徒未平，道路多阻，元度宜取南路先归复命。"即令中谒者谢时和送至苏州，刺史李岵为造船供给，使越州浦阳府折冲沈惟岳率九人送还。六年，遣参议藤原真光飨惟岳于太宰府。寻以右虎贲卫督从四位下仲石伴为大使，上总守从五位上石上宅嗣副之，贡牛角。初，元度之还也，肃宗敕日："祸乱以来，兵甲雕弊，欲造弓弧，切要牛角，异日还国，卿幸输之。"元度还奏，乃令东海等六道备牛角七千八百，遣上毛广濑等于安艺造船四舶。寻罢石上宅嗣，以左虎贲卫督从五位上藤原田麻吕代之。发船从安艺至难波江口，船胶沙而沉，乃减使人，限两船，更令判官从五位下中臣鹰取为使，给节刀，正六位上高丽广山副之，并送惟岳等还。阻风不能发，寻闻唐安史乱未平，乃令太宰府日："大唐之乱未已，恐道途多阻，使命难通。惟岳等宜安置供给，如怀土愿归者，宜给船送之。"时除唐人李元环为织部正，唐人来教乐者后皆授位。李元环叙从位上，皇甫东朝等并从五位下，既而东朝为雅乐员外助兼花苑司。东朝等从前使中臣名代来者也。是年，停仪凤历，更用大衍历。三年，尊先圣孔子为文宣王。初，天宝中有膳大叫耆，随便游国子监，见门题"文宣王庙"，问之，学生程贤告以今上追尊先圣，用王号之故。至是大邱请用谥号，从之。光仁帝宝龟二年，遣使安艺造遣唐舶四只。六年，以正四位下佐伯今毛人为大使，正五位下大伴益立、从五位下藤原鹰取副之，判官、录事各四人，授录事羽粟翼外从五位下，为准判官。帝御殿授节刀，命之日："卿等奉使，言语必和，礼意必笃，毋生嫌隙，毋为诡激。判官以下违者便宜从事。"乃各赍御服，初，藤原清河留唐，时已卒，讣尚未达，帝赐书日：汝奉绝域久经年序，忠诚远著，消息时闻，故今因使迎之，赐绢一百匹、细布一百端、砂金一百两，汝其努力，随使归朝，相见非远，指不多及。"及使归，清河h-从而还。船发至肥前松浦郡阻风不能前，还博多，请待来岁。寻罢益立，以中左辨小野石根、备中守大神末足代之。八年春，令使者拜神祗于春日山下，行至摄津，毛以病引还，令副使持节服紫，假行大使事。抵扬州，海陵观察使陈少游言："寇乱以后，馆驿凋弊，得中书门下牒，限二十员进京。"石根请加二十三人，许之。九年，朝见代宗皇帝于宣政殿，时上元日也。逾月，复见于迩英殿，燕赏有差。四月，皇帝遣中使赵宝英为押送使，石根辞日："海路茫渺。风汛无常，万一颠踬，惧损盛意。"诏仍护行。六月，监使杨光耀送至维扬。秋九月，舣船各出扬子江，候风两月，石根先与第二舶人海，遭飓船坏，舳舻断为二。石根、宝英等六十三人皆溺，主神神官名。时令大宰府职主神一人，掌诸祭祀事，盖护行人也。津守国麻吕与押送之判官等五十余人攀断舻漂甑岛。判官大伴友继人等四十人坐舳浮荡六昼夜，漂天草岛，判官韩国源驾第四舶亦抵甑岛。源盖与判官海上三狩等漂耽罗，三狩为所拘，源独与十余人脱归。此行也，判官小野滋野第三舶人船俱完，十月至肥前橘浦，归报情事，且请接待送使之仪。乃遣左少辨藤原鹰取等迎劳之，命安艺预造送客船二舶。十年，末足等还自唐。夏四月，唐使孙兴进、秦衍期入都，时领客使奏言："唐使行道左右建旗，又有带仗，未合旧典。"诏听带仗，不令建旗。又奏称："昔粟田真人如唐，五品舍人衔命迎劳，无拜谢礼。新罗王子则于马上答谢，渤海使乃下马再拜。今唐使将至，遵何典？"朝议听之。遣将军发六位以下子弟八百充骑队，虾夷二十人充仪卫，迎之城门外，入见帝，致国书信物。帝先问天子安，及途次供奉如礼否？慰劳甚至，设飨于朝堂，赠绵三千纯。右大臣大中臣清麻吕又延诸私第，临行赙赠宝英绢八十匹、绵二百纯，令从五位下布势清直为送客使。十一年，唐使高鹤林至，再飨宴之。案赵宝英既溺于水，所谓唐使孙兴进、秦衍期，皆其僚属，高鹤林亦其僚属，乃别船后至者也。考此事，新、旧《书》皆不载，当时仅以中使为押送使耳。日本称有国书，疑事不实，而其随行官属，日本遂以大使之礼待之。盖自高表仁至后，相去百五十年，忽来使节，诧为至荣，故迎劳宴飨皆有加礼。观于折冲送客，参议设飨，商人至馆、鸿胪供给，况此之在帝左右口传诏旨者乎？其优待无足怪也!天应九年，布势清直等还自唐。桓武帝十四年，授诸唐人官阶。护送藤原清河之沈惟岳卒留不归，先改姓清河宿祢，授从五位下，其随行九人皆进宫赐姓。十七年，诏读书一用汉音，毋混吴音。时官有音博士，专正音。吴音之传最久，译人习之。自百济王仁以汉音授经，始有汉音。齐明帝时，百济尼法明来对马诵维摩经，以吴音，人争效之。自此吴、汉舛驳，无复分辨，帝善解汉音，能辨清浊．至是定儒书读法，专用汉音。二十年，以从四位上藤原葛野麻吕为大使，从五位上石川道益副之，判官、录事各四人，未发。二十一年，又以学少允菅原清公、高阶真人达成等为判官，随使。二十二年春，赐使臣等彩帛，召对赐宴，一依汉仪，亲酌酒并作歌送之。赐葛野麻吕被三领、衣一袭、黄金二百两，授节刀。道益衣一袭、金百五十两。四月，出难波遭风，破船，有溺死者，葛野麻吕等引还。遣典药头藤原贞嗣等修船。二十三年三月，再饯葛野麻吕等，赐玉杯宝琴。伴少胜雄以善棋充使员，学僧空海亦从。秋七月，发肥前浦，途遇风，两船漂回。八月至福州长溪县，观察使阎济美使葛野麻吕等二十三人赴长安。初至长溪，州吏讶其无国书，入船检察。葛野麻吕命空海作书赠观察使曰："上国之于敝邑，待以上宾，固非与琐琐诸藩比矣。竹符铜契，本防奸伪，诚实无诈，何事文契。敝邑使人已无诈，托信物亦不用玺印，建中以前旧典如此。今以无国书见责，事与昔乖，愿顾邻谊"云云。据此，则当时使臣皆不赍表文，盖不臣则我所不受，称臣则彼所不甘。而彼国有所需求，不能停使，故为此权宜之策耳。其在中国，列之于新罗，大食之下，未尝待以邻交。而其在日本，遣使则不赍表文，迎客则不居臣礼，以小事大则有之，以臣事君则未也。有唐一代，典礼如此。其别船菅原清公等已先至。冬十二月至京，有内使赵忠以飞龙厩细马来迎，葛野因监使刘昂进信物，昂传命慰劳。寻朝德宗皇帝于宣化殿，赐宴赏有差。葛野译名为兴能，善邻国宝所谓藤贺能，是兴能、贺能皆葛野二字译音。兴能善书，其纸似茧而泽，人莫能识。考《新唐书》系此事于德宗建中元年，惟是时日本并无遣使，新《书》误也。二十四年春正月，预朝会班。是月，德宗皇帝崩，葛野麻吕等素服举哀。三月二日，顺宗皇帝令内使王国文监送至明州，道益病死。六月，至对马，僧最澄、永忠随还。初，澄在天台国清寺，就道邃受台教，又遇龙兴寺顺晓，受灌顶密教，期年而还。台教之传自此始。忠留学二十余年，兼学音律，上其所得《律吕旋宫》《日月图》各二卷，律管、埙等乐器。秋七月，葛野麻吕上信币，乃分所赐于参议以上及内侍使臣等，皆进秩有差，奠所赐币于先茔。平城帝大同元年，判官高阶真人远成以学生橘逸势、学僧空海等还。远成在唐二年，除中大夫、试太子中允职，敕日："日本国使判官正五品上兼仃镇四府大监高阶真人远成等，奉其君长之命，趋我会同之礼，越沧溟而万里献方物于三检所，宜褒奖并赐班荣，可依前件。"学生橘逸势，善隶书，人呼为橘秀才。僧空海，在长安晤青龙寺慧果，深见器重，得密教衣钵，自是密教流行全国。考《唐书》云：橘逸势、空海"愿留肄业，历二十余年，使者高阶真人来请逸势等俱还。诏可。，'今考空海等自到长安及归，仅历二十五月，又所谓高阶真人者，即上文所遣判官高阶真人远成也。《日本纪》又称：空海归于大同元年十月二十日，《上新请来经》等目录表日"谨附判官正六位上行太宰大监高阶真人远成奉表以闻"。据此则与《唐书》 "请与俱还"之语相合。《唐书》盖误月为年也。是岁，奉摄津住吉大神从一位阶，报使船无风难也。二年春，遣使奠所赐彩币于香椎宫，于诸陵，于伊势神宫，分所赐绫锦、香药等于参议已上。嵯峨帝宏仁九年，诏日："朝会之礼，常服之制，拜跪之等，不分男女，一准唐仪。但五位以上礼服服色，及仪仗之服并依旧章。"六年，敕植唐茶于畿内、近江、丹波、播磨诸国，每岁贡献。淳和帝天长六年，始令诸国模仿唐制，造龙骨水车，以便灌溉。太政官下符日：·t耕稼之利，水田为最，闻大唐堰渠皆构龙骨，多收其利，宜仿造以资农作，贫无力者，国司资给之。"仁明帝承和元年，以参议藤原常嗣为大使，弹正少弼小野篁副之，判官四人，录事三人，常嗣，葛野麻吕子也。父子相继为使，时人荣之。篁，妹子五世孙也。一时多选材艺之士，琴、棋、医、卜，各择其能者偕往。以正五位下丹墀贞成为造舶使长官，主税助朝原岛主为次官，左中辨笠仲守、右少辨伴成益为唐使装束司。秋八月，任遣唐录事、准录事、知乘船事各一人，以外从五位下三岛岛继为造舶都匠。二年三月，令太宰府以绵甲一百领、胄一百口、裤四百腰，充使舶不虞之备。十二月，授常嗣正二位，篁正四位。三年春正月，令奉陆奥八沟黄金神，封户二烟，以国司祷神，多得砂金，助遣使费故也。

二月，为使者祷于北野，令使者奉币贺茂大神社，赐使臣等彩帛赀布有差。夏四月，廷饯使臣，召五位以上各赋诗，帝亲授节刀于常嗣，又亲举酒赋诗赐之，并赍御衣御被，良技清上作新乐奏之，名日"清上乐"，复奉币五畿内七道名神，为使者祈祷，并赠前使臣学生藤原清河、阿部仲麻吕等八人往而不还者之秩位。遣右近卫中将藤原助于摄津、难波慰劳使者，并奠币于诸先陵。秋七月，使臣第一、第二、第四船皆遭风折还，第三船漂海舵折，众乃坏船作筏，散乘漂岸。八月，召还使臣，留判官、录事各一人修船。四年二月，使臣祀神于爱宕。秋七月，启行，仅用三船，第一、第四船漂著壹岐，第二船著值嘉岛，令丰前守、筑前权守等为修舶使。五年，常嗣以第一船穿漏，奏易副使船。篁因常嗣争舟，称病不行，作《西道谣》刺之，事闻，流之隐岐。六月，常嗣等航海，由扬州入长安，考遣唐典礼，此次为最重．因先是航唐者动罹风难，故遍祀海内诸神，遣使下陆常总，升斋主武瓮锤四神位阶。太政官复遣人告新罗："倘有漂船，随宜护送"及漂船折还，第三舶未回，帝大惊愕，敕太宰府遣人值嘉岛。然燎火，备济援。及再往，又命常嗣祭神，于是日停诸廨公务，又诏太宰筑紫，每国度一人，配国分、神宫两寺。又诏诸寺讲读《龙王般若经》，至回帆日止，皆以祷风也，未几，遂停遣唐使。朝见文宗皇帝。摄副使者判官长岑高名也。六年，常嗣等还。常嗣忧己船不完，借楚州新罗船九艘，道经新罗，中途与诸船相失。九月至，上敕书，令奉所赠物于伊势大神宫及诸陵，设三幄于建礼门陈唐物，令内藏寮官人及内侍等交易，名日"宫市"。十一年，赐学僧圆仁、圆载金。十四年，圆仁自唐还。初，圆仁从藤原常嗣入唐，驻维扬开元寺，节度。

使李德裕善遇之。后归，又遭风漂回登州，转入长安，遇青龙寺义真，究合、供奉法会亦其所建也。嘉祥二年，始有唐商舶来太宰府。文德帝天安二年，僧圆珍随唐李延孝归。先是，珍偕商人来船漂琉球，时以琉球为鬼国，一船皆怖，会便风抵福建，历温、台，入长安，久之召还。献经论千余卷，藤原良房迎之入都。清和帝贞观二年冬十月，令用唐明皇帝御注《孝经》。先是孔、郑传注为大学正业，久著令甲。十二月，新修释奠式成，颁之诸道。先是，播磨博士和迩部宅继上言："谨检唐《开元礼》，国子、州县皆有释奠式，我邦有大学式，无国学式，而国忌、祈年诸祭，更用中丁等式，未经颁行。诸国或准大学，或从州学，有用乐者，有不用乐者，礼制不一，都鄙无章。尊道严师，法宜整饰，如在之祭，岂合参差。伏望蒙贶定式，永为盛典。"三年，诏行长庆宣明历。初遣唐录事羽粟翼还，上宝应五纪历，日："唐己改大衍历，请用此经。"然当时无习推步者，仍格不行。及是，阴阳头真野麻吕建言："开元以还，已三改历元，令专依旧法，实有差午，请停旧用新。"诏从之。六年秋八月，太宰奏："通事张友信如唐未还，而唐商来无定期，请暂留唐僧法惠充译司。"许之。七年秋七月，唐商李延孝等六十余人至国都，馆鸿胪，供给如式。八年秋九月，商人张言四十人至。十六年六月，遣伊豫权椽大神已井、丰后介多治比安江等于唐，市香药，唐商崔岌等三十六人来松浦。十八年，唐商杨清等三十人至大宰府。阳成帝元庆元年，商人崔铎等六十三人送多安江等还，令安置出云供给之。学僧智聪与唐人骆汉中俱还。聪请目："汉中，唐国处士，博综众艺。愿加优恤。"从之。光孝帝仁和元年，敕大宰府禁私市唐货。宇多帝宽平六年，有唐使来聘，考此事，新日《唐书》皆不载，日本书惟见于《扶桑略记》，亦无使者姓名。青山延光日："是时唐乱，使节不通，而商舶来者日多，此当是商人假冒也。"留学僧中瑾托致书于其太政官，寻归。八月，以参议菅原道真为大使，右少辨纪长谷雄副之，道真请日："臣谨案僧中璀去年附商客书，具载唐国凋弊，中瑾虽区区学僧，为圣朝尽诚，代马越鸟，岂非习性。臣伏检旧记，聘使渡海，或不胜任，或没于贼能达者无几，此中瑾所忧也。臣伏愿以中璀状遍下公卿详议可否。此国之大事，不独为一身。"明年遂罢遣唐使


卷五 邻交志上二


华 夏

自遣唐使罢，至朱雀帝承平五年，吴越王钱元瑾遣使蒋承勋来馈羊数头。其明年，承勋又至，左大臣藤原忠平附之赠书。村上帝天历元年，吴越王钱傲又遣蒋承勋致书于左大臣藤原实赖，实赖答书。有"南翔北向，难附寒温于秋鸿；东出西流，只寄瞻望于晓月"之语。七年，吴越又遣蒋承勋致书右大臣藤原师辅，师辅报书有云："人臣之道，交不出境，锦绮珍货，奈国宪何？"杨亿《谈苑》云：吴越钱氏多因海舶通信，《天台智者教》五百卷，有录而多阙，贾人言日本有之，钱傲寓书于其国王，送黄金五百两，求写其本，尽得之-Z-云。据此，则当时实附海舶通信，此蒋承勋频年屡至，亦系贾人，非专使也。然商务大通，唐物麇聚，特设唐物使一官，驻于筑紫，以检查真膺。初，唐舶货至，皆特遣中使检点，录上延喜新式。太宰府上奏客至，乃遣藏人先检查货物，而后更遣出纳司辨给价值，府官仍以上奏。醍醐帝时，又禁贾估之，不由官司，私相交易者。有商人以孔雀至，醍醐献之法皇，亲点货物。而彼此高僧云游往来者日众，华山帝永观二年，学僧裔然至宋，朝见太宗皇帝。上《职员令》、《年代纪》及郑氏注《孝经》一卷，赐紫衣，居四载召还。一条帝长保四年，僧寂照上表请航宋，至宋朝见真宗皇帝，诏询风土民物甚悉，赐号圆通大师，并紫方袍，后卒不归。杨亿《谈苑》称：寂昭愿游天台，诏令县道续食，三司使丁谓为言姑苏山水之奇，寂昭因留止吴门寺，以黑金水瓶寄谓，谓分月俸给之。有国王弟与寂昭书，称"野人若愚"。又左大臣藤原道长书，略云："胡马犹向北风人莫忘东日。"叉治部卿源从英求唐经史及内外经书，末云："生为两乡之身，死会一佛之土。"三书皆二王之迹。后三条帝延久元年，僧成寻随宋商孙忠如宋，朝见神宗皇帝。上银香炉、白琉璃等物。给紫衣方袍，馆兴国寺。至白河法皇时，成寻自宋上表，并有金字《法华经》及锦段、杂货，称宋朝所赐。帝诏公卿议酬品，或曰和琴可，或日宜金银，或曰宜蚌珠，议不决，乃召宋商孙忠问之。承历元年，因宋商孙忠馈绢二百匹、汞五千两于宋。明州以其贡礼异诸国，请自移牒报而答其物。二年，孙忠赍牒至，牒书"赐日本国太宰府令藤原经平"。时廷臣会议遗宋物品，以锦唐黄为定式。四年，孙忠又赍明州牒至，牒曰"宋国明州牒日本国"。廷议亦报之牒。时通好久绝，而比年忽有书信，廷臣初疑其诈冒，议不报。后卒令大江匡房草报牒还之。鸟羽帝元永元年，宋商孙俊明、郑清等赍牒至，略日"矧尔东夷之长，实维日本之邦，人崇谦逊之风，地富珍奇之产。曩修方贡，归顺明时。隔阔弥年，久缺来王之义；遭逢熙旦，宜敦事大之诚"云云。帝下百官议，卒不报。式部大辅营原在良议曰："推古天皇十六年，隋炀帝书日：'皇帝问倭皇。'天智天皇十年，大唐郭务惊来聘，书曰：'大唐帝敬问日本天皇。'天武天皇元年，郭务惊来书函，题日：'大唐皇帝敬问倭王。'又大唐皇帝敕日本国卫尉寺少卿大分书日：'皇帝敬致书于日本国王'。古式如此"云云。考郭务惊乃刘仁轨所遣使，当时以系私使，不令入京，而此云有国书，疑事失实。高仓帝承安三年，宋明州刺史又致牒书，朝议欲却之，时法皇执不可，卒赠报书，附以彩革、砂金。宋淳熙间日本商R遭风至明州，诏给口食。又有行乞于临安者，诏守臣给送明州，候舶送还。其后凡遇难R，靡不赀遣。而中国商之飘至日本者，亦多资救护。后鸟羽帝建久二年，僧荣西还宋，又赍茶种及菩提还。荣西两至天台，多赍释书而归。其后二十年，又有僧俊苟还，获律经章疏暨儒书凡二千余卷而归国。顺德帝建保二年，宋陈和卿至镰仓，时源实朝为将军，和卿善造佛像，引之见，实朝大喜，遂定航宋之意。后以船不适用而止。四条帝仁治二年，荣西弟子圆尔还自宋。后数年，宋僧道隆复自蜀至，将军北条时赖延礼之，屡往参禅，为之建寺。时又有僧得陶法而归。自荣西倡禅宗，京师有圆尔，镰仓有道隆，其宗日炽，遂蔓延全国。又有僧道元者，亦尝至天童，又受曹洞宗。及归，亦为时赖所重，大行其教。其徒道莲得瓷陶法而还，日本瓷器遂行天下。后嵯峨帝建长六年，时赖令筑紫诸司地头日："顷岁宋舶猥进港日，货物阑出。自今之后，限以五艘，过则毁之。"有宋一代，聘使虽罕，而缁流估客来往日密，频年上书献物，非由僧侣即出商人之手。维时将军秉政，朝野悉崇佛教，而商人亦常滋事端。后冷泉时，宋商尝扰太宰府，放火毁廨。后世货舶之限，盖自此始。

后龟山帝文永五年，元世祖皇帝以黑迪、殷弘为国信使，持书命高丽王王植向导。迪等望海未渡，植先遣其臣潘阜赍书致太宰府。时北条时宗奉惟康亲王为将军执政权，得书上之。书日："朕惟小国之君，境土相接，尚务讲信修睦。况我祖宗受天明命，奄有区夏，遐方异域畏威怀德者不可悉数。高丽，朕东藩也，日本密迩高丽，开国以来时修职贡，独至朕躬，从无一介之使以通和好。尚恐王国知之未审，故特遣使布告朕心。圣人以四海为家，不相通问，岂一家之理哉!或至用兵，夫孰所好，王其图之。"高丽王亦致书劝通好，朝野大骇。龟山帝诏参议藤原长成草答书，时宗议不可，令却还，修边防，祷神社，以备有变。潘阜留五月还，白状。元复遣黑迪等至高丽，谕以必得日本要领为期。植乃遣臣申思俭、潘阜等再来，不达。六年三月，黑迪等至对马岛，请前岁报牒。不答，执岛民二人而还。世祖见之谓日："汝国朝贡久矣，今吾欲汝国来聘，非逼汝也，但欲耀名耳。"秋八月，高丽金有成、高柔等又奉中书省牒至太宰府，并还俘口，亦不报。七年，元命赵良弼为秘书监，充国信使。发兵送之高丽，屯驻金川I，以待良弼还，令高丽给粮食。又遣忻都史枢等谕高丽日："朕通谕日本，不谓其执迷固滞。今将经略，敕有司发卒屯田，为进取计，庶免汝国转运之劳。仍先示招怀，卿其知悉。"八年冬，高丽复遣徐称等导良弼至筑前金津岛。津吏望见使舟，举刃相向，良弼登岸宣旨。太宰府环以兵，问来状。良弼以前书不报为不恭。求国书，盛以金柜，外施锁，良弼指之日："此书必见汝主始授，不得与他人。"固请之，得副本，书日："盖闻王者无外，高丽既为一家，王国实为邻境，故尝驰使修好，疆场之吏抑而不通。所获二人，已敕有司抚慰，俾赍牒以还，复无所闻。继欲通问，属高丽权臣林衍构乱，坐是弗果。岂王亦因是辍不遣使，或已遣而中路梗塞耶？不然，日本素号知礼之国，王之君臣宁肯漫为弗思之事乎。近已灭林衍，复旧王，安集其民。特令秘书监赵良弼充国信使，持书以往。如即发使与之偕来，亲仁善邻，国之善事。其或犹豫以至用兵，夫谁所乐为也。王其审图之。"太宰府致之镰仓，时传闻蒙古强盛，颇怀疑惧。十一月，朝廷修炽光法，祈弭祸。又命藤原公守告难于伊势神宫。十二月，太宰府送良弼于对马，良弼遣书状官张铎先归。九年，张铎率弥四郎等二十余人如元，寻遣还。植复致书，令必通好，亦不报。十年，良弼还元，具陈日本不恭状，并及爵号、州郡、风俗、土宜。世祖怒，用兵之意遂决。十一年，元遣凤州经略使忻都、总管洪茶邱等发舟师万五千人攻日本，高丽以兵五千六百助战役。后更以忽敦为都元帅，洪茶邱为右副元帅，与高丽金方庆等，以蒙古、汉、高丽兵二万三千，战舰九百发合浦。十月五日，拔对马。十四日，转攻壹岐。翌日城陷，遂及肥前沿海郡邑。十九日，入博多。明日，舍舟登岸，骑而进至今津、佐原、百道原、赤坂诸地，还上舟，会矢将尽。二十日夜，大风雨，多触礁，遂还。是役也，炮弹如球，声如霹雳，土人不知为何物。杀掠所过，得女子或以绳贯掌系之于船云。后宇多帝建治元年，元复遣侍郎杜世忠、郎中何文著、计议官撤都鲁丁等致书高丽，使人导之达长门室津，至太宰府，府送之镰仓，北条时宗竞杀之。令修长门、周防、安艺、备后四国海防，省公私冗费，调关左兵戍镇西，以北条实政为筑紫探题节制军务。二年，敕诸僧修炽盛光法，禳兵祸也。北条时宗令山阳南海严戍长门。三年，元建淮东宣慰司于扬州，命沿海官司通日本商舶。既闻世忠等被杀，复决计声讨。立日本行中书省。招集避罪，附宋、蒙古、回鹘等军，兼立镇边万户府于金州，控制之。宏安二年，元命湖南、扬、赣、泉四省造战舰六百，又命塔纳等如高丽益修战舰。世祖从范文虎议，先遣周福、栾忠致书日本，暂缓师期。周福、栾忠至，又斩之。博多四年，元命日本行省右丞相阿刺罕、右丞范文虎，及忻都、茶邱等率兵压境，阿刺罕病，改阿塔海代总军事。高丽亦出师助战。忻都、茶邱等发合浦，高丽兵偕发；文虎、李庭等发江南，将发，世祖谕文虎等曰："闻汉人言：取人家国，若尽杀人民，得土何用？汝等其恪体此意。"两军约会于壹岐、平户等岛。五月二十一日，忻都兵先至对马，遂进壹岐。太宰府报急于镰仓，北条时宗议迁二上皇于镰仓，而以兵严卫京师，二皇大骇。元兵攻壹岐，至太宰府，所至人民窜匿，NAO1啼辄搜捕，至有先杀儿而遁者。六月五日，战于志贺岛，遂进至宗像洋，文虎兵适会泊于能古、志贺二岛。时元兵预期必胜，多携耕器。九国震骇，关东及九、国二岛兵皆会太宰府。先是，筑前缘海甏石为垒，高丈余，亘十三里，外面峻削不可跻攀，内可俯射，上设嘹望，守备甚严。然人人惩文永之役，颇有难色。有草野经长者，夜乘轻舸入舰阵，纵火而还。初，元兵以铁锁联舟为营，外向列弩，日本船小不能敌，袭击者率败死，相约勿离队独进。时河野通有独背堤而阵，率二舟冲入，有所杀伤。斯时日本诸道兵皆会，而元兵之在筑、肥间者，楼船蔽海，炮声震天，诸国汹汹，市无粜米，民有饥色。讹言四兴，忽而日蒙古由长门径趋京师矣!忽而日蒙古捣东海矣!忽而日九、国为蒙古所据闯入北陆矣!朝议迁二上皇于关东，召兵守京。后宇多帝临神祗宫，亲祷七昼夜。龟山上皇亲诣石清水社，默祷达旦，又遣人往伊势神宫亲为祷词，愿以身代国难。而元将多苦航海，议攻、议退不辄决，高丽将金方庆力持进攻之说，不听，遂移泊鹰岛，见山影蘸波，疑有暗礁，不敢近岸。会青虬见海中，硫磺气腥臊，怪云走空，盖飓征也。文虎气微馁，择坚舰先走。六月晦日，夜西北风大作，明日益甚，风涛簸掀击舰，自相撞碎，溺死无算。其在鹰岛者犹数千人，推张百户为主帅，方伐木造舟，多为日本所袭，捕还杀之。那珂川、文虎、李庭船亦坏，漂着鹰岛，收回残卒十无二三，由高丽还。初，都元帅张禧与文虎、庭同抵肥前，禧即舍舟垒平户，约各舰相距五十步，预避撞击，诸军不之信。逮飓作，禧船独完。及文虎等议还，禧日："士卒溺死者半，其脱死者皆壮士，曷若因其无回顾心，因粮于敌以进战。"文虎等不从，禧乃分船与之，因得脱去。时平户岛屯兵四千，乏舟，禧日："我安忍弃之。"遂悉弃舟中所有马匹，以济其还。八月，文虎自高丽归，尚饰败形。无何，败卒于阊归，言其情。久之，莫青、吴万五亦逃归，皆江南残卒也。是役也，全军十五万人，归者不能五之一，文虎军十万，归者三人耳。考《元史》称得还者才三入，此盖指文虎所率江南军而言耳。《癸辛杂志》云：全军十五万，归者不能五之一，此令史李顺所目击者，可以为据。北条时宗仍令严修海防，命九、国将士更番戍守。五年，元兵官沈聪等六人由高丽脱归，高丽王暗遣使请以兵舰百五十助元再入日本。遂命高丽、耽罗及平乐、杨隆、兴、泉诸州造大小舰三千艘。除反逆重囚外悉赦以充军。日本亦以远江守北条时定为镇西奉行，居侄滨统辖军事，三河守吉见赖行镇石见。六年，世祖复以阿塔海为日本行省右丞相，与撒里帖木儿、刘国杰募兵、峙粮、修舰谋再举。御史中丞崔或、吏部尚书刘宣、淮西宣慰使昂吉儿，力谏民劳乞罢兵，世祖不听。适补陀僧如智说日："彼俗尚佛，臣请以佛理喻之。"乃俾王君治赍书随如智行。八月，过黑水洋遭风而还。明年，复遣尚书王积翁以如智往，将入境，舟中有怒积翁者，俱谋杀之，卒不得至。是岁，北条时宗死，子左马权头贞时代为执权。八年，元复立征东行省，以阿塔海、刘国杰、陈严、洪茶邱督其事，调江淮漕粮，募习泛海水工，期明春次第发，会高丽合浦。世祖问良弼，良弼日："臣居彼岁余，睹其俗狠勇嗜杀，地多山水，少耕桑之利。得其人不可役，得其地不加富。况海风无期，祸害莫测，弗击为便。"日本惟康亲王令北条时定谕镇西将士日："坚壁严垒，以备不虞；虽有缓急，毋得私赴镰仓。"是岁，元因交耻逆命，廷议先事交耻，遂暂罢日本兵。伏见帝正应四年，民间流言元兵将至，人情汹惧。京师、镰仓诸祠众寺咸行祈禳，十余年来祈禳盖无虚岁，所费不赀。五年，世祖遣洪君祥如高丽询用兵日本事宜，王暗乃先遣其臣金有成及郭麟赍书以往，送漂民，劝和好。太宰府留而不遣。永仁元年，帝延僧大内禳厌外患，亲为文以祷，有日："昔年蒙古奉书还复，以兵要好，兴自文永，及于今日。将士戒严，久累邦家，延及黎庶。加之天灾地旱，宗社不禄，贤哲不登，咸余一人薄德之所致。自今以后，斋宿凝神，敢祈皇神，冀宝祚亡摇，寰宇扩清。"是岁，镇西奉行北条时定死，北条兼时为镇西探题，自是北条氏族更番为探题。正安元年，元成宗皇帝加补陀僧一山号妙慈宏济大师，赍诏来日本，诏略日："先帝向再遣使，皆不果达。自朕临御，绥怀属国，薄海内外，靡有遐遗。日本之好，宜复通问。补陀僧一山道行素高，今附商舶期以必达，朕亦欲成先皇遗意也。至于敦好恤民之事，王其审图之。"太宰府送之镰仓，北条贞时令致之伊豆修禅寺，后延之镰仓，迁住诸寺。后二条帝乾元元年，命太宰府筑石砦于博多海滨，造兵船以严海防。德治元年，商人至元有献金铠甲者，寻在庆元路放火府城，在天童有日本僧数十人，亦拘絷之。然于时禁不通商，海舶往来皆奸利小民，元亦悬禁，久之遂流为海寇。其后日本内乱分南北朝，盗贼竞起，频扰沿海郡县，至明而患益甚。

后村上帝正平二十三年，明太祖皇帝遣行人杨载赍诏书至太宰府，书日："上帝好生而恶不仁，我中国自辛卯以来，中原扰扰，尔时来寇山东，乘元衰耳。朕本中国旧家，耻前王之辱，师旅扫荡，垂二十年，遂膺正统。间者山东来奏；倭兵数寇海滨，生离人妻子，损害物命，故修书特报，兼谕越海之由。诏书到日，臣则奉表来庭，不则修兵自固。如必为寇，朕当命舟师扬帆捕绝岛徒，直抵王都，生缚而还，用代天道，以伐不仁。惟王图之。"时日本怀良亲王在太宰府，肥后守菊池武政奉为征西将军，以抗足利氏。书至太宰府，不报。后龟山帝建德元年，明又遣莱州府同知赵秩赍诏招谕，怀良亲王延见之。秩谕以中国威德，而诏书有责其不臣语。怀良日："吾国虽鄙远，未尝不慕中国。惟蒙古以小邦视我，欲臣妾之，而使其臣赵姓者袜诳我，既而水军十万环列海岸，赖天地之灵，震雷疾风，尽覆其军，自是不通中国。今新天子帝中夏，天使亦赵姓，岂昔蒙古之裔耶？亦将袜以好语而袭我也。"目左右将刃之，秩不为动，徐日："我天子神圣文武，非蒙古比。我亦非蒙古使者后。如不吾信而先杀我，恐尔祸亦不旋踵。且天命所在，人孰能违？我朝以礼怀尔，岂可以蒙古之诳言袭尔者比耶。"于是怀良改容，礼之而归。二年，怀良亲王遣僧祖来等九人奉表笺称臣，贡马及方物，且送还明、台二郡被掠人七十余口。十月抵京，太祖嘉之，宴赉使者，念其俗信佛，亦遣僧祖阐、克勤等八人送使僧还，赍《大统历》及文绮、纱罗赐怀良。怀良拘而不遣，遂居筑紫。祖阐在筑紫二年，作书寄延历寺座主某略日："我皇帝凡数命使于日本，关西亲王皆自纳之，然意在见其天皇。今密遣吾二僧来上宣谕日：王国之民，寇我边疆，商贾不通，宜剿贼修好以循唐、宋故事。吾持佛戒而为帝者使，即为佛使，幸遵我佛不妄不盗之戒，为通此意。"时日本南北两帝，明使之来皆止太军尉，不得达命，书中故云。或日当时益以怀艮为日本王，祖阐居年余，始知其非，临时制词，本非太祖所命。文中二年，将军足利义满召祖阐入都，聚徒演法，人颇敬信。久之，日本僧海寿等随往明。三年，有僧宣闻溪等赍书上明中书省，贡马及方物，称其大臣所遣。太祖以无表，命却之，仍赐其使者，遣还。天授元年，征夷将军源义满遣僧中津妙佐于明，大内氏久亦遣僧上表。太祖以无国王命，且不奉正朔，亦却之，而赐其使者，命礼官移牒，责以越分私贡之非。又以频入寇掠，命中书移牒责之。二年，怀良遣僧圭庭用于明，太祖恶其不诚，降诏戒谕，宴赉使者如制。六年，义满遣使于明，赠丞相胡惟庸书，书辞倨慢。太祖却其贡，遣使赍诏谯让。宏和元年，义满又遣使，太祖不受，礼官移书来责王，并责征夷将军，有欲征之意。有 "吾奉至尊之命移文于王，王若纵R为盗，不审其微，井观蠡测，自以为大，无乃构隙之源乎"等语。书不达京师，于是怀良亲王遣僧如瑶上书称臣，而词终不逊。略日"臣居远弱之倭，褊小之国，尚且知足。陛下城池数千余，封疆百万里，乃常欲吞灭人国。臣闻天朝有攻战之策，小邦亦有御敌之方，倘陛下选股肱、起精锐来侵臣境，臣将扫境内以迎将军，岂肯望马尘而拜乎!顺之未必生，逆之未必死，相逢于贺兰山下，聊以博戏，臣何惧哉!倘君胜臣负，君亦不武。设臣胜君负，不免贻小邦之羞。自古和为上策，幸上国图之"云云。太祖得书愠甚。先是，胡惟庸谋反，潜遣招倭与期会，未发而败。日本未知也，复遣如瑶来，且献巨烛，中藏火药、刀剑，久而事发，太祖命锢之云南。由是恶日本特甚，著《祖训》，列不庭之国十五，日本与焉。寻命汤和巡视闽浙沿海诸城，又命和筑濒海城防倭，命江夏侯周德兴于福建滨海四郡筑城练兵以备寇。后小松帝应永八年，准三后源道义时义满让职其子，削发称道义。遣使肥富及僧祖阿于明，上书并献甲、铠、剑、马、纸、髹器、黄金千两，还所掠人口，书称"日本准三后道义上书大明皇帝陛下：诚惶诚恐，顿首顿首，谨言"。九年，明建文皇帝遣僧道彝、一如赍诏书，并班《大统历》、锦绮。九月至，道义处之北山馆。是月，复遣肥富及僧中正上书，略日："日本国王臣源道义表：臣闻太阳升天，无幽不烛；时雨沾地，无物不滋。矧大圣人明并耀英，恩均天泽；万方向化，四海归仁。钦惟大明皇帝陛下，以尧舜神圣，汤武智勇，启中兴之洪业，当太平之昌期，虽垂旒深居北阙之尊，而皇威远畅东滨之国。是以谨遣使某，伏献方物，为此谨具表闻。"明年十月至南京，时成祖既即位，遣使以登极诏谕，又遣左通政赵居任、行人张洪偕僧道成往。将行，肥富等已达宁波，遂称贺即位。成祖厚礼之，遣官偕其使还，赍道义冠服、龟纽金章及锦绮、纱罗。诏书略日："咨汝日本国王源道义：知天之道，达理之几，朕登大宝，即来朝贡，归向之速，有足褒嘉。用锡印章，世守尔服。"十一年中正等还，赵居任等随至。始传《四书集注》、《诗集传》等书，号为新注，朱子之学遂兴，又以盐粮易永日．钱数百万贯而还。道义延之北山馆，旋遣使贺册立皇太子。时对马、壹岐诸岛贼掠滨海居民，成祖谕捕之。明年十一月，将军义持捕奸凶二十余人，献于明，且修贡。成祖遣鸿胪少卿潘赐偕中官王进赐义满九章冕服及钱钞、锦绮加等，而还其所献之人，令其国自治。使者还至宁波，尽置之甑，悉杀之。十三年，明又遣侍郎俞吉士赍国书褒嘉，赐赉优渥。颁勘合印百道，限十年一贡，使臣限二百员，船止二艘，禁挟带刀枪。封肥后阿苏山为寿安镇国之山，御制碑文日："朕惟丽天而长久者，日月之光华；丽地而长安者，山川之流峙；丽于两间而长久者，贤人君子之令名也。朕皇考太祖圣神文武钦明启运俊德成功统天大孝高皇帝，知周八极而纳天地于范围，道贯三皇而亘古今之统纪。恩施一视，而溥民物之亨嘉。日月星辰，无逆其行；江河山岳，无易其位。贤人善俗，万国同风，表表兹世，固千万年之嘉会也。朕承洪业，享有福庆，极所覆载，咸造在近，周爰咨询，深用嘉叹。迩者对马、壹岐诸小岛，有盗潜伏，时出寇掠。尔源道义，能服朕命，咸殄灭之，屹为保障。誓心朝廷，海东之国，未有贤于日本者也。朕尝稽古，唐虞之世，五长迪功渠搜即叙；成周之隆，庸蜀羌矛微卢彭濮；率遏乱略，光华简册，传诵至今。以尔道义方之，是大有光于前哲者也。日本王之有源道义，又自古以来未之有也。朕维继唐虞之治，举封山之典，特命日本之镇山号寿安镇国之山，赐以铭诗，勒之贞石，荣示于千万世。"义满又遣使谢，赐冕服。连年往贡，并献所获海寇。使还，请赐仁孝皇后所制《劝善》、《内训》二书，诏给之。十五年，道义死，十二月，世子源义持遣使告丧。成祖命中官周全往祭，赐谥恭献，且致赙。又遣官赍敕，封义持为日本国王。时山东有倭寇，又谕义持捕盗。义持遣使谢恩，寻献所获盗。十八年，明复遣内官王进赍敕褒赉，至兵库而还。先是道义死，义持以臣贡为非，至是阻明使不得达。二十五年，明遣刑部员外郎吕渊等赍敕诘海寇，并责令送还所掠中国人。义持遣僧等持告绝好，明使至太宰府而归。二十六年，明使余某复来。先是，有载马匹、硫黄称人贡者，实日向土豪私船也，成祖以无表不受。至是使其徒十六人还，义持令人持汉文阻之，略日："修好通商，靖边利民，非不甚愿，然我朝凡百听神，神所不许，虽细故不敢举行。先君自承历服，雨呖不和，寻罹疾疚，易箦之际，遗命誓神，宜绝通信。向既再申此意，使今犹至，殆未之通耶。若夫流贼暴掠海岛，实逋逃凶徒所为，国家不与知。听上国力剿锄之而已。"终义持之世绝不相通。后花园帝永享四年，明宣宗皇帝念日本久不贡，命中官柴山往琉球，令其王转谕日本，赐之谷。将军源义教遣僧道渊上表，乃有"贡茅不入，固缘敝邑多虞；行李往来，愿复治朝旧典"语。明年，宣宗复遣内官雷春、裴宽，鸿胪少卿潘锡等送还"赉银、绮、缎匹等物。考日本书详载当时赐物，今备录以下，以征一时典章。皇帝颁赐日本国王：白金二百两、妆花绒锦四匹、四季宝相花蓝一匹、细花绿一匹、细花红二匹、竺丝二十匹、织金胸背麒麟红一匹、织金胸背狮子红一匹、织金胸背白弹绿一匹、晴花骨朵云青一匹、晴细花绿四匹、晴细花绿一匹、晴细花青一匹、素青三匹、素红二匹、素绿三匹、罗Z-十匹、织金胸背麒麟红一匹、织金胸背狮子青一匹、织金胸背虎豹绿一匹、织金胸背海马蓝一匹、织金胸背海马绿一匹、素红五匹、素蓝三匹、素青三匹、素柳绿二匹、素柳青一匹、素砂绿一匹、素茶褐一匹、纱二十匹、织金胸背麒麟红一匹、织金胸背狮子红一匹、织金胸背白猩青一匹、织金胸背海马绿一匹、织金胸背虎狗绿一匹、晴花骨朵云红一匹、晴花骨朵云青二匹、晴花骨朵云蓝二匹、晴花八宝骨架云绿一匹、素绿一匹、素红一匹、素青一匹、彩绢二十匹、绿七匹、红七匹、蓝六匹。王妃：白金一百两、妆花绒锦二匹、细花红一匹、四季宝相花蓝一匹、丝丝十匹、织金胸背犀牛红一匹、织金胸背海马青一匹、晴花八宝骨朵云青一匹、晴细花红一匹、晴细花青一匹、晴细花绿一匹、素青一匹、素红二匹、素绿一匹、罗八匹、织金胸背狮子青一匹、织金胸背虎豹红一匹、素蓝二匹、素红二匹、素青二匹、素柳一匹、纱八匹、织金胸背狮子绿一匹、织金胸背犀牛红一匹、暗花骨朵云蓝一匹、暗花骨朵云青一匹、素红二匹、彩绢十匹、红三匹、绿四匹、蓝三匹。皇帝特赐日本国王并王妃朱红漆彩妆戗金轿一乘、大红心青边织金花丝丝坐褥一个、脚踏褥一个、朱红漆戗金交椅一对、大红织金丝丝褥二个、脚踏褥二个、大红心青边金丝丝坐褥二个、朱红漆戗金交床二把、大红罗销金梧桐叶伞二把、浑织金笙丝十匹、浑织金罗十匹、浑织金纱十匹、彩绢三百匹、银盂等器二十件、各色丝彩绣圈金各样花镜袋十个、朱红漆戗金宝相花摺叠面盆架二座、镀金事件全古铜点金斑花瓶二对、古铜点金斑香炉二个、象牙雕荔支乌木杆痒合子二个、香儿一百个、朱红漆戗金碗二十个、橐全黑漆戗金碗二十个、橐全鱿灯笼四对、云头桃竿全龙香墨二十笏、青广信纸五百张、兔毫笔三百枝、各样笺纸一百枚、蛇皮五十张、猿皮一百张、虎皮五十张、熊皮三十张、豹皮三十张、苓香十箱，每五十厅、鹦哥二十、个。宣德八年六月十一日。六年，道渊引锡等至，驺骑至千二百余匹。八月，雷春等还，义教又遣僧中誓随行上表，表有"争睹使星光彩，则知官仪中兴。秋水长天，极目虽迷，上下春风，和气同仁，岂阻东西"等语。八年，中誓赍敕及赐物还。是岁，又遣使嘉吉。二年，将军义胜遣使于中朝。宝德三年，将军义政遣僧允澎、芳贞于中朝，上表称臣，用正朔，尔后为常。享德三年使还。先义政表日："书籍、铜钱，久仰上国，永乐中例赐铜钱，近无恩赉，公府索然，何由利民？钦请周急。"景皇帝命给之，使臣捆载而归。先是，贡船不如永乐时定数，宣德初又定约：人毋过三百，舟毋过三艘。而日本贪利，所携私物增十倍，例当给值。礼官言："所贡硫黄、苏木、刀、扇、漆器，向给钱钞，或折支布帛，为数无多，已获大利。今若依旧制，当给钱二十一七千，银价如之。宜大减其值，给银三万四千七百有奇。"从之。使臣请益，诏增钱万。复请赐物，诏增布帛千五百。义政闻贡使至临清有掠居民货事，遂囚之狱，寻移书朝鲜王转请谢罪。旋又遣使贡马于中朝。后土御门帝宽政五年，义政复遣清启等于中朝，贡表有云："渺茫海角，虽不隶版图之中；咫尺天颜，犹如在辇毂之下。"至京，随人伤人于市，宪宗皇帝命付清启，寻释归。文明七年，义政复遣僧妙茂等于中朝，表乞铜钱、书籍。诏赐钱五万贯暨《百川学海》、《法苑珠林》等书。其表曰："日本国王臣源义政上表大明皇帝陛下：日照天临，大明式朝，万国海涵，春育元化，爰及四方，华夏蛮貊归仁，草木虫鱼遂性。洪惟大明皇帝陛下神文圣武，睿智慈仁，皇家一统，车书攸同。敝邑多虞，鼓角未息。《禹贡》山川之外，身在东辄洛邑。天地之中，心驰北阙。兹遣正使妙茂长老，副使庆瑜首座，谨拜方物，亲承宠光，冀推丹衷，曲赐素察，谨表以闻。臣源义政诚惶诚恐，顿首谨言。成化十一年乙未秋八月念八日。日本国王臣源义政谨表。"义政名下钤日本国王印。又别幅具开贡品，咨礼部日："马四匹、散金鞘柄大刀二十、硫黄一万斤、马脑大小二十块、贴金屏风三副、黑漆鞘柄大刀一百把、枪一百把、长刀一百柄、铠一领、砚一面、并匣扇一百把。"又奏讨日："成化五年伏奉制书，特颁勘合并底簿等物。圣恩至重，手足失措，感戴感戴。然而敝邑抢攘，所谓给赐等件件皆为盗贼所剽夺，只得使者生还而已。爰有景泰年间所颁未填旧勘合，请以此为照验，今后滥行今填勘合者，必贼徒也!罪当诛死。抑铜钱经乱散失，公库索然，土瘠民贫，何以赈施。永乐年间多有此赐。又书籍焚于兵火，又一秦也。敝邑所须二物为急，谨录奏上，伏望俞容。书目开列于左方：《佛祖统记》全部、《三宝感应录》全部、《教乘法数》全部、《法苑珠林》全部、《宾退录》全部、《兔园策》全部、《遁斋闲览》全部、《类说》全部、《百川学海》全部、《北堂书钞》全部、《石湖集》全部、《老学庵笔记》全部。"末书"右咨礼部。成化十一年八月念八日"。钤用日本国王印。十五年，复乞铜钱，表略日："敝邑久承焚荡之余，铜钱扫尽，公私偕虚，何以利民。今差使入朝，所需在斯，圣恩鸿大，愿赐钱一十万贯，则国用足矣。"时日本所在用兵，自是不能复通，而往来通商者，皆周防大内氏、丰后大友氏为多。明应元年，将军义植遣僧天泽使于中朝，不达。考《明史》称："弘治五年，w源义高使来，还至济宁，其下杀人，所司请罪之。诏自今止许五十入入都，余留舟次，严防禁。十八年冬来贡，时武宗已即位，命如故事，铸金牌勘合给之。正德四年冬来贡，舟止一，又无表，帝命所司移文答之。"是时日本大乱，将军遣使不达，当系筑紫豪族私通，不则奸民混冒也。后柏原帝永正五年，将军义植令禁恶钱，听用洪武、永乐、宣德等铜①五年：《明史》作"九年"。

钱破毁者，而定其价值。六年，足利义澄遣宋素卿于中朝，素卿，鄞县朱氏子，名缟，为其叔所卖，更姓名，仕细川政元，至是充使。事发当死，刘瑾纳其金庇之。赐飞鱼服而还。八年，义植遣僧永寿于中朝，求释奠仪注，不获。大永三年，管领宙山高国遣僧瑞佐、宋素卿于中国通商，抵宁波。会大内义兴亦遣宗设市易，争宴席坐，遂互斗，宗设杀瑞佐而逃，中国因执素卿，斩之。故事，凡市舶至则陈货验发，以船先后至为次，宴席亦如之。宗设先至，瑞佐争席理屈，遂行贿于市舶中官赖恩，乃先瑞佐。宗设怒，遂相斗，杀瑞佐，率其徒五百人放火府廨，夺货杀掠，进掩素卿馆，追至绍兴，素卿匿免。还过宁波，大掠而归。因执素卿囚之，会朝鲜捕送其余党，狱成，斩素卿。久之有琉球使臣郑绳归国，中朝命传谕日本以擒献宗设及被掠之人，否则闭关绝贡。时琉球使臣蔡瀚道经日本，将军义晴附表求赐新勘合、金印，修贡如常。礼官验其文无印篆，谓"谲诈难信，宜敕琉球王传谕，仍遵前命"。后奈良帝天文八年，将军义晴上书于中朝，义晴求勘合，不许。大内义隆亦遣僧周良于中朝。时华商多在周防贸易，公卿、僧徒、文士以四方鼎沸多避乱，山口义隆又好读书，爱玩文物，屡延华商，尽收古书画、名磁诸玩好，一时称盛。十六年，义隆复遣周良往中国，舟四，人六百，泊海外以待。事闻，朝旨敕守臣勒回。明年六月，周良复求贡，朱纨以闻，从纨请，不限五十人进都例，相贡舟大小以施禁令。

初，大内氏独有勘合，迨义隆死亡于兵燹，通商遂绝。然伊豫能岛、来岛、因岛诸奸民久狃互市之利，私航不绝，汉奸多为之导、虏劫放火，千百成群，攻陷州县，江南北、浙东西所在骚扰，尝同时告警。别有侵山东、犯日照各县者。海寇巨魁汪直、毛海峰、陈东等皆与潜结，势益张。寇皆习倭服饰旗号，船帜题"八幡大菩萨"五字，八幡者应神帝号也，人呼日八幡船。弘治元年，明总督杨宜遣郑舜功至日本肥前平户见大友义镇，诘之日："通好久矣，何扰吾边疆，虔刘吾民!果是贼民，亟见禁戢。"义镇以闻，将军义辉命诸将会议。大和守三渊藤贤日："方今我国所在用兵，而结怨大国，甚为不便，请从应安例严为制戢。"乃命能岛、久留岛、因岛诸兵检点海舟，剿捕凶奸。而内乱日剧，卒不能制。既而胡宗宪代宜为总督，奏请遣使日本，谕国王禁戢海寇，招还奸商，许立功免罪。中朝许之，乃遣宁波诸生蒋洲、陈可愿至日本。可愿还，言抵五岛，遇汪直、毛海峰，谓日本大乱，诸岛不相统摄，须遍谕乃禁遏。及蒋洲还，山口守源义长、丰后守源义镇，皆遣使谢罪，送还被掠人口，请颁勘合、修贡。宗宪奏请礼遣其使，并谕：擒献乱人及中国奸商，方许通贡。诏允之。宗宪已计擒陈东，又招诱汪直。义镇等以中国许互市，遂装巨舟，遣其属善妙等四十余人随汪直来。直至被擒，而逾年新倭大至，又寇浙东三郡，寻犯福、泉、兴、漳，蔓延于潮、广，其后又有广东巨寇引倭为患。迭经将吏击讨，久而后平。倭寇之患与明相终始，而自嘉靖二十六年至万历十六年，四十年间，沿海州县被祸尤酷。闾巷小民至指倭相骂詈，甚以噤其小儿女云。今考日本是时瓜分豆剖，各君其国，诸国又互相攻击，日寻干戈。无赖奸民以尚武好斗之风流为盗贼，杀掠为生。上虽严禁，令有不行。准之今日公法，实为海寇，无与邻交。故节录其大概如右，不复详载。

后阳成帝天正十八年，关白丰臣秀吉已平定全国。因朝鲜使者赠书于朝鲜王李日："吾邦久属分离，秀吉起于微细，讨逆除暴，曾不数载，定六十余国。夫人世年不满百，予亦安能郁郁久居此乎？吾欲假道贵国，超越山海，直入于明，使四百州尽化我俗，以施王政于亿万斯年。

凡海外诸蕃，后至者皆在所不释，贵国先修使币，帝甚嘉焉。秀吉入明之日，王其率士卒会军营为我前导。"盼得书大愕。十九年，秀吉丧子，闷甚，一日登清水寺阁，浩然叹日："大丈夫当用武海外，何悒郁为!"遂大会诸将曰："吾藉诸君之力，平定海内，亦可以息矣。特海外有阻王化者，吾深羞之。今将举内治委秀次，而自将入朝鲜，驱其兵以躏明地，分割土壤以封诸君，诸君能为我效力耶？"诸将相视愕眙，无敢对者。浮田秀家曰：殿下举此无前之事，谁敢异议者1"遂命造大舰数十艘，筑营于名古屋。冬十二月，颁朝鲜地图，分西南四道兵为八军，以向八道。以加藤清正、小西行长为第一、二军，迭为先锋，置水军，以九鬼嘉隆等督之，水陆凡十五万人。别有游军六万备应援，而秀吉自以德川家康等畿甸东北三道将士十万自卫。文禄元年夏，秀吉率兵抵名古屋，命浮田秀家代将。秀吉初欲亲往，以其母忧甚，乃命秀家。或劝秀吉盍以善汉文者从，秀吉晒日："此行也，吾欲使彼用我文耳。"诸军齐会，先锋既人海。是月，抵釜山，诸将迭攻，朝鲜望风溃。五月初，陷都城，督将秀家人据王京。分命诸将图进取，王日弃城奔平壤，又奔义州。清正至咸镜道之会宁府，执二王子璋、珲，而纵王妃使逃。行长追王至平壤，分兵四掠，朝鲜八道几尽没，旦暮且渡鸭绿江。初，秀吉闻前军陷都城，贻书秀次曰："韩都已破矣，子将不日入明，奉銮车而西，以汝为关自，若韩与本国，当别择其人为主，汝其知之。"日本称朝鲜为韩，沿三韩称也。时自韩都抵釜山，烽火相望，然庆尚、全罗二道尚固守。又恐明援军至，乃遣石田、-Z成等三将，名日三监，率游军六万赴援。三成等至，亦驻都城。初，秀吉胁琉球，使供粮，并遏贡舟。琉球惧，报之中朝。兵部咨问朝鲜，朝鲜惟辨向导之诬，尚不知其谋己。至是请援，告急之使络绎于道。明朝得报大惊。廷议以朝鲜为国藩篱，在所必争，命副总兵祖承训渡鸭绿江赴援，大战于平壤城外，承训仅以身免。日本人马皆鬼头狮面，明兵骇乱，行长麾兵蹂之，承训兵大溃。行长乃投书李哈曰："王尚不导我兵耶？明于我犹羊群见虎耳。今舟师十万将由西海至，王将安之？"八月，明朝乃以兵部侍郎宋应昌为经略，旋又以李如松为东征提督。时兵部尚书石星计无所出，募说客侦之，得嘉兴无赖沈惟敬，假游击衔，命赴军前。明年正月，如松师大捷于平壤，行长遁渡大同江，朝鲜所失黄海、平安、京畿、江源四道并复。清正亦遁还王京。如松乘胜趋碧蹄馆，败而退师。于是封贡之议起，惟敬往来弥缝，日本退守釜山，议送回朝鲜王子、大臣。中朝诏留一军防守，时朝臣多言封贡非计，而石星一意主款，卒从经略顾养谦封秀吉为日本王之议。先是，壬辰七月，惟敬见行长于平壤城，行长日："当以大同江为界，平壤以西属朝鲜。"惟敬诺之，曰："待五十日还报。"行长驰使告秀家。当是时诸道未平，韩兵所在蜂起谋恢复，日本拒之，互有胜败。时已十月，明兵已出关，惟敬遮应吕于途曰："和将成矣。"应昌虑其阻士气，欲斩之，未果。中朝亦以倭诈未可信，促应昌进兵。既而行长败渡大同江，据凤山，旋回都城。韩兵争起应明军。清正悬军在成镜，又为宋应昌所败，秀家乃令北道诸将成撤守，来会都城。如松径趋至碧蹄馆，恃胜而骄，不赍铳炮。日本拒以短兵，纵横挥击明军，大破如松，遁还临津，旋退平壤。秀吉闻明军捷，议亲渡海，诸将连署止之。是年癸巳三月，议使七将攻晋州，晋州城险兵精，七将皆大败。退兵又多疫，于是三监欲退守釜山，或曰粮尽宁食沙，都城不可弃也，乃议乞援兵。秀吉先令二万赴援，既无兵可征，秀吉乃叹曰："吾不幸生于小国，兵力不足，使我不克遂耀武八表之志。奈何!奈何，怅然久之。会如松使沈惟敬再谋和至韩都，谓行长曰："归王子，则割庆尚、全罗、忠清三道封为王。"行长许之。时三监及行长皆怀归，报秀吉日："明欲尊殿下为皇帝。"秀吉乃许和。惟敬请解都城兵，诸将乃火而东，仍屯于蔚山、东莱间以俟秀吉令。惟敬遂谒秀吉于行营，秀吉飨之，而遣小西如安与偕，许还二王子、大臣，惟令诸将屠晋州城以偿前败。惟敬既至北京，明朝以倭方议和，仍攻晋州，疑倭谲诈，令舍如安于辽东。明年甲午正月，秀吉令独留在韩戍兵，余尽召还。时明朝议久不决，至十月乃召,西如安入朝。既至，石星优遇如王公，如安殊扬扬，过阙不下。既集多官，面译要以三事：一勒倭归巢，一既封不与贡，一誓无犯朝鲜。如安皆听从。神宗皇帝复见之，谕于左阙。十二月，封议定案。此所云小西如安乃小西行长侍史，素为行长所亲昵，冒小西氏，为飞弹守。《明史》作小西飞，盖因其自书小西飞弹守而误也。乃以临淮侯李宗城充正使，都指挥杨方亨副之，同沈惟敬往。初，明使-t：乙未夏发燕，中朝命令驻朝鲜都城，俟日本撤戌而进。秋九月，宗城等至朝鲜，日本诸将不得已撤诸戍，聚釜山，然将-t：卒不肯济海。至丙申六月，诸将乃尽撤还，仅留岛津义弘等在釜山。庆长元年春，小西行长还告和成。沈惟敬随来，私赍蟒玉、翼善冠、地图、武经及燕代良马三百匹，献于秀吉。惟敬憾己不得与册使，思倾宗城而代之，乃令人以危词怵宗城。宗城果遁还。夏，中朝更以方亨为正使，惟敬副之，朝鲜使黄慎等亦偕行。秋，抵伏水。秀吉乃责朝鲜不献三道，不使王子来谢为欺辱，拒朝鲜使不许见，独恭迓方亨等。九月，册使见秀吉。翌日，宴飨，秀吉戴冕披蟒服，使德川家康等七将皆著其所赐章服。既罢，使者出，召人读册文至"封尔为日本国王"，秀吉色变，立脱冕服抛之地，取册书裂之，骂日："吾掌握日本，欲王则王，何待髯虏之封!且吾而为王，若王室何？"即夜命驱明使，并告朝鲜使日："若归告而君，我将再遣兵屠而国也!"遂下令西南四道发兵十四万人，以明年二月再会于名古屋。二年春，秀吉以其侄秀秋为元帅，居釜山总军务，浮田秀家副之，命清正、行长间日互为先锋，仍分八军。正月，清正、行长皆抵釜山。警报达明，神宗大怒，命逮石星、沈惟敬按问。初，方亨等还，佯言秀吉恭顺受封，谢表且至，别购猩毡、鹅绒伪称日本方物。至是，石星诘责之，日："倭非有他，不过责朝鲜无礼耳。"方亨惧，始直吐本末，委罪惟敬，并出石星前后手书。帝遂怒，逮石星等。以兵部尚书邢玢为总督，麻贵、杨镐为经理。时日本兵既络绎入朝鲜，然朝鲜乱后无粮可因，海运又艰，诸将不敢进，声言献三道如约则止。王吆奔海州，日夕告急。明廷臣议以割地乃沈惟敬私言，万不可许，然特缓惟敬使说日本以弭兵。惟敬仍往来遗书，蚧檄杨元执之。自惟敬执而议和遂绝。后诛之。明援军入全罗。七月，日本已得间山，乘胜西进，遂破南原，据全州，犯全、庆，逼王京。明因二城既失，邢玢至王京，专扼汉江险为守，遣将分守稷山，交战互有胜败。日本以冬寒稍收兵退釜山，仍沿海连营互为声援，泗国、南海、竹岛、梁山、蔚山、顺天皆分将据守。邢玢议专攻清正，别以兵牵制行长，遂以十二月萃兵蔚山，遣水军绝援，既合围，断汲道， ．

清正苦守不挠，日本诸将闻蔚山急，谋以兵来救。三年春，杨镐闻援师大至，遽策马遁，诸将失统御，大溃，清正纵兵逐北，明兵死者万余。镐至王京，犹欲上捷，赞画丁应泰劾杨镐等罪，中朝震怒，罢镐，以万世德代之。夏四月，秀吉遣使谕诸将，留秀秋、行长、清正及岛津义弘等十余将，余尽召还。留者分四军，秀秋居釜山，清正守蔚山居右，行长守顺天居左，义弘守泗川居前，四城兵凡十万。明兵亦可十万，世德既至，与邢玢议，令董一元当义弘，刘蜒当行长，麻贵当清正，陈磷以水军出其后，彼此相持。刘绝欲攻顺天，遣使约行长日："先锋前既与我盟，吾欲亲与先锋会。"行长出，会遇伏，跃上马夺路而去。明兵又逼蔚山，清正坚壁固守，立花宗茂以五百人自釜山往援，途遇明兵，破之，又与清正夹击，麻贵大败。当是时，岛津父子在新寨与董一元夹晋江而军，岛津筑八砦，尤险者为望津，前带晋江，新寨峙其后。一元用茅国器谋，先陷望津，望津兵退守泗川，一元遂悉军渡江，分取数砦，向新寨。冬十月朔，一元合兵攻之，城兵殊死战，会炮裂，明军乱，岛津父子率骁骑千余开门直冲，明军披靡，岛津纵兵追击，遂大败，溺江者无数。《明史》作石曼子，即岛津二字译音也。蔚山、顺天之明兵闻败，亦解围去。而秀吉既先于是年八月卒矣，两军未之知也。秀吉病革，召家康日："外事未竣而吾罹此既秀吉赴闻，明人举酒相贺。诸将各理归装，釜山之军先引回对马。十一月，清正、义弘各收兵人海，刘纸追围行长，清正与义弘返击，拔行长，俱上舟。陈磷以舟师邀击之，互战各有胜败，卒脱归。是月，尽达对马。无何，诸将皆至名古屋，长政、三成迎劳之，令解兵各就国。德川家康公田，在萨摩者三万石，清正、行长以下得赏各有差。明朝鲜，后三年，尽撤。自壬辰迄此，前后凡七年，明丧师数十万，靡饷数百万。日本亦困累甚，至秀吉死而祸始息。后水尾帝庆长六年，岛津义弘奉将军命，遣岛原忠安送被掠人二十余日于明，明厚遇之，为许岁通二商舶于坊津。界商伊丹某闻之，遂结奸细要之硫黄海上，毁船掠货，义弘捕磔之麂岛。然明船后不果至。庆长十一年，德川秀忠为将军，禁用永乐钱，犹用京钱。京钱，汉古杂钱也。足利氏时，屡乞钱于中朝，永乐钱铜质纯良，流通全国，以一当古杂钱四，一贯当黄金一两，而民间往往争取斗讼，沿用盖二百余年，至是停之。十五年，前将军德川家康颁给印票于明商，约互市。商给印票始此。冬十二月，商人周性谒见家康，乞禁海寇。家康知开港通商之利，而中国独不通公商，遂命本多正纯作书，附性致福建总督陈子贞，略日："敝国与中华通问久矣，内外史籍历历可征，台下所知也。前日兵马倥偬之际，尝一辱专价，情绪不通，来往顿绝，遗憾不已。今也吾主源君戡定祸乱，厘革前辙，西南诸番国咸来朝贡，独遗中华而不相通，洵乖旧好。适周某来，得通问好机，请自今结符信、通福船，两国之利孰大焉。且吾海商岁航蕃方者，遭风破船，或匮薪粮，亦愿见惠。敝邑僻处海隅，所谓蕞尔国也。中华以大字小之意，幸有熟图。"长崎奉行长谷国广智亦致书，皆不答。十八年，将军秀忠命岛津家久因琉球王尚宁致书于福建巡抚丁继嗣，求互市，亦不答。元和七年，明浙直总兵遣人赍书请禁海寇，将军却之。宽永二年，将军复令末次正直贻书于福建总督，求通商，亦不得报。


卷六 邻交志上三 


华 夏


日本明正帝正保三年丙戌，时我世祖章皇帝定鼎燕京，既三年矣。我大清龙兴东土，声威所播，先及呖谷，莫不震砻。又当德国氏执政权，方欲以文治致太平，故二百余载彼此安和，海波无警。是年八月，郑芝龙奉明唐王聿键意，赠书暨方物，乞援兵。芝龙，福建南安人，先为商，寓长户，娶妇田川氏，生二子，长日森，即郑成功也。既而芝龙为海盗，拥众数万。崇祯时，就明招抚，有战功，封平虏侯。尝图其军,日本，求还儿，与之，故素与日本通往来。书闻，将军德国家光召宰执酒井忠胜等议之，又下议德三亲藩，赖宣建议日："援而有功，无益于国；倘若无功，匪翅辱国，结怨强邻，实贻后患，勿援为便。"议遂寝，命日根野吉明如长崎告之。会闻大清兵下福建，芝龙就抚，遂罢使、却信物，令西北诸大藩阴戒不虞。冬十二月，崔芝复遣使致书乞兵，按：芝，福清人，初为海盗．既而受抚，乙酉秋，唐王加水师都督，驻舟山，黄宗羲《行朝录》作崔芝是也。各书多误作周霍芝。书略日："芝忝任水师都督，有志无力，有力无兵，贵国人皆义勇，兵皆精悍，惯于刀枪，熟于舟楫。芝思竭君辱臣死之忱，难忘泣血枕戈之举，敢效七日之哭，借三千之兵，壮我同泽同袍之气，永缔如带如砺之盟。"又致一书乞给日本甲二百副，皆不纳。后二年戊子，郑彩致书乞兵器，成功亦贻书长崎有司，书略日："大明龙兴三百余年，治平日久，人皆忘乱，以至今日。成功誓心报国，徘徊浙闽，颇有感愤乐从者，然孤军悬绝，四面无援。成功生于贵国，值此艰难，倘惠假数万甲兵，感岂有极。"亦不报。戊戌，成功又遣使赠书暨方物，致眷恋之意，亦不答。成功后据台湾时与长崎通商，至郑氏降乃绝。己丑，冯京第、黄宗羲以明鲁王以海命来长崎乞师，不达。朱之瑜亦来乞师，不达。之瑜字舜水，明余姚贡生，亦鲁王遗臣。尝至安南，又三至长崎，图藉外援，终不遂其志。至岁己亥，遂留长崎不归。筑后人安东守约分廪禄之半师事之，德川光国钦其德义，请之幕府，延为宾师，水户文教之兴，与有力焉。是时有僧陈元赘，明进士，辟难削发来居西京。有福建僧隐元，德川家纲遣人迎之，命于宇治创万福寺，名日黄檗，传衣钵者多汉人。其后有画工沈诠，号南苹，幕府聘之来长崎，亦留不归。均为日本所重，附识于此。暨明唐、鲁二王亡，遂绝音问。日本籍称我康熙十二年七月，平南王尚可喜及刘进忠致书于长崎奉行，赠销金马鞍以通商舶，书有"山丽水秀，人物清华"之语。考尚可喜于十二年三月告老，以兵事属其子之信。进忠，时官潮州镇总兵，十三年叛，旋结郑锦掠潮、惠。盖郑氏素与日本往来，进忠知之，将萌叛志，预图外援，故有此举。可喜时为之信所制，不得出一令，未必知也。而华商之来日本者日众，有船一百八十四艘，杂居长崎街市，和同贸易，不经官司。至德国纲吉始设官董理，限七十艘，旋增十艘，德川家宣又限五十艘，德吉宗又限四十艘，尔后递减至二十艘，德川家重又限十五艘，旋许例额外加二十艘，德国家治又限十三艘，至德川家齐定十艘，终德国氏之世，无复增减。初，限输出货物岁值银八千贯，继减至二千七百四十贯。国朝以来，商船日增，初无定额。纲吉始限七十艘，行之十一年。改八十艘，限输出物岁银值八十贯，行之十七年。家宣限五十艘，输出值三千贯，又铜一百五十万斤，行之三年。吉宗改限四十艘，输出值八千贯，行之二年。更限四千贯，行之十四年。限二十九艘，行之三年。限二十五艘，行之四年。限二十艘，行之九年。家重又限十五艘，输出值四千贯，行之十年。许例额外加二十艘，行之六年。家治又限十三艘．输出值三千五百一十贯．行之二十六年。家齐定限十艘，输出值二千七四十贯。始设长崎奉行三员，二员驻长崎，一员驻江户，后又增一员驻江户。建哨台于长崎、小濑户浦及横濑浦，以讥察来船，巡禁私商。又筑华商馆于长崎，来去出入均有法制。家宣时，特遣使长崎更正贸易法，始给信牌。船有信牌者乃得至岸。世以大村氏监护长崎，至家齐时，大村纯昌筑逻所于商馆门外，严检出入，华商愤，遂与哨兵斗，毁逻所，旋复筑之。后又因捕兵株连毁馆滋事。长崎奉行久世广正捕华商漏税者七十六人交大村纯昌监禁，遣监察议治其罪，华商群起毁馆门。筑前戍卒缚二百余人，戮党首沈扬等，余皆释之。日本之天保六年事也。华商输入之货绵糖、将军家重时，长崎人某始学蔗糖之法于华商，幕府命长崎平户人造之，不成。既而尾张长门造糖成，遣吏验之，颇精良，然未得精白品之方。绸缎、德川纲吉时，禁呢绒、布帛、玩好、珍异入口。除药物外一切动植物悉禁入口。行九年，开呢绒、布帛、动植物之禁。又六年，开玩好珍异之禁。书籍、诗文集及类书为多。乾嘉之间，考据之学盛行，日本争购其书，于是又有考据之学。惟日本以禁耶稣教故，凡舶来书籍，有译西方文者，概涂抹之。至德川吉宗时解禁，日本因是得窥西人星算测量之学。文具为多。惟禁广东人参进口，曾焚四百五十斤参于商馆门外。输出之货铜最为大宗。考日本各籍。称自庆安戊子至宝永戊子，六十一年间，华商与荷兰商共输出金三百三十九万七千六百两，银三十七万四千二百九贯，铜则宽文癸卯至宝永戊子，输出一亿一万一千四百四十九万八千七百斤，中间五十七年不详。自明和丙戍迄天保壬寅，七十七年中，共输出铜一亿四千二百八十万八千一百四十斤，反输入银一万零九百四十七贯，我与荷兰分购铜数不详。大约华商每岁购铜约一百五十万斤，而金银出入前后迥异者，盖因日本素无蔗糖，后于乾隆中学得其法，竞相栽种，不复如前之仰给于外，故省费至多。货物出入相抵外，仍有输入之银也。余则昆布、即海带。鳆鱼及铜漆杂器。而日本商入绝无至中国者，考乾隆四十六年，户部颁发江海关则例刊载东洋商船进出口货税，并有洋商入市之条，似日本亦有商人至上海者。惟日本是时严禁国人出海通商，先是，有长崎代官末次平藏父子窃造商舶，载军器贸易台湾诸处。事觉处流。或当时有一二商人潜附我商舶而来，抑或荷兰运铜之船转贩于中国，故称洋船，均未可知。只有漂风难船资给送还而已。康熙三十二年癸酉九月，兵部议覆：广东广西总督石琳奏称，风漂日本国船至阳江县地，计十二人，请发回伊国。应如所请。上谕曰："外国之人船只被风漂至广东，情殊可悯，著该督抚量给衣食，护送浙省，令其归国。"又嘉庆元年十月，上谕军机大臣等："日本国贸易夷民，在洋猝遇暴风，漂至赫哲地方，殊为可悯。向来该国遭风难民，俱送至浙江乍浦，遇有赴东洋便船附带回国。今安治录等三名，令带回浙省，传谕该抚委员送至乍浦，转附便船归国，以示体恤柔远至意。"盖德国氏执政权，专以锁港为国是，长崎通商惟许华商及荷兰，他皆禁绝。逮三十年前，美舰、俄舶迭以兵劫盟，内国纷扰，遂至废幕府，尊王室，与泰西诸国互结条约。

至我同治九年，为今皇即位之明治三年，王政维新，广事外交，念与我为千余年旧好，又两大同在亚细亚，不可不缔和好以示亲睦。七月，乃遣外务权大丞柳原前光赍外务卿书，呈我总理各国事务衙门，预商通好事宜。书目："大日本从三位外务卿清原宣嘉，从四位外务大辅藤原宗则，谨呈书大清国总理外国事务大宪台下：方今文化大开，交际日盛，我邦近岁与泰西诸国订盟。邻近如贵国，宜最先通情好，结和亲。而惟有商舶往来，未修邻交之礼，不亦一大阙典乎？我邦维新之始，即欲遣公使修盟约。内国多故，迁延至今，深以为憾。兹谨奏准特遣从四位外务权大丞柳原前光，正七位外务权少丞花房义质，从七位文书权正郑永宁等，于贵国预商通信事宜，以为他日遣使修约之地。伏冀贵宪台下款接各员，取裁其所陈述。谨白。"先是，我同治元年，长崎奉行遣僚属附荷兰船携货至上海，因荷兰领事谒上海道吴煦，请曰："日本向只与荷兰通商，自英法诸国挟以兵威，逼令立约，利权尽为西商占尽，无如力不能制，未能拒绝。我官民等会商，佥谓若自行贩货，分赴各国贸易，或可稍分西商之势。今既到上海，愿仿照西洋无约各小国之例，不敢请立和约，惟求专来上海一处贸易，并设领事官照料完税诸事。"通商大臣薛焕允其暂由荷兰商人报关验货，尚未许其购货，商人归时，又请倘允通商，乞谕知荷兰领事转达将来或遣公使吁求。至同治三年，又有日本商舶至上海，请英国领事巴夏礼为介绍，通商大臣又允其以日本商名自行报关。同治七年，长崎奉行河津某又由英国领事致书于江海关道应宝时，书称"与欧罗巴诸洲往来，时有公使奉命、绅士游历，附洋舶而西者过境，请为照料。又有日本商民，请赴内地传习学术，经营商业，就便侨寓者，均有本国护行印照。请验明符信，顾念邻谊"云云。此皆德川将军时所遣，至是朝廷始派委员。至天津谒见三口通商大臣成林、直隶总督李鸿章，成林代为上书，命留津候命。总理衙门议允所请，覆函许通商，仍有"大信不约"之语。前光恳请再三，前光谒鸿章曰：英、法、美诸国强逼我国通商，我心怀不甘，而力难独抗，于可允者允之，不可允者拒之。惟念我国与中国最为邻近，宜先通好以冀同心合力。"鸿章为达之总理衙门。前光又上成林书目："我与泰西十四国皆已换约，各国与我相距十万里，尚有公使、领事来驻我国，保护商民。独中国虽有商贾来往，曾无官长约束。西人谓附西舶至者应以西人视之，竟令华民归其管辖，久有如束湿薪之势。我外务卿轸念及此，于戊辰春曾函致上海道应宝时，请将华民暂归地方官约束，得覆允行。我即以此告各领事，令华民还我管辖，始脱樊笼，现已居以别区，编立户籍，优加保护。然终不免西人横议者，以未曾换约故也。前有我商至上海者，以无约故竟依荷兰领事为介绍，中国亦若以西人视之。中东两国利权不能自操，乃均为西人占据，我国廷臣会商此事，谓宜预先遣员通款，为将来派使换约之地，是以特派前光等前来。当启程时，或谓不以西人绍介，事恐不谐。我外务卿乃与争论，谓两国唇齿相依，何必自弃夙好，转倚外人。苟以至诚恳请彼国当道，必逾加亲厚。今若回报不必换约，殊非我外务卿一片苦心，前光等亦无以报命"云云。又谒成林日："我等来时。西人谓：泰西小国皆邀我大国同往，中国始允立约。今日本派员自往，恐未必成。外务卿置之不答，是以仅持英、美二国致驻津领事函，托其照拂。今总署覆以不必立约，若奉以回国，如西人耻笑何？"又以手作势云："彼似太高，我似太卑。"又自指云："太觉无颜，如不邀允，虽死亦不敢东归。"成林均为转达。总理衙门鉴其意诚，遂允订约，俟派有大臣来时商议，前光等感谢而归。明年四月，特以大藏卿伊达宗城为钦差大臣，使于我大清缔盟约，外务大丞柳原前光副之。外务权大丞津田真道、文书权正郑永宁等从焉。我朝特简钦差大臣、协办大学士、直隶总督李鸿章为全权大臣，办理日本通商事务，江苏按察使应宝时、署直隶津海关道陈钦随同帮办。六月，宗城等至天津，往复商论。至七月，遂定《修好条规》十八条，《通商章程》三十三款，附以《中国日本海关税贝U》。先是，前光等归，我疆臣有以前明倭寇为辞，奏请拒绝日本通商者，钦差大臣直隶总督李鸿章奏驳之。略谓"我朝朝鲜内附，声威震誉，日本固不敢越属藩而窥犯北边，亦从未勾内奸而侵掠东南，实属畏怀已久。顺治迄嘉、道年间，常与通市江浙，设官商额船，每岁购铜百万斤。咸丰以后，苏、浙、闽商往长崎贸迁寄居者络绎不绝，其安心向化可知矣。论者拒绝之请。于今昔时势，彼国事实，盖未深究。今彼见泰西各国与中土立约，彼亦经与泰西各国立约，援例而来，似系情理所有之事。倘拒之太甚，必因泰西介绍固请，自不如就其纳款之时推诚相待。委员柳原前光等来谒，每称欲与中国结好，同心协力，立言亦颇得体。既允议约在前，断难拒绝于后"云云。钦差大臣、大学士、两江总督曾国藩亦奏称："臣窃思道光二十一、二年间，与西人立约议抚，皆因战守无功，隐忍息事。厥后屡次换约，亦多在兵戎扰攘之际。左执干戈，右陈檠敦，一语不合，动虑决裂，故所缔条约，间有未能熟思审处者。日本二百年来与我中土并无纤芥之嫌，今见泰西各国皆与中国立约通商，援例而来请，叩关而陈辞，其理甚顺，其意无他。若我拒之太甚，无论彼或转求西国介绍固请，势难中却；即使外国前后参观，疑我中国交际之道，逆而胁之则易于行成，顺而求之则难于修好，亦殊非圣朝怀柔远方之本意。自同治元年，始有日本官员以商船抵沪，恁荷兰国报关进口中国，随宜拒却亦已久矣。今既令其特派大员到时再商，岂可复加拒绝。论者杜绝之请，盖未能合众国而统筹，计前后而酌核也。日本素称邻邦，非朝鲜、琉球、越南臣属之比，其自居邻敌比肩之体，欲仿泰西英法诸国之例，自在意中。其海关税则之轻重，亦必与泰西从同。日本自诩为强大之邦，同文之国，若不以泰西诸国之例待之，彼将谓厚滕薄薛，积疑生隙，臣愚以为悉仿泰西之例，亦无不可。但约中不可载明比照泰西各国通例办理，尤不可载恩施利益一体均沾等语。逐条而备载，每国而详书，有何不可。何必为此简括含混之词，坚彼之党而紊我之章。总之，圣朝驭远，一秉大公。万国皆将谅其诚，何独日本永远相安哉。"朝旨韪之。宗城订约之后，旋进京谒总理衙大臣，赍呈国皇所献大皇帝仪物，朝廷亦加酬报，命宗城赍归。初，前光之来，先呈约草，以两国利益为辞。及随宗城再至，则专欲仿照泰西诸约，议约大臣以中东两国有来有往，每事须作彼此两国之词，方昭公允，断断持议，久叨后疋。前光致应宝时、陈钦书日："伊达大臣之发东都也，各国公使送行，谓'此去当与大清连盟结衡'。我大臣应之日'但看他日约成，当知其实'。今观来稿，大约与西人同，不同者亦不少，交际之道，万国只可划一，不可轻重。欲重之也，西人妒而分之；欲轻之也，西人侮而诋之。今两国均有西客，旁观出入，颇生枝节，倘有参差，非特不能通行，且谓使者不力，何面目归国复命乎？当今之计，我两国惟有内求自强，外御其侮，诚能心照意援，条规章程，不若姑从西人痕迹，无事更张，不露声色之为愈也。"应宝时、陈钦亦覆以书曰："贵国特派大臣前来，原为通两国之好，若以迹类连横，虑招西人之忌，则伊达大臣不来，更无痕迹。自主之国，应有自主之权，何必瞻徇他人，鳃鳃过虑？况条规中亦并无可令西人生疑之处也。两国有来有往，迥异泰西辽远有来无往者，断不能尽同泰西。且西人所得之利，未尝独靳于日本。今送去条规，不知较西约何者重？何者轻？希即一一指明，藉开茅塞。去岁送来约草，均以两国立论。此次章程，全改作一面之词。荟萃西约取益各款而择其尤，竟尔自相矛盾，翻欲将前稿作为废纸，则是未订交，先失信，将何以善其后乎？我中堂又何以覆命乎？"中有不能尽同西约者。惟内地通商一事，先是泰西诸约既经指定口岸通商，而约中混入许其游历内地通商一语。本系牵连附及，出于疏误，而西人据此遂谓许入内地买卖货物。各国援一体均沾之词，纷纷效尤。于是华商亦多假借西商，希免税厘，抗法度流弊孔多。及是，章程中声明不准运货入内地，不准入内地置买土货，前光等坚以有异泰西为辞。鸿章面折以华人前往西国随处通行，并无限制，今日本系以八口岸与中国通商，华人既不能到日本内地贸易，日本人亦岂应入中国内地贸易？此系两国从同，确乎公允，何得引西约为例？前光始语塞而退。宗城既归，日本意尚觖望，宗城旋以事免官。五年二月，以外务大丞柳原前光兼少办务使即四等公使。使于我，议改约，不得要领而还。前光赍有外务卿副岛种臣，大辅寺岛宗则致我北洋大臣李鸿章文书。大略谓："承订《条规》经奏闻允行，惟去岁我国特派大臣使于欧西，欲仿万国通例，议商改约。将来改定后，条规中所载以己国法讯断已民等事，必须更正，故先商明。又条规第二条遇事彼此相助、从中调处之语，两国既结和谊，虽无此语，亦有权可行，应请裁撤。第十一条带刀之禁，佩刀乃我国礼制，若以入国问禁，第交我国理事官检束可耳，不便明禁，亦宜削去。今特派前光等面陈，冀与贵大臣时备文书往来拟议，以为他日批准互换之地"云云。前光又陈《通商章程》所载进出口税各条，须议由日本海关按照成规抽收，不必指明税则。前光谒鸿章，鸿章日："日本与泰西改约，成否未可知。事果有成，可以换约，后再商海关收税，亦可俟届时商办。带刀之禁原虑细民滋事，预为防范，由理事官布告禁令亦无不可，俟约满时删除。至从中调处一语，信如外务卿所谓各国均有此权，但议约时不载则可，既载复裁，转贻耻笑。两国交际于定约之后，未换之先，遽尔遣员议改，旋允旋悔，不几于全权立约之命相枘凿乎？《条规》所载信守弗渝之谓何？7)-国公法，最忌失信，尔国何可蹈此不韪，贻笑外人？"前光嗫嚅缩伏，第言惶愧，惟求赐覆。鸿章亦覆以书。案万国公例，各国流寓之民，均归地方官管辖，海关收税轻重多寡，悉由自主，他人不得干预。日本于是时既悉外交利弊，特遣岩仓具视等使欧美各国，欲仿泰西通例，将旧约中"领事官以己国法审断己民"之条，及"海关收税，彼此会商"之语，一概删改，权归自主，故种臣等有此商请。惟西人既得之利，难以遽夺。自岩仓归后，今已越十年，尚无归宿。带71一事，凡世族悉佩双刀，庶民亦或带单刀，实为日本礼制。然其后从森有礼之议，卒自行革禁。至彼此调处之言，闻宗城等赍约归，颇受西人揶揄，故欲删去云。十月，有秘鲁国商船玛利亚留士在澳门骗诱华民三百余名为佣，载赴其国。既而遇飓风，泊横滨，佣人苦舟师虐使，投水遇救。英国兵舰长挨仁雕救之，引告神奈』j|县。走诉神奈川县厅。时副岛种臣为外务卿，命阻留商船，解放诸佣，告于我国。我国遂遣同知陈福勋来日本，携之还，深谢其邻谊。时日本与秘鲁未立约，秘鲁旋遣使责日本越俎多事，要以偿款，彼此驳论久未决，乃会请俄皇公判。至明治八年六月，俄皇断以日本所办合于公法，秘鲁不得要偿，议乃结。月，以外务卿副岛种臣为特命全权大使，使于我换《条规》。先以书致北洋大臣李鸿章日："前派使员请暂缓换约，并商改章。今我改约大使东徂西转，已越一年，若俟其,似太迟缓，今已疏请先行换约，奉命以种臣为大臣，即日来华。"种臣谒鸿章，又自陈前光之来非其意所乐为云。六年四月至天津，我朝命北洋大臣李鸿章为换约大臣，遂互换《条规》。种臣旋人京。时穆宗毅皇亲政，礼成。泰西公使咸吁请觐见伸庆贺。六月，穆宗毅皇帝召见于紫光阁，种臣以头等全权大臣，在俄、美、英、法诸使之先，捧国皇书人觐。书日："大日本国大皇帝敬问大清国大皇帝：曩者两国俱与泰西各国交通往来。而独两国未修亲睦，故于去岁简派亲臣大藏卿伊达宗城经与贵国议定条规，已予批准，允宜派使互换。适闻大皇帝已成婚，且亲政，朕深欢喜。乃特遣外务大臣副岛种臣于贵国交换条约，并伸庆贺。朕固知种臣堪为喉舌，专司外务，无不代朕肩承言归于好。冀大皇帝思交谊，笃邻好，待该使臣优加仁厚，彼此两国蒙庆永久弗渝，特兹敬白。并祈大皇帝多福眉寿。"种臣觐礼成，鞠躬肃退。皇帝命覆以国书，书日："大清国大皇帝复问大日本国大皇帝好!兹接使臣副岛种臣赍到来书，披阅之余实深忻悦。朕祗承天命，寅绍丕基，中外一家，罔有歧视。矧关邻谊，尤重推诚。上年所立《条规》，现已宣谕刊布。嘉仪孔多，足征厚意。用答微物，藉使寄将，愿我两国永敦和好，同荷天庥，朕有厚望焉。"仍使种臣赍归。自中国与外国缔交三十余载，今以特恩召见种臣，居首班，世夸为至荣。种臣换约之后，以井田让为总理事，管十五口商务；品川忠道为理事，驻上海，兼管宁波、镇江、九江、汉口四处。林道三郎为副理事，管广东、琼州、潮州三处，而驻于香港，各令赴任视事。种臣既归，留前光为公使。明年，乃有台湾生蕃之事。

先是，辛未十一月，有琉球船遇飓风飘至台湾，为生蕃劫杀五十四人。癸酉三月，小田县民四名亦漂到遭害。喜事者因谓生蕃豺狼，不可不膺惩，特以生蕃、熟番有异，欲先质经界于我。会种臣在北京，乃寄谕种臣，命询台地事。种臣难于启口，因遣副使柳原前光问我总理衙门大臣毛昶熙、董恂，昶熙等答日："蕃民之杀琉民，既闻其事，害贵国人则我未之闻。夫二岛俱我属土，属土之人相杀，裁决固在于我，我恤琉人，自有措置，何预贵国事而烦为过问。"前光因大争琉球为日本版图，又具证小田县民遇害状，且日："贵国已知恤琉人，而不惩台蕃者何？"曰："杀人者皆属生蕃，故且置之化外，未便穷治。日本之虾夷，美国之红蕃，皆不服王化，此亦万国之所时有。"前光日："生蕃害人，贵国舍而不治，然一民莫非赤子？赤子遇害而不问，安在为之父母？是以我邦将问罪岛人，为盟好故使某先告之。"反覆论诘者累日，卒不能毕议。及前光归，白状，于是征台之议遂决。甲戌三月，以陆军少将西乡从道为都督，陆军少将谷干城、海军少将赤松则良为参军，率兵赴台湾。陆军少佐福岛九成为厦门领事，兼管蕃事，别延美国人李仙得参谋议，李仙得者，曾充驻札厦门之美国领事，以美船事曾至台湾生蕃诸社，后为外务省所聘，副岛种臣使中国，亦尝随行。佣英、美船为运输，而特命参议兼大藏卿大隈重信为综理。四月，从道等率海陆军发品川，旋抵长崎。以萨邸为蕃地事务局，重信等随至。时美国公使某执局外中立之例，建言日："大邦无端率军舰兵卒而入华境，彼必以为寇边，我船舶人民苟为大邦所佣役，彼又必以我为应援。我与华人亦为同盟，岂敢独有私于大邦而结怨邻好？凡属美国所有，愿一切收还。"遂布告其流寓商民守中立例，并令厦门美领事捕李仙得等。英国公使亦言中国必生异议，按之公法实无此举。于是内阁大生纷议，急遣权少内史金井之恭传内旨于长崎，令重信止军行，且归京。重信走告从道，从道不奉命，日："近日朝政朝令夕改，令人危疑。况招集精锐，驾驭一误，溃败四出，祸且不测，岂止佐贺之比？佐贺，谓是年前参议江藤新平叛乱之事，见《国统志》中。必欲强留某则奉还敕书，躬自捣丑虏巢窟，毙而后已。万一清国生异议，朝廷目臣等为亡命流贼则于答之乎何有？"先是，日本欲于蕃地为屯田计，因命从道募兵鹿儿岛县，其兄隆盛为募骁健子弟八百余。会停师令下，忽有流言，谓熊本大坂兵将东上叩阙请出师之命，故从道以是要挟。从道又日："即使内阁大臣西下亲谕，亦不能从。"辞色俱愤。重信乃日："内旨非必停师。特以外国公使有违言，将俟后图。"恳谕-g端，从道卒不肯，即夜下令发师。翌日，领事九成等遂率兵二百人乘有功舰先发。重信电报状，朝议大忧，又命内务卿大久保利通于长崎，从道卒不听，乃戒以姑行，勿妄交兵，以待后命。利通等遂携李仙得还东京。五月二日，诸舰相率发，日进、孟春、三国，共三舰。寻达社寮港，既上岸，移阵龟山，社寮-y-旷，无可扼守，时日进舰放小舟测海，生蕃出没岸上，发小铳狙击，乃移营龟山。扼内山冲路，旋遣轻兵入山，牡丹社蕃伏匿茂草中，猝起邀击，殪伍长某。越Z-日，以熟蕃为导，生蕃亦出斗，日本兵发铳于丛莽，毙其一，余皆奔遁，熟蕃告以佯走，有伏，日本兵不敢追蹑。进攻竹社、风口，石门诸蕃，石门拒龟山二十余里，岩天险，生蕃叠石为壁，据险力拒，日兵不能进。有别道军绕出其背，乃骇奔，日本兵追杀三十余人。从道亦乘高砂舰继至，初，以美、英公使有违言，所赁船舶悉解约还之。于是运粮调兵皆失便，众皆愤郁，乃谋购买，而外舶骤倍其价，以银六万圆购一美舰，．-j-容兵五i9，名曰社寮。又以十万圆购一英舰，可容兵千，载物千吨，高砂舰是也。社寮亦继至。至则分道进攻，不利，乃退守龟山，修桥梁、辟荒芜为屯田持久计。六月一日，仍分竹社、风口、石门三道攻牡丹社，向四重溪，是地距龟山仅八九里，途有一河，众水奔注，势如激箭，诸军提挈乱流而渡，兵或漂溺，既而深入山谷，涧水横流，泥淖没踝，土蕃伐木塞路，日本兵扪葛藤、攀岩壁、蜗旋鱼贯而行，屡为土蕃所阻。力进奋击，焚卢舍数所，蕃人徒跣陟险而走，其捷如飞，日本兵追之不及。从道等乃谓：土蕃出没不常，我兵追击则鸟遁兽逸，倏失所在，功不偿劳；计不如杜巢穴、绝饷道、以术制之，以待其窘。乃镇守于双溪、石门、风港诸道，收军还龟山，造都督府，设病院，修桥缮道，为开垦久守之计。初，师发长崎，复遣柳原前光于北京，领事九成至厦门，亦书告闽浙总督李鹤年。书日："去年副岛大使以下既报贵国政府，今将起师问罪于贵国化外之地。若贵国声教所暨，则秋毫不敢侵犯。疆场密迩，愿毋致骚扰。"鹤年覆书曰："台湾全岛，我所管领，土蕃犯禁，我自有处置，何借日本兵力为。至贵国人民四名之遇祸者，我台湾府吏实救庇之，何可以怨报德？请速收兵退我地，勿启二国衅。"鹤年以闻，时总理衙门、北洋大臣既先驰奏，我朝乃命船政大臣沈葆桢巡视台湾，调兵警备。前光至京谒总理衙门，词旨抵牾，于是二国势将构兵。日本即征兵诸国，商购铁甲舰于英。我则筑炮台于澎湖诸岛，设海底电线于台湾、厦门间，购新法洋枪三万枝于德国，调淮兵来台，议购铁甲舰于丹国。欧美海客在两国者论彼我曲直强弱，日付之新闻纸，乘机鼓煽，船舰兵仗之价顿增三倍。日本兵久屯龟山，以酷暑多病疫，棺楷相望，进退维谷。国皇特遣侍医及外国医员往疗之，命御库制冰运往，别募新兵，罢归病者。而是时赤松则良在上海侦探驰报，巡抚王凯泰将兵二万向台地，日本大恐，八月，遂以参议大久保利通为办理全权大臣，委以和战之权。陆军大佐福原和胜、三等议官高崎iE风、租税助吉原重俊、权少内史金井之恭等从之，别以佛人披萨拿参机密。六日，发东京，十九达上海，李仙得亦随行。初，李仙得已罢役，更任特例办备使．赴厦门。美国领事以犯局外中立令捕之，李仙得不服，日："日本得聘用美人，载于条约，日本聘我在台事未起之前，今擅禁其用我，是使美国失信于日本也。"领事卒释之。李仙得遂往会利通于天津，偕至京。九月十四日，利通谒我总理衙门王大臣，先辩论蕃地所隶之经界，互相龃龉，经二旬未决，利通乃宣言归国再举，利通贻总理衙门书日："诸公所言，辄引《条约》，以背盟罪我。是阳唱和我而阴疏斥我也。我已束装，归国在近，或和或否期以十日答我。"而阴托英国公使威妥玛居间调停。初，利通要偿军需金三百万圆，总理衙门以日本为无理横肆，坚执不许。时我军机大臣文祥执议不给一钱，巡视台湾大臣沈葆桢亦奏称："倭备虽增，倭情渐怯，彼非不知难思退，而谣言四布，冀我受其恫喝，迁就求和。倘入彼彀中，必得一步又进一步。但使我厚集兵力，无隙可乘，自必帖耳而去。姑宽其称兵既往之咎，已足见朝廷逾格之恩。倘妄肆要求，愿坚持定见，力为拒却。"葆桢又贻书北洋大臣李鸿章曰："大久保之来，其中情窘急可想。然必故示整暇，不肯遽就我范围，是欲速之意在彼不在我。我既以逸待劳，以主待客，自不必急于行成。"鸿章以告总理衙门，廷议大韪之。既而念日本近在肘腋，无以恬其欲，恐有妨亚细亚洲后来和局。乃终许抚恤筹补银，限期撤兵，两国遂和好如初。《条款》曰："照得各国自行设法保全，如在何国有事，应由何国查办。兹以台湾生蕃，曾将日本国政府属民妄为加害，日本国本意为该蕃是问，遂遣兵往彼，向该生蕃诘责。今与清国议退兵，并善后办法，开列三条于后：一，日本国此次所办，原为保民义举，清国不指以为不是。二，前次所有遇害难民之家，清国许给以抚恤银十万两，日本所有在该处修道建房等件，清国愿留自用，先行议定筹补银四十万两。三，所有此事两国一切往来公文，彼此撤回注销，作为罢论。至该处生蕃，清国自行设法妥为约束。"是日，我总理各国事务和硕恭亲王，军机大臣管理工部事务文祥，军机大臣协办大学士吏部尚书宝鏊，吏部尚书毛昶熙，户部尚书董恂，-部尚书崇纶，军机大臣兵部尚书沈桂芬，兵部右侍郎成林，兵部左侍郎崇厚，通政司副使夏家镐，日本特命办理全权大使大久保利通，驻札公使柳原前光，成会于总理衙门，议定各签押钤印。利通于定约之夕即走谢威妥玛。明日遂发北京。至天津谒李鸿章，倾怀款晤，尽欢而别。初，前光因台事谒鸿章，前光气馁，恐其议论抵牾，顾而言他，不复及时事。利通之来，亦未修谒。及是乃过访焉。归抵横滨，商民各张灯彩迎之，以庆和成。国皇亦御正殿赐谒，诏赏其勋劳。李仙得先归，国皇亦引见慰劳之。寻召见英国公使巴夏礼，温谕奖谢，盖以威妥玛等调停尽力也。旋特遣敕使于台湾，诏班师。十二月，从道等振旅归。国皇亦召见慰其劳。是役也，日本縻费六百余万圆，兵士疫死者甚众。

八年十月，以外务少辅森有礼为特命全权公使，遣如北京。明年丙子，以朝鲜炮击云扬舰事，命森有礼请总理衙门以书告朝鲜劝修好。有礼又往保定谒北洋大臣李鸿章，鸿章饮之酒，而纵谈曰："平秀吉想是千古伟人，然朝鲜之役，前后七年，明以朝鲜为我国藩篱，在所必争，致丧师縻饷，两受其害。"有礼曰："朝鲜果为中国藩属否？"鸿章曰："此天下万国所共知，且《条规》中既载之。"有礼曰："《条规》中何尝及此？"鸿章日："两国所屡邦土，非指朝鲜诸国而何？俟他日修约补为注明可也。"有礼因日："朝鲜屡拒我国书，今又无端击我兵舰，我国是以有征韩之议。"鸿章曰："朝鲜误于不知耳，且亚细亚洲宜合纵连衡，外御其侮，何可以兄弟之国日寻干戈。苟或兴师，中国亦岂能袖手旁视。以大字小，愿贵国熟图之。"鸿章又取笔书"徒伤和气，毫无利益"八字示之。有礼惟惟，临别起告日："今夕所论战事，乃森有礼一人之言，非日本使者之言也。"初，《条规》已换，华民流寓日本者，日本以未设领事官，遂颁告居留华民规则令之遵守，并课金作经费。先是，华商仅居长崎一口，其后新开各港，皆陆续麇集。横滨有千余人，神户有数百人，长崎有千余人，筑地、箱馆各有百数十人，大约闽、粤、浙籍为多。日本令各举董事经理，每人每岁课银二圆以充经费。

至岁丙子，光绪二年为明治九年。我朝乃特简翰林院侍讲何如璋为钦差大臣，候选知府张斯桂为副使，并分设理事，先是议约之始，曾国藩奏称："日本物产丰饶，货价贱，去中国不过数日程，立约之后彼国市舶将络绎东来，中国贾帆亦必联翩东渡。不如泰西诸国洋商来而华商不往，华人往者已多，中国似须派员驻札日本，约束内地商民，讯办华洋争讼案件。"李鸿章亦奏称"中外已定和约，均宜各派官员任驻其国，庶消息易通，势力均敌。近年奉诏迭次派员往泰西各邦通好，业与从前隔阂情形小异。日本近在肘腋，自变更西法，造兵船，开铁路，又派人往西学习技艺，其志固欲自强以御侮。究之距中国近而西国远，联络之则为兄弟，拒绝之或反为仇雠。诚宜筒员往驻，随时侦其动静，与之推诚，相与设法牢笼，亦可管束我国商民"云。其后福建巡抚王凯泰、丁日昌、湖南巡抚王文韶均以为言。九年十二月抵东京，谒今皇，递国书。书日："大清国大皇帝问大日本国大皇帝好：朕诞膺天命，寅绍丕基，眷念友邦，言归于好。兹特简二品顶戴升用翰林院侍讲何如璋为钦差出使大臣，三品顶戴即选知府张斯桂为副使，往驻贵国都城，并令亲赍国书以表真心和好之据。朕知何如璋等和平通达，办理交涉事件必能悉臻妥协，惟冀推诚相信，得以永臻友睦，共享升平，朕有厚望焉。"如璋率同副使张斯桂、参赞黄遵宪入谒，行三鞠躬进退礼。国皇喜受书。日本汉学者皆谓自隋唐通好以来，千有余载，及是使者始奉皇帝国书，待以邻交之礼。书之史册，实为至荣。旋购使馆于东京之霞关，又于横滨设理事官一员，兼管筑地；神户设理事官一员，兼管大坂；长崎设理事官一员，中国商民咸归管辖。


卷七 邻交志下一


泰 西


环地球而居，南北极有定，东西方无定。然居中国而视欧罗巴，则名日泰西，日本又居中国之东，故亦沿泰西之称。阿美利加一洲，自太平洋海路已通，由东而至其国，亦可谓之太东。然其初来也，越大西洋而抵欧罗巴，乃能至亚细亚，且其种类、国俗实为欧洲枝分之国，今亦以泰西统之。至欧美各国国名，译华语无定字，读以日本音更无定字，如英吉利，或作汉义利亚，或作谙厄利亚，或作英机黎，或作英圭黎，又作伯理敦，则三岛总名也。又作不列颠，又作蒲利丹尼亚，又作貌利太泥亚。俄罗斯多作鲁西亚，或作鄂罗斯，又作露西亚。阿美利加多作阿墨利加，或作米利坚，或作亚美利驾，又译其义称日合众国，或日联邦。法兰西或作佛兰西，或作佛郎机，或作佛郎察西。荷兰多作和兰，或作阿兰陀，或作喁兰。日斯巴尼亚多作西班牙，或作是班牙，或作班由，或作毗斯番。又谓新西班牙为农毗斯番，即美洲之西班牙属国也。日耳曼或作簪文，或作查曼布路斯，或作孛露，或作孛漏生，或作普鲁斯，或作布留士，或作普鲁士。今之德意志多作独逸。葡萄牙或作波尔杜瓦尔。义大利亚或作意大利，或作以大理。比利时或作比利震，或作白利真。奥大利亚或作澳大利亚。秘鲁或作白露丹马，或作丁抹。又或节称日英国、鲁国、墨国。此编杂采诸书，不必一一尽改，特识于此。

后奈良帝天文十一年，四历之一千五百四十二年也，葡萄牙教士始来多撒岛。岛属大隅。舶长二人，一日牟罗叔舍，一日几利支丹，日本后遂名天主教为几利支丹教。日本学者皆谓欧洲入之来日本以是为始，荻原裕日"先是，三百五十四年为后乌羽帝文治四年，有船至陆奥，阖船一百五十人，中有三伟人，一精兵学星纬术数，一善蕃乐，一妙医药。此乃欧人来东之始。世或以西历一千四百年间，葡人始经阿非利加之喜望峰而来印度，然其由亚历山大港通红海而至印反固已久矣，此陆奥来船必为欧人"云云。余考景教之传在唐贞观年间。当时为建大秦寺，则罗马教士来东已久。此中三人有精星纬地理之学，当时诸国无有此辈，断为欧人，理或然也。又是时始传鸟铳。寻有意大利亚教僧至，大友义镇首奉天主教，其法浸盛。及织田氏时松永久秀、高山友祥等亦奉之。正亲町帝天正二年，南蛮船至，有教士称宇留嘉侔伴的连。教中师长日伴的连。信长召至安土，问所由来，日欲传祆教。信长馆之立正寺，召群臣议之。卒令建南蛮寺于京师，授以土田。刑部正则日："戎狄异类，不知人伦，异日必为害，不如逐之。"信长日："昔百济贡佛像，尊崇至今。彼徒所奉容有可取。"先是筑紫濒海，葡船无所不至，经营市易，广布教法。及是又至京师。教士多通国语，解内情，言辞温雅，善与人交，金宝珠玑视如瓦石，或教民造食物以利民用，百方诳诱，以故民归之如流水。而西人托商贾来传教者陆续不绝，信长悟，欲逐之，未果。大友义镇时雄据筑紫，特建天主观于丹生岛，日听讲说。两丰二筑每焚佛刹，目为天火，甚至毁佛像为薪。时京畿僧徒横肆，信长欲引袄教以挫之。既而伴的连日以赈穷疗疾为事，散珍货、施奇药，每日："汝曹不信圣教，故罹斯惨苦，我今为汝等超度。"乞儿病民日蚁聚其门，而长崎阖境皆从教。教匪山田甚吉等遂结五百余人，日放火劫掠，信长始悔，将逐之，遇弑，不果。至文禄四年，丰臣氏怒其惑众，乃收伴的连及其徒二十余人械送长崎磔之，始禁祆教。然既所在蔓延，不能骤改，就刑者甚众。初，天正十五年，秀吉议毁南蛮寺，或请斩其入，秀吉曰：t·不若放还。"命密捕教徒。高山友长、小西行长泄其情，皆遁匿，仅获四人，遂逐伴的连。定法五章：曰禁祀天主，曰禁毁神社佛寺，曰限教士二旬出港，目禁说教，不禁通商，日所绝在教士，商民姑宥其罪。然教士潜匿不去，及是乃遂伏诛。后阳成帝庆长五年，荷兰船至和泉界浦，英吉利人从全。先是，天文十五年英吉利人始附兰舶来，天正八年英船始至。皆乞互市，德川秀忠延见之。其至也遭风船坏，秀忠命赉廪谷五十口。设馆居之，时时引见询外域风俗。越十年后船至乃载还。六年，吕宋船亦至，德川家康给以印票允通商，又颁信牌于国民令航外海。八年，始设长崎奉行。官名，专司外舶事。岛津氏所隶之坊津，海商蕃客日益辐辏。十三年吕宋船抵浦贺。吕宋求直至关左，又请通商舶于其国，皆允之。十四年，将军秀忠又给印票于澳门葡商，于荷兰，于英吉利，均许互市。长崎奉行入谒德川家康日："现今市易繁昌，汉洋麇集，外船系泊至八十余艘。"家康大悦。当是时，安南、暹罗、柬埔寨以外南洋诸岛，及西欧各国通商者凡十许国，皆给印票。旋定以长崎为互市场，禁进他港。十六年，又禁天主教。初，秀吉禁教，继以兵事，禁网稍宽，教士来者日众。及是，荷兰人杨与士上变，又有僧讦教士曰："葡王之遣教士倾力济度，名为通商，实以蛊民，渐图夺国。其取吕宋、农毗斯番皆用此术。及今不图，必贻大患。"家康大惊，遣使搜索教士逐之海外，中严教禁。命僧崇传以梵法劝谕教徒，不悛者处流斩。十七年又申禁天主教，尽毁京畿诸道教堂。初，有告天主为邪教者，德川秀忠特命揖，斐某于南洋传习其教七年而归，秀忠召问穷数日夜不倦，终悟其邪。新西班牙人始来通商。始得自鸣钟，旋遣京商田中某附其船往，逾年而还，献绯红鹅绒、葡萄酒各物。十八年，陆奥守伊达政宗遣其臣支仓六左卫门于罗马，累年乃归。日本人之至欧洲以是为始。时以日本舟雇洋人驶往，阖船百八十人，独支仓得归，携有罗马牒及十字架等物。时教禁正严，遂秘其事。英吉利人始来骏河上书，前将军家康亦报以书。献有镶嵌铳、望远镜等物。家康报书约许以七事：日商舶蠲役，曰需用必给，曰随宜进港，日市民杂居，曰财产自主，日禁强买卖，日罪犯各用国法。由是商舶岁至，行之十一年，以无利又辞通商。案此报书即近世和约之权舆也。十九年，以禁教故囚高山友祥等二百余人于狱，旋放之瓜哇及澳。是岁又毁教堂十一宇，谕教徒归浮图，无悛者乃令以草积束缚，父子相伍，绝饮食。再令吏诱之日"改教则生"，皆日"宁死，往天堂"，口唱达维斯不止。达维斯谓上帝也。元和二年，始置下田奉行。江户港口。三年吕宋船至，有教徒，遂搜斩阖船人。荷兰人至平户，告界商常陈携吕宋教徒至长崎。奉行驰如平户，入船检货，搜获教徒密书，阖船无少长皆斩之。幕府由是益亲荷兰。初罗马教士利玛窦入中国，用汉字著书诗张西教。海舶或赍至传播民间。至元和八年，令长崎奉行严检汉书，语涉泰西者一概涂抹，名日禁书。其后长崎奉行捕禁益严，教民多露宿乞食，然卒不能绝。苋水元年始置三崎、走水奉行。三崎属伊豆，走水属相模。新西班牙船至，上书，将军家光以奉教国却之。家光下诸宰执议，皆日此不过借通好以广教耳，不如逐之。二年，告海外诸国，专以长崎通商，禁进别港。既而又停吕宋、澳门互市。十二年，禁国民远航，律以极刑，并禁造巨舶。初足利氏之末，海贾奸匪泛海私出，船帜题八幡字，往往为盗。文禄初，丰臣氏始给信牌许远航。逮德川氏定为二十家船，时人谓之殊印船。及教禁严，凡入海者必奉牒书，又谓之奉书船。然安南、暹罗皆尝遣使请禁国商横暴。自文禄以来四十三年，至是停之。适有久往广南归者五人，皆处斩。旋又定船舶之制，禁帆用三桅，漕船外不得过五石，著为定制，防远航也。十三年，命于长崎筑港，建馆以居洋商，不许杂居。募富民填港内筑别岛，既成，乃驱洋人尽住别岛。又放洋种男女二百八十七人于海外，令大村纯信以兵扼诸口以备窜逸。十四年，天主教徒作乱于肥前之岛原，家光命松平信纲等合西诸侯兵讨之，越七月乃平，诛教匪凡四万人，更申天主教禁于海内。初有马城为教徒窟，屡捕不绝，幕府乃命松仓重政治之，谕以力锄凶种。重政大索封内，每岁例戮数十人，后遂毁原城，徙治岛原。其子重次嗣封，政尚苛酷，谤声载道。是年八月，耶稣教徒遂作乱，故小西氏、大友氏遗臣之奉教者匿于天草纠党，宣言日："岛原益田时贞，神人也，昔西教师有遗言，廿六年后天降善男子，枯树生华，绛云四塞，乃上帝再来之证。今少年时贞即其人。"群贼等遂自天草入岛原，所在响应，犯高久城，掠仓谷-2万二千包及火药、甲兵等，筑原城而据之。事闻，幕府命镇西诸将讨之，以板仓重昌督师。重昌合诸侯兵十二万五千攻之，不克，重昌谋久困之。幕府又命松平信纲、户田氏铁提督军务。重昌闻二将至，愧师无功，奋勇力战，中箭炮而毙。信纲等至，命诸将合围，然后进攻。至明年二月二十八日城破，纵火焚毁，烟焰涨天，贼将时贞等十余人皆自杀，斩首四万，无一降者。诸军亦死者千余，伤者七千余。是役也重围凡百有旬日，官军前后死伤至一万三四千余。考天草之乱，以不教之民执耜粳之兵，聚数十万劲旅于小城之下，而每战必胜，倔强不屈，此何以故？万众一心也。万众一心者，教使之然也。吾闻耶稣、基督之教，推人物本原一归之上帝主宰。又以耶稣舍生救人为上帝子，圣教主，一心崇奉，推其弊至于宁负国法，不负教法；宁负君父，不负教祖。苟或詈教，则戟手而争，刀锯之所加，矢石之所攒，踊跃奔赴，视死如皈，以是为答教祖之恩，阶升天之福。夫既以徇教为报恩，以赴死为升天，遂不难执戈于君父之前，悍然而不少悔。是役也城破之日，儿童幼女成}f颈受刃，无一涕涟者。呜呼，何其敬信之至此也!欧洲十字军之起十战九败，卒能奋兴。新旧教之争至于父子仇隙，伏尸百万。呜呼!耶稣忧人道灭裂，教以相生相养之道，而其徒竞为危激，蹈汤赴火以张其教，吾不知其救人行善之谓何也!日本获原裕日："自三韩内附而浮屠至焉，西南洋麇聚而袄教入焉。袄教毒之尤酷者也，一误吾民，愚民蹈而罹辜者大约二十八万，而官军鏖战，死于锋镝下者不与焉。宽永以后，遗匪余孽或杀或流或自裁，丧国破家者亦不少，大抵前后堕生于袄教之祸盖几几三十万人。吁!此三十万人者皆我赤子也，教徒一饶舌而我三十万赤子含笑瞑目，可不惧哉!"十六年遣使长崎，召镇西诸藩重臣申教禁。天草乱后，于十五年悬赏日：告教士者赏银二百锭。告教徒者赏百锭。及是，再遣大田资宗于长崎，召各国谕绝来航，令诸藩曰："国家严禁天主教，外国非不知，而潜遣教士屡来犯禁。自今来舶辄火其船、诛其人。"十七年，毁澳门来船，焚其货，斩其人。澳门葡商复来强请互市，幕府遣民部少辅加加爪忠澄告之日："汝屡犯大禁，是蔑我国也。"捕斩六十余人，余附华船还。十八年，荷兰船长来谒，将军家光谕日："耶稣教有潜至者必告毋匿，否则并绝尔国。"尔后荷兰船至，船主每献方物，至江户谒将军，沿为常例。时命北条正房问兰人以西洋攻战、大炮、火箭之法，后录为一书上之。后光明帝正保四年，葡萄牙兵舰至长崎，命，亚坊戍。旧制，外船进口，例收炮柁。及是葡人日，兵舰非商船，不受令。事闻，幕府命九国诸藩出戌兵以小舟围绕，垣筏扼海，梗塞去路，众至八万。又特遣大总督如长崎诘问，察其无他，然犹停泊五旬余而后去。庆安二年，鲁西牙人始至桦太。即库页岛。承应二年，将军家纲命筑七炮台于长崎防外患。后西帝宽文元年，令诸藩严索教徒，立五户互讦法。灵元帝宽文八年，于长崎府厅设耶稣像，令民践蹂。宽永以来禁教益严，每岁诸藩捕斩者数人。又严核各道户口，不奉佛教者无所容身。松浦隆信铸十字架耶稣像于铁板，俾士民践之，以验宗教。是岁纳之长崎府厅，幕府遂著为令。后又设于海岸，外舶来者必践踏乃许登岸。延宝元年，英吉利船人长崎，复奉书求互市，不允。自后长崎商船惟华商及荷兰船而已，他国无复至者，行之二百余年。德川氏一代以开港始，以开港终。独中间锁港二百余载。当此之时欧洲诸国狼吞虎噬，弱肉强食，每阅一战，国步日进。日本独立海中，于海外事情茫如云雾，文愉武熙，晏安无事，至于末流，墨守旧法，闭门固拒。然美舰俄舶一来劫盟，观其坚船巨炮，气已中馁。及一战于马关，再战于麂岛，又动辄败绩，而开港八口，结约十四条，左干戈而右檠敦，城下之盟，失利不必问矣。方家康三世之初，遣使通商，造舶出海，驳驳乎有驰骛八极之意。不幸以天主教故变而锁港。假令是时由南洋至西极，与诸大国相往来；又假令欧洲诸国早有轮船、电线、铁路，东西两洋以玉帛相见不以兵戈，则互取彼长以治已国，日本虽小国，或不难捧载书而从万国后，断不至前倨后卑如今日受侮之甚。惜哉!惜哉!贞享三年，澳门港使送漂民十二还长崎，上书日："我国以尊日本故特送漂人，非乞互市。"幕府使吏答之日："国禁通信。自今而后，纵有漂人愿勿送还。"乃给粮食薪水遣归。以后葡船遂绝迹。东山帝元禄十二年，始限兰舶进口，每岁四艘或五艘。中御门帝正德五年，将军家宣命限二艘，输出物值银三千贯，铜一百五十万斤，遣使长崎，正贸易法，更给船牌。享保六年，将军吉宗始开泰西禁书之禁；废伊豆、下田奉行，始置相模、浦贺奉行。十二年，处士小笠原贞任请检小笠原岛，听之。贞任曾祖贞赖尝奉教检南海，得一岛命以其氏，每岁航收其利，宽永中停之，故贞任有此请。其后小笠原岛英国欲争为己有，日本卒不听。十六年，减兰舶输出为一千五百贯，铜一百万斤。樱町帝宽保二年，命青木敦书索遗书，敦书始习兰学。敦书称："文藏官书物奉行新井君美始阐和兰学，而世未知之。"敦书乃如长崎从象胥习洋字，质兰藉。至挽近兰学浸开，始有种痘法，亦赖其首倡，著有《和兰话译》等。三年，又减和兰输出为五百五十贯，铜五十万斤。后桃园帝明和八年，有鲁人由甘查甲测验东海，致书长崎。安永元年，鲁人六十余名至乌儿图普岛筑室，营渔利，土人不能制，遂与互斗。七年，鲁人命岛夷向导至纳加麻，乞市易。明年，松前氏以将军家治命还书，辞市易，给米、烟、酒遣之，鲁人鞅鞅去。光格帝天明五年，鲁人来松前、熊石，家治特遣使巡视虾夷诸岛，又命巡桦太。宽政三年，将军家齐减外舶岁额，限和兰一艘，命和兰船主五岁一至江户。有仙台处士林子平，以倡议海防，将军命锢之。子平少倜傥有大志，尝敝衣菲食，蹑高屐，冒寒暑，凌危险，跋涉千里，诸国山川要害莫不谙知，最留意海防。再游长崎，接海外人详其情状。其意谓：自江户日本桥抵于欧罗巴列国，一水相通，彼驾驶巨舰航大洋如平地，视异域如比邻，而我不知备，可谓危矣。濒海要冲之地必严筑炮台，设戍兵，以日本全国为一大城，一旦缓急，以逸待劳，庶免外侮。又谓：我南北诸岛委之不顾，外国有窃据者为患不细。归著《海国兵谈》及《三国通览》二书。幕府以为动人心，命毁其梓，锢诸其藩。当德川氏承平之际，欧洲诸国无事之时，而有林子平其人，悉外情，议防海，可谓眼大如箕矣!五年，鲁西亚女帝苏非遣使阿陀牟等至虾夷根室，乞通信互市，送还漂民二人。家齐临吹上厅见之二人伊势白子、舟子漂至鲁，居十二岁乃还。遣目付官名石国忠房、村上义礼等至松前，谕阿陀牟日："此地不关外事，宜西至长崎。苟求互市，有国禁在。"鲁使乃归。时英船亦数出没虾夷海。九年，命松前氏修备，更命南部某、津轻某交戍虾夷。十年，复遣使按验。淳和二年，始置虾夷奉行，收东虾夷为官地。越五年褫松前氏封，又收松前及西虾夷为官地。文化元年，鲁西亚帝亚历山大遣使礼萨纳等至长崎，再送归漂民四人。四人，仙台水手，与十六人共漂至一岛，曰蕴提戾都蛤，又乘岛船西南至屋和都蛤港，皆鲁人所管。复往伊留歌都蛤居八岁。鲁帝征之．乘驷唇夜西北驰五十日至都，馆大臣宅。帝召见十入，问欲还否，四人求还，余乞留。四人在都四甸，纵观礼拜堂、博览会及异花奇禽等。益鲁人欲再请互市，故厚待之，于是发船送归，由南亚墨利加之巴西，抵极南海，折而西北，过东洋泊加摸赭都蛤而达长崎。水路距鲁都七万余里。献书及方物，乞通信互市。将军弗纳。明年-jq，遣目付远山景晋于长崎，与奉行肥田赖常传命，仍赐米、盐、绵各若干，给薪水，遣归。初阿陀牟之至根室也，及还，与一牌日"若再来以是为信"。鲁人误谓许互市，故礼萨纳固请，终不许。礼萨纳在船中得疾，请上陆疗养且修船。众吏守法，不听。赖常日："有疾不许疗，船坏不许修，是失信义也。"遂从其请。礼萨纳感谢而去，赖常上状请犯禁罪，执政反赏之。文化三年秋，鲁西亚兵舰寇虾夷桦太，焚楠溪廨舍，掠粟，执戍卒四人而去。四年四月，鲁西亚兵舰二艘寇越土吕府，火名蔺穗栅，执戍卒三人。进犯舍那寨，戍兵仅数十人，力拒之。夜，鲁兵潜登寨后菜世卤山。发大烦戍兵，不敌，退保蔓米罗山。鲁人焚寨掠器而去。箱馆奉行乞援于仙台、南部、津轻，幕府亦飞檄奥羽诸藩，严为之备，命仙台、秋田守松前。五月，鲁人侵理井尻岛，焚抄船数只，又至桦太送还俘口，上书日："敢乞互市，不许，当再以战舰蹂躏。"目付远山景晋等巡视其地，漕军粮一万五千石，于箱馆改置松前奉行，以河尻某、村垣某为之。十二月，命松平容众、伊达周宗发兵屯虾夷诸要害，遣幕吏督之以备北寇。初，礼萨纳之还也，至加摸赭都蛤，诱无赖日："汝等往扰虾夷地，日本疲于奔命，必许互市。"以故数来焚掠。时升平日久，一旦变作，举国骚然。五年四月，起炮台于相模、伊豆、安房、上总各要，命浦贺奉行岩本正伦等掌其事。八月，英吉利船一艘至长崎，夜潜乘轻舸人港，掠民家畜物，上厅乞牲牢薪水。奉行松平康英飞檄肥筑将烧夷之，英船夜去。康英恨失机，上表自劾，屠腹以谢罪。旧制使福冈、佐贺二藩间岁戍长崎，至是松-y-孑i=直坐戍卒失误英船'命之屏居。时将吏调戍虾夷者各至戍，分守松前、箱馆、桦太、越土、吕府，然卒不见一寇而归。会津、仙台兵旋亦撤守。寻命南部利敬总督西虾，津轻宁亲总督东虾'各进爵增封。九年五月，鲁西亚将伊利古留船至理井尻，遣八人上陆诣泊崎，言语不通，戍卒虏之，发铳指船。八月，伊利古留再至，复遣国民三名请归俘，不予。见栅中兵执火器，回舳入洋，掠商舶而去。十年五月，伊利古留复来，使所掠舶商诣泊崎，言日："往年犯桦太、越土、吕府，皆我属国加摸赭都蛤之无赖所为，国家实不知。已罪其魁，禁勿扰边鄙，某等特来谢，不图待之如盗。请察此诚，赐以八俘。"六月，松前奉行遣属吏于理井尻报之日："归所掠物，上谢罪书，则还若俘。"伊利古留诺而归。九月复诣箱馆，献谢书，归器械，遂还以八虏，并给粮及薪水。自鲁人扰北边，至是八岁始平。

仁孝帝文政四年，复松前氏封于松前，仍镇东、西虾夷。八年，蕃船_艘人寇萨摩宝岛，岛津齐兴发兵讨之，杀一人。将军令日："蕃船至沿海地则发炮急击，敢私给蕃船用物者，严戮无赦!"天保二年，有蕃船寇东虾，松前兵炮杀数人，船乃遁。十一年，处士高野长英、渡边华山等以译西书及议开无人岛，有罪禁锢。初，长英、华山与小关三英共译西书，论兵制，究地志。时英舰护送漂民直至浦贺，欲请贸易。兰人告之长崎，事闻，阁老水野忠邦日："宜准文化中逐鲁使例。"评定所亦议日："英人猖獗，阳以贸易为名，阴欲广其袄教，宜远之如淫声美色。今托言送漂民至都城咫尺之地，其意难测，欲济小虫则杀大虫，毋以一二漂民弛禁，当一举扫除之以辉国威耳。"长英等就幕吏窃其稿，私谓国初英、兰皆入江户，后英以无利辞。今彼冒万里风涛送我漂民．实出厚意．若以怨赧德．恐结怒外国。华山乃作《夹鸟舌小记》、《蕃论私记》、《慎机论》，长英亦著《梦物语》，皆驳攘夷非计。既而蕃学之徒又议开无入岛以供国用，将请之幕府。或告以通信外国，踪迹诡秘，遂下令搜捕严锢之。十三年，将军家庆废外船炮击之令。德川齐昭建议曰："民俗愚戆，不知大义，渔父鹾丁为尤甚。曩布攘夷令，犹恐或昵夷人于洋中，今废其令，何以防偷漏之奸？"不报。

宏化元年，和兰兵舰来长崎，告日："西洋诸国将率兵来劫盟。"三年丙午闰五年，北亚墨利加将必氏帅军舰二、兵一千航人浦贺，贻书奉行日："我国已结好华人，冀贵国亦互市，愿守国法。"幕府令大久保忠丰传命日："我祖宗以来锁港久矣，外事当问长崎，不关此港。"命松平齐典、松平忠固严修海防。六月墨舰还去。是月有墨人七名漂泊越士吕府，明年，幕府命和兰人送还之。孝明帝嘉永元年戊申，蕃船往来北海者日众。二年已酉，北亚墨利加人十五名漂至虾夷，幕府命和兰送还，辞。三月，墨船人长崎受漂人去。闰四月，英吉利船人浦贺，奉行户田氏荣奉命斥之。归途阑人下田测海而去。于时蕃舶来往，北之南部、津轻、松前；西之对马，或上陆游步，或乞供阙乏，日益频数。幕府乃令内外列藩益修海防，撰人材，减诸侯驺从，许其赍火器人江户，练兵于郭外。又命西诸侯造巨舶。是年始传种痘方。五年壬子，八月，兰人上言：明年墨欲来请贸易，苟不协，将有战事。先是，三年，和兰亦上言：印度人欲贸易日本，请于英国政府，见许。命筑炮台于大森。六年癸丑，六月三日，北亚墨利加将陂理帅四舰突入浦贺，日："奉国命求通好，赍有国书，当呈之大君。"奉行户田氏荣令往长崎，陂理不听，状颇桀骜。奉行飞报江户，幕府大惊，命松平、细川、黑田、毛利、蜂须贺、立花、酒井、大久保等诸藩戍近海及上下总、安房、伊豆、相模沿海，假馆于栗滨为接使所。九日，氏荣等率诸吏接使受书，陂理以兵三百余人旗鼓而进，道路侧目。献书函及方物，且云"直达大君"，其略日："北亚墨利加合众国大统领水师提督陂理呈书日本国大君：请修好、互市二事。我合众国产黄金、白银、铅汞、珠玑及天然珍异之产，人工奇巧之物。日本亦富物产，相贸易必有大利，试行之或五年，或十年，即不利则罢市。加理科尼亚，我一大都会，驰火轮船则十八昼夜而到日本，或帆或轮，航太平洋而至中华者，及捕鲸船之近日本北部者，时遭飓坏船，愿救恤之。我火轮船颇费石炭薪水，然不得多载，愿给其匮乏，我当报以金银。"前中纳言德川齐昭、细川齐护、立花鉴宽请以部兵攘之。幕议谓承平日久，宜先为之备而后绝。乃使氏荣等报之日："当奏之朝廷，明岁令长崎和兰人传报。"陂理日："明年若允许，将假一岛建商馆。"乃入神奈湾测量。吏诮之，陂理日："如不许互市，更发兵舰，吾为之先锋，故豫量浅深耳。"幕府使胁坂安宅人奏，帝大忧恐，敕七庙七大寺祈四海静谧。七月，鲁西亚使布锸廷帅兵舰四艘入长崎，福冈、佐贺诸藩发兵备之。鲁使就奉行水野忠笃呈书，请三事：一，修邻好，二，正桦太疆界，三，则开市及鲁船往来有急需，请给缺乏。十月，将军家定遣大目付筒井政宪勘定，奉行路圣谟等于长崎答书于鲁使日："我与贵国各国其国，民其民，无事相交。苟欲正疆场，须敕疆吏按图籍检核凭据，勿使有毫厘差乃可。若贸易往来，我世遵旧法，前已固辞。但方今贸易殆遍宇内，诚不能取古例律今事。顷者合众国亦来乞市，容彼拒此，势既不可，并受万国则鳞集麇聚，国力之给不给未可知，将何以为继。矧我主新立，百度草创，如此重事，须奏之京师，告之列侯，势不得不费岁月。我于贵国壤界相接，应加郑重，幸谅此意。"布锸廷受书而去。初墨舰之去，下其书于列藩议之，主战、主和群议纷起，士之上海防策者日踵于门，里谈巷说亦论其利害。幕府乃报日："议论百端，要之归战、和二字。顾边防未完，兵器未整，乌可自我开衅。明年之答宜迁延以待后举。"旋命会津、熊本、荻鸟、取冈、山川、越忍、杉1]国诸藩戍武相、房总沿海，又征土佐漂人万次郎为小普请。万次，宇佐渔人，于天保末漂流抵无人岛，为捕鲸船所救，携往北亚墨利加，居十三年乃还。献其纪行日记、世界计览、万国舆地图、西洋奇货。至是擢之，以其解墨事也。

安政元年甲寅，正月十三日，墨将陂理再师七兵舰入浦贺，幕府遣大目付伊泽政义、町奉行井户觉弘、儒员林炜等按问之。墨舰进泊本牧发空烦，量海底。幕府命金泽藩等守京师，水户藩守江户，仙台、久留米、米泽等亦与焉，余皆扼守近海。浦贺奉行户田氏荣及政义、觉弘等使退浦贺港，对日：远方航海苦旷，日请入江户上书。不许。二十七日，副将阿单须进入神奈国，迫品海。政义等举国禁止之，阿单须抗辨无退色。时德国齐昭建白十议，论墨不可和。细国请进讨以张国威，并不许。二月十日，令炜觉弘等假馆横滨，接墨使，飨之。陂理上书日："谨承两国相亲之命，使臣与有荣矣。然条约不定则邦交不固，请以后泊船许取直给物，许士卒上陆，许上岸立标，测量内海。"幕府赐之米百斛，许其？自下田、箱馆二港，居下田沙子岛，方七里。居箱馆，方五里。及抚漂民、给薪粮等。墨舰乃赴下田港，寻许泊长崎。时圣谟、政宪等至自长崎，以为许墨人二港，与前议答鲁相柢牾，上书争之。不省。幕府遂令诸藩撤武相总阵营。自去年六月征兵三十余万人，至是罢归。日本本以武立国，然自德川氏秉政以来欢虞为治，于外国强弱茫乎未知，一葡船来调兵至八万人，一鲁舰来复征四诸侯之兵，漕十万石之米。此次墨国劫盟，乃至聚兵三十万众。然彼国驾巨舶履大洋，东西南北何所不至。我迹敌船之所至而置之戍，戍兵未至，敌舰早飓，此与刻舟以求剑、守株以待兔何异？及乎两军对垒，彼此相持，主客、众寡非不据形势而得便利，然驱不教之民，执无用之器，骤对强敌，譬犹羊群见虎，早已神索气尽。调兵虽多，终不能战。嗟夫!设险以守国，教兵以备战，有国家者之急务。平时漫不设防，一旦有警则羽檄飞驰，张皇失措，事定而复遣散之，非特劳民伤财，而鼠技已穷，形见势绌，适足贻旁观之笑，招外人之侮。无怪乎劫盟之师接踵而至也。前车之鉴，可不戒哉!墨舰临去，送致长门人吉田矩方等二人，幕府锢之。初，长州士吉田矩方受兵学于松代儒臣佐久间象山。象山博学洽闻，兼通象译，善火技，每日："方今要务，宜周航万国，审其情实，庶不致观人国于云雾中。"会幕府托和兰购兵舰，象山日："不如遣人往殊域学之，邦人来往，自能操舟，不复仰给于外，省购费而习伎巧，益莫大焉。"幕府不纳，矩方闻之感愤。时鲁舰入长崎，欲从之航西，至则已去，乃歉然返江户。象山在浦贺警卫中，矩方与其门人涩木松太郎谋之象山，象山授以方略，托小吏令二人夜窃入墨船，请附载。陂理不听，护送遣归。幕府以其犯国禁也。锢之其藩，并幽象山。尝观陂理《纪行》，书谓："矩方聪明，识天下大势。日本罪斯人，真为可惜!"然矩方后竟被刑。维新以来，长门藩士之以尊王树勋者多其门人，世谓其以名节鼓舞士气，至今称道。矩方又尝草"七生灭贼说"引楠子语以自况，其英烈可想也。

七月，爪哇都督赠书长崎奉行日："前奉命索战舰，会西洋乱，末由得之。闻日本待鲁、墨愈于和兰，然鲁最叵测，鲁将蚕食差我廉以及日本。泰西诸大合纵拒之。今英王以仆为东方水军将，尾追鲁军，仆即帅兵舰先发，请许其入长崎诸港，并请给军用。"延至八月，答之日："如以讨鲁故，则敝邑密迩于鲁。近始行成，或以应援见责。如以穷乏请，敢不如命。长崎、箱馆随宜系泊，幸勿至他港。"既而以其固请，许泊下田。英女主域多利亚使船亦至长崎上书，略日："近来鄂国猖獗无状，有吞并全欧之志。吾王哀全欧人民罹祸，问罪于鄂国，命将出师，海陆并进。闻昨年鄂国遣使于大国，约永通和好，贸易有无。诸执事待以客礼，许其请而遣之。吾王闻之擗踊，日大国洵君子国，而鄂国所谓虎狼之秦也。顷者鄂国挟其祆教凌暴土国，土国孱馁不能支，告急于英。吾王传檄于同盟，发精甲数万，碎其艨艟十，杀其组练数千，零贼奔窜。吾将草薤而兽猕，歼其丑类，闻鄂将经大国海洋而归其边徼。今某等舣军舰于对马岛，将迹鄂国败兵而鏖之，以作京观，于东洋毫无关系。大国若以其有约不忍旁观，或英武不胜技痒，有加一弹一箭以为其后继，则某等部下将泄怒于大国，改旗东指，大国其何以应之？言至此虽类不逊，实出至诚。鄂流涎于差我廉者有年，并吞虾夷千岛，自皮及于肉于骨，终将吸精髓而后已。吾曹窃为大国寒心，大国其熟虑深计焉。今通款大国，竭区区之意，欲使大国争此要著于世局也。英敬天爱人，力可取而义不取，岂效鄂并食弱肉以夸强大，此英之所以横行寰宇而驾驭诸国也。自今以往，英船取道于大国管辖者不论何地、何港，揭徽而入，下锚而？自，缮哨船、取薪水不必一一请谒，请下令沿海诸道知无他。今两国将立盟结义，东西声援，则鄂形露势阻不得逞其凶虐。吾王东望，欲明衷曲于大国久矣。军旅之间不能尽拜趋之礼，镇台其知悉而报诸殿下，速赐报。"英使名约蔑私仑几。八月，奉行忠笃、目付永井岩丞等奉命延见英使，许泊长崎、箱馆二港，给欠乏，使船寻去。九月，鲁舰用日本字树帜，日"于吕之也"，即鲁西亚译音。自南海人大坂洋。幕府檄和歌山以下诸藩备之，彦根藩井伊直弼发兵四千屯京师，本能寺郡山淀膳所诸藩扼洛外各所，鹿儿岛、熊本兵相率东上，家定寻使直弼守卫宫阙，酒井忠义、抑泽保得副焉。使青山忠良等分戍京师七口。又命和歌山筑烦台于加田，德岛筑于由良岩屋，明石筑于明石，命宫津、田边、峰山各严海防，互相应援。十月，鲁舰退泊纪伊之加田浦，无几来泊下田。幕府使政宪、圣谟、政义及目付松平重、古贺谨等接之。十二月，政宪等会鲁使布锸廷，许泊下田、长崎、箱馆三港，购买欠乏物。鲁船之在下田遇海溢几覆，幕吏善遇之，修其破漏。鲁人喜而去。二年乙卯，三月，家定奉诏令五畿七道销梵钟以铸大小炮。惟余古名钟、宗寺钟、报时钟不毁，既而僧徒诉之，知恩轮王二法王事，格不行。又禁以铜铁锡铅铸佛像、佛具及诸器玩。墨船至下田，请测量海底，日使往来华、米诸船谙海路，以避覆溺患。幕府报以俟后命，墨量东北海而去。六月，和兰人至长崎，献蒸气船及小铳。幕府寻遣矢田崛景藏，胜麟太郎等于长崎，就和兰人学操气船术。八月，岛津齐彬献昌平船于幕府，摸西洋制所造也，家定赐名71赏之。是岁春，幕府命松前崇广上东西虾夷为官地。东自木古内树以北，西至乙部村以北，直隶幕府。夏，命伊达庆邦戍东虾，白追以北愈不津、根室、越土、吕府、俱标尻等；佐竹义睦戍西虾，御神居以北、真霖添矢及北岸知床等；津轻承顺守箱馆垒戍，江刺乙部及御神居以南；松前崇广戍箱馆、岬江、刺岬、七重滨、木古内及东虾。惚边津冬奏益开虾夷，命箱馆奉行管之。又遣清水氏遗臣及士庶千余人于虾夷使垦荒，经野牧畜、种树、捕鲸、采药及掘石炭、凿矿山，以教化夷民。二年丙辰，二月，幕府始置蕃书调所。七月，幕府筑烦台二于界浦，命高松、松江二藩筑之于大坂两川口。锅岛齐正亦筑 二年．当作"2年"按安政三年为丙辰年。

炮台于神乃、伊王二岛，家定赐刀赏之。墨使巴尔理士来下田，告日："奉国命为总领事，主通商，请亲谒将军呈书。"老中阿部正弘等密议，谓既与和亲，许贷地泊船给物，又继以通商，此禁一弛，各国踵至，亲甲疏乙，殆生乱阶。许之，虑力不给，不许，则根本犹弱，实国家安危之所系。乃令大小监察评定，长崎、浦贺、箱馆、下田诸奉行各上议，诸吏上封事，或日既破国律接外使，事机已误，今噬脐何及。十月，家定以堀田正笃为外国事务总裁。四年丁巳，二月，和兰船长上书日："交际外国当争实利，勿争虚名。今日时势诚不能闭关绝人，苟开衅于琐事，则城下之盟俯首求和，所伤实多。"老中以为和兰所言非于彼我分左右袒，使诸藩积怨，恐蹈亚细亚诸国覆辙。业已许和，变宽永以后之法，则待之不得不遵宽永以前之规。遂决议许墨使人府，而欲于下田受书。既而下田奉行井上清直等言"巴尔理士必欲见将军呈书"，议久不决，至五月乃许定期谒见而奏之京师。于是齐昭等上疏切谏，溜直诸藩德川氏设大老、老中二职，大老时有废置，老中常执政权，又撰诸亲藩轮直议政，日溜直。又连署谏日："许墨使谒见，待遇重于和兰一等，是非幕下失其职掌耶。今许见墨夷，诸蕃继踵亦将一一见之，操纵由人，诚大辱国。虽遂事不谏，敢别疏利害，请再商。"金泽、鹿儿岛、仙台、熊本等二十一藩亦上书日："宽永以前诸藩来朝者卑逊恭谨，今承教依宽永以前例，然墨使尊己国、蔑本朝，执政阻之不可乃俯首下心，听其要挟，某等诚痛愤，羞与为伍。请于是日概免衙参。"德川氏之初。与外国通商往往延见外客，即商人教士亦与款接，咨询一切。然自祆教酿祸以来，遽以铁铸耶稣纵民践踏，外舶之至概绝弗通。中叶之后国势愈弱，拒人愈严，其视西人曾禽兽蛇蝎之不若。此次墨使之见，诸侯连奏请免衡。溪参，其鄙夷弗屑之意盖可想见。然一战再战，即含濡隐忍俯首求和，既而震惊其强，又幡然改图，举一切政体风俗惟西人是尚，其视西入又有如仙佛贤圣之高不可攀者。噫嘻，何前倨后恭之一至于此也!乾隆四十一年，刑部上广东巡抚李质颖谳英吉利商人嗡等狱辞，高宗皇帝谕日："汉唐宋明之季，多昧于柔远之经，当其弱而不振，则藐忽而虐侮之。及其强而有事，则又畏惧而调停之。因循姑息，卒至酿成大衅而不可救。"圣人之言明见万里，大哉言乎!比年物价腾贵，诸藩疲于会同，请自今限十年就国以劝农讲武，富国强兵而备万一。有水户人二名夜潜入蕃书调所，欲刺巴尔理士，事觉处刑。巴尔理士既来江户，诣堀田正笃邸告日："我合众国以搂人土地为大禁，但轮舶所至，万里交通，孰敢以一丸泥封关者!日本当从通例，许合众国驻全权公使于京，纵商舶人港、互市。二者，不翅本国请，东西各国所望也。日本之所患在英，英与鲁交恶，恐日本为鲁所并，亦欲得差我谦及虾夷以横绝鲁军。开市、结约，得互相维持，东印度为英所并，坐不与泰西结约故也。约成则国不亡，且战舰火器均可应贵国需。通商亦有利，关税所余足赡国用。惟鸦片产于东印度，英挟其强力强人购买，他国有受其毒者，为之岁縻四千万圆，与英往来须禁此物。合众国于人民习教听从所好，此亦世界之通义。日本开市以我国公使督之，诸国遣使约事，则答日既与合众国约如此，必莫有争者。向者仆会英将于香港，告奉使日本，率气船五十艘往江户要约，若不许将自我动兵。英与佛联盟，佛必与偕，迟未至者，有事于他国故也。方今国是，不如许互市。吾飞告英、佛以约成，则蒸气舰之来亦一二而已。信吾言贝,为安全媒，贵国之幸也。"十一月，正笃令土歧赖旨、川路圣谟等质问其言。二十一日，将军家定延见巴尔理士于牙城，受书，赐以时服并飨之昌平黉。十二月，正笃见巴尔理士，谢其忠告。巴尔理士再上书申前请。家定使林炜及目付津田半三郎西上奏事，林炜等见传奏菅原聪长、藤原光成日："近世万国尽事互市，今墨使请置公使，开十港。幕议欲许之，使臣等上奏。"传奏日："俟他日再议。"锅岛齐正上书日："我邦自神武肇基，二千余年未受外辱。今乃为墨夷所劫，亏损国威，曲徇其所求，得寸进尺，若王室何!非我族类，其心必异。外托通好，内则窥隙，一旦变作，诸臣之肉足食乎？今一意主战，暂劳永逸，与先安后危，孰得孰失？纵令人寇，列藩当敌王所忾奋力却之，不必以烦麾下。臣世辱镇西重任，闻墨夷入见，意如敌破后门。请在国以十有八年为期，足食足兵，缓急从事。"时诸藩亦多诣营言事。是年夏，幕府命讲武所都肄海军，令高松、松江二藩守摄海，松山守神奈川。冬，齐昭造军舰成，名曰旭丸，家定赐黄金百枚，时衣三十领赏之。五年戊午，正月，家定命老中堀田正笃西上奏事，请敕许川路圣谟、岩赖愿等副焉。二月，正笃入朝。献黄金五十枚及金香凤凰，准后及关白、大阁、传奏亦有献遗。帝召大臣以下、参议以上三十余名会议。蜂须贺茂韶私上疏，劾正笃因循误事状，且日："臣见外夷近状，觊至神京，天步艰难，危急日逼。"又呈书前关白政通日："神州安危在今日。幕府不容众议，殿下宁听之耶!"于是聪长、光成传旨日："前敕以不许泊畿内近海，今能不开武库港耶？"日："开数港，建商馆，溪壑无厌，必渐次乞求，保毋反覆？"正笃对日："古者外舶入界浦而市，南蛮寺亦在京师，故彼以固乞。然今许开武库，仍禁其人京畿十里内，犹胜于前。夫条约以约无事，我不背理，彼安敢乱。今如不和则变起眉睫，何以因应？故自今生聚教训，图内强以祛外患，策无上于此者。"三月，巴尔理士至江户，促条约押印，日："闻日本政权在江户，不图游移旷日至此。若不得命，吾直入京师得其要领。"幕府飞书于正笃促之。帝初令拟旨，有外事处置一依幕府之语，既而廷议哗然，乃改草。召正笃传敕日："墨夷之请，神州安危之所系。将军变祖宗法，失兆民心，何以保万世？许开下田，前事已误，今若如所奏则国威堕地。幕府其使三家诸侯更议而奏之。"正笃等乃奉敕还。四月，幕府移敕书于列藩，正笃召巴尔理士告以京师众议日："固欲保两国欢，然背违群议，事终不济。"巴尔理士日："两国相约而以人心不合延期，天下万国之所无，前史所不见也。政府不能钤印，直诣京师决之，请刻日以报。"是月，幕府以井伊直弼为大老。五月，家定答墨书，略日："承二国相亲之意，感荷无已。然宜草章程见示，待我阖国会同之期而后定议。"巴尔理士奉以还下田。六月，鲁舰入加奈川，墨舰复突入小柴。巴尔理士来告日："英佛二国乘得胜之威，马首欲东行有日矣。我忧日本不耐诛求，待其至而议，已缓不及事。苟听我请，署印于约，我当告二国以同盟之国居间图无事。"幕府危惧，大老直弼等谓，事已危迫，徒俟敕允，必开战端。乃使清直愿等与巴尔理士计，参酌旧约，定《互市则》十四条，钤印授之。将钤印，巴尔理士复日："此约中所载'寓居日本商民归我领事官管辖，以我国法处断'，实不同泰西通例，本非我合众国所乐为。然东方刑律重于泰西，桁杨7J锯非西人所堪，均不愿受治于贵国之法。英、法诸国所不愿，独合众国为之，亦恐贻旁观之笑，滋吾民之怨。请自今发奋自强，改从西律，俟日本法度修明再改此条，合众国必为诸国倡。今日势不得已，幸谅恕之。"

七月，外国长崎、箱馆诸奉行亦会鲁、英、兰、佛四使定约署印，皆准墨例，五国从同其条，日永相和亲。日自明年六月始互市，至七月开神奈川以代下田。日自今后四十月而置市场于江户，五十月而开武库，置场于大坂，苟新渴不便则别开西州港，居武库、神奈川、箱馆地各十里。但武库之十里内不许人京畿，长崎限公有地。日禁粜米麦，缺乏乃给。日货币互行国内。日铜钱不许出口，日严禁鸦片烟。第一款，英国君主、日本国太君议定：两国及两国属民永敦友谊，世世勿替。第二款，英国君主可派钦差大员或秉权大员驻札日本国京城，并派领事官并署领事官驻札日本国。现今所定通商各口所有英国钦差、领事等员，可任意到日本国内地各处。日本国太君亦可照派钦差大员驻札英国京城，并派领事官或署领事官驻札英国各口，所有日本国钦差、领事亦可任意到英国内地各处。第三款，日本国箱馆、神奈川、长崎三口，议于一千八百五十九年七月初一日起准英属通商，新漏一口议于一千八百六十年正月初一日起准英属通商，倘此口船澳不便，即改换西洲海滨一口，武库一口议于一千八百六十三年正月初一日起准英属通商。以上各口，英属人民皆可永远居住，亦可租地买屋并起造栈房，但不准设立炮台以及一切武备。凡英人起造房屋，日本国官尽可常往查看。所有各口英人住居之处以及船澳章程，应由各处地方宫会同领事商议，若有不合，禀请英国钦差与日本国王家核办。凡有英人住居之处，日本人不准在周围筑墙砌壁以阻英入出入，英属人民可任意在以下所定界内来往：如在神奈川至六乡川止，周围以十里为界；在箱馆周围以十里为界；武库亦以十里为界，惟西京不在界内，此城相去十里之处不准来往。凡有英国水手船只不准过猪名川，此河在武库、大坂之间出口。以上里数皆自各口官地量起，每里以四千二百七十五英码为准。在长崎英属人民可任意在邻近各处官地来往，在新漏或改换之处其界当由英国钦差会同日本国王家酌定。江户、京城议于一千八百六十二年正月初一日起任英人居住，大坂城议于一千八百六十三年正月初一日起任英入居住，但为通商而已，二城之内英人租屋之处以及往来界限，当由英国钦差会同日本国王家酌定。第四款，凡有英属人民在日本通商各口居住，其身家悉归英国王家管辖。第五款，凡日本国人民得罪英属人民，当由日本国王家拿获，照日本国律例严办。凡英属人民得罪日本国人民或他国人民。

悉由英国领事官或其他秉权大臣照英国律例究办。两国务须秉公了结，毋得稍涉偏私。第六敖，凡英属人民欲控日本国人，应先禀明英国领事，领事应得从中劝息。若日本人欲控英人，英领事亦当听其诉明，从中劝患，若必不能息讼，须会同日本官秉公判断。第七款，凡日本国人拖欠英人银钱无力归还，以致逃避，日本官务须尽力查拿追还欠项。如英人欠日本人银钱逃避者，英官亦当尽力查拿追还欠项。但两造所欠之项，官可代追，却与官不涉。第八款，凡英人雇日本人为一切不犯法之事，日本国王家不得阻止。第九款，凡英属人民住于日本者应听行教，并准于无碍之处起造教堂。第十款，外国各色银钱皆可在日本通用，以日本国分两为准。凡英国属民经商，两国银钱皆可交易，但外国银钱用于日本国须俟多年方知贵贱，故日本国每从新开通商一口，日本国官先将银钱照轻重与英人兑换，外国银钱不照银色高低，亦不得扣折。以开口后一年为限，所有日本国金银银钱皆准出口、惟铜钱不准。第十一款，凡英国兵船所用杂物，准进神奈川、箱馆、长崎等口起岸，收入栈房，归英官掌管，并准免税。若在日本国发卖，买主应照税则纳税。第十二款，凡英国船只在日本沿海地方碰坏搁浅，船上人等逃至日本，无论是否通商地方，地方官查知立即设法妥为照料护送，交就近领事官查收。第十三款，凡英国商船欲进日本国通商各口，可任意雇引水船带入。若船在口内已经完清税饷，亦可雇引水船带其出口。第十四款，所有日本国通商各口，皆任恁英人由本国装运各色无例禁之货进口销售，并可在日本各口买日本无例禁之货完清税饷装运出口，惟军械等货只准卖与日本王家及西洋人。凡洋人与日本人交易各货，日本官不得与闻，日本人与英人买卖货物收栈皆听自便。第十五款，凡英人在日本海关报货，倘以所报价值不合，该货可由海关照值定价。货主若不肯照海关所定之价售卖，即当照海关所定之价纳税，若肯卖，关上应即买入立即付价，不得扣折。第十六款，凡英人运货进日本国，通商各口已照则完清税饷，任恁日本国人转送日本内地各处销售，不得再加捐税及内地等捐。第十七款，凡英船载货进日本通商各口已经完清税饷，日本海关应给恁单，注明某货已经完税字样，若原货载往他口，无须再行纳税。第十八款，日本官应在通商各口设法查究漏税走私之弊。第十九款，凡条约中所定一切罚款以及入官之货，应归日本国王家任意办理。第二十款，《条约》后所定《通商章程》，两国官民当与《条约》一律遵守。倘《章程》未臻全备，当由英国钦差会同日本国王家随时酌议，以便永行勿替。

第二十一款，现在所定《条约》皆以英文、日本文、荷兰文书写，彼此一意，但以荷兰文为准。嗣后凡有英国钦差、领事官与日本官文件俱用英字书写，暂以荷兰文或日本文配送，五年后即免配送。第二十二款，两国大员议明，将来若要修改《条约》，须至一千八百七十二年七月初一日方可举行，并须于一年前知照。第二十三款，今后若日本大君与他国一切利益之事，英国官民无不同获其美。第二十四款，此条俟英国君主、日本大君批准之后以一年为期，在江户京城对换，现下两国大员先行画押并盖用关防，以昭信守。英国降生后一千八百五十八年八月二十六日。日本国安政五年七月十八日。订于江户京城。水野筑后守永井玄、蕃头井上、信浓守堀织部正、岩濑肥后守津田丰三郎。英国公使叶留燕押。所附《通商章程》内载：英船输入鸦片如逾三厅之数即取以充公，若有设法密谋输入者每一斤罚十五元。输入各货如造船、修船各器具，渔鲸各物，盐渍各料，乌兽食物又铅锡石炭及造屋之材料，蒸气之机器暨棉布毛织，均值百取五。一切酒类值百取三十五。其他均值百取二十。

嗣以朝议纷纭，诸藩龃龉，各国游士方且倡尊王以攘夷之说，内外交讧，幕府不得已，遣下野守竹内、石见守松平、能登守京极使英，复议锁港。英不纳，惟许新溻、兵库、江户、大坂开港之期迟延五年，而严禁日本人阻扰外交者，仍减轻洋酒、玻璃各器之输入税，于文久二年五月即一千八百六十二年六月。定约于伦敦。约日：日本太君因国内阻扰外交，各党一时未能镇定，甚难如期开港。屡商之驻札日本英使，兹复遣使详陈于英国政府。英国念日本大君内治之难，曲意承诺，允将前订约章第三款"新漏、兵库开港互市"及"江户、大坂许其居住"所定期限，均自西历一千八百六十三年一月一日起算延期五年。而长崎、箱馆、神奈川三处业已开港，应遵约妥办。严禁各节：一，税关干预商民买卖者；二，禁止外商雇用工匠、教习、仆役者；三，官吏拒止各藩搬运货物于通商口岸者；四，司税官役干涉商务从中渔利者；五，止遏一切齐民贸易者；六，杜绝与外商往来亲密者。以上各弊如日本大君不为革除，无论何时英国得仍照前约促令开港。日本使臣回国，应请将对马岛通商，并许减轻酒税，又玻璃各器照值百取五税则。叉干长蹄、糙潼设靠存借栲屠{届婆申专管脚侮林商在酱盐税，复出者仅纳栈租，以表明日本拓充商务之意云云。日本使臣竹内、松平、京极，英国外部大臣伊尔路塞押。

又遣筑后守池田、伊豆守河津、相摸守河田使法，法亦拒其说，仍责偿长门轰击法船偿款，复减轻各种机器及钟表珍异之品、装饰家用之物之输入税。于元始元年五月即一千八百六十四年六月。定约于巴黎。第一款，西历一千八百六十二年七月间日本长州藩轰击法船，日本许赔洋银十四万圆，十万圆由日本政府，四万圆由长州藩支给。第二款，日本政府应设法镇压，俾法船经过下关海峡不再滋事。如不得已须用兵力，法国水师愿为襄助。第三款，两国在江户所订约章，凡悬挂法旗之一切运进物，应遵最后所订减定税则而行，凡包装茶叶所用各品许其免税。又片铅、铅蜡、地毯、石炭藤及画绘所用油蓝，照值百取五税。又酒精、白糖、铁、铁片、各种机器、机器所用各件、麻布、钟表、袖珍表、表锁、玻璃器件、药材及玻璃镜、陶器、玉饰各具、香料、肥皂、兵器、小刀、书籍、纸张、雕刻物件、画绘，均按值百取六收税。第四款，此款应附一千八百五十六年十月九日两国所订约章而行，无庸俟本国批准，即时施行。日本使臣池田、河津、河田，法国外部大臣杜尔湾路易押。

逮因长藩毛利氏力主攘夷，屡炮击外船，英、法、荷、美遂纠合四国之师以图报复。长人大败，既于下关订约，偿金三百万圆，四国复联衡要挟幕府，同订减税约，于庆应二年五月即一千八六十六年六月。定约于江户。约日：据日本国安政五年即西历一千八五十八年，日本政府与英、法、美、荷四国订立约章，内附《通商章程》第七款所载，四国公使各奉本国谕旨，求更定日本国输入输出税项。又因日本庆应元年十月，西历一千八百六十五年十一月，四国公使至大坂时日本政府准按价每百抽五改定税则，今政府特简水野和泉守与英、法、美、荷四国公使订定十二款：第一款，此次新订税则应附约照行，将旧则更易，神奈川港应从日本庆应二年五月十九日，西历一千八六十六年七月一日起，长崎、箱馆二港从是年六月二十一日，即西历八月一日起办。第二款，新定税则应俟六年后方许更议，惟丝、茶二项可准三年间平均货价每百抽五课税，于二年后更议。又木料税可于钤约六个月后随时商改。第三款，原约附载《通商章程》第六款所云，准单费应行免征。第四款，日本政府应盖造栈房于通商各口，以便外商存货。如输入之货照则征税，若将货运往他处勿庸缴输入税，但收栈租。第五款，日本货物从内地运至通商口岸，应缴陆路或水路卡税外，不得苛求。第六款，前订约章载明：凡外国货币应照日本同种货币同量通用，墨银一百元，即抵日本一分银币三百十一个。现值日本国自铸货币以省交换之弊，拟收取各项未铸银块改铸，此项应征杂费，彼此俟后商定。第七款，现因各口税署办理税务及起卸化物、佣使工役时时涉讼，各口地主官应与外国领事官妥酌章程，以便遵守。第八款，凡日本人民均得在通商各口及外国购买各项载客运货各式风帆船、火轮船，但兵船非日本政府允准，不许代购。第九款，日本商民得在通商口岸与外商贸易，或遵该约第十款出洋贸易，各任其便，毋庸官吏检察。且日本商民遵章缴税外无庸缴纳别项税目。又各藩所属人等除定章缴税外，无庸政府官吏检验，任便在各口与外国贸易。第十款，日本民人得禀明政府请领准单，前赴外国通商或学习工艺，又得在订约各国船只内帮执各种职艺。外国人佣雇日本人前往外国，应呈禀通商口岸地方官乞政府准单。第十一款，日本政府应设灯台、浮标、木标等，以便行船。第十二款，该约既经全权大臣订定，无庸两国政府批准，应从日本庆应二年五月十九日，西历一千八百六十六年七月一日起办。日本使臣水野和泉守，英国特派全权公使巴克斯，法国全权公使路塞斯，合众国代署公使葡路度满，荷兰公使兼署总领事葡路士布路克押。此皆幕府末年所定之约。当美约定议时，但以城下之盟隐忍曲从，期暂纡目前之祸以待后举，而治丝愈纷，燎原愈烈。每改约一次，则外人愈得利，日本愈受损。而当时君臣上下挟全力以争约者固未之知也。

外史氏日：泰西诸国互相往来，凡此国商民寓彼国者悉归彼国地方官管辖，其领事官不过约束之照料之而已。唯在亚细亚，理事得以己国法审断己民，西人谓之"治外法权"，谓所治之地之外而有行法之权也。治外法权始于土耳其，当回都全盛时，西灭罗马，划其边境，与欧人通商，徒以厌外政纷纭，遂令各国理事自理己民，固非由威逼势劫与之立约者也，故其弊犹小。而今日治外法权之毒乃遍及于亚细亚。余考南京旧约，犹不过日设领事官管理商贾事宜与地方官公文往来而已，未尝日有犯事者归彼惩办也。盖欧西之人皆知治外法权为天下不均不平之政，故立约之始犹不敢遽施之我。迨戊午岁与日本定约，遂因而及我，载在盟府，至于今而横恣之状有不忍言者。当日本立约时幕府官吏未谙外情，任其鼓弄，而美国公使为定约稿，犹谆谆告之日"此治外法权两国皆有所不便，而今日不能不尔，愿贵国数年后急改之"。其后岩仓、大久保出使，深知其弊，亟亟议改，而他国皆谓日本法律不可治外人，迁延以至于今。夫天下万国，无论强弱，无论小大，苟为自主，则践我之土即应守我之令。今乃举十数国之法律并行于开港市场一隅之地，明明为我管辖之土，有化外之民干犯禁令，掉臂游行，是岂徒卧榻之侧容人鼾睡乎!条约之言日"领事与地方官会同公平讯断"，无论其徇情偏纵也，即日执法如山，假如以外国人斗殴杀吾民，各交付其国领事，则英律禁狱三年；佛律禁锢百日、罚佛狼百；美律徒刑八十日；俄律徒刑一年；兰律徒刑三十日；而我国杀外国人则论抵命且责偿金矣。同罪异罚，何谓公平？假又华商、英商同设一银场，负债甚钜，闭店歇业。彼英商者以一纸书告其领事日"家产尽绝"，彼即置身事外。而华商则监狱追逋，或且逮其妻孥及其兄弟矣。同事异处，又何谓公平？既已许之不由地方官管辖，刑罚固有彼轻此重之分，禁令又有彼无此有之异，利益又有彼得此失之殊，彼外人者盖便利极矣。而我之不肖奸民冒禁贪利，图脱刑网，辄往往依附影射，假借外人以遂其欲，彼南洋诸岛寄寓之华人不日英籍则日兰籍，更何异于为丛驱爵乎？此诚我之大不便者也。不公不平之事积日愈多，则吾民之怨愤日深。通商以来三十余年，耦俱相依，猜嫌不泯，而士大夫细民论外事辄张目裂眦，若争欲剿刃于外人之腹而后快心者，虽由教士之横，烟毒之深，亦未始非治外法权有以招之也。此亦似非外国之利也，虽然明知其不便，今欲改而更张之，彼外人者习于便利，狃于故常，必有所不愿。且以各国人情、风俗、宗教、政治之不同，一旦强使就我，其势又甚难。而现行条约隐忍不改，流毒之深，安有穷期。窃以为今日之势不能强彼以就我，先当移我以就彼，举各国通行之律译采其书，别设一词讼交涉之条，凡彼以是施，我以是报，我采彼法以治吾民，彼虽横恣，何容置喙。而行之一二年，彼必嚣然以为不便，然后与之共商。略仿理藩院蒙古各盟案件，以圈禁罚赎代徒流笞杖，定一公例，彼此照办，或庶几其有成乎？若待吾国势既强，则仿泰西通行之例，援南京初立之约，悉使商民归地方官管辖，又不待言矣。至于近日租界之案有华人与华人交讼，彼领事亦匾见然面目并坐堂皇参议听断者，有烟馆赌博我方厉禁，而租界为逋逃主萃渊薮肆无忌惮者，斯又法外用法，权外纵权，为条约之所未闻，章程之所不及。我总理衙门与英、法公使议有洋泾滨设官《章程》十条。是皆由于地方官吏巽懦瞻徇，一若举租界之地方人民亦与别国领事共治之，吾恐各国外部且不料领事之纵恣如此也。莫急之务，尤亟当告之公使，达之外部，扫除而更张之。



卷八 邻交志下二 


泰 西


自美约钤印，于是庆恕、庆笃、庆喜、庆永等初，德川家康封其诸子于尾张、于纪伊、于水户，为三亲藩，使辅翼宗家，班列三百诸侯上，仍称德川氏。秀忠又封其兄子及其子于越前、于会津，别为松平氏。世以德川氏为宗族，松平氏为支族。庆恕后更名庆胜，为尾张后。庆笃、庆喜皆齐昭子，水户后。庆永为越前后。建言，请废条约，奉敕旨。而诸藩烈士、草莽激徒倡尊王攘夷之说者纷然起矣。七月，幕府乃黜齐昭、庆笃、庆喜，命庆恕、庆永退居。时帝屡诏征三亲藩及大老，将军奏令老中间部诠胜西上。奏日：庆恕、齐昭、庆笃并蒙谴，余则幼弱耳，诸番踵至，外事冗剧，大老亦未得西。今遣诠胜西上，及其入朝，请垂咨问。八月，家定薨。家茂任将军，大老井伊直弼益专擅，帝乃特降内旨于齐昭日："将军与外国私缔条约，虽事不得已，然未尝奏取进止。如此大事不以上闻，非弁髦王章而何？往日征三亲藩于辇下，且敕使奏列侯意见，将军依违不奉敕，乃使老中诠胜西来。如此则患不在外国而在萧墙。闻水、尾、越皆有罪，外患逼切而剪羽翼，奈人心向背何？朕欲合群策群力以谋国是，汝宜竭股肱力纠合众议，以御外夷侮。"初，齐昭素主攘夷，议改革藩政．，练兵铸炮以备海防。家庆赏以黄金宝刀。既而有谮之者，幕府遽令退居。及美国劫盟，幕府起用齐昭，齐昭献大炮七十二门，然卒以主战不与阁议合，终废黜。齐照既黜，愤郁不得志，于是其京邸监鹈饲吉左及安岛带刀、鲇泽伊太夫等，与鹰司家臣小林良典、近卫家婢村冈谋周旋诸公卿间，左大臣患熙、内大臣忠香、前内大臣实万、权大纳言齐敬忠房，乃同奉敕草诏，胜入京，与关白尚忠所司代酒井忠义谋，责令关白政通、前内大臣实万削发，执王人纪正恒等三十五人。寻入朝奏日："主上欲绝夷狄，幕府敢不奉诏。然王室霸府苟怀贰心，事必无济，愿姑缓之。"十二月，幕府槛致京囚于江户，命寺社奉行大目付鞫之。初，幕府修大坂城夷天保山以置烦台，是春成，令彦根起寨于鞍马口。正笃之告东归，更敕日须命大藩严太庙京师守。及鲁、墨入港，幕府又命高松、松山、桑名三藩起寨沓挂、八幡、鹰峰，命安浓津备京师非常，冈山、鸟取、高知戍大坂，荻戊武库，柳川戊界浦，福井戍神奈川，二本松戍富津。六年己未二月，幽粟田宫尊融亲王，命伊达宗城退居，山内丰信亦告老。三月，忠熙并辞官削发，一条久我、万里小路皆黜，皆以降攘夷诏于齐昭政也。明年八月，幕府断水户狱，大老等数齐昭以密奏京。师私请敕书等罪，遂禁锢之水户，并幽其子庆笃，庆喜屏居，太田资始黜。作事奉行岩濑愿、军舰奉行永井尚志、西城留守川路圣谟等寻斩鹈饲吉左等八人，余禁锢流窜。初，直弼议刑，老中太田资始谏之目："此辈所为，亦出忧国至诚，宜从宽典。"板仓胜静、佐佐木显发亦谏曰："若处极刑，为众怨府，必生乱阶。"直弼不从，遂独断行之，株连甚众，时入谤其滥刑，比之汉党锢、明东林祸，而人心益愤，处士谋杀外人、阴刺朝臣之祸叠作矣。五月，帝赐黄金于尚忠、政通、忠熙、辅熙、实万及两奏职事诸公卿，以慰外事之劳，因敕日："向侍从诠胜人奏，朕传旨幕府再三。今且欲观幕府措置天下物情，卿等其注意。"幕府寻奏献金五千两充御用，颁遗金二万两于公卿、亲王、朝臣，加关白尚忠职俸五百苞，采邑一千石。三月，水户臣及鹿儿岛臣刺杀大老井伊直弼于樱田，数以擅许条约诸罪。水户佐野光明、斋藤监物等暨麂岛有村兼治等伺直弼入朝，邀杀于道，提首而去。或斗死、或自裁，有自首者八人连署上书日："直弼挟幼主恣威福，摈斥亲枝，废锢忠臣．杀戮义士，幽囚亲王．而反昵遂赍归江户。时直弼谍悉其状，又侦知诸藩臣游士赞成朝论，诽议幕政，乃大索，执安岛带刀等二十七人。十月，诠胜人京，与关白尚忠所司代酒井忠义谋，责令关白政通、前内大臣实万削发，执王人纪正恒等三十五人。寻入朝奏日："主上欲绝夷狄，幕府敢不奉诏。然王室霸府苟怀贰心，事必无济，愿姑缓之。"十二月，幕府槛致京囚于江户，命寺社奉行大目付鞫之。初，幕府修大坂城夷天保山以置烦台，是春成，令彦根起寨于鞍口。正笃之告东归，更敕日须命大藩严太庙京师守。及鲁、墨入港，幕府又命高松、松山、桑名三藩起寨沓挂、八幡、鹰峰，命安浓津备京师非常，冈山、鸟取、高知戍大坂，荻戍武库，柳川戍界浦，福井戍神奈川，二本松戍富津。六年己未二月，幽粟田宫尊融亲王，命伊达宗城退居，山内丰信亦告老。三月，忠熙并辞官削发，一条久我、万里小路皆黜，皆以降攘夷诏于齐昭故也。明年八月，幕府断水户狱，大老等数齐昭以密奏京。师私请敕书等罪，遂禁锢之水户，并幽其子庆笃，庆喜屏居，太田资始黜。作事奉行岩濑愿、军舰奉行永井尚志、西城留守川路圣谟等寻斩鹈饲吉左等八人，余禁锢流窜。初，直弼议刑，老中太田资始谏之日："此辈所为，亦出忧国至诚，宜从宽典。"板仓胜静、佐佐木显发亦谏曰："若处极刑，为众怨府，必生乱阶。"直弼不从，遂独断行之，株连甚众，时人谤其滥刑，比之汉党锢、明东林祸，而人心益愤，处士谋杀外入、阴刺朝臣之祸叠作矣。五月，帝赐黄金于尚忠、政通、忠熙、辅熙、实万及两奏职事诸公卿，以慰外事之劳，因敕日："向侍从诠胜人奏，朕传旨幕府再三。今且欲观幕府措置天下物情，卿等其注意。"幕府寻奏献金五千两充御用，颁遗金二万两于公卿、亲王、朝臣，加关白尚忠职俸五百苞，采邑一千石。三月，水户臣及鹿儿岛臣刺杀大老井伊直弼于樱田，数以擅许条约诸罪。水户佐野光明、斋藤监物等暨麂岛有村兼治等伺直弼入朝，邀杀-T-遍t，提首而去。或斗死、或自裁，有自首者八人连署上书目："直弼挟幼主恣威福，摈斥亲枝，废锢忠臣，杀戮义士，幽囚亲王．而反昵夷狄。不待敕评，擅订条约。臣等不能与此贼共戴天，为天r诛之，敢待斧钺。"是春，下令徙诸商于神奈川。至夏，开横滨、长崎、箱馆三港，许人民贸易。颁五国《条约》于全国，禁以律书、兵书、公鉴、武鉴、城郭地图及铜属卖于外舶，又令诸海舶帆用白布，舻上树画日白旗以别外舶，遂为全国徽志。初画日船标，惟幕府输漕用之，及令列藩模造洋舰，许用此标。万延元年庚申正月，初，英、墨遣使促日本使节赴二国，家茂遂延见佛使。至是遣外国奉行村垣范正、新见正兴、军舰奉行木村某、目付小栗某等二百余人于墨，乘岛津氏所献太元船及墨人蒸气舶而发。至十月，复命幕府遣使节于海外，是为嚆矢。明年，遂遣使英、佛、墨、兰、鲁、普六国。七月，英人人江户，议设馆于殿山品川，家茂延见墨、英二使，寻见1弗使。英入二十余名上富岳，幕吏余人从之，遂浴热海温泉，自下田港去。普鲁斯使至江户请条约，不听。八月，前中纳言齐昭卒，年六十余。齐昭尝请开虾夷，语其臣曰："往时太猷公戒长崎奉行曰：内地争战，楚得齐失，要不出区寰。苟寸壤尺土没入于外夷，则我日本之国辱莫大焉。夫虾夷千岛本我神州地，而鄂人傲然据之，岂啻尺寸，实千古悲愤。故当讲镇抚之术，画开拓之策，移内地民从事于开垦，以固北门锁钥。"维新之后卒用其议。又尝上疏目："造三樯舶数千百艘，铸大烦数百万门，往来外国互市。今海内共有四十七万一千八百四十寺，毁诸寺钟以铸军炮，则兵足用足。"其论攘外，谓当以组练之师分屯冲要，使彼就陆地决战，乃可以逞吾志。亦深合时势。齐昭绍光国遗志，常欲尊王，请修山陵，复谥法。攘夷之论，实其首倡。其《己未发江户诗》日："白发苍颜万死余，平生豪气未一除。宝刀难染洋夷血，却想南阳旧草庐。"有识争诵之。及卒，浪士三十余名夜诣萨州邸呈书日："水户既死，海内除贵藩无可依赖者。愿属贵藩为攘夷先锋。"问其姓名，皆不答。萨藩启之幕府，幕府命置之其邸，其后倡尊攘论者多其遗臣，甚至奉齐昭木主以称兵焉。八月，有人要杀墨使书记比由斯坚于三田。幕府大索之，不获。明年，幕府与洋银一万元，于其母。十一月，箱馆奉行堀利熙屡谏老中安藤信正，不听，遂上书以死谏。略日："墨使日诣贵邸，专论我政务，阁下共被同餐，尊之如师，又结为兄弟欢，与之刑典数部，彼赠衣帛球玉。阁下酬以庆长金保金镒，彼以烂醉挑侍婢，阁下佯为聋瞽而不问。殿山筑馆，卧榻鼾眠，阁下亦剖其无他。甚则渠论废帝事，阁下使国学者索旧典，仆窃闻之，血泪洒雨，铁肠若裂。天下士皆欲食阁下肉，彦根元老，岂非前鉴!是仆所以为阁下肝脑涂地而不辞也。临绝之言，幸鉴哀鸣。死且不朽。"文久元年辛酉二月，水户藩士子弟脱籍屯长冈驿，啸聚无赖至千八百人，移檄日："绍故黄门遗志，以举义旗。一将率水军略横滨，烧馆鏖夷。一将率陆军入江户，诛吏之许互市者。"江户戒严，命庆笃追捕，又遣小普请讲武所士三百余人于横滨守蕃馆，命诸侯备东禅、济海、善福诸寺，皆洋馆也。五月，水户亡命有贺重信、种钺三郎等十四人袭东禅寺英馆，挥枪伤英卒三人，幕吏及郡山西尾卫士惊起，互斗，杀伤卫士十余人，幕府赏卫士，命水户捕余党。既而召诸藩议水户狱，重信斗死外，斩大关某等五人。英使责老中安藤信正日："政府萎莆不能制彼亡赖，我自问其罪。"先是戊午七月，亦有人杀鲁人三名干横滨。与佛、兰两使将以兵逼，信正等力恳，事裁平。自是英置兵横滨，戎装赤目，日赤队。明年，与英死者亲族洋银三千元。六月，幕府命新庄桑名松山守神奈川蕃馆，寻命姬路松代守横滨。七月，英人来请日："自神奈川到长崎、箱馆，洋多暗礁，愿测量海底。"幕府许之，令外国奉行属吏入英船，与俱告沿海诸藩，纵英人上陆。及图成，颁于诸藩。二年壬戌正月，有人要击老中安藤信正于坂下门，伤之，亦斥其亲呢夷狄等罪。信正多携家臣自卫，伤肩，仅免。刺客七人格斗皆死，检尸，各怀书略日："安藤承井伊氏后，奸谋诡计，过之十百。蔑侮朝廷，亲昵洋夷，与京尹酒井谋幽公卿正言者。废君臣父子之大伦，溺夷狄禽兽之污俗。又命国学者索废帝古例，将使大将军蹈北条、足利辙。大逆无道，臣等为国家诛之。"当是时朝廷决计攘夷，幕府逼于强敌不敢奉诏，乃大张威焰，削亲支，锢公卿，戮志士。又讽令诸侯之持异议者退隐。辛酉十一月，令锅岛齐正退隐。于是朝野皆失和，三月，长门藩毛利庆亲上书幕府谓："王霸相和，本也。诸港开锁，末也。国本立则开锁之权在我，请翼戴天子，协和众心，以固国本。"又见老中久世广周日："自黜锅岛氏，大藩失望，各自为计。万一有挟天子以号令四方者，何以应之!"广周等愕然，庆亲睨视少顷日："为今之计，有春岳即庆永。为大老，刑部卿即庆喜。为辅佐，以洗弊政耳。"庆亲因荐其臣永井雅乐熟于京人。幕府召雅乐，厚遇之，授密旨人京师。四月，雅乐上书于议奏大纳言忠能，陈时势不可已，请敕许条约。不听。雅乐颇有学术，所条陈洞悉时势。然当时脱藩-t：辐辏京畿，出入缙绅门，交咎雅乐，遂不得要领而东归。长人在京者恶雅乐，欲刺之，雅乐谍知，取道中山道来。原良藏为雅乐副，及归屠腹，遗书日："调停王霸，卒以扦格。自许忠义，今反为不忠不义。故以死谢。"明年，雅乐亦以事自裁。时萨摩藩岛津久光亦密奏，入京上疏日："戊午以来幕吏恣许互市，亲如三家，尊如上公。持攘夷议者辄加屏黜，志士亡命结党，或刺大老，或戮丑虏，遂欲起义兵。幕吏肆其威棱，苛猛如虎，而士气益激，势日益甚。臣恐其酿乱，陷夷术中，与诸臣议，将东建言于幕府，途遇处士欲迎臣举事，臣谕令俟命，敢请处分。"朝廷因留久光镇京师。初，浮浪魁平野国臣、轰武兵安积五郎、有马新七等三十余人倡尊王攘夷之说于摄播，同盟至数百人，相谋曰："乌合举事，孰与依赖大藩。"久光将赴关东，过姬路，国臣等投之，日："近日幕府蔑朝命，亲外夷。臣等愤激，将戴我公以解诸公卿幽屏，据大坂、彦根、二条三城，下令七道，奉皇驾于函岭东，问罪幕府，并歼灭丑夷。请公察微衷，奏之朝廷。"久光谕留伏见，自以士卒千余人入京师。既而萨之亡命在大坂者愤久光过镇，重与诸浪士相率将逼京师。久光乃遣藩士罂之伏卵．．球澍论斗争．右马新十以下死者八人藩亦蒙创。初，所司代酒井忠义呈书，传奏曰："仄闻西国亡命啸聚于大坂、兵厍，唱暴戾之说。苟公卿密通其谋，必有不测变。万一有逼辇下、规威劫者，下官当竭力诛夷之。"及伏见变起，上下骚扰，忠义等仓皇遁，由是所司代威令堕地，处士横行杀伐之风大起。诏日："关东奏请限十年绝外夷。汝其奉旨，运谋以张国威。"既庆亲复上书幕府日："近日列藩游士不经幕府而直奏天朝，苟有奉诏要关东者，当酿群雄割据之势。将军宜朝京师，会列藩，议国是。大事奉诏以行，使天下皆知公议所在，将军尊朝廷则天下皆尊幕府矣。"五月，蜂须贺茂韶亦上书幕府，略日："昨日之历，今日不可用。许外人互市，亦非失算，而恨其不当寂，何也？先拒而后许，彼既以要挟遂志，则所求皆挟势而来，何怪彼之傲很不驯乎。茂韶恐我清净土陷为腥膻域，今游士啸聚阙下，人心向背亦已可见。侧闻敕使东下，王室之亲疏，皇国之安危系矣，转祸为福在今日，生衅酿乱亦在今日。事机一去，间不容发，请选非常之人以处非常之事，若松平春岳、锅岛闲叟、藤堂高猷、伊达春山，皆宜使之参朝议。麾下之故源齐昭、故岛津齐彬，前所建白多可参酌，宜引三家三卿以陈意见，优待大藩以备咨询。"又日："海防大事，请命海外各国造十数舰，使麾下士人就学操船，或巡视北边鲁西亚境，或航朝鲜、广东、香港、吕宋、爪哇诸岛，以熟海路。置造船、铸炮场于五畿七道，每道三所，使工人学习技巧。如此庶可兴内治而御外侮"又曰"将军宜入觐谢厘降之恩。曰皇宫供御宜倍旧额。曰宜修历朝山陵。曰四方游士愤受外侮，遂犯幕法，X-情可恕，其迹可憎，请宽假之，使各归其藩。其余尚数条。"藤堂高猷亦请入朝以慰天下望，权宜以宽游士罪，攘夷以尽将军职。幕府皆纳之。时有诏召庆亲西上与岛津氏同镇。处士岛津、毛利氏既居京东、西，相周旋，家茂乃先后释庆恕、庆喜、庆永及山内丰信、伊达宗城罪，寻奉诏解粟田宫、鹰司近卫、一条久我、万里小路等幽屏。朝廷又遣左卫门督大原重德奉诏东下，岛津久光及毛利家宰等从之，五月十日诏至，略日："今外夷益猖獗，幕吏误措置，天下骚然，万民将堕涂炭。朕仰耻祖宗，俯愧苍生。幕府奏日：近以人心不协，故不能举膺惩之师。苟降嫁皇妹，则齐心协力以攘夷。朕特许所请。幕吏乃连署奏日，限十年必奏攘夷功。朕甚嘉之，亲祷诸神以待其成。客腊和宫东下，朕告国政仍旧委幕府，惟外事实关国体，故使奏闻而后定，且命二三大藩参预其谋。幕吏依违未奉行，既而萨、长列藩及西海、南海各处士蜂起建议，凡所密奏虽毕出于忠诚忧国，而事甚激烈。朕召老中久世广周西上，又迟迟未行。幕吏因循偷安，失抚驭术，恐国家倾覆立至矣。朕日夕忧惧，朕欲使德川氏恢祖先功业，张天下纲纪，因命三事：其一，使将军率诸大名谓诸侯，日本通称。入朝，议治国家、攘戎夷，上慰祖灵，下顺民心。其二，依丰臣秀吉故事，令沿海大藩五国为五大老，以整武备。其三，使一桥刑部卿谓庆喜。辅佐将军，越前前中将谓庆永。任大老职，行内外之政，则必不受左袍之辱。将军宜撰其三事，以行其一。"家茂因理装西上。是月，英人上书幕府，言小笠原岛非日本有。幕府先已遣水野某巡察，乃引证据答之。六月，松本臣伊藤军兵杀英人二名于东禅寺，而自杀。幕府罢松平光则，警卫出军兵尸以谢英，寻以洋银三千元与死者族。军兵居常慨光则警卫洋夷，欲以事致仕，会更戍之日英人无礼，军兵愤恚，遂及难。八月敕使重德西归，岛津久光护之先发，途过生麦，英人驰马冲久光前驱，卫士谁何不听，怒马直过，卫士遂杀之。长人桑原良藏入横滨欲斩外夷，见捕自杀。十一月，又敕三条实美东下，诏日："朕于攘夷议万变弗渝，然人心不一则事不集。朕欲布攘夷诏于天下，若策略则将军职掌，其集思竭虑。"家茂对日："攘夷，臣职也，然须令列藩养锐待贼。臣明春入朝再奏方略。"三年癸亥正月，鲁人来江户，告日英、佛将举兵来，而诸浪士在京摄间者方以攘夷促庆喜，庆喜日待将军入朝，浪士扼腕而退，遂杀千种家臣，投首于庆喜馆，日为攘夷血祭。又杀池内大学，枭首于大坂难波桥，榜日是通夷贼。又投一首于山内丰信馆，书日："是亦助恶者。今攘夷诏下，公之举措安危系焉。微者之首，敢供辕门。"肥后人轰武兵、长门人久坂玄瑞、寺峙忠三郎、土佐人武市半平大等诣关白邸，逼之日："庆喜、庆永已人京，而屡延攘夷期，朝廷亦置之不问。臣等愤激之余，或不能顾尊贵，欲血刃以祭军神。"关白大惊，报之各藩。大纳言实德、中纳言季知、少将实丽、大藏卿随资等亦促关白以攘夷，关白报之庆喜，庆喜与容保、庆永、丰信答之日"待将军入朝而后决。"寻诏公卿及在京诸藩早奏攘夷功，又用武兵等言诏洞开言路，遴选参政，特置关国事一官，撰当时公卿有名望者为之。二月，英、佛军舰相踵入横滨。十九日，以书逼日："愿获岛津三郎!否则取偿金六十万圆于政府，别取三万圆于鹿儿岛，区区者不余畀，则当以炮火鸣冤。请自今限二十日赐答。"江户戒严，命间部诠实守殿山、津轻、朝澄，岩城某守越中岛、松平、信庸，久世某守滨苑，安藤某守羽田、山内、丰福，浅野某守大森。事报京师，诏在京大名日："英人至横滨问生麦事，有藩屏任者其各就国整兵。"乃令前田齐泰备京师军根，毛利厌亲备对马援兵军粮，因罢其武库戍，松平庆伦、龟井兹监，中久昭代之，德茂德戌二见浦与安浓津，同护大庙，池田庆德督摄海诸戊，兼守隐岐。是月十三日，家茂发江户。三月四日至京。帝幸上下加茂庙，亲祈攘夷，家茂率诸侯扈从。初，家茂未西，豫诏在京限十日，以攘夷期逼也。既英事日急，有烧品川高轮之说，东人日劝家茂东归。德国庆恕上疏日："君臣和而夷可攘，谚日去者日远。臣恐衅开，不如缓将军东归。"庆喜、容保亦说辅熙、实美，请留家茂。帝燕见家茂，待之优渥，日："业既委万事，当在此指挥大名。"家茂感喜。岛津茂久臣本多某献十策于阙下，日筑大坂外城，引淀河为涅渠，其规模倍丰臣氏，四面起烦台，诸门设大铳数十。曰尼崎、岸和田两城为大坂羽翼，仿坂城制开周池，筑烦台，集摄之兵于尼崎，泉之兵于岸和田。曰和田岬筑八棱城，亦征不沿海诸国之兵守焉。曰自安治、木津川至山崎八幡峡，连筑烦台。日令武库、界浦市人徙京师。曰纪伊、阿波、淡路，遣公卿各一人巡视其海防，作图奏之。日沿海各国建土著战守之策，勿劳奔命。日武库、界浦等处及其他要港置军舰。其十，请大将军留京指挥列藩。至是，岛津久光奏日："臣献鄙见以论时事，而谗口间之，某孽者多，臣言不行。久居阙下，虑有不虞。且攘夷期近，愿赐数月暇。因留书，明日就国。"以诸藩在京或有议岛津氏执事者也。四月，诏家茂令十万石以上三藩同戍京师，代以百日。家茂诣阙，朝廷决以五月十日为攘夷期。家茂勉奉诏，布告诸藩，而心知不可。既而帝行幸男山，欲亲授攘夷节刀于家茂，关白辅熙、左大臣忠香等皆扈从焉。家茂临期称病，因召庆喜，欲授之，庆喜穷蹙，俄称病。下祠浪士等闻之，怒日："咄，惰夫不足与有为!"遂请帝亲征，愿为先锋。朝廷暂慰藉之。既而庆永为浪士所逼，知攘夷难行，上书辞总裁职，遽归就国。山内丰信、伊达宗城等皆就国。时英国偿金议久不决，萨人上书幕府日："闻英人逼政府，欲得吾族三郎而甘心。苟授首而解难，固所愿也。然英人失礼于我，我故斩之，曲在彼而反求偿，何舛也!三郎欲授首于兵间，敢请命。"公卿亦主张不偿之说。即有传闻英、佛寇摄海者，时德川茂德留守江户，驿骑络绎，促家茂东归。既而庆喜、长行等小笠原行，亦幕府老中。奉攘夷诏东下，英、佛益逼幕府，老中欲俟家茂归。五月，老中多称病，无一人视事。茂德乃亲自西上，庆恕又使人要之途，茂德人名古屋城亦称病。幕吏已再四延答期，欲再延则无辞，老中松平信笃、井上清直等遂授偿金券于英人。会长行至，欲先锁港而后偿金，老中不听。长行独至横滨，告各国公使日："我帮独立久矣，邦人皆不喜外交，故京师命幕府锁港，止贸易。"公使等答日："吾辈奉国命通商，此非吾辈事，当遣使本国议之。然结约复破，各国将问背盟罪。日本何不达宇内形势之甚!"幕府虑英、佛生变，宣布市民，市民争逃避，舟车搬运，府下大骚。庆喜在途闻偿金议决，飞骑止之，既知势不可挽，乃人江户，出偿银四十万圆于英，事始平。京师闻报，公卿哗然，秉独会议，彻旦不决。先是，毛利庆亲奉朝命大修下关堡，是月十日戍兵发庚申舰，炮击墨舶于田浦洋中，墨舶亦发烦。入夜大雨，海面昏黑，弹多不达。戍兵又放一舰，交战数刻，墨人有死伤者遂遁。家茂时巡坂摄海防，及归京，攘夷过期，东报未至，两奏让幕府。庆恕等对曰："遣使促之尚迁延，则命将军东下。"庆喜亦自东上书日："臣未见攘夷胜算，幕吏疏臣为包藏祸心，臣内外煎逼，恐负圣恩。"请辞职，朝廷不允。六月三日，家茂入朝，诏乃许东归。初，下关兵与兰船战，互有死伤。是月墨舰来，袭破庚申舰，炮台亦毁。寻佛舰突入，毁赤马关、坛浦、杉谷诸炮台，上陆放火。前田村长人短兵横冲其队伍苦战，仅却之。幕府令中根一之丞待乘朝阳舰至长诘问，长人不服，并杀幕使。当长人炮击墨舰'J、仓对岸不援，墨亦不侵。长人责小仓曰："邻国之义，缓急相援。今闭户不救，是背攘夷诏也。此后我炮击夷舰，对岸咫尺，不保弹丸不及，愿勿责我。"小仓人日："将军在职，幕命乃敕命，不敢为轻躁之举。弹丸之及不得从命。"自是仓、长有隙。一之丞等过淡路岩屋洋，德岛藩长坂贞治误认为外舶，发烦，后贞治屠腹谢罪。一之丞等将赴小仓，过田浦，长人炮击之，下小艇诘问，长人答日："幕舰模洋式，故击之，不则误认洋船以为我舰可乎？"一之丞与钤木八十五郎入诘长事，长重臣答日："奉朝命幕旨焉，尔何敢擅乎。"拘留二使，遂暗杀之。幕府遂大恶长藩。当是时，朝廷已下攘夷诏，幕府密主和议，而长人已开兵端，乃诏赏长人果断。特赐红白御旗，于毛利庆亲赏之。又命以少将正亲町公董为监军，传攘夷应援之诏于诸藩日："兵端已开，苟袖手旁观，非皇国臣民。诸藩其一心敌忾，互相声援，以雪国耻。"遣公董于长防及镇西、水户、会津，伊达、细、池田、山内、有马等亲兵从之。寻筑前、肥前诸藩驰使至荻城，曰："贵国复有寇，必致援军。"浅野茂勋亦欲援之，请就国。又遣禁里付小栗某下江户，责幕府速举兵。又诏让幕府私盟，日锁港限三十日，苟七国不退，则攘之。老中信笃正直等谓事难施行，且并绝和兰，何也？七国谓英、法、墨、鲁、兰及葡萄牙、普鲁士。六月二十七日，英人帅七军舰抵鹿儿岛，日："生麦之事已与政府平，然主谋无罪事不平，请赎金三万圆养死者妻孥，不则得主使者。"萨人对日："杀人者死，万国所同，俟捕获亡命，敢不伏辜。然冲大名卤簿，我亦有法禁，与足下辨曲直而后议养妻孥。"七月朔，英人夺蒸气舶三及琉球船二，焚之。萨兵大怒，乘大风雨邀战，英舰一不动，其六折旋自如，指岸炮击丸无虚发，碎炮台及炮数十，火及鹿儿岛市，延烧数百户。萨兵亦炮伤其舰，殪二将，死伤者数十人。萨士乃乘飞舸入英船乞和，英人即止战。萨士附英舰至横滨，请金二万两于幕府，与之，事乃平。初，萨摩撰壮士十名，伪卖果船，谋分入英舰刺其船将，陆兵应机一击鏖之。以风浪大不得近，计终不成。及战，英一舰不遑拔锚，绝绳而去。萨人夺锚，至和成乃返之。英舰过摄海时，鸟取人袭击之，英不战而去，后鸟取将亦屠腹谢罪云。八月，诏大坂城代日："蕃舰如来，急击勿失。"幕府下教日："既奏请见许，必勿浪战。"时诏、教龃龉率如此。

毛利庆亲已开战，欲颁攘夷亲征诏于天下，奏请行幸大和。帝遂诏日："拜神武天皇陵，驻跸春日山，议亲征。"自帝命萨、长、土三藩留镇京师，诸侯望风朝者八十余国，幕府奏请以松平容保为守护职，帝亦命留镇。而萨、长、土势最强，相倾轧，朝臣各分左右袒。又恐浪士主战者纵横辇毂，会行幸议决，忽有流言谓"长人当乘行幸火大内，奉驾函岭，东征幕府"。朝议忽中变。是月十七日夜半，亲王尊融、左大臣忠熙以下尽朝，决议召守护职所司代征兵备非常。议奏传命锁九门，令萨摩、会津、因幡、备前、阿波米、泽淀分守之。停公卿十三人参朝，召大纳言实德、大纳言实爱、中纳言光爱等。尊融传诏日："议奏关国事等，信长人诡激，矫诏旨，图不良。天皇震怒，亲征非睿旨也。"十八日，遂诏停行幸，免长人戍兵。长人乃挟中纳言三条实美等西去，容保等仍备非常。诏日："近者诏令真伪错出，十八日以来诏乃实出朕意。四方其体之。"九月，命亲王炽仁为攘夷别敕使，既以关东奏锁港停之。十一月，朝廷诏诸藩日："锁港待幕府指挥，勿轻举妄动。"主攘夷者闻之不怿，日朝议复陷姑息矣，相率奔长。是月，家茂遣外国奉行池田某、河津某、目付河田某等于英、佛诸国，图锁港事。先至佛说锁港，佛不容。某等目击海外交际日盛，有所悟，遂不历说各国。明年八月归，具陈其由。幕府责其辱命，削官禄。十二月二十七日，家茂复乘军舰入朝。元治元年甲子，正月十五日，家茂入京，总裁松平直侯等从之。二十日，家茂率诸大名朝献，诏家茂日："朕爱汝如子，汝亲朕当如父。丑夷不可不惩，然不可轻举暴动，宜以实心行实事。汝上策略，朕详察可否，以定不拔之国是"。又日："暴虎冯河，非朕所好。而三条实美等不察大势，矫诏亲征，欲讨幕府，长人遂炮击夷舶，暗杀幕吏，勾引公卿，其罪大矣。然皆朕不德所致。自今海内一敌忾，绝外交，以副朕意。"其他赐诏者四十余藩，时谓之翻覆纶旨。自三条实美等西去，诏褫实美爵，禁长人入京。庆亲父子上书日："臣尊攘之志始终不渝，闻亲征诏下，距跃三百，欲为先锋。何图诏停行幸，罢臣宿卫。臣为谗言所中伤，九天为证，无以自明。臣今不敢诣阙自陈，惟坚奉前诏，一意攘夷，以死报国。"岛津久光入朝，亦奏曰："八月之事，臣不胜悲痛。朝令夕改，衰世积习，请察时势人情，建不拔之基。临事纷纭，良法奇策，徒属无用。幸诏列藩决大计。"池田庆德奏曰："向臣闻之大臣两卿，信攘夷之诏始终不渝。睿虑一惑，天下得窥九重浅深而不信朝命。夫七卿毛利氏之触朝谴，虽非无故，然要之遵奉睿旨为攘夷嚆矢，足以偿越境之罪。苟奉诏攘夷者蒙严谴，则人人解体，将日不如因循姑息之为愈。是自开瑕衅，陷于夷术中也。敢请许七卿及毛利氏入京，以明示积年攘夷之旨，一海内人心。"长冈护久与其弟护美奏曰："要港已开而夷欲无厌，朝廷主决裂，幕府主游移，至于锢公卿、戮志士，而国内之隙开矣。庆亲初念在协和幕府以戴王室，顾朝旨、幕命未尽善，是以激烈之徒说七卿等辗转相激尔，如闻长人固执十八日前诏为真敕，十八日后诏为伪敕，然则其不奉幕命必矣。请召庆亲父子或重臣至大坂，下敕谕之，使奉幕命，然后责其罪，彼必低首屈服。否则酿成内讧，恐外人乘衅。"其余上疏论事者三十余人。四月，诏家茂日："汝入觐，列藩亦会同。今后宜政出一途，以示人归向。攘夷锁港，必奏尔功。若实美、庆亲等处置，一委之汝。先是朝廷置参豫，以忠熙、齐敬、尊融及容保、庆永、久光、丰信、宗城、护久等为之，既而更诏有事乃参朝议，以委将军一政权也。六月，大纳言实良奏日："朝廷下攘夷诏，而将军以锁港奏。公卿诸侯，东西奔走，皆志在攘夷。将军与庆喜既奉诏，然人则奉书，出则忘战，臣不解其故。"大原重德亦奏日："今天下汹汹，惧睿旨中变。臣决知其不然，特请变锁港为攘夷，布告中外，以示必战，定民志。"不报。八月，幕府下教征长f-j，初，长藩士屡上书乞宥庆亲父子罪，弗省。诸士决议曰，除君侧恶，余无别策。于是其老福元侗等率兵犯阙．容保纠诸侯兵讨平之。七月十七日下征讨诏，寻削庆亲父子爵。部署肥、筑、萨、艺等二十一藩，以德川庆胜为总督。时各国欲寇长报怨，公使会议于横滨，及闻幕师征长，遂命将先攻。是月五日，有英、佛、墨、兰舰十八艘入丰前洋，寇马关。炮击前田坛浦烦台，长人应之，弹丸交注，炮烟蔽海，日暮交绥。六日再战，长人不利，撤守走。四国兵上陆，进至板谷，长人袭败之，杀十数人。七日，四国兵据山狙击，长人力拒，迭有胜败。而长人铅硝既尽，不得已约和。各国船长责前事，长人对日奉朝旨、幕命耳。出证左，谢之，乃定约撤戍，罢筑炮台。日嗣后纵外舶来往下关，许购石炭、薪水、食粮，遇飓风许上陆，偿金则俟与四国公议处以公法，媾乃成。既而各国公使逼幕府日："长事须偿金三，取之长人乎？抑问政府？"答日政府取彼与之。各国公使日夕督促。既幕师攻长，长人伏罪，明年正月遂撤西征之师。庆应元年，幕府以长人内讧，再征长，家茂亲督师。于七月人京。九月，各国公使自横滨航入摄海，老中阻之不可径人武库，佛公使上书幕府日："订约久矣，以王朝诸侯持异议，内乱骚扰，驯致迁延。今萨、长已通好于英，均许开港，而政府反议锁港，何也？英使囊

欲面议将军，将军不遽诺，故不得不以师从。佛深为贵国寒心。今不许条约，则造炮铸舰之术不传，其何以强兵？一败再败，势不可问。不如请敕许即开武库，以解诸国惑。"家茂大恐，因奏请让军职于庆喜，别疏日："今宇内互相往来，万里之大，弹丸之小，无一国能闭关拒人者。独我国迁延退避，畏之如虎，何以持国体。自墨使入下田，迭奉圣旨拒绝外交。然臣家茂亦面奉明诏戒轻战，于今八年矣。西征事起，臣入坂城，不图夷舰突进武库，要条约敕许。今内忧外患，逼于臣身，非啻臣身，皇国臣民同此祸厄，海防何者足恃与各国战。幸而小胜，环海皆寇，生灵何辜。臣身存亡即置之不问，臣诚不敢知宝祚安危如何。臣不胜痛哭，愿赐敕允以舒目前之祸。"疏已具，令德川元同入京，家茂遽发大坂，至伏见治归装。诸将士视急争从，道路绎骚。庆喜在京闻之，大愕，即夜与容保、定敬单骑驰赴伏见，面议而还。十月，庆喜、容保、定敬、长行等亦连署奏请敕许。诏问诸藩，多许之者。五日家茂乃入朝，令传奏飞鸟、井雅典、野宫定功赐敕于家茂，允许条约，然犹不许开武库。幕府宣告中外，外舰乃去。幕吏以敕示各使，英使见书中"兵库仍不许开港"语，遽起取书怒裂之，掷于地，曰："使臣之职，尊约而已。他非所知。"幕府乞援于佛使，请为调停。于是老中连名作书日："兵库开港，其责在大君。已委水野和泉守，请至江户再商。"各使乃归横滨。

自戊午结约，朝野谤议，至是乃得敕裁。家茂遂驻大坂，命将西征。有佛舰过马关，日："佛已与政府盟，不得不援政府讨叛者。今将赴长崎，请归路，报我。"及长攻小仓，佛人诘长人，长人日："幕府屠我大岛，燔我聚落，杀戮亡辜。小仓负邻交，启东军，我何得唾面不报!"会英船来居间和解，佛人乃去。或日幕府私嘱佛以劫长也。寻英人率军舰及测量船各一泊宇和岛，伊达宗城遣吏按之，对日："政府无悔约意，英岂有异志。"二年丙寅，七月十一日，将军家茂薨于军，布告列藩，旋征西师，诏以庆喜为将军。十二月，帝患痘，崩。今帝庆应三年丁卯五月，诏开武库港。先是，各国公使自武库至大坂，贺将军袭职，且促开港。庆喜奏请日："曩先帝明察，俯允《条约》，然犹禁开武库。先臣家茂岂敢违旨，而不以布告者，以开港之期载在盟府，不可渝也。苟或失信，各国将以兵戎问背盟之罪。我中世以还，群雄割据，互相盟誓，每洒血为书。然当城下穷蹙肉袒求和，辄以为姑许纾祸以待后图。当歃血之初，已萌背约之意，故已盟复寒，视为无足轻重之事。然不可施于今之外国也，今万国交际，首重缔约，一语已下，山可移，海可覆，而约不可废。故约中一字之墨，万民之膏血系焉，利害所关，不可不慎。今之《条约》诚有失便宜者，而非开武库港之谓也。臣闻英、美、鲁、佛各相往来，环球而居，虽异宜异俗，而横目圆颅均是人耳，既无彼此，即谓之同胞可也。万国和会，我日本乃欲独立海中闭门拒绝，能乎？不能。一缔条约，互相维系，强不得凌弱，大不得并小，故西人谓条约尊于法律。法律所以治一国，条约所以绾万国，郑重如此。臣敢披赤心保其无他，伏冀陛下详古今之变，察宇内之势，从已许《条约》，特开武库，以昭国信，扬皇威。"朝议以先朝所禁，诏询列藩。浅野茂长、池田茂政、池田庆德稍持异议，其他均谓可许，遂许之。幕府乃定本年十二月为开港期，后又改期明年三月。方是时幕府大政皆仰朝旨，而庆永、齐正、丰信、宗城、久光等各参大政。寻丰信上书幕府日："比年以外交酿内乱，东西分扰。无他，政出二门也。方今大势一变，不可墨守旧规，宜奉还大政于朝廷，与万国并立基业。"十月，将军庆喜遂奉还政权。十二月九日，朝廷下诏日："今日以往，大小政令自朝廷出。"明治元年正月十二日，令四方日："曩德川庆喜快怏失望，敢以兵逼京师。今以亲王炽仁任征东大总督，授锦旗东征。"初，庆喜之叛，诸国公使在兵库下局外中立令，禁其人民勿援东西师，勿鬻兵器。及庆喜东走，又告公使日："日本天皇亲执政权，自今以京师为政府。"二月会各国公使于大坂本愿寺，文武诸官尽列，外国事务官、少将东久世通禧，少将伊达宗城传命日："政府新置外国事务局，责在吾辈。自今日始，请遇事协议，以慎邦交。我天皇欲见诸卿，公等其待后命。"公使等答日："固所愿也。然闻征东师起，吾曹将避乱横滨。倘天皇赐谒，愿勿延。"宗城日："余为外国人居留者保无虞，莫以为念。"公使日："然不欲旷日。"或日延夷于阙下，如物议何？参谋等笑不对。三月朔，英、佛、米、兰诸公使入朝拜谒天皇，贺大政复古盛典。是日仪毕，帝临，太政官以五条会诸侯盟誓，其末日"求知识于寰宇，以振起皇基"，遂布告全国。于是外交事略定，京人相贺。而是时攘夷之说未息，当各使集兵库时，备前藩王过神户，或犯其前驱，遂发炮攻击互市场。各国咸怒，尽夺诸藩轮船之泊于神户者。土佐藩兵守界浦，又炮击佛国，十六人或死或伤。佛国联各使以五事要朝廷，概徇其请。曰急戮暴徒。日偿金十五万圆。日外务长官亟致书谢罪。曰土佐藩主亦谢罪。日不许土佐藩士佩7J入市场。三日不允，则径行吾意。廷议虑开衅，遂执土藩士二十于夕卜国。已通商矣，有吉田寅次郎欲私附外船往各洋，幕府犹处以蔡酒镧后渐弛此令。幕府先遣梗本武扬、德川昭式往外国名日留：大藩亦选俊才罚往，中如伊藤博文、井上馨、鲛岛尚信、森有礼、吉田清成辈皆在其中。学成归朝，值变革之际，成破格擢用。维新之初各朝贵侯封争遣子弟往学，明治元年海外留学者五十人，二年至百五十人，至五年大抵千余人。初改兵制，练海军，变刑法，研医学，架电线，敷铁道。创办之始争聘外人为导，外人应募而来踵趾相接，几遍于国中。自政府属官逮于私学校、各社会、各制造所，苟采用西法者成雇西人，此辈来者成称御雇教师。明治初年，意谓取长以补短，逮三四年，则皆欲舍旧而谋新，风气所趋，聘书络绎。明治六七年间，所聘外人大约六百人以上，至十一二年渐少，犹在二百人以下，修脯之费约计殆过千万圆。外务日繁，政府乃分驻公使、领事于各大国。明台三年，以森有礼使美，鲛岛尚信使欧洲，是为遣使之始。尔后遣派公使凡九国，为英、佛、米、兰、独、鲁及澳大利亚、意大利二国。又分驻领事于英之伦敦、新嘉坡，鲁之歌尔萨浦、盐斯德，米之桑港、纽约，佛之马塞，独之伯林等处。已渐祭外情，思恢复已失之权利，而外人尚干预内政，或故犯日本条规，或强迫日本遵行，如游猎规则、外人多游猎内地者，日本制令：民人繁集之区，林木掩蔽之处，不得妄发铳，犯者得拘禁之。而巡查拘而致之领事者多以无罪免。穷疫法，明治十二年，长崎疫证流行，即霍乱吐泻，西语名为虎烈刺者也。此病最易传染，日本仿西法以定规则，凡有船由长崎来横滨者，先泊相州之长浦，遣医检视，用各种消毒法验明无病者乃放行。商之各使无异议，惟独逸有船来不服检查，破例驶入，谓所定规则未善也。外部不得已复与各使协议，将规则改定，各使乃布告其民使遵行。此案出而日本论者嚣嚣，皆谓外人侮我，不啻奴隶我，边鄙我云。日本均不得行其志。然整理内政颇有规模，外客来游者如英国皇子、二年。鲁国皇子、2i1年。伊大利皇族、六年。德国皇孙、十一年。美国前总领格兰脱，优加敬礼，颇获声誉。格兰脱临别告国皇日：愿日本日益富强，卓然独立，毋使外人干预内政。并愿与英、米诸绅设立东洋友会，力御外侮云。外政亦有进步，如害桦太全界与鲁西亚尚易取千岛，初，壬戊秋，竹内某、松平某使鲁，以桦太一地．委奴、以色．列两种人分处，欲限北纬五十度定两国界。鲁人争曰："乌得以此地为贵国有。以舆论言之，谓之满洲属岛可也。且四十八度以北未见委奴人种，乃欲分五十度乎？此土无界可定。然疆场之邑或彼或此，亦非我所好。我在下田尝与贵国约，人民杂居，贵国置不问，曰他日目击实地，以议无已，今以阿丹和港界之。"二人察其言有夺全岛意，然茫乎不辨地势，乃立券约就地势定界。幕府请命熟地理者检之，居五年，使节未遣，鲁遂大起土功拓桦太岛。事闻，幕府大惊，乃遣小出石川等至其京都，执旧券议就地势定界。鲁若为不知者，欲以千岛代桦太，盖谬以千岛为鲁有也。小出等让其食言，鲁人日："口舌何益，今与贵国随开随居，不亦善乎。"小出等议日："虽唇枯舌燥辩之无济。今鲁人拓地已及五十度，南需者事之贼我国之咎也。"终复约"彼我人民杂居"而归。至明治三年，托米国政府周旋仍画五十度为界，鲁不允。四年，副岛参议。六年，岩仓大使等迭议，不就。及梗本武扬使鲁，又争论连年，八年冬乃定议：割桦太与鲁，而交换千岛归日本云。释秘鲁佣役船，经俄皇公断，亦直日本而非秘鲁。事详体交志》上篇。其后，东京有数百工役应募赴秘鲁，政府虑蹈卖奴之弊，禁止之。布哇，即华人所谓檀香山也，有米人佣雇贱民送致其岛，幕府不能禁，后亦遣吏往布哇检察，不愿留者载以归。自秘鲁事起，日人谓业娼妓、掠卖儿女均损人权，并禁之。

其全国君臣上下所最注意者，在改正条约。维新之初，虽照行幕府旧约，已渐知领事管辖外人、税则不能自主之非。明治四年，特命右大臣岩仓具视为全权大使，参议木户孝允及大久保利通、伊藤博文为副使，专议改约，兼察各国政事、法律、商法、教养、兵制等事。先至米国，议1、笛。原约以十年为期，明治五年五月即为改约期已至，米外务卿曰："此大事，非空言可辨，必须有实权乃可议。"遂遣大久保、伊藤归国请全权委任。既闻欧洲各国均不愿，乃中止，两副使仍往米偕行。及大使归朝，益锐意改革。值西南变乱，待事定乃与各国公使协议，意欲增加输入，凡内港贸易。谓专在一国中来往，由此港至彼港也。不许他国船侵占。旋与米国议改，明治十一年，吉田清成议于华盛顿，约称：所有海关收税章程由日本政府自定。日本内港贸易专属日本人。复言此约俟各国改约后即日施行，然此各国未就范，故不能实施云。至十二年，又将关税改正稿出示各使。英使询于横滨、兵库、大坂之英商商会，议覆日："旧约非不可改，但当订正细条目已耳，其大纲不得废也。谓增加输入税，既输入矣，已入日本人之手，而重课之，楚人得而楚人失，何利之有。因加税而输入骤减，吾辈之害也。已加税而输入如故，于彼又何利焉。利不百不变，法何改作为。谓废弃输出税，以此劝工，以此务财，以此训农，使物产日盛，彼之利也。若以此抵偿输入所加之税，示惠于外人，殆不其然。日本丝茶价之高低，悉操于欧洲市场，于东洋成本之重轻无与也。吾辈但从中逐什一之利耳，所减之税不能认为吾辈溢出之利也。海关税则之权由日本自定，诚虑日本政府谋己而不顾人，如美国之保护税，竟值一而取二，年来贸易已渐觉减色，如施行此政，行且闭关矣。若两国协议，准物之精粗、价之高下以定一平均税，则犹之可耳。前定关税以日本旧行之一分银抵算，殊滋不便。今日本已自造金银货，望以各国同等同量之货一体收用。日本政府欲自专本国内港贸易之权，商舶来往多则货物之转通易，官民均受其福，今三菱会社自专其利，而以外舶之搬运为禁，一商会之利耳，于全国何利焉。多开新港以通商，此两国公共之利。而现行规则不许外人在内地居住贸易，望并弛其禁，均许其自由，庶与欧美无异。日本内地尚多可开之矿，应兴之工业，愿移外人资本以代兴大利。至于外国已经注册之货，有名之牌号，独卖之权利，愿极力保护，毋使日本人伪托妄争。年来日本纸币制造甚滥，愿设法限制，勿使摇动市场，有碍贸易。此皆吾辈所望各公使忠告于日本者也099日本大藏卿亦询于东京、大坂、长崎之日本商会，亦议复曰："现行《条约》内外胥受其害，举国所共知也。增加输入税以减轻地租，保内港贸易之权毋许外人船舶侵占，庶可舒民困而励商业。初结约时，海关收税以幕府之一分银计算，外人货币不论其成色之轻，但以分量相准，彼以搀铜之货易我足银，受损多矣。嗣后定制，以一分银之三百十一个当洋银百圆，准此计算我政府仍复失利。今日本货币，如上海、香港、新嘉坡皆邀信用。泰西通例，本国只用本国之货，请嗣后收税概用日本贸易银，其他一概屏弃之可也。维新之始，国人见舶来之物无不垂涎，尽取其累叶之所积蓄倾泻一空，争相购取，故明治三四年以后商务日盛一日，至十年而衰颓矣。其盛也非实状也，民浮故也。其衰也亦非实状也，钱荒故也。苟《条约》得宜，贸易且日盛，安得如外人所谓有害商务耶。纸币价低，非政府滥发之故，乃金银滥出之故，银价不定，商业实岌岌可危。然日本无法以补救，则皮之不存，毛将焉傅。使日本全国有楮币而无真银，外人又何所藉以为利耶。故日本今日之政，当开通道路，兴造船舶，以利转输。广开通商之港，增加输入之税。竭智尽力以保我国本有之利，增吾人输出之品，其要全在于改税则、改条约"云云。十三年，再将《条约》改正稿分致各使，请转呈各政府委权于东京各使，以便协议，今犹未定。


卷九 天文志
</div>
    <div class="pagination">
<a href="日本国志.html">上一页</a><a href="日本国志.html">1</a><span class="current-page">2</span><a href="日本国志_page3.html">3</a><a href="日本国志_page4.html">4</a><a href="日本国志_page5.html">5</a><a href="日本国志_page6.html">6</a><a href="日本国志_page7.html">7</a><span>...</span><a href="日本国志_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
