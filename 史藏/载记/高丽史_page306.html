<!DOCTYPE html>
<html>
<head>
    <meta charset="UTF-8">
    <title>高丽史 - 第 306 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 306 页/共 739 页</h1>
    <div class="content">元帅　都遣也速塔儿白王曰: "我居王国七年于今未有一善恶则已多惟望王善奏。"
#高丽史28卷-世家28-忠烈王1-04-32-1278

北京同知康守衡来献马一匹。
#高丽史28卷-世家28-忠烈王1-04-33-1278

辛卯永宁公　子司空熙及雍来献马。
#高丽史28卷-世家28-忠烈王1-04-34-1278

癸巳　都还元。
#高丽史28卷-世家28-忠烈王1-04-35-1278

甲午次崖头站王摠管献　驼一头马六匹。
#高丽史28卷-世家28-忠烈王1-04-36-1278

丁酉次懿州辽阳懿州二达鲁花赤献马。
#高丽史28卷-世家28-忠烈王1-04-37-1278

辛丑遣前大将军尹秀市马于北京。
#高丽史28卷-世家28-忠烈王1-04-38-1278

壬寅北京达鲁花赤康希闵献马。
#高丽史28卷-世家28-忠烈王1-04-39-1278

己酉次北京锅窑馆行省右承　鲁欢　政张彦泽签省阿鲁丁摠管按察治中等各献马。
#高丽史28卷-世家28-忠烈王1-04-40-1278

壬子中书省遣哥塔及开平府达鲁花赤将老等来迎。
#高丽史28卷-世家28-忠烈王1-04-41-1278

六月丁巳太白昼见经天。
#高丽史28卷-世家28-忠烈王1-04-42-1278

庚申次香阿树林蒙密禽兽所居皇后遣二宫嫔来　居人云: "此天子游猎之地虽亲王不得舍而使国王宿焉眷遇可知。"
#高丽史28卷-世家28-忠烈王1-04-43-1278

辛酉帝遣皇子脱欢皇后遣皇女忙哥　公主及阿伊哥赤大王妃来迎于三十里之地且设大穹庐于开平府东门外待之。
#高丽史28卷-世家28-忠烈王1-04-44-1278

己巳王及公主谒帝帝设宴慰之。
#高丽史28卷-世家28-忠烈王1-04-45-1278

丁丑　都奏帝曰: "高丽宰相多占匿民户免避赋役请禁之。" 又请罢诸领府为军帝曰: "汝与国王议奏耶。" 曰: "否" 帝不许。 　都见王议其事王不对　都颇愤　。
#高丽史28卷-世家28-忠烈王1-04-46-1278

戊寅王上书都堂辨方庆事及谈禅法会。
#高丽史28卷-世家28-忠烈王1-04-47-1278

庚辰公主诞辰皇后赐塔子袍。
#高丽史28卷-世家28-忠烈王1-04-48-1278

是月　知政事金炼卒。
#高丽史28卷-世家28-忠烈王1-04-49-1278

秋七月甲申王谒帝奏曰: "向闻车驾北征表请悉索弊赋以助征陛下以远地不许臣今入朝请躬备戎行以报圣德。" 帝笑曰: "北方人以左计挠边今已奔溃矣。" 王又奏曰: "日本一岛夷耳恃险不庭敢抗王师臣自念无以报德愿更造船积谷声罪致讨蔑不济矣。" 帝曰: "王归与宰相熟计遣人奏之。" 又奏曰: "*升{陛}下降以公主抚以圣恩小邦之民方有聊生之望然茶丘在焉臣之为国不亦难哉如茶丘者只宜理会军事至于国家之事皆欲擅断其置达鲁花赤于南方亦非臣所知也上国必欲置军于小邦宁以　*　{　　}汉儿军无论多小而遣之如茶丘之军惟望召还。" 帝曰: "此易事耳。" 有*闲曰: "惟尧舜禹汤能行帝王之道其后君弱臣强衣食皆请于臣昔有一君嗜羊肉其臣与之则食不与则不得食宋度宗在此幼儿之父也贾似道擅权使度宗出其爱妾不得已从之安有君而畏臣去其宠妾哉王之父王何不免林衍擅立耶  朕闻王亦信宰相之诱如此而能治国则固善其如不能可不愧乎 " 对曰: "茶丘之妄言也。" 帝曰: "非惟茶丘人多言之汝可与宰相择所以善持国者商量而行。" 王奏曰: "今奸人以金方庆为谋叛告于　都　都引兵入王京执而讯之无他唯东征将士有不纳军器于官者夺其职而杖之方庆虽无叛状时为*　{　}宰不纳军器者不加检举罪其　慢流于海岛然此乃有憾者所谗也后有若此不法者臣请罪之。" 帝曰: "汝其识哉。" 谓诸官人曰: "可　召茶丘还。" 又问: "　都何如 " 对曰: "　都　*　{　　}人也可则可矣使茶丘在则与高丽军*妾{妄}　是非虽　都不能不信望令茶丘与高丽军皆还于朝以　*　{　　}汉儿军代之。" 帝曰: "可" 王语哈伯平章曰: "王京达鲁花赤秩满而郞哥　尝往来小邦若以为代可使如耳目也。" 哈伯以奏帝曰: "安用达鲁花赤为抑郞哥　　　人也 " 因问康守衡曰: "高丽服色何如 " 对曰: "服　　衣帽至迎诏贺节等时以高丽服将事。" 帝曰: "人谓朕禁高丽服岂其然乎  汝国之礼何遽废哉 "
#高丽史28卷-世家28-忠烈王1-04-50-1278

乙酉王在元哈伯平章谓康守衡赵仁规曰: "昨有　其议可以安集百姓者来奏。" 王遂命宰枢与三品以上议之皆曰: "上下皆撤处干委以赋役可也。" 处干耕人之田归租其主庸调于官卽佃户也时权贵多聚民谓之处干以逋三税其弊尤重守衡曰: "必以点户奏。"
#高丽史28卷-世家28-忠烈王1-04-51-1278

丁亥帝赐宴于内兀朶。
#高丽史28卷-世家28-忠烈王1-04-52-1278

中书省令具录本国累朝事迹及臣服日月与帝登极已来使介名目国王亲朝年月以呈因国史院报也。
#高丽史28卷-世家28-忠烈王1-04-53-1278

己丑王进　子于帝及东宫。
#高丽史28卷-世家28-忠烈王1-04-54-1278

壬辰王与公主赴宴于外兀朶。
#高丽史28卷-世家28-忠烈王1-04-55-1278

王上书中书省曰: "小邦奸　之人欲释宿憾饰辞妄告或投匿名文至谓之谋叛管军官达鲁花赤因而　问骚扰一国今后如有似前告诉者请自穷究事由申覆上司无令官军惊动百姓又有恶人谋挠国家每以迁都江华籍口腾辞请使种田军入处江华以塞谗言之路东征元帅府于全罗道擅置脱脱禾孙又申覆上司云: '高丽人多乘无箚子铺马乱行走递又有乘驾船只成队往还恐发事端为此差官领军四百充脱脱禾孙勾当。' 然小邦曾奉省旨国内往来之人许国王自给箚子自是来往使介必给箚子安有无箚子而乱行走递者耶  小邦自来例以水路转漕王京此外只是钓渔之人安有乘舟成队往来者耶  帅府舞辞申覆不待明降差脱脱禾孙领四百军前去又有耽罗达鲁花赤于罗州海南地面擅置站赤是何　例  伏望善奏明降东宁府元是小邦祖宗京都崔坦等非其乡贯夺而处之祖宗祠宇祭享皆废伏望还其尺土　修孝祠曾奉圣旨己未年已来驱掠人许令放还年前又有省旨北京东京路东宁府庚午年已来逃诱掳掠之人亦令推刷还之目今还者未见一二伏望更令推刷其有累世居住不便移徙者于东京路地圆聚以充公主行李　养之役耽罗珍岛攻破时官军所虏其有逃闪者则推刷为然矣攻破之后齿役平民者妄称虏获据充驱役甚是难便望行禁止小邦道里辽远事有要急必驰驿以闻然请箚子于达鲁花赤然后得遣或致迟误望依诸驸马列亦许自给箚子西海道内谷州遂安两城往年投拜搭察儿大王大王使吉里　来点民户寻蒙省旨云: '诸王投下不得一面收拾民户　高丽附属国土不合收拾。' 今崔坦等逐去本国差遣官员擅自管领若听取坦等一面　辞似不合理西海道殷栗县不曾投拜崔坦坦等妄称投拜争一十七户已受省旨复属本国今年三月复争如前于一十七户内又令余人圆聚影占管领是何体例  小邦诸岛虽多皆与陆地不远上司所遣罪人已难安置　今耽罗地元放罪囚幷使移置非惟置之无地朝夕恐生他变其耽罗元放罪徒乞令依前住坐仍使官军监守据本国官司告状有男名大贞者于五月十四日到巡马所言今月初四日与注壮男出王京城外日暮将还被两人驱虏至京北山谷*闲复有六人将驱到童僧二介童男女幷七人马十二匹牛三头杀牛吃了从山路而行大贞幸得逃来巡马差人押大贞追搜路上捉拿一人问得说称本国郑乔家奴名达达茶花住坐东京地面与斜米寨乡老高娄舍百姓两托也吾那王三郭相古乙马等六人到王京等处捉獭讫窜伏深谷*闲谋欲驱虏人物牛马而去其言如此辽阳之人潜行驱虏常常有之未得其*迹今幸捕得达达茶花实是天幸望根究其徒置之重法以戒后来下东京摠管府所虏人物　令还本后有如此　人许令本国治之以法。" 时达鲁花赤依蒙古制置巡马所每夜巡行禁人夜作。
#高丽史28卷-世家28-忠烈王1-04-56-1278

癸巳王与公主上寿于帝翌日又上寿于皇后。
#高丽史28卷-世家28-忠烈王1-04-57-1278

丙申王谒帝帝使枢密副使　刺问官军骚扰之事　都在侧曰: "吾军所以扰民王如知之今可言矣。" 王曰: "尔麾下因方庆事侵吾儿家执以付汝汝卽杖之吾儿家尙未免　百姓乎  汝等诉予以不能安集百姓汝之骚扰如是予乌能安集哉 " 谓　刺曰: "予不忍与此辈共处帝赐臣一区地臣率吾民以来尽力于上臣所愿也。" 　刺曰: "帝只问官军骚扰耳王何至如此奏乎 " 帝赐王及公主衣各一袭从臣宰枢至四品各赐金塔子表里其余各赐注丝表里从臣各献白纻布于公主以谢。
#高丽史28卷-世家28-忠烈王1-04-58-1278

戊戌元使平章哈伯副枢　刺谕王曰: "告金方庆者二人皆死无可对讼朕已知方庆寃抑而赦之又命罢　都茶丘军种田军合浦鎭戍军皆还。" 王将退复召至前曰: "朕不识字　人尔识字精细人其听朕言成吉思皇帝尝曰: '人苟小有孝心天必知之。' 尔欲享我将汝一甁酒一石米以来是亦孝也。" 王奏曰: "臣尝奏请召还茶丘军不胜惶恐今尽召诸军还感祝万寿而已。" 帝曰: "此事何足恐乎  可恐者有二妄言与违言是也汝善治汝民毋为诸国后世所笑可也。" 王曰: "诸军还时恐有驱迫良民者请禁之。" 帝曰: "我旣有言谁敢将汝一民来耶 " 王曰: "愿得上所亲信　　一人为达鲁花赤。" 帝曰: "何必达鲁花赤汝自好为之。" 王曰: "小邦亦请依上国法点户又请留合浦鎭戍军以备倭寇。" 帝曰: "何必留之其能无害于汝民乎汝可自用汝国人鎭戍倭寇不足畏也若点户则可自为之。" 又曰: "天渐寒马将瘦及野草未枯可还去。"
#高丽史28卷-世家28-忠烈王1-04-59-1278

辛丑哈伯　刺谓　都曰: "汝军士有以高丽民称为妻党挟带而来者汝其不　圣旨乎 " 又谓王曰: "征珍岛耽罗时官军所掳者王亦不争也。"
#高丽史28卷-世家28-忠烈王1-04-60-1278

壬寅帝赐王海东靑一连驸马金印鞍马王飮饯于东宫。
#高丽史28卷-世家28-忠烈王1-04-61-1278

癸卯王辞归帝使　薛旦安秃丘护送至北京又遣脱脱儿等三官人祖送东门外命金方庆随王还国皇太子亦遣人饯之皇子脱欢皇女忙哥　皆至诸官人以达达歌舞侑觞王使忽赤能歌者歌感皇恩曲以酬之。
#高丽史28卷-世家28-忠烈王1-04-62-1278

丁未遣金周鼎张舜龙于西海道赵仁规印侯于庆尙道郞将金天固于全罗道分*　{拣}人物命曰: "若诸军挟带人物除父母许嫁妻室外余皆勿与。" 仍属天固为内侍舌人为内侍自天固始。
#高丽史28卷-世家28-忠烈王1-04-63-1278

八月丁巳遣别将李逢如元请归遂安谷州。
#高丽史28卷-世家28-忠烈王1-04-64-1278

戊午遣承旨宋　贺圣节。
</div>
    <div class="pagination">
<a href="高丽史_page305.html">上一页</a><span>...</span><a href="高丽史_page301.html">301</a><a href="高丽史_page302.html">302</a><a href="高丽史_page303.html">303</a><a href="高丽史_page304.html">304</a><a href="高丽史_page305.html">305</a><span class="current-page">306</span><a href="高丽史_page307.html">307</a><a href="高丽史_page308.html">308</a><a href="高丽史_page309.html">309</a><a href="高丽史_page310.html">310</a><a href="高丽史_page311.html">311</a><span>...</span><a href="高丽史_page307.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
