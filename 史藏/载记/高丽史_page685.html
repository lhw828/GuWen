<!DOCTYPE html>
<html>
<head>
    <meta charset="UTF-8">
    <title>高丽史 - 第 685 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 685 页/共 739 页</h1>
    <div class="content">#高丽史106卷-列传19-李承休-001

○李承休字休休京山府嘉利县人少孤力学。 高宗朝登第入头　山龟洞躬耕养母居十余年安集使李深敦劝赴京李藏用柳璥荐补庆兴府书记入为都兵马录事。 三别抄之叛陷贼中脱走王所元宗大悦承休因献策曰: "待贼半过窄梁遣精锐横断贼船坚守江都则前者势孤后者失据前后不相应贼可以破。" 王令两府议依违不行。 时军须不给内外横*　{敛}营缮大兴民甚苦之。 承休上书极言其弊。
#高丽史106卷-列传19-李承休-002

后以非罪见罢将归老于乡会王遣顺安公悰如元贺册皇后太子两府荐承休为书状官辞以老王曰: "岁庚午书汝姓名于硕匣今犹在案上。 汝其勉哉。" 仍赐白金三斤遣之帝旣受贺仍锡宴赐衣承休进表谢词语伟丽。 日与馆伴翰林学士侯友贤唱和友贤五岁通五经帝征为学士称神童见承休诗表心服辄诵之。 及还王大喜赐米三十石征览所著诗文嘉叹之王薨又以书状如元告哀传遗命于世子承休以为世子为驸马戎服将事已久其服礼章势难自断遂讽世子上言本国衣冠典礼始末帝命丞相　曰: "卿旣袭爵为王往就国凡尔祖宗定制毋或坠失依旧行之。" 还拜阁门祗候历监察御史右正言王问时政得失承休条上十五事。 累迁右司谏出按杨广忠淸二道劾赃吏七人籍其家由是怨　颇兴寻贬东州副使自号动安居士。 顷之征拜殿中侍史条陈十事又上*　极论利害　旨罢归龟洞旧隐别构容安堂看佛书着帝王韵记内典录。
#高丽史106卷-列传19-李承休-003

居十年忠宣受禅下书曰: "孤闻人主勤于求贤逸于得人。 是以凡有一能一艺者必欲致之　如卿者乎  非止文才吏用当时罕比忠诚劲节能格君心之非遭时不遇脱*迹台阁虚老岩谷予尝悯之。 今以　德　承内逊思与旧人共理万几。 令按察副使庾自* 敦谕尔其　予侧席之意勿以年老为辞。" 又命其子权知校书郞林宗扶侍赴京承休上章辞以老病王复下书云: "寡人素闻卿名思欲共治。 今授卿词林侍读左谏议大夫充史馆修撰官知制诰幸为苍生一起。"
#高丽史106卷-列传19-李承休-004

承休至王与语大悦因问民*闲利害时政得失从容听纳后数日承休进言: "殿下所以召老臣者非谓出奇计立大功但以直言无隐耳臣岂惜残生孤负上恩 " 适元使来诘王谓曰: "征先生而会有此事如何 " 对曰: "因乱致理自古而然。 天其或者将使殿下修省永享*大平无甚忧劳。" 俄判秘书事进同佥资政院事上言: "本朝之制未有年过七十而拜显官者。 因微臣改先王之制臣罪大矣*(  ){请}收恩命。" 王笑曰: "先生非他人比。" 仍趣上承休强就职　十数日复上书乞退甚切不得已从之以密直副使监察大夫词林学士承旨致仕。 二十六年卒年七十七。 性正直无求于世酷好浮屠法。 子林宗衍宗林宗登科仕至　部散郞以廉能称谢官养母。
#高丽史106卷-列传19-李承休-005

○衍宗登第累迁司宪*　{纠}正出为全罗道察访劾临坡县令林起贞宝城副使郑云贪污籍其赃守令有畏威　官者。 历右司议军簿判书忠定初为监察大夫王宴元使双哥忠惠公主南面王东面衍宗上书言其非礼因有　之者下左右司责问引礼力办终不屈。 恭愍在元拜为密直使仍兼监察大夫王之还也迎谒金郊驿王曰: "闻卿名久貌尙未老努力善辅我。" 衍宗劾论赞成事全允臧受人金被囚逃入元今扈驾而还超拜三宰。 但当赐钱以酬负　之劳不宜擢置宰辅二相曹益淸受人马又行*　{淫}祀请皆罪之王不允。 王用元制　发胡服坐殿上衍宗欲*　{谏}候于门外王使人问之曰: "愿至前面陈。" 旣入　左右曰: "　发胡服非先王制愿殿下勿效。" 王悦卽解　发赐衣及褥。
#高丽史106卷-列传19-李承休-006

衍宗奸巧善　摩伺候屡言时事或称其铁石肝　。 王尝夜召李齐贤咨访国事因语之曰: "衍宗多诈人也。" 时衍宗年已七十辞职不允。 初衍宗附赵日新得是职日新恃功专恣衍宗置不劾院使奇辕讥之曰: "此老罔闻知耶何不察是非 " 衍宗曰: "近劾益淸允臧若弹李齐贤与日新则王谁与议事 " 执义金*  持平郭忠秀乃劾日新日新请与台官廷辨王命衍宗与政堂文学李公遂听两造于内廷衍宗手执弹章条问之*  曰: "公长宪司旣不弹举罪人反问我辈耶 " 衍宗惭　。 *  忠秀又囚日新家奴于典法狱日新破狱出之反诉台官命*  等勿仕初*  等以衍宗老而奸附日新其劾日新也不与议衍宗　之。 至是以王命坐台恐*　{纠}正不庭迎坐司外遂劾*  忠秀及掌令庆千兴然以日新被劾恐祸及己　官归田里。
#高丽史106卷-列传19-金　-000

金　[*(金)开物]。
#高丽史106卷-列传19-金　-001

○金　字用晦义城县人元宗元年登第。 林衍之废立也忠烈以世子在元帝议欲册为东安公遣兵来讨衍会　以圣节使书状如元上书言: "贼若闻世子受册为公必谕国人曰: '上国已削王爵国当除矣。 莫如死守社稷。' 则人皆信之。 如此难以岁月下非朝廷利也。" 帝允之十一年出为金州防御密城人杀其宰以叛移牒郡县皆随风而靡。 　出胜兵先断贼路召庆州判官严守安至则相与勒兵告按廉使李淑眞为讨贼计淑眞　怯唤术僧卜吉凶故为迁延　手剑击其僧*叔眞{淑眞}惧而从贼闻之斩渠魁以降。 三别抄叛欲分兵向庆尙而金在边先受敌　以计拒之贼不得入一道赖以安。 论其功升本州岛为金宁府拜　礼部郞中仍为都护以鎭之。
#高丽史106卷-列传19-金　-002

忠烈元年由摠郞出为全罗道部夫使至菁好驿见全罗按察卢景纶驿输内膳于京甚　私膳居半取其私膳归国库景纶女壻金天緖适为水原书记取以献王景纶诉于王免　官俄贬襄州副使累迁至左谏议大夫进拜密直学士多历淸要。 忠宣以世子在元　以春宫侍读从之官至政堂文学被　请还国告病不出仍致仕后就加赞成事。 三十一年卒年七十二。 性淸介疾恶如　所至人惮之善隶书。 子瑞卿瑞廷瑞廷后改开物。
#高丽史106卷-列传19-金　-003

○开物字符龟屡举不第忠宣为世子时　以二子见忠宣爱开物待之有加及嗣位擢监察史迁典符寺丞。 时内府令姜融有求于开物不获怒欧之开物骂曰: "汝本奴隶敢辱士族耶 " 融衔而　之下巡军鞫之。 时融为千户巡军阿融意杖开物流松加岛。 后授陜州开物辞不赴又流紫燕岛。 连遭困　处之怡然及放还家居客至则置酒鼓琴赋诗自娱殆十五年无复仕宦意。 忠肃十二年　新庶政拜开物司宪持平强起之。 视事数月士林属望。 时散员张世夺少尹林俊卿马宪府究治之世亡匿搜捕逼其族世至开物第拔剑自刺大叫宪司下世狱遂诣阙请罪世妹壻王三锡从中沮不达杖击开物又擅释世。 翌日开物与掌令金元轼持平金永煦等复诣阙请世罪王先入三锡言怒　启事者宪司闭门不视事。 王遣近臣谕开物等曰: "待德陵事毕治三锡罪卿等宜视事若张世之罪听本府科断。" 开物移病不出人惜其去。 十四年卒年五十五。 性刚正诗与字　俱有家法与人交一以信。 子　及第。
#高丽史106卷-列传19-郑　-000

郑　[*(郑)　*(郑)　*(郑)公权]。
#高丽史106卷-列传19-郑　-001

○郑　字晦之初名玄继大将军　之孙少孤力学登第补秘书校勘历史翰。 忠烈时以*大常录事为必　赤与李混尹珤齐名。 从王如元以劳拜阁门祗候累迁左副承旨司议大夫掌铨注。 执法不阿虽近幸称旨干请亦不听。 迁知申事进副知密直出为南京留守广陵府尹入知密直。 印侯之谋执韩希愈也悉召诸大臣大臣皆　侯意莫往独　不知而往辄还坐罢。 寻起为密直使历判三司事佥议　理时王惟绍宋邦英谋废忠宣立瑞兴侯琠　愤其所为未得发。 邦英奉使如元两府出饯邦英道遇　将揖马上以奉使乘传为辞　怒其无礼佯不见徐下马交礼讫责喝道不　批其颊而还邦英　。 　卽日　疾医诊之曰: "病由怒发久乃愈。"
#高丽史106卷-列传19-郑　-002

三十一年进赞成事知贡举取张子赟等时称得士政丞韩宗愈金永旽皆所取也。 学士宴王赐书簇　喜而展之其一联云: "万事不成身便死。" 　色变坐客亦愕然知其为不祥未几旧疾作而卒谥章敬遗命薄葬年五十二。 尝受宣命为征东省郞中又为儒学提举美风仪须髥如　内刚外和喜怒不形平居坦荡遇事则精悍不可挠王所幸美人尝与　私王知之亦不怒。 子* 怡* 性豁达无检束不事生产以荫累迁大护军忠肃被谗留元* 时为宫阙都监使闻王帑已　乃备轻赍输燕邸王甚嘉之还国授鹰扬军上护军寻判缮工疾作封淸河君怡版图判书* 子　　。
#高丽史106卷-列传19-郑　-003

○　字思谦登第。 忠惠初为监察掌令内人崔安桂　曰: "　谓: '王年少不　政　。'" 王怒下理问所杖之累迁同知密直。 恭愍朝拜佥议评理封西原君赐推忠陈义辅理功臣号尝受宣命提举征东儒学及卒淸州人闻之曰: "一凶去矣。" 谥文克。
#高丽史106卷-列传19-郑　-004

○　字仲孚年十八中第以艺文修撰奉表如元会忠肃东还　道谒王爱之留以自从骤加左司补。 忠惠朝由典理摠郞拜左司议大夫多所封驳执政恶之*　{　}职家居或　曰: "恐　兄弟走上国夹辅大弟。" 于是贬　宁海　蔚州　在谪中吟啸自若慨然有游宦上国意尝曰: "大丈夫安能郁郁一隅耶 " 后游燕都丞相别哥不花一见大爱将荐于帝会病卒年三十七。 有雪谷集行于世诗词简古笔迹亦妙。 子公权。
#高丽史106卷-列传19-郑　-005

○公权初名枢字公权后以字行。 恭愍初中第补艺文检阅累迁左司议大夫十五年与正言李存吾极言辛旽误国之罪王大怒召公权等面诘下巡军命李春富金兰李穑金达祥等鞫之问曰: "诱汝上*　者谁 " 公权曰: "吾父子相继为谏大夫受国恩厚见上委政非人社稷将危人人愤恨故在言职不得　　岂待人言  且旽擅威福道路以目孰敢诱耶 " 达祥令　公权不屈使人　其发蹴而　之问曰: "虽无诱者必有知之者。" 曰: "典校令林朴右司议林显前郡事金凑知之。" 凑侍中金普妻侄也旽尝　普罢之春富等意凑挟其憾嗾公权等害旽卽逮凑　讯构公权等罪旽党欲因此尽去异己凡有名望者必令公权等援引或谓曰: "若言庆千兴元松寿嗾之可免死。" 公权曰: "身为谏官义当论国贼死生有命岂可诬人以求免耶 " 显及右献纳朴晋禄见公权等于狱晋禄曰: "我辈不人。" 显愕然曰: "是何言耶 " 旽党声言: "上怒未霁公权等必死。" 穑入见王无怒色乃知其妄旽党必欲杀之穑言于春富得免贬东莱县令。 自是宰相台谏皆附旽言路絶矣。 二十年召还复除左谏议后以成均大司成授书辛禑禑卽位拜左代言。 历签书密直政堂文学赐输诚翊祚功臣号常疾权奸用事愤　不平八年疽发背卒谥文简。 性恭俭谨厚居官以正时家庙制废公权藏祭器别室祭必亲涤奠物务　洁所著圆斋集行于世。 子摠拯擢持。
#高丽史106卷-列传19-赵简-000

赵简。
#高丽史106卷-列传19-赵简-001

○赵简金堤县人忠烈五年擢第一人及第补书籍店录事。 明年王以诗赋亲试文臣简又居第一赐黄牌籍内侍。 累迁补阙丁父忧庐墓三年王嘉之特授起居注由佥议舍人出为庆尙按廉。 忠宣卽位拜刑曹侍郞右谏议大夫时内僚李之　拜两府官简不署告身王召简曰: "有一大官憾卿愼之。" 及忠烈复位密请再三不得已乃署。 王命简主选法固辞免升右副承旨同知贡举取士率新及第诣寿宁宫上谒王以简为殿试门生临轩赐宴历密直副使检校佥议评理以赞成事卒谥文良。
#高丽史106卷-列传19-赵简-002

简旣老　疽肩项几不辨有医僧曰: "疽根于骨骨当半朽不刮去不理唯恐不能忍。" 简曰: "死等耳第试之。" 乃以利刃　之骨果朽刮之傅药絶而瞑者二日。 上洛君金恂简　第二人往问涕泣不已简忽张目使人语曰: "不谓公之悯我如此岂心于喜而色于悲耶。" 恂曰: "是何言四纪同年契乌得无情。" 简曰: "我死　中无先公者。" 恂收涕笑曰: "老子不死。"
#高丽史106卷-列传19-沈* -000

沈* 。
#高丽史106卷-列传19-沈* -001

○沈* 史失世系。 忠烈初为公州副使有长城县女言: "锦城大王降我云: '尔不为锦城神堂巫必杀尔父母。' 我惧而从之。" 女又与县人孔允丘通作神语曰: "我将往上国必伴孔允丘行。" 罗州官给传马一日邮吏急报都兵马使曰: "锦城大王来矣。" 使惊怪有罗人仕于朝者具神异讽王议欲迎待。 所过州县守皆公服郊　厨传惟谨。 至公州* 不待巫怒传神语曰: "我必祸* 。" 退寓日新驿夜* 使人　之女与允丘宿遂捕鞫之俱伏。 后拜监察侍史与杂端陈倜侍史文应殿中侍史李承休等言: "今国步多艰天旱民饥非游田宴乐之时殿下何不恤民事耽于游田耶。 且以未调之骏足驰不测之危途患生所忽虽悔可追。 如不待已只令将士逐兽平原登高临观不亦可乎  又忽赤鹰坊争设内宴剪金作花蹙丝为凤穷奢极侈不可形言。 与其纵一时之娱枉费无用孰若遵上国之法简而易供。 声乐则斥委巷之俚音进敎坊之法曲此一国之望也。 上将军尹秀侍宴殿上登床戱舞犯礼不恭大禅师祖英*　{淫}秽无行出入卧内大骇观听请加黜责以警其余。 且今中外多故人民困穷学士宴亦宜停罢。" 王虚襟采纳有意自新。
#高丽史106卷-列传19-沈* -002

秀及祖英相与　之王大怒命将军林庇池允辅等鞫* 于崇文馆问首发议者关木索置碎瓦股*闲令人踏其上血　流地* 终不言遂囚于巡马所行路指木索血*　{痕}曰: "台官血。" 翼日流倜应于海岛罢承休时王赋杜鹃花诗令词臣和进白文节等因言曰: "殿下示天章命臣等　载万世之幸。 沈* 敢　旨其罪重矣。 然亦儒者也乞赐宽贷以彰右文之美。" 王曰: "谏诤省郞之任* 法吏也谏诤非其任。 又其言不逊欲问倡议者耳。 今为卿等宥。" 卽命释之寻又释倜应等。 * 　　无他　官中外皆有声绩及除侍史慨然以复振朝纲自任不幸一中谗说辱于　　祖宗以来未尝有也自是言路遂塞。
#高丽史106卷-列传19-秋适-000

秋适[李仁挺蔡禑]。
#高丽史106卷-列传19-秋适-001

○秋适忠烈朝人性豁达无检束登第调安东书记选直史馆累迁左司谏。 　人黄石良　缘用事升其乡合德部曲为县适不肯署案石良与内竖石天补金光衍乘*闲　之王怒卽令械囚巡马所押者谓适曰: "可由径行。" 适不可曰: "凡有罪者皆归有司未有枷　于王所者。 吾当行通衢使国人见之。 谏官而枷荣亦足矣。 何必　儿女子掩面委巷乎 " 官至民部尙书艺文馆提学致仕适老尙善饭常言: "享客但软炊白粒割鲜作羹可矣。 何必费百金致八珍耶 " 同时有李仁挺蔡禑者。
#高丽史106卷-列传19-秋适-002

仁挺为正言与诸郞舍言: "近内竖微贱者皆以随从之劳许通仕途杂　朝班有乖朝宗之制请收成命。" 王怒欲观所为阳许之旣而复收其状郞舍不卽从王囚诏文主事柳兴命仁挺勿视事竟取其状批曰: "勿改成命。" 后有投匿名书于达鲁花赤曰: "正言李仁挺等百余人谋杀达鲁花赤。" 达鲁花赤枷　仁挺寻知其诬释之。 仁挺性　强凡拜官者必究其功过未尝苟署告身人多怨者。
#高丽史106卷-列传19-秋适-003

禑为监察史监左仓颁禄有内竖传命输米若干斛给宫人禑曰: "今日所颁府卫将校之禄若辍与内人恐亏圣德。" 固沮之王怒流海岛。
#高丽史106卷-列传19-金有成-000

金有成[郭麟]。
#高丽史106卷-列传19-金有成-001

○金有成安城县人父*  官至尙书左仆射。 有成年十五中第调德原府书记迁同文院录事。 元宗朝元世祖遣秘书监赵良弼宣抚日本令我国道达有成选充书状偕良弼往谕以顺逆祸福日本承命遣使朝元以功累迁监察御史。 忠烈时世祖复遣佥院洪君祥招谕日本王以有成善于辞命升太仆尹为宣谕使时书状阙人皆以计避。
#高丽史106卷-列传19-金有成-002

郭麟者淸州人擢状元直文翰署忠直有文章语众曰: "事不辞难臣子之义何辞为。" 或以白宰相宰相喜充书状升授供驿署令妇翁崔* 欲谒宰相覆奏麟奋然曰: "死一也死国事不犹愈于死妻子之手乎。" 遂行日本憾往岁之征皆留不还国家怜之。 遥授有成职岁禄其家至拜佥议评理。 又授麟官且赐淸之楸洞田二人存没世不得闻。 后日本僧钳公来言有成丁未七月五日病卒子于镒判典校寺事。 麟亦竟死不归子之泰仕至版图正郞年踰七十哀慕益深不乐仕宦。 子忠秀慷慨有志气扬历台谏有声绩官累通宪尝构亭楸洞名曰永慕以寓东望之思。
#高丽史106卷-列传19-尹谐-000

尹谐[*(尹)泽]。
#高丽史106卷-列传19-尹谐-001

○尹谐字康哉茂松县吏登第调尙州司录人有乱其妹系狱者时久旱谐曰: "杀此人天乃雨。" 长官不听他日长官欲与谐飮溪上谐于道上引乱妹者数罪以石压其首杀之天果大雨。 后籍内侍从忠烈如元掌行李供用及还归其余于国　迁通礼门祗候出知长兴府督造东征战舰。 巡察使洪子藩荐为兴威卫长史转殿中侍史淸白自守家贫　粥不继煎豆充饥而已。 为东界抄军使时有康允明者杀宁越守横行州郡谐坐不能擒捕罢。 后累迁判秘书寺事免归田里。 忠宣受禅有荐谐者卽召为田民辨正都监使旣而忠烈复位拜正献大夫国学大司成文翰司学致仕卒年七十七。 性抗直不畏豪势临事果断人不敢欺。 子守平守平子泽。
#高丽史106卷-列传19-尹谐-002

○泽字仲德三岁而孤七岁受书辄成诵谐每见警句泣曰: "兴吾门者其汝乎。" 稍长从姑夫尹宣佐读书淹通尤长于左氏春秋常诵范文正公: "先天下之忧而忧后天下之乐而乐。" 以谓: "大丈夫宁可碌碌耶。" 忠肃四年登第调京山府司录入为校勘迁检阅。 年四十五官　九品自视宰辅或以为侮泽傲然处之不疑。 后王在燕邸泽单骑上谒王一见器重因有托孤之语意在恭愍也。 泽拜谢: "臣且老矣何能为 " 明年驻驾西京泽以检阅权西京　军供顿有制王每叹曰: "贤哉! 回也。" 以貌类回回故云。 有诏至王命泽读之左右曰: "读诏自有内外制。" 王曰: "　军为两制顾不在吾耶 " 遂命权应敎。 未几欲擢为西京府尹以资浅升判官或有诬泽不逊者王曰: "尹生忠必汝罔也。"
#高丽史106卷-列传19-尹谐-003

七年拜右副代言掌铨选王欲官其子护军辞曰: "名器至重贤劳犹滞敢私臣子耶 " 王愈重之转右代言王寝疾复以燕邸所语语泽泽　曰: "无烦圣虑。" 忠穆初拜罗州牧王薨民望归恭愍泽倡议与前密直李承老等献书中书省言: "本国兄弟叔侄相继之故少主不堪保厘之状。" 辞甚　切忠定衔之及卽位贬光阳监务。 恭愍初政入密直为提学上*　建白王不允遂以开城尹致仕近臣有议进乡乐于元泽闻之上*　曰: "世祖已尝却之今复进恐取讥。" 又以节用上言王深纳之。 僧普愚以谶说王曰: "都汉阳则三十六国朝。" 王惑其说大筑汉阳宫阙泽又言: "释妙淸惑仁庙几至覆国。 厥鉴不远　今四境有虞训兵养士犹惧不给兴工劳众恐伤本根。"
#高丽史106卷-列传19-尹谐-004
</div>
    <div class="pagination">
<a href="高丽史_page684.html">上一页</a><span>...</span><a href="高丽史_page680.html">680</a><a href="高丽史_page681.html">681</a><a href="高丽史_page682.html">682</a><a href="高丽史_page683.html">683</a><a href="高丽史_page684.html">684</a><span class="current-page">685</span><a href="高丽史_page686.html">686</a><a href="高丽史_page687.html">687</a><a href="高丽史_page688.html">688</a><a href="高丽史_page689.html">689</a><a href="高丽史_page690.html">690</a><span>...</span><a href="高丽史_page686.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
