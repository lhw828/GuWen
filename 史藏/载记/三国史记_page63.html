<!DOCTYPE html>
<html>
<head>
    <meta charset="UTF-8">
    <title>三国史记 - 第 63 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 63 页/共 156 页</h1>
    <div class="content">
二五卷百济本纪三盖卤王一五年

○十五年，秋八月，遣将侵<高句丽>南鄙。冬十月，葺<双岘城>，设大栅于<靑木岭>，分<北汉山城>士卒，戍之。

二五卷百济本纪三盖卤王一八年

○十八年，遣使朝<魏>。上表曰："臣立国东极，豺狼隔路，虽世承灵化，莫由奉藩。瞻望云阙，驰情罔极，凉风微应。伏惟皇帝陛下，　{协}和天休，不胜系仰之情。谨遣私署冠军将军驸马都尉弗斯侯长史<余礼>，龙　将军<带方>太守司马<张茂>等，投舫波阻，搜径玄津，托命自然之{运}，遣进万一之诚。冀神祗{祇}垂感，皇灵洪覆，克达天庭，宣畅臣志，虽旦闻夕没，永无余恨。"又云："臣与<高句丽>，源出<扶余{夫余}>，先世之时，笃崇旧款。其祖<钊>，轻废　好，亲率士众，凌践臣境。臣祖<　{须}>，整旅电迈，应机驰击，矢石暂交，枭斩<钊>首。自尔已来，莫敢南顾。自<冯>氏数终，余烬奔窜，丑类渐盛。遂见凌逼，构怨连祸，三十余载，财　力竭，转自孱　。若天慈曲矜，远及无外，速遣一将，来救臣国，当奉送{鄙}女，执□{　/扫}后宫，幷遣子弟，牧　外廐，尺坏{壤}匹夫，不敢自有。"

又云："今<琏>有罪，国自鱼肉，大臣强族，戮杀无已，罪盈恶积，民庶崩离，是灭(+亡)之期，假手之秋也。且<马{冯}>族士马，有鸟畜之恋，<乐浪>诸郡，怀首丘之心，天威一举，有征无战，臣虽不敏，志　毕力，当率所统，承风响应。且<高句丽>不义，逆诈非一，外慕<　　>藩卑之辞，内怀凶祸豕突之行。或南通<刘>氏，或北约<　　>，共相唇卤{齿}，谋凌王略。昔<唐尧>至圣，致罚<丹水>，<孟尝>称仁，不舍涂　。涓流之水，宜早壅塞，今若不取，将贻后悔。去庚辰年后，臣西界<小石山>北国海中，见尸十余，　得衣器鞍勒，视之，非<高句丽>之物。后闻，乃是王人来降臣国，长蛇隔路，以沈于海。虽未委当，深怀愤　。昔<宋>戮<申舟>，<楚><庄>徒跣，　撮放鸠，<信陵>不食。克敌立名，{美}隆无已，夫以区区偏鄙，犹慕万代之信，　陛下合气天地，势倾山海，岂令小竖，跨塞天达{逵}?今上所得鞍一以实验。"<显祖>以其僻远冒险朝献，礼遇尤厚。遣使者<邵安>，与其使俱还。诏曰："得表闻之，无恙其{甚}善{喜}。卿在东隅，处五服之外，不远山海，归诚<魏>阙，欣嘉至意，用　于怀。朕承万世之业，君临四海，统御群生。今宇内淸一，八表归义，襁负而至者，不可称数。风俗之和，士马之盛，皆<余礼>等，亲所闻见。卿与<高句丽>不穆，屡致凌犯，苟能顺义，守之以仁，亦何忧于寇　也?

前所遣使，浮海以抚荒外之国，从来积年，往而不返，存亡达否，未能审悉。卿所送鞍，比校{较}旧乘，非中国之物。不可以疑似之事，以生必然之过，经略权要，以具别旨。"又诏曰："知：<高句丽>阻疆，侵　卿上{土}，修先君之旧怨，弃息民之大德。兵交累载，难结荒边，使兼<申胥>之诚，国有<楚><越>之急。乃应展义扶微，乘机电举。但以<高句丽>称藩先朝，供职日久。于彼，虽有自昔之　，于国，未有犯令之愆。卿使命始通，便求致伐，寻讨事会，理亦未周。故往年遣<礼>等至<平壤>，欲验其由状，然<高句丽>奏请频烦，辞理俱诣，行人不能抑其请，司法无以成其责，故听其所启，诏<礼>等还。若今复违旨，则过各{咎}益露，后虽自陈，无所逃罪，然后兴师讨之，于义为得。九夷之国，世居海外，道畅则奉藩，惠　则保境。故　　着于前典，　贡旷于岁时。卿备陈强弱之形，具列往代之迹，俗殊事异，拟　{　}乖衷。洪规大略，其致犹在。今中夏平一，宇内无虞。每欲陵威东极，悬旌域表，拯荒黎于偏方，舒皇风于远服。良由<高句丽>卽　，未及卜征。今若不从诏旨，则卿之来谋，载　{协}朕意，元戎启行，将不云远。便可豫率同兴，具以待事，时遣报使，速究彼情。师举之日，卿为乡导之首，大捷之后，又受元功之赏，不亦善乎?

所献锦布海物，虽不悉达，明卿至心。今赐杂物如别(+幅)。"又诏<琏>护送<安>等。<安>等至<高句丽>，<琏>称昔与<余庆>有　，不令东过，<安>等于是皆还，乃下诏切责之。后使<安>等，从<东莱>浮海，赐<余庆>玺书，褒其诚节。<安>等至海滨，遇风飘荡，竟不达而还。王以<丽>人屡犯边鄙，上表乞师于<魏>，不从。王怨之，遂絶朝贡。

二五卷百济本纪三盖卤王二一年

○二十一年，秋九月，<丽>王<巨琏>帅兵三万，来围王都<汉城>。王闭城门不能出战。<丽>人分兵为四道，夹攻，又乘风纵火，焚烧城门。人心危惧，或有欲出降者。王窘不知所图，领数十骑，出门西走。<丽>人追而害之。先是，<高句丽><长寿王>，阴谋<百济>，求可以间谍于彼者。时，浮屠<道琳>应募曰："愚僧旣不能知道，思有以报国恩。愿大王不以臣不肖，指使之，期不辱命。"王悦，密使谲<百济>。于是，<道琳>佯逃罪，奔入<百济>。时，<百济>王<近盖娄>好博　。<道琳>诣王门，告曰："臣少而学碁，颇入妙，愿有闻于左右。"王召入对碁，果国手也。遂尊之，为上客，甚亲　之，恨相见之晩。<道琳>一日侍坐，从容曰："臣异国人也，上不我疎外，恩私甚渥，而惟一技之是效，未尝有分毫之益。今愿献一言，不知上意如何耳。"

王曰："第言之，若有利于国，此所望于师也。"<道琳>曰："大王之国，四方皆山丘河海，是天设之险，非人为之形也。是以，四　之国，莫敢有　心，但愿奉事之不暇。则王当以崇高之势，富有之业，　人之视听，而城郭不葺，宫室不修。先王之骸骨，权　于露地，百姓之屋庐，屡坏于河流，臣窃为大王不取也。"王曰："诺!吾将为之。"于是，尽发国人，烝土筑城，卽于其内，作宫楼阁台　，无不壮丽。又取大石于<郁里河>，作椁以葬父骨，缘河树堰，自<蛇城>之东，至<崇山>之北。是以，仓庾虚竭，人民穷困，邦之　　，甚于累卵。于是，<道琳>逃还以告之。<长寿王>喜，将伐之，乃授兵于帅臣。<近盖娄>闻之，谓子<文周>曰："予愚而不明，信用奸人之言，以至于此。民残而兵弱，虽有危事，谁肯为我力战?吾当死于社稷，汝在此俱死，无益也。　避难以续国系焉?"<文周>乃与<木　满致><祖弥桀取>[<木　><祖弥>，皆复姓，『隋书』以<木　>为二姓，未知孰是。]南行焉。至是，<高句丽>对卢<齐于><再曾桀娄><古　万年>[<再曾><古　>，皆复姓。]等帅兵，来攻北城，七日而拔之，移攻南城，城中危恐，王出{逃}。<丽>将<桀娄>等见王下马拜，已向王面三唾之，乃数其罪，缚送于<阿且城{阿旦城}>下　之。<桀娄><万年>，本国人也，获罪逃窜<高句丽>。

○论曰：<楚><　王{昭王}>之亡也，<　公><辛>之弟<怀>，将弑王曰："<平王>杀吾父，我杀其子，不亦可乎?"

<辛>曰："君讨臣，谁敢　之?君命，天也，若死天命，将谁　?"<桀娄>等，自以罪不见容于国，而导敌兵，缚前君而害之，其不义也，甚矣。曰："然则<伍子胥>之入<　>鞭尸，何也?"曰："<杨子>『法言』评此以为不由德。所谓德者，仁与义而已矣，则<子胥>之　，不如<　公>之仁。以此论之，<桀娄>等之为不义也，明矣。"

三国史记卷第二十五。

二六卷零零零零零零

三国史记卷第二十六。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

二六卷百济本纪四零零零零

百济本纪第四。

<文周王><三斤王><东城王><武宁王><圣王>。

二六卷百济本纪四文周王元年

○<文周王>[或作<汶洲>。]，<盖卤王>之子也。初，<毗有王>薨，<盖卤>嗣位，<文周>辅之，位至上佐平。<盖卤>在位二十一年，<高句丽>来侵，围<汉城>。<盖卤>　城自固，使<文周>求救于<新罗>，得兵一万回。<丽>兵虽退，城破王死，遂卽位。性柔不断，而亦爱民，百姓爱之。冬十月，{移}都于<熊津>。

二六卷百济本纪四文周王零二年

○二年，春二月，修葺<大豆山城>，移<汉>北民户。三月，遣使朝<宋>，<高句丽>塞路，不达而还。夏四月，<耽罗>国献方物，王喜，拜使者为恩率。秋八月，拜<解仇>为兵官佐平。

二六卷百济本纪四文周王零三年

○三年，春二月，重修宫室。夏四月，拜王弟<昆支>为内臣佐平，封长子<三斤>为太子。五月，黑龙见<熊津>。秋七月，内臣佐平<昆支>卒。

二六卷百济本纪四文周王零四年

○四年，秋八月，兵官佐平<解仇>，擅权乱法，有无君之心，王不能制。九月，王出猎，宿于外，<解仇>使盗害之，遂薨。

二六卷百济本纪四三斤王元年

○<三斤王>[或云<壬乞>。]，<文周王>之长子。王薨，继位，年十三岁，军国政事，一切委于佐平<解仇>。

二六卷百济本纪四三斤王零二年

○二年，春，佐平<解仇>与恩率<燕信>聚众，据<大豆城>叛。王命佐平<眞男>以兵二千讨之，不克。更命德率<眞老>，帅精兵五百，击杀<解仇>。<燕信>奔<高句丽>，收其妻子，斩于<熊建{熊津}>市。

○论曰：『春秋』之法，君弑而贼不讨，则深责之，以为无臣子也。<解仇>贼害<文周>，其子<三斤>继立，非徒不能诛之，又委之以国政，至于据一城以叛，然后再兴大兵以克之。所谓履霜不戒，驯致坚氷，荧荧不灭，至于炎炎，其所由来，渐矣。<唐><宪宗>之弑，三世而后，仅能杀其贼，　海隅之荒僻，<三斤>之童蒙，又乌足道哉!三月己酉朔，日有食之。

二六卷百济本纪四三斤王零三年

○三年，春夏大旱。秋九月，移<大豆城>于<斗谷>。冬十一月，王薨。

二六卷百济本纪四东城王元年

○<东城王>，讳<牟大>[或作<摩牟{摩帝}>。]，<文周王>弟<昆支>之子。胆力过人，善射，百发百中。<三斤王>薨，卽位。

二六卷百济本纪四东城王零四年

○四年，春正月，拜<眞老>为兵官佐平，兼知内外兵马事。秋九月，<靺鞨>袭破<汉山城>，虏三百余户以归。冬十月，大雪丈余。

二六卷百济本纪四东城王零五年

○五年，春，王以猎出至<汉山城>，抚问军民，浃旬乃还。夏四月，猎于<熊津>北，获神鹿。

二六卷百济本纪四东城王零六年

○六年，春二月，王闻<南齐>祖<道成>，册<高句丽><巨琏>，为骠骑大将军，遣使上表，请内属，许之。秋七月，遣内法佐平<沙若思>，如<南齐>朝贡，<若思>至西海中，遇<高句丽>兵，不进。

二六卷百济本纪四东城王零七年

○七年，夏五月，遣使聘<新罗>。

二六卷百济本纪四东城王零八年

○八年，春二月，拜<　加{芍加}>为卫士佐平。三月，遣使<南齐>朝贡。秋七月，重修宫室，筑<牛头城>。冬十月，大阅于宫南。

二六卷百济本纪四东城王一零年

○十年，<魏>遣兵来伐，为我所败。

二六卷百济本纪四东城王一一年

○十一年，秋，大有年。国南海村人献合颖禾。冬十月，王设坛祭天地。十一月，宴群臣于南堂。
</div>
    <div class="pagination">
<a href="三国史记_page62.html">上一页</a><span>...</span><a href="三国史记_page58.html">58</a><a href="三国史记_page59.html">59</a><a href="三国史记_page60.html">60</a><a href="三国史记_page61.html">61</a><a href="三国史记_page62.html">62</a><span class="current-page">63</span><a href="三国史记_page64.html">64</a><a href="三国史记_page65.html">65</a><a href="三国史记_page66.html">66</a><a href="三国史记_page67.html">67</a><a href="三国史记_page68.html">68</a><span>...</span><a href="三国史记_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
