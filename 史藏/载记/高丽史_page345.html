<!DOCTYPE html>
<html>
<head>
    <meta charset="UTF-8">
    <title>高丽史 - 第 345 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 345 页/共 739 页</h1>
    <div class="content">#高丽史31卷-世家31-忠烈王4-23-42-1297

*(  )巳{乙巳}世子以故进士崔文妻金氏有姿色纳于王盖因无比之死欲慰解之也。
#高丽史31卷-世家31-忠烈王4-23-43-1297

丙午世子成服。
#高丽史31卷-世家31-忠烈王4-23-44-1297

己未葬安平公主于高陵。
#高丽史31卷-世家31-忠烈王4-23-45-1297

九月丁亥移御张舜龙第。
#高丽史31卷-世家31-忠烈王4-23-46-1297

冬十月辛卯以郑可臣为佥议中赞判典理司事世子师; 洪奎判三司事; 李之　为三司左使; 朴义知密直司事世子元宾; 柳庇同知密直司事监察大夫; 崔　绍许评　副知密直司事; 崔　为右常侍; 闵宗儒知申事。
#高丽史31卷-世家31-忠烈王4-23-47-1297

癸巳世子如元。
#高丽史31卷-世家31-忠烈王4-23-48-1297

丙申遣赵仁规印侯柳庇如元贺生皇子且告　请传位表曰: "圣德齐日月之明无幽不烛卑情絶丝毫之隐有故必陈伏念臣*迹远守东心专拱北尝于至元六年己巳臣为世子入朝还至婆娑府闻权臣林衍擅废立还赴朝廷陈告情状遂与官军来复旧都八年辛未入　宿卫累经岁月至蒙厘降益勤藩职十八年辛巳官军出征日本凡船舰米粮至于军卒梢水一切对象悉皆尽力应副二十四年丁亥闻车驾亲征乃颜躬率五千军而往助征半途诏传大捷仍命还军二十八年辛卯乃颜余种哈丹贼军入我东鄙臣与乃蛮　薛　干等一同心力荡灭无余谓臣有劳效加功臣名分三十年癸巳与公主入朝亲覩圣人之作首诣庆集别承宠渥旣得殊尤之坠　庶几终始以输诚乃因闺室之相离哀伤有甚加以春秋之方　疾恙交攻如一朝　　以莫兴其庶务剖裁之谁任窃见臣之世子　夙成干局入卫阙庭荷恩已配于皇支　事堪承于宗祀而臣将　之嗣位退以摄生庶免忧勤释千钧之重担小延喘息观四海之*大平兹切　呼伫垂矜察。"
#高丽史31卷-世家31-忠烈王4-23-49-1297

乙巳太白昼见经天。
#高丽史31卷-世家31-忠烈王4-23-50-1297

十一月戊寅遣上将军金延寿如元献人参及耽罗　油。
#高丽史31卷-世家31-忠烈王4-23-51-1297

己丑宥二罪以下。
#高丽史31卷-世家31-忠烈王4-23-52-1297

十二月戊戌以内竖金元吕私通宫人柴巨　投临津。
#高丽史31卷-世家31-忠烈王4-23-53-1297

庚子阔阔　大王死于大靑岛。
#高丽史31卷-世家31-忠烈王4-23-54-1297

壬寅以金之淑为佥议　理世子贰师安珦为佥议　理世子贰保崔有　判密直司事李混知密直司事　兼世子元宾*尹(  ){尹琁}为密直学士张硕为军簿判书全升为右副承旨吴仁永为左承旨金恂为左副承旨赵瑞为右承旨吴汉卿李　为左右司议大夫。
#高丽史31卷-世家31-忠烈王4-23-55-1297

甲辰佥议　理张舜龙死。
#高丽史31卷-世家31-忠烈王4-23-56-1297

戊午遣大将军宋瑨如元贺正闰月行省遣　赵珍贺正。
#高丽史31卷-世家31-忠烈王4-23-57-1297

乙丑以元珝同知密直司事; 元卿副知密直司事。
#高丽史31卷-世家31-忠烈王4-23-58-1297

副知密直司事崔　绍以世子命就寿昌宫基大兴工役将以设公主之穹庐也。
#高丽史31卷-世家31-忠烈王4-24-01-1298

○(戊戌)二十四年春正月丙申世子至自元。
#高丽史31卷-世家31-忠烈王4-24-02-1298

庚子世子妃宝塔实怜公主来王幸金郊百官郊迎仪仗伎乐如迎王礼帝使阿木罕太子瓮吉刺　丞相护行以来。
#高丽史31卷-世家31-忠烈王4-24-03-1298

辛丑宴公主及阿木罕等于寿宁宫。
#高丽史31卷-世家31-忠烈王4-24-04-1298

壬寅命巡马所选良家女将以进帝所及使臣令百僚密*　有女家投主司于是有　　之怨者虽无女亦指之以致骚扰　犬不得宁焉潜纳壻者颇多。
#高丽史31卷-世家31-忠烈王4-24-05-1298

癸卯敎曰: "孤以凉德　承丕构二十有五年今且老矣加以去岁因丧配　不觉过恸疾恙随之倦于听政惟尔世子英明智勇众所共知当嗣藩职祗奉宗社孤亦退居后宫稳送余龄惟忠惟孝在此一举。" 世子上　辞不允。
#高丽史31卷-世家31-忠烈王4-24-06-1298

甲辰元遣咸宁侯王维诏谕国人曰: "迩者高丽国王王　表陈春秋方　忧恙交攻虑庶务之烦劳期息肩于重负乞令世子　袭爵朕以王嗣守东土垂三十年累效忠勤勋伐茂着矜其诚恳特赐兪允授世子开府仪同三司征东行中书省左丞相驸马上柱国高丽国王加授王推忠宣力定远保节功臣开府仪同三司*大尉驸马上柱国逸寿王以示优崇之意国有重务尙*　{须}训励聿底于成。" 又诏王曰: "卿恪居藩翰茂着勋庸宣力我家历年兹久比陈衰疾冀脱烦劳乞*　{须}赐爵之恩将为逸老之计载惟忠恳宜赐允从卿虽耆年国之重务尙资训导　用有成于戱令始令终旣被殊常之眷惟忠惟孝勉思报效之勤祗服宠光益绥福履。" 维本国宗室仕元朝为摠管。
#高丽史31卷-世家31-忠烈王4-24-07-1298

丙午幸康安殿传位于世子退居张舜龙第号为德慈宫世子卽位于康安殿是为忠宣。
#高丽史31卷-世家31-忠烈王4-24-08-1298

乙卯诣德慈宫奉笺上尊号曰光文宣德太上王。[王传国后王复位凡七月在忠宣世家。]
#高丽史31卷-世家31-忠烈王4-24-09-1298

秋八月甲子元遣　鲁兀来趣忠宣入朝辛未忠宣如元壬申王饯于金郊酒　　鲁兀以帝命取国王印授王。
#高丽史31卷-世家31-忠烈王4-24-10-1298

癸酉王如　鲁兀馆备仪卫遂幸寿宁宫受诏诏曰: "谕前高丽国王王　　以卿表请授位于世子　是用诏　往嗣王爵国事仍命听卿训导今闻　政以来颇涉专擅处决失宜众心疑惧盖以年未及壮少所经练故未能副朕亲任之意今遣使诏卿依前统理国政且诏　入侍阙庭使之明习于事。" 　鲁兀之来十日而国人不知有此诏也。
#高丽史31卷-世家31-忠烈王4-24-11-1298

甲戌以左副承旨权永右司议赵简摠郞金台铉前司谏金祜主选法。
#高丽史31卷-世家31-忠烈王4-24-12-1298

己卯　鲁兀还以大将军姜纯之女妻之。
#高丽史31卷-世家31-忠烈王4-24-13-1298

甲申移御明顺宫。
#高丽史31卷-世家31-忠烈王4-24-14-1298

九月丙申元遣平章阔阔出左丞哈散来口宣圣旨云: "自公主弃世王独处无聊帝赐王蒲萄酒且令吾等伴议国事。"
#高丽史31卷-世家31-忠烈王4-24-15-1298

遣中原侯　大将军金天锡如元谢复位表曰: "爰自先朝而陈力又当盛际以输忠　因　李之忽凋将谓朽株之难保哀情至极忧气损和幸存胤子之旣冠方初尙主何惜残年之重负不早上章获蒙从欲而允兪更感推恩于　养今者诏令臣子　入侍天庭令臣依前统理国政若覩玺书之所谕可　家训之无良曾不以斯而责臣反令依旧而守土。"
#高丽史31卷-世家31-忠烈王4-24-16-1298

以郑　为右常侍; 吴仁永为军簿判书; 柳栯副知密直司事; 洪诜黄元吉为三司左右使; 洪子翰为密直司知申事; 李英柱为军簿判书鹰扬军上将军; 金恂宋瑨为左右承旨; 柳　为右副承旨。
#高丽史31卷-世家31-忠烈王4-24-17-1298
</div>
    <div class="pagination">
<a href="高丽史_page344.html">上一页</a><span>...</span><a href="高丽史_page340.html">340</a><a href="高丽史_page341.html">341</a><a href="高丽史_page342.html">342</a><a href="高丽史_page343.html">343</a><a href="高丽史_page344.html">344</a><span class="current-page">345</span><a href="高丽史_page346.html">346</a><a href="高丽史_page347.html">347</a><a href="高丽史_page348.html">348</a><a href="高丽史_page349.html">349</a><a href="高丽史_page350.html">350</a><span>...</span><a href="高丽史_page346.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
