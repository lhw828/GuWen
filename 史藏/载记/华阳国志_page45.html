<!DOCTYPE html>
<html>
 <head>
  <meta charset="utf-8"/>
  <title>
   华阳国志 - 第 45 页/共 87 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   华阳国志 - 第 45 页/共 87 页
  </h1>
  <div class="content">
   一


　　先王命史，立典【远】〔建〕廖本校注云「当作建」。则，经纪人伦。三材李本作才。炳焕，品物章矣。然而，有志之士，犹敢议论于乡校之下，?元丰、刘、张、钱、《函》、廖本作?。李、吴、何、王、石本作刍。荛之人，加之谣诵于林野之中，管窥李本作窥瞽言，君子有采。钱写作咏。所以综核群善，休风惟照也。公孙述、刘牧二主之废兴存亡，《汉书》、《国志》固以详矣。统之州部，物有条贯，必申斯篇者。此句断。旧连下读，非是。格之前宪：《左氏》，素臣之功，王侯之载籍也，而《八国之语》作焉；《五传》，渊邃大义，洋洋圣人之微言也，而《八览之书》兴焉。苟在宜称，虽道同世出，元丰本出字空格。一事廖本注云：「当作一事出。误倒。一句绝。」兹不取。【身】〔再〕见，游精博志，无嫌其繁矣。


　　　　　　二


　　汉十二世孝平皇帝，帝祚短促，国统三绝。孝元后兄子、安汉公、新都侯，魏郡王莽篡盗，称天子；改天下郡守为卒正；又改蜀郡为导江；迁故中散大夫、茂陵公孙述字子阳为导江卒正，治临邛。而刘辟起兵广汉。更始刘圣公在南阳，蜀李本作述。非。欲应之。会宗成、垣副、王岑等作乱，述率吏民拒御之。所在讨破，筑围守防遏逸越，斩首万计，遂据成都，威有巴汉。政治严刻，民不为非。更始诛王莽，都关中，为赤眉贼所败。此下，张、刘本提行。元丰及钱、《函》、廖本空格。吴、何、王、浙、石本连。当连。建武元年，世祖光武皇帝即位河北。述梦人谓己曰：「【公】〔八ㄙ〕子吴、何本作公孙。系，旧刻此下有「后汉作八ㄙ子系」七字小注。顾广圻校云：「
此八ㄙ二字合为一耳。宋人校语误。谓与《后汉本》不同者，非。明人改子作孙，又误中之误。」廖本缘之，于公字下小注「按当作八ㄙ二字」，系字下注「旧校云……此传写之讹，非有异也」等字。今按：旧刻小注七字。元丰本已有，非宋人语，顾氏未知。十二为期。」述以语妇。妇曰：「朝闻道，夕死尚可，何况十二乎？」会夏四月龙出府殿前，以为瑞应，述遂称皇帝，号大成，建元龙兴。以莽尚黄，乃服色尚白；自以兴西方，为金行也。以功曹李【雄】〔熊〕元丰本、廖本作雄。他各本皆作熊。廖本注云：「当作熊，见《后汉书》。」今按《东观记》亦作「李熊」。旧缘音误雄也。为大司徒，巴【部】〔郡〕《函海》、廖本作部。他各本皆作郡。任满为大司空，弟恢为太尉，《函海》小注云：「《后汉?公孙述传》作以其弟（光）为大司马，恢为大司空。」（原脱光字）。今按：《范史》又云「大司徒任满」。具置百官。造十层赤楼，射兰。《后汉书》作「帛兰船」三字。元丰本与廖本作「射兰」。他各本皆作「帛兰」并二字，盖李缘《范史》误改。顾广圻校稿，先有墨批云：「《后汉书》云，又造十层赤楼、帛兰船。章怀注：盖以帛饰其兰槛也。」又复有朱字续其下云：「按，射兰又见《蜀志》，云张仪、张若城成都，置观楼、射兰。是道将意不谓船。未可以章怀注相谬也。癸酉五月记。」盖墨批为旧校已有。朱批出顾千里。原批并在何焯朱校本眉上。千里重视朱校射字，而未知其出元丰本也。改益州为司隶，蜀郡为成都尹。时世祖方平河北，而【荆邯】延牙、〔田戎〕当改「荆邯」字作「田戎」。说详注释。并归述，尽有益州。置铁元丰本作铁。下同。钱官，废铜钱，百姓货卖不行。蜀中童谣曰：「黄牛白腹，五铢当复。」谓莽黄牛，述为白腹。五铢，汉钱，言汉当复也。故主簿李隆、宋明旧刻有小注云「《后汉》作张隆」。常少数谏《后汉书》作劝。述归帝称藩。述不纳。天水隗嚣吴、何、王、石本作嚣。亦据陇，连述。蜀土清晏。述乃移檄中国，称引图纬以惑众。世祖报曰：「《西狩获麟谶》曰：『乙子卯金』，即以廖同元丰本作以。他各本作乙。未岁授刘氏。非西方之守也。『光废昌帝，立子公孙』，即霍光废昌邑王立孝宣帝也。黄帝姓公孙，自以土德，君所知也。『汉家九百二十岁，以蒙孙亡，受以丞廖同元丰本作丞。他各本作承。相，钱写本作相承。其名当涂高』。高岂君身耶？吴、何、王、浙、石本此下有小注三十九字，张佳胤注也。别入注释。吾自继祖而兴，不称受命。求汉之断，莫过王莽。近张满作恶，兵围得之，叹曰：为天文所误。天文即谶文。说详注释。恐君复误也。」又使述旧交马援喻述。述不从。此下元丰及钱、《函》、廖本空格。荆邯说述曰：「昔汤以七十里王天下，文王方百里臣诸侯。其钱、《函》二本作以。次，汉祖败而复征，伤瘳复战，故能禽秦亡楚，以弱为强。况今地方数千，此下当有里字，然六朝人行文每省之。杖戟百万，天下之心，未有所归。不东出荆门，北陵关陇，与之进取，则王业不全，子孙不久安也。」述悦之。乃出军荆门、陈仓，欲震荡秦楚。多改易郡县，分封子弟，淫恣过度。然国富民殷，户百余万。世祖未遑加兵，与述及隗嚣书，辄署公孙皇帝。此下宋刻与钱、《函》、廖本空格。刘本提行，张、吴、何诸本连。下空格处同。凡言空格宋刻与廖本皆空二格。七年，嚣吴、何、王本作嚣，下同。背汉降述，述封为王，厚资给之。十年，世祖命大司马吴汉与《函海》作兴。大司徒邓禹讨嚣，平陇右。述闻而恶之。城东素有秦时空仓，述更名白帝仓，使人宣言：白钱写本作曰。帝仓暴吴本作●，后同。出米巨万。公卿以下及国人就视之，无米。述曰：「仓去此数里，虚妄如此。此下，吴、何诸本亦有张佳胤注语云：「按《后汉述传》述曰：讹言不可信。隗王破者复如此矣。」隗王在数千里外，言破坏，真不然矣。」十一年，世祖命征南大将军岑彭自荆门泝刘、李本作沂。《函海》作坼，而注云「应作泝」。江征述。〔初，帝〕【又】遣中郎将来歙及述旧交马援奉诏喻刘、李本作谕。述。隆、少谏令服从。述怒曰：「自古来有降天子乎？」尚书解文卿，大夫郑文伯初亦谏述，系之暴室此下元丰本空格。钱、《函》二本同。顾千里校云「当连」。今按，当从「六年」断句。六年。二子幽死。【自】〔至〕是，莫有言者。以上夹叙语，旧刻有讹夺。兹改正。


　　彭破述荆门【关】及【沔】〔阳〕关，径至彭亡。亡，读如无。述使刺客刺杀彭。由是改彭亡曰平无，言无贼也。又使刺客刺杀歙于武都。世祖重遣吴汉与刘尚征述。又遣臧宫从【斜谷道】〔内水〕改字，说详注释。入。述使妹婿延牙距宫，大司徒谢丰距汉，连战辄北。汉到城下，军其江桥及其少城。丰在广都。牙引还成都，述谓曰：「事当奈何？」牙对曰：「男儿贵死中求生，败中求成。无爱财物也。」述乃大发金帛，开门募兵，得五吴、何、王本作伍。千余人，以配牙。牙告汉战，因伪遣鼓角麾帜渡市桥，汉兵争观。牙因放奇兵击汉，大破之。汉溺水，缘马尾至盎底，得出。后宫兵已至北门，述复城守。占书，曰：「虏死城下。」述以为汉等是虏，乃自出战。述张、吴、何本皆误作之。当汉，牙当宫，大战。牙杀宫兵数百，三合三胜，士卒气骄。汉益鼓之。自旦至日中，饥元丰本作饥。不得食，倦不得息，日昃刘、李、钱、石本作昳。张、吴、何、《函》、王本作迭。他本作昃。后，述兵败。汉骑士高午元丰本与廖本作午，他各本并作平。以戟刺述，中头，即坠马，叩心者数十。人都知是述，前取其首。牙等怅然还城。吏民穷急，即夜开门出降。汉尽诛公孙氏及牙等诸将帅二十余人，放兵大掠，多所残刘本字作贼。害。是岁，十二年也。


　　　　　　三


　　汉搜求隐逸，旌表忠义：以述臣常少、李隆忠谏，发愤病死，表更迁葬，赠以汉卿官。【属】元丰本与廖本衍属字。他各本无。蜀郡王皓、王嘉，广汉李业，刎首死节，表其门闾。犍为朱遵，绊马死战，赠以将军，为之立祠。费贻、任永【君业】、于文永不当独有字。应是衍文。冯信等闭门素钱本钞作索，误。隐，公车特征。文齐守义益州，封为列侯。董钧习礼明经，贡为博士。程乌、李育本有才干，擢而用之。于是西土宅心，莫不凫藻。元丰本作凫藻，钱、刘、《函》、廖诸本遵之。此下并空格，刘本提行。张佳胤改作「向义」，吴、何、王诸本遵之。此下并连。顾校稿云：「凫藻，出今文尚书。」建武十八年，刺史郡守，抚恤失和，蜀郡史歆，怨吴汉之残掠蜀也，拥郡自保。世祖以天下始平，民未忘兵，而歆唱刘、李本作倡。之，事宜必克，复遣汉平蜀。多行诛戮。世祖诮让于汉，汉深陈谢。自是，守藩供职，自建武至乎吴本作于。中平，垂二百载，府盈西南之货，朝多华岷之士矣。


　　　　　　四


　　汉二十二世孝灵皇帝，政治衰缺，王室多故；太常竟陵吴、何、王、石本无此二字，其它各本有。浙本剜补。刘焉字君朗元丰本、廖本、浙本作朗。其他各本并作郎。此下，张、吴、何、王、石本有「
江夏竟陵人，汉鲁恭王之裔」十一字。他各本无。盖张佳胤妄增也。浙本剜去，空十一格。建议言：「刺史太守，货赂为官，割剥百姓，以致离叛。可选清名重臣，以为牧伯，镇安方夏。」焉内求州牧，以避世难。侍中广汉董扶私于吴、何、王、石本字作谓。浙本剜改。焉曰：「京都将乱。益州分野有天子气。」焉惑之，意在益州。会刺史河南?《三国志》作郄，见《郄正传》。俭赋敛繁扰，流言远闻。而并州杀刺史张【壹】〔懿〕，《后汉书》作懿。《三国志》作益。张、吴、何、王、浙本与《函海》本有小注。凉州杀刺史耿鄙，焉议得行。汉帝将征俭加刑，以焉为监军使，寻领益州牧。董扶亦求为蜀西部都尉。太仓令巴郡赵韪，去官从焉来西。宋本与钱、刘、李、《函》、廖本并有「来西」二字。张、吴、何、王、石本无。浙本挤添。中平元年，凉州黄巾逆贼马相、赵祗等聚众绵竹，杀县令李升，募疲役之民，一二日中得数千人；遣王饶、赵播等进攻雒元丰本作。城，杀《函海》从刘本作役，而注云「李本作杀」。刺史俭；并下蜀郡、犍为。旬月之间，破坏三郡。相自称天子，众以万数。又别破巴郡，杀太守赵【韪】旧各本俱误衍韪字。兹删。部。州从事贾龙，素领家兵在犍为。句断，说详注释。乃之青衣，率吏民攻相，破灭之。州界清净，龙【乃】此旧传写者误移而衍。选吏卒迎焉。焉既到州，移治绵竹，抚纳叛离，务行小惠。时南阳、三辅民数万家避地入蜀，焉恣《函海》本有小注云：「恣似资。刘、吴、何、李本亦作恣。」饶之，引为党与，号「东州士」。遣张鲁断北道。枉诛大姓巴郡太守王咸、李权等十余人，以立威刑。〔设〕前、后、左、右部司马，拟四军，统兵，位皆二千石。【汉】旧各本有汉字，当衍。献帝初平二年，犍为太守任岐，与贾龙恶焉之阴图异计也，举兵攻焉，烧成都邑下。焉御之，东州人多为致力，遂克岐、龙。焉意盛，乃造乘舆车服千余，僭拟至尊。焉长子范为左中郎将，仲子诞治书御史，季子璋奉车都尉，皆从献帝【都】廖本注云「当作在」。〔在〕长安，惟叔子别部司马瑁随焉。焉闻相者相陈留吴懿妹当大贵，为瑁聘之。荆州牧山阳刘表，上焉有「子夏在西河疑当读如儗。说具注释。圣人论」。帝遣璋晓谕焉。焉留璋不遣【反】。四年，征西将军马腾，自郿《后汉书》作「霸桥。」与焉、范通谋袭长安。治中从事广汉王商亟谏，不从。谋泄，范、诞受诛。议郎河南庞羲，以通家，将范、诞诸子入蜀。而天火元丰及张、吴、何、王、浙本作「夭火」。烧焉车乘荡尽，延及民家。兴平元年，焉徙治成都。既痛二子，又感祅灾，元丰本作?。疽发背卒。州帐下司马赵韪、治中从事王商等贪璋温仁，共表代父。元丰本与廖本作父。他各本作又，句下属，非。京师大乱，不能更遣，天子除璋监军使者，领益州牧。以韪为征东中郎将，率众征李本依《三国志》改作击。刘表。


　　　　　　五


　　璋字季玉，既袭位，懦弱少断。张鲁稍骄于汉中，巴夷杜濩、朴胡、袁约等叛诣鲁。璋怒，杀鲁母弟，遣和德中郎将庞羲讨鲁。不克。巴人日叛。乃以羲为巴郡太守，屯阆元丰本作朗。李改阆。中御鲁。羲以宜须兵卫，辄召汉昌賨民为兵。或构羲于璋，璋与之情好携隙。赵韪数进谏，不从，亦恚恨也。建安五年，赵韪起兵数万，将此将字作率字解。以攻璋。璋逆击之。明年，韪破元丰本有破字。钱、《函》本并空格。吴、何诸本无破字。败。羲惧，遣吏程郁顾广圻校注云：「目录作祁。《三国志?杨戏传?季汉辅臣赞》陈寿注作郁。然则郁字是矣。」廖刻本未收此注。宣旨于郁父李本误作文。汉昌令畿，索益賨兵。刘、李本误作丘。畿曰：「郡合部曲，本不为乱。纵有谗【谀】〔●〕，各旧本作谀或謏，于义不协。当作●，以言相犯也。要在尽诚。遂怀异志，非所闻也。」羲令郁重往。畿曰：「我受牧恩，当为尽节。汝自郡吏，宜念效钱、刘、李、《函》本作效。力。不义元丰本讹作羲。之事，莫有二意。」羲恨之，使人告曰：「不从太守，家将及祸。」畿曰：「昔乐羊食子，非无父子之恩，大义然也。今虽羹子，畿饮之矣。」羲乃厚谢于璋。璋善畿，迁为江阳太守。十年，璋闻曹公将征荆州，遣中郎将河内阴溥致敬。公表加璋振威将军，兄瑁平寇将军。十二年，璋复遣别驾从事蜀郡张肃，送叟兵三百人并杂御物。公辟肃为掾，拜广汉太守。十三年，仍遣肃弟松为别驾，诣公。公时已定荆州，追刘主，不存礼松；加表望不足，但拜越嶲当作「永昌」。比苏令。松以是怨公。会公军不利，兼以疫病，而刘主寻取荆州。松还，疵毁曹公，劝璋自绝，因说璋曰：「刘豫州，使君之肺腑，更可与通。」时扶风法正字孝直，留客在蜀，不见礼，恨望。松亦以身抱利器，忖璋不足与有为，常与正窃叹息。松举正可使交好刘主。璋从之，使正将命。正佯为不得已廖本注云：「当有而字。」行。又遣正同郡孟达将兵助刘主守御。前后赂遗无限。十六年，璋闻曹公将遣司隶校尉锺繇伐张鲁，有惧心。松进曰：「曹公兵强，元丰、嘉泰、钱、张、吴、何、《函》、浙各本作强。刘李本讹作疆。王、卢、廖、石本作强。下强字同。无敌天下；若因张鲁之资以向蜀土，谁能御之者乎？」璋曰：「吾固忧之，而未有计。」松对曰：「刘豫州，使君之宗室，而曹公之深雠也。善用兵，使之伐鲁，鲁必破。破鲁，则益州强，曹公虽来，无〔能〕为也。《三国志先主传》文同。此句作「无能为也」。且州中诸将庞羲、李异等，皆恃功骄豪，欲有外意。不得豫州，则敌攻其外，民叛于内，必败之道也。」璋然之，复遣法正迎刘【先】主。旧各本皆有先字。依上文，当作「
刘主」二字。主簿巴西黄权谏曰：「左将军有骁《后汉书?刘焉传》作枭。名，今请到，欲以部曲遇之，则不满其心；欲以宾客吴、何、王、石本作「客宾」。待之，则一国不容二君。《三国志?黄权传》文同。此下有若字。客有太元丰本与吴何诸本同作太，嘉泰本与钱、刘本作泰。山之安，则主有累卵之危。」璋不听。从事广汉王累，倒悬于州门，以死谏璋。璋壹元丰、嘉泰与刘、《函》、廖本作壹。张、钱、吴、何、王诸本作一。无所纳。正既宣旨，阴献策曰：「以明将军之英才，乘刘牧之懦弱，张松《三国志》此有州字。之股肱以响应于内，然后资益州之富，凭天设之险，以此成帝《三国志》无帝字。业，犹反手也。」刘主大悦，乃留军师中郎将诸葛亮、将军关羽、张飞镇荆州，率万人泝江西上。《三国志?先主传》作「将步卒数万人入益州」。璋初敕所在供奉，入境如归。刘主至巴郡，巴郡严颜拊心叹曰：「此所谓独坐穷山，放虎自卫者也。」刘主由巴水达涪。璋往见之。松复令正白刘主曰：「今因此会，便可执璋。则将军无用兵之劳，坐定一州也。」军师中郎将襄阳庞统亦言之。刘主曰：「此大事也。初入他国，恩信未着，不可仓卒。」欢饮百余日。璋推刘主行大司马，司隶校尉。刘主推璋行镇西大将军，领牧如故。益刘主兵，使伐张鲁。又令督白水军，并三万【军】〔人〕，《三国蜀志?先主传》文同此作三万余人。车甲精实。【而别】二字，旧各本有，衍文也。璋还州。刘主次葭萌，厚树恩德，以收众心。十七年，曹公征吴。吴主孙权呼刘主自救。刘主贻璋书曰：「孙氏与孤，本为唇齿。今乐进在清泥，与关羽相拒。不往《函海》注云：「李本误生。惠校改往。」他各本作往。赴救，进必大克，转侵州界，其忧有甚于鲁。鲁自守之贼，不足虑也。」求益万兵《三国志?先主传》文同。此作「
求万兵」。及资实。《三国志》作宝。元丰本作实。钱与刘、吴、何、《函》、王等明清刻本并作宝。廖、浙、石本作实。璋但许四千，他物半给。张松书与刘主及法正曰：「今大事垂可立，如何释此去乎？」松兄广汉太守肃，惧祸及己，白璋，露松谋。璋杀松。刘主叹曰：「君矫杀吾内主乎！」嫌隙始构。璋敕诸关守不内读如纳。刘主。庞统说曰：「阴选精兵，昼夜兼行，径袭成都。璋既不武，又无素豫，一举而定，此上计也。杨怀、高沛，璋之名将，各仗强兵，据守关头，数有笺谏璋遣将军还。将军遣与相闻，说当东归，并使速装。《
三国志?庞统传》作「并使装束。外作归形」。谓使高、杨准备接防葭萌也。二子既服将军名，又嘉将军去，必乘轻骑来见将军，因此执之，进取其兵，乃向【城】〔成〕都。廖本误作「城都。」他各本并作「成都。」此中计也。退【还】之白帝，元丰本与廖本作此五字。《庞统传》与他各旧本《常志》无之字。今按：常璩援用旧籍，每存其意而异其文。此当是避重复还字改为「退之白帝」，传钞者又因《
统传》衍「还」字耳。连引荆州，徐还图之。此下计也。」刘主然其中计。即斩怀等，遣将黄忠、元丰本作忠，张、吴本作中，他各本皆作忠卓膺、魏延等勒兵前行。梓潼令南阳王连固城坚守，刘主义之，不逼攻也。进据涪城。此下《庞统传》有「于涪大会」句。〔大会〕，置酒作乐。谓庞统曰：「今日之会，可谓乐矣。」统对曰：「伐人之国而以为欢，非仁者也。」刘主曰：「武王伐纣，前歌后舞，岂非仁也？」也读如耶。《统传》作邪。统退出。刘主寻请还，谓曰：「
向者之谈，【何】〔阿〕元丰本与廖本作何。他各本与《统传》作阿。谁为失？」统曰：「君臣俱失。」《统传》有「先主大笑，宴乐如初」句。十八年，璋遣将刘、冷苞、张任、邓贤、吴懿等拒刘主于涪，皆破败，还保绵竹。【县令】廖本注云：「当衍此二字」。兹删。懿诣军降，拜讨逆将军。初，刘主之南伐也，广汉郑度说璋曰：「
左将军县军袭我，众不满万，百姓《法正传》作「士众」。未附，野谷是资。计莫若驱巴西、梓潼民，内元丰本讹作由。李改，读如纳。涪川元丰本作州。他各本皆作水。廖本作川，是。以南，《法正传》作「内涪水以西。」盖常璩改作南。蜀人以涪以外为北，内为南也。其仓廪野谷，一皆烧除，高垒深沟，静以待之。彼此下《法正传》有至字。请战不许，久无所资，不过百日此下《法正传》有「必将自走，走而击之，则必成禽耳」。必禽矣。」先主闻而恶之。法正曰：「璋终不能用，无所法正传作无可。忧也。」璋果《法正传》此下有「璋果如正言」句。谓群下曰：「吾闻拒敌以安民。未闻动民以避敌。」绌度不用。《法正传》作「于是绌度，不用其计」。故刘主所至有资。进攻绵竹。璋复遣护军南阳李严、江夏费观等督绵竹军。严、观率众降，同拜裨将军。进围璋子循于雒城。十九年，关羽统荆州事。诸葛亮、张飞、赵云等泝江，降下巴东。入巴郡。巴郡太守巴西赵筰拒守，飞飞字上，张、吴、何、王、浙、石诸本并有张字。宋刻及他明清刻本无。攻破之。获将军严颜，《三国志?张飞传》作巴郡太守严颜，误。当以本志为正。谓曰：「大军至，何以不降，敢逆战。」颜对曰：「卿等无状，侵夺我州。我州元丰本不重此二字，李所增也。但有断头将军，无降将军也。」飞怒曰：「牵去斫吴、王本作砍。头。」颜正色曰：「斫头便斫，何为怒也。」飞义之，引为宾客。赵云自江州分定江阳、犍为。飞攻巴西。亮定德阳。巴西功曹龚谌元丰本与廖本作「龚谌」。钱、《函》本作「龚祺」。刘、李、吴、何、王、浙本作「袭谋」。石印本作「袭谌」。迎飞。璋帐下司马蜀郡张裔距亮，败于柏下。裔退还。夏，刘主克雒城，与飞等合围成都。而偏将军扶风马超率众自汉中请降。刘主遣建宁督上四字张本作双行小字。李恢迎超。超径至，璋震恐。所署蜀郡太守汝南许靖〔将〕依《法正传》辅将字。踰城出降，璋知，不敢诛。被围数十日。城中有精兵三万，谷支二年，众咸欲力战。璋曰：「父子在州二十余年，无恩德以加百姓，攻战三年，肌膏草野，以璋故也。何以能安！」遂遣张裔奉使诣刘主。主许裔礼其君而安其民。刘主又遣从事中郎涿郡简雍说璋。璋素雅敬雍，遂与同舆而出，降，吏民莫不歔欷涕泣。刘主复其所佩振威将军印绶，还其财物。迁璋于南郡之公安。吴主孙权之取荆州也，以璋为益州刺史。《二牧传》作「益州牧」。刘主东征，璋于旧刻本作「还」。元丰及廖刻本作于。吴卒也。刘、李本无也字。


　　　　　　六


　　譔曰，元丰与《函海》本作「赞曰」。公孙述藉导江之资，值王莽之虐，民莫援者，得跨巴蜀；而欺天罔物，自取灭亡者也。然，妖梦告终，期数有极，奉身归顺，犹可以免。【而】他各本并无而字。廖本衍。矜愚遂非，何其顽哉。刘焉器非英杰，图射侥幸。璋才非人雄，据土乱世，其见夺取，陈子以为非不幸也。昔齐侯【?】〔嗤〕《函海》同廖本，他各本作嗤，是。晋鲁之使，旋蒙易乘之困。魏君贱公叔之侍人，亦受割地之辱。量才怀远，诚君子之先略也。观刘璋，曹公之侮慢法正、张松，二憾既征，同怨相济，或家国覆亡，或天下三分【天下】。旧刻皆作「三分天下」，疑旧钞误倒。古人一馈十起，辍沐挥洗，良有以也。





华阳国志校补图注卷六


　　刘先主志
　　　　　　一

　　先主讳备，字玄清刻本避讳。德，涿郡涿县人，汉景帝〔子〕依《三国志?先主传》补。中山靖王胜后也。胜子真，元丰本作真。廖本真。其他各本并依《三国志》作贞。元狩六年封涿县陆城亭侯，《
三国志》此下有「坐酎金失侯」句。因家焉。祖父雄，察孝廉，为东郡范令。父弘。此下，元丰本空二格，无「早亡」二字。刘、吴、何、李、王本有「早亡」字，下连。钱、《函》二本有「早亡」字，仍空一格。「早亡」二字与「幼孤」重复，盖李就旧本空位妄补。先主幼孤，与元丰本与廖本作与。他各本并作其。《三国志》文同，作与。母贩履、织席各旧本与《三国志》文同，作席。廖本加草头。自业。舍东南角篱上有桑树生，何、王、浙本误作主。高五丈疑当作尺。余，遥望童童如车盖，人皆异之，或谓当出贵人。先主少时，与宗中诸儿戏于树下，言：「吾必乘此羽葆盖车。」叔父子敬谓曰：「汝勿妄言！灭吾门也。」年十五，母遣行学，与宗人刘德然、辽西公孙瓒俱事故九江太守同郡卢〔植〕子干。德然父元起常资给先主，与德然等。等，齐也。元起妻曰：「各自一家，何能常尔？」《三国志》文同此下有邪字。起曰：「宗中有此儿，非常人也。」而瓒深与先主善。瓒年长，先主兄事之。《三国志》文同，此下有「先主不甚乐读书」句。喜狗马、音乐，美衣服。长七尺五寸，垂臂下膝，顾自见耳。此下《三国志》有「少语言」句。能下人，喜怒不形于色。善交结，豪侠少年争附之。中山大商张世平、苏双等见而奇之，多与之金，先主由是得合徒何、王、浙、石本作从。众。河东关羽云长，同郡张飞益德，元丰、嘉泰、钱、《函》、廖本并同《三国志》作「益德」。吴、何、王、石本作「翼德」。张佳胤改也。《通鉴》亦作「益德」。当作「益」。并以壮烈，为此下他各本有「之」字，元丰及廖本无，盖李所增。御侮。先主与二子寝则同床，食则共器，恩若弟兄。然于稠人广众中，侍立终日。中平【元】〔五〕年，当作「五年」，说具注释。从校尉邹靖讨黄巾贼，有功，除安喜尉。求谒督邮，不得，《三国志》作「不得通」。乃入缚执之，杖二百，以绶系督邮【
头】颈《三国志》作「解绶系其颈」。著馬?，元豐與錢、《函》、廖、浙本同《三國志》，作?。音昂，系马柱也。张、刘、李、吴、何、王、石本作柳。【柱】各旧本皆有。当衍。委官亡命。顷之，应大将军何进募。有功，除下密丞。复《三国志》此下有「去官，后」三字。为高唐尉。迁为令。瓒为中郎将，表先主为别部司马。《三国志》此下有「使为青州刺史田楷」句。拒冀州牧袁绍，数有战功，《
三国志》此下有「试」字。守平原令。进《三国志》作「后」。领平原相。郡民刘平《三国志》有「素轻先主」句。耻为之下，使客刺之。客服其德，告之而去。《三国志》作「客不忍刺，语之而去。其得人心如此」。北海相鲁国孔融，为黄巾贼所围，使太史慈求救于先主。先主曰：《后汉书?孔融传》作「备惊曰」。「孔文举闻天下有刘备乎？」以兵救之。广陵太守下邳陈登《太平御览》卷四百六十六引此有字字。元龙，太尉球孙也，有隽才，轻《御览》作较。天下士，谓功曹陈矫曰：「闺门雍穆，有德元丰本有此二字。嘉泰本及明清刻本写本并无。《函海》注云「《御览》有有德二字」。廖本依元丰本。有行，吾敬陈元方父子；冰清玉洁，有德有言，吾敬华子鱼；博闻强志，各旧本皆作识。廖本作志。顾观光云「二字古通」。奇伟《御览》作逸。卓荦，吾敬孔文举；雄姿杰元丰本作桀。出，有王霸之略，吾敬刘玄德。名器尽此。」张、吴、何、王本无此四字。元丰及他明清本并有。浙本剜补此四字。【徐州牧陶谦，表先主为豫州刺史。】


　　　　　　二


　　徐州牧陶谦病笃，元丰本「表先主为豫州刺史」句下空一格。又下重「徐州牧陶谦」字。张、吴、何、王、浙本不重前四字，亦不空，连上文，自谦字起句，张佳胤删也。钱、刘、李、《函》与石印本重此四字，其上不空。依李嘉泰本，未改元丰本也。顾观光校本重文上有「后」字。注云：「宋本无后字，」盖谓廖本为宋本，实未见元丰本与嘉泰本也。廖本此上空二格，而仍重此四字，如元丰本。二顾无校语。今按，旧刻诸本误衍上文「后至刺史」十四字耳。《常志》原书于此分章另起。固必当有「徐州牧陶谦」字。谓别驾东海麋元丰本与钱、吴、何、王、浙、石本并作糜。刘、李、《函》、廖本依《三国志》作麋。下同。顾广圻校云：「广韵麋。」竺曰：「非刘备不能安此州也。」谦卒，竺率州此下，元丰本与廖本无人字。他各明清刻本有之。盖李依《三国志》补。《常志》原文应无。即《三国志》人字，亦衍文耳。「率州」义已足。兹不补。顾观光云「宋本脱人字」，非。迎先主。先主未许。【广陵太守下邳】此六字与上章重复，《三国志》无「广陵太守」四字，《常志》各本皆有。当衍。说详注释。陈登进曰：「今汉室陵迟，海内倾覆，立功立事，在廖本此下注云：「当有于字，见《三国志》。」〔于〕今日。鄙州《三国志》作彼州。殷富，户口百万，欲屈使君，抚临州事。」先主曰：「袁公路近在寿春。此君四世五公，海内所归，可以州与之。」登曰：「
公路骄豪，非治乱之主。今欲为使君合步骑十万，上可以匡济生民，元丰、廖、浙本作匡济生民。钱、刘、李、吴、何、王、石各本作「
匡主济民」，李依《三国志》改也。元丰本不误。成五霸之业，下可以割地守境，书功于竹帛。若使君不见听许，登亦未敢元丰本此下有见字。听使君也。」北海相孔融谓先主曰：「袁术岂忧国忘家者耶！冢中枯骨，何足介意。今日之事，百姓与能。天与不元丰本此下有能字。浙本此下剜补能字。取，悔不可追。」先主遂领徐州牧。建安元年，曹公表为镇东将军，封宜城亭侯。先主与袁术相拒，而下邳守将曹豹叛。为吕布所败，先主失妻子，转军海西。麋竺进妹为夫人，及客奴二千，金银宝货资之。先主因而获振。连【合】〔和〕《三国志》作「求和」。《常志》旧刻各本作「连和」。廖本改「合」。于布，布还其妻子。先主众万余，移军小沛。布恶之，自攻先主。先主归曹公。公以为豫州牧，益其军，使伐布。失利。布将高顺复虏先主妻子送布。公使夏侯惇助先主，不能克。三年，公自征布，生禽之。布曰：「使布为明公将骑，天下不足定也。」公有疑色。先主曰：「
公待布能如丁建阳、董太师乎？」公颔之。布目先主曰：「大耳儿最叵信者也。」遂杀布。先主还得妻子，从公还许，为左将军。公礼之甚重，出则同舆，坐则同席。又拜关羽、张飞皆中郎将。公谋臣程昱、郭嘉二字当衍。说详注。劝公杀先主。公虑失英豪望，不许。袁术自淮南欲经徐州北就袁绍。廖本此下小注云：「按，此下当脱公遣先主要击术云云。」今按：旧刻原脱一行也。兹据《三国志》补十八字。〔公遣先主率军要击之。未至，术死。先主未出时，〕献帝舅车骑将军董承，《三国志》此下有辞字。受帝元丰本与廖本并《三国志》同作帝，其他各本皆误作命。衣带中密诏，当杀公。承先与先主及长水校尉种辑、将军吴子兰、王子服等同谋。以将行，未发。公从容谓先主曰：「天下英雄，惟使君与操。本初之徒不足数也。」先主方食，失匕箸。会天震雷，先主曰：「圣人言，迅雷风烈必变，良有以也。一震之威，乃至于此也。」公亦悔失言。先主还【沛】解，各本并作「沛解」。李本作廨。顾校稿云：「广圻按，沛字衍。解即廨字。」廖本小注云：「按：沛字不当有。解即今之廨字也。」公使觇之，见其方披?，使厮人为之，不端，正举杖击之。此觇者还报语。公曰：「大耳翁未之觉也。」其夜，先主急东行。昱、嘉当作昱。无郭嘉。复言之。公驰使追之，不及。先主遂杀徐州刺史车冑以叛。留关羽行下邳太守事，身还小沛。而承等谋泄受诛。先主众数万，遣从事北海孙干，自结于袁绍。公遣将军刘岱、王忠击之，不克。五年，公东征先主。先主败绩，妻子及关羽见获。先主奔青州，刺史袁谭奉迎道路。驰以白父绍。绍身出邺二百里，与先主相见。


　　公壮羽勇锐，拜偏将军。初，羽随先主从公围吕布于濮阳，时秦宜禄为布求救于张杨。羽启公：「妻无子，下城，乞纳宜禄妻。」公许之。及至城门，复白。公疑其有色，李本作他。自纳之。后先主与公猎，羽欲于猎中杀公。先主为天下惜，不听。故羽常怀惧。公察其神不安，使将军张辽以情问之。羽叹曰：「吾极知曹公待我厚。然吾受刘将军恩，誓以共死，不可背之。〔要当〕，元丰本脱此二字。廖本亦无。他各本皆有，盖李依《关羽传》所补。立效以报曹公。」公闻而义之。是岁，绍【征】〔争〕官渡，遣枭将颜良，攻东郡太守刘延于白马。公〔救延〕，依《三国志?袁绍传》补。说详注。使辽、羽为先锋。羽望见良麾盖，策马刺良于万众中，斩其首还，绍将莫敌，遂解延围。公即表封羽汉寿亭侯，重加赏赐。此下元丰本与廖本无羽字。他各本皆有，李所补也。尽封其物，拜书告辞而归先主。左右欲追之。公曰：「彼各有主。」先主说绍南连荆州牧刘表。绍遣将其本宋、明及清初各本皆作卒，廖、石本依《三国志》改作本。兵至汝南。公使将蔡杨元丰本与张、吴、何、王、浙、石本并依《三国?先主传》作阳。钱、刘、李、廖本作杨。下同。击之。先主谓曰：「吾势虽不便，汝等百万来，未如吾何。曹孟德单车来，吾自去。」杨等必战，为先主所杀。


　　　　　　三


　　公承上文曹公。既破绍，自南征汝南。先主遣麋竺、孙干诣刘表。表郊迎【之】〔先主〕，旧各本作之字。兹改先主二字。说详注释。待以上宾，《三国志》有「益其兵」三字。使屯新野。


　　颍李、吴、何、王、浙本作颖。字误。川徐〔庶〕元直，致琅琊诸葛亮曰：「孔明，卧龙也。将军愿见之乎？」先主曰：「君与俱来。」庶曰：「此人可就见，不可屈致也。」先主遂造亮。凡三〔往〕。《三国志》作「凡三往乃见」。因屏人曰：「汉室倾颓，奸元丰、钱、《函》、廖本作奸。钱写作?。张、吴、何、王、浙、石本依《
三国志》作奸。臣窃命，主上蒙尘。孤不度德量力，欲信读如伸。大义于天下。而智术浅短，遂用猖蹶。元丰与刘、李、《函》、廖本作蹶。钱、张、吴、石本同《三国志》作獗。何、王本作厥。《通鉴》亦作蹶。胡三省注：「蹶，颠蹶。」《文选》李善注引此作：「先主谓诸葛亮曰：孤遂用猖獗。」至于今日，志犹未已。君谓计将安出？」亮对曰：「自董卓以来，豪杰并起，跨州连郡〔者〕按《三国志》文当补者字。不可胜数。曹操比于袁绍，则名微而众寡，然《三国志》有操字。遂能克绍，以弱为强，《三国志》有者字。虽云《三国志》作「非惟」。天时，抑〔亦〕《三国志》有亦字。人谋也。今操已拥百万之众，挟天子而令诸侯，此诚不可与争〔锋〕元丰与廖本此下无锋字。他各本有。也。《三国志》作「争锋」。孙权据有江东，已历三世，国险而民附，贤能为之用，此可以为援，而不可图也。荆州，北据汉沔，利尽南海，东连吴会，西通巴蜀，此用武之国，而其主不能，《三国志》此下有守字。元丰本及钱、刘、李、《函》、廖本无。张、吴、何、王、浙、石本并有。张佳胤所增也。兹按：《三国志》今本守字亦衍文。陈氏原当无有。殆天所以资将军也。《三国志》作「此殆天所以资将军。将军岂有意乎」。益州险塞沃野，廖本小注云：「当有千里二字，见《三国志》。」兹按，二字可省。天府之土，高祖因之以成帝业。刘璋闇弱，张鲁在北，国富民殷而不知恤，《三国志》作「存恤」。贤《三国志》作智。能之士，思得明君。将军既帝室之胄，信义着于四海，总揽英雄，思贤如渴；若跨有荆益，保其险《三国志》作岩。阻，西和诸戎，南抚夷越，此下《三国志》有外字。结好孙权，内修除廖本外，各本皆作修。政理；天下有变，《三国志》此下有则字。命一上将，将荆州之军以向宛洛，将军身率益州之众出于《三国志》作「以出」。秦川，天下孰不箪食壶浆以迎将军者乎？如此，《三国志》作「诚如是」。则霸业可成，汉室可兴矣。」先主曰：「善。」曰善，犹云称善。与亮情好日密，自以为犹鱼得水也。十三年，表卒，少子琮袭位。曹公南征，琮遣使请降。先主屯樊，不知。曹公卒读如猝。至【至宛】，《三国志》有「至宛」二字。实衍文。《常志》不当亦有。缘旧校误依《陈志》衍。先主乃知，遂将其众去。当有「欲保江陵」四字。比到当阳，众十余万人，车数千两，日行十余里。别遣关羽乘船刘、李、《函海》本作「舡」。下同。会江陵。或谓先主曰：「宜速行。虽拥大众，被甲者少。曹公军至，何以御之？」先主曰：「夫济大事，以人为本。今人归吾，何忍弃元丰本作弃。下同。之。」元丰本此下空四格，当有脱文「不听」字。钱、《函》、廖本但空格。公以江陵有军实，恐先主刘、李本作至。据之，乃释辎重，【以】〔率〕依《三国志?先主传》与《
张飞传》改。轻骑五千追先主，一日一夜行三百里，及于当阳之长阪。先主弃妻子，与诸葛亮张飞等数十骑走。公尽获其民众，急追先主。张飞据水断桥，横马按元丰本作案。矛曰：「我张益吴、何诸本同前作翼。德也。可来决死。」公徒乃止。先主斜趣张本作「邪趋」。吴、何、王、石本作「径趋」。浙本作「径趋」。汉津，适与羽船会。而赵云身抱先主弱子后主，及拥张、吴、何、王、石本作雍。先主甘夫人相及。济江。亮曰：「事急矣！请奉命求救于孙将军。」时权军柴桑，既服先主大名，又悦亮奇雅，即遣周瑜、程普水军三万助先主拒曹公，大破公军于赤壁，焚其舫舟。元丰及钱、张、刘、李、《
函》、廖、浙本作「舫舟」。张、吴、何、王、石本依《三国志》作「舟船」。公引军北归。张本改作「曹公引军北归」。吴、何、王、石诸本作「曹公引归」。廖刻依元丰本作此文。钱、刘、李、《函》本同。浙本此下全部改刻如元丰本。先主以刘表长子江夏太守琦为荆州刺史。此下，张本有先主二字。吴、何、王本无。并俱依《三国志》文作「又南征四郡」。如此屡用《三国志》原文改易《常志》，达四十七行之多。皆张佳胤所为也。吴、何、王、卢、石本并遵之。钱、刘、李、《函》、廖本则悉同元丰本（嘉泰本当同）。浙本剜改从宋旧。以下凡张佳胤改各字，但注云「张改」。不更具列「吴、何、王、石本」，及「浙本剜改」等字样。先主南平四郡，张改「又南征四郡」。武陵太守金旋、张改璇。长沙太守韩玄、桂阳太守赵范、零陵太守刘度皆降。庐江雷绪率部曲数万口稽颡。张改本删此句。琦病死，先主领荆州牧，张改：「会琦病死，群下推先主为荆州牧。」治公安。孙权进妹，恩好绸缪。张改「孙权稍畏之，进妹固好」。石印本固作恩。以亮为军师中郎将，督南三郡事。以关羽为荡寇将军，领襄阳太守，住江北。张飞为征虏将军、宜都太守。初，先主之败东走也，径往鄂，无土地。关羽责之曰：「早从猎中言，无今日。」先主曰：「安知此不为福也。」也读如耶。及得荆州，复有人众。


　　　　　　四


　　孙权遣使求共伐蜀。【又曰：雅愿以隆，成为一家。诸葛孔明母兄在吴，可令相并。】「雅愿」之愿钱写作顾，《函海》作顾。「成为一家」，「成」下钱写本脱三字，有空格。按此二十二字，系后人加注，小字，被写为正文。主簿殷观曰：「若为吴先驱，大事去矣。今但可赞元丰、钱、刘、李、《函》本并作赞。之，言新据诸郡，未可以动。彼必不越我而有蜀也。」以上，张、吴、何、王、卢本全改用《三国志?先主传》文，作：「权遣使云曰共取蜀。（但删「或以为宜报听许，吴终不能越荆有蜀。蜀地可为己有」二十一字。）荆州主簿殷观进曰：若为吴先驱，未能克蜀，退为吴所乘，即事去矣。今但可然赞其伐蜀。而自说新据诸郡，未可与动。吴必不敢越我而独取蜀。如此，进退之计（吴本误作讨），可以收吴蜀之利。」除删二十一字外，一字不易。何义门朱校本，泐去其字，全用朱改写，如刘、钱、《函》、廖本。盖依元丰本也。先主乃报曰：「益州不明，得罪左右。庶几将军高义，上匡汉朝，下辅宗室。若必寻干戈，备将放发于山林；未钱写本作不。敢闻命。」权果辍计。迁观别驾。张、吴、何、王、卢、石本复全改从《先主传》，作「先主从之。权果辍计。迁观为别驾从事」。十六年，益州牧刘璋遣法正迎，遂西入益州。元丰本与钱、刘、李、《函》、廖、浙诸本只此十七字。张、吴、何、王、卢、石本作：「十六年，益州牧刘璋遥闻曹公向汉中讨张鲁……」全依《先主传》是年文直录，至「进军围雒。时璋子循守城，被攻且一年」句止，凡五百三十九字。似未觉其俱已先着于《二牧志》者。信如顾广圻校批云：「事自具《刘二牧志》。张佳胤妄改妄添，不知古人着书之法耳。」此下，宋刻与钱、《函》、廖本空格。刘、张、吴、何、王诸本提行。兹按：十九年上冠建安字，为常氏原本提行之证。此与刘本之遇年提行及张本之依《三国志》提行不同。


　　建安十九年，先主克蜀。蜀中丰富盛乐，置酒大会，飨食三军。取蜀城中民金银颁赐将士，还其谷帛。赐诸葛亮、法正、关羽、张飞金五百斤，银千斤，钱五千万，锦段万匹。其余各有差。张、吴、何、王、石本此上仍全依《先主传》改作「十九年夏，雒城破。进围成都。数十日，璋出降。蜀中殷盛丰乐，先主置酒大飨士卒。取蜀城金银，分赐将士。先主遂领益州牧。以诸葛亮为军师将军」云云。删原文城下一「中」字与「还其谷帛」四字而已。以亮为军师将军，署左将军府事。正张、吴、何、王、石本正上有法字。扬武将军，蜀郡太守。关羽督荆州事。张飞为巴西太守。马超平西将军。不用许靖。法正说曰：「有获虚誉而无实者，靖也。然其浮名称播海内，人将谓公轻士。」乃以为长史。庞羲为司马。李严为犍为太守。费观为巴郡太守。征钱写本脱征字。益州太守南郡董和〔为〕廖本注云，「当有为字」。掌军中郎〔将，署大司马府事。〕为、将各字，旧各本并无。兹依《三国志》和本传文补。廖本注云：「当有『将，巴郡』三字，将句绝。见《三国志》。王谋在刘璋时为巴郡太守，见陈寿《季汉辅臣赞》注。」〔巴郡〕太守汉嘉王谋为别驾。广汉彭羕吴、何诸本误作羕。下同。为治中。辟零陵刘巴为西曹掾，广汉长黄权为偏将军。于是，亮为股肱，正为谋主，羽、飞、元丰本与张、吴、何、王、浙、石本并作飞羽。他各本倒飞字。超为爪牙，靖、羲及麋竺、简雍、孙干，山阳伊籍为宾友。和、严、权本刘璋所授用也；吴懿、费观，璋之婚亲也；彭羕，璋所排摈也；刘巴，【已】元丰本、廖本无已字。他各本有。盖李所补。所宿恨也；皆处之显位，尽其器能。有志之士，无不竞劝。群下劝先主纳刘瑁妻。先主嫌其同族。法正曰：「
论其亲疏，钱、刘、李、《函》作疏。何与元丰及钱、刘、李、廖本作与。张、吴、何、王、浙、石与《函海》本作异。晋文之于子圉乎？」从之。正既临郡，睚眦之怨、一餐之惠无不报复。或谓诸葛亮曰：「法正顾观光校云：「正下原有于字。」今按《法正传》有于字耳，各本无有也。蜀郡太纵横，将军宜启主公。」《正传》有「抑其威福」句。亮曰：「〔主〕旧各本无。廖本注曰：「当有主字。」《三国志》有。公之在公安也，北畏曹操之强，东惮孙权之逼，内虑孙夫人兴《三国志》作生。变于肘腋之下。《三国志》有「当斯之时，进退狼跋」句。孝直为辅翼，遂《三国志》作令。翻飞翱翔，不可复制。如何禁法但称其姓，目指之意也。使不得行其志也。也读如耶。《
三国志》作：「如何禁止法正使不得行其意邪。」孙夫人才捷元丰本作揵。明、清各本俱作捷。李依《三国志?法正传》文改也。刚猛，有诸兄风。侍婢百人《三国志》作百余人。皆仗剑侍立。先主每下车，《三国志》下车作「入」字。心常凛凛。正劝先主还疑当作远。之。《法正传》原无此句。


　　　　　　五
  </div>
  <div class="pagination">
   <a href="华阳国志_page44.html">
    上一页
   </a>
   <span>
    ...
   </span>
   <a href="华阳国志_page40.html">
    40
   </a>
   <a href="华阳国志_page41.html">
    41
   </a>
   <a href="华阳国志_page42.html">
    42
   </a>
   <a href="华阳国志_page43.html">
    43
   </a>
   <a href="华阳国志_page44.html">
    44
   </a>
   <span class="current-page">
    45
   </span>
   <a href="华阳国志_page46.html">
    46
   </a>
   <a href="华阳国志_page47.html">
    47
   </a>
   <a href="华阳国志_page48.html">
    48
   </a>
   <a href="华阳国志_page49.html">
    49
   </a>
   <a href="华阳国志_page50.html">
    50
   </a>
   <span>
    ...
   </span>
   <a href="华阳国志_page46.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
