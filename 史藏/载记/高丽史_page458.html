<!DOCTYPE html>
<html>
<head>
    <meta charset="UTF-8">
    <title>高丽史 - 第 458 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 458 页/共 739 页</h1>
    <div class="content">
太祖使

太宗上书辞职曰: "臣于戊辰仗义回军废伪立眞而因被国人猜忌又立昌迎禑　初同谋之人辞证已明故台谏自上*　请罪耳臣何敢指嗾  今命臣禁止台谏是疑臣嗾之也臣顾不才不宜当大任宜选贤良代之。" 王览之谓

太宗曰:

"侍中辞状所陈皆出予意料之外予以无能在位,

侍中推戴之力也故仰

侍中如父,

侍中何负我乎  立昌迎禑　初同谋人等已于前年议谓情迹未明特赦之,

侍中亦然之今台谏更举赦前事请罪故令卿往告

侍中若见台谏请谕以此意耳卿言于

侍中谓何,

侍中坚欲辞退  若

侍中辞职予亦岂敢居此位乎 " 因泣下指天为誓辞旨甚切卽令

太宗往谕就职,

太祖固辞且谓

太宗曰: "尔亦何不为我请之。"
#高丽史46卷-世家46-恭让王2-03-62-1391

秋七月丙戌朔地震。
#高丽史46卷-世家46-恭让王2-03-63-1391

戊子暹罗斛国遣奈工等八人来献土物致书曰: "暹罗斛国王今差奈工等为使管押舡只装载出产土物进奉高丽国王。" 无姓名封识但有小圆印亦不可考验国家疑其伪议曰: "不可以信亦不可以不信且来者不拒待之以厚以礼远人不受其书以示不惑可也。" 王引见劳之对曰: "戊辰年受命发船至日本留一年今日至贵国得见殿下顿忘行役之劳。" 王问帆程远近对曰: "北风四十日可至。" 其人或袒或跣尊者用白布韬发其仆从见尊长脱衣露身三译而达其意。
#高丽史46卷-世家46-恭让王2-03-64-1391

庚寅郑梦周与宰相等上*　请令省宪刑曹议定立昌迎禑宗衍　初益富之党五罪从之。
#高丽史46卷-世家46-恭让王2-03-65-1391

辛卯谏官许应等上*　曰: "人君一身万化之源出理之本而宗社之安危生民之休戚系焉严九重设门禁所以尊其位也非礼勿视听言动所以正其心也故于接下之际必当以礼不可亵狎必当公正不可私　愿自今宗亲大小臣僚及潜邸旧僚有所引见有所奏闻必于经筵公共之所毋得私于燕安之时严内外之别定君臣之分则邪说自远而忠言日进矣且自今台谏之臣更日入侍经筵。" 从之。
#高丽史46卷-世家46-恭让王2-03-66-1391

壬辰地震。
#高丽史46卷-世家46-恭让王2-03-67-1391

甲午我

太祖始出诣阙拜谢王劳慰甚勤

太祖曰: "人主一身万机所丛应接之际不可轻忽然其要只在虚心正志听言纳谏而已殿下以此为念臣等亦以进贤退不肖为任期在共成治道耳。" 王深然之。
#高丽史46卷-世家46-恭让王2-03-68-1391

乙未王幸我

太祖第谓曰: "予不更事滥居宝位罔知攸措且今更新法制卿无退休以匡不逮。" 置酒张乐夜分乃罢。
#高丽史46卷-世家46-恭让王2-03-69-1391

丁酉削顺宁君聃属籍流见州杖流成均司艺柳伯淳于基州又以判典仪寺事柳伯濡非毁田法流于光州。
#高丽史46卷-世家46-恭让王2-03-70-1391

己亥礼曹判书韩理等上*　曰: "今令世子朝见臣等窃以谓殿下卽位三岁,

朝廷始遣使购马万匹国家所遣不满二千匹遽以世子入朝若

朝廷责迟缓世子将何以对  愿殿下更令臣僚拟议施行。" 命下都堂。 我

太祖与

神德王后享王王赐

太祖衣　笠子宝缨鞍马,

太祖卽服以拜谢及夜柳曼殊锁门我

太宗潜白

太祖请出乃以

太祖命使金直开门侍

太祖还第马上顾谓

太宗曰: "缨实奇品吾将传之于汝。" 明日王怒囚金直,

太祖诣阙谢以不胜　杓使开门王赦金直。
#高丽史46卷-世家46-恭让王2-03-71-1391

丙午追谥王大妃国大妃顺妃三代祖考王大妃考竹城君克仁为文贞公祖考赠守门下侍中社卿为僖靖公曾祖考赠门下赞成事汉平为襄景公国大妃考延德大君埙为良孝公　赵氏为安懿妃祖考江阳公滋为靖康公顺妃考昌城君　为齐孝公　洪氏为明懿妃祖考政丞　为康平公祖　王氏为敬惠妃曾祖考赠门下侍中颖秀为懿烈公国大妃忠烈王之曾孙故只封二代。
#高丽史46卷-世家46-恭让王2-03-72-1391

是月我

太祖献议遣人赍　文招谕东女眞地面诸部落于是女眞归顺者三百余人。
#高丽史46卷-世家46-恭让王2-03-73-1391

八月戊午始令谏官入侍经筵。
#高丽史46卷-世家46-恭让王2-03-74-1391

</div>
    <div class="pagination">
<a href="高丽史_page457.html">上一页</a><span>...</span><a href="高丽史_page453.html">453</a><a href="高丽史_page454.html">454</a><a href="高丽史_page455.html">455</a><a href="高丽史_page456.html">456</a><a href="高丽史_page457.html">457</a><span class="current-page">458</span><a href="高丽史_page459.html">459</a><a href="高丽史_page460.html">460</a><a href="高丽史_page461.html">461</a><a href="高丽史_page462.html">462</a><a href="高丽史_page463.html">463</a><span>...</span><a href="高丽史_page459.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
