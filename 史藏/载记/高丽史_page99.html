<!DOCTYPE html>
<html>
<head>
    <meta charset="UTF-8">
    <title>高丽史 - 第 99 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 99 页/共 739 页</h1>
    <div class="content">#高丽史11卷-世家11-肃宗1-04-19-1099

辛巳大雨雹。
#高丽史11卷-世家11-肃宗1-04-20-1099

癸未尹瓘等还自宋。 帝附　曰: "省所上表具悉。 卿世抚三韩地雄五部。 克念先猷之继有虔臣节之修遣浮海之使航奉充庭之贽宝。 式是守邦之始载输拱极之忠。 详披奏封申味词意　传嗣之缓告述奉慰之后时眷惟勤诚兹已具亮。 方新缵绍宜厚抚循善布宽条以绥雅俗辅我中国永为东藩。"
#高丽史11卷-世家11-肃宗1-04-21-1099

戊戌祷雨于诸神祠及朴渊川上。
#高丽史11卷-世家11-肃宗1-04-22-1099

秋七月辛亥曲宴于宴亲殿。
#高丽史11卷-世家11-肃宗1-04-23-1099

辛酉王如兴王寺。
#高丽史11卷-世家11-肃宗1-04-24-1099

宋归我　罗失船人赵暹等六人。
#高丽史11卷-世家11-肃宗1-04-25-1099

八月丙子祈晴。
#高丽史11卷-世家11-肃宗1-04-26-1099

九月令宰臣日官等议建南京于杨州。
#高丽史11卷-世家11-肃宗1-04-27-1099

癸卯王如国淸寺。
#高丽史11卷-世家11-肃宗1-04-28-1099

乙巳持礼使邵师奭如辽东京。
#高丽史11卷-世家11-肃宗1-04-29-1099

壬子幸普济寺设五百罗汉斋。
#高丽史11卷-世家11-肃宗1-04-30-1099

丁卯王率王妃元子两府群僚及佑世僧统幸三角山。 闰月壬申次常慈寺。 甲戌幸僧伽窟设斋。 仍施: 银香椀手炉各一事金刚子水精念珠各一贯金带一腰幷金花果绣幡茶香衣对金绮。 乙亥次杨州相宅都之地。 庚辰幸仁寿寺。
#高丽史11卷-世家11-肃宗1-04-31-1099

甲申王子上党侯　卒。
#高丽史11卷-世家11-肃宗1-04-32-1099

辛卯遣文冠如辽贺天安节。
#高丽史11卷-世家11-肃宗1-04-33-1099

壬辰幸神穴寺。
#高丽史11卷-世家11-肃宗1-04-34-1099

冬十月庚子遣李寿如辽谢贺生辰。
#高丽史11卷-世家11-肃宗1-04-35-1099

癸卯至自三角山次药师院肆赦。
#高丽史11卷-世家11-肃宗1-04-36-1099

辛亥告奏兼密进使文翼如辽请赐元子册命。
#高丽史11卷-世家11-肃宗1-04-37-1099

醮于会庆殿。
#高丽史11卷-世家11-肃宗1-04-38-1099

丙辰东女眞阿老火等二十六人来朝。
#高丽史11卷-世家11-肃宗1-04-39-1099

遣韩　如辽进方物赵臣浚贺正。
#高丽史11卷-世家11-肃宗1-04-40-1099

十一月辛未王弟扶余公*  以罪流于京山府若木郡。
#高丽史11卷-世家11-肃宗1-04-41-1099

壬申辰韩侯愉卒。 癸未设八关会幸法王寺。
#高丽史11卷-世家11-肃宗1-04-42-1099

十二月壬寅辽遣大淑来贺生辰。
#高丽史11卷-世家11-肃宗1-04-43-1099

辛亥辽东京持礼回谢使大义来。
#高丽史11卷-世家11-肃宗1-04-44-1099

癸亥以庾晳为尙书右仆射兼太子宾客; 吴寿增为刑部尙书; 韩莹为兵部尙书; 赵公善为户部尙书; 金沆庾禄崇为左右散骑常侍。
#高丽史11卷-世家11-肃宗1-05-01-1100

○(庚辰)五年春正月庚辰辽使萧朗还王附表以谢。
#高丽史11卷-世家11-肃宗1-05-02-1100

甲申东女眞将军表于乃等六十人来朝。
#高丽史11卷-世家11-肃宗1-05-03-1100

癸巳亲醮于球庭。
#高丽史11卷-世家11-肃宗1-05-04-1100

乙未册长子　为王太子。
#高丽史11卷-世家11-肃宗1-05-05-1100

二月乙巳御神凤楼赦二罪以下加名山大川神号两京文武百官爵一级詹事府春坊员二级散官七品升朝二十年者赐服东西蕃长加武散阶鳏寡老病孝子顺孙赐物有差。
#高丽史11卷-世家11-肃宗1-05-06-1100

辛亥燃灯王如奉恩寺。
#高丽史11卷-世家11-肃宗1-05-07-1100

戊午幸长源亭。
#高丽史11卷-世家11-肃宗1-05-08-1100
</div>
    <div class="pagination">
<a href="高丽史_page98.html">上一页</a><span>...</span><a href="高丽史_page94.html">94</a><a href="高丽史_page95.html">95</a><a href="高丽史_page96.html">96</a><a href="高丽史_page97.html">97</a><a href="高丽史_page98.html">98</a><span class="current-page">99</span><a href="高丽史_page100.html">100</a><a href="高丽史_page101.html">101</a><a href="高丽史_page102.html">102</a><a href="高丽史_page103.html">103</a><a href="高丽史_page104.html">104</a><span>...</span><a href="高丽史_page100.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
