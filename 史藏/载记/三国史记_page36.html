<!DOCTYPE html>
<html>
<head>
    <meta charset="UTF-8">
    <title>三国史记 - 第 36 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 36 页/共 156 页</h1>
    <div class="content">
一三卷高句丽本纪一东明圣王一零年

○十(+一)年，秋九月，鸾集于王台。

冬十一月，王命<扶尉　>，伐<北沃沮>，灭之，以其地为城邑。

一三卷高句丽本纪一东明圣王一四年

○十四年，秋八月，王母<柳花>薨于<东扶余>。其王<金蛙>以太后礼，葬之，遂立神庙。冬十月，遣使<扶余>馈方物，以报其德。

一三卷高句丽本纪一东明圣王一九年

○十九年，夏四月，王子<类利>自<扶余>与其母逃归。王喜之，立为太子。秋九月，王升遐，时年四十岁。葬<龙山>，号<东明圣王>。

一三卷高句丽本纪一瑠璃明王元年

○<瑠璃明王>立。讳<类利>，或云<孺留>。<朱蒙>元子，母<礼>氏。初，<朱蒙>在<扶余>，娶<礼>氏女有娠。<朱蒙>归后乃生，是为<类利>。幼年，出游陌上，弹雀误破汲水妇人瓦器。妇人骂曰："此儿无父，故顽如此。"<类利>惭，归问母氏："我父何人，今在何处?"母曰："汝父非常人也，不见容于国，逃归南地，开国称王。归时谓予曰：'汝若生男子，则言我有遗物，藏在七棱石上松下，若能得此者，乃吾子也。'"<类利>闻之，乃往山谷，索之不得，倦而还。一旦在堂上，闻柱础间若有声，就而见之，础石有七棱。乃搜于柱下，得断剑一段。遂持之与<屋智><句邹><都祖>等三人，行至<卒本>，见父王，以断剑奉之。王出己所有断剑，合之，连为一剑。王悦之，立为太子，至是继位。

一三卷高句丽本纪一瑠璃明王零二年

○二年，秋七月，纳<多勿>侯<松让>之女为妃。九月，西狩获白獐。冬十月，神雀集王庭。

<百济>始祖<温祚>立。

一三卷高句丽本纪一瑠璃明王零三年

○三年，秋七月，作离宫于<　川>。冬十月，王妃<松>氏薨。王更娶二女{姬}以继室，一曰<禾姬>，<　川>人之女也，一曰<雉姬>，<汉>人之女也。二女争宠，不相和，王于<　谷>造东西二宫，各置之。后，王田于<箕山>，七日不返。二女{姬}争鬪，<禾姬>骂<雉姬>曰："汝<汉>家婢妾，何无礼之甚乎?"<雉姬>惭恨亡归。王闻之，策马追之，<雉姬>怒不还。王尝息树下，见黄鸟飞集，乃感而歌曰："翩翩黄鸟，雌雄相依，念我之独，谁其与归?"

一三卷高句丽本纪一瑠璃明王一一年

○十一年，夏四月，王谓群臣曰："<鲜卑>恃险，不我和亲，利则出抄，不利则入守，为国之患。若有人能折此者，我将重赏之。"<扶芬奴>进曰："<鲜卑>险固之国，人勇而愚，难以力鬪，易以谋屈。"王曰："然则为之奈何?"答曰："宜使人反间入彼，伪说：'我国小而兵弱。怯而难动'则<鲜卑>必易我，不为之备。臣俟其隙，率精兵从间路，依山林以望其城。王使以羸兵出其城南，彼必空城而远追之。臣以精兵走入其城，王亲率勇骑挟击之，则可克矣。"王从之。<鲜卑>果开门出兵追之。<扶芬奴>将兵走入其城，<鲜卑>望之，大惊还奔。<扶芬奴>当关拒战，斩杀甚多。王举旗鸣鼓而前，<鲜卑>首尾受敌，计穷力屈，降为属国。王念<扶芬奴>功，赏以食邑，辞曰："此王之德也。臣何功焉。"遂不受，王乃赐黄金三十斤良马一十匹。

一三卷高句丽本纪一瑠璃明王一三年

○十三年，春正月，荧惑守心星。

一三卷高句丽本纪一瑠璃明王一四年

○十四年，春正月，<扶余>王<带素>遣使来聘，请交质子，王惮<扶余>强大，欲以太子<都切>为质，<都切>恐不行，<带素>　之。冬十(一)月，<带素>以兵五万来侵，大雪人多冻死，乃去。

一三卷高句丽本纪一瑠璃明王一九年

○十九年，秋八月，郊豕逸，王使<托利><斯卑>追之，至<长屋>泽中得之，以刀断其脚筋。王闻之怒曰："祭天之牲，岂可伤也?"遂投二人坑中杀之。九月，王疾病，巫曰："<托利><斯卑>为崇{　}。"王使谢之，卽愈。

一三卷高句丽本纪一瑠璃明王二零年

○二十年，春正月，太子<都切>卒。

一三卷高句丽本纪一瑠璃明王二一年

○二十一年，春三月，郊豕逸。王命掌牲<薛支>，逐之。至<国内><尉那岩>得之，拘于<国内>人家，养之。返见王，曰："臣逐豕，至<国内><尉那岩>，见其山水深险，地宜五谷，又多　鹿鱼鳖之产。王若移都，则不唯民利之无穷，又可免兵革之患也。"夏四月，王田于<尉中林>。秋八月，地震。九月，王如<国内>，观地势，还至<沙勿>泽，见一丈夫坐泽上石。谓王曰："愿为王臣。"王喜许之，因赐名<沙勿>，姓<位>氏。

一三卷高句丽本纪一瑠璃明王二二年

○二十二年，冬十月，王迁都于<&国内{国内城}>，筑<尉那岩城>。十二月，王田于<质山>阴，五日不返。大辅<陜父>谏曰："王新移都邑，民不安堵。宜孜孜焉，刑政之是恤，而不念此，驰骋田猎，久而不返，若不改过自新，臣恐政荒民散，先王之业，坠地。"王闻之，震怒，罢<陜父>职，　司官园。<陜父>愤去之<南韩>。

一三卷高句丽本纪一瑠璃明王二三年

○二十三年，春二月，立王子<解明>，为太子，大赦国内。

一三卷高句丽本纪一瑠璃明王二四年

○二十四年，秋九月，王田于<箕山>之野，得异人，两腋有羽。登之朝赐姓<羽>氏，　尙王女。

一三卷高句丽本纪一瑠璃明王二七年

○二十七年，春正月，王太子<解明>在古都，有力而好勇。<黄龙国>王闻之，遣使以强弓为赠。<解明>对其使者，挽而折之曰："非予有力，弓自不劲耳。"<黄龙王>惭。王闻之怒，告<黄龙>曰："<解明>为子不孝，请为寡人诛之。"三月，<黄龙王>遣使，请太子相见。太子欲行，人有谏者，曰："今邻国无故请见，其意不可则{测}也。"太子曰："天之不欲杀我，<黄龙王>其如我何?"遂行。<黄龙王>始谋杀之，及见不敢加害，礼送之。

一三卷高句丽本纪一瑠璃明王二八年

○二十八年，春三月，王遣人，谓<解明>曰："吾迁都，欲安民以固邦业，汝不我随，而恃刚力，结怨于邻国，为子之道，其若是乎?"乃赐剑使自裁。太子卽欲自杀，或止之曰："大王长子已卒，太子正当为后。

今使者一至而自杀，安知其非诈乎?"太子曰："向，<黄龙王>以强弓遗之，我恐其轻我国家，故挽折而报之，不意见责于父王。今父王以我为不孝，赐剑自裁，父之命，其可逃乎?"乃往<砺津><东原>，以枪揷地，走马触之而死，时年，二十一岁。以太子礼，葬于<东原>，立庙。号其地为<枪原{枪京}>。

○论曰：孝子之事亲也，当不离左右以致孝，若<文王>之为世子。<解明>在于别都，以好勇闻，其于得罪也，宜矣。又闻之，传曰："爱子敎之以义方，弗{不}纳于邪。"今王，始未尝敎之，及其恶成，疾之已甚，杀之而后已。可谓父不父，子不子矣。秋八月，<扶余>王<带素>使来让王曰："我先王，与先君<东明王>相好，而诱我臣逃至此，欲完聚以成国家。夫国有大小，人有长幼，以小事大者，礼也，以幼事长者，顺也。今王若能以礼顺事我，则天必佑{佑}之，国祚永终，不然则欲保其社稷，难矣。"于是，王自谓：立国日浅，民孱兵弱，势合忍耻屈服，以图后　。乃与群臣谋，报曰："寡人僻在海隅，未闻礼义。今承大王之敎，敢不惟命之从。"时，王子<无恤>，年尙幼少。闻王欲报<扶余>言，自见其使曰："我先祖神灵之孙，贤而多才，大王妬害，谗之父王，辱之以牧马，故不安而出。今大王不念前愆，但恃兵多，轻蔑我邦邑，请使者，归报大王：'今有累卵于此，若大王不毁其卵，则臣将事之，不然则否。'"<扶余>王闻之，　问群下。有一老　对曰："累卵者危也，不毁其卵者安也。"

其意曰：王不知己危，而欲人之来，不如易危以安而自理也。

一三卷高句丽本纪一瑠璃明王二九年

○二十九年，夏六月，<矛川>上有黑蛙与赤蛙群鬪，黑蛙不胜，死。议者曰："黑，北方之色，<北扶余>破灭之征也。"秋七月，作离宫于<豆谷>。

一三卷高句丽本纪一瑠璃明王三一年

○三十一年，<汉><王莽>发我兵，伐胡。吾人不欲行，强迫遣之，皆亡出塞，因犯法为寇。<辽西>大尹<田谭>追击之，为所杀，州郡归咎于我。<严尤>奏言："<貊>人犯法，宜令州郡，且慰安之。今猥被以大罪，恐其遂叛。<扶余>之属，必有和者，<匈奴>未克，<扶余><　貊{秽貊}>复起，此大忧也。"<王莽>不听，诏<尤>击之。<尤>诱我将<延丕{侯雏}>，　{斩}之，传首京师。[两『汉书』及『南北史』皆云："诱<句丽>侯<　{驺/邹}>斩之。]<莽>悦之，更名吾王为<下句丽侯>，布告天下，令咸知焉。于是，寇<汉>边地，愈甚。

一三卷高句丽本纪一瑠璃明王三二年

○三十二年，冬十一月，<扶余>人来侵。王使子<无恤>，率师御之。<无恤>以兵小，恐不能敌，设奇计，亲率军，伏于山谷以待之。<扶余>兵直至<鹤盘岭>下，伏兵发，击其不意，<扶余>军大败，弃马登山。<无恤>纵兵尽杀之。

一三卷高句丽本纪一瑠璃明王三三年

○三十三年，春正月，立王子<无恤>为太子，委以军国之事。秋八月，王命<鸟伊{乌伊}><摩离>，领兵二万，西伐<梁貊>，灭其国，进兵袭取<汉><高句丽县>。[县属<玄　郡>。]

一三卷高句丽本纪一瑠璃明王三七年

○三十七年，夏四月，王子<如津>，溺水死。王哀恸，使人求尸，不得。后<沸流>人<祭须>得之，以闻，遂以礼葬于<王骨岭>，赐<祭须>金十斤田十顷。秋七月，王幸<豆谷>。冬十月，薨于<豆谷>离宫。葬于<豆谷>东原，号为<琉璃明王{瑠璃明王}>。

三国史记卷第十三。
</div>
    <div class="pagination">
<a href="三国史记_page35.html">上一页</a><span>...</span><a href="三国史记_page31.html">31</a><a href="三国史记_page32.html">32</a><a href="三国史记_page33.html">33</a><a href="三国史记_page34.html">34</a><a href="三国史记_page35.html">35</a><span class="current-page">36</span><a href="三国史记_page37.html">37</a><a href="三国史记_page38.html">38</a><a href="三国史记_page39.html">39</a><a href="三国史记_page40.html">40</a><a href="三国史记_page41.html">41</a><span>...</span><a href="三国史记_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
