<!DOCTYPE html>
<html>
<head>
    <meta charset="UTF-8">
    <title>高丽史 - 第 652 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 652 页/共 739 页</h1>
    <div class="content">
肃穆夫人史失其姓氏鎭州人大匡名必之女生元宁太子。
#高丽史88卷-列传1-后妃1-012-天安府院夫人林氏

天安府院夫人林氏庆州人太守彦之女生孝成太子琳珠孝祗太子。
#高丽史88卷-列传1-后妃1-013-兴福院夫人洪氏

兴福院夫人洪氏洪州人三重太匡规之女生太子稷公主一。
#高丽史88卷-列传1-后妃1-014-后大良院夫人李氏

后大良院夫人李氏陜州人大匡元之女。
#高丽史88卷-列传1-后妃1-015-大溟州院夫人王氏

大溟州院夫人王氏溟州人内史令乂之女。
#高丽史88卷-列传1-后妃1-016-广州院夫人王氏

广州院夫人王氏广州人大匡规之女。
#高丽史88卷-列传1-后妃1-017-小广州院夫人王氏

小广州院夫人王氏亦规之女生子广州院君。
#高丽史88卷-列传1-后妃1-018-东山院夫人朴氏

东山院夫人朴氏升州人三重大匡英规之女。
#高丽史88卷-列传1-后妃1-019-礼和夫人王氏

礼和夫人王氏春州人大匡柔之女。
#高丽史88卷-列传1-后妃1-020-大西院夫人金氏

大西院夫人金氏洞州人大匡行波之女。
#高丽史88卷-列传1-后妃1-021-小西院夫人金氏

小西院夫人金氏亦行波之女行波善射御太祖赐姓金太祖幸西京行波率猎徒道谒请至其家留信宿以二女各侍一夜。 后不复幸二女皆出家为尼太祖怜之召见曰: "尔等旣出家志不可夺也。" 命于西京城中作大小西院两寺置田民令各居之故称大小西院夫人。
#高丽史88卷-列传1-后妃1-022-西殿院夫人

西殿院夫人史失其氏族。
#高丽史88卷-列传1-后妃1-023-信州院夫人康氏

信州院夫人康氏信州人阿飡起珠之女生一子早卒养光宗为子。
#高丽史88卷-列传1-后妃1-024-月华院夫人

月华院夫人大匡英章之女史失姓氏。
#高丽史88卷-列传1-后妃1-025-小黄州院夫人

小黄州院夫人元甫顺行之女史失姓氏。
#高丽史88卷-列传1-后妃1-026-圣茂夫人朴氏

圣茂夫人朴氏平州人三重大匡智胤之女生孝悌孝明二太子法登资利二君。
#高丽史88卷-列传1-后妃1-027-义城府院夫人洪氏

义城府院夫人洪氏义城府人太师三重大匡儒之女生义城府院大君。
#高丽史88卷-列传1-后妃1-028-月镜院夫人朴氏

月镜院夫人朴氏平州人太尉三重大匡守文之女。
#高丽史88卷-列传1-后妃1-029-梦良院夫人朴氏

梦良院夫人朴氏平州人太师三重大匡守卿之女。
#高丽史88卷-列传1-后妃1-030-海良院夫人

海良院夫人海平人大匡宣必之女史失姓氏。
#高丽史88卷-列传1-后妃1-031-义和王后林氏

○惠宗义和王后林氏鎭州人大匡曦之女太祖四年十二月册惠宗为正胤以后为妃生兴化君庆化宫夫人贞宪公主薨谥义和王后葬顺陵　惠宗庙。 穆宗五年四月加谥成懿。 显宗五年三月加景信十八年四月加怀宣。 高宗四十年十月加靖顺。
#高丽史88卷-列传1-后妃1-032-后广州院夫人王氏

○后广州院夫人王氏广州人大匡规之女。
#高丽史88卷-列传1-后妃1-033-淸州院夫人金氏

淸州院夫人金氏淸州人元甫兢律之女。
#高丽史88卷-列传1-后妃1-034-宫人哀伊主

宫人哀伊主庆州人大干连乂之女生太子济明惠夫人。
#高丽史88卷-列传1-后妃1-035-文恭王后朴氏

○定宗文恭王后朴氏升州人三重大匡英规之女薨谥文恭王后葬安陵　定宗庙。 穆宗五年四月加淑节显宗五年三月加孝愼十八年四月加景信后又加宣穆顺圣。 文宗十年十月加贞惠高宗四十年十月加安淑。
#高丽史88卷-列传1-后妃1-036-文成王后朴氏

○文成王后朴氏亦英规之女生庆春院君公主一。
#高丽史88卷-列传1-后妃1-037-淸州南院夫人金氏

○淸州南院夫人金氏元甫兢律之女。
#高丽史88卷-列传1-后妃1-038-大穆王后皇甫氏

○光宗大穆王后皇甫氏太祖之女生景宗孝和太子千秋宝华二夫人公主一。 光宗七年命按检奴婢辨其是非奴背主者甚众陵上之风大行人皆嗟怨后切谏之光宗不纳。 薨谥大穆王后　光宗庙。 穆宗五年四月加安静显宗五年三月加宣明十八年四月加懿正后又加信敬。 文宗十年十月加恭平高宗四十年十月加静睿。
#高丽史88卷-列传1-后妃1-039-庆和宫夫人林氏

○庆和宫夫人林氏惠宗之女惠宗二年王规　王弟尧及昭有异图惠宗乃以女妻昭以强其势语在规传。
#高丽史88卷-列传1-后妃1-040-献肃王后金氏

○景宗献肃王后金氏新罗敬顺王之女也薨谥献肃王后　景宗庙。 穆宗五年四月加温敬显宗五年三月加恭孝十八年四月加良惠后又加懿穆顺圣。 文宗十年十月加怀安高宗四十年十月加仁厚。
#高丽史88卷-列传1-后妃1-041-献懿王后刘氏

○献懿王后刘氏宗室文元大王贞之女。
#高丽史88卷-列传1-后妃1-042-献哀王太后皇甫氏

○献哀王太后皇甫氏戴宗之女生穆宗穆宗卽位册上尊号曰: "应天启圣静德王太后。 穆宗年已十八太后摄政居千秋殿世号千秋太后。 与金致阳通而生子欲以其子嗣王位时显宗为大良院君太后忌之强令出家寓居三角山神穴寺时称神穴小君太后屡遣人谋害。 一日使内人遗以酒　皆和毒药内人到寺求见小君欲亲劝食寺有僧辄匿小君于地穴中　之曰: "小君出游山中安知去处耶 " 及内人还散之庭中乌雀食而卽毙。 凡忠臣义士尤所忌惮多以非罪陷之穆宗不能禁。 十二年正月千秋殿　太后入长生殿后康兆杀致阳父子流太后亲属于海岛又使人弑穆宗。 于是太后归居黄州者二十一年显宗二十年正月薨于崇德宫寿六十六葬幽陵。
#高丽史88卷-列传1-后妃1-043-献贞王后皇甫氏

○献贞王后皇甫氏亦戴宗之女景宗薨出居王轮寺南私第尝梦登鹄岭旋流溢国中尽成银海卜之曰: "生子则王有一国。" 后曰: "我旣寡何以生子 " 时安宗第与后第相近因与往来通焉有娠弥月人莫敢言。 成宗十一年七月后宿安宗第家人积薪于庭而火之火方炽百官奔救成宗亦　往问之家人遂以实告乃流安宗后　恨哭泣比还其第　及门胎动攀门前柳枝免身而卒。 成宗命择姆以养其儿是为显宗。 显宗卽位追尊为孝肃王太后陵曰元陵。 八年五月加惠顺十二年六月改惠顺为仁惠十八年四月加宣容高宗四十年十月加明简。
#高丽史88卷-列传1-后妃1-044-大明宫夫人柳氏

</div>
    <div class="pagination">
<a href="高丽史_page651.html">上一页</a><span>...</span><a href="高丽史_page647.html">647</a><a href="高丽史_page648.html">648</a><a href="高丽史_page649.html">649</a><a href="高丽史_page650.html">650</a><a href="高丽史_page651.html">651</a><span class="current-page">652</span><a href="高丽史_page653.html">653</a><a href="高丽史_page654.html">654</a><a href="高丽史_page655.html">655</a><a href="高丽史_page656.html">656</a><a href="高丽史_page657.html">657</a><span>...</span><a href="高丽史_page653.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
