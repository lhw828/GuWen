<!DOCTYPE html>
<html>
 <head>
  <meta charset="utf-8"/>
  <title>
   三国史记 - 第 22 页/共 156 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   三国史记 - 第 22 页/共 156 页
  </h1>
  <div class="content">
   ○九年春正月，以&lt;信惠&gt;法师为政官大书省。&lt;唐&gt;僧&lt;法安&gt;来传天子命求磁石。二月二十一日，大王会群臣，下敎："往者，&lt;新罗&gt;隔于两国，北伐西侵，暂无宁岁，战士曝骨，积于原野，身首分于庭界。先王愍百姓之残害，忘千乘之贵重，越海入朝，请兵绛阙，本欲平定两国，永无战鬪，雪累代之深雠，全百姓之残命。&lt;百济&gt;虽平，&lt;&amp;高丽{高句丽}&gt;未灭，寡人承克定之遗业，终已成之先志。今两敌旣平，四隅静泰，临阵立功者，并已酬赏，战死幽魂者，追以冥资。但囹圄之中，不被泣辜之恩，枷　之苦，未蒙更新之泽。言念此事，寝食未安，可赦国内。自&lt;总章&gt;二年二月二十一日昧爽已前，犯五逆罪死已下，今见囚禁者，罪无小大，悉皆放出;其前赦已后犯罪夺爵者，并令依旧;盗贼人，但放其身，更无财物可还者，不在征限;其百姓贫寒，取他谷米者，在不熟之地者，子母俱不须还，若在熟处者，至今年收熟，只还其本，其子不须还。□□{今月}三十日为限，所司奉行!"夏五月，&lt;泉共{泉井}&gt;&lt;比□□{比列忽}&gt;&lt;□连{各连}&gt;等三郡民饥，发仓赈恤。遣&lt;祇珍山&gt;级　等，入&lt;唐&gt;献磁石二箱。又遣&lt;钦纯&gt;角干&lt;良图&gt;波珍　，入&lt;唐&gt;谢罪。

冬，&lt;唐&gt;使到传诏，与弩师&lt;仇珍川{仇珍山}&gt;沙　回。命造木弩，放箭三十步。帝问曰："闻在尔国造弩射一千步，今　三十步，何也{耶}?"对曰："材不良也，若取材本国，则可以作之。"天子降使求之，卽遣&lt;福汉&gt;大奈麻献木。乃命改造，射至六十步。问其故，答曰："臣亦不能知其所以然，殆木过海，为湿气所侵者欤。"天子疑其故不为，劫之以重罪，而终不尽呈其能。颁马　九{凡}一百七十四所：属所内二十二，官{宫}十，赐&lt;庾信&gt;太大角干六，&lt;仁问&gt;太角干五，角干七人各三，供　{伊　}五人各二，苏判四人各二，波珍　六人大阿　十二人各一，以下七十四所，随宜赐之。

六卷新罗本纪六文武王一零年

○十年春正月，&lt;高宗&gt;许&lt;钦纯&gt;还国，留囚&lt;良图&gt;，终死干{于}圆狱。以王擅取&lt;百济&gt;土地遗民，皇帝责怒，再留使者。三月，沙　&lt;薛乌儒&gt;与&lt;高句丽&gt;太□□{大兄}&lt;□延武{高延武}&gt;，各率精兵一{二}万，度&lt;鸭　江{鸭绿江}&gt;，至&lt;屋骨&gt;，□□□&lt;靺鞨&gt;兵先至&lt;皆敦壤&gt;待之。夏四月四日，对战，我兵大克之，斩获不可胜计。&lt;唐&gt;兵继至，我兵退保&lt;白城&gt;。六月，&lt;高句丽&gt;&lt;水临城&gt;人&lt;年岑{牟岑}&gt;大兄，收合残民，自&lt;穷牟城&gt;，至&lt;浿江&gt;南，杀&lt;唐&gt;官人及僧&lt;法安&gt;等。向&lt;新罗&gt;行，□{至}西海&lt;史冶岛&gt;，见&lt;高句丽&gt;大臣&lt;渊净土&gt;之子&lt;安胜&gt;，迎致&lt;汉城&gt;中，奉以为君，遣小兄&lt;多式&gt;等，哀{来}告曰："兴灭国，继絶世，天下之公义也，推{惟}大国是望。我国先王臣{以}失道见灭，今臣等得国贵族&lt;安胜&gt;，奉以为君，愿作藩屛，永世尽忠。"王处之国西&lt;金马渚&gt;。

&lt;汉祇部&gt;女人，一产三男一女，赐粟二百石。秋七月，王疑&lt;百济&gt;残众反复，遣大阿　&lt;儒敦&gt;于&lt;熊津&gt;都督府请和，不从，乃遣&lt;司马称{司马弥}&gt;军窥　。王知谋我，止&lt;称{弥}&gt;军不送，举兵讨&lt;百济&gt;。&lt;品日&gt;&lt;文忠&gt;&lt;众臣&gt;&lt;义官&gt;&lt;天官&gt;等，攻取城六十三，徙其人于内地。&lt;天存&gt;&lt;竹旨&gt;等取城七，斩首二千。&lt;军官&gt;&lt;文颖&gt;取城十二，击狄兵，斩首七千级，获战马兵械甚多。王还，以&lt;众臣&gt;&lt;义官&gt;&lt;达官&gt;&lt;兴元&gt;等□□□寺营退却，罪当死，赦之免职。&lt;仓吉于&gt;□□□□一，各授位级　，赐租有差。遣沙　&lt;须弥山&gt;，封&lt;安胜&gt;为&lt;高句丽&gt;王。其册曰："维&lt;咸享&gt;元年岁次庚午秋八月一日辛丑，&lt;新罗&gt;王致命&lt;高句丽&gt;嗣子&lt;安胜&gt;。公大祖{太祖}&lt;中牟王&gt;，积德比{北}山，立切{功}南海，威风振于&lt;靑丘&gt;，仁敎被于&lt;玄　&gt;。子孙相继，本支不絶，开地千里，年将八百。至于&lt;津{建}&gt;&lt;产&gt;兄弟，祸起萧墙，　成骨肉，家国破亡，宗社{湮}灭，生人波荡，无所托心。公避危难于山野，投单身于邻国，流离辛苦，迹同&lt;晋文&gt;，更兴亡国，事等&lt;卫侯&gt;。夫百姓不可以无主，皇天必有以眷命，先王正嗣，唯公而已，主于祭祀，非公而谁?谨遣使一吉　&lt;金须弥山&gt;等，就披策命公为&lt;高句丽&gt;王，公宜抚集遗民，绍兴旧緖，永为邻国，事同昆弟，敬哉敬哉。兼送粳米二千石，甲具马一匹，绫五匹，绢细布各十匹，绵十五称，王其领之!"十二月，土星入月。京都地震。中侍&lt;智镜&gt;退。&lt;倭&gt;国更号&lt;日本&gt;，自言近日所出以为名。&lt;汉城州&gt;摠管&lt;薮世&gt;取&lt;百济&gt;□□□□□□国，适彼事觉，遣大阿　&lt;眞珠&gt;，诛之。[十二□□□贲书所六{云}□□　事同异可考。]

三国史记卷第六。
七卷零零零零零零

三国史记卷第七。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣&lt;金富轼&gt;奉宣撰。

七卷新罗本纪七零零零零

新罗本纪第七。

&lt;文武王&gt;下。

七卷新罗本纪七文武王一一年

○十一年春正月，拜伊　&lt;礼元&gt;为中侍。发兵侵&lt;百济&gt;，战于&lt;熊津&gt;南，幢主&lt;夫果&gt;死之。&lt;靺鞨&gt;兵来围&lt;舌口城&gt;，不克将退，出兵击之，斩杀三百余人。(+王)闻&lt;唐&gt;兵欲来{　/救}&lt;百济&gt;，遣大阿　&lt;眞功&gt;阿　，□□□□兵守&lt;瓮浦&gt;。白鱼跃入□□□□□□□□□□一寸。夏四月，震&lt;兴轮寺&gt;南门。六月，遣将军&lt;竹旨&gt;等，领兵践&lt;百济&gt;&lt;加林城&gt;禾，遂与&lt;唐&gt;兵战于&lt;石城&gt;，斩首五千三百级，获&lt;百济&gt;将军二人&lt;唐&gt;果毅六人。秋七月二十六日，大&lt;唐&gt;摠管&lt;薛仁贵&gt;&amp;使{遣僧}&lt;琳润&gt;法师寄书曰："行军摠管&lt;薛仁贵&gt;致书&lt;新罗&gt;王。淸风万里，大海三千，天命有期，行遵此境。奉承机心稍动，穷武边城，去&lt;由&gt;也之片言，失&lt;侯生&gt;之一诺。兄为逆首，弟作忠臣，远分花　之阴，空照相思之月。兴言彼此，良增叹咏。先王&lt;开府&gt;，谋猷一国，展转百城，西畏&lt;百济&gt;之侵，北警&lt;&amp;高丽{高句丽}&gt;之寇。地方千里，数处争锋，蚕女不及桑时，耘人失其畴序。

年将耳顺，楡景日侵，不惧船海之危，远涉&lt;阳侯&gt;之险，沥心华境，顿　天门，具陈孤弱，明论侵扰，情之所露，听不胜悲。&lt;太宗文皇帝&gt;，气雄天下，神王宇宙，若&lt;盘古&gt;之九变，同&lt;巨灵&gt;之一掌，扶倾救弱，日不暇给。哀纳先君，矜收所请，轻车骏马，美衣上药，一日之内，频遇殊私。亦旣承恩，对扬军事，契同鱼水，明于金石。凤　千重{里}，鹤关万户，留连酒德，　笑金除，参论兵马。分期声援，一朝大举，水陆交锋。于时，塞草分花，楡星上荚。&lt;驻　&gt;之战，&lt;文帝&gt;亲行，吊人恤隐，义之深也。旣而，山海异形，日月回薄，圣人下武，王亦承家。岩葛因依，声尘共举，洗兵刷马，咸遵先志。数十年外，&lt;中国&gt;疲劳，帑藏时开，飞　日给。以苍岛之地，起黄图之兵，贵于有益，贪于无用。岂不知止，恐失先君之信也。今强寇已淸，雠人丧国，士马玉帛，王亦有之。当应心　不移，中外相辅，销镝而化，虚室为情，自然贻厥孙谋，以燕翼子。良史之赞，岂不休哉?今王去安然之基，厌守常之策，远乖天命，近弃父言，侮暴天时，侵欺邻好，一隅之地，僻左之　，率户征兵，连年举斧，孀姬挽粟，稚子屯田。守无所支，进不能拒。

以得裨丧，以存补亡，大小不　，逆顺乖叙，亦由持弹而往，暗于枯井之危，捕蝉而前，不知黄雀之难，此王之不知量也。先王在日，早蒙天　，审怀险　之心，假以披诚之礼，从己私欲，贪天至功，苟希前惠，图为后逆，此先君之不长者也。必其誓&lt;河&gt;若带，义分如霜，违君之命，不忠，背父之心，非孝，一身二名，何以自宁?王之父子，一朝振立，此并天情远及，威力相持，方州连郡，遂为盘错。从此，递蒙册命，拜以称臣。坐治经书，备详诗礼，闻义不从，见善而轻，听纵横之说，烦耳目之神，忽高门之基，延鬼瞰之责。先君盛业，奉而异图，内溃疑臣，外招强阵，岂为智也?又&lt;&amp;高丽{高句丽}&gt;&lt;安胜&gt;，年尙幼冲，遗壑残　，生人减半，自怀去就之疑，匪堪襟带之重。&lt;仁贵&gt;楼船，竟翼风帆，连旗巡于北岸，矜其旧日伤弓之羽，未忍加兵，恃为外援，斯何谬也!皇帝德泽无涯，仁风远　，爱同{日}景，照若春华。远闻消息，　然不信，爰命下臣，来观由委。而王不能行人相问，牛酒　师，遂便隐甲雀陂{　}，藏兵江口，　行林薄，喘息莱{荒}丘。潜生自　之锋，而无相持之气。大军未出，游兵具行，望海浮江，鱼惊鸟窜。以此形况，人事可求，沈迷猖惑，幸而知止。夫举大事者，不贪小利，杖高节者，寄以英奇。

必其鸾凤不驯，豺狼有顾，&lt;高&gt;将军之&lt;汉&gt;骑，&lt;李谨行&gt;之蕃兵，&lt;吴&gt;&lt;楚&gt;棹歌，幽幷恶少，四面云合，方舟而下，依险筑戍，辟地耕田，此王之膏盲{　}也。王若劳者歌，事屈而顿申，具论所由，明陈彼此。&lt;仁贵&gt;夙陪大驾，亲承委寄，录状闻奏，事必昭苏，何苦　　，自相　扰?呜呼，昔为忠义，今乃逆臣，恨始吉而终凶，怨本同而末异。风高气切，叶落年悲，凭山远望，有伤怀抱。王以机　{晤/悟}淸明，风神爽秀，归以流谦之义，存于顺迪之心，血食依时，茅　不易，占休纳佑，王之策也。严锋之间，行人来往，今遣王所部僧&lt;琳润&gt;　书，伫布一二。"大王报书云："先王&lt;贞观&gt;二十二年，入朝，面奉&lt;太宗文皇帝&gt;恩勅'朕今伐&lt;&amp;高丽{高句丽}&gt;，非有他故，怜　&lt;新罗&gt;，摄乎两国，每被侵陵，靡有宁岁。山川土地，非我所贪，玉帛子女，是我所有。我平定两国，&lt;平壤&gt;已南&lt;百济&gt;土地，并乞　&lt;新罗&gt;，永为安逸。'垂以计会，赐以军期。&lt;新罗&gt;百姓，具闻恩勅，人人畜力，家家待用。大事未终，&lt;文帝&gt;先崩，今帝践祚，复继前恩，频蒙慈造，有踰往日。兄弟及儿，怀金拖紫，荣宠之极，　古未有。粉身碎骨，望尽驱驰之用，肝脑涂原，仰报万分之一。至&lt;显庆&gt;五年，圣上感先志之未终，成　日之遗緖，泛舟命将，大发船兵。

先王年衰力弱，不堪行军，追感前恩，勉强至于界首，遣某领兵，应接大军。东西唱和，水陆俱进，船兵　入江口，陆军已破大贼。两军俱到王都，共平一国。平定已后，先王遂共&lt;苏&gt;大摠管平章，留&lt;汉&gt;兵一万，&lt;新罗&gt;亦遣弟&lt;仁泰&gt;，领兵七千，同鎭&lt;熊津&gt;。大军回后，贼臣&lt;福信&gt;，起于江西，取集余烬，围逼&lt;府城&gt;，先破外栅，摠夺军资，复攻&lt;府城&gt;，几将陷没。又于&lt;府城&gt;侧近四处，作城围守，于此，&lt;府城&gt;不得出入。某领兵往赴解围，四面贼城，并皆打破，先救其危，复运粮食，遂使一万&lt;汉&gt;兵，免虎吻之危难，留鎭饿军，无易子而相食。至六年，&lt;福信&gt;徒党渐多，侵取江东之地，&lt;熊津&gt;&lt;汉&gt;兵一千，往打贼徒，　{被}贼　破，一人不归。自败已来，&lt;熊津&gt;请兵，日夕相继。&lt;新罗&gt;多有疫病，不可征发兵马，苦请难违，遂发兵众，往围&lt;周留城&gt;。贼知兵小，遂卽来打，大损兵马，失利而归。南方诸城，一时摠叛，并属&lt;福信&gt;，&lt;福信&gt;乘胜，复围&lt;府城&gt;。因卽&lt;熊津&gt;道断，絶于盐　，卽募律{健}儿，偷道送盐，救其乏困。至六月，先王薨，送葬　讫，丧服未除，不能应赴，勅旨发兵北归。&lt;含资道&gt;摠管&lt;刘德敏&gt;等至，奉勅遣&lt;新罗&gt;供运&lt;平壤&gt;军粮。此时，&lt;熊津&gt;使人来，具陈&lt;府城&gt;孤危。&lt;刘&gt;摠管与某平章自云：'若先送&lt;平壤&gt;军粮，卽恐&lt;熊津&gt;道断，&lt;熊津&gt;若其道断，留鎭&lt;汉&gt;兵，卽入贼手。'&lt;刘&gt;摠管遂共某相随，先打&lt;瓮山城&gt;。旣拔&lt;瓮山&gt;，仍于&lt;熊津{熊岘}&gt;造城，开通&lt;熊津&gt;道路。

至十二月，&lt;熊津&gt;粮尽。先运&lt;熊津&gt;，恐违勅旨，若送&lt;平壤&gt;，卽恐&lt;熊津&gt;絶粮。所以差遣老弱，运送&lt;熊津&gt;，强健精兵，拟向&lt;平壤&gt;。&lt;熊津&gt;送粮，路上逢雪，人马死尽，百不一归。至&lt;龙朔&gt;二年正月，&lt;刘&gt;摠管共&lt;新罗&gt;&lt;两河道{西河道}&gt;摠管&lt;金庾信&gt;等，同送&lt;平壤&gt;军粮。当时阴雨连月，风雪极寒，人马冻死，所将兵粮，不能胜致。&lt;平壤&gt;大军，又欲归还。&lt;新罗&gt;兵马，粮尽亦回。兵士饥寒，手足冻　，路上死者，不可胜数。行至&lt;瓠泸河&gt;，&lt;&amp;高丽{高句丽}&gt;兵马，寻后来　，岸上列阵。&lt;新罗&gt;兵士，疲乏日久，恐贼远　，贼未渡河，先渡交刃，前锋暂交，贼徒瓦解，遂收兵归来。此兵到家，未经一月，&lt;熊津府城&gt;，频索种子，前后所送，数万余斛。南运&lt;熊津&gt;，北供&lt;平壤&gt;，　小&lt;新罗&gt;，分供两所，人力疲极，牛马死尽，田作失时，年谷不熟，所贮仓粮，漕运并尽，&lt;新罗&gt;百姓，草根犹自不足，&lt;熊津&gt;&lt;汉&gt;兵，粮食有余。又留鎭&lt;汉&gt;兵，离家日久，衣裳破坏，身无全褐。&lt;新罗&gt;劝课百姓，送给时服。都护&lt;刘仁愿&gt;，远鎭孤城，四面皆贼，恒被&lt;百济&gt;侵围，常蒙&lt;新罗&gt;解救。一万&lt;汉&gt;兵，四年衣食&lt;新罗&gt;，&lt;仁愿&gt;已下，兵士已上，皮骨虽生&lt;汉&gt;地，血肉俱是&lt;新罗&gt;。国家恩泽，虽复无涯，&lt;新罗&gt;效忠，亦足矜悯。至&lt;龙朔&gt;三年，摠管&lt;孙仁师&gt;领兵，来救&lt;府城&gt;，&lt;新罗&gt;兵马，亦发同征，行至&lt;周留城&gt;下。此时，&lt;倭&gt;国船兵，来助&lt;百济&gt;，&lt;倭&gt;船千　，停在&lt;白沙{白江}&gt;，&lt;百济&gt;精骑，岸上守船。&lt;新罗&gt;骁骑为&lt;汉&gt;前锋，先破岸阵，&lt;周留&gt;失胆，遂卽降下。南方已定，回军北伐，&lt;任存&gt;一城，执迷不降。两军倂力，共打一城，固守拒　，不能打得。

&lt;新罗&gt;卽欲回还，&lt;杜&gt;大夫云：'准勅，旣平已后，共相盟会，&lt;任存&gt;一城，虽未降下，卽可共相盟誓。'&lt;新罗&gt;以为准勅'旣平'已后，共相盟会，&lt;任存&gt;未降，不可以为'旣平'。又且&lt;百济&gt;，奸诈百端，反复不恒{恤}，今虽共相盟会，于后恐有　脐之患，奏请停盟。至&lt;麟德&gt;元年，复降严勅，责不盟誓，卽遣人于&lt;熊岭&gt;，筑坛共相盟会。仍于盟处，遂为两界。盟会之事，虽非所愿，不敢违勅。又于&lt;就利山&gt;筑坛，对勅使&lt;刘仁愿&gt;，　血相盟，山河为誓，畵界立封，永为{强}界，百姓居住，各营产业。至&lt;干封&gt;二年，闻大摠管&lt;英国公&gt;征&lt;辽某{辽东}&gt;，往&lt;汉城州{汉山州}&gt;，遣兵集于界首。&lt;新罗&gt;兵马，不可独入，先遣细作三度，船相次发遣，　候大军。细作回来并云：'大军未到&lt;平壤&gt;。'且打&lt;&amp;高丽{高句丽}&gt;&lt;七重城&gt;，开通道路，伫待大军来至。其城垂垂欲破，&lt;英公&gt;使人&lt;江深&gt;来云：'奉大摠管处分，&lt;新罗&gt;兵马不须打城，早赴&lt;平壤&gt;，卽给兵粮。'遣令赴会，行至&lt;水谷城&gt;，闻大军已回，&lt;新罗&gt;兵马，遂卽抽来。至&lt;干封&gt;三年，遣大监&lt;金宝嘉&gt;入海，取&lt;英公&gt;进止。奉处分，&lt;新罗&gt;兵马，赴集&lt;平壤&gt;。至五月，&lt;刘&gt;右相来，发&lt;新罗&gt;兵马，同赴&lt;平壤&gt;。某亦往&lt;汉城州&gt;，检校兵马。此时，&lt;蕃&gt;&lt;汉&gt;诸军，摠集&lt;蛇水&gt;，&lt;男建&gt;出兵，欲决一战。&lt;新罗&gt;兵马，独为前锋，先破大阵，&lt;平壤&gt;城中，挫锋缩气。于后&lt;英公&gt;更取&lt;新罗&gt;骁骑五百人，先入城门，遂破&lt;平壤&gt;，克成大功。于此&lt;新罗&gt;兵士并云：'自征伐已经九年，人力　尽，终始平两国，累代长望，今日乃成，必当国蒙尽忠之恩，人受效力之赏。'&lt;英公&gt;漏云：'&lt;新罗&gt;前失军期，亦须计定。'&lt;新罗&gt;兵士得闻此语，更增　惧。

又立功军将，　录入朝，已到京下，卽云：'今&lt;新罗&gt;　无功。'夫军将归来，百姓更加　惧。又&lt;卑列&gt;之城，本是&lt;新罗&gt;，&lt;&amp;高丽{高句丽}&gt;打得三十余年，&lt;新罗&gt;还得此城，移配百姓，置官守捉，又取此城，还与&lt;&amp;高丽{高句丽}&gt;。且&lt;新罗&gt;自平&lt;百济&gt;，　定&lt;&amp;高丽{高句丽}&gt;，尽忠效力，不负国家，未知何罪，一朝遗弃。虽有如此寃枉，终无反叛之心。至&lt;总章&gt;元年，&lt;百济&gt;于盟会处，移封易标，侵取田地，　我奴婢，诱我百姓，隐藏内地，频从索取，至竟不还。又通消息云：'国家修理船　，外托征伐&lt;倭&gt;国，其实欲打&lt;新罗&gt;。'百姓闻之，惊惧不安。又将&lt;百济&gt;妇女，嫁与&lt;新罗&gt;&lt;汉城&gt;都督&lt;朴都儒&gt;，同谋合计，偷取&lt;新罗&gt;兵器，袭打一州之地，赖得事觉，卽斩&lt;都儒&gt;，所谋不成。至&lt;咸亨&gt;元年六月，&lt;&amp;高丽{高句丽}&gt;谋叛，摠杀&lt;汉&gt;官。&lt;新罗&gt;卽欲发兵，先报&lt;熊津&gt;云：'&lt;&amp;高丽{高句丽}&gt;旣叛，不可不伐，彼此俱是帝臣，理须同讨凶贼，发兵之事，须有平章，请遣官人来此，共相计会。'&lt;百济&gt;司马&lt;　军&gt;来此，遂共平章云：'发兵已后，卽{旣}恐彼此相疑，宜令两处官人，互相交质。'卽遣&lt;金儒敦&gt;及府城&lt;百济&gt;主簿&lt;首弥&gt;&lt;长贵&gt;等，向府平论交质之事。&lt;百济&gt;虽许交质，城中仍集兵马，到彼城下，夜卽{则}来打。至七月，入朝使&lt;金钦纯&gt;等至，将畵界地，案图披　&lt;百济&gt;旧地，摠令割还。&lt;黄河&gt;未带，&lt;太山&gt;未砺，三四年间，一与一夺，&lt;新罗&gt;百姓，皆失本望，　云：'&lt;新罗&gt;&lt;百济&gt;累代深雠，今见&lt;百济&gt;形况，别当自立一国，百年已后，子孙必见呑灭。&lt;新罗&gt;旣是国家之州，不可分为两国。愿为一家，长无后患。'

去年九月，具录事状，发使奏闻，被漂却来。更发遣使，亦不能达。于后，风寒浪急，未及闻奏。&lt;百济&gt;构架奏云：'&lt;新罗&gt;反叛。'&lt;新罗&gt;前失贵臣之志{心}，后被&lt;百济&gt;之　，进退见咎，未申忠款。似是之谗，日经圣听，不贰之患{忠}，曾无一达。使人&lt;琳润&gt;至，辱书仰承，摠管犯冒风波，远来海外，理须发使郊迎，致其牛酒，远居异城，未获致礼，时阙迎接，请不为怪。披读摠管来书，专以&lt;新罗&gt;已为叛逆，旣非本心，　然惊惧。数自功夫，恐被斯辱之讥，缄口受责，亦入不吊之数，今略陈寃枉，具录无叛。国家不降一介之使，垂问元由。卽遣数万之众，倾覆巢穴，楼船满于沧海，　　连于江口，数{救}彼&lt;熊律{熊津}&gt;，伐此&lt;新罗&gt;。呜呼!两国未定平，蒙指　之驱驰，野兽今尽，反见烹宰之侵逼。贼残&lt;百济&gt;，皮{反}蒙&lt;雍齿&gt;之赏，殉&lt;汉&gt;&lt;新罗&gt;，已见&lt;丁公&gt;之诛。大阳之曜，虽不回光，葵藿本心，犹　{怀}向日。摠管　英雄之秀气，抱将相之高材，七德兼备，九流涉猎，恭行天罚，滥加非罪?天兵未出，先问元由。缘此来书，敢陈不叛，请摠管审自商量，具状申奏。&lt;　林州&gt;大都督左卫大将军开府仪同三司上柱国&lt;新罗&gt;王&lt;金法敏&gt;白。"置&lt;所夫里州&gt;，以阿　&lt;眞王&gt;为都督。九月，&lt;唐&gt;将军&lt;高侃&gt;等，率蕃兵四万到&lt;平壤&gt;，深沟高垒侵&lt;带方&gt;。冬十月六日，击&lt;唐&gt;漕船七十余　，捉郞将&lt;钳耳大侯&gt;士卒百余人。其沦没死者，不可胜数。级　&lt;当千{当干}&gt;功第一，授位沙　。

七卷新罗本纪七文武王一二年

○十二年春正月，王遣将攻&lt;百济&gt;&lt;古省城&gt;，克之。二月，攻&lt;百济&gt;&lt;加林城&gt;，不克。秋七月，&lt;唐&gt;将&lt;高保{高侃}&gt;率兵一万，&lt;李谨行&gt;率兵三万，一时至&lt;平壤&gt;，作八营留屯。八月，攻&lt;韩始城&gt;&lt;马邑城&gt;，克之，进兵，距&lt;白水城&gt;五百许步作营，我兵与&lt;高句丽&gt;兵逆战，斩首数千级。&lt;高保{高侃}&gt;等退，追至&lt;石门&gt;战之，我兵败绩，大阿　&lt;晓川&gt;沙　&lt;义文&gt;&lt;山世&gt;阿　&lt;能申&gt;&lt;豆善&gt;一吉　&lt;安那含&gt;&lt;良臣&gt;等死之。筑&lt;汉山州&gt;&lt;昼长城&gt;，周四千三百六十步。九月，彗星七出北方。王以向者&lt;百济&gt;往诉于&lt;唐&gt;，请兵侵我，事势急迫，不获申奏，出兵讨之。由是，获罪大朝，遂遣级　&lt;原川&gt;奈麻&lt;边山&gt;及所留兵船郞将&lt;钳耳大侯&gt;&lt;莱州&gt;司马&lt;王艺&gt;&lt;本烈州&gt;长史&lt;王益&gt;&lt;熊州&gt;都督府司马&lt;　军{　军}&gt;&lt;曾山&gt;司马&lt;法聪&gt;军士一百七十人，上表乞罪曰："臣某死罪谨言，昔臣危急，事若倒悬，远蒙拯救，得免屠灭。粉身　骨，未足上报鸿恩，碎首灰尘，何能仰酬慈造?然深雠&lt;百济&gt;，逼近臣蕃，告引天兵，灭臣雪耻。臣忙{惧}破灭，自欲求存，枉被凶逆之名，遂入难赦之罪。臣恐事意未申，先从刑戮，生为逆命之臣，死为背恩之鬼，谨录事状，冒死奏闻，伏愿少垂神听，照审元由。臣前代已来，朝贡不絶，近为&lt;百济&gt;，再亏职贡，遂使圣朝出言，命将讨臣之罪，死有余刑。&lt;南山&gt;之竹，不足书臣之罪，&lt;褒斜&gt;之林，未足作臣之械。　池宗社，屠裂臣身，事听勅裁，甘心受戮。

臣　轝在侧，泥首未干，泣血待朝，伏听刑命。伏惟：皇帝陛下，明同日月，容光　蒙曲照，德合乾坤，动植咸被亭毒，好生之德，远被昆虫，恶杀之仁，爰流翔泳。　降服舍之宥，赐全腰领之恩，虽死之年，犹生之日。非所希冀，敢陈所怀，不胜伏剑之志。谨遣&lt;原川&gt;等，拜表谢罪，伏听勅旨。某顿首顿首，死罪死罪。"兼进贡银三万三千五百分，铜三万三千分，针四百枚，牛黄百二十分，金百二十分，四十升{综}布六匹，三十升{综}布六十匹。是岁，　贵人饥。

七卷新罗本纪七文武王一三年

○十三年春正月，大星陨&lt;皇龙寺&gt;，&lt;在城&gt;中间(+地震)。拜&lt;强首&gt;为沙　，岁赐租二百石。二月，增筑&lt;西兄山城&gt;。夏六月，虎入大宫庭，杀之。秋七月一日，&lt;庾信&gt;卒。阿　&lt;大吐&gt;谋叛付&lt;唐&gt;，事泄伏诛，妻　充贱。八月，以波珍　&lt;天光&gt;为中侍。增筑&lt;沙热山城&gt;。九月，筑&lt;国原城&gt;[&lt;古　长城&gt;]&lt;北兄山城&gt;&lt;召文城&gt;&lt;耳山城&gt;&lt;首若州&gt;&lt;走壤城&gt;[一名&lt;迭岩城&gt;]&lt;达含郡&gt;&lt;主岑城&gt;&lt;居烈州&gt;&lt;万兴寺山城&gt;&lt;　良州&gt;&lt;骨争岘城&gt;。王遣大阿　&lt;彻川&gt;等，领兵船一百　，鎭西海。&lt;唐&gt;兵与&lt;靺鞨&gt;&lt;契丹&gt;兵来侵北边，凡九战，我兵克之，斩首二千{百}余级。&lt;唐&gt;兵溺&lt;瓠泸&gt;&lt;王逢&gt;二河，死者不可胜计。冬，&lt;唐&gt;兵攻&lt;高句丽&gt;&lt;牛岑城&gt;，降之。&lt;契丹&gt;&lt;靺鞨&gt;兵攻&lt;大杨城&gt;&lt;童子城&gt;，灭之。始置外司正，州二人郡一人。初，&lt;太宗王&gt;灭&lt;百济&gt;，罢戍兵，至是复置。

七卷新罗本纪七文武王一四年

○十四年春正月，入&lt;唐&gt;宿卫大奈麻&lt;德福传&gt;，学历术还，改用新历法。王纳&lt;高句丽&gt;叛众。又据&lt;百济&gt;故地，使人守之。&lt;唐&gt;&lt;高宗&gt;大怒，诏削王官爵，王弟右骁卫员外大将军&lt;临海郡&gt;公&lt;仁问&gt;在京师，立以为&lt;新罗&gt;王，使归国，以左庶子同中书门下三品&lt;刘仁轨&gt;为&lt;　林&gt;道大摠管，卫尉卿&lt;李弼&gt;右领军大将军&lt;李谨行&gt;副之，发兵来讨。二月，宫内穿池造山，种花草，养珍禽奇兽。秋七月，大风毁&lt;皇龙寺&gt;佛殿。八月，大阅于&lt;西兄山&gt;下。九月，命&lt;义安&gt;法师为大书省，封&lt;安胜&gt;为&lt;报德王&gt;。[十年，封&lt;安胜&gt;&lt;高句丽&gt;王，今再封，不知&lt;报德&gt;之言，若归命等耶，或地名耶。]幸&lt;灵庙寺&gt;前路阅兵，观阿　&lt;薛秀眞&gt;六阵兵法。

七卷新罗本纪七文武王一五年

○十五年春正月，以铜铸百司及州郡印，颁之。二月，&lt;刘仁轨&gt;破我兵于&lt;七重城&gt;。&lt;仁轨&gt;引兵还，诏以&lt;李谨行&gt;为&lt;安东&gt;鎭抚大使，以经略之。王乃遣使，入贡且谢罪，帝赦之，复王官爵。&lt;金仁问&gt;中路而还，改封&lt;临海郡&gt;公。然多取&lt;百济&gt;地，遂抵&lt;高句丽&gt;南境为州郡。闻&lt;唐&gt;兵与&lt;契丹&gt;&lt;靺鞨&gt;兵来侵，出九军，待之。秋九月，&lt;薛仁贵&gt;以宿卫学生&lt;风训&gt;之父&lt;金眞珠&gt;，伏诛于本国，引&lt;风训&gt;为乡导，来攻&lt;&amp;泉城{白水城}&gt;。我将军&lt;文训&gt;等，逆战胜之，斩首一千四百级，取兵船四十　。&lt;仁贵&gt;解围退走，得战马一千匹。二十九日，&lt;李谨行&gt;率兵二十万，屯&lt;买肖城&gt;，我军击走之，得战马三万三百八十匹，其余兵仗，称是。遣使入&lt;唐&gt;贡方物。

缘&lt;安北河&gt;设关城，又筑&lt;铁关城&gt;。&lt;靺鞨&gt;入&lt;阿达城&gt;劫掠，城主&lt;素那&gt;逆战死之。&lt;唐&gt;兵与&lt;契丹&gt;&lt;靺鞨&gt;兵来，围七重城，不克。小守&lt;儒冬&gt;死之。&lt;靺鞨&gt;又围&lt;赤木城&gt;灭之，县令&lt;脱起&gt;率百姓，拒之，力竭俱死。&lt;唐&gt;兵又围&lt;石岘城&gt;，拔之，县令&lt;仙伯&gt;&lt;悉毛&gt;等，力战死之。又我兵与&lt;唐&gt;兵大小十八战，皆胜之，斩首六千四十七级，得战马二百匹。

七卷新罗本纪七文武王一六年

○十六年春二月，高僧&lt;义相&gt;奉旨，创&lt;浮石寺&gt;。秋七月，彗星出北河积水之间，长六七许步。&lt;唐&gt;兵来攻&lt;道临城&gt;拔之，县令&lt;居尸知&gt;死之。作&lt;壤宫&gt;。冬十一月，沙　&lt;施得&gt;领船兵，与&lt;薛仁贵&gt;战于&lt;所夫里州&gt;&lt;伎伐浦&gt;，败绩，又进大小二十二战，克之，斩首四千余级。宰相&lt;陈纯&gt;乞致仕，不允，赐　杖。

七卷新罗本纪七文武王一七年

○十七年春三月，观射于&lt;讲武殿&gt;南门。始置左司禄馆{左司禄官}。&lt;所夫里州&gt;献白鹰。

七卷新罗本纪七文武王一八年

○十八年春正月，置船府令一员，掌船楫事。加左右理方府卿各一员。置&lt;北原&gt;小京，以大阿　&lt;吴起&gt;守之。三月，拜大阿　&lt;春长&gt;为中侍。夏四月，阿　&lt;天训&gt;为&lt;武珍州&gt;都督。五月，&lt;北原&gt;献异鸟，羽　有文，胫有毛。

七卷新罗本纪七文武王一九年

○十九年春正月，中侍&lt;春长&gt;病免，舒弗邯&lt;天存&gt;为中侍。二月，发使略&lt;耽罗国&gt;。重修宫阙，颇极壮丽。

夏四月，荧惑守羽林。六月，太白入月，流星犯参大星。秋八月，太白入月。角干&lt;天存&gt;卒。创造东宫，始定内外诸门额号。&lt;四天王寺&gt;成。增筑&lt;南山城&gt;。

七卷新罗本纪七文武王二零年

○二十年春二月，拜伊　&lt;金军官&gt;为上大等。三月，以金银器及杂彩百段，赐&lt;报德王&gt;&lt;安胜&gt;，遂以王&amp;妹{兄之女}妻之。[一云　　&lt;金义官&gt;之女也。]下敎书曰："人伦之本，夫妇攸先;王化之基，继嗣为主。王鹊巢位旷，　鸣在心。不可久空内辅之仪，永阙起家之业。今良辰吉日，率顺{循}旧章，以寡人妹{兄}女为伉俪，王宜共敦心义，式奉宗　，克茂子孙，永豊盘石，岂不盛欤，岂不美欤!"夏五月，&lt;高句丽&gt;王使大将军&lt;延武&gt;等上表曰："臣&lt;安胜&gt;言：大阿　&lt;金官长&gt;至，奉宣敎旨，幷赐敎书，以外生公{女}，为下邑内主，仍以四月十五日至此，喜惧交怀，罔知攸　。窃以&lt;帝女&gt;降&lt;　&gt;，&lt;王姬&gt;适&lt;齐&gt;，本扬圣德，匪关凡才。臣本庸流，行能无　，幸逢昌运，沐浴圣化，每荷殊泽，欲报无　。重蒙天宠，降此姻亲，遂卽　华表庆，肃　成德。吉月令辰，言归弊馆，亿载难遇，一朝获申，事非望始，喜出意表。岂惟一二父兄，实受其赐?其自先祖已下，寔宠喜之。臣未蒙敎旨，不敢直朝，无任悦豫之至，谨遣臣大将军太大兄&lt;延武&gt;，奉表以闻。"&lt;加耶郡&gt;置&lt;金官&gt;小京。

七卷新罗本纪七文武王二一年

○二十一年春正月朔，终日黑暗如夜。沙　&lt;武仙&gt;率精兵三千，以戍&lt;比列忽&gt;。置右司禄馆。夏五月，地震。流星犯参大星。六月，天狗落坤方。王欲新京城，问浮屠&lt;义相&gt;，对曰："虽在草野茅屋，行正道，则福业长，苟为不然，虽劳人作城，亦无所益。"王乃止役。秋七月一日，王薨，谥曰&lt;文武&gt;。群臣以遗言葬东海口{中}大石上，俗传王化为龙，仍指其石为&lt;大王石&gt;。遗诏曰："寡人运属纷　，时当争战。西征北讨，克定疆封，伐叛招　，聿宁遐迩。上慰宗　之遗顾，下报父子之宿寃，追赏遍于存亡，　爵均于内外。铸兵戈为农器，驱黎元于仁寿，薄赋省　，家给人足，民间安堵，域内无虞。仓　积于丘山，囹圄成于茂草，可谓无愧于幽显，无负于士人。自犯冒风霜，遂成痼疾，忧劳政敎，更结沈　。运往名存，古今一揆，奄归大夜，何有恨焉!太子早蕴离辉，久居震位，上从群宰，下至庶寮，送往之义勿违，事居之礼莫阙。宗庙之主，不可暂空，太子卽于柩前，嗣立王位。且山谷迁贸，人代椎{推}移，&lt;吴&gt;王&lt;北山&gt;之坟，　见金凫之彩，&lt;魏&gt;主&lt;西陵&gt;之望，唯闻&lt;铜雀&gt;之名。

昔日万机之英，终成一封之土，樵牧歌其上，狐兎穴其旁。徒费资财，贻讥简牍，空劳人力，莫济幽魂。静而思之，伤痛无已，如此之类，非所乐焉。属　之后十日，便于库门外庭，依西国之式，以火烧葬。服轻重，自有常科，丧制度，务从俭约。其边城鎭　，及州县课税，于事非要者，　宜量废，律令格式，有不便者，卽便改张，布告远近，令知此意。主者施行!"

三国史记卷第七。

八卷零零零零零零

三国史记卷第八。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣&lt;金富轼&gt;奉宣撰。

八卷新罗本纪八零零零零
  </div>
  <div class="pagination">
   <a href="三国史记_page21.html">
    上一页
   </a>
   <span>
    ...
   </span>
   <a href="三国史记_page17.html">
    17
   </a>
   <a href="三国史记_page18.html">
    18
   </a>
   <a href="三国史记_page19.html">
    19
   </a>
   <a href="三国史记_page20.html">
    20
   </a>
   <a href="三国史记_page21.html">
    21
   </a>
   <span class="current-page">
    22
   </span>
   <a href="三国史记_page23.html">
    23
   </a>
   <a href="三国史记_page24.html">
    24
   </a>
   <a href="三国史记_page25.html">
    25
   </a>
   <a href="三国史记_page26.html">
    26
   </a>
   <a href="三国史记_page27.html">
    27
   </a>
   <span>
    ...
   </span>
   <a href="三国史记_page23.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
