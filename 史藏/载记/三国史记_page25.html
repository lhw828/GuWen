<!DOCTYPE html>
<html>
<head>
    <meta charset="UTF-8">
    <title>三国史记 - 第 25 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 25 页/共 156 页</h1>
    <div class="content">
八卷新罗本纪八圣德王二二年

○二十二年，春三月，王遣使入<唐>，献美女二人。一名<抱贞>，父<天承>奈麻，一名<贞　>，父<忠训>大舍。给以衣着器具奴婢车马，备礼资遣之。<玄宗>曰："女皆王姑　妹，违本{亲}属{俗}别本国{所亲}，朕不忍留。"厚赐还之。

<贞　>碑云："<孝成>六年，<天宝>元年归<唐>。"未知孰是。夏四月，遣使入<唐>，献果下马一匹牛黄人蔘美　朝霞紬鱼牙紬镂鹰铃海豹皮金银等。上表曰："臣乡居海曲，地处遐　，元无<泉>客之珍，本乏　人之货，敢将方产之物，尘渎天官，驽蹇之才，滓秽龙廐。窃方<燕>豕，敢类<楚>　。深觉　颜，弥增战汗。"地震。

八卷新罗本纪八圣德王二三年

○二十三年，春，立王子<承庆>为太子。大赦。<熊川州>进瑞芝。二月，遣<金武勋>入<唐>贺正。<武勋>还，<玄宗>降书曰："卿，每承正朔，朝贡阙庭，言念所怀，深可嘉尙。又得所进杂物等，　踰越沧波，跋涉草莽，物旣精丽，深表卿心。今赐卿锦袍金带及彩索{素}共二千匹，以答诚献，至宜领也。"冬十二月，遣使入<唐>献方物。<照德王妃>卒。

八卷新罗本纪八圣德王二四年

○二十四年，春正月，白虹见。三月，雪。夏四月，雹。中侍<宣宗>退，伊　<允忠>为中侍。冬十月，地动{地震}。

八卷新罗本纪八圣德王二五年

○二十五年，夏四月，遣<金忠臣>入<唐>贺正。五月，遣王弟<金　质{金钦质}>入<唐>朝贡，授郞将还之。

八卷新罗本纪八圣德王二六年

○二十六年，春正月，赦罪人。遣使入<唐>贺正。夏四月，以一吉　<魏元>为大阿　，级　<大让>为沙　。冬十二月，修<永昌宫>。上大等<裴赋>请老，不许，赐　杖。

八卷新罗本纪八圣德王二七年

○二十七年，秋七月，遣王弟<金嗣宗>，入<唐>献方物，兼表请子弟入国学，诏许之。授<嗣宗>果毅，仍留宿卫。上大等<裴赋>请老，从之。以伊　<思恭>为上大等。

八卷新罗本纪八圣德王二八年

○二十八年，春正月，遣使入<唐>贺正。秋九月，遣使入<唐>朝贡。

八卷新罗本纪八圣德王二九年

○二十九年，春二月，遣王族{侄}<志满>朝<唐>，献小马五匹狗一头金二千两头发八十两海豹皮十张。<玄宗>授<志满>大仆卿{太仆卿}，赐绢一百匹紫袍锦细带，仍留宿卫。冬十月，遣使朝<唐>贡献方物，<玄宗>赐物有差。

八卷新罗本纪八圣德王三零年

○三十年，春二月，遣<金志良>入<唐>贺正，<玄宗>授大仆少卿{太仆少卿}员外置，赐帛六十匹放还，降诏书曰："所进牛黄及金银等物，省表具之。卿二明庆祚，三韩善邻，时称仁义之乡，世{代}着勋贤之业。文章礼乐，阐君子之风。纳款输忠，效勤王之节，固藩维之鎭卫，谅忠义之仪表。岂殊方憬{悍}俗，可同年而语耶?

加以慕义克勤，述职愈谨，梯山航海，无倦于阻修，献币贡琛，有常于岁序。守我王度，垂诸国章，乃眷恳诚，深可嘉尙。朕每晨兴伫念，宵衣待贤。想见其人，以光启沃，俟卿　止，允副所怀{依}。今使至，知　疾苦，不遂抵命，言念遐阔，用增忧劳。时候暄和，想　复也。今赐卿绫彩五百匹，帛二千五百匹，宜卽领取。"夏四月，赦。赐老人酒食。<日本国>兵船三百　，越海袭我东边，王命将出兵，大破之。秋九月，命百官会<的门>，观射车弩。

八卷新罗本纪八圣德王三一年

○三十一年，冬十二月，以角干<思恭>伊　<贞宗><允忠><思仁>，各为将军。

八卷新罗本纪八圣德王三二年

○三十二年，秋七月，<唐><玄宗>以<渤海><靺鞨>，越海入寇<登州>，遣大仆员外卿{太仆员外卿}<金思兰>归国。仍加授王为开府仪同三司宁海军使，发兵击<靺鞨{渤海}>南鄙。会，大雪丈余，山路阻隘，士卒死者过半，无功而还。<金思兰>本王族，先因入朝，恭而有礼，因留宿卫。及是，委以出疆之任。冬十二月，遣王侄<志廉>，朝<唐>谢恩。初，帝赐王白鹦鹉雄雌各一只及紫罗绣袍金银钿器物瑞纹锦五色罗彩共三百余段。王上表谢曰："伏惟：陛下，执{干}象开元，圣文神武，应千龄之昌运，致万物之嘉祥。风云所通，咸承至德，日月所照{照}，共被深仁。

臣地隔<蓬><壶>，天慈洽远，乡　华夏，睿渥{泽}覃幽。伏视{覩}琼文，　披玉匣，含九　之雨露，带五彩之　鸾。辩惠{慧}灵禽，素苍两妙，或称<长安>之乐，或传圣主之恩。罗锦彩章，金银宝钿，见之者烂目，闻之者惊心。原其献{　//款}之功，实由先祖，锡此非常之宠，延及末孙，微　似尘，重恩如岳。循涯　分，何以上酬。"诏飨<志廉>内殿，赐以束帛。

八卷新罗本纪八圣德王三三年

○三十三年，春正月，敎百官，亲入北门奏对。入<唐>宿卫左领军卫员外将军<金忠信>上表曰："臣所奉进止，令臣执节，本国发兵马，讨除<靺鞨>，有事续奏者。臣自奉圣旨，誓将致命。当此之时，为替人<金孝方>身亡，便留臣宿卫。臣本国王以臣久侍天庭，遣使从侄<志廉>代臣。今已到讫，臣卽合还。每思前所奉进上{止}，无忘夙夜。陛下先有制，加本国王<兴光>宁海军大使，锡之旌节，以讨凶残，皇威载临，虽远犹近，君则有命，臣敢不祗。蠢尔夷　，计已悔祸，然除恶务本，布宪惟新。故出师义贵乎三捷，纵敌患贻于数代。伏望：陛下因臣还国，以副使假臣，尽将天旨再宣殊裔。岂稚{惟}斯怒益振，固亦武夫作气，必倾其巢穴，静此荒隅，遂夷臣之小诚，为国家之大利。

臣等复乘　沧海，献捷丹　，　毛发之功，答雨露之施，臣所望也。伏惟陛下图之。"帝许焉。夏四月，遣大臣<金端竭丹>，入<唐>贺正。帝宴见于内殿，授卫尉少卿，赐绯　袍平漫银带及绢六十匹。先时遣王侄<志廉>谢恩，献小马两匹狗三头金五百两银二十两布六十匹牛黄二十两人蔘二百斤头发一百两海豹皮一十六张。及是授<志廉>鸿　少卿员外置。

八卷新罗本纪八圣德王三四年

○三十四年，春正月，荧惑犯月。遣<金义忠>入<唐>贺正。二月，副使<金荣>在<唐>身死，赠光禄少卿。<义忠>回，　赐<浿江>以南地。

八卷新罗本纪八圣德王三五年

○三十五年，夏六月，遣使入<唐>贺正，仍附表陈谢曰："伏奉恩　，赐<浿江>以南地境。臣生居海裔，沐化圣朝，虽丹素为心，而功无可　，以忠贞为事，而劳不足赏。陛下降雨露之恩，发日月之诏，锡臣土境{壤}，广臣邑居，遂使垦辟有期，农桑得所。臣奉丝纶之旨，荷荣宠之深，粉骨　身，无由上　{答}。"冬十一月，遣从弟大阿　<金相>朝<唐>，死于路。帝深悼之，赠卫尉卿。遣伊　<允忠><思仁><英述>，检察<平壤><牛头>二州地势。狗登<在城>鼓楼，吠三日。

八卷新罗本纪八圣德王三六年

○三十六年，春二月，遣沙　<金抱质>入<唐>贺正，旦{且}献方物。王薨。谥曰<圣德>，葬<移车寺>南。

三国史记卷第八。
九卷零零零零零零

三国史记卷第九。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

九卷新罗本纪九零零零零

新罗本纪第九。

<孝成王><景德王><惠恭王><宣德王>。

九卷新罗本纪九孝成王元年

○<孝成王>立。讳<承庆>，<圣德王>第二子，母<照德王后>。大赦。三月，改司正丞及左右议方府丞，　为佐。以伊　<贞宗>为上大等，阿　<义忠>为中侍。夏五月，地震。秋九月，流星入大微。冬十月，入<唐>沙　<抱质>回。十二月，遣使入<唐>献方物。

九卷新罗本纪九孝成王零二年

○二年，春二月，<唐><玄宗>闻<圣德王>薨，悼惜久之，遣左赞善大夫<邢璹>，以鸿　少卿，往吊祭，赠太子太保，且册嗣王为开府仪同三司<新罗>王。<璹>将发，帝制诗序，太子已下百寮，咸赋诗以送。帝谓<璹>曰："<新罗>号为君子之国，颇知书记，有类<中国>。以卿惇儒，故持节往，宜演经义，使知大国儒敎之盛。"又以国人善碁，诏率府兵曹　军<杨季膺>为副，国高奕皆出其下。于是，王厚赠<璹>等金宝药物。<唐>遣使，诏册王妃<朴>氏。三月，遣<金元玄>入<唐>贺正。夏四月，<唐>使臣<邢璹>，以<老子>『道德经』等文书，献于王。

白虹贯日，<所夫里郡>河水变血。

九卷新罗本纪九孝成王零三年

○三年，春正月，拜祖考庙。中侍<义忠>卒，以伊　<信忠>为中侍。<善天宫>成。赐<邢璹>黄金三十两布五十匹人蔘一百斤。二月，拜王弟<宪英>为波珍　。三月，纳伊　<顺元>女<惠明>为妃。夏五月，封波珍　<宪英>为太子。秋九月，<完山州>献白鹊。狐鸣<月城>宫中，狗咬杀之。

九卷新罗本纪九孝成王零四年

○四年，春三月，<唐>遣使，册夫人<金>氏为王妃。夏五月，鎭星犯轩辕大星。秋七月，有一绯衣女人，自<隶桥>下出，谤朝政，过<孝信公>门，忽不见。八月，波珍　<永宗>谋叛，伏诛。先是，<永宗>女入后宫，王絶爱之，恩渥日甚。王妃嫉妬，与族人谋杀之。<永宗>怨王妃宗党，因此叛。

</div>
    <div class="pagination">
<a href="三国史记_page24.html">上一页</a><span>...</span><a href="三国史记_page20.html">20</a><a href="三国史记_page21.html">21</a><a href="三国史记_page22.html">22</a><a href="三国史记_page23.html">23</a><a href="三国史记_page24.html">24</a><span class="current-page">25</span><a href="三国史记_page26.html">26</a><a href="三国史记_page27.html">27</a><a href="三国史记_page28.html">28</a><a href="三国史记_page29.html">29</a><a href="三国史记_page30.html">30</a><span>...</span><a href="三国史记_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
