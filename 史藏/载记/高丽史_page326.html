<!DOCTYPE html>
<html>
<head>
    <meta charset="UTF-8">
    <title>高丽史 - 第 326 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 326 页/共 739 页</h1>
    <div class="content">甲辰遣将军张舜龙等献李仁椿女于元仍令求买公主眞珠衣。
#高丽史30卷-世家30-忠烈王3-13-15-1287

乙巳元遣刑部侍郞六十来辨东宁府事。
#高丽史30卷-世家30-忠烈王3-13-16-1287

甲寅祷雨。
#高丽史30卷-世家30-忠烈王3-13-17-1287

丙辰赐四年随从功臣各臧获二口田百结*闲有内僚不曾随从而滥与者。
#高丽史30卷-世家30-忠烈王3-13-18-1287

庚申合浦戍军还元。
#高丽史30卷-世家30-忠烈王3-13-19-1287

夏四月以旱虑囚。
#高丽史30卷-世家30-忠烈王3-13-20-1287

戊辰王及公主幸福灵寺。
#高丽史30卷-世家30-忠烈王3-13-21-1287

因旱巷市。
#高丽史30卷-世家30-忠烈王3-13-22-1287

庚午祷雨。
#高丽史30卷-世家30-忠烈王3-13-23-1287

癸酉王及公主猎于西海道猎骑一千五百宰相*　{谏}曰: "旱旣太甚民方耘　窃恐此行召*　{敛}民怨。 且禽兽时方胎孕不可猎也。" 王怒不听。
#高丽史30卷-世家30-忠烈王3-13-24-1287

王命随驾军士预给禄御史驳之王怒囚御史于巡马所。
#高丽史30卷-世家30-忠烈王3-13-25-1287

乙亥有狐昼入大殿。
#高丽史30卷-世家30-忠烈王3-13-26-1287

庚辰霜三日。
#高丽史30卷-世家30-忠烈王3-13-27-1287

癸未宰枢施私财祷雨于普济寺。
#高丽史30卷-世家30-忠烈王3-13-28-1287

戊子王至自西海道以狐怪入御神孝寺。
#高丽史30卷-世家30-忠烈王3-13-29-1287

五月辛卯朔雩大雨。
#高丽史30卷-世家30-忠烈王3-13-30-1287

乙未王与公主御　楼观击球。
#高丽史30卷-世家30-忠烈王3-13-31-1287

壬寅王闻乃颜大王叛遣将军柳庇如元请举兵助讨。 时乃颜使本国叛人庾超来推勘逃军超闻乃颜叛逃至金郊遣人捕斩之。
#高丽史30卷-世家30-忠烈王3-13-32-1287

六月壬戌柳庇还自元帝许助兵。
#高丽史30卷-世家30-忠烈王3-13-33-1287

癸亥阅兵。
#高丽史30卷-世家30-忠烈王3-13-34-1287

以*葵谟{蔡谟}副知密直司事; 庾伯贞为三司使。
#高丽史30卷-世家30-忠烈王3-13-35-1287

甲子遣郑可臣于庆尙蔡谟于全罗安　于忠淸道皆为安抚使贬金周鼎为淸州牧使。
#高丽史30卷-世家30-忠烈王3-13-36-1287

丙寅以崔有　为典法摠郞右副承旨。
#高丽史30卷-世家30-忠烈王3-13-37-1287

丁卯以赵仁规知都佥议司事; 孔愉判三司事; 罗裕副知密直司事。
#高丽史30卷-世家30-忠烈王3-13-38-1287

己巳阅兵讫亲祭纛于宫门以金周鼎虎头牌赐朴之亮为左翼万户以朴球虎头牌赐罗裕为中翼副万户。 时有队正李普李成兄弟皆在军目以其有母兄乞留弟侍养弟亦乞留兄王感其孝诚　许留养。
#高丽史30卷-世家30-忠烈王3-13-39-1287

王将亲助征癸酉公主饯王于　楼兼慰赴征将士。 朴之亮日晏赴宴不知王御楼骑而直至楼下王怒削其职夺虎头牌赐韩希愈为左翼万户之亮为副万户。
#高丽史30卷-世家30-忠烈王3-13-40-1287

甲戌韩希愈将兵启行。
#高丽史30卷-世家30-忠烈王3-13-41-1287

己卯封绀岳山神第二子为都万户以冀阴助征也。
#高丽史30卷-世家30-忠烈王3-13-42-1287

丙子两府饯王于　楼。
#高丽史30卷-世家30-忠烈王3-13-43-1287

戊寅译语金仁还自元云: "帝拔乃颜城。" 公主喜赐金线绢各一匹拜队尉。 城中闻者皆喜日中罢市。
#高丽史30卷-世家30-忠烈王3-13-44-1287

壬午调留京侍卫军。
#高丽史30卷-世家30-忠烈王3-13-45-1287

秋七月庚寅王亲统前军以印侯为中军万户出次开城卵山王　然泣下群臣皆掩泣。
#高丽史30卷-世家30-忠烈王3-13-46-1287

壬寅东京摠管康守衡辽东宣慰使等遣人来言曰: "王若未能速赴宜先遣精兵一千。" 王乃遣将军柳庇中郞将吴仁永如元奏亲将兵已发。
#高丽史30卷-世家30-忠烈王3-13-47-1287

庚戌加上祖宗尊号又加境内山川神祇号。
</div>
    <div class="pagination">
<a href="高丽史_page325.html">上一页</a><span>...</span><a href="高丽史_page321.html">321</a><a href="高丽史_page322.html">322</a><a href="高丽史_page323.html">323</a><a href="高丽史_page324.html">324</a><a href="高丽史_page325.html">325</a><span class="current-page">326</span><a href="高丽史_page327.html">327</a><a href="高丽史_page328.html">328</a><a href="高丽史_page329.html">329</a><a href="高丽史_page330.html">330</a><a href="高丽史_page331.html">331</a><span>...</span><a href="高丽史_page327.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
