<!DOCTYPE html>
<html>
<head>
    <meta charset="UTF-8">
    <title>三国史记 - 第 154 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 154 页/共 156 页</h1>
    <div class="content">
四九卷列传九盖苏文零六

○<献诚>，<天授>中以右卫大将军兼羽林卫。<武后>尝出金币，于文武官内，择善射者五人，中者以赐之。内史<张光辅>先让<献诚>，为第一，<献诚>后让右王钤卫大将军<薛吐摩支>，<摩支>又让<献诚>。旣而，<献诚>奏曰："陛下择善射者，然多非华人，臣恐<唐>官以射为耻，不如罢之。"<后>嘉纳。<来俊臣>尝求货，<献诚>不答。乃诬其谋叛，缢杀之。<后>后知其寃，赠右羽林卫大将军，以礼改葬。

四九卷列传九盖苏文零七

○论曰：<宋><神宗>与<王介甫>论事曰："<太宗>伐<高句丽>，何以不克?"<介甫>曰："<盖苏文>，非常人也。"然则<苏文>，亦才士也，而不能以直道奉国，残暴自肆，以至大逆。『春秋』"君弑贼不讨，谓之国无人"，而<苏文>保腰领，以死于家，可谓幸而免者。<男生><献诚>，虽有闻于<唐>室，而以本国言之，未免为叛人者矣。

三国史记卷第四十九。

五零卷零零零零零零

三国史记卷第五十。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

五零卷列传一零零零零零

列传第一{十}。

<弓裔><甄萱>。

五零卷列传一零弓裔零一

○<弓裔>，<新罗>人。姓<金>氏，考第四十七<宪安王><谊靖>，母<宪安王>嫔御，失其姓名。或云："四十八<景文王><膺廉>之子。"以五月五日，生于外家。其时，屋上有素光，若长虹，上属天。日官奏曰："此儿，以重午日生，生而有齿，且光焰异常，恐将来不利于国家，宜勿养之。"王勅中使，抵其家杀之。使者取于襁褓中，投之楼下，乳婢窃捧之，误以手触，　其一目。抱而逃窜，　劳养育。年十余岁，游戱不止。其婢告之曰："子之生也，见弃于国，子{予}不忍窃养，以至今日，而子之狂如此，必为人所知，则予与子俱不免，为之奈何?"<弓裔>泣曰："若然则吾逝矣，无为母忧。"便去<世达寺>，今之<兴敎寺>，是也。祝发为僧，自号<善宗>。

五零卷列传一零弓裔零二

○及壮，不拘检僧律，轩　有胆气。尝赴斋，行次有乌鸟衔物，落所持钵中。视之，牙签书王字。则　而不言，颇自负。

见<新罗>衰季，政荒民散。王畿外州县，叛附相半，远近群盗，蜂起蚁聚。<善宗>谓乘乱聚众，可以得志。以<眞圣王>卽位五年，<大顺>二年辛亥，投<竹州>贼魁<箕萱>。<箕萱>侮慢不礼，<善宗>郁　不自安。潜结<箕萱>麾下<元会><申煊>等为友。<景福>元年壬子，投<北原>贼<梁吉>，<吉>善遇之委任以事。遂分兵使东略地。于是出宿<雉岳山><石南寺>，行袭<酒泉><奈城><郁乌><御珍>等县皆降之。

五零卷列传一零弓裔零三

○<干宁>元年，入<溟州>，有众三千五百人，分为十四队，<金大黔><毛　><长贵平><张一>等为舍上[舍上谓部长也。]，与士卒同甘苦劳逸。至于予夺，公而不私。是以，众心畏爱，推为将军。于是，击破<猪足><　川><夫若><金城><铁圆>等城，军声甚盛，现{浿}西贼寇，来降者众多。<善宗>自以为众大，可以开国称君，始设内外官职。

五零卷列传一零弓裔零四

○我<太祖>自<松岳郡>来投，便授<铁圆郡>太守。三年丙辰，攻取<僧岭><临江>两县。四年丁巳，<仁物县>降。<善宗>谓<松岳郡><汉>北名郡，山水奇秀，遂定以为都。击破<孔岩><黔浦><穴口>等城。时<梁吉>犹在<北原>，取<国原>等三十余城有之。闻<善宗>地广民众，大怒，欲以三十余城劲兵袭之。<善宗>潜认，先击大败之。<光化>元年戊午春二月，葺<松岳城>，以我<太祖>为精骑大监，伐<杨州><见州>。冬十一月，始作八关会。三年庚申，又命<太祖>伐<广州><忠州><唐城><靑州>[或云<靑川>。]<槐壤>等，皆平之。以功授<太祖>阿　之职。

五零卷列传一零弓裔零五

○<天复>元年辛酉，<善宗>自称王，谓人曰："往者<新罗>，请兵于<唐>，以破<高句丽>。故<平壤>旧都，鞠为茂草，吾必报其雠。"盖怨生时见弃，故有此言。尝南巡，至<兴州><浮石寺>，见壁畵<新罗>王像，发{拔}剑击之，其刃{迹}犹在。<天佑>元年甲子，立国号为<摩震>，年号为<武泰>。始置广评省，备员匡治{沇}奈[今侍中]，徐事[今侍郞]，外书[今员外郞]，又置兵部大龙部[谓仓部]寿春部[今礼部]奉宾部[今礼宾省]义刑台[今刑部]纳货府[今大府寺]调位府[今三司]内奉省[今都省]禁书省[今秘书省]南厢坛[今将作监]水坛[今水部]元凤省[今翰林院]飞龙省[今天仆寺{太仆寺}]物藏省[今少府监]，又置史台[掌习诸译语。]植货府{殖货府}[掌栽植菓树。]障缮府[掌修理城隍。]珠淘省[掌造成器物。]。又设正匡元辅大相元尹佐尹正朝甫尹军尹{单尹}中尹等品职。秋七月，移<靑州>人户一千，入<铁圆城>为京，伐取<尙州>等三十余州县，<公州>将军<弘奇>来降。

五零卷列传一零弓裔零六

○<天佑>二年乙丑，入新京，修葺观阙楼台，穷奢极侈。改<武泰>为<圣册>元年。分定<浿西>十三鎭，<平壤城>主将军<黔用>降。<甄城><赤衣><黄衣>贼<明贵>等归服。<善宗>以强盛自矜，意欲倂呑，令国人呼<新罗>为灭都。凡自<新罗>来者，尽诛杀之。<朱梁><干化>元年辛未，改圣册为<水德万岁>元年，改国号为<泰封>。遣<太祖>率兵，伐<锦城>等，以<锦城>为<罗州>。论功，以<太祖>为大阿　将军。

五零卷列传一零弓裔零七

○<善宗>自称弥勒佛，头戴金　，身被方袍。以长子为<靑光>菩萨，季子为<神光>菩萨。出则常骑白马，以彩饰其　尾，使童男童女奉幡盖香花前导，又命比丘二百余人，梵呗随后。

又自述经二十余卷，其言妖妄，皆不经之事，时或正坐讲说。僧<释聪>谓曰："皆邪说怪谈，不可以训。"<善宗>闻之怒，(+以)铁椎打杀之。三年癸酉，以<太祖>为波珍　侍中。四年甲戌改<水德万岁>，为<政开>元年。以<太祖>为百舡将军。

五零卷列传一零弓裔零八

○<贞明>元年，夫人<康>氏，以王多行非法，正色谏之。王恶之曰："汝与他人奸，何耶?"<康>氏曰："安有此事。"王曰："我以神迪{通}观之。"以烈火热铁杵，撞其阴杀之，及其两儿。尔后，多疑急怒，诸寮佐将吏，下至平民，无辜受戮者，频频有之。<斧壤><铁圆>之人，不胜其毒焉。先是，有　{商}客<王昌瑾>，自<唐>来寓<铁圆>市廛。至<贞明>四年戊寅，于市中见一人，状貌魁伟，　发尽白。着古衣冠，左手持瓷椀，右手持古镜。谓<昌瑾>曰："能买我镜乎?"<昌瑾>卽以米换之。其人以米俵街巷乞儿而后，不知去处。<昌瑾>悬其镜于壁上，日映镜面，有细字书。读之若古诗。其略曰："上帝降子于辰马，先操鸡后搏鸭。于巳年中二龙见，一则藏身靑木中，一则显形黑金东。"

五零卷列传一零弓裔零九

○<昌瑾>{初}不知有文，及见之，谓非常，遂告于王。王命有司，与<昌瑾>物色求其镜主，不见。唯于<　飒寺>佛堂，有鎭星塑像，如其人焉。王叹异久之，命文人<宋含弘><白卓><许原>等解之。

<含弘>等相谓曰："上帝降子于辰马者，谓<辰韩><马韩>也。二龙见，一藏身靑木，一显形黑金者，靑木，松也，<松岳郡>人，以龙为名者之孙，今波珍　侍中之谓欤。黑金，铁也，今所都<铁圆>之谓也。今主上初兴于此，终灭于此之验也。先操鸡后搏鸭者，波珍　侍中先得<鸡林>，后收<鸭绿>之意也。"

五零卷列传一零弓裔一零

○<&宋含{宋含弘}>等相谓曰："今主上，虐乱如此，吾辈若以实言，不独吾辈为　　，波珍　亦必遭害。"　饰辞告之。王凶虐自肆，臣寮震惧，不知所措。夏六月，将军<弘述><白玉><三能山><卜沙贵>，此，<洪儒><裴玄庆><申崇谦><卜知谦>之少名也。四人密谋，夜诣<太祖>私第，言曰："今主上，淫刑以逞，杀妻戮子，诛夷臣寮。苍生涂炭，不自聊生。自古废昏立明，天下之大义也。请公行<汤><武>之事。"<太祖>作色拒之曰："吾以忠纯自许，今虽暴辞{乱}，不敢有二心。夫以臣替君，斯谓革命。予实否德，敢效<殷><周>之事乎?"

五零卷列传一零弓裔一一

○诸将曰："时乎不再来，难遭而易失。天与不取，反受其咎。今政乱国危，民皆疾视其上如仇雠。今之德望，未有居公之右者。况<王昌瑾>所得镜文如彼，岂可雌伏，取死独夫之手乎?"夫人<柳>氏闻诸将之议，　谓<太祖>曰："以仁伐不仁，自古而然。今闻众议，妾犹发愤，况大丈夫乎?今群心忽变，天命有归矣。"手提甲领进<太祖>，

诸将扶卫<太祖>出门，令前唱曰："<王>公已举义旗。"于是，前后奔走，来随者不知其几人。又有先至宫城门，鼓　以待者，亦一万余人。王闻之，不知所图，　微服逃入山林，寻为<斧壤>民所(+害)。<弓裔>起自<唐><大顺>二年，至<朱梁><贞明>四年，凡二十八年而灭。

五零卷列传一零甄萱零一

○<甄萱>，<尙州><加恩县>人也。本姓<李>，后以<甄>为氏。父<阿慈介>，以农自活，后起家为将军。初<萱>生孺褓时，父耕于野，母饷之，以儿置于林下，虎来乳之，乡党闻者异焉。及壮，体貌雄奇，志气倜　不凡。从军入王京，赴西南海防戍，枕戈待敌，其勇气恒为士卒先，以劳为裨将。<唐><昭宗><景福>元年，是<新罗><眞圣王>在位六年。嬖竖在侧，窃弄政柄，纲纪紊弛，加之以饥馑，百姓流移，群盗蜂起。

五零卷列传一零甄萱零二

○于是，<萱>窃有　心，啸聚徒侣，行击京西南州县。所至响应，旬月之间，众至五千人。遂袭<武珍州>自王，犹不敢公然称王。自署为<新罗>西面都统指挥兵马制置持节都督全武公等州军事行<全州>刺史兼御史中丞上柱国<汉南郡>开国公食邑二千户。是时，<北原>贼<良吉{梁吉}>雄强，<弓裔>自投为麾下。<萱>闻之，遥授<良吉{梁吉}>职为裨将。

五零卷列传一零甄萱零三

○<萱>西巡至<完山州>，州民迎劳。<萱>喜得人心，谓左右曰："吾原三国之始，<马韩>先起，后<赫世>勃兴，故<辰><卞>从之而兴。于是，<百济>开国<金马山>六百余年。<摠章>中，<唐><高宗>以<新罗>之请，遣将军<苏定方>，以船兵十三万越海。<新罗><金庾信>卷土，历<黄山>至<泗　{泗　}>，与<唐>兵合攻<百济>灭之。今子{予}敢不立都于<完山>，以雪<义慈>宿愤乎?"遂自称<后百济>王。设官分职，是<唐><光化>三年，<新罗><孝恭王>四年也。遣使朝<吴越>，<吴越>王报聘，仍加检校大保{太保}，余如故。

五零卷列传一零甄萱零四

○<天复>元年，<萱>攻<大耶城>不下。<开平>四年，<萱>怒<锦城>投干{于}<弓裔>，以步骑三千围攻之，经旬不解。<干化>二年，<萱>与<弓裔>战于<德津浦>。<贞明>四年戊寅，<铁圆京>众，心忽变，推戴我<太祖>卽位。<萱>闻之，秋八月，遣一吉　<闵　{闵　}>称贺，遂献孔雀扇及<地理山>竹箭。又遣使入<吴越>进马，<吴越>王报聘，加授中大夫，余如故。

五零卷列传一零甄萱零五

○六年，<萱>率步骑一万，攻陷<大耶城>，移军于<进礼城>。<新罗>王遣阿　<金律>，求援于<太祖>，<太祖>出师，<萱>闻之，引退。<萱>与我<太祖>阳和而阴克。<同光>二年秋七月，遣子<须弥强{须弥康}>，发<大耶><闻韶>二城卒，攻<曹物城>。城人为<太祖>固守且战，<须弥强{须弥康}>失利而归。八月，遣使献　马于<太祖>。三年冬十月，<萱>率三千骑，至<曹物城>，<太祖>亦以精兵来，与之　。时<萱>兵锐甚，未决胜否。<太祖>欲权和以老其师，移书乞和，以堂弟<王信>为质，<萱>亦以外甥<眞虎>交质。 

十二月，攻取<居昌>等二十余城。遣使入<后唐>称藩，<唐>策授检校大尉{太尉}兼侍中判<百济>军事，依前持节都督全武公等州军事行<全州>刺吏海东四面都统指挥兵马制置等事<百济>王，食邑二千五百户。四年<眞虎>暴卒，<萱>闻之，疑故杀，卽囚<王信>狱中，又使人请还前年所送　马，<太祖>笑还之。

五零卷列传一零甄萱零六

○<天成>二年秋九月，<萱>攻取<近品城{近　城}>，烧之。进袭<新罗><高郁府>，逼<新罗>郊圻。<新罗>王求救于<太祖>。冬十{九}月，<太祖>，将出师援助，<萱>猝入<新罗>王都。时王与夫人嫔御出游<鲍石亭>，置酒娱乐。贼至狼狈不知所为，与夫人归城南离宫。诸侍从臣寮及宫女伶官，皆陷没于乱兵，<萱>纵兵大掠，使人捉王，至前　之，便入居宫中，强引夫人乱之，以王族弟<金傅>嗣立，然后虏王弟<孝廉>宰相<英景>，又取国帑珍宝兵仗。子女百工之巧者，自随以归。<太祖>以精骑五千，要<萱>于<公山>下大战，<太祖>将<金乐><崇谦>死之，诸军败北<太祖>，仅以身免。<萱>乘胜取<大木郡>。<契丹>使<裟姑><麻　>等三十五人来聘。<萱>差将军<崔坚>，伴送<麻　>等，航海北行，遇风至<唐><登州>，悉被戮死。
</div>
    <div class="pagination">
<a href="三国史记_page153.html">上一页</a><span>...</span><a href="三国史记_page149.html">149</a><a href="三国史记_page150.html">150</a><a href="三国史记_page151.html">151</a><a href="三国史记_page152.html">152</a><a href="三国史记_page153.html">153</a><span class="current-page">154</span><a href="三国史记_page155.html">155</a><a href="三国史记_page156.html">156</a><a href="三国史记_page155.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
