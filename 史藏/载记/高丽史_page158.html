<!DOCTYPE html>
<html>
<head>
    <meta charset="UTF-8">
    <title>高丽史 - 第 158 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 158 页/共 739 页</h1>
    <div class="content">
八月庚辰移御寿昌宫。
#高丽史16卷-世家16-仁宗2-12-43-1134

庚子御明仁殿命翰林学士金富仪讲书说命。
#高丽史16卷-世家16-仁宗2-12-44-1134

壬寅召山僧继膺讲华严经。
#高丽史16卷-世家16-仁宗2-12-45-1134

丙午遣借礼部侍郞朴景山如金贺天淸节。
#高丽史16卷-世家16-仁宗2-12-46-1134

九月丁未朔幸长源亭。
#高丽史16卷-世家16-仁宗2-12-47-1134

癸丑王以*文敬大后{文敬太后}忌辰幸敬天寺行香。
#高丽史16卷-世家16-仁宗2-12-48-1134

庚申虑囚。
#高丽史16卷-世家16-仁宗2-12-49-1134

冬十月戊子白虹贯日。
#高丽史16卷-世家16-仁宗2-12-50-1134

庚寅移御国淸寺。
#高丽史16卷-世家16-仁宗2-12-51-1134

甲午入御大明宫。
#高丽史16卷-世家16-仁宗2-12-52-1134

丁酉下诏曰: "舜曰: '咨尔二十有二人钦哉惟时亮天工。' 盖非钦哉则有怠忽之患非惟时则有后时之悔。 夙夜匪懈钦哉之谓也时哉不可失惟时之谓也能钦哉惟时以亮天工则功之所以成也。 今闻百官无思尽　以仕国多以逋慢而旷职是以朝廷空事务废。 是由元首丛　故股肱惰庶事堕固其所也。 然太甲赖伊尹以兴桓公得管仲以覇。 凡百君子各扬其职同寅　恭兴事造业以亮天工致朕于无过之地于国有无疆之休岂不美哉。"
#高丽史16卷-世家16-仁宗2-12-53-1134

十一月丙午朔移御寿昌宫。
#高丽史16卷-世家16-仁宗2-12-54-1134

戊申遣员外郞金永宽如金谢贺生辰。
#高丽史16卷-世家16-仁宗2-12-55-1134

壬戌遣户部员外郞李轼如金贺正。
#高丽史16卷-世家16-仁宗2-12-56-1134

自十月至是月太白昼见经天。
#高丽史16卷-世家16-仁宗2-12-57-1134

十二月戊寅右正言黄周瞻希妙淸郑知常意奏请称帝建元不报。
#高丽史16卷-世家16-仁宗2-13-01-1135

○(乙卯)十三年春正月乙巳朔日食密云不见。
#高丽史16卷-世家16-仁宗2-13-02-1135

戊申妙淸柳　赵匡等以西京反。
#高丽史16卷-世家16-仁宗2-13-03-1135

辛亥以金富轼为元帅讨之。
#高丽史16卷-世家16-仁宗2-13-04-1135

壬子讹言: "西京兵至金郊驿。" 西郊居民惊惧皆　家入城。
#高丽史16卷-世家16-仁宗2-13-05-1135

金遣桂州管内观察使高春等来贺生辰。
#高丽史16卷-世家16-仁宗2-13-06-1135

甲寅斩金安郑知常白寿翰。
#高丽史16卷-世家16-仁宗2-13-07-1135

乙卯西京将军一孟亡来告贼状甚详。 王拜官赐居第。
#高丽史16卷-世家16-仁宗2-13-08-1135

乙丑诏曰: "朕观自古有国家者孰不欲致治长*　{久}而治乱相寻者盖缘时君之明暗政敎之得失也。 朕以幼　卽政素无知人之明偏听近习之说致有西都之乱俯仰深思不胜痛悔。 惟尔台省侍从之臣朝野有志之士论列平西之策及时政之失朕躬之愆无有所讳。"
#高丽史16卷-世家16-仁宗2-13-09-1135

西人斩妙淸及柳　遣分司大附卿尹瞻请降。
#高丽史16卷-世家16-仁宗2-13-10-1135

辛未西京赵匡复叛。
#高丽史16卷-世家16-仁宗2-13-11-1135

二月壬午白虹贯日。
#高丽史16卷-世家16-仁宗2-13-12-1135

庚寅中书侍郞平章事致仕金珦卒。
#高丽史16卷-世家16-仁宗2-13-13-1135

丁酉门下侍郞平章事*政{致}仕崔弘宰卒。
#高丽史16卷-世家16-仁宗2-13-14-1135

辛丑金报哀使检校右散骑常侍王政来。 癸卯王受诏。 诏曰: "上天降祸大行皇帝　疾弥留奄弃万国攀慕哀号不克胜处。 朕钦承　训继迫舆情以　　之躬嗣丕丕之业。 卿缅闻讣音谅极悲凝益励乃心同底于理。"
#高丽史16卷-世家16-仁宗2-13-15-1135

闰月丁未报哀使还附表陈慰。
#高丽史16卷-世家16-仁宗2-13-16-1135

乙卯遣少卿金端侍御史李时敏如金吊丧。
#高丽史16卷-世家16-仁宗2-13-17-1135

壬戌下诏曰: "罪己勃兴鲁史嘉大禹之德改过不吝商书载成汤之明。 今率前修以成其美。 朕以后　之　继先世之　长于深宫之中暗诸经国之务忧勤夙夜虽增若涉之怀制驭奸雄尙乏先几之见属崇德之跋扈更丙午之扰攘　舆播迁宫室焚荡上辱祖宗之委寄每辜基业之延洪。 适有阴阳之人出从镐邑加之左右之荐待以大贤。 朕诚不明遂　其说乃创大华之新阙以期祖业之重兴不思一己之劳屡访西巡之驾。 而吉祥之应盖寡　异之生浸多讫无明征空速众谤,无成乃已。 朕方戒于听从彼昏不知日有怀于怨望擅兴军马囚械官员以天开表其年元以忠义号其军额公然征集兵卒意欲陵犯上都变出不图势将莫　。 自古大逆之罪孰与西都之人。 吕刑三千论罪莫先于无上舜功二十知人实本于去凶。 是用先诛内应之奸遂有元戎之遣。 然且约无掩击待以归降何逆命之至深乃　城而固拒。 久劳于外士卒经时而未还不已于行馈饷属途而弗絶众庶劳止远近骚然。 　今虑已妨农久稽月捷兴言及此莫知所然履霜坚　过本驯致痛心疾首罪实在予。 所冀在庭之臣勤王之卒奋其　力歼厥群凶上慰寡人之心次释三韩之愤。 然后共补不逮有望于将来永言自新几无于二过所有悔过自责之诏布告中外咸使闻知。"
#高丽史16卷-世家16-仁宗2-13-18-1135

</div>
    <div class="pagination">
<a href="高丽史_page157.html">上一页</a><span>...</span><a href="高丽史_page153.html">153</a><a href="高丽史_page154.html">154</a><a href="高丽史_page155.html">155</a><a href="高丽史_page156.html">156</a><a href="高丽史_page157.html">157</a><span class="current-page">158</span><a href="高丽史_page159.html">159</a><a href="高丽史_page160.html">160</a><a href="高丽史_page161.html">161</a><a href="高丽史_page162.html">162</a><a href="高丽史_page163.html">163</a><span>...</span><a href="高丽史_page159.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
