<!DOCTYPE html>
<html>
<head>
    <meta charset="UTF-8">
    <title>高丽史 - 第 689 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 689 页/共 739 页</h1>
    <div class="content">#高丽史108卷-列传21-曹益淸-001

○曹益淸昌宁人。 忠肃朝为中郞将。 忠惠袭位在元政丞郑方吉等交构王父子时益淸自忠惠所来忠肃召谓曰: "王夺吾从臣职何也  虽渖王暠为王岂至如此  吾欲如元奏帝何如 " 益淸力陈父子相传之法言甚切至忠肃嘉纳之累迁大护军。 与代言尹桓谋去忠惠所狎恶少辈执宋八郞洪庄等囚之　掠甚峻洪庄欲释憾　益淸贬为济州安抚使。 后与李芸奇辙等在元上书中书省极言忠惠贪*　{淫}不道请立省以安百姓。 忠定时拜赞成事。 恭愍初益淸家奴买宣城达鲁花赤鲁连祥马及连祥叛诸相议欲起兵捕之益淸独不可曰: "一骑可呼何必起兵 " 有人　云: "益淸受连祥马。" 监察司杖其奴鞫之奴不承监察司又劾益淸行*　{淫}祀请罪之王不允。 后拜左政丞封夏城府院君赐纯诚直节同德赞化功臣号。 二年卒谥襄平。 辛禑二年配享恭愍庙庭。
#高丽史108卷-列传21-裴廷芝-000

裴廷芝。
#高丽史108卷-列传21-裴廷芝-001

○裴廷芝字瑞汉初名公允大丘县人。 甫十岁属禁卫为都知。 元宗十一年还都旧京。 廷芝年十一负　扈从以功补队正。 忠烈时以别将从万户印侯击哈丹于燕岐拔剑跃马所向披靡流矢贯辅车　疮复战　　甚众超授中郞将。 侯携以如元帝召见曰: "勇士也。" 赐白金五十两。 后两府举以为忠淸全罗两道察访挫奸猾抚孤独一境安集。 忠宣受禅授护军王谓: "富国莫先于农。" 设典农司有备仓以廷芝干其事。 忠肃五年耽罗贼魁金成等叛以廷芝为存抚使讨之旣还授密直副使。 八年党狱起杖流竹林防护。 其子天庆请以身代不听遂俱窜及还闭门谢病日以琴碁自娱。 明年卒年六十四。 为人于思而　体貌魁梧人皆服武略不知有吏能口不言利家无十金。 子成庆天庆咸庆。
#高丽史108卷-列传21-孙守卿-000

孙守卿。
#高丽史108卷-列传21-孙守卿-001

○孙守卿家世单微。 忠肃时为大护军。 忠惠被征如元守卿侍从有劳录功为一等爵其父母妻子赐田及臧获。 忠穆卽位拜佥议　理进赞成事。 忠穆薨奉忠定如元及卽位封义昌君屡召守卿谢病不就遂封推诚宣力翊戴定远功臣判三司事义昌府院君寻拜都佥议政丞。 本国尝受帝命使臣奉诏来则王出迎余则否丑驴奉御香来申德邻安吉祥等畏威使王出迎守卿为相不能举正。 有僧因讼奴婢辱丑驴亡匿丑驴怒取守卿辞一日丑驴道遇守卿以馆谷之薄欲鞭之守卿走马以免宪司劾以*　{　}宰被辱时人讥之。 恭愍朝释器之狱起守卿以辞连逮狱寻斩之。
列传卷第二十一。

#高丽史109卷-列传22-00-000

列传卷第二十二。 高丽史一百九。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史109卷-列传22-朴全之-000

朴全之。
#高丽史109卷-列传22-朴全之-001

○朴全之竹州人也父晖官至典法判书。 全之年未弱冠登第历史翰。 忠烈五年元世祖诏选衣冠子弟入侍全之与焉。 因留元与中原名士游商　古今山川风土如指诸掌王重之元授征东省都事。 旣还除吏兵二部侍郞以年少官高上章辞出守安东。 王爱其才召拜殿中尹知制敎。 时忠宣为世子命令侍讲多所辅导。 又从世子如元不惮艰险。 及世子受禅置词林院以全之崔　吴汉卿李　为学士掌铨注命全之等撰卽位敎赐绫绢紬苎布各十五匹尙乘鞍马。 后又赐全之汉卿　权永红　。 王常屛左右幸词林院与全之等谋议政理手赐酒食后容尽日或至夜分赐宫烛送至其家宠幸无比。 寻拜三司左使词林学士承旨迁密直副使为中京留守。 忠烈复位以谗见罢。
#高丽史109卷-列传22-朴全之-002

忠宣复位以东宫旧僚封延兴君。 忠肃八年守佥议赞成事致仕。 时渖王之党诬王以罪上书都省逼全之署名。 全之奋然曰: "狗奴敢污我邪 " 遂遣其子瑗闻于王所。 及王还国拜瑗右副代言任铨选。 起全之视事以老固辞乃授政丞致仕赐推诚赞化功臣号俸禄如故。 十二年卒年七十六。 谥文匡。 为人温和慈爱遇事少刚果。 幼在襁褓外王父李藏用见之曰: "此儿必克家好养之。" 及长通经史究术数诲人不倦与人交不立崖岸。 藏用尽传其家所宝书籍。 忠宣尝召入内广平江陵二君侍。 王令各自书名以示曰: "谁享国者 " 全之不敢对。 王固要之良久避席曰: "观两君笔迹亚君当璧矣。" 不数月广平卒江陵果为嗣。 其识见如此。 子远初名瑗登第仕至政堂文学有宠忠肃久典政柄。 性仁柔颇有　　之　。
#高丽史109卷-列传22-吴　-000

吴　。
#高丽史109卷-列传22-吴　-001

○吴　初名汉卿字月　海州人。 元宗初中监试第一选为东宫侍学登第调南京司录转中书注书。 忠烈朝由佥议舍人出守金宁府。 考满拜军簿摠郞除书未到　以为秩已满不可留遂行。 无何按廉刘显在金宁为贼所刺阖府被鞫　独免。 官累左司议大夫词林院学士践历华要至佥议赞成事监春秋馆事知选部事仍令致仕。 忠肃元年卒年七十三。 谥文温。 学问精博。 在朝虽无着绩然宽简无华知大体有长者风。 子璲珽瓒。
#高丽史109卷-列传22-李　-000

李　。
#高丽史109卷-列传22-李　-001

○李　字温古初名方衍庆州人三韩功臣金书之后。 少好学博通百家有能诗声。 人或试以强韵援笔辄赋若宿构然。 尙书李松缙一见奇之曰: "大器也。" 登第调广州司录被选直翰林院。 忠烈以诗赋亲试文臣得九人　居第二。 历起居中书舍人出为安东府使以　民弊兴学校为务。 累转军簿摠郞升右司议大夫词林院学士俄迁大司成密直承旨改典法判书。 忠宣奉仁宗靖内难革本国积弊　上书略曰: "殿下树勋帝室　遇日隆诚宜有功不伐居宠若惊又与朝臣和如水乳。 且名器至重无功之人不可妄授　及族党乎  其诈称父王之赐窃府库钱谷者人皆疾之不可不察。 其赐给土田除有功外一切收之。 官冗员多　费　禄。 除六部尙书外余悉幷省比年旱荒民皆艰食宜罢不急之役。" 王嘉纳超拜政堂文学商议都佥议司事进赞成事。 忠肃卽位拜检校政丞临海君。 七年子齐贤掌试领门生称寿忠宣赐银甁二百米五百石以供其费。 　及妻皆康强无恙当世荣之。 　尝倚齐贤势多夺人臧获哀诉者日踵门。 校勘崔沔缢于　门辨违都监决还沔家。 八年卒年七十八。 谥文定。 为人体貌魁梧局量宽洪。 然在庙堂无所建白。 及解官居闲日与儒释逍遥诗酒*闲。 子　齐贤之正齐贤自有传。
#高丽史109卷-列传22-尹莘杰-000

尹莘杰[朴孝修]。
#高丽史109卷-列传22-尹莘杰-001

○尹莘杰字伊之庆州杞溪县人。 忠烈朝登第调南京司录。 时博士只占一经多非其人。 严其选必通五经然后为之。 莘杰被荐为四门大学博士。 忠宣卽位授右献纳江陵府翊善使傅忠肃。 后忠宣恶莘杰有宠于忠肃贬知宁海府寻除选部议郞。 及忠肃立拜右副代言宝文阁提学知制敎进密直副使选部典书。 累迁知密直司事升艺文大提学赐纯诚辅理功臣号。 以事　王王杖辱之。 忠宣命莘杰李齐贤为试官。 莘杰以选部典政柄干请州郡聚钱财欲设学士宴。 王以命出忠宣疑其贰于己卽罢莘杰以朴孝修代之。 官至佥议评理封杞城君。 卒年七十二谥庄明。 无子。 为人严重讷言。 历仕两朝久典铨选不以私轻重之时称长者。
#高丽史109卷-列传22-尹莘杰-002

孝修素有淸操。 累官至代言。 及代莘杰取士王嘉其淸白赐银甁五十米百石令办学士宴。 孝修淸节益着。 后封延昌君卒。
#高丽史109卷-列传22-许有全-000

许有全。
#高丽史109卷-列传22-许有全-001

○许有全初名安金海人。 元宗末登第。 忠烈时为监察侍史。 王信嬖幸之谗囚巡马所将杖于市无敢救者。 巡马指谕高宗秀得幸出入卧内。 白王曰: "监察为王耳目弹*　{纠}百官今以小人之谗而杖之人谓上为何如主 " 再三譬解乃得免。 迁国学司艺铨曹侍郞累转都佥议　理知密直司事忠肃初封驾洛君赐端诚守节功臣号。 加守佥议赞成事致仕。 拜政丞复封驾洛君。 忠宣流吐蕃有全与闵渍等如元请召还。 有全时年八十一妻亦老病欲止之*　曰: "人皆有一死。 岂以妻病身老忘吾君而自逸乎 " 属其子荣侍疾遂永诀而去。 闻者叹之。 后九日妻没。 有全至元留半岁为渖王党所沮竟不能达而还。
#高丽史109卷-列传22-朴忠佐-000

朴忠佐。
#高丽史109卷-列传22-朴忠佐-001

○朴忠佐字子华咸阳人。 祖之彬卫尉尹生四子皆登第。 长曰庄仕至军簿摠郞生忠佐。 忠佐自幼嗜学登第。 忠肃朝按全罗嬖人朴连传内旨认良民为隶。 忠佐执不许连　曰: "按廉不敬王旨　如弊纸。" 王怒杖流海岛。 召还除监察持平移病不出改艺文应敎命监庆尙　税又不就。 寻迁内书舍人累转密直提学开城尹。 忠穆时拜赞成事。 入侍书筵讲贞观政要因言燕昭王筑黄金台迎郭　事。 赐　五十锭。 寻判三司事赐纯诚辅德　赞功臣号封咸阳府院君。 忠定元年卒年六十三。 性温厚俭约。 虽为卿相居室衣服如布衣时好读易老不辍。 子　珽琼　玙。
#高丽史109卷-列传22-尹宣佐-000

尹宣佐。
#高丽史109卷-列传22-尹宣佐-001

○尹宣佐字淳　侍中瓘七世孙。 生而颖异七岁能属文。 忠烈朝擢魁科由金海掌书记入补秘书郞直文翰署。 忠宣初授左正言再转右思补。 累迁内书舍人选部议郞按全罗道以刚直闻。 升都津令。 忠肃素闻其名及卽位授成均祭酒命掌符印在左右。 转监察执义与尹莘杰白元恒进讲资治通鉴。 寻以事罢。 复授执义。 时渖王暠得幸英宗诬王以罪欲夺其位患得之徒皆附焉。 权汉功蔡洪哲等邀骊兴君闵渍永阳君赵瑚等欲请立暠会百官慈云寺督署呈省书人争　之。 宣佐独曰: "吾不知吾君之非。 臣而诉君狗　不为。" 唾之而去。 由是台谏文翰得不署名。 事定中书以其书归之。 王数其不署者而叹曰: "非宣佐在宪司则其它未可知也。" 时王留元五年财用　乏暠党知其然封府库以沮输运。 宣佐檄察官赵管督责主者输运乃行。 王归国除判典校俄以民部典书出尹汉阳。 旣而王及公主如龙山谓左右曰: "尹尹淸俭故使牧民汝曹愼勿扰　。" 忠惠元年引年致仕。 忠肃后四年亲注守令至鸡林尹辍笔思曰: "朝臣盈廷无如尹尹。" 卽注之其见信于王类此。 明年拜佥议评理艺文馆大提学监春秋馆事仍令致仕。
#高丽史109卷-列传22-尹宣佐-002

忠惠后四年得微疾呼子女而前曰: "今之兄弟多不相能者由有争也。" 命子粲书文契均分家业且戒之曰: "和而无争以训汝子孙。" 言毕整衣冠而卒年七十九。 生平不治产性不飮酒未尝戱谑歌舞。 愼交游重然诺闲居常若待宾。 唯以经史自娱有质疑者辄据经以对。 老庄刑名之书靡不硏穷故学者多归之。 词翰淸便一时表笺多出其手。 子　粲　。
#高丽史109卷-列传22-李兆年-000

李兆年[*(李)承庆]。
#高丽史109卷-列传22-李兆年-001

○李兆年字符老京山府人。 父长庚本府吏恭俭有威乡人严惮之。 老而家居府官出入闻喝道声必下床伏地俟其声不闻然后复坐。 兆年少怀志节有器局力学能文。 年未冠神彩秀发草溪郑允宜使其府一见知为异人以其子妻之。 忠烈二十年以乡贡进士登第调安南书记累转为礼宾内给事出知陜州入为秘书郞。 三十二年从王朝元王惟绍宋邦英离*闲王父子诸从臣皆怀疑缩缩走匿曹　最先去。 惟兆年恃无他进退惟谨。 例远窜归而居乡者十三年未尝一出言讼其非罪。 忠肃见留于元五年渖王暠内怀　　左右多反复。 兆年发愤独如元献书中书省讼王之直。 朝廷美之。 忠肃还国授监察掌令转典理摠郞存抚关东。 召拜判典校事加军簿判书。
#高丽史109卷-列传22-李兆年-002

忠惠王以世子入朝丞相燕帖木儿见之大悦视犹子。 因忠肃辞位奏帝锡王命。 时太保伯颜恶燕帖木儿专权待忠惠不礼。 忠肃复位忠惠宿卫于元时燕帖木儿已死伯颜待忠惠益薄。 忠惠与燕帖木儿子弟及回骨少年辈飮酒为谑因爱一回骨女或不上宿卫。 伯颜益恶之目曰拨皮。 俗谓豪侠者为拨皮从臣皆　望不敢言。 兆年进戒曰: "殿下事天子宜日愼一日。 何乃　礼纵情以速累乎。 然此非殿下之过。 殿下长于阿保之家所共游者多无赖子其后朴仲仁李仁吉实左右之。 殿下孰从而闻正言见正事乎  儒者虽朴拙皆能习经史识廉耻。 殿下目之为沙个里此何等语耶  殿下能远　幸亲儒雅改行自饬则可不然天威咫尺其严乎 " 王不能堪其言踰墉而走。 曹　之乱忠惠被征至燕兆年从之。 伯颜蓄宿憾使王与　党辨。 兆年慷慨发愤谓李齐贤曰: "吾欲面诉丞相前。 其意可回。 列戟守门莫叫其　。 幸其出田城南吾当上书道左碎首马蹄下死明吾君。 吾子其把笔书吾书。" 夜起沐浴鸡鸣将行伯颜适以是日败书不果上。 然闻者莫不悚然曰: "胆大于身李公是。" 已忠惠袭位还国录功当得枢密。 王曰: "兆年老矣其志可嘉。" 乃授政堂文学艺文大提学封星山君。
#高丽史109卷-列传22-李兆年-003

王尝步自北宫弹雀于松冈。 兆年径进　曰: "殿下宁忘明夷之时乎  今恶少假威略妇女攘财货民不乐其生。 臣恐祸在朝夕。 此而不恤顾玩细娱乎  殿下听老臣言去便　用贤良　精图治不复慢游则老臣虽死瞑目于地下矣。" 初商人林信女丹阳大君之婢也卖沙器为业。 王见而幸之有宠授信大护军。 一日信　奇轮王右信亲往毁轮家。 至是幷谏之。 且曰: "臣过蒙国恩位至政堂于臣足矣惟上所裁。" 王盛怒不纳旣而温言谢遣之兆年旣归第。 叹曰: "王年方强而肆欲吾旣老矣又无助。 不去必及于祸。 且数谏而不纳责有所归。 今兆年旣不能顺其美适足以增其恶。 非臣所以爱主也不如去。" 明日匹马还乡不交人*闲事。
#高丽史109卷-列传22-李兆年-004

后兆年弟延庆见王王曰: "尔兄辱我。" 延庆以　狂对。 王喜赐米豆五十石布五百匹。 三年策侍从功为一等赐诚勤翊赞劲节功臣号图形壁上。 爵其父母妻子赐田及臧获。 明年卒年七十五。 谥文烈。 为人短小精悍志坚确敢言以严见惮。 每入见王闻履声曰: "兆年来矣。" 屛左右整容以俟。 所历多有声绩。 恭愍朝议功赠星山侯配享忠惠王庙庭。 子褒官至检校侍中。 性淳厚循循蹈礼。 褒子仁复仁任仁美仁立仁达仁敏。 仁复仁任自有传。 仁美判书仁立同知密直司事仁达注*薄{簿}仁敏门下评理。 兆年侄承庆。
#高丽史109卷-列传22-李兆年-005

○承庆蒙古名帖木不花。 入仕元朝历御史廉访诸路以能断决闻。 累迁辽阳省　政。 恭愍六年奔母丧东还。 明年元遣辽阳省事塔海帖木儿召之承庆不赴。 王拜为门下侍郞平章事。 八年红贼陷边都元帅李　懦不能军遣承庆代之督诸军。 九年承庆在生阳驿以诸将不尽力击贼愤　不食。 遂得疾还家不视事。 王对诸宰相称赏承庆忠义不置赐忠勤劲节　谋威远功臣号。 寻卒。
#高丽史109卷-列传22-李谷-000

李谷。
#高丽史109卷-列传22-李谷-001

○李谷字中父初名芸白韩山郡吏自成子也。 自　　举止异常稍长知读书　　忘倦。 早丧父事母孝。 为都评议使司*椽{　}吏。 忠肃四年中举子科。 硏穷经史一时学者多就正焉。 七年登第调福州司录　军。 忠惠元年迁艺文检阅。 忠肃后元年中征东省乡试第一名遂擢制科。 前此本国人虽中制科率居下列。 谷所对策大为读卷官所赏置第二甲宰相奏授翰林国史院检阅官。 谷与中朝文士交游讲　所造益深。 为文章操笔立成辞严义奥典雅高古不敢以外国人视也。 奉兴学诏还国寻复如元。 本国授典仪副令元授徽政院管勾转征东省行中书省左右司员外郞。
#高丽史109卷-列传22-李谷-002

元屡求童女于本国谷言于御史台请罢之代作*　曰: "古之圣王其治天下也一视而同仁。 虽人力所至文轨必同而其风土所宜人情所尙则不必变之。 以为四方荒　风俗各异苟使同之中国则情不顺而势不行也。 势不行情不顺而善治之虽尧舜不能矣。 昔我世祖皇帝临御天下务得人心。 尤于远方殊俗随其习而顺治之。 故普天率土欢欣鼓舞重译来王犹恐或后。 尧舜之治蔑以加也。 高丽本在海外别作一国苟非中国有圣人邈然不与相通。 以唐太宗之威德再举伐之无功而还。 国朝肇兴首先臣服着勋王室。 世祖皇帝厘降公主仍赐诏书奬谕曰: '衣冠典礼无坠祖风。' 故其俗至于今不变。 方今天下有君臣有民社惟三韩而已。 为高丽计者当钦承明诏率祖攸行修明政敎朝聘以时与国咸休可也。 而乃使其妇寺之流根据中国寔繁有徒　恩恃宠反挠本国至有冒干内旨争驰传遽岁取童女络绎辇来。 夫其取人之女以媚于上为己之利此虽高丽自取之也旣称有旨岂不为国朝之累乎  古昔帝王发一号施一令天下　　望其德泽故称诏旨曰德音。 今屡降特旨夺人室女甚为不可。 夫人之生子鞠之育之将以望其反哺也。 无尊卑之别华夷之*闲其为天性一也。 抑彼风俗宁使男异居女则不出若为秦之赘壻然凡致养于父母者有女之尸焉。 故其生女也恩斯勤斯日夜望其长能有以奉养。 而一朝夺之怀抱之中送之四千里外足一出门终身不返其为情何如也  今高丽妇女在后妃之列配王侯之贵而公卿大臣多出于高丽外甥者。 此其本国王族及阀阅豪富之家特蒙诏旨或情愿自来且有媒聘之礼焉固非常事。 而好利者援以为例凡今使其国者皆欲妻妾非但取童女而已。 夫使于四方将以宣布上恩询咨民隐。 诗不云乎: '周爰咨询周爰咨诹。' 今乃使于外国货色是　不可不禁也。 侧闻高丽之人生女者卽秘之惟虑不密虽比邻不得见每有使臣至自中国便失色相顾曰: '胡为乎来哉  非取童女者耶非取妻妾者耶 ' 已而军吏四出家搜户　。 若或匿之则系累其邻里缚束其亲族鞭挞困苦见而后已。 一遇使臣国中骚然虽　犬不得宁焉。 及其聚而选之姸丑不同。 或啖其使臣而饱其欲虽美而舍之舍之而他求。 每取一女阅数百家。 唯使臣之为听莫或敢违。 何者  称有旨也。 如此者岁再焉或一焉*闲岁焉。 其数多者至四五十。 旣在其选则父母宗族相聚哭泣日夜声不絶及送于国门牵衣顿　栏道呼号。 悲痛愤　有投井而死者有自缢者有忧愁絶倒者有血泣丧明者。 如此之类不可　记。 其取为妻妾者虽不若此逆其情取其怨则无不同也。 书曰: '匹夫匹妇不获自尽民主罔与成厥功。' 恭惟国朝德化所及万物咸遂高丽之人独有何罪而受此苦乎  昔东海有寃妇三年天旱。 今高丽有几寃妇乎  比年其国水旱相仍民之饥莩者甚众岂其怨叹能伤和气乎  今以堂堂天朝岂不足于后庭而必取之外国乎  虽承恩于朝夕犹怀父母乡党人之至情也。 而乃置之宫掖愆期虚老时或出之而归之寺人终无嗣者十之五六其怨气伤和又何如也。 事有小弊而为国之利者容或有之。 然不若无弊之为愈也　无益于国家取怨于远人其为弊不小者哉  伏望涣发德音敢有冒干内旨上渎圣听下为己利而取童女者及使于其国而取妻妾者明示条禁絶其后望。 以彰圣朝同仁之化以慰外国慕义之心消怨致和万物育焉不胜幸甚。" 帝纳之。 本国除判典校寺事。
</div>
    <div class="pagination">
<a href="高丽史_page688.html">上一页</a><span>...</span><a href="高丽史_page684.html">684</a><a href="高丽史_page685.html">685</a><a href="高丽史_page686.html">686</a><a href="高丽史_page687.html">687</a><a href="高丽史_page688.html">688</a><span class="current-page">689</span><a href="高丽史_page690.html">690</a><a href="高丽史_page691.html">691</a><a href="高丽史_page692.html">692</a><a href="高丽史_page693.html">693</a><a href="高丽史_page694.html">694</a><span>...</span><a href="高丽史_page690.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
