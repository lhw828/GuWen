<!DOCTYPE html>
<html>
<head>
    <meta charset="UTF-8">
    <title>三国史记 - 第 31 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 31 页/共 156 页</h1>
    <div class="content">○三年，春，京都疾疫。一吉　<弘弼>谋叛，事发逃入海岛，捕之不获。秋七月，<唐><武宗>　：归国<新罗>官，前入<新罗>，宣慰副使(+前)，充<　州>都督府司马赐绯鱼袋<金云卿>，可<淄州>长史，仍为使，册王为开府仪同三司检校大尉{太尉}使持节大都督<　林州>诸军事兼持节充宁海诸军使上柱国<新罗>王，妻<朴>氏为王妃。

一一卷新罗本纪一一文圣王零四年

○四年，春三月，纳倂　{伊　}<魏昕>之女为妃。

一一卷新罗本纪一一文圣王零五年

○五年，春正月，侍中<义琮>病免，伊　<良顺>为侍中。秋七月，五虎入神宫园。

一一卷新罗本纪一一文圣王零六年

○六年，春二月甲寅朔，日有食之。大白{太白}犯鎭星。三月，京都雨雹。侍中<良顺>退，大阿　<金茹>为侍中。秋八月，置<穴口鎭>，以阿　<启弘>为鎭头。

一一卷新罗本纪一一文圣王零七年

○七年，春三月，欲娶<淸海鎭>大使<弓福>女为次妃。朝臣谏曰："夫妇之道，人之大伦也。故<夏>以<涂山>兴，<殷>以<　>氏昌，<周>以<褒　>灭，<晋>以<骊姬>乱。则国之存亡，于是乎在，其可不愼乎?今，<弓福>，海岛人也，其女岂可以配王室乎?"王从之。冬十一月，雷。无雪。十二月朔，三日　出。

一一卷新罗本纪一一文圣王零八年

○八年，春，<淸海><弓福>怨王不纳女，据鎭叛。朝廷将讨之，则恐有不测之患，将置之，则罪不可赦，忧虑不知所图。<武州>人<阎长>者，以勇壮闻于时。来告曰："朝廷幸听臣，臣不烦一卒，持空拳，以斩<弓福>以献。"王从之。<阎长>佯叛国，投<淸海>。<弓福>爱壮士，无所猜疑，引为上客，与之飮极欢。及其醉，夺<弓福>剑斩讫，召其众说之，伏不敢动。

一一卷新罗本纪一一文圣王零九年

○九年，春二月，重修<平议><临海>二殿。夏五{四}月，伊　<良顺>波珍　<兴宗>等叛，伏诛。

秋八月，封王子为王太子。侍中<金茹>卒，伊　<魏昕>为侍中。

一一卷新罗本纪一一文圣王一零年

○十年，春夏旱。侍中<魏昕>退，波珍　<金启明>为侍中。冬十月，天有声如雷。

一一卷新罗本纪一一文圣王一一年

○十一年，春正月，上大等<礼征>卒，伊　<义正>为上大等。秋九月，伊　<金式{金贰}><大昕>等叛，伏诛，大阿　<昕　>缘坐罪。

一一卷新罗本纪一一文圣王一二年

○十二年，春正月，土星入月，京都雨土，大风拔木。赦狱囚诛{殊}死已下。

一一卷新罗本纪一一文圣王一三年

○十三年，春二月，罢<淸海鎭>，徙其人于<碧骨郡>。夏四月，陨霜。入<唐>使阿　<元弘>，赍佛经幷佛牙来，王出郊迎之。

一一卷新罗本纪一一文圣王一四年

○十四年，春二月，波珍　<眞亮>为<熊川{熊州}>都督。调府火。秋七月，重修<鸣鹤楼>。冬十一月，王太子卒。

一一卷新罗本纪一一文圣王一五年

○十五年，夏六月，大水。秋八月，西南州郡，蝗。

一一卷新罗本纪一一文圣王一七年

○十七年，春正{二}月，发使抚问西南百姓，冬十二月，<珍阁省>灾。土星入月。

一一卷新罗本纪一一文圣王一九年

○十九年，秋九月，王不豫，降遗诏曰："寡人以　末之资，处崇高之位，上恐获罪于天鉴，下虑失望于人心，夙夜兢兢，若涉渊氷，赖三事大夫，百　卿士，左右挟维，不坠重器。今者，忽染疾疹，至于旬日，　惚之际，恐先朝露。惟祖宗之大业，不可以无主;军国之万机，不可以暂废。顾惟舒弗邯<谊靖>，先皇之令孙，寡人之叔父。孝友明敏宽厚仁慈，久处古衡{台衡}，挟赞王政，上可以祗奉宗庙，下可以抚育苍生。爰释重负，委之贤德，付托{托}得人，夫复何恨!　生死始终，物之大期;寿夭修短，命之常分。逝者可以达理，存者不必过哀。伊尔多士，竭力尽忠，送往事居，罔或违礼。布告国内，明知朕怀。"越七日，王薨。谥曰<文圣>，葬于<孔雀{孔雀趾}>。

一一卷新罗本纪一一宪安王元年

○<宪安王>立。讳<谊靖>[一云<佑靖>。]，<神武王>之异母弟也。母<照明>夫人，<宣康王>之女。以<文圣>顾命卽位，大赦，拜伊　<金安>为上大等。

一一卷新罗本纪一一宪安王零二年

○二年，春正月，亲祀神宫。夏四月，降霜。自五月至秋七月，不雨。<唐城郡>南河岸，有大鱼出，长四十步，高六丈{尺}。

一一卷新罗本纪一一宪安王零三年

○三年，春，　贵人饥，王遣使赈救。夏四月，敎修完　防劝农。

一一卷新罗本纪一一宪安王零四年

○四年，秋九月，王会群臣于<临海殿>，王族<膺廉>年十五岁，预坐焉。王欲观其志，忽问曰："汝游学有日矣，得无见善人者乎?"答曰："臣尝见三人，窃以为有善行也。"王曰："何如?"曰："一高门子弟，其与人也，不自先而处于下;一家富于财，可以侈衣服，而常以麻纻自喜;一有势荣，而未尝以其势加人，臣所见如此。"王闻之默然，与王后耳语曰："朕阅人多矣，无如<膺廉>者。"意以女妻之，顾谓<膺廉>曰："愿郞自爱。朕有息女，使之荐枕。"更置酒同飮，从容言曰："吾有二女，兄今年二十岁，弟十九岁，惟郞所娶!"<膺廉>辞不获，起拜谢，便归家告父母。父母言："闻王二女容色，兄不如弟，若不得已，宜娶其弟。"然尙疑未决，乃问<兴轮寺>僧。僧曰："娶兄则有三益，弟则反是，有三损。"<膺廉>乃奏："臣不敢自决，惟王命是从。"于是，王长女出降焉。

一一卷新罗本纪一一宪安王零五年

○五年，春正月，王寝疾弥留，谓左右曰："寡人不幸，无男子有女。吾邦故事，虽有<善德><眞德>二女主，然近于牝　之晨，不可法也。甥<膺廉>，年虽幼少，有老成之德。卿等，立而事之，必不坠祖宗之令緖，则寡人死，且不朽矣。"是月二十九日，薨。谥曰<宪安>，葬于<孔雀趾>。

一一卷新罗本纪一一景文王元年

○<景文王>立。讳<膺廉>[膺一作疑{凝}。]，<僖康王>&子{之孙}<启明>阿　之子也。母曰<光和>[一云<光义>。]夫人，妃<金>氏<宁花>夫人。

一一卷新罗本纪一一景文王零一年

○元年，三月，王御<武平门>，大赦。

一一卷新罗本纪一一景文王零二年

○二年，春正月，以伊　<金正>为上大等，阿　<魏　>为侍中。二月，王亲祀<神宫>。秋七月，遣使如<唐>贡方物。八月，入<唐>使阿　<富良>等一行人，溺没。

一一卷新罗本纪一一景文王零三年

○三年，春二月，王幸国学，令博士已下，讲论经义，赐物有差。冬十月，桃李华。十一月，无雪。纳<宁花>夫人弟为次妃。异曰{日}，王问<与轮寺{兴轮寺}>僧曰："师前所谓三益者何也?"对曰："当时，王及王妃喜其如意，宠爱浸深，一也。因此，得继太位{大位}，二也。卒，得娶向所求季女，三也。"王大笑。

一一卷新罗本纪一一景文王零四年

○四年，春二月，王幸<感恩寺>望海。夏四月，<日本国>使至。

</div>
    <div class="pagination">
<a href="三国史记_page30.html">上一页</a><span>...</span><a href="三国史记_page26.html">26</a><a href="三国史记_page27.html">27</a><a href="三国史记_page28.html">28</a><a href="三国史记_page29.html">29</a><a href="三国史记_page30.html">30</a><span class="current-page">31</span><a href="三国史记_page32.html">32</a><a href="三国史记_page33.html">33</a><a href="三国史记_page34.html">34</a><a href="三国史记_page35.html">35</a><a href="三国史记_page36.html">36</a><span>...</span><a href="三国史记_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
