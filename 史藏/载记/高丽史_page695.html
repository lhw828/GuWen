<!DOCTYPE html>
<html>
<head>
    <meta charset="UTF-8">
    <title>高丽史 - 第 695 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 695 页/共 739 页</h1>
    <div class="content">#高丽史112卷-列传25-　逊-002

○长寿字天民。 恭愍时以庆顺府舍人居父忧。 王以色目人特命脱衰赴试遂登第。 官累判典农寺事。 上书曰: "臣本羁旅贱愚于世无补谬荷深仁。 尝守晋阳周岁之*闲颇知民　倭寇防戍最为紧急。 窃计贼船出没无有定时民庶安危朝夕靡测而沿海防戍虽有其名无益于事。 盖鎭戍兵卒悉皆乌合之众素无敎炼之严器械甲胄未为坚利又无营垒以为保障不过草屋薪　仅庇风雨而已。 故一有寇至则望风奔溃。 虽使颇牧为将亦不能号令之也。 其防戍之处远者相去五六十里近者不下二三十里。 贼可由此入寇而滨海郡县村落之民或　或密四散而居。 彼贼多则千百成群小则什伍为队妖谋诡计言所难穷。 淸明之昼则尙可　其来　验其多少以为警备。 昏晦之夜则候望难远故往往出我不意肆其陆梁多则虚张声势指西向东俟我兵势互分潜为袭　。 或　防戍而直趋居民或舍居民而先袭防戍。 少则预遣*闲谍伺其富实之家潜为剽劫。 比官兵得知而追逐贼已饱载而遥遁于是加发男丁则民已残而盗已去。 及其放遣则民才去而盗复来。 故民无得息之时兵无可用之势。 至若淸野之策其弊尤深。 大抵滨海之地颇多膏　而小民各怀其土本欲利之反以为害之。 且深远之处田亦有限而土着之民恃以为生。 若使养客户则彼亦凋废。 由是被迁之民怀怨而流移深陆之民受殃而失业。 此臣所以痛心切齿于平昔者也。 且入保之令始则限以一息程途今贼之所至往往过六七十里。 以是较之虽百里亦无益也。 臣愚以为沿海百里之*闲刷已徙及见在之民方三十里或五十里膏　可耕之地择形势平易有薪水处计户数众寡筑城堡以二三百家为率设官守以居之　接屋连墙仅容其众。 除屋舍外止留谷场其园圃俱于城外给之。 凡城堑高深上置楼橹门置钓桥其余守具随宜布置。 城堑之*闲多掘品字小坑树鹿角以　往来严更鼓谨烽烟。 及耕耘之时则远者不过二十余里晨出暮入往来无难。 禾熟则随刈随输毋使稽缓。 设有贼至则少壮登城老弱供食分方面以坚拒守之志通烽燧以招邻救之兵邻城有急择精骑以赴之。 其知而不相赴救者罪及所统之官。 夫贼之往来恃潮水为期非欲攻城略地以谋久长特以寇抄为心而已旣无所得势必还退。 于是乘　以袭之多方以误之使其勇无所施众无所用。 掠则靡获攻则不能。 进有腹背受敌之忧退有首尾冲决之患。 以我之逸待彼之劳则不战而屈人兵。 盗可制而民可息矣。 若循习故弊徒设防戍之虚文则所谓揖让救焚从容拯溺无益于事取侮于人也。 至若两江京师之唇齿阳川贡赋之会同亦不可不虑也。 臣之所言于事似难以臣愚料之始难而后当易也。" 下都堂议竟不行。
#高丽史112卷-列传25-　逊-003

辛禑时拜知密直事再转政堂文学。 赍禑逊位表如京师。 我

太祖定策立恭让长寿　谋议。 王赐中兴功臣铁*券封忠义君下敎褒奬曰: "　者伪主辛禑顽凶狂悖伤败　伦妄兴师旅潜*(  )(  )(  ){图猾夏}。 尙赖祖宗之灵启迪于上忠义之臣愤激于下举义旋师。 当此之时人情　惧国论纷　卿入觐天庭敷奏详明,

天子嘉之授以丁宁之训。 卿乃常怀匡复之心以待事机之变乃与侍中

李[太祖旧讳]等上奉

天子之命下徇臣民之情推戴寡躬　除异姓使九庙之主有所依归三韩之人得以永赖。 肆命有司追赠三代宥及永世立阁图形镌碑纪绩。" 锡之奴婢土田又赐银锭马匹进赞成事赐定乱功臣号迁判三司事。 宪府劾附郑梦周罢之。 复上*　请除名远流王不得已从之。 自此以后入  本朝。
#高丽史112卷-列传25-韩复-000

韩复。
#高丽史112卷-列传25-韩复-001

○韩复元朝人本名拜住。 顺帝至正元年擢进士第一名官至枢密院副使。 恭愍十九年我太祖击兀刺山城城降。 闻坏垣中有哭声使人视之有人*　{裸}立掩泣。 执以问乃曰: "我元朝壮元拜住也。 贵国李仁复吾同年也。"

太祖闻其语卽解衣衣之与马骑之遂与俱来。 王厚加待遇拜判司农寺事赐姓名韩复。 王欲幸籍田先命辛旽往观之。 复初欲偕往见旽以女乐自随恶其僭乃止。 复事

太祖甚谨。 又与仁复李穑相从唱和。 举子多以程文取正。 累迁至大匡西原君进贤馆大提学。
#高丽史112卷-列传25-李茂方-000

李茂方。
#高丽史112卷-列传25-李茂方-001

○李茂方字释之光阳人。 忠穆时登第补典校校勘。 恭愍初出知淳昌郡。 有求土物于郡者茂方解所佩笔　及带与吏曰: "朋友私请不可以公物应之以此易所求与之。" 请者愧而去。 后为献纳。 时金镛执国柄屡求见茂方辞不往。 镛曰: "朝官无不求见我茂方独不来。 吾亲往亦不来。 简我也。" 转掌令。 国制陵隧必使执义署封。 世谓封陵者多不达。 及封正陵执义洪原哲惑于拘忌规避之。 茂方代署惟谨王嘉之曰: "掌令淸白忠直寡人所知。 达与不达不在我乎 " 原哲惧遂祝发避嫌。 居母忧起复判典校寺事固辞不允。 迁民部尙书改司宪府大司宪赐推忠佐命功臣号升密直学士。 王以旱命茂方祷雨于康安殿。 茂方燃臂以祷。 王闻之曰: "爱民如是可为首相。" 寻出为　林府尹。 初府大饥及茂方至适岁稔。 茂方因民之便贩鱼　置义仓以备赈贷。 崔莹巡察六道法甚峻守令多贬黜者。 至　林境内肃然莹大喜。
#高丽史112卷-列传25-李茂方-002

召判开城府事加赐砺节功臣号。 王以茂方淸寒赐米五十硕茂方以为大臣不可虚受赐不受。 拜政堂文学。 王每称政堂国耳忘家不畏权势虽古人无以过之。 辛禑立开书筵以茂方为师。 恭愍所畜鸠在禁中禑常爱玩。 茂方书旅獒篇进讲仍言: "鸠亦珍禽也。 愿勿畜。" 禑乃命左右去之。 茂方尝责侍中庆复兴不籍韩方信卢　家　意罢封光阳君。 俄拜门下评理。 辛昌立拜检校门下侍中。 恭让宴群臣茂方侍宴。 年八十一上寿起舞风仪可观。 王称叹赐推忠砺节赞化功臣号。 入 本朝封光阳府院君。 卒谥文简以礼葬之。
#高丽史112卷-列传25-郑习仁-000

郑习仁。
#高丽史112卷-列传25-郑习仁-001

○郑习仁字显叔草溪人。 有志气使酒敢言。 恭愍朝登第补成均学官出知荣州。 将视事吏以故事请诣消　图焚香。 习仁曰: "人臣不蹈非　　何由生  若其无妄顺受而已。" 命吏撤去。 州有塔名曰无信。 习仁曰: "异哉。 恶木不息盗泉不飮恶其名也。 乌有巍然其形为一邑所瞻视而以无信表之者。" 命刻日夷之用其　修宾馆。 辛旽闻而怒系　林狱。 阅数月移系典法困苦之。 旽必欲置死地廷臣怜之。 营救得免废为庶人。 令就州复构其塔。 旽诛起知梁州又知密城。 所至抑豪强禁*　{淫}祀。 辛禑时授典校令。 日本来聘命习仁报聘。 日本使佛者也。 闻习仁名乃曰: "斥佛者吾辈所不与。 请易之。" 不果行。 习仁居父母忧皆庐墓终制。 治丧一用朱子家礼。 恭让卽位除右散骑常侍。 王自南京还松都日官涓吉日王以其日不利于妃欲缓其期将由迂路入都。 习仁与左散骑陈义贵言: "其不可。" 王不悦谓习仁曰: "汝非宰相所荐我自用之。 毋多言。" 习仁　　而退。 寻以不署尹龟泽告身流于外。 语在金宗衍传。 子悛。
#高丽史112卷-列传25-河允源-000

河允源。
#高丽史112卷-列传25-河允源-001

○河允源晋州人。 父楫赞成事致仕封晋川君。 卒子僧元珪火葬。 谥元正。 允源忠惠末登第补典校校勘。 恭愍朝以典理摠郞从诸将克复京城策功为二等。 尝出按庆尙西海杨广交州四道牧原尙二州。 所至有声绩。 辛旽用事允源不*　{谄}附。 辛禑初擢拜大司宪封晋山君书'知非误断皇天降罚'八字于　每赴台必挂之然后视事。 居母忧庐墓禑下书征之曰: "三年行丧虽古今之通制百日卽吉因时势以从宜。 可移孝以为忠其抑哀而赴召。" 书未至卒。 子有宗自宗启宗。
#高丽史112卷-列传25-朴尙衷-000

朴尙衷。
#高丽史112卷-列传25-朴尙衷-001

○朴尙衷字诚夫罗州潘南县人。 恭愍朝登第累迁礼曹正郞。 凡享祀礼仪司悉掌之旧无文簿屡致错误尙衷　证古礼序次条贯手写之以为祀典后之继是任者得有所据。 丁母忧授典校令。 时士夫服父母丧百日卽除尙衷欲终三年不得遂就职。 然不食肉终制。 辛禑初金义杀  朝廷使臣奔北元。 及义从者来李仁任安师琦待之厚。 尙衷上*　曰: "金义杀使之罪在所当问宰相待其从者甚厚是师琦嗾义杀使其迹已见。 今若不正其罪社稷之祸自此始矣。" 太后下其*　都堂斩师琦枭首于市。 仁任等又与宗亲耆老百官连名为书将呈北元中书省独尙衷与林朴郑道传等以为: "先王旣决策事南今不当事北。" 不署名。
#高丽史112卷-列传25-朴尙衷-002

寻判典校寺事。 北元使来尙衷又上*　请却之曰: "臣备员侍从有年矣。 侍从而得言古之制也。 比来事之可言者不为少。 而臣不敢言。 岂职非谏诤而侵官为虑乎  又岂近名为嫌而含默者乎  今者大开言路宰相百执事无不得言者。 盖欲闻便民之策也。 臣愚以为便民之策多矣。 而国之大势有不安则虽欲便民不可得矣。 当今之势正所谓　火于积薪之下而寝其上火未及然谓之安者也。 有识之士孰不痛心。 先王初薨未葬,

大明使臣犹在境而遽兴事北之议使人心眩惑者何人  擅杀定辽卫所遣人者何人  倡讹言使定辽军人之欲迎使臣者遁去而不恤者 何人  先王所命护送使臣者不惟金义。 而大臣受先王命至安州自还者何人  欲以西北军击定辽卫者何人  裂金义之书以灭口而所谓擅杀人生事者及叛贼母党置而不问者何哉  义叛逾月而不欲达之朝廷何哉  崔源之奉使果皆出于大臣之意乎  今又闻北方使人与金义同叛者偕来。 叛贼而自回其谓己有罪而本国不问乎  然则义之叛其必有使之然者。 此乃危急存亡之一大机也。 事势如此虽至愚者且知其利害是非之所在。 今之言者略不及此畏祸之甚者也。 以理而言则惠迪吉从逆凶。 以势而言则南强北弱人之所共知者也。 夫　信而从逆天下之不义也。 背强而向弱今日之非计也。 为臣子而反先王事大之意至使杀天子之使而夺其马罪恶孰甚焉。 而一二臣心怀不忠规卖国以自利欲以其罪恶嫁祸于国家必欲使宗社夷灭生民　烂而后已可不痛哉  事势至此而殿下不与二三大臣之忠直者早辨而处之则将如宗社何将如生民何  且夫趋利避害好生恶死人之同情也。 臣岂病风者哉  今乃自纳于不测之诛而敢言者忠愤之至不恤其蹈害　于近名乎　于侵官乎  　殿下曲察臣言有以处之使宗社安生民永赖则臣之一身万死无恨矣。"
#高丽史112卷-列传25-朴尙衷-003

复上*　曰: "小之事大免于罪责斯可矣。 今有不免之大罪四。 以臣之愚尙能知之岂以大臣而不知乎  然一有恐见诘之心而不顾义理则凡可以避患者无不为之故。 心有所蔽虽有过人之知反不如愚者之见。 臣请数其罪以陈免之之术可乎  委曲从顺服事

大明者先王之志也。 先王晏驾之日遂倡事北之议。 为臣子而反君父使殿下得罪于上国。 此其罪一也。 吴季南之鎭北也擅杀定辽人造言以骇其军乃掩护其罪党恶招祸以危国家。 其罪二也。 金义杀使夺进献马以叛天下之大恶人人之所愿诛者也。 今义之同叛者来不卽究问使其罪延及国家。 虽至灭宗社殄生民而不恤。 其罪三也。 义叛逾月而不肯闻于朝廷。 又于崔源之行敢违王命使不出境因循累月使大国愈疑。 其罪四也。 四罪而有其一足以为戮　有此四罪而不能罪之欲同受其祸何哉  殿下诚能与大臣之忠直者议而辨之则其罪必有所归矣。 旣得其罪人则系囚之使大臣奉表达之

天子以待其察则聪明之下安有不辨之理乎  宗社生民之安危在此一举。 一失此机　脐何及。" 谏官李詹全伯英亦*　论仁任之罪下詹等狱鞫之。 尙衷辞连逮狱杖流道死。 年四十四。 性沉默寡言慷慨有大志博该经史善属文燕居但观书言不及产业。 兼通星命卜人吉凶多中。 居家孝友　官勤谨视人不义富贵蔑如也。 尝寄诗代言林朴云: "忠臣义士世相传宗社生灵五百年。 那料奸人能卖国坐令逆党得安眠。" 朴不*　专事摸棱。 子　。
#高丽史112卷-列传25-朴宜中-000

朴宜中。
#高丽史112卷-列传25-朴宜中-001

○朴宜中字子虚初名实密城人。 父仁杞版图摠郞。 宜中恭愍朝擢魁科授典仪直长累转献纳司艺。 辛禑时除门下舍人升左司议大夫。 与郑厘上*　曰: "近日宪司所申数事允合公论而殿下未尽兪允兹竭愚衷辄冒言之。 书曰: '明王奉若天道树后王群公承以大夫师长。 不惟逸豫惟以乱民。' 是以古之人君无轻民事而惟难无安厥位而惟危　　惟　。 中夜以兴坐以待旦自朝至于日中　不遑暇食用咸和万民奚暇为逸豫哉  我国家自祖圣创业已来列圣相承持盈守成。 殿下以明睿之资幼　嗣位亦克持守九年于兹。 比年以来倭贼日炽深入为寇杀掠人民焚毁庐舍州郡凋弊田野荒芜。 加之水旱饥馑　臻而饿　相望仓　虚耗而用度不足。 又草贼窃发私相屠戮人民离散父子不保祸乱之极莫此为甚。 　惟上国不许通好屯兵近境窥伺　隙。 又　天　人妖地怪与夫鸟兽泉鱼之异迭见谴告。 一国人民大小战栗罔不忧惧。 殿下诚宜兢兢业业无敢逸豫广延众论以图治安以消变异。 不可一日之或怠一事之或忽　可为不急之务纵耳目之*(  ){娱}恣心志之欲而盘乐怠傲哉  昔在有夏*大康{太康}尸位以逸豫灭厥德厥弟五人述大禹之戒以作歌曰: '训有之内作色荒外作禽荒甘酒嗜音　宇雕墙有一于此靡或不亡。' 大禹之训如是其严而*大康{太康}乃盘游无度罔有悛心卒以不保。 商之*大甲{太甲}欲败度纵败礼伊尹训之曰: '敢有恒舞于宫　歌于室时谓巫风。 敢有殉于货色恒于游　时谓*　{淫}风。 敢有侮圣言逆忠直远耆德比顽童时谓乱风。 惟兹三风十愆卿士有一于身家必丧邦君有一于身国必亡。' *大甲{太甲}以是为戒而克终允德为商之令王。 夫*大甲{太甲}*大康{太康}之所以有*闲者顾训之行与不行耳。 先儒谓以此二训揭之座隅铭之楹席若古圣人俨临乎前则保国之金汤全生之药石也。 伏望殿下以*大甲{太甲}为法*大康{太康}为戒日以二训三省于身辍酒色歌舞之乐絶鹰犬游　之戱无侮圣言无逆忠直无远耆德无比顽童崇素俭戒逸豫远谗听谏任贤去邪夙夜孜孜小心翼翼。 常以敬天勤民为务则可以*　上天立君之意可以胜祖考付托之重可以慰臣民期望之心而盈成之业可永保矣。" 不报。
#高丽史112卷-列传25-朴宜中-002

迁成均大司成拜密直提学。 如京师请还铁岭　北。 自恭愍朝奉使者多赍金银土产市彩帛轻货。 虽有识者迫于权贵所托私装居贡献十分之九中国以为高丽人假事大贪贸易来耳。 及林廉用事其弊尤甚。 宜中不赍一物。 辽东护送鎭抚徐显索布宜中倾　示之解所著纻衣与之。 显叹其淸白以告礼部官。

*大{天}子引见待之有加。 显出语人曰: "　宰相而下吾所见高丽使臣多矣至尊礼待未有如朴宰相者。" 帝又命礼部官享宜中于会同馆坐之前元平章院使上。 遂寝铁岭立卫之议。 时张子温死于锦衣卫其从行二人尙未东还帝附宜中遣之。 行数日辽东以崔莹举兵闻。 宜中到辽海从者恐为辽东所执中路皆逃。 宜中单骑到辽东略无惧色。 辛昌立赐推诚补祚功臣号。 恭让时为同知经筵。 一日王御经筵谓侍讲官曰: "予年齿已暮虽读圣经恐无益也。" 宜中曰: "昔晋平公谓师旷曰: '吾年已七十七欲学恐年　矣。' 师旷曰: '何不炳烛乎 ' 平公曰: '安有为人臣而戱其君者乎 ' 师旷曰: '盲臣安敢戱其君乎  吾闻之。 少而好学如日出之阳壮而好学如日中之光老而好学如炳烛之明。 炳烛之明孰与昧行。' 平公然之。 今殿下春秋尙富学未晩也。" 王嘉纳。
#高丽史112卷-列传25-朴宜中-003

书云观上*　曰: "道诜密记有地理衰旺之说。 宜幸汉阳以休松都地德。" 王谓宜中曰: "卿以迁都为何如 " 对曰: "古昔人君以谶纬术数保其国家臣未之闻。 　今下民多疑。 有书来自上国则曰: '必有事。' 西北界有报牒急骑则曰: '天兵将至。' 禁宫门　入则曰: '是必有以也。' 民心旣如是。 又动众以迁则下民尤惑矣。 供亿之费搔扰之弊不可胜言。 书曰: '匹夫匹妇不获自尽人主罔与成厥功。' 愿殿下察焉。" 王曰: "吾非不知其弊阴阳之说岂尽诬也。" 不听。 寻拜艺文馆提学兼成均大司成。 入  本朝为检校　赞议政府事卒。 年六十七。 天资明敏学问笃实廉淸慷慨夷险一节。 为文章精深典雅。 子景赟景武景文。
#高丽史112卷-列传25-赵云　-000

赵云　。
#高丽史112卷-列传25-赵云　-001

○赵云　汉阳府　壤县人。 恭愍六年登第调安东书记累转阁门舍人十年授刑部员外郞。 红贼之乱从王南幸录功为二等。 明年迁国子直讲。 历全罗西海杨广三道按廉使。 其在全罗评理廉之范妾兄与其党盗太山人金彦龙马。 云　按验具服征布杀为首者。 会金允管代云　听之范属反征彦龙布五百匹还之。 令吏将狱辞押彦龙及盗诣法司辨之。 盗中路窃狱辞亡匿之范家。 彦龙迹而得之告宪司。 宪司劾之范以宰相庇盗捕之之范逃。 杖允管除名。 二十三年以典法摠郞辞职居尙州露阴山下自号石磵栖霞翁。 佯狂自晦。 出入必骑牛着骑牛图赞石磵歌以见意。 与慈恩僧宗林为方外交超然有世外之想。
#高丽史112卷-列传25-赵云　-002

辛禑三年起授左谏议大夫。 与同列上*　曰: "自古人君未有不由学而能治天下国家者也。 为学之要无他读书穷理诚意正心而已。 是以先考圣王置讲官侍学使之讲明道学蒙以养正其虑深矣。 近来书筵讲学或作或辍臣等窃为殿下惜也。 愿奉先考之遗训复设书筵　正直之士日近左右万机之暇讲习经史乐闻善道涵养德性以臻至理。" 再转判典校寺事。 六年乞退居广州古垣江村。 重营板桥沙平两院自称院主　衣草　与役徒同其劳。 过者不知为达官也。 十四年复起为典理判书迁密直提学。 时议按廉秩卑不能举职选两府有威望者为都观察黜陟使授敎书　钺以遣。
#高丽史112卷-列传25-赵云　-003

云　为西海道都观察使。 将行上书曰: "臣闻芳饵之下必有巨鱼重赏之下必有良将。" 又曰: "行虚惠而受实福斯言至矣。 凡为国者当家给人足内外无患之时犹且思危。 　我本朝水近倭岛陆连胡地不可不虞。 国界自西海至杨广全罗至庆尙海道几二千余里。 有水中可居之洲曰大靑小靑乔桐江华珍岛絶影南海巨济等大岛二十小岛不可胜数。 皆有沃壤鱼　之利今废而不资为可叹已。 宜于五军将帅八道军官各给虎符金牌其千户百户授以牌面仍以大小海岛为其食邑传诸子孙则不惟将帅一身之富子孙万世衣食有余矣人人谁不各自为战乎  人人各自为战则战舰自备兵粮自赍而为游兵因出其不意击之则贼不敢窥　。 民得以富庶烟火相望　犬相闻。 民获鱼　之利国无漕转之虞。 祖宗土地复全于今日矣。 愿与大臣咨议施行。" 禑下其书都堂。 云　观察州郡顿纲振纪抑强扶弱。 有犯法者毫发不贷部内大治。 辛昌元年召拜签书密直司事俄升同知。 恭让二年出为　林府尹。
#高丽史112卷-列传25-赵云　-004

入  本朝授江陵大都护府使寻以病辞归于广州别墅。 又拜检校政堂文学。 检校例受禄云　辞不受。 为人立志奇古跌宕　伟径情直行不肯随时俯仰。 将终自述墓志曰: "赵云　本　壤人高丽太祖臣平章事赵孟三十代孙。 恭愍代兴安君李仁复门下登科。 历仕中外佩印五州观风四道。 虽大无声绩亦无尘陋。 年七十三病终广州古垣城。 无后。 以日月为珠玑以淸风明月为奠。 而葬于古杨州　嵯山南摩诃耶。 孔子杏坛上释迦双树下古今圣贤岂有独存者  　　人生事毕。"
列传卷第二十五。

#高丽史113卷-列传26-00-000列传卷第二十六。 高丽史一百十三。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史113卷-列传26-安佑-000

安佑[金得培李芳实]。
</div>
    <div class="pagination">
<a href="高丽史_page694.html">上一页</a><span>...</span><a href="高丽史_page690.html">690</a><a href="高丽史_page691.html">691</a><a href="高丽史_page692.html">692</a><a href="高丽史_page693.html">693</a><a href="高丽史_page694.html">694</a><span class="current-page">695</span><a href="高丽史_page696.html">696</a><a href="高丽史_page697.html">697</a><a href="高丽史_page698.html">698</a><a href="高丽史_page699.html">699</a><a href="高丽史_page700.html">700</a><span>...</span><a href="高丽史_page696.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
