<!DOCTYPE html>
<html>
<head>
    <meta charset="UTF-8">
    <title>高丽史 - 第 381 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 381 页/共 739 页</h1>
    <div class="content">戊辰帝召还魏王阿木哥。
#高丽史35卷-世家35-忠肃王2-10-18-1323

庚午遣检校评理梁许如元贺圣节。
#高丽史35卷-世家35-忠肃王2-10-19-1323

甲戌帝以卽位遣直省舍人阿鲁灰速古赤蛮子等来颁诏遣定安君琮内府令金承用贺登极。
#高丽史35卷-世家35-忠肃王2-10-20-1323

戊寅德妃宴魏王于永安宫。
#高丽史35卷-世家35-忠肃王2-10-21-1323

十二月辛酉元以改元泰定遣直省舍人交化的来颁诏。
#高丽史35卷-世家35-忠肃王2-10-22-1323

甲子遣万户曹　如元献方物。
#高丽史35卷-世家35-忠肃王2-10-23-1323

安轴赵廉崔龙甲应举于元。
#高丽史35卷-世家35-忠肃王2-10-24-1323

乙酉上王寄书宰枢曰: "寡人于十一月十日到大都十三日利见至尊。 犹念国王年少　比　人多行不义卿等怀禄无所匡救焉用彼相  自今可小心辅国。"
#高丽史35卷-世家35-忠肃王2-11-01-1324

○(甲子)十一年春正月王在元。
#高丽史35卷-世家35-忠肃王2-11-02-1324

庚寅延庆宫门火。
#高丽史35卷-世家35-忠肃王2-11-03-1324

甲寅帝　王还国复赐国王印章。
#高丽史35卷-世家35-忠肃王2-11-04-1324

丙辰帝流　刺太子于我大靑岛。
#高丽史35卷-世家35-忠肃王2-11-05-1324

二月丁卯大护军张公允赍批目还自元。 琮为大匡定安君; 察罕帖木儿为大匡安山君; 管为成安君; 理为富平君; 铸义　为正尹; 权汉功为醴泉君; 崔有　守佥议政丞判选部事大宁府院君; 金深守佥议政丞判摠部事; 权准金怡佥议赞成事; 崔诚之尹莘杰为三司使; 林仲沇为推诚亮节功臣; 任子松为直朝言亮翊赞功臣　佥议评理; 元忠佥议评理; 李齐贤为密直司使; 朴仁干为尽诚秉义翊赞功臣知密直司事; 崔天藏为推诚佐命保节功臣同知密直司事; 金千宝同知密直司事大司宪; 柳仁奇同知密直司事; 赵琼元善之全彦为密直副使; 宦者李信为输忠保节同德佐理功臣宁越府院君。
#高丽史35卷-世家35-忠肃王2-11-06-1324

丁丑吉昌君权准如元贺改元。
#高丽史35卷-世家35-忠肃王2-11-07-1324

以朴瑗为右副代言。
#高丽史35卷-世家35-忠肃王2-11-08-1324

壬午以前三司使金元祥赵延寿贰于渖王　下巡军籍没其家杖流于岛。
#高丽史35卷-世家35-忠肃王2-11-09-1324

下延德大君埙于巡军狱。
#高丽史35卷-世家35-忠肃王2-11-10-1324

三月戊戌以旱祷雨于演福寺。
#高丽史35卷-世家35-忠肃王2-11-11-1324

乙巳莺溪里百余家火丁未地藏坊里三百余家火。 己酉槐洞里火无风自炽延　人物死者甚众人谓之天火。
#高丽史35卷-世家35-忠肃王2-11-12-1324

辛亥王遣赞成事韩渥来*　{敛}盘缠布。
#高丽史35卷-世家35-忠肃王2-11-13-1324

乙卯上王械送伍尉方连宦者方元囚于巡军上王之在吐蕃也连元兄弟苦其久从艰险欲弑之而逃还中夜火行幄事觉。
#高丽史35卷-世家35-忠肃王2-11-14-1324

夏四月戊辰雨雹雪人有冻死者。
#高丽史35卷-世家35-忠肃王2-11-15-1324

壬申以旱禁酒。
#高丽史35卷-世家35-忠肃王2-11-16-1324

丁丑雨。
#高丽史35卷-世家35-忠肃王2-11-17-1324

戊寅以金仁沇为知申事; 庆斯万李揆为右左代言。
#高丽史35卷-世家35-忠肃王2-11-18-1324

壬午以李光逢为三司使朴仁干为密直使张元祉为推忠劲节功臣密直副使其为暠署名于书者皆罢。
#高丽史35卷-世家35-忠肃王2-11-19-1324

辛未中书省差官脱脱帖木儿来鞫延德大君奸事。
#高丽史35卷-世家35-忠肃王2-11-20-1324

帝命赦金元祥赵延寿。
#高丽史35卷-世家35-忠肃王2-11-21-1324

五月己丑佥议赞成事致仕闵宗儒卒。
#高丽史35卷-世家35-忠肃王2-11-22-1324

壬辰脱脱帖木儿还政丞崔有　率百官军民附书呈中书省曰: "小邦始自太祖圣武皇帝草创之际我忠宪王首先附属岁修朝聘依本分出气力至忠敬王躬亲赴阙令王京去水就陆。 以至忠烈王老渖王及今国王钦蒙累朝圣旨厘降公主世为驸马优承恩　海隅小民眠食无虞。 乃于至治元年四月国王赴阙朝见有本国奸臣等捏合虚辞冒告朝廷。 因此折　迁延未还。 　于今年正月内钦蒙圣恩复袭王爵依旧行事阖国臣民不胜　　。 不期奸臣罔有悛心依前说　捏告致有省院台差来官前来审问。 备知虚伪。 某等伏虑小邦　接日本极边重地相离中原四千里久旷无主　有不测之变无所启　利害非轻。 以此某等日夜为惧未得宁心。 若蒙闻奏天聪将说　人等严加禁治回送本国毋令再行捏告令国王早还本国安抚百姓似望谗慝杜絶臣民获安幸甚。"
#高丽史35卷-世家35-忠肃王2-11-23-1324

丙申以成均学谕沈宗叔为合浦万户府录事。 先是以式目中军录事为之刀笔吏往往贪污不法。 王知其然特命经术士代之。
#高丽史35卷-世家35-忠肃王2-11-24-1324

丁酉帝以册皇后皇太子诏天下遣直省舍人秃鲁不花来颁诏。
#高丽史35卷-世家35-忠肃王2-11-25-1324

丙午祷雨。
#高丽史35卷-世家35-忠肃王2-11-26-1324

是月以林仲沇佥议赞成事; 全英甫尹硕为评理; 朴仁干判密直司事; 崔天藏为密直司事; 元善之同知密直司事; 金仁沇为密直副使。
</div>
    <div class="pagination">
<a href="高丽史_page380.html">上一页</a><span>...</span><a href="高丽史_page376.html">376</a><a href="高丽史_page377.html">377</a><a href="高丽史_page378.html">378</a><a href="高丽史_page379.html">379</a><a href="高丽史_page380.html">380</a><span class="current-page">381</span><a href="高丽史_page382.html">382</a><a href="高丽史_page383.html">383</a><a href="高丽史_page384.html">384</a><a href="高丽史_page385.html">385</a><a href="高丽史_page386.html">386</a><span>...</span><a href="高丽史_page382.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
