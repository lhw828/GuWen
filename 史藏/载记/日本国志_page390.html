<!DOCTYPE html>
<html>
<head>
    <meta charset="UTF-8">
    <title>日本国志 - 第 390 页/共 882 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>日本国志 - 第 390 页/共 882 页</h1>
    <div class="content">
六年

307894

49481874


七年

3278

312516

40416817

出

八年上半季

1552

1019

2134220

4879

58325

21557460

入

△

八年度

3725827

727719

42454527

口

计

九年度


4205406


616778


52220879


十年度


569


102174

58257159


十一年度

1392

238


36383

54055482

外史氏日：古所谓理财之道所以谆谆然垂戒者，要不外乎财聚民散。盖天地生财止有此数，上盈则下虚，上益则下损，民膏民脂日竭于上，饥寒交迫，父不能有其子，君不能有其臣，天下之大乱作矣。自古圣帝明王未有不以聚敛为戒者也，虽然鹿台之财，武王因之。琼林之库，唐祖因之。失国者以聚敛，得国者即以其聚敛散之于民。而四海犹不至于困穷。事变之极逮夫今日，乃有祸患百倍于聚敛，至于民穷财尽，虽有圣贤，实莫如何者，是则尧、舜、禹、汤、文、武、周、孔之所不及料、所不及言者也。是何也？日金钱流出海外也。挽近之世，弱肉强食，彼以力服人者，乃不取其土地，不贪其人民，威迫势劫，与之立约，但求取他人之财以供我用。如狐媚蛊人，日吸其精血，如短蜮射影，日中其荼毒。以有尽之财，填无穷之欲，日胶月削，祸深于割地，数倍于输币，百倍于聚敛，又不待言也。既经明效大验者，印度则亡矣，埃及则弱矣，土耳其则危矣。

欧洲大国皆知其然，必皇皇然合君臣上下聚族而谋之：欲我国之产广输于人国，则日讨国人以训农、以惠工，于是有生财之道。欲我国所需悉出于我国，不必需者禁之绝之，必需者移种以植之，效法以制之，于是乎有抵御之术。欲他国之产勿入于我国，则重征进口货税，使物价翔贵，人无所利，于是乎有保护之法。凡所以殚精竭虑、析及秋毫者，诚见夫漏卮不塞，十数年后元气剥削，必将胥一国而为人奴矣。

日本自开港通商以来，其所得者在力劝农工，广植桑茶，故输出之货骤增。其所失者在易服色，变国俗，举全国而步趋泰西，凡夫礼乐制度之大，居处饮食之细，无一不需之于人。得者小而失者大，执政者初不料其患之一至于此也。迩年来杼柚日空，生计日蹙，弊端见矣。全国上下知金钱流出之大害，乃亟亟然议改条约，欲加进日之税，免出口之税，庶以广财源而节财流，而大势败坏不可收拾，悔之晚矣。虽知其既晚，挽回于将来，补救于万一，及今犹可为也。今核明治五年至十二、三年海关出入之数，先详货币，次胪物品，次别国名，皆为提纲择要，比较数年以来，使天下之人晓然知其得失利害之所在。嗟夫，日本与诸大国驰骋，而十年之间流出金钱乃逾亿万之多，其何以支!痛念兄弟之国窘急若此，不禁为之太息而流涕也。而或者犹日："是第据五港关吏报告之书，尚有流出金钱不具于此者。"则益非余之所敢知矣。

日本国志(下卷) 

卷二十一兵志一兵制


外史氏日：开创多尚武，而守成则尚文；乱世多尚武，而治平则尚文；列国多尚武，而一统则尚文；自昔然矣。然而弛备者必弱，忘战者必危。自古右文之朝莫如周，成周之初，三监胥靖，四夷宾服，而周公之戒成王日："其克诘尔戍兵，以陟禹之迹，以行于天下。"言备之不可以已也，况于今日之列国弱肉强食，耽耽虎视者乎？欧洲各国数十年来竞强角力，迭争雄霸，虽使车四出，粲敦雍容，而今日玉帛，明日兵戎，包藏祸心，均不可测。各国深识之士，虑长治久安之局不可终恃，皆谓非练兵无以弭兵，非备战无以止战，于是筑坚垒，造巨舰，铸大炮，日讨国人朝夕训练，务使外人莫敢侮，东戍巴邱则西城白帝，务使犬牙交错之国，度权量力，相视而莫敢发。中国之论兵，谓如疾之用医药，药不可以常服，所谓不得已而用兵也。泰西之论兵，谓如人之有手足，无手足不可以为人，所谓兵不可一日不备也。余尝旷观欧洲近日之事，益叹古先哲王以穷兵黩武为戒，其用意至为深远。澳、德、意、法，稽其兵籍，俱过百万，假使驱此数百万之兵，俾就业于农工商，岂不更善？夫竭百农工商之力仅足以养一兵，必使亿万之农工商竭蹶于猷亩之中，竞争于锥刀之末，徒以之坐耗于兵，筋力疲于锋镝，金银销于炮火。而尔猜我忌，迭增其数，尚无已时。自非好武佳兵，其弊乌至于此。然而事变之极已至此极，虽使神圣复生，必不能闭关而治。无闭关之日，即终不能有投戈讲艺、解甲归田之日，虽百世可知也。嗟夫!今日之事，苟欲禁暴戢兵，保大定功，安民和众丰财，非讲武不可矣，非讲武不可矣!

日本维新以来，颇汲汲于武事，而其兵制多取法于德，陆军则取法于佛，海军则取法于英，故详著之，观此亦可知欧洲用兵之大凡。作《兵志》，为目三：日兵制，日陆军，日海军。

日本古兵制，兵与农合。迨孝德朝依仿唐制，始设兵部省，特置兵团，四分每国之丁而取其一，卫京戍边，在京曰卫士，在防曰防人。一年而更。边疆有事则下尺一之符，调发沿道，事止则散归卒伍，无列屯而坐食者。及王政弛废，藤原氏世相于内，源、平氏世将于外，兵之隶将家者号日武士，源、平二氏各私其武士日家人，互相吞噬。源氏既得志，命其家人为诸国守护地头，使各自守，守其土而食其毛，农食六分，兵食四分，兵农之势隐然既分，然其兵则尚皆土著也。降至足利氏，仍源氏、北条氏守护地头之旧，而渐成封建之制。时家国多故，军役烦兴，诸国武士稍离其故土，东西转徙以就其将帅，而举国之兵渐不土著。及其衰也，雄豪割据，务竞进取，往往招集亡命之徒以为爪牙，取其奉养于农。农不足给，又使其徒略取外境以自封，隐然成侯国之势。及织田氏、丰臣氏兴，幕下将校之封朝暮纷更，曾无定所，是以常聚其兵于城府以便分遣，于是兵之不土著者一定，而兵与农全分矣。当时所谓士者，自非职事官，皆分番直宿，略如古之卫士。士之下有徒，有卒，士有扈从、马迥之目，卒有足轻、与力、同心之目，区分部伍，置长领之。此类概谓之兵士，与徒皆袭世禄，卒之简点罢免一任其头长便宜为之。及德川氏定国，亦因织、丰二氏之辙，分割六十余州，封群雄及子弟功臣，自百万石至一万石统称日藩，藩各有士。举国兵士之隶于德川氏麾下，自不满万石至百石、数十石，或食采邑，或仰廪给，总其众号日八万。此八万之众各皆世其禄俸，畜其妻孥、臣仆，仰食于平民。自年十五就役，至六十免役，以三四十年间为服役之限。而此二百余年中太平无事，兵备懈弛，所称武士者耳不闻鼓鼙，目不见旌旗，惟餍膏粱、服罗绮，以奢侈相竞，即所谓骑射击刺，亦惟习华法儿戏。兵既无用，而欺陵良懦，大为民害，积弱之极，不可复挽。

及其季世，西舶东航，皆束手不复能战。虽各藩知铳炮之用，颇有简练之师，而其势不能统一，及太政归于朝，乃尽收列藩兵权，废武士世禄。至明治五年十一月诏日："朕赖天地祖宗之灵，行吾邦二千余年未有之变，革封建之制复为郡县，海陆兵制亦不可不因时而制宜。往者太阿倒持，兵权归于将门，迨乎季世，将骄卒惰，国亦随弱，朕心痛之。今源本吾邦兵农合一之制，斟酌海外各国之式，设全国募兵法，以保护国家无疆之基。汝百官众庶，其体朕意。"于是太政官复谕于众日："我朝上古之制，举国无非兵者，有事则天子为之元帅，率而征不庭。寇平则解甲归田，复为农工商，固非如后世之佩双刀，糜厚禄，甚至睚眦杀人，官不敢问其罪者也。昔神武天皇以珍彦为葛城国造，设军团，定卫士防人之制。至神龟、天平间，六府二镇之制始备。保元、平治以后，朝纲解纽，兵权归武门，始隐然有封建之势，而兵农亦分矣。浸淫日久，弁髦王章，奴隶民人，弊不忍言。今列藩奉还图版，王政维新，旧日武门坐食之士削其禄、脱其剑，俾四民与之等夷，此固国家所以平均上下，无有差等之意也。夫如是则食毛践土莫非王民，可不思所以报国乎？天地之间，一事一物，莫不有税，以供国用。为吾国人，则应竭致其身以报吾国。西人谓之血税，谓洒其生血以报家国也。且夫家国有难，民人共之，卫国即所以自卫矣。有国即有兵，有兵即不得不以吾民充其役，乃天地古今之通义也。泰西诸国数百年来所研究实践，编定兵制，法极精密。然而我国政体地势稍有不同，今不能悉采用，辄取其所长补古昔军制，立海陆二军，取全国四民男至二十岁者皆编人兵籍，以备缓急。尔乡长里正依此意告谕民庶，务使知保护国家之大本。"遂颁行征兵令数十条，大概分三种：一为常备兵，一为后备兵，一为国民兵。行之四年，至明治八年复有所更正，行之又复四年，至明治十二年十月，太政官又废旧令定为今制，凡分八章，统七十一条。
</div>
    <div class="pagination">
<a href="日本国志_page389.html">上一页</a><span>...</span><a href="日本国志_page385.html">385</a><a href="日本国志_page386.html">386</a><a href="日本国志_page387.html">387</a><a href="日本国志_page388.html">388</a><a href="日本国志_page389.html">389</a><span class="current-page">390</span><a href="日本国志_page391.html">391</a><a href="日本国志_page392.html">392</a><a href="日本国志_page393.html">393</a><a href="日本国志_page394.html">394</a><a href="日本国志_page395.html">395</a><span>...</span><a href="日本国志_page391.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
