<!DOCTYPE html>
<html>
<head>
    <meta charset="UTF-8">
    <title>三国史记 - 第 40 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 40 页/共 156 页</h1>
    <div class="content">
○<新大王>，讳<伯固>[固，一作句。]，<大祖大王>之季弟。仪表英特，性仁恕。初，<次大王>无道，臣民不亲附，恐有祸乱，害及于己，遂遯于山谷。及<次大王>被弑，左辅<　支留>与群公议，遣人迎致。及至，<　支留>　献国玺曰："先君不幸弃国，虽有子，不克有国家。夫{天}人之心，归于至仁，谨拜稽首，请卽尊位。"于是，俯伏三让而后卽位。时年七十七岁。

一六卷高句丽本纪四新大王零二年

○二年，春正月，下令曰："寡人生　王亲，本非君德，向属友于之政，颇乖贻厥之谟。畏害难安，离群远遯，　闻凶计{讣}，但极哀　。岂谓百姓乐推，群公劝进?谬以　未{末}，据于崇高，不敢遑宁，如涉{渊}海。宜推恩而及远，遂与众而自新，可大赦国内。"国人旣闻赦令，无不欢呼庆　，曰："大哉，新大王之德泽也!"

初，<明临　天{明临答夫}>之难，<次大王>太子<邹安>逃窜，及闻嗣王赦令，卽诣王门，告曰："向，国有灾祸，臣不能死，遯于山谷，今闻新政，敢以罪告。若大王据法定罪，弃之市朝，惟命是听，若赐以不死，放之远方，则生死肉骨之惠也，臣所愿也，非敢望也。"王卽赐<狗山濑><娄豆　{娄豆谷}>二所，仍封为<让国君>。拜<　夫{答夫}>为国相，加爵为沛者，令知内外兵马兼领<梁貊>部落。改左右辅为国相，始于此。

一六卷高句丽本纪四新大王零三年

○三年，秋九月，王如<卒本>，杞{祀}始祖庙。冬十月，王至自<卒本>。

一六卷高句丽本纪四新大王零四年

○四年，<汉><玄　郡>大守{太守}<耿临>来侵，杀我军数百人，王自降乞属<玄　>。

一六卷高句丽本纪四新大王零五年

○五年，王遣大加<优居>主簿<然人>等，将兵助<玄　>大守{太守}<公孙度>，讨<富山>贼。

一六卷高句丽本纪四新大王零八年

○八年，冬十一月，<汉>以大兵向我。王问群臣，战守孰便。众议曰："<汉>兵恃众轻我，若不出战，彼以我为怯，数来。且我国山险而路隘，此所谓一夫当关，万夫莫当者也。<汉>兵虽众，无如我何，请出师御之。"

<　夫{答夫}>曰："不然。<汉>，国大民众。今以强兵远鬪，其锋不可当也。而又兵众者宜战，兵少者宜守，兵家之常也。今<汉>人千里转粮，不能持久。若我深沟高垒，淸野以待之，彼必不过旬月，饥困而归。我以劲卒薄之，可以得志。"王然之，　城固守。<汉>人攻之不克，士卒饥饿引还。<　夫{答夫}>帅数千骑追之，战于<坐原>，<汉>军大败，匹马不反。王大悦，赐<　夫{答夫}><坐原>及<质山>，为食邑。

一六卷高句丽本纪四新大王一二年

○十二年，春正月，群臣请立太子。三月，立王子<男武>为王太子。

一六卷高句丽本纪四新大王一四年

○十四年，冬十月丙子晦，日有食之。

一六卷高句丽本纪四新大王一五年

○十五年，秋九月，国相<答夫>卒，年百十三岁。王自临恸，罢朝七日。乃以礼葬于<质山>，置守墓二十家。冬十二月，王薨，葬于<故国谷>，号为<新大王>。

一六卷高句丽本纪四故国川王元年

○<故国川王>[或云<国襄>。]，讳<男武>[或云<伊夷谟{伊夷模}>。]，<新大王><伯固>之第二子。<伯固>薨，国人以长子<拔奇>不肖，共立<伊夷谟>为王。<汉><献帝><建安>初，<拔奇>怨为兄而不得立，与<消奴加{涓奴加}>，各将下户三万余口，诣<公孙康>降，还住<沸流水>上。王身长九尺，姿表雄伟，力能　鼎，　事听断，宽猛得中。

一六卷高句丽本纪四故国川王零二年

○二年，春二月，立妃<于>氏为王后。后，提那部{　那部}<于素>之女也。秋九月，王如<卒本>，杞{祀}始祖庙。

一六卷高句丽本纪四故国川王零四年

四年，春三月甲寅夜，赤气贯于太微，如蛇。秋七月，星　于太微。

一六卷高句丽本纪四故国川王零六年

○六年，<汉><辽东>太守兴师，伐我。王遣王子<　须>拒之，不克。王亲帅精骑往，与<汉>军战于<坐原>，败之。斩首山积。

一六卷高句丽本纪四故国川王零八年

○八年，夏四月乙卯，荧惑守心。五月壬辰晦，日有食之。

一六卷高句丽本纪四故国川王一二年

○十二年，秋九月，京都雪六尺。中畏大夫沛者<于　留>评者<左可虑>，皆以王后亲戚，执国权柄。其子弟幷恃势骄侈，掠人子女，夺人田宅，国人怨愤。王闻之，怒欲诛之。<左可虑>等与四椽那谋叛。

一六卷高句丽本纪四故国川王一三年

○十三年，夏四月，(+<左可虑>等)聚众，攻王都。王征几{畿}内兵马，平之。遂下令日{曰}："近者，官以宠授，位非德进，毒流百姓，动我王家，此寡人不明所致也。令汝四部{郡}，各举贤良在下者!"于是，四部共举东部{都}<晏留>。王征之，委以国政。<晏留>言于王曰："微臣庸愚，固不足以参大政。西<鸭　谷><左勿村><乙巴素>者，<琉璃王>大臣<乙素>之孙也，性质刚毅，智虑渊深，不见用于世，力田自给。大王若欲理国，非此人则不可。"

王遣使，以卑辞重礼聘之，拜中畏大夫，加爵为于台，谓曰："孤　承先业，处臣民之上，德薄才短，未济于理。先生藏用晦明，穷处草泽者久矣，今不我弃，幡然而来，非独孤之喜幸，社稷生民之福也。请安承敎，公其尽心!"<巴素>意虽许国，谓所受职不足以济事。乃对曰："臣之驽蹇，不敢当严命，愿大王，选贤良，授高官，以成大业。"王知其意，乃除为国相，令知政事。于是，朝臣国戚，谓<素>以新闲旧，疾之。王有敎曰："无贵贱，苟不从国相者，族之。"<素>退而告人曰："不逢时则隐，逢时则仕，士之常也。今上待我以厚意，其可复念旧隐乎?"乃以至诚奉国，明政敎，愼赏罚，人民以安，内外无事。冬十月，王谓<晏留>曰："若无子之一言，孤不能得<巴素>以共理。今庶绩之疑{凝}，子之功也。"乃拜为大使者。

○论曰：古先哲王之于贤者也，立之无方，用之不惑，若<殷><高宗>之<傅说>，<蜀>先主之<孔明>，<秦><符坚{　坚}>之<王猛>，然后贤在位，能在职，政敎修明而国家可保。今王决然独断，拔<巴素>于海滨，不挠众口，置之百官之上，而又赏其举者，可谓得先王之法矣。

一六卷高句丽本纪四故国川王一六年

○十六年，秋七月，堕{陨}霜杀谷。民饥，开仓赈给。冬十月，王　于<质>阳，路见坐而哭者，问："何以哭为?"对曰："臣贫穷，常以佣力养母。今岁不登，无所佣作，不能得升斗之食，是以哭耳。"王曰："嗟乎!孤为民父母，使民至于此极，孤之罪也。"给衣食以存抚之。仍命内外所司，博问鳏寡孤独老病贫乏不能自存者，救恤之，命有司，每年自春三月至秋七月，出官谷，以百姓家口多小，赈贷有差，至冬十月还纳，以为恒式，内外大悦。

一六卷高句丽本纪四故国川王一九年

○十九年，<中国>大乱，<汉>人避乱来投者甚多，是<汉><献帝><建安>二年也。夏五月，王薨。葬于<故国川原>，号为<故国川王>。

一六卷高句丽本纪四山上王元年

○<山上王>，讳<延优>[一名<位宫>]，<故国川王>之弟也。『魏书』云："<朱蒙>裔孙<宫>，生而开目能视，是为<大祖{太祖}>。今王是<大祖{太祖}>曾孙，亦生而视人，似曾祖<宫>。<高句丽>呼'相似'为'位'，故名<位宫>云。"<故国川王>无子，故<延优>嗣立。初，<故国川王>之薨也，王后<于>氏，秘不发丧，夜往王弟<发　>宅，曰："王无后，子宜嗣之。"<发　>不知王薨，对曰："天之历数有所归，不可轻议。　妇人而夜行，岂礼云乎?"

后惭，便往<延优>之宅。<优>起衣冠，迎门入座宴飮。王后曰："大王薨，无子，<发　>作{年}长当嗣，而谓妾有异心，暴慢无礼。是以见叔。"于是，<延优>加礼，亲自操刀割肉，误伤其指。后解裙带　其伤指。将归，谓<延优>曰："夜深恐有不虞，子其送我至宫。"<延优>从之，王后执手入宫。至翌日质明，矫先王命，令群臣，立<延优>为王。<发　>闻之大怒，以兵围王宫，呼曰："兄死弟及，礼也。汝越次纂夺，大罪也，宜速出。不然则诛及妻　。"<延优>闭门三日。国人又无从<发　>者。<发　>知难，以妻子奔<辽东>。见大守{太守}<公孙度{公孙康}>，告曰："某，<高句丽>王<男武>之母弟也。<男武>死，无子，某之弟<延优>与嫂<于>氏谋，卽位以废天伦之义。是用愤　，来投上国，伏愿假兵三万，令击之，得以平乱。"<公孙度>从之。<延优>遣弟<　须>，将兵御之，<汉>兵大败。<　须>自为先锋追北，<发　>告<　须>曰："汝今忍害老兄乎?"<　须>不能无情于兄弟，不敢害之，曰："<延优>不以国让，虽非义也，尔以一时之愤，欲灭宗国，是何意耶?身没之后，何面目以见先人乎?"

<发　>闻之，不胜惭悔，奔至<裴川>，自刎死。<　须>哀哭，收其尸，草葬讫而还。王悲喜，引<　须>内中宴，见以家人之礼，且曰："<发　>请兵异国，以侵国家，罪莫大焉。今子克之，纵而不杀，足矣，及其自死，哭甚哀，反谓寡人无道乎?"<　须>　然衔泪而对曰："臣今请一言而死。"王曰："何也?"<　须>曰："王后虽以先王遗命立大王，大王不以礼让之，曾无兄弟友恭之义。臣欲成大王之美，故收尸殡之，岂图缘此，逢大王之怒乎?大王若以仁忘恶，以兄丧礼葬之，孰谓大王不义乎?臣旣以言之，虽死犹生。请出受诛有司。"王闻其言，前席而坐，温颜慰谕曰："寡人不肖，不能无惑，今闻子之言，诚知过矣。愿子无责。"王子拜之，王亦拜之，尽欢而罢。秋九月，命有司，奉迎<发　>之丧，以王礼葬于<裴岭>。王本因<于>氏得位，不复更娶，立<于>氏为后。

一六卷高句丽本纪四山上王零二年

○二年，春二月，筑<丸都城>。夏四月，赦国内二罪已下。

一六卷高句丽本纪四山上王零三年

○三年，秋九月，王　于<质>阳。

一六卷高句丽本纪四山上王零七年

○七年，春三月，王以无子，祷于山川，是月十五夜梦，天谓曰："吾令汝少后生男，勿忧。"王觉语群臣曰："梦天语我，谆谆如此，而无少后，奈何?"<巴素>对曰："天命不可测，王其待之。"秋八月，国相<乙巴素>率{卒}，国人哭之恸。王以<高优娄>为国相。

一六卷高句丽本纪四山上王一二年
</div>
    <div class="pagination">
<a href="三国史记_page39.html">上一页</a><span>...</span><a href="三国史记_page35.html">35</a><a href="三国史记_page36.html">36</a><a href="三国史记_page37.html">37</a><a href="三国史记_page38.html">38</a><a href="三国史记_page39.html">39</a><span class="current-page">40</span><a href="三国史记_page41.html">41</a><a href="三国史记_page42.html">42</a><a href="三国史记_page43.html">43</a><a href="三国史记_page44.html">44</a><a href="三国史记_page45.html">45</a><span>...</span><a href="三国史记_page41.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
