<!DOCTYPE html>
<html>
<head>
    <meta charset="UTF-8">
    <title>三国史记 - 第 148 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 148 页/共 156 页</h1>
    <div class="content">
○<咸宁{咸亨}>四年癸酉，是<文武大王>十三年。春，妖星见地震，大王忧之。<庾信>进曰："今之变异，厄在老臣，非国家之灾也，王请勿忧。"大王曰："若此则寡人所甚忧也。"命有司祈禳之。夏六月，人或见戎服持兵器数十人，自<庾信>宅泣而去，俄而不见。

<庾信>闻之曰："此必阴兵护我者，见我福尽，是以去，吾其死矣。"后，旬有余日，寝疾，大王亲临慰问，<庾信>曰："臣愿竭股肱之力，以奉元首，而犬马之疾至此，今日之后，不复再见龙颜矣。"大王泣曰："寡人之有卿，如鱼有水，若有不可讳，其如人民何，其如社稷何。"<庾信>对曰："臣愚不肖，岂能有益于国家，所幸者，明上，用之不疑，任之勿贰，故得攀附王明，成尺寸功，三韩为一家，百姓无二心，虽未至太平，亦可谓小康。臣观自古继体之君，靡不有初，鲜克有终，累世功绩，一朝　废，甚可痛也。伏愿：殿下，知成功之不易，念守成之亦难，疏远小人，亲近君子，使朝廷和于上，民物安于下，祸乱不作，基业无穷，则臣死且无憾。"王泣而受之。至秋七月一日，薨于私第之正寝，享年七十有九。大王闻讣震恸，赠赙彩帛一千匹租二千石，以供丧事，给军乐鼓吹一百人，出葬于<金山原>，命有司立碑，以纪功名，又定入民户，以守墓焉。

四三卷列传三金庾信零七

○妻<智照>夫人，<太宗大王>第三女也。生子五人，长曰<三光>伊　，次<元述>苏判，次<元贞>海干，次<长耳>大阿　，次<元望>大阿　。女子四人，又庶子<军胜>阿　，失其母姓氏。后，<智照>夫人，落发衣褐，为比丘尼，时，大王谓夫人曰："今，中外平安，君臣高枕而无忧者，是太大角干之赐也，惟夫人宜其室家，儆诫相成，阴功茂焉，寡人欲报之德，未尝一日忘于心。其　<南城>租每年一千石。"后，<兴德大王>封公为<兴武大王>。

四三卷列传三金庾信零八

○初，<法敏王>，纳<高句丽>叛众，又据<百济>故地有之。<唐><高宗>大怒，遣师来讨，<唐>军与<靺鞨>，营于<石门>之野。王遣将军<义福><春长>等御之，营于<带方>之野。时，长枪幢独别营，遇<唐>兵三千余人，捉送大将军之营。于是，诸幢共言："长枪营独处成功，必得厚赏，吾等不宜屯聚，徒自劳耳。"遂各别兵分散。<唐>兵与<靺鞨>，乘其未阵击之，吾人大败，将军<晓川><义文>等死之。<庾信>子<元述>，为裨将，亦欲战死，其佐<淡凌>，止之曰："大丈夫，非死之难，处死之为难也。若死而无成，不若生而图后效。"答田{曰}："男儿不苟生，将何面目以见吾父乎。"便欲策马而走，<淡凌>揽　不放，遂不能死，随上将军出<芜荑岭>，<唐>兵追及之。<居烈州>大监<阿珍含>一吉干，谓上将军曰："公等努力速去。吾年已七十，能得几时活也!此时是吾死日也。"便横戟突阵而死，其子亦随而死。大将军等，微行入京。大王闻之，问<庾信>曰："军败如此，奈何。"对曰："<唐>人之谋，不可测也。宜使将卒各守要害。但<元述>不惟辱王命，而亦负家训，可斩也。"大王曰："<元述>裨将，不可独施重刑。"乃赦之。<元述>惭惧，不敢见父，隐道{遁}于田园，至父薨后，求见母氏。母氏曰："妇人有三从之义，今旣寡矣，宜从于子。若<元述>者，旣不得为子于先君，吾焉得为其母乎。"遂不见之。<元述>恸哭　　而不能去，夫人终不见焉。<元述>叹曰："为<淡凌>所误，至于此极。"乃入<大伯山{太伯山}>。至乙亥年，<唐>兵来，攻<买苏川城>，<元述>闻之，欲死之，以雪前耻，遂力战有功赏，以不容于父母，愤恨不仕，以终其身。

四三卷列传三金庾信零九

○嫡孙<允中>，仕<圣德大王>，为大阿　，屡承恩顾，王之亲属，颇嫉妬之。时，属仲秋之望，王登<月城>岑头眺望，乃与侍从官，置酒以娱，命唤<允中>，有谏者曰："今，宗室戚里，岂无好人，而独召疎远之臣，岂所谓亲亲者乎。"王曰："今，寡人与卿等，安平无事者，<允中>祖之德也，若如公言，忘弃之，则非善善及子孙之义也。"遂赐<允中>密坐，言及其祖平生，日晩告退，赐<絶影山>马一匹，群臣　望而已。

四三卷列传三金庾信一零

○<开元>二十一年，大<唐>遣使敎翰{谕}曰："<靺鞨><渤海>，外称蕃翰，内怀狡猾，今欲出兵问罪，卿亦发兵，相为　角，闻有旧将<金庾信>孙<允中>在，须差此人为将。"仍赐<允中>金帛若干。于是，大王命<允中>弟<允文>等四将军，率兵会<唐>兵，伐<渤海>。<允中>庶孙<岩>，性聪敏，好习方术，少壮为伊　，入<唐>宿卫，间就师，学阴阳家法，闻一隅，则反之以三隅，自述遁甲立成之法，呈于其师，师抚{怃}然曰："不图吾子之明达，至于此也。"从是而后，不敢以弟子待之。<大历>中还国，为司天大博士，历<良><康><汉>三州大守{太守}，复为执事侍郞<浿江鎭>头上。所至尽心抚字，三务之余，敎之以六阵兵法，人皆便之。尝有蝗虫，自西入<浿江>之界，蠢然蔽野，百姓忧惧。<岩>登山顶，焚香析{祈}天，忽风雨大作，蝗虫尽死。<大历>十四年己未，受命聘<日本国>。其国王，知其贤，欲勒留之。会，大<唐>使臣<高鹤林>来，相见甚　。<倭>人认<岩>为大国所知，故不敢留乃还。

夏四月，旋风　起，自<庾信>墓，至始祖大王之陵，尘雾暗冥，不辨人物，守陵人闻其中若有哭泣悲叹之声。<惠恭大王>，闻之恐惧，遣大臣(+<金敬信>)，致祭谢过，仍于<鹫仙寺>，纳田三十结，以资冥福。是寺，<庾信>平<丽><济>二国，所营立也。

四三卷列传三金庾信一一

○<庾信>玄孙<新罗>执事郞<长淸>，作行录十卷，行于世。颇多酿辞，故删落之，取其可书者，为之传。

四三卷列传三金庾信一二

○论曰：<唐><李绛>对<宪宗>曰："远邪　，进忠直，与大臣言，敬而信，无使小人参焉，与贤者游，亲而礼，无使不肖预焉。"诚哉，斯言也，实为君之要道也。故『书』曰："任贤勿贰，去邪勿疑。"观夫<新罗>之待<庾信>也，亲近而无间，委任而不贰，谋行言听，不使怨乎不以，可谓得六五童蒙之吉。故<庾信>得以行其志，与上国协谋，合三土为一家，能以功名终焉。虽有<乙支文德>之智略<张保　>之义勇，微<中国>之书，则泯灭而无闻，若<庾信>，则乡人称颂之，至今不亡。士大夫知之，可也，至于　童牧　，亦能知之，则其为人也，必有以异于人矣。

三国史记卷第四十三。

四四卷零零零零零零

三国史记卷第四十四。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

四四卷列传四零零零零

列传第四。

<乙支文德><居柒夫><居道><异斯夫><金仁问><金阳><黑齿常之><张保　>(+<郑年>)<斯多含>。

四四卷列传四乙支文德零一

○<乙支文德>，未详其世系。资沈　有智数，兼解属文。<隋><开皇{大业}>中，<炀帝>下诏征<高句丽>。于是，左翊卫大将军<宇文述>，出<扶余>道，右翊卫大将军<于仲文>，出<乐浪>道，与九军至<鸭　水>。<文德>受王命，诣其营诈降，实欲观其虚实。<述>与<仲文>，先奉密旨，若遇王及<文德>来，则执之，<仲文>等，将留之，尙书右丞<刘士龙>，为慰抚使，固止之，遂听<文德>归，深悔之，遣人　<文德>曰："更欲有议{言}，可复来。"<文德>不顾，遂济<鸭　>而归。<述>与<仲文>，旣失<文德>，内不自安。<述>以粮尽欲还，<仲文>谓{议}以精锐追<文德>，可以有功，<述>止之。<仲文>怒曰："将军仗十万兵，不能破小贼，何颜以见帝。"<述>等不得已而从之，度<鸭　水>追之。<文德>见<隋>军士有饥色，欲疲之，每战辄北{走}，<述>等一日之中，七战皆捷。旣恃骤胜，又逼群议，遂进东，济<萨水>，去<平壤城>三十里，因山为营。

四四卷列传四乙支文德零二

○<文德>遗<仲文>诗曰："神策究天文，妙算穷地理，战胜功旣高，知足愿云止。"

<仲文>答书谕之。<文德>又遣使诈降，请于<述>曰："若旋师者，当奉王朝行在所。"<述>见士卒疲弊，不可复战，又<平壤城>险固，难以猝拔，遂因其诈而还，为方阵而行。<文德>出军，四面　击之，<述>等且战且行，(+秋七月)至<萨水>，军半济，<文德>进军，击其后军，杀右屯卫将军<辛世雄>。于是，诸军俱溃，不可禁止，九军将士奔还，一日一夜，至<鸭　水>，行四百五十里。初，度<辽>，九{凡}军三十万五千人，及还至<辽东城>，唯二千七百人。

四四卷列传四乙支文德零三

○论曰：<炀帝><辽东>之役，出师之盛，前古未之有也，<高句丽>一偏方小国，而能拒之，不唯自保而已，灭其军几尽者，<文德>一人之力也。『传』曰："不有君子，其能国乎。"信哉。

四四卷列传四居柒夫零一

○<居柒夫>[或云<荒宗>。]姓<金>氏，<奈勿王>五世孙，祖<仍宿>角干，父<勿力>伊　，<居柒夫>少　弛有远志。祝发为僧，游观四方，便欲　<高句丽>，入其境，闻法师<惠亮>开堂说经，遂诣听讲经。一日，<惠亮>问曰："沙{汝}弥从何来?"对曰："某<新罗>人也。"其夕，法师招来相见，握手密言曰："吾阅人多矣，见汝容貌，定非常流，其殆有异心乎?"答曰："某生于偏方，未闻道理，闻师之德誉，来伏{趋}下风，

愿师不拒，以卒发蒙。"师曰："老僧不敏，亦能识子，此国虽小，不可谓无知人者，恐子见执，故密告之，宜疾其归。"<居柒夫>欲还，师又语曰："相汝　　鹰视，将来必为将师{将帅}。若以兵行，无贻我害。"<居柒夫>曰："若如师言，所不与师同{相}好者，有如　日。"遂还国返本从仕，职至大阿　。

四四卷列传四居柒夫零二

○<眞兴大王>六年乙丑，承朝旨，集诸文士，修撰国史，加官波珍　。十二年辛未，王命<居柒夫>及<仇珍>大角　<比台>角　<耽知>　　<非西>　　<奴夫>波珍　<西力夫>波珍　<比次夫>大阿　<未珍夫>阿　等八将军，与<百济>侵<高句丽>。<百济>人先攻破<平壤>，<居柒夫>等，乘胜取<竹岭>以外，<高岘>以内十郡。至是，<惠亮>法师，领其徒，出路上，<居柒夫>下马，以军礼揖拜，进曰："昔，游学之日，蒙法师之恩，得保性命，今，邂逅相遇，不知何以为报。"对曰："今，我国政乱，灭亡无日，愿致之贵域。"于是，<居柒夫>同载以归，见之于王，王以为僧统，始置百座讲会及八关之法。<眞智王>元年丙申，<居柒夫>为上大等，以军国事务自任，至老终于家，享年七十八。

四四卷列传四居道零一

○<居道>，失其族姓，不知何所人也，仕<脱解>尼师今，为干。时，<于尸山国><居柒山国>，介居邻境，颇为国患。<居道>为边官，潜怀幷呑之志，每年一度，集群马于<张吐>之野，使兵士骑之，驰走以为戱乐，时人称为马叔{技}。两国人，习见之，以为<新罗>常事，不以为怪。于是，起兵马，击其不意，以灭二国。

四四卷列传四异斯夫零一

○<异斯夫>[或云<苔宗>。]姓<金>氏，<奈勿王>四世孙。<智度路王>时，为沿边官，袭<居道>权谋，以马戱，误<加耶[或云<加罗>。]国>取之。至十三年壬辰，为<阿瑟罗州{何瑟罗州}>军主，谋幷<于山国>。谓其国人愚悍，难以威降，可以计服，乃多造木偶师子{狮子}，分载战舡，抵其国海岸，诈告曰："汝若不服，则{卽}放此猛兽，踏杀之。"其人恐惧则{乃}降。<眞兴王>在位十一年，<太宝>元年，<百济>拔<高句丽><道萨城>，<高句丽>陷<百济><金岘城>。主{王}乘两国兵疲，命<异斯夫>，出兵击之，取二城增筑，留申{甲}士(+一千)戍之。时，<高句丽>遣兵来攻<金岘城>，不克而还。<异斯夫>追击之大胜。

四四卷列传四金仁问零一

○<金仁问>，字<仁寿>，<太宗大王>第二子也。幼而就学，多读儒家之书，兼涉<庄><老>浮屠之说。又善隶书射御乡乐，行艺纯熟，识量宏弘，时人推许。<永徽>二年，<仁问>年二十三岁，受主{王}命，□{入}大<唐>宿卫，<高宗>谓涉海来朝，忠诚可尙，特授左领军卫将军。四年，诏许归国觐省，<太宗大王>授以<押督州>援管{摠管}。于是，筑<獐山城>，以设险，<太宗>录其功，授食邑三百户。<新罗>屡为<百济>所侵，愿得<唐>兵为援助，以雪着{羞}耻，拟谕宿卫<仁问>乞师。会，<高宗>，以<苏定方>为<神丘>道大摠管，率师讨<百济>。帝征<仁问>，问道路险易，去就便宜。<仁问>应对尤详，帝悦制授<神丘>道副大摠管，　赴军中。遂与<定方>济海，到<德物岛>。主{王}命太子，与将军<庾信><眞珠><天存>等，以巨舰一百　，载兵迎延之。至<熊津>口，贼濒江屯兵，战破之，乘胜入其都城灭之。<定方>　王<义慈>及太子<孝>王子<泰>等，回<唐>。

四四卷列传四金仁问零二

○大王嘉尙<仁问>功业，授波珍　，又加角千{角干}。寻，入<唐>宿卫如前。<龙朔>元年，<高宗>召谓曰："朕旣灭<百济>，除尔国患，今，<高句丽>负固，与<秽貊>同恶，违事大之礼，弃善邻之义，朕欲遣兵致讨，尔归告国王，出师同伐，以歼垂亡之虏。"<仁问>便归国，以致帝命，国王使<仁问>与<庾信>等，练兵以待。皇帝命邢国公<苏定方>，为<辽东>道行军大摠管，以六军，长驱万里，　<丽>人于<须江{浿江}>，击破之，遂围<平壤>，<丽>人固守，故不能克。士马多死伤，粮道不继。<仁问>与留鎭<刘仁愿>，率兵兼输米四千石租二万余斛，赴之，<唐>人得食，以大雪，解围还。

四四卷列传四金仁问零三

○<罗>人将归，<高句丽>谋要击于半涂，<仁问>与<庾信>，诡谋夜遁。<丽>人翌日觉而追之，<仁问>等，回击大败之，斩首一万余级，获人五千余口而归。<仁问>又入<唐>，以<干封>元年，扈驾登封<泰山>，加授右骁卫大将军，食邑四百户。<摠章>元年戊辰，<高宗皇帝>遣英国公<李绩>，帅师伐<高句丽>，又遣<仁问>征兵于我。<文武大王>与<仁问>，出兵二十万，行至<北汉山城>，王住此，先遣<仁问>等，领兵会<唐>兵，击<平壤>月余，执王<臧>，<仁问>使主{王}　于英公前，数其罪，王再拜，英公礼答之，卽以王及<男产><男律{男建}><男生>等还。<文武大王>，以<仁问>英略勇功，特异常伦，赐故大琢角干<朴纽>食邑五百户。<高宗>亦闻<仁问>屡有战功，制曰："爪牙良将，文武英材，制爵疏封，尤宜嘉命。"仍加爵秩，食邑二千户。自后，侍卫宫禁，多历年所。

四四卷列传四金仁问零四

○<上元>元年，<文武王>纳<高句丽>叛众，又据<百济>故地。<唐>皇帝大怒，以<刘仁轨>为<　林>道大摠管，发兵来讨，诏削王官爵。时，<仁问>为右骁卫员外大将军<临海郡>公，在京师，立以为王，令归国，以代其兄，仍策为<　林州>大都督开府仪同三司，<仁问>恳辞不得命，遂上道。会，王遣使，入贡且谢罪，皇帝赦之，复王官爵，<仁问>中路而还，亦复前衔。<调露>元年，转鎭军大将军行右武威卫大将军，<载初>元年，授辅国大将军上柱国<临海郡>开国公左羽林军将军。<延载>元年四月二十九日，寝疾薨于帝都，享年六十六。讣闻，上震悼，赠　加等，命朝散大夫行司礼寺大医署令<陆元景>判官朝散郞直司礼寺某等，押送灵柩{枢}。<孝昭大王{孝照大王}>追赠太大角干，命有司，以<延载>二年十月二十七日，　于京<西原>。<仁问>七入大<唐>，在朝宿卫，计月日，凡二十二年。时，亦有<良图>海　，六入<唐>，死千{于}<西京>，失其行事始末。

四四卷列传四金阳零一

○<金阳>字<魏昕>，<太宗大王>九世孙也。曾祖<周元>伊　，祖<宗基>苏判，考<贞茹>波珍　，皆以世家为将相。<阳>生而英杰。<大和{太和}>二年，<兴德王>三年，为<固城郡>大武{太守}，寻拜<中原>大尹，俄转<武州>都督，所临有政誉。<开成>元年丙辰，<兴德王>薨，无嫡嗣，王之堂弟<均贞>，堂弟之子<悌隆>，争嗣位。<阳>与<均贞>之子阿　<佑征><均贞>妹壻<礼征>，奉<均贞>为王，入<积板宫>，以族兵宿卫。<悌隆>之党<金明><利弘>等来围，<阳>陈兵宫门，以拒之曰："新君在此，尔等何敢凶逆如此。"遂引弓射杀十数人。<悌隆>下<裴萱伯>，射<阳>中股。<均贞>曰："彼众我寡，势不可　，公其佯退，以为后图。"

<阳>，于是，突围而出，至<韩　[一作<潢祇>。]市>，<均眞{均贞}>没于乱兵，<阳>号泣旻天，誓心白日，潜藏山野，以俟时来。

四四卷列传四金阳零二
</div>
    <div class="pagination">
<a href="三国史记_page147.html">上一页</a><span>...</span><a href="三国史记_page143.html">143</a><a href="三国史记_page144.html">144</a><a href="三国史记_page145.html">145</a><a href="三国史记_page146.html">146</a><a href="三国史记_page147.html">147</a><span class="current-page">148</span><a href="三国史记_page149.html">149</a><a href="三国史记_page150.html">150</a><a href="三国史记_page151.html">151</a><a href="三国史记_page152.html">152</a><a href="三国史记_page153.html">153</a><span>...</span><a href="三国史记_page149.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
