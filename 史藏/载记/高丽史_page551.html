<!DOCTYPE html>
<html>
<head>
    <meta charset="UTF-8">
    <title>高丽史 - 第 551 页/共 739 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高丽史 - 第 551 页/共 739 页</h1>
    <div class="content">  ○平山县本新罗平西山县[一云西平。]亦在南海岛景德王改今名为南海郡领县。 高丽初因之后因倭寇人物俱亡。
#高丽史57卷-志11-地理2-012

○巨济县本海中岛新罗文武王初置裳郡景德王改为巨济郡。 显宗九年置县令元宗十二年因倭失土侨寓居昌县之加祚县忠烈王时倂于管城寻复旧。 有北加助音岛属县三。

  ○鹅洲县本新罗巨老县在巨济岛景德王改今名为巨济郡领县高丽因之。

  ○松边县本新罗松边县亦在巨济岛景德王改名南垂为巨济郡领县。 高丽复旧名仍属。

  ○溟珍县本新罗买珍伊县亦在巨济岛景德王改今名为巨济郡领县高丽因之。
#高丽史57卷-志11-地理2-013

○尙州牧本沙伐国新罗沾解王取以为州法兴王改为上州置军主眞兴王废州为上洛郡。 神文王复置州景德王改为尙州惠恭王复为沙伐州。 太祖二十三年复改为尙州其后又改为安东都督府成宗二年初置十二牧尙州卽其一也十四年置十二州节度使号归德军。 属岭南道。 显宗三年废节度使复为安东大都护府五年改为尙州安抚使九年定为牧为八牧之一。 别号上洛[成庙所定。]又号商山[谚传州北面林下村人姓太者捕贼有功升其村为永顺县。]有洛东江又有大堤名曰恭检[明宗二十五年司录崔正　因旧址而筑之。]属郡七县十七领知事府二。

  ○闻庆郡本新罗冠文县[一云冠县一云高思曷伊城。]景德王改名冠山为古宁郡领县。 高丽初改为闻喜郡显宗九年来属后更今名。 恭让王二年置监务以加恩县属之。[县北有主屹山。] 险阻处三草岾[在县西。]伊火岘[在县西。]串岬迁。[在县南。]

  ○龙宫郡本新罗竺山[一云园山。]成宗十四年升为龙州刺史穆宗八年罢之显宗三年改今名来属明宗二年置监务有河风津。

  ○开宁郡本甘文小国新罗取之眞兴王置军主为靑州眞平王废州文武王为甘文郡景德王改今名。 显宗九年来属明宗二年置监务。

  ○报令郡本新罗三年山郡景德王改为三年郡。 高丽初改保龄郡[后转而为今名。]显宗九年来属明宗二年置监务。 有俗离山。[新罗时称俗离岳为中祀。]

  ○咸昌郡本古宁伽倻国新罗取之为古冬揽郡[一云古陵郡。]景德王改为古宁郡。 光宗十五年为咸宁郡显宗九年来属后更今名。 明宗二年置监务。

  ○永同郡本新罗吉同郡景德王改今名。 成宗十四年升为稽州刺史穆宗八年废刺史显宗九年来属明宗二年置监务六年升为县令后复为监务寻罢之。

  ○海平郡显宗九年来属仁宗二十一年移属一善。

  ○靑山县本新罗屈山县[一云　山。]景德王改名耆山为三年郡领县。 高丽初更今名来属恭让王二年置监务析尙州酒城部曲以隶之十一年还属。

  ○山阳县本新罗近品县[品一作岩。]景德王改名嘉猷为醴泉郡领县。 高丽初更今名显宗九年来属后置监务明宗十年罢之。

  ○化宁郡本新罗　达匕郡[一云沓达。]景德王改为化宁郡。 高丽初因之后为县来*(  ){属}。

  ○功城县本新罗大幷部曲高丽初改今名显宗九年来属。

  ○单密县[单一作丹。]本新罗武冬弥知县[一云曷冬弥知。]景德王改今名为闻韶郡领县。 高丽初因之显宗九年来属。

  ○比屋县本新罗阿火屋县[一云幷屋。]景德王改今名为闻韶郡领县。 高丽初因之显宗九年来属。

  ○安定县[定一作贞。]本新罗阿尸兮县[一云阿乙兮。]景德王改名安贤为闻韶郡领县。 高丽更今名显宗九年来属恭让王二年置监务兼任比屋。

  ○中牟县本新罗刀良县景德王改名道安为化宁郡领县。 高丽更今名显宗九年来属。

  ○虎溪县本新罗虎侧县[一云拜山城。]景德王改今名为古宁郡领县。 显宗九年来属。

  ○御侮县本新罗今勿县[一云阴达。]景德王改今名为开宁郡领县显宗九年来属。

  ○多仁县本新罗达己县[或云多己。] 景德王改今名来属。 至高丽仍属后移属甫州。 别号仁阳。

  ○靑理县本新罗音里火县景德王改为靑骁县来属。 高丽更今名显宗九年仍属。

  ○加恩县本新罗加害县景德王改名嘉善为古宁郡领县。 高丽初更今名显宗九年来属恭让王二年移属闻庆。

  ○一善县本新罗一善郡眞平王升为州置军主神文王废州景德王改为嵩善郡。 成宗十四年为善州刺史显宗九年来属仁宗二十一年改今名置县令后升为知善州事。 别号和义[成庙所定。]有金乌山。

  ○军威县本新罗奴同觅县景德王改今名为嵩善郡领县。 显宗九年来属仁宗二十一年还属一善恭让王二年置监务兼任孝灵。

  ○孝灵县本新罗芼兮县景德王改今名为嵩善郡领县。 显宗九年来属仁宗二十一年还属一善。

  ○缶溪县显宗九年来属后移属善州别号缶林。
#高丽史57卷-志11-地理2-014

○京山府本新罗本彼县景德王改名新安为星山郡领县后改为碧珍郡。 太祖二十三年更今名景宗六年降为广平郡成宗十四年称岱州都团炼使。 显宗三年废团炼使九年改知京山府事。 忠烈王二十一年升为兴安都护府三十四年又升为星州牧忠宣王二年汰诸牧降为京山府。 有伽倻山属郡一县十四。

  ○高灵郡本大伽倻国自始祖伊珍阿　王[一云内珍朱智。]至道设智王凡十六世五百二十年新罗眞兴王灭之以其地为大伽倻郡景德王改今名。 高丽初来属明宗五年置监务。

  ○若木县本新罗大木县[一云七村。]景德王改名溪子为星山郡领县。 高丽更今名来属。

  ○仁同县显宗九年来属。 恭让王二年置监务以若木县属之。[三国史记云星山郡领内寿同县本新罗斯同火县景德王改名今未详。 今以境土考之疑寿同改为仁同也。]

  ○知礼县本新罗知品川县景德王改今名为开宁郡领县。 显宗九年来属恭让王二年置监务别号龟城。

  ○加利县本新罗一利郡景德王改为星山郡。 高丽初更今名显宗九年来属别号　城。

  ○八　县本新罗八居里县[一云北耻长里一云仁里。]景德王改名八里为寿昌郡领县。 高丽初改为八居[后居音转而为　。]显宗九年来属。 别号七谷。

  ○金山县本新罗金山县为开宁郡领县。 高丽仍旧名显宗九年来属恭让王二年置监务别号金陵。

  ○黄涧县本新罗召罗县景德王改今名为永同郡领县。 显宗九年来属后置监务恭愍王三年复来属恭让王二年置监务。

  ○管城县本新罗古尸山郡景德王改为管城郡。 显宗九年来属仁宗二十一年置县令明宗十二年县吏民执县令洪彦幽之有司奏除官号。 忠宣王五年升知沃州事割京山府所属利山安邑阳山三县以属之。

  ○安邑县本新罗阿冬兮县景德王改名安贞为管城郡领县。 高丽初更今名显宗九年来属。

  ○阳山县本新罗助比川县景德王改今名为管城郡领县。 显宗九年来属明宗六年置县令。

  ○利山县本新罗所利山县景德王改今名为管城郡领县。 显宗九年来属明宗六年置监务。

  ○大丘县本新罗达句火县景德王改今名为寿昌郡领县。 显宗九年来属仁宗二十一年置县令。

  ○花园县本新罗舌火县景德王改今名为寿昌郡领县。 显宗九年来属后移属大丘别号锦城。

  ○河滨县本新罗多斯只县[一云沓只。]景德王改今名为寿昌郡领县。 显宗九年来属后移属大丘。
#高丽史57卷-志11-地理2-015

○安东府本新罗古　耶郡景德王改为古昌郡。 太祖十三年与后百济王甄萱战于郡地败之郡人金宣平权幸张吉佐太祖有功拜宣平为大匡幸吉各为大相升郡为安东府后改为永嘉郡成宗十四年称吉州刺史。 显宗三年为安抚使九年改知吉州事二十一年更今名。 明宗二十七年南贼金三孝心等剽略州郡遣使讨平之以府有功升为都护府。 神宗七年东京别抄　佐等聚众叛以府有　御功升为大都护府忠烈王三十四年改为福州牧恭愍王十年避红贼南巡驻辇以州人尽心供顿复升为安东大都护府。[忠烈王以加也乡人护军金仁轨有功升其乡为春阳县忠宣王以敬和翁主乡德山部曲为才山县。 忠惠王以宦者姜金刚入元有负　之劳升其乡退串部曲为奈城县后又*陛{升}吉安部曲为县。] 别号绫罗郡地平郡石陵郡一界郡花山郡古藏郡[皆新罗时称号。]属郡三县十一。

  ○临河郡本高勾丽屈火郡新罗景德王改为曲城郡。 高丽初更今名显宗九年来属。

</div>
    <div class="pagination">
<a href="高丽史_page550.html">上一页</a><span>...</span><a href="高丽史_page546.html">546</a><a href="高丽史_page547.html">547</a><a href="高丽史_page548.html">548</a><a href="高丽史_page549.html">549</a><a href="高丽史_page550.html">550</a><span class="current-page">551</span><a href="高丽史_page552.html">552</a><a href="高丽史_page553.html">553</a><a href="高丽史_page554.html">554</a><a href="高丽史_page555.html">555</a><a href="高丽史_page556.html">556</a><span>...</span><a href="高丽史_page552.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
