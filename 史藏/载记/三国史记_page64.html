<!DOCTYPE html>
<html>
<head>
    <meta charset="UTF-8">
    <title>三国史记 - 第 64 页/共 156 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三国史记 - 第 64 页/共 156 页</h1>
    <div class="content">
二六卷百济本纪四东城王一二年

○十二年，秋七月，征北部人年十五岁已上，筑<沙岘><耳山>二城。

九月，王田于国西<泗　>原。拜<燕突>为达率。冬十一月，无氷。

二六卷百济本纪四东城王一三年

○十三年，夏六月，<熊川>水涨，漂没王都二百余家。秋七月，民饥，亡入<新罗>者，六百余家。

二六卷百济本纪四东城王一四年

○十四年，春三月，雪。夏四月，大风拔木。冬十月，王猎<牛鸣谷>，亲射鹿。

二六卷百济本纪四东城王一五年

○十五年，春三月，王遣使<新罗>请婚，<罗>王以伊　<比智>女，归之。

二六卷百济本纪四东城王一六年

○十六年，秋七月，<高句丽>与<新罗>战<萨水>之原，<新罗>不克，退保<犬牙城>。<高句丽>围之，王遣兵三千救，解围。

二六卷百济本纪四东城王一七年

○十七年，夏五月甲戌朔，日有食之。秋八月，<高句丽>来围<雉壤城>。王遣使<新罗>，请救，<罗>王命将军<德智>，帅兵救之，<丽>兵退归。

二六卷百济本纪四东城王一九年

○十九年，夏五月，兵官佐平<眞老>卒，拜达率<燕突>为兵官佐平。夏六月，大雨，漂毁民屋。

二六卷百济本纪四东城王二零年

○二十年，设<熊津桥>。秋七月，筑<沙井城>，以　率<毗　>鎭之。八月，王以<耽罗>不修贡赋，亲征，至<武珍州>。<耽罗>闻之，遣使乞罪，乃止。[<耽罗>，卽<耽牟罗>。]

二六卷百济本纪四东城王二一年

○二十一年，夏大旱，民饥相食，盗贼多起。臣寮请发仓赈救，王不听。<汉山>人亡入<高句丽>者二千。冬十月，大疫。

二六卷百济本纪四东城王二二年

○二十二年，春，起<临流阁>于宫东，高五丈，又穿池养奇禽。谏臣抗疏不报，恐有复谏者，闭宫门。

○论曰：良药苦口，利于病;忠言逆耳，利于行。是以，古之明君，虚己问政，和颜受谏，犹恐人之不言，悬敢谏之鼓，立诽谤之木而不已。今<牟大王>谏书上而不省，复闭门以拒之。『庄子』曰："见过不更，闻谏愈甚，谓之　。"其<牟大王>之谓乎。

夏四月，田于<牛头城>，遇雨雹，乃止。五月，旱。王与左右宴<临流阁>，终夜极欢。

二六卷百济本纪四东城王二三年

○二十三年，春正月，王都老　，化狐而去。二虎鬪于南山，捕之不得。三月，降霜害麦。夏五月，不雨至秋。七月，设栅于<炭岘>，以备<新罗>。八月，筑<加林城>，以卫士佐平<苗加{芍加}>鎭之。冬十月，王猎于<泗　>东原。十一月，猎于<熊川>北原，又田于<泗　>西原，阻大雪，宿于<马浦村>。初，王以<　加{芍加}>鎭<加林城>，<加>不欲往，辞以疾。王不许。是以，怨王。至是，使人刺王，至十二月乃薨。谥曰<东城王>。[『册府元龟』云：<南济><建元>二年，<百济>王<牟都>，遣使贡献。

诏曰："宝命惟新，泽被絶域，<牟都>世蕃东表，守职遐外，可卽授使持节都督<百济>诸军事鎭东大将军。"

又<永明>八年，<百济>王<牟大>遣使上表。遣谒者仆射<孙副>，策命<大>袭亡祖父<牟都>，为<百济>王，曰："于戱，惟尔世袭忠勤，诚着遐表，海路肃澄，要贡无替，式循彛典，用纂显命，往敬哉。其敬膺休业，可不愼欤。行都督<百济>诸军事鎭东大将军<百济>王。"而『三韩古记』无<牟都>为王之事。又按<牟大>，<盖卤王>之孙，<盖卤>第二子<昆支>之子，不言其祖<牟都>，则『齐书』所载，不可不疑。]

二六卷百济本纪四武宁王元年

○<武宁王>，讳<斯摩{斯麻}>[或云<&隆{余隆}>。]，<牟大王>之第二子也。身长八尺，眉目如畵，仁慈宽厚，民心归附，<牟大>在位二十三年薨，卽位。春正月，佐平<　加{芍加}>据<加林城>叛，王帅兵马，至<牛头城>，命　率<解明>讨之。<　加{芍加}>出降，王斩之，投于<白江>。

○论日{曰}：『春秋』曰："人臣无将，将而必诛。"若<　加>之元恶大　，则天地所不容，不卽罪之，至是自知难免，谋叛而后诛之，晩也。冬十一月，遣达率<优永>，帅兵五千，袭<高句丽><水谷城>。

二六卷百济本纪四武宁王零二年

○二年，春，民饥且疫。冬十一月，遣兵侵<高句丽>边境。

二六卷百济本纪四武宁王零三年

○三年，秋九月，<靺鞨>烧<马首>栅，进攻<高木城>。王遣兵五千，击退之。冬无氷。

二六卷百济本纪四武宁王零六年

○六年，春大疫。三月至五月，不雨，川泽竭。民饥，发仓赈救。

秋七月，<靺鞨>来侵，破<高木城>，杀虏六百余人。

二六卷百济本纪四武宁王零七年

○七年，夏五月，立二栅于<高木城>南，又筑<长岭城>，以备<靺鞨>。冬十月，<高句丽>将<高老>与<靺鞨>谋，欲攻<汉城>，进屯于<横岳>下，王出师，战退之。

二六卷百济本纪四武宁王一零年

○十年，春正月，下令：完固　防，驱内外游食者，归农。

二六卷百济本纪四武宁王一二年

○十二年，夏四月，遣使入<梁>朝贡。秋九月，<高句丽>袭取<加弗城>，移兵破<圆山城>，杀掠甚众。王帅勇骑三千，战于<苇川>之北。<丽>人见王军小{少}，易之，不设阵。王出奇急击，大破之。

二六卷百济本纪四武宁王一六年

○十六年，春三月戊辰朔，日有食之。

二六卷百济本纪四武宁王二一年

○二十一年，夏五月，大水。秋八月，蝗害　。民饥，亡入<新罗>者，九百户。冬十一月，遣使入<梁>朝贡。先是，为<高句丽>所破，衰弱累年。至是上表，称："累破<高句丽>，始与通好，而更为强国。"十二月，<高祖>诏册王，曰："行都督<百济>诸军事鎭东大将军<百济>王<余隆>，守藩海外，远修贡职，　诚款到，朕有嘉焉。宜率旧章，授兹荣命，可使持节都督<百济>诸军事宁东大将军。"

二六卷百济本纪四武宁王二二年

○二十二年，秋九月，王猎于<狐山>之原。冬十月，地震。

二六卷百济本纪四武宁王二三年
</div>
    <div class="pagination">
<a href="三国史记_page63.html">上一页</a><span>...</span><a href="三国史记_page59.html">59</a><a href="三国史记_page60.html">60</a><a href="三国史记_page61.html">61</a><a href="三国史记_page62.html">62</a><a href="三国史记_page63.html">63</a><span class="current-page">64</span><a href="三国史记_page65.html">65</a><a href="三国史记_page66.html">66</a><a href="三国史记_page67.html">67</a><a href="三国史记_page68.html">68</a><a href="三国史记_page69.html">69</a><span>...</span><a href="三国史记_page65.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
