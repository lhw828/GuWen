<!DOCTYPE html>
<html>
<head>
    <meta charset="UTF-8">
    <title>新元史 - 第 198 页/共 398 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>新元史 - 第 198 页/共 398 页</h1>
    <div class="content">　　竽十，竹为之。与巢生皆十九簧，惟指法各异。 

　　七星匏一，九星曜一，闰余匏一。 

　　土部： 

　　埙八。 

　　革部： 

　　晋鼓一，长六尺六寸，面径四尺，围丈有二尺，穹隆者居鼓面三之一。穹径六尺六寸三分寸之一，面绘云龙为饰，其皋陶以朱髹之。下承以彩绘跌座，并鼓高丈余，在郊祀者，挽以马革。按晋鼓，古所以鼓。金奏建于军。宋制晋鼓为乐节。乃李照之失。元误沿其制也。 

　　树鼓四，每树三鼓，其制高六尺六寸，中植以柱，曰建鼓。 

　　树末为翔鹭，下施小圆轮。又为重斗，方盖，并缭以彩绘。四角有竿，各垂壁翣流苏。下以青狻猊因为跌。建旁挟二小鼓，曰鞞，曰应，树乐县之因隅。踏床、鼓桴、并髹以朱。按建、鞞、应三鼓同一座，亦沿宋制之误。雷鼓二，制如鼓而小，税以马革，特其柄播之，旁耳自击。郊祀用之。 

　　雷鼗二，亦以马革鞔之，为大小鼓，交午贯之以柄。郊祀用之。 

　　路鼓二，制如雷鼓，惟非马革，祀宗庙用之。 

　　路鼗二，其制为大小二鼓，余贯之，旁各有耳，以柄摇之，耳往还自击，不以马革。祀宗庙用之。 

　　木部： 

　　祝一，敔一。 

　　麾一，制以绛缯，长七尺，画升龙于上，以金涂龙首朱杠县之，乐长执之，举以作乐，偃以止乐。 

　　照烛二，以长竿置绛罗笼于其末，然烛于中，夜暗，靡远难辨，乐正执之，举以作乐，偃以上乐。 

　　纛二，制若旌幢，高七尺，杠首刻象牛首，下施朱绘盖为三重，以导文舞。 

　　龠六十有四，木为之，象龠之制，舞人所执。 

　　翟六十有四，木柄，端刻龙首，饰以雉羽，缀以流苏，舞人所执。 

　　旌二，制如纛，杠首栖以凤，以导武舞。 

　　干六十有四，木为之。加以彩绘。舞人所执。 

　　戚六十有四，制若剑然。舞人所执。《礼记》注。‘戚，斧也’。今制与古异。 

　　金錞二，范铜为之。中虚，鼻象狻倪，木方跌。二人举錞，筑于跌上。 

　　金钲二，制如铜盘，县而击之，以节乐。 

　　金饶二，制如火斗，有柄，以桐为匡，疏其上如铃，中有丸。执其柄而摇之，其声饶饶然，用以止鼓。 

　　单锋、双铎各二，制如小钟，上有柄，以金为舌，用以振武舞。两锋通一柄者，号曰双锋。 

　　雅鼓二，制如漆简，税以羊革，旁有两纽，工人持之，筑地以节舞。 

　　相鼓二，制如搏拊，以韦为表，实之以糠。拊其两端，以相乐舞节。 

　　鼗鼓二。 

　　表四，木杆，凿方石树之，用以识舞人之兆缀。 

　　凡郊祀、宗庙，用宫县三十六虚，登歌二虚，祀前一日，宿悬于庭中，东方、西方设十二镈钟，各依辰位，编钟处其左，编磬处其右，黄钟之钟起子位，在通街之西，蕤宾之钟起午位，在通街之乐，每辰三虡，谓之一肆，十有二辰，凡三十六虡。树建辑应于四隅，左祝右敔，设县中之北。歌工次之，三十二人，重行相向而坐。凡工坐者，高以杌，地以毡。巢笙次之，萧次之，竽次之，龠次之，篪次之，埙次之，长笛又次之，夹街之左右，瑟翼柷敔之东西，在前行，路鼓、路鼗次之。郊祀则雷鼓、雷鼗。闰余匏在箫之东，七星匏在西，九曜匏次之。一弦琴三列路鼓之东西，东一，西二。三弦、五弦、九弦、九弦皆六，次之。晋鼓一，处县中之东南，以节乐。又设登歌乐于殿之前楹。殿陛之旁，设乐床，二乐工列于上。搏拊二，歌工六，祝一，敔一，在门内，相向而坐。钟一虡在前楹之东，一弦、三弦、五弦、七弦、九弦琴五，次之，瑟二，楹其东，笛一、龠一、篪一，在琴之南，巢笙、和笙各二，次之。埙一，在笛之南，闰余匏、排箫各一，次之，皆西上，磬一虡，在前溢之西。一弦、三弦、五弦、七弦、九弦琴五，次之。瑟二，在其西。一笛、一龠、一篪，在一瑟之南，巢笙、和笙各二，次之，埙一，在笛之南，七星匏、九曜匏、排箫各一，次之，皆东上。旧志前楹西五琴之下，夺二十三字，据圻《续文献通考》补。摄祀设宫县之乐于庭中，东方、西方，磬虡起北，钟虡次之，南方、北方磬虡起西，钟虡次之。设十二镈钟于编县之间，各依辰位。树建鼓于四隅。置柷敔于北县之内。柷一在道东，敔一在道西。路鼓一，在祝之东南。晋鼓一，在敔后。又路鼓一，在祝之西南。诸工人各于其后。东方、西方，以北为上，南方、北方，以西为上，文舞在北，武舞在南，立舞表于兆缀之间。又设登歌之乐于殿上前楹间。玉磬一柷，在西，金钟一虡，在东。祝一，在玉磬北，稍东。搏拊二，一在敔北。东西相向。歌工次之。余工各位于县后，其匏竹者，立于阶间，重行北向，相对为首。 


卷九十二 志第五十九
　　○乐二 

　　△郊祀乐章 

　　成宗大德六年，合祭天地正方帝乐章： 

　　降神，奏《乾宁之曲》，六成； 

　　圜钟宫三成 

　　惟皇上帝，监德昭明。把考承天，治底隆平。 

　　孝思维则，禋祀荐诚，神其降格，万福来并。 

　　黄钟角一成词同前。 

　　太簇征一成词同前。 

　　姑洗羽一成词同前。 

　　初献盥洗，奏《肃宁之曲》： 

　　黄钟宫 

　　明水在下，钟鼓既奏。有享颙若，陟降左右。 

　　辟公之处，多士裸将。吉蠲以祭，其帝其飨。 

　　初献升降，奏《肃宁之曲》： 

　　大吕宫 

　　禋把孔肃，盥荐初升。荐《续通考》作洗。摄齐恭敬。 

　　以荐惟磬。肃雍多士，来格百灵，降福受罪。 

　　万世其承。 

</div>
    <div class="pagination">
<a href="新元史_page197.html">上一页</a><span>...</span><a href="新元史_page193.html">193</a><a href="新元史_page194.html">194</a><a href="新元史_page195.html">195</a><a href="新元史_page196.html">196</a><a href="新元史_page197.html">197</a><span class="current-page">198</span><a href="新元史_page199.html">199</a><a href="新元史_page200.html">200</a><a href="新元史_page201.html">201</a><a href="新元史_page202.html">202</a><a href="新元史_page203.html">203</a><span>...</span><a href="新元史_page199.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
