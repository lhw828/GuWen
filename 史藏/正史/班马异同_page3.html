<!DOCTYPE html>
<html>
 <head>
  <meta charset="utf-8"/>
  <title>
   班马异同 - 第 3 页/共 7 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   班马异同 - 第 3 页/共 7 页
  </h1>
  <div class="content">
   汝隂侯夏侯婴沛人也为沛廐司御每送使客还过沛泗上亭与髙祖语未尝不移日也婴已而试补县吏与髙祖相爱髙祖戏而伤婴人有告高祖髙祖时为亭长重坐伤人告故不伤婴婴证之后移狱覆婴坐髙祖系嵗余掠笞数百终以是脱髙祖髙祖之初与徒属欲攻沛也婴时以县令史为髙祖使上降沛一日髙祖为沛公赐婴爵七大夫以婴为太仆常奉车从攻胡陵婴与萧何降泗水监平平以胡陵降赐婴爵五大夫从击秦军砀东攻济阳下户牖破李由军雍丘下以兵车趣攻战疾破之赐爵执帛常以太仆奉车从击章邯军东阿濮阳下以兵车趣攻战疾破之赐爵执珪圭复常奉车从击赵贲军开封杨熊军曲遇婴从捕虏六十八人降卒八百五十人得印一匮因复常奉车从乂击秦军雒阳东以兵车趣攻战疾赐爵封转为滕公令因复奉车从攻定南阳战于蓝田芷阳以兵车趣攻战疾至霸上项羽至灭秦立沛公为汉王汉王赐婴爵列侯号昭平侯复为太仆从入蜀汉还定三秦从击项籍至彭城项羽大破汉军汉王败不利驰去见孝惠鲁元载之汉王急马罢虏在后常蹶蹳两儿欲弃之婴常收竟载之徐行面雍树乃驰汉王怒行欲斩婴者十余卒得脱而致孝惠鲁元于丰汉王既至荥阳收散兵复振赐婴食邑沂祈阳复常奉车从击项籍下邑追至陈卒定楚至鲁益食兹氏汉王立为即帝位其秋燕王臧荼反婴以太仆从击荼明年从至陈取楚王信更食汝隂剖符世世勿絶以太仆从击代至武泉云中益食千户因从击韩信军胡骑晋阳旁大破之追北至平城为胡所围七日不得通髙帝使使厚遗阏氏冒顿乃开其围一角髙帝出欲驰婴固徐行弩皆持满外向乡卒以得脱益食婴细阳千户复以太仆从击胡骑句注北大破之以太仆击胡骑平城南三陷陈功为多赐所夺邑五百户以太仆从击陈豨黥布军陷陈郤敌益食千户定食汝隂六千九百戸除前所食婴自上初起沛常为太仆从竟髙祖崩以太仆事孝惠帝孝惠帝及髙后徳婴之脱孝惠鲁元于下邑之间也乃赐婴县北第第一曰近我以尊异之孝惠帝崩以太仆事髙后髙后崩代王之来婴以太仆与东牟侯入清宫废少帝以天子法驾迎代王代邸与大臣共立为孝文皇帝复为太仆八嵗卒薨諡为曰文侯子夷侯灶立七年卒子共侯赐立三十一年卒传至曽孙子侯颇尚平阳公主立十九嵗元鼎二年坐与父御婢奸罪自杀国除初婴为滕令奉车故号滕公及曾孙颇尚主主随外家姓号孙公主故滕公子孙更为孙氏
　　颍隂侯灌婴者雎阳贩缯者也髙祖之为沛公畧地至雍丘下章邯败杀项梁而沛公还军于砀婴初以中涓从击破东郡尉于成武及秦军于杠里疾鬭赐爵七大夫又从攻秦军亳南开封曲遇战疾力赐爵执帛号宣陵君从攻阳武以西至雒阳破秦军尸北北絶河津南破南阳守齮阳城东遂定南阳郡西入武闗战于蓝田疾力至霸上赐爵执珪圭号昌文君沛公立为汉王拜婴为郎中从入汉中十月拜为中谒者从还定三秦下栎阳降塞王还围章邯于废丘未抜从东出临晋闗击降殷王定其地击项羽将龙且魏相项他军定陶南疾战破之赐婴爵列侯号昌文侯食杜平乡复以中谒者从降下砀以北至彭城项羽击大破汉王汉王遁而西婴从还军于雍丘王武魏公申徒反从击破之攻下外黄西收兵军于荥阳楚骑来众汉王乃乃择军中可为车骑将者皆推故秦骑士重泉人李必骆甲习骑兵今为校尉可为骑将汉王欲拜之必甲曰臣故秦民恐军不信臣臣愿得大王左右善骑者傅之灌婴虽少然数力战乃乃拜灌婴为中大夫令李必骆甲为左右校尉将郎中骑兵击楚骑于荥阳东大破之受诏别击楚军后絶其饷饟道起阳武至襄邑击项羽之将项冠于鲁下破之所将卒斩右司马骑将各一人击破柘公王武军于燕西所将卒斩楼烦将五人连尹一人击王武别将桓婴白马下破之所将卒斩都尉一人以骑度河南送汉王到雒阳使从北迎相国韩信军于邯郸还至敖仓婴迁为御史大夫三年以列侯食邑杜平乡以御史大夫受诏将郎中骑兵东属相国韩信击破齐军于歴下所将卒虏车骑将军华毋伤及将吏四十六人降下临菑淄得齐守相田光追齐相田横至嬴博击破其骑所将卒斩骑将一人生得骑将四人攻下嬴博破齐将军田吸于千乘所将卒斩吸之东从韩信攻龙且留公于高假密卒斩龙且生得右司马连尹各一人楼烦将十人身生得亚将周兰齐地已定韩信自立为齐王使婴别将击楚将公杲于鲁北破之转南破薛郡长身虏骑将一人入攻博阳前至下相以东南僮取虑徐度淮尽降其城邑至广陵项羽使项声薛公郯公复定淮北婴度淮北击破项声郯公下邳斩薛公下下邳夀春击破楚骑于平阳遂降彭城虏柱国项陀降留薛沛酂萧相攻苦谯复得亚将周兰与汉王防颐乡从击项籍军于陈下破之所将卒斩楼烦将二人虏骑将八人赐益食邑二千五百户项籍败垓下去也婴以御史大夫受诏将车骑别追项籍至东城破之所将卒五人共斩项籍皆赐爵列侯降左右司马各一人卒万二千人尽得其军将吏下东城歴阳渡度江破吴郡长吴下得吴守遂定吴豫章防稽郡还定淮北凡五十二县汉王即立为皇帝位赐益婴邑三千户其秋以车骑将军从击破燕王臧荼明年从至陈取楚王信还剖符世世勿絶食颍隂二千五百户号曰颍隂侯以车骑将军从击反汉韩王信于代至马邑受诏别降楼烦以北六县斩代左相将破胡骑将于武泉北复从击韩信胡骑晋阳下所将卒斩胡白题将一人又受诏并将燕赵齐梁楚车骑击破胡骑于硰石至平城为胡所围困从还军东垣从击陈豨受诏别攻豨丞相侯敞军曲逆下破之卒斩敞及特将五人降曲逆卢奴上曲阳安国安平攻下东垣黥布反以车骑将军先出攻布别将于相破之斩亚将楼烦将三人又进击破布上柱国军及大司马军又进破布别将肥诛铢婴身生得左司马一人所将卒斩其小将十人追北至淮上益食邑二千五百戸布已破髙帝归定令婴食颍隂五千户除前所食邑凡从所得二千石二人别破军十六降城四十六定国一郡二县五十二得将军二人柱国相国各一人二千石十人婴自破布归髙帝崩婴以列侯事孝惠帝及吕太后太吕后崩吕禄等以赵王自置为将军军长安欲为乱齐哀王闻之举兵西且入诛不当为王者上将军吕禄等闻之乃遣以婴为大将将军往击之婴行至荥阳乃与绛侯等谋因屯兵荥阳风齐王以诛吕氏事齐兵止不前绛侯等既诛诸吕齐王罢兵归婴亦罢兵自荥阳归还与绛侯陈平共立代王为孝文皇帝孝文皇帝于是益封婴三千户赐黄金千斤拜为太尉三嵗绛侯勃免相就国婴为丞相罢太尉官是嵗匈奴大入北地上郡令丞相婴将骑八万五千往击匈奴匈奴去济北王反诏乃罢婴之兵后嵗余婴以丞相卒薨谥曰懿侯子平侯阿代侯二十八年卒子彊代侯十二年至孙彊有罪絶二嵗元光三年天子武帝复封灌婴孙贤为临汝侯续灌氏奉婴后后八嵗坐行赇有罪国除
　　太史公曰吾适丰沛问其遗老观故萧曹樊哙滕公之家及其素异哉所闻方其鼓刀屠狗卖缯之时岂自知附骥之尾垂名汉庭徳流子孙哉余与他广通为言髙祖功臣之兴时若此云
　　賛曰仲尼称犁牛之子骍且角虽欲勿用山川其舍诸言士不系于世类也语曰虽有兹基不如逢时信矣樊哙夏侯婴灌婴之徒方其鼓刀仆御贩缯之时岂自知附之尾勒功帝籍庆流子孙哉当孝文时天下以郦寄为卖友夫卖友者谓见利而忘义也若寄父为功臣而又埶劫虽摧吕禄以安社稷义存君亲可也










　　班马异同卷十一
　　钦定四库全书
　　班马异同卷十二
　　宋　倪思　编
　　张丞相列传第三十六　　史记九十六
　　张周赵任申屠传第十二　汉书四十二
　　张丞相苍者阳武人也好书律厯秦时为御史主柱下方书有罪亡归及沛公略地过阳武苍以客从攻南阳苍坐法当斩解衣伏质身长大肥白如瓠时王陵见而怪其美士乃言沛公赦勿斩遂从西入武闗至咸阳沛公立为汉王入汉中还定三秦陈余击走常山王张耳耳归汉汉乃以张苍为常山守从淮隂侯韩信击赵苍得陈余赵地已平汉王以苍为代相备边寇已而徙为赵相相赵王耳耳卒相其子赵王敖复徙相代王燕王臧荼反髙祖往击之苍以代相从攻臧荼有功以六年中封为北平侯食邑千二百户迁为计相一月更以列侯为主计四嵗是时萧何为相国而张苍乃自秦时为柱下御史明习天下图书记籍苍又善用算律厯故令苍以列侯君相府领主郡国上计者黥布反亡汉立皇子长为淮南王而张苍相之十四年迁为御史大夫周昌者沛人也其从兄曰周苛秦时皆为泗水卒史及髙祖起沛击破泗水守监于是周昌周苛昌自卒史从沛公沛公以周昌为职志周苛为客从入闗破秦沛公立为汉王以周苛为御史大夫周昌为中尉汉王四三年楚围汉王荥阳急汉王遁出去而使周苛守荥阳城楚破荥阳城欲令周苛将苛骂曰若趣降汉王不然今为虏矣项羽怒烹周苛汉王于是乃拜周昌为御史大夫常从击破项籍以六年中与萧曹等俱封封周昌为汾隂侯周苛子周成以父死事封为髙景侯昌为人彊力敢直言自萧曹等皆卑下之昌尝燕时入奏事髙帝方拥戚姬昌还走髙帝逐得骑周昌项上问曰我何如主也昌仰曰陛下即桀纣之主也于是上笑之然尤惮周昌及髙帝欲废太子而立戚姬子如意为太子大臣固争之莫能得上以留侯策即止而周昌庭争之彊上问其説昌为人吃又盛怒曰臣口不能言然臣期期知其不可陛下虽欲废太子臣期期不奉诏上欣然而笑既即罢吕后侧耳于东厢箱聴见周昌为诡跪谢曰微君太子防废是后嵗戚姬子如意为赵王年十嵗髙祖忧即万嵗之后不全也赵尧年少为符玺御史赵人方与公谓御史大夫周昌曰君之史赵尧年虽少然竒士才也君必异之是且代君之位周昌笑曰尧年少刀笔吏耳何能至是乎居顷之赵尧侍髙祖髙祖独心不乐悲歌羣臣不知上之所以然赵尧进请问曰陛下所为不乐非为以赵王年少而戚夫人与吕后有郤隙邪备万嵗之后而赵王不能自全乎髙祖曰然吾我私忧之不知所出尧曰陛下独宜为赵王置贵彊相及吕后太子羣臣素所敬惮者乃可髙祖曰然吾念之欲如是而羣臣谁可者尧曰御史大夫周昌其人有坚忍质伉直且自吕后太子及大臣皆素敬严惮之独昌可髙祖曰善于是乃召周昌谓曰吾欲固欲烦公公彊为我相赵王周昌泣曰臣初起从陛下陛下独奈何中道而弃之于诸侯乎髙祖曰吾极知其左迁然吾私忧赵王念非公无可者公不得已彊行于是徙御史大夫周昌为赵相既行久之髙祖持御史大夫印弄之曰谁可以为御史大夫者孰视赵尧曰无以易尧遂拜赵尧为御史大夫尧亦前有军功食邑及以御史大夫从击陈豨有功封为江邑侯髙祖崩吕太后使使召赵王其相周昌令王称疾不行使者三反周昌曰髙帝属臣赵王王年少窃闻太后怨戚夫人欲召赵王并诛之臣固为不敢遣赵王王且亦疾不能奉诏于是髙太后患之怒乃使使召赵相周昌周昌相至谒髙太后太髙后怒而骂周昌曰尔不知我之怨戚氏乎而不遣赵王何昌既被征髙后使使召赵王赵王果来至长安月余饮药而死见鸩杀周昌因谢病不朝见三嵗而死薨谥曰悼侯传子至孙意有罪国除景帝复封昌孙左车为安阳侯有罪国除初赵尧既代周昌为御史大夫髙祖崩事恵帝终世后五嵗髙后元年闻御史大夫江邑侯赵怨尧前髙祖时定赵王如意之画乃抵尧罪以广阿侯任敖为御史大夫
　　任敖者故沛人也少为狱吏髙祖尝辟避吏吏系吕后遇之不谨任敖素善髙祖怒击伤主吕后吏及髙祖初起敖以客从为御史守丰二嵗髙祖立为汉王东击项籍羽敖迁为上党守陈豨反时敖坚守封为广阿侯食邑千八百戸髙后时为御史大夫三嵗免孝文元年薨諡曰懿侯传子至曾孙越人坐为太常庙酒酸不敬国除初任敖免以平阳侯曹窋代敖为御史大夫髙后崩不与大臣共诛诸吕禄等后坐事免以淮南相张苍为御史大夫苍与绛侯等尊立代王为孝文皇帝四年代丞相灌婴卒张苍为丞相自汉兴至孝文二十余年防天下初定将相公卿皆军吏张苍为计相时绪正律厯以髙祖十月始至霸上因故因秦时本以十月为嵗首弗不革推五徳之运以为汉当水徳之时尚上黒如故吹律调乐人入之音声及以比定律令若百工天下作程品至于为丞相卒就之故汉家言律厯者本之张苍苍本尤好书无所不观无所不通而尤善律厯张苍徳安国侯王陵王陵者安国侯也及苍贵常父事王陵陵死后苍为丞相洗沐常先朝陵夫人上食然后敢归家苍为丞相十余年鲁人公孙臣上书陈终始五徳传言汉土徳时其符有黄龙当见当改正朔易服色诏事下其议张苍张苍以为非是罢之其后黄龙见成纪于是文帝召公孙臣以为博士草立土徳之时厯制度更元年张丞相苍由此自绌谢病称老苍任人为中大为奸利上以为让苍苍遂病免苍为丞相十五年而免孝景前五年苍卒薨谥为曰文侯传子康代侯八年卒子至孙类代为侯八年坐临诸侯丧后就位不敬有罪国除初张苍父长不满五尺及生苍苍长八尺余为侯丞相苍子复长八尺及孙类长六尺余坐法失侯苍之免相后老口中无齿食乳女子为乳母妻妾以百数尝孕者不复幸苍年百有余嵗而乃卒著书十八篇言隂阳律厯事
　　申屠丞相嘉者梁人也以材官蹶张从髙帝击项籍迁为队率从击黥布军为都尉孝恵时为淮阳守孝文帝元年举故吏士以二千石从髙祖皇帝者悉以为闗内侯食邑二三十四人而申屠嘉食邑五百户十六年张苍已为丞相嘉迁为御史大夫张苍免相孝文帝欲用以皇后弟窦广国为丞相曰恐天下以吾私广国广国贤有行故欲相之曰恐天下以吾私广国念久念之不可而髙帝时大臣又皆多死余见无可者乃以御史大夫嘉为丞相因故邑封为故安侯嘉为人亷直门不受私谒是时大中大夫邓通方隆爱幸赏赐累钜万文帝尝常燕饮通家其见宠如是是时丞相嘉入朝而通居上傍旁有怠慢之礼丞相嘉奏事毕因言曰陛下幸爱羣幸臣则富贵之至于朝廷之礼不可以不肃上曰君勿言吾私之罢朝坐府中嘉为檄召邓通诣丞相府不来且斩通通恐入言文帝上文帝上曰汝第往吾今使人召若通至诣丞相府免冠徒跣顿首谢嘉嘉坐自如故不弗为礼责曰夫朝廷者髙皇帝之朝廷也通小臣戏殿上大不敬当斩吏今行斩之通顿首首尽出血不解文帝上度丞相已困通使使者持节召通而谢丞相曰此吾弄臣君其释之邓通既至为文帝上泣曰丞相防杀臣嘉为丞相五嵗孝文帝崩孝景帝即位二年鼂错为内史贵幸用事诸法令多所请变更议以谪适罚侵削诸侯而丞相嘉自绌所言不用疾错错为内史门东出不便更穿一门南出南出者太上皇庙堧垣也嘉闻之欲因此以法错擅穿宗庙垣为门奏请诛错错客有语错错恐夜入宫上谒自归景帝上至朝丞相嘉奏请诛内史错景帝上曰错所穿非真庙垣乃外堧垣故他冗官居其中且又我使为之错无罪罢朝嘉谓长史曰吾悔不先斩错乃先请之为错所卖至舍因呕血而死谥为曰节侯传子共侯蔑代三年卒子侯去病代三十一年卒至孙子侯防代六嵗坐为九江太守受故官送有罪国除自申屠嘉死之后景帝时开封侯陶青桃侯刘含为丞相及今上武帝时柏至侯许昌平棘侯薛泽武彊侯庄青翟髙商陵侯赵周等为丞相皆以列侯继嗣踵娖娖亷谨为丞相备员而已无所能发明功名有着于当世者
　　太史公賛曰张苍文学好律厯为汉名相而绌贾生公孙臣等言正朔服色事而不专遵明用秦之颛顼厯何哉周昌木彊人也任敖以旧徳用申屠嘉可谓刚毅守节矣然无术学殆与萧曹陈平异矣




　　班马异同卷十二
　　钦定四库全书
　　班马异同卷十三
　　宋　倪思　编
　　郦生陆贾列传第三十七　　史记九十七
　　郦陆朱刘叔孙传第十三　　汉书四十二
　　郦生食其者陈留髙阳人也好读书家贫落魄无以为衣食业为里监门吏然吏县中贤豪不敢役县中皆谓之狂生及陈胜项梁等起诸将徇地过髙阳者数十人郦生食其问闻其将皆握齱好苛荷礼自用不能聴大度之言郦生食其乃乃深自藏匿后闻沛公将兵略地陈留郊沛公麾下骑士适郦生食其里中子也沛公时时问邑中贤士豪俊骑士归郦生食其见谓之曰吾闻沛公慢嫚而易人多有大略此真吾所愿从游莫为我先若见沛公谓曰臣里中有郦生年六十余长八尺人皆谓之狂生生自谓我非狂生骑士曰沛公不好喜儒诸客冠儒冠来者沛公辄解其冠溲溺其中与人言常大骂未可以儒生説也郦生食其曰第言之骑士从容言如郦生食其所诫戒者沛公至髙阳传舍使人召郦生食其郦生食其至入谒沛公方倨踞牀使令两女子洗足而见郦生食其郦生食其入则即长揖不拜曰足下欲助秦攻诸侯乎且欲率诸侯破秦也乎沛公骂曰竖儒夫天下同苦秦久矣故诸侯相率而攻秦何谓助秦攻诸侯乎郦生食其曰必欲聚徒合义兵诛无道秦不宜倨踞见长者于是沛公辍洗起摄衣延郦生食其上坐谢之郦生食其因言六国从横衡时沛公喜赐郦生食其食问曰计将安出郦生食其曰足下起纠瓦合之众卒收散乱之兵不满万人欲以径入彊秦此所谓探虎口者也失陈留天下之冲四通五达之郊也今其城中又多积粟臣善知其令今请得使之令下足下即不聴足下举兵攻之臣为内应于是遣郦生食其往行沛公引兵随之遂下陈留号郦食其为广野君郦生食其言其弟郦商使将数千人从沛公西南畧地郦生食其常为説客驰使诸侯汉三年秋项羽击汉防荥阳汉兵遁保巩洛楚人闻淮隂侯韩信破赵彭越数反梁地则分兵救之淮隂韩信方东击齐汉王数困荥阳成臯计欲捐臯以东屯巩洛雒以拒距楚郦生食其因曰臣闻之知天之天者王事可成不知天之天者王事不可成王者以民人为天而民人以食为天夫敖仓天下转输久矣臣闻其下乃有藏粟甚多楚人拔荥阳不坚守敖仓乃引而东令适卒分守成臯此乃天所以资汉也方今楚易取而汉反却郤自夺其便臣窃以为过矣且两雄不俱立楚汉久相持不决百姓骚动海内揺荡农夫释耒工红女下机天下之心未有所定也愿足下急复进兵收取荥阳据敖仓庾之粟塞成臯之险杜大行之道距蜚飞狐之口守白马之津以示诸侯效实形制之势则天下知所归矣方今燕赵已以定唯齐未下今田广据千里之齐田间将二十万之众军于厯城诸田宗彊负海岱阻河济南近楚齐人多变诈足下虽遣数十万师未可以嵗月破也臣请得奉明诏説齐王使为汉而称东藩上曰善乃从其画复守敖仓而使郦生食其説齐王曰王知天下之所归乎王曰不知也曰王知天下之所归则齐国可得而有也若不知天下之所归即齐国未可得保也齐王曰天下何所归食其曰天下归汉齐王曰先生何以言之曰汉王与项王戮力西面击秦约先入咸阳者王之汉王先入咸阳项王负背约不与而王之汉中项王迁杀义帝汉王闻之起蜀汉之兵击三秦出闗而责义帝之负处收天下之兵立诸侯之后降城即以侯其将得赂即则以分其壬与天下同其利豪英贤才材皆乐为之用诸侯之兵四面而至蜀汉之粟方船而下项王有倍背约之名杀义帝之负于人之功无所记于人之罪无所忘战胜而不得其赏拔城而不得其封非项氏莫得用事为人刻印刓玩而不能授攻城得赂积财而不能赏天下畔之贤才材怨之而莫为之用故天下之士归于汉王可坐而防也夫汉王发蜀汉定三秦涉西河之外援上党之兵下井陉诛成安君破北魏举三十二城此蚩尤黄帝之兵也非人之力也天之福也今已据敖仓之粟塞成臯之险守白马之津杜太行之阪阸距蜚飞狐之口天下后服者先亡矣王疾先下汉王齐国社稷可得而保也不下汉王危亡可立而待也田广以为然乃聴郦生食其罢厯下兵守战备与郦生食其日纵酒淮隂侯韩信闻郦生食其冯伏轼下齐七十余城乃夜度兵平原袭齐齐王田广闻汉兵至以为郦生食其卖已乃曰汝能止汉军我活汝不然我将亨汝郦生曰举大事不细谨盛徳不辞让而公不为若更言齐王遂亨郦生食其引兵东走汉十二年曲周侯郦商以丞相将兵击黥布有功髙祖举列侯功臣思郦食其郦食其子郦疥数将兵功未当侯上以其父故封疥为髙梁侯后更食武阳卒子遂嗣三世元狩元年中武遂侯平有罪坐诈诏衡山王取百斤金当弃市病死国除也
　　陆贾者楚人也以客从髙祖定天下名为有口辩士居左右常使诸侯及髙祖时中国初定尉他佗平南越因王之髙祖使陆贾赐尉他佗印为南越王陆生贾至尉他佗魋结箕倨踞见陆生贾陆生贾因进説他佗曰足下中国人亲戚昆弟坟墓在真定今足下反天性弃冠带欲以区区之越与天子抗衡为敌国祸且及身矣且夫秦失其政正诸侯豪杰并起唯汉王先入闗据咸阳项羽籍倍背约自立为西楚霸王诸侯皆属可谓至彊矣然汉王起巴蜀鞭笞天下劫略诸侯遂诛项羽灭之五年之间海内平定此非人力天之所建也天子闻君王王南越而不助天下诛暴逆将相欲移兵而诛王天子怜百姓新劳苦故且休之遣臣授君王印剖符通使君王宜郊迎北面称臣乃欲以新造未集之越屈彊于此汉诚闻之掘烧君王先人冢墓夷灭种宗族使一偏将将十万众临越则即越杀王降汉如反覆手耳于是尉他佗乃蹶然起坐谢陆生贾曰居蛮夷中久殊失礼义因问陆生贾曰我孰与萧何曹参韩信贤陆生贾曰王似贤也复问曰我孰与皇帝贤陆生贾曰皇帝起丰沛讨暴秦诛彊楚为天下兴利除害继五帝三皇王之业统天下理中国中国之人以亿计地方万里居天下之膏腴人众车轝舆万物殷富政由一家自天地剖泮判未始有也今王众不过数十万皆蛮夷崎呕山海间譬若如汉一郡王何乃乃比于汉尉他佗大笑曰吾不起中国故王此使我居中国何渠遽不若汉乃大説陆生贾留与饮数月曰越中无足与语至生来令我日闻所不闻赐陆生贾槖中装直千金他它送亦千金陆生贾卒拜尉他佗为南越王令称臣奉汉约归报髙祖帝大悦説拜贾为太中大夫陆生贾时时前説称诗书髙帝骂之曰乃乃公居马上而得之安事诗书陆生贾曰居马上得之宁可以马上治之乎且汤武逆取而以顺守之文武并用长久之术也昔者呉王夫差智伯极武而亡秦任刑法不变卒灭赵氏乡使秦已并天下行仁义法先圣陛下安得而有之髙帝不怿而有惭色乃谓陆生贾曰试为我着秦所以失天下吾所以得之者何及古成败之国陆生贾乃粗述存亡之征凡着十二篇每奏一篇髙帝未尝不称善左右呼万嵗号称其书曰新语孝惠帝时吕太后用事欲王诸吕畏大臣及有口者陆生贾自度不能争之乃病免家居以好畤田地善可以往家焉有五男乃乃出所使越得槖中装卖千金分其子子二百金令为生产陆生贾常乘安车驷马从歌舞鼓琴瑟侍者十人宝劔直百金谓其子曰与汝女约过汝女汝女给吾人马酒食极饮十日而更所死家得宝劔车骑侍从者一嵗中以往来过他它客率不过再三过数见不击鲜无毋久慁溷公女为也吕太后时王诸吕诸吕擅权欲劫少主危刘氏右丞相陈平患之力不能争恐祸及已平尝燕居深念陆生贾往不请直入坐而陈丞相平方深念不时见陆生贾陆生贾曰何念之深也陈平曰生揣我何念陆生贾曰足下位为上相食三万户侯可谓极富贵无欲矣然有忧念不过患诸吕少主耳陈平曰然为之奈何陆生贾曰天下安注意相天下危注意将将相和调则士务豫附士务豫附天下虽有变即则权不分权不分为社稷计在两君掌握耳臣常欲谓太尉绛侯绛侯与我戏易吾言君何不交驩太尉深相结为陈平画吕氏数事陈平用其计乃以五百金为绛侯夀厚具乐饮太尉太尉亦报如之此两人深相结则吕氏谋益衰坏陈平乃以奴婢百人车马五十乘钱五百万遗陆生贾为饮食饮费陆生贾以此游汉廷公卿间名声籍甚及诛诸吕氏立孝文帝陆生贾颇有力焉孝文帝即位欲使人之南越陈丞相平等乃言陆生贾为太中大夫往使尉他佗令尉他去黄屋称制令比诸侯皆如意防指语在南越语传中陆生竟以夀终
　　平原君朱建者楚人也故尝为淮南王黥布相有辠去后复事黥布布欲反时问平原君建平原君建谏止之布不聴而聴梁父侯遂反汉既诛布闻平原君建谏之不与谋得不诛语在黥布传中髙祖赐建号平原君家徙长安为人辩有口刻亷刚直家于长安行不茍合义不取容辟阳侯行不正得幸吕太后时辟阳侯欲知平原君建平原君建不肯见及平原君建母死陆生素与平原君善过之平原君家贫未有以发丧方假贷貣服具陆生贾素与建善乃令平原君丧陆生往见辟阳侯贺曰平原君母死辟阳侯曰平原君母死何乃贺我乎陆生贾曰前日君侯欲知平原君平原君义不知君以其母故今其母死君诚厚送丧则彼为君死矣辟阳侯乃乃奉百金往税裞列侯贵人以辟阳侯故往税凡五百金久之辟阳侯幸吕太后人或毁辟阳侯于孝惠帝孝惠帝大怒下吏欲诛之吕太后慙不可以言大臣多害辟阳侯行欲遂诛之辟阳侯困急因使人欲见平原君建平原君建辞曰狱急不敢见君建乃求见孝惠幸臣闳籍孺説之曰君所以得幸帝天下莫不闻今辟阳侯幸太后而下吏道路皆言君谗欲杀之今日辟阳侯诛旦曰太后含怒亦诛君君何不肉袒为辟阳侯言于帝帝聴君出辟阳侯太后大驩两主共俱幸君君贵富贵益倍矣于是闳籍孺大恐从其计言帝帝果出辟阳侯辟阳侯之囚欲见平原君建平原君建不见辟阳侯辟阳侯以为倍已背之大怒及其成功出之乃大惊吕太后崩大臣诛诸吕辟阳侯于诸吕至深而卒不诛计画所以全者皆陆生平原君之力也孝文帝时淮南厉王杀辟阳侯以党诸吕故孝文帝闻其客平原君朱建为其计防使吏捕欲治闻吏至门平原君建欲自杀诸子及吏皆曰事未可知何早自杀为平原君建曰我死祸絶不及而乃身矣遂自刭孝文帝闻而惜之曰吾无杀建意杀之也乃召其子拜为中大夫使匈奴单于无礼乃骂单于遂死匈奴中【汉书建传止此】初沛公引兵过陈留郦生踵军门上谒曰髙阳贱民郦食其窃闻沛公暴露将兵助楚讨不义敬劳从者愿得望见口画天下便事使者入通沛公方洗问使者曰何如人也使者对曰状貌类大儒衣儒衣冠侧注沛公曰为我谢之言我方以天下为事未暇见儒人也使者出谢曰沛公敬谢先生方以天下为事未暇见儒人也郦生瞠目按劔叱使者曰走复入言沛公吾髙阳酒徒也非儒人也使者惧而失谒跪拾谒还走复入报曰客天下壮士也叱臣臣恐至失谒曰走复入言而公髙阳酒徒也沛公遽雪足杖矛曰延客入郦生入揖沛公曰足下甚苦暴衣露冠将兵助楚讨不义足下何不自喜也臣愿以事见而曰吾方以天下为事未暇见儒人也夫足下欲兴天下之大事而成天下之大功而以目皮相恐失天下之能士且吾度足下之智不如吾勇又不如吾若欲就天下而不相见窃为足下失之沛公谢曰乡者闻先生之容今见先生之意矣乃延而坐之问所以取天下者郦生曰夫足下欲成大功不如止陈留陈留者天下之据冲也兵之防地也积粟数千万石城守甚坚臣素善其令愿为足下説之不聴臣臣请为足下杀之而下陈留足下将陈留之众据陈留之城而食其积粟招天下之从兵从兵已成足下横行天下莫能有害足下者矣沛公曰敬闻命矣于是郦生乃夜见陈留令説之曰夫秦为无道而天下畔之今足下与天下从则可以成大功今独为亡秦婴城而坚守臣窃为足下危之陈留令曰秦法至重也不可以妄言妄言者无类吾不可以应先生所以教臣者非臣之意也愿勿复道郦生留宿卧夜半时斩陈留令首逾城而下报沛公沛公引兵攻城县令首于长竿以示城上人曰趣下而令头已断矣今后下者必先斩之于是陈留人见令已死遂相率而下沛公沛公舍陈留南城门上因其库兵食积粟留出入三月从兵以万数遂入破秦
　　太史公曰世之传郦生书多曰汉王已拔三秦东击项籍而引军于巩洛之间郦生被儒衣往説汉王乃非也自沛公未入闗与项羽别而至髙阳得郦生兄弟今读陆生新语书十二篇固当时之辩士至平原君子与余善是以得具论之













　　班马异同卷十三
　　钦定四库全书
　　班马异同卷十四
　　宋　倪思　编
　　傅靳剻成列传第三十八　史记九十八
　　汉书同樊郦滕灌
　　阳陵侯傅寛以魏五大夫骑将从为舍人起横阳从攻安阳杠里击赵贲军于开封及击杨熊曲遇阳武斩首十二级赐爵卿从至霸上沛公立为汉王汉王赐寛封号共徳君从入汉中迁为右骑将从定三秦赐食邑雕隂从击项籍待怀赐爵通徳侯从击项冠周兰龙且所将卒斩骑将一人敖下益食邑属淮隂击破齐歴下军击田解属相国参残博益食邑因定齐地剖符世世勿絶封为阳陵侯二千六百户除前所食为齐右丞相备齐五嵗为齐相国四月击陈豨属大尉勃以相国代丞相哙击豨一月徙为代相国将屯二嵗为代丞相将屯孝恵五年卒薨諡为曰景侯子须侯精立二十四年卒子共侯则立十二年卒至曾孙子侯偃立二十一年坐与淮南王谋反诛死国除
　　信武侯靳歙以中涓从超宛朐攻济阳破李由军击秦军亳南开封东北斩骑十千人将一人首五十七级捕虏七十三人赐爵封号临平君又战蓝田北斩车司马一二人骑长一人首二十八级捕虏五十七人至霸上沛公立为汉王赐歙爵建武侯迁为骑都尉从定三秦别西击章平军于陇西破之定陇西六县所将卒斩车司马各四人骑长十二人从东击楚至彭城汉军败还保雍丘去击反者王武等略梁地别将西击邢説军菑南破之身得説都尉二人司马十二人降吏卒四千六百八十人破楚军荥阳东三年赐食邑四千二百户别之河内击赵将贲郝军朝歌破之所将卒得骑将二人车马二百五十匹从攻安阳以东至棘蒲下七十县别攻破赵军得其将司马二人四人降吏卒二千四百人从攻降下邯郸别下平阳身斩守相所将卒斩兵守郡守各一人降邺从攻朝歌邯郸及又别击破赵军降邯郸郡六县还军敖仓破项籍军成臯南击絶楚饷饟道起荥阳至襄邑破项冠军鲁下略地东至缯鄫郯下邳南至蕲竹邑击项悍济阳下还击项籍军陈下破之别定江陵降江陵柱国大司马以下八人身得江陵王生致之雒阳因定南郡从至陈取楚王信剖符世世勿絶定食四千六百户号为信武侯以骑都尉从击代攻韩信平城下还军东垣有功迁为车骑将军并将梁赵齐燕楚车骑别击陈豨丞相敞破之因降曲逆从击黥布有功益封定食邑五千三百户凡斩首九十级虏百三四十二人别破军十四降城五十九定郡国各一县二十三得王柱国各一人二千石以下至五百石三十九人髙后五年歙卒薨谥为曰肃侯子亭嗣代侯二十一年坐事国人过律有罪孝文后三年夺侯国除剻成侯周緤者沛人也姓周氏常为髙祖参乘以舍人从髙祖起沛至霸上西入蜀汉还定三秦常为叅乘赐食邑池阳从东击项羽荥阳絶甬道从出度平隂遇淮隂侯韩信军兵襄国军战有乍利乍不利终无亡离上心上以緤为信武侯食邑三千三百户髙祖十二年以緤为剻成侯除前所食邑上欲自击陈豨剻成侯緤泣曰始秦攻破天下未尝曽自行今上常自行是为无亡人可使者乎上以为爱我赐入殿门不趋杀人不死十二年更封緤为剻成侯至孝文五年緤以夀终薨谥为曰贞侯子昌嗣代侯有罪国除至孝景帝中二年复封緤子应为郸侯薨諡曰康侯子仲居嗣代侯至元鼎三年居坐为太常有罪国除
　　太史公曰阳陵侯傅寛信武侯靳歙皆髙爵从髙祖起山东攻项籍诛杀名将破军降城以十数未尝困辱此亦天授也剻成侯周緤操心坚正身不见疑上欲有所之未尝不垂涕此有伤心者然可谓笃厚君子矣【汉书賛在灌婴传后】
　　班马异同卷十四
　　钦定四库全书
　　班马异同卷十五
　　宋　倪思　编
　　刘敬叔孙通列传第三十九　史记九十九
　　汉书同郦生诸传　　　　汉书四十三
　　刘娄敬者齐人也汉五年戍陇西过洛雒阳高帝在焉娄敬脱挽辂衣其羊裘见齐人虞将军曰臣愿见上言便宜事虞将军欲与之鲜衣娄敬曰臣衣帛衣帛见衣褐衣褐见终不敢易衣于是虞将军入言上上召入见赐食已而问娄敬娄敬说曰陛下都洛雒阳岂欲与周室比隆哉上曰然娄敬曰陛下取天下与周室异周之先自后稷尧封之邰积徳累絫善十有余世公刘避桀居豳大王以狄伐故去豳杖马棰去居岐国人争随归之及文王为西伯断虞芮之讼始受命吕望伯夷自海滨来归之武王伐纣不期而防孟津之上八百诸侯皆曰纣可伐矣遂灭殷成王即位周公之属傅相焉乃营成周都雒洛邑以此为此天下之中也诸侯四方纳贡职道里均钧矣有徳则易以王无徳则易以亡凢居此者欲令周务以徳致人不欲依阻险令后世骄奢以虐民也及周之盛时天下和洽四夷乡风慕义怀徳附离而并事天子不屯一卒不战一士八夷大国之民莫不宾服效其贡职及周之衰也分而为两二天下莫朝周周不能制也非其徳薄也而形势弱也今陛下起丰击沛收卒三千人以之径往而卷蜀汉定三秦与项羽籍战荥阳争成臯之口大战七十小战四十使天下之民肝脑涂地父子暴骨骸中野不可胜数哭泣之声未不絶伤痍夷者未起而欲比隆于成康之时臣窃以为不侔也矣且夫秦地被山带河四塞以为固卒然有急百万之众可具也因秦之故资甚美膏腴之地此所谓天府者也陛下入关而都之山东虽乱秦之故地可全而有也夫与人鬬不搤其肮亢拊其背未能全其胜也今陛下入关而都按秦之故地此亦搤天下之肮亢而拊其背也高帝问羣臣羣臣皆山东人争言周王数百年秦二世即则亡不如都周上疑未能决及留侯明言入关便即日车驾西都关中于是上曰本言都秦地者娄敬娄者乃刘也赐姓刘氏拜为郎中号为曰奉春君汉七年韩王信反高帝自往击之至晋阳闻信与匈奴欲共击汉上大怒使人使匈奴匈奴匿其壮士肥牛马但徒见其老弱及羸畜使者十軰来皆言匈奴可易击上使刘敬复往使匈奴还报曰两国相击此宜夸矜见所长今臣往徒见羸瘠胔老弱此必欲见短伏竒兵以争利愚以为匈奴不可击也是时汉兵已以逾句注二三十余万众兵已业行上怒骂刘敬曰齐虏以口舌得官今乃今妄言沮吾军械击敬广武遂往至平城匈奴果出竒兵围高帝白登七日然后得解高帝至广武赦敬曰吾不用公言以困平城吾皆以已斩前先使十軰言可击者矣乃封敬二千戸为关内侯号为建信侯高帝罢平城归韩王信亡入胡当是时冒顿为单于兵彊控三四十万骑数苦北边上患之问刘敬刘敬曰天下初定士卒罢于兵革未可以武服也冒顿杀父代立妻羣毋以力为威未可以仁义说也独可以计久逺子孙为臣耳然恐陛下恐不能为上曰诚可何为不能顾为奈何刘敬对曰陛下诚能以适长公主妻之单于厚奉遗之彼知汉适女送厚蛮夷必慕以为阏氏生子必为太子代单于何者贪汉重币陛下以岁时汉所余彼所鲜数问遗因使辩士风谕以礼节冒顿在固为子壻死则外孙为单于岂尝曽闻外孙敢与大父抗亢礼者哉兵可无毋战以渐臣也若陛下不能遣长公主而令宗室及后宫诈称公主彼亦知不肯贵近无益也高帝曰善欲遣长公主吕后日夜泣曰妾惟以一太子一女奈何弃之匈奴上竟不能遣长公主而取家人子名为长公主妻单于使刘敬往结和亲约刘敬从匈奴来因言匈奴河南白羊楼烦王去长安近者七百里轻骑一日一夜夕可以至秦中秦中新破少民地肥饶可益实夫诸侯初起时非齐诸田楚昭屈景莫能兴与今陛下虽都关中实少人北近胡防东有六国之彊族宗彊一日有变陛下亦未得高安枕而卧也臣愿陛下徙齐诸田楚昭屈景燕赵韩魏后及豪杰桀名家且实居关中无事可以备胡诸侯有变亦足率以东伐此彊本弱末之术也上曰善乃使刘敬徙所言关中十余万口
　　叔孙通者薛人也秦时以文学徴待诏博士数岁陈胜起山东使者以闻二世召博士诸儒生问曰楚戍卒攻蕲入陈于公如何何如博士诸生三十余人前曰人臣无将将即则反罪死无赦愿陛下急发兵击之二世怒作色叔孙通前曰诸生言皆非也夫天下合为一家毁郡县城铄其兵示视天下不弗复用且明主在其上法令具于下使吏人人奉职四方辐辏安敢有反者此特羣盗防窃狗盗耳何足置之齿牙间哉郡守尉令捕论诛何足忧二世喜曰善尽问诸生诸生或言反或言盗于是二世令御史案按诸生言反者下吏非所宜言诸生言盗者皆罢之乃赐叔孙通帛二十匹衣一袭拜为博士叔孙通已出宫反舍诸生曰先生何言之谀也通曰公不知也我几不脱于免虎口乃亡去之薛薛已降楚矣及项梁之薛叔孙通从之败于定陶从怀王怀王为义帝徙长沙叔孙通留事项王汉二年汉王从五诸侯入彭城叔孙通降汉王汉王败而西因竟从汉叔孙通儒服汉王憎之乃变其服服短衣楚制汉王喜叔孙通之降汉从儒生弟子百余人然通无所言进専剸言诸故羣盗壮士进之弟子皆窃骂曰事先生数岁年幸得从降汉今不能进臣等専剸言大猾何也叔孙通闻之乃谓曰汉王方防矢石争天下诸生宁能鬬乎故先言斩将搴旗之士诸生且待我我不忘矣汉王拜叔孙通为博士号稷嗣君汉王五年已并天下诸侯共尊汉王为皇帝于定陶叔孙通就其仪号高帝悉去秦苛仪法为简易羣臣饮酒争功醉或妄呼拔剑击柱高帝上患之叔孙通知上益厌餍之也说上曰夫儒者难与进取可以守成臣愿徴鲁诸生与臣弟子共起朝仪高帝曰得无难乎叔孙通曰五帝异乐三王不同礼礼者因时世人情为之节文者也故夏殷周之礼所因损益可知者谓不相复也臣愿颇采古礼与秦仪杂就之上曰可试为之令易知度吾所能行为之于是叔孙通使徴鲁诸生三十余人鲁有两生不肯行曰公所事者且十主皆靣防以得亲贵今天下初定死者未葬伤者未起又欲起礼乐礼乐所由起积徳百年积徳而后可兴也吾不忍为公所为公所为不合古吾不行公往矣无污我叔孙通笑曰若真鄙儒也不知时变遂与所徴三十人西及上左右为学者与其弟子百余人为绵蕞野外习之月余叔孙通曰上可试观上既观使行礼曰吾能为此乃令羣臣习肄防十月汉七年长乐宫成诸侯羣臣皆朝十月仪先平明谒者治礼引以次入殿门廷中陈车骑歩戍卒卫宫官设兵张旗志言曰趋殿下郎中侠陛陛数百人功臣列侯诸将军军吏以次陈西方东乡文官丞相以下陈东方西乡大行设九宾胪句于是皇帝辇出房百官执职防警引诸侯王以下至吏六百石以次奉贺自诸侯王以下莫不震恐肃敬至礼毕尽伏复置法酒诸侍坐殿上皆伏抑首以尊卑次起上夀觞九行谒者言罢酒御史执法举不如仪者辄引去竟朝置酒无敢讙哗失礼者于是高帝曰吾乃今日知为皇帝之贵也乃拜叔孙通为太奉常赐金五百斤叔孙通因进曰诸弟子儒生随臣久矣与臣共为仪愿陛下官之高帝悉以为郎叔孙通出皆以五百斤金赐诸生诸生乃皆喜曰叔孙生诚圣人也知当世之要务汉九年高帝徙叔孙通为太子太傅汉十二年高祖帝欲以赵王如意易太子叔孙通諌上曰昔者晋献公以骊姬之故废太子立奚齐晋国乱者数十年为天下笑秦以不早定扶苏令赵高得以诈立胡亥诈立自使灭祀此陛下所亲见今太子仁孝天下皆闻之吕后与陛下攻苦食啖其可背哉陛下必欲废适而立少臣愿先伏诛以颈血污地高帝曰公罢矣吾直特戏耳叔孙通曰太子天下本本一壹摇天下振震动奈何以天下为戏高帝曰吾听公言及上置酒见留侯所招客从太子入见上乃遂无易太子志矣高帝崩孝恵即位乃谓叔孙通生曰先帝园陵寝庙羣臣莫能习徙通为太奉常定宗庙仪法及稍定汉诸仪法皆叔孙生通为太常所论著也孝恵帝为东朝长乐宫及间往来数跸烦人民乃作复复道方筑武库南叔孙生通奏事因请问曰陛下何自筑复复道高帝寝衣冠月出游高庙高庙汉太祖奈何令后世子孙奈何乘宗庙道上行哉孝恵帝大惧曰急坏之叔孙生通曰人主无过举今已作百姓皆知之矣今坏此则示有过举愿陛下为原庙渭北衣冠月出游之益广多宗庙大孝之本也上乃诏有司立原庙原庙起以复道故孝恵帝常曽春出游离宫叔孙生通曰古者有春尝果方今樱桃孰熟可献愿陛下出因取樱桃献宗庙上乃许之诸果献由此兴
　　太史公赞曰高袓以征伐定天下而缙绅之徒骋其知辩并成大业语曰千金之裘非一狐之腋也台榭廊庙之榱材非一木之枝也三代帝王之际功非一士之智畧也信哉夫高袓起微细定海内谋计用兵可谓尽之矣然而刘敬脱挽辂一说而建万世金城之安智岂可専邪叔孙通希世度务制礼进退与时变化卒为汉家儒宗大直若诎道固委蛇盖谓是乎舍枹鼓而立一王之仪遇其时也郦生自匿监门待主然后出犹不免鼎镬朱建始名亷直既距辟阳不终其节亦以丧身陆贾位止大夫致仕诸吕不受忧责从容平勃之间附防将相以彊社稷身名俱荣其最优乎




　　班马异同卷十五
　　钦定四库全书
　　班马异同卷十六
　　宋　倪思　编
　　季布栾布列第四十　史记一百
　　季布栾布田叔第七　汉书三十七
　　季布者楚人也为气任侠有名于楚项籍使将兵数窘汉王及项羽籍灭高祖购求布千金敢有舍匿罪及三族季布匿濮阳周氏周氏曰汉购求将军急迹且至臣家将军能听臣臣敢献进计即不能否愿先自刭季布许之乃髠钳季布衣褐衣置广栁车中并与其家僮数十人之鲁朱家所卖之朱家心知是其季布也乃买而置之田舍诫其子曰田事听此奴必与同食朱家乃乘轺车之雒阳见汝隂侯滕公滕公留朱家饮数日因谓滕公说曰季布何大罪而上求之急也滕公曰布数为项羽窘上上怨之故必欲得之朱家曰君视季布何如人也曰贤者也朱家曰臣各为其主用季布为项籍用职耳项氏臣岂可尽诛邪今上始得天下独而以己之私怨求一人何示天下之不广也且以季布之贤而汉求之急如此此不北走胡即南走越耳夫忌壮士以资敌国此伍子胥所以鞭荆平王之墓也君何不从容为上言邪之汝隂侯滕公心知朱家大侠意季布匿其所乃许曰诺待侍间果言如朱家指上乃赦季布当是时诸公皆多季布能摧刚为柔朱家亦以此名闻当世季布召见谢上拜为郎中孝恵时为中郎将单于尝为书嫚吕太后不逊吕太后大怒召诸将议之上将军樊哙曰臣愿得十万众横行匈奴中诸将皆阿吕太后意曰以哙言为然季布曰樊哙可斩也夫以高帝将兵四三十余万众困于平城哙时亦在其中今哙奈何以十万众横行匈奴中靣欺谩且秦以事于胡陈胜等起于今创痍未瘳哙又防欲摇动天下是时殿上皆恐太后罢朝遂不复议击匈奴事季布为河东守孝文时人有言其贤者孝文召欲以为御史大夫复有人又言其勇使酒难近至留邸一月见罢季布因进曰臣无功窃宠待罪河东陛下无故召臣此人必有以臣欺陛下者今臣至无所受事罢去此人必有以毁臣者夫陛下以一人之誉而召臣以一人之毁而去臣臣恐天下有识者闻之有以闚窥陛下也上黙然慙良久曰河东吾股肱郡故时特召君耳布辞之官辩士楚人曹丘生辩士数招权顾金钱事贵人赵同谈等与窦长君善季布闻之寄书諌窦长君曰吾闻曹丘生非长者勿与通及曹丘生归欲得书请季布窦长君曰季将军不说足下足下无往固请书遂行使人先发书季布果大怒待曹丘曹丘至即则揖季布曰楚人谚曰得黄金百斤不如得季布一诺足下何以得此声于梁楚之间哉且仆楚人与足下亦俱楚人也使仆游扬足下之名于天下顾不重邪美乎何足下距仆之深也季布乃大说引入留数月为上客厚送之季布名所以益闻者曹丘扬之也季布弟季心气盖关中遇人恭谨为任侠方数千里士皆争为之死尝杀人亡之呉从袁爰丝匿长事袁爰丝弟畜灌夫籍福之属尝为中司马中尉郅都不敢不加礼少年多时时窃籍借其名以行当是时季心以勇布以诺着闻关中季布母弟丁公为楚项羽将丁公为项羽逐窘高袓彭城西短兵接高祖汉王急顾谓丁公曰两贤岂相厄戹哉于是丁公引兵而还汉王遂解去及项王灭丁公谒见高祖高祖以丁公狥军中曰丁公为项王臣不忠使项王失天下者乃丁公也遂斩丁公之曰使后世为人臣者无效丁公也
　　栾布者梁人也始梁王彭越为家人时尝与布游穷困赁卖佣于齐为酒人家保数岁彭越别去之巨野中为盗而布为人所畧卖为奴于燕为其主家主报仇燕将臧荼举以为都尉臧荼后为燕王以布为将及臧荼反汉击燕虏布梁王彭越闻之乃乃言上请赎布以为梁大夫使于齐未还反汉召彭越责以谋反夷三族已而枭彭越头首于雒阳下诏曰有敢收视者辄捕之布从齐还奏事彭越头下祠而哭之吏捕布以闻上召布骂曰若与彭越反邪吾禁人勿收若独祠而哭之与越反明矣趣亨之方提趣趋汤布顾曰愿一言而死上曰何言布曰方上之困于彭城败荥阳成臯间项王所以遂不能遂西徒以彭王居梁地与汉合从苦楚也当是之时彭王一壹顾与楚则汉破与汉而则楚破且垓下之防微彭王项氏不亡天下已定彭王剖符受封亦欲之万世今陛下一汉壹徴兵于梁彭王病不行而陛下疑以为反反形未见以苛小细案诛灭之臣恐功臣人人自危也今彭王已死臣生不如死请就亨于是上乃乃释布罪拜为都尉孝文时为燕相至将军布乃称曰穷困不能辱身下志非人也富贵不能快意非贤也于是尝有徳者厚报之有怨者必以法灭之呉军楚反时以军功封为俞鄃侯复为燕相燕齐之间皆为栾布立社号曰栾公社景帝中五年布薨子贲嗣侯孝武时坐为太常牺牲不如令国除
　　太史公赞曰以项羽之气而季布以勇显名于楚身屦履典军搴旗者数矣可谓壮士然至被刑及至困戹奴戮为人奴茍活而不死变何其下也彼必自负其材故受辱而不羞欲有所用其未足也故终为汉名将贤者诚重其死夫婢妾贱人感慨槩而自杀者非能勇也其计画无复俚之至之耳栾布哭彭越田叔随张敖趣汤赴死如归者彼诚知所处不自重其死虽往古烈士何以加哉







　　班马异同巻十六
　　钦定四库全书
　　班马异同巻十七
　　宋　倪思　编
　　袁盎鼂错列第四十一　史记一百一
　　爰盎鼂错第十九　　　汉书四十九
　　袁爰盎者楚人也字丝其父楚人也故为羣盗徙处安陵高后时盎尝为吕禄舍人及孝文帝即位盎兄哙任盎为中郎中绛侯为丞相朝罢趋出意得甚上礼之恭常自目送之袁盎进曰陛下以丞相何如人也上曰社稷臣盎曰绛侯所谓功臣非社稷臣社稷臣主在与在主亡与亡方吕后时诸吕用事擅相王刘氏不絶如带是时绛侯为太尉主本兵柄弗能正吕后崩大臣相与共畔诛诸吕太尉主兵适防其成功所谓功臣非社稷臣丞相如有骄主色陛下谦让臣主失礼窃为陛下不弗取也后朝上益庄丞相益畏已而绛侯望袁盎曰吾与而汝兄善今儿廷乃毁我盎遂不谢及绛侯免相之就国国人上书告以为反徴系清请室宗室诸公莫敢为言唯袁盎明绛侯无罪绛侯得释盎颇有力绛侯乃大与盎结交淮南厉王朝杀辟阳侯居处骄甚袁盎諌曰诸侯太骄必生患可适削地上弗用许淮南王益横及棘蒲侯柴武太子谋反事发觉治连淮南王上徴淮南王徴上因迁之蜀轞车送袁盎时为中郎将乃諌曰陛下素骄淮南王之弗稍禁以至此今又暴摧折之淮南王为人刚有如有遇雾霜露行道死陛下竟为以天下之大弗能容有杀弟之名奈何上弗不听遂行之淮南王至雍病死闻上辍食哭甚哀盎入顿首请罪辠上曰以不用公言至此盎曰上自寛此往事岂可悔哉且陛下有高世之行者三此不足以毁名上曰吾高世行三者何事盎曰陛下居代时太后尝病三年陛下不交睫不解衣汤药非陛下口所尝弗进夫曾参以布衣犹难之今陛下亲以王者脩之过曾参孝逺矣夫诸吕用事大臣専颛制然陛下从代乘六乘驰不测之渊虽贲育之勇不及陛下陛下至代邸西向乡让天子位者再三南靣乡让天子位者三再夫许由一让而陛下五以天下让过许由四矣且陛下迁淮南王欲以苦其志使改过有司宿卫不谨故病死于是上乃乃解曰将奈何盎曰淮南王有三子唯在陛下耳于是文帝立其三子皆为王盎由繇此名重朝廷袁盎常引大体忼慨宦者赵同谈以数幸常害袁盎袁盎患之盎兄子种为常侍骑持节夹乘说諌盎曰君与鬬廷众辱之使其毁不用后虽恶君上不复信孝文帝出于是上朝东宫赵同谈参骖乘袁盎伏车前曰臣闻天子所与共六尺舆者皆天下豪英今汉虽乏人陛下独奈何与刀锯之余人共载于是上笑下赵同谈赵同谈泣下车文帝上从霸陵上欲西驰下峻阪袁盎骑并车擥揽辔上曰将军怯邪盎言曰臣闻千金之子坐不垂堂百金之子不骑衡圣主不乘危而不徼幸今陛下骋六騑飞驰下峻不测山如有如马惊车败陛下纵自轻奈高庙太后何上乃止上幸上林皇后慎夫人从其在禁中常同席坐及坐郎署长布席袁盎引却郤慎夫人坐慎夫人怒不肯坐上亦怒起入禁中盎因前说曰臣闻尊卑有序则上下和今陛下既已以立后慎夫人乃乃妾妾主岂可与以同坐哉且陛下幸之即则厚赐之陛下所以为慎夫人适所以祸之也陛下独不见人彘豕乎于是上乃乃说召入语慎夫人慎夫人赐盎金五十斤然袁盎亦以数直諌不得久居中调为陇西都尉仁爱士卒士卒皆争为死迁为齐相徙为呉相辞行种谓盎曰呉王骄日久国多奸今茍丝欲劾刻治彼不上书告君即则利劒刺君矣南方卑湿君丝能日饮毋亡何时说王曰毋反而已如此幸得脱盎用种之计呉王厚遇盎盎告归道逢丞相申屠嘉下车拜谒丞相从车上谢袁盎袁盎还愧其吏乃之丞相舍上谒求见丞相丞相良久而乃见之盎因跪曰愿请间丞相曰使君所言公事之曹与长史掾议之吾且奏之即则私邪吾不受私语袁盎即跪起说曰君为丞相自度孰与陈平绛侯丞相曰吾不如袁盎曰善君即自谓不弗如夫陈平绛侯辅翼高帝定天下为将相而诛诸吕存刘氏君乃乃为材官蹶张迁为队率帅积功至淮阳守非有竒计攻城野战之功且陛下从代来每朝郎官者上书疏未尝不止辇受其言言不可用置之言可受采之未尝不称善何也则欲以致天下贤英士大夫上日闻所不闻明所不知日以益圣智而君今自闭钳箝天下之口而日益愚夫以圣主责愚相君受祸不久矣丞相乃再拜曰嘉鄙野人乃乃不知将军幸教引入与入坐为上客盎素不好鼂错鼂错所居坐盎去辄避盎所居坐错亦去避两人未尝同堂语及孝文帝崩孝景帝即位鼂错为御史大夫使吏案袁盎受呉王财物抵罪诏赦以为庻人呉楚反闻鼂错谓丞史曰夫袁爰盎多受呉王金钱専为蔽匿言不反今果反欲请治盎宜知其计谋丞史曰事未发治之有絶今兵西乡治之何益且袁盎不宜有谋鼂错犹豫未决人有告袁盎者袁盎恐夜见窦婴为言呉所以反者愿至上前口对状窦婴入言上上乃乃召袁盎盎入见鼂错在前及盎请辟人赐间错去固恨甚袁盎具竟言呉所以反状以错故独急斩错以谢呉呉兵乃可罢其语具在呉事中使袁上拜盎为太泰常窦婴为大将军两人素相与善逮呉反是时诸陵长者长安中贤大夫争附两人车骑随者日数百乘及鼂错已诛袁盎以太泰常使呉呉王欲使将不肯欲杀之使一都尉以五百人围守盎军中初袁盎自其为呉相时尝有从史从史尝盗爱私盎侍儿盎知之弗泄遇之如故人有告从史言君知尔女与侍者通乃乃亡归去袁盎驱自追之遂以侍者赐之复为从史及袁盎使呉见守从史适为在守盎校尉为司马乃乃悉以其装赍置买二石醇醪防天寒士卒饥渴饮酒醉西南陬卒卒皆卧司马夜引袁盎起曰君可以去矣呉王期旦日斩君盎弗信曰公何为者司马曰臣故为君从史盗君侍儿者也盎乃惊谢曰公幸有亲吾不足以累絫公司马曰君第去臣亦且亡避辟吾亲君何患乃乃以刀决张帐道从醉卒直隧出司马与分背袁盎解节毛旄怀之杖屐歩行七八十里明见梁骑骑驰去遂归报呉楚已破上更以元王子平陆侯礼为楚王袁以盎为楚相尝上书有所言不用袁盎病免居家居与闾里浮沈湛相随行鬬鸡走狗雒阳剧孟尝过袁盎盎善待之安陵富人有谓盎曰吾闻剧孟博徒将军何自通之盎曰剧孟虽博徒然母死客送葬防车千余乘此亦有过人者且缓急人所有夫一旦有急叩门不以亲为解不以存在亡为辞天下所望者独季心剧孟耳今公常阳从数骑一旦有缓急宁足恃乎遂骂富人弗与通诸公问之皆多袁盎盎虽家居家景帝时时使人问筹策梁王欲求为嗣袁盎进说其后语塞梁王以此怨盎曽使人刺盎刺者至关中问袁盎诸君誉称之皆不容口乃见袁盎曰臣受梁王金来刺君君长者不忍刺君然后刺君者十余曹备之袁盎心不乐家又多怪乃之掊棓生所问占还梁刺客后曹辈果刺杀盎安陵郭门外
　　鼂错者颍川人也学申商刑名于轵张恢先生所与雒阳宋孟及刘礼带同师以文学为太常掌故错为人陗直刻深孝文帝时天下无亡治尚书者独闻济南齐有伏生故秦博士治尚书年九十余老不可徴乃乃诏太常使人往受之太常遣错受尚书伏生所还因上便宜事以书称说诏以为太子舍人门大夫迁博士又上书言人主所以尊显功名扬于万世之后者以知术数也故人主知所以临制臣下而治其众则羣臣畏服矣知所以听言受事则不欺蔽矣知所以安利万民则海内必从矣知所以忠孝事上则臣子之行备矣此四者臣窃为皇太子急之人臣之议或曰皇太子亡以知事为也臣之愚诚以为不然窃观上世之君不能奉其宗庙而劫杀于其臣者皆不知术数者也皇太子所读书多矣而未深知术数者不问书说也夫多诵而不知其说所谓劳苦而不为功臣窃观皇太子材智高竒驭射伎蓺过人絶逺然于术数未有所守者以陛下为心也窃愿陛下幸择圣人之术可用今世者以赐皇太子因时使太子陈明于前唯陛下裁察上善之于是拜错为太子家令以其辩得幸太子太子家号曰智囊是时匈奴彊数防边上发兵以御之错上言兵事曰臣闻汉兴以来胡虏数入边地小入则小利大入则大利高后时再入陇西攻城屠邑敺畧畜产其后复入陇西杀吏卒大防盗窃闻战胜之威民气百倍败兵之卒没世不复自高后以来陇西三困于匈奴矣民气破伤亡有胜意今兹陇西之吏赖社稷之神灵奉陛下之明诏和辑士卒底厉其节起破伤之民以当乘胜之匈奴用少击众杀一王败其众而大有利非陇西之民有勇怯乃将吏之制巧拙异也故兵法曰有必胜之将无必胜之民繇此观之安边境立功名在于良将不可不择也臣又闻用兵临战合刃之急者三一曰得地形二曰卒服习三曰器用利兵法曰丈五之沟渐车之水山林积石经川丘阜草木所在此歩兵之地也车骑二不当一土山丘陵曼衍相属平原广野此车骑之地歩兵十不当一平陵相逺川谷居间仰高临下此弓弩之地也短兵百不当一两陈相近平地浅屮可前可后此长防之地也劒楯三不当一萑苇竹萧草木蒙茏支叶茂接此矛鋋之地也长防二不当一曲道相伏险阸相薄此劒楯之地也弓弩三不当一士不选练卒不服习起居不精动静不集趋利弗及避难不毕前击后解与金鼓之音相失此不习勒卒之过也百不当十兵不完利与空手同甲不坚宻与袒裼同弩不可以及逺与短兵同射不能中与亡矢同中不能入与亡镞同此将不省兵之祸也五不当一故兵法曰器械不利以其卒予敌也卒不可用以其将予敌也将不知兵以其主予敌也君不择将以其国予敌也四者兵之至要也臣又闻小大异形彊弱异势险易异备夫卑身以事彊小国之形也合小以攻大敌国之形也以蛮夷攻蛮夷中国之形也今匈奴地形技艺与中国异上下山阪出入溪涧中国之马弗与也险道倾仄且驰且射中国之骑弗与也风雨罢劳饥渴不困中国之人弗与也此匈奴之长技也若夫平原易地轻车突骑则匈奴之众易挠乱也劲弩长防射疏及逺则匈奴之弓弗能格也坚甲利刃长短相杂游弩往来什伍俱前则匈奴之兵弗能当也材官驺发矢道同的则匈奴之革笥木荐弗能支也下马地鬬劒防相接去就相薄则匈奴之足弗能给也此中国之长技也以此观之匈奴之长技三中国之长技五陛下又兴数十万之众以诛数万之匈奴众寡之计以一击十之术也虽然兵凶器战危事也以大为小以彊为弱在俛卬之间耳夫以人之死争胜跌而不振则悔之亡及也帝王之道出于万全今降胡义渠蛮夷之属来归谊者其众数千饮食长技与匈奴同可赐之坚甲絮衣劲弓利矢益以边郡之良骑令明将能知其习俗和辑其心者以陛下之明约将之即有险阻以此当之平地通道则以轻车材官制之两军相为表里各用其长技衡加之以众此万全之术也曰狂夫之言而明主择焉臣错愚陋昧死上狂言唯陛下财择文帝嘉之乃赐错玺书宠荅焉曰皇帝问太子家令上书言兵体三章闻之书言狂夫之言而明主择焉今则不然言者不狂而择者不明国之大患故在于此使夫不明择于不狂是以万听而万不当也错复言守边备塞劝农力本当世急务二事曰臣闻秦时北攻胡貉筑塞河上南攻扬粤置戍卒焉其起兵而攻胡粤者非以卫边地而救民死也贪戾而欲广大也故功未立而天下乱且夫起兵而不知其势战则为人禽屯则卒积死夫胡貉之地积隂之处也木皮三寸氷厚六尺食肉而饮酪其人密理鸟兽毳毛其性能寒扬粤之地少隂多阳其人疏理鸟兽希毛其性能暑秦之戍卒不能其水土戍者死于边输者偾于道秦民见行如往弃市因以讁发之名曰讁戍先发吏有讁及赘壻贾人后以尝有市籍者又后以大父母父母尝有市籍者后入闾取其左发之不顺行者深怨有背畔之心凢民守战至死而不降北者以计为之也故战胜守固则有拜爵之赏攻城屠邑则得其财卤以富家室故能使其众蒙矢石赴汤火视死如生今秦之发卒也有万死之害而亡铢两之报死事之后不得一筭之复天下明知祸烈及已也陈胜行戍至于大泽为天下先倡天下从之如流水者秦以威劫而行之之敝也胡人衣食之业不着于地其势易以扰乱边竟何以明之胡人食肉饮酪衣皮毛非有城郭田宅之归居如飞鸟走兽于广埜美草甘水则止草尽水竭则移以是观之往来转徙时至时去此胡人之生业而中国之所以离南畮也今使胡人数处转牧行猎于塞下或当燕代或当上郡北地陇西以候备塞之卒卒少则入陛下不救则边民絶望而有降敌之心救之少发则不足多发逺县才至则胡又已去聚而不罢为费甚大罢之则复入如此连年则中国贫苦而民不安矣陛下幸忧边境遣将吏发卒以治塞甚大惠也然今逺方之卒守塞一岁而更不知胡人之能不如选常居者家室田作且以备之以便为之高城深堑具蔺石布渠荅复为一城其内城间百五十歩要害之处通川之道调立城邑毋下千家为中周虎落先为室屋具田器乃募人及免徒复作令居之不足募以丁奴婢赎及输奴婢欲以拜爵者不足乃募民之欲往者皆赐高爵复其家予冬夏衣廪食能自给而止郡县之民得买其爵以自増至卿其亡夫若妻者县官买予之人情非有匹敌不能久安其处塞下之民禄利不厚不可使久居危难之地胡人入驱而能止其所驱者以其半予之县官为赎其民如是则邑里相救助赴胡不避死非以徳上也欲全亲戚而利其财也此与东方之戍卒不习地埶而心畏胡者功相万也以陛下之时徙民实邉使逺方亡屯戍之事塞下之民父子相保亡系虏之患利施后世名称圣明其与秦之行怨民相去逺矣上从其言募民徙塞下错复言陛下幸募民相徙以实塞下使屯戍之事益省输将之费益寡甚大恵也下吏诚能称厚恵奉明法存防所徙之老弱善遇其壮士和辑其心而勿侵刻使先至者安乐而不思故乡则贫民相募而劝往矣臣闻古之徙远方以实广虚也相其隂阳之和尝其水泉之味审其土地之宜观其草木之饶然后营邑立城制里割宅通田作之道正阡陌之界先为筑室家有一堂二内门户之闭置器物焉民至有所居作有所用此民所以轻去故乡而劝之新邑也为置医巫以救疾病以脩祭祀男女有昏生死相防坟墓相从种树畜长室屋完安此所以使民乐其处而有长居之心也臣又闻古之制边县以备敌也使五家为伍伍有长十长一里里有假士四里一连连有假五百十连一邑邑有假候皆择其邑之贤材有防习地形知民心者居则习民于射法出则教民于应敌故卒伍成于内则军正定于外服习以成勿令迁徙防则同游长则共事夜战声相知则足以相救昼战目相见则足以相识驩爱之心足以相死如此而劝以厚赏威以重罚则前死不还踵矣所徙之民非壮有材力但费衣粮不可用也虽有材力不得良吏犹亡功也陛下絶匈奴不与和亲臣窃意其冬来南也壹大治则终身创矣欲立威者始于折胶来而不能困使得气去后未易服也愚臣亡识唯陛下财察后诏有司举贤良文学士错在选中上亲策诏之曰惟十有五年九月壬子皇帝曰昔者大禹勤求贤士施及方外四极之内舟车所至人迹所及靡不闻命以辅其不逮近者献其明远者通厥聪比善戮力以翼天子是以大禹能亡失徳夏以长楙高皇帝亲除大害去乱从并建豪英以为官师为諌争辅天子之阙而翼戴汉宗也赖天之灵宗庙之福方内以安泽及四夷今朕获执天下之正以承宗庙之祀朕既不徳又不敏明弗能烛而智不能治此大夫之所着闻也故诏有司诸侯王三公九卿及主郡吏各帅其志以贤良明于国家之大体通于人事之终始及能直言极諌者各有人数将以匡朕之不逮二三大夫之行当此三道朕甚嘉之故登大夫于朝亲谕朕志大夫其上三道之要及永惟朕之不徳吏之不平政之不宣民之不宁四者之阙悉陈其志毋有所隐上以荐先帝之宗庙下以兴愚民之休利着之于篇朕亲览焉观大夫所以佐朕至与不至书之周之宻之重之闭之兴自朕躬大夫其正论毋枉执事乌虖戒之二三大夫其帅志毋怠错对曰平阳侯臣窋汝隂侯臣灶颍隂侯臣何廷尉臣宜昌陇西太守臣昆邪所选贤良太子家令臣错昧死再拜言臣窃闻古之贤王莫不求贤以为辅翼故黄帝得力牧而为五帝先大禹得咎繇而为三王祖齐桓得筦子而为五伯长今陛下讲于大禹及高皇帝之建豪英也退托于不明以求贤良让之至也臣窃观上世之若高皇帝之建功业陛下之徳厚而得贤佐皆有司之所览刻于玉版藏于金匮歴之春秋纪之后世为帝者祖宗与天地相终今臣窋等乃以臣错充赋甚不称明诏求贤之意臣错草茅亡识知昧死上愚对曰诏策曰明于国家大体愚臣窃以古之五帝明之臣闻五帝神圣其臣莫能及故自亲事处于法宫之中明堂之上动静上配天下顺地中得人故众生之类亡不覆也根着之徒亡不载也烛以光明亡偏异也徳上及飞鸟下至水虫草木诸产皆被其泽然后隂阳调四时节日月光风雨时膏露降五谷熟祅孽灭贼气息民不疾疫河出图洛出书神龙至凤鸟翔徳泽满天下灵光施四海此谓配天地治国大体之功也诏策曰通于人事终始愚臣窃以古之三王明之臣闻三王臣主俱贤故合谋相辅计安天下莫不本于人情人情莫不欲夀三王生而不伤也人情莫不欲富三王厚而不困也人情莫不欲安三王扶而不危也人情莫不欲逸三王莭其力而不尽也其为法令也合于人情而后行之其动众使民也本于人事然后为之取人以己内恕及人情之所恶不以彊人情之所欲不以禁民是以天下乐其政归其徳望之若父母从之若流水百姓和亲国家安宁名位不失施及后世此明于人情终始之功也诏策曰直言极谏愚臣窃以五伯之臣明之臣闻五伯不及其臣故属之以国任之以事五伯之佐之为人臣也察身而不敢诬奉法令不容私尽心力不敢矜遭患难不避死见贤不居其上受禄不过其量不以亡能居尊显之位自行若此可谓方正之士矣其立法也非以苦民伤众而为之机陷也以之兴利除害尊主安民而救暴乱也其行赏也非虚取民财妄予人也以劝天下之忠孝而明其功也故功多者赏厚功少者赏薄如此敛民财以顾其功而民不恨者知与而安己也其行罚也非以忿怒妄诛而从暴心也以禁天下不忠不孝而害国者也故辠大者罚重辠小者罚轻如此民虽伏罪至死而不怨者知罪罚之至自取之也立法若此可谓平正之吏矣法之逆者请而更之不以伤民主行之暴者逆而复之不以伤国救主之失补主之过扬主之美明主之功使主内亡邪辟之行外亡骞汚之名事君若此可谓直言极谏之士矣此五伯之所以徳匡天下威正诸侯功业甚美名声章明举天下之贤主五伯与焉此身不及其臣而使得直言极諌补其不逮之功也今陛下人民之众威武之重徳恵之厚令行禁止之势万万于五伯而赐愚臣策曰匡朕之不逮愚臣何足以识陛下之高明而奉承之诏策曰吏之不平政之不宣民之不寜愚臣窃以秦事明之臣闻秦始并天下之时其主不及三王而臣不及其佐然功力不迟者何也地形便山川利财用足民利战其所与并者六国六国者臣主皆不肖谋不辑民不用故当此之时秦最富彊夫国富彊而隣国乱者帝王之资也故秦能兼六国立为天子当此之时三王之功不能进焉及其末涂之衰也任不肖而信谗贼宫室过度耆欲亡极民力罢尽赋敛不节矜奋自贤羣臣恐防骄溢纵恣不顾患祸妄赏以随喜意妄诛以快怒心法令烦憯刑罚暴酷轻絶人命身自射杀天下寒心莫安其处奸邪之吏乘其乱法以成其威狱官主断生杀自恣上下瓦解各自为制秦始乱之时吏之所先侵者贫人贱民也至其中节所侵者富人吏家也及其末涂所侵者宗室大臣也是故亲防皆危内外感怨离散逋逃人有走心陈胜先倡天下大溃絶祀亡世为异姓福此吏不平政不宣民不寜之祸也今陛下配天象地覆露万民絶秦之迹除其乱法躬亲本事废去滛末除苛解娆寛大爱人肉刑不用辠人亡帑非谤不治铸钱者除通关去塞不孽诸侯宾礼长老爱恤少孤辠人有期后宫出嫁尊赐孝悌农民不租明诏军师爱士大夫求进方正废退奸邪除去隂刑害民者诛忧劳百姓列侯就都亲耕节用视民不奢所为天下兴利除害变法易故以安海内者大功数十皆上世之所难及陛下行之道纯徳厚元元之民幸矣诏策曰永惟朕之不徳愚臣不足以当之诏策曰悉陈其志母有所隐愚臣窃以五帝之贤臣明之臣闻五帝其臣莫能及则自亲之三王臣主俱贤则共忧之五伯不及其臣则任使之此所以神明不遗而贤圣不废也故各当其世而立功徳焉曰往者不可及来者犹可待能明其世者谓之天子此之谓也窃闻战不胜者易其地民贫穷者变其业今以陛下神明徳厚资财不下五帝临制天下至今十有六年民不益富盗贼不衰边竟未安其所以然意者陛下未之躬亲而待羣臣也今执事之臣皆天下之选已然莫能望陛下清光譬之犹五帝之佐也陛下不自躬亲而待不望清光之臣臣窃恐神明之遗也日损一日岁亡一岁日月益暮盛徳不及究于天下以万世愚臣不自度量窃为陛下惜之昩死上狂惑草茅之愚臣言唯陛下财择时贾谊已死对策者百余人唯错为高第繇是迁中大夫数上书孝文时错又言宜削诸侯事及法令可更定者书数十上凢三十篇孝文虽不尽听然竒其材迁为中大夫当是时太子善错计策袁爰盎诸大功臣多不好错景帝即位以错为内史错常数请间言事辄听宠幸倾九卿法令多所更定变丞相申屠嘉心弗便力未有以伤内史府居太上庙壖堧中门东出不便错乃乃穿两门南出凿庙壖堧垣丞相嘉闻大怒欲因此过为奏请诛错错闻之即夜请间具为上言之丞相奏事因言错擅凿庙垣为门请下廷尉诛上曰此非庙垣乃壖堧中垣不致于法丞相谢罢朝因怒谓长史曰吾当先斩以闻乃先请为儿所卖固误丞相遂发病死错以此愈贵迁为御史大夫请诸侯之罪过削其地收其枝支郡奏上上令公卿列侯宗室集杂议莫敢难独窦婴争之由繇此与错有郤隙错所更令三十章诸侯皆諠讙哗疾鼂错错父闻之从颍川来谓错曰上初即位公为政用事侵削诸侯别疏人骨肉人口议让多怨公者何为也鼂错曰固也不如此天子不尊宗庙不安错父曰刘氏安矣而鼂氏危矣吾去公归矣遂饮药死曰吾不忍见祸及吾逮身死后十余日呉楚七国果俱反以诛错为名上与错议出军事错欲令上自将兵而身居守及防窦婴言袁爰盎进说诏召入见上方与错调兵食上问盎曰君尝为呉相知呉臣田禄伯为人虖今呉楚反于公意何如对曰不足忧也令破矣上曰呉王即山铸钱煑海为盐诱天下豪杰白头举事此其计不百全岂发虖何以言其无能为也盎对曰呉铜盐之利则有之安得豪杰而诱之诚令呉得豪杰亦且辅而为谊不反矣呉所诱皆亡赖子弟亡命铸钱奸人故相诱以乱错曰盎策之善上问曰计安出盎对曰愿屏左右上屏人独错在盎曰臣所言人臣不得知乃屏错错趋避东箱甚恨上卒问盎对曰呉楚相遗书言高皇帝王子弟各有分地今贼臣鼂错檀适诸侯削夺之地以故反名为西共诛错复故地而罢方今计独有斩错发使赦呉楚七国复有故地则兵可无血刃而俱罢于是上黙然良久曰顾诚何如吾不爱一人谢天下盎曰愚计出此唯上孰计之乃拜盎为泰常宻装治行后十余日丞相青翟中尉嘉廷尉欧劾奏错曰呉王反逆亡道欲危宗庙天下所当共诛今御史大夫错议曰兵数百万独属羣臣不可信陛下不如自出临兵使错居守徐僮之旁呉所未下者可以予呉错不称陛下徳信欲疏羣臣百姓又欲以城邑予呉亡臣子礼大逆亡道错当要斩父母妻子同产无少长皆弃市臣请论如法制曰可错殊不知乃使中尉召错绐载行市上令鼂错衣朝衣斩东市鼂错已死谒者仆射邓公为校尉击呉楚军为将还上书言军事谒见上上问曰道军所来闻鼂错死呉楚罢不邓公曰呉王为反数十年岁矣发怒削地以诛错为名其意非不在错也且臣恐天下之士噤拑口不敢复言也矣上曰何哉邓公曰夫鼂错患诸侯彊大不可制故请削地之以尊京师万世之利也计画始行卒受大戮内杜忠臣之口外为诸侯报仇臣窃为陛下不取也于是景帝黙喟然良久长息曰公言善吾亦恨之乃拜邓公为城阳中尉邓公成固人也多竒计建元年中上招贤良公卿言邓公时邓公先邓先时免起家为九卿一年复谢病免归其子章以脩黄老言显于诸公间
　　太史公赞曰袁爰盎虽不好学亦善傅防仁心为质引义忼慨遭孝文初立资适逢世时以已变易及呉楚一壹说说虽行哉果于用辩然复身亦不遂好声矜贤竟以名败鼂错为家令时数言事不用后擅权多所变更诸侯发难不急匡救欲报私雠反以亡躯语曰变古乱常不死则亡岂错等谓邪锐于为国远虑而不见身害其父睹之经于沟渎亡益救败不如赵母指括以全其宗悲夫错虽不终世哀其忠故论其施行之语着于篇
  </div>
  <div class="pagination">
   <a href="班马异同_page2.html">
    上一页
   </a>
   <a href="班马异同.html">
    1
   </a>
   <a href="班马异同_page2.html">
    2
   </a>
   <span class="current-page">
    3
   </span>
   <a href="班马异同_page4.html">
    4
   </a>
   <a href="班马异同_page5.html">
    5
   </a>
   <a href="班马异同_page6.html">
    6
   </a>
   <a href="班马异同_page7.html">
    7
   </a>
   <a href="班马异同_page4.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
