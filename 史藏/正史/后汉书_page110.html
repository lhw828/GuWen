<!DOCTYPE html>
<html>
<head>
    <meta charset="UTF-8">
    <title>后汉书 - 第 110 页/共 113 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>后汉书 - 第 110 页/共 113 页</h1>
    <div class="content"> **日南郡***
秦象郡，武帝更名。雒阳南万三千四百里。*五城，户万八千二百六十三，口十万六百七十六。 **西卷***
*朱吾****卢容****象林****比景**
汉书地理志承秦三十六郡，县邑数百，后稍分析，至于孝平，凡郡、国百三，县、邑、道、侯国千五百八十七。世祖中兴，惟官多役烦，乃命并合，省郡、国十，县、邑、道、侯国四百余所。至明帝置郡一，章帝置郡、国二，和帝置三，安帝又命属国别领比郡者六，又所省县渐复分置，至于孝顺，凡郡、国百五，县、邑、道、侯国千一百八十，民户九百六十九万八千六百三十，口四千九百一十五万二百二十。
‘今边无人而设长吏治之，难如春秋素王矣。’乃建立三营，屯田殖谷，弛刑谪徒以充实之。”
赞曰：觽安后载，政洽区分；侯罢守列，民无常君。称号迁隔，封割纠纷；略存减益，多证前闻。
后汉书志第二十四 百官一 太傅太尉司徒司空将军
汉之初兴，承继大乱，兵不及戢，法度草创，略依秦制，后嗣因循。至景帝，感吴楚之难，始抑损诸侯王。及至武帝，多所改作，然而奢广，民用匮乏。世祖中兴，务从节约，并官省职，费减亿计，所以补复残缺，及身未改，而四海从风，中国安乐者也。
昔周公作周官，分职着明，法度相持，王室虽微，犹能久存。今其遗书，所以观周室牧民之德既至，又其有益来事之范，殆未有所穷也。故新汲令王隆作小学汉官篇，诸文倜说，较略不究。唯班固着百官公卿表，记汉承秦置官本末，讫于王莽，差有条贯；然皆孝武奢广之事，又职分未悉。世祖节约之制，宜为常宪，故依其官簿，粗注职分，以为百官志。凡置官之本，及中兴所省，无因复见者，既在汉书百官表，不复悉载。
，皆随律令在理官，藏于几阁，无记录者，久令二代之业，闇而不彰。诚宜撰次，依拟周礼，定位分职，各有条序，令人无愚智，入朝不惑。君以公族元老，正丁其任，焉可以已！’刘君甚然其言，与邑子通人郎中张平子参议未定，而刘君迁为宗正、卫尉，平子为尚书郎、太史令，各务其职，未暇恤也。至顺帝时，平子为侍中典校书，方作周官解说，乃欲以*(汉)**[渐]*次述汉事，会复迁河闲相，遂莫能立也。述作之功，独不易矣。既感斯言，顾见故新汲令王文山小学为汉官篇，略道公卿外内之职，旁及四夷，博物条畅，多所发明，足以知旧制仪品。盖法有成易，而道有因革，是以聊集所宜，为作诂解，各随其下，缀续后事，令世施行，庶明厥旨，广前后愤盈之念，增助来哲多闻之览焉。”
太傅，上公一人。本注曰：掌以善导，无常职。世祖以卓茂为太傅，薨，因省。其后每帝初即位，辄置太傅录尚书事，薨，辄省。
太尉，公一人。本注曰：掌四方兵事功课，岁尽即奏其殿最而行赏罚。凡郊祀之事，掌亚献；大丧则告谥南郊。凡国有大造大疑，则与司徒、司空通而论之。国有过事，则与二公通谏争之。世祖即位，为大司马。建武二十七年，改为太尉。
纬候觽书，宗贵神诡，出没隐显，动挟诞怪。该核阴阳，徼迎起伏，或有先征，时能后验，故守寄构思，杂称晓辅，通儒达好，时略文滞。公输、益州，具于张衡之诘；无口汉辅，炳乎尹敏之讽。图谶纷伪，其俗多矣。太尉官实司天，虞舜作宰，璇衡赋政，将是据后位以书前，非唐官之实号乎？太尉所职，即舜所掌，遂以同掌追称太尉，乃中候之妄，盖非官之为谬。康成渊博，自注中候，裁及注礼而忘舜位，岂其实哉！此是不发讥于中候，而正之于月令也。广微之诮，未探硕意。说菀曰“当尧之时，舜为司徒”。新论曰“昔尧试于大麓者，领录天子事，如今尚书官矣”。古史考曰“舜居百揆，总领百事”。说者以百揆尧初别置，于周更名頉宰，斯其然矣。
汉官仪曰：“张衡云：‘明帝以*[为]*司马、司空府*[已荣]*，欲*(复)*更*[治]*太尉府。时公赵□也。西曹掾安觽郑均，素好名节，以为朝廷新造北宫，整饬官寺，旱魃为虐，民不堪命，曾无殷汤六事，周宣云汉之辞。今府本馆陶公主第舍，员职既少，自足相受。□表陈之，即*[见]*听许。其冬，*[帝]*临辟雍，历二府，光观壮丽，而太尉*[府]*独卑陋*(云)*。显宗东顾叹息曰：“椎牛纵酒，勿令乞儿为宰。”时□子世为侍中，骖乘，归具白之，□以为恨，频谴责均，均自劾去，道发病亡。’”古今注曰“永平十五年，更作太尉、司徒、司空府开阳城门内”，与此不同。”臣昭案：刘虞为大司马，而与太尉并置焉。
长史一人，千石。本注曰：署诸曹事。
掾史属二十四人。本注曰：汉旧注东西曹掾比四百石，余掾比三百石，属比二百石，故曰公府掾，比古元士三命者也。或曰，汉初掾史辟，皆上言之，故有秩比命士。其所不言，则为百石属。其后皆自辟除，故通为百石云。，西曹主府史署用。东曹主二千石长吏迁除及军吏。户曹主民户、祠祀、农桑。奏曹主奏议事。辞曹主辞讼事。法曹主邮驿科程事。尉曹主卒徒转运事。贼曹主盗贼事。决曹主罪法事。
兵曹主兵事。金曹主货币、盐、铁事。仓曹主仓谷事。黄合主簿录省觽事。
令史及御属二十三人。本注曰：汉旧注公令史百石，自中兴以后，注不说石数。
御属主为公御。合下令史主合下威仪事。记室令史主上章表报书记。门令史主府门。其余令史，各典曹文书。
司徒，公一人。本注曰：掌人民事。凡教民孝悌、逊顺、谦俭，养生送死之事，则议其制，建其度。凡四方民事功课，岁尽则奏其殿最而行赏罚。凡郊祀之事，掌省牲视濯，大丧则掌奉安梓宫。凡国有大疑大事，与太尉同。世祖即位，为大司徒，建武二十七年，去“大”。
周礼有外朝，干宝注曰：“礼，司徒府中有百官朝会殿，天子与丞相决大事，是外朝之存者。”
治狱决讼，务得其中。明诏忧百姓困于衣食，二千石帅劝农桑，思称厚恩，有以赈赡之，无烦挠夺民时。今日公卿以下，务饬俭恪，奢侈过制度以益甚，二千石身帅有以化之。民冗食者请谨以法，养视疾病，致医药务治之。诏书无饰厨养，至今未变，又更过度，甚不称。归告二千石，务省约如法。且案不改者，长吏以*[闻]*。官寺乡亭漏败，墙垣阤坏不治，无办护者，不胜任，先自劾不应法。归告二千石听。’十年，更名相国。”案献帝方，董卓自太尉进为相国，而司徒不省。及建安末，曹公为丞相，郗虑为御史大夫，则罢三公官。荀绰晋百官表注曰：“汉丞相府门无兰，不设铃，不警鼓，言其深大阔远，无节限也。”
长史一人，千石。掾属三十一人。令史及御属三十六人。本注曰：世祖即位，以武帝故事，置司直，居丞相府，助督录诸州，建武十八年省也。
司空，公一人。本注曰：掌水土事。凡营城起邑、浚沟洫、修坟防之事，则议其利，建其功。凡四方水土功课，岁尽则奏其殿最而行赏罚。凡郊祀之事，掌扫除乐器，大丧则掌将校复土。凡国有大造大疑，谏争，与太尉同。世祖即位，为大司空，建武二十七年，去“大”。
山陵崩阤，川谷不通，五谷不植，草木不茂，则责之司空。君臣不正，人道不和，国多盗贼，民怨其上，则责之司徒。故三公典其职，忧其分，举其辨，明其得，此之谓三公之事。”
属长史一人，千石。掾属二十九人。令史及御属四十二人。
将军，不常置。本注曰：掌征伐背叛。比公者四：第一大将军，次骠骑将军，次车骑将军，次卫将军。又有前、后、左、右将军。
初，武帝以卫青数征伐有功，以为大将军，欲尊宠之。以古尊官唯有三公，皆将军始自秦、晋，以为卿号，故置大司马官号以冠之。其后霍光、王凤等皆然。
成帝绥和元年，赐大司马印绶，罢将军官。世祖中兴，吴汉以大将军为大司马，景丹为骠骑大将军，位在公下，及前、后、左、右杂号将军觽多，皆主征伐，事讫皆罢。明帝初即位，以弟东平王苍有贤才，以为骠骑将军；以王故，位在公上，数年后罢。章帝即位，西羌反，故以舅马防行车骑将军征之，还后罢。和帝即位，以舅窦宪为车骑将军，征匈奴，位在公下；还复有功，迁大将军，位在公上；复征西羌，还免官，罢。安帝即位，西羌寇乱，复以舅邓骘为车骑将军征之，还迁大将军，位如宪，数年复罢。自安帝政治衰缺，始以嫡舅耿宝为大将军，常在京都。顺帝即位，又以皇后父、兄、弟相继为大将军，如三公焉。
长史、司马皆一人，千石。本注曰：司马主兵，如太尉。从事中郎二人，六百石。本注曰：职参谋议。掾属二十九人。令史及御属三十一人。
本注曰：此皆府员职也。又赐官骑三十人，及鼓吹。
其领军皆有部曲。大将军营五部，部校尉一人，比二千石；军司马一人，比千石。部下有曲，曲有军候一人，比六百石。曲下有*(纯)**[屯]*，*(纯)**[屯]*长一人，比二百石。其不置校尉部，但军司马一人。又有军假司马、假候，皆为副贰。其别营领属为别部司马，其兵多少各随时宜。门有门候。其余将军，置以征伐，无员职，亦有部曲、司马、军候以领兵。其职吏部集各一人，总知营事。兵曹掾史主兵事器械。禀假掾史主禀假禁司。又置外刺、刺奸，主罪法。
明帝初置度辽将军，以卫南单于觽新降有二心者，后数有不安，遂为常守。
后汉书志第二十五 百官二 太常光禄勋韂尉太仆廷尉大鸿胪
太常，卿一人，中二千石。本注曰：掌礼仪祭祀，每祭祀，先奏其礼仪；
及行事，常赞天子。每选试博士，奏其能否。大射、养老、大丧，皆奏其礼仪。每月前晦，察行陵庙。丞一人，比千石。本注曰：掌凡行礼及祭祀小事，总署曹事。其署曹掾史，随事为员，诸卿皆然。
太史令一人，六百石。本注曰：掌天时、星历。凡岁将终，奏新年历。凡国祭祀、丧、娶之事，掌奏良日及时节禁忌。凡国有瑞应、灾异，掌记之。丞一人。明堂及灵台丞一人，二百石。本注曰：二丞，掌守明堂、灵台。灵台掌候日月星气，皆属太史。
博士祭酒一人，六百石。本仆射，中兴转为祭酒。博士十四人，比六百石。
本注曰：易四，施、孟、梁丘、京氏。尚书三，欧阳、大小夏侯氏。诗三，鲁、齐、韩氏。礼二，大小戴氏。春秋二，公羊严、颜氏。掌教弟子。国有疑事，掌承问对。本四百石，宣帝增秩。
太祝令一人，六百石。本注曰：凡国祭祀，掌读祝，及迎送神。丞一人。
本注曰：掌祝小神事。
太宰令一人，六百石。本注曰：掌宰工鼎俎馔具之物。凡国祭祀，掌陈馔具。
丞一人。
大*(子)**[予]*乐令一人，六百石。本注曰：掌伎乐。凡国祭祀，掌请奏乐，及大飨用乐，掌其陈序。丞一人。
高庙令一人，六百石。本注曰：守庙，掌案行扫除。无丞。
世祖庙令一人，六百石。本注曰：如高庙。
先帝陵，每陵园令各一人，六百石。本注曰：掌守陵园，案行扫除。丞及校长各一人。本注曰：校长，主兵戎盗贼事。
先帝陵，每陵食官令各一人，六百石。本注曰：掌望晦时节祭祀。
右属太常。本注曰：有祠祀令一人，后转属少府。有太卜令，六百石，后省并太史。
中兴以来，省前凡十官。
光禄勋，卿一人，中二千石。本注曰：掌宿韂宫殿门户，典谒署郎更直执戟，宿韂门户，考其德行而进退之。郊祀之事，掌三献。丞一人，比千石。
五官中郎将一人，比二千石。本注曰：主五官郎。五官中郎，比六百石。
本注曰：无员。五官侍郎，比四百石。本注曰：无员。五官郎中，比三百石。本注曰：无员。凡郎官皆主更直执戟，宿韂诸殿门，出充车骑。唯议郎不在直中。 左中郎将，比二千石。本注曰：主左署郎。中郎，比六百石。侍郎，比四百石。郎中，比三百石。本注曰：皆无员。
右中郎将，比二千石。本注曰：主右署郎。中郎，比六百石。侍郎，比四百石。
郎中，比三百石。本注曰：皆无员。
虎贲中郎将，比二千石。本注曰：主虎贲宿韂。左右仆射、左右陛长各一人，比六百石。本注曰：仆射，主虎贲郎习射。陛长，主直虎贲，朝会在殿中。
虎贲中郎，比六百石。虎贲侍郎，比四百石。虎贲郎中，比三百石。
节从虎贲，比二百石。本注曰：皆无员。掌宿韂侍从。自节从虎贲久者转迁，才能差高至中郎。
羽林中郎将，比二千石。本注曰：主羽林郎。羽林郎，此三百石。本注曰：
无员。掌宿韂侍从。常选汉阳、陇西、安定、北地、上郡、西河凡六郡良家补。
本武帝以便马从猎，还宿殿陛岩下室中，故号岩郎。
羽林左监一人，六百石。本注曰：主羽林左骑。丞一人。
羽林右监一人，六百石。本注曰：主羽林右骑。丞一人。
奉车都尉，比二千石。本注曰：无员。掌御乘舆车。
驸马都尉，比二千石。本注曰：无员。掌驸马。
骑都尉，比二千石。本注曰：无员。本监羽林骑。
光禄大夫，比二千石。本注曰：无员。凡大夫、议郎皆掌顾问应对，无常事，唯诏令所使。凡诸国嗣之丧，则光禄大夫掌吊。
太中大夫，千石。本注曰：无员。
中散大夫，六百石。本注曰：无员。
谏议大夫，六百石。本注曰：无员。
议郎，六百石。本注曰：无员。
谒者仆射一人，比千石。本注曰：为谒者台率，主谒者，天子出，奉引。古重习武，有主射以督录之，故曰仆射。常侍谒者五人，比六百石。本注曰：
主殿上时节威仪。谒者三十人。其给事谒者，四百石。其灌谒者郎中，比三百石。本注曰：掌宾赞受事，及上章报问。将、大夫以下之丧，掌使吊。本员七十人，中兴但三十人。初为灌谒者，满岁为给事谒者。
 i右属光禄勋。本注曰：职属光禄者，自五官将至羽林右监，凡七署。自奉车都尉至谒者，以文属焉。旧有左右曹，秩以二千石，上殿中，主受尚书奏事，平省之。世祖省，使小黄门郎受事，车驾出，给黄门郎兼。有请室令，车驾出，在前请所幸，徼车迎白，示重慎。中兴但以郎兼，事讫罢，又省车、户、骑凡三将，及羽林令。
韂尉，卿一人，中二千石。本注曰：掌宫门韂士，宫中徼循事。丞一人，比千石。
公车司马令一人，六百石。本注曰：掌宫南阙门，凡吏民上章，四方贡献，及征诣公车者。丞、尉各一人。本注曰：丞选晓讳，掌知非法。尉主阙门兵禁，戒非常。
南宫韂士令一人，六百石。本注曰：掌南宫韂士。丞一人。
北宫韂士令一人，六百石，本注曰：掌北宫韂士。丞一人。
左右都候各一人，六百石。本注曰：主□戟士，徼循宫，及天子有所收考。
丞各一人。
宫掖门，每门司马一人，比千石。木注曰：南宫南屯司马，主平城门；*(北)*宫门苍龙司马，主东门；玄武司马，主玄武门；北屯司马，主北门；
北宫朱爵司马，主南掖门；东明司马，主东门；朔平司马，主北门：
凡七门。凡居宫中者，皆有口籍于门之所属。宫名两字，为铁印文符，案省符乃内之。若外人以事当入，本*(宫)**[官]*长史为封棨传；其有官位，出入令御者言其官。
 i右属韂尉。本注曰：中兴省旅贲令，韂士一人丞。
太仆，卿一人，中二千石。本注曰：掌车马。天子每出，奏驾上卤簿用；大驾则执驭。丞一人，比千石。
考工令一人，六百石。本注曰：主作兵器弓弩刀铠之属，成则传执金吾入武库，及主织绶诸杂工。左右丞各一人。
车府令一人，六百石。本注曰：主乘舆诸车。丞一人。
未央厩令一人，六百石。本注曰：主乘舆及厩中诸马。长乐厩丞一人。
 i右属太仆。本注曰：旧有六厩，皆六百石令，中兴省约，但置一厩。
后置左骏令、厩，别主乘舆御马，后或并省。又有牧师菀，皆令官，主养马，分在河西六郡界中，中兴皆省，唯汉阳有流马菀，但以羽林郎监领。
廷尉，卿一人，中二千石。本注曰：掌平狱，奏当所应。凡郡国谳疑罪，皆处当以报。正、左监各一人。左平一人，六百石。本注曰：掌平决诏狱。 右属廷尉。本注曰：孝武帝以下，置中都官狱二十六所，各令长名世祖中兴皆省，唯廷尉及雒阳有诏狱。
大鸿胪，卿一人，中二千石。本注曰：掌诸侯及四方归义蛮夷。其郊庙行礼，赞导，请行事，既可，以命髃司。诸王入朝，当郊迎，典其礼仪。及郡国上计，匡四方来，亦属焉。皇子拜王，赞授印绶。及拜诸侯、诸侯嗣子及四方夷狄封者，台下鸿胪召拜之。王薨则使吊之，及拜王嗣。丞一人，比千石。
况今四海之大，而*(百)**[可]*无乎？”和帝嘉纳其言，即创业焉大行令一人，六百石。本注曰：主诸郎。丞一人。治礼郎四十七人。
右属大鸿胪。本注曰：承秦有典属国，别主四方夷狄朝贡侍子，成帝时省并大鸿胪。
中兴省驿官、别火二令、丞，及郡邸长、丞，但令郎治郡邸。
后汉书志第二十六 百官三 宗正大司农少府
宗正，卿一人，中二千石。本注曰：掌序录王国嫡庶之次，及诸宗室亲属远近，郡国岁因计上宗室名籍。若有犯法当髡以上，先上诸宗正，宗正以闻，乃报决。
丞一人，比千石。
，六人骑吏，二人法家，十八人学事，一人官医。”
诸公主，每主家令一人，六百石。丞一人，三百石。本注曰：其余属吏增减无常。
</div>
    <div class="pagination">
<a href="后汉书_page109.html">上一页</a><span>...</span><a href="后汉书_page105.html">105</a><a href="后汉书_page106.html">106</a><a href="后汉书_page107.html">107</a><a href="后汉书_page108.html">108</a><a href="后汉书_page109.html">109</a><span class="current-page">110</span><a href="后汉书_page111.html">111</a><a href="后汉书_page112.html">112</a><a href="后汉书_page113.html">113</a><a href="后汉书_page111.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
