<!DOCTYPE html>
<html>
 <head>
  <meta charset="utf-8"/>
  <title>
   班马异同 - 第 4 页/共 7 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   班马异同 - 第 4 页/共 7 页
  </h1>
  <div class="content">
   班马异同卷十七
　　钦定四库全书
　　班马异同卷十八
　　宋　倪思　编
　　张释之冯唐列第四十二　史记一百二
　　张冯汲郑第二十　　　　汉书五十
　　张廷尉释之者字季南阳堵阳人也字季有与兄仲同居以訾赀为骑郎事孝文帝十岁年不得调无亡所知名释之曰久宦减仲之产不遂欲自免归中郎将袁爰盎知其贤惜其去乃请徙释之补谒者释之既朝毕因前言便宜事文帝曰卑之母甚高论令今可施行也于是释之言秦汉之间事秦所以失而汉所以兴者久之文帝称善乃拜释之为谒者仆射释之从行上登虎圏上问上林尉诸禽兽簿十余问尉左右视尽不能对虎圏啬夫从傍代尉对上所问禽兽簿甚悉欲以观其能口对响向应无穷者文帝曰吏不当若是如此邪尉无亡赖乃诏释之拜啬夫为上林令释之久之前曰陛下以绛侯周勃何如人也上曰长者也又复问东阳侯张相如何如人也上复曰长者释之曰夫绛侯东阳侯称为长者此两人言事曽不能出口宣斆此啬夫谍谍利口防给哉且秦以任刀笔之吏吏争以亟疾苛察相高然其弊徒文具耳无亡恻隐之实以故不闻其过陵迟夷而至于二世天下土崩今陛下以啬夫口辩而超迁之臣恐天下随风靡靡争为口辩而无其实且下之化上疾于景响向举错不可不审察也文帝曰善乃乃止不拜啬夫上就车召释之参骖乘徐行行问释之秦之敝具以质言至宫上拜释之为公车令顷之太子与梁王共车入朝不下司马门于是释之追止太子梁王无毌得入殿门遂劾不下公门不敬奏之薄太后闻之文帝免冠谢曰教儿子不谨薄太后乃使使承诏赦太子梁王然后得入文帝由繇是竒释之拜为中大夫顷之至中郎将从行至霸陵上居北外临厠是时慎夫人从上指示视慎夫人新丰道曰此走邯郸道也使慎夫人鼓瑟上自倚瑟而歌意惨凄怆悲懐顾谓羣臣曰嗟乎以北山石为椁用纻絮斮陈絮漆其间岂可动哉左右皆曰善释之前进曰使其中有可欲者虽锢南山犹有郄隙使其中无亡可欲者虽无亡石椁又何戚焉文帝称善其后拜释之为廷尉顷之上行出中渭桥有一人从桥下走出乘舆马惊于是使骑捕之属廷尉释之治问曰县人来闻跸匿桥下久之以为行已过即既出见乘舆车骑即走耳廷尉释之奏当一此人犯跸当罚金文帝上怒曰此人亲惊吾马吾马赖柔和柔令他马固不败伤我乎而廷尉乃乃当之罚金释之曰法者天子所与天下公共也今法如此是而更重之是法不信于民也且方其时上使使立诛之则已今既已下廷尉廷尉天下之平也一壹倾而天下用法皆为之轻重民安所措其手足唯陛下察之上良久上曰廷尉当是也其后有人有盗高庙坐座前玉环捕得文帝怒下廷尉治释之案律盗宗庙服御物者为奏奏当弃市上大怒曰人之无亡道乃乃盗先帝庙器吾属廷尉者欲致族之族而君以法奏之非吾所以共承宗庙意也释之免冠顿首谢曰法如是足也且罪等然以逆顺为差基今盗宗庙器而族之有如万分之一假令愚民取长陵一抔土陛下且何以加其法乎虖久之文帝与太后言之乃许廷尉当是时中尉条侯周亚夫与梁相山都侯王恬开启见释之持议平乃乃结为亲友张廷尉由繇此天下称之后文帝崩景帝立释之恐称病疾欲免去惧大诛至欲见谢则未知何如用王生计卒见谢景帝不过也王生者善为黄老言处士也尝召居廷中三公九卿尽防立王生老人曰吾韤解顾谓张廷尉释之为我结韤释之跪而结之既已人或谓让王生曰独奈何廷辱张廷尉如此使跪结韤王生曰吾老且贱自度终无亡益于张廷尉张廷尉方今天下名臣吾故聊辱廷尉使跪结韤欲以重之诸公闻之贤王生而重张廷尉释之张廷尉释之事景帝岁余为淮南王相犹尚以前过也久之释之年老病卒其子曰张挚字长公官至大夫免以不能取容当世故终身不仕
　　冯唐者其祖大父赵人也父徙代汉兴徙安陵唐以孝着为中郎中署长事文帝文帝辇过问唐曰父老何自为郎家安在唐具以实对言文帝曰吾居代时吾尚食监高祛数为我言赵将李齐之贤战于钜鹿下今吾每饭饮食意未尝不在钜鹿也父老知之乎唐对曰齐尚不如亷颇李牧之为将也上曰何以己唐曰臣大父在赵时为官卒帅将善李牧臣父故为代相善赵将李齐知其为人也上既闻亷颇李牧为人良说而乃抟拊髀曰嗟乎吾独不得亷颇李牧时为吾将吾岂忧匈奴哉唐曰主臣陛下虽得有亷颇李牧弗不能用也上怒起入禁中良久召唐让曰公奈何众辱我独无亡间处乎虖唐谢曰鄙人不知忌讳当是之时匈奴新大入朝那杀北地都尉昻卭上以胡防为意乃乃卒复问唐曰公何以知言吾不能用亷颇李牧也唐对曰臣闻上古王者之遣将也跪而推毂曰阃闱以内者寡人制之阃闱以外者将军制之军功爵赏皆决于外归而奏之此非虚空言也臣大父言李牧之为赵将居边军市之租皆自用飨士赏赐决于外不从中扰覆也委任而责成功故李牧乃得尽其智知能遣选车千三百乘彀骑万三千匹百金之士十万是以北逐单于破东胡灭澹林西抑彊秦南支韩魏当是之时赵几霸伯其后防赵王迁立其母倡也王迁立乃用郭开谗而卒诛李牧令顔聚代之是以兵破士北为秦所禽灭今臣窃闻魏尚为云中守其军市租尽以飨给士卒出私飬钱五日一壹推杀牛以飨宾客军吏舍人是以匈奴逺避不近云中之塞虏曽尝一入尚率帅车骑击之所杀甚众夫士卒尽家人子起田中从军安知尺籍伍符终日力战斩首捕虏上功莫府一言不相应文吏以法绳之其赏不行而吏奉法必用臣愚以为陛下法太明赏太轻罚太重且云中守魏尚坐上功首虏差六级陛下下之吏削其爵罚作之由繇此言之陛下虽得亷颇李牧弗不能用也臣诚愚触忌讳死罪死罪文帝说是日令冯唐持节赦魏尚复以为云中守而拜唐为车骑都尉主中尉及郡国车士七十年景帝立以唐为楚相免武帝立即位求贤良举冯唐唐时年九十余不能复为官乃乃以唐子冯遂为郎遂字王孙亦竒士与余善魏尚槐里人也太史公赞曰张季释之之言长者守法不阿意冯公唐之论将率有味哉有味哉语曰不知其人视其友二君之所称诵可着廊庙书曰不偏不党王道荡荡不党不偏王道便便张季冯公近之矣汲黯之正直郑当时之推士不如是亦何以成名哉扬子以为孝文亲诎帝尊以信亚夫之军曷为不能用颇牧彼将有激云尔



　　班马异同卷十八
　　钦定四库全书
　　班马异同卷十九
　　宋　倪思　编
　　呉王濞列第四十六　史记一百六
　　荆燕呉第五　　　　汉书三十五
　　呉王濞者高帝兄刘仲之子也高帝已定天下七年立刘仲为代王而匈奴攻代刘仲不能坚守弃国亡间行走雒阳自归天子天子为骨肉故不忍致法废以为郃合阳侯子濞封为沛侯高帝十一年秋淮南王英黥布反东并荆地劫其国兵西渡淮击楚高帝自将往诛之刘仲子沛侯濞年二十有气力以骑将从破布军蕲西防甀布走荆王刘贾为布所杀无后上患呉防稽轻悍无壮王以填之诸子少乃立濞于沛为呉王王三郡五十三城已拜受印高帝祖召濞相之谓曰若状有反相心独悔业已拜因拊其背告曰汉后五十年东南有乱者岂若邪然天下同姓为一家也慎无反濞顿首曰不敢防孝恵高后时天下初定郡国诸侯各务自拊循其民呉有豫章郡铜山濞则即招致天下亡命者益盗铸钱东煑海水为盐以故无赋国用富饶足孝文帝时呉太子入见得侍皇太子饮博呉太子师傅皆楚人轻悍又素骄博争道不恭皇太子引博局提呉太子杀之于是遣其防归葬至呉呉王愠曰天下同一宗死长安即葬长安何必来葬为复遣防之长安葬呉王由此是怨望稍失藩臣之礼称病疾不朝京师知其以子故称病不朝验问实不病诸呉使来辄系责治之呉王恐为所谋滋甚及后使人为秋请上复责问呉使者使者对曰王实不病汉系治使者数辈以故遂称病且夫察见渊中鱼不祥今呉王始诈病疾及觉见责急愈益闭恐上诛之计乃无聊唯上弃之而与更始于是天子乃皆赦呉使者归之而赐呉王几杖老不朝呉得释其罪谋亦益解然其居国以铜盐故百姓无赋卒践更辄与予平贾岁时存问茂材赏赐闾里佗它郡国吏欲来捕亡人者讼颂共禁弗不予与如此者四三十余年以故能使其众鼂错为太子家令得幸皇太子数从容言呉过可削数上书说孝文帝之文帝寛不忍罚以此呉王日益横及孝景帝即位错为御史大夫说上曰昔高帝初定天下昆弟少诸子弱大封同姓故王孽子悼惠王王齐七十余二城庻弟元王王楚四十余城兄子濞王呉五十余城封三庻孽分天下半今呉王前有太子之郄隙诈称病不朝于古法当诛文帝弗不忍因赐几杖徳至厚也不当改过自新乃乃益骄溢恣公即山铸钱煑海水为盐诱天下亡人谋作乱逆今削之亦反不削之亦反削之其反亟祸小不削之其反迟祸大三年冬楚王来朝鼂错因言楚王戊往年为薄太后服私奸服舍请诛之诏赦罚削东海郡因削呉之豫章郡防稽郡及前二年赵王有罪削其河间常山郡胶西王卬以卖爵事有奸削其六县汉廷臣方议削呉呉王濞恐削地无已因欲以此发谋欲举事念诸侯无足与计谋者闻胶西王勇好气喜兵诸齐侯皆惮畏惮之于是乃使中大夫应高誂口说胶西王无文书口报曰呉王不肖有宿夕夙夜之忧不敢自外使使臣喻其驩愚心王曰何以教之高曰今者主上兴于奸饬于任用邪臣好小善听信谗贼擅变更律令侵夺削诸侯之地徴求滋多诛罚良善重日以益甚里语有之曰防狧糠及米呉与胶西知名诸侯也一时见察恐不得安肆矣呉王身有内病疾不能朝请二十余年常患见疑无以自白今胁肩累絫足犹惧不见释窃闻大王以爵事有适过所闻诸侯削地罪不至此此恐不得止削地而已王曰然有之子将奈何高曰同恶相助同好相留同情相成求同欲相趋同利相死今呉王自以为与大王同忧愿因时循理弃躯以除患害于天下亿意亦可乎胶西王瞿然骇曰寡人何敢如是今主上虽急固有死耳安得不戴事高曰御史大夫鼂朝错荧营惑天子侵夺诸侯蔽忠塞贤朝廷疾怨诸侯皆有倍畔背叛之意人事极矣彗星出蝗虫数起此万世一时而愁劳圣人之所以起也故呉王欲内以鼂朝错为讨诛外随从大王后车彷徉方洋天下所乡者降所指者下天下莫敢不服大王诚幸而许之一言则呉王率楚王畧函谷关守荥阳敖仓之粟距汉兵治次舍须大王大王有幸而临之则天下可并两主分割不亦可乎王曰善高归报呉王呉王犹恐其不与果乃身自为使者至使于胶西靣结约之胶西羣臣或闻王谋諌曰【接下诸侯地不能为汉】承一帝至乐也尚云不易今大王与呉西乡第假令事成两主分争患乃始结益生【连下王不听】诸侯之地不足能为汉郡什二而为畔叛逆以忧太后非长防计也今【连上承一帝】王弗不听遂发使约齐菑川胶东济南济北皆许诺而曰城阳景王有义攻诸吕勿与事定分之耳诸侯既新削罚振震恐多怨鼂错及削呉防稽豫章郡书至则呉王先起兵胶西正月丙午诛汉吏二千石以下胶西胶东菑川济南楚赵亦然皆反遂发兵西齐王后悔饮药自杀畔背约城守济北王城坏未完其郎中令劫守其王不得发兵胶西王胶东王为渠率胶东与菑川济南共攻围临菑赵王遂亦反阴使匈奴与连兵七国之发也呉王悉其士卒下令国中曰寡人年六十二身自将少子年十四亦为士卒先诸年上与寡人比同下与少子等者皆发发二十余万人南使闽越东越闽东越亦发兵从孝景帝前三年正月甲子初起兵于广陵西渉淮因并楚兵发使遗诸侯书曰呉王刘濞敬问胶西王胶东王菑川王济南王赵王楚王淮南王衡山王庐江王故长沙王子幸教寡人以汉为贼臣错无功天下侵夺诸侯之地使吏劾系讯治以僇侵辱之为故不以诸侯人君礼遇刘氏骨肉絶先帝功臣进任奸人宄诖诳乱天下欲危社稷陛下多病志失逸不能省察欲举兵诛之谨闻教敝国虽狭地方三千里人民虽少精兵可具五十万寡人素事南越三十余年其王诸君皆不辞分其卒兵以随寡人又可得三十余万寡人虽不肖愿以身从诸王南越直长沙者因王子定长沙以北西走蜀汉中告越楚王淮南三王与寡人西靣齐诸王与赵王定河间河内或入临晋关或与寡人防雒阳燕王赵王固故与胡王有约燕王北定代云中抟转胡众入萧关走长安匡正天子下以安高庙愿王勉之楚元王子淮南三王或不沐洗十余年怨入骨髓欲一壹有所出之久矣寡人未得诸王之意未敢听今诸王茍能存亡继絶振弱伐暴以安刘氏社稷之所愿也敝呉国虽贫寡人节衣食之用积金钱脩兵革聚谷粮食夜以继日三十余年矣凡皆为此愿诸王勉用之能斩捕大将者赐金五千斤封万戸列将三千斤封五百戸裨将二千斤封二千戸二千石千斤封千戸千石五百斤封五百戸皆为列侯其以军若城邑降者卒万人邑万户如得大将人戸五千如得列将人户三千如得裨将人户千如得二千石其小吏皆以差次受爵金佗封赐皆倍常军法其有故爵邑者更益勿因愿诸王明以令士大夫弗不敢欺也寡人金钱在天下者往往而有非必取于呉诸王日夜用之弗不能尽有当赐者告寡人寡人且往遗之敬以闻七国反书闻天子天子乃遣太尉条侯周亚夫将三十六将军往击呉楚遣曲周侯郦击赵将军栾布击齐大将军窦婴屯荥阳监齐赵兵初呉楚反书闻兵未发窦婴未行言故呉相袁爰盎盎时家居诏召入见【连下上问以呉楚之计】上方与鼂错调兵笇军食上问袁盎曰君尝为呉相知呉臣田禄伯为人乎今呉楚反于公意何如对曰不足忧也今破矣上曰呉王即山铸钱煑海水为盐诱天下豪桀白头举事若此其计不百全岂发乎何以言其无能为也袁盎对曰呉有铜盐之利则有之安得豪桀而诱之诚令呉得豪桀亦且辅王而为义不反矣呉所诱皆无赖子弟亡命铸钱奸人故相率诱以反乱鼂错曰袁盎防之善上问曰计安出盎对曰愿屏左右上屏人独错在盎曰臣所言人臣不得知也乃屏错错趋避东厢恨甚恨上卒问盎【自上方与错至此以下至无血刄俱罢一段汉书入错传后文大同小异】上问以呉楚之计盎对曰呉楚相遗书曰高皇帝王子弟各有分地今贼臣鼂错擅适过诸侯削夺之地故以故反名为西共诛鼂错复故地而罢方今计独有斩鼂错发使赦呉楚七国复其故削地则兵可无毋血刃而俱罢于是上嘿然良久曰顾诚何如吾不爱一人以谢天下盎曰臣愚计无出此愿上孰计之上从其议遂斩错语具在盎乃拜以盎为太常奉宗庙使呉王呉王弟子徳侯为宗正【下接下辅亲戚】盎宻装治行后十余日上使中尉召错绐载行东市错衣朝衣斩东市【汉书自宻装至此杂见错】则遣袁盎奉宗庙宗正辅亲戚使告至呉如盎策至呉呉楚兵已攻梁壁矣宗正以亲故先入见谕呉王使拜受诏呉王闻袁盎来亦知其欲说已笑而应曰我已为东帝尚何谁拜不肯见盎而留之军中欲刼使将盎不肯使人围守且杀之盎得夜出歩亡去走梁军遂归报条侯将乘六乘防兵荥阳至雒阳见剧孟喜曰七国反吾乘至此不自意全又以为诸侯已得剧孟剧孟今无动吾据荥阳荥阳以东无足忧者至淮阳问故父绛侯故客邓都尉曰策安出客曰呉兵锐甚难与争锋楚兵轻不能久方今为将军计莫若引兵东北壁昌邑以梁委呉呉必尽锐攻之将军深沟高垒使轻兵絶淮泗口塞呉饟道彼使呉梁相敝而粮食竭乃以全彊制其罢极破呉必矣条侯曰善从其策遂坚壁昌邑南轻兵絶呉饟道呉王之初发也呉臣田禄伯为大将军田禄伯曰兵屯聚而西无佗竒道难以就立功臣愿得五万人别循江淮而上收淮南长沙入武关与大王防此亦一竒也呉王太子諌曰王以反为名此兵难以借人借人亦且反王奈何且擅兵而别多佗利害未可知也徒自损耳呉王即不许田禄伯呉少将桓将军说王曰呉多歩兵歩兵利险汉多车骑车骑利平地愿大王所过城邑不下直弃去疾西据雒阳武库食敖仓粟阻山河之险以令诸侯虽毋无入关天下固已定矣即大王徐行留下城邑汉军车骑至驰入梁楚之郊事败矣呉王问诸呉老将老将曰此少年椎锋之计可耳安知大虑乎于是王不用桓将军计呉王专并将其兵未渡淮诸宾客皆得为将校尉行问司马独周丘不得用周丘者下邳人亡命呉酤酒无行呉王濞薄之弗不任周丘乃上谒说王曰臣以无能不得待罪行间臣非敢求有所将也愿得请王一汉节必有以报王王乃予之周丘得节夜驰入下邳下邳时闻呉反皆城守至舍召令令入户使从者以罪斩令遂召昆弟所善豪吏告曰呉反兵且至至屠下邳不过食顷今先下家室必完能者封侯至矣出乃相告曰下邳皆下周丘一夜得三万人使人报呉王遂将其兵北略城邑比至城阳兵十余万破城阳中尉军闻呉王败走自度无与共成功即引兵归下邳未至疽痈发背死二月中呉王兵既破败走于是天子制诏将军曰盖闻为善者天报之以福为非者天报之以殃高皇帝亲表垂功徳建立诸侯幽王悼恵王絶无后孝文皇帝哀怜加恵王幽王子遂悼恵王子卬等令奉其先王宗庙为汉藩国徳配天地明并日月而呉王濞倍背徳反义诱受天下亡命辠人乱天下币称病疾不朝二十余年有司数请濞罪孝文皇帝寛之欲其改行为善今乃与楚王戊赵王遂胶西王卬济南王辟光菑川王贤胶东王雄渠约从谋反为逆无道起兵以危宗庙贼杀大臣及汉使者迫劫万民夭伐杀无罪烧残民家掘其丘冢垄甚为虐暴虐今卬等又重逆无道烧宗庙卤御物朕甚痛之朕素服避正殿将军其劝士大夫击反虏击反虏者深入多杀为功斩首捕虏比三百石以上者皆杀之无有所置敢有议诏及不如诏者皆要斩初呉王之渡淮与楚王遂西败棘壁乘胜而前锐甚梁孝王恐遣六将军击呉之又败梁两将军士卒皆还走梁梁数使使报条侯求救条侯不许又使使恶愬条侯于上上使人告条侯救梁复又守便宜不行梁使韩安国及楚死事相弟张羽为将军乃得颇败呉兵呉兵欲西梁城守坚不敢西即走条侯军防下邑欲战条侯壁不肯战呉粮絶卒饥数挑战遂夜犇条侯壁惊东南条侯使备西北果从西北不得入呉大败士卒多饥死乃畔散于是呉王乃与其麾戯下壮士数千人夜亡去渡江淮走丹徒保东越东越兵可万余人乃使人聚亡卒汉使人以利啗东越东越即绐呉王呉王出劳军即使人鏦杀呉王盛其头驰以闻呉王子子华太子驹亡走闽越呉王之弃其军亡也军遂溃往往稍降太尉条侯及梁军楚王戊军败自杀三王之围齐临菑也三月不能下汉兵至胶西胶东菑川王各引兵归国胶西王乃袒徒跣席槀饮水谢太后王太子徳曰汉兵逺还臣观之已罢可袭愿收大王余兵击之不胜乃而逃入海未晚也王曰吾士卒皆已坏不可发用弗不听汉将弓高侯穨当遗王书曰奉诏诛不义降者赦除其罪复故不降者灭之王何处须以从事王肉袒叩头汉军壁谒曰臣卬奉法不谨惊骇百姓乃苦将军逺道至于穷国敢请葅醢之罪弓高侯执金鼓见之曰王苦军事愿闻王发兵状王顿首膝防行对曰今者鼂朝错天子用事臣变更高皇帝法令侵夺诸侯地卬等以为不义恐其败乱天下七国发兵且以诛错今闻错已诛卬等谨以罢兵归将军曰王茍以错为不善何不以闻及未有诏虎符擅发兵击义国以此观之意非徒欲诛错也乃出诏书为王读之读之讫曰王其自图之王曰如卬等死有余罪遂自杀太后太子皆死胶东菑川济南王皆死伏诛国除纳于汉郦将军围攻赵十月而下之赵王自杀济北王以劫故得不诛徙王菑川初呉王首反并将楚兵连齐赵正月起兵三月皆破灭独赵后下复置元王少子平陆侯礼为楚王续元王后徙汝南王非王呉故地为江都王
　　太史公赞曰呉王之王由父省也擅山海之利能薄赋敛以使其众以擅山海利逆乱之萌自其子兴争技发难卒亡其本亲越谋宗竟以夷陨鼂错为国逺虑祸反近身袁盎权说初宠后辱故古者诸侯地不过百里山海不以封毋亲夷狄以疏其属盖谓呉邪防此矣鼂错为国逺虑祸反及身毋为权首反将受其咎岂谓盎错哉邪












　　班马异同卷十九
&lt;史部,正史类,班马异同&gt;
　　钦定四库全书
　　班马异同卷二十
　　宋　倪思　编
　　魏其武安侯列第四十七　史记一百七
　　窦田灌韩第二十二　　　汉书五十二
　　魏其侯窦婴者字王孙孝文皇后从兄子也父世观津人也喜宾客孝文时婴为呉相病免孝景初即位为詹事帝弟梁孝王者孝景弟也其母窦太后爱之梁孝王朝因燕昆弟燕饮是时上未立太子酒酣上从容言曰千秋万岁之后梁王太后驩窦婴引巵酒进上曰天下者高祖天下父子相此汉之约也上何以得擅梁王太后由此憎窦婴窦婴亦薄其官因病免太后除窦婴门籍不得入朝请孝景三年呉楚反上察宗室诸窦毋无如窦婴贤乃召婴婴入见固辞让谢称病不足任太后亦慙于是上曰天下方有急王孙宁可以让邪乃拜婴为大将军赐金千斤窦婴乃言袁爰盎栾布诸名将贤士在家者进之所赐金陈之廊庑下军吏过辄令财取为用金无入家者窦婴守荥阳监齐赵兵七国兵已尽破封窦婴为魏其侯诸游士宾客争归魏其侯之孝景时每朝议大事条侯魏其侯诸列侯莫敢与亢礼孝景四年立栗太子使魏其侯以婴为太子傅孝景七年栗太子废魏其婴数争不弗能得魏其谢病屏居蓝田南山之下数月诸窦宾客辩士说之莫能来梁人高遂乃说魏其婴曰能富贵将军者上也能亲将军者太后也今将军傅太子太子废而不能争争不能得拔又弗不能死自引谢病拥赵女屏间处而不朝相提而论秪加怼是自明扬主上之过有如两宫螫奭将军则妻子毌无类矣魏其侯婴然之乃遂起朝请如故桃侯免相窦太后数言魏其侯孝景帝曰太后岂以为臣有爱不相魏其者魏其者沾沾自喜耳多易难以为相持重遂不用用建陵侯卫绾为丞相
　　武安侯田蚡者孝景王皇后同母弟也生长陵魏其窦婴已为大将军后方盛蚡为诸曹郎未贵往来侍酒魏其婴所跪起如子侄姓及孝景晚节蚡益贵幸为太中大夫蚡辩有口学盘盂诸书王太皇后贤之孝景崩武帝初即位即日太子立称制所镇抚多有田蚡宾客计防蚡弟田胜皆以太后弟孝景后三年封蚡以舅封为武安侯弟胜为周阳侯武安侯蚡新欲用事为相卑下宾客进名士家居者贵之欲以倾魏其诸将相上所填抚多蚡宾客计策防建元元年丞相绾病免上议置丞相太尉籍福说武安侯蚡曰魏其侯贵久矣素天下士素归之今将军初兴未知如魏其即上以将军为丞相必让魏其魏其为丞相将军必为太尉太尉丞相尊等耳又有让贤名武安侯蚡乃微言太后风上于是乃以魏其侯婴为丞相武安侯蚡为太尉籍福贺魏其侯婴因吊曰君侯资性喜善疾恶方今善人誉君侯故至丞相然君侯且疾恶恶人众亦且毁君侯君侯能兼容则幸久不能今以毁去矣魏其婴不聴魏其婴蚡武安俱好儒术推毂赵绾为御史大夫王臧为郎中令迎鲁申公欲设明堂令列侯就国除关以礼为服制以兴太平举适诸窦宗室无节行者除其属籍时诸外家为列侯列侯多尚公主皆不欲就国以故毁日至窦太后太后好黄老之言而魏其武安婴蚡赵绾王臧等务隆推儒术贬道家言是以窦太后滋不说魏其等及建元二年御史大夫赵绾请无毋奏事东宫窦太后大怒曰此欲复为新垣平邪乃罢逐赵绾王臧等而免丞相婴太尉蚡以柏至侯许昌为丞相武彊侯庄青翟为御史大夫魏其武安婴蚡由此以侯家居武安侯蚡虽不任职以王太后故亲幸数言事多效天下吏士吏趋势利者皆去魏其婴而归武安蚡武安蚡日益横建元六年窦太后崩丞相昌御史大夫青翟坐防事不办免上以武安侯蚡为丞相大司农韩安国为御史大夫天下士郡国诸侯愈益附武安蚡蚡武安者为人貎侵生贵甚又以为诸侯王多长上初即位富于春秋蚡以肺腑为京师相非折节以礼诎之天下不肃当是时丞相入奏事坐语移日所言皆听荐人或起家至二千石权移主上上乃曰君除吏已尽未吾亦欲除吏尝请考工地益宅上怒曰君何不遂取武库是后乃退尝召客饮坐其兄盖侯南北乡自坐东乡以为汉相尊不可以兄故私桡武安由此滋骄治宅甲诸第田园极膏腴而市买郡县器物相属于道前堂罗钟鼓立曲旃后房妇女以百数诸侯奉金玉奏珍物狗马玩好不可胜数魏其而婴失窦太后益疏不用无势诸客公稍稍自引而怠傲骜唯灌将军夫独不失否故魏其婴日黙黙墨墨不得志意而独厚遇灌将军夫也
　　灌将军夫者字仲孺颍隂人也夫父张孟尝常为颍阴侯灌婴舍人得幸因进之至二千石故防灌氏姓为灌孟呉楚反时颍隂侯灌何婴为将军属太尉请灌孟为校尉夫以千人与父俱灌孟年老颍阴侯彊请之郁郁不得意志故战常陷坚遂死呉军中军汉法父子俱从军有死事得与防归灌夫不肯随防归奋曰愿取呉王若将军头以报父之仇于是灌夫被甲持防募军中壮士所善愿从者数十人及出壁门莫敢前独二两人及从奴十数余骑驰入呉军至呉将麾戯下所杀伤数十人不得前复驰还走入汉壁皆亡其奴独与一骑归夫身中大创十余适有万金良药故得无死夫创少瘳又复请将军曰吾益知呉壁中曲折请复往将军壮而义之恐亡夫乃言太尉太尉乃召固止之呉已军破灌夫以此名闻天下颍阴侯言之上上以夫夫为中郎将数月岁坐法去后家居长安长安中诸公莫弗不称之孝景时至由是复为代相孝景崩今上武帝初即位以为淮阳天下交郊劲兵处故徙夫为淮阳太守建元元年入为太仆二年夫与长乐卫尉窦甫饮轻重不得夫醉搏甫甫窦太后昆弟也上恐太后诛夫徙夫为燕相数岁坐法免去官家居长安灌夫为人刚直使酒不好面谀贵戚诸有势在已之右不欲加礼必陵之诸士在已之左愈贫贱犹尤益礼敬与钧稠人广众荐宠下軰士亦以此多之夫不喜好文学好喜任侠已然诺诸所与交通无非豪杰大猾家累数千万食客日数十百人陂池田园宗族宾客为权利横于颍川颍川儿乃謌歌之曰颍水清灌氏宁颍水浊灌氏族灌夫家居虽富然失势卿相侍中宾客益衰及魏其侯窦婴失势亦欲倚灌夫引绳批排根生平慕之后弃之者灌夫亦魏其得婴而通列侯宗室为名高两人相为引重其游如父子然相得驩甚无厌恨相知之晩也灌夫尝有服过丞相蚡丞相蚡从容曰吾欲与仲孺过魏其侯防仲孺有服灌夫曰将军乃肯幸临况魏其侯夫安敢以服为解请语魏其侯帐具将军旦日蚤临武安蚡许诺灌夫具以语魏其侯如所谓武安侯魏其婴婴与其夫人益市牛酒夜洒洒埽早帐张具至旦平明令门下候伺至日中丞相蚡不来魏其婴谓灌夫曰丞相岂忘之哉灌夫不怿曰夫以服请不宜往乃驾自往迎丞相蚡丞相蚡特前戏许灌夫殊无意往及夫至门丞相蚡尚卧也于是夫入见曰将军昨日幸许过魏其魏其夫妻治具自旦至今未敢尝食武安鄂蚡悟谢曰吾昨日醉忽忘与仲孺言乃驾往往又徐行灌夫愈益怒及饮酒酣夫起舞属丞相蚡丞相蚡不起夫从徙坐上语侵之魏其婴乃扶灌夫去谢丞相蚡丞相蚡卒饮至夜极驩而去丞相后蚡尝使籍福请魏其婴城南田魏其婴大望曰老仆虽弃将军虽贵宁可以势相夺乎不许灌夫闻怒骂籍福籍福恶两人有郄隙乃谩自好谢丞相蚡曰魏其老且死易忍且待之已而武安蚡闻魏其灌夫婴夫实怒不予田亦怒曰魏其子尝杀人蚡活之蚡事魏其无所不可何爱数顷田且灌夫何与也吾不敢复求田武安由此大怨怒灌夫魏其元光四年春丞相蚡言灌夫家在颍川横甚民苦之请案之上曰此丞相事何请灌夫亦持丞相蚡阴事为奸利受淮南王金与语言宾客居间遂止已俱解夏丞相蚡取燕王女为夫人有太后诏召列侯宗室皆往贺魏其侯婴过灌夫欲与俱夫谢曰夫数以酒失得过丞相丞相今者又与夫有郄隙魏其婴曰事已解彊与俱饮酒酣武安蚡起为夀坐皆避席伏已魏其侯婴为夀独故人避席耳余半膝席灌夫不恱起行酒至武安蚡武安蚡膝席曰不能满觞夫怒因嘻笑曰将军贵人也属毕之时武安蚡不肯行酒次至临汝侯灌贤临汝侯贤方与程不识耳语又不避席夫无所发怒恶乃骂临汝侯贤曰生平生毁程不识不直一钱今日长者为夀乃效女曹儿呫嗫耳语武安蚡谓灌夫曰程李俱东西宫卫尉今众辱程将军仲孺独不为李将军地乎灌夫曰今日斩头陷穴胸何知程李乎坐乃起更衣稍稍去魏其侯婴去麾戏灌夫夫出武安蚡遂怒曰此吾骄灌夫罪也乃令骑留灌夫灌夫欲出不得出籍福起为谢案灌夫项令谢夫愈怒不肯谢顺武安蚡乃麾戏骑缚夫置舍召长史曰今日召宗室有诏劾灌夫骂坐不敬系居室遂按其前事遣吏分曹逐捕诸灌氏支属皆得罪弃市罪魏其侯婴大媿为资使宾客请莫能解武安蚡吏皆为耳目诸灌氏皆亡匿夫系遂不得告言武安蚡隂事魏其婴脱身为救灌夫婴夫人諌魏其曰灌将军得罪丞相与太后家忤迕宁可救邪魏其侯婴曰侯自我得之自我捐之无所恨且终不令灌仲孺独死婴独生乃匿其家窃出上书立召入具告言灌夫醉饱事不足诛上然之赐魏其婴食曰东朝廷辩之魏其婴之东朝盛推灌夫之善言其醉饱得过乃丞相以他事诬罪之武安蚡又盛毁灌夫所为横恣罪逆不道魏其婴度不无可奈何因言丞相蚡短武安蚡曰天下幸而安乐无事蚡得为肺腑附所好音乐狗马田宅蚡所爱倡优巧匠之属不如魏其灌夫日夜招聚天下豪杰壮士与论议腹诽而心谤不仰卬视天而俯俛画地辟倪睨两宫间幸天下有变而欲有大功臣乃不知如魏其等所为于是上问朝臣两人孰是御史大夫韩安国曰魏其言灌夫父死事身荷防驰入不测之呉军身被数十创名冠三军此天下壮士非有大恶争杯酒不足引他过以诛也魏其言是也丞相亦言灌夫通奸猾侵细民家累巨万横恣颍川輘轹宗室侵犯骨肉此所谓枝大于本干胫大于股不折必披丞相言亦是唯明主裁之主爵都尉汲黯是魏其内史郑当时是魏其后不敢坚对余皆莫敢对上怒内史曰公平生数言魏其武安长短今日廷论局趣效辕下驹吾并斩若属矣即罢起入上食太后太后亦已使人候伺司具以告语太后太后怒不食曰今我在也而人皆借吾弟令我百岁后皆鱼肉之矣乎且帝寜能为石人邪此特帝在即录录设百岁后是属寜有可信者乎上谢曰俱宗室外家故廷辩之不然此一狱吏所决耳是时郎中令石建为上分别言两人事武安蚡已罢朝出止车门召韩御史大夫安国载怒曰与长孺共一老秃翁何为首防两端韩御史安国良久谓丞相蚡曰君何不自喜夫魏其毁君君当免冠解印绶归曰臣以肺腑附幸得待罪固非其任魏其言皆是如此上必多君有让不废君魏其必内愧杜门齚舌自杀今人毁君君亦毁人之譬如贾竪女子争言何其无大体也武安蚡谢罪曰争时急不知出此于是上使御史簿责魏其婴所言灌夫颇不雠欺谩劾系都司空孝景时魏其婴常受遗诏曰事有不便以便宜论上及系灌夫罪至族事日急诸公莫敢复明言于上魏其婴乃使昆弟子上书言之幸得复召见书奏上而案尚书大行无遗诏诏书独藏魏其婴家婴家丞封乃劾魏其婴矫先帝诏害罪当弃市五年十月悉论灌夫及家支属魏其婴良久乃闻闻有劾即恚阳病痱不食欲死或闻上无意杀魏其魏其婴复食治病议定不死矣乃有蜚语为恶言闻上故以十二月晦论弃市渭城其春武安侯病蚡疾一身尽痛若有击者専呼謼服谢罪上使巫视鬼者视瞻之见曰魏其侯与灌夫共守笞欲杀之竟死子恬嗣元朔三年中武安侯坐衣襜褕入宫不敬冇罪免后淮南王安谋反觉治王前始安入朝时武安侯蚡为太尉时迎王安至霸上谓王安曰上未有太子大王最贤高袓孙即宫车晏驾非大王立当尚谁立哉淮南王大喜厚遗金钱财物上自魏其婴夫事时不直武安蚡特为太后故耳及闻淮南王金事上曰使武安侯在者族矣
　　太史公赞曰魏其武安窦婴田蚡皆以外戚重灌夫用一时决防而各名显魏其之举以呉楚武安之贵在日月之际并位卿相大业定矣然魏其婴诚不知时变灌夫无亡术而不逊两人相翼乃成祸乱武安蚡负贵而好权杯酒责望陷彼两贤呜呼哀哉骄溢凶徳参防待时而发借福区区其间恶能救斯败哉以韩安国之见器临其挚而颠堕陵夷以忧死遇合有命悲夫若王恢为兵首而受其咎岂命也虖迁怒及人命亦不延众庻不载竟被恶言呜呼哀哉祸所从来矣

　　班马异同巻二十
　　钦定四库全书
　　班马异同卷二十一
　　宋　倪思　编
　　韩长孺列第四十八　史记一百八
　　汉书同窦田
　　御史大夫韩安国者字长孺梁成安人也后徙雎阳尝受韩子杂家说于驺邹田生所事梁孝王为中大夫呉楚反时孝王使安国及张羽为将捍呉兵于东界张羽力战安国持重以故呉不能过梁呉楚已破安国张羽名由此显梁梁孝王景帝母第窦太后爱之以至亲故令得自请置相二千石出入游戏于天子天子闻之心弗不善也太后知帝不弗善乃怒梁使者弗见案责王所为韩安国为梁使见大长公主而泣曰何梁王为人子之孝为人臣之忠而太后曽弗不省也夫前日呉楚齐赵七国反时自关以东皆合从而西乡惟梁最亲为艰限难梁王念太后帝在中而诸侯扰乱一壹言泣数行而下跪送臣等六人将兵击郤呉楚呉楚以故兵不敢西而卒破亡梁王之力也今太后以小节苛礼责望梁王梁王父兄皆帝王而所见者大故出称跸防入言警车旗皆帝所赐也即欲以侘嫮鄙小县驱驰国中以欲夸诸侯令天下尽知太后帝爱之也今梁使来辄案责之梁王恐日夜涕泣思慕不知所为何梁王之为子忠孝为臣忠而太后弗不防也大长公主具以告太后太后喜曰为帝言之帝言之帝心乃解而免冠谢太后曰兄弟不能相教乃为太后遗忧悉见梁使厚赐之其后梁王益亲驩太后长公主更赐安国可直千余金名由此显结于汉其后安国坐法抵罪防狱吏田甲辱安国安国曰死灰独不复然乎田甲曰然即溺之居无何几梁内使缺汉使使者拜安国为梁内史起徒中为二千石田甲亡走安国曰甲不就官我灭而宗甲因肉袒谢安国笑曰可溺矣公等足与治乎卒善遇之梁内史之缺也孝王新得齐人公孙诡说之欲请以为内史窦太后闻所乃诏王以安国为内史公孙诡羊胜说孝王求为帝太子及益地事恐汉大臣不听乃阴使人刺汉用事谋臣及杀故呉相袁爰盎景帝遂闻诡胜等计画乃遣使捕诡胜必得汉使十辈至梁相以下举国大索月余不弗得内史安国闻诡胜匿孝王所安国乃入见王而泣曰主辱者臣死大王无良臣故纷纷至此今诡胜不得请辞赐死王曰何至此安国泣数行下曰大王自度于皇帝孰与太上皇之与高皇帝及皇帝之与临江王亲孝王曰弗如也安国曰夫太上皇临江亲父子之间然而高帝曰提三尺劒取天下者朕也故太上皇终不得制事居于栎阳临江王适长太子也以一言过废王临江用宫垣事卒自杀中尉府何者治天下终不以用私乱公语曰虽有亲父安知其不为虎虽有亲兄安知其不为狼今大王列在诸侯恱诛一邪臣浮说犯上禁桡明法天子以太后故不忍致法于大王太后日夜涕泣幸大王自改而大王终不觉寤有如太后宫车即晏驾大王尚谁攀乎语未卒孝王泣数行而下谢安国曰吾今出诡胜之即日诡胜自杀汉使还报梁事皆得释安国之力也于是景帝太后益重安国孝王卒薨共王即位安国坐法失官居家居建元中武帝即位武安侯田蚡为汉太尉亲贵用事安国以五百金物遗蚡蚡言安国太后天子亦上素闻其安国贤即召以为北地都尉迁为大司农闽越东越相攻遣安国及大行王恢将兵未至越越杀其王降汉兵亦罢建元六年武安侯其年田蚡为丞相安国为御史大夫匈奴来请和亲天子上下其议大行王恢燕人也数为边吏习知胡事议曰汉与匈奴和亲卒不过数岁即复倍背约不如勿许兴举兵击之安国曰千里而战即兵不获利今匈奴负戎马之足怀禽鸟兽之心迁徙鸟举集难得而制也得其地不足以为广有其众不足以为彊自上古不弗属为人汉数千里争利则人马罢虏以全制其敝势必危殆臣故以为且彊弩之极矢不能穿鲁缟冲风之末力不能漂鸿毛非初不劲末力衰也击之不便不如和亲羣臣议者多附安国于是上许和亲其明年则元光元年鴈门马邑豪聂翁壹因大行王恢言上曰匈奴初和亲亲信边可诱以利致之伏兵袭击必破之道也上乃召问公卿曰朕饰子女以配单于币帛文锦赂之甚厚单于待命加嫚侵盗无已边竟数惊朕甚闵之今欲举兵攻之何如大行恢对曰陛下虽未言臣固愿效之臣闻全代之时北有彊胡之敌内连中国之兵然尚得养老长防种树以时仓廪常实匈奴不轻侵也今以陛下之威海内为一天下同任又遣子弟乘边守塞转粟挽输以为之备然匈奴侵盗不已者无它以不恐之故耳臣窃以为击之便御史大夫安国曰不然臣闻高皇帝尝围于平城匈奴至者投鞌高如城者数所平城之饥七日不食天下歌之及解围反位而无忿怒之心夫圣人以天下为度者也不以已私怒伤天下之功故乃遣刘敬奉金千斤以结和亲至今为五世利孝文皇帝又尝壹拥天下之精兵聚之广武常谿然终无尺寸之功而天下黔首无不忧者孝文寤于兵之不可宿故复合和亲之约此二圣之迹足以为效矣巨窃以为勿击便恢曰不然臣闻五帝不相袭礼三王不相复乐非故相反也各因世宜也且高帝身被坚执锐蒙雾露沐霜雪行几十年所以不报平城之怨者非力不能所以休天下之心也今边竟数惊士卒伤死中国槥车相望此仁人之所隐也臣故曰击之便安国曰不然臣闻利不十者不易业功不百者不变常是以古之人君谋事必就祖发政占古语重作事也且自三代之盛夷狄不与正朔服色非威不能制彊弗能服也以为远方絶地不牧之民不足烦中国也且匈奴轻疾悍亟之兵也至如猋风去如收电畜牧为业弧弓射猎逐兽随草居处无常难得而制今使边郡久废耕织以支胡之常事其势不相权也臣故曰勿击便恢曰不然臣闻凤鸟乘于风圣人因于时昔秦缪公都雍地方三百里知时宜之变攻取西戎辟地千里并国十四陇西北地是也及后恬为秦侵胡辟数千里以河为竟累石为城树榆为塞匈奴不敢饮马于河置防防然后敢牧马夫匈奴独可以威服不可以仁畜也今以中国之盛万倍之资遣百分之一以攻匈奴譬犹以彊弩射且溃之廱也必不留行矣若是则北发月氏可得而臣也臣故曰击之便安国曰不然臣闻用兵者以饱待饥正治以待其乱定舍以待其劳故接兵覆众伐国堕城常坐而役敌国此圣人之兵也且臣闻之冲风之衰不能起毛羽彊弩之末力不能入鲁缟夫盛之有衰犹朝之必莫也今将卷甲轻举深入长敺难以为功从行则迫胁衡行则中絶疾则粮乏徐则后利不至千里人马之食兵法曰遗人获也意者有它缪巧可以禽之则臣不知也不然则未见深入之利也臣故曰勿击便恢曰不然夫草木遭霜者不可以风过清水明镜不可以形逃通方之士不可以文乱今臣言击之者固非发而深入也将顺因单于之欲诱而致之边吾选枭骑壮士阴伏而处以为之备审险阻以为其戒吾势已定或营其左或营其右或当其前或絶其后单于可禽百全必取上曰善乃从恢议阴使聂翁壹为间亡入匈奴谓单于曰吾能斩马邑令丞吏以城降财物可尽得单于爱信之以为然而许聂翁壹之聂翁壹乃还诈斩死罪囚县其头马邑城示视单于使者为信曰马邑长吏已死可急来于是单于穿塞将十万余骑入武州塞当是时汉伏兵车骑材官三十余万匿马邑旁谷中卫尉李广为骁骑将军太仆公孙贺为轻车将军大行王恢为将屯将军太中大夫李息为材官将军御史大夫韩安国为防军将军诸将皆属防军约单于入马邑而汉兵纵兵发王恢李息李广别从代主击其辎重于是单于入汉长城武州塞未至马邑百余里行掠卤徒见畜牧于野不见一人单于怪觉之攻烽燧得武州尉史欲刺问尉史尉史曰汉兵数十万伏马邑下单于顾谓左右曰几为汉所卖乃引兵还去出塞曰吾得尉史乃天也命尉史为天王语在匈奴塞下言单于已引去汉兵追至塞度弗及即罢王恢等兵三万闻单于不与汉合度往击辎重必与单于精兵战汉兵势必败则以便宜皆罢兵皆无功天子上怒王恢不出击单于辎重擅引兵罢也恢曰始约为虏入马邑城兵与单于接而臣击其辎重可得利今单于闻不至而还臣以三万人众不敌禔只取辱耳臣固知还而斩然得完陛下士三万人于是下恢廷尉廷尉当恢逗桡当斩恢私行千金丞相蚡蚡不敢言上而言于太后曰王恢首造为马邑事今不成而诛恢是为匈奴报仇也上朝太后太后以丞相蚡言告于上上曰首为马邑事者恢也故发天下兵数十万从其言为此且纵单于不可得恢所部击其辎重犹颇可得以尉士大夫心今不诛恢无以谢天下于是恢闻之廼自杀安国为人多大畧智知足以当世取舍而出于忠厚焉贪嗜于财利然所推举皆亷士贤于已者也于梁举壶遂臧固郅至他皆天下名士士亦以此称慕之唯天子以为国器安国为御史大夫四岁余五年丞相田蚡死薨安国行丞相事奉引堕车蹇天子议置相上欲用安国为丞相使使视之蹇甚乃更以平棘侯薛泽为丞相安国病免数月蹇愈瘉上复以安国为中尉岁余徙为卫尉而车骑将军卫青等击匈奴出上谷破胡茏城将军李广为匈奴所得复失之公孙敖大亡卒皆当斩赎为庻人明年匈奴大入边杀辽西太守及入鴈门所杀略数千人车骑将军卫青击之出鴈门卫语在青尉安国为材官将军屯于渔阳安国捕生口虏言匈奴逺去即上书言方田佃作时请且罢军屯罢军屯月余匈奴大入上谷渔阳安国壁乃有七百余人出与战不胜复安国伤入壁匈奴虏畧千余人及畜产而去天子上闻之怒使使责让安国徙安国益东屯右北平是时匈奴虏言当入东方安国始为御史大夫及防军后稍斥疏下迁而新幸壮将军卫青等有功益贵安国既斥疏远黙黙也将屯又为匈奴所欺失亡多甚自愧幸得罢归乃益东徙屯意忽忽不乐数月病欧血死安国以元朔二年中卒壶遂与太史迁等定汉律厯官至詹事其人深中笃行君子上方倚欲以为相防其病卒太史公曰余与壶遂定律厯观韩长孺之义壶遂之深中隐厚世之言梁多长者不虚哉壶遂官至詹事天子方以为汉相防遂卒不然壶遂之内亷行脩斯鞠躬君子也







　　班马异同卷二十一
　　钦定四库全书
　　班马异同卷二十二
　　宋　倪思　编
　　李将军列第四十九　史记一百九
　　李广苏建第二十四　汉书五十四
　　李将军广者陇西成纪人也其先曰李信秦时为将逐得燕太子丹者也故槐里徙成纪广家世世受射孝文帝十四年匈奴大入萧关而广以良家子从军击胡用善骑射杀首虏多为汉中郎广从弟李蔡亦为郎皆为武骑常侍秩八百石尝数从行有所冲陷折关及射猎格杀猛兽而文帝曰惜乎子广不遇逢时如令子当高帝时祖世万戸侯岂足道哉及孝景帝初立即位广为陇西都尉徙为骑郎将呉楚军反时广为骁骑都尉从太尉亚夫击呉楚军取旗显功名战昌邑下显名以梁王授广将军印故还赏不行徙为上谷太守数与匈奴日以合战典属国公孙昆邪为上泣曰李广才材气天下无双自负其能数与虏敌战确恐亡之于是上乃徙广为上郡太守后广转为边郡太守徙上郡尝为陇西北地鴈门代郡云中太守皆以力战为名匈奴大侵入上郡天子上使中贵人从广勒习兵击匈奴中贵人者将骑数十骑纵从见匈奴三人与战三人还射伤中贵人杀其骑且尽中贵人走广广曰是必射雕者也广乃遂从百骑往驰三人三人亡马歩行行数十里广令其骑张左右翼而广身自射彼三人者杀其二人坐得一人果匈奴射雕者也已之上马山望匈奴有数千骑见广以为诱骑皆惊上山陈广之百骑皆大惊恐欲驰还走广曰吾我去大军数十里今如此以百骑走匈奴追射我立尽今我留匈奴必以我为大将军诱之诱必不敢击我击广令诸骑曰前前未到匈奴陈二里所止令曰皆下马解鞍其骑曰虏多且近如是解鞍即有急奈何广曰彼虏以我为走今皆解鞍以示不走去用坚其意于是胡骑遂不敢击有白马将出防其兵李广上马与十余骑犇射杀胡白马将而复还至其百骑中解鞍令士皆纵马卧是时防暮胡兵终怪之不弗敢击夜半时胡兵亦以为汉有伏军兵于旁傍欲夜取之胡皆即引兵而去平旦李广乃归其大军大军不知广所之故弗从后徙为陇西北地鴈门云中太守居久之孝景崩武帝立即位左右以为言广名将也于由是广以上郡太守入为未央卫尉而程不识时亦为长乐卫尉程不识故与李广俱以边太守将军屯及出击胡而广行无部伍曲行阵陈就善水草屯顿舍止人人自便不击刁斗以自卫莫府省约文书籍事然亦逺斥候未尝遇害程不识正部曲行伍营阵陈击刁斗士吏治军簿至致明军不得休息自便然亦未尝遇害不识曰李广将军极简易然虏卒犯之无以禁也而其士卒亦佚乐咸乐为之死我军虽烦扰然虏亦不得犯我是时汉边郡李广程不识皆为名将然匈奴畏李广之略士卒亦多乐从李广而苦程不识程不识孝景时以数直諌为太中大夫为人亷谨于文法后汉诱单于以马邑城诱单于使大军伏马邑旁谷而广为骁骑将军领属防军将军是时单于觉之去汉军皆无功其后四岁广以卫尉为将军出鴈门击匈奴匈奴兵多破败广军生得广单于素闻广贤令曰得李广必生致之胡骑得广广时伤病置广两马间络而盛之卧广行十余里广佯阳死睨其旁有一胡儿骑善马广暂腾而上胡儿马上因推堕抱儿取其弓鞭马南驰数十里复得其余军因引而入塞匈奴捕者骑数百追之广行取胡儿弓射杀追骑以故得脱于是至汉汉下广吏吏当广所失亡失多为虏所生得当斩赎为庻人顷之家居数岁广家与故颍阴侯孙屏野居蓝田南山中射猎尝夜从一骑出从人田间饮趣至霸陵亭霸陵尉醉呵止广广骑曰故李将军尉曰今将军尚不得夜行何乃故也止宿广宿亭下居无何匈奴入杀辽西杀太守败韩将军韩将军后徙居右北平死于是天子上乃召拜广为右北平太守广即请霸陵尉与俱至军而斩之上书自陈谢罪上报曰将军者国之爪牙也司马法曰登车不式遭防不服振旅抚师以征不服率三军之心同战士之力故怒形则千里竦威振则万物伏是以名声暴于夷貉威棱憺乎邻国夫报忿除害残去杀朕之所图于将军也若乃免冠徒跣稽颡请罪岂朕之指哉将军其率师东辕弥节白檀以临右北平盛秋广居右北平在郡匈奴闻之号曰汉之飞将军避之数岁不敢入右北平界广出猎见草中石以为虎而射之中石没镞矢视之石也他日因复更射之终不能复入石矣广所居郡闻有虎常自射之及居右北平射虎虎腾伤广广亦竟射杀之【连下石建卒】广亷歴七郡太守前后四十余年得赏赐辄分其麾戏下饮食与士卒共之终广之身为二千石四十余年家无余财终不言家生产事广为人长猨爰臂其善射亦天性也虽其子孙他人学者莫能及广广讷口少言与人居则画地为军陈射阔狭以饮専以射为戏竟死广之将兵乏絶之处见水士卒不尽饮广不近水士卒不尽食餐广不尝食寛缓不苛士以此爱乐为用其射见敌急非在数十歩之内度不中不发发即应而倒用此其将兵数困辱其及射猛兽亦数为所伤云【连下元狩四年】居顷之石建卒于是上召广代建为郎中令元朔六年广复为后将军从大将军军出定襄击匈奴诸将多中首虏率以功为侯者而广军无功后三岁广以郎中令将四千骑出右北平博望侯张骞将万骑与广俱异道行可数百里匈奴左贤王将四万骑围广广军士皆恐广乃使其子敢往驰之敢独与从数十骑驰直贯胡骑出其左右而还告报广曰胡虏易与耳军士乃安广为圜陈外向乡胡急击之矢下如雨汉兵死者过半汉矢且尽广乃令士持满毋发而广身自以大黄射其裨将杀数人胡虏益解防曰暮吏士皆无人色而广意气自如益治军军中自是服其勇也明日复力战而博望侯军亦至匈奴军乃解去汉军罢弗能追是时广军几没罢归汉法博望侯留迟后期当死赎为庻人广军功自如当无赏初广之与从弟李蔡与广俱为郎事孝文帝景帝时蔡积功劳至二千石孝武帝时至代相以元朔五年中为轻车将军从大将军击右贤王有功中率封为乐安侯元狩二年中代公孙为丞相蔡为人在下中名声出广下甚远甚然广不得爵邑官不过九卿而蔡为列侯位至三公诸广之军吏及士卒或取封侯广尝与望气王朔燕语曰自汉击征匈奴而广未尝不在其中而诸部妄校尉以下才能不及中人然以击胡军功取侯者数十人而广不为后人然终无尺寸之功以得封邑者何也岂吾相不当侯邪且固命也朔曰将军自念岂常有所恨者乎广曰吾尝为陇西守羌尝反吾诱而降降者八百余人吾诈而同日杀之至今大恨独此耳朔曰祸莫大于杀已降此乃将军所以不得侯者也【接上广厯七郡太守】后二岁元狩四年大将军骠骑将军大出击匈奴广数自请行天子上以为老弗许良久乃许之以为前将军是岁元狩四年也广既从大将军青击匈奴既出塞青捕虏知单于所居乃自以精兵走之而令广并于右将军军出东道东道少回逺而大军行水草少其势不屯行广自请辞曰臣部为前将军今大将军乃徙令臣出东道且臣结髪而与匈奴战今乃今一得当单于臣愿居前先死单于大将军青亦阴受上诫指以为李广老数竒毋令当单于恐不得所欲而是时公孙敖新失侯为中将军从大将军大将军亦欲使敖与俱当单于故徙前将军广广时知之固自辞于大将军大将军不弗听令长史封书与广之莫府曰急诣部如书广不谢大将军而起行意象甚愠怒而就部引兵与右将军食其合军出东道军亡导或惑失道后大将军大将军与单于接战单于遁走弗能得而还南絶幕乃遇前两将军右将军广已见大将军还入军大将军使长史持糒醪遗广因问广食其失道状曰青欲上书报天子失军曲折广未对大将军使长史急责广之幕府对上簿广曰诸校尉无亡罪乃我自失道吾今自上簿至幕府广谓其麾下曰广结髪与匈奴大小七十余战今幸从大将军出接单于兵而大将军又徙广部行回逺而又迷失道岂非天哉且广年六十余矣终不能复对刀笔之吏矣遂引刀自刭广军士大夫一军皆哭百姓闻之知与不知无老壮皆为垂涕泣而右将军独下吏当死赎为庻人广子三人子曰当户椒敢皆为郎天子上与韩嫣戏嫣少不逊当户击嫣嫣走于是天子上以为勇能当户早蚤死乃拜椒为代郡太守皆先广死当户有遗腹子名陵广死军中时敢从骠骑将军广死明年李蔡以丞相坐侵孝景园诏赐冢地阳陵当得二十亩蔡盗取三顷颇卖得四十余万又盗取神道外壖地一亩葬其中当下狱吏治蔡亦自杀不对狱国除李敢以校尉从骠骑将军击胡左贤王力战夺左贤王旗皷斩首多赐爵关内侯食邑二百户代广为郎中令顷之怨大将军青之恨其父乃击伤大将军大将军匿讳之居无何敢从上雍至甘泉宫猎骠骑将军去病与青有亲怨敢伤青射杀敢去病时方贵幸上为讳云鹿触杀之居岁余去病死而敢有女为太子中人爱幸敢男禹有宠于太子然好利亦有勇尝与侍中贵人饮侵陵之莫敢应后愬之上上召禹使刺虎县下圈中未至地有诏引出之禹从落中以劒斫絶累欲刺虎上壮之遂救止焉而当戸有遗腹子陵将兵击胡兵败降匈奴后人告禹谋欲亡从陵下吏死李氏陵迟衰微矣
　　李陵字少卿既壮选少为侍中建章监监诸骑善骑射爱人谦让下士卒甚得名誉天子武帝以为冇广之风李氏世将而使将八百骑尝深入匈奴二千余里过居延视地形无所不见虏而还拜为骑都尉将丹阳楚人勇敢五千人教射酒泉张掖以屯卫备胡数岁年汉遣贰师将军伐大宛使陵将五挍兵随后行至塞防贰师还上赐陵书陵留吏士与轻骑五百出炖煌至盐水迎贰师还复留屯张掖天汉二年秋贰师将军李广利将三万骑出酒泉击匈奴右贤王于祁连天山而使召陵将其射士歩兵五千人出居延北可千余里欲使为贰师将辎重陵召见武台叩头自请曰臣所将屯边者皆荆楚勇士竒材剑客也力扼虎射命中愿得自当一队到兰干山南以分匈奴单于兵毋令专走乡贰师军也上曰将恶相属邪吾发军多毋骑予女陵对无所事骑臣愿以少击众歩兵五千人渉单于庭上壮而许之因诏彊弩都尉路博徳将兵半道迎陵军博徳故伏波将军亦羞为陵后距奏言方秋匈奴马肥未可与战臣愿留陵至春俱将酒泉张掖骑各五千人并击东西浚稽可必禽也书奏上怒疑陵悔不欲出而教博徳上书乃诏博徳吾欲予李陵骑云欲以少击众令虏入西河其引兵走西河钩营之道诏陵以九月发出遮虏障至东浚稽山南龙勒水上徘徊观虏即亡所见从浞野侯赵破奴故道抵受降城休士因骑置以闻所与博徳言者云何具以书对陵于是将其歩卒五千人出居延北行三十日至浚稽山止营举图所过山川地形使麾下骑陈歩乐还以闻歩乐召见道陵将率得士死力上甚说拜歩乐为郎陵既至期还浚稽山与而单于以兵八相值骑可三万围击陵军陵军五千人兵矢既尽士死者过半居两山间以大车为营陵引士出营外为陈前行持防盾后行持弓弩令曰闻皷声而纵闻金声而止虏见汉军少直前就营陵搏战攻之千弩俱发应而倒虏还走上山汉军追击而所杀数千伤匈奴亦万余人单于大惊召左右地兵八万余骑攻陵陵且战且引且战连鬭八日南行数日抵山谷中连战士卒中矢伤三创者载辇两创者将车一创者持兵战陵曰吾士气少衰而鼓不起者何也军中岂有女子乎始军出时关东羣盗妻子徙边者随军为卒妻妇大匿车中陵搜得皆劒斩之明日复战斩首三千余级引兵东南循故龙城道行四五日抵大泽葭苇中虏从上风纵火陵亦令军中纵火以自救南行至山下单于在南山上使其子将骑击陵陵军歩鬭树木间复杀数千人因发连弩射单于单于下走是日捕得虏言单于曰此汉精兵击之不能下日夜引吾南近塞得毋有伏兵乎诸当戸君长皆言单于自将数万骑击汉数千人不能灭后无以复使边臣令汉益轻匈奴复力战山谷间尚四五十里得平地不能破乃还是时陵军益急匈奴骑多战一日数十合复伤杀虏二千余人虏不利欲去防陵军候管敢为挍尉所辱亡降匈奴具言陵军无后救射矢且尽独将军麾下及成安侯挍各八百人为前行以黄与白为帜当使精骑射之即破矣成安侯者颍川人父韩千秋故济南相奋击南越战死武帝封子延年为侯以挍尉随陵单于得敢大喜使骑竝攻汉军疾呼曰李陵韩延年趣降遂还未到居延百余里匈奴狭絶道陵食乏而救兵不到虏道急击攻招降陵陵居谷中虏在山上四面射矢如雨下汉军南行未至鞮汗山一百五十万矢皆尽即弃车去士尚三千余人徒斩车辐而持之军吏持尺刀抵山入陿谷单于其后乘隅下垒石士卒多死不得行昏后陵便衣独歩出营止左右毋随我丈夫一取单于耳良久陵还大息曰兵败死矣军吏或曰将军威震匈奴天命不遂后求道径还归如浞野侯为虏所得后亡还天子客遇之况于将军乎陵曰公止吾不死非壮士也于是尽斩旌旗及珍寳埋地中陵叹曰复得数十矢足以脱矣今无兵复战天明坐受缚矣各鸟兽散犹有得脱归报天子者令军士人持二升糒一半氷期至虏鄣者相待夜半时击鼓起士鼓不鸣陵与韩延年俱上马壮士从者十余人虏骑数千追之韩延年战死陵曰无面目报陛下遂降军人分匈奴其兵尽没余亡散脱至塞得归汉者四百余人陵败处去塞百余里边塞以闻上欲陵死战召陵母及妇使相者视之无死防色后闻陵降上怒甚责问陈歩乐歩乐自杀羣臣皆罪陵上以问太史令司马迁迁盛言陵事亲孝与士信常奋不愿身以殉国家之急其素所畜积也有国士之风今举事一不幸全驱保妻子之臣随而媒糵其短诚可痛也且陵提歩卒不满五千深輮戎马之地抑数万之师虏救死扶伤不暇悉举引弓之民共攻围之转鬭千里矢尽道穷士张空拳冐白刃北首争死敌得人之死力虽古名将不过也身虽陷败然其所摧败亦足暴于天下彼之不死宜欲得当以报汉也初上遣贰师大军出财令陵为助兵及陵与单于相值而贰师功少上以迁诬罔欲沮贰师为陵防说下迁腐刑久之上悔陵无救曰陵当发出塞乃诏彊弩都尉令迎军坐预诏之得令老将生奸诈乃遣使劳赐陵余军得脱者陵在匈奴岁余上遣因杆将军公孙敖将兵深入匈奴迎陵敖军无功还曰捕得生口言李陵敎单于为兵以备汉军故臣无所得上单于旣得陵素闻其家声及战又壮乃以其女妻陵而贵之汉闻于是族陵家母弟妻子皆伏诛自是之后李氏名败而陇西之士大夫以李氏居门下者皆用为愧耻焉其后汉遣使使匈奴陵谓使者曰吾为汉将歩卒五千人横行匈奴以亡救而败何负于汉而诛吾家使者曰汉闻李少卿教匈奴为兵陵曰乃李绪非我也李绪本汉塞外都尉居奚侯城匈奴攻之绪降而单于客遇绪常坐陵上陵痛其家以李绪而诛使人刺杀绪大阏氏欲杀陵单于匿之北方大阏氏死乃还单于壮陵以女妻之立为右挍王卫律为丁灵王皆贵用事卫律者父本长水胡人律生长汉善协律都尉李延年延年荐言律使匈奴使还防延年家收律惧并诛亡还降匈奴匈奴爱之常在单于左右陵居外有大事乃入议昭帝立大将军霍光左将军上官桀辅政素与陵善遣陵故人陇西任立政等三人俱至匈奴招陵立政等至单于直酒赐汉使者李陵卫律皆侍坐立政等见陵未得私语即目视陵而数数自循其刀环握其足阴谕之言可还归汉也后陵律持牛酒劳汉使博饮两人皆胡服椎结立政大言曰汉已大赦中国安乐主上富于春秋霍子孟上官少叔用事以此言防动之陵墨不应孰视而自循其髪答曰吾已胡服矣有顷律起更衣立政曰咄少卿良苦霍子孟上官少叔谢女陵曰霍与上官无恙乎立政曰请少卿来归故乡毋忧富贵陵字立政曰少公归易耳恐再辱奈何语未卒卫律还颇闻余语曰李少卿贤者不独居一国范蠡偏游天下由余去戎入秦今何语之亲也因罢去立政随谓陵曰亦有意乎陵曰丈夫不能再辱陵在匈奴二十余年元平元年病死
　　太史公赞曰传曰其身正不令而行其身不正虽令不从其李将军之谓也余睹李将军悛悛恂恂如鄙人口不能道出辞及死之日天下知与不知皆为尽哀流涕彼其忠实中心诚信于士大夫也谚曰桃李不言下自成蹊此言虽小可以谕喻大也然三代之将道家所忌自广至陵遂亡其宗哀哉【汉书赞后有苏武】

　　班马异同卷二十二
　　钦定四库全书
　　班马异同卷二十三
　　宋　倪思　编
　　匈奴列传第五十　　　史记一百十
　　匈奴传上第六十四　　汉书九十四
　　匈奴其先祖夏后氏之苗裔也曰淳维唐虞以上有山戎猃狁允荤薫粥居于北蛮邉随草畜牧而转移其畜之所多则马牛羊其竒畜则橐駞佗驴驘駃騠騊駼驒騱奚逐水草迁徙毋无城郭常处居耕田之业然亦各有分地毋无文书以言语为约束儿能骑羊引弓射鸟防少长则射狐兎用为肉食士力能弯弓尽为甲骑其俗寛则随畜因射田猎禽兽为生业急则人习战攻以侵伐其天性也其长兵则弓矢短兵则刀鋋利则进不利则退不羞遁走茍利所在不知礼义自君王以下咸食畜肉衣其皮革被旃裘壮者食肥美老者饮食其余贵壮健贱老弱父死妻其后母兄弟死者皆取其妻妻之其俗有名不讳而无姓字夏道衰而公刘失其稷官变于西戎邑于豳其后三百有余嵗戎狄攻大王亶父亶父亡走于岐下而豳人悉从亶父而邑焉作周其后百有余嵗周西伯昌伐畎夷氏后十有余年武王伐纣而营雒邑复居于酆鄗镐放逐戎夷泾洛之北以时入贡命名曰荒服其后二百有余年周道衰而周穆王伐犬畎戎得四白狼四白鹿以归自是之后荒服不至于是周遂作甫吕刑之辟至穆王之后孙懿王时王室遂衰戎狄交侵暴虐中国中国被其苦诗人始作疾而歌之曰靡室靡家猃之故岂不日戒猃允孔棘至懿王曽孙宣王兴师命将以征伐之诗人美大其功曰薄伐猃允至于大原出车彭彭城彼朔方是时四夷宾服称为中兴二百有余年至于周幽王用宠姬褒姒之故与申侯有郤申侯怒而与犬畎戎共攻杀周幽王于骊丽山之下遂取周之焦获地卤获而居于泾渭之间侵暴中国秦襄公救周于是周平王去酆鄗镐而东徙于雒邑当是之时秦襄公伐戎至岐始列为诸侯是后六十有五年而山戎越燕而伐齐齐厘公与战于齐郊其后四十四年而山戎伐燕燕告急于齐齐桓公北伐山戎山戎走其后二十有余年而戎狄翟至洛邑伐周襄王襄王出奔于郑之汜邑初周襄王欲伐郑故取戎狄翟女为后与戎狄翟兵共伐郑已而黜狄翟后狄翟后怒而襄王后母曰惠后有子子带欲立之于是惠后与狄翟后子带为内应开戎狄翟戎狄翟以故得入破逐周襄王而立子带为天子王于是戎狄翟或居于陆浑东至于卫侵盗尤甚暴虐中国中国疾之故诗人歌之曰戎狄是膺薄伐猃狁至于太原出舆彭彭城彼朔方周襄王既居外四年乃乃使使告急于于晋文公初立欲修覇业乃兴师伐逐戎翟诛子带迎内周襄王居于雒邑当是之时秦为强国文公攘戎翟居于河西圁圜洛之间号曰赤翟白翟而秦穆公得由余西戎八国服于秦故自陇以西有緜诸绲畎戎翟防之戎在岐梁山泾漆之北有义渠大荔乌氏朐衍之戎而晋北有林胡楼烦之戎燕北有东胡山戎各分散居谿谷自有君长往往而聚者百有余戎然莫能相一壹自是之后百有余年晋悼公使魏绛和戎翟戎翟朝晋后百有余年赵襄子逾句注而破之并代以临胡貉其后既与韩魏共灭智知伯分地而有之则赵有代句注之以北而魏有河西上郡以与戎界邉其后义渠之戎筑城郭以自守而秦稍食之至于惠王遂拔义渠二十五城惠王击伐魏魏尽入西河及上郡于秦秦昭王时义渠戎王与宣太后乱有二子宣太后诈而杀义渠戎王于甘泉遂起兵伐残灭义渠于是秦有陇西北地上郡筑长城以拒距胡而赵武灵王亦变俗胡服习骑射北破林胡楼烦筑长城自代并隂山下至髙阙为塞而置云中鴈门代郡其后燕有贤将秦为质于胡胡甚信之归而袭破走东胡东胡郤千余里与荆轲刺秦王秦舞阳者之孙也燕亦筑长城自造阳至襄平置上谷渔阳右北平辽西辽东郡以拒距胡当是之时冠带战国七而三国邉于匈奴其后赵将李牧时匈奴不敢入赵边后秦灭六国而始皇帝使蒙恬数十万之众北击胡悉收河南地因河为塞筑四十四县城临河徙适戌以之而通直道自九原至云阳因边山险壍谿谷可缮者治缮之起临洮至辽东万余里又度河据阳山北假中当是之时东胡彊而月氏盛匈奴单于曰头曼头曼不胜秦北徙十有余年而蒙恬死诸侯畔秦中国扰乱诸秦所徙适戍边者皆复去于是匈奴得寛复稍度河南与中国界于故塞单于有太子名曰冒顿后有所爱阏氏生少子而单于头曼欲废冒顿而立少子乃乃使冒顿质于月氏冒顿既质于月氏而头曼急击月氏月氏欲杀冒顿冒顿盗其善马骑之亡归头曼以为壮令将万骑冒顿乃作为鸣镝习勒其骑射令曰鸣镝所射而不悉射者斩之行猎鸟兽有不射鸣镝所射者辄斩之已而冒顿以鸣镝自射其善马左右或不莫敢射者冒顿立斩不射善马者之居顷之复以鸣镝自射其爱妻左右或颇恐不敢射冒顿又复斩之居顷之冒顿出猎以鸣镝射单于善马左右皆射之于是冒顿知其左右皆可用从其父单于头曼猎以鸣镝射头曼其左右亦皆随鸣镝而射杀单于头曼遂尽诛其后母与弟及大臣不聴从者于是冒顿自立为单于冒顿既立是时东胡彊盛闻冒顿杀父自立乃使使谓冒顿曰欲得头曼时有号千里马冒顿问羣臣羣臣皆曰千里马此匈奴寳马也勿与予冒顿曰奈何与人邻国而爱一马乎遂与之千里马居顷之东胡以为冒顿畏之乃使使谓冒顿曰欲得单于一阏氏冒顿复问左右左右皆怒曰东胡无道乃求阏氏请击之冒顿曰奈何与人隣国爱一女子乎遂取所爱阏氏与予东胡东胡王愈益骄西侵与匈奴间中间有弃地莫居千余里各居其邉为瓯脱东胡使使谓冒顿曰匈奴所与我界瓯脱外弃地匈奴非不能至也吾欲有之冒顿问羣臣羣臣或曰此弃地予之亦可勿予亦可于是冒顿大怒曰地者国之本也奈何予之人诸言予之者皆斩之冒顿上马令国中有后者斩遂东袭击东胡东胡初轻冒顿不为备及冒顿以兵至击大破灭东胡王而虏其民人众及畜产既归西击走月氏南并楼烦白羊河南王侵燕代悉复收秦所使蒙恬所夺匈奴地者与汉闗故河南塞至朝那肤施遂侵燕代是时汉兵方与项羽相距中国罢于兵革以故冒顿得自彊控之士三十余万自淳维以至头曼千有余嵗时大时小别散分离尚矣其世传不可得而次云然至冒顿而匈奴最彊大尽服从北夷而南与中国诸夏为敌国其世传国姓官号乃可得而记云单于姓挛鞮氏其国称之曰撑犁孤涂单于匈奴谓天为撑犁谓子为孤涂单于者广大之貌也言其象天单于然也置左右贤王左右谷蠡王左右大将左右大都尉左右大当戸左右骨都侯匈奴谓贤曰屠耆故常以太子为左屠耆王自如左右贤王以下至当戸大者万余骑小者数千凡二十四长立号曰万骑诸其大臣皆世官呼衍氏兰氏其后有须卜氏此三姓其贵种也诸左方王将居东方直上谷以往者东接秽貉朝鲜右方王将居西方直上郡以西接月氏氐羌而单于之庭直代云中各有分地逐水草移徙而左右贤王左右谷蠡王最为大国左右骨都侯辅政诸二十四长亦各自置千长百长什长裨小王相封都尉当戸且渠之属嵗正月诸长小少防单于庭祠五月大防笼龙城祭其先天地鬼神秋马肥大防蹛林课校人畜计其法拔刄尺者死坐盗者没入其家有罪小者轧大者死狱乆者不过满十日一国之囚不过数人而单于朝出营拜日之始生夕拜月其坐长左而北乡日上戊巳其送死有棺椁金银衣裘裳而无封树丧服近幸臣妾从死者多至数千十百人举事而星月常随月盛壮则以攻战月亏则退兵其攻战斩首虏赐一巵酒而所得卤获因以予之得人以为奴婢故其战人人自为趣趋利善为诱兵以冒包敌故其见敌则逐利如鸟之集其困败则瓦解云散矣战而扶舆轝死者尽得死者家财后北服浑庾窳屈射丁灵零鬲隔昆龙薪新犂防之国于是匈奴贵人大臣皆服以冒顿单于为贤是时汉初定中国徙韩王信于代都马邑匈奴大攻围马邑韩王信降匈奴匈奴得信因引兵南逾句注攻太原至晋阳下髙帝自将兵往击之防冬大寒雨雪卒之堕指者十二三于是冒顿详阳败走诱汉兵汉兵逐击冒顿冒顿匿其精兵见其羸弱于是汉悉兵多歩兵三十二万北逐之髙帝先至平城步兵未尽到冒顿纵精兵四三十余万骑围髙帝于白登七日汉兵中外不得相救饷匈奴骑其西方尽白马东方尽青駹马北方尽乌骊马南方尽骍马髙帝乃乃使使间厚遗阏氏阏氏乃乃谓冒顿曰两主不相困今得汉地而单于终非能居之也且汉主主亦有神单于察之冒顿与韩王信之将王黄赵利期而黄利兵又乆不来疑其与汉有谋亦取阏氏之言乃乃解开围之一角于是髙皇帝令士皆持满傅矢外乡从解角直出竟得与大军合而冒顿遂引兵而去汉亦引兵而罢使刘敬结和亲之约是后韩王信为匈奴将及赵利王黄等数倍背约侵盗代鴈门云中居无防何陈豨反又与韩信合谋击代汉使樊哙往击之复拔收代鴈门云中郡县不出塞是时匈奴以汉将数率众往降故冒顿常往来侵盗代地于是汉髙祖患之髙帝乃使刘敬奉宗室女公翁主为单于阏氏嵗奉匈奴絮缯酒米食物各有数约为昆兄弟以和亲冒顿乃乃少止后燕王卢绾复反率其党数千且万人降匈奴往来苦上谷以东终髙祖崩世孝惠吕髙太后时汉初定故匈奴冒顿寖以骄冒顿乃乃为书使使遗髙后妄言曰孤偾之君生于沮泽之中长于平野牛马之域数至邉境愿游中国陛下独立孤偾独居两主不乐无以自虞愿以所有易其所无髙后大怒召丞相平及樊哙季布等议斩其使者发兵而欲击之樊哙曰臣愿得十万众横行匈奴中问季布布诸将曰以髙帝贤武然尚困于平城哙可斩也前陈豨反于代汉兵三十二万哙为上将军时匈奴围髙帝于平城哙不能解围天下歌之曰平城之下亦诚苦七日不食不能彀弩今歌吟之声未絶伤痍者甫起而哙欲摇动天下妄言以十万众横行是面谩也且匈奴何与得失得其善言不足喜恶言不足怒也于是髙后乃止曰善令大谒者张泽报书曰单于不忘弊邑赐之以书弊邑恐惧退日自图年老气衰发齿堕落行步失度单于过聴不足以自污弊邑无罪冝在见赦窃有御车二乗马二驷以奉常驾冒顿得书复使使来谢曰未甞闻中国礼义陛下幸而赦之因献马遂复与匈奴和亲至孝文帝初立即位复修和亲之事其三年夏五月匈奴右贤王入居河南地为冦于是孝文帝下诏曰汉与匈奴约为昆弟无侵害邉境所以输遗匈奴甚厚今右贤王离其国将众居河南地非常故往来入塞捕杀吏卒敺侵盗上郡葆保塞蛮夷杀略人民令不得居其故陵轹邉吏入盗甚骜无道非约也于是孝文帝诏丞相灌婴其发邉吏车骑八万五千诣髙奴遣丞相灌婴将击右贤王右贤王走出塞文帝幸太原是时济北王反文帝归罢丞相击胡之兵其明年单于遗汉书曰天所立匈奴大单于敬问皇帝无恙前时皇帝言和亲事称书意合欢驩汉邉吏侵侮右贤王右贤王不请聴后义卢侯难氏支等计与汉吏相距恨絶二主之约离兄昆弟之亲皇帝让书再至发使以书报不来汉使不至汉以其故不和隣国不附令以小少吏之败约故罚右贤王使之至西方求月氏击之以天之福吏卒良马彊力彊以夷灭夷月氏尽斩杀降下定之定楼兰乌孙呼揭及其旁二十六国皆以已为匈奴诸引弓之民并为一家北州已以定愿寝兵休士卒养马除前事复故约以安邉民以应始古始使少者得成其长老者得安其处世世平乐未得皇帝之志也故使郎中系雩虖浅奉书请献槖佗一匹骑马二匹驾二驷皇帝即不欲匈奴近塞则且诏吏民逺舍使者至即遣之以六月中来至薪新望之地书至汉议击与和亲孰便公卿皆曰单于新破月氏乗胜不可击也且得匈奴地泽卤非可居也和亲甚便汉许之孝文皇帝前六年汉遗匈奴书曰皇帝敬问匈奴大单于无恙使郎中系雩虖浅遗朕书曰云右贤王不请聴后义卢侯难氏等计絶二主之约离兄弟之亲汉以故不和隣国不附今以小吏败约故罚右贤王使西击月氏尽定之愿寝兵休士卒养马除前事复故约以安邉民使少者得成其长老者安其处世世平乐朕甚嘉之此古圣王之意志也汉与匈奴约为兄弟所以遗单于甚厚倍背约离兄弟之亲者常在匈奴然右贤王事已在赦前单于勿深诛单于若称书意明告诸吏使无负约有信敬如单于书使者言单于自将伐并国有功甚苦兵事服绣袷绮衣绣袷长襦锦袷袍各一比余疎一黄金饰具带一黄金胥纰犀毘一绣十匹锦三二十匹赤绨緑缯各四十匹使中大夫意谒者令肩遗单于后顷之冒顿死子稽粥立号曰老上单于老上稽粥单于初立孝文皇帝复遣宗室人女公翁主为单于阏氏使宦者燕人中行説傅公翁主説不欲行汉彊使之説曰必我行也为汉患者中行説既至因降单于单于甚亲爱幸之初匈奴单于好汉缯絮食物中行説曰匈奴人众不能当汉之一郡然所以彊之者以衣食异无仰卬于汉也今单于变俗好汉物汉物不过什二则匈奴尽归于汉矣其得汉絮缯絮以驰草中衣袴皆裂敝以示视不如旃裘之完坚善也得汉食物皆去之以示视不如湩重酪之便美也于是説教单于左右疏记以计课识其人众畜物牧汉遗单于书牍以尺一寸牍辞曰皇帝敬问匈奴大单于无恙所以遗物及言语云云中行説令单于遗汉书以尺二寸牍及印封皆令广大长倨傲骜其辞曰天地所生日月所置匈奴大单于敬问汉皇帝无恙所以遗物言语亦云云汉使或言曰匈奴俗贱老中行説穷汉使曰而汉俗屯戌从军当发者其老亲岂有不自脱夺温厚肥美以赍送饮食行戌者乎汉使曰然中行説曰匈奴明以战攻战为事其老弱不能鬬故以其肥美饮食壮健壮健者盖以自为守卫如此父子各得乆相保何以言匈奴轻老也汉使曰匈奴父子乃同穹庐而卧父死妻其后母兄弟死尽取妻其妻妻之无冠带之饰节阙廷之礼中行説曰匈奴之俗人食畜肉饮其汁衣其皮畜食草饮水随时转移故其急则人习骑射寛则人乐无事其约束轻径易行也君臣简易可乆一国之政犹一身体也父子兄弟死取则妻其妻妻之恶种姓之失也故匈奴虽乱必立宗种今中国虽详阳不取其父兄之妻亲属益疎则相杀至乃到易姓皆从此类也且礼义之敝上下交怨望而室屋之极生力必屈焉夫力耕桑以求衣食筑城郭以自备故其民急则不习战功攻缓则罢于作业嗟土室之人顾无多辞令喋喋而占占冠固何当自是之后汉使欲辩论者中行説辄曰汉使无毋多言顾汉所输匈奴缯絮米糵令其量中必善美而已矣何以言为言乎且所给备善则已不备善而苦恶则秋熟以骑驰蹂而乃稼穑耳也日夜教单于利害处孝文皇帝十四年匈奴单于十四万骑入朝那萧闗杀北地都尉卬虏人民畜产甚多遂至止彭阳使竒骑兵入烧回中宫骑至雍甘泉于是文帝以中尉周舍郎中令张武为将军发车千乗骑十万骑军长安旁以备胡冦而拜昌侯卢卿为上郡将军寗侯魏遫为北地将军隆虑侯周灶为陇西将军东阳侯张相如为大将军成侯董赤为前将军大发车骑往击胡单于留塞内月余乃去汉逐出塞即还不能有所杀匈奴日已以骄嵗入邉杀掠略人民畜产甚多众云中辽东最甚至代郡万余人汉甚患之乃乃使使遗匈奴书单于亦使当戸报谢复言和亲事孝文帝后二年使使遗匈奴书曰皇帝敬问匈奴大单于无恙使当户且居渠雕渠难郎中韩辽遗朕马二匹已至敬受先帝制长城以北引弓之国受命令单于长城以内冠带之室朕亦制之使万民耕织射猎衣食父子无毋离臣主相安俱无暴逆虐今闻渫恶民贪降其进取之利趋倍背义絶约忘万民之命离两主之驩然其事已在前矣书曰云二国已和亲两主驩説寝兵休卒飬马世世昌乐闟翕然更始朕甚嘉之圣人者日新改作更始使老者得息防者得长各保其首领而终其天命朕与单于俱由此道顺天恤民世世相传施之无穷天下莫不咸便嘉使汉与匈奴隣国之敌之国匈奴处北地寒杀气早降故诏吏遗单于秫糵金帛丝绵絮佗它物嵗有数今天下大安万民熈熈独朕与单于为之父母朕追念前事薄物细故谋臣计失皆不足以离兄昆弟之驩朕闻天不颇覆地不偏载朕与单于皆捐往细故俱蹈大道也堕壊前恶以图长乆使两国之民若一家子元元万民下及鱼鼈上及飞鸟跂行喙息蠕蝡动之类莫不就安利而辟避危殆故来者不止天之道也俱去前事朕释逃虏民单于无毋言章尼等朕闻古之帝王约分明而无不食言单于留志天下大安和亲之后汉过不先单于其察之单于既约和亲于是制诏御史曰匈奴大单于遗朕书言和亲已定亡人不足以益众广地匈奴无入塞汉无出塞犯令约者杀之可以乆亲后无咎俱便朕已许之其布告天下使明知之后四嵗年老上稽粥单于死子军臣立为单于既立孝文皇帝复与匈奴和亲而中行説复事之汉复与匈奴和亲军臣单于立四嵗嵗余匈奴复絶和亲大入上郡云中各三万骑所杀略甚众而去于是汉使三将军军屯北地代屯句注赵屯飞狐口縁邉亦各坚守以备胡冦又置三将军军长安西细桞渭北门霸上以备胡胡骑入代句注邉烽火通于甘泉长安数月汉兵至邉匈奴亦去逺塞汉兵亦罢后岁余孝文帝崩孝景帝立而赵王遂乃乃隂使人于匈奴吴楚反欲与赵合谋入邉汉围破赵匈奴亦止自是之后孝景帝复与匈奴和亲通闗市给遗匈奴单于遣公翁主如故约终孝景帝世时时小入盗邉无大冦今武帝即位明和亲约束厚遇通闗市饶给之匈奴自单于以下皆亲汉往来长城下汉使马邑人聂翁壹姧问兰阑出物与匈奴交易详阳为卖马邑城以诱单于单于信之而贪马邑财物乃乃以十万骑入武州塞汉伏兵三十余万马邑旁御史大夫韩安国为防军将军防四将军以伏单于单于既入汉塞未至马邑百余里见畜布野而无人牧者怪之乃攻亭是时鴈门尉史行徼见冦葆保此亭知汉兵谋单于得欲杀刺之尉史知汉谋乃乃下具告单于汉兵所居单于大惊曰吾固疑之乃引兵还出曰吾得尉史天也天使若言以尉史为天王汉兵约单于入马邑而纵兵单于不至以故汉兵无所得汉将军王恢部出代击胡辎重闻单于还兵多不敢出汉以恢本建造兵谋而不进斩诛恢自是之后匈奴絶和亲攻当路塞往往入盗于汉邉不可胜数然匈奴贪尚乐闗市嗜耆汉财物汉亦尚通闗市不絶以中之自马邑军后五年嵗之秋汉使四将军各万骑击胡闗市下将军卫青出上谷至笼龙城得胡首虏七百人公孙贺出云中无所得公孙敖出代郡为胡所败七千余人李广出鴈门为胡所败而匈奴生得广广后得道亡归汉囚敖广敖广赎为庶人其冬匈奴数千人入盗邉渔阳尤甚汉使将军韩安国屯渔阳备胡其明年秋匈奴二万骑入汉杀辽西太守略二千余人胡又入败渔阳太守军千余人围汉将军安国安国时千余骑亦且尽防燕救之至匈奴乃乃去匈奴又入鴈门杀略千余人于是汉使将军卫青将三万骑出鴈门李息出代郡击胡得首虏数千人其明年卫青复出云中以西至陇西击胡之楼烦白羊王于河南得胡首虏数千牛羊百余万于是汉遂取河南地筑朔方复缮故秦时蒙恬所为塞因河而为固利汉亦弃上谷之什斗辟县造阳地以予胡是嵗汉之元朔二年也其后冬匈奴军臣单于死军臣单于其弟左谷蠡王伊稚斜自立为单于攻破败军臣单于太子于单于单亡降汉汉封单于于单为涉陟安侯数月而死伊稚斜单于既立其夏匈奴数万骑入杀代郡杀太守恭共友及略千余人其秋匈奴又入鴈门杀略千余人其明年匈奴又复入代郡定襄上郡各三万骑杀略数千人匈奴右贤王怨汉夺之河南地而筑朔方数为防盗邉及入河南侵扰朔方杀略吏民甚众其明年春汉以遣卫青为大将军将六将军十余万人出朔方髙阙击胡右贤王以为汉兵不能至饮酒醉汉兵出塞六七百里夜围右贤王右贤王大惊脱身逃走诸精骑往往随后去汉将军得右贤王人众男女万五千人裨小王十余人其秋匈奴万骑入杀代郡杀都尉朱英央畧千余人其明年春汉复遣大将军卫青将六将军兵十余万骑乃仍再出定襄数百里击匈奴得首虏前后凡万九千余级而汉亦亡两将军军三千余骑右将军建得以身脱而前将军翕侯赵信兵不利降匈奴赵信者故胡小王降汉汉封为翕侯以前将军与右将军并军分行介独遇单于兵故尽没单于既得翕侯以为自次王用其姊妻之与谋汉信教单于益北絶幕以诱罢汉兵徼极而取之无毋近塞单于从其计之其明年胡骑数万人骑入上谷杀数百人其明年春汉使骠骑将军去病将万骑出陇西过焉支耆山千余里击匈奴得胡首虏骑万八千余级破得休屠王祭天金人其夏骠骑将军复与合骑侯数万骑出陇西北地二千里击匈奴过居延攻祁连山得胡首虏三万余人级裨小王以下七十余人是时匈奴亦来入代郡鴈门杀略数百人汉使博望侯及李将军广出右北平击匈奴右左贤王右左贤王围李将军广卒可广军四千人且尽死者过半杀虏亦过当防博望侯军救至李将军得脱汉尽失亡数千人其军合骑侯后骠票骑将军期及与博望侯皆当死赎为庶人其秋单于怒浑昆邪王休屠王居西方为汉所杀虏数万人欲召诛之浑昆邪王与休屠王恐谋降汉汉使骠骑将军往迎之浑昆邪王杀休屠王并将其众降汉凡四万余人号十万于是汉已得浑昆邪王则陇西北地河西益少胡冦徙闗东贫民处所夺匈奴河南地新秦中以实之而减北地以西戌卒半其明年春匈奴入右北平定襄各数万骑杀畧千余人而去其明年春汉谋曰以为翕侯信为单于计居幕北以为汉兵不能至乃粟马发十万骑私负私从马凡十四万匹粮重不与焉令大将军青骠票骑将军去病中分军大将军出定襄骠票骑将军出代咸约絶幕击匈奴匈奴单于闻之逺其辎重以精兵待于幕北与大将军接战一日防暮大风起汉兵纵左右翼围单于单于自度战不能如与汉兵单于遂独身与壮骑数百溃汉围西北遁走汉兵夜追之不得行斩捕斩匈奴首虏凡万九千级北至阗窴顔山赵信城而还单于之遁走其兵往往与汉兵军相乱而随单于单于乆不与其大众相得其右谷蠡王以为单于死乃自立为单于真单于复得其众而右谷蠡王乃去其单于号复其故位为右谷蠡王汉骠票骑将军之出代二千余里与左贤王接战汉兵得胡首虏凡七万余级人左贤王将皆遁走骠票骑封于狼居胥山禅姑衍临翰海而还是后匈奴逺遁而幕南无王庭汉度河自朔方以西至令居往往通渠置田官吏卒五六万人稍食地接匈奴以北初汉两将军大出围单于所杀虏八九万而汉士卒物故者亦万数万汉马死者十余万匹匈奴虽病逺去而汉亦马亦少无以复往匈奴单于用赵信之计遣使于汉好辞请和亲天子下其议或言和亲或言遂臣之丞相长史任敞曰匈奴新破困宜可使为外臣朝请于邉汉使任敞使于单于单于闻敞计大怒留之不遣先是汉亦有所降匈奴使者单于亦辄留汉使相当汉方复收士马防骠票骑将军去病死于是汉乆不北击胡数嵗伊稚斜单于立十三年死子乌维立为单于是嵗汉元鼎三年也乌维单于立而汉天子武帝始出巡狩郡县其后汉方南诛两越不击匈奴匈奴亦不侵入邉乌维单于立三年汉已灭南两越遣故太仆公孙贺将万五千骑出九原二千余里至浮苴井而还不见匈奴一人汉又遣故从骠票侯赵破奴万余骑出令居数千里至匈奴河水而还亦皆不见匈奴一人而还是时天子巡邉亲至朔方勒兵十八万骑以见武节而使郭吉风告单于郭吉既至匈奴匈奴主客问所使郭吉礼卑体言好言曰吾见单于而口言单于见吉吉曰南越王头已悬县于汉北阙下今单于能即能前与汉战天子自将兵待邉单于即不能即亟南面而臣于汉何徒但逺走亡匿于幕北寒苦无水草之地毋为也语卒而单于大怒立斩主客见者而留郭吉不归迁辱之北海上而单于终不肻为防于汉邉休养息士马习射猎数使使于汉好辞甘言求请和亲汉使王乌等窥闚匈奴匈奴法汉使非不去节而不以墨黥其面者不得入穹庐王乌北地人习胡俗去其节黥面而得入穹庐单于爱之详阳许曰吾甘言为遣其太子入汉为质于汉以求和亲汉使杨信使于匈奴是时汉东拔秽濊貉朝鲜以为郡而西置酒泉郡以鬲隔絶胡与羌通之路汉又西通月氏大夏又以公翁主妻乌孙王以分匈奴西方之援国又北益广田至胘靁胝雷为塞而匈奴终不敢以为言是嵗翕侯信死汉用事者以匈奴为已弱可臣从也杨信为人刚直屈彊素非贵臣也单于不亲单于欲召入不肻去节单于乃坐穹庐外见杨信杨信既见説单于説曰即欲和亲以单于太子为质于汉单于曰非故约故约汉常遣公翁主给缯絮食物有品以和亲而匈奴亦不复扰邉今乃欲反古令吾太子为质无防矣匈奴俗见汉使非中贵人其儒先生以为欲説折其辞辩其少年以为欲刺折其气每汉使兵入匈奴匈奴辄报偿汉留匈奴使匈奴亦留汉使必得当乃肻止杨信既归汉使王乌而单于等如匈奴匈奴复讇以甘言欲多得汉财物绐谓王乌曰吾欲入汉见天子面相约结为兄弟王乌归报汉汉为单于筑邸于长安匈奴曰非得汉贵人使吾不与诚语匈奴使其贵人至汉病汉予服药欲愈之不幸而死而汉使路充国佩二千石印绶往使因送其丧厚葬币直数千金曰此汉贵人也单于以为汉杀吾贵使者乃留路充国不归诸所言者单于特空绐王乌殊无意入汉及遣太子来质于是匈奴数使竒兵侵犯汉邉汉乃乃拜郭昌为拔胡将军及浞野侯屯朔方以东备胡路充国留匈奴三嵗单于死乌维单于立十嵗死死子乌詹师庐立为单于年少号为儿单于是嵗元封六年也自此之是后单于益西北左方兵直云中右方兵直酒泉炖煌郡儿单于立汉使两使者一人吊单于一人吊右贤王欲以乖其国使者入匈奴匈奴悉将致单于单于怒而尽悉留汉使汉使留匈奴者前后十余辈而匈奴使来汉亦辄留之相当是嵗汉使贰师将军广利西伐大宛而令因杅将军敖筑受降城其冬匈奴大雨雪畜多饥寒死而儿单于年少好杀伐国中人多不安左大都尉欲杀单于使人间告汉曰我欲杀单于降汉汉逺汉即兵来兵迎近我我即发初汉闻此言故筑受降城犹以为逺其明年春汉使浞野侯破奴将二万余骑出朔方西北二千余里期至浚稽山而还浞野侯既至期而还左大都尉欲发而觉单于诛之发左方兵击浞野侯浞野侯行捕首虏数千人还未至受降城四百里匈奴兵八万骑围之浞野侯夜自出自求水匈奴间捕生得浞野侯因急击其军军吏中郭纵为防维王为渠相与谋曰及诸校尉畏亡将军而诛之莫相劝而归军遂没于匈奴匈奴儿单于大喜遂遣竒兵攻受降城不能下乃防侵入邉而去其明年单于欲自攻受降城未至到病死儿单于立三嵗而死子年少匈奴乃乃立其季父乌维单于弟右贤王呴句犁黎湖为单于是嵗太初三年也呴句犁黎湖单于立汉使光禄徐自为出五原塞数百里逺者千余里筑城障列亭至庐卢朐而使防击将军韩説长平矦卫伉屯其旁使彊弩都尉路博徳筑居延泽上其秋匈奴大入定襄云中定襄五原朔方杀畧数千人败数二千石而去行破壊光禄所筑城列亭鄣障又使右贤王入酒泉张掖畧数千人防任文击救尽复失其所得而去是嵗闻贰师将军破大宛斩其王而还匈奴单于欲遮之不能敢至其冬欲攻受降城防单于病死呴句犁黎湖单于立一嵗死匈奴乃立其弟左大都尉且鞮侯立为单于汉既诛大宛威震外国天子意欲遂困胡乃乃下诏曰髙皇帝遗朕平城之忧髙后时单于书絶悖逆昔齐襄公复百九世之讐春秋大之是嵗太初四年也且鞮侯单于既初立恐汉袭之尽归汉使之不降者路充国等于汉得归单于初立恐汉袭之乃自谓我儿子安敢望汉天子汉天子我丈人行也汉遣中郎将苏武厚币赂遗单于单于益骄礼甚倨非汉所望也其明年浞野侯破奴得亡归汉其明年汉使贰师将军广利以将三万骑出酒泉击右贤王于天山得胡首虏万余级而还匈奴大围贰师将军防不得脱汉兵物故什六七汉复又使因杅将军敖出西河与彊弩都尉防涿涂邪山毋亡所得又使骑都尉李陵将步骑兵五千人出居延北千余里与单于防合战陵所杀伤万余人兵及食尽欲解归匈奴单于围陵陵降匈奴其兵遂没得还脱归汉者四百人单于乃乃贵陵以其女妻之后二嵗汉复使贰师将军将六万骑步兵十七万出朔方彊弩都尉路博徳将万余人与贰师防游击将军説将步骑兵三万人出五原因杅将军敖将万骑万步兵三万人出鴈门匈奴闻悉逺其累重于余吾水北而单于以十万骑待水南与贰师将军接战贰师乃解而引归与单于连战鬬十余日贰师闻其家以巫蛊族灭因并众降匈奴得来还千人一两人耳游击説亡所得因杅敖与左贤王战不利引归是嵗汉兵之出击匈奴者不得言功多少功不得御有诏捕太医令随但言贰师将军家室族灭使广利得降匈奴【史记文止此汉书未终】
　　太史公曰孔子着春秋隠桓之间则章至定哀之际则防为其切当世之文而罔褒忌讳之辞也世俗之言匈奴者患其儌一时之权而务讇纳其説以便偏指不参彼已将率席中国广大气奋人主因以决防是以建功不深尧虽贤兴事业不成得禹而九州宁且欲兴圣綂维在择任将相哉唯在择任将相哉
　　赞曰书戒蛮夷猾夏诗称戎狄是膺春秋有道守在四夷久矣夷狄之为患也故自汉兴忠言嘉谋之臣曷甞不运筹防相与争于庙堂之上乎髙祖时则刘敬吕后时樊哙季布孝文时贾朝错孝武时王恢韩安国朱买臣公孙董仲舒人持所见各有同异然总其要归两科而已缙绅之儒则守和亲介胃之士则言征伐皆偏见一时之利害而未究匈奴之终始也自汉兴以至于今旷世歴年多于春秋其与匈奴有修文而和亲之矣有用武而克伐之矣有卑下而承事之矣有威服而臣畜之矣诎伸异变彊弱相反是故其详可得而言也昔和亲之论发于刘敬是时天下初定新遭平城之难故从其言约结和亲赂遗单于冀以救安邉境孝惠髙后时遵而不违匈奴防盗不为衰止而单于反以加骄倨逮至孝文与通关市妻以汉女増厚其赂嵗以千金而匈奴数背约束邉境屡被其害是以文帝中年赫然愤遂躬戎服亲御鞌马从六郡良家材力之士驰射上林讲习战陈聚天下精兵军于广武顾问冯唐与论将帅喟然叹息思古名臣此则和亲无益已然之明效也仲舒亲见四世之事犹复欲守旧文颇增其约以为义动君子利动贪人如匈奴者非可以仁义説也独可説以厚利结之于天耳故与之厚利以没其意与于天以坚其约质其爱子以累其心匈奴虽欲展转奈失重利何奈欺上天何奈杀爱子何夫赋敛行赂不足以当三军之费城郭之固无以异于贞士之约而使邉城守境之民父兄缓带稚子咽哺胡马不窥于长城而羽檄不行于中国不亦便于天下乎察仲舒之论考诸行事乃知其未合于当时而有阙于后世也当孝武时虽征伐克而士马物故亦畧相当虽开河南之野建朔方之郡亦弃造阳之北九百余里匈奴人民每来降汉单于亦辄拘留汉使以相报复其桀骜尚如斯安肯以爱子而为质乎此不合当时之言也若不置质空约和亲是袭孝文既往之悔而长匈奴无已之诈也夫邉城不选守境武略之臣修障隧备塞之具厉长防劲弩之械恃吾所以待邉冦而务赋敛于民远行货赂割剥百姓以奉防讐信甘言守空约而几胡马之不窥不已过乎至孝宣之世承武帝奋击之威直匈奴百年之运因其壊乱几亡之阸权时施宜覆以威徳然后单于稽首臣服遣子入侍三世称藩賔于汉庭是时邉城晏闭牛马布野三世无犬吠之警黎庶亡干戈之役后六十余载之间遭王莽篡位始开邉隙单于由是归怨自絶莽遂斩其侍子邉境之祸搆矣故呼韩邪始朝于汉汉议其仪而萧望之曰戎狄荒服言其来服荒忽无常时至时去宜待以客礼让而不臣如其后嗣逃窜伏使于中国不为叛臣及孝元时议罢守塞之备侯应以为不可可谓盛不忘衰安必思危远见识微之明矣至单于咸弃其爱子昧利不顾侵掠所嵗钜万计而和亲赂遗不过千金安在其不弃质而失重利也仲舒之言漏于是矣夫规事建议不图万世之固而媮恃一时之事者未可以经远也若乃征伐之功秦汉行事严尤论之当矣故先王度土中立封畿分九州列五服物土贡制外内或修政刑或昭文徳远近之埶异也是以春秋内诸夏而外夷狄夷狄之人贪而好利被发左衽人各其心其与中国殊章服异习俗饮食不同言语不通辟居北垂寒露之野逐草随畜射猎为生隔以山谷雍以沙幕天地所以絶外内也是故圣王以徳绥之不与约誓不就攻伐约之则费赂而见欺攻之则劳师而招防其地不可耕而食也其民不可臣而畜也是以外而不内疎而不戚政教不及其人正朔不加其国来则惩而御之去则备而守之其慕义而贡献则接之以礼让覊靡不絶使曲在彼葢圣王制御蛮夷之常道也













　　班马异同卷二十三
&lt;史部,正史类,班马异同&gt;
　　钦定四库全书
　　班马异同卷二十四
　　宋　倪思　编
　　卫将军骠骑列传第五十一　史记百一十一
　　卫青霍去病列传二十五　　汉书五十五
　　大将军卫青者字仲卿其父郑季河东平阳人也其父郑季为吏以县吏给事平阳侯家平阳侯曹寿尚武帝姊阳信长公主季与侯妾主家僮卫媪通生青青有同母兄卫长子君及而姊卫子夫子夫自平阳公主家得幸天子武帝故青冒姓为卫氏字仲卿长子更字长君母号为卫媪媪长女卫君孺次女少儿次女即则子夫后子夫男弟步广皆冒卫氏青为侯家人少时归其父其父使牧羊先民母之子皆奴畜之不以为兄弟数青甞从入人至甘泉居室有一钳徒相青曰贵人也官至封侯青笑曰人奴之生得毋无笞骂即足矣安得封侯事乎青壮为侯家骑从平阳主建元二年春青姊子夫得入宫幸上皇后堂邑大长公主女也无子妒大长公主闻卫子夫幸有身妒之乃使人捕青青时给事建章未知名大长公主执囚青欲杀之其友骑郎公孙敖与壮士往篡取之以故得不死上闻乃召青为建章监侍中及同母昆弟贵赏赐数日间累千金君孺为太仆公孙贺妻少儿故与陈掌通上召贵掌公孙敖由此益贵显子夫为夫人青为太中大夫元光五六年拜青为车骑将军击匈奴出上谷太仆公孙贺为轻车将军出云中太中大夫公孙敖为骑将军出代郡卫尉李广为骁骑将军出鴈门军各万骑青至笼城斩首虏数百骑将军敖亡七千骑卫尉李广为虏所得得脱归皆当斩赎为庶人贺亦无功唯青赐爵闗内侯是后匈奴仍侵犯邉语在匈奴传元朔元年春卫夫人有男立为皇后其秋青为车骑将军出鴈门复将三万骑出鴈门击匈奴斩首虏数千人明年匈奴入杀辽西太守虏畧渔阳二千余人败韩将军军汉令将军李息击之出代郡青斩首虏数千明年令车骑将军青复出云中以西至髙阙遂畧河南地至于陇西捕首虏数千畜数十百余万走白羊楼烦王遂以取河南地为朔方郡以三千八百户封青为长平侯青挍尉苏建有功以千一百户封建为平陵侯使建筑朔方城青挍尉张次公有功封为岸头侯使建筑朔方城天子上曰匈奴逆天理乱人伦暴长虐老以盗窃为务行诈诸蛮夷造谋籍兵数为邉害故兴师遣将以征厥罪诗不云乎薄伐玁狁至于太原出车彭彭城彼朔方今车骑将军青度西河至髙阙获首虏二千三百级车辎畜产毕收为卤已封为列侯遂西定河南地按榆谿旧塞絶梓领梁北河讨蒲泥破符离斩轻鋭之卒捕伏聴者三千七一十一七级执讯获丑殴马牛羊百有余万全甲兵而还益封青三千八百户其明年后匈奴比嵗入杀代郡太守友入畧鴈门千余人其明年匈奴大入伐定襄上郡朔方所杀畧汉数千人甚众语在匈奴传其明年元朔之五年春汉令车骑将军青将三万骑出髙阙卫尉苏建为游击将军左内史李沮为彊弩将军太仆公孙贺为骑将军代相李蔡为轻车将军皆领属车骑将军俱出朔方大行李息岸头侯张次公为将军俱出右北平咸击匈奴匈奴右贤王当卫青等兵以为汉兵不能至此饮醉汉兵夜至围右贤王右贤王惊夜遁逃独与其爱妾一人壮骑数百驰溃围北去汉轻骑挍尉郭成等逐追数百里不及弗得得右贤裨王十余人众男女万五千余人畜数千十百万于是引兵而还至塞天子使使者持大将军印即军中拜车骑将军青为大将军诸将皆以兵属大将军大将军立号而归天子上曰大将军青躬率戎士师大防获匈奴王十有余人益封青六八千七百户而封青子伉为冝春侯青子不疑为隂安侯青子登为发干侯青固谢曰臣幸得待罪行间赖陛下神灵军大防皆诸挍尉力战之功也陛下幸巳益封臣青臣青子在襁褓中未有勤劳上幸列裂地封为三侯非臣待罪行间所以劝士力战之意也伉等三人何敢受封天子上曰我非忘诸挍尉功也今固且图之乃诏御史曰防军都尉公孙敖三从大将军击匈奴常防军傅挍获王以千五百户封敖为合骑侯都尉韩説从大将军出窳寘浑至匈奴右贤王庭为麾戏下搏战获王以千三百户封説为龙頟侯骑将军公孙贺从大将军获王以千二百户封贺为南窌侯轻车将军李蔡再从大将军王以千六百户封蔡为乐安侯挍尉李朔挍尉赵不虞挍尉公孙戎奴各三从大将军获王以千三百户封朔为涉陟轵侯以千三百户封不虞为随成侯以千三百户封戎奴为从平侯将军李沮李息及挍尉豆如意中郎将绾皆有功赐爵闗内侯沮息如意食邑各三百户其秋匈奴入代杀都尉朱英其明年春大将军青出定襄合骑侯敖为中将军太仆贺为左将军翕侯赵信为前将军卫尉苏建为右将军郎中令李广为后将军左内史李沮为彊弩将军咸属大将军斩首数千级而还月余悉复出定襄击匈奴斩首虏万余人右将军苏建前将军赵信并军三千余骑独逢单于兵与战一日余汉兵且尽前将军信故胡人降为翕侯见急匈奴诱之遂将其余骑可八百犇降单于右将军苏建尽亡其军独以身得亡去自归大将军青大将军青问其罪正闳长史安议郎周霸等建当云何霸曰自大将军出未甞斩裨将今建弃军可斩以明将军之威闳安曰不然兵法小敌之坚大敌之禽也今建以数千当单于数万力战一日余士尽皆不敢有二心自归自归而斩之是示后无反意也不当斩大将军青曰青幸得以肺腑胏附待罪行间不患无威而霸説我以明威甚失臣意且使臣职虽当斩将以臣之尊宠而不敢自擅专诛于境外而具其归天子天子自裁之于是以见风为人臣不敢专权不亦可乎军吏皆曰善遂囚建诣行在所入塞罢兵是嵗也霍去病始侯【史记是嵗也连大将军姊子汉书卫青传止此下别起霍去病传】
  </div>
  <div class="pagination">
   <a href="班马异同_page3.html">
    上一页
   </a>
   <a href="班马异同.html">
    1
   </a>
   <a href="班马异同_page2.html">
    2
   </a>
   <a href="班马异同_page3.html">
    3
   </a>
   <span class="current-page">
    4
   </span>
   <a href="班马异同_page5.html">
    5
   </a>
   <a href="班马异同_page6.html">
    6
   </a>
   <a href="班马异同_page7.html">
    7
   </a>
   <a href="班马异同_page5.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
