<!DOCTYPE html>
<html>
<head>
    <meta charset="UTF-8">
    <title>清史稿 - 第 148 页/共 291 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清史稿 - 第 148 页/共 291 页</h1>
    <div class="content">　　太祖诸将，当帝业未成，?死行间，与西喇布同时易名纪绩者，又有扎尔固齐阿兰珠、梅勒额真纳尔察。
　　阿兰珠，栋鄂氏，世居瓦尔喀什。父阿格巴颜，与其兄对齐巴颜并为屯长。太祖攻杭佳城，守城者为阿格巴颜妻父，令助守，阿格巴颜不可，曰：“以德诛乱，宜也。吾安能助乱而拒有德乎？”寻与对齐巴颜各率所属归太祖。旗制定，隶满洲镶红旗。对齐巴颜子噶尔瑚济、阿兰珠皆授牛录额真，分辖所属。阿兰珠旋擢扎尔固齐。从伐乌喇，直前冲击，人马皆被创，下马步战，遂没于阵。恤赠三等甲喇章京，以其弟布尔堪袭。顺治间，追谥顺毅。
　　布尔堪袭职，授甲喇额真。天聪四年，与武赖、哈宁阿等率精兵百略明边，获明谍三，遂渡大凌河，斩四十馀级，俘百六十。八年，重定各牛录所属人户，以新附瑚尔哈百人增隶布尔堪。寻戍牛庄，获蒙古逃人，进二等甲喇章京。崇德元年，卒。
　　纳尔察，钮祜禄氏，世居安图，隶苏克苏浒河部。国初来归，授备御，隶满洲镶黄旗。岁戊申，从太祖讨乌喇，攻伊罕阿林城，先登克之，擢梅勒额真。后攻沙岭，不待大军至，独进，没于阵，以长子佛索里袭世职。顺治间，追谥端壮。
　　瑚沙，纳尔察次子。初授牛录额真。天聪六年，从太宗伐明，入大同。与图鲁什等行侦敌，遇明兵四百，瑚沙弯弓跃马，疾驰入阵，敌皆披靡。略地至崞县，屡击败明兵。崇德三年，从贝勒岳讬伐明，与鰲拜先驱，遇明骑兵三百，突出搏战，瑚沙以八骑击卻之。遂率左翼摆牙喇兵越燕京，徇山东。明太监高起潜等率兵出御，瑚沙与罗什等连战皆捷，逐北数十里。上以佛索里不胜任，畀瑚沙袭世职，为噶布什贤章京。六年，从伐明，攻锦州，转战松山、杏山间，屡有斩获。七年，加半个前程。十月，贝勒阿巴泰等帅师伐明，上命瑚沙从，俟师入边，以军事还报。八年春，师还，使瑚沙从噶布什贤噶喇昂邦努山等，以兵九。?十人诣界岭口迎师，俘敌甚
　　顺治初，从入关击李自成，战于一片石，瑚沙率本旗噶布什贤超哈当自成将唐通，逐自成至庆都；复从噶布什贤噶喇昂邦席特库设谋诱敌，夹击破之。六月，从固山额真叶臣征山西，至汾州，偕甲喇额真道喇、图尔赛等，击破自成将白辉。二年，从英亲王阿济格征陕西，克绥德、延安。牛录额真哈尔汉俄班驻军南山，为贼所乘，战死，瑚沙率数骑突入，得其尸以还。自成奔湖广，追剿至安陆，击败自成将邵章，掠其舟以东。至九江口，与席特库率前锋二十人破贼垒，逐自成至于九宫山。自成既殕，瑚沙复与甲喇额真苏拜、希尔根等逐捕馀贼，斩二千馀级，进三等甲喇章京。三年，从肃亲王豪格讨张献忠于汉中，击败叛将贺迎战，瑚沙奋击败之，肃亲王遂殪献忠。五年，进二等阿达?珍，逐献忠至于西充，献忠引哈哈番。
　　六年，从郑亲王济尔哈朗略湖南。时明桂王由榔犹驻广西，其总督何腾蛟守湘潭。师既克长沙，渡湘水攻之，前锋兵薄城，敌分三门出战，瑚沙与席特库力战，破城西兵，生致腾蛟。明兵溃，遂克湘潭，于是衡州、宝庆、永州、辰州诸郡县次第皆下。进二等阿思哈尼哈番。九年，擢镶黄旗蒙古副都统，命与学士苏纳海使朝鲜鞫狱。十一年，兼任工部侍郎。十二年，擢本旗蒙古都统，授议政大臣。十五年，从信郡王多尼下云南。十六年，从克永昌。十七年，师还。以永昌初下，纵兵入城扰民，降三等阿思哈尼哈番。康熙三年，卒。分世职为二，第五子瑚弼图袭一等阿达哈哈番，第二子硕伯海袭拜他喇布勒哈番。
　　达音布，他塔喇氏，世居札库木。天命三年来归，隶满洲正白旗，任牛录章京。从太或为蒙古诱遁，达音布与楞额礼率兵逐之，?祖征伐，辄为军锋，积战阀授备御。来归诸部及于达岱塔，击败蒙古兵，得逃人以归。六年，太祖伐明，略奉集堡，达音布先驱，斩谍克敌，进游击。蒙古扎鲁特贝勒昂安尝执我使畀叶赫，又屡遣兵要我使，攘牲畜。八年，太祖命台吉阿巴泰等将三千人讨之。达音布时为噶布什贤噶喇昂邦，与雅希禅、博尔晋率五十骑先大军行，乘夜渡辽河，略昂安所辖厄尔格勒，复驰百馀里，逼昂安所居寨，昂安以牛车载妻子率从者二十馀骑出寨。雅希禅、博尔晋麾三十馀骑下马将搏战，达音布引十馀骑勒马立，昂安谋遁，不欲战，直前冲骑兵，冀突围出，达音布拒战，方弯弓注矢，昂安所部乘隙挟短矛?达音布，中其口，堕马。我兵冲击，昂安父子及从者尽殪，俘其孥。达音布遂以创卒。师还，予恤，进世职为游击。
　　。崇?子阿济格尼堪，阿济格尼堪子宜理布，并有传。第三子岱衮，屡从征伐，授侍德二年，围锦州，战死，赠备御。达音布死最烈，子孙贵列爵，顺治间赐谥乃不及。
　　太祖诸偏裨死事者，牛录额真喀喇，以御刘綎战死。又有牛录额真额尔纳、额黑乙，将五百人屯深河，与綎战林中，死之。甲喇额真布哈、石尔泰，牛录额真朗格，从太祖攻沈阳，既下，明总兵陈策等来援，与战，陷阵死。玛尔当图从太祖围锦州，战死。喀喇、额尔纳、额黑乙死时，太祖方草创，未有恤赠。布哈赠参将，石尔泰、朗格赠游击，而玛尔当图死时已授游击。朗格子和讬、玛尔当图子乌库理事太宗，喀喇孙舒里浑、洛多欢、崆古图事世祖，皆有战功，赏延于世。
　　朗格，栋鄂氏，对齐巴颜子，阿兰珠弟也。对齐巴颜来归，语见阿兰珠传。战死，得世职，以长子栋世禄袭。旗制定，隶满洲镶红旗。
　　和讬，其次子也。崇德七年正月，授本旗梅勒额真。从郑亲王济尔哈朗等伐明，围锦州。明总兵祖大寿以其城降，遂进克塔山。郑亲王籍所俘获，令和讬还奏。上命分赉军中死伤将士，并令赍敕抚明杏山守将，曰：“汝以善言招之，降则已；否则以砲攻，砲发而彼降，亦可许也。”和讬至军，如上指宣示，砲发，明将降。师还，得优赉。旋追议诸将徇部卒失律，和讬当罚鍰，以前劳得免。十月，从贝勒阿巴泰伐明，自界岭口毁边墙入，至黄崖口。军中议分两翼夹攻，辅国公斐洋古令和讬督左翼，建云梯攻城。和讬周视毕，复曰：“城可登，无以梯为也。”乃率巴牙喇兵四十人毁城入，斩守备一，馀悉溃。复合右翼围蓟州，击败明总兵白腾蛟、白广恩，遂徇山东，克兗、莱、青诸府。明年，师还，授吏部参政、兼梅勒额真。
　　顺治元年，从入关击李自成，予世职牛录章京。上遣侍郎王鰲永招抚山东，明副总兵杨威据登州。鰲永请兵，上命和讬与梅勒额真李率泰、额孟格帅师讨之。鰲永至青州，为降将赵应元所戕。和讬等师至，牒巡抚陈锦、总兵柯永盛会师逼青州。应元复请降，和讬与李率泰计许之降，遣兵夜捕斩应元及其党数十人，宥胁从勿诛，青州遂定。锦亦下登州。上命和讬与李率泰移军河南，会豫亲王多铎下江南，赉黄金、紫貂，进世职三等甲喇章京。二年，从贝勒勒克德浑徇浙江，定杭州。明将方国安以兵至，和讬将左翼御之富阳，斩副将二、参将二、游击五，国安兵大败。复破敌下关直沟，毁其木城。上命和讬与梅勒额真珠玛喇率所部满洲、蒙古兵驻防杭州。三年四月，卒。
　　雍舜，对齐巴颜从子，授牛录额真。英果，战辄当前锋。累擢镶红旗固山额真。天聪三年，从上伐明，围遵化，率本旗兵攻城西南，克之。四年，从取永平，授二等参将世职。贝勒阿敏弃永平还师，雍舜独赞其议，坐罢官，夺世职，籍没。七年，从贝勒岳讬舟师攻旅顺，明将黄龙城守，师克之。论功，先登崖者，巴奇兰、萨穆什喀；先登城者，雍舜、珠玛喇：复世职。崇德二年，从克皮岛，擢梅勒额真。四年，从征索伦，设伏败敌，进一等参将。六年，从攻锦州，战坠马，得他骑，引本旗兵趋左翼；及右翼胜，乃驰击，争赴敌。坐欺谩论罪，命宽之，解梅勒额真。顺治初，遇恩诏，进二等阿思哈尼哈番，复官固山额真。卒。子庚图，先以功授拜他喇布勒哈番，同为一等阿思哈尼哈番。
　　玛尔当图，扎库塔氏，先世居和克通吉。太祖时，率百馀人，授游击。从攻锦州，战死。
　　子乌库理，年十六，即从征伐。太宗命领甲喇额真，袭玛尔当图世职。崇德三年，从贝勒岳讬伐明，略山东，明太监冯永盛以兵至，击败之；攻济南，云梯兵未至，乌库理攀雉堞先登，麾所部兵毕上，克其城。师还，将出塞，与白奇超哈统将萨穆什喀殿，敌不敢逼，道经太平寨，复步战败敌。七年，从伐明，复攻锦州，战于松山，敌败走，旋合溃兵屯北山，垒甚固，乌库理直前击之，三战皆捷。
　　顺治初，入关，从固山额真叶臣攻太原，率十骑绕城周视，城兵骤出搏战，乌库理与。寻从英亲王阿济格定陕西、湖广、江西诸省。师还，至池?甲喇额真萨璧图奋击，俘馘甚州，侦明将黄斐，击之，得舟十二。还京师，授兵部理事官，加半个前程。三年，从肃亲王豪格下四川，讨张献忠，败其将高汝砺；逐献忠，再破之。五年，从讨叛将姜瓖，攻宁武关，所署巡抚姜辉、总兵刘惟思以三千人赴援，内外兵夹击。乌库理率三旗巴牙喇兵转战关下，瓖兵万馀阵以待，乌库理击破之，复发砲克其城?及偏关西河营，七战皆胜。师将至左，殪瓖兵。八年，进一等阿达哈哈番。十年，郑成功寇福建，命与理事官额赫理率禁旅及江?宁、杭州驻防兵济师，至海澄，敌以火器守隘，乌库理连破其垒。敌毁桥，乌库理跃马先涉，敌惊溃，师乃毕渡；敌又以三千馀人屯海岸，乌库理步战败之。先后与固山额真金砺等，劘敌寨数十，降其兵数千人，复加拖沙喇哈番。
　　十二年，授大理寺卿，疏言：“满洲士卒岁从征讨，市马制械皆自具，其孥留京师，请恩赉。行军所至，民多失所，虽被旨赈贷，当安辑，俾自为生计，请?部议便宜。绿旗死事将卒，请下所司赡其妻子。江、广、闽、浙滨江、海，盗贼出没，请敕诸省督抚，要隘设重兵。西北厄鲁特、俄罗斯诸部尚阻声教，请敕理籓院议互市条例，通贸易。”所陈凡五事，皆下部议行。
　　寻命视黄河决口。十三年，授漕运总督。十七年，授盛京总管。康熙元年，改总管为将军，仍以命乌库理。是时，盛京置户、礼、工三部，乌库理请增设刑部，廷议如所请。四年，卒。析世职为二，长子俄谟克图，袭三等阿达哈哈番；次子佛保，袭拜他喇布勒哈番兼拖沙喇哈番。
　　喀喇，栋鄂氏，先世居瓦尔喀。当太祖时，以其族来归。从征伐有功，授牛录额真，赐号“巴图鲁”。天命四年，御明总兵刘綎，力战，被七创，以伤卒。
　　子扎福尼。天聪四年，从伐明，攻灤州，有三卒为敌所得，扎福尼陷阵援之出。以功，予世职备御。八年十二月，从白奇超哈统将巴奇兰等伐黑龙江，加半个前程。
　　舒里浑，扎福尼子也。初以巴牙喇壮达从军。从攻大凌河城，败蒙古军。及扎福尼卒，袭世职。顺治二年，从英亲王阿济格西逐李自成至延安，七捷。自成走湖广，以师从之，次安陆，得舟十四。三年，从豫亲王多铎北讨腾吉斯，力战，多俘馘，击败喀尔喀土谢图汗、硕类汗。师还，授牛录额真。六年，从端重亲王博洛西徇大同，击败姜瓖所署巡抚姜建勋等。十一年，擢巴牙喇纛章京。十五年，授正黄旗满洲梅勒额真。从信郡王多尼南征云南，战凉水井，败明将李成蛟；战双河口，败明将李定国。师还，进三等阿思哈尼哈番。十八年八月，卒。
　　洛多欢，舒里浑弟。从军，取旅顺，围锦州，皆有功。崇德七年，从贝勒阿巴泰伐明，克顺德府，先登，赐号“巴图鲁”。累进世职至一等阿达哈哈番兼拖沙喇哈番。
　　崆古图，亦舒里浑弟也。顺治间，从靖南将军陈泰征福建，克兴化府，先登。自巴牙喇壮达擢甲喇额真。十七年，洛多欢卒，袭世职。康熙十三年，从副都统雅赉、阿喀尼等讨耿进忠，自安庆向江西，败贼小孤山，复彭泽、宜黄、崇仁、乐安诸县。十五年，移师讨吴三桂，攻萍乡，败其将夏国相，师下湖南。十八年，战枫木岭，败其将吴国贵，复武冈。二十四年，卒。子多博海，袭。
　　特尔勒，舒里浑孙也。康熙间，从征南大将军赉塔讨吴世璠，败其将何继祖，夺石门坎、黄草坝；乘夜拔嵩明、丹城，遂克云南。又从都统希福逐马宝，破胡国柱。以功，予世职拜他勒布喇哈番。卒。
　　太祖尝为故勋臣雅巴海祈天：“乞转生朕家！”又为布哈孙、朗格等八人祈曰：“宥其微失！”太祖未举兵以前，有族难，侍者帕海死之，似即雅巴海。布哈孙等事不著。
　　巴笃理，世居佟佳，以地为氏。天命初，与其弟蒙阿图来归。太祖命编所属为二牛录，隶满洲正白旗。太祖察巴笃理才，使为扎尔固齐。积战功，授游击。十?，使兄弟分领其年，明发兵航海至旅顺，缮完故城，驻军以守。巴笃理从贝勒莽尔古泰攻之，城下，尽歼明兵。十一年，明将毛文龙遣兵夜袭萨尔浒城，城兵砲矢交发，明兵退，结营。巴笃理率兵自山而下，大呼乘敌，敌溃走，追斩二百馀级。
　　天聪三年，从伐明，克遵化有功。太宗亲酌金?劳之，进二等参将。四年正月，从贝勒济尔哈朗守永平。三月，明将张弘谟率兵来侵，甲喇额真图鲁什以四十人先，巴笃理与噶布什贤噶喇昂邦屯布禄以百人继。伏起，屯布禄败走，巴笃理与图鲁什殿，力战，其弟课约马著矢且踣，巴笃理斩敌兵，夺马授其弟，殪三十馀人，敌乃退。五月，明兵围灤州，贝勒阿敏守永平，不即赴援，城垂破，乃遣巴笃理率兵赴之，乘夜突围入城。方议并力坚守，敌发巨砲焚城楼，守将纳穆泰等度力不能支，弃城依阿敏，阿敏亦弃永平东还。廷议诸将罪，以巴笃理突围赴援，释勿论。
　　五年，授礼部承政。六年，使朝鲜，定职贡额数。八年八月，太宗自将伐明，巴笃理从，至应州，命与贝勒阿巴泰等取灵丘县王家庄。巴笃理督军攻堡，既被创，犹奋击，中流矢，卒。太宗闻之泣下，曰：“此朕旧臣，转战数十年，?命疆场，深可惜也！”恤赠三等副将。顺治十三年，追谥敏壮。子卓罗，自有传。
　　蒙阿图，自牛录额真累擢梅勒额真，坐私立屯庄，罢。天聪三年，从伐明，败敌于遵三千。逾年师还，上自出郊宴劳。授游击世职，擢工部承政?化。寻命帅师伐瓦尔喀，俘其。崇德三年，以老解职，召见，谕之曰：“尔等旧臣，朕见之辄心喜，可不时来见也！”未几，卒。
　　国初诸将，事太祖创业复佐太宗从征伐而战死者，劳萨、图鲁什功最高，巴笃理、穆克谭、纳尔特与相亚，达珠瑚为俘所贼。顺治中，皆追谥。纳尔特事具其父雅希禅传中。
　　来归，授牛录额真。从太?穆克谭，戴佳氏，世居杭涧，隶哈达。穆克谭从其父兄率祖征伐，战必陷阵，攻则先登，赐号“巴图鲁”。有查海胡色者，叛太祖归哈达，穆克谭从其父兄追之，战，其父兄皆死。从子厄尔诺亦叛归哈达，穆克谭单骑逐斩之。旗制定，隶满洲镶蓝旗。天命元年，从伐瓦尔喀，战败，诸将孟库噶哈皆走，舒赛、阿尔虎达将为敌得，穆克谭与燕布里等八人冲敌阵，援之出。师还，太祖谴孟库噶哈，夺所获畀穆克谭。六年，叛去，我师追之，战不利，穆克?从伐明，攻耀州，先登，克之，命戍焉。蒙古人海色与其谭策马大呼，直前刺杀海色，馀悉溃。以功授二等副将。太宗即位，各旗设调遣大臣，以穆克谭佐本旗。天聪元年四月，从伐朝鲜。六月，阿山、阿达海兄弟叛，将归明，贝勒阿敏夜帅师追之，穆克谭从，射阿达海，阿达海力战，抽刀斫穆克谭坠马，几殆，卒挟以俱还。五年，从伐明，围大凌河，穆克谭以本旗兵从固山额真宗室篇古当城西南。城兵出挑战，图赖先进，穆克谭从之，薄壕，舍骑步战，将迫敌入壕。城上?矢竞发，城兵续出，奋拒力战，殁于阵。太宗惜之，曰：“穆克谭我旧臣，不值于此毕命也！”赠一等副将，世袭。顺治间，追谥忠勇，立碑墓道。子爱音塔穆。
　　爱音塔穆袭父爵，兼领穆克谭旧辖牛录，益壮丁五十。顺治初，从入关破李自成。旋从豫亲王多铎徇河南，与梅勒额真沙尔瑚达屡败贼，逐贼至潼关，为殿，贼自后来袭，三至三卻，爱音塔穆功也。二年，河南既平，从定江南。六年八月，从郑亲王济尔哈朗下湖广。时明桂王由榔驻武冈，湖南诸郡县半为明守。爱音塔穆帅师自长沙而南，克宝庆，击马进忠、王进才皆有功。自成将刘体纯与其党袁宗第等屯洪江为十寨，缘沅江拒守。爱音塔穆与尚书阿哈尼堪督军渡江，连破贼寨，贼溃，遂与阿哈尼堪驻守沅州。十二月，贼将王强来犯，与阿哈尼堪共击卻之。九年，遇恩诏，累进二等精奇尼哈番。十一月，从靖南将军珠玛喇四万，列象?，据山峪，方相?略广东，时明将李定国攻新会，平南王尚可喜赴援，定国有持。爱音塔穆等师至，合击大破之，逐北二十馀里，定国遁去。十二年闰五月，论功，进一等精奇尼哈番。康熙十九年，卒。
　　子公图，袭。三十五年，从抚远大将军费扬古征噶尔丹昭莫多，战胜，进三等伯。子永泰，降袭二等精奇尼哈番。乾隆元年，改一等子，世袭。
　　达珠瑚，兆佳氏，先世居讷殷。祖达尔楚，国初来归。旗制定，隶满洲正蓝旗。达珠瑚初任牛录额真。从太祖伐乌喇，斩级四千。从克西林屯，俘其人以归；追者至，还击败之，斩级五千。从伐叶赫，斩级三百，俘五十人。遇明人越境采参，斩三十人，俘六人。敌侵宁古塔，出战，斩其将及兵百，获甲百副、马三百匹。授三等副将。天命十一年，伐东海瓦尔喀部，又伐卦尔察部，皆有功。太宗即位，设十六大臣，伊逊及达珠瑚佐镶黄旗。天聪元年，太宗伐朝鲜，克义州，留兵驻守，命达珠瑚分将之。旋复帅师伐瓦尔喀。师还，为俘卒所贼。八年，以其子翁阿岱袭三等梅勒章京。太宗复遣将伐瓦尔喀，因诫之曰：“前遣达珠瑚，以?见害。念其从事久，有劳，方令袭世职。汝曹未能如达珠瑚之功，傥不自慎，欲觊例外恩，不可得也。”顺治间，追谥襄敏。
　　翁阿岱袭职为甲喇章京。从伐虎尔哈，加半个前程。累迁都察院参政、正蓝旗梅勒额真。时方攻锦州急，命与梅勒额真多积礼帅师屯戍，讥逋逃。崇德六年，从围锦州，与明总督洪承畴战，屡胜。寻进攻松山，力战，没于阵。赉白金千两，进一等梅勒章京。无子，以弟之子济木布袭。康熙间，降袭一等阿思哈尼哈番。乾隆元年，改一等男，世袭。
　　论曰：国之将兴，必有熊罴之士，不二心之臣，致身事主，蹈死不反顾，乃能拓土破敌，弼成大业。扬古利负大将才略，功视额亦都、费英东伯仲间；劳萨、图鲁什骁勇冠军，战必将选锋陷阵；若拜山三世?忠，西喇布、达音布、巴笃理等以死勤事，亦其亚也。观太祖祈天之语，惓惓于旧将；太宗以达珠瑚为戒，又以恭衮不从令，虽阵亡，犹付吏议。其申军律，惜将材，恩威兼尽，开国基于是矣。

　　列传十四
　　常书弟扬书  常书子察哈喇  孙叶玺  曾孙辰布禄  察哈喇子富喇克塔扬书子达尔汉  达尔汉子鄂罗塞臣  康果礼弟喀克都哩  哈哈纳  哈哈纳弟绰和诺  绰和诺从子富喀禅  叶克书  叶克书子道喇  博尔晋子特锦  孙玛沁
　　曾孙康喀喇  雅希禅子恭衮  讷尔特  拉笃浑舒赛  舒赛子西兰  西兰子席特库
　　景固勒岱  景固勒岱从弟崇阿  扬善弟伊逊  讷都祜  从弟武赖冷格里子穆成格
　　冷格里弟纳穆泰  从弟谭布  萨穆什喀弟雅赖洪尼雅喀子武拉禅  洪尼雅喀弟萨苏喀  阿山
　　常书，郭络罗氏。与其弟扬书，同为苏克苏浒河部沾河寨长。太祖起孤露，奋复祖父仇，归罪尼堪外兰，未遽讼言仇明也。明庇尼堪外兰，宣言将筑城甲班，使为满洲主。于是旁近诸部及太祖族人，皆欲害太祖，附尼堪外兰。苏克苏浒河部萨尔浒城长诺米纳有兄曰瓜喇，忤尼堪外兰，尼堪外兰谮于明，见诘治。诺米纳与常书、扬书及同部嘉木湖寨长噶哈善哈思虎相为谋曰：“与其倚此等人，何如附爱新觉罗宁古塔贝勒乎？”遂相率归太祖。太祖椎牛祭天，将与盟，常书等言于太祖曰：“我等率先来归，幸爱如手足，毋以编氓遇我！”乃盟。既而诺米纳贰于尼堪外兰，常书等请于太祖诱而杀之。
　　太祖以同母女弟妻扬书、噶哈善哈思虎，是岁癸未。明年正月，太祖从叔龙敦，构太祖异母弟萨木占，邀噶哈善哈思虎杀诸途。太祖闻，大怒，欲收其骨；族昆弟皆与龙敦谋，不肯往。太祖率近侍数人行，太祖族叔棱敦尼之曰：“同族皆仇汝，否则汝女弟之夫何至见杀？宜勿往。”太祖勿听，环甲跃马，登城南横巘，引弓疾驰。向城大呼曰：“有害我者速出！”闻者惮太祖英武，不敢出，遂收其骨以归，移置室中，解所御冠履衣服以敛，厚葬之。遂帅师讨萨木占及其党讷申、万济汉等，为噶哈善哈思虎复仇。
　　常书兄弟事太祖，分领其故部，为牛录额真。旗制定，隶满洲镶黄旗，旋改隶镶白旗。常书兄弟皆卒于太祖朝，扬书之丧，太祖亲临焉。常书子布哈图、察哈喇，并为牛录额真无所表见。?，改隶镶白旗。布哈图事
　　察哈喇事太宗。各旗设调遣大臣，察哈喇与焉，佐正红旗。天聪三年，从上伐明，取遵化，薄明都。四年二月，师还。命署固山额真，与范文程率蒙古兵守遵化。四月，与武纳格设谋，即樵采地设伏败敌，获马二百馀。明将合马步军四千攻大安口，复与武纳格整兵奋击，尽歼之。五月，明兵复灤州。贝勒阿敏等谋弃诸城，引兵出边，令察哈喇弃遵化。会明兵已逼，察哈喇与鄂本兑等突围出，全师以还。五年五月，偕总兵官冷格里、喀克笃礼伐明南海岛，师次海滨，掠敌舟以渡，舟未足，驻师待之。明兵渡海来击，牛录额真穆世屯战死。察哈喇督兵力战，别遣人沉其舟，敌还求舟不得，溺者大半。六年五月，上伐明，略归化城，将渡河，与承政车尔格以兵五百为前锋，具舟济师。十一月，与承政巴笃理使朝鲜，定职贡岁额。九年，从贝勒多铎攻明锦州，与固山额真阿山、甲喇额真吴拜等以兵四百为前锋，渡大凌河，遇明兵三千，相向列阵。使告多铎督诸军继至，明兵溃，察哈喇等分道迫击，俘馘无算。逾年，卒。
　　布哈图有子曰叶玺，事太宗。崇德三年，从睿亲王多尔衮伐明，自青山口毁边墙入，破蓟辽总督吴阿衡军。五年，从围锦州。顺治元年，从武英亲王阿济格西征。二年，破李自成兵于延安，移军下江南，至安陆，获敌舰四，复与护军统领哈宁阿泛江击贼，至富池口，水陆屡战皆捷。三年四月，苏尼特部腾机思等叛入喀尔喀，叶玺从多铎等讨之，追至布尔哈图山，俘七人，降二十五户。七月，师自图拉河西行，至扎济布拉克，遇喀尔喀土谢图汗二子率兵二万御，战，没于阵。叶玺时官巴牙喇甲喇章京，事闻，赠巴牙喇纛章京，予世职拜他喇布勒哈番。
　　布哈图有孙曰辰布禄，初任牛录额真，兼工部理事官。崇德三年，从多尔衮伐明，克阳信。顺治三年，从定西大将军和洛辉击贺珍汉中，从肃亲王豪格讨张献忠，皆有功，授拜他喇布勒哈番。十三年，从讨郑成功，败其将陈六御等于舟山，进三等阿达哈哈番。十七年，卒。
　　察哈喇有子曰富喇克塔，任牛录额真、都察院理事官。崇德八年，迁工部参政。顺治元年四月，授正蓝旗满洲梅勒额真，旋擢本旗蒙古固山额真。从睿亲王多尔衮入关破李自成，追至庆都，授牛录章京世职。从豫亲王多铎攻潼关，自成将刘宗敏据山为阵，富喇克塔与都统拜音图发?击之，溃。二年，从下江南，与马喇希等为前锋，克扬州。三年，从贝勒博洛定浙江，克处州。略福建，与都统汉岱克分水关，趋泉州，下抚州及所领县三。加半个前程。五年二月，坐事，解固山额真。寻从征南大将军谭泰讨金声桓，败贼于九江，得战舰百馀。与何洛会以偏师截饷道，得粮艘二百，遂攻南昌。声桓及王得仁以兵七万守隘，富喇克塔以舟二十为前锋，薄城力战。明年，贼平。师还，卒于军，进一等阿达哈哈番。
　　扬书有子曰达尔汉，太祖甥也。改隶镶蓝旗。初为牛录额真。太祖妻以女，为额驸。积战功，授一等副将世职。太宗即位，列八大臣，领镶黄旗。从大贝勒代善伐扎鲁特部，单骑逐敌，获其台吉。复伐栋揆部，俘塔布囊古穆楚赫尔、杜喀尔、代青多尔济三人及其子，进三等总兵官。天聪元年，从伐朝鲜，克义、定、安三州，斩其府尹李莞等。朝鲜国王李倧请行成，使与纳穆泰等莅盟。师还，上赐宴劳之。复从伐明，攻锦州，有功。贝勒阿巴泰以赐宴不得与大贝勒同坐，属达尔汉代奏，上使劝谕之。复宴，阿巴泰又以为言，乃解达尔汉固山额真示意，旋命复任。三年，从伐明，围遵化，率所部攻城西迤北，克之。四年，蒙古敖汉、柰曼诸部兵攻昌黎，不克，命达尔汉与喀克笃礼等以兵千人往会攻，城未下，焚近郭庐舍而还。五年七月，从伐明，围大凌河城，率所部攻城北迤东，浚壕筑垒，与冷格里等环城固守。八月，城人以步骑五百出战，达尔汉率八十人击败之。越日，敌复出挑战，达尔汉督所部邀击，明兵堕壕死者百馀人。
　　六年，从伐察哈尔，师次哈纳崖。达尔汉从者盗马，遁入察哈尔，告师至，林丹汗举部西奔，驱归化城富家渡黄河西遁。达尔汉坐降一等副将。七年，明将孔有德来降，达尔汉与篇古屯兵江岸守其舟。八年，复从伐察哈尔，遂略明边，自上方堡毁边墙入，经朔州，分。是岁，命免功臣徭役，达尔汉与焉，并增牛录人户。九年，上遣诸贝勒?兵至宣府右伐明，略山西，命达尔汉及阿山等出屯，牵制明宁、锦诸道兵，使不得西援。道遇敌，击败之，斩明将刘应选。崇德元年五月，从武英郡王阿济格伐明，攻顺义，以所部先登，进一等总兵官。寻以顺义复失，论罚。六年，从郑亲王济尔哈朗等伐明，攻锦州，达尔汉坐济尔哈朗召议御敌不时至，嗾其僚争功，罢固山额真，夺世职。顺治元年，卒。
　　达尔汉有子曰鄂罗塞臣，事太宗，官甲喇章京，领摆牙喇兵。天聪三年，从伐明，薄燕京，与哈宁阿共破明经略袁崇焕营。太宗嘉其善战，授备御。四年，署固山额真。从贝勒至，迎击，败之。五年，从伐明，围大凌河城，屡败城兵。?阿巴泰等守永平，明兵自开平击敌。累功，进二等阿?八年，从贝勒萨哈廉略山西，明兵自崞县至，鄂罗塞臣从第三队先达哈哈番。崇德元年，从伐朝鲜，与萨穆什喀等败其援兵。二年，授议政大臣。三年十月，从豫亲王多铎伐明，侵宁远、锦州。十一月，豫亲王至中后所，将与郑亲王济尔哈朗军会。明总兵祖大寿兵来袭，甲喇额真翁克等及从征土默特部兵先奔，鄂罗塞臣及哈宁阿等且战且退，士卒有死伤者。论罚，夺世职。
　　六年三月，从睿亲王多尔衮伐明，围锦州。六月，复从郑亲王济尔哈朗伐明，围锦州，祖大寿以步兵出战，左翼三旗骑兵避敌勿敢击，鄂罗塞臣与同官阿桑喜率摆牙喇兵直前奋击，大寿乃引去。肃亲王豪格庇三旗之未战者，睿亲王多尔衮和之，使诫鄂罗塞臣毋言战胜皆出摆牙喇兵，亦毋言战时未见骑兵，功罪置勿论。明年，事闻，上令多尔衮出白金五百，豪格出白金千，畀鄂罗塞臣，进二等阿达哈哈番，擢梅勒额真。八年，与参政巴都礼等定黑龙江。顺治二年，从讨李自成，克潼关，鄂罗塞臣先登。五年正月，命帅师驻沧州。十二月，从武英亲王阿济格讨姜瓖。六年七月，擢正蓝旗蒙古固山额真。寻兼任刑部侍郎。
　　鄂罗塞臣，公主子，世臣，从征伐有功。两遇恩诏，累进二等精奇尼哈番。七年，坐谳狱徇情，罢侍郎。八年，授都察院左都御史。寻命专任固山。十六年，与安南将军明安达礼帅师驻荆州。郑成功犯江宁，明安达礼、鄂罗塞臣以舟师赴援，成功败走。十七年，还京，仍任都统。康熙三年，卒，赠太子太保，谥敏果。子勒贝，自有传。
　　康果礼，先世居那木都鲁，以地为氏。岁庚戌，太祖命额亦都将千人，徇东海渥集部，降那木都鲁、绥芬、宁古塔、尼马察四路。康果礼时为绥芬路屯长，与其弟喀克都里及他屯长明安图巴颜、泰松阿、伊勒占、苏尔休，明安图巴颜子哈哈纳、绰和诺，泰松阿子叶克为六牛录，以康果礼、?书等，凡十九辈，率丁壮千馀来归。太祖为设宴，赉以金币，分其喀克都里、伊勒占、苏尔休、哈哈纳、绰和诺世领牛录额真。
　　旋授康果礼三等总兵官。以贝勒穆尔哈齐女妻之，号“和硕额驸”。旗制定，隶满洲正白旗。天命三年，从上伐明，取抚顺，克抚安、三岔兒等十一堡，入鸦鹘关，破清河。六年，复从伐明，下沈阳，树云梯先登，遂克其城。太宗即位，列十六大臣，佐正白旗。寻擢摆牙喇纛章京。天聪元年，从贝勒阿敏伐朝鲜。三年，从上伐明，入洪山口，克遵化，薄明都。上驻军德胜门外，明督师袁崇焕入援，壁于城东南。上命康果礼从诸贝勒击之，诸贝勒逐敌迫壕，康果礼与甲喇章京郎球、汉岱等不及壕而返，并坐削爵，罚鍰，夺俘获。五年，卒。
　　子六，色虎德，继为牛录额真；迈色，为摆牙喇甲喇章京，从伐明，战塔山，没于阵；赖塔，自有传。
　　喀克都里，与康果礼同隶满洲正白旗。初授三等总兵官。太宗即位，列八大臣，领正白旗。天聪元年，从伐朝鲜，有功。三年，上伐明，围遵化，八固山环城而攻，分隅列阵。继之，城遂拔。上嘉喀克都里造攻具如法，督兵?喀克都里所部兵萨木哈图，树云梯先登，先诸军登城，亲酌金??劳，进二等总兵官，赐号噶思哈巴图鲁，言其勇敢善战，疾如飞鸟也。
　　萨木哈图亦赐“巴图鲁”号，授备御世职。四年正月，上复伐明，克永平，明兵溃走昌黎。上遣敖汉、柰曼、巴林、扎鲁特诸部兵攻之，命喀克都里与固山额真达尔汉等将千人继往为助，守坚不能下，焚附城庐舍，引还。上既录遵化功，察萨木哈图猛士，心爱惜之，戒喀克都里毋使更先登。及攻昌黎，萨木哈图运木筑栅，复树云梯欲登，闻上命罢攻，乃止。上以喀克都里不恤战士，深诘责之。
　　五年五月，与固山额真冷格里分率左右翼步、骑兵伐明，规取南海岛，徵舟于朝鲜，不至，师次海滨，不能渡，引还。明兵邀战，屡击败之，多所俘获。八月，上复伐明，围大凌河城，喀克都里率所部军城东北，城人食尽，祖大寿以城降，引还。六年，从上伐察哈尔，与诸将分道并入，籍所俘人户及帛、马、牛、羊以献，赐赉有差。七年，上询诸贝勒大臣伐明及朝鲜、察哈尔宜何先，喀克都里言：“宜先伐明，以承天佑、协人情，且利在神速，攻其不备。”上嘉纳之。
　　八年，喀克都里家人讦喀克都里将亡归瓦尔喀，以财货藏那木都鲁故屯。上曰：“喀克都里安有此？果欲负朕，天必鉴之！”以讦者付喀克都里杀之。逾数月，喀克都里卒。其兄康果礼妻，故贝勒舒尔哈齐女，言喀克都里谋亡去事不诬，诸子坐此不得绍封。
　　哈哈纳，亦那木都鲁氏，明安图巴颜子也。隶满洲镶红旗。初与伊勒占、苏尔休同授备御。太祖妻以宗女。寻从伐乌喇，被数创，力战败敌。上命将所部出驻赛明吉，未至，其戍兵叛亡，守将玛尔图追弗及。哈哈纳闻之，兼程疾进，斩三百馀级，收男妇五百馀以还。上赐以所得叛渠及鞍马、弓矢。天命四年三月，明经略杨镐部诸将四路来攻，上督诸贝勒出御，破之，遂进克开原、铁岭。哈哈纳皆在军有功。六年，从攻辽阳，与博尔晋伺敌城下，败其援兵；复分攻沙岭城，破援兵自广宁至者。太宗即位，设各旗调遣大臣，以哈哈纳佐镶红旗。天聪八年，帅师略锦州，进攻宁远，明兵骤至，哈哈纳马殕，徒步益奋击，卒破明兵。城海州，明兵来争，哈哈纳以所部首当敌，敌溃走。复援耀州，解其围，逐敌，获马三十。崇德元年，从武英郡王阿济格伐明，入长城，克昌平、涿州。创发，病废，致仕。寻卒。
　　子费扬古，事圣祖。以佐领从军，讨吴三桂。师次荆州，战宜昌，战永兴，皆捷；攻常宁、耒阳，先驱。累迁镶红旗汉军副都统。卒。
　　绰和诺，亦隶镶红旗。其初归太祖，别率所部百人偕，太祖赉予甚厚。从太祖征伐，临阵衷绵甲，奋起直前，所向披靡。岁辛亥，从何和礼伐呼尔哈部，克扎库塔城。天命四年，击明总兵马林尚间崖。六年，取沈阳、辽阳，并有功，授游击。帅师戍科木索、宁古塔。掠辎重亡去，绰和诺追及海滨，斩就善，并歼其党，上命以所获辎?有就善者，戕守吏，率重犒之。太宗即位，列十六大臣，佐镶红旗。天聪五年，从上伐明，围大凌河城。明监军道迎击，力战，没于阵。上厚恤其家，进?张春、总兵吴襄等率兵万馀自锦州来援，绰和诺先世职一等参将。无子，其兄翁格尼袭，以新附呼尔哈百人益所辖牛录。旋以翁格尼才不胜，改授其子富喀禅。
　　富喀禅初以摆牙喇壮达事太宗。大凌河之役，深入敌阵，绰和诺战死，富喀禅亦被创堕马，裹创步战，搴敌纛；摆牙喇壮达瑶奎亦堕马，富喀禅复前援，与俱归。八年，攻大同，复被创，仍奋进克敌寨。是岁代其父为牛录额真，袭职。崇德元年，从伐朝鲜。三年，授工部理事官，兼甲喇章京。从豫亲王多铎伐明，攻宁远，败敌中后所城西。
　　顺治初，从入关击李自成，加半个前程。三年，授西安驻防总管。自成馀党刘文炳、郭君镇等掠延安、庆阳。四年三月，富喀禅帅师讨之，逐贼三水，斩君镇；别遣游击胡来觐、守备徐国崇等逐文炳至宜君蓝庄沟，获之，俘斩其党略尽。
　　五年，回民米喇印、丁国栋等陷河州为乱，富喀禅与总督孟乔芳遣兵攻讨，诸回皆受抚，而喇印复叛，陷甘州。富喀禅帅师进攻，深沟高垒相持，贼出城来犯，战辄胜，并歼其樵采者。城既下，馘喇印。国栋又与?回土伦泰等陷肃州，遣副将马宁、张勇讨平之。
　　六年，姜瓖以大同叛，旁近郡县皆陷。富喀禅遣诸将根特、杜敏赴援，战猗氏，获瓖登方；战合水，斩瓖将刘宏才。论功，遇恩诏，累进一等阿思哈尼哈番。圣祖?所署监军道即位，改西安驻防总管为将军，富喀禅任事如故。时自成馀党李来亨、郝摇旗、袁宗第等屯归州、兴山间。康熙二年，上遣将往讨，命富喀禅与总督李国英、副都统杜敏等会师，战于陈家坡，贼溃遁，进至黄草坡，复大败之，进三等精奇尼哈番。五年，卒。子穆成额，自有传。
　　叶克书，辉和氏，尼玛察部长泰松阿子也。归太祖，授牛录额真，隶满洲正红旗。天杀敌。累功授三等?命六年，从伐明，攻辽阳，敌背城而阵，叶克书冲锋突击；攻沙岭，先副将。太宗即位，列十六大臣，佐正红旗。天聪五年，授兵部承政。六年，授固山额真。八年八月，从贝勒代善伐明，入得胜堡；略大同，下诸城堡；西至黄河，合军朔州。十一月，考满，进二等副将世职。九年，贝勒多尔衮伐明，自大同入边，分兵授叶克书，从贝勒多铎屯宁远、锦州间，缀明援师，斩明将刘应选，俘其偏裨。
　　崇德元年，从武英郡王阿济格伐明，自延庆入边，克十二城。师还，坐所部失伍及攘获、擅杀诸罪，罢官，削世职，仍领牛录。二年正月，太宗伐朝鲜，命从承政尼堪等帅师伐。三?瓦尔喀，师出会宁，击败朝鲜兵。十一月，从参政星讷伐卦尔察，至黑龙江，俘获甚年，师还，上特遣大臣迎劳。寻授兵部右参政。四年七月，授梅勒额真。十一月，从承政索海等帅师伐索伦。五年四月，复任固山额真。七月，授牛录章京世职。
　　复从睿亲王多尔衮伐明，围锦州，与固山额真图尔格率所部三百人为伏城西南乌欣河，捕城人出牧者。敌兵千馀逆战，叶克书马中矢蹶，图尔格驰救之，上马复战，杀敌。比还，敌潜蹑其后，叶克书收兵还击，敌溃。以功进三等甲喇章京。六年九月，从贝勒杜度伐明，围锦州，与固山额真谭泰、阿山等凿壕环守，击明总督洪承畴于松山。十一月，从贝勒阿巴泰等伐明，师至黄崖口，叶克书与谭泰定策分两道夹击，入边薄长城，麾军先登；攻蓟州，败明总兵白腾蛟、白广恩诸军。寻遣兵攻孟家台，陷敌，坐罢官，夺世职。
　　顺治元年三月，世祖复命为梅勒额真，帅师驻宁远。四月，率步兵从入关击李自成，身被三十一创，毁一目，战弥厉，大破贼军。二年，从肃亲王豪格略山东，贼渠十馀辈据满家洞，凭险为巢，凡二百五十一窟，叶克书与尚书车尔格合兵搜剿，歼其渠，悉堙诸窟。以功累进二等阿达哈哈番。三年，授镇守盛京总管，恩诏进三等阿思哈尼哈番。十四年，坐昭陵总管锺柰有罪，失不劾，罢官，夺世职。十五年，卒。子道喇。
　　道喇以摆牙喇兵从征伐，积功至摆牙喇甲喇章京。崇德三年，从伐明。五年，围锦州，战松山、杏山，皆有功。顺治元年，调噶布什贤甲喇章京。睿亲王多尔衮与李自成战于一片石，从噶喇昂邦鄂硕当自成将唐通，通大败。入关逐贼，战安肃、庆都，乘胜蹑击，斩馘。寻从固山额真叶臣略山西，至汾州，败自成将白辉。授牛录章京世职。三年，从顺承?甚郡王勒克德浑攻荆州，击走李锦。五年，从大将军谭泰下江西，讨金声桓，五败贼，获所署总兵以下。九年，擢正红旗梅勒额真。十年，从靖南将军哈哈木复潮州，讨郝尚久。旋帅师驻荆州。十四年，授本旗蒙古固山额真。十六年，从信郡王多尼平云南，攻元江土司，克其城。累功，并遇恩诏，进一等阿达哈哈番。
　　康熙初，以老乞致仕，徙居盛京。十二年，圣祖加恩诸老臣，加太子少傅。二十一年，幸盛京，召见赐坐，侍茶酒，优赉。二十二年九月，卒，年八十一，谥勤襄。以弟之孙伊济纳袭职。叶克书次子夏穆善，第三子瑚叶，皆有战功，授世职：夏穆善二等阿达哈哈番，瑚叶三等阿达哈哈番。
　　博尔晋，世居完颜，以地为氏。太祖初起兵，有挟丁口来归者，籍为牛录，即使为牛录额真，领其众。顺治间，定官名皆汉语，谓之“世管佐领”。博尔晋领牛录，隶满洲镶红旗，寻授侍卫。岁癸巳，太祖侵哈达，略富尔佳齐寨，博尔晋与族弟西喇布从。西喇布被二矢死，博尔晋拔其矢还射，殪发矢者西忒库，为西喇布报仇。
　　天命六年，授扎尔固齐。城萨尔浒，命博尔晋董其役。役竟，从伐明，攻沈阳，击败明总兵贺世贤、陈策。沈阳下，进攻辽阳，明总兵李怀信、侯世禄、蔡国柱、姜弼、董仲葵合军五万，屯城东南五里，左翼四旗与战，大破之。城兵自西门出援，博尔晋方奉命诇敌，傍城行，遂合两红旗兵邀击，明兵败，入城争门，相蹂践死者枕籍。会左翼四旗兵已登陴，毕登，辽阳亦下。复分兵拔沙岭，击败明广宁援军。八年，与达音布、雅希禅帅?博尔晋麾师伐扎鲁特部，其贝勒昂安突走，达音布战死，博尔晋与雅希禅奋进，斩昂安，俘其孥。师还，上优赉之。十年，擢梅勒额真。将兵二千伐东海虎尔哈部，收五百户以归，上郊迎宴劳。
　　如故。天聪元年正月，从伐朝鲜。五月，上?太宗即位，列八大臣，领镶红旗，兼侍自将围锦州，屯城西二里。博尔晋自沈阳帅师至，败明兵，追至宁远城下尽歼之。?先后战功，授一等副将。旋卒。以失敕书，子孙不得袭。康熙三年，其子特锦疏请立碑纪绩，部议无左证，持不可，圣祖以博尔晋事太祖，勤劳夙著，特诏许之，并追谥忠直。特锦及博尔晋孙玛沁、曾孙康喀喇，皆有战绩。
　　特锦，博尔晋第四子也。初任牛录额真。天聪八年，授牛录章京世职。崇德五年，从郑亲王济尔哈朗帅师屯田义州。蒙古多罗特部苏班代等降明，居杏山西五里台，使通款，上命郑亲王移师迎护。明总兵祖大寿、吴三桂、刘周智屯杏山拒战，特锦以偏师击败之。六年，从伐明，围松山，攻宁远，皆力战败敌。
　　顺治初，从入关，逐李自成至庆都，与梅勒额真和讬合军大败之，进三等甲喇章京，任兵部理事官。考满，进二等甲喇章京。三年，从肃亲王豪格下四川，讨张献忠，战三水，败其将胡敬德；复战礼县，败其将高汝砺。献忠死西充，馀贼负山，将断我兵后，特锦击之走；又战马湖，破其将杨正。六年，从讨姜瓖，略寿阳，贼犯两蓝旗分地，徇汾州，贼七千夜击两红旗军垒，特锦连击败之。平辽、辽州、榆社以次悉平。
　　七年，擢兵部侍郎，兼镶红旗蒙古梅勒额真，进三等阿思哈尼哈番。十二年，擢本旗蒙古固山额真、议政大臣。十五年，从信郡王多尼征贵州、云南，进二等。十八年，转本旗满洲都统。康熙十一年，卒，谥襄壮。
　　玛沁，博尔晋孙。父本讬辉，博尔晋长子。官牛录额真，兼都察院理事官。崇德三年，以摆牙喇甲喇章京从贝勒岳讬伐明，自墙子岭入边，明蓟辽总督吴阿衡以马步兵六千来援，玛沁与劳萨等率兵击败之，获其马及砲。六年，从围锦州，败敌于松山。顺治初，从入关，破流贼，授牛录章京世职。五年，擢镶红旗蒙古副都统。七年，恩诏加半个前程。寻从郑亲王济尔哈朗征湖广，至衡州，疾，卒。无子，以兄子康喀喇袭。
　　。顺治四年，苏尼特部腾机思与其弟腾机特叛，?康喀喇，博尔晋曾孙。初为二等侍康喀喇从豫亲王多铎帅师往讨，大破之，阵斩腾机特。进二等阿达哈哈番。十五年，从宁南大将军洛讬征贵州。康熙十年，迁护军参领。十二年，吴三桂反，顺承郡王勒尔锦帅师讨之，康喀喇将护军从。十三年，攻岳州，战荆河口，战城陵矶，破三桂将吴应麒。十六年，攻长沙，复茶陵，战攸县，破三桂将王辉。十七年，取耒阳，下常宁、新宁诸县，又克郴州，康喀喇皆在行间。二十五年，授镶红旗满洲副都统。二十九年，从裕亲王福全征噶尔丹。三十年，卒。
　　雅希禅，先世居马佳，以地为氏。父尼玛禅，当太祖兵初起，从其兄赫东额率五十馀户来归，任牛录额真。雅希禅事太祖，积战功，授备御，为扎尔固齐。天命四年，蒙古喀尔喀五部遣使请盟，太祖命额克星格、绰护尔、雅希禅、库尔缠、希福往莅。是岁，从上御明师，战于界凡，雅希禅先众克敌，复击明总兵马林于尚间崖，破其中坚，以功进二等参将。七年，从上克辽阳，进三等副将。及沙岭之战，为敌所创，战败，降一等参将。八年，从贝勒阿巴泰等伐扎鲁特部，与达音布、博尔晋率兵逼贝勒昂安寨，昂安以其孥行，达音布战死，雅希禅与博尔晋共击杀昂安。寻卒。顺治十二年，世祖追录太祖、太宗诸将，赐谥勒碑，雅希禅谥敏果。子三：恭衮、讷尔特、拉笃浑。
　　恭衮袭职，坐事，析世职为二备御，与其弟讷尔特分袭。崇德三年，授刑部副理事官。四年，从伐索伦，阵没。部议恭衮不从军令，乃为敌所戕，当夺世职，籍家产三之一，上念其父雅希禅有功，特贳之。
　　讷尔特，初从太宗伐明，败敌小凌河。复自大同入边，选善射者使讷尔特将之，攻克小石城。既，袭备御。复从围锦州，屡败敌松山、杏山。崇德七年，授刑部参政，兼梅勒额真。师方攻松山，松山明兵夜遁，讷尔特与摆牙喇纛章京鰲拜，驰塔山南海滨，先敌至，蓐食以待。夜击明兵，达旦，明兵据山巅，讷尔特率所部冒矢石仰攻，明兵败走，乘胜逐之，明。八年，从伐明，初入边，击败明守将。师渡浑河，方筑梁，明兵千馀起挠?兵入水死者甚之，讷尔特击之走。复败明援兵于三河，进略山东，克武定。师还，将出边，明将以步兵追蹑，谋劫砲，讷尔特与固山额真准塔还击，破之，赐白金五百。九月，复从郑亲王济尔哈朗伐明，攻宁远，明总兵吴三桂出拒，讷尔特力战，阵没，赠游击。
　　拉笃浑从父兄在军，战比有功。恭衮战死，袭备御。崇德六年，从伐明，围锦州，阵没，加半个前程。
　　舒赛，世居萨克达，以地为氏。归太祖，隶满洲镶蓝旗。天命四年，从太祖御明师，进二等参将。太宗即?与雅希禅等攻马林于尚间崖，以功授备御。寻从伐瓦尔喀，俘获甚位，列十六大臣，佐镶蓝旗。天聪元年，从伐朝鲜，师还，命与固山额真阿山等帅师戍义州。八年，上自将伐明，郑亲王济尔哈朗居守，舒赛与梅勒额真蒙阿图等副之。舒赛善战，攻城辄被棉甲先登，太祖嘉其勇，又虑其轻进，温谕诫止之。舒赛益感奋，先后克十六城。太宗特敕旌其功，进三等梅勒章京。崇德六年十月，卒。顺治十二年，追谥壮敏。
　　子西兰，初任牛录章京，授备御世职。顺治元年，以摆牙喇甲喇章京从豫亲王多铎讨李自成，攻潼关，三战皆胜。二年，从贝勒博洛定江南，下松江，徇福建，克平和。论功，遇恩诏，进三等阿达哈哈番。七年，卒。
　　西兰子席特库，崇德六年，袭大父舒赛世职三等梅勒章京。八年，授甲喇额真。从伐，以砲克城，斩明总兵李辅明。顺治初，从入关，进略山西，佐固山额真叶臣?明，攻前屯等克太原。二年，从英亲王阿济格徇陕西，败贼延安。自成走湖广，蹑击至安陆，与鰲拜等屡破敌，进二等梅勒章京。四年，改二等阿思哈尼哈番。五年四月，卒。乾隆间，定封二等男。
　　景固勒岱，扎库塔氏。初居呼尔哈部，乌喇招之，不往。太祖遣将伐东海渥集部，景。寻挈孥及诸兄弟率所属三十户来归，隶满洲?固勒岱徒步从军，攻取乌尔固宸路，俘馘甚正白旗，任牛录额真。天命三年，从上伐明，入鸦鹘关，攻克清河城，擢甲喇额真，仍兼领牛录。上规取辽、沈，景固勒岱并在军有功。天聪八年五月，授世职二等甲喇章京。十二月，命与甲喇额真吴巴海率兵四千伐瓦尔喀部，降其屯长芬达里及所属五百馀户，俘阿库里尼满部千馀人，获貂、虎、狐、貉、猞猁猻、獭、青鼠诸毛毳之属。九年六月，师还，上令礼部诸臣宴劳，以所获分赉将士，进世职一等甲喇章京。崇德二年，从武英郡王阿济格攻明皮岛，克之，赉裘服、鞍、马、银、布、驼、牛诸物。顺治初，恩诏，累进二等阿思哈尼哈番。十一年八月，卒，谥忠直。
　　从弟崇阿，任牛录额真。天聪八年，从伐明，徇大同，略回雁堡。崇德元年，从伐朝鲜，败敌桃山村。六年，从伐明，围锦州，入其郛，巷战。七年，从伐明，败敌浑河之滨，入山东，至寿光。顺治初，从入关。二年，从下浙江，拔湖州，进取福建，败敌福宁。五年，从讨金声桓，败王得仁于南昌。从讨李成栋，破其军，六年，战南康，围信丰，蹙成栋赴水死。累功，遇恩诏，进一等阿达哈哈番。十八年，卒。
　　扬善，瓜尔佳氏，费英东弟音达户齐之子也。费英东诸弟：音达户齐、吴尔汉、郎格齐，皆事太祖，隶镶黄旗；而音达户齐诸子：扬善、伊逊、锺金、吉赛、纳都祜、吉逊?、，改隶镶白旗。
　　扬善亦逮事太祖，授备御。太宗即位，旗设调遣大臣二，扬善佐镶黄旗，寻授巴牙喇纛章京。天聪三年，从伐明，受上方略，冲锋攻坚，所至有功。五年，攻大凌河，与明监军道张春战，冒矢石陷阵，胸腕皆被创，进游击，擢内大臣。六年，从伐察哈尔，林丹汗既遁有遁入明境沙河堡者，使扬善赍书索以归。崇德二年，略大同，蒙古有被掠者，悉?，其部取以还，授议政大臣。
　　顺治初，肃亲王豪格得罪，都统何洛会诬告扬善及其子罗硕谄附豪格为乱。罗硕能通满、汉、蒙古文字，太宗召直文馆，授内国史院学士、噶布什贤章京，兼刑部理事官。至是，父子俱弃市。世祖亲政，诛何洛会，复扬善世职，以其孙霍罗袭。
　　伊逊，音达户齐第三子。太宗即位，列十六大臣，佐镶黄旗。天聪三年，从伐明，攻遵化，伊逊先登，中砲伤臂，太宗亲临视，授游击，寻迁兵部承政。七年，偕英俄尔岱使朝鲜，定互市约。崇德二年，坐事，罢。三年，复为兵部承政。四年，命与工部承政萨穆什喀等伐虎尔哈部，分兵循喇里阐，下兀库尔城，设伏铎陈城，败敌，斩七十级。师还，坐为博穆博果尔所袭，亡辎重、士卒，论罚。八年，卒。顺治十二年，追谥襄壮，建碑纪绩。子噶达浑，孙沙尔布，相继袭职。
　　纳都祜，音达户齐第八子。顺治初，任护军参领。从入关，破李自成，克潼关，定西安。移师下江南，追明福王至芜湖。并有俘馘，授半个前程。三年，从讨腾机思，土谢图汗、硕罗汗拒战，皆击败之。五年，从讨金声桓，有功。八年，擢正白旗梅勒额真，改副都御史，进拜他喇布勒哈番。又以伊逊无嗣，纳都祜当并袭，复遇恩诏，覈改一等阿思哈尼哈番兼拖沙喇哈番。十四年，都察院请更定世职袭次，上疑其徇私，坐罢官。十七年，卒。无子，以锺金孙贵钦、吉赛子卢柏赫分袭。
　　武赖，吴尔汉子也。隶满洲镶黄旗。天聪四年，与布尔堪等将精兵百人略明边，渡大。八年，任甲喇额真。九年，擢固山额真，领正蓝旗。崇德元年七月?凌河，驰斩俘获甚来窥伺，尽歼之。师还，坐出边不收后队?，从武英郡王阿济格伐明，明遵化三屯营守备率，诳言阿济格逼胁，临阵败走，罚白金四百。十二月，上自将伐朝鲜，武赖从，与豫亲王多铎共击败诸道援兵。复与固山额真谭泰等率阿礼哈超哈兵攻汉城，树云梯以登，守陴者奔窜，尽收其辎重牲畜以归。三年，从贝勒岳讬伐明，至山东，击败明内官冯永盛、总兵侯永禄等，经董家口，敌兵千馀，依山为阵，武赖与战屡捷，?其垒。明将复率兵要我军辎重，武赖与准塔击破之，遂乘胜行略地。以功，授牛录章京。五年，从睿亲王多尔衮伐明，刈禾锦州，明兵出拒，武赖追击，迫使入城，遂略松山。八年，从贝勒阿巴泰伐明，至浑河，击败明兵。师还，经密云，明兵以火器断归路，武赖与固山额真鰲拜奋勇驰突，明兵溃走；度塞，复败敌，整军出边。以功加半个前程。顺治初，入关破李自成，三诏，进至一等阿思哈尼哈番。以老乞休。寻卒，谥康毅，建碑纪绩。
　　齐子鰲拜，郎格孙席卜臣，皆别有传。
　　冷格里，舒穆禄氏，满洲正黄旗人，扬古利弟也。少事太祖，从征伐。?功，自备御累进一等副将。明将毛文龙分兵自朝鲜义州城西渡鸭绿江，入海岛中，辟田以耕。天命九年秋八月，上命冷格里将左翼兵、吴善将右翼兵袭击之。道得谍，知明兵昼渡江穫于岛，夜还屯江岸。冷格里夜引兵自山蹊潜行，平旦，度明兵已渡江，即疾驰，揭支流以济。入岛，争舟，多堕水死，焚岛中积聚而还。?明将卒皆惊，奔溃，追斩五百馀级，馀
</div>
    <div class="pagination">
<a href="清史稿_page147.html">上一页</a><span>...</span><a href="清史稿_page143.html">143</a><a href="清史稿_page144.html">144</a><a href="清史稿_page145.html">145</a><a href="清史稿_page146.html">146</a><a href="清史稿_page147.html">147</a><span class="current-page">148</span><a href="清史稿_page149.html">149</a><a href="清史稿_page150.html">150</a><a href="清史稿_page151.html">151</a><a href="清史稿_page152.html">152</a><a href="清史稿_page153.html">153</a><span>...</span><a href="清史稿_page149.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
