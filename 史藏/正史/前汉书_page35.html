<!DOCTYPE html>
<html>
<head>
    <meta charset="UTF-8">
    <title>前汉书 - 第 35 页/共 74 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>前汉书 - 第 35 页/共 74 页</h1>
    <div class="content">　　江夏郡【高帝置属荆州应劭曰沔水自江别至南郡华容为夏水过郡入江故曰江夏】戸五万六千八百四十四口二十一万九千二百一十八○县十四　西陵【有云梦宫莽曰江阳】竟陵【章山在东北古文以为内方山郧乡楚郧公邑莽曰守平师古曰音云○宋祁曰章山上当添丘字音云当作郧音云】西阳　襄【莽曰襄非】邾【衡山王吴芮都师古曰音朱又音诛】【故子国孟康曰音汏师古曰又音徒系反】鄂【师古曰音五各反】安陆【横尾山在东北古文以为陪尾山】沙羡【晋灼曰羡音夷】蕲春【晋灼曰音祁】鄳【苏林曰音盲师古曰音萌又音莫耿反】云杜【应劭曰左传若敖取弃防今防亭是也师古曰防音云○宋祁曰弃字当作于字】下雉【莽曰闰光如淳曰音羊氏反】钟武【侯国莽曰当利】
　　庐江郡【故淮南文帝十六年别为国金兰西北有东陵乡淮水出属扬州庐江出陵阳东南北入江应劭曰故庐子国】戸十二万四千三百八十三口四十五万七千三百三十三【有楼船官】○县十二　舒【故国莽白昆乡】居巢【应劭曰春秋楚人围巢巢国也】龙舒【应劭曰羣舒之邑】临湖　雩娄【决水北至蓼入淮又有灌水亦北至蓼入决过郡二行五百一十里师古曰雩音许于反娄音力于反】襄安【莽曰庐江亭也】摐阳【师古曰音七容反】寻阳【禹贡九江在南皆东合为大江】【天柱山在南有祠沘山沘水所出北至寿春入芍陂晋灼曰音濳师古曰沘音比又音布几反芍音酌又音鹊】晥【有鐡官师古曰音胡管反○宋祁曰管当作绾】湖陵邑【北湖在南】松兹【侯国莽曰诵善】
　　九江郡【秦置高帝四年更名为淮南国武帝元狩元年复故莽曰延平属州应劭曰江自庐江寻阳分为九】戸十五万五十二口七十八万五百二十五【有陂官湖官】○县十五　寿春邑【楚考烈王自陈徙此】浚遒【晋灼曰音酋熟之酋师古曰浚音峻遒音才由反】成徳【莽曰平阿】橐臯【孟康曰音拓姑】阴陵【莽曰阴陆】厯阳【都尉治莽曰眀义】当涂【侯国莽曰山聚应劭曰禹所娶涂山侯国也有禹虚】钟离【莽曰蚕富应劭曰钟离子国】合肥【应劭曰夏水岀父城东南至此与淮合故曰合肥】东城【莽曰武城】博乡【侯国莽曰陆】曲阳【侯国莽曰延平亭应劭曰在淮曲之阳】建阳　全椒　阜陵【莽曰阜陆】山阳郡【故梁景帝中六年别为山阳国武帝建元五年别为郡莽曰钜野属兖州】戸十七万二千八百四十七口八十万一千二百八十八【有鐡官】○县二十三　昌邑【武帝天汉四年更山阳为昌邑国有梁丘乡春秋传曰宋齐会于梁丘】南平阳【莽曰黾平孟康曰邾庶期以漆来奔又城漆今漆乡是】成武【有楚丘亭齐桓公所城迁卫文公于此子成公徙濮阳莽曰成安】湖陵【禹贡浮于泗淮通于河水在南莽曰湖陆应劭曰尚书一名湖章帝封东平王苍子为湖陵侯更名湖陵】东緍【师古曰春秋僖二十三年齐侯伐宋围緍即谓此音旻】方与【晋灼曰音房豫】橐【莽曰高平臣瓒曰音拓】钜壄【大壄泽在北兖州薮】单父【都尉治莽曰利父师古曰音善甫】薄【臣瓒曰汤所都】都关　城都【侯国莽曰城谷】黄【侯国】爰戚【侯国莽曰戚亭】郜成【侯国莽曰告成○宋祁曰郜当作卭】中乡【侯国】平乐【侯国包水东北至泲入泗】郑【侯国】瑕丘【应劭曰瑕丘在西南】甾乡【侯国师古曰音侧其反】栗乡【侯国莽曰足亭】曲乡【侯国】西阳【侯国】
　　济阴郡【故梁景帝中六年别为济阴国宣帝甘露二年更名定陶禹贡荷泽在定陶东属兖州师古曰荷音柯】戸二十九万二十五口百三十八万六千二百七十八○县九　定陶【故曹国周武王弟叔振铎所封禹贡陶丘在西南陶丘亭】句【莽改定陶曰济平句县曰济平亭师古曰句音劬】吕都【莽曰祈都】葭密【师古曰葭音家】成阳【有尧灵台禹贡雷泽在西北】鄄城【莽曰鄄良师古曰鄄音工椽反】句阳【应劭曰左氏传句渎之丘也师古曰音钩】秺【莽曰万嵗孟康曰音妒】乘氏【泗水东南至睢陵入淮过郡六行千一百一十里应劭曰春秋败宋师于乘丘是也师古曰睢音虽】
　　沛郡【故秦泗水郡高帝更名莽曰吾符属豫州】戸四十万九千七十九口二百三万四百八十○县三十七　相【莽曰吾符亭】龙亢【晋灼曰亢音冈】竹【莽曰笃亭李奇曰今竹邑】谷阳【应劭曰在谷水之阳】萧【故萧叔国宋别封附庸也】向【故国春秋曰莒人入向姜姓炎帝后师古曰音饷】铚【师古曰铚音竹乙反】广戚【侯国莽曰力聚】下蔡【故州来国为楚所灭后吴取之至夫差迁昭侯于此后四世侯齐竟为楚所灭】丰【莽曰吾丰】郸【莽曰单城孟康曰音多○宋祁曰单当作留】谯【莽曰延成亭】蕲【□乡高祖破黥布都尉治莽曰蕲城师古曰□音直恚反】【莽曰贡师古曰亦音贡】辄与【莽曰华乐】山桑　公丘【侯国故滕国周懿王子错叔绣所封三十一世为齐所灭师古曰左氏传云郜雍曹滕文之昭也系本亦云错叔绣文王子而此志云懿王子未详其义耳】符离【莽曰符合】敬丘【侯国应劭曰春秋遇于犬丘眀帝更名大丘】夏丘【莽曰归思】洨【侯国垓下高祖破项羽莽曰育成应劭曰洨水所出南入淮师古曰洨音肴】沛【有鐡官】芒【莽曰博治应劭曰世祖更名临雎雎水出焉师古曰芒音莫郎反睢音虽】建成【侯国】城父【夏肥水东南至下蔡入淮过郡二行六百二十里莽曰思善】建平【侯国莽曰田平】酂【莽曰赞治应劭曰音嵯师古曰此县本为防应音是也中古以来借酂字为之耳读皆为防而莽呼为赞治则此县亦有赞音】栗【侯国莽曰成富】扶阳【侯国莽曰合治】高【侯国】高柴【侯国】溧阳【如淳曰溧音栗】平阿【侯国莽曰平宁】东乡　临都　义成　祁乡【侯国莽曰会谷】
　　魏郡【高帝置莽曰魏城属冀州】戸二十一万二千八百四十九口九十万九千六百五十五○县十八　邺【故大河在东北入海】馆陶【河水别出为屯氏河东北至章武入海过郡四行千五百里】斥丘【莽曰利丘应劭曰斥丘在西南也师古曰阚骃云地多斥卤故曰斥丘】沙　内黄【清河水出南应劭曰春秋吴子晋侯会于黄池今黄泽在西陈留有外黄故加内云臣瓒曰国语曰吴子会诸侯于黄池掘沟于商鲁之间今陈外黄有黄沟是也史记曰伐宋取黄池然则不得在魏郡眀矣师古曰瓒説是也应説失之】清渊【应劭曰清河在西北】魏【都尉治莽曰魏城亭应劭曰魏武侯别都】繁阳【应劭曰在繁水之阳张晏曰其界为繁渊】元城【应劭曰魏武侯公子元食邑于此因而遂氏焉】梁期　黎阳【莽曰黎蒸晋灼曰黎山在其南河水经其东其山上碑云县取山之名取水在其阳以为名】即裴【侯国莽曰即是应劭曰裴音非】武始【漳水东至邯郸入漳又有拘涧水东北至邯郸入白渠应劭曰拘音矩】邯会【侯国张晏曰漳水之别自城西南与邯山之水会今城旁犹有沟渠在也师古曰邯音下安反】阴安　平恩【侯国莽曰延平】邯沟【侯国师古曰邯水之沟】武安【钦口山白渠水所出东至列人入漳又有水东北至东昌入虖池河过郡五行六百一里有鐡官莽曰桓安师古曰音子祍反虖音呼池音徒何反其下并同】
　　钜鹿郡【秦置属冀州】戸十五万五千九百五十一口八十二万七千一百七十七○县二十　钜鹿【禹贡大陆泽在北纣所作沙丘台在东北七十里应劭曰鹿林之大者也臣瓒曰山足曰鹿师古曰应説是】南防【莽曰富平孟康曰防音良全反】广阿　象氏【侯国莽曰宁昌】廮陶【师古曰廮音一井反】宋子【莽曰宜子】杨氏【莽曰功陆】临平　下曲阳【都尉治应劭曰晋荀吴灭鼓今鼓聚昔阳亭是也师古曰常山有上曲阳故此云下】贳【师古曰音式制反】郻【莽曰秦聚师古曰音苦么反又差枭反○刘敞曰衍文】新市【侯国莽曰市乐】堂阳【有盐官尝分为经县应劭曰在堂水之阳】安定【侯国】敬武厯乡【侯国莽曰厯聚】乐信【侯国】武陶【侯国】柏乡【侯国】安乡【侯国】
　　常山郡【高帝置莽曰井闗属冀州张晏曰恒山在西避文帝讳故改曰常山】尸十四万一千七百四十一口六十七万七千九百五十六○县十八　元氏【沮水首受中丘西山穷泉谷东至堂阳入黄河莽曰井闗亭师古曰阚骃云赵公子元之封邑故曰元氏】石邑【井陉山在西洨水所出东南至廮陶入泜师古曰洨音效又音爻泜音脂又音丁计反其后亦同】桑中【侯国】灵寿【中山桓公居此禹贡卫水出东北东入虖池】蒲吾【有鐡山大白渠水首受緜曼水东南至下曲阳入斯洨应劭曰蒲水出中山蒲隂东入河○宋祁曰有鐡下或有北字】上曲阳【恒山北谷在西北有祠并州山禹贡恒水所出东入滱莽曰常山亭应劭曰滱音彄】九门【莽曰久门】井陉【应劭曰井陉山在南音刑】房子【赞皇山石济水所出东至廮陶入泜莽曰多子师古曰济音子诣反】中丘【逢山长谷诸水所出东至张邑入蜀莽曰直聚】封斯【侯国】闗　平棘【应劭曰伐晋取棘蒲也师古曰功臣表棘蒲侯陈武平棘侯林挚是则平棘棘蒲非一地也应説失之○宋祁曰林当作杜】鄗【高祖即位更名高邑莽曰禾成亭师古曰鄗音呼各反○宋祁曰高祖当作世祖】乐阳【侯国莽曰畅苗】平台【侯国莽曰顺台】都乡【侯国有鐡官莽曰分郡○宋祁曰郡当作乡】南行唐【牛饮山白陆谷滋水所出东至新市入虖池水都尉治莽曰延亿】
　　清河郡【高帝置莽曰平河属冀州】戸二十万一千七百七十四口八十七万五千四百二十二○县十四　清阳【王都】东武城绎幕【应劭曰绎音亦师古曰本音弋尺反】灵【河水别出为鸣犊河东北至蓨入屯氏河莽曰播师】
　　【古曰蓨音条其下亦同】厝【莽曰厝治应劭曰安帝以孝徳皇后葬于厝改曰甘陵也师古曰音趋亦反】鄃【莽曰善陆师古曰音输】贝丘【都尉治应劭曰左氏传齐襄公田于贝丘是】信成【张甲河首受屯氏别河东北至蓨入漳水】题【师古曰古莎字】东阳【侯国莽曰胥陵】信乡【侯国孟康曰顺帝更名安平】缭【师古曰音良笑反】枣彊　复阳【莽曰乐嵗应劭曰音腹】涿郡【高帝置莽曰垣翰属幽州】戸十九万五千六百七口七十八万二千七百六十四【有鐡官】○县二十九　涿【桃水首受涞水分东至安次入河应劭曰涿水出上谷涿鹿县师古曰涞音来】逎【莽曰逎屛师古曰逎古遒字音字由反】谷丘故安【阎乡易水所出东至范阳入濡也并州防水亦至范阳入涞师古曰言易水又至范阳入涞也】
　　【濡音乃官反】南深泽　范阳【莽曰顺阴应劭曰在范水之阳】蠡吾【师古曰蠡音礼】容城【莽曰深泽】易　广望【侯国】郑【莽曰言符应劭曰音莫】高阳【莽曰高亭应劭曰在高河之阳】州乡【侯国】安平【都尉治莽曰广望亭】樊舆【侯国莽曰握符】成【侯国莽曰宜家】良乡【侯国垣水南东至阳乡入桃莽曰广阳】利乡【侯国莽曰章符】临乡【侯国】益昌【侯国莽曰有祑○宋祁曰作有杖】阳乡【侯国莽曰章武】西乡【侯国莽曰移风】饶阳【应劭曰在饶河之阳】中水【应劭曰在易滱二水之间故曰中水】武垣【莽曰垣翰亭应劭曰垣水出良乡东入桃】阿陵【莽曰阿陆】阿武【侯国】高郭【侯国莽曰广隄】新昌【侯国】
　　勃海郡【高帝置莽曰迎河属幽州师古曰在勃海之滨因以为名】戸二十五万六千三百七十七口九十万五千一百一十九○县二十六浮阳【莽曰浮城】阳信　东光【有胡苏亭】阜城【莽曰吾城○宋祁曰阜城南本作阜】
　　【成】千童【应劭曰灵帝改曰饶安○宋祁曰千当作平】重合　南皮【莽曰迎河亭师古曰阚骃云章武有北皮亭故此云南】定【侯国】章武【有盐官莽曰桓章】中邑【莽曰检隂】高成【都尉治也】高乐【莽曰为乡】参戸【侯国】成平【虖池河民曰徒骇河莽曰泽亭】桞【侯国】临乐【侯国莽曰乐亭】东平舒【师古曰代郡有平舒故此加东】重平安次　脩市【侯国莽曰居宁应劭曰音条】文安　景成【侯国】束州　建成　章乡【侯国】蒲领【侯国】
　　平原郡【高帝置莽曰河平属青州】戸十五万四千三百八十七口六十六万四千五百四十三○县十九　平原【有笃马河东北入海五百六十里】鬲【平当以为鬲津莽曰河平亭师古曰读与隔同】高唐【桑钦言漯水所出师古曰漯音它合反○宋祁曰漯改作湿下同】重丘　平昌【侯国】羽【侯国莽曰羽贞】般【莽曰分眀如淳曰般音如面般之般韦昭曰音逋垣反师古曰尔雅説九河云钩般郭璞以为水曲如钩流般桓也然今其土俗用如韦之音】乐陵【都尉治莽曰羙阳师古曰乐音来各反】祝阿【莽曰安成】瑗【莽曰东顺亭】阿阳　漯隂【莽曰翼成应劭曰漯水出东武阳东北入海师古曰漯音它合反】朸【莽曰张乡应劭曰音力】富平【侯国莽曰乐安亭应劭曰眀帝更名厌次】安悳【师古曰悳古徳字】合阳【侯国莽曰宜乡】楼虚【侯国】龙頟【侯国莽曰清乡师古曰今书本頟字或作额而崔浩云有龙頟村作额者非】安【侯国】
　　千乘郡【高帝置莽曰建信属青州应劭曰和帝更名乐安】戸十一万六千七百二十七口四十九万七百二十【有鐡官盐官均输官】○县十五千乘【有鐡官】东邹　湿沃【莽曰延亭】平安【侯国莽曰鸿睦】博昌【时水东北至钜定入马车渎幽州应劭曰昌水出东莱昌阳臣瓒曰从东莱至博昌经歴宿水不得至也取其嘉名耳师古曰瓒説是】蓼城【都尉治莽曰施武】建信　狄【莽曰利居应劭曰安帝更名曰临济】琅槐【师古曰槐音回】乐安　被阳【侯国如淳曰一作疲音罢军之罢师古曰音皮彼反○宋祁曰被或作彼】高昌　繁安【侯国莽曰瓦亭】高宛【莽曰常乡】延乡
　　济南郡【故齐文帝十六年别为济南国景帝二年为郡莽曰乐安属青州】戸十四万七百六十一口六十四万二千八百八十四○县十四东平陵【有工官鐡官】邹　平台【莽曰台治】梁邹　土鼔　于陵【都尉治莽曰于陆】阳丘　般阳【莽曰济南亭应劭曰在般水之阳师古曰般音盘】菅【应劭曰音奸】朝阳【侯国莽曰脩治应劭曰在朝水之阳】厯城【有鐡官】猇【侯国莽曰利成应劭曰音箎苏林曰音爻今东朝阳有猇亭蔡謩音由音鸮师古曰蔡音是音于虬反】着【师古曰音竹庶反又音直庶反而韦昭误以为蓍之蓍字乃音弛咨反失之逺矣】宜成【侯国】
　　泰山郡【高帝置属兖州】戸十七万二千八十六口七十二万六千六百四【有工官汶水出莱毋西入济师古曰汶音问毋与无同】○县二十四奉高【有眀堂在西南四里武帝元封二年造有工官】博【有泰山庙岱山在西北求山上】茬【应劭曰茬山在东北音淄师古曰又音仕疑反○宋祁曰茬当作茌】卢【都尉治济北王都也】肥成【应劭曰肥子国】蛇丘【隧乡故隧国春秋曰齐人歼于隧也师古曰蛇音移隧音遂】刚【故阐莽曰柔应劭曰春秋秋取酄及阐今阐亭是也师古曰酄音驩】柴　盖【临乐子山洙水所出西北至盖入池水又沂水南至下邳入泗过郡五行六百里青州师古曰盖读如本字又音古盍反洙音殊】梁父【师古曰以山名县也父音甫】东平阳　南武阳【冠石山治水所出南至下邳入泗过郡二行九百四十里莽曰桓宣应劭曰武水所出南入泗】莱芜【原山甾水所出东至博昌入泲幽州又禹贡汶水出西南入泲汶水桑钦所言师古曰泲音子礼反】钜平【有亭亭山祠应劭曰左氏传阳虎入于酄阳闗以叛今阳闗亭是也】嬴【有鐡官师古曰音盈】牟【故国应劭曰附庸也师古曰春秋桓十五年牟人来朝即此也】蒙阴【禹贡防山在西南有祠颛臾国在防山下莽曰防恩】华【莽曰翼隂】宁阳【侯国莽曰宁顺】椉丘【师古曰春秋庄公十五年公败宋师于乘丘即此是也】富阳　桃山【侯国莽曰襄鲁】桃乡【侯国莽曰鄣亭】式
　　齐郡【秦置莽曰济南属青州】戸十五万四千八百二十六口五十五万四千四百四十四○县十二　临淄【师尚父所封如水西北至梁邹入泲有服官鐡官莽曰齐陵应劭曰齐献公自营丘徙此臣瓒曰临淄即营丘也故晏子曰始爽鸠氏居之逄伯陵居之太公居之又曰先君太公筑营之丘今齐之城中有丘即营丘也师古曰瓒説是也筑营之丘言于营丘地筑城邑】昌国【徳会水西北至西安入如】利【莽曰利治】西安【莽曰东宁】钜定【马车渎水首受钜定东北至琅槐入海】广【为山浊水所出东北至广饶入钜定】广饶　昭南临朐【有逄山祠石膏山洋水所出东北至广饶入钜定莽曰监朐应劭曰临朐山有伯氏骈邑师古曰朐音劬洋音祥】北乡【侯国莽曰禺聚】平广【侯国】台乡
　　北海郡【景帝中二年置属青州】戸十二万七千口五十九万三千一百五十九○县二十六　营陵【或曰营丘莽曰北海亭应劭曰师尚父封于营丘陵亦丘也臣瓒曰营丘即临淄也营陵春秋谓之缘陵师古曰临淄营陵皆旧营丘地】剧魁【侯国莽曰上符】安丘【莽曰诛郅孟康曰今渠丘是】瓡【侯国莽曰道徳师古曰瓡即执字】淳于【应劭曰春秋州公如曹左氏传曰淳于公如曹臣瓒曰州国名也淳于公国之所都】益【莽曰探阳】平寿【应劭曰故防防禹后今防城是也臣瓒曰防寻在河南不在此也汲郡古文云太康居防寻羿亦居之桀亦居之尚书序云太康失邦昆弟五人须于洛汭此即太康所居为近洛也又吴起对魏武侯曰昔夏桀之居左河济右太华伊阙在其南羊肠在其北河南城为值之又周书度邑篇曰武王问太公曰吾将因有夏之居南望过于三涂北瞻望于有河有夏之居即河南是也师古曰应氏止云防寻本是禹后耳何豫夏国之都乎瓒説非也防音斟】剧【侯国】都昌【有盐官】平望【侯国莽曰所聚】平的【侯国师古曰的音丁歴反其字从白○宋祁曰的当作旳从日】柳泉【侯国莽曰睦○宋祁曰睦当作陆】寿光【有盐官莽曰翼平亭应劭曰古防灌禹后今灌亭是】乐望【侯国】饶【侯国】斟【故国禹后】桑犊【覆甑山漑水所出东北至都昌入海师古曰溉音功代反】平城【侯国】密乡【侯国】羊石【侯国】乐都【侯国莽曰防垄一作杖一作枝也○宋祁曰南本乐都石乡注皆无一作已下字】石乡【侯国一作止乡】上乡【侯国】新成【侯国】成乡【侯国莽曰石乐】胶阳【侯国】
　　东莱郡【高帝置属青州师古曰故莱子国也】戸十万三千二百九十二口五十万二千六百九十三○县十七　掖【莽曰掖通】腄【有之罘山祠居上山声洋丹水所出丹东北入海师古曰腄音直瑞反洋音祥】平度【莽曰利卢】黄【有莱山松林莱君祠莽曰意母】临朐【有海水祠莽曰监朐师古曰齐郡已有临朐而东莱又有此县盖各以所近为名也斯类非一】曲成【有参山万里沙祠阳丘山治水所出南至沂入海有盐官】牟平【莽曰望利】东牟【有鐡官盐官莽曰徳】防【有百支莱王祠有盐官师古曰防音坚】育犁　昌阳【有盐官莽曰夙敬亭】不夜【有成山日祠莽曰夙夜师古曰齐地记云古有日夜出见于东莱故莱子立此城以不夜为名】当利【有盐官莽曰东莱亭】卢乡　阳乐【侯国莽曰延乐】阳石【莽曰识命】徐乡琅邪郡【秦置莽曰填夷属徐州师古曰填音竹人反】戸二十二万八千九百六十口一百七万九千一百【有鐡官】○县五十一　东武【莽曰祥善】不其【有太一僊人祠九所及明堂武帝所起如淳曰其音基】海曲【有盐官】赣榆【师古曰赣音绀榆音逾】朱虚【凡山丹水所出东北至寿光入海东泰山汶水所出东至安丘入维有三山五帝祠师古曰前言汶水出莱芜入济今此又言出朱虚入维将桑钦所説有异或者有二汶水乎五帝祠在维水之上○宋祁曰维卲本作淮】诸【莽曰诸并师古曰春秋城诸及郓者】梧成　灵门【有高防山壶山浯水所出东北入淮师古曰防即柘字也浯音吾】姑幕【都尉治或曰薄姑莽曰季睦应劭曰左氏传曰薄姑氏因之而后太公因之】虚水【侯国如淳曰虚音墟】临原【侯国莽曰填夷亭】琅邪【越王句践尝治此起馆台有四时祠师古曰山海经云琅邪台在琅邪之东】祓【侯国师古曰音废】柜【根艾水东入海莽曰祓同如淳曰音巨】缾【侯国如淳曰音瓶】邞【胶水东至平度入海莽曰纯徳师古曰音夫又音扶】雩段【侯国师古曰雩音许于反段音工下反】黔陬【故介国也师古曰陬音子侯反】云【侯国】计斤【莒子始起此后徙莒有盐官师古曰即春秋左氏传所谓介根也语音有轻重】稻【侯国】臯虞【侯国莽曰盈庐】平昌　长广【有莱山莱王祠奚养泽在西秦地图曰剧清地幽州薮有盐官】横【故山名台水所出东南至东武入淮莽曰令丘师古曰台音怡】东莞【术水南至下邳入泗过郡三行七百一十里青州孟康曰故郓邑今郓亭是也师古曰莞音官术水即沭水也音同】魏其【侯国莽曰清泉】昌【有环山祠】兹乡【侯国】箕【侯国禹贡潍水北至都昌入海过郡三行五百二十里兖州也】椑【夜头水南至海莽曰识命应劭曰音禆】高广【侯国】高乡【侯国】柔【侯国】即来【侯国莽曰盛睦○宋祁曰睦字当作陆】丽【侯国】武乡【侯国莽曰顺理○宋祁曰理当作里】伊乡【侯国】新山【侯国】高阳【侯国】昆山【侯国】参封【侯国】折泉【侯国折泉水北至莫入淮】博石【侯国】房山【侯国】慎乡【侯国】驷望【侯国莽曰泠乡师古曰泠音零】安丘【侯国莽曰宁乡】高陵【侯国莽曰蒲陆】临安【侯国莽曰诚信】石山【侯国】
　　东海郡【高帝置莽曰沂平属徐州应劭曰秦郯郡】戸三十五万八千四百一十四口百五十五万九千三百五十七○县三十八郯【故国少昊后盈姓应劭曰音谈】兰陵【莽曰兰东孟康曰次室亭鲁伯是】襄贲【莽曰章信应劭曰贲音肥】下邳【葛峄山在西古文以为峄阳有鐡官莽曰闰俭应劭曰邳在薛其后徙此故曰下臣瓒曰有上邳故曰下邳也师古曰瓒説是】良成【侯国莽曰承翰师古曰左氏传所谓晋侯会吴子于良即此是】平曲【莽曰平端】戚【郑氏曰音忧戚】朐【秦始皇立石海上以为东门阙有鐡官】开阳【故鄅国莽曰厌虏师古曰鄅音禹厌音一渉反】费【故鲁季氏邑都尉治莽曰顺从师古曰音秘】利成【莽曰流泉】海曲【莽曰东海亭】兰祺【侯国莽曰博睦】缯【故国禹后莽曰缯治】南成【侯国】山乡【侯国】建乡【侯国】即丘【莽曰就信孟康曰古祝丘】祝其【禹贡羽山在南鲧所殛莽曰犹亭】临沂厚丘【莽曰祝其亭】容丘【侯国祠水东南至下邳入泗】东安【侯国莽曰业亭】合乡
　　【莽曰合聚】承【莽曰承治应劭曰音证】建阳【侯国莽曰建力】曲阳【莽曰从羊应劭曰在淮曲之阳】司吾【莽曰息吾应劭曰左传吴执钟吾子】于乡【侯国】平曲【侯国莽曰端平】都阳【侯国应劭曰春秋齐人迁阳是】阴平【侯国】郚乡【侯国莽曰徐亭师古曰郚音吾又音鱼】武阳【侯国莽曰亭】新阳【侯国莽曰博聚】建陵【侯国莽曰付亭】昌虑【侯国莽曰虑聚师古曰虑音庐】都平【侯国】
　　临淮郡【武帝元狩六年置莽曰淮平】戸二十六万八千二百八十三口百二十三万七千七百六十四【○宋祁曰口百二十邵本作百三十】○县二十九　徐【故国盈姓至春秋时徐子章禹为楚所灭莽曰徐调○刘奉世曰为吴所灭非楚也误】取虑【师古曰取音趋又音秋虑音庐】淮浦【游水北入海莽曰淮敬应劭曰淮涯也】盱眙【都尉治莽曰武匡应劭曰音吁怡】厹犹【莽曰秉义师古曰厹音仇】僮【莽曰成信】射阳【莽曰监淮亭应劭曰在射水之阳】开阳　赘其【师古曰赘音之鋭反】高山【应劭曰高山在东南】雎陵【莽曰雎陆师古曰雎音虽】盐渎【有鐡官】淮阴【莽曰嘉信】淮陵【莽曰淮陆】下相【莽曰从徳应劭曰相水出沛国故加下】富陵【莽曰虏音朔】东阳　播旌【莽曰着信】西平【莽曰永聚】高平【侯国莽曰成丘】开陵【侯国莽曰成乡】昌阳【侯国】广平【侯国莽曰平宁】兰阳【侯国莽曰建节】襄平【侯国莽曰相平】海陵【有江海会祠莽曰亭间】舆【莽曰羙徳】堂邑【有鐡官】乐陵【侯国】
　　会稽郡【秦置高帝六年为荆国十二年更名吴景帝四年属江都属州○刘敞曰景帝四年封江都王并得鄣郡而不得吴名曰江都然则会稽不得云属江都】戸二十二万三千三十八口百三万二千六百四○县二十六　吴【故国周大伯所邑具区泽在西州薮古文以为震泽南江在南东入海州川莽曰泰徳】曲阿【故云阳莽曰风羙】乌伤【莽曰乌孝】毗陵【季札所居江在北东入海州川莽曰毗坛师古曰旧延陵汉改之】余曁【萧山潘水所出东入海莽曰余衍应劭曰吴王阖闾弟夫槩之所邑师古曰应説非也暨音既下诸暨亦同潘音甫元反】阳羡　诸暨【莽曰疏虏】无锡【有厯山春申君嵗祠以牛莽曰有锡】山隂【会稽山在南上有禹禹井州山越王句践本国有灵文园师古曰灵文侯薄太后父】丹徒【师古曰即春秋云朱方也】余姚　娄【有南武城阖闾所起以候越莽曰娄治】上虞【有仇亭柯水东入海莽曰会稽】海盐【故武原乡有盐官莽曰展武】剡【莽曰尽忠师古曰音上冉反】由拳【柴辟故就李乡吴越战地应劭曰古之檇李也师古曰拳音权辟读曰壁檇音子遂反】大末【谷水东北至钱唐入江莽曰末治孟康曰大音如闼反】乌程【有欧阳亭师古曰欧音乌侯反】句章【渠水东入海】余杭【莽曰进睦孟康曰杭音行伍之行】鄞【有镇亭有鲒埼亭东南有天门水入海有越天门山莽曰谨师古曰鄞音牛斤反鲒音结蚌也长一寸广二分有一小蟹在其腹中埼曲岸也其中多鲒故以名亭埼音钜依反】钱唐【西部都尉治武林山武林水所出东入海行八百三十里莽曰泉亭】鄮【莽曰海治孟康曰音贸】富春【莽曰诛嵗】冶【师古曰本闽越地】回浦【南部都尉治】
　　丹阳郡【故鄣郡属江都武帝元封二年更名丹阳属州○刘敞曰秦分三十六郡无鄣郡鄣郡之置又不知何帝按吴王濞传王三郡谓会稽豫章故鄣也广陵国注云易王非厉王胥并得鄣郡而不得吴然则吴与鄣皆非郡眀矣实説武帝以故鄣地为丹阳郡后人追书吴地故云三郡此注但当云故鄣属江都武帝置丹阳郡不知传冩误故若此或班氏亦自误也又故鄣地名自有故耳又以其似言故物遂益郡字皆非也○宋祁曰丹阳当作丹阳】戸十万七千五百四十一口四十万五千一百七十【有铜官】○县十七　宛陵【彭泽聚在西南清水西北至芜湖入江莽曰无宛】于防【师古曰防音潜】江乗【莽曰相武】春谷　秣陵【莽曰宣亭】故鄣【莽曰侯望师古曰鄣音章】句容　泾【韦昭曰泾水出芜湖○宋祁曰卲本芜作毋】丹阳【楚之先熊绎所封十八世文王徙郢】石城【分江水首受江东至余姚入海过郡二行千二百里】胡孰【○宋祁曰胡当作姑】陵阳【桑钦言淮水出东南北入大江】芜湖【中江出西南东至阳羡入海州川】黝【渐江水出南蛮夷中东入海成帝鸿嘉二年为广徳王国莽曰愬虏师古曰黝音伊字本作黟其音同○宋祁曰武陵有渐水东入沅疑此无渐水渐字当作浙字】溧阳【应劭曰溧水所出南湖也师古曰音栗】歙【都尉治师古曰音摄】宣城
　　豫章郡【高帝置莽曰九江属州】戸六万七千四百六十一一口三十五万一千九百六十五○县十八　南昌【莽曰宜善】庐陵【莽曰桓亭】彭泽【禹贡彭蠡泽在西】鄱阳【武阳乡右十余里有黄金采鄱水西入湖汉莽曰乡亭孟康曰鄱音婆师古曰采者谓采取金之处】厯陵【傅昜山傅昜川在南古文以为傅浅原莽曰蒲亭师古曰傅读曰敷昜古阳字】余汗【余水在北至鄡阳入湖汉莽曰治干应劭曰汗音干师古曰鄡音口尧反】柴桑【莽曰九江亭】艾【脩水东北至彭泽入湖汉行六百六十里莽曰治翰】赣【豫章水出西南北入大江如淳曰音感】新淦【都尉治莽曰偶亭应劭曰淦水所出西入湖汉也师古曰淦音绀又音古含反】南城【盱水西北至南昌入湖汉师古曰盱音香于反】建成【蜀水东至南昌入湖汉莽曰多聚】宜春【南水东至新淦入湖汉莽曰脩晓】海昏【莽曰宜生师古曰即昌邑王贺所封】雩都【湖汉水东至彭泽入江行千九百八十里师古曰音于】鄡阳【莽曰豫章】南壄【彭水东入湖汉】安平【侯国莽曰安宁】桂阳郡【高帝置莽曰南平属荆州】戸二万八千一百一十九口十五万六千四百八十八【有鐡官○宋祁曰鐡官卲本作金官】○县十一　郴【耒山耒水所出西至湘南入湖项羽所立义帝都此莽曰宣风师古曰郴音丑林反耒音郎内反】临武【秦水东南至浈阳入汇行七百里莽曰大武师古曰浈音丈庚反又音贞汇音胡贿反】便【莽曰便屏】南平　耒阳【舂山舂水所出北至酃入湖过郡二行七百八十里莽曰南平亭师古曰在耒水之阳也酃音灵】桂阳【汇水南至四会入欝林过郡二行九百里应劭曰桂水所出东北入湘○宋祁曰欝林景本无林字】阳山【侯国应劭曰今阴山也师古曰下自有阴山应説非也】曲江【莽曰除虏】含洭【应劭曰洭水所出东北入元师古曰洭音匡沅音元】浈阳【莽曰基武应劭曰湏水出南海龙川西入秦】阴山【侯国】
　　武陵郡【高帝置莽曰建平属荆州】戸三万四千一百七十七口十八万五千七百五十八○县十三　索【渐水东入沅应劭曰顺帝更名汉寿如淳曰音绳索之索师古曰沅音元】孱陵【莽曰孱陆应劭曰孱音践师古曰音仕连反】临沅【莽曰监原应劭曰沅水出牂柯入于江】沅陵【莽曰沅陆】镡成【康谷水南入海玉山潭水所出东至阿林入欝过郡二行七百二十里应劭曰潭水所出东入音滛孟康曰镡音谭师古曰孟音是○宋祁曰正文镡字或作潭注阿林入下当添林字音淫上当添潭字】无阳【无水首受故且兰南入沅八百九十里师古曰且音子余反】迁陵【莽曰迁陆】辰阳【三山谷辰水所出南入沅七百五十里莽曰会亭应劭曰辰水所出东入沅】酉阳【应劭曰酉水所出东入湘】义陵【鄜梁山序水所出西入沅莽曰建平师古曰鄜音敷】佷山【孟康曰音恒出药草恒山】零阳【应劭曰零水所出东南入湘】充【酉原山酉水所出南至沅陵入沅行千二百里歴山澧水所出东至下隽入沅过郡二行一千二百里师古曰澧音礼隽音辞兖反】
　　零陵郡【武帝元鼎六年置莽曰九疑属荆州】戸二万一千九十二口十三万九千三百七十八○县十　零陵【阳海山湘水所出北至酃入江过郡二行二千五百三十里又有离水东南至广信入林行九百八十里】营道【九疑山在南莽曰九疑亭】始安　夫夷　营浦　都梁【侯国路山资水所出东北至益阳入沅过郡二行千八百里】泠道【莽曰泠陵应劭曰泠水出丹阳宛陵西北入江臣瓒曰宛陵在豫章北界相去三千里又隔诸水不得从下逆至泠道而复入江也师古曰瓒説是泠音零】泉陵【侯国莽曰溥闰】洮阳【莽曰洮治如淳曰洮音韬】钟武【莽曰钟桓应劭曰今重安】
　　汉中郡【泰置莽曰新成属益州】戸十万一千五百七十口三十万六百一十四○县十二　西城【应劭曰世本妫虚在西北舜之居】旬阳【北山旬水所出南入沔】南郑【旱山池水所出东北入汉】襃中【都尉治汉阳乡】房陵【淮山淮水所出东至中庐入沔又有筑水东至筑阳亦入沔东山沮水所出东至郢入江行七百里师古曰筑音逐】安阳【鬵谷水出西南北入汉在谷水出北南入汉师古曰鬵音濳其字亦或从水】成固　沔阳【有鐡官应劭曰沔水出武都东南入江如淳曰北方人谓汉水为沔水师古曰汉上曰沔音莫践反】【莽曰治应劭曰音阳师古曰即春秋所谓宂】武陵　上庸　长利【有郧闗师古曰郧音云】
　　广汉郡【高帝置莽曰就都属益州】戸十六万七千四百九十九口六十六万二千二百四十九【有工官】○县十三　梓潼【五妇山驰水所出南入涪行五百五十里莽曰子同应劭曰潼水所出南入垫江垫音徒浃反师古曰潼音童涪音浮○宋祁曰巴郡注垫音重叠之叠】什方【莽曰羙信应劭曰什音十】涪【有潺亭莽曰统睦应劭曰涪水出广汉南入汉】雒【章山雒水所出南至新都谷入湔有工官莽曰吾雒师古曰湔音子先反】緜竹【紫岩山緜水所出东至新都北入雒都尉治】广汉【莽曰广信】葭眀【应劭曰音家盲师古曰明音萌】郪【师古曰音妻又音干私反】新都　甸氐道【白水出徼外东至葭明入汉过郡一行九百五十里莽曰致治李竒曰甸音媵师古曰音食证反】白水【应劭曰出徼外北入汉】刚氐道【涪水出徼外南至垫江入汉过郡二行千六十九里】阴平道【北部都尉治莽曰摧虏】
　　蜀郡【秦置有小江入并行千九百八十里禹贡桓水出蜀山西南行羌中入南海莽曰导江属益州○宋祁曰南本改并作闗亦未允】戸二十六万八千二百七十九口百二十四万五千九百二十九○县十五　成都【戸七万六千二百五十六有工官】郫【禹贡江沱在西东入大江师古曰郫音疲沱音徒何反】繁　广都【莽曰就都亭】临卭【仆千水东至武阳入江过郡二行五百一十里有鐡官盐官莽曰监卭应劭曰卭水出严道卭来山东入青衣】青衣【禹贡蒙山谿大渡水东南至南安入渽应劭曰顺帝更名汉嘉也师古曰渽音哉】江原【水首受江南至武阳入江莽曰卭原应劭曰音寿】严道【卭来山卭水所出东入青衣有木官莽曰严治】緜虒【玉垒山湔水所出东南至江阳入江过郡三行千八百九十里应劭曰虒音斯师古曰湔音子千反】旄牛【鲜水出徼外南入若水若水亦出徼外南至大莋入绳过郡二行千六百里师古曰莋音才各反○刘奉世曰里数盖误】徙【师古曰音斯】湔氐道【禹贡崏山在西徼外江水所出东南至江都入海过郡七行二千六百六十里师古曰音丁奚反】汶江【渽水出徼外南至南安东入江过郡三行三千四十里江沱在西南东入江师古曰沱音徒何反】广柔　蚕陵【莽曰歩昌】犍为郡【武帝建元六年开莽曰西顺属益州应劭曰故夜郎国】戸十万九千四百一十九口四十八万九千四百八十六○县十二　僰道【莽曰僰治应劭曰故僰侯国也音蒲北反】江阳　武阳【有鐡官莽曰戢成】南安【有盐官鐡官】资中　符【温水南至鄨入黚水黚水亦南至鄨入江莽曰符信师古曰鄨音蔽又音鼈黚音纪炎反】牛鞞【孟康曰音髀师古曰音必尔反】南广【汾闗山符黑水所出北至僰道入江又有大渉水北至符入江过郡三行八百四十里】汉阳【都尉治山闟谷汉水所出东至鄨入延莽曰新通师古曰闟音它盍反】郁防【莽曰孱防师古曰防音莫亚反孱音仕连反】朱提【山出银应劭曰朱提山在西南苏林曰朱音铢提音时北方人名七曰匙】堂琅
　　越嶲郡【武帝元鼎六年开莽曰集嶲属益州应劭曰故卭都国也有嶲水言越此水以章休盛也师古曰嶲音先蘂反】戸六万一千二百八口四十万八千四百五○县十五　卭都【南山出铜有卭池泽】遂乆【绳水出徼外东至僰道江过郡二行千四百里○宋祁曰道字下当添入字】灵闗道　台登【孙水南至会无入若行七百五十里应劭曰今曰台高】定莋【出盐歩北泽在南都尉治师古曰莋音才各反其下并同】会无【东山出碧】莋秦大莋　姑复【临池泽在南师古曰复音扶目反】三绛　苏示【尼江在西北师】
　　【古曰示读曰祗尼古夷字】阑【师古曰音兰】卑水【孟康曰音班】灊街【师古曰灊音潜又音才心反其下亦同】青蛉【临池灊在北仆水出徼外东南至来惟入劳过郡二行千八百八十里则禺同山有金马碧鸡应劭曰青蛉水出西东入江也师古曰蛉音零禺音愚○宋祁曰惟后作唯益州郡如淳云金形似马碧形似鸡】
　　益州郡【武帝元封二年开莽曰就新属益州应劭曰故滇王国也师古曰滇音颠其下并同】戸八万一千九百四十六口五十八万四百六十三○县二十四　滇池【大泽在西滇池泽在西北有黑水祠】双栢　同劳　铜濑【谈虏山迷水所出东至谈槀入温】连然【有盐官】俞元【池在南桥水所出东至毋单入温行千九百里懐山出铜】收靡【南山腊涂水所出西北至越嶲入防过郡二行千二十里李竒曰靡音麻即升麻杀毒药所出也师古曰涂音途】谷昌　秦臧【牛兰山即水所出南至双柏入仆行八百二十里】邪龙　味【孟康曰音昧】昆泽　叶榆【叶榆泽在东贪水首受青蛉南至邪龙入仆行五百里师古曰叶音弋渉反】律高【西石空山出锡东南盢町山出银鈆师古曰盢音呼防反町音挺】不韦　云南　嶲唐【周水首受徼外又有类水西南至不韦行六百五十里】弄栋【东农山毋血水出北至三绛南入防行五百一十里】比苏【师古曰比音频二反】贲古【北采山出锡西羊山出银鈆南乌山出锡师古曰贲音奔】毋棳【桥水首受桥山东至中留入潭过郡四行二千一百二十里莽曰有棳师古曰毋读与无同棳音之悦反其字从木】胜休【河水东至毋棳入桥莽曰胜僰】健伶【应劭曰音铃○宋祁曰健字邵本作建】来唯【从山出铜劳水出徼外东至麊泠入南海过郡三行三千五百六十里师古曰音胡工反泠音零】
　　牂柯郡【武帝元鼎六年开莽曰同亭有柱蒲闗属益州应劭曰临牂何江也师古曰牂柯系船杙也华阳国志云楚顷襄王时遣庄蹻伐夜郎军至且兰椓船于岸而歩战既灭夜郎以且兰有防船牂柯处乃改其名为牂柯杙音弋】戸二万四千二百一十九口十五万三千三百六十○县十七　故且兰【沅水东南至益阳入江过郡二行二千五百三十里应劭曰故且兰侯邑也且音苴师古曰音子闾反】镡封【温水东至广入过郡二行五百六十里师古曰镡音寻又音淫】鄨【不狼山鄨水所出东入沅过郡二行七百三十里孟康曰鄨音鷩师古曰音不列反】漏卧【应劭曰故漏卧侯国】平夷　同竝【应劭曰故同竝侯邑竝音伴】谈指　温【师古曰音于元反】毋敛【刚水东至潭中入潭莽曰有敛师古曰潭音大含反】夜郎【豚水东至广都尉治莽曰同亭应劭曰故夜郎侯邑】毋单【师古曰毋读与无同单音丹】漏江　西随【麋水西受徼外东至麊泠入尚龙谿过郡二行千一百六里】都梦【壶水东南至麊泠入尚龙谿过郡二行千一百六十里】谈槀【师古曰槀音工老反】进桑【南部都尉治有闗】句町【文象水东至增食入又有卢唯水来细水伐水莽曰从化应劭曰故句町国师古曰音劬挺】
　　巴郡【秦置属益州应劭曰左氏巴子使韩服告楚】戸十五万八千六百四十二口七十万八千一百四十八○县十一　江州　临江【莽曰监江】枳【如淳曰音徙或音抵师古曰音之尔反】阆中【彭道将池在南彭道鱼池在西南师古曰阆音浪】垫江【孟康曰音重叠之叠】朐忍【容毋水所出南有橘官盐官师古曰朐音劬】安汉【是鱼池在南莽曰安新】宕渠【符特山在西南潜水西南入灊徐曹水出东北南入灊徐谷师古曰宕音徒浪反】鱼复【江闗都尉治有橘官应劭曰复音腹】充国　涪陵【莽曰巴亭师古曰涪音浮】















　　前汉书卷二十八上
　　前汉书卷二十八上考证
　　地理志上雷夏旣泽注在济隂城阳西北○【臣召南】按城阳当作成阳尚书疏亦讹城字盖后人传写误添土旁耳此成阳有尧冡灵防汉时故县在今濮州东南曹州东北若城阳国则在今莒州非雷夏泽所在也
　　淮沂其乂注淮出大复山沂出泰山○【臣召南】按志沂水出泰山郡盖县然则泰山乃郡名非谓沂水出泰山之麓也注与淮出大复对言竟似沂出东岳矣
　　泗濒浮磬○泗监本讹四今改正
　　荆河惟豫州注西南至荆山○荆山监本讹荆州从宋本改正
　　道嶓冡注嶓冡山在梁州南北　【臣召南】按南北当作西北各本俱误
　　至于衡山注衡山江所经○【臣召南】按此本孔传之误也衡山湘水所经北去岷江甚逺安得谓江所经乎志明曰长沙国湘南禹贡衡山在东南矣
　　兼徐梁幽并夏周之制○兼监本讹并从宋本改京兆尹故秦内史云云○顾炎武曰地理艺文二志小字皆孟坚本文其师古曰应劭曰服防曰之类乃顔氏注也
　　又武帝建元六年分为右内史○【臣召南】按百官公卿表曰内史景帝二年分置左内史右内史与此不同师古谓据史记知志误按史记景纪二年秋但云置内史祋祤为县未云分置左右内史也未知师古何据若据本书表则孝景元年即书中大夫鼂错为左内史矣
　　华隂故隂晋秦惠文王五年更名宁秦○【臣召南】按史记秦本纪惠文王六年魏纳阴晋更名宁秦非五年也当是传写之讹
　　湖武帝建元年更名湖○【臣召南】按建元下脱某年字宋本亦然
　　南陵沂水出蓝田谷北至覇陵入覇水○【臣召南】按沂水当作浐水各本俱讹水经注引此条云浐水出蓝田谷北至覇陵入覇水是其证也
　　左冯翊临晋注臣瓒曰晋水在河之间○按河之间应作河之东言县在河西岸而晋水入河在其东岸也
　　右扶风盩厔有长杨宫○监本讹长阳宫从宋本改正农郡宜阳在黾池有鐡官也○【臣召南】按在黾池有鐡官也七字乃郡戸口下自注有鐡官在黾池误衍于此宜阳与黾池各自为县使宜阳有鐡官安得在黾池耶一文重见刋误不言何也
　　太原郡榆次梗阳郷魏戊邑○戊监本讹成今据左传史记改正又阳曲注师古曰隋文帝自以姓杨监本讹姓阳今改正
　　上党郡沾大□谷清漳水所出东北至阜城入大河○【臣召南】按宋本监本及别本俱作至邑成入大河非也汉无邑成县名阜城则勃海郡属县也尚书疏史记索隐并引此条曰东北至阜城入大河可为确证今从之
　　河南郡梁狐聚云云注应劭云云○监本梁下脱班志本文狐聚以下二十四字又脱应劭注十八字今从宋本添
　　东郡东武阳禹治漯水云云○按禹治应作禹贡各本俱误
　　颍川郡有工官○工官监本误二官今改正
　　汝南郡莾曰汝汾分为赏都尉○【臣召南】按汝汾当是汝坟之讹分为赏都尉当是赏都郡之讹盖莾改汝南郡曰汝坟郡又分置赏都郡耳
　　南阳郡雉衡山沣水所出东至入汝○【臣召南】按汉无县以水经注证之字自是郾字之讹郾颍川郡属县也然师古云音屋则唐初本已讹矣
　　平氏淮水所出东南至淮陵入海○【臣召南】按淮陵当作淮浦各本俱误淮浦故城在今东安县淮水于此入海若淮陵故城在今盱眙县西北去海尚逺水经曰淮水东至淮浦入海是也
　　南郡江陵秦防我郢徙东○【臣召南】按徙东当作徙陈此顷襄王二十一年事也志于九江夀春邑自注曰楚考烈王自陈徙此即与此文相应各本俱误
　　山阳郡平乐包水东北至泲入泗○【臣召南】按泲非县名盖沛字之讹水经注引此文云泡水东北至沛入泗是也
　　济阴郡秺注孟康曰音妒○妒监本讹如从宋本改正勃海郡千童注宋祁曰千当作平○【臣召南】按宋説非也自是千万之千不当作平水经注可证
　　平原郡楼虚○【臣召南】按当作杨虚各本俱误文帝封齐悼恵王子为杨虚侯后汉光武封马武为杨虚侯即此县也水经注可证
　　济南郡邹○【臣召南】按宋本监本及别本俱以邹为一县平防为一县此大误也邹平故城在今邹平县北与驺县属鲁国者不同台县即髙祖封功臣戴野为侯者与常山郡所属之平台县宣帝封史元为侯者又不同也当以邹平连写
　　泰山郡盖临乐子山洙水所出西北至盖入池水○【臣召南】按池水应作泗水水经注引此文云西北至盖入泗水或作池字字误也观此则郦道元以前夲已讹作入池水矣
　　南武阳冠石山冶水所出○按水经注冠石山洛水所出
　　东莱郡曲成○【臣世骏】按郊祀志作曲城孝武纪祀参山八神于曲城皆作曲城而后书郡国志则与此志同
　　琅邪郡长广奚养泽在西○按奚字应作豯
　　横故山名台水所出东南至东武入淮○【臣召南】按名台水当作乆台水乆名字形相近而误耳又按入淮之淮即潍水也志中亦作维亦作淮如朱虚之汶水曰入维灵门之浯水横县之乆台水折泉之折泉水并曰入淮实皆入潍水耳今俗犹呼此水为东淮河知自汉已然矣水经注引此志总曰入潍是也
　　折泉折泉水北至莫入淮○【臣召南】按汉无莫县水经注引此文曰至箕县北入潍然则莫字系箕字之讹也
　　临淮郡富陵莾曰虏音朔○【臣召南】按音朔之上脱师古曰三字各本俱误此顔注非班氏本文也
　　会稽郡冶师古曰本闽越地○【臣召南】按冶各本俱作治非也闽越传曰秦并天下以其地为闽中郡汉五年复立无诸为闽越王王闽中故地都冶即此冶县沈约宋书州郡志曰建安太守本闽越秦立为闽中郡汉武世闽越反灭之徙其民于江淮间虚其地后有逃遁山谷者颇出立为冶县属会稽是其说也玩师古説知古本必作冶今改正
　　丹阳郡丹阳楚之先熊绎所封○王楙曰熊绎所封在南郡秭归之丹阳汉志乃以宛陵之丹阳为楚所封误矣
　　蜀郡湔氐道江水所出东南至江都入海过郡七行二千六百六十里○【臣召南】按里数大误江为南纪巨川自蜀至海即以地形东西直计亦五六千里况水道纡曲乎所谓过郡七七字其上不有脱文则字误也且湘也汉也沅也皆入江之支水也汉由西县东南至江州入江曰行二千七百六十里湘由零陵北至酃县入江沅由故且兰至益阳入江并曰行二千五百三十里以岷江之逺从西塞蟠折巴蜀襟帯荆扬其里数乃仅与沅湘埒反不如汉水之长乎此为转写脱误灼然易暁又按宋本旄牛下班氏自注鲜水若水云云之外有刘奉世曰里数盖误八字夫鲜若源出徼外里数难以测量疑此八字当注此条之下
　　益州郡来唯劳水出徼外东至麊泠入南海○【臣召南】按各本俱作麋泠又防柯郡西随麋水至麊泠入尚龙谿亦作麋泠误也麊泠交趾郡之属县今改正










</div>
    <div class="pagination">
<a href="前汉书_page34.html">上一页</a><span>...</span><a href="前汉书_page30.html">30</a><a href="前汉书_page31.html">31</a><a href="前汉书_page32.html">32</a><a href="前汉书_page33.html">33</a><a href="前汉书_page34.html">34</a><span class="current-page">35</span><a href="前汉书_page36.html">36</a><a href="前汉书_page37.html">37</a><a href="前汉书_page38.html">38</a><a href="前汉书_page39.html">39</a><a href="前汉书_page40.html">40</a><span>...</span><a href="前汉书_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
