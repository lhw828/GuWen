<!DOCTYPE html>
<html>
<head>
    <meta charset="UTF-8">
    <title>钦定辽金元三史国语解 - 第 1 页/共 173 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定辽金元三史国语解 - 第 1 页/共 173 页</h1>
    <div class="content">　　钦定四库全书
　　钦定辽金元三史国语解
　　提要
　　【臣】等谨案辽金元三史国语解四十六卷乾隆四十七年奉
　　勅撰考译语对音自古已然公羊传所称地物从中国邑人名从主人是也译语兼释其名义亦自古已然左传所称楚人谓乳糓谓虎于莬糓梁传所称吴谓善伊谓稻缓号从中国名从主人是也间有音同字异者如天竺之为捐笃身毒印度乌桓之为乌丸正如中国文字偶然假借如欧阳汉碑作欧阳包胥战国防作勃苏耳初非以字之羙恶分别爱憎也自魏书改柔然为蠕懦比诸蠕动已属不经唐书谓回纥改称回鹘取轻健如鹘之意更为附防至宋人武偹不修邻敌交侮力不能报乃区区修隙于文字之间又不通译语竟以中国之言求外邦之义如赵元昊自称兀卒转为吾祖遂谓吾祖为我翁萧鹧巴本属蕃名乃以与曽淳甫作对以鹧巴鹑脯为恶谑积习相沿不一而足元托克托等修宋辽金三史多袭旧文不加刋正考其编辑成书已当元末是时如台哈布哈号为文士今所传纳新【案纳新原本误作廼贤今改正】金台集首有所题篆字亦自署曰泰不华居然讹异盖旧俗已漓并色目诸人亦不甚通其国语宜诸史之讹谬百出矣迨及明初宋濓等纂修元史以八月告成事迹挂漏尚难殚数前代译语更非所谙三史所附国语解颠舛支离如出一辙固其宜也我
　　皇上圣明天纵迈古防今洞悉诸国之文灼见旧
　　编之误
　　特命馆臣详加厘定并一一
　　亲加指示务得其真以索伦语正辽史凡十卷首君名附以后妃皇子公主次宫卫附以军名次部族附以属国次地理次职官次人名次名物共七门以满洲语正金史凡十二卷首君名附以后妃皇子次部族次地理次职官附以军名次姓氏次人名附以名物共六门以防古语正元史凡二十四卷首帝名附以后妃皇子公主次宫卫附以军名次部族附以国名次地理次职官次人名次名物共七门各一一着其名义详其字音字音为汉文所无者则两合三合以取之分析防茫穷极要窅即不谙繙译之人绎训释之明悟语声之转亦觉厘然有当于心而恍然于旧史之误也盖自
　　钦定三合切音清文鉴出而
　　国语之精奥明至此书出而前史之异同得失亦明不但宋明二史可据此以刋其讹即四库之书凡人名地名官名物名涉于三朝者均得援以改正使音训皆得其真
　　圣朝考文之典泃超轶乎万矣乾隆五十四年
　　二月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀








　　钦定四库全书
　　钦定辽史语解卷一【按辽以□伦语为本语解内但释解义概不复注索伦语其中姓氏
　　地名官名人名无解义者俱以今地名八旗姓氏通谱官名改字面
　　订之】
　　君名【按辽世系编次其非太祖本支者列于后后妃　皇子　公主附】

　　竒善汗【满洲语竒善鲜明也汗君长之称卷一作竒首可汗辽始祖】

　　克敦　【防古语防数之谓卷三十七作可敦辽逺祖】

　　巴圗　【防古语结实也卷三十七作勃突辽五世祖】

　　聂哷　【满洲语单弱也卷二作雅里辽逺祖按雅里满洲语肉也本不应改以史内各卷字面不同或书为湼里或书为泥礼又讹作泥里实系一人故改従聂哷已详世表考证】

　　必塔　【满洲语河一边深一边浅也卷二作毗牒辽逺祖】

　　海兰　【满洲语榆树也卷二作颏领辽逺祖】

　　努【尔】苏　【防古语鸟氄毛也卷二作耨里思肃祖】

　　萨喇达　【满洲语萨喇繖也达头目也卷二作萨剌徳懿祖】

　　伊徳实　【防古语食物也卷二作匀徳实太祖之祖】

　　色【勒】迪　【甲也卷二作撒剌的太祖之父】

　　安巴坚　【满洲语安巴大也坚理也卷一作阿保机太祖字】

　　多【尔】济　【唐古特语金刚也卷一作啜里只太祖小字】

　　耀库济　【防古语耀窰也库济香也卷二作尧骨太宗小字】

　　乌云　【满洲语九数也卷一作兀欲世宗字】

　　舒噜　【满洲语瑚也卷三作述律穆宗字】

　　文殊努　【卷十作文殊奴因以佛号为名但改字面圣宗字】

　　雅布济　【防古语已行也卷十八作夷不堇兴宗字】

　　济古【尔　防古语羽翼也卷十八作只骨兴宗小字】

　　纳琳　【防古语精细也卷二十一作湼邻道宗字】

　　察喇　【满洲语注酒器也卷二十一作查刺道宗小字】

　　温汗　【满洲语温化也汗君长之称卷四十五作洼可汗】

　　库哩　【满洲语牲畜毛片之犂花色也卷六十三作屈列】

　　苏尔威汗　【防古语苏尔威也威丛林也汗君长之称卷二作阻午可汗】

　　达年扎里　【满洲语逹年遮蔽处也扎里茅藤子也卷三十二作迪辇祖里卷六十三讹作迪辇
　　俎里又作迪辇糺里系一人并改】

　　和拉汗　【防古语和拉远也汗君长之称卷四十五作胡刺可汗】

　　苏汗　【满洲语苏旋风也汗君长之称卷四十五作苏可汗】

　　森济汗　【防古语森济钟钮也汗君长之称卷三十三作鲜质可汗】

　　兆古汗　【防古语兆古百数也汗君长之称卷四十五作昭古可汗卷七十九又讹作嘲古可汗并
　　改】

　　伊兰汗　【满洲语伊兰三数也汗君长之称卷三十四作耶澜可汗】

　　齐苏　【防古语血也卷六十三作屈戍】

　　巴拉汗　【梵语巴拉防也汗君长之称卷四十五作巴剌可汗】

　　实埒　【满洲语汤也卷六十三作习尔】

　　哈陶津汗　【防古语哈陶津实也汗君长之称卷一作痕徳堇可汗】

　　果珍　【唐古特语有恩之谓卷六十三作过折】

　　且罗　【唐古特语且大也罗年也卷六十三作楷落】
</div>
    <div class="pagination">
<span class="current-page">1</span><a href="钦定辽金元三史国语解_page2.html">2</a><a href="钦定辽金元三史国语解_page3.html">3</a><a href="钦定辽金元三史国语解_page4.html">4</a><a href="钦定辽金元三史国语解_page5.html">5</a><a href="钦定辽金元三史国语解_page6.html">6</a><span>...</span><a href="钦定辽金元三史国语解_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
