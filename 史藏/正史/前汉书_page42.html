<!DOCTYPE html>
<html>
<head>
    <meta charset="UTF-8">
    <title>前汉书 - 第 42 页/共 74 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>前汉书 - 第 42 页/共 74 页</h1>
    <div class="content">　　李子十篇
　　娷一篇【师古曰娷音女瑞反盖说兵法者人名也】
　　兵春秋三篇
　　厐暖三篇【师古曰暖音许逮反又音许元反】
　　儿良一篇【师古曰六国时人也儿音五奚反】
　　广武君一篇【李左车】
　　韩信三篇【师古曰淮隂侯】
　　右兵权谋十三家二百五十九篇【省伊尹太公管子孙卿子鹖冠子苏子蒯通陆贾淮南王二百五十九种出司马法入礼也○刘奉世曰种当作重九下又脱一篇字注二百五十九恐合作五百二十一篇数已在前】
　　权谋者以正守国以竒用兵先计而后战兼形势包隂阳用技巧者也
　　楚兵法七篇【图四卷】
　　蚩尤二篇【见吕刑】
　　孙轸五篇【图二卷】
　　繇叙二篇
　　王孙十六篇【图五卷】
　　尉缭三十一篇
　　魏公子二十一篇【图十卷名无忌有列传】
　　景子十三篇
　　李良三篇
　　丁子一篇
　　项王一篇【名籍】
　　右兵形势十一家九十二篇图十八卷
　　形势者靁动风举后发而先至离合背乡变化无常以轻疾制敌者也【师古曰背音歩内反乡读曰向】
　　太壹兵法一篇
　　天一兵法三十五篇
　　神农兵法一篇
　　黄帝十六篇【图三卷】
　　封胡五篇【黄帝臣依托也】
　　风后十三篇【图二卷黄帝臣依托也】
　　力牧十五篇【黄帝臣依托也】
　　鵊治子一篇【图一卷晋灼曰鵊音夹○宋祁曰治一作冶】
　　鬼容区三篇【图一卷黄帝臣依托师古曰即鬼防区也】
　　地典六篇
　　孟子一篇
　　东父三十一篇
　　师旷八篇【晋平公臣】
　　苌宏十五篇【周史】
　　别成子望军气六篇【图三卷】
　　辟兵威胜方七十篇
　　右隂阳十六家二百四十九篇图十卷
　　隂阳者顺时而发推刑徳随斗击因五胜假鬼神而为助者也【师古曰五胜五行相胜也】
　　鲍子兵法十篇【图一卷】
　　伍子胥十篇【图一卷】
　　公胜子五篇
　　苖子五篇【图一卷】
　　逢门射法二篇【师古曰即逢蒙】
　　隂通成射法十一篇
　　李将军射法三篇【师古曰李广】
　　魏氏射法六篇
　　彊弩将军王围射法五卷【师古曰围郁郅人也见赵充国传】
　　望逺连弩射法具十五篇
　　护军射师王贺射书五篇
　　蒲苴子弋法四篇【师古曰苴音子余反】
　　劔道三十八篇
　　手搏六篇
　　杂家兵法五十七篇
　　蹵二十五篇【师古曰以韦为之实以物蹵蹋之以为戏也蹵陈力之事故附于兵法焉蹵音子六反音巨六反】
　　右兵技巧十三家百九十九篇【省墨子重入蹵也】
　　技巧者习手足便器械积机关以立攻守之胜者也凡兵书五十三家七百九十篇图四十三卷【省十家二百七十一篇重入蹵一家二十五篇出司马法百五十五篇入礼也○刘奉世曰此注二百七十一又当作五百九十二两注篇数皆不足盖讹谬也】
　　兵家者盖出古司马之职王官之武备也洪范八政八曰师孔子曰为国者足食足兵【师古曰论语载孔子之言无兵与食不可以为国】以不教民战是谓弃之【师古曰亦论语所载孔子之言非其不素习武备】明兵之重也易曰古者木为弧剡木为矢弧矢之利以威天下【师古曰下系之辞也弧木弓也剡谓鋭而利之也音弋冉反】其用上矣后世燿金为刃割革为甲【师古曰燿读与铄同谓销也】器械甚备下及汤武受命以师克乱而济百姓动之以仁义行之以礼让司马法是其遗事也自春秋至于战国出竒设伏变诈之兵并作汉兴张良韩信序次兵法凡百八十二家删取要用定着三十五家诸吕用事而盗取之武帝时军政杨仆【○刘奉世曰军政当作正】捃摭遗逸纪奏兵録【师古曰捃摭谓拾取之捃音九问反摭音之石反】犹未能备至于孝成命任宏论次兵书为四种
　　泰壹杂子星二十八卷
　　五残杂变星二十一卷【师古曰五残星名也见天文志】
　　黄帝杂子气三十三篇
　　常从日月星气二十一卷【师古曰常从人姓名也老子师之】
　　皇公杂子星二十二卷
　　淮南杂子星十九卷
　　泰壹杂子云雨三十四卷
　　国章观霓云雨三十四卷
　　泰阶六符一卷【李奇曰三台谓之泰阶两两成体三台故六观色以知吉凶故曰符○宋祁曰淳化本六作陆】
　　金度玉衡汉五星客流出入八篇
　　汉五星彗客行事占验八卷
　　汉日旁气行事占验三卷
　　汉流星行事占验八卷
　　汉日旁气行占验十三卷
　　汉日食月晕杂变行事占验十三卷
　　海中星占验十二卷
　　海中五星经杂事二十二卷
　　海中五星顺逆二十八卷
　　海中二十八宿国分二十八卷
　　海中二十八宿臣分二十八卷
　　海中日月彗虹杂占十八卷
　　图书秘记十七篇
　　右天文二十一家四百四十五卷
　　天文者序二十八宿步五星日月以纪吉凶之象圣王所以参政也易曰观乎天文以察时变【师古曰贲卦之彖辞也】然星事悍非湛密者弗能由也【师古曰读与凶同湛读曰沋由用也】夫观景以谴形非明王亦不能服聴也以不能由之臣谏不能聴之主此所以两有患也
　　黄帝五家歴三十三卷
　　颛顼歴二十一卷
　　颛顼五星歴十四卷
　　日月宿歴十三卷
　　夏殷周鲁歴十四卷
　　天歴大歴十八卷
　　汉元殷周谍歴十七卷
　　耿昌月行帛图二百三十二卷
　　耿昌月行度二巻
　　传周五星行度三十九卷
　　律歴数法三卷
　　自古五星宿纪三十卷
　　太岁谋日晷二十九卷
　　帝王诸侯世谱二十卷
　　古来帝王年谱五卷
　　日晷书三十四卷
　　许商筭术二十六卷
</div>
    <div class="pagination">
<a href="前汉书_page41.html">上一页</a><span>...</span><a href="前汉书_page37.html">37</a><a href="前汉书_page38.html">38</a><a href="前汉书_page39.html">39</a><a href="前汉书_page40.html">40</a><a href="前汉书_page41.html">41</a><span class="current-page">42</span><a href="前汉书_page43.html">43</a><a href="前汉书_page44.html">44</a><a href="前汉书_page45.html">45</a><a href="前汉书_page46.html">46</a><a href="前汉书_page47.html">47</a><span>...</span><a href="前汉书_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
