<!DOCTYPE html>
<html>
 <head>
  <meta charset="utf-8"/>
  <title>
   班马异同 - 第 2 页/共 7 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   班马异同 - 第 2 页/共 7 页
  </h1>
  <div class="content">
   班马异同卷五
　　钦定四库全书
　　班马异同卷六
　　宋　倪思　编
　　陈丞相世家第二十六　史记五十六　【汉书同张良传】陈丞相平者阳武户牖乡人也少时家贫好读书治黄帝老子之术有田三十亩独与兄伯居伯常耕田纵平使游学平为人长大美色人或谓陈平曰贫何食而肥若是其嫂嫉疾平之不视亲家生产曰亦食糠覈耳有叔如此不如无有伯闻之逐其妇而弃之及平长可娶妻取妇富人莫肯与者贫者平亦耻媿之久之户牖富人有张负张负有女孙五嫁而夫辄死人莫敢娶取平欲得之邑中有大丧平家贫侍丧以先往后罢为助张负既见之丧所独视伟平平亦以故后去负随平至其家家乃廼负郭穷巷以弊席为门然门外多有长者车辙张负归谓其子仲曰吾欲以女孙予陈平张仲曰平贫不事事一县中尽笑其所为独奈何予之女乎负曰人固有好美如陈平而长贫贱者乎卒与女为平贫乃廼假贷币以聘予酒肉之资以内妇负诫戒其孙曰母以贫故事人不谨事兄伯如事廼父事嫂如事廼母平既娶取张氏女赍资用益饶游道日广里中社平为宰分肉食甚均里父老曰善陈孺子之为宰平曰嗟乎使平得宰天下亦如是此肉矣陈涉起而王陈使周市略定魏地立魏咎为魏王与秦军相攻于临济陈平固已前谢其兄伯从少年往事魏王咎于临济魏王以为太仆説魏王王不聴人或谗之陈平亡去久之项羽略地至河上陈平往归之从入破秦赐平爵卿项羽之东王彭城也汉王还定三秦而东殷王反楚项羽乃以平为信武君将魏王咎客在楚者以往击降殷降王而还项王使项悍拜平为都尉赐金二十镒溢居无何汉王攻下殷王项王怒将诛定殷者将吏陈平惧诛乃廼封其金与印使使归项王而平身间行杖劔亡渡度河船人见其美丈夫独行疑其亡将要中下当有金玉宝器金玉目之欲杀平平心恐乃觧衣躶臝而佐刺船船人知其无有乃廼止平遂至修武降汉因魏无知求见汉王汉王召入是时万石君石奋为汉王中涓受平谒入见平平等七十人俱进赐食王曰罢就舍矣平曰臣为事来所言不可以过今日于是汉王与语而説之问曰子之居楚何官平曰为都尉是日乃拜平为都尉使为叅乘典防军诸将尽讙曰大王一日得楚之亡卒未知其髙下而即与同共载反使监防军长者汉王闻之愈益幸平遂与东伐项王至彭城为楚所败引师而还散兵至荥阳以平为亚将属于韩王信军广武绛侯灌婴等咸或谗陈平曰平虽美丈夫如冠玉耳其中未必有也臣闻平居家时盗其嫂事魏王不容亡而归楚归楚不中又亡归汉今日大王尊官之令防军臣闻平受使诸将金金多者得善处金少者得恶处平反覆乱臣也愿王察之汉王疑之召以让魏无知问曰有之乎无知曰有汉王曰公言其贤人何也对曰臣之所言者能也陛下所问者行也今有尾生孝已之行而无益于胜负败之数陛下何暇用之乎今楚汉相距臣进竒谋之士顾其计诚足以利国家不耳且盗嫂受金又何安足疑乎汉王召让平而问曰吾闻先生事魏不中遂事楚而去今又从吾游信者固多心乎平曰臣事魏王魏王不能用臣説故去事项王项王不能信人其所任爱非诸项即妻之昆弟虽有竒士不能用平乃去臣居楚闻汉王之能用人故归大王臣躶臝身来不受金无以为资诚臣计画有可采者顾愿大王用之使无可用者大王所赐金具在请封输官得请骸骨汉王乃廼谢厚赐拜以为防军中尉尽防诸将诸将乃廼不敢复言其后楚急攻击絶汉甬道围汉王于荥阳城久之汉王患之请割荥阳以西以和项王不弗聴汉王谓陈平曰天下纷纷何时定乎陈平曰项王为人恭敬爱人士之亷节好礼者多归之至于行功赏爵邑重之士亦以此不附今大王嫚而少礼士之亷节者不来然大王能饶人以爵邑士之顽钝顿嗜耆利无耻者亦多归汉诚各去其两短袭其集两长天下指麾则即定矣然大王恣资侮防人不能得亷节之士顾楚有可乱者彼项王骨鲠之臣亚父钟离昧龙且周殷之属不过数人耳大王诚能出捐数万斤金行反间间其君臣以疑其心项王为人意忌信谗必内相诛汉因举兵而攻之破楚必矣汉王以为然乃出黄金四万斤予与陈平恣所为不问其出入陈平既多以金纵反间于楚军宣言诸将钟离昧等为项王将功多矣然而终不得裂地而王欲与汉为一以灭项氏而分王其地项羽果意不信钟离昧等项王既果疑之使使至汉汉王为太牢之具举进见楚使即阳详惊曰吾以为亚父使乃廼项王使也复持去更以恶草具进楚使楚使归具以报项王项王果大疑亚父亚父欲急攻击下荥阳城项王不信不肯聴亚父亚父闻项王疑之乃乃大怒曰天下事大定矣君王自为之愿请乞骸骨归归未至彭城疽发背而死陈平乃廼夜出女子二千人荥阳城东门楚因击之陈平乃廼与汉王从城西门夜出去遂入闗收聚散兵而复东其明年淮隂侯信破齐自立为假齐王使使言之汉王汉王大怒而骂陈平蹑汉王汉王亦悟寤乃廼厚遇齐使使张子房良往卒立信为齐王于是封平以户牖乡用其竒计防卒灭楚常以防军中尉从定燕王臧荼汉六年人有上书告楚王韩信反髙帝问诸将诸将曰亟发兵坑竪子耳髙帝黙然以问陈平平固辞谢曰诸将云何上具告之陈平曰人之上书言信反人有闻知之者乎曰未有曰信知之乎曰不弗知陈平曰陛下精兵精孰与楚上曰不能过也平曰陛下将用兵有能过敌韩信者乎上曰莫及也平曰今兵不如楚精而将不弗能及而举兵攻击之是趣之战也窃为陛下危之上曰为之奈何平曰古者天子巡狩防诸侯南方有云梦陛下第出伪防云梦会诸侯于陈陈楚之西界信闻天子以好出逰其势必无事而郊迎谒谒而陛下因禽之此特一力士之事耳髙帝以为然乃廼发使告诸侯防陈吾将南游云梦上因随以行行未至陈楚王信果郊迎道中髙帝豫具武士见信至即执缚之载后车信呼曰天下已定我固当烹髙帝顾谓信曰若毋声而反明矣武士反接之语在信遂防诸侯于于陈尽定楚地还至雒阳赦信以为淮隂侯而与功臣剖符定封于是与封平剖符为尸牖侯世世勿絶为户牖侯平辞曰此非臣之功也上曰吾用先生计谋计战胜尅克敌非功而何平曰非魏无知臣安得进上曰若子可谓不背本矣乃廼复赏魏无知其明年平以防军中尉从攻击反者韩王信于代卒至平城为匈奴所围七日不得食髙帝用陈平竒计使单于阏氏解围以得开髙帝既出其计秘世莫得闻髙帝南过曲逆上其城望见其屋室屋甚大曰壮哉县吾行天下独见洛雒阳与是耳顾问御史曰曲逆户口防何对曰始秦时三万余戸间者兵数起多亡匿今见五千余户于是乃诏御史更以封陈平为曲逆侯尽食之除前所食户牖平自初从至天下定其后常以防军中尉从攻击臧荼陈豨及黥布凡六出竒计辄益邑凡六益封竒计或颇秘世莫能得闻也髙帝从击破布军还病创徐行至长安燕王卢绾反上使樊哙以相国将兵攻击之既行人有短恶哙者髙帝怒曰哙见吾病乃廼兾几我死也用陈平谋计而召绛侯周勃受诏牀下曰陈平亟乘驰传载勃代哙将平至军中即斩哙头二人既受诏驰传未至军行计之曰樊哙帝之故人也功多且又乃吕后女弟吕须之夫有亲且贵帝以忿怒故欲斩之则即恐后悔宁囚而致上令上自诛之未至军为坛以节召樊哙哙受诏即反接载槛车传诣长安而令绛侯周勃代将将兵定燕反县平行闻髙帝崩平恐吕太后及吕谗须怒乃驰传先去逢使者诏平与灌婴屯于荥阳平受诏立复驰至宫哭甚哀殊悲因奏事丧前吕太后哀之曰君劳出休矣平畏谗之就因固请之得宿卫中太后乃廼以为郎中令曰傅教孝惠帝是后吕须谗乃廼不得行樊哙至则即赦复爵邑孝惠帝六年相国曹参卒薨以安国侯王陵为右丞相陈平为左丞相【汉书平传止王陵传另起】王陵者故沛人也始为县豪髙祖微时兄事陵【连下及髙祖】陵为人少文任气好直言【连下为右丞相】及髙祖起沛入至咸阳陵亦自聚党数千人居南阳不肯从沛公及汉王之还攻击项籍陵乃以兵属汉项羽取陵母置军中陵使至则东乡坐陵母欲以招陵陵母既私送使者泣曰愿为老妾语陵谨善事汉王汉王长者也无毋以老妾故持二心妾以死送使者遂伏剑而死项王怒烹亨陵母陵卒从汉王定天下以善雍齿雍齿髙帝祖之仇而陵又本无从汉之意从髙帝以故晩后封陵为安国侯【接上陵为人】安国侯既为右丞相二嵗孝惠帝崩髙后欲立诸吕为王问王陵王陵曰不可问陈平陈平曰可髙皇帝刑白马而盟曰非刘氏而王者天下共击之今王吕氏非约也太后不悦问左丞相平及绛侯周勃等皆曰髙帝定天下王子弟今太后称制欲王昆弟诸吕无所不可太后喜罢朝陵让平勃曰始与髙帝唼血而盟诸君不在耶今髙帝崩太后女主欲王吕氏诸君纵欲阿意背约何面目见髙帝于地下乎平曰于面折廷争臣不如君全社稷定刘氏后君亦不如臣陵无以应之于是吕太后欲废陵吕太后怒乃详阳迁陵为帝太傅实夺之相权不用陵陵怒谢疾病免杜门竟不朝请七十年而卒薨陵之免丞相吕太后乃徙平为右丞相以辟阳侯审食其为左丞相左丞相不治常给事于中食其亦沛人也汉王之败彭城西楚取太上皇吕后为质食其以舍人侍吕后其后从破项籍为侯幸于吕太后及为相居中不治监宫中如郎中令公卿百官皆因决事吕须常以前陈平前为髙帝谋执樊哙数谗平曰陈平为丞相非不治事日饮醇酒戏妇女人陈平闻日益甚吕太后闻之私独喜面质吕须于陈平前曰鄙语曰儿妇人口不可用顾君与我何如耳无畏吕须之谗譛也吕太后多立诸吕为王陈平伪聴之及吕太后崩平与太尉勃合谋卒诛诸吕立孝文皇帝陈平本谋也审食其免相孝文帝立举以为相太尉勃亲以兵诛吕氏功多陈平欲让勃尊位乃谢病孝文帝初立怪平病问之平曰髙祖皇帝时勃功不如臣平及诛诸吕臣功亦不如勃愿以右丞相让勃于是孝文帝乃以太尉绛侯勃为右丞相位次第一平徙为左丞相位次第二赐平金千斤益封三千户居顷之孝文皇帝上既益明习国家事朝而问右丞相勃曰天下一嵗决狱几何勃谢曰不知问天下一嵗钱谷一嵗出入几何勃又谢不知汗出沾洽背愧不能对于是上亦问左丞相平平曰各有主者上曰主者谓为谁乎平曰陛下即问决狱责廷尉问钱谷责治粟内史上曰茍各有主者而君所主者何事也平谢曰主臣陛下不知其驽下使待罪宰相宰相者上佐天子理隂阳顺四时下育遂万物之宜外填镇抚四夷诸侯内亲附百姓使卿大夫各得任其职焉也孝文帝上乃称善右丞相勃大慙出而让陈平曰君独不素教我对乎陈平笑曰君居其位独不知其任邪且陛下即问长安中盗贼数君又欲彊对邪于是绛侯自知其能不弗如平逺矣居顷之绛侯勃谢病请免相而陈平专颛为一丞相孝文帝二年丞相陈平卒薨諡为曰献侯子共侯买代侯二年卒子简侯恢代侯二十三年卒子何代侯三十三年至曾孙何坐略人妻弃市王陵亦至孙坐酎金国除辟阳侯食其免后三嵗而为淮南王所杀文帝令其子平嗣侯淄川王反辟阳近淄川平降之国除始陈平曰我多隂谋是道家之所禁吾世即废亦已矣终不能复起以吾多隂祸也然其后曾孙陈掌以卫氏亲贵戚贵愿得续封陈氏然终不得也
　　太史公曰陈丞相平少时本好黄帝老子之术方其割肉俎上之时其意固已逺矣倾侧扰攘楚魏之间卒归髙帝常出竒计救纷纠之难振国家之患及吕后时事多故矣然平竟自脱定宗庙以荣名终称贤相岂不善始善终哉非知谋孰能当此者乎














　　班马异同卷六
　　钦定四库全书
　　班马异同卷七
　　宋　倪思　编
　　绛侯世家第二十七　史记五十七　【汉书同张陈王传】绛侯周勃者沛人也其先卷人也徙沛勃以织薄曲为生常为人以吹箫给丧事材官引彊髙祖之为沛公初起勃以中涓从攻胡陵下方与方与反与战却适郤敌攻丰击秦军砀东还军留及萧复攻砀破之下下邑先登赐爵五大夫攻蒙兰虞取之击章邯车骑殿略定魏地攻爰辕戚东缗以往至栗取之攻齧桑先登击秦军阿下破之追至濮阳下甄蕲城攻都闗定陶袭取宛朐得单父令夜袭取临济攻夀张以前至卷破之击李由军雍丘下攻开封先至城下为多后章邯破杀项梁沛公与项羽引兵东如砀自初起沛还至砀一嵗二月楚怀王封沛公号武安侯为砀郡长沛公拜勃为虎襄贲令以令从沛公定魏地攻东郡尉于城成武破之击王离军破之攻长社先登攻颍阳缑氏絶河津击赵贲军尸北南攻南阳守齮破武闗峣闗破攻秦军于蓝田至咸阳灭秦项羽至以沛公为汉王汉王赐勃爵为威武侯从入汉中拜为将军还定三秦至秦赐食邑怀徳攻槐里好畤最北击赵贲内史保于咸阳最北攻救漆击章平姚卬军西定汧还下郿频阳围章邯废丘破之西丞击盗巴益已军破之攻上邽东守峣闗转击项籍攻曲逆遇最还守敖仓追项籍籍已死因东定楚地泗川水东海郡凡得二十二县还守雒阳栎阳赐与颍阳隂侯共食钟离以将军从髙帝祖击反者燕王臧荼破之易下所将卒当驰道为多赐爵列侯剖符世世勿不絶食绛八千一二百八十戸号绛侯以将军从髙帝击反韩王信于代降下霍人以前至武泉击胡骑破之武泉北转攻韩信军铜鞮破之还降太原六城击韩信胡骑晋阳下破之下晋阳后击韩信军于硰石破之追北八十里还攻楼烦三城因击胡骑平城下所将卒当驰道为多勃迁为太尉击陈豨屠马邑所将卒斩豨将军乘马絺降转击韩信陈豨赵利军于楼烦破之得豨将宋最鴈门守圂因转攻得云中守遫丞相箕肆肄将军勲博定鴈门郡十七县云中郡十二县因复击豨灵丘破之斩豨得豨丞相程纵将军陈武都尉髙肆肄定代郡九县燕王卢绾反勃以相国代樊哙将击下蓟得绾大将抵丞相偃守陉太尉弱御史大夫施屠浑都破绾军上兰复后击破绾军沮阳追至长城定上谷十二县右北平十六县辽西辽东二十九县渔阳二十二县最从髙帝得相国一人丞相二人将军三千石各三人别破军二下城三定郡五县七十九得丞相大将各一人勃为人木彊敦厚髙帝以为可属大事勃不好文学每召诸生説士东乡坐而责之趣为我语其椎少文如此勃既定燕而归髙祖帝已崩矣以列侯事孝惠帝孝惠帝六年置太尉官以勃为太尉十嵗年髙后崩吕禄以赵王为汉上将军吕产以吕王为汉相国秉汉权欲危刘氏勃为太尉不得入军门陈平为丞相不得任事于是勃与平谋卒诛诸吕而立孝文皇帝其语在吕后孝文事中勃与丞相平朱虚侯章共诛诸吕语在髙后纪于是隂谋以为少帝及济川淮阳恒山王皆非惠帝子吕后以计诈名它人子杀其母养之后宫令孝惠子之立以为后用彊吕氏今已灭诸吕少帝即长用事吾属无类矣不如视诸侯贤者立之遂迎立代王是为孝文皇帝东牟侯兴居朱虚侯章弟也曰诛诸吕臣无功请得除宫廼与太仆汝隂滕公入宫滕公前谓少帝曰足下非刘氏不当立廼顾麾左右执防皆仆兵罢有数人不肯去宦者令张释谕告亦去滕公召乘舆车载少帝出少帝曰欲持我安之乎滕公曰就舍少府廼奉天子法驾迎皇帝代邸报曰宫谨除皇帝入未央宫有谒者十人持防卫端门曰天子在也足下何为者不得入太尉往喻廼引兵去皇帝遂入是夜有司分部诛济川淮阳恒山王及少帝于邸文帝既立即位以勃为右丞相赐金五十斤食邑万户居月十余月人或説勃曰君既诛诸吕立代王威震天下而君受厚赏处尊位以宠厌久之即则祸及身矣勃惧亦自危廼谢请归相印上许之嵗余陈丞相平卒上复以用勃为丞相十余月上曰前日吾诏列侯就国或颇未能行丞相吾朕所重其为朕率先之列侯之国乃免相就国嵗余每河东守尉行县至绛绛侯勃自畏恐诛常被甲令家人持兵以见之其后人有上书告勃欲反下廷尉廷尉下其事长安逮捕勃治之勃恐不知置辞吏稍侵辱之勃以千金与狱吏狱吏乃书牍背示之曰以公主为证公主者孝文帝女也勃太子胜之尚之故狱吏教引为证初勃之益封受赐尽以予薄昭及系急薄昭为言薄太后太后亦以为无反事文帝朝太后以冒絮提文帝曰绛侯绾皇帝玺将兵于北军不以此时反今居一小县顾欲反邪文帝既见绛侯勃狱辞乃谢曰吏事方验而出之于是使使持节赦绛侯勃复爵邑绛侯勃既出曰吾尝将百万军然安知狱吏之贵乎也绛侯勃复就国孝文帝十一年卒薨諡为曰武侯子胜之嗣代侯六嵗尚公主不相中坐杀人死国除絶一嵗年文帝乃择绛侯勃子贤者河内守弟亚夫复封为条侯续绛侯后条侯亚夫自未侯为河内守时许负相之曰君后三嵗而侯侯八嵗为将相持国秉贵重矣于人臣无两二其后九嵗年而君饿死亚夫笑曰臣之兄已代父侯矣有如卒子当代亚夫我何説侯乎然既已贵如负言又何説饿死指示视我许负指其口曰有从理入口此饿死法也居三嵗其兄绛侯胜之有罪孝文帝择绛侯勃子贤者皆推亚夫乃封亚夫为条侯续绛侯后文帝之后六年匈奴大入边乃以宗正刘礼为将军军霸上祝兹侯徐厉为将军军门以河内守亚夫为将军军细柳以备胡上自劳军至霸上及门军直驰入将以下骑出入送迎已而之细柳军军士吏被甲鋭兵刃彀弓弩持满天子先驱至不得入先驱曰天子且至军门都尉曰将军令曰军中闻将军之令不闻天子之诏居无何有顷上至又不得入于是上乃使使持节诏将军曰吾欲入劳军亚夫乃传言开壁门壁门士吏谓请从属车骑曰将军约军中不得驱驰于是天子乃按辔徐行至中营将军亚夫持兵揖曰介胄之士不拜请以军礼见天子为动改容式车使人称谢皇帝敬劳将军成礼而去既出军门羣臣皆惊文帝曰嗟乎此真将军矣曩卿者霸上棘门军若如儿戏耳其将固可袭而虏也至于亚夫可得而犯邪称善者久之月余三军皆罢乃拜亚夫为中尉孝文帝且崩时诫戒太子曰即有缓急周亚夫真可任将兵文帝崩拜亚夫为车骑将军孝景帝三年呉楚反亚夫以中尉为太尉东击呉楚因自请上曰楚兵剽轻难与争锋愿以梁委之絶其粮食道乃可制也上许之亚夫既至霸上赵涉遮説亚夫曰将军东诛呉楚胜则宗庙安不胜则天下危能用臣之言乎亚夫下车礼而问之涉曰呉王素富怀辑死士久矣比知将军且行必置间人于殽黾阸陿之间且兵事上神密将军何不从此右去走蓝田出武闗抵雒阳间不过差一二日直入武库击鸣鼓诸侯闻之以为将军从天而下也太尉如其计至雒阳使吏搜殽黾间果得呉伏兵廼请涉为防军太尉亚夫既至防兵荥阳呉方攻梁梁急请救太尉亚夫引兵东北走昌邑深壁而守梁王日使使请太尉亚夫太尉亚夫守便宜不肯往梁上书言景帝景帝使使诏使救梁太尉亚夫不奉诏坚壁不出而使轻骑兵弓髙侯等絶呉楚兵后食道吴楚兵乏粮饥欲退数欲挑战终不出夜军中惊内相攻击扰乱至于太尉帐下太尉亚夫终坚卧不起顷之复定后吴奔壁东南陬太尉亚夫使备西北已而其精兵果奔西北不得入吴楚兵既饿乃引而去太尉亚夫出精兵追击大破呉王濞之呉王濞弃其军而与壮士数千人亡走保于江南丹徒汉兵因乘胜遂尽虏之降其兵县购呉王千金月余越人斩呉王头以告凡相攻守三月而呉楚破平于是诸将乃以太尉计谋为是由此梁孝王与太尉亚夫有郤隙归复置太尉官五嵗迁为丞相景帝甚重之景帝上废栗太子丞相亚夫固争之不得景帝上由此疏之而梁孝王毎朝常与太后言条侯亚夫之短窦太后曰皇后兄王信可侯也景帝上让曰始南皮及章武侯先帝不侯及臣即位乃侯之信未得封也窦太后曰人主生各以时行耳自窦长君在时竟不得侯死后乃封其子彭祖顾得侯吾甚恨之帝趣侯信也景帝上曰请得与丞相议计之丞相议之亚夫曰髙皇帝约非刘氏不得王非有功不得侯不如约天下共击之今信虽皇后兄无功侯之非约也景帝上黙然而止沮其后匈奴王徐卢等五人降汉景帝上欲侯之以劝后丞相亚夫曰彼背其主降陛下陛下侯之则即何以责人臣不守节者乎景帝上曰丞相议不可用乃悉封徐卢等为列侯亚夫因谢病景帝中三年以病免相顷之景帝上居禁中召条侯亚夫赐食独置大胾无切肉又不置櫡箸条侯亚夫心不平顾谓尚席取櫡箸景帝上视而笑曰此非不足君所乎条侯亚夫免冠谢上上曰起条侯亚夫因趋出景帝上以目送之曰此怏怏者非少主臣也居无何条侯亚夫子为父买工官尚方甲楯五百被可以塟者取庸苦之不予与钱庸知其盗买县官器怒怨而上变告子事连污条侯亚夫书既闻上上下吏吏簿责条侯亚夫条侯亚夫不对景帝上骂之曰吾不用也召诣廷尉廷尉责问曰君侯欲反邪何亚夫曰臣所买器乃塟器也何谓反邪乎吏曰君侯纵不欲反地上即欲反地下耳吏侵之益急初吏捕条侯亚夫条侯亚夫欲自杀其夫人止之以故不得死遂入廷尉因不食五日呕血而死国除絶一嵗景帝上乃更封绛侯勃他它子坚为平曲侯续绛侯后十九年卒諡为共侯子建徳代侯十三年为太子太傅坐酎金不善免官后元鼎五年有罪国除条侯亚夫果饿死死后景帝上乃封王信为盖侯至平帝元始二年继絶世复封勃孙之子恭为绛侯千戸
　　太史公曰绛侯周勃始为布衣时鄙朴人也才能不过凡庸及从髙帝定天下在将相位诸吕欲作乱勃匡国家难复之乎正虽伊尹周公何以加哉亚夫之用兵持威重执坚刃穰苴曷有加焉足已而不学守节不逊终以穷困悲夫
　　賛曰闻张良之智勇以为其貌魁梧竒伟反若妇人女子故孔子称以貌取人失之子羽学者多疑于鬼神如良受书老父亦异矣髙祖虽离困阸良常有力岂可谓非天乎陈平之志见于社下倾侧扰攘魏楚之间卒归于汉而为谋臣及吕后时事多故矣平竟自免以智终王陵廷争杜门自絶亦各其志也周勃为布衣时鄙朴庸人至登辅佐匡国家难诛诸吕立孝文为汉伊周何其盛也始吕后问宰相髙祖曰陈平智有余王陵少戅可以佐之安刘氏者必勃也又问其次云过此以后非廼所及终皆如言圣矣夫















　　班马异同卷七
　　钦定四库全书
　　班马异同卷八
　　宋　倪思　编
　　张耳陈余列传　　史记八十九　　【汉书三十二】
　　张耳者大梁人也其少时及魏公子毋无忌为客张耳尝亡命游外黄外黄富人女甚美嫁庸奴亡其夫去抵亡邸父客父客素知张耳乃谓女曰必欲求贤夫从张耳女聴乃卒为请决嫁之张耳张耳是时脱身游女家厚奉给张耳张耳以故致千里客乃宦魏为外黄令名由此益贤
　　陈余者亦大梁人也好儒术数游赵苦陉富人公乘氏以其女妻之亦知陈余非庸人也余年少父事张耳两人相与为刎颈交秦之灭大梁也张耳家外黄髙祖为布衣时尝数从张耳游客数月秦灭魏数嵗已闻此两人魏之名士也购求有得张耳千金陈余五百金张耳陈余两人乃变名姓俱之陈为里监门以自食两人相对里吏尝有以过笞陈余陈余欲起张耳蹑摄之使受笞吏去张耳乃引陈余之桑下而数之曰始吾与公言何如今见小辱而欲死一吏乎陈余然之谢罪秦诏书购求两人两人亦反用门者以令里中陈涉起蕲至入陈兵数万张耳陈余上谒陈涉涉及左右生平数闻张耳陈余贤未尝见见即大喜陈中豪杰桀父老乃説陈涉曰将军身被坚执鋭率帅士卒以诛暴秦复立楚社稷存亡继絶功徳宜为王且夫监临天下诸将不为王木可愿将军立为楚王也陈涉问此两人两人对曰夫秦为无道破人家国灭人社稷絶人后世罢百姓之力尽百姓之财将军瞠目张胆出万死不顾一生之计为天下除残也今始至陈而王之示视天下私愿将军毋王急引兵而西遣人立六国后自为树党为秦益敌也敌多则力分与众则兵彊如此野无交兵县无守城诛暴秦据咸阳以令诸侯诸侯亡而得立以徳服之如此则帝业成矣今独王陈恐天下解也陈涉不聴遂立为王陈耳余乃复説陈王曰大王举兴梁楚而西务在入闗未及收河北也臣尝防赵知其豪杰桀及地形愿请竒兵北略赵地于是陈王许之以故所善陈人武臣为将军邵骚为防军以张耳陈余为左右校尉予与卒三千人北略赵地武臣等从白马渡河至诸县説其豪杰桀曰秦为乱政虐刑以残贼灭天下数十年矣北有为长城之域役南有五岭领之戍外内骚动百姓罢敝头防箕敛以供军费财匮力尽民不聊生重之以苛法峻刑使天下父子不相安聊今陈王奋臂为天下倡始王楚之地方二千里莫不响向应家自为怒人自为鬬各报其怨而攻其雠县杀其令丞郡杀其守尉今已以张大楚王陈使呉广周文将卒百万西击秦于此时而不成封侯之业者非人豪也诸君试相与计之夫天下同心苦秦久矣因天下之力而攻无道之君报父兄之怨而成割地有土之业此士之一时也豪杰桀皆然其言乃廼行收兵得数万人号武臣为武信君下赵十余城余皆城守莫肯下乃引兵东北击范阳范阳人蒯通説范阳其令曰徐公降武信君又説武信君以侯印封范阳令语在通【连下赵地闻之】通説范阳令徐公曰臣范阳百姓蒯通也窃闻闵公之将死故吊之虽然贺公得通而生也范阳令徐公再拜曰何以吊之对通曰秦法重足下为范阳令十余年矣杀人之父孤人之子断人之足黥人之首甚众不可胜数然而慈父孝子所以不莫敢倳事刃于公之腹中者畏秦法耳也今天下大乱秦法政不施然则慈父孝子且倳将争接刃于公之腹中以复其怨而成其功名此臣通之所以吊公者也今诸侯畔秦矣武信君兵且至而君坚守范阳少年皆争杀君下武信君君急遣臣见武信君可转祸为福在今矣曰何以贺得子而生也曰赵武信君不知通不肖使人问其死生通且见武信君而説之范阳令乃使蒯通见武信君曰足下必将战胜然而后略地攻得然而后下城臣窃以为过殆矣诚聴用臣之计可不攻而降城不毋战而略地不攻而下城传檄而千里定可乎武信君彼将曰何谓也臣因对蒯通曰今范阳令宜整顿其士卒以守战者也怯而畏死贪而重好富贵故欲以其城先天下降君畏君以为秦所置吏诛杀如前十城也然今范阳少年亦方杀其令自以城距君君何不赍臣侯印拜范阳令范阳令则以城下君少年亦不敢杀其令令范阳令乘朱轮华毂先下君而君不利则边地之城皆将相告曰范阳令先降而身死必将婴城固守皆为金城汤池不可攻也为君计者莫若以黄屋朱轮迎范阳令使驱驰鹜于燕赵之郊燕赵郊见之皆则边城皆将相告曰此范阳令先下者也而身富贵必相率而降犹如阪上走丸也即喜矣燕赵城可毋战而降也此臣之所谓传檄而千里定者也武信君从其计因使蒯通赐范阳令侯印徐公再拜具车马遣通通遂以此説武臣武臣以车百乘骑二百侯印迎徐公【自通説范阳令徐公至此汉书通传文】赵地闻之不战以城下者三十余城至邯郸张耳陈余闻周章军入闗至戏却郤又闻诸将为陈王徇地多以谗毁得罪诛怨陈王不用其策不以为将军而以为校尉乃廼説武臣曰陈王起蕲至陈而王非必立六国后今将军今以三千人下赵数十城独介居河北不王无以填之且陈王聴谗还报恐不得脱于祸又不如立其兄弟不即立赵后愿将军毋失时时间不容息武臣乃聴之遂立为赵王以陈余为大将军张耳为右丞相邵骚为左丞相使人报陈王陈王大怒欲尽族武臣等家而兵击赵陈王相国房君谏曰秦未亡而今又诛武臣等家此又生一秦也不如因而贺之使急引兵西击秦陈王然之从其计徙系武臣等家宫中封张耳子敖为成都君陈王使使者贺赵令趣发兵西入闗张耳陈余説武臣曰王王赵非楚意特以计贺王楚已灭秦必加兵于赵愿王毋西兵北徇燕代南收河内以自广赵南据大河北有燕代楚虽胜秦必不敢制赵赵王以为然因不西兵而使韩广略燕李良略常山张黡略上党韩广至燕燕人因立广为燕王赵王乃与张耳陈余北略地燕界赵王间出为燕军所得燕将囚之欲与分赵地半乃归王使者往燕辄杀之以固求地张耳陈余患之有厮养卒谢其舍中曰吾为二公説燕与赵王载归舍中人皆笑曰使者往十余辈辄皆死若何以能得王乃走燕壁燕将见之问燕将曰知臣何欲燕将曰若欲得赵王耳曰君知张耳陈余何如人也燕将曰贤人也曰知其志何欲燕将曰欲得其王耳赵养卒乃笑曰君未知此两人所欲也夫武臣张耳陈余杖马棰下赵数十城此亦各欲南面而王岂欲为卿相终已邪夫臣之与主岂可同日而道哉顾其势初定未敢三分而王且以少长少先立武臣为王以持赵心今赵地已服此两人亦欲分赵而王时未可耳今君乃囚赵王念此两人名为求赵王实欲燕杀之此两人分赵自立而王夫以一赵尚易燕况以两贤王左提右挈而责杀王之罪灭燕易矣燕将以为然乃归赵王养卒为御而归李良已定常山还报赵王赵王复使良略太原至石邑秦兵塞井陉未能前秦将诈称二世使人使遗李良书不封曰良尝事我得显幸良诚能反赵为秦赦良罪贵良良得书疑不信乃还之邯郸益请兵未至道逢赵王姊出饮从百余骑李良望见以为王伏谒道旁王姊醉不知其将使骑谢李良李良素贵起慙其从官从官有一人曰天下畔叛秦能者先立且赵王素出将军下今女儿乃不为将军下车请追杀之李良已以得秦书固欲反赵未决因此怒遣人追杀王姊道中乃遂将其兵袭邯郸邯郸不知竟杀武臣邵骚赵人多为张耳陈余耳目者以故得脱出收其兵得数万人客有説张耳余曰两君羁旅而欲附赵难可独立立赵后扶辅以义谊可就功乃求得赵歇立为赵王居信都李良进兵击陈余陈余败李良李良走归章邯章邯引兵至邯郸皆徙其民河内夷其城郭张耳与赵王歇走入钜鹿城王离围之陈余北常山兵得数万人军钜鹿北章邯军钜鹿南棘原筑甬道属河饷饟王离王离兵食多急攻钜鹿钜鹿城中食尽兵少张耳数使人召前陈余陈余自度兵少不能敌秦不敢前数月张耳大怒怨陈余使张黡陈泽释往让陈余曰始吾与公为刎颈交今王与耳旦暮且死而公拥兵数万不肯相救安在其相为死茍必信胡不赴秦军俱死且有十有一二相全陈余曰吾度前终不能救赵徒尽亡军且余所以不俱死欲为赵王张君报秦今必俱死如以肉委餧饿虎何益张黡陈泽释曰事已以急要以俱死立信安知后虑陈余曰吾死顾以为无益必如公言乃乃使五千人令张黡陈泽释先尝秦军至皆没当是时燕齐楚闻赵急皆来救张敖亦北收代兵得万余人来皆壁余旁未敢击秦项羽兵数絶章邯甬道王离军乏食项羽悉引兵渡河遂破章邯军章邯引兵解诸侯军乃敢击围钜鹿秦军遂虏王离涉间自杀卒存钜鹿者楚力也于是赵王歇张耳乃得出钜鹿谢诸侯张耳与陈余相见责让陈余以不肯救赵及问张黡陈泽释所在陈余怒曰张黡陈泽释以必死责臣臣使将五千人先尝秦军皆没不出张耳不信以为杀之数问陈余陈余怒曰不意君之望臣深也岂以臣为重去将哉乃乃脱解印绶推予与张耳张耳亦愕不敢受陈余起如厠客有説张耳曰臣闻天予不取反受其咎今陈将军予与君印绶君不受反天不祥急取之张耳乃佩其印收其麾下而陈余还亦望张耳不让遂趋出张耳遂收其兵陈余独与麾下所善数百人之河上泽中渔猎由此陈余张耳遂有郤隙赵王歇复居信都张耳从项羽诸侯入闗汉元年二月项羽立诸侯王张耳雅游人多为之言人所称项羽亦素亦数闻张耳贤乃分赵立张耳为常山王治信都信都更名襄国陈余客多説项羽曰陈余张耳一体有功于赵项羽以陈余不从入闗闻其在南皮即以南皮旁三县以封之而徙赵王歇王代张耳之国陈余愈益怒曰张耳与余功等也今张耳王余独侯此项羽不平及齐王田荣畔叛楚陈余乃使夏説説田荣曰项羽为天下宰不平尽王诸将善地徙故王王恶地今赵王乃居代愿王假臣兵请以南皮为扞蔽田荣欲树党于赵以反楚乃遣兵从陈余陈余因悉三县兵袭常山王张耳张耳败走念诸侯无可归者曰汉王与我有旧故而项羽又王彊立我我欲之楚甘公曰汉王之入闗五星聚东井东井者秦分也先至必霸王楚虽彊后必属汉故耳走汉汉王亦还定三秦方围章邯废丘张耳谒汉王汉王厚遇之陈余已败张耳皆复收赵地迎赵王于代复为赵王赵王徳陈余立以为代王陈余为赵王弱国初定不之国留傅赵王而使夏説以相国守代汉二年东击楚使使告赵欲与俱陈余曰汉杀张耳乃从于是汉王求人类张耳者斩之持其头遗陈余陈余乃遣兵助汉汉之败于彭城西陈余亦复觉闻张耳不诈死即背汉汉三年韩信已定魏地遣张耳与韩信击破赵井陉斩陈余泜水上追杀赵王歇襄国四年夏汉立张耳为赵王汉五年秋张耳薨諡为曰景王子敖嗣立为赵王尚髙祖长女鲁元公主为赵王敖后汉七年髙祖从平城过赵赵王朝夕袒韝蔽旦暮自上食礼体甚卑有子婿礼髙祖箕倨骂詈甚慢易之赵相贯髙赵午等年六十余故张耳客也生平为气乃怒曰吾王孱王也説王敖曰夫天下豪杰桀并起能者先立今王事髙祖皇帝甚恭而髙祖皇帝遇王无礼请为王杀之张敖齧其指出血曰君何言之误且先人王亡国赖髙祖皇帝得复国徳流子孙秋毫豪皆髙祖帝力也愿君无复出口贯髙赵午等十余人皆相谓曰乃吾等非也吾王长者不倍背徳且吾等义不辱今怨髙祖帝辱我王故欲杀之何乃乃洿汚王为乎令事成归王事败独身坐耳汉八年上从东垣还过赵贯髙等乃壁人柏人要之置厠上过欲宿心动问曰县名为何曰柏人柏人者迫于人也不宿而去汉九年贯髙怨家知其谋乃上变告之于是上皆并逮捕赵王贯髙诸反者赵午等十余人皆争自刎颈贯髙独怒駡曰谁令公等为之今王实无谋而并捕王公等皆死谁当白王不反者乃轞槛车胶致与王诣长安治张敖之罪上乃诏赵羣臣宾客有敢从王皆族贯髙与客孟舒等十余人皆自髠钳为王家奴从来贯髙至对狱曰独吾属为之王实不知也吏治榜笞数千刺剟爇身无可击完者终不复言吕后数言张王以鲁元公主故不宜有此上怒曰使张敖据天下岂少而乃女乎不聴廷尉以贯髙事辞闻上曰壮士谁知者以私问之中大夫泄公曰臣之邑子素知之此固赵国立名义不侵为然诺者也上使泄公持节问之箯舆前仰卭视曰泄公邪泄公劳苦如生平生驩欢与语问张王果有计谋不髙曰人情宁岂不各爱其父母妻子乎哉今吾三族皆以论死岂以王易吾亲哉顾为王实不反独吾等为之具道本指根所以为者王不知状于是泄公入具以报上上乃乃赦赵王上贤贯髙为人能自立然诺使泄公具赦之告之曰张王已出因赦贯髙贯髙喜曰吾王审出乎泄公曰然泄公曰上多足下故赦足下贯髙曰所以不死一身无余者白张王不反也耳今王已出吾责己塞死不恨矣且人臣有篡杀弑之名何岂有面目复事上哉纵上不杀我我不愧于心乎乃仰絶肮遂亢而死当此之时名闻天下张敖已出以尚鲁元公主如故封为宣平侯于是上贤张王诸客以钳奴从张王入闗无不皆以为诸侯相郡守者语在田叔及孝惠髙后文帝孝景时张王客子孙皆得为二千石初孝惠时齐悼惠王献城阳郡尊鲁元公主为太后髙后元年鲁元太后薨后六年宣平侯张敖髙后六年复薨吕太后立敖子偃为鲁元王以母吕为太后女故也吕后封为鲁元王元王又怜其年少孤弱兄弟少乃封张敖他姬前妇子二人夀为乐昌侯侈为信都侯髙后崩诸吕无道大臣诛之而诸吕废鲁元王及乐昌侯信都二侯孝文帝即位复封故鲁元王偃为南宫侯续张氏薨子生嗣武帝时生有罪免国除元光中复封偃孙广国为雎陵侯薨子昌嗣太初中昌坐不敬免国除孝平元始二年继絶世封敖孙庆忌为宣平侯食千户
　　太史公賛曰张耳陈余世传所称贤者其宾客厮役莫非皆天下俊杰桀所居国无不取卿相者然张耳陈余始居约时相然信以死岂顾问哉及据国争权卒相灭亡何乡者相慕用之诚后相倍背之戾盭也岂非以利哉名誉虽髙宾客虽盛所由殆与太伯延陵季子异矣势利之交古人羞之盖谓是矣







　　班马异同卷八
　　钦定四库全书
　　班马异同卷九
　　宋　倪思　编
　　魏豹彭越列传第三十　史记九十
　　魏豹传第三　【汉书第三十二】　彭越传第四　【汉书第五十四】魏豹者故魏诸公子也其兄魏咎故魏时封为陵君秦灭魏迁咎为家庶人陈胜之起王也咎往从之陈王胜使魏人周市徇魏地魏地已下欲相与立周市为魏王周市曰天下昬乱忠臣乃见今天下共畔秦其义谊必立魏王后乃可齐赵使车各五十乘立周市为魏王市辞不受迎魏咎于陈五反陈王乃遣立咎为魏王章邯已破陈王乃进兵击魏王于临济魏王乃使周市出请救于齐楚齐楚遣项它田巴将兵随市救魏章邯遂击破杀周市等军围临济咎为其民约降约降定咎自烧杀魏豹亡走楚楚怀王予魏豹数千人复徇魏地项羽已破秦兵降章邯豹下魏二十余城立豹为魏王豹引精兵从项羽入闗汉元年项羽封诸侯欲有梁地乃徙魏王豹于河东都平阳为西魏王汉王还定三秦渡临晋魏王豹以国属焉遂从击楚于彭城汉王败还至荥阳豹请归视亲病至国即则絶河津畔汉汉王闻魏豹反方东忧楚未及击谓郦生曰缓颊往説魏豹能下之吾以万户封若郦生往説豹豹谢曰人生一世间如白驹过隙耳今汉王慢嫚而侮人骂詈诸侯羣臣如骂奴耳非有上下礼节也吾不忍复见也于是汉王遣韩信击豹遂虏豹之于河东传豹诣荥阳以豹国其地为河东太原上党郡汉王令豹守荥阳楚围之急周苛曰及国之王难与共守遂杀魏豹
　　彭越者字仲昌邑人也字仲常渔钜野泽中为羣盗陈胜项梁之起少年或谓越曰诸豪杰相立畔秦仲可以来亦效之彭越曰两龙方鬭且待之居嵗余泽间少年相聚百余人往从彭越曰请仲为长越谢曰臣不愿与诸君也少年彊请乃许与期旦日日出时防后期防者斩旦日日出十余人后后者至日中于是越谢曰臣老诸君彊以为长今期而多后不可尽诛诛最后者一人令校长斩之皆笑曰何至是请后不敢于是越乃引一人斩之设坛祭乃令徒属徒属皆大惊畏越莫不敢仰视乃行略地收诸侯散卒得千余人沛公之从砀北击昌邑彭越助之昌邑未下沛公引兵西彭越亦将其众居钜野泽中收魏败散卒项籍入闗王诸侯还归彭越众万余人毋无所属汉元年秋齐王田荥畔叛项王汉乃使人赐彭越将军印使下济隂以击楚楚命令萧公角将兵击越越大破楚军汉王二年春与魏王豹及诸侯东击楚彭越将其兵三万余人归汉于外黄汉王曰彭将军收魏地得十余城欲急立魏后今西魏王豹亦魏王咎从弟也真魏后也乃拜彭越为魏相国擅将其兵略定梁地汉王之败彭城解而西也彭越皆复亡其所下城独将其兵北居河上汉王三年彭越常往来为汉游兵击楚絶其后粮于梁地汉四年冬项王与汉王相距荥阳彭越攻下雎阳外黄十七城项王闻之乃使曹咎守城成臯自东收彭越所下城邑皆复为楚越将其兵北走谷城汉五年秋项王之南走阳夏彭越复下昌邑旁二十余城得谷粟十余万斛以给汉王食汉王败使使召彭越并力击楚越曰魏地初定尚畏楚未可去汉王追楚为项籍所败固陵乃谓留侯曰诸侯兵不从为之奈何留侯曰齐王信之立非君王之意信亦不自坚彭越本定梁地功多始君王以魏豹故拜彭越为魏相国今豹死亡毋后且越亦欲王而君王不蚤定与此两国约即胜楚今取雎阳以北至谷城皆许以王彭相国越从陈以东傅海又言所以与许齐王韩信语在髙纪齐王信家在楚此其意欲复得故邑君王能出捐此地许二人二人今可致即不能事未可知也于是汉王乃发使使彭越如留侯策使者至彭越乃悉引兵防垓陔下遂破楚五年项籍已死春立彭越为梁王都定陶六年朝陈九年十年皆来朝长安十年秋陈豨反代地髙帝自往击之至邯郸征兵梁王梁王称病使使将将兵诣邯郸髙帝怒使人让梁王梁王恐欲自往谢其将扈辄曰王始不往见让而往往则即为禽矣不如遂发兵反梁王不聴称病梁王怒其太仆有罪欲斩之太仆亡走汉告梁王与扈辄谋反于是上使使掩捕梁王梁王不觉捕梁王囚之雒阳有司治反形已具请论如法上赦以为庶人传处徙蜀青衣西至郑逢吕后从长安东来欲之雒阳道见彭王越彭王越为吕后泣涕自言无亡罪愿处故昌邑吕后许诺诏与俱东至雒阳吕后白言上曰彭王越壮士也今徙之蜀此自遗患不如遂诛之妾谨与俱来于是吕后乃令其舍人告彭越复谋反廷尉王恬开奏请族之上乃可遂夷彭越宗族国除
　　太史公曰魏豹彭越虽故贱然已席卷千里南面称孤喋血乘胜日有闻矣怀叛逆之意及败不死而虏囚身被刑戮何哉中材已上且羞其行况王者乎彼无异故智略絶人独患无身耳得摄尺寸之柄其云蒸龙变欲有所防其度以故幽囚而不辞云













　　班马异同卷九
　　钦定四库全书
　　班马异同卷十
　　宋　倪思　编
　　淮隂侯列第三十二　史记九十二　【汉书三十四】淮隂侯韩信者淮隂人也始为布衣时家贫无行不得能推择为吏又不能治生为商贾常从人寄食饮人多厌之者其母死无以塟乃行营髙燥地令傍可置万家者常数信从其下乡南昌亭长寄食数月亭长妻患苦之乃乃晨炊蓐食食时信往不为具食信亦知其意怒竟自絶去信钓于至城下钓诸母漂有一漂母见信饥哀之饭信竟漂数十日信喜谓漂母曰吾必有以重报母母怒曰大丈夫不能自食吾哀王孙而进食岂望报乎淮隂屠中少年有又侮信者曰若虽长大好带刀劒中情怯耳众辱之信曰信能死刺我不能死出我袴跨下于是信孰视之俛出袴跨下蒲伏一市人皆笑信以为怯及项梁渡淮信乃杖劒从之居戏下无所知名项梁败又属项羽羽以为郎中信数以防干项羽羽不弗用汉王之入蜀信亡楚归汉未得知名为连敖坐法当斩其辈畴上三人皆已斩次至信信乃仰视适见滕公曰上不欲就天下乎何为而斩壮士滕公竒其言壮其貌释而不弗斩与语大说之言于上汉王上拜汉王以为治粟都尉上未竒之竒也信数与萧何语何竒之至南郑诸将行道遁亡者数十人信度何等已数言上上不我用即亡何闻信亡不及以闻自追之人有言上曰丞相何亡上大怒如失左右手居一二日何来谒上上且怒且喜骂何曰若亡何也何曰臣不非敢亡也臣追亡者耳上曰若所追者谁也何曰韩信也上复骂曰诸将亡者以十数公无所追追信诈也何曰诸将易得耳至如信者国士无双王必欲长王汉中无所事信必欲争天下非信无所可与计事者顾王防安所决耳王曰吾亦欲东耳安能郁郁久居此乎何曰王计必欲东能用信信即留不能用信信终亡耳王曰吾为公以为将何曰虽为将信必不留王曰以为大将何曰幸甚于是王欲召信拜之何曰王素慢嫚无礼今拜大将如呼召小儿耳此乃信所以去也王必欲拜之择良日斋戒设坛具礼乃可耳王许之诸将皆喜人人各自以为得大将至拜大将乃韩信也一军皆惊信已拜礼毕上坐王曰丞相数言将军将军何以教寡人计防信谢因问王曰今东乡争权天下岂非项王邪汉王上曰然信曰大王自料勇悍仁彊孰与项王汉王黙黙良久曰不弗如也信再拜贺曰唯唯信亦以为大王不弗如也然臣尝事之项王请言项王之为人也项王喑恶叱咤意乌猝嗟千人皆废然不能任属贤将此特匹夫之勇耳也项王见人恭敬慈爱谨言语呕呕姁姁人有疾病病疾涕泣分食饮至使人有功当封爵者刻印刓敝忍不能予此所谓妇人之仁也项王虽霸天下而臣诸侯不居闗中而都彭城有又背义帝之约而以亲爱王诸侯不平诸侯之见项王迁逐义帝置江南亦皆归逐其主而自王善地项王所过无亡不残灭者天下多怨百姓百姓不亲附特劫于威彊服耳名虽为霸实失天下心故曰其彊易弱今大王诚能反其道任天下武勇何所不诛以天下城邑封功臣何所不服以义兵从思东归之士何所不散且三秦王为秦将将秦子弟数歳矣而所杀亡不可胜计又欺其众降诸侯至新安项王诈坑阬秦降卒二十余万人唯独邯欣翳得脱秦父兄怨此三人痛入于骨髓今楚彊以威王此三人秦民莫爱也大王之入武闗秋毫无亡所害除秦苛法与秦民约法三章耳秦民无亡不欲得大王王秦者于诸侯之约大王当王闗中闗中民咸户知之大王失职入汉中秦蜀民无亡不恨者今大王举而东三秦可檄而定也于是汉王大喜自以为得信晩遂聴信计部署诸将所击八月汉王举兵东出陈仓定三秦汉三年出闗魏河南韩殷王皆降合令齐赵共击楚四月至彭城汉兵败散而还信复发兵与汉王防荥阳复击破楚京索之间以故楚兵卒不能西汉之败郤彭城塞王欣翟王翳亡汉降楚齐赵欲反汉与楚和六月魏王豹谒归视亲疾至国即絶河闗亦皆反汉与楚约和汉王使郦生往说魏王豹豹不下聴其八月乃以信为左丞相击魏信问郦生魏得毋用周叔为大将军乎曰栢直也信曰竪子耳遂进兵击魏魏王盛兵蒲坂反塞临晋信乃乃益为疑兵陈船欲渡临晋而伏兵从夏阳以木罂缻渡军袭安邑魏王豹惊引兵迎信信遂虏豹定魏为河东郡使人请汉王愿益兵三万人臣请以北举燕赵东击齐南絶楚之粮道西与大王防于荥阳汉王与兵三万人汉王遣张耳与信俱引兵东北进击赵代后九月破代兵禽夏说阏与信之下魏破代汉辄使人收其精兵诣荥阳以距楚信与张耳以兵数万欲东下井陉击赵赵王成安君陈余闻汉且袭之也聚兵井陉口号称二十万广武君李左车说成安君曰闻汉将韩信涉西河虏魏王禽夏说新喋血阏与今乃辅以张耳议欲以下赵此乘胜而去国逺鬬其锋不可当臣闻千里餽粮士有饥色樵苏后防师不宿饱今井陉之道车不得方轨骑不得成列行数百里其势粮食必在其后愿足下假臣奇兵三万人从间道路絶其辎重足下深沟髙垒坚营勿与战彼前不得鬬退不得还吾奇兵絶其后使野无所掠卤不至十日而两将之头可致于戏下愿君留意臣之计否必不为二子所禽矣成安君儒者也常称义兵不用诈谋奇计谓曰吾闻兵法十什则围之倍则战之今韩信兵号数万其实不过数千能千里而袭我亦已以罢极矣今如此避而不弗击后有大者何以加距之则诸侯谓吾怯而轻来伐我不聴广武君防广武君防不用韩信使间人间视窥知其不用还报则大喜乃敢引兵遂下未至井陉口三十里止舍夜半选轻骑二千人人持一赤帜从间道山而望赵军诫戒曰赵见我走必空壁逐我若疾入赵壁拔赵帜立汉赤帜令其裨将飱餐曰今日破赵防食诸将皆莫信佯呒然阳应曰诺信谓军吏曰赵已先据便地为壁且彼未见吾大将旗皷未肯击前行恐吾至阻险而还信乃使万人先行出背水陈赵军望见而大笑平旦信建大将之旗鼓鼓行出井陉口赵开壁击之大战良久于是信张耳佯弃鼓旗走水上军水上军开入之复疾战赵果空壁争汉鼓旗逐韩信张耳韩信张耳已入水上军军皆殊死战不可败信所出竒兵二千骑共者赵空壁逐利则即驰入赵壁皆拔赵旗帜立汉赤帜二千赵军已不胜不能得信耳等欲还归壁壁皆汉赤帜而大惊以为汉为皆已得破赵王将矣兵遂乱遁走赵将虽斩之不弗能禁也于是汉兵夹击大破虏赵军斩成安君泜水上禽赵王歇信乃令军中毋杀斩广武君有能生得之者购千金顷之于是有防广武君而致至戏下者信乃解其防东乡坐西乡对而师事之诸将校效首虏休毕皆贺因问信曰兵法有右背山陵前左水泽今者将军令臣等反背水陈曰破赵防食臣等不服然竟以胜此何术也信曰此在兵法顾诸君不弗察耳兵法不曰陷之死地而后生置投之亡地而后存乎且信非得素拊循士大夫也此经所谓驱敺市人而战之也其势非置之死地使人人自为战今即予之生地皆走宁尚可得而用之乎诸将皆服曰善非臣所及也于是信问广武君曰仆欲北攻燕东伐齐何若而有功广武君辞谢曰臣闻败军之将不可以言勇亡国之大夫不可以图存败军之将不可以语勇今若臣败亡之虏者何足以权大事乎信曰仆闻之百里奚居虞而虞亡在之秦而秦霸伯非愚于虞而智于秦也用与不用聴与不聴也耳诚令向使成安君聴足下子计若信者仆亦已为禽矣以不用足下故信得侍耳因固问曰仆委心归计愿足下子勿辞广武君曰臣闻智者千虑必有一失愚者千虑必亦有一得故曰狂夫之言圣人择焉顾恐臣计未必足用愿效愚忠夫故成安君有百战百胜之计一旦日而失之军败鄗下身死泜水上今将军足下涉西河虏魏王禽夏说阏与一举而下井陉不终旬朝破赵二十万众诛成安君名闻海内威震天下诸侯农夫众庶莫不辍耕释耒作怠惰褕靡衣甘媮食倾耳以待命者若此将军之所长也然而众劳卒罢其实难用也今将军足下欲举倦勌敝之兵顿之燕坚城之下欲战恐久力不能拔情见势力屈欲战不拔旷日持久粮食单竭而弱若燕不服破齐必距境而以自彊也燕齐二国相持而不下则刘项之权未有所分也若此者将军所短也臣愚窃以为亦过矣故善用兵者不以短击长而以长击短韩信曰然则何由广武君对曰方当今为将军之计莫不如案按甲休兵镇赵抚其孤百里之内牛酒日至以飨士大夫醳兵北首燕路而然后遣辨士发一乘之使奉咫尺之书暴其所长于以使燕燕必不敢不聴从燕已从使諠言者而东告临齐齐必从风而服虽有智者亦不知为齐计矣如是则天下事皆可图也兵固故有先声而后实者此之谓也韩信曰善从其防敬奉教于是用广武君防发使使燕燕从风而靡乃遣使报汉因请立张耳为赵王赵以镇抚其国汉王许之乃立张耳为赵王楚数使奇兵渡度河击赵赵王耳韩信往来救赵因行定赵城邑发兵诣卒佐汉楚方急围汉王于荥阳汉王南出南之宛叶间得黥九江王布走入成臯楚又复急围之六月四年汉王出成臯东渡度河独与滕公俱从张耳军修武至宿舍晨自称汉使驰入赵壁张耳韩信未起即其卧内上夺其印符以麾召诸将易置之信耳起乃知独汉王来大惊汉王夺两人军即令张耳备守赵地拜韩信为相国收发赵兵未者击齐信引兵东未渡度平原闻汉王使郦食其已说下齐韩信欲止范阳辩士蒯通说韩信令击齐语在通传信然其计遂度河袭歴下军至临菑齐王走髙密使使于楚请救【下连信已定临菑】后汉将韩信虏魏王破赵代降燕定三国引兵将东击齐未度平原闻汉王使郦食其说下齐信欲止通说信曰将军受诏击齐而汉独发间使下齐宁有诏止将军乎何以得毋无行也且郦生一士伏轼掉三寸之舌下齐七十余城将军将数万之众歳余乃下赵五十余城为将数歳反不如一竪儒之功乎于是信然之从其计遂渡度河齐已聴郦生即留之纵酒罢备汉守御信因袭齐歴下军遂至临菑齐王田广以郦生卖为欺已乃而烹之因败而走髙密信遂定齐地自立为齐假王【自后汉将至此蒯通传内下接汉方困于荥阳遣张良】使使之楚请救韩信已定临菑遂东追广至髙密西楚亦使龙且将号称二十万救齐齐王广龙且并军与信战未合人或说龙且曰汉兵逺鬬穷防战其锋不可当也齐楚自居其地战兵易败散不如深壁令齐王使其信臣招所亡城亡城闻其王在楚来救必反汉汉兵二千里客居齐齐城皆反之其势无所得食可无毋战而降也龙且曰吾平生知韩信为人易与耳寄食于漂毋无资身之防受辱于跨下无兼人之勇不足畏也且夫救齐不战而降之吾何功今战而胜之齐之半可得何为而止遂战与信夹潍水陈韩信乃夜令人为万余囊满盛沙以壅水上流引军兵半渡度击龙且佯阳不胜还走龙且果喜曰固知信怯也遂追信渡水信使人决壅囊水大至龙且军大半不得渡度即急击杀龙且龙且水东军散走齐王广亡去信遂追北至城阳皆虏广楚卒汉四年遂皆降遂平齐使人言汉王曰齐伪夸诈多变反覆之国也南边楚不为假王以镇填之其势埶不定今权轻不足以安之臣请自立愿为假王便当是时楚方急围汉王于荥阳韩信使者至发书汉王大怒骂曰吾困于此旦暮望若而来佐我乃欲自立为王张良陈平伏后蹑汉王足因附耳语曰汉方不利宁能禁信之自王乎不如因而立善遇之使自为守不然变生汉王亦悟寤因复骂曰大丈夫定诸侯即为真王耳何以假为乃遣张良往立信为齐王征其兵使击楚楚已以亡龙且项王恐使盱眙台人武涉往说齐王信曰天下共苦秦久矣相与戮力击秦秦已破计功割地分土而王之以休士卒今汉王复兴兵而东侵人之分夺人之地已破三秦引兵出闗收诸侯之兵以东击楚其意非尽吞天下者不休其不知厌足如是甚也足下何不反汉与楚楚王与足下有旧故且汉王不可必身居项王握中数矣项王怜而活之然得脱辄倍背约复击项王其不可亲信如此今足下虽自以与汉王为厚金石交为之尽力用兵然终为之汉王所禽矣足下所以得须防至今者以项王尚存在也当今二王之事权在足下足下右投则汉王胜左投则项王胜项王今日即亡则次取足下足下与项王有故何不反汉与楚连和参三分天下而王之齐今释此时而自必于汉王以击楚且为智者固若此乎邪韩信谢曰臣得事项王数年官不过郎中位不过执防言不聴画防不用故倍背楚而归汉汉王授我上将军印予我数万之众解衣衣我推食食我言聴计用故吾得以至于此夫人深亲信我我倍背之不祥虽死不易幸为信谢项王武涉已去齐人蒯通知天下权在韩于信深説以三分天下之计语在通传【下接信不忍背汉通传连上自立为假王】汉方困于荥阳遣张良即立信为齐王以安固之项王亦遣武渉説信欲与连和蒯通知天下权在信欲为竒策而感动之以相人説韩信令背汉乃先微感信曰仆尝受相人之术韩信曰先生相人何如对曰贵贱在于骨法忧喜在于容色成败在于决断以此叅之万不失一韩信曰善先生相寡人何如对曰愿少间信曰左右去矣通曰相君之面不过封侯又危而不安相君之背贵乃而不可言韩信曰何谓也蒯通因请间曰天下初发作难也俊雄豪杰连建号壹呼天下之士云合雾集鱼鳞杂还袭熛飘至风起当此之时忧在亡秦而已今楚汉刘项分争使天下无罪之人肝胆脑涂地父子暴骸骨于流离中野不可胜数楚人起彭城转鬭逐北至于荥阳乘利席卷威震天下然兵困于京索之问迫西山而不能进者三年于此矣汉王将数十万之众距巩雒阻岨山河之险一日数战无亡尺寸之功折北不救败荥阳伤成臯遂还走宛叶之间此所谓智勇俱困者也楚人起彭城转鬬逐北至荥阳乘利席胜威震天下然兵困于京索之间迫西山而不能进三年于此矣夫鋭气挫于险崄塞而粮食竭尽于内府藏百姓罢极怨望容容无所倚归命以臣料之其势非天下之贤圣其埶固不能息天下之祸当今之时两主之命县于命足下足下为汉则汉胜与楚则楚胜臣愿披腹心腹输堕肝胆效愚计忠恐足下不能用也诚能聴臣之方今为足下计莫若两利而俱存之三参分天下鼎足而居立其势埶莫敢先动夫以足下之贤圣有甲兵之众据彊齐从燕赵出空虚之地而以制其后因民之欲西乡为百姓请命则天下风走而响应矣孰敢不聴割大弱彊以立诸侯诸侯已立天下服聴而归徳于齐足下案按齐国之故有胶淮泗之地怀诸侯之以徳深拱揖让则天下之君王相率而朝于齐矣葢闻天与弗取反受其咎时至不弗行反受其殃愿足下孰虑图之韩信曰汉王遇我甚厚载我以其车衣我以其衣食我以其食吾闻之乘人之车者载人之患衣人之衣者怀人之忧食人之食者死人之事吾岂可以乡见利倍义而背恩乎蒯生通曰足下自以为善汉王欲建万世之业臣窃以为误矣始常山王成安君为布衣时故相与为刎颈之交后及争张黡陈泽释之事二人相怨常山王背项王奉项婴头而防窜逃以归于汉王汉王借兵而东下战于鄗北杀成安君死于泜水之南头足异处卒为天下笑此二人相与天下之至驩也然而卒相禽灭亡者何也患生于多欲而人心难测也今足下欲行忠信以交于汉王必不能固于二君之相与也而事多大于张黡陈泽释之事者故臣以为足下必汉王之不危已亦误足下过矣大夫种范蠡存亡越霸伯句践立功成名而身死亡语曰野兽已尽禽殚而猎狗走犬烹敌国破谋臣亡夫故以交友言之则不如过张耳之王与成安君者也以忠信臣言之则不过大夫种范蠡之于句践也此二人者宜足以观矣愿足下深虑之且臣闻之勇略震主者身危而功葢高天下者不赏臣请言大王功略足下涉西河虏魏王禽夏説引兵下井陉诛成安君徇之罪以令于赵胁燕定齐南摧楚人之兵二数十万众东杀遂斩龙且西乡以报此所谓功无二于天下而略不世出者也今足下戴震主之威挟不赏之功戴震主之威归楚楚人不信归汉汉人震恐足下欲持是安归乎夫势埶在人臣之位而有震主之威名髙天下之名窃切为足下危之韩信谢曰先生且休矣吾将念之后数日蒯通复説曰夫聴者事之也计者事存亡之机也聴过计失而能久安者鲜矣聴不失一二者不可乱以言计不失本末者不可纷以辞夫随厮养之役者失万乘之权守儋石之禄者阙卿相之位故知者决之断也疑者事之害也审毫之小计遗天下之大数智计诚知之而决弗敢行者百事之祸也故曰猛虎之犹豫与不若如蜂虿之致螫蠚骐骥之局躅不如驽马之安步孟贲之狐疑不如庸夫童子之必至也虽有舜禹之智吟而不言不如瘖聋之指麾也此言贵能行之也夫功者难成而易败时者难得值而易失也时乎时乎不再来愿足下详察无疑臣之计韩信犹豫与不忍倍背汉又自以为功多汉终不夺我齐遂谢蒯通蒯通説不聴已惶恐乃详阳狂为巫【汉书通语止此接天下既定后信以罪废】信不忍背汉又自以功大汉王不夺我齐遂不聴汉王之困败固陵用张良计召齐王征信遂将兵防垓陔下项羽已破死髙祖袭夺齐王信军汉五年正月徙齐王信为楚王都下邳信至国召所从食漂母赐千金及下乡南昌亭长赐百钱百曰公小人也为徳不卒竟召辱己之少年令出胯跨下者以为楚中尉告诸将相曰此壮士也方辱我时我宁不能杀死之邪杀死之无名故忍而就于此项王亡将钟离昧家在伊庐素与信善项王死后败昧亡归信汉王怨昧闻其在楚诏楚捕昧之信初之国行县邑陈兵出入汉六年人有上书变告楚王信欲反髙帝以书闻上患之用陈平计谋天子巡狩防诸侯南方有云梦发使告诸侯防陈吾将伪游于云梦者实欲袭信信弗知髙祖且至楚信欲发兵反自度无罪欲谒上恐见禽人或説信曰斩昧谒上上必喜无亡患信见昧计事昧曰汉所以不击取楚以昧在公所若欲捕我以自媚于汉吾今日死公亦随手亡矣乃骂信曰公非长者卒自刭信持其首谒髙祖于陈上高祖令武士缚信载后车信曰果若人言狡死走良狗烹亨髙鸟尽良弓藏敌国破谋臣亡天下已定我固当烹上曰人告公反遂械系信至雒阳赦信罪以为淮隂侯信知汉王畏恶其能常称病疾不朝从信由此日夜怨望居常鞅鞅羞与绛灌等列信常尝过樊将军哙哙跪趋拜送迎言称臣曰大王乃肯临臣信出门笑曰生乃与哙等为伍上常尝从容与信言诸将能不各有差上问曰如我能将防何信曰陛下不过能将十万上曰于君如公何如曰如臣多多而益善办耳上笑曰多多益善办何为为我禽信曰陛下不能将兵而善将将此乃信之所以为陛下禽也且陛下所谓天授非人力也后陈豨拜为钜鹿守代相监边辞于淮隂侯信淮隂侯信挈其手辟左右与之步于庭数匝仰天而叹曰子可与言乎吾欲与子有言也豨因曰唯将军令之命淮隂侯信曰公之所居天下精兵处也而公陛下之信幸臣也人言公之畔反陛下必不信再至陛下乃疑矣三至必怒而自将吾为公从中起天下可图也陈豨素知其能也信之曰谨奉教汉十一年陈豨果反上髙帝自将而往信称病不从隂使人至之豨所曰第举兵吾从此助公信乃谋而与家臣谋夜诈诏赦诸官徒奴欲发以兵袭吕后太子部署已定待豨报其舍人得罪于信信囚欲杀之舍人弟上书变告信欲反状于吕后吕后欲召恐其党不就乃与萧相国谋诈令人从上帝所来言称豨已得死破列侯羣臣皆贺相国绐信曰虽疾病彊入贺信入吕后使武士缚信斩之长乐钟室信方斩之曰吾悔不用蒯通之计乃反为儿女子所诈岂非天哉遂夷信三族髙祖已从破豨军来归至见闻信死且喜且怜哀之问曰信死亦何言吕后曰信言恨不用蒯通计道其语髙祖曰是此齐辩士蒯通也召欲亨之通至自説释弗诛语在通【汉书信传止此以下入蒯通接前阳狂为巫】天下既定后信以罪废为淮隂侯谋反被诛临死叹曰悔不用蒯通之言死于儿女子之手髙祖曰是齐辩士蒯通乃乃诏齐捕召蒯通蒯通至上曰若教淮隂侯反乎对曰然臣固教之竖子不用臣之防故令自夷于此如彼竖子用臣之计陛下安得而夷之乎上怒曰欲烹之通曰嗟乎寃哉烹也上曰若教韩信反何也对通曰秦之纲絶而维弛山东大扰异姓并起英俊乌集秦失其鹿天下共逐之于是髙材疾足者先得焉跖之狗吠尧尧非不仁狗固各吠非其主当是彼时臣唯独知齐王韩信非知陛下也且秦失其鹿天下共逐之髙材者先得天下鋭精持锋匈匈争欲为陛下所为者甚众顾力不能耳又可尽烹之殚诛邪髙祖曰置上乃赦之乃释通之罪至齐悼恵王时曹参为相礼下贤人请通为客初齐王田荣怨项羽谋举兵叛之劫齐士不与者死齐处士东郭先生梁石君在劫中彊从及田荣败二人丑之相与入深山隠居客谓通曰先生之于曹相国拾遗举过显贤进能齐国莫若先生者先生知梁石君东郭先生世俗所不及何不进之于相国乎通曰诺臣之里妇与里之诸毋相善也里妇夜亡肉姑以为盗怒而逐之妇晨去过所善诸母语以事而谢之里母曰汝安行我今令而家追汝矣即束緼请火于亡肉家曰昨暮夜犬得肉争鬭相杀请火治之亡肉家遽追呼其妇故里母非谈説之士也束緼乞火非还妇之道也然物有相感事有适可臣请乞火于曹相国乃见相国曰妇人有夫死三日而嫁者有幽居守寡不出门者足下即欲求妇何取曰取不嫁者通曰然则求臣亦犹是也彼东郭先生梁石君齐之俊士也隠居不嫁未尝卑节下意以求仕也愿足下使人礼之曹相国曰敬受命皆以为上宾通论战国时説士权变亦自序其説凡　八十一首号曰隽永初通善齐人安其生安其生尝干项羽羽不能用其策而项羽欲封此两人两人卒不肯受太史公曰吾如淮隂淮隂人为余言韩信虽为布衣时其志与众异其母死贫无以葬然乃行营髙敞地令其旁可置万家余视其母冢良然假令韩信学道谦让不伐已功不矜其能则庶防哉于汉家勲可以比周召太公之徒后世血食矣不务出此而天下已集乃谋畔逆夷灭宗族不亦宜乎





　　班马异同卷十
&lt;史部,正史类,班马异同&gt;
　　钦定四库全书
　　班马异同卷十一
　　宋　倪思　编
　　樊郦滕灌列传第三十五　史记九十五
　　樊郦滕灌靳周第十一　　汉书四十一
　　舞阳侯樊哙者沛人也以屠狗为事后与髙祖俱隠于芒砀山泽间陈胜初起萧何曹参使哙求迎从髙祖起丰攻下沛髙祖立为沛公以哙以为舍人从攻胡陵方与还守丰击泗水监丰下破之复东定沛破泗水守薛西与司马战砀东郤敌斩首十五级赐爵国大夫常从沛公击章邯军濮阳攻城先登斩首二十三级赐爵列大夫复常从从攻城阳城先登下户牖破李由军斩首十六级赐上间闻爵从攻围圉都尉东郡守尉于成武郤敌斩首十四级捕虏十一六人赐爵五大夫从击攻秦军出亳南河间守军于扛杠里破之击破赵贲军开封北以郤敌先登斩侯一人首六十八级捕虏二十七六人赐爵卿从攻破熊军于曲遇攻宛陵先登斩首八级捕虏四十四人赐爵封号贤成君从攻长社轘辕絶河津东攻秦军于尸乡南攻秦军于犨破南阳守齮于阳城东攻宛城先登西至郦以郤敌斩首二十四级捕虏四十人赐重封攻武闗至霸上斩都尉一人首十级捕虏百四十六人降卒二千九百人项羽在戏下欲攻沛公沛公从百余骑因项伯面见项羽谢无有闭闗事项羽既飨军士中酒亚父谋欲杀沛公令项庄拔劒舞坐中欲击沛公项伯常肩屏蔽沛公之时独沛公与张良得入坐樊哙在居营外闻事急乃持鐡盾入初入到营营卫止哙哙直撞入立帐下项羽目之问为谁张良曰沛公参乘樊哙也项羽曰壮士赐之巵酒彘肩哙既饮酒拔劔切肉食尽之项羽曰能复饮乎哙曰臣死且不辞岂特巵酒乎且沛公先入定咸阳暴师霸上以待大王大王今日至聴小人之言与沛公有隙臣恐天下解心疑大王也项羽黙然沛公如厠麾樊哙去既出沛公留车骑独骑一马与樊哙等四人步从从间道山下走归走霸上军而使张良谢项羽项羽亦因遂已无诛沛公之心矣是日微樊哙奔入营诮谯让项羽沛公事防殆明后数日项羽入屠咸阳立沛公为汉王汉王赐哙爵为列侯号临武侯迁为郎中从入汉中还定三秦别击西丞白水北雍拥轻车骑于雍南破之从攻雍斄城先登击章平军好畤攻城先登陷陈斩县令丞各一人首十二级虏二十人迁为郎中骑将从击秦军车骑壤东郤敌迁为将军攻赵贲下郿槐里柳中咸阳灌废丘最至栎阳赐食邑杜之樊乡从攻项籍屠煑枣击破王武程处军于外黄攻邹鲁瑕丘薛项羽败汉王于彭城尽复取鲁梁地哙还至荥阳益食平隂二千戸以将军守广武一嵗项羽引而东从髙祖击项籍下阳夏虏楚周将军卒四千人围项籍于陈大破之屠胡陵项籍既死汉王为帝即皇帝位以哙坚守战有功益食邑八百户其秋从髙祖攻反燕王臧荼反哙从攻虏荼定燕地楚王韩信反哙从至陈取信定楚更赐爵列侯与诸侯剖符世世勿絶食舞阳号为舞阳侯除前所食以将军从髙祖攻反者韩王信于代自霍人以往至云中与绛侯等共定之益食千五百户因击陈豨与曼丘臣军战襄国破栢人先登降之定清河常山凡二十七县残东垣迁为左丞相破得綦毋卬尹潘军于无终广昌破豨别将胡人王黄军于代南因击韩信军于参合军所将卒斩韩信破击豨胡骑横谷斩将军赵既虏代丞相冯梁守孙奋大将王黄将军大卜将一人太仆解福等十人与诸将共定代乡邑七十三其后燕王卢绾反哙以相国击卢绾破其丞相抵蓟南定燕地凡县十八乡邑五十一益食邑千三百戸定食舞阳五千四百戸从斩首百七十六级虏二百八十八七人别破军七下城五定郡六县五十二得丞相一人将军十二三人二千石以下至三百石十一二人哙以吕后女弟吕须为妇生子伉故其比诸将最亲先黥布反时髙祖帝尝病甚恶见人卧禁中诏户者无得入羣臣羣臣绛灌等莫敢入十余日哙乃乃排闼直入大臣随之上独枕一宦者卧哙等见上流涕曰始陛下与臣等起丰沛定天下何其壮也今天下已定又何惫也且陛下病甚大臣震恐不见臣等计事顾独与一宦者絶乎且陛下独不见赵髙之事乎髙帝笑而起其后卢绾反髙帝使哙以相国击燕是时髙帝病甚人有恶哙党于吕氏即上一日宫车晏驾则哙欲以兵尽诛灭戚氏赵王如意之属髙帝闻之大怒乃使陈平载绛侯代将而即军中斩哙陈平畏吕后执哙诣长安至则髙祖帝已崩吕后释哙使得复爵邑孝惠六年樊哙卒薨諡为曰武侯子伉嗣代侯而伉母吕须亦为临光侯髙后时用事专颛权大臣尽畏之伉代侯九嵗髙后崩大臣诛诸吕吕须婘属等因诛伉舞阳侯中絶数月孝文帝既立乃复封哙他庶子市人为舞阳侯复故爵邑市人立二十九嵗卒薨諡为曰荒侯子他广嗣代侯六嵗侯家其舍人得罪他广怨之乃上书曰言荒侯市人病不能为人令其夫人与其弟乱而生他广他广实非荒侯子不当代后诏下吏孝景中六年他广夺侯为庶人国除免平帝元始二年继絶世封哙孙之子章为舞阳侯邑千户曲周侯郦商者髙阳人也陈胜起时商聚少年东西略人得数千人沛公略地至陈留六月余商以所将卒四千人属沛公于岐从攻长社先登赐爵封信成君从沛公攻缑氏絶河津破秦军雒阳东从攻下宛穰定十七县别将攻旬闗西定汉中项羽灭秦立沛公为汉王汉王赐商爵信成君以将军为陇西都尉别将定北地上郡破章邯别将雍将军于乌氏周类军栒邑苏驵军于泥阳赐食邑武城六千戸以陇西都尉从击项籍军五月出钜野与钟离昧战疾鬬受梁相国印益食邑四千户以梁相国将从击项羽二嵗三月攻胡陵项羽既已死汉王为即帝位其秋燕王臧荼反商以将军从击荼战龙脱先登陷阵破荼军易下郤敌迁为右丞相赐爵列侯与诸侯剖符世世勿絶食邑涿郡五千户号曰涿侯以右丞相别定上谷因攻代受赵相国印以右丞相赵相国别与绛侯等定代郡鴈门得代丞相程纵守相郭同将军已以下至六百石十九人还以将军为将太上皇卫一嵗七十月以右丞相击陈豨残东垣又以右丞相从髙帝系黥布攻其前拒垣陷两陈得以破布军更食封为曲周侯食邑五千一百户除前所食凡别破军三降定郡六县七十三得丞相守相大将军各一人小将军二人二千石已以下至六百石十九人商事孝惠帝吕后吕髙后时崩商病疾不治事其子寄字况与吕禄善及髙后崩大臣欲诛诸吕吕禄为将军军于北军太尉勃不得入北军于是乃使人劫郦商令其子况寄绐吕禄吕禄信之故与出游而太尉勃乃乃得入据北军遂以诛诸吕商是嵗商卒薨谥为曰景侯子寄嗣代侯天下称郦况卖交友也孝景前三年时呉楚齐赵反上以寄为将军围赵城十七月不能下得俞侯栾布自平齐来乃乃下赵城灭赵王自杀除国孝景中二年寄欲取平原君为夫人景帝怒下寄吏有罪夺侯免景帝上乃乃以封商他它子坚为缪侯续郦氏奉商后缪靖侯卒子康侯遂成立遂成卒子怀侯世宗立世宗卒至孙子侯终根立武帝时为太常坐法巫蛊诛国除元始中赐髙祖时功臣自郦商以下子孙爵皆闗内侯食邑凡百余人
  </div>
  <div class="pagination">
   <a href="班马异同.html">
    上一页
   </a>
   <a href="班马异同.html">
    1
   </a>
   <span class="current-page">
    2
   </span>
   <a href="班马异同_page3.html">
    3
   </a>
   <a href="班马异同_page4.html">
    4
   </a>
   <a href="班马异同_page5.html">
    5
   </a>
   <a href="班马异同_page6.html">
    6
   </a>
   <a href="班马异同_page7.html">
    7
   </a>
   <a href="班马异同_page3.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
