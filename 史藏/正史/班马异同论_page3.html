<!DOCTYPE html>
<html>
<head>
    <meta charset="UTF-8">
    <title>班马异同论 - 第 3 页/共 10 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>班马异同论 - 第 3 页/共 10 页</h1>
    <div class="content">万二百级获五王五王母单于阏氏王子五十九人相国将军当户都尉六十三人师大率减什 
三益封去病五千四百户赐挍尉从至小月氏者爵左庶长鹰击司马破奴再从骠票骑将军斩 
遬濮王捕稽且王右千骑将得王王母各一人王子以下四十一人捕虏三千三百三十人前行 
捕虏千四百人以千五百户封破奴为从骠票侯挍尉句王髙不识从骠票骑将军捕呼于屠耆 
王王子以下十一人捕虏千七百六十八人以千一百户封不识为冝冠侯挍尉仆多有功封为 
辉渠侯合骑侯敖坐行留不与骠票骑将军会当斩赎为庶人诸宿将所将士马兵亦不如骠骑 
去病骠骑去病所将常选然亦敢深入常与壮骑先其大将军军亦有天幸未甞困絶也然而诸 
宿将常坐留落不遇耦由此骠骑去病日以亲贵比大将军其秋后单于怒浑邪王居西方数为 
汉所破亡数万人以骠票骑之兵也单于怒欲召诛浑邪王浑邪王与休屠王等谋欲降汉使人 
先遣使向邉境要遮汉人令报天子要道邉是时大行李息将城河上得浑邪王使即驰传以闻 
天子上闻之于是恐其以诈降而袭邉乃令骠骑将军去病将兵往迎之骠骑去病既渡度河与 
浑邪王众相望浑邪王裨王将见汉军而多欲不降者颇遁去骠骑去病乃驰入得与浑邪王相 
见斩其欲亡者八千人遂独遣浑邪王乗传先诣行在所尽将其众渡度河降者数万人号称十 
万既至长安天子所以赏赐者数十巨巨万封浑邪王万户为漯阴侯封其裨王呼毒尼为下摩 
侯鹰庇雁疪为辉渠侯禽黎为河綦侯大当户铜离调虽为常乐侯于是天子上嘉骠骑去病之 
功曰骠票骑将军去病率师攻征匈奴西域王浑邪王及厥众萌咸相犇于率以军粮接食并将 
控弦万有余人诛獟駻悍获捷首虏八千余级降异国之王三十二人战士不离伤十万之众咸 
毕懐集服仍与兴之劳爰及河塞庶几无亡患幸既永绥矣以千七百户益封骠票骑将军减陇 
西北地上郡戍卒之半以寛天下之繇役居顷之乃乃分徙处降者于邉五郡故塞外而皆在河 
南因其故俗为属国其明年匈奴入右北平定襄杀畧汉千余人其明年天子上与诸将议曰翕 
侯赵信为单于画计常以为汉兵不能度幕轻留今大发士卒其势埶必得所欲是岁元狩四年 
也元狩四年春上令大将军青骠票骑将军去病将各五万骑步兵转者踵军数十万而敢力战 
深入之士皆属骠骑去病骠骑去病始为出定襄当单于捕虏虏言单于东乃乃更令骠骑去病 
出代郡令大将军青出定襄郎中令李广为前将军太仆公孙贺为左将军主爵赵食其为右将 
军平阳侯襄为后将军皆属大将军兵即度幕人马凡五万骑与骠骑等咸击匈奴单于赵信为 
单于谋曰汉兵既即度幕人马罢匈奴可坐收虏耳乃乃悉逺北其辎重皆以精兵待幕北而适 
直大将军青军出塞千余里见单于兵陈而待于是大将军青令武刚车自环为营而纵五千骑 
往当匈奴匈奴亦纵从可万骑会日且入而大风起砂沙砾击面两军不相见汉益纵左右翼绕 
单于单于视汉兵多而士马尚强战而匈奴不利薄暮单于遂乗六臝壮骑可数百直冒汉围西 
北驰去时已昏汉匈奴相纷挐杀伤大当汉军左挍捕虏言单于未昏而去汉军因发轻骑夜追 
之大将军靑军因随其后匈奴兵亦散走迟会明行二百余里不得单于颇捕斩首虏万余级遂 
至窴颜山赵信城得匈奴积粟食军军留一日而还悉烧其城余粟以归大将军靑之与单于会 
也而前将军广右将军食其军别从东道或失道后击单于大将军引还过幕南乃得乃相逢前 
将军右将军大将军青欲使使归报令长史簿责前将军广广自杀右将军食其至下吏赎为庶人大将军青军入塞凡斩捕首虏万九千级是时匈奴众失单于十余日右谷蠡王闻之自立为单于单于后得其众右王乃乃去单于之号骠骑将军去病亦将五万骑兵车重与大将军军等而无亡裨将悉以李敢等为大挍当裨将出代右北平二千余里直左方兵所斩捕功已多于大将军青军既皆还天子上曰骠票骑将军去病率师躳将所获荤粥之士约轻赍絶大幕涉获单于章渠以诛北车耆转击左大将军斩双获旗鼓歴涉离度难侯济弓闾卢获屯头王韩王等三人将军相国当户都尉八十三人封狼居胥山禅于姑衍登临翰海执卤讯获丑七万有四百四十三级师率减什三二取食于敌逴卓行殊逺而粮不絶以五千八百户益封骠票骑将军右北平太守路博徳属骠票骑将军会与兴城不失期从至梼余山斩首捕虏二千七八百级以千六百户封博徳为符邳离侯北地都尉邢卫山从骠票骑将军获王以千二百户封山为义阳侯故归义侯因淳王复陆支楼专剸王伊即靬皆从骠票骑将军有功以千三百户封复陆支为壮杜侯以千八百户封伊即靬为众利侯从骠票侯破奴昌武侯安稽从骠票骑有功益封各三百户渔阳太守解挍尉敢皆获得鼓旗鼓赐爵为闗内侯解食邑三百户敢二百户挍尉自为爵大左庶长军吏卒为官赏赐甚多而大将军青不得益封军吏卒皆无封侯者唯河西太守常恵云中太守遂成受赏遂成秩诸侯相赐食邑二百户黄金百斤惠爵关内侯两军之出塞塞阅官及私马凡十四万匹而后复入塞者不满三万匹乃乃益置大司马位及大将军骠票骑将军皆为大司马定令令骠票骑将军秩禄与大将军等自是之后大将军青日退衰而骠骑去病日益贵举大将军靑故人门下多去事骠骑去病辄得官爵唯独任安不肻去骠骑将军去病为人少言不泄有气敢任往天子上甞欲教之孙吴孙兵法对曰顾方畧何如耳不至学古兵法天子上为治第令骠骑视之对曰匈奴未不灭无以家为也由此上益重爱之然少而侍中贵不省士其从军天子上为遣太官赍数十乗既还重车余弃粱肉而士有饥者其在塞外卒乏粮或不能自振而骠骑去病尚穿域蹋躢鞠也事多此类大将军青为人仁善喜士退让以和柔自媚于上然于天下未有称也骠骑将军去病自四年军后三年岁元狩六年而卒薨天子上悼之发属国甲军陈自长安至茂陵为冢像象祁连山谥之并武与广地曰景桓侯子嬗嗣代侯嬗少字子侯上爱之幸其壮而将之居六岁元封元年嬗为奉车都尉从封泰山而薨卒谥哀侯无子絶国除自骠骑将军去病死后大将军青长子冝春侯伉坐法失侯后五岁伉弟二人阴安侯不疑及发干侯登皆坐酎金失侯失侯后二岁冠军侯国除絶其后四年元封五年大将军青卒薨谥为曰烈侯子伉嗣代为长平侯六年坐法免自大将军青围单于之后十四年岁而卒竟不复击匈奴者以汉马少而又方南诛两越东伐朝鲜击羌西南夷以故乆不伐胡初青既尊贵而平阳侯曹寿有恶疾就国长公主问列侯谁贤者左右皆言大将军主笑曰此出吾家常骑从我奈何左右曰于今尊贵无比于是长公主风白皇后皇后言之上乃诏青大将军以其得尚平阳公主与主合葬起冢象庐山云故长平侯伉代侯六岁坐法失侯左右两大将军及诸裨将名最大将军青凡七出击匈奴斩捕首虏五万余级一与单于战收河南地遂置朔方郡再益封凡万一六千八三百户封三子为侯侯千三百户并之二万五千七二百户其挍尉裨将及挍尉以从大将军侯者九人其裨将及挍尉已为特将者十四五人为裨将者曰李广张骞公孙贺李蔡曹襄韩说苏建皆自有传无传者曰
将军公孙贺贺义渠人其先胡种贺父浑邪景帝时为平曲侯坐法失侯贺武帝为太子时舍人武帝立八岁以太仆为轻车将军军马邑后四岁以轻车将军出云中后五岁以骑将军从大将军有功封为南窌侯后一岁以左将军再从大将军出定襄无功后四岁以坐酎金失侯后八岁以浮沮将军出五原二千余里无功后八岁以太仆为丞相封葛绎侯贺七为将军出击匈奴无大功而再侯为丞相坐子敬声与阳石公主姧为巫蛊族灭无后汉书别传
将军李息郁郅人也事景帝至武帝立八岁为材官将军军马邑后六岁为将军出代后三岁为将军从大将军出朔方皆无功凡三为将军其后常为大行
将军公孙敖义渠人以郎事武景帝至武帝立十二岁为骠骑将军出代亡卒七千人当斩赎为庶人后五岁以挍尉从大将军有功封为合骑侯后一岁以中将军从大将军再出定襄无功后二岁以将军出北地后骠骑失期当斩赎为庶人后二岁以挍尉从大将军无功后十四岁以因杅将军筑受降城七岁复以因杅将军再出击
匈奴至余吾亡士卒多下吏当斩诈死亡居民间五六岁后发觉复击坐妻为巫蛊族凡四为将军出击匈奴一侯
将军李沮云中人事景帝武帝立十七岁以左内史为强弩将军后一岁复为强弩将军
将军李蔡成纪人也事孝文帝景帝武帝以轻车将军从大将军有功封为乐安侯已为丞相坐法死汉书别传将军张次公河东人以挍尉从卫大将军青有功封为岸头侯其后太后崩为将军军北军后一岁为将军复从大将军凡再为将军后坐法失侯次公父隆轻车武射也以善射景帝幸近之也
将军苏建杜陵人以挍尉从卫将军青有功为平陵侯以将军筑朔方后四岁为游击将军从大将军出朔方后一岁以右将军再从大将军出定襄亡翕侯失军当斩赎为庶人其后为代郡太守卒冢在大犹乡汉书别传
将军赵信以匈奴相国降为翕侯武帝立十七岁八年为前将军与单于匈奴战败降匈奴
将军张骞以使通大夏还为挍尉从大将军有功封为博望侯后三岁为将军出右北平失期当斩赎为庶人其后使通乌孙为大行而卒冢在汉中汉书别传
将军赵食其祋祤人也武帝立二十二岁八年以主爵都尉从大将军斩首六百六十级元狩三年赐爵闗内侯黄金百斤明年为右将军从大将军出定襄迷失道当斩赎为庶人
将军曹襄以平阳侯为后将军从大将军出定襄襄曹参孙也汉书别传
将军韩说弓髙侯庶孙也以挍尉从大将军有功为龙頟侯坐酎金失侯元鼎六年以待诏为横海将军击东越有功为按道侯以太初三年为游击将军屯于五原外列城为光禄勲掘蛊太子宫卫太子杀之汉书别传
将军郭昌云中人也以挍尉从大将军元封四年以太中太夫为拔胡将军屯朔方还击昆明无功夺印
将军荀彘太原广武人以御见侍中用为挍尉数从大将军以元封三年为左将军击朝鲜无功以坐捕楼船将军坐法死诛
最骠票骑将军去病凡六出击匈奴其四出以将军斩捕首虏首十一万余级及浑邪王以众降数万遂开河西酒泉之地西方益少胡四益封凡万五七千一七百户其挍尉吏有功为侯者凡六人而后为将军者二人
将军路博徳西河平州人以右北平太守从骠票骑将军有功封为符邳离侯骠票骑死后博徳以卫尉为伏波将军伐破南越益封其后坐法失侯为强弩都尉屯居延卒
将军赵破奴故九太原人甞亡入匈奴已而归汉为骠票骑将军司马出北地时有功封为从骠票侯坐酎金失侯后一岁为匈河将军攻胡至匈河水无功后二一岁击虏楼兰王后复封为浞野侯后六岁以为浚稽将军将二万骑击匈奴左贤王左贤王与战兵八万骑围破奴破奴生为虏所得遂没其军居匈奴中十岁复与其太子安国亡入汉后坐巫蛊族自卫氏兴大将军青首封其后枝支属五人为五侯凡二十四岁而五侯尽皆夺国卫氏无为侯者征和中戾太子败卫氏遂灭而霍去病弟光贵盛自有传
太史公赞曰苏建语余曰吾甞说责大将军至尊重而天下之贤士大夫毋无称焉愿将军观古名将所招选择贤者勉之哉大将军青谢曰自魏其武安之厚宾客天子甞切齿彼亲附待士大夫招贤绌黜不肖者人主之柄也人臣奉法遵职而已何与招士骠票骑亦放方此意其为将如此
班马异同卷二十五
平津侯主父列传第五十二史记一百一十二
公孙传第二十八汉书五十八
主父徐严列传第三十四汉书六十四
丞相公孙者齐菑川国薛县人也字季少时为薛狱吏有辠免家贫牧豕海上年四十余乃学 
春秋杂说养后母孝谨建元元年天子武帝初即位招贤良文学之士是时年六十征以贤良 
征为博士使匈奴还报不合上意上怒以为不能乃移病免归元光五年有诏复征贤良文学 
菑川国复推上公孙让谢国人曰臣前已甞西应命以用不能罢归愿更推选国人固推 
至太常太常令所征儒士各对上诏诸儒制曰葢闻上古至治画衣冠异章服而民不犯阴 
阳和五谷登六畜蕃甘露降风雨时嘉禾兴朱中生山不童泽不涸麟鳯在郊薮龟龙游于沼河 
洛出图书父不丧子兄不哭弟北发渠搜南抚交趾舟车所至人迹所及跂行喙息咸得其宜朕 
甚嘉之今何道而臻乎此子大夫修先圣之术明君臣之义讲论洽闻有声乎当世敢问子大夫 
天人之道何所本始吉凶之效安所期焉禹汤水旱厥咎何由仁义礼智四者之宜当安设施属 
统垂业物鬼变化天命之符废兴何如天文地理人事之纪子大夫习焉其悉意正议详具其对 
着之于篇朕将亲览焉靡有所隠对曰臣闻上古尧舜之时不贵爵赏而民劝善不重刑罚而 
民不犯躬率以正而遇民信也末世贵爵厚赏而民不劝深刑重罚而奸不止其上不正遇民不 
信也夫厚赏重刑未足以劝善而禁非必信而已矣是故因能任官则分职治去无用之言则事 
情得不作无用之器则赋敛省不夺民时不妨民力则百姓富有徳者进无徳者退则朝廷尊有 
功者上无功者下则羣臣逡罚当罪则奸邪止赏当贤则臣下劝凡此八者治民之本也故民者 
业之则不争理得则不怨有礼则不暴爱之则亲上此有天下之急者也故法不远义则民服而 
不离和不远礼则民亲而不暴故法之所罚义之所去也和之所赏礼之所取也礼义者民之所 
服也而赏罚顺之则民不犯禁矣故画衣冠异章服而民不犯者此道素行也臣闻之气同则从 
声比则应今人主和徳于上百姓和合于下故心和则气和气和则形和形和则声和声和则天 
地之和应矣故阴阳和风雨时甘露降五谷登六畜蕃嘉禾兴朱生山不童泽不涸此和之至 
也故形和则无疾无疾则不夭故父不丧子兄不哭弟徳配天地明并日月则麟鳯至龟龙在郊 
河出图洛出书远方之君莫不说义奉币而来朝此和之极也臣闻之仁者爱也义者宜也礼者 
所履也智者术之原也致利除害兼爱无私谓之仁明是非立可否谓之义进退有度尊卑有分 
谓之礼擅杀生之柄通壅塞之涂权轻重之数论得失之道使远近情伪必见于上谓之术凡此 
四者治之本道之用也皆当设施不可废也得其要则天下安乐法设而不用不得其术则主蔽 
于上官乱于下此事之情属统垂业之本也臣闻尧遭鸿水使禹治之未闻禹之有水也若汤之 
旱则桀之余烈也桀纣行恶受天之罚禹汤积徳以王天下因此观之天徳无私亲顺之和起逆 
之害生此天文地理人事之纪臣弘愚戅不足以奉大对时对者百余人太常奏弘第居下策奏 
天子擢弘对为第一召入见状容貌甚丽拜为博士待诏金马门弘复上疏曰陛下有先圣之位 
而无先圣之名有先圣之民而无先圣之吏是以势同而治异先世之吏正故其民笃今世之吏 
邪故其民薄政而不行令倦而不聴夫使邪吏行币政用倦令治薄民民不可得而化此治之 
所以异也臣闻周公旦治天下朞年而变三年而化五年而定唯陛下之所志书奏天子以册书 
答曰问弘称周公之治弘之材能自视孰与周公贤弘对曰愚臣浅薄安敢比材于周公虽然愚 
心晓然见治道之可以然也夫虎豹马牛禽兽之不可制者也及其教驯服习之至可牵持驾服 
唯人之从臣闻揉曲木者不累日销金石者不累月夫人之于利害好恶岂比禽兽木石之类哉 
朞年而变臣尚窃迟之上异其言是时方通西南夷道置郡巴蜀民苦之诏使视之焉还奏 
事盛毁西南夷无所用上不聴为人恢竒多闻常称以为人主病不广大人臣病不俭节为 
布被食不重肉后母死服丧三年毎朝会议开陈其端令使人主自择不肯面折庭争于是天子 
上察其行敦慎厚辩论有余习文法吏事而又縁饰以儒术上大说之一二岁中至左内史奏 
事有所不可不肯庭辩之甞与主爵都尉汲黯请间汲黯先之推其后天子上常说所言皆 
聴以此日益亲贵甞与公卿约议至上前皆倍背其约以顺上汲黯庭诘曰齐人多诈而无情 
实始为与臣等建此议今皆倍背之不忠上问弘弘谢曰夫知臣者以臣为忠不知臣者以臣为 
不忠上然言左右幸臣每毁弘上益厚遇之弘为人谈笑多闻常称以为人主病不广大人臣 
病不俭节养后母孝谨后母卒服丧三年为内史数年元朔三年张欧免以为迁御史大夫是 
</div>
    <div class="pagination">
<a href="班马异同论_page2.html">上一页</a><a href="班马异同论.html">1</a><a href="班马异同论_page2.html">2</a><span class="current-page">3</span><a href="班马异同论_page4.html">4</a><a href="班马异同论_page5.html">5</a><a href="班马异同论_page6.html">6</a><a href="班马异同论_page7.html">7</a><a href="班马异同论_page8.html">8</a><a href="班马异同论_page9.html">9</a><a href="班马异同论_page10.html">10</a><a href="班马异同论_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
