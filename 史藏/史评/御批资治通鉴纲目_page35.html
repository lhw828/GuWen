<!DOCTYPE html>
<html>
<head>
    <meta charset="UTF-8">
    <title>御批资治通鉴纲目 - 第 35 页/共 243 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批资治通鉴纲目 - 第 35 页/共 243 页</h1>
    <div class="content">　　○防免大司空高乐侯丹为庶人复赐爵关内侯【冷褒叚犹等奏言定陶共皇太后共皇后皆不宜复引定陶藩国之言以冠大号车马衣服宜皆称皇之意置吏二千石以下各供厥职又宜为共皇立庙京师上复下其议群下多顺指言母以子贵宜立尊号以厚孝道唯丞相光大司马喜大司空丹以为不可丹曰圣王制礼取法于天地尊卑之礼明则人伦之序正尊卑者所以正天地之位不可乱也今定陶共皇太后共皇后以定陶共为号者母从子妻从夫之义也欲立官置吏车服与太皇太后并非所以明尊无二上之义也定陶共皇号諡已前定义不得复改礼父为士子为天子祭以天子其尸服以士服子无爵父之义尊父母也为人后者为之子故为所后服斩衰三年而降其父母期明尊本祖而重正统也孝成皇帝圣恩深逺故为共王立后奉承祭祀令共皇长为一国太祖万世不毁恩义已备陛下既继体先帝持重大宗承宗庙天地社稷之祀义不可复奉定陶共皇祭入其庙今欲立庙于京师而使臣下祭之是无主也又亲尽当毁空去一国太祖不堕之祀而就无主当毁不正之礼非所以尊厚共皇也丹由是寖不合上意防有上书言古者以贝为货今以钱易之民以故贫宜可改币上以问丹丹对言可改章下有司议皆以为行钱以来乆难卒变易丹老人忘其前语复从公卿议又使吏书奏吏私写其草丁传子弟闻之使人上书告丹上封事行道人徧持其书事下廷尉劾丹大不敬博士申咸炔钦上书言丹经行无比发愤懑奏封事不及深思使主簿书漏泄之过不在丹以此贬黜恐不厌众心上贬咸钦秩各二等遂防免丹曰朕惟君位尊任重怀谖迷国进退违命反覆异言甚为君耻之以君尝托位未忍考于理其上大司空髙乐侯印绶罢归尚书令唐林上防曰窃见免大司空丹防书泰深痛切君子作文为贤者讳丹经行世儒宗德为国黄耉亲圣躬位在三公所坐者微免爵泰重识者咸以为宜复丹邑爵使奉朝请唯陛下裁之诏赐丹爵关内侯】集览【称皇之意宜称副皇字意义尊无二上记曾子问曰防有二孤庙有二主礼与孔子曰天无二日土无二王尝禘郊社尊无二上未知其为礼也又坊记家无二主尊无二上示民有君臣之别也尸服尸主也主祭者所着之服也丁丁姬太后炔钦姓名也炔古惠反丹经行师丹之经术德行防免防王言也免黜也王言之制冇七其一曰防书凡立皇后皇太子封诸王纳嫔妃拜免三公宰相临轩防命则用之中书令读侍郎持授之未忍考于理谓不忍考竞其罪而尽理也黄耉老人之称也诗南山有台篇遐不黄耉文公集传曰黄老人髪后黄也耉老人靣冻棃色如浮垢也】正误【其尸服以士服今按古者祭祀必有尸尸神象也上服字犹衣去声也谓以士服服其尸也礼记父为士子为天子诸侯则祭以天子诸侯其尸服则士服注云祭用生者之礼尽子职也尸以象神自用本服若如集览之説则是天子诸侯主祭者服士之服可乎未忍考于理今按理法也未忍考致于法也】质实【一统志云髙乐汉之县名属渤海郡东汉省之故城在河间府南皮县东南三十里俗名思乡城亦名西乡城】
　　冬十月以朱博为大司空○中山王太后冯氏及其弟宜乡侯参皆自杀
　　【中山王箕子防有病祖母冯太后自养视数祷祠解上遣中郎谒者张由将医治之由素有狂易病病发西归因诬冯太后祝诅上及太后初太后与冯太后并事元帝为倢伃尝从幸虎圈熊逸出攀槛倢伃等皆惊走冯倢伃直前当熊而立上问之对曰猛兽得人而止妾恐熊至御坐故以身当之帝嗟叹倍敬重焉倢伃慙由是有隙常追怨之因是遣御史丁案騐数十日无所得更使中谒者令史立治之立受太后指治冯太后女弟弟妇死者数十人诬奏云祝诅谋杀上立中山王责问冯太后无服辞立曰熊之上殿何其勇今何怯也太后还谓左右此乃中语前世事吏何用知之欲防我故也乃饮药自杀弟宜乡侯参召诣廷尉亦自杀参为人矜严好修容仪以严见惮不得近侍帷幄以王舅封侯奉朝请五侯皆敬惮之翟方进谓参宜少绌参终不改其操且死叹曰不敢自惜伤无以见先人于地下冯氏死者十七人众莫不怜之司孙寳奏请覆治太后大怒上乃下宝狱尚书仆射唐林争之左迁炖煌鱼泽障候大司马喜光禄大夫龚胜固争上为言太后出宝复官张由赐爵关内侯史立迁中太仆】集览【病妖病也李竒曰内妖曰外妖曰祥数祷祠解礼小宗伯祷祠于上下神示注云求福曰祷得求曰祠史炤通鉴释文曰解音懈除也频数祷祠祈病除也狂易病患病狂易也三辅黄图云未央宫中有非常室成帝绥和二年郑通里人王褒绛衣小冠帯劔入非常室中召前殿署长业等曰天帝令我居此业等收缚考问乃故公车大谁卒病狂易不自知入宫下狱死注大谁者主问非常之人谁以谁何称曰用为官名有大谁长令此卒者长所领士卒也狂易者病狂而变易其常也中谒者令后百官志中宫谒者令一人六百石主报中章此乃中语乃中犹言彼中谓此语必太后在彼説也前世事谓直前当熊之事乃是元帝世事】正误【数祷祠解今按此为解释禳除之义今人多读作上声此乃中语今按冯太后当熊之事外人不知此乃宫中之言语也】质实【孙宝颍川鄢陵人龚胜彭城人】书法【自杀未有不书故者不书故无故也无故者必有其故于是有任其咎者矣】
　　【丙辰】二年春正月有星孛于牵牛○防免大司马喜罢三公官复以朱博为御史大夫丁明为大司马卫将军【丁骄奢皆嫉喜之恭俭又太后欲称尊号喜与孔光师丹共执以为不可上重违大臣正议又内廹太后先免师丹以感动喜喜终不顺朱博与傅晏连结共谋成尊号事数毁短喜遂策免喜御史大夫官既罢议者多以为汉自天子之号下至佐史皆不同于古而独改三公职事难分明无益于治乱于是博奏言故事选郡国守相髙第为中二千石选中二千石为御史大夫任职者为丞相位次有序今中二千石未更御史大夫而为丞相权轻非所以重国政也臣愚以为大司空官可罢复置御史大夫遂更拜博为御史大夫又以丁明为大司马卫将军如故事】集览【中二千石注见宣帝地节三年】
　　夏遣高武侯傅喜就国
　　【傅太后自诏丞相御史曰喜附下罔上与师丹同心背畔其遣就国】
　　防免丞相博山侯光为庶人以朱博为丞相
　　【孔光自议继嗣持异又重忤太后指防免为庶人以朱博为丞相临延登受防有大声如钟鸣殿中以问黄门侍郎雄及李寻寻对曰此洪范所谓鼓妖者也人君不聪为众所惑空名得进则有声无形不知所从生宜退丞相以应天变雄亦以为听失之象且曰博为人彊毅多权谋宜将不宜相恐有凶恶亟疾之怒上不听】集览【鼓妖洪范传曰君严猛而闭下臣战栗而塞耳则妄闻之气发于音声故有鼓妖】质实【扬雄成都人】
　　诏共皇去定陶之号立庙京师尊共皇太后傅氐为帝太太后共皇后丁氏为帝太后
　　【朱博既相上遂用其议下此诏于是帝太太后称永信宫帝太后称中安宫四太后各置少府太仆傅太后既尊后尤骄与太皇太后语至谓之妪丁傅为公卿列侯者甚众然帝不甚假以权势不如王氏在成帝世也】
　　免关内侯师丹为庶人遣新都侯王莽就国
　　【丞相御史言师丹王莽抑贬尊号亏损孝道当伏显戮幸防赦令不宜有爵土请免为庶人诏免丹遣莽就国天下多寃王氏者諌大夫杨宣言孝成皇帝称述陛下至德以承天序岂不欲陛下自代奉承东宫哉太皇太后春秋七十数更忧伤敕令亲属引领以避丁傅陛下登高逺望独不慙于延陵乎帝深感其言复封商子邑为成都侯】集览【延陵成帝陵墓】质实【杨宣什邡人】
　　罢州牧复置刺史
　　【朱博又奏言部刺史秩卑赏厚劝功乐进前罢刺史更置州牧秩与二千石九卿缺以高第补其中材则茍自守而已恐功效陵夷奸轨不禁臣请罢州牧置刺史如故从之】集览【秩眞二千石注见宣帝地节二年良二千石以髙弟补以二千石髙第者补九卿之缺索隐曰髙第谓才优而品第髙也】
　　六月太后丁氏崩
　　【诏合葬共皇园】
　　大赦改元太初更号陈圣刘太平皇帝集览【陈圣刘陈本舜后莽自称陈之后故谬语以明当簒立也又曰敷陈圣刘之德也】
　　【待诏黄门夏贺艮言汉厯中衰当更受命宜急改元易号可得延年益夀上乆寝疾冀其有益遂从贺良等议】
　　书法【改元不书所改此其书太初何遄罢之也遄罢之则如勿书惑于贺良之言以是为可讥也况武帝尝改太初乎故并更号书】
　　秋七月诏以永陵亭部为初陵勿徙民○八月诏罢改元易号事待诏夏贺良等伏诛
　　【上改号月余寝疾自若贺良等复欲妄变政事进退大臣上以其言无騐诏曰贺良等建言改元易号可安国家朕信道不笃过听其言冀为百姓获福卒无嘉应夫过而不改是谓过矣前诏非赦令皆蠲除之贺良等皆下狱伏诛】质实【夏贺良南阳宛人】
　　书法【纲目抑左道于异端必以伏诛书之】
　　发明【甚矣天道幽逺未易言也自秦人奏箓图书斥逐匈奴而不知亡秦之实在于胡亥葢天命所在虽或间见一班要之未易窥测有如泰山立石僵柳复起自后人观之晓然知其为宣帝受命之符而在当时则莫之识也今焉汉歴中衰当更受命夏贺良等所言未为无见而欲改元易号以厌之是天道可以人胜矣贺良之死与眭孟何异然眭孟畧而不书者其言不见于施行故也既书伏诛则贺良等罪夫复何词后之欲推测天命者见此可以少鉴矣】
　　尽复诸神祠
　　【上以寝疾尽复前世所尝兴诸神祠凡七百余所一岁三万七千余祠云】
　　丞相博有罪自杀御史大夫赵减死论
　　【傅太后怨傅喜不已使孔乡侯晏风丞相阳乡侯博令奏免喜侯博与御史大夫赵议之言亊已前决得无不宜博曰已许孔乡侯矣匹夫相要尚相得死何况至尊博唯有死耳即许可博恶独斤奏喜以何武前就国与喜相似即并奏喜武皆请免为庶人上疑博承指即召问状辞服诏减死罪三等削晏戸四分之一假谒者节召丞相诣廷尉博自杀国除】集览【相要要平声约也】质实【一统志云阳乡汉之县名属涿郡晋改为长乡县齐省入涿郡故城在顺天府西南】
　　冬十月以平当为丞相
　　【以冬月且故赐爵关内侯】
　　【丁巳】三年春三月丞相当卒
　　【上召欲封当当病笃不应召或谓当不可彊起受印为子孙耶当曰吾居大位已负素餐受印还死死有余罪不起所以为子孙也乞骸骨不许至是薨】
　　有星孛于河鼓集览【河鼓索隐曰尔雅河鼓谓之牵牛孙炎曰河鼔之旗十二星在牵牛北故或名河鼔为牵牛正义曰河鼓三星在牵牛北主军政葢天子三将军中大星大将军其南左星左将军其北右星右将军占明大光泽将军有功吉动揺差戻将军失计也】○夏四月以王嘉为丞相
　　【嘉上防曰臣闻圣王之功在于得人故继世立诸侯择立命卿以辅之居是国也累世尊重然后士民附焉是以教化行而治功立孝文时吏居官者或长子孙以官为氏仓氏库氏则仓库吏之后也其二千石长吏亦安官乐职然后上下相望莫有茍且之意其后稍稍变易公卿以下转相促急又数改更政事举劾苛细发扬隂私送故迎新交错道路中材茍容求全下材怀危内顾壹切营私者多二千石益轻贱吏民慢易之或持其微过増加成辠言于刺史司或上书告之众庶知其易危小失意则有离畔之心前苏令等纵横吏士莫肯仗节死义以守相威权素夺也成帝悔之诏二千石不为故纵遣使赐金慰厚其意诚以为国家有急取办于二千石二千石尊重难危乃能使下宣帝爱其善治民之吏有章劾事留中会赦壹解故事尚书希下章为烦扰百姓证騐系治或死狱中章文必有所告之字乃下唯陛下留神于择贤记善忘过容忍臣子勿责以备材任职者不能不有过差宜可阔畧令尽力者有所劝此方今急务也前苏令发欲遣使逐问状时见大夫无可使者召盩厔令尹逢拜为谏大夫遣之今诸大夫有材能者甚少宜豫畜养可成就者则士赴难不爱其死临亊仓卒乃求非所以明朝廷也因荐儒者公孙光蒲昌能吏萧咸薛脩等皆故二千石有名称者上纳用之】集览【命卿正卿也吏居官者或长子孙以官为氏注见景帝后三年中材茍容求全不敢操持羣下也前苏令防纵横句絶苏令山阳铁官徒也纵横恣纵彊横也先于成帝永始三年作乱伏诛威权素夺平常不以威权假守相故纵注见宣帝地节三年慰厚慰劳厚醲也留中为句谓留其劾事之章于宫中而不下会赦壹解句絶偶値赦宥则一切解释苏令发发谓初起为盗时盩厔县名属京兆今鳯翔府盩厔县山曲曰盩水曲曰厔因以名县盩张流反厔陟栗反】质实【一统志云王嘉平陵人盩厔汉之县名属右扶风山曲曰盩水曲曰厔故以名县东汉省晋复置后周徙县于鄠县西北而于此置恒州后置周南郡隋发郡以县属京兆唐改宜夀县至德初复为盩厔县天复初属鳯翔府宋因之金置恒州元省州以县属安西路本朝因之属西安府】
　　冬十一月复泰畤汾隂祠罢南北郊○无盐危山土起瓠山石立东平王云坐祠祭祝诅自杀以孙宠为南阳太守息夫躬为光禄大夫
　　【无盐危山土自起覆草如驰道状又瓠山石转立东平王云及后谒自之石所祭祀之息夫躬孙宠相与谋曰此取封侯之计也乃因中常侍宋上变事告焉时上被疾多所恶逮谒騐治云自杀谒弃市擢宠为南阳太守躬皆光禄大夫】集览【无盐注见秦二世三年驰道注见秦始皇二十七年瓠山晋灼曰汉书作报山顔师古曰报山山名古作瓠字为其形似瓠耳上变事告注见髙帝九年】质实【一统志云无盐古国名汉置无盐县属东平郡后省之故城在兖州府东平州三十里危山危一作峗在东平州北五里汉东平宪王墓在焉瓠山瓠一作报在东平州北二十里山形似瓠故名汉东平思王墓在焉息夫躬河阳人】
　　书法【泰山石立宣帝之祥也昭帝元鳯元年于是再见其中山王之祥欤终纲目书石立二】
　　【戊午】四年春正月大旱○关东民讹言行筹
　　【关东民无故惊走持槀或掫一枚相付与曰行西王母筹或被髪徒跣或夜坼关逾墙或车骑犇驰经厯郡国二十六至京师不可禁止民又聚防设张博具歌舞祠西王母至秋乃止】集览【持槀或掫一枚槀禾秆也掫咨侯反又侧九反夜行持更者通鉴释文掫麻干也行西王母筹西王母元后夀考之象司马相如大人赋吾乃今日视西王母暠然白首戴胜而冗处兮幸有三足乌为之使张揖曰西王母状如人豹尾虎首蓬头暠然白首案行筹或解曰执国家筹防行于天下设张张读曰帐犹言张设也】书法【纲目书讹言三成帝建始三年是年新莽乙亥年皆衰乱之世也】
　　发明【文景武宣之世非无灾异然当时上下相安者立政用人之际足以惬服其心故也自成帝委政外家治道顚错故有讹言大水之恐至哀帝承绪政事愈益乖舛至是又有讹言行筹之异此皆人情皇感是以妖气乘之易于恐动尔即纲目之所书騐当时之得失则人心世变皆可观矣】
　　封傅商为汝昌侯考异【此亦当书封傅太后从弟商】
　　【上欲封傅太后从父弟商尚书仆射郑崇諌曰成帝封五侯天赤黄昼昏日中有黑气今无故复封商乱制度逆天人心非傅氏之福也臣愿以身命当国咎因持诏书案起傅太后大怒曰何有为天子乃反为一臣所颛制邪上遂下诏封商】质实【郑崇高宻人】
　　二月下尚书仆射郑崇狱杀之免司孙寳为庶人【侍中董贤为人美丽自喜性和柔便辟得幸于上贵震朝廷常与上卧起妻得通籍殿中女弟为昭仪父恭为少府诏将作大匠为贤起大第北阙下穷极技巧赐武库禁兵上方珍宝皆选上第而乘舆所服乃其副也至东园秘器珠襦玉柙无不备具下至僮仆皆受上赐又为贤起茔义陵旁周垣数里郑崇諌上由是数以职事见责尚书令赵昌因奏崇与宗族通疑有奸上责崇曰君门如市人何以欲禁切主上崇对曰臣门如市臣心如水愿得考覆上怒下崇狱司孙宝上书曰崇狱覆治搒掠将死卒无一辞道路称寃疑昌与崇内有纎芥浸润相防臣请治昌以解众心诏曰司寳附下罔上国之贼也免为庶人崇死狱中】集览【便辟书曰便辟侧媚或解曰便者便人所好辟者避人所恶上方上与尚通注见景帝后元年东园秘器顔师古曰东园匠主作陵内器物者也案匽皇后崩敛以东园画梓夀器注东园署名也属少府掌为棺器又袁逢卒赐以朱画秘器汉画音义曰秘器棺也以朱砂画之见两汉博闻珠玉柙汝朱反短衣也柙匣通顔师古曰汉旧仪帝崩琀以珠纒以缇缯十二重贯珠为襦如铠状连缝以黄金缕腰以下玉为柙长尺二寸半下至足亦缝以黄金缕西京杂记匣有蛟龙鸾鳯麟之象谓之蛟龙玉匣晏公类要曰柙上九窍加以黄金则死者不朽故赤眉防长安发掘诸陵所发有玉柙敛者皆如生禁切禁止切责也】
　　赐董贤爵关内侯
　　【上欲侯董贤而未有缘侍中嘉劝上听息夫躬告东平本章去宋更言因贤以闻欲以其功侯之皆先期赐爵关内侯顷之上欲封贤等而心惮王嘉乃先使持诏示丞相御史于是嘉与御史大夫贾延言宜暴贤等本奏语言延问公卿大夫愽士议郎明正其义乃加爵土暴评其事必有言当封者天下虽不悦咎有所分前淳于长初封其事亦议大司农谷永以长当封众人归咎于永先帝不独防其讥臣嘉臣延材驽不称死有余责知顺指不逆可得容身须臾所以不敢者思报厚恩也上不得已且为之止】集览【去宋息夫躬等告东平王事本因宋以闻今于本章内除去宋名而改作董贤名评音仆暴露其事而评论当否】
　　夏六月尊帝太太后氏为皇太太后○秋八月封董贤为高安侯孙宠为方阳侯息夫躬为宜陵侯
　　【上下诏切责公卿曰东平王云图杀天子公卿股肱莫能悉心销厌未萌赖宗庙之灵侍中贤等发觉伏辜其封贤宠躬皆为列侯躬数进见歴诋公卿大臣众畏其口见之仄目】
　　左迁执金吾母将隆为沛郡都尉
　　【上发武库兵送董贤及上乳母王阿舍执金吾毋将隆奏言武库兵器天下公用缮治造作皆度大司农钱大司农钱自乗舆不以给共养共养劳赐一出少府葢不以本藏给末用不以民力共浮费别公私示正路也古者方伯专征乃赐斧钺汉家邉吏距防赐武库兵春秋之谊家不藏甲所以抑臣威损私力也今便僻弄臣私恩微妾而以天下公用给其私门契国威器共其家备建立非宜以广骄僣非所以示四方也臣请收还武库上不悦顷之太后贱买执金吾官婢隆奏请更平直诏隆奏请争贾伤化失俗以其前有安国之言左迁为沛郡都尉成帝末隆尝奏言宜徴定陶王居国邸故上思而宥之】集览【母将隆母将复姓隆名也母音父母之母皆度苏林曰谓用度皆出大司农方伯记王制千里之外设方伯礼大宗伯曰九命作伯注长诸侯为方伯弃臣弄戯也顔师古曰谓狎防无关大体契国威器契诘结反缺也缺国家威器而反备其私家前有安国之言母将隆先于成帝时曾奏言宜徴定陶王居国邸此是安国之言也】正误【毋将隆今按玉海姓氏急就章母将注母音无】质实【武库注见景帝三年毋将隆东海兰陵人沛郡注见成帝河平二年】
　　书法【商外戚防属也董贤防佞幸臣也孙宠息夫躬奸邪小人也皆无功而侯郑崇以谏僣赏杀孙寳以救直臣免母将隆以禁奢僣逐观纲目所书如此而欲改元易号以应天道果可欺乎】
　　谏大夫鲍宣上书
　　【曰窃见孝成皇帝时外亲持权浊乱天下奢泰亡度穷困百姓是以日蚀且十彗星四起危亡之徴陛下所亲见也今奈何反覆剧于前乎朝臣亡有大儒骨鲠之士论议通古今忧国如饥渴者敦外亲小童幸臣董贤等在省戸下陛下欲与此共承天地安海内甚难昔尧放四罪而天下服今除一吏而众皆惑古刑人尚服今赏人反惑今人有七亡水旱为灾一也重责赋税二也贪吏取受三也豪彊蚕食四也苛吏徭役五也部落鼔鸣六也盗贼刼略七也七亡尚可又有七死酷吏敺杀一也治狱深刻二也寃防无辜三也盗贼横发四也怨雠相残五也岁恶饥饿六也时气疾疫七也民有七亡而无一得欲望国安诚难民有七死而无一生欲望刑措诚难此非公卿守相贪残成化之所致邪群臣幸得居尊官食重禄岂有肯加恻隐于细民助陛下流教化者邪但在营私家称賔客为奸利而已以茍客曲从为贤以拱黙尸禄为智谓如臣宣等为愚天下乃皇天之天下也陛下为天牧养元元视之当如一今贫民菜食不厌衣又穿空父子夫妇不能相保奈何独私养外亲幸臣赏赐大万使奴从賔客浆酒藿肉非天意也官爵非陛下之官爵乃天下之官爵也陛下官非其人而望天下民服岂不难哉孙宠息夫躬奸人之雄惑世尤剧宜以时罢退及外亲防童未通经术者皆宜令休就师急徴喜使领外亲何武师丹孔光彭宣龚胜可大委任陛下尚能容亡功德者甚众曾不能忍武等邪治天下者当用天下之心为心不得自专快意而已也宣语虽刻切上以宣名儒优容之】集览【敦外亲敦厚待之也共承天地仲冯曰共如字读或读曰恭称賔客称去声惟务称惬賔客所求尸禄尔雅曰尸职主也尸禄犹言尸位谓德不称官但主其位而食禄衣又穿空空通作孔谓衣穿破而有孔窍也大万犹言钜万也浆酒藿肉藿豆叶也刘德曰谓视酒如浆比肉如藿令休令其休闲而就师传】质实【鲍宣渤海高城人】
　　书法【西汉之世书谏大夫七未有大书其谏者常事也常事不书此书上书何特笔也自刘辅以谏大夫论鬼薪自是谏官无闻焉宣请黜董贤用喜武辞语剀切可谓无愧其职矣故特书之终纲目书上书四详太初甲子年】
　　匈奴单于上书请朝
　　【匈奴单于请朝五年时帝被疾或言匈奴从上游来厌人自黄龙竟宁时单于朝中国輙有大故上问公卿亦以为虚费府帑可且勿许单于使辞去未发扬雄上书曰臣闻六经之治贵于未乱兵家之胜贵于未战二者皆徴然而大事之本不可不察也今单于求朝国家辞之臣愚以为汉与匈奴从此隙矣匈奴本五帝所不能臣三王所不能制以秦始皇之彊然不敢窥西河以髙祖之威灵三十万众困于平城髙皇后时匈奴悖慢及孝文时候骑至雍甘泉孝武设马邑之权欲诱匈奴徒费财劳师一虏不可得见况单于之靣乎其后深惟社稷之计防恢万载之策乃大兴师数十万前后十余年穷极其地追犇逐比自是之后匈奴震怖益求和亲然而未肯称臣也夫前世岂乐倾无量之费役无罪之人快心于狼望之北哉以为不壹劳者不乆佚不暂费者不永宁是以忍百万之师以摧饿虎之啄运府库之财以塡卢山之壑而不悔也逮至元康神爵之间大化神明鸿恩博洽匈奴内乱争立呼韩邪归化称臣然尚覊縻之计欲朝不距不欲不彊何者匈奴天性忿鸷形容魁健负力怙气其和难得故未服之时劳师远攻倾国殚货如彼之难也既服之后慰荐抚循交接赂遗如此之备也眞中国之坚敌兹甚未易可轻也今单于归义怀诚欲来陈见此乃上世之遗防神灵之所想望国家虽费不得已者也柰何距以来厌之辞踈以无日之期消往日之恩开将来之隙乎夫明者视于无形聪者听于无声壹有隙之后虽智者劳心于内辩者毂击于外犹不若未然之时也夫百年劳之一日失之费十而爱一臣窃为国不安也唯陛下少防意于未乱未战以遏邉萌之祸书奏天子寤焉召还匈奴使者更报其书而许之单于未发防病复遣使愿朝明年上许之】集览【从上游来厌人服防曰游犹流也河水从西北来故曰上游顔师古曰上游亦总谓地形耳不必系于河也索隐曰厌益渉反胜也府帑帑音奴又音傥帑藏称府财物之所聚二者皆微微精妙也谓此二説皆微妙孝武设马邑之权武帝使马邑人聂翁一诱置单于单于疑之而还逐北注见周赧王三十一年狼望匈奴中地名卢山卢一作庐即庐朐山也庐朐注见武帝太初三年呼韩邪匈奴单于之号邪时遮反或音耶宣帝五鳯元年稽侯防为呼韩邪单于甘露二年款塞请朝后光武建武中日逐王比为呼韩邪单于款塞愿为藩蔽忿鸷忿悁鸷狠也后书杜诗传汤武无忿鸷之师注鸷击也凡鸟之勇兽之猛皆曰鸷魁徤魁大而彊徤辩者毂击辩者谓使者也毂车辐所凑也言使者众多交驰于路其毂相击邉萌史记三王世家奸巧邉萌索隐曰萌一作甿韦昭曰甿民也郭璞注三苍云邉人曰甿项羽传陈涉甿之人如淳曰甿古文萌字】
　　【己未】元寿元年春正月朔以晏为大司马卫将军丁明为大司马骠骑将军是日日食寻罢晏就第
　　【初晏害董贤之宠又与息夫躬谋欲求居位辅政防单于以病未朝躬奏以为当有他变乌孙两昆弥弱其叛臣卑爰防彊东结单于遣子往侍恐其合埶以并乌孙则匈奴盛而西域危矣可令降胡诈为卑爰防使者来上书欲因天子威告单于归臣侍子因下其章令匈奴客闻焉则是所谓上兵伐谋其次伐交者也上召公卿将军大议左将军公孙禄以为中国常以威信怀伏夷狄躬欲造不信之谋不可许且匈奴頼先帝之徳保塞称藩今单于以疾病自陈不失臣子之礼臣禄自保没身不见匈奴为邉境忧也躬曰臣为国家万世虑而禄欲以其犬马齿保目所见臣与禄未可同日语也上罢群臣独与躬议躬因建言灾异屡见恐必有非常之变可遣大将军行邉兵敕武备斩一郡守以立威应变上然之以问丞相嘉对曰臣闻动人以行不以言应天以实不以文下民微细犹不可诈况于上天神明而可欺哉天之见异所以敕戒人君欲令觉悟反正推诚行善民心説而天意得矣谋动干戈设为权变非应天之道也夫议政者苦其讇谀倾险辩慧深刻也惟陛下观览古戒反覆参考无以先入之语为主上不听至是诏将军中二千石举习兵法者各一人因拜晏丁明皆为大司马会有日食之变诏问得失举直言嘉奏曰孝元皇帝温恭少欲赏赐节约冯贵人以身当熊帝深嘉美之然赐钱五万而已是时外戚赀千万者少故少府水衡见钱多都内钱至四十万万虽遭凶年加有羌变外奉师旅内振贫民终无倾危之忧成帝时諌臣多言燕乐女宠耽酒之害其言甚切终不怨怒宠臣史育数贬退张放斥就国淳于长榜死于狱不以私爱害公义故虽多内讥朝廷安平传业陛下陛下在国好诗书尚节俭徴来所过称颂德美初即位易帷帐去锦绣共皇寝庙比当作以用度不足忧闵元元今始作治而董贤亦起官寺治大第使者护作赏赐吏卒甚于治宗庙为贤治器器成奏御乃行或物好特赐其工自贡献宗庙三宫犹不至此诏书罢苑而以赐贤二千余顷均田之制从此堕坏奢僣放纵变乱隂阳灾异众多臣嘉幸得备位窃内悲伤不能通愚忠之信身死有益于国不能自惜唯陛下愼已之所独乡察众人之所共疑往者邓通韩嫣骄贵逸豫不胜情欲卒防罪辜所谓爱之适足以害之者也宜节贤宠全安其命上不説杜邺以方正对防曰臣闻阳尊隂卑卑者随尊尊者兼卑天之道也是以男虽贱各为其家阳女虽贵犹为其国隂故礼明三从母必系子昔郑伯随姜氏之欲终有叔叚之祸周襄王内廹惠后之难而遭居郑之危春秋灾异以指象为言语日食明阳为隂所临坤以法地为土为母以安静为徳震不隂之效也昔曾子问从令之义孔子曰是何言与善闭子骞守礼不茍从亲所行无非理者故无可间今诸外家无贤不肖并侍帷幄典兵将屯至乃并置大司马将军之官当拜之日晻然日食不在前后临事而发欲令昭昭以觉圣朝指象如此殆不在他由后视前忿邑非之逮身所行不自镜见则以为可愿陛下加致精诚思承始初事稽诸古以厌下心则黎庶群生无不説喜上帝百神收还威怒祯祥福禄何嫌不报上又徴孔光问以日食事拜为光禄大夫给事中位次丞相王莽既就国杜门自守吏民上书寃讼莽者百数至是贤良周护等对防复深讼莽上于是征莽还侍太后董贤亦以日食沮晏躬之策上乃收晏印绶罢归第】集览【冯贵人以身当熊事详见建平元年少府水衡见钱多元帝时赏赐节约故多有见钱少府注见秦二世元年水衡注见元帝初元元年徴来所过过平声谓帝初被徴召入朝来时所经过处比当作为句比毘至反案王嘉本传比比当作注比比犹言频频也邓通文帝之幸臣韩嫣武帝之幸臣礼明三从母必系子记郊特牲篇妇人从人者也防从父兄嫁从夫夫死从子郑注从者谓顺其教令也又谷梁传隐二年礼妇人从人者也在家制于父既嫁制于夫夫死从长子妇人不专行必有从也昔郑伯随姜氏之欲终有叔叚之祸春秋郑武公伯爵国故曰郑伯姜氏申国女武公娶之曰武姜生庄公及叔叚姜氏爱叔叚欲立之及庄公即位叔叚遂反兵败奔共周襄王内廹惠后之难而遭居郑之危襄王之后母惠后生叔帯叔帯与狄人谋伐襄王狄人兵入周襄王出居郑叔帯遂自立晋文公诛之指象言天象之变震为一句曾子问从令之义孔子曰是何言与曾子曰敢问子从父之令可谓孝乎子曰是何言与谓父茍有非子亦从之是成父不义也理所不可善闵子骞守礼不茍从亲善是也以闵子骞执守礼体不茍且于从亲为是忿邑非之忿通作愤懑也邑于邑也汉书成纪賛可为于邑注于邑短气也邑如字又乌合反于又音乌非之言其不是也镜见犹言鉴察也】正误【善闵子骞守礼不苟从亲今按子骞闵损字也后母衣所生子以绵絮损以芦花絮父察知之欲出后妻曰母在一子单母去三子寒乃止疑即此事谓不从父命出母也孔子尝称之曰孝哉闵子骞人不间于其父母昆弟之言忿邑非之今按文选注犹叹息也楚辞邑作悒】质实【杜邺内黄人】
　　书法【是日何防也哀帝不明所用非人天应之防如此可不畏哉是故哀帝用丁而是日日食桓帝微行而是日大风防树昼昏隋文帝立晋王广而是日天下地震纲目特揭是日书之所以着天显而为世戒也终纲目天地之变书是日三而已是年桓帝元嘉元年隋文帝开皇二十年】发明【方书以晏丁明为大司马即书是日日食而又适当正旦则其封拜不合天心从可知矣虽能罢晏就第果何及哉亦讥之也】
　　皇太太后氏崩合葬渭陵号孝元皇后考异【提要书曰合葬孝元皇后于渭陵】质实【渭陵注见成帝建始元年】
　　书法【西汉后不书葬此其书何讥也曷为讥之以藩妾合葬非古也故特书地是故宣后许氏以不合葬则葬书地本始三年哀太后氏以潘妾则葬书地是年和太后梁氏以妾母则葬书地永元九年桓后梁氏以不合葬则葬书地匽氏以藩妾则葬书地延熹二年和平二年唐太后武氏以罪人则葬书地中宗神龙元年宪后郭氏以不合葬则葬书地宣宗大中二年皆讥也终纲目后葬书地七然则葬书地多矣未有书号某后者此其书孝元皇后何讥之讥也卑其祖矣自是又有尊薄太后为高皇后之书哀不足责也世祖亦然惜哉】
　　○孙宠息夫躬以罪免就国○以鲍宣为司
　　【鲍宣上书曰陛下父事天母事地子养黎民即位以来父亏明母震动子讹相惊今日食于三始诚可畏惧小民正朔日尚恐毁败器物何况于日亏乎陛下深内自责避正殿举直言求过失退外亲徴拜孔光发觉宠躬过恶众庶歙然莫不説喜天人同心人心説则天意解矣乃白虹干日连隂不雨此天有忧结未解民有怨望未塞者也董贤以令色防言自进赏赐无度竭尽府藏海内贡献当养一君今反尽之贤家岂天意与民意邪厚之如此反所以害之也诚欲襃贤宜为谢过天地解雠海内免遣就国收乗舆器物还之县官如此可以父子终其性命不者海内之所仇未有得乆安者也宠躬不宜居国可皆免复徴何武师丹彭宣喜以应天心建立大政兴太平之端上乃徴何武彭宣而拜鲍宣为司】集览【子讹相惊子谓黎民也去年关东民无故惊走讹言行西王母筹日食于三始正月一日为岁之始月之始日之始王家本作三朝注岁月日之朝白虹干日虹防蝀也沈存中曰孙彦先云虹雨中日影也日照雨即有之七国时燕太子丹质于秦秦王遇之无礼丹亡去故厚养荆轲令西刺秦王精诚感天白虹为之贯日如淳曰白虹兵象日为君也顺帝时白虹贯日郎顗上章云凡日傍气色白而纯者名为白虹贯日】质实【彭宣阳夏人】
　　下丞相新甫侯王嘉狱杀之
　　【上托太后遗诏益封董贤二千戸王嘉封还诏书谏曰臣闻爵禄土地天之有也书曰天命有德五服五章哉王者代天爵人尤宜愼之不得其宜则众庶不服感动隂阳其害疾自深髙安侯贤佞幸之臣陛下倾爵位以贵之单货财以富之损至尊以宠之流闲四方皆同怨疾里谚曰千人所指无病而死臣常为之寒心臣骄侵罔隂阳失节气感相动害及身体陛下寝疾乆不平继嗣未立宜思正万事顺天人之心以求福祐柰何轻身肆意不念髙祖之勤苦垂立制度欲传之于无穷哉初廷尉梁相治东平王云狱心疑云寃欲更覆治尚书令鞠谭等以为可许上以为顾望两心幸云逾冬无讨贼意免相等皆为庶人后数月大赦嘉荐相等皆有材行臣窃为朝廷惜之书奏上不能平及封还董贤事上乃发怒召嘉诣尚书责问以相等事下将军中朝者孔光等劾嘉迷国罔上不道请召诣廷尉诏狱少府猛等以为圣王之于大臣进之以礼退之以义罪恶虽着括髪关械祼躬受笞非所以重国褒宗庙也上从光议诏假谒者节召丞相诣廷尉诏狱掾史涕泣和药进嘉曰将相不对理陈寃相踵以为故事君侯宜引决嘉引杯击地曰丞相幸得备位三公奉职负国当伏刑都市以示万众丞相岂儿女子邪何谓咀药而死出见使者再拜受诏乗吏小车去盖不冠诣廷尉廷尉收嘉印绶致都船诏狱吏诘问嘉对曰相等治狱欲关公卿示重愼诚不见其顾望阿附复幸得防大赦臣窃为国惜贤不私此三人狱吏曰茍如此则君何以为罪犹当有以负国不空入狱矣嘉喟然仰天叹曰幸得充备宰相不能进贤退不肖以是负国死有余责吏问贤不肖主名嘉曰贤孔光何武不能进恶董贤父子不能退罪当死死无所恨遂不食呕血而死元始中追諡曰忠绍其封】集览【天命有德五服五章哉书臯陶谟文注五服者天子诸侯卿大夫士之服也尊卑采章各异所以命有徳也蔡氏曰五服者五等之服自九章以至一章是也言天命有德之人则以五等之服而章显之鞠谭姓名后稷生不窟不窟生鞠以有文在其手曰鞠其支孙因氏焉风俗通曰鞠谭或为麴氏音讹转耳幸云逾冬案律立春之后不复行刑哀帝谓梁相意欲东平王云幸而过冬庶可原其罪也中朝汉书注孟康曰中朝内朝也大司马左右前后将军侍中常侍散骑诸吏为中朝丞相已下为外朝仲冯曰案文则中丞皆中朝臣也盖时为给事中侍中诸吏之类括髪关械括结也械桎梏也关犹言贯也结其髪以贯囚械三公自成帝时以大司马大司空与丞相为三公去盖不冠盖繖也去上声除去之也不冠自囚其首也都船百官表执金吾属官有都船都船武库有三丞掌徼循京师欲关公卿示重愼为句本欲关白公卿以示其重厚谨愼犹当有以负国如此则君为无罪矣如何先自当以负国之罪贤不肖主名句絶问其人名贤与不肖谓谁】
　　书法【于是嘉不食死尔其书杀何甚汉也纲目之法茍有诛意于其臣一以杀书之故具官爵姓书杀之】
　　发明【王嘉为相垂及三年当时董贤之宠如郑崇孙寳诸人皆以论谏获罪葢帝拥护幸臣不翅心腹嘉之陈列虽明白切当然帝方迷而不复亦何益哉纲目书官书爵书杀亦以深惜之也】
　　秋七月以孔光为丞相八月以何武为前将军彭宣为御史大夫
　　【上览王嘉之对思其言故有是命光复故爵】
　　下司鲍宣狱髠钳之
　　【丞相光行园陵官属以令行驰道中宣出逢之使吏钩止没入其车马摧辱宰相事下御史中丞侍御史欲捕从事宣闭门不纳遂以距闭使者大不敬不道下狱诸生举幡太学下曰欲救鲍司者会此会者千人遮丞相自言又守阙上书上竞抵宣罪】集览【行园陵行下孟反廵视也帝王所葬曰山陵又礼记葬于园张氏曰墓以栽植草木处谓之园遮丞相自言汉书董公遮説注乐彦曰横道而自言曰遮守阙守去声诣也】
　　九月防免大司马骠骑将军明就第
　　【明素重王嘉以其死而怜之上方欲极董贤位恨明如此遂防免就第】
　　书法【丁明尔其以无罪书之何明闻嘉死而怜之上恨之遂防免则免不以罪也故虽丁明茍免不以罪必以无罪书之纲目之笔削审矣】
　　冬十二月以董贤为大司马卫将军
　　【以董贤为大司马卫将军策曰定尔于公以为汉辅匡正庶事允执其中时贤年二十二虽为三公常给事中领尚书百官因贤奏事亲属皆侍中奉朝请宠在丁传之右矣上故令贤私通孔光光闻贤来警戒衣冠出门待望见贤车却入贤至中门光入阁既下车乃出拜谒送迎甚谨不敢以賔客钧敌之礼上喜立拜光两兄子为諌大夫常侍贤由是权兴人主侔矣时王氏衰废惟平阿侯谭子闳为中常侍闳妻父萧咸望之子也贤父恭纂之欲为子求咸女为妇使闳言之咸惶恐不敢当私谓闳曰董公大司马册乃尧禅舜之文非三公故事长老见者莫不心惧此岂家人子所能堪邪闳闻咸言亦悟乃还报恭深逹咸自谦薄之意恭叹曰我家何用负天下而为人所畏如是意不説后置酒麒麟殿上在酒所从容视贤笑曰吾欲法尧禅舜何如闳进曰天下乃髙皇帝天下非陛下之有也陛下承宗庙当传子孙于亡穷统业至重天子无戯言上黙然左右遣闳出闳遂上书曰昔文帝幸邓通不过中大夫武帝幸韩嫣赏赐而已皆不在大位今董贤无功封侯列备鼎足横蒙赏赐空竭帑藏諠哗道路不当天心上不从亦不罪也】集览【奉朝请孟康曰律春朝曰朝秋朝曰请如古诸侯朝聘之礼请才性反晋职官志曰奉朝请本不为官无贠汉东京罢三公外戚宗室诸侯多奉朝请奉朝请者奉朝防请召而已丁谓丁姬太后之族】质实【萧咸东海兰陵人】
　　【庚申】二年春正月匈奴单于乌孙大昆弥皆来朝
　　【时西域凡五十国佩汉印绶者三百七十六人单于宴见群臣在前单于怪董贤年少以问译上令报曰大司马年少以大贤居位单于乃起拜贺汉得贤臣胡氏曰哀帝之世汉既衰矣而匈奴乌孙犹不废礼西域佩印绶者五十余国虽曰中国荣观譬犹大木逺条枝叶尚茂而蠧生心腹根干将顚矣是故圣主专务治内以图其本不勤逺畧而忽近图其虑深矣】集览【西域凡五十国司马彪续汉书曰西域初有三十六国具后稍分至哀平时凡五十五国皆在匈奴之西乌孙之南南北有大山中央有河东西六千余里南北千余里东则接汉阨以玉门阳关西则限以葱其南山东出金城与汉南山属焉以问译为句译通四夷之言者周礼象胥掌传王之言东方曰寄南方曰象西方曰狄鞮北方曰译注防云译陈也陈説内外之言】
　　夏四月晦日食○五月正三公分职董贤为大司马孔光为大司徒彭宣为大司空
　　书法【罢三公官甫四年耳于是复置书曰复三公名可也其曰正三公分职何帝私也汉初太尉位在丞相下武帝始置大司马然大司马太尉未尝并置则大司马犹太尉也故霍光为大司马矣而其召议必以丞相为首元平之奏亦必先丞相敞而后及光哀帝之初师丹始为大司马后乃用为大司空是三公之序固有常矣今也欲尊重董贤遂复三公而升大司马于大司徒之上狥私情乱旧章谓之何哉故三人者虽仍旧任而纲目必列序之若新命者所以病哀帝而愧孔彭也】发明【三公分职是矣然皆周六卿之名也董贤为大司马孔光彭宣不耻与之同列又且甘处其下直笔书之不待贬黜恶自见矣】
　　○六月帝崩
　　【帝睹孝成之世禄去王室及即位屡诛大臣欲彊主威以则武宣然以宠信防謟憎疾忠直汉业由是遂衰】集览【以则武宣以武帝宣帝为法则】
　　书法【贺善賛曰哀帝初政清明多可纪者自七月而后至建平四年二月以前纲目所书封诛拜斥凡二十八其十七皆为太后罢大司马莽以太后怒也以师丹为大司马以太后恶喜也遣王根就国免王况庶人欲专用丁也免大司空丹以不可尊号也杀冯太后及其弟参以太后旧怨也免大司空喜亦以不可尊号也以朱愽为御史大夫丁明为大司马以共谋尊号事也遣喜归国以太后怒也免丞相光庶人以忤太后也以朱愽为丞相以成尊号也免丹为庶人遣王莽就国以抑贬尊号也丞相自杀赵减死论以太后怨喜也封商侯以太后怒也其不为太后者十一事耳自四年二月而后以至于终所书封拜诛斥凡十九其十一皆为董贤杀郑崇以諌宠董贤也免孙寳庶人以救郑崇也左迁母将隆以不予董贤兵仗也杀王嘉以还封贤诏书也防免丁明以怜王嘉也书赐爵关内侯书封髙安等三侯书以为大司马书正三公分职皆为董贤也其不为董贤者八事耳自始至终一私辗转是以虽欲内强主威而汉业卒衰有由然矣】
　　董贤以罪罢即日自杀
　　【太皇太后闻帝崩即日驾之未央宫収取玺绶召大司马贤问以防事调度忧惧不能对太后曰新都侯莽前奉送先帝大行晓习故事吾令莽佐君贤顿首幸甚太后遣使者驰召莽诏尚书诸发兵符节百官奏事中黄门期门兵皆属马莽以太后指使尚书劾贤不亲医药禁止不得入宫殿贤诣阙免冠徒跣谢莽以太后诏即阙下册收贤印绶罢归第即日与妻皆自杀家惶恐夜葬莽疑其诈死发其棺至狱诊视因埋狱中収没入家财四十三万万父恭与家属徙合浦】集览【先帝大行谓成帝之防也大行注见昭帝元平元年发兵符节兵符注见周赧王五十七年节注见唐德宗兴元元年中黄门注见成帝绥和二年期门注见成帝鸿嘉元年期门郎】质实【一统志云合浦汉之县名属合浦郡隋属合州唐属廉州宋开寳间省封山蔡龙大亷三县入焉元仍旧本朝初省入石康县后复置改属廉州府】书法【于是防收贤印绶不书罪之也然则帝崩矣孰罢之莽以太后诏罢之也莽以太后诏罢之则其不书何贤罪大矣以为其罢也自取之耳至以莽为大司马然后书太皇太后】
　　太皇太后以王莽为大司马领尚书事
　　【太皇太后诏公卿举可大司马者孔光以下皆举莽独前将军何武左将军公孙禄以为惠昭之世外戚持权几危社稷今比世无嗣方当选立近亲防主不宜令外戚持权亲踈相错为国计便于是武举禄而禄亦举武太皇太后自用莽为大司马领尚书事】
　　书法【书太皇太后以者何病太后也莽之簒太后成之是故封新都侯则书太后弟子为大司马则书太皇太后以居摄践阼则书太皇太后诏称假皇帝则亦书太皇太后诏所以归其责于太后也】
　　发明【不直曰以莽为大司马而必掲太皇太后书之者明莽之得权由太皇太后授之也他日投玺于地果何及乎】
　　秋七月迎中山王箕子为嗣
　　【太皇太后与莽议遣车骑将军王舜使持节迎之】
　　书法【孰迎之太后与莽也西汉书迎者三未有不书迎之者恒书诸大臣贺书大将军光承皇后诏病已防上文率群臣奏太后皆公辞也此其不书何箕子于是九岁耳莽所利也上书太皇太后以王莽为大司马领尚书事下书迎中山王箕子为嗣则亦蒙上文而已然则孙婴书皇太子此书为嗣何箕子于哀帝弟也两汉书迎立十详吕氏辛酉年终纲目书为嗣二箕子唐豫王旦】
　　贬皇太后为孝成皇后
　　【莽白太皇太后诏有司以皇太后前与女弟昭仪专宠锢寝残灭继嗣贬为孝成皇后徙居北宫】集览【锢寝锢禁锢也锢寝专房之义也】
　　书法【纲目太后书贬一而已矣傅丁书追贬不与焉】
　　徙孝哀皇后于桂宫追贬傅太后为定陶共王母丁太后为丁姬
　　【莽又白太皇太后下诏以定陶太后背恩忘本专恣不轨徙孝哀皇后退就桂宫氏丁氏皆免官爵归故郡独下诏褒扬傅喜曰高武侯喜姿性端慤论议忠直不顺指从邪以故斥逐不云乎岁寒然后知松栢之后凋也其还喜长安位特进奉朝请喜虽外见褒赏孤立忧惧后复遣就国以夀终莽又贬太后号为定陶共王母丁太后号曰丁姬】
　　书法【太后迁辞二太后迁某宫者顺辞也迁太后于某宫者逆辞也傅后未闻失德也而徙之逆矣其曰孝哀皇后则不以为母云耳至废就其园自杀甚哉】
　　以甄邯为侍中防免将军何武公孙禄遣红阳侯王立就国
　　【莽以孔光名儒相三主太后所敬天下信之于是盛尊事光引光女壻甄邯为侍中诸素所不説者皆致其罪为请奏草令邯以太后指风光上之莽白太后輙可其奏于是劾奏何武公孙禄互相称举免官就国董宏子武父为佞邪夺爵母将隆前治中山狱寃陷无辜张由诬告骨肉史立丁陷人入大辟赵昌譛害郑崇皆免为庶人徙合浦中山狱本立自典考之但与隆连名奏事莽少时慕与隆交隆不甚附故因事挤之红阳侯立虽不居位莽畏立从容言太后令已不得肆意复令光奏立罪恶请遣就国太后不听莽曰汉世比世无嗣太后独代防主统政力用公正先天下尚恐不从今以私恩逆大臣议如此群下倾邪乱从此起太后不得已遣立莽之所以脇持上下皆此类也于是附顺者防擢忤恨者诛城以王舜王邑为腹心甄丰甄邯主击断平晏领机事刘秀典文章孙建为爪牙莽色厉而言方欲有所为微见风采党与承其指意而显奏之莽稽首涕泣固推让上以惑太后下用示信于众庶焉】集览【致其罪汉书读曰附致谓増益其事而引致于罪状武父董宏之子名也父音甫张由诬告骨肉张由素有狂易病病发诬告冯太后祝诅上及太后事在建平元年】
　　八月废孝成孝哀皇后就其园皆自杀○防免大司空宣遣就国
　　【彭宣以王莽专权乃上印绶乞骸骨归乡里莽白太后防免宣使就国莽恨宣求退故不赐黄金安车驷马宣居国数年薨班同曰彭宣见险而止异乎茍患失之者矣】
</div>
    <div class="pagination">
<a href="御批资治通鉴纲目_page34.html">上一页</a><span>...</span><a href="御批资治通鉴纲目_page30.html">30</a><a href="御批资治通鉴纲目_page31.html">31</a><a href="御批资治通鉴纲目_page32.html">32</a><a href="御批资治通鉴纲目_page33.html">33</a><a href="御批资治通鉴纲目_page34.html">34</a><span class="current-page">35</span><a href="御批资治通鉴纲目_page36.html">36</a><a href="御批资治通鉴纲目_page37.html">37</a><a href="御批资治通鉴纲目_page38.html">38</a><a href="御批资治通鉴纲目_page39.html">39</a><a href="御批资治通鉴纲目_page40.html">40</a><span>...</span><a href="御批资治通鉴纲目_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
