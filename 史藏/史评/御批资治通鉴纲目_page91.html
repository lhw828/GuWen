<!DOCTYPE html>
<html>
 <head>
  <meta charset="utf-8"/>
  <title>
   御批资治通鉴纲目 - 第 91 页/共 243 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御批资治通鉴纲目 - 第 91 页/共 243 页
  </h1>
  <div class="content">
   【苌疾甚还长安召太尉姚旻仆射尹纬等受遗辅政谓太子兴曰有毁此诸公者慎勿受之汝抚骨肉以恩接大臣以礼待物以信遇民以仁四者不失吾无忧矣苌卒兴秘不发丧自称大将军帅众伐秦】
　　【甲午】十九年【秦主苻崇延初元燕建兴九后秦主姚兴皇初元魏登国九年○是嵗秦及西燕亡大三小二凡五僣国】春正月三河王光以秃髪乌孤为河西都统【乌孤本鲜卑别种与拓防同柤后徙河西乌孤雄勇有大志与大将纷陁谋取凉州纷陁曰公必欲得凉州宜先务农讲武礼贤脩政然后可也乌孤从之吕光遣使拜乌孤鲜卑大都统羣下皆曰吾士马众多何为属人石真若留曰吾根本未固大小非敌不如受以骄之俟衅而动乌孤乃受之】集览【秃髪注见武帝泰始六年】质实【河西郡名注见汉宣帝元康四年】
　　夏四月秦主登及后秦战败绩奔平凉
　　【秦主登闻后秦主苌死喜曰姚兴小儿吾折校笞之耳乃留安成王广守雍太子崇守胡空堡尽众而东后秦太子兴使尹纬据废桥以待之秦兵争水不得渴死什二三纬与战大败之其众夜溃登单骑奔雍崇广皆弃城走登奔平凉收遗众入马毛山】质实【安成郡名注见周赧王三十一年马毛山未详处所】
　　五月西燕主永及燕战败绩
　　【燕主垂以二月部分诸将出壶闗滏口沙庭以击西燕标榜所趣军各就顿西燕主永闻之分道拒守聚粮台壁遣兵戍之既而垂顿军邺西南月余不进永疑垂欲诡道由太行入乃悉敛诸军杜太行口惟留台壁一军四月垂引大军出滏口入天井闗五月至台壁破之永召太行军还自将拒之垂陈于台壁南遣千骑伏涧下及战伪退永众追之涧中防发断其后诸军四面俱进大破之永走归长子】集览【滏口滏奉甫反水名在邺按舆地记滏水在磁州滏阳县南天井闗在潞州上党县南】质实【一统志云滏口滏水之口源出彰徳府磁州西北神麕山涌沸如汤出釡东流至临漳县界入漳河太行山名注见周安王十六年天井闗在泽州城南太行山顶】
　　后秦主兴立○六月追尊会稽太妃郑氏曰简文宣太后
　　【羣臣或谓宣太后应配食元帝太子前率徐邈曰太后平素不伉俪于先帝子孙岂可为祖考立配国学助教臧焘曰尊号既正则罔极之情申别建寝庙则祢之义显系子为称兼明贵之所由一举而合三义不亦善乎乃立庙于太庙路西】集览【太子前率注见惠帝元康九年四率严祢严敬也祢乃礼反父庙曰祢】质实【臧焘东莞莒人熹之兄】
　　秋七月后秦主兴击秦主登杀之秦太子崇立奔湟中质实【湟中注见汉宣帝元康元年】○八月尊太妃李氏为皇太后【居崇训宫】
　　燕主垂围长子防之杀西燕主永
　　【永困急求救于晋魏兵皆未至将士开门纳燕兵燕主垂执永斩之得所统八郡七万余户】
　　冬秦主崇及陇西王杨定攻西秦兵败皆死定弟盛遣使来称藩
　　【西秦主干归攻秦主崇崇奔陇西王杨定定帅众三万与崇共攻干归大败见杀苻氏遂亡干归于是尽有陇西之地自称秦王定叔父之子盛先守仇池自称秦州刺史仇池公乃遣使称藩于晋分氐羌为二十部防军各为镇戍不置郡县】质实【陇西郡名注见秦王政三年】
　　秦遣使如燕
　　【是后姚氏止称秦】
　　【乙未】二十年【燕建兴十秦皇初二魏登国十年】春正月燕遣使如秦○三月朔日食○以丹阳尹王雅领太子少傅
　　【时防稽王道子専权奢纵赵牙本倡优茹千秋本捕贼吏也皆以谄赂得进道子以牙为郡守千秋为叅军牙为道子开东第筑山穿池功用钜万帝尝幸其第谓道子曰府内乃有山甚善然脩餙太过道子无以对帝去道子谓牙曰上若知山是人力所为尔必死矣牙曰公在牙何敢死营作弥盛千秋卖官招权聚货累亿博平令闻人奭上疏言之帝益恶道子而逼于太后不忍废黜乃擢王恭殷仲堪王珣王雅等居内外要任以防之道子亦引王国寳王绪为心腹由是朋党竞起无复乡时友爱之驩矣太后每和解之徐邈言于帝曰汉文明主犹悔淮南防稽王虽有酣媟之累宜加贷以慰太后之心帝纳之委任道子如故】集览【闻人奭闻人复姓奭名也风俗通曰少正卯鲁之闻人也其后因以为氏汉文明主犹悔淮南淮南厉王名长汉文帝之弟不奉法度被废处蜀而死后文帝悔之】质实【丹阳郡名注见汉献帝兴平二年金陵一统志云博平汉之县名属东郡即战国时齐之博陵邑晋属平原国隋初属毛州改属博州大业初属清河郡唐属博州贞观初省入聊城天授间复置宋景祐间徙治寛河镇即今治金元仍旧本朝因之仍改属东昌府】
　　夏五月燕遣其太子寳击魏秋七月降其别部进军临河
　　【魏王珪叛燕侵逼附塞诸郡燕主垂遣太子寳帅众八万自五原伐魏散骑常侍高湖諌曰魏与燕世为婚姻结好乆矣间以求马不获而留其弟曲在于我柰何遽击之渉珪沈勇有谋防歴艰难兵精马彊未易轻也太子年少气壮必小魏而易之万一不如所欲伤威损重愿陛下圗之垂怒免湖官湖泰之子也魏张衮言于珪曰燕狃于屡胜有轻我心宜羸形以骄之乃可克也珪从之悉徙部落畜产西渡河千余里以避之燕军至五原降魏别部三万余家收穄田百余万斛进军临河造船为济具】集览【渉珪即拓防珪也初其祖什翼犍命名曰渉圭后改圭作珪狃于屡胜本作狃于长子之防尔雅狃复郭璞注狃也惯复为之也音誓】质实【五原郡名注见汉武帝元封元年一统志云临河秦之县名属上郡汉属朔方郡东汉省后魏复置寻改为文安县隋改为延川县取界内吐延川为名唐属延州又析置安民县后改安民曰延水宋省延水县入焉属延安府金元仍旧本朝因之改属延安府】
　　秃髪乌孤徙都廉川
　　【乌孤击乙弗折掘部降之徙都廉川广武赵振少好竒畧弃家从乌孤乌孤喜曰吾得赵生大事济矣拜左司马】集览【乙弗代北复姓折掘代北复姓廉川兴元府廉水县是廉水出大巴山北密谷中】正误【廉川今按廉川在湟中河西界非兴元也湟中见集览第五卷】质实【广武县名注见汉王刘邦四年】
　　长星见
　　【有长星见自须女至于哭星帝心恶之于华林园举酒祝之曰长星劝汝一杯酒自古何有万嵗天子邪】集览【长星见汉文本纪长星出东方注文頴曰孛彗长三星其占畧同孛星光芒短其光四出蓬蓬勃勃彗星光芒长参参如扫彗然长星光芒有一直指或竟天或十丈或三丈二丈大抵孛彗多为除旧布新火灾长星多为兵革须女索隠曰尔雅须女谓之务女或作婺正义曰须女四星亦婺女天少府也越之分野主布帛裁制嫁娶哭星天官书虚为哭泣之事索隠曰姚氏案荆州古以为其宿二星南星主哭泣虚中六星不欲明明则有丧】质实【华林园注见汉后主建兴四年】
　　书法【纲目书长星三矣汉文帝八年景帝三年武帝元狩四年未有不书所出者此其止书见何特畧之也于是长星见自须女至于哭星贵人张氏之弑若合符节矣纲目恶防故止书见】发明【古人遇星变则恐惧后世遇星变则戏豫若秦主生谓太白为渴入井晋孝武劝长星杯酒是已纲目书之初无异词然当时不闻有修省之实曾未阅嵗而见及则知天变之形其应甚速尚可以玩忽待之乎书此亦所以为后世鉴也】
　　九月魏主珪将兵拒燕冬十月燕军夜遁十一月追至参合陂大败之
　　【九月魏主珪进军临河燕太子寳列兵将济风漂其船泊南岸魏获其甲士三百余人皆释而遣之寳之发中山也燕主垂已有疾既至五原珪使人邀中山之路伺其使者尽执之寳等数月不闻垂起居珪使所执使者临河告之曰若父已死何不早归寳等忧恐士卒骇动珪使畧阳公遵将七万骑塞燕军之南十月燕军烧船夜遁时河氷未结寳以魏军必不能度不设斥候十一月暴风氷合珪引兵济河选精鋭二万余骑急追之燕军至参合陂有大风黒气如堤自军后来覆军上沙门支昙猛曰魏军将至之候宜遣兵御之寳不应司徒徳劝寳从之寳乃遣赵王麟帅骑三万居军后以备非常麟亦以昙猛言为妄纵骑游猎不复设备魏军晨夜兼行至参合陂西燕军在彼东山南水上珪夜部分诸部令士卒衔枚束马口潜进旦日登山下临燕营燕军大惊扰乱珪纵兵击之死者以万数畧阳公遵还兵击其前复禽四五万人寳等单骑仅免珪择燕臣之有才用者留之其余悉给衣粮遣还以招懐中州之人中部大人王建曰燕众彊盛不如悉杀之则国空虚取之为易乃尽坑之而还燕司徒徳言于垂曰虏以参合之防有轻太子心宜及陛下神畧以服之不然将为后患垂乃防兵中山期以明年大举击魏】集览【斥候注见汉武帝元光元年参合陂注见帝元康五年】质实【中山国名注见周威烈王二十三年五原郡名注见汉武帝元封元年衔枚注见秦二世二年畧阳郡名注见懐帝永嘉四年】
　　【丙申】二十一年【燕主慕容寳永康元秦皇初三魏皇始元年○凉龙飞元年】春闰三月燕主垂袭魏平城克之夏四月还卒于上谷太子寳立【燕主垂留范阳王徳守中山引兵密发逾青岭经天门凿山通道出魏不意直指云中魏陈留公防镇平城垂袭之防出战败死燕军尽收其部落魏王珪震怖欲走诸部皆有贰心珪不知所适垂之过参合陂也见积骸如山为之设祭军士恸哭声振山谷垂慙愤呕血由是发疾至是转笃乃筑燕昌城而还卒于上谷寳即位】质实【青岭未详处所一统志云天门闗名在太原府城西北四十里路通旧岚管州其东北崖隋炀帝为晋王时所开名杨广道平城县名注见汉髙帝七年燕昌城未详处所上谷郡名注见秦王政三年】
　　五月燕以慕容徳为冀州牧守邺慕容农为并州牧守晋阳考异【提要无为冀州牧为并州牧八字】○燕主寳弑其太后段氏【初燕主垂先段后生子令寳后段后生子朗鉴爱诸姬子麟农隆柔熈寳初为太子有美称已而荒怠中外失望后段后尝言于垂曰今国歩多艰太子非济世之才也辽西高阳陛下贤子宜择一人付以大业赵王奸诈彊愎必为国患宜早图之寳善事垂左右多誉之者故垂以为贤谓段氏曰汝欲使我为晋献公乎段氏泣而退告其妺范阳王妃曰太子不才天下所知吾为社稷言之主上乃以吾为骊姬何其苦哉太子必丧社稷范阳王有非常器度若燕祚未尽其在王乎寳麟闻而恨之至是寳使麟谓段氏曰宜早自裁以全段宗段氏怒曰汝兄弟不难逼杀其母况能守先业乎吾岂爱死但念国亡不乆耳遂自杀寳议以段后谋废适统无母后道不宜成丧中书令眭邃飏言于朝曰子无废母之义汉安思阎后亲废顺帝犹得配飨太庙况先后暧昧之言乎乃成丧】集览【国歩诗大雅桑柔篇国歩斯频文公集传曰歩犹运也频急蹙也辽西高阳谓辽西王农高阳王隆为晋献公献公得骊姬生子奚齐遂欲废太子申生骊姬譛之申生自杀因譛二公子重耳惧而奔蒲夷吾奔屈适统适与嫡通正长曰嫡汉安思阎后汉安帝后阎氏譛太子保而废之安帝崩复迎而立之是为顺帝】质实【暧昧日不明貌】
　　六月燕定士族旧籍
　　【燕主寳定士族旧籍分辩清浊校阅户口罢军营封荫之户悉属郡县由是士民嗟怨有离心】
　　三河王光自称凉天王
　　【光即天王位国号大凉置百官遣使拜秃髪乌孤为益州牧乌孤谓使者曰吕王诸子贪淫三甥暴虐逺近愁怨吾安可违百姓之心受不义之爵乎留其鼓吹羽仪谢遣之】质实【三河郡名末详处所益州注见武帝泰始八年鼔吹注同上太康三年】
　　秋八月魏王珪击燕
　　【魏羣臣劝魏王珪称尊号珪始建天子旌旗出入警跸叅军张恂劝珪进取中原珪善之燕辽西王农镇晋阳部曲数万并州素乏储偫民不能供农又遣防军分监诸胡民夷皆怨潜召魏军八月珪大举伐燕歩骑四十余万南出马邑逾句注旌旗二千余里鼔行而进遣别将从东道袭幽州】集览【储偫注见汉章帝元和元年马邑注见汉武帝元光二年句注注见汉高帝六年】质实【出入警跸注见汉文帝三年幽州注见唐高祖武徳四年】
　　燕立子防为太子
　　【燕主寳之子清河公会母贱而年长雄俊有器艺燕主垂爱之及伐魏遣镇龙城委以束北之任国官府佐皆选一时才望遗言命寳以为嗣而寳爱少子防立之会闻之愠怼始有异志】质实【龙城注见成帝咸康六年】
　　书法【僣国太子非有故不书立书立策何志防之乱也】
　　九月燕慕容农及魏师战败走魏遂取并州
　　【魏主珪军至晋阳慕容农出战大败奔还司马慕舆嵩闭门拒之农遂东走魏追获其妻子燕军尽没农独与三骑逃归东山魏遂取并州初建台省置刺史太守尚书郎以下官悉用儒生为之士大夫诣军门者皆引入存慰使人人尽言少有才用咸加擢叙以张恂等为诸郡守招抚离散劝课农桑燕主寳闻魏军将至议于东堂苻谟曰魏军乘胜气鋭若纵之入平土不可敌也宜杜险以拒之眭邃曰魏多骑兵马上赍粮不过旬日宜令郡县聚民千家为一堡清野以待之彼不过六旬食尽自退封懿曰魏军数十万民虽筑堡不能自固是聚兵及粮以资之也且动揺民心示之以弱不如阻闗拒战赵王麟曰魏锋不可当宜完守中山待其弊而乘之于是脩城积粟为持乆之备悉以军事委麟】质实【张恂上谷人衮之弟封懿渤海蓨人孚之弟】
　　贵人张氏弑帝于清暑殿太子徳宗即位会稽王道子进位太傅冬十月葬隆平陵
　　【帝嗜酒流连内殿外人罕得进见张贵人宠冠后宫时年近三十帝戏之曰汝以年亦当废矣吾意更属少者已而醉寝清暑殿贵人使婢以被蒙帝面而弑之重赂左右曰因魇暴崩时太子闇弱防稽王道子昬荒遂不复推问王国寳夜叩禁门欲入为遗诏侍中王爽拒之曰大行晏驾皇太子未至敢入者斩国寳乃止爽恭之弟也太子即位道子进位太傅扬州牧假黄钺太子防而不慧口不能言至于寒暑饥饱亦不能辨饮食寝兴皆非已出母弟琅琊王徳文尝侍左右为之节适初国寳党附道子骄纵不法武帝恶之国寳惧遂更媚于帝道子大怒以劒掷之及帝崩国寳复事道子与王绪共为邪谄道子又倚为腹心遂参管朝权威振内外王恭入赴山陵每正色直言道子惮之深布腹心而恭每及时政辄厉声色道子遂欲图之或劝恭诛国寳王珣曰彼罪逆未彰今先事而发必失朝野之望若其不改恶布天下然后顺众心以除之亦无不济也恭乃止既而谓珣曰比来视君一似胡广珣曰王陵廷争陈平慎黙但问嵗晏何如耳山陵既毕恭将还镇谓道子曰主上谅阁冡宰之任伊周所难惟大王亲万机纳直言放郑声逺佞人国寳等愈惧】集览【大行注见汉昭帝元平元年一似胡广胡广东汉时人歴事安顺冲质桓灵虽无謇直之风屡有补阙之益故京师谚曰万事不理问伯始天下中庸有胡公伯始广之字也谅闇注见汉昭帝元平元年郑声注见汉光武建武二年】正误【比来视君一似胡广今按汉书胡广仕汉周流四公三十余年歴事六帝温柔谨慤常逊言恭色以取媚于时无忠直之风或劝王恭诛王国寳而王珣止之故恭以广比珣珣以陈平慎黙为对也大指集览不原所言之本旨故引证多泛而不切】质实【一统志云隆平陵在应天府上元县境内清暑殿在应天府上元县治东北五里台城内乃晋孝武帝所建爽垲竒丽夏月常有清风宋孝武帝改曰嘉禾殿晏驾注见汉髙帝十二年假黄钺注见汉后主建兴六年王珣琅琊临沂人导之孙王陵廷争陈平慎黙事在汉髙后元年宰注见陈宣帝太建九年伊周谓伊尹周公伊注见元帝太兴元年周注见秦昭襄王五十二年】
　　书法【弑书主名矣下书即位进位如常时则其君臣纵贼之罪不贬自见矣道子以自进为文专也○君弑贼不讨而急于葬桓帝尝见之汉建和元年于是再见直书其事当时君臣之罪着矣】发明【是时君臣沈湎内外留连由是变起宫掖不复推问故纲目直书贵人张氏则见其秩品卑微非有正位中宫之尊凶暴可畏之势而当时自不克讨也下书道子进位太傅则见大臣失职徒能受爵位之尊而不能推究大行晏驾之由失于讨贼也夫晋君以一言之戏身婴大祸张氏亦以一言之故躬行大逆女徳无厌妇乱无极圣人所以正心脩身齐家者非但曰将以治国平天下而已亦所以保卫其身而蕲免于迷乱之祸尔人主观此则视衽席如冦垒视女徳如蟊贼其亦庶乎可也○天子七月而葬礼也今晋孝武以九月庚申崩即以十月甲甲葬则是未及一月尔据事直书其失自见】
　　魏王珪防常山
　　【魏王珪使冠军将军于栗防潜自晋阳开韩信故道自井陉趋中山进攻常山防之郡县皆降唯中山邺信都三城为燕守珪命东平公仪攻邺冠军王建攻信都珪进攻中山既而谓诸将曰中山城固急攻则伤士乆围则费粮不如先取信都然后图之乃引兵而南军于鲁口髙阳太守崔宏奔海渚珪素闻其名遣吏追获以为黄门侍郎与张衮对掌机要创立法度博陵令屈遵降以为中书令出纳号令兼总文诰】集览【井陉注见秦王政十八年】质实【于栗防代人一统志云井陉地名在太原府平定州东九十里昔韩信撃赵东下井陉即此今置闗右巡检司在焉东平郡名注见汉献帝兴平元年鲁口地名未详处所崔宏东武城人浩之父海渚注见秦始皇三十七年高阳郡名注见晋愍帝建兴四年张衮上谷沮阳人恂之兄】
　　魏别将拓防仪攻邺燕慕容徳击破之
　　【魏东平公仪攻邺燕范阳王徳使南安王青等夜撃破之魏军退屯新城青等请追击之别驾韩曰古人先计而后战魏军不可击者四悬军逺客利在野战一也深入近畿顿兵死地二也前锋既败后陈方固三也彼众我寡不敌四也我军自战其地动而不胜众心难固城隍未脩敌来无偹不如深垒固军以老之徳从之召青还】集览【竹角反】质实【范阳国名注见秦二世元年南安国名注见汉后主建兴六年新城县名注见汉宣帝地节三年】
　　封杨盛为仇池公○秦防蒲阪
　　【初永嘉之乱汾阴薛氏聚族阻河自保不仕刘石苻氏至是后秦主兴以礼聘薛彊以为镇东将军彊引秦兵取蒲阪】质实【汾阴县名注见周显王四十年蒲阪地名注见周赧王十二年】
　　【丁酉】安皇帝隆安元年【燕永康二秦皇初四魏皇始二年○南凉王秃髪乌孤太初元年○北凉王段业神玺元年○旧大国三西秦凉小国二新小国二凡七僣国】春正月帝冠○以王珣为尚书令王国寳为左仆射○魏拓防仪军溃燕慕容徳追击破之
　　【贺讷遣弟赖卢帅骑二万会东平公仪攻邺自以王舅不受仪节度仪司马丁建阴与燕通从而间之会赖卢营失火建曰赖卢烧营为变矣仪遂引退赖卢亦退建帅众降燕且言仪师老可击范阳王徳遣兵追击大破之】质实【邺县名注见汉献帝建安十五年】
　　魏王珪击信都降之○凉王光击西秦西秦与战杀其弟延
　　【凉王光以西秦主干归数反覆举兵伐之西秦羣臣请东奔成纪干归曰军之胜败在于巧拙不在众寡光兵众而无法弟延勇而无谋不足惮也且其精兵尽在延所延死光自走矣光军长最遣子太原公纂攻金城天水公延攻临洮武始河闗皆克之干归使人绐延曰干归众溃奔成纪矣延欲引轻骑追之司马耿稚谏曰干归勇畧过人安肯望风自溃且告者视高色动殆必有奸宜整陈而前使歩骑相属俟诸军毕进然后击之无不克矣延不从进与干归遇战死光引兵还姑臧】集览【长最地名在西河郡武始地名在陇西郡】正误【武始今按武始故狄道县地前凉张骏分广武郡置武始郡】质实【成纪县名注见汉文帝十五年太原郡名注见齐明帝建武三年临洮县名注见秦始皇三十三年武始郡名注见秦王政三年陇西】
　　秃髪乌孤自称西平王攻凉取金城质实【西平郡名注见汉宣帝元康四年金城郡名注见汉光武建武十一年】
　　【是为南凉】
　　二月燕主寳袭击魏军大败奔还
　　【燕主寳闻魏王珪攻信都悉出珍寳及宫人募羣盗以击之营于滹沱水北魏军至营水南寳潜师夜济袭魏营因风纵火魏军大乱珪弃营走既而燕兵无故自相斫射珪望见之乃击鼓收众多布火炬于营外纵兵冲之燕兵大败引还魏兵随而击之燕兵屡败寳惧弃军以二万骑奔还时大风雪冻死者相枕朝臣将卒多降于魏先是张衮常为珪言燕秘书监崔逞之材珪得之甚喜以为尚书任以政事珪欲抚慰新附甚悔参合之诛并州刺史素延坐讨反者杀戮过多免官燕尚书郎慕舆皓谋弑寳立赵王麟不克奔魏麟由是不安】质实【滹沱水注见汉帝更始二年崔逞东武城人琰五世孙参合之诛事在孝武帝太元二十一年】
　　三月燕幽平牧慕容防引兵至蓟慕容麟作乱出走魏王珪进围中山燕主寳奔会军慕容详城守拒魏考异【提要作魏王珪遂进围中山三月燕慕容麟作乱不克奔西山燕主寳出走】
　　【初燕清河王防表求赴难而无行意遣将军库傉官伟余崇将兵五千为前锋伟顿卢龙近百日会不发燕主寳怒切责之防不得已以治行简练为名复留月余伟使轻军前行通道且张声势诸将皆畏避不欲行余崇奋曰今巨寇滔天京都危逼匹夫犹思致命以救君父诸君荷国宠任而更惜生乎若社稷倾覆臣节不立死有余辱诸君安居于此崇请当之伟给歩骑五百人崇至渔阳遇魏兵击却之众心稍振防乃上道至是始逹蓟城魏围中山既乆城中将士皆思出战高阳王隆曰渉珪虽获小利然顿兵经年士马死伤大半人心思归诸部离解若因我之鋭乘彼之衰往无不克如持重不决将卒气丧事乆变生虽欲用之不可得也寳然之而赵王麟每沮其议隆成列而罢者数四众大忿恨麟以兵刼北地王精使帅禁兵弑寳精以义拒之麟怒杀精出奔西山依丁零余众于是城中震骇寳恐麟夺防军据龙城乃召隆及辽西王农谋走保龙城隆曰今欲北迁亦事之宜然龙川地狭民贫若以中国之意取足其中难望有功若节用爱民务农训兵数年之中公私充实而赵魏之间厌苦冦暴民思燕徳庶几返斾克复故业如其未能则凭险自固犹足以优游养鋭耳寳然之遂夜与太子策及隆农等万余骑出赴防军城中无主百姓惶惑魏王珪欲夜入城将军王建志在虏掠乃言恐士卒盗府库物请俟明旦珪乃止燕开封公详从寳不及城中立以为主闭门拒守珪尽众攻之不防使人临城谕之皆曰羣小无知恐复如参合之众故茍延旬月之命耳珪顾王建而唾其面】集览【库傉官伟库傉官虏三字姓伟名也傉奴笃反且张知亮反杜预曰张自侈大也成列宋世家曰不鼓不成列何休曰军法以鼔战以金止不鼓不战也不成列未成陈也】正误【且张今按张如字】质实【卢龙县名注见汉献帝建安十二年渔阳郡名注见秦王政三年蓟城注见汉帝更始二年北地郡名注见秦王政三年一统志云西山有二处一在顺天府西三十里一在河间府青县西南五里未知孰是姑録此以备叅攷龙川地名未详处所或谓即龙城未知是否开封汉之县名属陈留郡魏晋以后皆因之唐省入汴州故址在开封府城内】书法【至者何缓辞也燕自徃嵗受兵君亲奔败可谓急矣防表赴援乆之乃至其不急君父为何如故不书赴援书至讥之然则温峤书至寻阳则曷为非讥辞峤至寻阳稽于陶侃书至所以罪侃也晋成帝咸和三年故纲目书曰温峤以兵赴难至寻阳会无行意徐徐而至故纲目不书赴难止书曰慕容防引兵至蓟笔削之权衡审矣】
　　尊皇太后李氏为太皇太后立皇后王氏○魏兵追燕主寳慕容会撃却之夏四月寳至龙城会作乱不克奔中山伏诛
　　【燕主寳出中山清河王防帅骑卒二万迎于蓟南寳怪防有恨色减其兵分给辽西王农及高阳王隆尽徙蓟中府库北趣龙城魏石河头引兵追之及寳于夏谦泽会整陈与战农隆等将南来骑冲之魏军大败追奔百余里隆谓阳璆曰中山积兵数万不得展吾意今日之防令人遗恨因慷慨流涕防既败魏兵矜狠滋甚隆屡训责之会益忿怒遂谋作乱寳谓农隆曰观道通志趣必反无疑宜早除之农隆曰会逺赴国难逆状未彰而遽杀之岂徒伤父子之恩亦恐大损威望会闻之益惧夜遣其党袭杀隆于帐下农被重创寳欲讨防乃阳为好言以安之明日召羣臣食会就坐寳目慕舆腾斩会伤首不死走赴其军勒兵攻寳寳帅数百骑驰至龙城防引兵顿城下城中将士皆愤怒出战大破之侍御郎髙云复夜袭之会众溃奔中山慕容详杀之寳以云为将军养以为子云髙句丽之支属也】集览【石河头石姓也河头其名璆渠幽反道通会之字】
　　王恭举兵反诏诛仆射王国寳将军王绪恭罢兵还镇【王国寳王绪依附防稽王道子纳贿穷奢不知纪极恶王恭殷仲堪劝道子裁损其兵权恭等缮甲勒兵表请北伐道子疑之诏以盛夏妨农悉使解严恭遣使与仲堪谋讨国寳等桓亦以仕不得志欲假仲堪兵势以作乱乃説仲堪曰国寳与君惟患相毙之不速耳今既执大权无不如志若发诏徴君何以处之仲堪曰计将安出曰孝伯疾恶深至宜潜与之约兴晋阳之甲以除君侧之恶虽不肖愿帅荆楚豪杰荷戈先驱此桓文之勲也仲堪然之乃外结雍州刺史郗恢内与从兄南蛮校尉觊南郡相江绩谋之觊曰人臣当各守职分朝廷是非岂藩屏所制也晋阳之事不敢预闻绩亦极言其不可觊恐绩及楇和解之绩曰大丈夫何至以死相脇邪江仲元行年六十但未获死所耳仲堪惮其坚正以杨佺期代之朝廷闻之征绩为御史中丞觊遂以疾辞位仲堪徃省之曰兄病殊可忧曰我疾不过身死汝病乃当灭门宜深自爱勿以我为念郗恢亦不肯从仲堪疑未决会恭使至仲堪乃许之恭大喜上表罪状国寳举兵讨之表至内外戒严国寳惧不知所为遣数百人戌竹里夜遇风雨散归绪説国寳杀王珣车以除时望挟君相以讨二藩国寳许之珣至不敢害更问计于珣珣曰王殷与卿素无深怨所竞不过势利之间耳国寳曰将曹爽我乎珣曰是何言欤卿寜有爽之罪孝伯岂宣帝之俦邪又问计于车曰今朝廷遣军恭必城守若京口未防上流奄至何以待之国寳遂上疏解职待罪道子闇懦欲求姑息乃赐国寳死斩绪于市遣使谢恭恭乃罢兵还京口仲堪初犹豫不敢下闻国寳死始抗表举兵道子以书止之仲堪乃还】集览【解严不治装也顔师古曰谓解散兵严也孝伯王恭字兴晋阳之甲公羊传定公十三年晋赵鞅取晋阳之甲以逐荀寅与士吉射荀寅与士吉射者曷为者也君侧之恶人也注晋阳之甲者赵简子之邑以邑中甲逐之将曹爽我乎曹爽三国魏宗室僣儗専权时晋宣帝司马懿为丞相诛曹爽夷其三族今王国寳自谓将以曹爽待我也】质实【郗恢高平人南郡注见汉献帝建安十二年仲元江绩表字杨佺期华阴人震之后一统志云竹里山名在应天府句容县北六十里涂甚倾险号为翻车岘刘宋武帝破桓将于竹里即此处桓文之举注见晋穆帝永和六年】
　　书法【恭书反何正名也不书反则以赵鞅借口者接迹矣仲堪何以不书恭首事也国寳绪曷为书官讥晋之无政也恭一举兵而为之杀一仆射一将军以姑息之无政甚矣然则曷为不书杀书杀则疑于汉鼂错故国寳绪可诛不当以恭反遂诛之也书罢兵还镇非善恭欤杀二大臣而后还书所以着其要君之势也】
　　发明【按春秋定十三年书晋赵鞅入于晋阳以叛晋荀寅士吉射入于朝歌以叛晋赵鞅归于晋公羊传之以谓赵鞅取晋阳之甲以逐荀寅士吉射苟寅士吉射者君侧之恶人也至我朝胡公安国传春秋参之左氏所载韩魏为赵氏请于晋侯之事乃知三子之叛其罪则一鞅以有援故得复寅吉射以无助故终叛春秋书鞅归于晋者非与之也叛逆人臣之大恶晋侯不能奉行天讨乃狥韩魏之请故春秋书以罪之若谓取晋阳之甲以逐君侧之恶人则是人主可得而脇人臣擅兴无罪以兵谏者真爱其君使后世贼臣称兵向阙以诛君侧为名而实欲脇君取国者皆此説启之由是而观则春秋初未尝有逐恶人之説晓然甚明今王恭以王国寳王绪浊乱国政罪状讨之而桓亦以晋阳之事为言况纲目书诏诛王国寳王绪恭罢兵还镇则二人实有可诛之罪而恭之还镇亦以二人既诛之故其为君侧之恶明矣然王恭则未免书举兵反者何哉呜呼使国寳与绪果有罪耶则人主自诛之可也人臣乌得而与闻之彼王恭者素懐异志防扈不臣一旦无故称兵脇制朝廷虽假二人之罪以为口实而以逆犯顺以臣脇君其事悖矣以反书之夫复何説然则后世有假晋阳之事以为脇制之举者皆春秋之所诛而纲目之所谓反者也此义行则贼乱之徒无以借口为举兵之端而反叛之祸庶乎其可熄矣吁】
　　以会稽世子元显为征虏将军
　　【元显年十六有儁材为侍中説会稽王道子以王殷终必为患请潜为之备道子乃拜元显征虏将军以其卫府及徐州文武悉配之】质实【王殷谓王恭殷仲堪徐州注见秦始皇二十八年彭城】书法【公侯继世书世子除拜未有书世子者此其书防稽世子何讥世权也故为征虏将军书世子録尚书事书世子都督十六州军事书世子】
　　凉沮渠蒙逊叛防临松据金山
　　【初张掖卢水胡沮渠罗仇匈奴沮渠王之后也世为部帅凉王光以为尚书及吕延败死罗仇弟三河太守麴粥谓罗仇曰主上荒耄信谗今军败将死正其倩忌智勇之时也吾兄弟必不见容不若勒兵向西平出苕藋奋臂一呼凉州不足定也罗仇曰吾家世以忠孝着于西土寜使人负我我不忍负人也已而光果杀罗仇及麴粥罗仇弟子蒙逊雄杰有防畧渉书史以其丧归葬防者万余人蒙逊哭谓众曰吕王无道多杀不辜今欲与诸部雪二父之耻复上世之业何如众称万嵗遂结盟起兵攻凉临松郡防之屯据金山】集览【张掖卢水胡张掖郡名卢水县名胡虏也沮渠虏复姓正义曰本匈奴王号沮子余反顔师古曰本临松卢水胡人其先为沮渠王后因氏焉西平郡名在河西属凉州】质实【张掖郡名注见汉后主建兴十三年卢水胡注见汉光武建武十六年西平郡名注见汉宣帝元康四年湟中苕藋地名未详处所临松郡未详沿革一统志云金山在陜西都司永昌卫城北二里又在故昌松县南丽水出焉】
　　燕慕容详称帝于中山
　　【中山城无定主民恐魏兵乘之男女结盟人自为战魏王珪罢围就谷河间封东平公仪为卫王慕容详自谓能郤魏兵威徳已振遂即帝位】质实【河间郡名注见汉帝更始二年卫郡名注见秦王政六年朝歌】
　　凉段业叛自称建康公沮渠蒙逊以众归之
　　【凉王光遣吕纂将兵击沮渠蒙逊破之蒙逊从兄男成亦合众攻建康遣使説太守段业曰吕氏政衰人无容处瓦解之形昭然在目府君柰何以盖世之才欲立忠于垂亡之国男成等既唱大义欲屈府君抚临鄙州何如业许之男成推业为凉州牧建康公以男成为辅国将军委以军国之任防逊帅众归之业以为镇西将军光命吕纂讨之不克是为北凉】质实【凉州注见唐中宗景龙二年】
　　秋七月燕慕容麟袭杀详而自立魏袭中山入其郛而还
　　【详嗜酒奢淫刑杀无度羣下离心城中饥窘麟袭杀之自立以拒魏魏军大疫人畜多死将士多思归魏王珪问疫于诸将对曰在者才什四五珪曰此固天命将若之何四海之民皆可为国在吾所以御之耳何患无民羣臣乃不敢言】
　　书法【详称帝矣何以书杀不予详之为帝也其不予何寳在而详又僣焉是二君也】
　　八月凉郭黁杨轨叛
　　【凉太常郭黁善天文国人信之防荧惑守东井黁谓仆射王详曰凉分野有大兵吾欲与公同举大事何如详从之事泄被诛黁遂举东苑以叛凉王光召太原公纂讨之纂将还诸将曰段业必蹑军后宜潜师夜发纂曰业无雄才凭城自守若潜师夜去适足张其气势耳乃遣使告业曰郭黁作乱吾今还都卿能决者可早出战于是引还业不敢出纂司马杨统欲杀纂而推其从兄桓为主桓怒曰吾为吕氏臣安飨其禄危不能救岂可复增其难乎吕氏若亡吾为演矣统遂降黁纂击黁大破之乃得入姑臧凉人张防等招集戎夏据休屠城与黁共推凉后将军杨轨为盟主】集览【郭黁黁奴昆反吾为演矣言我将效演所为也演姓名春秋卫人也狄伐卫卫懿公欲发兵兵咸畔杀懿公尽食其肉独舍其肝演使而还哭尽哀而止曰臣请为儤自出其肝内懿公之肝焉儤音豹直吏官也犹今当儤使者】质实【荧惑守东井荧惑注见懐帝永嘉三年东井注见陈文帝元嘉十六年东苑未详处所一统志云休屠城在陜西凉州卫城东北】
　　九月秦太后虵氏卒
　　【秦太后卒秦主兴哀毁过礼不亲庶政羣臣请依汉魏故事既葬即吉尚书郎李嵩上疏曰孝治天下先王之高事也宜遵圣性以光道训既葬之后素服临朝尹纬駮曰嵩矫常越礼请付有司论罪兴曰嵩忠臣孝子有何罪乎其如嵩议兴勤于政事延纳善言杜瑾等以论事得显防姜龛等以儒学见尊礼古成诜等以文章参机密诜刚介雅正以风教为己任京兆韦高纂阮籍为人居母丧弹琴饮酒诜闻之而泣持劒欲杀之高惧而逃匿】集览【古成诜古成复姓诜名也音所臻反】质实【阮籍为人居母丧弹琴饮酒晋书云阮籍陈留尉氏人瑀之子容貎瓌杰志气宏放性嗜酒能啸善弹琴围棊尝与康等相善号为竹林七贤初仕魏累官散骑常侍籍本有济世志属天下多故名士少有全者遂酣饮为常司马昭辅政引为大将军从事中郎将及母卒方与人围棊对者求止籍留与决赌既而饮酒二斗举声一号吐血数升毁瘠骨立殆致灭性裴楷徃吊之籍散发箕踞醉而直视楷吊唁毕便去或问楷凡吊者主哭客乃为礼籍既不哭君何为哭楷曰阮籍既方外之士故不崇礼典我俗中之士故以轨仪自居时人叹为两得】
　　书法【书虵氏何嘉兴孝也故僣国太后不悉书于是特书】
　　秦冦防湖陜质实【湖县名注见汉武帝征和二年陜县名注见周显王四十五年】○冬十月魏王珪及燕慕容麟战大破走之遂克中山【中山饥甚魏王珪进攻之太史令鼂崇曰不吉纣以甲子亡谓之疾日珪曰纣以甲子亡周武不以甲子兴乎遂进与慕容麟战于义台大破之麟奔邺魏克中山得燕玺绶图书府库珍寳以万数班赏将士麟至邺复称赵王説范阳王徳曰魏将乘胜攻邺邺城大难固且人心恇惧不可守也不如南趣滑台阻河以待魏伺衅而动河北庶可复也时鲁王和镇滑台亦遣使迎徳徳许之】质实【一统志云义台在真定府新乐县西南后燕録慕容麟与魏道武战于义台燕师败绩即此】
　　书法【麟杀详自立矣何以斥书名不予麟之自帝也其不予何寳在而麟又僣焉是二君也】
　　【戊戌】二年【燕主慕容盛建平元秦皇初五魏天兴元年○南燕主慕容徳元年○旧大国三○西凉南凉北凉小国四新小国一凡八僣国】考异【提要分注作南燕世宗】春正月燕慕容徳徙居滑台称燕王麟谋反伏诛魏拓防仪入邺考异【提要王上无燕字】
　　【燕范阳王徳自邺帅户四万南徙滑台魏卫王仪入邺追徳至河弗及慕容麟上尊号于徳徳用兄垂故事称燕王以统府行帝制置百官是为南燕麟复谋反徳杀之】
　　书法【麟书反书诛其予徳之自王乎非予徳也罪麟也曷为罪之上尊号者麟也反之者亦麟也书曰伏诛所以惩反覆也】
　　魏置行台于邺中山以和防拓防仪守之
　　【魏王珪自中山南巡至高邑得王永之子宪喜曰王景畧之孙也以为本州中正领选曹事至邺置行台以和防为尚书镇之珪还中山将北归发卒治直道自望都凿恒岭至代五百余里复置行台于中山命卫王仪镇之】集览【高邑本鄗县也在常山郡柏乡故城汉光武设坛鄗南即帝位改曰高邑今赵州县也鄗火各反望都县属中山国在泺州东北四十里凿恒岭至代凿穿治也恒岭即恒山岋也恒通作常地道记云常山在常山郡上曲阳县西北百四十里北行四百五十里得常山岋号蜚狐口北则代郡也】质实【高邑县名注见汉光武建武元年一统志云望都汉之县名属中山国晋因之北齐省入北平县唐初复置属定州宋属武定军金改为庆都县属中山府元初属真定府寻改属保定国朝因之改属保定府恒岭即常山注见周安王十五年代郡名注见秦王政三年】
　　魏王珪北还徙山东民夷十余万口以实代○二月燕主寳将兵发龙城卫卒段速骨作乱众溃而还
　　【初燕人有自中山至龙城者言拓防渉珪衰弱于是燕主寳欲复取中原调兵悉集至是闻中山已防乃命罢兵辽西王农曰迁都尚新未可南征宜因成师袭库莫奚取其牛马以充军资寳从之北行度浇洛水会南燕王徳遣使言渉珪西上中国空虚寳大喜即日引还诏诸军就顿不听罢散农及长乐王盛切谏以为兵疲力弱魏新得志未可与敌寳将从之慕舆腾曰今师众已集宜独决圣心乘机进取乃留盛统后事以腾为前军农为中军寳为后军用去各一顿长上段速骨因众心惮征役遂作乱逼立高阳王隆之子崇为主寳将十余骑奔农营农腾营兵亦厌役奔溃宝乃奔还龙城】集览【库莫奚北狄国名也一名奚其先东胡宇丈部之别种后种类渐多分为五部一曰辱纥主二曰莫贺弗三曰契个四曰木昆五曰室得其俗随逐水草颇同突厥一顿犹言一舍也一舍三十里长上史炤释文曰长上人名也愚按晋书段速骨为乙连城之长上则是燕之官名史释误矣】质实【长乐国名注见秦二世二年信都】
　　以王愉都督江豫州军事
　　【会稽王道子忌王殷之逼以谯王尚之及弟休之有才畧引为腹心尚之曰今方镇彊盛宰辅权轻宜树腹心于外以自卫道子乃以其司马王愉为江州刺史都督江州及豫之四郡军事日夜谋议以伺四方之隙】质实【江豫二州名江注见汉武帝元鼎五年豫注见周赧王三十六年】
　　魏给新徙民田及牛○魏封尔朱羽健于秀容川【秀容川酋长尔朱明健从魏王珪攻晋阳中山有功环其所居割地三百里以封之】集览【秀容川本汉汾隂县地元魏置肆州今太原忻州秀容县案秀容故城在今岚州西南三十里尔朱复姓其先契胡部落大人代为酋帅居尔朱川因以为氏】质实【一统志云秀容川在山西辽州榆社县治东南秀容山下又按秀容后魏之县名为肆州治所后周徙州治鴈门县唐废之故城在太原府忻州西北五十里】
　　三月燕段速骨攻防龙城燕主寳出奔尚书兰汗诱而弑之
　　【燕尚书兰汗阴与段速骨等通谋引兵营龙城东辽西王农夜出赴之速骨将以循城农素有忠节威名城中恃以为彊忽见在城下无不惊愕丧气遂皆逃溃速骨入城纵兵杀掠燕主寳及长乐王盛等轻骑南走速骨以高阳王崇幼弱欲更立农崇党闻之遂杀农兰汗袭击速骨杀之废崇奉太子防承制遣使迎寳及于蓟城盛等曰汗之忠诈未可知不如南就范阳王合众以取冀州若其不防徐归龙城未晚也寳从之行至黎阳遣中黄门令赵思告范阳王徳奉迎徳遣慕舆防帅壮士数百人随思而北声言迎卫其实圗之寳既遣思而闻徳已称制亦惧而北走防至无所见执思以归徳以其练习典故欲留而用之思曰犬马犹知恋主思虽刑臣乞还就上徳固留之思怒曰殿下亲则叔父位为上公不能帅先羣后以匡帝室而幸本根之倾为赵王伦之事思虽不能如申包胥之存楚犹慕龚君賔之不偷生于莽世也徳斩之寳遣长乐王盛收兵冀州行至钜鹿説诸豪杰皆愿起兵会兰汗复遣使奉迎寳以汗燕主垂之舅而盛妃之父谓必无他遂行盛流涕固谏不听盛乃与将军张真下道避匿寳去龙城四十里汗遣弟加难帅五百骑迎入外邸而杀之杀太子防及王公卿士百余人自称昌黎王盛欲赴哀张真止之盛曰我今以穷归汗汗性愚浅必念婚姻不忍杀我旬月之间足以展吾志遂徃见汗汗妻乙氏及盛妃皆涕泣请盛汗恻然哀之乃舍盛于宫中以为侍中亲待如旧汗兄提骄狠荒淫事汗无礼盛因而间之汗兄弟浸相嫌忌】集览【兰汗姓名汗音寒刑臣宦官名注见汉桓帝延熹九年天刑之人赵王伦之事西晋赵王伦逼惠帝而夺其玺绶入官即位迁帝于金墉城详见惠帝永寜元年申包胥之存楚注见明帝太寜二年申胥龚君賔之不偷生于莽世龚胜字君賔汉哀平时王莽秉政胜乞骸骨归及莽簒国累征不应曰谊岂以一身事二姓哉语毕不食而死详见新莽始建国三年】质实【冀州注见秦二世二年信都黎阳县名注见汉成帝绥和二年钜鹿郡名注见楚义帝元年】
　　北凉攻凉取西郡晋昌炖煌张掖质实【西郡未详沿革晋昌郡名注见唐庄宗同光二年州炖煌郡名注见汉武帝元朔三年张掖郡名注见汉后主建兴十三年】○夏六月凉吕纂击杨轨郭黁破之考异【按元年书轨黁叛则此击字当作讨】○秋七月燕长乐王盛讨杀兰汗摄行统制考异【按兰汗弑逆之臣也此当书讨兰汗诛之】
　　【燕太原王竒楷之子兰汗外孙也汗以为将军长乐王盛潜使逃出起兵汗遣仇尼慕将兵讨之于是龙城自夏不雨至于七月汗日诣燕诸庙祷请委罪加难加难闻之怒率所部袭败慕军汗遣太子穆讨之穆与汗谋杀盛不果李旱张真皆盛素所厚也而穆引为腹心旱等潜与盛结谋穆击破加难还飨将士汗穆皆醉盛因逾垣入东宫与旱等杀穆诸军闻盛得出皆呼跃争先攻汗斩之内外帖然士女相庆盛告于太庙因下令曰赖五祖之休文武之力社稷幽而复显不独孤以之身免不同天之责凡在臣民皆得明目当世遂大赦改元以长乐王摄行统制命竒罢兵竒不受命勒兵三万进至横沟盛出击破之执竒赐死】集览【免不同天之责先是兰汗弑燕主寳今长乐王盛讨汗而杀之故云然也记曲礼君父之讐弗与共戴天注父者子之天杀己之天与共戴天非孝子也行求杀之乃止又檀弓上子夏问于孔子曰居父母之仇如之何夫子曰寝苫枕干不仕弗与共天下也注不可以并生也礼地官调人曰凡和难父之讐辟诸海外】质实【横沟未详处所】
　　魏迁都平城
　　【魏迁都平城始营宫室建宗庙立社稷宗庙嵗五祭用分至及腊】集览【分至及腊春秋分夏至冬至与腊日而五】
　　王恭殷仲堪及南郡公桓反陷江州
　　【桓求为广州防稽王道子忌在荆州因从之受命而不行豫州刺史庾楷以道子割其四郡属王愉上疏言江州内地而西府北带冦戎不应使愉分督朝廷不许楷怒遣其子鸿説王恭曰尚之兄弟复秉机权欲削方镇宜早图之恭以为然以告殷仲堪及皆许之推恭为盟主刻期同趣京师司马刘牢之谏曰防稽王道子叔父也而又当国秉政向为将军戮其所爱其伏将军已多矣顷所授任虽未允惬亦无大失割庾楷四郡以配王愉于将军何损晋阳之甲岂可数兴乎恭不从上表请讨王愉司马尚之兄弟朝廷忧惧内外戒严道子不知所为悉以事委世子元显日饮醇酒而已元显聪警颇渉文义志气果鋭以安危为己任附之者谓其英武有明帝之风仲堪闻恭举兵勒兵趣发悉以军事委南郡相杨佺期兄弟佺期帅舟师五千为前锋桓次之仲堪帅精兵二万继下佺期自以其先汉太尉震至父亮九世皆以材徳著名矜其门地谓江左莫及而时流以其晚过江婚宦失类兄弟皆麤犷每排抑之佺期常切齿欲因事际以逞其志故亦赞成仲堪之谋八月佺期及奄至湓口王愉无备惶遽奔临川追获之】集览【戮其所爱谓杀王国寳王绪事在去年麤犷麤通作粗心不精也説文狠也犷古猛反顔师古曰粗恶貌言无亲也説文若犬之犷犷不可附也】质实【广州注见武帝太康元年交广荆州注见汉献帝建安十二年豫州注见周赧王三十六年陈州刘牢之彭城人晋阳之甲注见上年湓口注见元兴三年一统志云临川三国呉之郡名扬州晋江州齐临川郡徙治南城梁复治临汝隋罢郡置抚州治临川大业初改为临川郡唐初复为抚州后改临川郡乾元初复为抚州五代时杨呉置昭武军节度宋仍为抚州江南西路元置抚州路本朝改为抚州府属江西道】
　　魏遣使循行郡国
  </div>
  <div class="pagination">
   <a href="御批资治通鉴纲目_page90.html">
    上一页
   </a>
   <span>
    ...
   </span>
   <a href="御批资治通鉴纲目_page86.html">
    86
   </a>
   <a href="御批资治通鉴纲目_page87.html">
    87
   </a>
   <a href="御批资治通鉴纲目_page88.html">
    88
   </a>
   <a href="御批资治通鉴纲目_page89.html">
    89
   </a>
   <a href="御批资治通鉴纲目_page90.html">
    90
   </a>
   <span class="current-page">
    91
   </span>
   <a href="御批资治通鉴纲目_page92.html">
    92
   </a>
   <a href="御批资治通鉴纲目_page93.html">
    93
   </a>
   <a href="御批资治通鉴纲目_page94.html">
    94
   </a>
   <a href="御批资治通鉴纲目_page95.html">
    95
   </a>
   <a href="御批资治通鉴纲目_page96.html">
    96
   </a>
   <span>
    ...
   </span>
   <a href="御批资治通鉴纲目_page92.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
