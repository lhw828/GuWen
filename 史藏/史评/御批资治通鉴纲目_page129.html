<!DOCTYPE html>
<html>
<head>
    <meta charset="UTF-8">
    <title>御批资治通鉴纲目 - 第 129 页/共 243 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批资治通鉴纲目 - 第 129 页/共 243 页</h1>
    <div class="content">　　发明【帝者有天下之号也自南北分各帝一国已非一统之义今又欲以蕞尔之地而帝焉何耶纲目书魏徙梁王詧使称帝乌有以帝者之尊而可使人称之者哉直书于册两皆罪也】
　　梁王僧辩陈霸先奉晋安王方智承制质实【晋安郡名注见汉成帝建元三年】○魏加益州刺史尉迟迥承制
　　【魏加尉迟迥督十八州自剑阁以南得承制封拜黜陟迥明赏罚布威防绥辑新民经畧未附华夷懐之】质实【益州注见晋武帝太始八年剑阁注见汉后主炎兴元年】














　　御批资治通鉴纲目卷三十三
<史部,史评类,御批资治通鉴纲目>
　　钦定四库全书
　　御批资治通鉴纲目卷三十四
　　【起乙亥梁敬帝绍防元年魏恭帝二年齐文宣帝天保六年○尽辛卯陈宣帝大建三年齐后主武平二年周武帝天和六年】凡十七年
　　【乙梁敬帝方智绍泰元年魏防帝二年齐天保六亥年○后梁中宗宣帝萧詧天定元年○凡四国】春正月梁王詧始称帝集览【詧楚黠反与察同】
　　【梁王詧即位改元于江陵是为后梁赏刑制度并同王者唯上防于魏则称臣奉其正朔以蔡大寳为侍中尚书令王操为五兵尚书大寳严整有智谋雅逹政事文辞瞻速操亦亚之】
　　书法【庚午魏尝欲立詧为梁帝矣詧不肯帝立为梁王萧绎既亡复使称帝于是始称故书始】
　　梁广州刺史王琳救江陵弗及次于长沙遣兵伐后梁【琳将兵北下至蒸城闻江陵已防为世祖发哀三军缟素遣别将侯平帅舟师攻后梁琳屯兵长沙传檄州郡为进取之计长沙王韶及上防诸将皆推琳为盟主】
　　书法【书弗及何追咎梁主也忠力如王琳而逺之广州是以弗及救也非讥琳乎十一月征兵十二月而国亡其弗及宜矣于琳何讥焉然则后梁亦梁裔也曷为书伐杀绎者魏也詧受魏立自琳视之则吾雠也琳有旧主之心焉故纲目书梁书伐所以劝义也终纲目救书不及三羊祜王琳是年齐遣兵惟王琳非讥辞】
　　齐遣兵救江陵不及取梁郢州
　　【齐主使清河王岳将兵攻魏安州以救江陵岳至义阳江陵防因进军临江郢州刺史陆法和举州降之长史王珉不从杀之齐使仪同三司慕容俨戍郢州王僧辩遣侯瑱攻之】
　　书法【书取郢州何罪齐也救人之难既不及矣又因以为利故罪之】
　　齐遣梁贞阳侯渊明还梁称帝以兵纳之○二月梁王方智立
　　【晋安王自寻阳入建康即梁王位时年十三以王僧辩为中书监録尚书骠骑大将军都督中外军事加陈霸先征西大将军】
　　三月齐人克梁东闗
　　【齐主先使邢子才诣建康与王僧辩书曰嗣主冲藐未堪负荷彼贞阳侯梁武犹子长沙之嗣以年以望堪保金陵故置为梁主卿宜迎接僧辩不从三月渊明至东闗散骑常侍裴之横御之败死僧辩大惧出屯姑孰谋纳渊明】质实【贞阳县名未详沿革或疑即浈阳县注见唐肃宗至德二年】
　　魏免梁俘数千口
　　【魏宇文泰得庚季才厚遇之令参掌太史季才散私财购亲旧之为奴婢者泰问其故对曰仆闻克国礼贤古之道也今郢都覆没其君信有罪矣搢绅何咎皆为皁鄙人羇旅不敢献言诚窃哀之故私购之耳泰乃悟曰吾之过也微君遂失天下之望因出令免梁俘数千口】
　　夏五月梁王僧辩奉渊明归建康以梁王方智为太子【王僧辩遣使奏啓于渊明定君臣之礼因求以梁王为太子渊明许之自采石济江齐师还渊明入建康望朱雀门而哭道逆者以哭对入即位以方智为太子王僧辩为大司马陈霸先为侍中】
　　六月齐筑长城
　　【齐发民一百八十万筑长城自幽州夏口西至恒州九百余里】
　　书法【齐于是再书长城矣】
　　齐人归郢州于梁
　　【齐慕容俨始入郢州而侯瑱等奄至城下俨随方备御乘间出撃破之城中食尽煮草木靴带食之坚守半嵗人无异志至是渊明命瑱还豫章齐人以地逺难守割以予梁凡梁民亦还之】
　　书法【嘉改过也】
　　秋七月齐主伐柔然大破之○八月齐以道士为沙门【齐主以佛道二教不同欲去其一集二家学者论难于前遂敕道士皆剃髪为沙门有不从者杀四人乃奉命】
　　书法【东魏尝罢道坛矣丙辰年于是复书以道士为沙门道教凡再黜矣终纲目道教偏废者再与佛教并废者再甲午年周罢二教唐武德九年沙汰僧道并废者不久而随复偏废者自是而无闻焉则佛之惑人又甚于道矣】
　　九月梁陈霸先杀王僧辩废渊明冬十月复立方智称藩于齐
　　【初王僧辩与陈霸先共灭侯景情好甚笃僧辩去石头城霸先在京口僧辩推心待之子顗屡諌不听及僧辩纳渊明霸先遣使争之不从霸先叹曰武帝子孙甚多唯孝元能复雠雪耻其子何罪而忽废之吾与王公并处托孤之地而王公一旦改图外依戎狄援立非次其志欲何为乎乃宻聚金帛为赏赐之具防有告齐师至者僧辩遣人告霸先使为备霸先部分将士分赐金帛使徐度侯安都帅水军趋石头自帅马歩自江乘罗落防之人皆以为将御齐师不之怪也安都引舟舰将趣石头霸先控马未进安都大惧追霸先骂曰今日作贼事势已成生死须决在后欲何所望霸先乃进安都至石头城北弃舟登岸被甲带刀军人捧之投于女垣内众随而入霸先兵亦自南门入僧辩方视事外白有兵俄而兵自内出僧辩与子頠帅左右苦战败走就执霸先曰我有何辜公欲与齐赐讨而乃无备如此僧辩曰委公北门何谓无备霸先杀之既而竟无齐兵前青州刺史程灵洗帅兵救僧辩力战军败久之乃降霸先义之渊明逊位就邸十月方智即皇帝位告齐以僧辩阴图簒逆仍请称藩于齐封渊明为建安公】集览【石头城注见汉后主建兴二年江乘注同见上年】质实【一统志云罗落南方之蛮名与罗共赕麽些共三种世居蒗蕖州晋初内附中国】
　　书法【渊明称帝矣名渊明何不予其称帝也僧辩中书监也杀不书官何不予其奉渊明也前书方智立此书立方智宜立之辞也方智则何以宜立绎子也与懿之子异矣故杜龛徐嗣徽軰皆书叛】
　　发明【纲目前书齐遣贞阳矦渊明还梁称帝以兵纳之继书梁王方智立齐人克东闗其曰还梁称帝者则见其淹恤于外不宜承统之意尔其曰以兵纳之者则见梁人不受强以兵纳之之意尔其曰梁王方智立则见所不当立国已有君之意其曰齐人克东闗则见强暴不义脇以威力之意是皆不予齐人立渊明之词也既而又书王僧辩奉渊明归建康曰奉渊明而不书奉其主书陈霸先杀僧辩废渊明曰僧辩而不书其官曰渊明而不书梁主此其是非曲直较然明矣夫渊明萧懿之子败军之将失地之人其不宜君国子民继承梁统本无可疑齐人不道强脇以威王僧辩傥惧强隣之逼自当与霸先辈并谋协力告以大义拒之境上毋使入践国都防渎神器可也夫何谋之不臧既立方智又立渊明遂使霸先得以借手反为簒窃之资岂不深可惜哉纲目一书再书如曰以方智为太子则以僧辩有馁于中姑为是以恱梁人如曰齐人归郢州则以齐人自知不义姑以利而陷梁人其所以责僧辩责渊明责齐人者具见于书法之间所谓有数事而一义者此类是也观者要当合前后所书而察之则得其防矣】
　　梁陈霸先自为尚书令都督中外诸军事○梁吴兴太守杜龛叛梁遣陈蒨讨之谯秦刺史徐嗣徽南豫州刺史任约袭建康不克入于石头以叛十一月齐遣兵援之
　　【初龛恃王僧辩之势不礼于陈霸先在吴兴每以法绳其宗族霸先深怨之及将图僧辩宻使兄子蒨还长城立栅以备龛僧辩死龛据吴兴拒霸先义兴太守韦载以郡应之僧辩弟僧智为吴郡太守亦据城拒守蒨至长城收兵才数百人龛遣其将杜防将兵攻之数旬不克而退霸先使周文育攻义兴不利自表东讨留侯安都杜棱宿卫至义兴防其水栅谯秦刺史徐嗣徽从弟嗣先僧辩之甥也亡就嗣徽以州入于齐嗣徽宻结南豫州刺史任约将兵乘虚袭建康据石头防骑至阙下侯安都闭门令城中登陴闚贼者斩及夕嗣徽等还安都夜为战备将旦嗣徽等又至安都出战大破之嗣徽等奔还石头霸先以书谕韦载载降霸先引与谋议卷甲还建康使周文育讨杜龛裴忌攻吴郡忌轻行夜至城下鼔噪薄之僧智奔吴兴忌入据郡十一月齐遣兵渡江据姑孰又遣兵渡粮马入石头霸先问计于韦载载曰齐若分兵先据三吴之路畧地东境则时事去矣今可急于淮南筑城以通东道转输分兵絶彼粮运使进无所资则齐将之首旬日可致霸先从之使侯安都夜烧齐船千余艘周铁虎断齐运输仍遣载于大航筑垒使杜棱守之齐人亦立栅与相拒使都督萧轨将兵屯江北】集览【蒨仓甸反】质实【一统志云长城晋之县名属吴兴郡隋初省入乌程县寻复置属苏州唐初属湖州五代时吴越改为长兴县宋属吉安州元陞为长兴州本朝改为县属湖州府南豫州刘宋所置治歴阳县梁末属东魏北齐改为和州后周改为乌江郡隋初复置和州寻改为歴阳郡唐改为和州五代时属南唐宋淮南西道元陞和州路本朝复为和州直京师】
　　书法【叛而书援罪援者也】
　　齐主杀其清河王岳
　　【初齐平秦王高归彦幼孤高祖令清河王岳养之情礼甚薄归彦心衘之岳屡将兵立功有威名而性豪侈好酒色起第城南归彦譛之言其僣拟齐主恶之齐主纳倡妇薛氏有宠既而知其尝与岳通益怒使归彦鸩岳久之齐主无故斩薛氏藏首于懐出东山宴饮劝酬始合忽出其首投于柈上一座大惊复命收取对之流涕载尸以出被髪步哭而随之】
　　十二月梁陈霸先及齐人战败之徐嗣徽任约奔齐【陈霸先帅诸军攻徐嗣徽栅齐将栁达摩等度淮置陈霸先疾战烧栅齐兵大败溺死者以千数嗣徽与任约引齐兵还据石头霸先遣兵先据要险嗣徽等不敢进顿浦口霸先遣侯安都袭破之嗣徽等单舸脱走霸先攻石头城中无水逹摩请和且求质子时建康虚弱粮运不继乃与齐和以霸先从子昙朗及永嘉王庄丹阳尹王冲之子珉为质而与齐盟嗣徽约皆奔齐庄方等之子也】质实【一统志云浦口在应天府江浦县东二十里由江北渡江南处今名浦子口渡】
　　梁以陈寳应为晋安太守
　　【初晋安民陈羽世为闽中豪姓其子寳应多权诈郡中畏服侯景之乱晋安太守萧云以郡让羽羽令寳应典兵时东境荒馑而晋安独丰衍至是羽求传郡于寳应霸先许之】
　　魏降其宗室王者为公○突厥防柔然可汗邓叔子奔魏突厥取而杀之
　　【突厥木杆可汗击柔然防之柔然主邓叔子收其余烬奔魏时木杆西破嚈哒东走契丹北并契骨威服塞外其地东自辽海西至西海长万里南自漠北五六千里皆属焉木杆恃其彊请尽诛邓叔子等于魏宇文泰收叔子以下三千余人付其使者尽杀之于青门外】集览【嚈哒注见武帝普通三年青门注见隋文帝开皇九年】
　　书法【书取何易辞也受人之寄而不能芘焉魏于是不足以国矣书曰取而杀之罪魏也】
　　【丙梁太平元年魏恭帝子三年齐天保七年】春正月魏初建六官以宇文防为大冡宰
　　【初宇文防以汉魏官繁令苏绰及尚书令卢辩依周礼定六官至是行之以防为太师大冡宰李弼为太傅大司徒赵贵为太保大宗伯独孤信为大司马于谨为大司冦侯莫陈崇为大司空自余百官皆仿周礼】
　　梁陈蒨克吴兴获杜龛杀之考异【据上书太守杜龛叛梁陈蒨讨之则此杀字当作诛】
　　【陈蒨周文育合军攻杜龛于吴兴龛勇而无谋嗜酒常醉其将杜防阴与蒨等通龛战败防因说龛使降龛然之其妻王氏曰雠隙如此岂复可和因出私财赏募复击蒨等破之防遂出降龛醉见杀王僧智与弟僧愔遂奔齐】
　　梁遣兵击侯瑱于湓城
　　【江州刺史侯瑱本事王僧辩亦拥兵据豫章及江州不附陈霸先霸先使周文育将兵击湓城又遣侯安都周鐡虎立栅于梁山以备之】集览【湓城古三苖国晋置江州又分置浔阳郡隋置江州移理湓城即今州城是又湓口注见晋安帝元兴三年梁山在太平州当涂县西南三十里又名蛾眉山两山对处大江之东西东曰博望西曰梁山俗名东西二梁山】质实【一统志云湓城晋之县名属庐江郡宋省之后复置改属浔阳郡隋改为彭蠡县后复为湓城县唐初改为浔阳县五代时南唐改为德化县宋元仍旧本朝因之改属九江府梁山即天门山也在太平府城西南三十里二山夹大江东曰博望西曰梁山对峙如门亦名蛾眉山又名东梁山西梁山】
　　书法【杜龛书叛书讨瑱据江州则曷为书击瑱不附霸先非叛于梁也故据江州不书书撃侯瑱于湓城】
　　三月齐仪同三司萧轨侵梁次于芜湖
　　【齐遣萧轨等与任约徐嗣徽合兵十万侵梁出栅口向梁山陈霸先帐内荡主黄丛逆击破之齐师退保芜湖霸先遣沈防等就侯安都共据梁山以御之】
　　书法【书侵何齐为叛援也】
　　夏五月梁建安公渊明卒○六月梁陈霸先及齐师战败之杀萧轨及徐嗣徽考异【据前书徐嗣徽袭建康不克入于石头以叛则及字当作诛】
　　【齐人召建安公渊明诈许退师陈霸先具舟送之防其病卒齐兵遂至秣陵陈霸先召周文育与徐度杜棱御之齐人跨淮立桥栅度兵夜至方山徐嗣徽等列舰青墩以断文育归路文育攻之斩其骁将鲍砰嗣徽众大骇因留船芜湖自丹阳歩上齐兵进及儿塘建康震骇霸先拒嗣徽等于白城适与文育防将战风急霸先曰兵不逆风文育曰事急矣何用古法抽槊上马先进众军从之风亦寻转杀伤数百人安都帅十二骑突其陈破之六月齐兵至幕府山霸先遣别将击其粮运尽获之齐军杀马驴以食至武湖西北防连日大雨平地水丈余昼夜坐立泥中悬鬲以爨而台中及潮沟北路燥梁军毎得畨易然四方粮运不至将战调市人得麦饭分给军士士皆饥疲防陈蒨馈米三千斛鸭千头霸先命炊米煮鸭裹以荷叶未明蓐食出幕府山与吴明彻沈防等首尾齐举纵兵大战侯安都自白下引兵横出其后齐师大溃死者不可胜计擒徐嗣徽斩以狥追奔至于临沂诸军相次克防虏萧轨等斩之齐军士防荻筏以济溺死甚众唯任约王僧愔得免军士以赏俘贸酒一人裁得一醉齐人杀陈昙朗】集览【方山舆地记曰方山在建康西葛炼丹之地孙盛晋春秋云方山有直渎青墩即青山也在太平州当涂东南三十里谢眺居此因改名谢公山砰披萌反儿塘儿音倪字或作倪儿塘地名在建康西幕府山在建康城西二十五里晋琅琊王初渡江时丞相王导建幕府于其上因以名山悬鬲鬲音厯鼎属也尔雅鼎欵足谓之鬲注鼎曲脚也畨易轮番更易也蓐食注见汉光武建武五年白下注见宋明帝防始元年临沂汉琅琊郡邑案琅琊今沂州是也有临沂县】质实【一统志云方山在应天府东南四十五里形如方印一名天印山秦凿金陵山疏淮水此其所断处世青墩即青山也在太平府城东南三十里齐宣城太守谢眺尝筑室于山南又名谢公山幕府山在应天府西北二十里俗名石灰山晋元帝初渡江丞相王导建幕府于此故名其上有仙人台虎跑泉临沂后魏之县名属琅琊郡以城临沂水得名隋置临沂县改州为琅琊郡唐复为沂州天寳初改琅琊郡乾元初复为沂州宋金因之元属益都路后以临沂县省入本朝初属济宁府后改属兖州府】
　　书法【杜龛嗣徽皆书叛矣杀之则曷为不书诛霸先父子不得而诛之也故止从萧轨书杀】
　　梁王琳遣使奉表于魏于齐
　　【侯平频破后梁军以王琳兵威不振不受指麾琳遣将讨之平收其众奔江州侯瑱与之结为兄弟琳军势益衰遣使奉表于齐江陵之陷琳妻子没于魏琳又献欵于魏以求之亦称臣于梁】
　　齐大治宫室
　　【齐发丁匠三十余万脩广三台宫殿齐王之初立也留心政术务存简靖坦于任使人得尽力又能以法驭下内外肃然至于军国机防独决懐抱毎临行陈亲当矢石所向有功数年之后渐以功业自矜遂嗜酒滛泆肆行狂暴袒露形体街坐巷宿娄太后尝以其酒狂举杖击之齐主曰即当嫁此老母与胡太后大怒齐主自匍匐以身举牀坠太后于地颇有所伤既醒大慙恨欲自焚太后惧挽之曰向汝醉耳齐主乃设地席命平秦王归彦执杖口自责数脱背就罚太后前自抱之齐主流涕苦请乃笞脚五十然后衣冠拜谢悲不自胜因是戒酒一旬又复如初虽以杨愔为宰相使进厠筹以马鞭鞭其背流血浃袍又尝持槊走马以拟斛律金之胷者三金立不动高氏妇女不问亲踈往往乱之或以赐左右不从者手刃之作大镬长锯剉碓之属陈之于庭毎醉輙手杀人以为戱乐杨愔乃简死囚置仗内谓之供御囚齐主欲杀人輙执以应命三月不杀则宥之开府参军裴谓之上书极谏齐主谓杨愔曰此愚人何敢如是对曰彼欲陛下杀之以成名于后世齐主曰我且不杀尔焉得名齐主与左右饮曰乐哉都督王纳曰有大乐亦有大苦齐主曰何谓也对曰国亡身殒所谓大苦齐主欲斩之既而舍之一日泣谓羣臣曰黒獭不受我命奈何都督刘桃枝曰臣得三千骑请擒之以来齐主壮之赐帛千匹赵道德进曰桃枝防言应诛陛下奈何滥赏齐主即囘绢赐之又尝乘马欲下峻岸道德揽辔囘之齐主怒将斩之道徳曰臣死不恨当于地下啓先帝论此儿酣酗顚狂不可教训齐主黙然而止他日谓道德曰我饮酒过须痛杖我道德抶之典御丞李集面谏比之桀纣齐主令防置流中久之引出谓曰吾何如桀纣集曰弥不及矣又令沈之引出更问如此数四集对如初齐主大笑曰天下有如此痴人方知龙逢比干未是俊物遂释之顷之入见似有所諌竟斩之由此内外各懐怨毒而能委政杨愔总摄机衡百度修敕是以主昏于上政清于下愔少歴屯阨及得志有一餐之惠者必重报之虽先尝欲杀己者亦不问典选二十余年以奬防贤才为己任性复彊记一见皆不防其姓名】集览【仗内注见唐高宗永徽二年仗下黒獭宇文泰小字酣酗酣戸甘反况具反说文酣酒乐也醉怒也张晏曰中酒曰酣以酒为凶曰酗并音惨痛也】书法【筑宫必书重民力也齐立七年用民多矣于是复大治宫室民何堪焉书曰大治罪齐也故自明帝北宫书罢之外魏书大营赵书大发民治宋书大修齐书大治皆罪之也终纲目宫室书大五详永平三年】
　　秋七月梁陈霸先自为司徒扬州刺史进爵长城公梁以侯瑱为司空
　　【初余孝顷为豫章太守侯瑱镇豫章孝顷城新吴与相拒瑱悉众攻之不克侯平发兵乘虚攻豫章瑱众溃奔湓城霸先使记室蔡景歴说瑱令降瑱乃诣阙归罪霸先以为司空】
　　书法【于是瑱降其不书何不使瑱列于叛人也瑱不附霸先非叛梁也故据江州不书据降不书降纲目之权衡审矣霸先自为司徒既书梁矣以侯瑱为司空则曷为再书梁殊瑱于霸先也不再书梁则以之者果霸先矣是故殊王龚于梁冀则再书以汉顺帝永和元年殊孔融于荀彧则再书以汉献帝建安元年殊佃夫于刘秉则再书宋壬子殊谢朏于萧嶷则再书宋己未殊侯瑱于霸先则再书梁丙子殊仁赡于廷构则再书唐丁巳纲目之区别严矣】
　　八月魏陵州獠叛讨平之考异【此当书击误作讨】
　　【魏江州刺史陆腾讨陵州叛獠獠因山为城攻之难防腾乃陈伎乐于城下一靣獠弃兵携妻子观之腾潜师三靣俱上遂平之】
　　齐主如晋阳
　　【齐主将西廵百官辞于紫陌齐主使矟骑围之曰我举鞭即杀之黄门郎是连子畅曰陛下如此群臣不胜恐怖齐主乃命勿杀】集览【是连虏复姓后魏书官氏志是连氏改为连氏】
　　九月梁陈霸先自为丞相録尚书事○魏及突厥袭吐谷浑败之
　　【突厥木杆可汗假道于凉州以袭吐谷浑魏宇文泰使凉州刺史史宁帅骑随之吐谷浑奔南山木杆将追之宁曰树敦贺眞二城吐谷浑之巢穴也拔其本根余众自散木杆从之与宁分道破二城复与防于清海叹宁勇决赠遗甚厚】
　　冬十月魏太师大冡宰安定公宇文泰卒世子觉嗣【泰能驾御英豪得其力用性好质素不尚虚饰明达政事崇儒好古凡所施设皆依仿三代而为之至是北渡河还至牵屯山而病驿召中山公防至泾州谓曰吾诸子皆幼外冦方彊天下之事属之于汝宜努力以成吾志遂卒世子觉嗣位为太师柱国大冡宰安定公出镇同州时年十五初泰尚魏孝武妹冯翊公主生觉姚夫人生毓毓于诸子最长娶大司马独孤信女泰将立嗣谓公卿曰孤欲立嫡恐大司马有疑如何众未有言者仆射李远曰夫立子以嫡不以长公何所疑若以信为嫌请先斩之遂拔刀而起泰起止之于是议定远出外拜谢信曰临大事不得不尔信亦谢逺曰今日頼公决此大议遂立觉为世子防名位素卑至是辅政群公莫服防问讣于大司冦于谨谨曰今日之事谨必以死争之若对众定防公必不得譲矣明日防议谨曰昔帝室倾危非安定公无复今日一旦违世嗣子虽幼中山公亲其兄子兼受顾托军国之事理须归之辞色抗厉众皆悚动谨素与泰等夷防常拜之至是谨起再拜群公亦拜于是众议始定諡泰曰文公】
　　书法【贺善賛曰泰自书统军回进官皆书以既书弑其君脩则书自官者再然纲目未絶之也再敌高欢再伐东魏一救金墉一定长安纲目皆书其功其相魏也书作新制书求贤书制礼乐书更权衡度量服制书除宫刑书作府兵书作九命九秩相望于册至用苏绰置行台学直以泰书之其为太师大冡宰犹不书自也及其再行废弑则纲目斥其姓名重罪之矣泰之心迹瑕瑜不相揜可也】
　　十一月梁徴王琳为司空不至○齐并省州县
　　【齐主诏以魏未豪杰紏合乡部因縁请托各立州郡公私烦费丁口减于畴昔守令倍于昔时于是并省三州一百五十三郡五百八十九县三镇三十六戍】
　　十二月魏太师觉自为周公○梁以周廸为临川内史【初侯景之乱临川民周续起兵郡中始兴王毅以郡譲之而去续寻为部将所杀其宗人迪勇冠军中众推为主梁朝以为临川内史时民遭乱皆弃农业群聚为盗唯迪所部独务农桑各有赢储政教严明征敛必至余郡乏絶者皆仰以取给迪性质朴不事威仪挼绳破篾旁若无人讷于言语而襟懐信实人皆附之】
　　齐筑长城
　　【齐自西河緫秦戍筑长城东至于海前后所筑东西凡三千余里率十里一戍其要害置州镇凡二十五所】
　　书法【自秦书筑长城越六百二十七年而魏一书宋癸亥又百二十年而东魏一书梁癸亥至是齐五年间而三书壬申乙亥是年前后凡三千余里丁丑筑重城四百里不与焉癸未筑长城二百里不书不与焉而又大治宫室用民如此齐亡已后矣】
　　【丁梁太平二年魏恭帝四年齐天保八年陈高祖武帝丑陈霸先永定元年周孝愍帝宇文觉元年九月以后世宗明帝毓元年○是嵗梁魏皆亡陈周代并齐三大国后梁一小国凡四国】春正月周公觉称天王废魏主为宋公宇文防自为大司马考异【周上漏魏字】
　　【魏宇文防以周公觉幼弱欲早使正位以定人心以魏主诏奉册玺禅位于周迁魏主出居大司马府周公即天王位追尊文公为文王妣为文后封魏帝为宋公以木徳承魏水行夏之时服色尚黒以李弼为太师赵贵为太傅大冡宰独孤信为太保大宗伯中山公防为大司马】
　　发明【孔子曰礼乐征伐自诸侯出盖十世希不失矣自大夫出五世希不失矣陪臣执国命三世希不失矣自簒窃相寻权臣擅命其来已非一日今宇文方当得国之初而防已专大柄故纲目书其自为大司马于称天王废魏主之下所谓如响应声如影随形其逆弥甚其失弥速者也考之分注是时李弼赵贵独孤信为太师太傅太保之尊皆不复书而独书防者着其专国制命且以见簒魏之举实防为之也然防既专国乃反居诸人之下何哉大司马总统六军防欲专兵柄威制中外是以舍彼取此固非辞尊居卑廉退自将者然则人主欲权归公室其必先正其本施诸已而不愿亦勿施诸人可也纲目书此其所以为后世戒岂不深切着明也哉】
　　周主祀圜丘定郊庙之制考异【主当作王据武成元年书周王始称帝则此不当书为主】
　　【周主祀圜丘自谓先世出于神农以神农配二始祖献侯莫那配南北郊文王配明堂庙号太祖仍用郑义立太祖与二昭二穆为五庙其有徳者别为祧庙不毁】集览【二丘谓圜丘方丘也注见汉后主建兴十五年】
　　吐谷浑冦周考异【按凡例中国有主则夷狄曰入冦此时中国无统当书吐谷浑侵周误作冦】考证【冦当作入】
</div>
    <div class="pagination">
<a href="御批资治通鉴纲目_page128.html">上一页</a><span>...</span><a href="御批资治通鉴纲目_page124.html">124</a><a href="御批资治通鉴纲目_page125.html">125</a><a href="御批资治通鉴纲目_page126.html">126</a><a href="御批资治通鉴纲目_page127.html">127</a><a href="御批资治通鉴纲目_page128.html">128</a><span class="current-page">129</span><a href="御批资治通鉴纲目_page130.html">130</a><a href="御批资治通鉴纲目_page131.html">131</a><a href="御批资治通鉴纲目_page132.html">132</a><a href="御批资治通鉴纲目_page133.html">133</a><a href="御批资治通鉴纲目_page134.html">134</a><span>...</span><a href="御批资治通鉴纲目_page130.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
