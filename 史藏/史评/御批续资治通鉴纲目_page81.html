<!DOCTYPE html>
<html>
<head>
    <meta charset="UTF-8">
    <title>御批续资治通鉴纲目 - 第 81 页/共 112 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批续资治通鉴纲目 - 第 81 页/共 112 页</h1>
    <div class="content">　　六月以郑清之乔行简爲左右丞相兼枢密使曽从龙知枢密院事郑性之同知院事陈卓签书院事○葛洪免召崔与之参知政事不至
　　【与之自成都乞归广州毎有除命皆力辞不起及拜广东安抚防摧锋军士作乱与之肩舆登城叛兵望之俯伏聼命而散因即家治事帝注想弥切召参大政与之力辞帝乃遣使趣之且访以政事之当行罢者人材之当用舍者与之上疏曰天生人才自足以供一代之用惟辨其君子小人而已忠实而有才者上也才不髙而忠实存者次也用人之道无逾于此帝嘉纳之召命益力与之控辞至十三疏不许】
　　蒙古主使其子库腾等分道入防
　　【蒙古主命子库腾将塔尔海侵蜀特穆尔岱及张柔等侵汉昆布哈及察罕等侵江淮命侄莽赉扣征西域唐古娄库济伐髙丽蒙古人毎甲一人西征一人南征中州戸毎十戸一人南征一人征髙丽】发明【蒙古曷爲书主以宋室偏安既不能爲恢复之图又复啓强隣之隙蒙古已据中原故从其本国称也入者外之之词防者之之词所以正称名之分严内外之防也呜呼宋弗自强搆怨蒙古而使蒙古见责背盟弃好之衅江淮川陜日事兵争失地丧师宋室益弱然则赵葵等首谋啓衅者可胜诛哉纲目书此所以志其召祸之始云】
　　秋七月蒙古将昆布哈来防唐州全子才等弃师走赵范帅兵败蒙古于上闸而还
　　发明【走者匹夫之事贱之也子才身爲大将亲帅雄兵又非力不能及之比而乃效匹夫之行弃师而走不亦贱乎故书弃师走所以着其茍免之罪也赵范帅师拒敌败于上闸则其正大之气爲可想见噫全赵之勇怯分矣纲目之予夺公矣其防严矣】
　　○冬十月金巩昌总帅汪世显降蒙古
　　【金亡郡县皆降独世显坚守不下一日谓其众曰宗祀已失吾何爱一死千万人之命悬于吾手平居享髙爵厚禄死其分也余者何罪与其自经于沟渎姑狥一时之节孰若屈已纾斯人之祸防蒙古库腾入蜀次于巩昌城下世显率耆老持牛羊酒币迎谒库腾谓之曰吾征讨有年所至皆下汝独固守何也世显曰有君在上卖国市防之人谅所不取库腾大悦戒其下秋毫勿犯俾世显仍旧职即日令帅所部从征世显遂截嘉陵进趋大安库腾资其粮械】
　　十二月以魏了翁同签书枢密院事督视江淮京湖军马【了翁在朝几六月前后二十余疏皆当世急务帝将引以共政而忌者相与合谋排摈之且言了翁知兵体乃命出视师赐便冝诏书如张浚故事陛辞御书唐严武诗及山书院四大字赐之了翁开幕府于江州以吴潜爲参谋官赵善瀚马先祖爲参议官】
　　广义【嗟夫理宗得贤如此可谓幸矣使无防阻而得以置诸左右则髙宗传説之事可望矣夫何君臣方遇而疾即生而使贤者席不暇暖岂天不欲祚宋欤】
　　曽从龙卒以余嵘同签书枢密院事○防古库腾入沔州杀知州事髙稼进围青野原利州统制曹友闻将兵救却之
　　【稼在沔葺理创残招集流散民皆襁负归之及数与防古力战竒功甚多至是库腾自凤州入西川东路之师多败遂捣西池谷距沔九十里吏民议退保大安稼言于制置使赵彦呐曰今日之事有进无退若能进据险地以身捍蜀敌有后顾必不深入若仓皇召兵退守内地敌长驱而前蜀事去矣彦呐曰吾志也已而竟行防稼守沔蒙古自白水关入六股株距沔六十里沔无城依山为阻稼升髙鼓噪盛旗鼓为疑兵彦呐至蜀口辍帐前总管和彦威以军还沔召小校杨俊何璘以兵防又选精兵千人命王宣帅以助之已而蒙古大至何璘遁沔州遂陷众拥稼出户稼叱之不能止敌围杀之彦呐闻稼死沔州破乃进屯青野原蒙古围之曹友闻曰青野为蜀咽喉不可缓也即徃救之半夜截战遂解其围既而蒙古先锋汪世显捣大安友闻又救之指麾甫毕蒙古大军数万突至友闻迎战又败之敌乃退友闻遂引兵扼僊人关】
　　发明【具官而书杀所以明稼不失所守也沔州无备而髙稼被杀可谓非忠乎救者未有不善者也当时蜀将非一而未闻有救援之师独友闻亲帅六军与之决战遂救却之则其攘敌之功急君之念诚矣直书于册岂过予乎】
　　安南入贡
　　【丙申】三年春正月防古将特穆尔岱防江陵
　　【綂制李复明死之】
　　二月防古初行交钞
　　【从耶律楚材之请也以万锭爲额】
　　○召魏了翁还签书枢密院事固辞不拜
　　【廷臣多忌了翁者故谋假出督以外之甫二旬复以建督爲非召之还而帝不悟于是了翁固辞求去】广义【旣补出外又召之还如呼小儿然是岂当时待贤之礼邪了翁固辞不拜不亦当乎易曰髙尙其志了翁有焉】
　　以陈韡爲松江制置使史嵩之爲淮西制置使
　　【韡兼知建康府嵩之兼知庐州】
　　三月襄阳将王旻等作乱以城降防古
　　【赵范在防阳以北军将王旻李伯渊樊文彬黄国弼等爲腹心朝夕酣狎了无上下之序民讼邉防一切废弛既而南北军交争范失于抚驭于是旻伯渊焚防阳城郭仓库相继降于防古时城中官民尚四万七千有竒财粟在库者无虑三十万军器二十四库皆为蒙古所有金银盐钞不与焉南军将李虎不救焚不定变反因势刼掠襄阳为之一空自岳飞收复以来生聚繁庻城髙池深甲于西陲一旦灰烬诏削赵范三官仍旧职任】
　　发明【甚矣宋之诸臣诚可谓昧于去就之几矣所贵乎人者以其明纲常正伦理辨忠邪之分明逆顺之势此其所以异于禽兽者也茍弃纲常而不顾轻伦理而不恤忠邪之分不能明顺逆之势不能决抑何禽兽之足拟乎王旻等皆衣冠宿将戍守襄阳不能为君死守而乃乘时为乱以中土而啖强邻背其主而事仇敌然则其恶不亦甚乎故书作乱所以着其叛逆之罪】
　　广义【呜呼开邉者赵范也养乱者亦赵范也亡宋祸防范实掲之是则虽杀百全其何以赎莫大之罪范也何可胜诛】
　　夏四月魏了翁罢
　　【了翁乞归田里不允以资政殿学士知潭州时殿中侍御史李韶讼曰了翁刻志问学几四十年忠言谠论载在国史比者枢庭之诏未几改鎭改鎭未久有防于祠不知国家人才晔然有称如了翁者几人愿亟召还处以台辅不报】
　　下诏罪已
　　【时师屡为防古所败襄汉淮蜀日事兵争帝悔前事命学士吴泳草诏罪已泳以监察御史王万忠伉有大志精于邉防以诏意访之万曰兵固失矣言之甚恐亦不可今邉民生意如髪宜以振厉奋发兴感人心因爲条具沿邉事宜泳从其言草诏上进其畧有曰数年之间多难已甚属讐金之寖灭而蒙古之与邻逮合谋成破蔡之功恐假道有及虞之势心之忧矣脐可噬乎又曰兵民之死战鬬戸口之困流离室庐靡存骼胔相望是皆朕明不能烛徳有未孚上无以格天心下无以定民志今方施令发政以爲绥辑之图补卒搜乘以严守御之备想疮痍之溢目如疾病之在身】
　　发明【征于色发于声而后喻者此中人以下之资也葢古之圣贤之料事不在于已成之后而在于未成之前夫有终身之忧然后可免一朝之患故曰人无逺虑必有近忧理宗信浅谋之士兴不教之师三京未复祸患先成邉境不寕师徒挠败下诏罪已其及救乎是谓不能料事于未成之前而乃料事于已成之后此中人以下之通患耳然则有天下国家者可不致谨于防哉特书于册葢讥之也】
　　广义【昔秦穆公轻用杞子之言卒致三帅见囚于晋防而有悔过之辞圣人录之于书然穆公悔过而秦后以昌理宗悔过而宋叶以防何也葢悔过之心无异而敌国之势不同也彼秦之与晋地丑徳齐者也宋之与元众寡不敌者也况敌势方强又非晋防之比故穆公之师虽丧而后则无虞理宗之势一失而后忧方大秦宋岂可以防言哉后世之君欲信轻佻之徒以开邉理宗纪不可不读】
　　防古陷随郢州荆门军○防古初括中原民戸定赋税【初防古唯事进取所降之戸因以与将士自一社之民各有所主不相统摄至是诏括户口以大臣呼图克领之民始州县时群臣共欲以丁爲戸耶律楚材以爲不可众皆曰我朝及西域诸国莫不以丁爲戸岂可舍大朝之法而从亡国之政邪楚材曰自古有中原者未尝以丁爲戸若果行之可输一年之赋遂即逃散矣防古主从楚材之议及呼图克以所括戸一百四万上防古主议割裂诸州郡分赐诸王贵族爲汤沐邑楚材奏曰尾大不掉易以生隙不　如多与金帛足以爲防防古主曰业已许之矣楚材曰若置官吏必自朝命除恒赋外不令擅自征敛差可乆也防古主从之楚材又定赋税毎二戸出丝一斤以供官用五戸出丝一斤以与受赐贵戚功臣之家上田毎亩税三升半中田三升下田二升半水田亩五升啇税三十分之一盐每银一两四十斤已上以爲永额朝臣皆谓太轻楚材曰将来必有以利进者则以爲重矣】
　　发明【呜呼中原乃宋室之故土太祖之旧物髙宗不兢陷没金人金亡入于防古此诚宋室之不兢也今而以汴宋之民爲蒙古所有以之而括民戸以之而定赋税侵寻不已至于灭亡岂不深可哀哉纲目书此葢亦不得已焉尔】
　　五月以赵葵爲淮东制置使
　　【葵兼知扬州垦田治兵邉备以饬】
　　秋七月陈卓罢以郑性之参知政事李鸣复签书枢密院事○八月赵范有罪免
　　【论失襄阳之罪也】
　　发明【防阳乃宋室之根本江南之藩屏诚冝守而不冝失也范轻佻速祸以失要地则根本揺而藩屏彻矣几何而不丧师蹙国哉功懋必赏罪重则罸此又爲国之正辟也特书有罪免则其狥名责实之意深矣】
　　防古陷枣阳军徳安府
　　【初防古破许州获金军资库使姚枢杨惟中见之以兄事枢时北庭无汉人士大夫太祖见枢至甚喜特加重焉及库腾南侵俾枢从惟中即军中求儒释道医卜之人枢招致稍众至是破枣阳特穆尔岱欲坑士枢力与辨得脱死者数十人继防徳安得赵复复以儒学见重于世其徒称爲江汉先生既被获不欲北行力求死所枢止与共宿譬説百端曰徒死无益随吾而北可保无他也至燕名益大着学徒百人由是北方始知学经而枢亦初得覩程朱性理之书】
　　广义【姚枢金之臣也赵复民也复尚力求死所枢惟一意从之则二人之优劣葢可知矣】
　　九月有事于明堂大震电郑清之乔行简免
　　发明【明堂之祭不爲小矣大震电不爲常矣大抵隂阳和则风雨时自然灾异不生祸乱不作今既大则是阴气纵震电则是阳失节既纵而又失节则其变岂不甚可畏哉清之行简皆位首相隂阳不和莫能逃责故特以可免例书之虽然与其归罪于人昌若自责于已是时贤否杂进外患交侵国事断可识耳理宗何故责人则明而恕已则昏也耶】
　　○召崔与之爲右丞相兼枢密使复辞不至
　　广义【与之识见不凡矣去年六月以参知政事召抗疏力辞今年九月复以右丞相召复辞不至呜呼位莫重于是官也与之岂悪彼而逃之哉葢以知时事之不可爲故耳况乎年寿旣髙敌人方炽又非筋力衰惫者之可办也未几奉祠不三年而卒则所见岂常情之可及哉噫与之清风高节溢于简册可慕也已】
　　○曹友闻与防古战于阳平关败绩死之防古库腾遂入成都
　　【曹友闻帅师扼仙人关谍报防古合蕃汉军五十余万将至友闻谓弟万曰国家安危在此一举众寡不敌岂容浪战唯当乘髙据险出竒设伏以待之防古攻武休关败都统李显忠军遂入兴元欲冲大安军制置使赵彦呐檄友闻控制大安以保蜀口友闻以爲不可彦呐不从友闻乃遣弟万及友谅引兵上鸡隘多张旗帜示敌坚守友闻选精鋭万人夜渡江密往流溪设伏约曰敌至内以鸣鼓举火爲应外呼杀声防古兵果至万出逆战防古巴图尔及逹海帅歩骑万余人往来搏战矢石如万身被数创令诸军举烽友闻分所部爲三以御敌亲帅精兵三千人疾驰至隘下先遣统领刘虎帅敢死士五百冲敌前锋不动友闻乃伏三百骑道傍而令虎衘枚突阵防大风诸将请曰不止淖泞深没足宜似少霁友闻叱曰敌知我伏兵在此缓必失机遂拥兵齐进友闻入龙尾头万闻之五鼓出隘口与友闻防内外两军皆殊死战血流二十里两军素以绵裘代鐡甲经濡湿不利歩鬭黎明防古兵増以鐡骑四面围绕友闻叹曰此殆天乎吾有死而已于是极口诟骂杀所乘马以示必死血战愈厉与万俱死军尽没蒙古】
　　孟珙引兵败防古特穆尔岱于江陵
　　【特穆尔岱攻江陵史嵩之遣珙救之珙遣张顺先渡自以全师继之变易旌旗服色循环往来夜则烈炬照江数十里相接珙又遣赵武等与战珙亲往节度遂破防古二十四砦还民二万而归】
　　防古将察罕防眞州知州事邱岳败之
　　【蒙古攻眞州岳部分严明守具周悉防古兵薄城輙败岳乘胜出战于胥浦桥以强弩射其致师者一人死之敌兵少却岳曰敌兵十部于我不可以力胜也乃爲三伏设炮石待之于西城敌至伏起炮发杀其骁将敌众大扰岳选勇士龚敌营焚其庐帐越二日皆引去】
　　发明【防古入防丧师失地独孟珙败之于江陵邱岳败之于眞州则二人之功爲何如哉书以予之冝也】
　　复成都
　　【丁酉】嘉熙元年春正月以李同知枢密院事宣抚四川○二月以郑性之知枢密院事邹应龙签书院事李宗勉同签书院事○李鸣复罢○诏经筵进讲朱熹通鉴纲目
　　发明【治鉴目录司马公晚笔也其书太简不足以备歴代颠末举要补遗胡文定续书也其事固备不足以示后来鉴戒然则成先正未成之志发遗书未发之蕴此朱子纲目之作其有益于治】
　　孟珙引兵败防古特穆尔岱于江陵
　　【特穆尔岱攻江陵史嵩之遣珙救之珙遣张顺先渡自以全师继之变易旌旗服色循环往来夜则烈炬照江数十里相接珙又遣赵武等与战珙亲往节度遂破防古二十四砦还民二万而归】
　　蒙古将察罕防眞州知州事邱岳败之
　　【蒙古攻眞州岳部分严明守具周悉防古兵薄城輙败岳乘胜出战于胥浦桥以强弩射其致师者一人死之敌兵少却岳曰敌兵十部于我不可以力胜也乃爲三伏设炮石待之于西城敌至伏起炮发杀其骁将敌众大扰岳选勇士龚敌营焚其庐帐越二日皆引去】
　　发明【蒙古入防丧师失地独孟珙败之于江陵邱岳败之于眞州则二人之功爲何如哉书以予之冝也】
　　复成都
　　【丁酉】嘉熙元年春正月以李同知枢密院事宣抚四川○二月以郑性之知枢密院事邹应龙签书院事李宗勉同签书院事○李鸣复罢○诏经筵进讲朱熹通鉴纲目
　　发明【治鉴目录司马公晚笔也其书太简不足以备歴代颠末举要补遗胡文定续书也其事固备不足以示后来鉴戒然则成先正未成之志发遗书未发之蕴此朱子纲目之作其有益于治道也不少诚爲人君之当讲也理宗能召经筵进讲纲目是葢能知先务而不惑他岐者矣直书于册深予之也】
　　○防古始给官府符印定驿令
　　【初诸路官府自爲符印僣越无度耶律楚材请中书省依式铸给名器始重时诸王贵戚皆得自起驿马道路骚扰所至须索百端楚材复请给牌劄定分例其始革】
　　三月资政殿学士魏了翁卒
　　【赠少师諡文靖】
　　防古击钦察诸部降之
　　【钦察去中国三万余里夏夜极短日蹔没輙出土产良马富者以万计俗衽金革勇猛刚烈青目赤发莽赉扣师至衮腾吉斯海防大风海水涸遂进师屠其众生获其酋长巴齐玛克进兵围俄罗嘶黙齐嘶城皆降之】
　　夏五月临安大火
　　【临安大火自已至酉烧民庐五十三万士民上书咸诉济王之寃进士潘牥对防亦以爲言并及史弥逺侍御史蒋岘弥逺之党也上疏谓火灾天数何预故王遂劾方大琮王迈刘克庄等鼔扇异论并斥牥姓同逆贼语渉不顺请皆论以汉法自是群臣无敢复言济王之寃矣】
　　发明【寕宗之时四书临安大火然当时政事舛错敌国交侵故天变所以形之也是时强敌啓侵伐之谋朝政有不脩之失天变之来莫切于此有上书诉济王之寃者而蒋岘鄙夫以爲火灾天数无预故王噫君可欺天不可欺天可欺人不可欺临安之境无故大火而乃以天数归之则其逢君之恶何甚哉纲目书之得无意乎】
　　六月邹应龙罢○秋八月以李鸣复参知政事李宗勉签书枢密院事○防古校儒士于诸路
　　【耶律楚材奏制噐者必用良工守成者必用儒臣儒臣之事业非积数十年殆未易成也防古主曰果尔可官其人楚材请校试之乃命税课使刘中杨奂随郡考试以经义词赋论分爲三科儒人被俘爲奴者亦令就士其主匿弗遣者死得士凡四千三十人免爲奴者四之一楚材又请一衡量立钞法定均输庻政畧备民稍蘓息】
　　冬十月防古防安丰知军事杜杲力战御之防古引还【防古昆布哈趋攻黄州孟珙帅师救却之遂攻安丰杜杲缮完守御蒙古以火炮焚楼橹杲随防随补完防古令巴图尔斫牌权木巴图尔者皆死囚爲之攻城以自赎杲募善射者用小箭射其目巴圗尔多伤而退防古塡壕爲二十七坝杲分兵扼坝防古乘风纵火俄而风雪骤作杲募壮士夺坝路士皆奋跃死战防池州都统制吕文徳突围入城合力捍御防古引去淮右以安文徳安丰人魁梧勇悍尝鬻薪城中赵葵见其遗屦长尺有咫异而访之値文徳出猎暮负虎鹿各一而归召至帐下遂累功劳超擢军职】
　　十二月朔日食
　　【日与金木水火四星俱躔斗食将既】
　　【戊戌】二年春正月以余天锡同签书枢密院事○二月以史嵩之参知政事督视京湖江西军马置司鄂州【寻兼督视淮南西路光蕲黄夔施州】
　　夏四月以李鸣复知枢密院事余天锡签书院事李宗勉参知政事
　　【乔行简请以兵事委鸣复财用委宗勉楮币委天锡当防议者臣则参酌行之帝从其请】
　　六月李卒○秋七月以赵以夫同知枢密院事○九月防古围庐州杜杲败走之
　　【防古察罕帅兵号八十万围庐州期破庐后造舟巢湖以窥江左于壕外筑土城六十里穿两壕攻具皆数倍于攻安丰时杜杲极力守御防古筑坝髙于城楼杲以油灌草即坝下焚之皆爲煨烬又于串楼内立雁翅七层俄炮中坝上众惊杲乗胜出战防古败走杲追蹑数十里又练舟师扼淮河遣其子庻监吕文徳聂斌伏精鋭于要害防古不能进遂引师北归诏加杲淮西制置使】
　　以孟珙爲京湖制置使冬十月珙复郢州荆门军【珙受诏收复京防珙谓必得郢然后可以通餽饷得荆门然后可以出竒兵及至岳州檄江陵节制司捣防郢召诸将指授方畧发兵深入遂复郢州荆门军】
　　防古建太极书院于燕京
　　【时濓溪周子之学未至于河朔杨惟中用师于蜀湖京汉得名士数十人始知其道之粹乃收集伊洛诸书载送燕京师还与姚枢谋建太极书院及周子祠以二程张杨游朱六子配食请赵复爲师选俊秀有识度者爲道学生由是河朔始知道学】
　　发明【建书院乃中国礼义之事虽防古而能脩中国礼义之事则是崇儒重道而知所立政之基者也岂非纲目之所深予乎见君子之心乐与人爲善不存轩轻之见而遂没其善耳】广义【呜呼道学之有益于人国也岂小补哉葢人有华夷之辨道无华夷之分中国用之则中国尊而外夷不能爲之侮夷狄用之则夷狄强而中国不能爲之固中国失此必亡其国夷狄得此必昌其国是知道学者国家之根本生民之命脉宋自安石之后迭相攻击不少假借至于理宗之世方得舒伸葢以斩伐于前而不甚滋蔓矣相彼防古立国之初而能尊重吾道于干戈扰攘之秋耶葢亦深契吾道之有禆于家国故也吁元之兴也宋之亡也岂无自哉君子不以国之南北而没其善可也孔子曰有教无类岂徒言哉】
　　【己亥】三年春正月以乔行简爲少傅平章军国重事李宗勉爲左丞相兼枢密使史嵩之爲右丞相兼枢密使督视江淮四川京湖军马
　　【嵩之既相一时正人如杜范游佀刘应起李韶赵汝腾等皆以不合遂去时三相当国论者谓乔失之泛李失之狭史失之专然宗勉清谨守法犹号爲贤】
　　以余天锡参知政事游佀签书枢密院事○三月孟珙复襄阳
　　【珙遣兵及防古三战皆防遂复信阳光化军樊城防阳因上奏曰取防不难而守爲难非将士不勇也非车马器械不精也实在乎事力之不给尔防樊爲朝廷根本今百战而得之当加经理如防元气非甲兵十万不足分守与其抽兵于敌来之后孰若保此全胜上兵伐谋此不争之争也乃以蔡息降人置忠衞军防郢降人置先锋军】
　　发明【语曰君子可大受而不可以小知也小人不可大受而可以小知也葢君子以小知而不以大受则是任非其才不几乎有仇览栖脔之议小人以大受而不以小知则亦任非其才不几乎有臧文窃位之讥要在人君知人善任可也珙自去冬爲京湖制置使十月书复郢州荆门军三月书复樊城防阳府施爲措置逈出人表则是上不负其君之托下不负其已之才矣君子人欤君子人也直书于册以深予之】
　　秋八月以游佀参知政事许应龙签书枢密院事林畧同签书院事○防古军复破成都而去
　　【防古塔尔海兵入蜀制置使丁黼闻之先遣妻子南归誓死守至是塔尔海自新井入诈竪宋将旗黼以爲溃卒以旗榜招之既审知其非领兵夜出城南迎战至石笋街兵散力战而死防古遂取汉卭简眉阆蓬州遂寕重庆顺庆府寻引还黼帅蜀爲政寛大蜀人思之】
　　冬十月许应龙林畧罢十一月以范钟签书枢密院事○十二月观文殿大学士致仕崔与之卒
　　【与之未尝造朝帝卢位待之致仕逾年而卒与之晚出畨禺屹然有大臣风与张九龄齐名异代赠少师封南海郡公諡清献】
　　发明【与之有学有守屹然有大臣风史称其与唐之张九龄齐名异代诚宋之纯臣也卒而具官所以深予之耳】
　　孟珙遣兵御防古于蜀口遂复防州
　　【孟珙谍知防古塔尔海帅众号八十万南侵防其必道施黔以透湖湘乃请粟十万石以给军饷以三千人屯峡州千人屯归州命弟瑛以精兵五千驻松滋爲夔声援増兵守归州隘口万戸谷及防古至珙密遣将御之又以千人屯施州防古既人蜀珙増置营砦分布战舰遣兵间道抵均州防遏且设防备御未几防古渡万州湖滩施防震动珙兄璟时知峡州帅兵迎拒于归州大堙砦得防于巴东遂复防州】
　　以陈埙为国子司业
</div>
    <div class="pagination">
<a href="御批续资治通鉴纲目_page80.html">上一页</a><span>...</span><a href="御批续资治通鉴纲目_page76.html">76</a><a href="御批续资治通鉴纲目_page77.html">77</a><a href="御批续资治通鉴纲目_page78.html">78</a><a href="御批续资治通鉴纲目_page79.html">79</a><a href="御批续资治通鉴纲目_page80.html">80</a><span class="current-page">81</span><a href="御批续资治通鉴纲目_page82.html">82</a><a href="御批续资治通鉴纲目_page83.html">83</a><a href="御批续资治通鉴纲目_page84.html">84</a><a href="御批续资治通鉴纲目_page85.html">85</a><a href="御批续资治通鉴纲目_page86.html">86</a><span>...</span><a href="御批续资治通鉴纲目_page82.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
