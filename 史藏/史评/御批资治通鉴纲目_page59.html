<!DOCTYPE html>
<html>
<head>
    <meta charset="UTF-8">
    <title>御批资治通鉴纲目 - 第 59 页/共 243 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批资治通鉴纲目 - 第 59 页/共 243 页</h1>
    <div class="content">　　书法【书使何归功允也是故吕布之诛董卓书王允使田神功之败朝义书光弼使皆归功其上者也诛例有二书伏诛者重辞也直书诛者快辞也纲目书废君而弑之者二十贼讨者四书弑君者七十三弑书杀者八贼讨者二十六盖什得其二三焉乱岂有极哉详周赧王五年】发眀【卓身负大逆荡覆帝室罪不容诛然当时诸臣环视四顾无有能讨之者惟王允潜布腹心克殄元恶故纲目书允使吕布诛董卓其归功于允彰彰明矣岂以其不终之故而遂泯其实乎】
　　黄巾寇兖州杀刺史刘岱曹操入据之自称刺史【青州黄巾寇兖州刘岱欲击之济北相鲍信諌曰今贼众百万百姓皆震恐士卒无闘志不可敌也然贼军无辎重唯以钞畧为资今不苦畜士众之力先为固守彼欲战不得攻又不能其势必离散然后选精鋭据要害击之可破也岱不从遂与战果为所杀曹操部将陈宫谓操曰州今无主而王命断絶宫请説州中纲纪明府寻往牧之资之以收天下此霸王之业也宫因往説别驾治中迎操领兖州刺史贼众精悍操兵寡弱操抚循激励明设赏罚乘闲设竒昼夜防战战輙禽获贼遂退走鲍信战死操追至济北悉降之得卒三十余万收其精鋭号青州兵诏以金尚为兖州刺史将之部操逆击之尚犇袁术】集览【纲纪注见宋文帝元嘉元年】质实【济北国名注见楚义帝元年】
　　书法【于是诏以金尚为兖州刺史操逆击之尚奔袁术书据书自称纲目之于操可见矣】
　　李傕郭汜等举兵犯阙杀司徒王允吕布走出关【初吕布劝王允尽杀董卓部曲允曰此軰无罪不可布欲以卓财物班赐公卿将校允又不从允素以劒客遇布布负其功劳多自夸伐既失意望渐不相平允性刚棱疾恶初惧董卓故折节下之卓既殱灭自谓无复患难颇自骄傲以是羣下不甚附之允始与士孙瑞议特下诏赦卓部曲既而疑曰部曲从其主耳今若名之恶逆而赦之恐适使深自疑非所以安之也乃止又议悉罢其军或説允曰凉州人素惮袁氏而畏闗东今若一旦觧兵开关必人人自危可以皇甫义真为将军就领其众因使留陜以安抚之允曰不然关东举义兵者皆吾徒也今若距险屯陜虽安凉州而疑关东之心不可也时百姓讹言当悉诛凉州人卓故将校遂转相恐动皆拥兵自守李傕等还至陜遣使诣长安求赦不得傕等益惧欲各觧散间行归乡里校尉贾诩曰诸君若弃军单行则一亭长能束君矣不如相率而西以攻长安为董公报仇事济奉国家以正天下若其不合走未后也傕等然之乃相与结盟率军数千晨夜西行随道收兵比至长安已十余万与卓故部曲樊稠李防等合围长安城城峻不可攻守之八日吕布军有叟兵内反引傕众入城放兵虏掠吕布与战不胜将数百骑驻马青门外招王允同去允曰若防社稷之灵上安国家吾之愿也如其不获则奉身以死之朝廷防少恃我而已临难茍免吾不忍也努力谢关东诸公勤以国家为念太常种拂战死傕汜屯南宫掖门王允扶帝上宣平门避兵傕等于城门下伏地叩头曰董卓忠于陛下而无故为吕布所杀臣等为卓报雠非敢为逆也请事毕诣廷尉受罪围门楼共表请王允出问太师何罪允穷蹙乃下见之傕等收司黄琬杀之王允以宋翼为冯翊王宏为扶风傕等欲杀允乃先徴翼宏宏遣使谓翼曰汜傕以我二人在外故未危王公今日就徴明日俱族计将安出翼曰虽祸福难量然王命所不得避也宏曰闗东义兵鼎沸欲诛董卓今若举兵共讨傕等与山东相应此转祸为福之计也翼不从宏不能独立遂俱就徴傕收允及翼宏并杀之尸王允于市莫敢收者故吏赵戬弃官收葬之吕布自武闗犇南阳袁术待之甚厚布恣兵抄掠术患之布不自安去从张杨于河内傕等购求布急又逃归袁绍既而复归张杨始允自专讨卓之劳士孙瑞归功不侯故得免于难司马公曰易称劳谦君子有终吉士孙瑞有功不伐以保其身可不谓之智乎】集览【刚棱棱卢登反威也字亦作棱前书李广传威棱憺乎隣国注李竒曰神灵之威曰棱叟兵两汉愽闻曰叟兵即蜀兵也汉代谓蜀曰叟掖门韦昭曰宫中小门在正门之旁者如左右之掖宣平门三辅黄图云长安都城十二门东出北头第一门曰宣平民间所谓东都门】质实【陕县名注见周显王四十五年贾诩武威人种拂河南雒阳人暠之子】
　　发明【以当时言之傕汜之变激于允之不能容使允能从或者之议以皇甫嵩就领其众不然因其求赦而赦之亦足少安反侧之心未必召祸如是之烈然纲目于此畧无咎允之意何哉允身为大臣宻谋讨贼不动声色使弑逆之虏一旦勦灭其有功于汉多矣天若祚汉必无反覆之理不幸汉徳告终逆党复出故允身罹不测之祸而汉亦随之此则天之所废非特人谋不善之失也纲目书傕汜举兵犯阙则见逆贼反叛之罪书杀司徒王允则见允无罪见杀死于其位之节然则惩恶劝善之义知有逆顺而不知有成败也岂不严哉】
　　秋七月遣太马日防太仆赵岐和解闗东
　　书法【书和解闗东何讥也天子者是非曲直之主也闗东诸将举兵相攻其是非曲直必有在矣不能分辨而匡直之乃遣大臣持节和解甚矣其不振也直书讥之终纲目书遣使和解二是年唐昭宗干寜三年皆衰世也】
　　○九月李傕郭汜樊稠张济自为将军
　　【傕汜稠筦朝政济出屯农】
　　以马腾为将军屯郿
　　【董卓入闗召韩遂马腾以图山东至防卓死傕等皆以为将遣遂还留腾屯郿】质实【郿县名注见灵帝中平六年】
　　冬十月以刘表为荆州牧○曹操遣使上书
　　【曹操辟毛玠为治中从事玠言于操曰今天下分崩乘舆播荡生民废业饥馑流亡公家无经嵗之储百姓无安固之志难以持久夫兵义者胜守位以财宜奉天子以令不臣修耕植以畜军资如此则霸王之业可成也操纳其言遣使诣河内太守张杨欲假涂西至长安杨不聼董昭説杨曰袁曹虽睦势不久羣曹今虽弱然实天下之英雄也宜通其上事并表荐之若事有成永为深分杨从之昭乃为操作书与傕汜等致殷勤傕汜议留操使黄门侍郎钟繇説曰方今英雄并起各矫命专制唯曹兖州乃心王室而逆其忠欵非所以副将来之望也傕汜从之繇皓之曽孙也】集览【深分分扶问反交好也钟繇姓名繇古由字或音宙】质实【毛玠陈留平丘人董昭济隂人钟繇颍川长社人】
　　徴朱儁为太仆
　　【陶谦与诸守相共奏记推朱儁为太师因移檄牧伯欲以同讨李傕奉迎天子防李傕用尚书贾诩防徴儁入朝儁乃辞谦议而就徴复为太仆范瞱曰皇甫嵩朱儁并以上将之畧当仓卒之时而舍格天之大业蹈匹夫之小谅卒狼狈虎口为智士笑岂天之长斯乱也何智勇之不终乎】集览【狼狈狼似犬头鋭颊白髙前广后狈亦狼属生子或欠一足二者相附而行离则踬也故人猝遽无措谓之狼狈神异经曰狈无前足附狼而行故曰狼狈】
　　发明【儁前唱义讨贼功虽不就志亦可嘉今傕泛乱刼制朝廷于是诸守相共推儁为主使儁能因此纠率同盟力扶王室岂不甚美顾乃俛首以就李傕之召何耶且儁尚能移檄讨卓又何畏于傕汜哉纲目书召儁为太仆文无贬词然是时朝命出于傕汜则儁之就召其屈身从可知矣忠智俱失贻讥千古是果谁之咎欤】
　　【癸酉】四年春正月朔日食○袁术进兵封丘曹操击破之术走夀春自领扬州事
　　【术为刘表所逼进兵北向为曹操所破走归逐所置州刺史陈瑀据寿春领州事李傕欲术为援以为左将军】质实【封丘县名注见唐僖宗中和四年州刺史东汉所置治夀春领庐江九江会稽丹阳豫章六安六郡注见秦王政四年夀春】
　　袁绍以其子谭为青州刺史
　　【袁绍与田楷连战二年士卒疲困粮食并尽互掠百姓野无青草绍以其子谭为青州刺史楷与战不胜防赵岐来和解瓉乃与绍和亲各引兵去】
　　三月魏郡兵与黒山贼于毒等共覆邺城质实【一统志云邺城在彰徳府临漳县西二十里本战国魏之邺邑三国魏后赵前燕东魏皆都于此又注见建安十五年】书法【书宼陷多矣未有书覆者书曰覆邺城士民之涂炭甚矣纲目宼陷书覆一而已】
　　以陶谦为徐州牧考异【以上漏圏子】
　　【徐州治中王朗劝刺史陶谦遣使奉贡故有是命仍以朗为防稽太守】质实【王朗东海人防稽郡名注见和帝永元元年】
　　夏六月大雹○华山崩裂质实【一统志云华山在西安府华隂县南一十里即西岳也白虎通云西方太隂用事万物生华故曰华山】
　　书法【华山何西岳也前书岱山裂矣桓帝延熹四年裂异也未若崩且裂之甚也是故书华山崩而汉亡书恒山崩而晋亡安帝义照五年皆帝业所由起也终纲目岳崩者二】
　　○袁绍击于毒左髭丈八等皆斩之○秋曹操击徐州陶谦走保郯
　　【前太尉曹嵩避难在琅邪其子操迎之嵩辎重百余两陶谦别将守隂平掩袭嵩于华费间杀之秋操引兵击谦攻防十余城至彭城大战谦败走郯操坑杀男女数十万口于泗水攻郯不克乃去攻破城邑皆屠之鸡犬亦尽墟邑无复人行】集览【琅邪今益都路沂州本汉琅邪国括地志云今兖州东沂州宻州皆古琅邪地隂平城名在邳州兰陵县今隂平村是华费二县俱属东海郡华胡化反费音秘正义曰费或音扶味反今沂州费县是彭城注见秦始皇二十八年郯注见秦二世二年墟邑墟本作虚前书贾谊防社稷为虚又诗定之方中篇升彼虚矣朱氏曰虚故城也】质实【曹嵩沛国谯人中常侍腾之养子一统志云隂平汉之县名属东海郡晋废之故城在淮安府沭阳县西北六十里费汉之县名属东海郡东汉属泰山郡晋属琅邪国后魏徙治县北阳山口隋初徒治祊城属沂州后废唐复置宋金元仍旧名国朝因之属兖州府琅邪郡名注见新莾天鳯四年泗水注见秦始皇二十八年】
　　冬十月地震○有星孛于天市○大司马刘虞讨公孙瓉不克见杀考异【按分注虞与瓉积不相能虞遣使奉章陈其掠之罪瓉亦上虞禀粮不周二奏交驰互相非毁朝廷依违而已详考事情瓉非叛贼之比难以讨书又按兴平二年书虞子和攻公孙瓉不书讨】
　　【虞与瓉积不相能虞遣使奉章陈其暴掠之罪瓉亦上虞禀粮不周二奏交驰互相非毁朝廷依违而已瓉乃筑小城于蓟城东南以居虞恐其终为乱乃率兵十万讨之时瓉部曲放散在外仓卒掘城欲走虞兵无部伍不习战又爱民庐舎不听焚烧戒军士曰无伤余人杀一伯珪而已攻围不下瓉乃简募鋭士数百人因风纵火直冲突之虞众大溃瓉执虞防诏遣使者段训増虞封邑瓉乃诬虞前与袁绍等谋称尊号脇训斩虞及妻子于蓟市传首京师故吏尾敦于路刼归葬之虞以恩厚得众心北州流旧莫不痛惜初虞欲遣使奉章诣长安而难其人众咸曰右北平田畴年二十二年虽少然有竒才虞乃备礼请以为掾而遣之畴选家客二十骑循间道至长安致命诏以为骑都尉不受得报驰还比至虞已死畴谒祭虞墓陈发章表哭泣而去瓉怒购求获畴谓曰汝不送章报我何也畴曰汉室衰頺人懐异心惟刘公不失忠节章报所言于将军未美恐非所乐闻故不进也且将军既灭无罪之君又雠守义之臣畴恐燕赵之士将皆蹈东海而死莫有从将军者也瓉乃释之畴北归无终率宗族及他附从者数百人扫地而盟曰君仇不报吾不可以立于世遂入徐无山中营深险平敞地而居躬耕以养父母百姓归之数年间至五千余家畴谓其父老曰今众成都邑而莫相统一又无法制以治之恐非久安之道畴有愚计愿与诸君共施之可乎皆曰可畴乃为约束相杀伤犯盗诤讼者随轻重抵罪重者至死凡三十余条又制为婚姻嫁娶之礼兴学校讲授之业班行于众众皆便之至道不拾遗北边翕然服其威信乌桓鲜卑各遣使致馈遗畴悉抚纳令不为寇】集览【积不相能积日久也素也不相能注见武帝元朔五年伯珪公孙瓉表字尾敦姓名也刘虞故吏流旧流寓之故旧蹈束海而死此战国赵防鲁仲连语也注见齐髙帝建元元年无终注见汉王刘邦元年徐无山括地志云山在今平州卢龙县之北白檀山之南闲至属下句间犹言近也谓近间来附从者至五千余家也为约束案韵防约字下注以言语要结戒令检束皆曰约束】正误【数年间至五千余家今按间字当属上句言百姓归之数年之间多至五千余家】质实【蓟城注见帝更始二年一统志云刘虞墓在顺天府州治东三十里无终汉之县名属右北平元魏属渔阳郡后省唐复置属幽州后改为玉田县因汉阳雍伯种石得玉故名神龙初属营州后还属幽州又改属蓟州五代至辽仍旧宋为经州金复为玉田县元仍旧名国朝因之属顺天府徐无山在顺天府玉田县东北二十里开山图云山出不灰之木生火之石后汉田畴尝避难于此】书法【袁绍于瓉书击此其书讨何无上也唯刘虞得书之杀未有书见杀者书见杀不以下加上之辞也纲目之修名分而已矣终纲目书见杀一】
　　发明【书大司马则见不失其官书讨公孙瓉则见有词可执书不克见杀则见死不失节盖瓉本受虞节度而乃暴横抗拒虞兴兵讨之名义甚正故其书法如此】
　　十一月地震







　　御批资治通鉴纲目卷十二下
<史部,史评类,御批资治通鉴纲目>
　　钦定四库全书
　　御批资治通鉴纲目卷十三
　　【起甲戍汉献帝兴平元年　尽戊子汉献帝建安十三年】凡十五年
　　【甲戍】兴平元年春正月帝冠○二月追尊母王夫人爲灵怀皇后
　　【有司奏立长秋宫诏曰皇妣宅兆未卜何忍言后宫之选乎于是三公奏改葬皇妣王夫人追上尊号曰灵怀皇后】集览【长秋宫皇后宫也注见平帝元始三年宅兆宅墓穴也兆营域也】
　　刘备救陶谦谦表备爲豫州刺史
　　【陶谦告急于田楷楷与备救之备遂归谦谦表领豫州屯小沛曹操军食亦尽引兵还】集览【小沛高帝夲纪沛豊邑人李斐曰沛小沛也孟康曰后沛爲郡豊爲县索隠曰汉改泗水爲沛郡治相城故李斐以沛爲小沛】质实【张九韶曰豫州刺史汉初所置领颍川汝南沛郡梁国鲁国五郡】
　　夏四月曹操复攻陶谦还击刘备破之陈留太守张邈迎吕布以拒操操还攻之质实【张邈东平人】
　　【曹操使荀彧程昱守鄄城复徃攻陶谦所过残灭还击破刘备于郯东谦恐欲走归丹阳防张邈叛操操乃引还初邈少时好游侠袁绍及操皆与之善及绍爲盟主有骄色邈正议责绍绍怒使操杀之操不聼而邈终不自安前九江守邉让素有才名操以其讥议已而杀之由是兖州士大夫皆恐惧陈宫刚直壮】
　　【烈内亦自疑乃与邈弟超共谋叛操説邈曰今天下分崩雄杰并起君以千里之众当四战之地抚劒顾眄亦足以爲人豪而反受制于人不亦鄙乎今州军东征其处空虚吕布壮士善战无前若权迎之共牧兖州观天下形势以俟时事之变此亦纵横之一时也邈从之遂迎布爲兖州牧彧知邈爲乱即勒兵设备急召东郡守夏侯惇于濮阳布遂据濮阳豫州刺史郭贡率众数万来至城下或言与布同谋贡求见彧彧将往惇曰君一州镇也徃必危彧曰贡与邈等分非素结也今来速计必未定及其未定説之纵不爲用可使中立若先疑之彼将怒而成计贡见彧无惧意谓鄄城未易攻遂引兵去是时兖州郡县皆应布唯鄄城范东阿不动降者言宫欲自将取东阿又使汜嶷取范彧谓昱曰今举州皆叛唯有此三城宫等以重兵临之非有以深结其心三城必动君民之望也宜徃抚之昱乃归过范説其令靳允曰闻吕布执君母弟妻子孝子诚不可爲心今天下大乱英雄并起必有命世能息天下之乱者此智者所冝详择也夫布麄中少亲刚而无礼匹夫之雄耳宫等以势假合不能相君也曹使君智畧不世出殆天所授君必固范我守东阿则田单之功可立孰与违忠从恶而母子俱亾乎允流涕许之遂杀汜嶷勒兵自守徐众曰允于曹公未成君臣母至亲也于义应去卫公子开方仕齐积年不返管仲以爲不怀其亲安能爱君是以求忠臣必于孝子之门允宜先救至亲徐庻母爲曹公所得刘备遣庻归北欲爲天下者恕人子之情也曹公亦宜遣允○昱又遣别骑絶仓亭津宫不得渡至东阿令枣只已拒城坚守卒完三城以待操布攻鄄城不能下西屯濮阳操曰布不能据东平断亢父防山之道乘险要我而乃屯濮阳吾知其无能爲也乃进攻之】集览【鄄城正义曰鄄音绢鄄城卫地秦属东郡汉爲济隂鄄城县今濮州治鄄城濮阳地理志东郡濮阳县古昆吾国今濮州是属济宁等分等闲交分也分去声范县名属东郡案东郡今东昌府是东阿注见周烈王六年阿汜嶷汜姓也注见桓帝建和元年汜宫麄中少亲麄与怚粗通注见秦王政二十二年怚中而不信人田单之功田单齐诸田疏属也燕破齐单走即墨即墨大夫战死城中相与推单爲将以拒燕卒复齐七十余城开方按吕氏春秋云开方姓名也令枣祗属下句枣祗东阿县令也祗音脂按颍川文士传枣氏夲姓棘因避难改焉东平本鲁附庸须句国秦属砀郡汉置东平国隋置郓州宋陞东平府亢父注见周显王三十六年】正误【贡与邈等分非素结也今按此言郭贡与张邈吕布等诸人其交分非素相结者当于等字句絶分字属下句】质实【一綂志云荀彧頴川颍隂人淑之孙程昱东阿人鄄城县名注见周烈王六年鄄郯县名注见秦二世二年丹阳郡名注见明帝永平十一年夏侯惇沛国谯人濮阳县名注见周安王五年范汉之县名属东郡晋属东平国北齐废隋复置属济北郡唐初于县置范州寻废以县属济州贞观中改属濮州宋金元仍旧至夲朝因之改属东昌府田单临淄人齐湣王时爲临淄县掾燕伐齐尽降齐城惟莒即墨不下即墨人谓其智立爲将拒燕单用火牛大败燕师尽复齐七十余城迎立襄王于莒王封单爲安平君东平汉之国名取禹有东原底平之义即春秋时湏句国也后爲济东国又改大河郡东汉仍爲东平国后魏爲东平郡后周置鲁州隋置郓州后改东平郡唐复郓州天寳初改东平郡元和中置天平军宋徙治州故城政和初改东平府元改爲东平路至夲朝复改爲府后降爲州以湏城县省入改属兖州府】
　　五月将军郭汜樊稠并开府如三公考证【当作郭汜樊稠自开府如三公○谨按汉书李傕与郭汜樊稠皆董卓故将卓既诛傕与泛稠等以兵入长安胁制天子共秉朝政开府与三公合爲六府并选举是时汉室衰微纪纲废坏其开府也岂献帝之意哉当夲凡例依范史直以自爲书之故当去将军号书曰郭汜樊稠自开府如三公】
　　书法【不书以某专也防下杨定张济书以】
　　○六月分凉州置雍州
　　【河西四郡以去凉州治远隔以河冦求别置州诏以邯郸啇爲雍州刺史】集览【邯郸啇邯郸复姓啇名也风俗通曰邯郸因国爲姓也】质实【凉州注见唐中宗景龙二年】
　　京师地再震
　　书法【地震京师非小变也顺帝尝书之矣于是复书而一月至再焉终纲目书地震一百一一岁再震十二详元帝初元三年而一月再震二桓帝建和三年是年献皆见于京师非桓比矣】
　　○是月晦日食○秋七月以杨定爲将军开府○自四月不至于是月
　　【谷一斛直钱五十万长安中人相食帝令侍御史侯汶出太仓米豆爲贫人作糜饿死者如故帝取米豆各五升于御前作糜得二盆乃杖汶五十于是悉得全济】
　　九月曹操攻吕布不克还走鄄城
　　【吕布有别屯在濮阳之西曹操夜袭破之布至搏战相持甚急司马典韦将应募者进当之矢至如雨韦不视谓等人曰虏来十歩乃白曰十歩又曰五歩乃白等人惧疾言虏至韦持防大呼而起所抵无不应手倒者操乃得引去遂入濮阳烧其东门示无反意及战军败布骑得操而不识释之操突火而出进复攻之与布相守百余曰粮尽各引去操还鄄城布屯山阳袁绍使人説操欲使遣家居邺操将许之程昱曰意者将军殆临事而惧不然何虑之不深也夫袁绍有并天下之心而智不能济也将军自度能爲之下乎今兖州虽残尚有三城能战之士不下万人以将军之神武与文若昱等收而用之覇王之业可成也愿将军更虑之操乃止】集览【袭破春秋傅有钟鼓曰伐无钟鼔曰侵轻曰袭注袭掩其不备也轻去声等人犹言众人也神武与文蔡氏书传曰圣而不可知谓之神威之可畏谓之武英华发外谓之文覇王国语注覇把也把持诸侯之权也王子况反太经曰五行用事者王】正误【以将军之神武与文若昱等收而用之今按集览以神威文爲三徳似于文字句絶非也文若乃荀彧之字与文二字当属下句】质实【典韦陈留人山阳郡名注见晋帝奕太和四年邺县名注见汉献帝建安十五年】
　　刘焉卒以其子璋爲益州牧
　　【天火烧緜竹城刘焉徙治成都疽发背而卒州大吏赵韪等贪焉子璋温仁共上以爲刺史诏以爲益州牧】集览【緜竹注见汉光武建武十二年】质实【成都县名注见汉帝更始二年益州注见晋武帝防始八年】
　　书法【不书官何罪焉也自是牧镇卒皆不书官以爲无上也故于其卒也壹削之】
　　陶谦卒刘备兼领徐州
　　【谦疾笃谓别驾麋竺曰非刘备不能安此州谦卒竺率州人迎备备未敢当曰公路四世五公海内所归今近在寿春君可以州与之典农校尉陈登曰公路骄豪非治乱之主今欲爲使君合歩骑十万上可以匡主济民下可以割地守境若使君不见听许登亦未敢听使君也北海相孔融谓备曰袁公路岂忧国防家者耶冡中枯骨何足介意今日之事百姓与能天与不取悔不可追备遂领徐州】集览【百姓与能易系辞人谋鬼谋百姓与能韩康伯注人谋况议于众以定失得也鬼谋况寄卜筮以考吉防也故百姓与能乐推而不厌按程朱二先生传义与音预朱氏附录曰百姓与能言他无知因卜筮便防做得事便是与能】正误【百姓与能今按与字易説有上去二音孔融所引则当如字刘备言可以徐州与袁术融等不从故云今日之事百姓视能者而与之】质实【糜竺东海朐人公路袁术表字四世五公四世谓袁安子敞孙汤曾孙逄也五公谓袁安爲司空又爲司徒子敞爲司空孙汤爲太尉曽孙逄爲司空孔融鲁人孔子二十世孙】
　　书法【于是州人迎备备推袁术众不可遂领徐州则非有诏命也曷爲不称自据袁绍袁术书自领纲目于刘备多恕辞正也】
　　马曰防卒于寿春
　　【初日防与赵岐俱奉使至寿春岐守志不挠袁术惮之日防颇有求于术术借节视之因夺不还求去不遣日防呕血而死】质实【赵岐长陵人寿春县名注见秦王政六年】
　　书法【日防何太傅也然则曷爲不书官使失节也于是日防奉使和解关东袁术诈夺其节是辱命也故书卒于寿春而削其官东汉自牧镇外卒不书官者三单超日防荀攸终纲目卒以地者四日防管宁太傅越杨复光惟日防太傅越爲讥辞】
　　发明【刘焉贪图非望奢僣不臣日防奉使无状失节屈身故皆书卒而削去其官】
　　袁术表孙防爲怀义校尉
　　【初孙坚娶钱塘呉氏生四男防权翊匡及一女坚从军于外留家寿春防年十余岁已交结知名舒人周瑜与防同年亦英逹夙成自舒来造推结分好劝防徙居舒推道南大宅与防升堂拜母有无通共及坚死防年十七还葬曲阿已而度江居江都结纳豪俊有复讐之志术上防舅呉景领丹阳太守从兄贲爲都尉防往见术涕泣言曰亡父昔从长沙入讨董卓与明使君防于南阳同盟结好不幸遇难勲业不终策感惟旧恩欲自慿结愿明使君垂察其诚术甚竒之然未肯还其父兵谓曰丹阳精兵之地可徃召募防遂迎其母诣曲阿依舅氏召募得数百人爲泾县大帅祖郎所袭几至危殆于是复往见术术以坚余兵千余人还防拜怀义校尉许以爲九江太守已而更用陈纪又使攻庐江太守陆康谓曰今若得康庐江眞卿有也防攻防之术复用其故吏刘勲防益失望】集览【钱塘九域志昔呉都爲潮水所损州人华信出私钱筑塘捍潮因号钱塘隋置杭州宋陞临安府曲阿镇江志云丹阳古云阳县也秦时亦言其地有天子气始皇凿北坑以败其势截直道使阿曲因名曰曲阿江都禹贡掦州也汉景帝置江都国武帝更广陵郡隋复爲扬州从兄贲防之从兄名贲贲音奔长沙策之父坚尝爲长沙守泾县注见明帝永平十三年】正误【从兄贲今按孙贲字伯阳周易山下有火贲爲文明光饰之义恐当作秘】质实【一綂志云钱塘秦之县名属防稽郡汉爲防稽西郡都尉治所东汉县省晋复置属呉郡陈于此置钱唐郡隋爲杭州治唐改唐爲塘宋元仍旧至夲朝因之改属杭州府舒古之国名春秋时羣舒叛楚即此地秦属九江郡汉初改爲龙舒县地属庐江郡后改爲舒县宋齐因之唐开元中于故舒置舒城县属庐州宋元仍旧至夲朝因之改属庐州府曲阿秦之县名属防稽郡汉属呉郡三国呉复改云阳晋复改曰曲阿属昆陵郡梁属兰陵郡隋属江都郡唐武徳初于县置云州又改简州寻废州以县属润州天寳初改名丹阳县宋元仍旧至夲朝因之改属镇江府江都汉之县名属广陵国晋属广陵郡隋属江都郡唐始爲扬州治所复析置江阳县南唐以江阳省入广陵宋复省广陵入江都治州城东南隅元徙治北阙外后废之至夲朝复置江都县改属扬州府长沙秦之郡名治临湘县汉改爲长沙国东汉复爲长沙郡三国时初属蜀汉后属呉晋于此置湘州刘宋复爲长沙国南齐复爲长沙郡隋初废郡置潭州后复爲长沙郡唐改置潭州天寳初复爲长沙郡中和初置钦化军节度五代唐爲长沙府宋置防御使复置武安军元改爲潭州路至夲朝初改爲潭州府后改爲长沙府湖广道九江郡名注见秦王政六年寿春陈纪颍川许人寔之子庐江国名注见景帝四年陆康呉郡人】
　　以刘繇爲扬州刺史
　　【繇岱之弟也素有盛名诏用爲扬州以袁术已据寿春欲南渡江呉景孙贲迎置曲阿乆之繇以景贲夲术所置廹逐之景贲退屯歴阳繇遣将屯横江以拒之】集览【歴阳正义曰今淮西和州歴阳夲汉旧县也淮南子云歴阳之都一夕而爲湖即此横江即横塘也金陵览古曰自江口沿淮筑堤谓之横塘李白诗人言横江好我道横江恶一风三日吹倒山白浪高于瓦棺阁即此舆地记横江浦在和州界对江南之采石徃来济渡处】质实【刘繇牟平人张九韶曰扬州刺史汉之所置领庐江九江防稽丹阳豫章六安六郡又详见秦王政六年寿春歴阳县名注见冲帝永嘉元年一綂志云横江在和州城东南二十五里直江南采石渡处】
　　【乙亥】二年春正月曹操败吕布于定陶质实【定陶县名注见秦二世二年】○即拜袁绍爲右将军质实【袁绍汝南汝阳人安四世孙】
　　书法【非三公未有书即拜者据张温刘虞皆太尉大司马右将军直书即拜何讥也绍不勤王而汉就拜之书即拜所以媿绍也】
　　○二月李傕杀樊稠攻郭汜刼帝入其营
　　【董卓初死三辅民尚数十万户傕等放兵刼掠加以饥馑二年之间民相食畧尽李傕郭汜樊稠矜功争权傕以稠勇而得众忌之请稠防议于坐杀之由是诸将转相疑贰傕汜各治兵相攻傕遂将兵围宫以车三乘迎帝放兵入掠宫人御物并取金帛遂放火烧宫殿官府居民悉尽帝复使公卿和傕泛汜留太尉杨彪大司农朱儁等十人以爲质儁愤懑发病死】质实【杨彪华隂人震之子也】
　　夏四月立贵人伏氏爲皇后○郭汜攻李傕傕迁帝于北坞
　　【郭汜议攻李傕杨彪曰羣臣共闘一人刼天子一人质公卿可乎汜怒欲手刄之彪曰卿尚不奉国家吾岂求生邪汜乃止傕召胡数千以御物与之许以宫人欲令攻汜汜遂将兵夜攻傕门矢及帝帷傕复移乘舆幸北坞使校尉监坞门内外隔絶侍臣皆有饥色帝求米及牛骨以赐左右傕以牛骨与之司徒赵温与傕书曰公前屠防王城杀戮大臣今爲睚眦之隙以成千钧之讐朝廷欲令和解诏命不行而复欲转乘舆于黄白城此诚老夫所不解也于易一爲过再爲渉三而弗改灭其顶凶不如早共和解傕大怒欲杀温其弟应諌之数日乃止闰月帝使谒者仆射皇甫郦和傕汜郦先诣汜汜从命又诣傕傕不肯曰君观吾方畧士众足办郭多否多又刼质公卿而君茍欲左右之邪郦曰近者董公之强将军所知也吕布受恩而反图之此有勇而无谋也今汜质公卿而将军胁主谁轻重乎张济与汜有谋杨奉知将军所爲非是将军虽宠之犹不爲用也傕呵之出郦诣省门白傕不肯奉诏辞语不顺帝恐傕闻之亟令郦去】集览【北坞山阳公载记曰时献帝在南坞李傕在北坞睚眦注见周赧王五十六年黄白城正义曰在农郡于昜一爲过再爲渉三而弗改灭其顶凶于易爲句易谓周易也易大过卦过渉灭顶凶无咎伊川传曰以隂柔处过极是小人过常之极者也小人之所谓大过非能爲大过人之事也直过常越理不恤危亡履险蹈祸而已如过渉于水至灭没其顶其凶可知小人狂躁以自祸葢其宜也复将何尤故曰无咎足办郭多否郭多即郭汜也史炤曰汜一名多傕谓汝以我之方畧我之士众观之可胜郭汜否乎左右之左右读曰佐佑助也】
　　李傕自爲大司马○曹操攻防定陶吕布走归刘备留广陵太守张超守雍丘
　　【吕布将薛兰李封屯钜野曹操攻之斩兰等操以陶谦已死欲遂取徐州还乃定布荀彧曰昔高祖保关中光武据河内皆深根固夲以制天下进足以胜敌退足以坚守故虽有困败而终济大业将军夲以兖州首事且河济天下之要地是亦将军之关中河内也不可以不先定今分兵东击陈宫以其间收熟麦一举而布可破也若舍而东多留兵则不足用少留兵则布乘虚冦民心益危是无兖州也若徐州不定将军当安所归乎且谦虽死徐州未易亡也彼惩徃年之败必坚壁清野以待将军攻之不防畧之无获不出十日则十万之众未战而自困耳前讨徐州威罚实行其子弟念父兄之耻必无降心就能破之尚不可有也夫事固有弃此取彼者以大易小可也以安易危可也权一时之势不患夲之不固可也今三者莫利愿将军熟虑之操乃止布复与陈宫将万余人来战操兵皆出收麦在者不能千人屯西有大隄操隠兵隄里出半兵挑战既合伏发大破之攻防定陶分兵平诸县布东犇刘备张邈从之留弟超守雍丘布见备甚尊敬之请备于帐中坐妇牀上令妇向拜酌酒饮食名备爲弟备见布语言无常外然之而内不悦】集览【钜野括地志云郓州有钜野县禹贡大野既潴蔡氏曰大野泽名地志在山阳郡钜野县北今济州钜野县是钜即大也何承天曰钜野广大南导洙泗北连清济兖州首事操初举义兵于陈留故以兖州爲首事河济注见周安王十五年定陶注见秦二世二年】质实【广陵郡名注见武帝元朔五年淮南国张超东平人雍丘县名注见桓帝延熹四年一綂志云钜野汉之县名属山阳郡晋属高平国后罢隋复置属东平郡唐置麟州治此寻废州以县属郓州五代周于此置济州宋因之金徙州治任城县省钜野入郓州元初爲济宁路治后徙路治任城而此县属焉至夲朝因之改属兖州府徐州注见秦始皇二十八年彭城关中注见汉王邦元年河内郡名注见桓帝延熹九年兖州禹贡九州之一春秋时爲鲁国战国属楚秦爲薛郡汉爲鲁国及防山山阳郡地东汉爲任城国山阳防山郡地兼置兖州晋改爲鲁郡刘宋元嘉末复置兖州于瑕丘北齐改爲任城郡隋置郡爲兖州大业初改爲鲁郡唐爲兖州天寳初又爲鲁郡乾元初复爲兖州后陞防宁军五代周复爲州宋初复爲防宁军重和初改爲袭庆府金初爲兖州复爲防宁军又改防定军元初复爲兖州济宁路至夲朝陞爲兖州府属山东道】
　　六月将军张济迎帝东归秋七月发长安以济爲骠骑将军开府
　　【李傕郭汜相攻连月死者以万数傕将杨奉谋杀傕事泄叛去傕众稍衰张济自陜西至欲和傕汜迁乘舆权幸农帝亦思旧京遣使宣谕十反汜傕许和计未定而胡数来闚省门曰天子在此中邪李将军许我宫人今皆何在帝患之使谓将军贾诩曰卿前奉职公忠故升荣宠今羌胡满路宜思方畧诩乃召羌胡大帅饮食之许以封赏羌胡皆引去傕由此单弱七月车驾东出夜到覇陵从者皆饥张济赋给有差傕出屯池阳郭汜欲令帝幸高陵公卿及济以爲宜幸农议之不决帝遣使谕汜曰农近郊庙勿有疑也汜不从帝遂终日不食汜闻之曰可且幸近县八月幸新丰汜复谋胁帝还都侍中种辑知之宻告杨定董承杨奉令防新豊汜自知谋泄乃弃军入南山】集览【农郡名夲河南郡农县今陜州是池阳县名属冯翊括地志云故城在雍州泾阳县西北三里高陵注见周赧王四十九年南山注见文帝五年】质实【张济武威祖厉人农郡名注见周显王四十六年陜贾诩武威人覇陵县名注见文帝二年池阳汉之县名属左冯翊后魏徙咸阳郡治此后周省县隋罢郡复置泾阳县属雍州唐属鼎州寻复属雍州宋金仍旧元省入高陵县寻复置至本朝因之改属西安府新豊县名注见成帝鸿嘉元年县名注见灵帝中平六年】
　　书法【书刼帝迁帝有之矣此其书迎帝何夲帝意也故张济得书将军及追帝至陜则逆矣复削称张济而傕汜不书姓】
　　八月曹操围雍丘张邈爲其下所杀○冬十月以曹操爲兖州牧○十二月帝至农张济与傕汜合追帝至陜帝渡河入李乐营
　　【郭汜党复谋胁乘舆西行杨定董承将兵迎天子幸杨奉营至华隂将军叚煨具服御资储欲上幸其营煨与杨定有隙定党言煨欲反杨彪赵温刘艾皆曰叚煨不反臣等敢以死保之帝疑之定将与奉承攻煨请帝爲诏帝曰煨罪未着奉等攻之而欲令朕有诏邪固请弗听奉等乃輙攻煨营不下煨供给御膳禀赡百官无二意诏和解之定等还营李傕郭汜闻定攻煨相招共救之因欲刼帝而西杨定单骑亡走荆州张济与奉承不相平乃复与傕汜合车驾遂幸农济傕汜共追乘舆大战于东涧承奉军败百官士卒死者不可胜数弃御物符防典籍畧无所遗露次曹阳承奉乃谲傕等与连和而宻遣间使至河东招故白波帅李乐韩暹胡才及南匃奴右贤王去卑并率其众数千骑来共击傕等大破之车驾发东傕等复来战奉等大败死者甚于东涧李乐曰事急矣陛下宜御马上曰不可舍百官而去此何辜哉兵相连缀四十里至陜乃结营自守虎贲羽林不满百人李乐惧欲令车驾御船过砥柱出孟津杨彪以爲河道险难乃使乐夜渡具船举火爲应上与公卿歩出营皇后兄伏徳扶后御船同济者杨彪以下才数十人到大阳幸李乐营河南太守张杨使数千人负米贡饷上御牛车幸安邑河东太守王邑奉献绵帛悉赋公卿以下羣帅竞求拜职刻印不给至乃以锥画之乘舆至棘篱中门户无关闭帝又遣太仆韩融与傕汜等连和傕乃放百官归宫人已而粮尽张杨来朝谋以乘舆还雒阳诸将不听是时长安城空四十余日彊者四防羸者相食二三年间关中无复人迹沮授説袁绍曰将军累叶台辅世济忠义今州域粗定兵彊士附西迎大驾即宫邺都挟天子而令诸侯畜士马以讨不庭谁能御之郭圗淳于琼曰汉室陵迟爲日乆矣今欲兴之不亦难乎且英雄并起先得者王今迎天子自近动輙表闻从之则权轻违之则拒命非计之善者也授曰今迎朝廷于义爲得于时爲冝若不早定必有先之者矣绍不从】集览【华隂地理志农郡有华隂县括地志云华州华隂在华山北战国魏隂晋也秦惠文王更名宁秦汉高改华隂露次犹言露室也周礼掌次注次谓幄也曹阳晋灼曰亭名在农东十三里魏武改名好阳括地志云在陜州桃林县东南故白波帅故旧日也灵帝末黄巾余党郭太等起于西河白波谷因号白波贼去卑右贤王名虎贲注见平帝元始五年羽林注见昭帝元鳯元年砥柱注见成帝绥和二年孟津注见帝更始二年大阳正义曰大阳今陜州河北县是汉属河东郡以讨不庭左曰以王命讨不庭注云下之事上皆成礼于庭中有不朝于王庭者则声其罪以讨之先之先悉荐反左传曰军志有之先人有夺人之心后人有待其衰】正误【露次曹阳今按露犹露次犹止舍也左传凡师再宿爲信过信爲次谓驻军于野不居屋下也】质实【一綂志云华隂县名注见周显王三十七年隂晋东涧在河南府陜州西南七里一名七里涧又名石桥沟北流入河曹阳墟名在河南府陜州西南九里去东涧不远陜县名注见周显王四十六年大阳津名在河南府陜州西北四里一名茅津又名陜津今置大阳关于此安邑注见周威烈王二十三年邺都注见元帝建昭二年魏郡】
　　书法【书入李乐营则与书刼迁者异矣】
　　孙防击刘繇于曲阿破走之
　　【孙坚旧将丹阳朱治见袁术政徳不立劝孙防归取江东防説术曰家有旧恩在东愿助舅讨横江横江防因投夲土召募可得三万兵以佐明使君定天下术知其恨而以刘繇据曲阿王朗在防稽谓防未必能定乃许之表防爲折冲校尉将兵千余人骑数十匹行收兵比至歴阳众五六千周瑜自丹阳将兵迎之助以资粮进攻横江防之渡江转闘所向皆破莫敢当其锋者百姓闻孙郎至皆失魂魄及防至军士奉令不敢掳掠鸡犬菜茹一无所犯民乃大悦竞以牛酒劳军防爲人美姿顔能笑语性阔逹听受善用人是以士民见者莫不尽心乐爲致死防攻刘繇于曲阿繇使太史慈侦视轻重独与一骑卒遇防于神亭防从骑十三慈便前闘正与防对防擥得慈手防慈亦得防兠鍪防两家兵骑来赴于是解散繇兵败走防入曲阿劳赐将士发恩布令告谕诸县乐从军者一身行复除门户不乐者不彊旬日之间四靣云集得见兵二万余人马千余匹威震江东术表防行殄冦将军防将吕范言于防曰今将军事业日大士众日盛而纪纲犹有不整者范愿蹔领都督佐将军部分之策曰子衡既士大夫加手下已有大众岂冝复屈小职知军中细事乎范曰不然今舍夲土而托将军者非爲妻子也欲济世务也譬犹同舟渉海一事不牢即俱受其败此亦范计非但将军也策笑范出便释褠着袴褶执鞭诣閤下啓事自称领都督自是军中肃睦威禁大行防以张纮爲正义校尉彭城张昭爲长史常令一人居守一人从征讨待昭以师友之礼文武之事一以委之每得北方士大夫书専归美于昭防欢笑曰昔管仲相齐一则仲父二则仲父而桓公爲覇者宗今子布贤我能用之其功名独不在我乎刘繇将犇防稽许劭曰防稽富实防之所贪且穷在海隅不可徃也不如豫章北连豫壤西接荆州若收合吏民遣使贡献足下受王命孟徳景升必相救济繇从之】集览【愿助舅防之舅呉景太史慈太史复姓慈名也神亭地名子衡吕范字释褠释解也褠音沟单衣也单通作禅并音多寒反前书江充传衣纱縠禅衣顔师古曰禅衣若今之朝服中单着袴褶着陟畧反被服也褶音折袴褶骑服也子布张昭字豫壌豫州之境壌】正误【神亭今按在镇江府丹阳县界】质实【朱治安吉人太史慈黄县人事物纪原云兠鍪胄也黄帝内传所述葢女请帝制之以备身也淮南子纪论训曰有鍪头而绻领以王天下者矣许慎注曰葢三皇所以鍪头者兠鍪防也则是黄帝之制胄亦以古鍪头之事耳故自古以兠鍪为首镃之名张纮广陵人防稽郡名注见和帝永元元年许劭汝南平舆人孟徳曹操字景升刘表字王朗东海人】
　　刘繇攻豫章笮融走死以华歆爲太守
　　【初陶谦以笮融爲下邳相使督广陵下邳彭城粮运融遂断以自入大起浮屠祠课人读佛经招致防郡好佛者至五千余户毎浴佛设食布席数十里费以巨亿计及曹操击破陶谦融乃将男女万口走广陵太守赵昱待以賔礼融利广陵资货遂乘酒酣杀昱放兵大掠走依彭城相薛礼于秣陵复杀礼又诈杀豫章大守朱皓而领其郡刘繇讨之融败走死诏以华歆爲太守】集览【笮融三国志刘繇传注笮音杜力反按姓苑音侧格反断以自入以所督三城之粮断而入已秣陵春秋楚威王埋金以镇王气故名金陵汉改曰秣陵三国呉都之改名建业晋改建康唐改升州五代时齐王徐知诰改江宁府宋复名建康】正误【断以自入今按断音短犹截也】质实【下邳国名注见高帝六年广陵郡名注见武帝元朔五年淮南国彭城国名注见秦始皇二十八年一统志云秣陵秦之郡名即楚威王之金陵邑因其地有王气埋金以镇之故名秦始皇以金陵有都邑之气改曰秣陵属鄣郡汉改鄣郡爲丹阳郡武帝后杨州刺史治此呉自京口徙都于此改爲建业晋平呉改建业爲秣陵寻分秣陵北爲建业改业爲邺建兴初改爲建康东晋元帝复都此置丹阳郡宋齐梁陈因之隋平陈废郡更于石头城置蒋州唐武徳初置扬州后复爲蒋州又爲扬州大都督府寻罢至徳初置江宁郡乾元初改爲升州后废复置五代时呉杨氏建大都督府寻改爲金陵府又改爲江宁府南唐李氏都之宋复爲升州仁宗时陞爲江宁府建康军节度高宗改爲建康府建行都置行宫留守元至元中改爲建康路元贞初立江南诸道行御史台天厯初又改爲集庆路至夲朝因之改爲应天府直京师豫章郡名注见武帝元鼎五年华歆高唐人】
　　孙防遣其将朱治据呉郡
　　【丹阳都尉朱治逐呉郡太守许贡而据其郡贡南依山贼严白虎后防皆击杀之】质实【呉郡注见建安五年丹阳郡名注见明帝永平十三年】
　　雍丘溃张超自杀袁绍围东郡执太守臧洪杀之【张超在雍丘曹操围之急超曰惟臧洪当来救吾众曰袁曹方睦洪爲袁所表用必不败好以招祸超曰子源天下义士终不背夲但恐见制彊力不相及耳洪时爲东郡太守徒跣号泣从绍请兵将赴其难绍不与请自率所领以行亦不许雍丘遂溃超自杀洪由是怨绍絶不与通绍兴兵围之歴年不下令陈琳以书喻之洪复书曰仆小人也中因行役防主人倾葢遂窃大州自谓究竟大事共尊王室岂悟夲州被侵郡将遘戹请师见拒辞行被拘使洪故君遂至沦没区区微节无所获申斯所以忍悲挥戈收泪告絶者也行矣孔璋足下徼利于境外臧洪投命于君亲吾子托身于盟主臧洪防名于长安子谓余身死而名灭仆亦笑子生而无闻焉绍遂増兵急攻城中粮谷已尽洪呼将吏士民谓曰洪于大义不得不死诸君无事可先城未败将妻子出皆泣曰明府与袁氏夲无怨隙今爲夲朝郡将之故自致残困吏民何忍当舍明府去也初尚掘防煑筋角后无可复食者内厨有米三升以爲薄糜徧班士众又杀其爱妾以食之将士流涕无能仰视男女七八千人相枕而死莫有离叛者城防生执洪谓曰今日服未洪据地瞠目曰诸袁事汉四世五公可谓受恩今王室衰弱无扶翼之意欲因际防希冀非望多杀忠良以立奸威惜洪力劣不能推刄爲天下报仇何谓服乎绍杀之洪邑人陈容少亲慕洪时在绍坐起谓绍曰将军举大事欲爲天下除暴而先诛忠义岂合天意绍慙使人牵出谓曰汝非臧洪俦空复尔爲容顾曰仁义岂有常蹈之则君子背之则小人今日宁与臧洪同日而死不与将军同日而生也遂复见杀在坐无不叹息窃相谓曰如何一日杀二烈士】集览【子源臧洪字倾葢家语孔子遇程子于途倾葢而语甚相亲也虞喜志林云倾葢者道行相遇軿车对语两葢相切小欹之义也战国防曰中山君所倾葢而朝穷闾隘巷之士者七十家注倾者却不御也所以尊礼也前邹阳传谚曰倾葢如故服防曰倾葢如故如呉札郑侨也遘戹遘丁豆反遇也戹灾难也行矣孔璋顔师古曰行矣犹今言好去也孔璋陈琳字防名注见周威烈王二十三年委质推刄公羊传定四年父受诛子复讐推刄之道也何休曰一徃一来曰推刄】质实【臧洪广陵射阳人东郡注见光武建武八年陈琳广陵射阳人陈容与臧洪同郡】发明【考之纲目是年正月书即拜袁绍爲右将军二月书李傕刼帝入其营四月书傕迁帝北坞十二月书傕追帝至陜帝渡河入李乐营方是时也乘舆播越奔走荆棘中袁绍累叶台辅新受上将之命手握彊兵不能奉迎大驾而乃却沮授之正议怵郭图之邪説坐视朝廷倾覆畧弗之顾方且攻围东郡求逞已私曽无奔问官守之意臧洪与绍夲无怨隙徒以尽节郡将守志不屈而已观其瞠目数绍之语深中其罪而绍不知自反何哉书围东郡执太守臧洪杀之所以见其怙众慿力执杀守臣而臧洪横罹桀逆不失官守力屈见害之意皆森然着见于书法之间然则袁绍之罪可胜诛哉】
　　刘虞故吏鲜于辅迎虞子和攻公孙瓒破之
　　【公孙瓒既杀刘虞尽有幽州恃其才力不恤百姓记过防善睚眦必报衣冠善士有材秀者必抑困使在穷苦之地或问其故瓒曰衣冠皆自以职分当贵不谢人惠故所宠爱类多啇贩庸儿所在侵暴百姓怨之刘虞从事鲜于辅等以燕国阎柔素有恩信推爲乌桓司马招诱胡汉数万人与瓒所置渔阳太守邹丹战斩之乌桓峭王亦率种人及鲜卑七千余骑随辅南迎虞子和与袁绍将麴义合兵十万共攻瓒破瓒于鲍丘斩首二万余级于是代郡广阳上谷右北平各杀瓒所置长吏瓒军屡败先是有童谣曰燕南垂赵北际中央不合大如砺唯有此中可避世瓒自谓昜地当之遂徙镇昜爲围堑十重筑京高十丈爲楼其上以铁爲门专与姫妾居疎远賔客无所亲信谋臣猛将稍稍乖防自此之后希复攻战或问其故瓒曰我昔谓天下指麾可定至于今日兵革方始观此非我所决不如休兵力耕以救凶年兵法百楼不攻今吾诸营楼樐数十重积谷三百万斛食尽此谷足以待天下之事矣】集览【鲜于辅鲜于复姓风俗通曰武王封箕子于乐浪之朝鲜其子食采于于因氏鲜于峭王灵帝时乌桓大人辽东苏仆延自称峭王中央不合大如砺言燕赵之间不相合者其地大如砥砺之坚易地涿郡昜县之地昜水出县南安阎山东至文安入括地志云昜县故城在幽州归义县东南隋置昜州今属大兴府楼樐樐与橹通城上守御望楼也释名樐露也楼无覆屋曰樐】正误【中央不合大如砺今按如砺言其小也犹防山若砺之意】质实【睚眦注见周赧王五十六年燕国注见唐高祖武徳四年幽州渔阳郡名注见秦王政三年鲍丘未详处所惟顺天府境内有鲍丘河其水经源目御夷北塞南流迳九庄岭百余里迳密云戍又南左合道人溪水至通州米庄村合沽水经三河县界入泃河未知是否明者鉴之代郡注见秦王政三年云中郡广阳郡名注见唐高祖武徳四年幽州有广阳县乃汉初所置属幽州齐省入蓟县故城在顺天府良乡县东上谷郡名注见秦王政三年右北平郡名注同上年一綂志云易汉之县名属涿郡后汉属河间国晋改爲昜城县后魏属上谷郡北齐省入鄚县隋属河间郡唐初于此置北义州贞观初州废后复置归义县属幽州五代初置瓦桥关周爲雄州宋置归信县政和中号州爲昜阳郡金陞爲永定军元复爲雄州至夲朝改州爲县省归信县入焉仍属保定府】
　　书法【书故吏何予义也是故鲜于辅以刘虞故吏书陈安以晋王保故将书麻秋张贺度以故赵将书刘黒闼以窦建徳故将书巩廷美以湘隂故将书皆予之也终纲目书故吏一故将七唯故楚将利几书反成都故将公师藩书冦爲罪辞逆党也】
　　发明【故吏之书一以见虞之恩徳在人未泯一则见辅等不防故主之义皆所以爲忠臣义士之劝也欤】
　　【丙子】建安元年春二月脩雒阳宫
</div>
    <div class="pagination">
<a href="御批资治通鉴纲目_page58.html">上一页</a><span>...</span><a href="御批资治通鉴纲目_page54.html">54</a><a href="御批资治通鉴纲目_page55.html">55</a><a href="御批资治通鉴纲目_page56.html">56</a><a href="御批资治通鉴纲目_page57.html">57</a><a href="御批资治通鉴纲目_page58.html">58</a><span class="current-page">59</span><a href="御批资治通鉴纲目_page60.html">60</a><a href="御批资治通鉴纲目_page61.html">61</a><a href="御批资治通鉴纲目_page62.html">62</a><a href="御批资治通鉴纲目_page63.html">63</a><a href="御批资治通鉴纲目_page64.html">64</a><span>...</span><a href="御批资治通鉴纲目_page60.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
