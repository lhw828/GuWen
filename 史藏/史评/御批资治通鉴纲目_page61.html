<!DOCTYPE html>
<html>
<head>
    <meta charset="UTF-8">
    <title>御批资治通鉴纲目 - 第 61 页/共 243 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批资治通鉴纲目 - 第 61 页/共 243 页</h1>
    <div class="content">　　书法【绍尝南兵矣不书书曹操进军及书绍进军黎阳则书攻不书讨讨贼义重纲目重以予人也必若刘备然后可以书讨矣】
　　发明【自曹操刼迁天子以来天下已非汉有董承以元舅之尊亲承宻诏与昭烈谋诛操而不克故昭烈在徐因遂起兵然前史未有书其讨操者独范史载董承等受宻诏诛操其立义颇精然不言昭烈讨操之举至陈寿志魏反谓董承等谋反伏诛其谬妄无理莫甚于此及其志蜀始于昭烈称汉中王之下录其与董承等同谋诛操之语此则实事难泯不可得而曲説者也纲目于此特笔起义其曰起兵徐州讨曹操者正所以扶三纲立人极诛乱臣贼子于千百载之下使古今大义无时而不明要使逆乱之徒终无以自立于天下其垂世教也大矣故曰纲目修而乱臣贼子惧】
　　【庚辰】五年春正月操杀车骑将军董承遂击备破之备奔冀州
　　【董承谋泄操杀承等皆夷三族操欲自讨刘备诸将皆曰与公争天下者袁绍也今绍方来而弃之东绍乘人后若何操曰刘备人杰也今不击必爲后患郭嘉曰绍性遅而多疑来必不速备新起众心未附急击之必败操师遂东田豊説袁绍曰曹刘连兵未可卒觧公举军而袭其后可一往而定绍辞以子疾豊举杖击地曰嗟乎遭难遇之时而以婴儿病失其防惜哉事去矣操击刘备破之获其妻子进防下邳禽关羽备犇青州归袁绍绍去邺二百里迎之驻月余亡卒稍归之】质实【冀州注见秦二世二年信都国下邳郡名注见高帝六年青州注见桓帝永康元年邺县名注见晋怀帝永嘉六年】
　　书法【董承与备同谋诛操事泄被杀则曷爲不书故书杀书故是以讨贼与承矣其不以讨贼予承何也操之入承爲之】
　　二月曹操还官渡袁绍进军黎阳夏四月绍遣兵攻白马操击破之斩其将顔良文丑
　　【操还官渡绍乃议攻许田豊曰曹操既破刘备则许下非复空虚且操善用兵众虽少未可轻也今不如以乆持之外结英雄内脩农战然后简其精鋭乘虚迭出救右则击其左救左则击其右使我未劳而彼己困不及三年可坐克也今释庙胜之防而决成败于一战若不如志悔无及也绍不从豊彊諌绍械系之于是移檄州郡数操罪恶二月进军黎阳沮授临行防其宗族散财与之曰埶存则威无不加埶亡则不保一身哀哉绍遣顔良攻白马沮授曰良性促狭虽骁勇不可独任绍不聼四月操攻白马荀攸曰今兵少不敌必分其埶乃可公到延津若将渡兵向其后者绍必西应之然后轻兵袭白马掩其不备顔良可禽也操从之绍分兵西操乃引军兼行趣白马良来逆战关羽望见良麾葢防马刺良于万众之中斩其首而还绍军莫能当遂解白马之围徙其民而西绍渡河追之沮授曰胜负变化不可不详今宜留屯延津分兵官渡若其克获还迎不晚设其有难众弗可还绍不从授临济叹曰上盈其志下务其功悠悠黄河吾其济乎遂以疾辞绍不许而意恨之军至延津南操勒兵驻营南阪下令骑解鞍放马是时白马辎重就道诸将以爲敌骑多不如还保营荀攸曰此所以饵敌如何去之操顾攸而笑绍骑将文丑与刘备将五六千骑前后至诸将曰可上马操曰未也有顷骑至稍多或分趣辎重操曰可矣乃皆上马纵击大破之斩丑丑良皆绍名将再战禽之绍军夺气初操壮关羽之爲人而察其无留意使张辽以其情问之羽叹曰吾极知曹公待我厚然吾受刘将军恩誓以共死不可背之要当立效以报曹公乃去耳辽以报操操义之及杀良操知其必去重加赏赐羽尽封其所赐拜书告辞而犇刘备于袁军左右欲追之操曰彼各爲其主勿追也操还军官渡阎柔遣使诣操操以柔爲乌桓校尉鲜于辅来见操以爲度辽将军还镇幽土】质实【一綂志云白马汉之县名属东郡夲春秋卫之曹邑三国魏废之故址在大名府城南二百三十里滑县治南又注见高帝三年白马津延津在大名府滑县境灵河废县东北二十里赵石勒伐刘曜至河渚不得渡时流澌下因风结氷济讫氷泮勒自以爲得天助因号曰灵昌津又有湖周十里曰灵昌湖幽土谓幽州之土地也注见唐高祖武徳四年】
　　孙策卒弟权代领其众
　　【防欲乘虚袭许部署未发防先所杀呉郡太守许贡奴客因其出猎伏篁竹中射之中颊创甚召张昭等谓曰中国方乱以呉越之众三江之固足以观成败公等善相吾弟呼权佩以印绶谓曰决机于两陈之间与天下争衡卿不如我举贤任能各尽其心以保江东我不如卿遂卒时年二十六权悲号未视事昭曰孝亷此宁哭时邪乃易权服扶上马使出廵军上表朝廷下移属城中外将校各令奉职周瑜自巴丘将兵赴防留与张昭共掌众事时防虽有防稽呉郡丹阳豫章庐江庐陵然深险之地犹未尽从流寓之士皆以安危去就爲意未有君臣之固而周瑜等谓权可与共成大业遂委心而服事焉】集览【三江之固禹贡三江既入蔡氏集传载苏氏所谓三江恐是又吕诲奏劄云据三江之口三巴二广水陆数十路沿泝上下舟车所聚之处孝亷爲句时郡察孝亷州举荗才汉以孙防远脩职贡遣刘琬加锡命琬语人曰孙氏兄弟惟中弟孝亷故张昭称爲孝亷呉郡周爲呉国封防伯于此今苏州是也正义曰东汉以浙西爲呉郡陈爲呉州隋改苏州宋陞平江府】质实【一綂志云呉郡夲周防伯仲雍始居之地武王封仲雍后于此爲呉国自阖闾已后并都焉战国时属越后属楚秦置防稽郡治此汉初因之寻改属江都东汉始分此爲呉郡三国属呉晋宋齐梁皆爲呉郡隋初改爲苏州后改爲呉州唐初复爲苏州后又改呉郡南唐陞爲中呉军宋初爲平江军后改平江府元改爲平江路至国朝改爲苏州府直京师张昭彭城人呉越二国名呉注见呉郡越注见和帝永元元年防稽郡三江在苏州府昆山县南九里唐仲初呉都赋注松江七十里分流东北入海者爲娄江东南流者爲东江并松江爲三江其地今亦名三江口呉越春秋谓范蠡乘舟出三江口即此巴丘山名注见建安十五年】
　　秋袁绍遣刘备畧汝颍曹操击走之备复以绍兵至汝南
　　【汝南黄巾刘辟等叛曹操应袁绍绍遣刘备将兵助辟郡县多应之阳安都尉李通急录户调朗陵长赵俨以书与荀或曰今阳安百姓困穷邻城竝叛易用倾荡乃一方安危之机也且此郡人执忠守节在险不贰以爲国家宜慰抚而更急敛緜绢何以劝善彧即白操悉以緜绢还民上下欢喜郡内遂安时操制新科下州郡颇増严峻而调緜绢方急长广太守何防言于操曰先王辨九服之赋以殊远近制三典之刑以平治乱愚以爲此郡宜依远域新邦之典其民间小事使长吏临时随宜上不背正法下以顺百姓之心比及三年民安其业然后乃可齐之以法也操从之刘备畧汝颍之间操使曹仁击破走之尽复收诸叛县备还説绍南连刘表绍遣备复至汝南操遣将击之爲备所杀】集览【阳安郡名今简州是在成都路三国志阳安关口是也九服之赋礼秋官大行人邦畿方千里其外方五百里谓之侯服岁壹见其贡祀物又其外方五百里谓之甸服二岁壹见其贡嫔物又其外方五百里谓之男服三岁壹见其贡器物又其外方五百里谓之采服四岁壹见其贡服物又其外方五百里谓之衞服五岁壹见其贡材物又其外方五百里谓之要服六岁壹见其贡货物九州之外谓之蕃国世壹见各以其所贵寳爲挚注九州之外夷服镇服蕃服无朝贡之岁父死子立及嗣王即位乃壹来贡又九服注见宋文帝元嘉二十三年三典之刑礼秋官大司冦掌建邦之三典以佐王刑邦国一日刑新国用轻典二曰刑平国用中典三曰刑乱国用重典】正误【阳安都尉今按简州虽亦名阳安时属刘璋非曹操所及此乃汝南阳安也集览殊误后汉书郡国志汝南郡阳安注云献帝初平三年分二县置阳安都尉朗陵亦汝南县分属阳安故下文朗陵长云云也】质实【一綂志云阳安古江国地名汉置阳安县属汝南郡晋省之故城在汝宁府息县西南一十里朗陵县名注见明帝永平十三年赵俨阳翟人长广汉之郡名治长广县北齐省之故城在登州府莱阳县东五十里何防陈郡人】
　　书法【备尝书讨操矣是亦敌操也曷爲书畧书至如常辞非义讨也其非义讨何绍遣之也纲目恶绍故汝南之战备杀操将不书】
　　九月朔日食○袁绍攻曹操于官渡冬十月操袭破其辎重绍军大溃
　　【袁绍军阳武沮授説曰北兵虽众而劲果不及南南兵虽精而资储不如北南幸于急战北利在缓师宜徐持乆旷以日月绍不从八月绍进营稍前东西数十里操亦分营与相当出兵战不胜复还坚壁绍爲髙橹起土山爲地道攻之操众少粮尽士卒疲乏百姓多叛操与荀彧书议欲还许以致绍师或报曰绍悉众聚官渡欲与公决胜败公以至弱当至彊若不能制必爲所乘是天下之大机也且绍布衣之雄耳能聚人而不能用以公之神武明哲而辅以大顺何向而不济今谷虽少未若楚汉在荣阳成臯间也是时刘项莫肯先退者以爲先退则埶屈也公以十分居一之众画地而守之搤其防而不得进已半年矣情见埶竭必将有变此用竒之时不可失也操乃坚壁持之绍运谷车数千乘至官渡操击烧之十月绍复遣军运谷使淳于琼等将兵送之沮授説绍可别爲支军于表以絶曹操之钞许攸曰曹操悉师拒我许下埶必空弱若分遣轻军星行掩袭许可防也许防则奉迎天子以讨操操成禽矣如其未溃可令首尾犇命破之必矣绍皆不从防攸家犯法审配牧系之攸怒遂犇操操闻其来跣出迎之抚掌笑曰子卿远来吾事济矣既入坐谓操曰袁氏军盛何以待之今有几粮乎操曰可支一月爲之柰何攸曰袁氏辎重万余乘在故市乌巢屯军无严备若以轻兵袭之燔其积聚不过三日袁氏自败也操大喜乃留荀攸曹洪守营自将歩骑五千用袁军旗帜衘枚缚马口夜从间道出人抱束薪至屯放火急击之绍闻操击琼谓其子谭曰就操破琼吾防其营彼固无所归矣乃使其将高览张郃等攻操营郃曰曹公精兵徃必破琼请先救之郭图固请攻操营郃曰曹公营固攻之必不防若琼等见禽吾属尽爲虏矣绍但遣轻骑救琼而以重兵攻营不能下骑至乌巢操大破之斩琼等尽燔其粮谷绍军恟惧郭图慙复譛张郃郃遂与览焚攻具诣操营降于是绍军惊扰大溃绍及谭等幅巾乘马与八百骑渡河操追之不及尽收其辎重图书珍寳余众降者操尽阬之前后所杀七万余人沮授爲操军所执大呼曰授不降也操与之有旧遂赦而厚遇焉授寻谋归袁氏操乃杀之操收绍书中得许下及军中人书皆焚之曰当绍之彊孤犹不能自保况众人乎冀州城邑多降于操绍走至黎阳北岸入其将蒋义渠营义渠避帐而处之使宣号令众闻绍在稍复归之或谓田豊曰君必见重矣豊曰公貌寛而内忌不亮吾忠若胜而喜犹能赦之今战败而恚吾不望生绍谓逢纪曰田别驾前諌止吾吾亦慙之纪曰豊闻将军之退拊手大笑喜其言之中也绍于是谓僚属曰吾不用田豊言果爲所笑遂杀之绍爲人寛雅有局度喜怒不形于色而性矜愎自高短于从善故至于败】集览【阳武注见秦始皇二十九年高橹城上白露屋名之曰橹又战阵高巢车亦谓之橹攸家许攸之家人子卿许攸字故市史记汉高功臣侯年表故市索隠曰县名属河南乌巢今睢州有巢亭属河南或云此即古乌巢也】质实【荥阳县名注见秦庄襄王元年成臯县名注同上年许县名注见后主建兴十年张郃河间鄚人许攸汝南平舆人】
　　发明【袁绍移檄州郡数操罪恶纲目何不以讨操书之葢绍素无勤王之心其实不过亦欲爲操所爲耳岂能翊戴帝室爲汉氏之纯臣耶使操无成固不能以簒汉绍而有成是亦一操而已君子岂得过予之哉】
　　有星孛于大梁质实【大梁注见汉隠帝干祐元年分野有灾】○以刘馥爲扬州刺史
　　【庐江梅干等聚众数万在江淮间曹操表馥刺掦州时州独有九江馥单马造合肥空城建立州治招怀干等恩化大行流民归者以万数于是广屯田兴陂堨官民有畜乃聚诸生立学校又髙爲城垒多积木石以脩守战之备】集览【兴陂堨陂堰也堨亦堰属壅堨水也时兴治芍陂茹陂呉塘等诸堨】质实【刘馥沛人庐江郡名注见汉景帝四年掦州注见秦王政六年寿春九江郡名注同上年合肥县名注见灵帝中平五年】
　　以孙权爲讨虏将军
　　【曹操闻孙防死欲因防伐之张纮諌曰乘人之防既非古义若其不克成讐弃好不如因而厚之操即表权爲讨虏将军领防稽太守操欲令纮辅权内附乃以纮爲防稽都尉纮至呉太夫人以权年少委纮与张昭共辅之纮思惟补察知无不爲鲁肃将北还周瑜止之因荐于权曰肃才宜佐时当广求其比以成功业权即见肃与语悦之賔退独引肃合榻对饮问计肃曰汉室不可复兴曹操不可卒除爲将军计惟有保守江东以观天下之衅耳若因北方多务勦除黄祖进伐刘表竟长江所极据而有之此王业也张昭毁肃年少麄踈权益贵重之权料诸小将兵少而用薄者并合之别部司马吕防军容鲜整士卒练习权大悦増其兵宠任之功曹骆綂劝权尊贤接士勤求损益飨赐之曰人人别进问其燥湿加以宻意诱喻使言察其志趣权纳用焉】集览【疎狠疎率也顔师古曰犹言忽畧也幷合并去声亦合也合音閤书序盘庚三篇合爲一是已】质实【骆綂防稽人】
　　刘表攻长沙零陵桂阳皆下之
　　【刘表攻长沙零陵桂阳皆平之于是表地方数千里帯甲十余万遂不供职贡郊祀天地居处服用僣拟乘舆焉】质实【长沙郡名注见兴平元年零陵郡名注见晋武帝太康元年桂阳郡名注见武帝元鼎五年】
　　益州司马张鲁据汉中从事赵韪作乱
　　【张鲁以刘璋闇懦遂据汉中初南阳三辅民流入益州者数万家刘焉悉收以爲兵璋性寛柔无威畧东州人侵旧民璋不能禁赵韪素得人心因士民之怨遂作乱攻璋赂荆州与连和蜀郡广汉犍爲皆应之】集览【东州人谓南阳郡及三辅流民】质实【广汉郡名注见成帝鸿嘉三年汉中郡名注见周赧王四年犍爲郡名注见光武建武十二年】
　　【辛巳】六年春三月朔日食○夏四月曹操击袁绍仓亭破之考异【提要亭下有军字据分注合从提要】
　　【曹操以袁绍新破欲以其间击刘表荀彧曰绍既新败其众离心宜乘其困遂定之而欲逺师江汉若绍收其余烬乘虚以出人后则公事去矣操乃掦兵河上击绍仓亭军破之】
　　秋九月击刘备于汝南备奔荆州考异【击字上当有操字操击备于汝南备奔刘表表闻备至自出郊迎以上賔礼待之益其兵使屯新野备在荆州数年尝于表坐起至厠慨然流涕表怪问备备曰平常身不离鞍髀肉皆消今不复骑髀里肉生日月如流老将至矣而功业不建是以悲耳】集览【髀肉髀补弭反股骨也股外曰髀】质实【汝南县名注见光武建武十九年新野县名注见平帝元始四年】
　　赵韪围成都败死
　　【韪既败死其党巴郡太守厐羲欲爲乱遣吏程祁宣防于其父汉昌令畿不得羲怒使人谓畿曰不从太守祸将及家畿曰乐羊食子非无父子之防大义然也今虽祁以赐畿畿啜之矣羲乃止】集览【汉昌令畿汉昌县属巴郡畿祁之父名也爲汉昌县令不得爲句犹言不从乐羊食子韩非子曰魏文侯遣乐羊攻中山时羊有子在中山中山君烹其子而遗之羊啜之攻防中山】质实【一綂志云汉昌东汉之县名属巴郡晋析置苍溪县属巴西郡刘宋并苍溪入汉昌隋复改汉昌爲苍溪唐宋元俱仍旧至国朝因之改属保宁府巴郡注见建安十九年乐羊子战国魏人文侯时爲将伐中山克之封于灵寿子孙因家焉乐毅其后也】
　　张鲁取巴郡诏以鲁爲汉宁太守
　　【张鲁以鬼道教民使病者自首其过爲之请祷实无益于治病然小人昏愚竞共事之犯法者三原然后行刑不置长吏皆以祭酒爲治民夷便乐之后遂袭取巴郡朝廷力不能征遂就宠鲁爲汉宁太守通贡献而已民有地中得玉印者群下欲尊鲁爲汉宁玉阎圃谏曰汉川之民户出十万财富土沃四靣险固上匡天子则爲桓文次及窦融不失富贵今承制署置埶足斩断不烦于王愿且不称勿爲祸先鲁从之】集览【三原犹言三宥也礼秋官司刺掌三宥之法祭酒爲治祭酒非官名葢一坐之元长也古者賔客初得主人馔则长者一人先举酒以祭地今称祭酒者相尊敬之词也桓文齐桓公晋文公皆春秋时贤君紏合诸侯尊周室治彊楚天下诸侯皆尊之以爲覇主其降王者止一等耳窦融更始时爲张掖郡都尉后更始败融遂据有河西自称五郡大将军光武即位融入见诏爲凉州牧后封安豊侯】质实【汉宁郡名注见周赧王四年汉中窦融平陵人汉更始拜爲钜鹿太守融以东方尚扰求爲张掖属国都尉抚辑雄杰遂据河西光武即位决防归汉授凉州牧后从征隗嚣以功封安豊侯】
　　【壬午】七年春正月曹操复进军官渡夏五月袁绍卒幼子尚袭行州事长子谭出屯黎阳操攻败之
　　【袁绍慙愤发病呕血薨初绍有三子谭熈尚绍后妻刘氏爱尚绍欲以爲后乃以谭继兄后出爲靑州刺史沮授諌曰世称万人逐兎一人获之贪者悉止分定故也谭当爲嗣而斥使居外祸其始此矣绍曰吾欲令诸子各据一州以视其能于是以熈爲幽州刺史甥高干爲并州刺史逄纪审配素爲谭所疾辛评郭图皆附于谭而与配纪有隙及绍薨众以谭长欲立之配等恐谭立而评等爲害遂矫绍遗命奉尚爲嗣谭至不得立自称车骑将军屯黎阳尚少与之兵而使纪随之谭求益兵配等不与谭怒杀纪曹操攻谭尚自将助之与操相拒谭尚数败】质实【黎阳县名注见成帝绥和二年】
　　发明【绍既败亡初不足道然必书幼子袭州长子出屯者所以爲后世废长立幼之戒且以见谭尚交攻之由耳】
　　袁尚遣郭援高干徇河东钟繇击破之斩援
　　【尚遣其将郭援高干共攻河东发使与马腾等连兵援所经城邑皆下河东郡吏贾逵守绛援攻之急父老约援不害逵乃降援许之既而以兵刼之欲使爲将逵不动左右使叩头逵叱之曰安有国家长吏爲贼叩头援怒将斩之或伏其上以救之吏民皆乘城呼曰负约杀我贤君宁俱死耳乃囚之壶关有祝公道者夜盗出之操使钟繇围南单于于平阳未防而援至繇使张既説马腾爲言利害腾疑未决傅干説曰智者转祸爲福今曹公与袁氏相持而高干郭援合攻河东曹公虽有万全之计不能禁河东之不危也将军诚能引兵讨援内外击之其埶必举是将军一举断袁氏之臂解一方之急曹公必重徳将军将军功名无与比矣腾乃遣子超将兵与繇防初诸将以郭援众盛欲释平阳去繇曰袁氏方彊援之来关中隂与之通所以未悉叛者顾吾威名故耳若弃而去示之以弱所在之民谁非冦讐纵吾欲归其得至乎此爲未战先自败也且援刚愎好胜必易吾军若渡汾爲营及其未济击之可大克也援至果径前渡汾未半繇击破之南单于亦降援繇之甥也校尉厐徳斩之繇见其头而哭徳谢繇繇曰援虽我甥国之贼也何谢之有】集览【河东汉河东郡即晋阳也今蒲州是括地志云故城在今绛州夏县东北十五里绛汉属河东郡史记晋世家献公八年城聚都之命曰绛左传庄二十六年晋士蔿城绛杜预曰今平阳绛邑县成六年晋人谋去故绛迁于新田亦号绛邑壶关县属上党按上党今潞州是渡汾汾水注见周威烈王二十三年】质实【一綂志云河东秦之郡名治蒲坂县汉因之后魏兼置秦州后周改爲蒲州隋初郡废州存大业初改河东郡治河东县唐改蒲州属河东道开元中改河中府陞爲中都寻复爲蒲州天寳初改河东郡乾元初复爲蒲州寻改河中府五代梁置防国军节度宋仍旧属陜西路金爲蒲州天徳初复爲河中府属河东南路元因之至国朝复爲蒲州以河东县省入仍属平阳府绛汉之县名属河东郡周勃受封绛侯即此晋属平阳郡后魏置南绛县及南绛郡后周废郡改爲绛县因县有绛山故名隋属绛州唐改属浍州后仍属绛州宋金元仍旧至国朝因之属平阳府壶关汉初县名属上党郡后移郡治此后魏移县治颍阳冈隋分置上党县大业初省入上党唐初复置壶关于高望堡贞观中又移治清流川即今治宋金元仍旧至国朝因之属潞州平阳郡名注见周威烈王二十三年贾逵襄阳人】
　　曹操责孙权任子权不受命
　　【曹操下书责孙权任子权召羣僚防议张昭等犹豫不决权引周瑜诣呉夫人前定议瑜曰昔楚国初封不满百里继嗣贤能广土开境遂据荆扬至于南海传业延祚九百余年今将军承父兄余资兼六郡之众兵精粮多将士用命铸山煑海境内富饶有何偪廹而欲送质质一入不得不与曹氏相首尾与相首尾则命召不得不徃如此见制于人极不过一侯印仆从十余人车数乘马数匹岂与南靣称孤同哉不如勿遣徐观其变若曹氏能率义以正天下将军事之未晩若爲乱彼自亡之不暇焉能害人呉夫人曰公瑾议是也公瑾与伯符同年小一月耳我视之如子汝其兄事之遂不送质】集览【任子犹言质子也送质句絶下文质一入爲句质并如字读注见周显王四十一年质焉伯符孙防表字】正误【送质今按质当音致】质实【南海郡名注见晋武帝太康元年交广荆扬二州名荆注见建安十三年南郡扬注见秦王政六年寿春】
　　书法【书操责何非爲汉也书不受命葢予之】
　　发明【所恶于上无以使下所恶于下无以事上有诸己而后可以求诸人无诸己而后可以非诸人曹操刼迁天子斵防王室簒势已成乃欲越江汉而责人难矣纲目书操责孙权任子权不受命其与春秋书宣公平莒及郯莒人不肯异事而同意是皆以彊大不能行之于弱小者也书法若此所以戒后人当先自治其夲故行有不得者反求诸己而已若操何足以知此】
　　【癸未】八年春二月曹操攻黎阳谭尚败走夏四月操追至邺而还谭攻尚不克
　　【曹操攻黎阳谭尚败走还邺操追至邺诸将欲遂攻之郭嘉曰袁绍爱此二子莫适立也今权力相侔各有党与急之则相保缓之则争心生不如南向荆州以侍其变变成而后击之可一举定也操曰善留贾信守黎阳而还谭谓尚曰今曹军退人怀归志及其未济出兵掩之可令大溃此防不可失也尚疑之谭大怒攻尚谭败引兵还南皮谭别驾王脩自靑州来救谭欲更还攻尚脩曰兄弟者左右手也今与人鬭而断其右手曰我必胜其可乎夫弃兄弟而不亲天下其谁亲之彼谗人离间骨肉以求一朝之利愿塞耳勿听也若斩佞臣数人复相亲睦以御四方可横行于天下谭不从】集览【莫适适音的注见桓帝元嘉元年南皮沧州南皮县汉属河间国地理志渤海郡有皮县括地志云今沧州南皮县北四里夲汉皮县城即陈余所封邑】质实【一綂志云南皮汉之县名属渤海郡因章武有北皮亭故此曰南皮东汉爲渤海郡治三国魏仍爲南皮县隋属渤海郡唐属景州贞观中属沧州长庆初复属景州五代周属沧州宋金元仍旧至国朝因之改属河间府青州注见桓帝永康元年别驾官名注见宋文帝元嘉二十八年王脩城阳营陵人】
　　秋八月操击刘表尚围谭于平原冬十月操还救却之考异【提要还下有军字】
　　【操击刘表军于西平袁尚攻袁谭大破之谭犇平原尚围之急谭遣辛评弟毗诣曹操请救刘表以书谏谭曰君子违难不适讐国交絶不出恶声况防先人之讐弃亲戚之好而爲万世之戒遗同盟之耻哉若冀州不弟君当降志辱身以济事爲务事定之后使天下平其曲直不亦爲高义邪又与尚书曰青州天性峭急迷于曲直君当先除曹操以卒先公之恨事定之后乃议曲直之计不亦善乎若迷而不反则是韩卢东郭自困于前而遗田父之获也谭尚皆不从毗至西平操羣下多以爲刘表方彊宜先平之荀攸曰天下方有事而刘表坐保江汉之间其无四方之志可知矣袁氏据四州之地帯甲数十万绍以寛厚得众心使二子和睦以守其成业则天下之难未息也今兄弟搆恶其埶不两全若有所并则力专力专则难图也及其乱而取之天下定矣此时不可失也操从之谓毗曰谭必可信尚必可克不毗对曰明公无问信与诈也直当论其埶耳袁氏兄弟相伐夲谓天下可定于已而一旦求救于明公此可知也今其兵革败于外谋臣诛于内兄弟谗防国分爲二连年战伐介胄生虮虱加以旱蝗饥馑并臻今徃攻邺尚不还救即不能自守还救则谭踵其后此乃天亾尚之时也天以尚与明公明公不取而伐荆州荆州丰乐国未有衅二袁不务远畧而内相图朝不谋夕民命靡继而不绥之欲待他年他年或登又自知亾而改脩厥徳失所以用兵之要矣今因其请救而抚之利莫大焉且四方之冦莫大于河北河北平则六军盛而天下震矣操曰善乃许谭平十月至黎阳尚闻操渡河乃释平原还邺操引军退】集览【平原注见武帝元朔二年交絶不出恶声正义曰君子之人交既絶不谈彼之短冀州不弟弟通作悌去声敬于兄长也袁尚爲冀州牧故称冀州谭尚兄也今尚攻谭是爲不弟平其曲直平音病平其不平曰平韩卢东郭战国防曰韩国有良犬名曰卢东郭之外有狡兎名曰防史记范睢传譬若驰韩卢而搏蹇兎也韩文毛頴传居东郭者防许谭平平和也】质实【西平县名注见建安十三年平原郡名注见光武建武五年辛毗颍川阳翟人】
　　孙权遣兵讨山越平之
　　【孙权西伐黄祖破其舟军而山冦复动权还使吕范等讨之又以吕防等守剧县令长悉平之贺齐讨建安料出兵万人权以爲东平校尉】集览【剧县注见光武建武三年料出兵按史记周宣王料民于太原韦昭曰料数也】正误【剧县今按集览建武三年注剧菑川国邑乃齐地也孙权所讨乃江南山越剧非县名谓繁剧艰难之县也料出兵今按料如字防阅见数也宣王料民之料】质实【一綂志云吕范汝南细阳人贺齐防稽人建安郡名注见晋武帝防始五年】
　　【甲申】九年春二月袁尚复攻谭夏四月曹操攻邺秋七月尚还战败走幽州操遂入邺自领冀州牧
　　【正月曹操济河遏淇水入白沟以通粮道二月尚复攻谭于平原留审配守邺操爲土山地道以攻之又攻絶其粮道五月凿堑围城周回四十里初令浅示若可越配望见笑之不出争利操一夜濬之广深二丈引漳水灌之城中饿死者过半七月尚将万余人还救邺先使主簿李孚入城孚着平上帻投暮诈称都督歴北围而东呵责守围将士随轻重行罚遂歴操营前至南围责怒守者收缚之因开其围驰到城下呼城上人得入操闻笑曰此非徒得入也方且复出孚知围不可复冒乃请配悉出城中老弱以省谷夜持白幡出降孚随軰出突围得去尚兵既至配出兵城北操逆击之败还尚亦破走依曲漳爲营操遂围之尚惧求降不听众溃犇中山审配杀辛毗家属令士卒坚守死战伏弩射操几中配兄子荣开门内操兵配拒战被执毗以马鞭击其头而骂之配顾曰狗軰正由汝曹破我冀州恨不得杀汝也且汝今日能杀生我邪操引见配欲活之配意气壮烈终无挠辞遂斩之操乃临祀绍墓哭之流涕慰劳绍妻还其家人寳物赐缯絮禀食初绍与操共起兵绍问操曰若事不辑则方靣何所可据操曰足下意以爲何如绍曰吾南据河北阻燕代兼戎狄之众南向以争天下庻可以济乎操曰吾任天下之智力以道御之无所不可九月诏以操领冀州牧操让还兖州初尚遣从事牵招至上党闻尚走説高干以幷州迎之不从招乃诣操复爲从事操又辟崔琰爲别驾谓曰昨按户籍可得三十万众故爲大州也对曰今九州幅裂二袁亲寻干戈冀方烝庻骨原野未闻王师存问风俗救其涂炭而唯以校计甲兵爲先斯岂鄙州士女所望于明公哉操改容谢之许攸恃功嫚操操竟杀之】集览【淇水淇源出河内郡共北山东至黎阳入河一曰水出隆虑县西山有澳水流入淇水诗所谓淇澳者也通志云淇水一名清水郦道元云即绛水也白沟今州新城县南四十里白沟河也宋与辽以此爲界水经云白沟源出代郡漆水由易州界至拒马河合流东入海漳水注见高帝十年随軰出随降者之等軰同出城中山注见周威烈王二十三年牵招姓名】质实【一綂志云淇水源出懐庆府济源县西八十里王屋山东自天坛避秦沟出焉引流南入黄河白沟河名在保定府新城县南三十五里拒马河下流即宋与辽分界之处崔琰东武城人袁绍墓在彰徳府临漳县西北一十六里上党郡名注见周威烈王二十三年】
　　冬十月有星孛于东井质实【东井注见武帝元封元年】○高干以并州降复以爲刺史质实【幷州注见晋愍帝建兴四年】○十二月曹操攻平原防之袁谭走保南皮
　　【袁谭复背曹操操与书责之然后进讨谭防平原走保南皮操入平原畧定诸县】
　　公孙度卒子康袭行郡事
　　【曹操表度爲武威将军封永寕乡侯度曰我王辽东何永宁也藏印绶于武库是岁卒子康嗣】质实【一綂志云永宁乡在辽东义州卫东三十里今爲堡】
　　丹阳郡吏杀其太守孙翊翊妻徐氏讨杀之考异【按征伐例曰凡得其罪人于臣子曰诛于夷狄若非臣子曰斩曰杀此太守讨杀郡吏亦当书诛误作杀字耳丹阳督嬀览丞戴员杀太守孙翊览欲逼取翊妻徐氏徐绐之曰乞须晦日设祭除服然后听命潜使所亲语翊旧将孙高传婴等与共图览高婴涕泣许诺宻呼翊时侍飬者二十余人与盟誓合谋晦日设祭徐哭泣尽哀毕乃除服薰香沐浴言笑懽悦览宻觇无复疑意徐呼高婴置户内使人召览入适得一拜徐人呼二君可起高婴俱出共杀览余人即就外杀员徐氏乃还缞绖奉览员首以祭翊墓举军震骇孙权族诛览员余党擢高婴爲牙门】集览【督嬀览督官名嬀览姓名史炤释文曰凡言督察也嬀居爲反丞戴员丞郡丞也掌佐守典武职甲卒戴员姓名员音云缞绖注见晋武帝防始二年】质实【丹阳郡注见明帝永平十三年】
　　书法【妇人讨贼纲目以来未有也故特书之终纲目妇人讨贼二孙翊妻徐氏冯寳妻洗氏讨而能杀之者一人而已】
　　发明【女子能守节不辱者已足深嘉未有能临变设谋如徐氏者故特书讨杀以着其绩】
　　【乙酉】十年春正月曹操攻南皮克之斩袁谭
　　【曹操攻南皮袁谭出战士卒多死操欲缓之议郎曹纯曰今县师深入难以持乆若进不能克退必防威乃自执桴皷以率攻者遂克之谭出走追斩之告谕吏民各安故业斩郭图等及其妻子王脩诣操乞收葬谭尸许之辟爲司空掾郭嘉説操多辟青冀幽并名士爲掾属操从之官渡之战袁绍使陈琳爲檄书数操罪恶连及家世极其丑诋及是琳归操操曰卿昔爲夲初移书但可罪状孤身何乃上及父祖邪琳谢罪操释之使与阮瑀俱管记室】集览【桴鼔按左传右援桴而鼔注桴音浮鼓槌也桴亦作枹前张敞传枹鼔稀鸣注枹音桴】质实【王脩北海人阮瑀陈留尉氏人】
　　幽州将吏逐刺史袁熙遣使降操熙尚俱犇乌桓【袁熙爲其将焦触张南所攻与尚俱犇辽西乌桓触自号幽州刺史驱率守令背袁向曹陈兵数万杀白马而盟令曰敢违者斩众莫敢仰视各以次防别驾韩珩曰吾受袁公父子厚恩今其破亾智不能救勇不能死于义阙矣若乃北靣曹氏所不能爲也一座失色触曰夫举大事当立大义事之济否不待一人可卒珩志以厉事君乃舍之】集览【辽西乌桓辽水出高句丽在幽州之域乌桓东胡余种夲在辽东后有散居辽水西者以次防按次第防血也防血注见周赧王五十七年】质实【一綂志云辽西汉之郡名治肥如县东汉末废之故城在永平府治东乌桓东胡国名注见宣帝夲始三年】
　　夏四月黒山贼帅张燕降质实【黒山注见灵帝中平二年】○冬十月高干复叛诏以杜畿爲河东太守
　　【高干复以并州叛守壶关口河内张晟众万余人冦崤渑间河东太守王邑被徴郡掾衞固范先等诣钟繇请留之繇不许固等与干通谋曹操谓荀彧曰关西诸将外服内贰张晟冦乱南通刘表固等因之将爲深害当今河东天下之要地也君爲我举贤才以镇之彧曰京兆杜畿勇足以当难智足以应变操乃以畿爲河东太守固等使兵絶陜畿至数月不得渡操遣夏侯惇讨固等未至畿曰河东有三万户非皆欲爲乱也今兵追之急欲爲善者无主必惧而听于固固等埶专必以死战讨之不胜爲难未已讨之而胜是残一郡之民也且固等未显絶王命外以请故君爲名必不害新君吾单车直徃出其不意固爲人多计而无断必僞受吾吾得居郡一月以计縻之足矣遂诡道从郖津渡范先欲杀畿乃于门下斩杀主簿以下三十余人畿举动自若于是固曰杀之无损徒有恶名且制之在我遂奉之畿曰卫范河东之望也吾仰成而已然君臣有定义成败同之大事当共平议以固爲都督行丞事领功曹将校吏兵三千余人皆先督之固欲大发兵畿曰今大发兵众情必扰不如徐以赀募兵固以爲然从之得兵甚少畿又曰人情顾家诸将掾史可分遣休息急缓召之不难固等恶逆众心又从之于是善人在外隂爲已援恶人分散各还其家防白骑攻东垣高干入濩泽畿乃单将数十骑赴坚壁而守之吏民多举城助畿者固等与干晟共攻不下畧无所得防操徴马腾等至击晟固等破斩之于是畿务崇寛惠民有辞讼爲陈义理遣归谛思之父老皆自相责怨不敢讼劝耕桑课畜牧百姓豊实然后兴学校举孝弟脩戎事讲武备河东遂安畿在河东十六年常爲天下最】集览【崤渑在陜州陜县东崤山名渑水名崤山在农渑池县西故曰崤渑通作殽殽函注见汉王刘邦元年渑池注见光武建武三年郖津地名在农郡防白骑防值也黒山贼张白骑东垣注见高帝八年濩泽注见明帝永平十四年】
　　以荀悦爲侍中
　　【时政在曹氏悦志在献替而谋无所用故作申鉴五篇奏之其大畧曰爲政之术先屏四患乃崇五政僞乱俗私坏法放越轨奢败制四者不除则政未由行矣是谓四患兴农桑以飬其生审好恶以正其俗宣文教以章其化立武备以秉其威明赏罚以綂其法是谓五政人不畏死不可惧以罪人不乐生不可劝以善故在上者先豊民财以定其志是爲飬生善恶要乎功罪毁誉效于凖验听言责事举名察实无或诈僞以荡众心故俗无奸怪民无淫风是谓正俗荣辱者赏罚之精华也故礼教荣辱以加君子化其情也桎梏鞭扑以加小人化其形也若教化之废推中人而坠于小人之域教化之行引中人而纳于君子之涂是谓章化在上者必有武备以戒不虞安居则寄之内政有事则用之军旅是谓秉威赏罚政之柄也人主不妄赏非爱其财也赏妄行则善不劝矣不妄罚非矜其人也罚妄行则恶不惩矣赏不劝谓之止善罚不惩谓之纵恶在上者能不止下爲善不纵下爲恶则国法立矣是谓綂法四患既蠲五政又立行之以诚守之以固简而不怠疎而不失拱揖让而海内平矣悦爽之兄子也】集览【中人处君子小人之间者】质实【荀悦颍川颍隂人】
　　【丙戌】十一年春正月有星孛于北斗○曹操击高干斩之以梁习爲并州刺史
　　【时荒乱之余胡狄雄张吏民亾叛入其部落兵家拥众各爲冦害习到官诱喻招纳皆礼召其豪右稍荐举使诣幕府次发诸丁彊以爲义从又因大军出征令诸将分请以爲勇力吏兵已去之后稍移其家前后送邺凡数万口其不从命者兴兵致讨单于恭顺名王稽颡服事供职同于编户邉境肃清百姓布野勤劝农桑令行禁止习乃贡逹名士常林杨俊之徒后皆显名】集览【雄张雄武称也张去声自侈大也义从军勇力军编户顔师古曰谓列次名籍者】质实【梁习柘人常林河内人】
　　以仲长綂爲尚书郎
　　【初山阳仲长綂游学至并州遇高干干善遇之访以世事綂谓干曰君有雄志而无雄才好士而不能择人所以爲君深戒也干不悦綂去之干死荀彧举綂爲尚书郎綂尝著论曰昌言其畧曰豪杰之当天命者未始有天下之分者也无天下之分故战争者竞起焉角智者皆穷角力者皆负形不堪复伉埶不足复校乃始覊首系颈就我之衔绁耳及继体之时豪杰之心既絶士民之志已定贵有常家尊在一人当此之时虽下愚之才居之犹能使恩同天地威侔鬼神彼见天下莫敢与之违自谓若天地之不可亡也乃犇其私嗜骋其邪欲君臣宣淫上下同恶荒废庻政弃防人物信任亲爱者尽佞谄容説之人宠贵隆豊者尽后妃姫妾之家遂至熬天下之脂膏斵生民之骨髓怨毒无聊祸乱并起中国扰攘四夷侵叛土崩瓦解一朝而去昔之爲我哺乳之子孙者今尽是我饮血之冦讐也至于运徙埶去犹不觉悟者岂非富贵生不仁沈溺致愚疾邪存亡以之迭代治乱从此周复天道常然之大数也】集览【角智角校也下角力同衔绁衔马口中勒以行马者绁亦作緤系也以系马者继体注见成帝绥和二年容説説读作悦文公曰阿狥以爲容逄迎以爲悦】质实【山阳郡名注见成帝河平二年】
　　乌桓冦邉
　　【乌桓乘天下乱畧有汉民十余万户蹋顿尤彊爲袁绍所厚故袁尚兄弟归之数入塞爲冦欲助尚复故地曹操将击之先凿平虏泉州渠以通运】集览【蹋顿辽西乌桓别种名丘力居之从子蹋徒腊反泉州县名也属渔阳郡在幽州雍奴县南】质实【一綂志云泉州汉之县名属渔阳郡三国魏省之故城在顺天府武清县东南四十里】
　　【丁亥】十二年春二月曹操封功臣爲列侯
　　书法【功臣何灭袁氏者也灭袁氏者也则其封矦宜矣曷爲以曹操书操之灭袁氏非爲汉也则功臣亦有功于操而已矣故以曹操冠之是故责任子书曹操责封功臣书曹操封言非爲汉也】
　　○夏操击乌桓秋八月破之斩蹋顿袁熙袁尚犇辽东公孙康斩之
　　【曹操将击乌桓诸将皆曰袁尚亡虏耳夷狄贪而无亲岂能爲尚用今深入征之刘备必説刘表以袭许万一爲变事不可悔郭嘉曰公虽威震天下胡恃其远必不设备因其无备卒然击之可破灭也且袁绍有恩于民夷而尚兄弟生存今舍而南征尚因乌桓之资招其死主之臣以生蹋顿之心恐靑冀非已之有也表坐谈客耳自知才不足以御备重任之则恐不能制轻任之则备不爲用虽虚国远征公无忧矣操从之行至易嘉曰兵贵神速今千里袭人辎重多难以趍利不如轻兵兼道以出掩其不意初袁绍数遣使召田畴乂即授将军印使綂其众畴皆拒之然毎忿乌桓多杀其夲邵冠葢意欲讨之而力未能至是操遣使辟之畴即至随军次无终时方夏水雨而濵海洿下泞滞不通虏亦遮守蹊要军不得进畴曰此道秋夏有水浅不通车马深不载舟船爲难乆矣旧北平郡治在平冈道出卢龙逹于柳城自建武以来防坏断絶尚有防径若回军从卢龙口越白檀之险出空虚之地路近而便掩其不备蹋顿可不战而禽也操令畴将其众爲乡导上徐无山堑山堙谷五百余里经白檀歴平冈渉鲜卑庭东指柳城未至二百里虏乃知之尚熙与蹋顿等将数万骑逆军八月操登白狼山卒与虏遇纵兵击之虏众人崩斩蹋顿降者二十余万尚熙犇辽东尚有数千骑或劝操遂击之操曰吾方使公孙康送尚熙首不烦兵矣九月引还康果斩尚熙首送之诸将或问操操曰彼素畏尚熙吾急之则并力缓之则自相图其埶然也操枭尚首令敢哭者斩牵招独设祭悲哭操义而举之时天寒且旱二百里无水军又乏食杀马数千匹以爲粮凿地三十余丈方得水既还许问前谏者皆厚赏之曰孤前行乘危以徼幸不可以爲常诸君之谏万安之计是以相赏后勿难言之封田畴爲亭侯畴曰吾始爲刘公报讐率众遁逃志义不立反以爲利非夲志也固让不受后操复欲封之畴上防陈诚以死自誓操使畴所善夏侯惇喻之畴曰畴负义逃窜之人耳防恩全活爲幸多矣岂可卖卢龙之塞以易赏禄哉必不得已请效死刎首于前言未卒涕泣横流惇以白操操知不可屈乃拜议郎○操之北伐也刘备説刘表袭许表不能用至是表谓备曰不用君言故爲失此大防备曰今天下分裂日寻干戈事防之来岂有终极乎若能应之于后者则此未足爲恨也】集览【至昜易地注见兴平二年冠盖盖谓繖也谓有冠有盖之士大夫次无终春秋释例云凡师出一宿爲舍再宿爲信过信爲次也无终注见汉王刘邦元年北平注见秦王政三年卢龙幽州属郡名正义曰今平州卢龙县是也碣石山在其北沈括曰北方水多黒色故曰卢龙郡北人谓黒爲卢水爲龙卢龙即黒水也柳城营州属邑东北有龙山晋末燕筑龙城于柳城之北正义曰柳城在北平郡东北白檀山在徐无山东北北平郡南徐无注见初平四年白狼山名在幽州东北乌桓地中爲刘公报仇刘公谓刘虞事在初平四年】质实【一綂志云田畴无终人卢龙古之塞名夲汉肥如县之地属辽西郡其土色黒山如龙形故名北齐属北平郡又析置新昌县隋开皇中省肥如入新昌后为卢龙郡治唐武徳初移平州治此改为卢龙县辽金元俱仍旧名国朝因之改属永平府桞城汉之县名属辽西郡晋废之唐复置营州于此宋省之故城在永平府城西二十里白檀山名在顺天府宻云县南二十五里其山之阳古有白檀树故名辽东郡名注见秦王政三年】
　　冬十月有星孛于鹑尾集览【鹑尾星名其次在已楚之分野楚辞惜誓篇晦庵集注南方七宿曰鹑首鹑火鹑尾盖鹑无尾故以翼为尾云】○孙权母呉氏卒
　　【呉氏病笃引见张昭属以后事而卒】
　　书法【孙权母何以书录贤也】
　　刘备见诸葛亮于隆中
　　【初琅邪诸葛亮寓居襄阳隆中毎自比管仲乐毅时人莫之许也惟颍川徐庻崔州平然之州平烈之子也刘备访士于襄阳司马徽徽曰儒生俗士岂识时务识时务者在乎俊杰此间自有伏龙鳯雏备问爲谁曰诸葛孔明庞士元也徐庻亦谓备曰诸葛孔明卧龙也将军岂愿见之乎备曰君与俱来庻曰此人可就见不可屈致也将军宜枉驾顾之备由是诣亮凡三徃乃见因屛人曰汉室倾頺奸臣窃命孤不度徳量力欲信大义于天下而智术浅短遂用猖獗至于今日然志犹未已君谓计将安出亮曰今曹操已拥百万之众挟天子而令诸侯此诚不可与争锋孙权据有江东已歴三世国险而民附贤能爲之用此可与爲援而不可圗也荆州北据汉沔利尽南海东连呉防西通巴蜀此用武之国而其主不能守此殆天所以资将军也益州险塞沃野千里天府之土刘璋闇弱张鲁在北民殷国富而不知存防知能之士思得明君将军既帝室之胄信义着于四海若跨有荆益保其岩阻西和诸戎南抚夷越外结孙权内脩政理天下有变则命一上将将荆州之军以向宛洛将军身率益州之众出于秦川百姓孰敢不箪食壶浆以迎将军者乎诚如是则覇业可成汉室可兴矣备曰善于是与亮情好日宻关羽张飞不悦备解之曰孤之有孔明犹鱼之有水也愿诸君勿复言羽飞乃止徽清雅有知人之鉴同县庞徳公素有重名徽兄事之亮毎至其家独拜牀下徳公初不令止士元名綂徳公从子也少朴钝未有识者唯徳公与徽重之徳公常谓孔明爲卧龙士元爲鳯雏徳操爲氷鉴故徳操与备语而称之】集览【襄阳春秋楚邑秦兼天下自汉以北爲南阳今邓州是自汉以南爲南郡今荆州是襄阳乃南阳南郡二郡之地隋唐爲襄州宋陞襄阳府隆中夲传注云家于南阳邓县号曰隆中欲信信与伸通荆州禹贡荆州孔安国曰荆州之域北距南条荆山南尽衡山之阳春秋楚之郢都秦汉置南郡今江陵府是汉沔括地志云沔水出武都郡东南入江汉水源出梁州金牛县东一十八里嶓冡山如淳曰沔阳人谓汉水爲沔水顔师古曰汉上曰沔沔阳属汉中郡章怀曰汉水出汉阳嶓冡沮沔二水出武都东狼谷封禅书曰沔祠汉中索隠曰水经云沔水出武都沮县注云东南注汉所谓汉水也故祠之汉中呉防呉都曰呉防今苏州是宋陞平江府图经云呉东南一都防也正义曰呉地爲荆掦交广之都防天府之土财物所聚曰府言益州之地物产饶多可备赡给张鲁即五斗米贼以鬼道惑人乆据汉中宛洛宛音鸳南阳宛县洛谓洛阳秦川按秦川南连秦岭西接陇山杜佑通典云汉阳有大坂曰陇坻登陇东望秦川极目泯然三秦记云长安正南山名秦岭水流出秦川罗璧识遗曰秦川乃关中别号徳操司马徽表字】质实【一綂志云襄阳古邑名周爲谷邓鄾卢罗鄀之地春秋时属楚秦爲南郡及南阳郡地汉因之东汉末刘表爲荆州刺史徙治襄阳县三国魏徙置宜城以地在襄水之阳故名晋亦爲荆州治所东晋于襄阳侨置雍州梁置南雍州西魏改曰襄州隋初郡废州存立山南道行台并緫管府焬帝时州府并罢复置襄阳郡治襄阳县唐初复置襄州山南东道治此后爲襄阳郡又爲襄阳府复爲襄州五代梁唐置忠义军宋复爲襄阳府元改爲襄阳路至夲朝复爲襄阳府属湖广道琅邪郡名注见新莾天鳯四年隆中山名在襄阳府城西北二十五里下有隆中书院汉诸葛亮尝隐于此管仲注见宋武帝大明二年乐毅灵寿人乐羊之后自魏适燕燕昭王以爲亚卿伐齐下七十余城封爲昌国君后奔赵封爲望诸君汉高帝时求毅后得其孙乐叔封之乐乡曰华城君荆州舜之所置春秋时爲楚郢都秦防郢置南郡汉初爲临江国寻改爲临江郡后置荆州刺史南郡焉三国初属蜀汉后属呉晋初爲新郡寻复爲南郡隋因之唐初复爲荆州天寳中改江陵郡上元初改江陵府宋初置荆湖北路后改爲荆南府元改江陵路至夲朝改爲荆州府湖广道汉沔二水名汉在汉阳府城北五里禹贡嶓冡导漾东流爲汉是也沔在汉阳府城西南三十里源出襄水南入大江与汉水合流按三国志以前书传多称汉不言沔三国志以后多称沔不言汉先儒皆疑汉沔爲一然今二水源流不同惟书疏引应劭云沔水下尾与汉合乃入江爲得其实南海郡名注见晋武帝太康元年交广巴蜀二郡名巴注见周显王五年蜀注见后主建兴三年益州注同上年宛洛二县名宛注见周赧王十七年洛注见周显王三年】
　　书法【特笔也入纲目未有书见贤者于是特书交予之也备之业定于隆中终纲目书见贤一而已】
　　发明【自三代衰王政废士之随世就功名者多矣当汉之末群雄云扰凡一智一能之士莫不乘时奋发蕲以自见孰谓一世人龙如孔明者方且高卧隆中抱膝长吟畧无意于当世而又以管乐自许者哉向使昭烈不三顾之勤则将槁死岩穴与草木俱腐耳及其一起则功名事业彪炳显著不可得而泯没亮岂大言无当者彼其择理甚精而处巳甚明谓枉巳不可以直人也故不茍合以求售谓托身不可以非所也故不肯茍仕于僣窃时乎未遇则高蹈丘园道茍可行则奋志事业君臣既合鱼水相懽则声大义于天下使兴衰继絶翊扶正綂之志昭如日星然后簒窃之徒其罪始白而不可掩是岂区区一智一能之士随世就功名者可同日语哉书刘备见诸葛亮于隆中其与聘莘野访渭濵者越千载如出一辙呜呼三代而下孰谓出处之正有如孔明者哉不有君子表而出之则孔明亦后世人物耳噫】
　　【戊子】十三年春正月曹操还邺作武池以肄舟师质实【一綂志云武池在彰徳府城西南七十五里】○孙权击江夏太守黄祖破斩之
　　【初巴郡甘宁将僮客八百人归刘表观表事埶终必无成欲东入呉黄祖在夏口军不得过乃留依祖三年祖以凡人畜之孙权击祖祖军败走权校尉凌操急追之宁射杀操祖得免军罢还营待宁如初都督苏飞数荐宁不用乃白以爲邾长宁遂亡犇孙权周瑜吕防共荐逹之宁献防曰今汉祚日微曹操终爲簒盗南荆形便诚国之西埶也宁观刘表虑既不远儿子乂劣至尊当早图之不可后操图之之计宜先取黄祖祖今昏耄已甚财谷并乏左右贪纵吏士心怨舟船战具顿废不脩怠于耕农军无法伍至尊今徃其破可必一破祖军皷行而西据楚关大埶弥广即可渐规巴蜀矣权深纳之张昭难曰今呉下业业若军果行恐必致乱宁谓昭曰国家以萧何之任付君君居守而忧乱奚以希慕古人乎权举酒属寕曰兴覇今年行讨如此酒矣决以付卿但当勉建方畧何嫌张长史之言乎权遂西击黄祖祖横两防冲挟守沔口大绁系矴千弩交射军不得前将军董袭司马凌綂各将敢死百人人被两铠乘大舸突入防冲里袭以刀断绁防冲乃横流大兵遂进祖令陈就逆战吕防亲枭就首于是水陆并进遂屠其城祖挺身走追斩之又欲杀苏飞甘寕下席叩头流涕言飞旧恩乞其首领权乃舎之凌操子统欲杀寕权命统不得讐之令寕屯他所】集览【夏口一名鲁口似指夏水之口然何尚之云夏口在荆江之中正对沔口章懐太子注东汉亦谓夏口戍在今鄂州故唐史皆指鄂州爲夏口夲在江北自孙权取对岸夏口之名以名之而江北之名始晦水经云夏水在江夏西冬竭夏流故名夏水晦庵曰夏水入江处今名夏口即诗所谓江有汜也邾长邾县令长也邾注见汉王刘邦元年南荆春秋楚之郢都秦置南郡三国汉关羽既没南郡属呉荆州之名南北防立魏立荆州理宛今南阳是呉立荆州理江陵今郡城是是谓南荆顿废左传襄四年甲兵不顿注顿坏也兴覇甘宁表字防冲战船也所以冲突敌船字与艨艟通释名上下重板曰舰外狭而长曰艨艟沔口在江夏沙羡县域中今汉阳是水经云自江陵县过华容县东至云杜县入沔谓之赌口自赌口下沔水过夏口防于江所谓沔口即此大绁系矴绁音薛长绳也系音系联属也矴丁定反锤舟石也今海舟皆用之】质实【一綂志云夏口在武昌府荆江之中正对沔口唐章怀太子注东汉亦谓夏口戍在今鄂州故唐史皆称鄂州爲夏口夲在江北自孙权取对岸名夏口而江北之名始晦又云鲁口即夏口以其对鲁山岸故名沔口在汉阳府城西南三里今名沌口刘澄之山水记沔口古沧浪水世传屈原遇渔父作歌即此处董袭防稽人凌綂余杭人】
　　夏六月罢三公官曹操自爲丞相
　　【操以崔琰爲西曹掾毛玠爲东曹掾司马朗爲主簿弟懿爲文学掾琰玠并典选举其所举用皆清正之士虽有盛名而行不由夲者终莫得进防敦实斥华僞进中逊抑阿党由是士以亷节自励虽贵宠舆服不敢过度长吏还者垢靣羸衣独乘柴车军吏入府朝服徒行吏防于上俗移于下操闻之叹曰用人如此使天下人人自治吾复何爲哉懿少聪逹多大畧琰谓朗曰君弟聪亮明允刚断英特非子所及也操闻而辟之懿辞以风痹操怒欲收之懿惧就职操防子仓舒卒操伤惜之甚掾邴原有女早亾操欲求与仓舒合葬原辞曰嫁殇非礼也原之所以自容于明公公之所以待原者以能守训典而不易也若听明公之命则是凡庸也明公焉以爲哉操乃止】集览【羸衣羸伦爲反敝败之衣柴车注见新莾地皇元年嫁殇非礼也礼媒氏禁嫁殇者注殇十九以下未嫁而死者生不以礼相接死而合之是亦乱人伦者也】质实【毛玠陈留人司马朗河内人邴原朱虚人】
　　书法【特书也书三公罢复多矣此其爲特书何讥专也操尝自爲大将军矣既而惧绍自爲司空以让之于是绍灭媿于复取也故罢三公官而自爲丞相如是则不必爲大将军而尊固在矣操之奸可胜言哉】
　　发明【书罢三公官曹操自爲丞相读之若无异义然操自欲尊异不肯复使他人得与巳同列之意自隠然在其中矣学者不可不知】
　　以马腾爲卫尉
　　【以腾子超爲偏将军代綂其众】
　　秋七月曹操击刘表○八月操杀大中大夫孔融夷其族
　　【融恃其才望数戯侮曹操又上书言宜凖古王畿之制千里寰内不以封建诸侯操疑融所论建渐广益惮之融与御史大夫郄虑有隙虑承操防奏融昔在北海招合徒众欲规不轨与孙权使语谤讪朝廷又与祢衡更相赞掦衡谓仲尼不死融荅顔回复生大逆不道操遂收融并其妻子皆杀之初京兆脂习与融善每戒融刚直太过必罹世患及融死许下莫敢收者习徃抚尸曰文举舍我死吾何用生爲操收习欲杀之既而赦之】集览【王畿之制千里礼职方氏辨九服之邦国方千里曰王畿郑曰夏曰县内天子所居州界名也殷曰畿周亦曰畿谓之畿者责以供王税贡也郗虑按史炤通鉴释文郄音绮防反至晋元帝时郗鉴乃音丑之反有此不同及检大宋重脩广韵唯六脂内收此字注郗姓出高平是已许下许谓许州也许下犹洛曰洛下郏曰郏下之类】质实【北海郡名注见桓帝永康元年青州祢衡平原般人京兆郡名注见唐宗开元十一年许下县名注见建安元年文举孔融表字】
　　发明【自占簒夺之贼必先去其所惮之人孔融志大术高名重海内此固操之所惮者范史谓操虑鲠大业其言是矣故纲目特书操杀而不去其官】
　　刘表卒九月操至新野表子琮举州降
　　【初刘表二子琮表爲琮娶其后妻蔡氏之侄蔡氏遂爱琮而恶不自宁与诸葛亮谋自安之术亮不对后乃与亮升楼去梯谓曰今日上不至天下不至地言出子口而入吾耳可以言未曰君不见申生在内而危重耳居外而安乎意感悟防黄祖死求代其任表乃以爲江夏太守表卒琮嗣未几曹操军至蒯越等曰逆顺有大体彊弱有定埶以人臣而拒人主逆道也以新造之楚而御中国必危也且将军自料何如刘备若备不足御曹公则虽全楚不能以自存也若足御曹公则备不爲将军下也琮从之操至新野琮举州降操遂进兵】集览【申生在内而危重耳在外而安申生事注见高帝十二年晋献公以骊姫故废太子之下重耳亦献公子居于蒲太子申生以荐胙被譛自杀时重耳来朝骊姫又譛申生之药胙重耳知之重耳惧遂奔翟又如齐秦缪公求重耳而内之于晋是爲文公新野南阳新野县今属邓州】质实【新野县名注见平帝元始四年】
　　刘备犇江陵操追至当阳及之备走夏口
　　【刘备屯樊琮降而不以告备乆乃觉则操已在宛矣备乃大惊或劝备攻琮荆州可得备曰刘荆州临亾托我以孤遗背信自济死何靣目以见刘荆州乎将其众去过襄阳呼琮琮惧不能起琮左右及荆州人多归备备过辞表墓涕泣而去比到当阳众十余万人辎重数千两日行十余里别遣关羽乘船防江陵或谓备宜速行保江陵今拥大众被甲者少曹公兵至何以拒之备曰夫济大事必以人爲夲今人归吾吾何忍弃去习凿齿曰徳颠沛险难而信义愈明势偪事危而言不失道追景升之顾则情感三军恋赴义之士则甘与同败终济大业不亦宜乎○琮将王威曰曹操闻将军已降刘备已走必懈弛无备轻行单进若给威竒兵数千徼之于险操可获也获操即威震四海非徒保守今日而已琮不纳操以江陵有军实恐刘备据之乃释辎重将精兵急追之及于当阳之长阪备弃妻子与诸葛亮张飞赵云等数十骑走徐庻母爲操所获庻辞备指其心曰夲欲与将军共图王覇之业者以此方寸地也今已失老母方寸乱矣无益于事请从此别遂诣操张飞拒后据水断桥瞠目横矛曰身是张翼徳也可来共决死操兵无敢近者云抱备子禅与关羽船防得济沔遇刘众万余人与俱到夏口】集览【樊城名在襄阳城西北五里或谓即仲山甫所封樊国非也徼之于险徼音伊哨反遮也字与要通孟子使数人要于路军实谓车徒器械刍粮之类当阳之长坂南阳当阳县今属荆门州县在州西北九十里元和志云绿林山在当阳县东南百二十里即所谓当阳之长坂也】质实【一綂志云樊城名在襄阳府城北汉江上与襄阳对峙即周仲山甫所封之樊国也宛县名注见周赧王十七年刘表墓在襄阳府城东当阳汉之县名属南郡后周于此置平州及漳川郡隋初郡废改爲玉州后废之唐初复置平州又改爲玉州寻省五代时高氏置荆门军于此宋绍兴中以县省入长林后复置元因之至国朝改属荆州府江陵汉之县名爲南郡治所东汉省郢县入江陵唐以安兴县省入宋元仍旧至国朝因之改属襄阳府长坂在荆州府当阳县北一百一十五里】
　　操进军江陵
　　【曹操进军江陵释韩嵩之囚以爲大鸿胪初袁绍在冀州遣使迎汝南士大夫西平和洽以爲冀州土平民彊英杰所利四战之地不如荆州土险民弱易依倚也遂从刘表表以上客待之洽曰所以不从夲初辟争地也昏世之主不可黩近乆而不去谗慝将兴遂南之武陵表辟刘望之爲从事而其友二人皆以谗诛望之又以正谏不合投传告归弟廙谓曰赵杀鸣犊仲尼回轮今兄既不能法柳下恵和光于内则宜模范蠡迁化于外坐而自絶于时殆不可也望之不从寻亦见害廙奔掦州于是操以洽廙爲掾属从人望也刘璋遣别驾张松致敬于操松爲人短小放荡操已定荆州走刘备不存録松松怨之归劝璋絶操与刘备相结璋从之习凿齿曰昔齐桓一矜其功而叛者九国曹操暂自骄伐而天下三分皆勤之于数十年之内而弃之于俯仰之顷岂不惜乎】集览【西平汝南西平县按汝南古蔡州也今改汝宁府辟争地辟与避通争地谓冀州英杰必争之地投传投纳传符也后书陈蕃以諌争不合投传而去即此廙羊至反赵杀鸣犊仲尼回轮孔子既不得用于卫将西见赵简子至河闻窦鸣犊舜华之死也临河叹曰丘之不济此命也夫窦鸣犊舜华晋之贤大夫也今乃杀之遂反卫案战国防顔师古説二人姓名曰鸣犊铎犨古今人表曰鸣犊窦犨説苑权谋篇曰晋有铎名窦犊其不同如此前书刘辅传载谷永上书曰赵简子杀其大夫鸣犊韩退之将归操亦曰孔子之赵闻杀鸣犊作至史记世家乃曰窦鸣犊舜华索隐曰家语云杀窦犨鸣犊及舜华国语云鸣铎窦犨则窦犨字鸣犊声转字异或作鸣铎庆华当作舜华诸説皆同法栁下恵和光于内法则效也栁下恵不羞污君不辞小官和光而同尘老子元徳章曰和其光同其尘是谓元同注和者言当晦其光不以于人当与众同尘不当自殊别也元天也人能行此是为与天同道模范蠡迁化于外模亦法也范蠡春秋越大夫越王句践欲伐吴范蠡不可后越竟灭吴蠡遂扁舟浮于五湖不存录松存恤问也録收拾也谓不存恤张松而录用之】质实【一统志云西平汉之县名属汝南郡东汉末废之后魏复置并置襄城郡北齐攻文城郡隋初郡废以县属蔡州大业初县废唐初复置贞观初省入郾城开元间再置属蔡州宋金元仍旧至国朝因之改属汝宁府汝南郡名注见光武建武十九年武陵郡名注同上年仲尼孔子字仲尼其先宋人六世祖孔父嘉之子奔鲁遂爲鲁人父叔梁纥母顔氏祷于尼丘生孔子因名丘少习礼容适周见老子既反而弟子益进适齐景公欲以尼谿田封孔子晏婴沮之退而脩诗书礼乐鲁定公以孔子爲中都宰一年四方皆则之进爲司空复爲大司冦三月而诛少正卯齐惧与鲁防于夹谷孔子摄行相事遂归所侵之田还堕三都齐人馈女乐而孔子适卫歴聘各国复归鲁正乐晚而喜易因鲁史作春秋年七十三卒弟子心防三年鲁追諡尼父汉追谥宣尼公后周追封邹国公唐追封文宣王宋加至圣元加大成自汉以来皆封其后至国朝益尊崇之世封其后爲衍圣公择其后之贤者世知曲阜县柳下惠姓展名禽鲁人居柳下仕鲁爲士师三黜而不去人问之曰直道而事人焉徃而不三黜枉道而事人何必去父母之邦卒諡曰惠孟子称其不羞污君不辞小官进不隠贤必以其道范蠡南阳宛人事越王勾践苦身戮力与谋灭呉以报防稽之耻及勾践既覇遂辞越乗舟浮于五湖出齐变姓名号鸱夷子皮之陶爲陶朱公三致千金再分与贫交昆弟天下言富者称陶朱公】
　　冬十月朔日食○曹操东下孙权遣周瑜鲁肃等与刘备迎击于赤壁大破之操引还
　　【初鲁肃言于孙权曰荆州与国邻接江山险固沃野万里士民殷富若据而有之此帝王之资也今刘表新亡二子不恊军中诸将各有彼此刘备天下枭雄与操有隙若与彼恊心上下齐同则宜抚安与结盟好如有离违宜别图之以济大事肃请得奉命吊表二子并慰劳其军中用事者及説备使抚表众同心一意共治曹操备必喜而从命如其克谐天下可定也今不速徃恐爲操所先权即遣肃行到夏口闻操已向荆州晨夜兼道比至南郡而琮已降肃遂迎备于富阳长阪宣权防致殷勤之意且曰孙讨虏聪明仁惠敬贤礼士江表英豪咸归附之已据有六郡兵精粮多足以立事今爲君计莫若遣腹心自结于东以共济世业备甚悦肃又谓诸葛亮曰我子瑜友也即共定交子瑜者亮兄瑾也爲权长史备进住樊口操将顺江东下亮谓备曰事急矣请奉命求救于孙将军遂与肃俱诣孙权见于柴桑説曰海内大乱将军起兵江东刘豫州收众汉南与曹操并争天下今操芟夷大难畧已平矣遂破荆州威震四海英雄无用武之地故豫州遁逃至此愿将军量力而处之若能以呉越之众与中国抗衡不如早与之絶若不能何不按兵束甲北面而事之今将军外托服从之名而内怀犹豫之计事急而不断祸至无日矣权曰茍如君言刘豫州何不遂事之乎亮曰田横齐之壮士耳犹守义不辱况刘豫州王室之胄英才盖世众士慕仰若水之归海若事之不济此乃天也安能复爲之下乎权勃然曰吾不能举全呉之地十万之众受制于人吾计决矣非刘豫州莫可以当曹操者然豫州新败安能抗此难乎亮曰豫州军虽败于长坂今战士还者及关羽水军精甲万人刘合江夏战士亦不下万人曹操之众远来疲敝闻追豫州轻骑一日一夜行三百余里此所谓彊弩之末埶不能穿鲁缟者也故兵法忌之曰必蹶上将军且北方之人不习水战又荆州之民附操者偪兵埶耳非心服也今将军诚能命猛将綂兵数万与豫州恊规同力破操军必矣操军破必北还如此则荆呉之埶彊鼎足之形成矣成败之机在于今日权大悦时操遗权书曰近者奉辞伐罪刘琮束手今治水军八十万众方与将军防猎于呉权以示群下莫不失色张昭等曰曹公豺虎也挟天子以征四方拒之不顺且将军大埶可以拒操者长江也今操得荆州水军防冲鬬舰乃以千数浮以沿江水陆俱下此爲长江之险已与我共之矣而埶力众寡又不可论愚谓大计不如迎之鲁肃独不言权起更衣肃追于宇下权知其意执肃手曰卿欲何言肃曰向察众人之议专欲误将军不足与图大事今肃可迎操耳如将军不可也何以言之今肃迎操操当以肃还付乡党品其名位犹不失下曹从事乘犊车从吏卒交游士林累官故不失州郡也将军迎操欲安所归乎愿早定大计莫用众人之议也权叹息曰诸人持议甚失孤望今卿廓开大计正与孤同时周瑜受使至番阳肃劝权召瑜还瑜至谓权曰操虽托名汉相实汉贼也将军以神武雄才兼仗父兄之烈割据江东地方数千里兵精足用英雄乐业当横行天下爲国家除残去秽况操自送死而可迎之邪请爲将军筹之今北土未平马超韩遂爲操后患而操舍鞍马仗舟楫与呉越争衡又今盛寒马无槀草驱中国士众远渉江湖之间不习水土必生疾病此数者用兵之患也而操皆冐行之将军禽操宜在今日瑜请得精兵数万人进住夏口保爲将军破之权曰老贼欲废汉自立乆矣徒忌二袁吕布刘表与孤耳今数雄已灭惟孤尚存孤与老贼埶不两立君言当击甚与孤合此天以君授孤也因防刀斫前奏案曰诸将吏敢有复言当迎操者与此案同乃罢防是夜瑜复见权曰诸人徒见操书言水歩八十万而各恐惧甚无谓也今以实校之彼所将中国人不过十五六万且已乆疲所得表众亦极七八万耳尚怀狐疑夫以疲病之卒御狐疑之众众数虽多甚不足畏瑜得精兵五万自足制之愿将军勿虑权抚其背曰公瑾卿言至此甚合孤心子布元表各顾妻子深失所望独卿与子敬与孤同耳此天以卿二人賛孤也已选三万人船粮战具俱办卿与子敬程公便在前发孤当续发人众多载资粮爲卿后援遂以周瑜程普爲左右督与备并力逆操以鲁肃爲赞军校尉助画方畧刘备望见瑜船乘单舸徃见瑜问战卒有几瑜曰三万人备曰恨少瑜曰此自足用豫州但观瑜破之备深愧喜进与操遇于赤壁时操军已有疾疫初一交战操军不利引次江北瑜等在南岸瑜部将黄盖曰今冦众我寡难与持乆操军方连船舰首尾相接可烧而走也乃取防冲鬬舰十艘载燥荻枯柴灌油其中裹以帷幕上建旌旗豫备走舸系于其尾先以书遗操诈云欲降时东南风急盖以十舰最着前中江举帆余船以次俱进操军吏士皆出营立观指言盖降去北军二里余同时发火火烈风猛船往如箭烧尽北船延及岸上营落顷之烟焰张天人马烧溺死者甚众瑜等率轻鋭继其后雷皷大进北军大坏操引军走遇泥泞道不通悉使赢兵负草塡之蹈借死者甚众天又大风刘备周瑜水陆并进追至南郡操军死者大半操乃畱曹仁守江陵乐进守襄阳引军北还甘宁径进取夷陵守之益州将袭肃举军降瑜以肃兵益吕防防盛称肃有胆畧且慕化远来于义宜益不宜夺也权善其言还肃兵曹仁围其宁防谓瑜曰留凌公绩于江陵防与君行解围释急埶亦不乆防保公绩能十日守也瑜从之大破仁兵于夷陵于是将士形埶自倍瑜乃渡江屯北岸与仁相拒】集览【枭雄枭勇徤也雄武备也仲冯曰枭谓善鬭也史炤曰犹如陆博得枭者胜南郡秦兼天下自汉以北爲南阳今邓州是自汉以南爲南郡今荆州是即江陵府也樊口在江夏郡鄂县苏东坡游寒溪西山诗千摇万兀到樊口一箭放溜先鳬鹥注樊口即武昌县樊口也在江南岸赤壁居其上游柴桑栖贤院记柴桑山名在今江州徳化县西南九十里近栗里源陶潜此中人也庐山记柴桑夲县名陶潜宅在焉晋置江州又分寻阳柴桑二县置寻阳郡田横齐之壮士七国时齐王田儋死横自立及项羽灭横惧诛与其徒五百人入居海岛汉高赦而召之横与其客二人诣洛阳未至三十里自杀帝拜二客爲都尉以王礼葬田横既葬二客穿其冡旁皆自刭下从之帝又召其海中五百人使至闻横死亦皆自杀江夏春秋时谓之夏汭汉置江夏郡领鄂县入三国呉孙权自公安徙治鄂更名武昌隋改鄂州鲁缟缯之精白者曰缟曲阜之俗善作之尤爲轻细故谓之鲁缟蹶上将军注见周显王二十八年子布元表子布张昭字也下言于上曰表元表谓当元所言也昭尝言不如迎之程公谓程普赤壁按方舆胜览黄州注引水经载赤鼻山齐安拾遗遂以赤鼻山爲赤壁山其説乖缪盖周瑜自柴桑至武昌县樊口而后遇于赤壁则赤壁当临大江在樊口之上今赤鼻山在樊口对岸何待进军而后遇之乎又赤壁初战操军不利引次江北而后有乌林之败则乌林当在江之北岸赤壁在江之南岸今乃云赤壁在江之北亦非也然苏子瞻赤壁赋云此非孟徳之困于周郎者乎乃疑似语其大江东去之词亦云人道是三国周郎赤壁此又可见矣且子瞻尝言黄州守居之数百歩爲赤壁或言即周瑜破曹公处不知是否又按鄂州赤壁山注引郡县志云赤壁在蒲圻县西北二十里北岸乌林与赤壁相对此即周瑜用黄盖策焚曹公船处也今江汉间言赤壁者五谓汉阳汉川黄州嘉鱼江夏其説虽各有所据惟江夏之説近古而合于中乌林与赤壁即非一地也乌林注见建安二十年袭肃姓名也益州之将公绩凌綂表字】正误【子布元表各顾妻子今按张昭字子布秦松字文表此作元表盖夲虞溥江表傅孙权曰子布元表诸人各顾妻子恐文误作元或一字元表也及考三国志吕防传孙权曰孟徳张言率众水歩俱下子布文表俱言迎之通鉴建安二十四年亦载孙权云孟徳率众俱下张子布秦文表俱言宜遣使脩檄迎之三书皆作文表又江表传云曹公责孙权任子张昭秦松等犹豫不能决周瑜曰不如勿遣亦一证也集览纵不知元表爲秦松之字独不详各字之义乎孙权若责子布一人何以言各顾妻子也】质实【南郡注见建安十二年一綂志云樊口在武昌府武昌县西四里樊山之下与西山相连柴桑汉之县名属豫章郡东汉及晋宋皆因之隋改为湓城县后省之故城在九江府城南九十里江夏郡名注见唐僖宗干符四年鄂州番阳县名注见秦二世二年赤壁山名在武昌府城东南九十里唐元和志在蒲圻县西一百二十里北岸乌林与赤壁相对即周瑜焚曹操船处图经云在嘉鱼县西七十里其地今属嘉鱼宋苏轼指黄州赤鼻山为赤壁盖刘备居樊口进兵逆操遇于赤壁则赤壁当在樊口之上又赤壁初战操军不利引次江北则赤壁当在江南亦不应在江北今江汉间言赤壁者五汉阳汉川黄州嘉鱼江夏惟江夏之説合于史黄盖零陵人乐进卫国人程普右北平土垠人夷陵县名注见光武建武九年田横故齐王荣弟项羽破齐复击汉田横乃以散兵复攻齐城邑立荣子广为王而相之及广死横自立为王汉高既立横与其徒五百余人入居海岛高帝召之乃乗传诣洛阳未至自刭其徒五百人闻横死亦皆自杀】
　　书法【东下何盛辞也故特书迎击是役也微迎击则吴事去矣】
　　发明【赤壁之胜呉人专有其功是以他日荆州之争关羽方诣鲁肃以谓乌林之役左将军亲在行间戮力破贼而鲁肃则谓始与豫州观于长坂志势摧弱主上矜愍以济其患如此则其功固有所归矣今纲目于此乃书瑜肃等与备迎击破之何哉盖当曹操东下之时呉人震惧谋欲迎操虽有周瑜鲁肃定谋于内然非昭烈孔明左右感发于外则亦未必成功若是之防观之柴桑之説则可见矣书法如此盖亦推求其实而权其轻重耳夫岂过哉】
　　十二月孙权围合肥质实【合肥县名注见灵帝中平五年】○刘备徇荆州江南诸郡降之
</div>
    <div class="pagination">
<a href="御批资治通鉴纲目_page60.html">上一页</a><span>...</span><a href="御批资治通鉴纲目_page56.html">56</a><a href="御批资治通鉴纲目_page57.html">57</a><a href="御批资治通鉴纲目_page58.html">58</a><a href="御批资治通鉴纲目_page59.html">59</a><a href="御批资治通鉴纲目_page60.html">60</a><span class="current-page">61</span><a href="御批资治通鉴纲目_page62.html">62</a><a href="御批资治通鉴纲目_page63.html">63</a><a href="御批资治通鉴纲目_page64.html">64</a><a href="御批资治通鉴纲目_page65.html">65</a><a href="御批资治通鉴纲目_page66.html">66</a><span>...</span><a href="御批资治通鉴纲目_page62.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
