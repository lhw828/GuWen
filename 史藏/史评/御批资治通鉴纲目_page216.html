<!DOCTYPE html>
<html>
<head>
    <meta charset="UTF-8">
    <title>御批资治通鉴纲目 - 第 216 页/共 243 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批资治通鉴纲目 - 第 216 页/共 243 页</h1>
    <div class="content">　　【囘鹘请发兵赴难上命韩偓答诏许之偓曰戎狄兽心不可倚信彼见国家人物华靡而甲兵凋敝必有轻中国之心且自防昌以来为国家所破恐其乗危复怨宜喻以小小宼窃不湏赴难虚愧其意实沮其谋従之】
　　夏四月卢光启罢○五月朱全忠至东渭桥质实【东渭桥一统志云在西安府城东北五十里汉髙祖造以通栎阳之道】
　　【崔诣河中泣诉于朱全忠请以时迎奉全忠与之宴亲执板歌以侑酒全忠乃将兵五万发河中】集览【侑酒侑劝也侑通作宥左传王享醴命之宥注宥助也所以助欢敬之意也】
　　韦贻范罢
　　【初上尝与李茂贞及宰相中尉宴酒酣茂贞及韩全诲亡去上问韦贻范朕何以巡幸至此对曰臣在外不知上曰卿既以非道取宰相当以公事如法若有不可必准故事因怒目视之微言曰此贼当杖之二十贻范屡持大杯献上上不即持贻范举杯直及上頥至是遭母防而罢】
　　进钱镠爵为越王○以苏检同平章事
　　【宦官荐翰林学士姚洎为相洎谋于韩偓偓曰若图永久之利则莫若未就为善傥出上意固无不可且汴军旦夕合围孤城难保家族在东可不虑乎洎乃移疾李茂贞及宦官恐上自用人协力荐检遂用之】集览【移疾以病而移居也汉书杨敞传移病卧注移文病而卧也唐书姚崇病居移告注移就于外休暇曰告】正误【移疾今按移文疾为是】
　　升州刺史冯铎袭宣州败走杨行宻取升州
　　【冯宏铎介居宣扬之间自恃楼船之彊不事两道至是帅众宣城田頵率舟师逆撃破之宏铎收余众将入海杨行宻遣使招之署节度副使馆给甚厚初宏铎遣牙将尚公乃诣行宻求润州行宻不许公乃大言曰公不见聴但恐不敌楼船耳至是行宻谓公乃曰颇记求润州时否公乃谢曰将吏各为其主但恨无成耳行宻笑曰尔事杨叟如冯公无忧矣行宻以李神福为升州刺史】质实【宣州注见代宗大厯元年润州注见肃宗上元元年升州注同上年】
　　朱全忠围凤翔
　　【李茂贞自将与朱全忠战于虢县之北大败而还全忠攻凤州防之进军凤翔城下朝服向城而泣曰臣但欲迎车驾还宫耳不与岐王角胜也遂为五寨环之】质实【虢县一统志云隋初所置属翔州唐改属岐州五代及宋金俱仍旧元省之故城在凤翔府寳鸡县南六十里】
　　书法【书围何悖辞也全忠至是始不可得而恕矣】
　　发眀【去年十一月书韩全诲刼帝如凤翔至是已厯三时宦官挟岐兵以刼天子崔昌遐召汴军以逼乗舆厥罪维均人主寄命其间朝不谋夕四海亦不闻有勤王之师盖以羣阉浊乱众所忿嫉故虽朱温凶暴反以奉迎车驾为辞天讨亦不得而加之此纲目所以止书全忠围凤翔者亦此意也然天子既在围中则全忠之罪又自不言可知矣】
　　杨行宻攻宿州不克
　　【杨行宻发兵讨朱全忠欲以巨舰运粮徐温曰运路久不行请用小艇庶防易通军至宿州防久重载不能进士有饥色而小艇先至行密由是竒温始与议军事攻宿州竟不克乃引兵还】
　　秋八月两浙军乱
　　【初孙儒死其士卒多奔浙西钱镠爱其骁悍以为中军号武勇都杜棱諌曰狼子野心他日必为深患请以土人代之不従镠如衣锦军命指挥使徐绾帅其众以治沟洫众有怨言谋杀镠不果镠命绾将所部先还杭州及外城縦兵焚掠左都许再思与之合进逼牙城镠闻变微服乗小舟夜归逾城入杜建徽自新城入援】质实【狼子野心左传昭二十八年晋叔向欲娶申公巫臣氏生伯石始生姑视之及堂闻其声而还曰是豺狼之声也狼子野心非是莫防羊舌氏矣遂不视】
　　起复韦贻范同平章事
　　【贻范之为相也多受人赂许以官既而以防罢去日为债家所噪故汲汲于起复日遣人诣两中尉枢宻及李茂贞求之上命韩偓草制偓曰吾腕可防此制不可草即上防论之以为此必骇物聴伤国体中使怒曰学士勿以死为戯偓以防授之觧衣而寝中使奏之上命罢草眀日班定无白麻可宣宦官哗言韩侍郎不肯草麻茂贞入见曰陛下命相而学士不肯草麻与反何异上曰学士所陈事理眀白若之何不従茂贞不恱而出语人曰我实不知书生礼数为贻范所误贻范乃止至是竟起复贻范使姚洎草制贻范不譲即表谢眀日视事】集览【草麻文藁曰草草剙之本也起草注见徳宗贞元二十一年麻注见十一年白麻】
　　发眀【贻范奸邪小人昭宗深恶之而不能去之又不得不相之者制在宦人也是时汴兵围逼乗舆李茂贞韩全诲欲与之角而所用之人乃如此则是不战自屈矣于贻范乎何诛】
　　王建取兴元
　　【西川军请假道于兴元节度使李继宻遣兵拒之战败奔还西川军乗胜至城下王宗涤先登克之继宻请降得兵三万骑五千诏以王宗涤镇之宗涤有勇畧得众心王建忌之王宗佶等疾其功搆以飞语建召诘责之宗涤曰三蜀畧平大王聴防杀功臣可矣建缢杀之成都为之罢市连营涕泣如防亲戚建以王宗贺权兴元留后】
　　九月李茂贞攻朱全忠营败绩
　　【朱全忠以久雨士卒病议引兵归河中指挥使髙季昌刘知俊曰天下英雄窥此举一嵗矣今茂贞已困奈何舍去全忠患茂贞坚壁不出季昌请募人为谍入城诱致之骑士马景请行防朱友伦发兵于大梁将至当出兵迓之全忠命诸军秣马饱士偃旗帜潜伏营中寂如无人景乃诈为逃亡入城告茂贞曰全忠举军遁矣独留伤病者近万人守营请速撃之茂贞开门悉众攻全忠营全忠鼔于中军百营俱出縦兵撃之又遣数百骑据其城门凤翔军进退失据自蹈借杀伤殆尽茂贞自是防气始议与全忠连和奉车驾还京矣茂贞尽出骑兵于邻州就刍粮全忠穿蚰蜒壕围凤翔设犬铺铃架以絶内外】集览【犬铺铃架犬铺犹今言狗铺也军中列置吏卒巡檄所止处设架悬铃其间以絶行人五代晋髙祖与契丹主防围唐晋安寨置营于寨南长百余里厚五十里多设铃索吠犬人跬歩不能过即此】
　　王建取洋州○以李茂贞为凤翔静难武定昭武节度使质实【凤翔府名注见周显王八年岐州静难军名注见汉桓帝延熹四年武定昭武二军名未详沿革】○田頵攻杭州
　　【或劝钱镠渡江东保越州以避徐许之乱杜建徽按劔叱之曰事或不济同死于此岂可复东度乎顾全武曰闻绾等谋召田頵頵至则淮南助之不可敌也建徽曰孙儒之难王尝有徳于杨公今徃告之宜有以相报镠命全武告急杨行密且以子传璙为质绾等果召頵頵引兵赴之镠谓之曰军中叛乱何方无之公为节帅乃助贼为逆乎全武至广陵说行宻行宻许之以女妻传璙】集览【徐许之难徐绾与许再思也孙儒之难在大顺二年传璙钱镠之子名璙力吊反】
　　冬十月杨行宻建制敕院
　　【李俨至扬州杨行宻始建制敕院每有封拜辄以告俨于紫极宫宗像前陈制书再拜然后下】
　　王建取兴州质实【兴州注见晋懐帝永嘉四年畧阳】○朱全忠遣使奉表迎车驾
　　【朱全忠遣幕僚司马邺奉表入城献食物缯帛复遣使请与茂贞连和脩宫阙迎车驾上亦遣使赍诏赐之凤翔军夜缒降汴军者甚众茂贞疑上与全忠有密约增兵防卫汴军夜鸣鼓角城中地如动攻城者诟城上人云刼天子贼乗城者诟城下人云夺天子贼是冬大雪城中食尽冻饿死者不可胜计或卧未死肉已为人所剐市中卖人肉斤直钱百犬肉直五百茂贞储偫亦竭以犬彘供御膳上鬻御衣及小皇子衣于市以充用】
　　书法【献帝之迁李傕书刼张济书迎予济也韩全诲书刼迁矣此书奉表迎其予全忠乎罪全忠也曷为罪之表迎之使当于五月至凤翔时也围之六月内外阻絶人至相食自天子以下不免困阨而后奉表请迎心乎勤王者固若是乎纲目先书围后书奉表迎罪之也故王师范得书讨】发眀【汴兵围凤翔已四阅月乃始表迎车驾何哉是时凤翔已困全忠知其可取故假是以欺当时耳然则纲目何以书之曰纲目前书围凤翔既已见其围逼之罪故此书迎车驾以着其欺伪之词也不然来春还阙何不书全忠奉车驾还京师乎】
　　十一月保大节度使李茂勲引兵救凤翔朱全忠遣兵取鄜坊茂勲降质实【保大军名注见肃宗乾元二年鄜州鄜坊二州名注同见上年】书法【华州之厄克用书入援此但书救凤翔何诛意也茂勲此举非心乎王室者为茂贞而已矣】
　　○韦贻范卒
　　【苏检数为韩偓经营入相言于茂贞及中尉枢密且遣亲吏告偓偓怒曰公既不能有为乃欲以此相污邪】
　　书法【唐臣不书官者四十舍是无卒不书官者矣】
　　钱镠拒击田頵破之
　　【田頵急攻杭州钱镠拒击破之杨行宻亦使人召頵曰不还吾且使人代镇宣州頵取镠次子传瓘为质将妻以女与徐绾许思同归宣州】
　　十二月李继昭诣朱全忠降
　　【茂贞山南州镇皆入王建闗中州镇皆入全忠坐守孤城乃宻谋诛宦官以自赎遗全忠书曰祸乱之兴皆由全诲仆迎驾至此以备他盗公既志匡社稷请公迎扈还宫仆以敝甲雕弓従公陈力全忠复书曰仆举兵至此以乗舆播迁公能协力固所愿也上召李茂贞苏检李继诲等食议与全忠和上曰十六宅诸王以下冻馁死者日有数人在内诸王及公主妃嫔一日食粥一日食汤饼今亦竭矣卿等意如何皆不对上曰速当和觧耳鳯翔兵十余人遮韩全诲骂之曰阖城涂炭正为军容辈数人耳李继昭谓全诲曰昔杨军容破杨守亮一族今军容亦破继昭一族邪嫚骂之遂出降于朱全忠复姓符名道昭】集览【陈力陈试其才力军容军容之名始自肃宗以宦官鱼朝防为观军容使】正误【陈力今按陈力犹効力朱子论语注陈布也】
　　【癸亥】二年春正月平卢节度使王师范将兵讨朱全忠克兖州
　　【师范颇好学以忠义自许为治有声迹全忠围凤翔韩全诲以诏书徴藩镇兵入援师范见之泣下霑衿曰吾属为帝室藩屏岂得坐视天子困辱如此虽力不足当死生以之时闗东兵多従全忠在凤翔师范分遣诸将诈为贡献及商贩包束兵伏载以小车入汴徐诸州西至陜华期以同日俱发讨全忠适诸州者多事泄被擒独行军司马刘鄩取兖州时泰宁节度使葛従周将其兵屯邢州鄩帅精兵自水窦入据府舍拜従周母待其妻子以礼全忠判官裴迪守大梁师范遣走卒赉书至大梁见迪色动迪问知之不暇白全忠亟请马歩都指挥使朱友宁将兵万余人东巡兖郓召従周于邢州共攻师范】质实【平卢军名注见代宗大厯十年邢州注见楚义帝元年防国】
　　发眀【全忠围逼天子纲目书之无贬词盖以茂贞与宦者亦有刼迁之罪由是两不直之至王师范入援始书发兵讨全忠则贼温之恶着矣此曲直之防墨也】
　　李茂贞杀韩全诲等帝幸朱全忠营遂发凤翔复以崔为司空同平章事
　　【李茂贞独见上请诛全诲等与全忠和觧奉车驾还京上喜即收全诲等斩之又斩李继筠继诲彦弼等十六人而以第五可范仇承坦为中尉王知古杨防朗为枢宻使遣韩偓及赵国夫人诣全忠营囊全诲等首以示之曰向来脇留车驾不欲协和皆此曹也今朕与茂贞决意诛之卿可晓谕诸军以豁众愤全忠遣判官李振奉表入谢而围犹未觧茂贞疑崔教全忠必欲取凤翔白上急召令帅百官赴行在赐诏六七竟不至全忠亦以书召之始来凤翔乃启城门茂贞请以其子侃尚平原公主苏检女为景王妃以自固上皆従之时凤翔所诛宦官已七十二人全忠又宻令京兆捕诛九十人车驾幸全忠营全忠素服待罪顿首流涕上亦泣亲觧玉带以赐之少休即行全忠命朱友宁将兵扈従驾至兴平崔始帅百官迎谒复以为相领三司如故】质实【兴平注见椘义帝元年废邱】
　　书法【全诲刼迁天子大恶也于是茂贞有请上喜收斩之则国讨也曷为以茂贞杀书全诲本恃茂贞故敢縦横是使全诲至于刼迁者茂贞也纲目书曰茂贞杀若曰杀全诲者茂贞云尔】发眀【全诲刼辱天子擢髪不足以尽其罪然茂贞初与之合以召汴兵之逼及事穷势极乃始请而诛之故纲目特以茂贞杀之为文而非谓阉奴无可诛之罪此固书法之意也】
　　车驾至长安大诛宦官以崔判六军十二衞事【车驾入长安崔奏以宦官典兵预政倾危国家不剪其根祸终不已请悉罢内诸司使其事务尽归之省寺诸道监军俱召还阙下上従之全忠遂以兵驱第五可范已下数百人尽杀之寃号之声彻于内外其出使外方者诏所在诛之止留黄衣幼弱者三十人以备洒扫自是宣传诏命皆令宫人出入其两军八镇兵悉属六军以崔兼判六军十二卫事司马公曰宦者用权为国家患其来久矣盖以出入宫禁人主自幼及长与之亲狎非如公卿进见有时可严惮也其间复有性识儇利语言辩给善伺顔色承迎志趣受命则无违忤之患使令则有称惬之效自非上智之主烛知物情虑患深逺侍奉之外不任以事则近者日亲逺者日踈甘言悲辞之请有时而従浸润肤受之愬有时而聼于是黜陟刑赏之政潜移于近习而不自知如饮醇酒嗜其味而忘其醉也东汉之衰宦官名骄横然皆假人主之权凭依城社以浊乱天下未有能刼胁天子如制婴儿废置在其手东西出其意如唐世者也所以然者非他汉不握兵唐握兵故也盖其祸始于眀皇盛于肃代成于徳宗极于昭宗而唐之庙社因以丘墟矣为国家者可不慎其始哉夫寺人之宫所以谨闺闼之禁通内外之言安可无也如巷伯之疾恶寺人披之事君郑众之辞赏吕彊之直諌曹日升之救患马存亮之弭乱杨复光之讨贼严遵羙之避权张承业之竭忠其中岂无贤才乎顾人主不当与之谋议进退士大夫使有威福足以动人耳果或有罪小则刑之大则诛之无所寛赦如此虽使之専横孰敢哉岂可不察臧否不择是非欲草薙而禽狝之能无乱乎是以袁绍行之于前而董卓弱汉崔之于后而朱氏簒唐虽快一时之忿而国随以亡是犹恶衣之垢而焚之患木之蠧而伐之其为害岂不益多哉】集览【省寺三公所居曰省九卿所居曰寺应劭曰省府署也寺嗣也理事者嗣续其中六军十二卫注见宗开元十三年儇利儇慧利铦也儇馨缘反徐广曰儇谓察慧轻薄小才荀子乡曲之儇子依凭城社容斋随笔曰城狐不灌社防不熏谓其所栖定者得所凭依此古语也故议论者率指人君左右近习为城狐社防予尝读刘向说苑所载孟尝君之客曰狐人之所攻防人之所熏臣未见城狐见攻社防见熏何则所托者然也巷伯之疾恶巷伯诗曰取彼谮人投畀豺虎虎不食投畀有北有北不受投畀有昊寺人孟子作是诗也文公传曰巷是宫中道名秦汉所谓永巷也伯长也主宫内道官之长即寺人也盖以譛被宫而为此官孟子其字也投弃畀与之而不食不受言譛防之人物所共恶投畀昊天使制其罪此皆设言以见欲其死亡之甚也故记缁衣篇子曰好贤如缁衣恶恶如巷伯寺人披之事君寺人内小臣也名披春秋作勃鞮韦昭曰晋献公寺人披字伯椘于文公时为勃鞮史记晋世家作宦者履鞮索隠注履鞮即春秋勃鞮也晋献公子重耳遭骊姬之譛走保蒲献公命寺人披伐蒲重耳乃逾垣而走寺人披追之斩其衣袪后重耳立是为文公寺人披请见文公让之披对曰君命无二古之制也郑众之辞赏汉和时郑众首谋诛窦宪以功迁大长秋防勲班赏毎辞多受少吕彊之直谏汉灵时吕彊谏止封赏谏导行费谏选举法曺日升之救患肃宗时贼围南阳甚急曹日升请与十骑冒围入城宣慰贼不敢逼城中大喜马存亮之弭乱敬宗时染署工张韶与卜者苏元眀为变存亮遣神防骑兵射韶及元眀皆死杨复光之讨贼倍宗时帅八都将以败朱温严遵羙之避权昭宗时厯军容使尝叹曰北司供奉官以胯衫给事今执笏过矣后隠青城山张承业之竭忠僖宗时宦者后唐荘宗将即位承业諌求前唐之后立之荘宗不聴遂不食卒草薙而禽狝之欲剪除其根之义记月令篇季夏烧薙行水利以杀草注薙他计直履二反芟草也狝息浅反杀也说文秋猎曰狝应杀气也】正误【草薙而禽狝之今按韩昌黎文集送郑权序蛮夷悍轻易怨以变至丝不可治乃草薙而禽狝之尽根株痛断乃止】
　　书法【东汉尝诛宦官矣书曰袁绍捕宦者悉诛之此崔也曷为不书书车驾上意也然则汉书悉诛此其书大何悉尽辞也大众辞也于是稍留黄衣幼弱者故不书悉纲目之权衡审矣然何进召董卓以亡汉崔召全忠以亡唐则一而已或曰董卓之兵纲目直书进召召全忠则曷为不书纲目上书解崔盐铁则继书全忠举兵上书大诛宦官则继书崔判六军十二卫事罪固有所在矣故于其杀也削其官】
　　发眀【尝观易之噬嗑初九屦校灭趾无咎圣人发其义于系辞以小惩大诚为小人之福至于上九何校灭耳凶圣人复发其义以为恶积而不可揜罪大而不可解是以何校而灭没其耳为凶之极有唐宦官之祸不幸类是盖自眀皇肃代以来其为蠧日增月益方其始焉城狐社防凭附人主以为奸傥有英眀之君蚤正而预治之则屦校灭趾犹可为也夫何积习不已至于阖辟动揺宇宙在其掌握弑君立君易若反手罪盈恶积衅重邱山盖至于僖昭之世如痈疽之溃决江河之涨溢势甚滔天莫可制御不至于屠戮勦灭扫迹絶影而不止此正所谓恶积而不可揜罪大而不可解者尚何说之有哉或曰宦官之恶诚极矣然韩全诲有罪而书杀其余无罪而书诛何哉曰全诲书杀前固已论之矣其余书诛虽若无罪然祸本乱根实在于此安得不加之有罪之辞是以东汉行之于前而纲目以悉诛宦官为文李唐行之于后而纲目以大诛宦官为说盖谓之悉则靡有孑遗而谓之大则广行剪灭是皆事穷势极不可复加之意也然则后人欲鉴阉宦之祸者盍亦谨于其微而毋至于何校灭耳之地则庶矣】
　　二月贬陆扆为沂王傅分司
　　【车驾还京师赐诸道诏书独凤翔无之扆曰茂贞罪虽大然朝廷未与之絶今独无诏书示人不广崔怒奏贬之】
　　赐苏检死贬王溥为宾客分司
　　【皆崔所恶也】
　　赐朱全忠号回天再造竭忠守正功臣
　　【将佐敬翔朱友宁都头以下皆赐号有差】
　　书法【纲目书赐号八未有十字号者据事直书而贬义自见矣况无一字能者乎】发眀【名者实之表也周公诛三监平淮夷复安王室厥功大矣未闻有赐号立名之事至王莽乃有安汉公宰衡之后世岂以是予莽而谓周公为歉哉朱温巢贼之党凶暴桀逆罪不容诛而乃加以回天造竭忠守正之名殆与侯景自宇宙大将军相去无防大书于册事可知矣未防荐行弑逆簒灭唐室尚可谓之回天再造竭忠守正者乎】
　　以辉王祚为诸道兵马元帅朱全忠守太尉以副之进爵梁王崔为司徒兼侍中
　　【上议褒崇全忠欲以皇子为元帅全忠副之崔请以辉王为之上曰濮王长承全忠宻防利于幼冲固请之恃全忠之势専权自恣天子动静皆禀之刑赏繋其爱憎中外畏之李克用闻之曰外倚贼势内胁其君权重则怨多势侔则衅生破国亡家在目中矣】
　　贬韩偓为濮州司马
　　【上尝谓偓曰崔虽忠然颇用机数对曰凡为天下者万国皆属之耳目安可以机数欺之莫若推诚直致虽日计之不足而嵗计之有余也上欲用偓为相偓荐赵崇王賛自代恶其分已权使朱全忠白上曰赵崇轻薄王賛不才韩偓何得妄荐上不得已贬偓上与泣别偓曰是人非复向来之比臣得贬死为幸不忍见簒弑之辱胡氏曰主暗国危韩偓久于近宻而不去何也昭宗多与之谋议君臣之分有所不忍也宰相人所欲而偓终不拜甘心斥逐其去虽晚其志操可尚矣】
　　梁王全忠辞归镇
　　【全忠奏留歩骑万人于故两军以朱友伦为宿卫使张廷范为宫苑使王殷为皇城使蒋元晖为街使乃辞归镇上饯之于延喜殿全忠奏曰克用于臣本无大嫌乞厚加抚慰克用闻之笑曰此贼欲有事淄青畏吾犄其后耳】
　　以裴枢同平章事
　　【朱全忠荐之也】
　　三月梁王全忠遣朱友宁葛从周击王师范
　　【朱全忠还至大梁王师范遣兵围齐州全忠遣友宁击郤之刘鄩由是援絶葛従周引兵围之友宁进攻青州全忠引兵十万继之】
　　夏五月马殷袭江陵陷之
　　【杨行宻遣使诣马殷言朱全忠防扈请絶之湖南大将许徳勲曰全忠虽无道然挟天子以令诸侯不可絶也殷従之先是淮南将李神福围鄂州节度使杜洪求救于朱全忠全忠遣兵屯滠口令荆南成汭武真雷彦威与殷出兵救之汭畏全忠且欲侵地自广发舟师十万沿江东下掌书记李珽諌曰今每舰载甲士千人稻米倍之缓急不可动也吴兵剽轻难与角逐武陵长沙皆吾讐也岂得不为反顾之虑乎不若遣骁将屯巴陵坚壁勿战不过一月吴兵食尽自遁鄂围觧矣汭不聴而行殷果遣许徳勲将舟师袭江陵陷之大掠而去将士闻之皆无鬬志神福闻汭将至自乗轻舟觇之还谓诸将曰彼战舰虽多而不相属易制也逆击破之汭赴水死彦威狡狯残忍常泛舟焚掠邻境荆鄂之间殆至无人】集览【滠口地名滠水之口也大宋重脩广韵注滠书渉反水名在西场】质实【滠水一统志云在汉阳府城北四十余里自黄陂入汉阳县界与沦索二水合流南入大江】
　　王师范以淮南兵击朱友宁斩之秋七月梁王全忠击师范破之遣杨师厚攻青州
　　【朱友宁闱博昌月余不防全忠怒遣使督之友宁驱民丁十余万筑土山并人畜木石排而筑之寃号闻数十里俄而城陷尽屠之进防临淄抵青州城下遣别将攻登莱师范求救于杨行宻行宻遣将王茂章救之六月汴兵防登州师范拒友宁于石楼友宁攻之破其一栅师范趣茂章出战茂章按兵不动比眀度汴兵已疲乃与师范合兵出战大破之友宁马仆斩之乗胜逐北俘斩殆尽全忠闻友宁死自将兵二十万昼夜兼行赴之七月至临朐命诸将攻青州师范出战大败茂章闭垒伺汴兵稍懈毁栅出战战酣退坐召诸将饮酒已而复战全忠登髙望见之叹曰使吾得此人为将天下不足平也至晡汴兵乃退茂章度众寡不敌引兵还全忠留杨师厚攻青州而归】集览【博昌注见周赧王三十一年】质实【临朐一统志云汉之县名属齐郡晋省入东莞县隋改为逢山县后复旧属北海郡唐宋并属青州金属益都府元省入益都县后复置本朝因之改属青州府】
　　八月进王建爵为蜀王○杨行宻遣兵击宣润州【初田頵破冯宏铎诣广陵谢杨行宻求池歙为巡属行宻不许頵怒而归頵兵彊财富好攻取行宻欲保境息民每抑止之頵隂有叛志李神福言于行密曰頵必反宜早图之行宻曰頵有大功反状未露今杀之诸将人人自危矣頵有良将曰康儒与頵谋议多不合行宻知之擢儒为庐州刺史頵以儒为贰于已族之儒曰吾死公亡无日矣頵遂与润州团练使安仁义同举兵行宻使李神福讨頵王茂章讨仁义茂章攻润州不克行宻使徐温将兵防之温易其衣服旗帜如茂章兵仁义不知出战温奋击破之夀州节度使朱延夀行宻妻弟也行宻素狎侮之延夀怨怒隂与頵通谋行密乃诈为目疾谓夫人曰吾不幸失眀诸子皆幼军府事当悉以授三舅夫人以报延夀行宻又遣人召之延夀至行宻执而斩之初延夀赴召其妻王氏曰君此行吉凶未可知愿日发一使以安我一日使不至王氏曰事可知矣部分僮仆授兵阖门捕骑至乃焚府舍曰妾誓不以皎然之躯为讐人所辱赴火而死頵升州得李神福妻子善遇之遣使谓神福曰公见机与公分地而王不然妻子无遗神福曰吾以卒伍事吴王为上将义不以妻子易其志頵有老母不顾而反三纲且不知乌足与言乎斩使者而进士卒皆感励頵遣王檀汪建将水军逆战神福因风縦火焚之檀建大败頵闻之自将水军逆战神福曰贼弃城而来此天亡也坚壁不战遣使告行宻请发兵防其归路行宻遣台蒙将兵应之】
　　杨师厚逼青州王师范降
　　【杨师厚进逼青州师范请降时朱全忠闻李茂贞将起兵恐其复刼天子而去欲迎车驾诣洛阳乃受之】
　　冬十月王建取防忠万施四州集览【防州注见汉献帝建安十九年巴东】质实【忠州一统志云唐初所置治临江县以巴臣蔓子及郡守严顔皆着忠烈故名天寳初改南賔郡乾元初复为忠州山南道宋陞为咸淳府元为忠州并临江县入焉本朝因之改属重庆府万州唐初所置治南浦县天寳初改南浦郡乾元初复为万州宋因之元以南浦县省入本朝初改州为县属夔州府施州隋末所置治清江县唐初以州江南道开元间改清江郡天寳初改清化郡乾元初复为施州宋属四川夔路元以清江县省入州属夔州路本朝初仍置施州属夔州府及置施州卫后省州入卫改置施州卫军民指挥使司属湖广道】
　　【议者以瞿唐蜀之险要建乃弃归峡屯军夔州】集览【瞿唐唐本作塘寰宇记夔州瞿塘在州东一里杜甫瞿塘懐古诗西南万壑注勍敌两崖开地与山根裂江従月窟来此四句述瞿塘之险要】质实【瞿唐峡名一统志云在夔州府城东旧名西陵峡乃三峡之门两岸对峙中贯一江灔滪堆当其口】
　　葛从周取兖州
　　【葛従周急攻兖州鄩使従周母登城谓従周曰刘将军事我不异于汝従周攻城为之少缓鄩简妇人及民之老疾者出之独与少壮者坚守以捍敌及师范使者至始出降全忠表鄩为保大留后】
　　宿衞使朱友伦卒
　　【友伦撃毬坠马而卒全忠疑崔为之杀同戏者十余人遣兄子友谅代典宿卫】
　　山南东道节度使赵匡凝取荆南表其弟匡明为留后质实【山南东道节度注见齐和帝中兴元年雍州】
　　【时天子微弱诸道多不上供惟匡凝兄弟委输不絶胡氏曰忠孝至行也有所利而为之外行虽美心内则恶是时唐室垂灭藩镇奉上非有赏可冀有罚可惧而二赵勉勉输贡是无所利而为之者可不谓之忠乎】集览【委输汉有三辅委输官汉书音义曰谓输送委积者也委输并去声】
　　李茂贞李继徽举兵逼京畿
　　【朱全忠之克邠州也执靖难节度使杨崇本妻于河中而私焉崇本怒使谓李茂贞曰唐室将灭父忍坐视之乎遂相与连兵侵逼京畿复姓名李继徽全忠恐其复有迁刼之谋乃发兵屯河中】
　　十一月杨行宻克宣州斩田頵
　　【初頵闻台蒙将至自将歩骑逆战蒙以杨行宻书徧赐頵将皆下马拜受蒙因其挫伏縦兵击之頵兵遂败奔还城守蒙引兵围之頵率敢死士数百出战蒙击斩之遂克宣州初行宻与頵同里相善约为兄弟及頵首至视之泣下与诸子以子孙礼事其母以李神福镇宣州神福以杜洪未平固譲不拜宣州长史骆知祥善治金谷牙推沈文昌善为文尝为頵草檄骂行宻行宻皆擢用之遣钱传瓘归杭州】
　　以独狐损同平章事裴防罢○张全义杀左仆射张濬【王师范之举兵濬预其谋朱全忠谋簒夺恐濬煽动藩镇讽全义杀之】
　　书法【张濬轻易反覆有余罪矣其具官何濬之存能使全忠畏忌则濬亦有过人者矣故特具官以罪全义】
　　【甲子】天祐元年春正月梁王全忠杀崔以崔逺栁璨同平章事【初崔假朱全忠兵力以诛宦官全忠既破李茂贞威震天下遂有簒夺之志惧与全忠外虽亲厚私心渐异乃谓全忠曰长安宻迩茂贞不可不为之六军十二卫但有空名请召募以实之使公无西顾之忧全忠知其意曲従之宻使麾下壮士应募以察之不之知与郑元规等缮治兵伏日夜不息及朱友伦死全忠益疑至是欲迁天子都洛恐立异密表等専权乱国请并其党郑元规等诛之诏皆贬之而以裴枢独狐损分判六军三司全忠宻令朱友谅杀及元规等数人胡氏曰人见崔深结宣武疑其有输唐社稷之意非敢尔直恶阉竖疾茂贞尔不然何用区区召补六军诸卫为王室壮形势哉是则自谓能制全忠而不知其在全忠之度内也故不择交不慎始终必倾亏崔张濬之事亦可鉴矣】
　　书法【杀者全忠也相逺璨者亦全忠也大而宰相生杀予夺皆出其手矣唐有不为梁乎】发眀【崔昌遐挟贼以自重至于不赴召命凌蔑天子自谓泰山可倚岂知复有今日纲目书全忠杀昌遐以崔逺栁璨同平章事则大臣生杀除拜皆在全忠掌握其威灵气焰已不复有唐室矣然昌遐为司空平章之日纲目已书于帝幸全忠营之下至于为司徒兼侍中之日又书于全忠进爵梁王之下皆以见其慿附贼臣之实至是反死于凭附者之手则昌遐比之匪人适足自殒其躯而已然昌遐有罪而纲目止书曰杀者全忠専杀不得为诛也昌遐实为宰臣而不书其官者已实有罪不得为大臣也权其轻重寓诸笔削则奸臣逆贼之罪与夫唐室灭亡之迹隠然俱见于书法之间矣吁】
　　梁王全忠屯河中表请迁都上发长安二月至陜考异【上当作帝】
　　【朱全忠引兵屯河中遣牙将奉表邠岐兵逼畿甸请上迁都洛阳时上御延喜楼及下裴枢已促百官东行驱徙士民号哭满路骂曰贼臣崔召朱温来倾覆社稷使我曹流离至此上遂发长安全忠以张廷范为御营使毁长安宫室百司及民间庐舍取其材浮渭沿河而下长安遂墟上至华州民夹道呼万嵗上泣曰勿呼万嵗朕不复为汝主矣舘于兴徳宫谓侍臣曰鄙语云纥干山头冻杀雀何不飞去生处乐朕今漂泊不知竟落何所因泣下霑襟左右莫能仰视二月至陕以东郡宫阙未成留止全忠来朝上延入寝室见何后后泣曰自今大家夫妇委身全忠矣】集览【畿甸礼大司马九畿方千里曰国畿郑元注夏曰县内殷周曰畿内天子所居州界名诗殷颂曰邦畿千里维民所止记王制篇千里之内曰甸郑元注为天子服治田出谷税纥干山头冻杀雀纥干山未详所在适披舆地要览见云中郡有纥真山注云胡语纥真华言千里也其山积雪春夏不消疑昭宗指此山而言也或者讹传干为真耳胡致堂曰昭宗之自比冻雀盖居不可如何之势也大家注见肃宗寳应元年】质实【纥干山一统志云即纥真山也在大同府城东北五十里纥真犹汉言千里其山冬夏积雪故谚曰纥真山头冻杀雀何不飞去生处乐】
　　书法【书表请予之欤上书屯河中则与刼迁无异矣方书表请随书发长安方书发长安随书至陕所以着全忠之威也】
　　发眀【书表请迁都本无贬词然上书全忠屯河中则见其亲捋大兵胁迁天子眀矣下书上发长安二月至陕则见天子不敢违有即日就道之意矣夫迁都大事必臣主合谋筮协吉卜日而行今全忠屯兵近畿迫胁乗舆乃以迁都为说殆与董卓逼迁长安无异纲目书之词不迫切而意已独至唐室至是其亦未如之何也已哀哉】
　　王建遣兵迎车驾
　　【上遣间使以御札告难于建建遣王宗祐将兵防凤翔兵至兴平遇汴兵不得进而还建始自用墨制除官云俟车驾还长安表闻】
　　书法【遣迎何讥也天子在难躬迎事未可知而遣兵迎以为是为恭而已故讥之是故其赴援书屯绵州其迎驾书遣兵皆所以深讥之也】
　　发眀【王建之兵实未尝得进而以迎车驾书之者予其勤王之意也然天子在难建不能躬走奔问官守以致其赴援之力则为义有所未尽故止书遣兵以见其若急而实缓此又轻重之权衡也】
　　三月以梁王全忠判六军诸衞事
　　梁王全忠赴洛阳
　　【全忠置酒私第邀上临幸遂赴洛阳督修宫阙上与之宴羣臣既罢留全忠及韩建饮皇后出自捧玉巵饮之宫人或附上耳语建蹑全忠足全忠不饮阳醉而出】
　　发眀【书全忠杀崔昌遐相崔逺栁璨则朝廷在其掌握书全忠表请迁都上发长安则天子在其掌握书全忠判六军诸卫则兵权在其掌握至是又书全忠赴洛阳言赴则见其飘忽震荡如水之赴壑莫之能遏此固特笔表其簒弑之急者也不然何以不书曰诣曰朝而书曰赴哉】
</div>
    <div class="pagination">
<a href="御批资治通鉴纲目_page215.html">上一页</a><span>...</span><a href="御批资治通鉴纲目_page211.html">211</a><a href="御批资治通鉴纲目_page212.html">212</a><a href="御批资治通鉴纲目_page213.html">213</a><a href="御批资治通鉴纲目_page214.html">214</a><a href="御批资治通鉴纲目_page215.html">215</a><span class="current-page">216</span><a href="御批资治通鉴纲目_page217.html">217</a><a href="御批资治通鉴纲目_page218.html">218</a><a href="御批资治通鉴纲目_page219.html">219</a><a href="御批资治通鉴纲目_page220.html">220</a><a href="御批资治通鉴纲目_page221.html">221</a><span>...</span><a href="御批资治通鉴纲目_page217.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
