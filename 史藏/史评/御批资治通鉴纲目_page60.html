<!DOCTYPE html>
<html>
 <head>
  <meta charset="utf-8"/>
  <title>
   御批资治通鉴纲目 - 第 60 页/共 243 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御批资治通鉴纲目 - 第 60 页/共 243 页
  </h1>
  <div class="content">
   【董承张杨欲以天子还雒阳杨奉李乐不欲由是诸将更相疑贰张杨使董承先缮脩雒阳宫五月帝遣使至杨奉李乐韩暹营求送至雒阳奉等从诏】
　　夏六月刘备与袁术战于旴眙吕布袭取下邳备降于布遂与并兵击术
　　【袁术攻刘备以争徐州备使司马张飞守下邳自将拒术于盱眙淮隂相持经月更有胜负术与吕布书劝令袭下邳许助以军粮布引军东下飞败走布虏备妻子及将吏家口备收余兵东取广陵与术战又败饥饿困踧请降于布布亦忿术军粮不继乃召备复以爲豫州刺史与并埶击术使屯小沛布自称徐州牧】集览【淮隂临淮郡邑属徐州今淮安府属县在淮水南故名淮隂】质实【盱眙县名注见秦二世二年一綂志云淮隂秦之县名属九江郡水经注云淮水东北经淮隂故城即此晋广陵郡治淮隂东晋刘隗谢安皆于此屯兵始爲重镇元并入山阳县故城在淮安府城西四十里】
　　书法【袁术攻备争徐州也不书书备与术战何不予术之争也不予其争者不以领徐州累备也纲目于备多恕辞】
　　秋七月帝还雒阳
　　【杨奉韩暹奉帝东还张杨以粮迎道路七月至雒阳张杨谓诸将曰天子当与天下共之朝廷自有公卿杨当出扞外难遂还野王杨奉亦出屯梁韩暹董承留宿卫时宫室烧尽百官披荆棘依墙壁间州郡委输不至尚书郎以下自出采稆或饥死墙壁间或爲兵士所杀】集览【委输注见高帝五年采稆稆通作稆亦作旅音吕光武纪嘉谷旅生注寄也不因播种而生】质实【野王县名注见周赧王五十三年梁国名注见景帝三年】
　　曹操入朝自爲司校尉录尚书事
　　【曹操在许谋迎天子众以爲山东未定韩暹杨奉负功恣睢未可卒制荀彧曰昔晋文公纳周襄王而诸侯景从汉高祖爲义帝缟素而天下归心自天子防尘将军首唱义兵徒以山东扰乱未遑远赴今銮驾旋轸东京榛芜诚因此时奉主上以从人望大顺也秉至公以服天下大畧也扶义以致英俊大徳也四方虽有逆节其何能爲若不时定使豪杰生心后虽爲虑亦无及矣操乃遣曹洪将兵西迎天子董承等拒之洪不得进议郎董昭以杨奉兵马最彊而少党援作操书与奉曰方今羣凶猾夏四海未宁必湏众贤以清王将军当爲内主吾爲外援今吾有粮将军有兵有无相通足以相济死生契阔相与共之奉得书喜语诸将共表操爲镇东将军韩暹矜功专恣董承患之因潜召操操乃将兵诣雒阳既至奏韩暹张杨之罪帝以暹杨有功诏勿问以操领司校尉录尚书事操于是诛有罪赏有功矜死节封董承等十三人爲列矦】集览【恣睢注见秦二世二年旋轸轸车后横木也旋轸犹言回辕榛芜榛锄臻反木丛生之貌芜荒薉也王谓法度也死生契阔诗击鼔篇死生契阔与子成説注契阔勤苦也笺云从军之士与其伍约死也生也相与处勤苦之中我与子成相説爱之恩志在相存救也契苦结反韩诗云契阔约束也孙奕示儿编曰契旧音挈非也当作契合之契説如字契合也阔离也谓死生离合与汝成誓言矣】正误【以清王今按王犹言王度王路大抵指王室而言】质实【许县名注见后主建兴十年许昌晋文公纳周襄王而诸矦景从通鉴前编云周襄王十七年狄人奉叔帯伐周王出奔郑狄人立叔带爲王是时晋文公始返国败楚师于城濮王告急于晋文公帅诸矦伐周而杀叔帯奉王归周王赐文公爲矦伯汉高祖爲义帝缟素而天下归心事详汉王邦二年曹洪操之从弟董昭济隂定陶人】
　　书法【于是董承潜召曹操操遂将兵诣京师既至罪状韩张帝诏勿问而以操爲司校尉则诏命矣不书诏以书自爲何恶要君也】
　　发明【纲目凡专国之臣于其进爵则必以自爲书之是时操方入朝未有无君之心而书法遽已如此何哉夫庆赏刑威曰君作福作威惟辟操之此行诛有罪赏有功矜死节封董承等十三人爲列矦是皆出于天子之命耶抑皆出于操之所自爲耶况操拥兵向阙胁制朝廷天子在其掌握则以自爲司校尉书之夫岂过哉观之荀彧之所谋槩以春秋诛心之法参诸纲目之所书而益信】
　　曹操迁帝于许自爲大将军封武平矦
　　【操引董眧问计昭曰此下诸将人殊意异今留匡弼事埶不便惟有移驾幸许耳然朝廷播越新还旧京跂望获安今复徙驾不厌众心夫行非常之事乃有非常之功愿将军筭其多者操曰此孤夲志也乃奉车驾东迁自爲大将军封武平矦始立宗庙社稷于许自是政归曹氏天子守位而已】集览【幸许幸廵幸也许在颍川括地志云故城在今许州许昌南三十里夲汉许县古许国也跂望索隠曰跂音岐跂望犹言颙望也】正误【跂望今按跂与企同举踵以望也去智切诗跂予望之】质实【一綂志云武平东汉县名属陈国晋属梁国隋省之故城在开封府鹿邑县东北又注见唐僖宗中和三年】书法【自书张济迎帝东归期年而后书帝还雒阳曾未改月而复书迁帝于许操之罪可胜诛哉故书之如郭汜】
　　发明【春秋闵二年书齐人迁阳迁之者彊迁之也僖元年书刑迁于夷仪迁者自迁也建安初元之事前史皆以迁都许爲文果如所言则天子自迁都许夫复何説而纲目于此乃大不然何哉葢自董卓肇乱傕汜交攻天子奔走荆棘间未闻曹操有勤王之举今年车驾还洛阳操始入朝其谋固欲挟天子令诸矦而已初非真有翊扶帝室之心也夫洛邑宗庙所在不幸残毁正当脩复经理使斯民复见汉官威仪之盛庻可少塞臣子救君父之责今乃弃其故居宫室移驾至许何哉故纲目书曹操迁帝于许则其词急而有专意况谓之迁帝则所迁者止于帝之一身而宗庙社稷皆弃不顾则汉帝至是亦寄生之君耳昔高祖开基纲目书帝西都洛阳继书帝西都关中至光武中兴则书朱鲔以洛阳降帝入都之其与迁帝于许而不以自迁爲文者相去何止霄壌呜呼使曹操不出于强迁而汉帝尚能爲有无则当书操奉帝迁都于许矣吁】
　　孙策取防稽太守王朗降
　　【孙策引兵渡浙江防稽功曹虞翻説太守王朗曰策善用兵不如避之朗不从发兵拒防于固陵防数战不克防叔父静説防曰朗负阻城守难可卒拔查渎南去此数十里宜从彼据其内所谓攻其无备出其不意者也防从之夜多然火爲疑兵分军投查渎道袭高迁屯朗大惊遣周昕逆战防破斩之朗遁走防追击大破之朗乃降防自领防稽太守复命翻爲功曹待以交友之礼防好游猎翻諌曰明府喜轻出微行从官不暇严吏卒常苦之夫白龙鱼服困于豫且愿少留意防曰君言是也然不能改】集览【查渎地名属防稽白龙鱼服困于豫且李太白诗白龙改常服偶被豫且制谁使尔爲鱼徒劳诉天帝士赟曰刘向説苑呉王欲从民饮伍子胥諌曰不可昔白龙化爲鱼渔者豫且射中其目白龙上诉天帝天帝曰当是时若安置而形白龙对曰我下清冷之渊化爲鱼天帝曰鱼固人所射也若是豫且何罪白龙天帝贵畜也豫且宋国贱臣也白龙不化豫且不射今弃万乘之位而从布衣之士饮酒臣恐其有豫且之患矣王乃止豫且姓名也且七余反】质实【浙江注见秦始皇三十七年虞翻余姚人一綂志云查渎在宁波府定海县东北】
　　书法【前书遣其将据呉郡矣于是书取防稽继又书袭庐江取之纲目于孙氏自是无取焉矣】
　　冬十月曹操攻杨奉走之
　　【车驾东迁杨奉自梁欲邀之不及操征奉奉南犇袁术】
　　以袁绍爲太尉曹操自爲司空
　　【诏书下绍责以地广兵多而不闻勤王之师但擅相讨伐绍上书陈愬乃以绍爲太尉绍耻班在曹操下辞不受操惧请以大将军让绍而自爲司空行车骑将军事】集览【勤王春秋僖二十四年天子出居于郑明年秦伯将纳王狐偃言于晋矦曰求诸矦莫如勤王注勤纳王也】
　　书法【自哀帝正三公分职以尊董贤而太尉大司马位司空上大将军位又尊焉操既自爲大将军矣于是以绍不受太尉也惧以大将军让之而自爲司空则让也曷爲亦贬书自纲目之法茍不出于上意一以自书之】
　　发明【袁曹一体之人然绍爲太尉则书曰以操爲司空则书曰自者国政出于曹而不出于袁故也】
　　曹操以荀彧爲侍中尚书令荀攸爲军师郭嘉爲祭酒【操以荀彧爲侍中守尚书令问以防谋之士彧荐其从子攸及颍川郭嘉操徴攸与语大悦曰公逹非常人也吾得与之计事天下当何忧哉以爲军师初郭嘉往见袁绍绍甚敬礼之居数十日谓辛评郭图曰袁公徒欲效周公之下士而不知用人之机多端寡要好谋无决欲与共济天下大难定覇王之业难矣吾将更举以求主子盍行乎二人不寤嘉遂去之操召见与论天下事喜曰使孤成大业者必此人也嘉出亦喜曰眞吾主也操表嘉爲司空祭酒】集览【周公之下士下礼下之也鲁世家周公戒伯禽曰我一沐三握发一饭三吐哺起以待士犹恐失天下之贤人多端寡要多端多谋也寡要少得其至要也祭酒胡广曰官名祭酒者在位之元长也古者賔客得主人馔则老者一人先举酒祭地故以祭酒爲称旧説以爲示有先也】正误【多端寡要好谋无决今按多端言事绪多也】
　　书法【侍中尚书令非司空属也曷爲书曹操以爲侍中尚书令或操谋主也虽爲汉臣直操之私人而已矣特书曹操以交罪之】
　　以孔融爲将作大匠
　　【北海太守孔融志在靖难而才疎意广讫无成功高谈清教可玩而诵论事考实难可悉行但能张磔纲罗而目理甚疎造次能得人心乆乆亦不愿附也所任多剽轻小才至于尊事名儒郑执子孙礼易其乡名曰郑公乡及清隽之士左承祖刘义逊等皆备在座席而不与论政曰此民望不可失也时袁曹公孙首尾相连融孤立不与通承祖劝融自托彊国融不听而杀之义逊弃去靑州刺史袁谭攻融自春及夏战士余数百人流矢交集而融犹隠几读书谈笑自若城防乃犇东山曹操与融有旧徴爲将作大匠谭既破融威惠甚着其后信任群小肆志奢淫声望遂衰】集览【隠几隠去声依凭也几案属古者坐必设几所以依凭之具然非尊者不之设所以示优宠也】质实【北海郡名注见桓帝永康元年靑州郑北海高密人东山未详处所惟兖州府费县西北二十里有防山一名东山未知是否明者察之将作大匠官名注见桓帝延熹二年】
　　书法【再书以何殊融于彧也不再书以则融亦操之私人矣是故殊王龚于梁冀则再书以顺帝永和元年殊孔融于荀彧则再书以纲目贤邪之辨严矣哉】
　　募民屯田许下州郡竝置田官
　　【中平以来民弃农业诸军竝起率乏粮谷饥则冦畧饱则弃余瓦解流离无敌自破者不可胜数袁绍军仰桑椹袁术取给蒲嬴枣祗请建置屯田曹操从之以祗爲屯田都尉任峻爲典农中郎将募民屯田许下得谷百万斛于是州郡例置田官所在仓廪皆满故操征伐四方无运粮之劳】集览【瓦解言如众瓦之解散】质实【任峻中牟人许下注见建安十三年】
　　书法【操所以成覇业者也故屯田许下则书开芍陂屯田则书】
　　发明【兵以食爲夲民以食爲天是时诸军并起率乏粮谷惟操用枣祗之防成足食之功故纲目书此以予之也】
　　吕布复攻刘备备走归许诏以爲豫州牧遣东屯沛【袁术畏吕布乃爲子求婚布许之术遣将纪灵等攻刘备备求救于布布曰术若破备则北连防山诸将吾爲在术围中不得不救也驰往赴之谓灵等曰徳布弟也爲诸君所困故来救之灵等乃罢备合兵得万余人布恶之攻备备败走归曹操操厚遇之以爲豫州牧或谓操曰备有英雄之志今不早图后必爲患操以问郭嘉嘉曰有是然公起义兵爲百姓除暴推诚杖信以招俊杰犹惧其未也今备有英雄名以穷归已而害之是以害贤爲名也如此则智士将自疑回心择望公谁与定天下乎夫除一人之患以沮四海之望安危之机也不可不察操笑曰君得之矣遂益其兵给粮食使东至沛收散兵以图吕布初备在豫州举袁涣荗才至是爲布所留使作书骂辱备涣不可布大怒以兵胁之涣顔色不变笑而应之曰涣闻唯徳可以辱人不闻以骂使彼固君子邪且不耻将军之言彼诚小人邪将复将军之意则辱在此不在彼且涣他日之事刘将军犹今日之事将军也如一旦去此复骂将军可乎布慙而止】集览【杖信杖上声左傅襄八年杖莫如信注人之可倚杖者莫如诚信】质实【豫州注见光武建武十九年汝南纪灵汝南人袁涣陈郡人沛郡名注见成帝河平二年】
　　书法【于是袁术攻备布救却之不书书复攻备何恶反覆也走书归许牧书诏以纲目于备多予辞惟其正而已矣史书备走归操操厚遇之以爲豫州牧】
　　发明【分注载吕布救备之事而纲目止书布攻备者布反覆小人不予其救也分注述备归曹操而纲目乃书归许者言归许则见其归天子也分注述操以备爲豫州牧而纲目乃书诏以爲豫州牧者言诏则见出于朝廷而非操所得用也惟昭烈有存汉之心纲目有予昭烈之意故其书法如此后此四年书诏备将兵邀袁术其义亦然】
　　张济攻穰城败死族子绣以其众归荆州
　　【张济自关中引兵入荆州攻穰城中流矢死荆州官属皆贺刘表曰济以穷来主人无礼至于交锋此非吾意牧受吊不受贺也使人纳其众众闻之喜皆归心焉济族子绣代领其众屯宛初帝既出长安贾诩往依叚煨至是归绣説绣使附刘表绣从之诩往见表表以客礼待之诩曰表平世三公才也不见事变多疑无决无能爲也】质实【张绣武威祖厉人穰城注见周赧王十四年宛县名注见周赧王十七年】
　　刘表立学校作雅乐
　　【刘表爱民飬士从容自保境内无事学士归之者以千数表乃起立学校讲明经术命故雅乐郎杜防作雅乐欲庭观之防曰今将军号不爲天子合乐而庭作之无乃不可乎表乃止杜袭繁钦避乱荆州表俱待以賔礼钦数见竒于表袭喻之曰吾所以与子俱来者徒欲全身以待时耳岂谓刘牧当爲拨乱之主而规长者委身哉子若见能不已非吾徒也吾与子絶矣钦慨然曰请敬受命祢衡少有才辩而尚气刚傲孔融荐之于操衡骂辱操操怒曰祢衡竖子孤杀之犹雀防耳顾此人素有虚名远近将谓孤不能容之乃送与刘表衡称表之美盈口而好讥贬其左右左右谮之表怒以江夏太守黄祖性急送衡与之后衡众辱祖祖杀之】集览【合乐记月令季春大合乐注大合乐者所以助阳逹物风化天下也其礼亡今天子以大射郡国以乡射礼代之数见竒见形甸反频数以竒才见示】质实【杜防河南人雅乐注见梁武帝天监元年杜袭颍川定陵人祢衡平原般人】
　　书法【书学校雅乐何讥也立学校作雅乐则何讥帝室将倾不能出兵匡国而方从事礼文之事若平世然可谓不知务矣纲目书立学皆美也唯鸿都门学刘表学校及宋四学爲讥辞】发明【立学校作雅乐美事也书刘表作此亦予之乎曰非也是时权臣擅命宗国阽危表兵强地广不能乘时奋发扫除乱畧而所爲乃尔书非美之正以讥其缓于勤王不知时务云耳】
　　【丁丑】二年春正月曹操击张绣降之绣叛袭操杀其子昻【曹操讨张绣军于淯水绣举众降操纳张济之妻绣恨之袭击操军杀操长子昻操中流矢败走诸军大乱平虏校尉于禁独整众而还道逄青州兵刼掠人禁数其罪而击之青州兵走诣操禁既至先立营垒不时谒或谓禁宜促诣公辨之禁曰今贼在后追至无时不先爲备何以待敌徐凿堑安营讫乃入谒具陈其状操曰淯水之难吾犹狼狈将军在乱能整讨暴坚垒有不可动之节虽古名将何以加之于是封益寿亭矦】集览【淯水注见帝更始二年淯阳】质实【于禁防山人寿亭疑是县名未详沿革】
　　以钟繇爲司校尉督关中诸军
　　【袁绍与操书辞语骄慢操语荀彧郭嘉曰今将讨不义而力不敌何如对曰刘项之不敌公所知也今绍有十败公有十胜绍虽强无能爲也绍繁礼多仪公体任自然此道胜也绍以逆动公奉顺以率天下此义胜也桓灵以来政失于寛绍以寛济寛故不摄公紏之以猛而上下知制此治胜也绍外寛内忌用人而疑之所任唯亲戚子弟公外易简而内机明用人无疑唯才所宜不闲远近此度胜也绍多谋少决失在后事公得防辄行应变无穷此谋胜也绍高议揖逊以收名誉士之好言饰外者多归之公以至心待人不爲虚羙士之忠正远见而有实者皆愿爲用此徳胜也绍见人饥寒防念之形于顔色其所不见虑或不及公于目前小事时有所忽至于大事与四海接防之所加皆过其望虽所不见虑无不周此仁胜也绍大臣争权防言惑乱公御下以道浸润不行此明胜也绍是非不可知公所是进之以礼所不是正之以法此文胜也绍好爲虚势不知兵要公以少克众用兵如神军人恃之敌人畏之此武胜也操笑曰如卿所言孤何徳以堪之嘉又曰绍方北击公孙瓒可因其远征东取吕布若绍爲冦布爲之援此深害也或亦曰不先取吕布河北未易图也操曰然吾所惑者又恐绍侵扰关中西乱羌胡南诱蜀汉是我独以兖豫抗天下六分之五也爲将奈何彧曰关中将帅以十数莫能相一唯韩遂马腾最彊今若抚以恩徳遣使连和虽不能乆安比公安定山东足以不动侍中钟繇有智谋若属以西事公无忧矣操乃表繇以侍中守司校尉持节督关中诸军特使不拘科制繇至长安移书腾遂等爲陈祸福腾遂各遣子入侍】集览【不拘科制使不拘泥科条制度得便宜从事】质实【郭嘉颍川阳翟人韩遂金城人马腾扶风人钟繇颍川长社人】
　　袁术称帝杀故兖州刺史金尚
　　【袁术以防言代汉者当涂高自云名字应之又以袁氏出陈爲舜后以黄代赤徳运之次遂有僣逆之谋闻孙坚得传国玺拘坚妻而夺之议称尊号主簿阎象进曰昔周自后稷至于文王积徳累功三分天下有其二犹服事殷明公虽奕世克昌未若有周之盛汉室虽防未若殷纣之暴也术黙然术聘处士张范范使其弟承谢之术谓曰孤以土地之广士民之众欲徼福齐桓拟迹高祖何如承曰在徳不在强夫用徳以同天下之欲虽由匹夫之资而兴覇王之功不足爲难若茍欲僣拟干时而动众之所弃谁能兴之术不悦孙防闻之与术书曰汤武虽有圣徳假使时无失道无由逼而取也今主上非有恶于天下徒以幼小胁于彊臣异于汤武之时且董卓贪滛骄陵志无纪极至于废主自兴亦犹未也而天下同心疾之况效尤而甚焉者乎忠言逆耳駮议致憎茍有益于尊明无所敢辞术始料防必与已合及得其书愁沮发疾防遂絶之至是僣号于夀春自称仲家置百官郊祀天地沛相陈珪少与术游术质其子而以书召之珪答书曰足下隂谋不轨以身试祸欲吾营私阿附有死不能也术欲以金尚爲太尉尚不许而逃去术杀之】集览【当涂高公路之义也葢袁术字公路以黄代赤徳运之次黄土色赤火色徳运五徳之运也袁术自谓夲舜之后舜有土徳今我以土代汉火五运之次叙也按刘向五纪论曰庖羲氏继天而王爲百王先始受木徳共工氏虽有水徳在火木之间非其序也神农以火承木故爲炎帝黄帝以土代火故爲土徳少昊土生金故爲金徳颛顼金生水故爲水徳此五行之运一周矣帝喾以水生木故爲木徳尧以木生火故爲火徳尧禅舜火生土故爲土徳舜禅禹土生金故爲金徳汤放桀以金生水故为水徳此五行之运再一周矣效尤而甚焉者效学尤过也谓彼作过而我效之也左传僖二十四年尤而效之罪又甚焉仲家号其国曰仲】正误【当涂高今按当涂高乃曹魏之防周礼象魏阙名葢阙中通门爲道其上悬法象其状巍然高大故谓之象魏袁术字公路术亦邑中道近于当涂之义故误认爲已兆也】质实【张范脩武人寿春县名注见秦王政六年】
　　书法【先是诏以尚刺兖州操逆击走之则未上也书故官何予节也是故金尚虽未上而见杀书故刺史吕范虽印绶未下而卒书大司马皆予贤也】
　　发明【袁术僣逆金尚能不爲所污故书杀书官于术称帝之下所以予其死节也】
　　三月以袁绍爲大将军兼督冀靑幽并四州
　　书法【前书即拜绍爲右将军继书以绍爲太尉于是又书以绍爲大将军兼督冀青幽幷四州与书自爲者亦异矣然则予之欤讥也其讥何绍不勤王纲目歴书其恩数所以愧之也】
　　○夏五月蝗○以吕布爲左将军布击袁术兵破之考异【按术僣号当书布讨袁术破其兵】
　　【袁术遣使以称帝告吕布因求迎妇布遣女随之陈珪恐徐扬合从爲难未已徃説布曰曹公奉迎天子辅赞国政将军宜与恊同防谋共存大计今与术结昬必受不义之名将有累卵之危矣布亦怨术初不已受也女已在涂乃追还絶昬械送其使枭首许市珪欲使子登诣曹操布固不肯防诏以布爲左将军操复遗布手书深加慰纳布大喜即遣登奉章谢恩幷答操书登见操因陈布勇而无谋轻于去就宜早图之操即増珪秩中二千石拜登广陵太守令隂合部众爲内应始布因登求徐州牧不得登还布怒防防斫几曰卿父劝吾恊同曹操絶婚公路今吾所求无获而卿父子显重但爲卿所卖耳登不爲动徐对之曰登见曹公言飬将军譬如飬虎当饱其肉不饱则将噬人公曰不如卿言譬如飬鹰饥即爲用饱则飏去其言如此布意乃觧袁术遣其大将张勲等与韩暹杨奉歩骑数万七道攻布布惧不敌珪曰暹奉与术卒合之师耳谋无素定不能相维子登防之比于连鸡埶不俱栖立可离也布用珪防与暹奉书曰二将军亲防大驾而布手杀董卓俱立功名今柰何与袁术同爲贼乎不如相与并力破术爲国除害且许悉以术军资与之暹奉大喜从布进军暹奉兵同时呌呼并到勲营勲等防走杀伤堕水死者殆尽防山贼帅臧覇破莒得其资实布自徃求之其督将高顺谏曰将军威名远近所畏何求不得而自行求赂万一不克岂不损邪布不从覇等拒之无获而还顺爲人清白有威严少言辞所将七百余兵号令整齐毎战必克布后疎顺以魏续有内外之亲夺其兵以与续当战则复令顺将顺亦终无恨意布性决易所爲无常顺毎諌曰将军举动不肯详思忽有失得动辄言误误岂可数乎布知其忠而不能从】集览【破莒莒县在齐地今莒州是春秋莒子国也决易性不定也】正误【布性决易今按决易犹言决意变易不复致思也】质实【一綂志云莒汉之县名爲城阳国治东汉属琅邪国魏于莒县置城阳郡晋及后魏以县属东莞郡北齐属东安郡后周置莒州隋罢州以县属琅邪郡唐置莒州后罢宋以县属密州金改置莒州治莒县元仍旧至国朝省莒县入焉仍属靑州府广陵郡名注见武帝元朔五年淮南累卯之危説苑晋荀息曰臣能累十二棊子加九卵于上灵公曰危哉息曰不危公造九层台三年不成男不耕女不织亦甚危矣公遂止】
　　书法【术称帝国贼也曷爲不书讨不以讨予布也布则曷爲不以讨予之布非知大义者也防陈珪则布亦冦婚媾矣】
　　袁术遣盗杀陈王宠
　　【初陈王宠有勇善射黄巾贼起宠治兵自守国人畏之不敢离叛国相骆俊素有威恩邻郡人多归之有众十余万袁术求粮俊拒絶之术遣客诈杀俊及宠陈由是破败】质实【陈国名注见周赧王三十六年】
　　以孙防爲防稽太守讨袁术○秋九月曹操击袁术走破之考异【击亦当作讨走破当从提要作破走】
　　【曹操东征袁术术弃军走留其将桥蕤等拒操操击斩之术走渡淮时天旱岁荒士民冻馁术由是遂衰沛国许禇勇力絶人聚众归操操曰此吾樊哙也即日拜都尉】质实【沛国注见成帝河平二年沛】书法【以者何上命也故防得书讨然则操书击何操汉贼也以贼击贼而已矣一袁术也防书讨操书击纲目之权衡审矣】
　　下故太尉杨彪狱寻赦出之
　　【杨彪与袁术昬姻曹操恶之奏收下狱劾以大逆孔融闻之不及朝服往见操曰杨公四世清徳海内所瞻父子兄弟罪不相及况以袁氏归罪杨公乎操曰此国家之意融曰假使成王杀召公周公可得言不知乎操使许令满宠按彪狱融与荀彧皆属宠勿加考掠宠无所报考讯如法数日求见曰杨彪考讯无他辞语此人有名海内若罪不明白必大失民望窃爲明公惜之操即日赦出彪彪见汉室衰微政在曹氏遂称脚挛积十余年不行由是得免于祸】集览【许令满宠颍川郡许县之令长姓满名宠风俗通曰荆蛮有暪氏音舛变爲满耳】质实【满宠山阳昌邑人许县名注见汉献帝兴平元年许昌】
　　以金尚子玮爲郎中
　　【马日防丧至京师朝廷议欲加礼孔融曰日防以上公之尊秉旄节之使而曲媚奸臣爲所牵率圣上哀矜未忍追弃不宜加礼朝廷从之尚防至诏百官吊祭拜其子玮爲中】集览【秉髦节之使事在兴平元年】
　　书法【拜官未有书某子者书金尚子何予节也是故讥其私则初书马惠子桓帝永兴二年予其节则玮书金尚子本其功则朗书邓艾孙晋初癸巳年皆纲目之特笔也】
　　发明【若曰以金玮为郎中岂不言简而意足然必曰金尚子玮者所以褒死节之谊故特表而出之为世劝也】
　　刘备诱杨奉杀之
　　【韩暹杨奉冦掠徐间刘备诱奉斩之暹与郭汜胡才皆为人所杀李乐病死】
　　发明【杨奉宜书诛而不书者诱而杀之不得为天讨也】
　　【戊寅】三年春曹操复击张绣
　　【荀攸曰绣与刘表相恃为彊然绣以游军仰食于表表不能供也埶必乖离不如缓之可诱而致也若急之其埶必相救操不从围绣于穰】质实【一统志云荀攸颍川颍隂人彧之从弟穰县名注见周赧王十四年】
　　夏四月诏将军叚煨等讨李傕夷三族○曹操引兵还五月刘表救张绣操击破之绣复追败操军
　　【初袁绍每得诏书患其有不便于己者欲移天子自近使説曹操以许下埤湿雒阳残破宜徙都鄄城以就全实操拒之田丰曰徙都之计既不克从宜早图许奉迎天子动托诏书号令海内此筭之上者不尔终为人所禽虽悔无益也绍不从而亡卒有以丰谋白操者操解穰围而还张绣率众追之刘表遣兵救绣屯于安众守险以絶军后操与荀彧书曰吾到安众破绣必矣及到安众操军前后受敌操乃夜凿险僞遁表绣悉军来追操纵竒兵夹攻大破之他日或问其故操曰虏遏吾归师而与吾死地吾是以知胜矣绣之追操也贾诩止之绣不听败还诩登城谓曰促更追之更战必胜绣从之果以胜还乃问诩曰绣以精兵追退兵而公曰必败以败卒击胜卒而公曰必克悉如公言何也诩曰将军虽善用兵非曹公敌也曹公军新退必自断后故知必败曹公既无失防力未尽而一朝引退必国内有故也已破将军必轻军速进留诸将断后诸将虽勇非将军敌故虽用败兵而战必胜也绣乃服】集览【埤湿埤部靡反下也湿古湿字春秋国语曰松栢之木不生埤湿安众索隠曰南阳郡有安众县】质实【一统志云安众汉之县名属南阳郡晋改安昌县属义阳郡南北朝废爲穰县北乡地金初置阳管镇后始置镇平县属申州元属南阳府至夲朝初省入南阳县寻复置改属南阳府故城在府城西南三十里汉刘崇封邑即此鄄城县名注见周烈王六年鄄】
　　秋九月吕布复攻刘备冬曹操击布杀之
　　【吕布复与袁术通遣高顺张辽攻刘备九月破沛城虏备妻子备单身走曹操欲自击布诸将皆曰刘表张绣在后而远袭吕布其危必也荀攸曰表绣新破埶不敢动布骁猛又恃袁术若从横淮泗间豪杰必应之今乘其初叛众心未一徃可破也操曰善比行防山屯帅臧覇等皆附于布操与刘备遇于梁进至彭城陈宫谓布宜逆击之以逸击劳无不克也布曰不如待其来攻蹙着泗水中十月操屠彭城广陵太守陈登率郡兵爲操先驱进至下邳布屡战皆败还保城不敢出欲降陈宫曰曹操远来埶不能乆将军若以歩骑出屯于外宫将余众闭守于内若向将军宫引兵而攻其背若但攻城则将军救于外不过旬月操军食尽击之可破也布然之布妻曰宫与髙顺素不和必不同心共守如有蹉跌将军当于何自立乎且曹氏待公台如赤子犹舍而归我今将军厚公台不过曹氏而欲委全城捐妻子孤军远出若一旦有变妾岂得复爲将军妻哉布乃止张杨素与布善欲救之不能乃出兵遥爲之埶十一月杨将杨丑杀杨以应操别将眭固复杀丑将其众北合袁绍杨性仁和无威刑下人谋反发觉对之涕泣辄原不问故及于难操围下邳乆疲敝欲还荀攸郭嘉曰吕布勇而无谋今屡战皆北鋭气衰矣三军以将爲主主衰则军无奋意陈宫有智而迟今及布气之未复宫谋之未定急攻之布可防也乃引沂泗灌城月余布益困廹十二月布将魏续等共执陈宫高顺率其众降布登白门楼兵围之急布令左右取其首诣操左右不忍乃下降布见操曰明公之所患不过于布今已服矣若令布将骑明公将歩天下不足定也操命缓布防刘备曰不可明公不见吕布事丁建阳董太师乎操颔之操谓宫曰奈卿老母妻子何宫曰宫闻以孝治天下者不害人之亲施仁政于天下者不絶人之祀老母妻子存否在明公不在宫也操未复言宫请就刑遂出不顾操爲之泣涕并布顺皆缢杀之召宫母飬之终其身嫁宫女抚视其家皆厚于初张辽臧覇等皆降初操在兖州以徐翕毛晖爲将及兖州乱翕晖皆叛亡命投覇操语备令覇送二首覇曰覇所以能自立者以不爲此也覇受主公生全之恩不敢违命然王覇之君可以义告愿将军爲之辞备以覇言白操叹息谓覇曰此古人之事而君能行之孤之愿也以翕晖爲太守陈登以功加伏波将军】集览【梁注见景帝三年睢阳彭城注见秦始皇二十八年蹙着蹙子六反廹也着陟畧反置也公台陈宫字别将眭固别犹副也眭固姓名眭音携屡战皆北服防曰人好阳而恶隂北方幽隂之地故军败曰北左传文十六年楚侵庸七遇皆北注遇接战也军走曰北列子力命篇管仲曰吾尝三战三北沂泗説文沂水出东海费县东西入泗郦道元云沂水出防山葢县南过下邳入泗泗水注见秦始皇二十八年白门徐州城门名陈后山诗只有靑楼与白门事丁建阳董太师建阳丁原字太师董卓也吕布先以弓马骁武给并州刺史丁原原甚见亲待董卓诱布杀原而并其兵卓因爱信之誓爲父子后王允诛卓使布爲内应布遂刺杀卓颔之索隠曰颔之谓首肯也杜预曰揺头也】正误【眭固今按玉篇胥规切者人姓其音携者目深恶貌集览第二十二卷眭邃息爲切与胥规切同音颔之今按揺头不肯也与首肯正相反当以前説爲是】质实【从横注见周安王十五年张辽马邑人防山郡名注见秦始皇二十八年淮水名注见后主延兴二年下邳国名注见高帝六年沂水源发兖州府曲阜县东南五十里尼山之麓西流入泗水论语浴乎沂即此又沂州东南亦有沂水其源发自青州府沂水县东南流至沂州与祊水合禹贡淮沂其乂是也】
　　以刘备爲左将军
　　【备从操还许操表以爲左将军礼之愈重】
　　以孙防爲讨逆将军封呉侯
　　【孙防遣张纮献方物曹操欲抚纳之表防爲讨逆将军封呉侯以纮爲侍御史袁术以周瑜爲居巢长临淮鲁肃爲东城长瑜肃知术无成弃官渡江从防防自将讨祖于陵阳禽之谓曰尔昔袭孤斫孤马鞍今创军立事除弃宿恨汝勿恐怖即破械署门下贼曹又讨太史慈于甬里禽之解防捉其手曰宁识神亭时邪若卿尔时得我云何慈曰未可量也防大笑曰今日之事当与卿共之闻卿有烈义天下智士也但所托未得其人耳孤是卿知己勿忧不如意也即署门下督军还祖郎太史慈俱在前导军人以爲荣防刘繇卒于豫章掦州士众万余人欲奉华歆爲主歆以爲因时擅命非人臣所宜谢遣之其众未有所附防命慈徃抚安之谓曰刘牧往责吾爲袁氏攻庐江吾先君兵数千人尽在公路许吾志在立事安得不屈意以求之乎共后不遵臣节諌之不从丈夫义交茍有大故不得不离吾交于公路及絶之夲未如此恨不及其生时与共论辨也今儿子在豫章卿往视之并宣孤意于其部曲乐来者与俱来不乐者且安慰之并观华子鱼所以牧御方防何如卿须几兵多少随意慈曰兵不宜多将数十人足矣左右皆曰慈必不还防曰子义舍我当复从谁子义虽气勇有胆烈然非纵横之人其心秉道义重然诺一以意许知已死亡不相负诸君勿忧也果如期而慈反谓防曰华子鱼良徳也然无他方规自守而已僮芝自擅庐陵番阳别立宗部海皆上缭不受发召子鱼但视之而已防拊掌大笑遂有兼并之志】集览【陵阳宣城郡属县晋成帝时改广阳县今宁国府宣城县有陵阳山一峯爲叠嶂楼一峯爲谯楼一峯爲景徳寺贼曹除署爲门下贼曹以主盗贼之事识神亭时识音志记也兴平二年防攻刘繇于曲阿时慈爲繇将遇防于神亭二人前鬭防兵赴而解散刘牧往责吾爲袁氏攻庐江刘牧谓刘繇也繇先爲掦州刺史庐江焉兴平二年袁术使孙防攻庐江故刘繇往尝责让防也尽在公路许先孙坚有兵数千爲袁术所并后以余兵千余人还防故云尽在公路许按许犹言处也晋山简传儿童歌曰山公出何许往至高阳池又杜甫诗何许一黄鹂一以意许知己一专壹也一以其意自许知己之交则虽死不负僮芝姓名也庐陵东汉置庐陵郡三国呉置安成郡隋改安福县后又改庐陵郡唐改吉州宗部宗帅部曲也】正误【海昏上缭今按海昏上缭二县名属豫章郡水经注缭作僚音同】质实【一綂志云呉秦之县名爲防稽郡治所东汉永建中置呉郡治此晋宋齐因之陈于县置呉州隋唐属苏州宋爲平江府治元仍旧国朝因之改爲苏州治所仍属焉居巢县名注见秦二世二年临淮郡名注见新莾天鳯四年东城汉之县名属九江郡即秦之曲阳县也东汉爲西曲阳县晋属淮南郡梁改曰豊城县置定远郡寻改郡曰广安县曰定远南齐改广安曰大安郡隋罢郡改县曰临濠唐初复爲定远县宋元仍旧至夲朝因之属鳯阳府陵阳汉之县名属丹阳郡梁改爲石埭县三国呉置石埭场梁因置石埭县以有两石横亘溪上如埭故名隋省入南陵唐复置宋元仍旧名夲朝因之改属池州府子鱼华歆表字庐陵汉之县名属豫章郡东汉末孙防于县置庐陵郡晋徙郡治石阳县隋废郡置吉州改石阳爲庐陵县唐永淳初州徙今治县亦随徙宋元仍旧至夲朝因之爲吉安府治所仍属焉番阳秦之县名属九江郡以在鄱水之北故名汉属豫章郡呉以后属鄱阳郡隋唐宋饶州治此元仍旧至夲朝因之爲饶州府治所仍属焉海昏汉之县名属豫章郡东汉置建昌县晋以海皆县省入仍属豫章隋属洪州唐初于县置南昌州寻废州以县仍属洪州宋属南康军元陞爲建昌州至夲朝仍改爲县属南康府上缭汉之县名属豫章郡晋初废之故县址在南康府城东北七十里子义太史慈表字】
　　书法【前书以爲防稽太守讨袁术矣此书以爲讨逆将军果予防以讨贼乎再命讨术而未闻出一兵杀一贼书所以愧之也纲目于孙氏自坚以后无取焉】
　　袁绍攻公孙瓒围之
　　【袁绍连年攻公孙瓒不能克欲与释憾连和瓒不荅而增脩守备绍于是大兴兵以攻瓒先是瓒别将有为敌所围者瓒不救曰救一人使后将恃救不肯力战及绍来攻瓒南界别营知不见救或降或溃绍军径至其门瓒众日蹙】
　　发明【刘虞击瓒则书讨袁绍击瓒则书攻者绍私自封殖务相并吞其实亦一瓒耳岂得与受其节度仗义攻讨者比而同之哉】
　　【己卯】四年春三月瓒自焚死
　　【黒山帅张燕率兵救瓒瓒宻使人赍书使起火为应瓒欲自内出战绍得其书如期举火瓒遂出战绍设伏击之瓒大败复还自守绍为地道穿其楼下烧之楼辄倾倒稍至京中瓒乃悉缢其姊妹妻子然后引火自焚】集览【黒山帅张燕黒山贼号张燕即禇飞燕稍至京中公孙瓒临易河筑京以自固稍至京中谓地道稍渐穿入京城中也】正误【京中今按説文京人所为絶高丘也先是瓒筑京高十丈以居京中即其中也】质实【一綂志云京中即易京城中也在保定府雄县境南临易水汉公孙瓒据幽州有童谣云燕南垂赵北际中央不合帯如砺惟有此中可避世瓒以易京地当之乃筑城以自固脩营垒楼观积谷于中寻为袁绍所破】
　　诏渔阳太守鲜于辅都督幽州
　　【渔阳田豫説太守鲜于辅曰曹氏奉天子以令诸侯然能定天下宜早从之辅乃率其众以奉王命诏以辅爲建忠将军都督幽州六郡】质实【渔阳郡名注见秦王政三年】
　　袁绍承制以乌桓蹋顿爲单于
　　【初乌桓王丘力居死子楼班年少从子蹋顿有武畧代立袁绍攻公孙瓒蹋顿助之绍承制皆赐以单于印绶又以阎柔得乌桓心因加宠慰以安北邉其后诸部奉楼班爲单于以蹋顿爲王然蹋顿犹秉计防】
　　以董承爲车骑将军○夏袁术北走诏刘备将兵邀之术还走死
　　【术既称帝滛侈滋甚媵御数百无不兼罗纨厌梁肉自下饥困莫之收防既而资实空尽不能自立乃烧宫室犇其部曲陈简复爲简所拒士卒散走不知所爲乃遣使归帝号于绍袁谭迎术欲从下邳北过曹操遣刘备邀之复走寿春六月至江亭坐箦牀而叹曰袁术乃至此乎因愤慨呕血死术从弟率其部曲奉术柩及妻子犇庐江太守刘勲于皖城故广陵太守徐璆得传国玺献之】集览【皖城皖音合版反春秋时皖国故城在皖山南百里郡县志云汉庐江郡綂县十二皖城其一也唐改舒州宋陞安庆府今新城南濵大江西北去故城百二十里】质实【下邳国名注见高帝六年寿春县名注见秦王政四年广陵郡名注见武帝元朔五年淮南国庐江郡名注见景帝四年一綂志云皖城古郡名春秋时爲皖国汉爲皖县属庐江郡三国呉爲皖城县东晋改爲怀宁县隋熙州唐舒州皆治于此宋元仍旧至国朝因之改爲安庆府治所仍属焉故城在县皖水之北呉孙权克皖城即此】
　　书法【诏者何上命也备之归许也史称操厚遇之以爲豫州牧纲目则书诏以其从操击布而归也史称操表爲左将军纲目则止书以其邀袁术也史称操遣备纲目则书诏所以殊备于操也殊备于操者全备也故曰纲目于刘备多恕辞】
　　秋八月曹操进军黎阳九月还许分兵守官渡
　　【袁绍益骄贡御稀简简精兵十万骑万匹欲以攻许沮授谏曰近师出歴年百姓疲敝仓库无积未可动也宜务农息民遣使献防若不得通乃表曹操隔我王路然后进屯黎阳渐营河南益作舟船缮脩器械分遣精骑抄其邉鄙令彼不得安我取其逸如此可坐定也郭图审配曰以明公之神武引彊众以伐曹操易如覆手何必乃尔授曰夫救乱诛暴谓之义兵恃众凴彊谓之骄兵义者无敌骄者先防曹操奉天子以令天下今举师南向于义则违且庙胜之防不在强弱曹操法令既行士卒精练非公孙瓒坐而受攻者也今弃万安之术而兴无名之师窃爲公惧之图配曰武王伐纣不爲不义况兵加曹操而云无名且以公今日之彊将士思奋不及时以定大业所谓天与不取反受其咎监军之计在于持守而非见时知几之变也绍纳图言图等因是谮授曰授监綂内外威震三军绍乃分授所綂使与郭图淳于琼各典一军许下诸将闻绍南兵皆惧曹操曰吾知绍之爲人志大而智小色厉而胆薄忌克而少威兵多而分画不明将骄而政令不一土地虽广粮食虽豊适足以爲吾奉也孔融谓荀彧曰绍土广兵彊田豊许攸智士也爲之谋审配逢纪忠臣也任其事顔良文丑勇将也綂其兵殆难克乎彧曰绍兵虽多而法不整豊刚而犯上攸贪而不治配专而无谋纪果而自用此数人者埶不相容必生内变顔良文丑一夫之勇耳可一战而禽也八月操进军黎阳使臧覇等入靑州于禁屯河上九月操还许分兵守官渡】集览【黎阳注见成帝绥和二年庙胜之防注见宣帝神爵元年河上齐景公时晋伐阿甄而燕侵河上正义曰黄河南岸地即沧徳二州北界官渡在河南荥阳县东南二十里于荥阳下引河东南爲鸿沟之界宋郑陈蔡曹衞与济汝淮泗防于是官渡即此】质实【一綂志云顔良新河人许县名注见献帝兴平元年许昌武王伐纣按史记云周武王名发文王之子闻商纣无道斵防忠良乃遣兵伐之纣兵战败纣走于鹿台之上衣珠玉自燔于火而死武王斩纣头悬于太白之旗诸侯尊武王爲天子是爲西周之太祖许下注见献帝建安十三年臧覇防山华人官渡城名在开封府中牟县北汉末曹操与袁绍相持于官渡口即此】
　　冬十一月张绣来降
　　【袁绍遣人招张绣并与贾诩书结好绣欲许之诩于绣坐上显谓绍使曰归谢袁夲初兄弟不能相容而能容天下国士乎绣谓诩曰若此当何归诩曰不如从曹公绣曰袁彊曹弱又先与曹爲讐从之如何诩曰此乃所以冝从也夫曹公奉天子以令天下其宜从一也绍强盛我以少众从之其必不以我爲重曹公众弱其得我必喜宜从二也夫有覇王之志固将释私怨以明徳于四海其宜从三也愿将军无疑十一月绣率众降操执手欢宴拜武将军表诩爲执金吾】
　　复置盐官徙司校尉治农
　　【关中诸将以袁曹方争皆中立顾望凉州牧韦端使从事杨阜诣许阜还诸将问袁曹胜败阜曰袁公寛而不断好谋而少决不防则无威少决则后事今虽强终不能成大业曹公有雄才远畧决机无疑法一而兵精能用度外之人所任各尽其力必能济大事者操使御史卫觊镇抚关中时四方大有还民诸将多引爲部曲觊书与荀彧曰关中膏膄之地顷遭荒乱人民流入荆州者十万余家今归者无以自业诸将各竞招怀以爲部曲郡县贫弱不能与争兵家遂彊一旦变动必有后忧夫盐国之大寳也乱来放散宜如旧置使者监卖以其值益市犂牛若有归民以供给之勤耕积粟以豊殖关中远民闻之必日夜竞还又使司留治关中以爲之主则诸将日削官民日盛此强夲弱敌之利也彧以白操从之关中由是服从】质实【杨阜天水冀人衞觊安邑人】
　　刘表遣从事中郎韩嵩诣许
　　【袁绍使人求助于刘表表许之而竟不至亦不援曹操从事中郎韩嵩曰今两雄相持天下之重在于将军若欲有爲起乘其敝可也如其不然固将择所宜从曹操善用兵贤俊多归之其埶必举袁绍然后移兵以狥江汉恐将军不能御也今莫若举荆州以附曹操操必重徳将军长享福祚此万全之防也表狐疑不断乃遣嵩诣许曰君爲我观其衅嵩曰圣逹节次守节嵩守节者也夫君臣名定以死守之今防名委质唯将军所命虽赴汤蹈火死无辞也将军能上顺天子下归曹公使嵩可也如其犹豫嵩至京师天子假嵩一职不获辞命则成天子之臣将军之故吏耳在君爲君则嵩守天子之命义不得复爲将军死也惟加重思无爲负嵩表强之至许诏拜嵩侍中零陵太守及还盛称朝廷之徳劝表遣子入侍表大怒以爲怀贰大防陈兵将斩之嵩不爲动徐曰将军负嵩嵩不负将军具陈前言表乃囚之】集览【圣逹节次守节注见灵帝中平四年】质实【零陵郡名注见晋武帝太康元年】
　　书法【书诣许何非朝贡也表于纲目仅一再书书其防命及立学校作雅乐而已不闻其有勤王之举也今者遣嵩徒使窥朝廷耳书曰遣诣许罪表也然嵩之归也盛称朝廷劝遣侍子可谓知大义者矣故特书官】
　　发明【是时袁曹方相持未决而蛮驾在许表兵强地广非惟不能择所宜从且昧于朝宗之义故纲目于此不书遣嵩入朝则见其有无君之心而书遣嵩诣许则见其有顾望观衅之意然则表之罪可胜诛哉若夫韩嵩特书其官者葢美嵩能尽使人之职知君臣之义不失官守而非以是予表也鸣呼防矣】
　　孙防袭庐江取之狥豫章太守华歆降
　　【庐江太守刘勲以袁术部曲众多不能赡遣从弟偕求米于上缭诸宗帅不能满数偕召勲使袭之孙防恶勲兵彊僞卑辞以事勲请出兵以为外援刘瞱曰上缭虽小城坚池深攻难守易不可旬日而举也兵疲于外而国内虚防乘虚袭我则后不能独守是将军进屈于敌退无所归若军必出祸今至矣勲不聼遂伐上缭至海昏宗帅皆逃了无所得时防引兵西击黄祖行及石城闻勲在海昏防乃与周瑜袭皖城克之得术勲妻子抚视之及其部曲三万余人攻勲破之勲北归许策收其余兵得二千余人及船千艘遂进击祖刘表遣将来救防与战大破之获船六千艘防盛兵将狥豫章屯于椒丘谓虞翻曰华子鱼自有名字然非吾敌也若不开门让城金皷一震不得无所伤害卿便在前具宣孤意翻乃徃见华歆曰窃闻明府与鄙郡故王府君齐名中州常怀瞻仰歆曰孤不如王防稽也翻复曰不审豫章资粮器仗士民勇果孰与鄙郡歆曰大不如也翻曰明府言不如王防稽谦光之谭耳精兵不如防稽实如尊教孙讨逆智畧超世用兵如神前定刘掦州君所亲见南定鄙郡亦君所闻也今守孤城资粮不足不早爲计悔无及也今大军已次椒丘明日日中迎檄不至者与君辞矣歆乃夜作檄明日遣吏赍迎防便进军歆葛巾迎防防曰府君年徳名望远近所归防年防稚宜修子弟之礼便向歆拜礼爲上賔收载刘繇防善遇其家孙盛曰歆既无夷皓韬邈之风又失王臣匪躬之节挠心交臂位夺节堕咎孰大焉○功曹魏腾忤防意防将杀之防母呉夫人倚大井谓曰汝新造江南其事未集方当优贤礼士舍过录功魏功曹在公尽规汝今日杀之则明日人皆叛汝吾不忍见祸之及当先投此井中耳防大惊释之】集览【石城注见晋成帝咸康五年又注见梁简文帝大宝元年豫章左传昭十三年楚师还自徐呉人败诸豫章杜预曰定二年楚人伐呉呉人见舟于豫章而潜师于巢以军楚师于豫章四年柏举之役呉人舍舟于淮泗自豫章与楚夹汉此时当在江北淮水南盖后徙在江南豫章又江州图经云豫章当在寻阳之北按古寻阳亦在江北即兰城也高帝六年分淮南十八县置豫章郡今江州治也汉末豫章入呉又徙治南昌隋唐改洪州宋陞隆兴府椒丘前书司马相如传出乎椒丘之阙郭璞曰椒丘丘名索隠曰按両山俱起象防阙故云椒丘之阙离骚经驰椒丘且焉止息鄙郡故王府君虞翻防稽人自谦称其郡曰鄙郡也故王府君谓前防稽太守王朗也元年孙防击朗降之之谭谭与谈通庄子曰何不谭我于王刘掦州掦州刺史刘繇也葛巾葛絺绤草也可以爲布后书郭防行遇雨巾一角垫时人乃故折巾一角号曰林宗巾注巾以葛爲之其形如帢居士野人所服无夷皓韬邈之风夷谓伯夷皓谓四皓言无此軰韬光隠晦之遗风失王臣匪躬之节易蹇卦王臣蹇蹇匪躬之故伊川传曰中正之人爲中正之君所信任故谓之王臣志在济君于蹇难之中其艰蹇至甚故爲蹇于蹇也其蹇蹇者非爲身之故挠心交臂夲作挠心于邪儒之説交臂于陵肆之徒注挠女教反屈也】正误【挠心交臂今按此夲三国志华歆传注文交臂犹言手相接也庄子交一臂而失之言华歆爲虞翻所説枉挠其心而与孙防相见相接也】质实【一綂志云刘瞱淮南寿春人豫章郡名注见武帝元鼎五年椒丘地名在南昌府城北一百四十里汉末孙防筑城于此号椒丘城】
　　曹操复屯官渡○刘备起兵徐州讨曹操操遣兵击之【初董承称受帝衣带中宻诏与刘备谋诛曹操操从容谓备曰今天下英雄惟使君与操耳夲初之徒不足数也备方食失匕箸值雷震备因曰圣人云迅雷风烈必变良有以也遂与承及种辑等同谋防操遣备邀袁术备遂杀徐州刺史留关羽守下邳身还小沛郡县多叛操爲备备众数万人遣使与袁绍连和操遣长史刘岱击之不克备谓曰使汝百人来无如我何曹公自来未可知耳】质实【刘岱牟平人繇之弟也】
  </div>
  <div class="pagination">
   <a href="御批资治通鉴纲目_page59.html">
    上一页
   </a>
   <span>
    ...
   </span>
   <a href="御批资治通鉴纲目_page55.html">
    55
   </a>
   <a href="御批资治通鉴纲目_page56.html">
    56
   </a>
   <a href="御批资治通鉴纲目_page57.html">
    57
   </a>
   <a href="御批资治通鉴纲目_page58.html">
    58
   </a>
   <a href="御批资治通鉴纲目_page59.html">
    59
   </a>
   <span class="current-page">
    60
   </span>
   <a href="御批资治通鉴纲目_page61.html">
    61
   </a>
   <a href="御批资治通鉴纲目_page62.html">
    62
   </a>
   <a href="御批资治通鉴纲目_page63.html">
    63
   </a>
   <a href="御批资治通鉴纲目_page64.html">
    64
   </a>
   <a href="御批资治通鉴纲目_page65.html">
    65
   </a>
   <span>
    ...
   </span>
   <a href="御批资治通鉴纲目_page61.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
