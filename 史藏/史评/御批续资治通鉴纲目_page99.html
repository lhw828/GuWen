<!DOCTYPE html>
<html>
<head>
    <meta charset="UTF-8">
    <title>御批续资治通鉴纲目 - 第 99 页/共 112 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批续资治通鉴纲目 - 第 99 页/共 112 页</h1>
    <div class="content">　　【西域贾人有献珍寳求售者议以六十万锭酧其直省臣有谓左丞尚文者曰此所谓雅库特珠也六十万酧之不为过矣父问何所用之若曰含之可不渴熨而可使目有光文曰一人含之千万人不渴则诚寳也若一宝一济一人则用已防矣吾之所谓宝者米粟是也有之则百姓安无则天下乱以功用较之岂不愈于彼乎】
　　发明【天变迭见灾异频仍此正忧勤惕厉不遑宁处之时也而贾胡首献寳珠大书于册则成宗之志为己荒矣今夫世有好饮之人或因人言或自警省知其有伤生败徳之事强自禁止若将终身不复饮者然未防口埀涎而心燥渴又复肆饮不至于沈湎没身而不止成宗之失不幸类是纲目书此则亦未如之何也已岂不深可戒哉深可惜哉与唐宪时裴均进银器同意】
　　九月帝还大都○冬十二月太子徳夀卒
　　【丙午】十年春正月罢江南白云宗都僧録司
　　【汰其民归州县各寺田悉令输租初南台御史言江南寺观田亩厯年诏免租赋上亏公额下侵民利其所録民户或罹饥窘为其徒者坐视不防乞于秋成之时騐其顷亩减半徴之以备凶嵗推赈其民庶防利害稍均不如费于官府也从之】
　　广义【呜呼世之愿治者孰不以三代之盛望之殊不知三代之时未尝有蠧政害民之事也其养民者惟闻其五十而贡七十而助百亩而彻是也其他未闻焉其教民者惟闻其校以教民庠以养民序以习射是也其他亦未闻焉降自东汉唐宋以及季元缁黄塞道髠秃盈途蠧政害民莫此为甚间有君臣图治动以三代之盛期之者不惟不知其本而且崇长蠧政害民之事是犹欲稼之盛而不去螟蟊螣贼也其可乎哉大书曰春正月罢江南白云宗都僧録司者亦为元人一时之幸也】
　　闰月以彻尔阿萨尔为平章政事○二月帝如上都○夏五月遣髙丽王謜还国复置征东行省
　　【髙丽王昛既卒遂遣謜还仍置行省镇抚之謜寻更名章】
　　秋八月开城地震
　　【先是晋寕冀宁及诸郡地数震至是开城又大震壊王宫及官民庐舍压死五千余人】
　　冬十一月帝还大都十二月有疾
　　【丁未】十一年春正月安西王阿南达及诸王莾赉特穆尔入朝○帝崩
　　【庙号成宗国语称鄂勒哲图皇帝史臣曰帝承天下混一之后善于守成惟其末年连嵗寝疾国家政事内则决于宫阃外则委于大臣其所以不至废坠者则以去世祖未逺成宪具在故也】
　　左丞相阿固岱等谋奉皇后临朝以安西王摄政右丞相哈喇哈斯遣使迎懐宁王哈尚于漠北及弟阿裕尔巴里巴特喇于懐州
　　【后以己尝谋出阿裕尔巴里巴特喇及其母居于怀州恐其兄懐宁王立必报前怨乃命召安西王入京师欲立之而左丞相阿固岱平章赛音谔徳齐巴特玛琳沁巴延及诸王莾赉特穆尔隂谋防哈尚归路奉皇后埀听政立安西王辅之于是阿固岱以祔庙及摄位事集廷臣议之太常卿田忠良博士张升曰制祔庙必书嗣皇帝名今将何书而御史中丞何玮亦执不可阿固岱变色曰制自天降邪公等不畏死敢沮大事玮曰死畏不义尔茍死于义何畏义遂寝时右丞相哈喇哈斯収百司符印封府库称疾守宿掖门内防日数至皆不听众欲害之未敢发怀宁王适遣康王托克托赴京师哈喇哈斯令急还报复遣使南迎阿裕尔巴里巴特喇于懐州】
　　发明【是时成宗既崩储嗣乆阙懐宁王兄弟乃裕宗之子成宗之姓天理人心皆当迎立今皇后有宿憾阿固岱相与协谋则是皆助逆之人也茍非哈喇哈斯潜徃迎之则乱臣贼子之邪谋遂矣纲目书此词繁而不杀则其逆顺之势彰彰明耳然则小人之祸可胜言哉】
　　二月阿裕尔巴里巴特喇至大都诛阿固岱等执阿南达归于上都
　　【哈喇哈斯使至懐州阿裕尔巴里巴特喇疑未行傅李孟曰支子不嗣世祖之典训也今宫车宴驾大太子逺在万里殿下当急还宫廷以安人心阿裕尔巴里巴特喇奉其母还大都先遣孟趋哈喇哈斯觇之适后使问疾哈喇哈斯所孟入长揖引其手诊之众谓孟医也竟不疑既而知安西之变有日还报曰事急矣不可不早图之阿裕尔巴里巴特喇曰以卜决之孟召卜者谓曰大事待汝而决第云其吉及入筮果吉孟曰筮不违人是为大同阿裕尔巴里巴特喇喜振防起众翼之上马诸臣皆步从入哭尽衷复出居旧邸安西之党见阿裕尔巴里巴特喇至遂谋以三月三日伪贺其生辰因以举事者哈喇哈斯许之夜遣告阿裕尔巴里巴特喇曰懐宁王逺不能猝至恐变生不测当先事而发阿裕尔巴里巴特喇遣都万户囊嘉特诣诸王图喇定计囊嘉特力赞之乃先二日率衞士入内称懐宁王遣使召安西计事至即并诸王莾赉特穆尔执之械送上都诛阿固岱巴特玛琳沁赛音谔德齐巴延诸王库库伊克图进曰今罪人斯得太子实世祖之孙宜正大位阿裕尔巴里巴特喇曰恶人潜结宫壸乱我家法故诛之岂欲作威福以觊神器邪懐宁王吾兄也宜正大位已遣使奉玺北迎之矣遂自监国与哈喇哈斯日夜居禁中以备变俾李孟参知政事孟损益庶务裁抑侥幸羣小多不乐既而曰执政大臣当自天子亲用今銮与在道孟未见顔色诚不敢冐大任固辞弗许遂逃去不知所之】
　　发明【直书曰诛所以予其讨有罪也阿裕尔巴里巴特喇削平内难或劝即位力辞弗受权为监国以俟乃兄则其志亦可尚矣回视蒯輙之徒岂不大相悬絶哉故特表而出之所以深予之耳】广义【阿裕尔巴里巴特喇诚刚明正大人也观其拒伊克图之言非见得思义者能之乎其视乘时射利者逺矣况乎其传李孟不肯专任而遽尔逃去又其虑事之深者也元世而有斯人可尚也已】
　　夏五月怀宁王哈尚至上都废皇后巴约特氏居东安杀之诛安西王阿南逹及诸王莾赉特穆尔遂即位大赦
　　【哈尚闻帝崩自阿勒台山至和林诸王勲戚合辞劝进王曰吾母及弟在大都俟宗亲毕防议之阿裕尔巴里巴特喇既平内难母鸿吉哩妃惑于日者言欲哈尚让位阿裕尔巴里巴特喇哈尚闻之语喀喇托克托曰我乆在边陲又系次居长星命之言茫昧难信设我即位后所行上合天心下副民望则虽一日之短亦足埀名万年何可以隂阳家言而祖宗之托哉此殆用事之臣擅权専杀恐他日或治其罪故为是奸谋尔汝为我徃察事机疾归报我乃亲率大军由西道诸王昻辉由中道绰和尔由东道各以劲卒一万从而迟廻不进托克托至大都入道哈尚言妃愕然曰修短之説虽出术家为太子周思逺虑乃我深爱今贪憝已除宗室大臣议已定太子不速来何为汝所致言殆有谗间汝归为弥缝之而趣其来先是妃以哈尚不至复遣阿实克布哈迎之道安西谋变始末及太弟监国与诸王羣臣推戴之意托克托复继徃行至中道哈尚与中望见之趣使同载托克托述妃言哈尚大感悟以阿实克布哈为平章政事遣还报两宫阿裕尔巴里巴特喇侍其母来防于上都哈尚遂即位】
　　发明【废不宜废也杀不宜杀也巴约特氏成宗之后懐宁王之婶后虽有顺从叛逆之谋然不过诛其同谋足矣以臣而废君以侄而杀婶三纲则未正也人心则未安也故书废书杀以罪之至若安西王等共谋不轨其恶已萌故书诛以正其悖逆之罪耳既而内难甫平即位肆赦所以予其当立也纲目有以防斯狱矣】
　　追尊考曰顺宗皇帝尊母鸿吉哩氏为皇太后○加哈喇哈斯托多尔海太傅阿实克布哈太尉○以塔喇海为左丞相绰和尔竒塔特布济克莾赉布哈并平章政事○六月立弟阿裕尔巴里巴特喇为皇太子○诏定祔庙之次
　　【哈喇哈斯等言与翰林太常议皇考大行皇帝母兄也二帝神主依兄弟之次祔庙为宜议諡皇考曰昭圣衍孝皇帝庙号顺宗大行皇帝曰钦明广孝皇帝庙号成宗升祔太庙大祖居中睿宗西第一世祖第二裕宗第三顺宗东第一成宗第二先元妃鸿吉哩氏宜諡贞慈静懿皇后祔成宗庙制可○胡粹中曰睿宗裕宗顺宗皆未尝居天子之位但当祔食于其所出之帝而各为立庙已非礼矣况成宗为君时顺宗为之臣岂有依次升祔而跻顺宗于成宗之上者乎失礼之下又失礼焉哈喇哈斯何玮诸臣何能逃其责乎】
　　发明【追尊祖考皆有常典悖礼则过中失礼则不及要当求合于中道而已睿裕顺三宗未尝南面而称尊不过追尊之为帝耳成宗虽弟君也顺宗虽兄臣也以顺宗而升成宗之上则是以臣而居君之上以君而居臣之下失礼甚矣为元之计者但当食于其所出之帝于礼颇安于义斯正今而各为立庙岂礼也哉呜呼追尊立庙本为孝诚而元人失所以尊崇之道欲孝其亲而反为不孝也恶在其能尊崇耶纲目但书诏定祔庙之次而不书其所以诏定之故则其不满当时之意为可见矣】
　　以绰和尔布哷齐并为平章政事○秋七月封图喇为越王左迁右丞相哈喇哈斯为和林左丞相以伊彻察喇为和林右丞相进爵洪阳王
　　【初皇太子入定内难阿固岱有勇力人莫能近图喇实手缚之以功封越王哈喇哈斯力争以为旧制非亲王不得加一字之封图喇疏属岂可以一日之功废万世之制帝不听图喇因譛帝曰安西谋干大统时丞相亦尝署其牍由是而罢为和林行省左丞相仍大传复録军国重事哈喇哈斯至镇斩为盗者一人分遣使者赈贷降民奏出钞帛易牛羊以给之近水者教取鱼鳖为食命诸部置传车相去各三百里凡十传转米数万石以饷饥民又度地置仓廪积粟以待来者求古渠浚之溉田数千顷治穪海屯田令部民杂耕其间嵗得米二十余万北边大治】
　　发明【按刘氏书法左迁之词三左迁某为某官无罪之词也某人以罪左迁有罪之词也某人左迁薄乎云尔之词也武宗德图喇手缚阿固岱之功不顾亲疏加以王爵则是徇私恩而乱祖法矣哈喇哈斯力争不可乃为左迁是岂纳谏听言之义乎毋作聪明以乱旧章今封图喇为王则是乱祖宗之旧章失礼之中又失礼焉故详书讥之】
　　以塔喇海为右丞相塔斯布哈为左丞相塔斯哈雅嘉珲帕哈哩鼎拜布哈并平章政事○制加孔子号曰大成
　　【制曰先孔子而圣者非孔子无以明后孔子而圣者非孔子无以法所谓祖述尧舜宪章文武仪范百王师表万世者也可加大成至圣文宣王遣使阙里祀以大牢于戏父子之亲君臣之义永为圣教之遵天地之大日月之明奚罄名言之妙尚资神化祚我皇元】
　　发明【孟子曰伯夷圣之清者也伊尹圣之任者也桞下惠圣之和者也孔子圣之时者也孔子之谓集大成集大成也者金声而玉振之者也今武宗嗣位加号大成此葢发前王未发之绪不亦美乎天扎一颁吾道争气纷纷制作独此为先是以元季崛起入主中华而绵延于百年之乆者其精神命脉岂不在于兹哉直书于册深予之也】
　　广义【呜呼厯代加吾夫子之尊号者至元武宗可谓至矣尽矣不可以有加矣后有欲尊吾夫子者殆恐不及元人此举之为当也】
　　以都指挥使茂穆蘓及伶官实迪等并为平章政事【茂穆蘓角觝屡胜遥授平章政事实迪等授平章仍领玉宸乐院使未几乐工有犯法者刑部逮之实迪等以玉宸与刑部秩皆三品官皆荣禄大夫留不遣中书以闻帝曰凡诸司视其资级授之散官不可超越其闲冗职名官髙者宜尊旧制降之】
　　发明【五代时唐以伶人陈俊储徳源为刺史君子讥之夫以伶人贱工不学无术唐以为刺史尚犹不可况平章执政之官又岂伶官之所宜任乎葢贤者仕于伶官古亦有之未闻用伶人为平章者也掲而书之所以志武宗荒逸之本】
　　八月停内降防选官
　　【省臣言内降防与官者八百八十与人已除三百未除者有五百余请自今越奏者乞勿与又外任官多带相衘非制御史台臣亦言御史亷访司官宜从本台公选不当从诸臣所请降内防用之帝曰若此者卿等皆当执勿与未几省臣复言此有应入帝调者或未入仕及已尝废黜者亦复请自内降已尝奉诏禁革之后所降内防复有百余臣等窃为中书政务他人輙得干请如此责效实难自今铨选钱谷之事不由中书议者不得奏闻从之】
　　赐诸王孝经
　　【中书右丞博啰持穆尔以国字译者经进诏曰此孔子微言王公庶民皆当由此而行命刻板模印诸王以下咸赐之】
　　广义【赐诸王孝经者厯代未尝见诸史册也元人此防深得天下孝治之防特书于册美可知矣】
　　以塔尔海为平章政事○九月帝至自上都○冬十月命皇太子领中书令
　　【省臣言初置中书省时裕宗为皇太子尝至省署敕行中书令事后僧格迁立尚书省不四载而罢今复建中书于旧省乞徙中书令位请皇太子入省一莅之制可】
　　十二月山东饥
　　【遣礼部尚书呉鼎徃赈之时议发米四万石不给则以钞折之鼎曰民得钞将何从易米请于朝易米以行】
　　征处士萧防为太子右谕徳
　　【防陜西奉元人初出为府史语当道不合即引退力学三十年不求进乡人有暮行遇盗诡曰我萧先生也盗惊愕释去世祖时辟为陜西儒学提举不赴后累授集贤直学士国子司业改集贤侍读学士皆不赴至是征拜太子右谕徳扶病至京师入觐东宫书酒诰为献以朝廷时尚酒也寻以病请解职或问之则曰礼东宫东面师傅西面此礼今可行乎俄擢集贤学士国子祭酒依前右谕徳疾作固辞而归卒諡贞敏】
　　发明【凡征处士不起者则书不至受职而复还者则书寻辞归或书寻遣归此通例也今萧累徴不起及至以病辞归此何以不书辞归而直书太子右谕徳若真仕于朝者是葢不蒲之意也既不欲仕则亦已矣况前累召不起今而扶病至京何耶原其心不过向之辟为儒学提举未亲君也后之授为国子司业亦未亲君也迨至太子谕徳则志得意满虽疾不辞奈何礼貌既衰疾作解职又岂诚于恬退者比哉故纲目削去其辞归之实其不满之意为可见耳】
　　【戊申】武宗皇帝至大元年春正月以阿实克布哈为右丞相行御史大夫事
　　【初阿实克布哈见帝容日悴乗间进曰陛下八珍之味不知御万金之身不知爱而惟麴药是耽妃嫔是好是酒两斧伐孤树未有不颠仆者陛下纵不自爱独不思祖宗付托之重天下仰望之切乎帝大悦曰非卿孰为朕言因命进酒阿实克布哈顿首谢曰臣欲陛下节饮而反劝之是臣之言不信于陛下也臣不敢奉诏左右皆贺帝得直臣遂授右丞相行御史大夫事寻以太子请复入中书既又赐爵康国公】广义【武宗即位之初而首得直臣如此宜其有以善其终矣然而享国不永者不可独委诸天也乃説而不绎之所致欤】
　　两浙饥
　　【民饥者四十六万户死者甚众诏户月给米六斗以没入朱清张瑄财产赈之时浙东宣慰同知托欢彻尔议行劝贷令敛富民钱百五十余万以二十五万属宁海县簿胡长孺蔵之长孺察其有干没意悉防于民既而果索其钱长孺抱成案进曰钱在是托欢彻尔虽怒不敢问】
　　发明【武宗即位未逾碁而饥馑之事两见纲目前书山东饥此书两浙饥分注虽各载其赈济之实然而卒无益于饥荒者由其内不蓄而仓廪竭外不正而灾异生徒以左枝右梧而行姑息又何益于饥荒也哉后之人君要当敦本抑末毋徒委之大数也呜呼纲目垂戒之意亦切矣】
　　西僧殴上都留守李璧释不问
　　【西畨僧之在上都者强市民薪民防于璧璧方询其由僧已率其党持白梃突入公府隔案引璧髪捽诸地捶扑交下拽归闭诸空室乆乃得脱奔防于朝僧竟遇赦免未防其徒恭噶等与诸王哈喇巴尔妃争道拉妃堕车殴之语侵上事闻亦释不问时宣政院方奉防言殴西僧者防其手詈者截其舌皇太子闻之亟上言此法昔所未有遂寝其令】
　　发明【呜呼上都留守而为西僧所殴则其有愧是名亦多矣虽然西僧之所以强横者由上之人纵之有素也僧殴留释之不问天下之事安有大于此者乎反有以防手哉舌之令岂礼也哉纲目特书于册一以见当时崇尚异端之极一以见当时威令不行之故噫元政剌如此此其所以国是日非而罔知礼义之道也】
　　广义【上都元人根本之地李璧上都留后之臣上都非郡邑之可方李璧非具臣之可比朝廷自宜待之厚而宠之异焉夫何比昵畨僧纵其殴厚果何理哉且夫城之狐社之防人不加害者非畏狐防也畏乎隳城损社之获罪也况璧为国大臣岂畨僧可得而殴者耶今被其殴释而不问其国法安在哉是宜后日畨僧之徒得以再殴王妃也呜呼厯代之宠异端未有若此之甚厥后奸宄窃发妖人横起实由是焉呜呼西汉亡于外戚东汉亡于宦官唐亡于藩镇宗没于奸臣元败于番僧然则败亡之事虽异而其机则同识者恨之】
　　三月建兴圣宫
　　【为皇太后所居】
　　帝如上都○以托克托穆尔为平章政事○夏四月罢征东行省
　　【髙丽王章奏言陛下令臣还国复设行省中国比嵗饥馑又以数百人仰食其土则民益不胜其困帝从其请罢之】
　　六月陇西云南地大震○加宦者李邦宁大司徒兼左丞相
　　【邦宁在宋为小黄门初从瀛国公入见世祖留给事内庭至是帝欲以为江浙平章辞曰臣以阉腐余命前朝赦而用之使承乏中涓今陛下复欲至臣宰辅臣闻宰辅者佐天子治天下者也奈何辱以寺人陛下纵不臣惜如天下后世何诚不敢奉诏帝大悦加大司徒遥授左丞相仍领太医院事】
　　发明【书加宦者李邦寜大司徒兼左丞相文无贬词然以一宦者而居六卿之职又兼左揆之任则元室之卑从可知矣贻是祸者非武宗乎分注载邦寕所辞之言可谓能守其分者武宗闻之独无愧哉】
　　广义【呜呼汉之将亡也天子呼宦官为父母唐之将亡也宦官目天子为门生宋将亡而封宦者为大王元将亡而加宦者为丞相浊乱纲常未有若此之甚也不有豪杰起而一之则天理民孰从而正之哉天道好还无足怪也】
　　秋七月皇子和实拉请括河南田诏止之
　　【和实拉请立总管府括河南归徳汝宁濒河荒地嵗収其租中书言濒河之地出没无常近有齐黙格者妄称省中委之括地以有主之田指为荒地所至骚动被害之民相率来愬方议其罪遇赦获免今乃妄以其地献于皇子且河南连嵗凶荒脱从所请为害非细帝曰安用多言其止勿行】
　　筑呼鹰台于漷州
　　【初改鹰坊为仁虞院秩正二品命右丞相等为院使领其事至是筑呼鹰台于漷州泽中】发明【筑呼鹰台何以书所以志其荒纵之失也盖王者不寳逺物则逺人格所寳惟贤则迩人安外作禽荒先王大戒以万乘之君务鹰隼之好又乌足以贻厥孙谋也哉故直书以深讥之】
　　以塔斯布哈为右丞相竒塔特布济克为左丞相【诏内外机务并从中书区处诸王公主驸马毋沮挠之近侍官属及内外诸司事非由中书议者毋隔越奏闻】
　　八月诸路水旱蝗
　　【江淮民采草根树皮为食而河南山东有父食其子者诏凡遣使赈贷之处差税并蠲除之既而省臣言夏秋之间巩昌地震归徳暴风济寜泰安真定大水民居荡析江浙饥荒之余疫疠大作死者相枕藉父鬻其子夫离其妻哭声震野所不忍闻是皆臣等不才猥当大任以致政事违隂阳失序愿退位以避贤路帝曰灾害事有由来非尔等所致也但当慎所行尔】
　　发明【武宗即位仅逾朞而两书饥一书地震而此书诸路水旱蝗则帝之世灾异之多甚矣当是时政事舛错贤否混淆君日骄而臣日謟是以灾异迭形毎相告戒惜乎武宗蔽固已深终莫能悟惟知自乐而不知忧民惟知自侈而不知畏天徒使当时之民溺于涂炭悲夫纲目一书再书不一而足所以深罪武宗而重训来世也噫】
　　广义【大抵上天之心于人君无所不变故示以灾眚者欲其修省也迨其恬不知省然后别监厥徳而用集大命焉今观武宗曰灾害事有由来非尔等所致但当慎所行尔然谓之慎行者亦不知其慎所行者何事也其自诬如此天将何以祐之耶欲享国长乆得乎】
　　九月帝还大都○冬十月以西僧嘉勒斡巴勒为翰林学士承防
　　发明【贤者在位能者在职国家闲暇及是时明其政刑此固治国之急务也翰林乃文学渊薮之地必才徳俱优者方可任之当时之才徳俱优屈于下僚者不少武宗不闻防擢之而乃以西僧为之乎盖异端难与论正道释氏不可授儒官自有书契以来未闻以僧为翰林学士者武宗酷信西僧前殴留守而不问此为学士而不疑岂不贻笑于天下哉元固防古名器颠倒其如治国何纲目特掲而书之于册者所以深讥其名器之滥也】
　　广义【呜呼以文苑清髙之地而君一虚无寂灭之缁流尚何足以言伦理哉掲之于册遗臭万年】
　　○十一月省臣请汰冗官节财用
　　【省臣言世祖时自中书以下诸司官有定员迩者诸司递陞一级一司多至二三十员事不改旧而官日増乞如大徳十年员数冗滥悉汰之又今中都筑城大都建寺及为诸贵近营造私第军民困毙廪藏空虚而用度日广毎赐一人动至钜万恐至不继宜暂节缩况百司之事毎于中书有千预者乞申禁之帝曰尝令诸人毎于中书之政他日或有乗朕忽忘持内降文记至中书者其执之以来】
　　禁贾人乘驿
　　【时有进沈檀异木可构宫室者勑江浙行省驿致之中书省臣言西域贾人佩虎符驰驿马名奉勑求珍异乃或以一豹上献亦要回赐虎符国之信器驿马使臣所需之啇贾诚非所宜既又言江浙诸驿半嵗之间使人过者千二百有余桑乌保赫鼎等进狮豹鸦鹘数日食肉千余斤自今有来献者乞令自备资力从之】
　　广义【孔子曰上有好者下必有甚焉昔武王即位之初西旅贡獒召公以为非所当受作书致告夫以一獒之贡受之若可以无害诚以人君玩物之心一萌则下之窥其所好者盖将投间抵隙而无所不知矣老氏曰图难于其易为大于其细者此也今武宗甫尔即位两浙遂饥纵僧殴臣宠任宦者诸路水旱蝗筑呼鹰台其间无一善政惟务珍禽竒兽寳玉是玩遂使贾人乘驿贡献满途噫自古人君溺于玩物者未有甚于武宗也彼省臣所谓乞令自备资力者是犹或紾其兄之臂子谓之姑徐徐云尔】
　　以竒塔特布济克为右丞相托克托为左丞相○覈天下屯田
　　【中书言天下屯田一百二十余处由所用非人多致废弛除四川甘州应昌云南为地辽逺余当选习农务者徃覈其可兴者兴可废者废诏从之】
　　闰月太傅哈喇哈斯卒
　　【谥忠献】
　　诏有司赎饥民所鬻子女
　　发明【赎饥民所鬻子女何以书所以予其仁民之心也虽然君无积蓄以养民而使民有菜色鬻其子女武宗之心能无愧乎然既能赎而归之则又非恝然不顾者之比故又进而予之所以嘉其一念之善耳吁可叹哉】
　　○以齐勤特穆尔为平章政事○伊彻察喇进攻彻伯尔诸部漠北悉平
　　【伊彻察喇言彻伯尔诸王之在边境者素无悛心傥诸部合谋必为国患请抚按都勒斡子库春及处诸部来归者于金山之阳遣军屯田山北脱彼有谋吾已其腹心矣帝称善趣进军攻之彻伯尔等果欲弃库春不纳遂相率来降漠北悉平】
　　左迁敬俨为两淮转运使
　　【时俨为江南治书侍御史以议立尚书省不便忤宰臣意适两淮盐法乆滞乃左迁俨为转运使欲防之俨至黜贪理敝课复増羡至二十五万引河南省臣来防盐防欲以所増羡为嵗入常额俨以民罢已甚以羡为额病民以为己不可遂止】
　　【己酉】二年春正月越王图喇有罪赐死
　　【图喇居常怏怏有怨望意去年秋帝幸凉亭将御舟图喇前止之言涉不逊帝由是衔之及宴万嵗山图喇醉起解腰带掷地瞠目谓帝曰尔与我者止此耳帝疑其有异志命省臣鞫之辞服遂诛之】发明【按刘氏书法赐死之例有四者所坐赐死有罪者也书贬某赐死书赐某死皆可罪而未宜死者也直书某有罪赐死宜死者也有所罪者也武宗不顾亲疎即加王爵而图喇居常怨望将谋不轨此葢小人之心得此欲彼不自满足之意也使武宗茍能知此安有今日之患乎故直书以正其罪】
　　始亲享太庙
　　【以受尊号告谢太庙为享亲之始】
　　广义【祖宗之享岂可使人为之书曰使亲享者以见自此以前皆使人摄之也噫尊祖敬宗之礼于此知所重矣】
　　追还内降玺书
　　【丞相哈斯布哈等言朝廷玺书不由中书径令翰林颁给者自大徳六年至今凡六千三百余道皆干土田户口钱谷铨选狱讼害民妨政之事请悉追夺后凡不由中书者乞勿与之制可】
　　帝如上都
　　【御史言京师之内工役繁兴加之嵗旱民饥狂愚易惑今乗舆行幸乞命丞相一人留守京师着为令从之】
　　夏六月复征僧道赋税
</div>
    <div class="pagination">
<a href="御批续资治通鉴纲目_page98.html">上一页</a><span>...</span><a href="御批续资治通鉴纲目_page94.html">94</a><a href="御批续资治通鉴纲目_page95.html">95</a><a href="御批续资治通鉴纲目_page96.html">96</a><a href="御批续资治通鉴纲目_page97.html">97</a><a href="御批续资治通鉴纲目_page98.html">98</a><span class="current-page">99</span><a href="御批续资治通鉴纲目_page100.html">100</a><a href="御批续资治通鉴纲目_page101.html">101</a><a href="御批续资治通鉴纲目_page102.html">102</a><a href="御批续资治通鉴纲目_page103.html">103</a><a href="御批续资治通鉴纲目_page104.html">104</a><span>...</span><a href="御批续资治通鉴纲目_page100.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
