<!DOCTYPE html>
<html>
 <head>
  <meta charset="utf-8"/>
  <title>
   御批资治通鉴纲目 - 第 63 页/共 243 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御批资治通鉴纲目 - 第 63 页/共 243 页
  </h1>
  <div class="content">
   十二月操以髙柔为丞相理曹掾质实【髙柔陈留圉人】
　　【旧法军征士亡考竟其妻子而亡者犹不息操欲更重其刑并及父母兄弟柔启曰士卒亡军诚在可疾然窃闻其中时有悔者愚谓乃宜贷其妻子以诱其还心猥复重之柔恐自今军士见一人逃亡诛将及已亦且相随而走不可复得杀也此重刑非所以止亡乃所以益走耳操善之】
　　【乙未】二十年春正月立贵人曹氏为皇后
　　【操之女也】
　　书法【尝书立大将军光女为皇后矣又书立安汉公莽女为皇后矣此其不书立魏公操女何命自上出也其自上出何伏后之弑帝盖凛凛矣于是立其女为皇后帝将求以自媚于操也不亦可悲甚哉】
　　三月魏公操击张鲁
　　夏五月韩遂为其下所杀
　　书法【为所杀何讥不在人也终纲目书为所杀者十一汉张邈韩遂张飞宋海陵王休茂梁萧勃唐髙开道五王仆固玚顔真卿陈仙竒董璋夷蛮为下所杀不与唐回纥吐迷度忠嗔可汗南诏劝龙晟回纥昭礼可汗】
　　○刘备孙权分荆州备使关羽守江陵权使鲁肃屯陆口
　　【初刘备在荆州周瑜甘宁等数劝孙权取蜀权遣使谓备曰刘璋不武不能自守若使操得蜀则荆州危矣今欲先攻取璋次取张鲁一统南方虽有十操无所忧也备报曰益州民富地险刘璋虽弱足以自守今曹操方欲观兵吴会而同盟无故自相攻伐使承其隙非长计也权不听遣周瑜率水军住夏口备遏之不得过谓曰汝欲取蜀吾当被发入山不失信于天下也权不得已召瑜还及备攻璋留关羽守江陵与鲁肃数生疑贰肃常以欢好抚之及备得益州权令诸葛瑾从备求荆州备曰吾方图凉州凉州定乃尽以荆州相与耳权曰此假而不反乃欲以虚辞引歳也遂置长沙零陵桂阳长吏羽逐之权遣吕防取三郡惟零陵太守郝普不降备自至公安遣羽争三郡孙权进住陆口使鲁肃将万人屯益阳以拒羽召吕防还助肃防得书秘之夜召诸将授以方略晨当攻零陵而诈谓普故人邓之曰左将军在汉中为夏侯渊所围关羽在南郡至尊身自临之彼方首尾倒悬救死不给岂有余力复营此哉君可见之为陈祸福之见普具宣防意普惧出降防乃赴益阳鲁肃邀羽相见因责数羽羽曰乌林之役左将军身在行间戮力破敌岂得徒劳无一块土而足下欲来收地邪肃曰不然始与豫州觐于长坂豫州之众不当一校计穷虑极图欲逺窜主上矜愍豫州身无处所不爱土地士民之力以济其患而豫州私独饰情愆徳堕好今已借手西州又欲剪并荆土斯盖凡夫所不忍行而况整领人物之主乎羽无以答会闻曹操将攻汉中备乃求和于权权令诸葛瑾报命遂分荆以湘水为界长沙江夏桂阳以东属权南郡零陵武陵以西属备瑾每奉使至蜀与其弟亮但公防相见退无私面】集览【假而不反谓刘备假荆州之地而不见还也先于十四年孙权表备领荆州牧周瑜分南岸地以给备益阳县属长沙郡按长沙今潭州是乌林之役方舆胜览黄州鸟林注按水经述江水源流至今巴陵之下云江水左迳止乌林南郦道元注云右迳赤壁山北则赤壁乌林相去二百余里又赤壁初战操军不利引次江北而后有乌林之败二战初不同日后汉纪乃总书为乌林赤壁故荆州记汉阳临嶂山南峯谓之乌林峰又谓之赤壁寰宇记引图经亦以乌林为赤壁皆失之矣要之道元后魏人去三国尚近考验必得其真也赤壁注见十三年身在行间行胡郎反身亲在行阵之间觐于长坂觐见也十三年鲁肃迎备于当阳长坂一校校胡教反本营垒之称故谓军之一师为一校集韵注校门为栏格军部及飬马者用之故军尉马官皆以校名堕好堕与隳同毁也好去声交好也】正误【陆口今按水经江水迳乌林南又东右岸得蒲矶口即陆口也孙权分长沙立汉昌郡在岳州湘隂县界以陆逊为郡守屯陆口】质实【诸葛瑾琅邪人亮之兄一统志云陆口陆水之口在武昌府通城县治北自巴陵歴通城崇阳二县境北过蒲圻县入江即陆口也益阳秦之县名属长沙郡以县在益州之阳故名汉属长沙国三国吴属衡阳郡隋唐宋属鼎州元陛为州至国朝复为县改属长沙府乌林峯名在汉阳府城西六十里临嶂山南长坂注见建安十三年】
　　秋七月魏公操取汉中走张鲁留将军夏侯渊张郃守之而还
　　【操至阳平张鲁欲降其弟卫不肯率众拒关坚守初操以降人多言张鲁易攻阳平城下南北山相逺不可守信以为然至是身履不如所闻乃叹曰他人商度少如人意攻阳平诸屯山峻难登士卒伤夷军食且尽操意沮欲还防前军夜迷误入张卫别营营中大惊退散操进兵攻之卫等夜遁鲁犇南山入巴中左右欲悉烧寳货仓库鲁曰本欲归命国家而意未得逹今避锋鋭非有恶意寳货仓库国家之有遂封藏而去操入南郑遣人慰喻之主簿司马懿言于操曰刘备以诈力虏刘璋蜀人未附而逺争江陵此机不可失也今克汉中益州震动进兵临之势必瓦解圣人不能违时亦不可失时也操曰人苦无足既得陇复望蜀邪刘曰刘备人杰也有度而迟得蜀日浅蜀人未附也今破汉中蜀人震恐其势自倾因而压之无不克也若小缓之诸葛亮明于治国而为相关羽张飞勇冠三军而为将蜀民既定据险守要则不可犯矣今不取必为后忧操不从居七日蜀降者説蜀一日数十惊守将虽斩之而不能安也操谓曰今尚可击否曰今已小定未可击也乃还以夏侯渊督张郃徐晃等守汉中】集览【阳平关名在汉中郡褒中县西北既得陇复望蜀此引光武语也事见光武建武八年因而压之公羊传文十四年子以大国压之何休注压服也服之使从命也乂音于朝反】正误【因而压之今按压笮也当为临廹之义左传楚晨压晋军而陈】质实【一统志云阳平关名在汉中府褒城县西一百八十里汉置今为阳平驿南山在保宁府城南七十里即南部县之主山宛蜒鬱苍环绕县治一名跨鼇山南郑县名注见周安王十五年司马懿河内人张郃河间郑人徐晃河东人汉中郡名注见周赧王四年】
　　八月孙权攻合肥大败而还
　　【曹操之征张鲁也为教与合肥防军薛悌署函边曰贼至乃发及是孙权率众十万围合肥悌发函教曰若孙权至者张李将军出战乐将军守防军勿得与战诸将以众寡不敌疑之张辽曰公逺征在外比救至彼破我必矣是以教指及其未合逆击之折其盛势以安众心然后可守也乐进等莫对辽怒将独出李典素与辽不睦慨然曰此国家大事顾君计何如耳吾岂可以私憾而防公义乎请从君而出于是夜募敢从之士明旦陷阵冲垒入至麾下权大惊走撤军还至逍遥津北辽将歩骑奄至甘宁吕防力战扞敌凌统率亲近扶权出围乗骏马上津桥桥南已撤丈余无版亲近谷利使权持鞍缓控于后着鞭遂得超度贺齐率三千人在津南迎接入船齐涕泣曰至尊人主常当持重今日之事羣下震怖若无天地愿以此为终身之诫权自前收其泪曰大慙谨已刻心非但书绅也】集览【为教教令也为教犹言作书署函边署签书也函匮也所以盛书者谓签书于教函之外边云乃发发启函封也】质实【一统志云逍遥津桥在庐州府城东北七十里明逺台东吴孙权为魏将张辽所袭乗骏马上津桥桥版撤丈余超度得免后人改名为飞断桥】
　　冬十月始置名号侯以赏军功○十一月张鲁出降以为镇南将军封其属阎圃为列侯
　　【习凿齿曰阎圃諌鲁勿王而曹公追封之将来之人孰不思顺塞其本源而末流自止其此之谓与】书法【阎圃何以封諌鲁毋王也赏罚不类乆矣书此其善操与上书封阎圃下书魏公操进爵为王则非善操也以是为欺而已矣】
　　刘备遣兵击巴賨破之
　　【张鲁之走巴中也黄权言于刘备曰若失汉中则三巴不振此为割蜀之服臂也备乃使权迎鲁会诸夷帅朴胡杜濩任纥已降于曹操而鲁亦降权遂击胡等破之操遣张郃狥三巴备使巴西太守张飞击之郃走还】集览【巴賨汉书巴俞注巴谓巴郡俞水名巴俞之人所谓賨人俗喜歌舞古賨国城在宕渠流江县东北七十里晋中兴书云賨者廪君之苖裔巴氏子务相乗土船而浮众异之立为廪君子孙列巴中秦并天下薄其税赋巴人谓赋为賨因名巴賨賨徂宗反三巴今重庆府是三巴记云阆白二水东南流曲折三回如巴字故曰三巴华阳国志刘璋为益州牧分垫江县以上为巴西郡垫江以下至临江县为永宁郡朐防县至鱼复为巴东郡巴道分矣故巴郡号三巴朴胡姓名后为巴东太守孙盛曰朴音浮杜濩姓名后为巴西太守孙盛曰濩音户】质实【一统志云賨国故城在顺庆府大竹县北三巴谓中巴巴东巴西也汉末刘璋为益州牧置永宁郡治江州号中巴今重庆府是也又置巴东郡治永安县今防州府是也又置巴西郡治阆中县今保宁府是也】
　　【丙申】二十一年夏四月魏公操进爵为王操杀尚书崔琰考异【提要漏一操字一本杀字下有其字】考证【当书自字于进爵之上】
　　【初崔琰荐杨训操礼辟之及操进爵训发表称颂或笑训希世浮僞谓琰失举琰取其草视之与训书曰省表事佳耳时乎时乎防当有变琰本意讥论者好谴呵而不寻情理有与琰不平者白之操怒收琰付狱髠为徒白者复云琰对賔客虬湏直视若有所瞠遂赐琰死毛玠伤琰无辜心不悦人复白玠怨谤方收付狱桓阶和洽为之陈理操曰此捐君臣恩义妄为死友怨叹殆不可忍也洽曰臣非敢曲理玠以枉大伦也以玠歴年荷宠刚直忠公为众所惮不宜有此然人情难保要宜考覈两验其实今不忍致之于理更使曲直之分不明操曰所以不考欲两全玠及言事者耳洽曰玠信有谤言当肆之市朝若无此言言事者诬大臣以误主听臣窃不安操卒不穷治玠遂免黜时西曹掾丁仪用事玠之获罪仪有力焉羣下侧目何防徐奕独不事仪仪譛奕出之傅选谓防宜少下之防曰为不义适足害身马能害人琰从弟林尝与陈羣共论冀州人士称琰为首羣以智不存身贬之林曰大丈夫为有邂逅耳即如卿诸人艮足贵乎】集览【虬湏直视虬音求龙子无角者湏与须通奋其湏如虬湏瞪其目而直视皆瞠怒貎曲理玠以私曲陈理毛玠】质实【桓阶长沙临湘人胜之子】
　　书法【进爵何自进也进爵之辞二进某爵为王者上进之也据晋愍帝建兴三年书进代公猗卢爵为王某进爵为王者自进之也是年曹操书杀琰何操信防也上书魏公操进爵下书杀琰防上文可矣曷为再书操不再书操则未知其谁杀之再书操所以深罪操也】
　　五月朔日食○以裴潜为代郡太守
　　【代郡乌桓三大人皆称单于恃力骄恣太守不能治至是潜单车之郡单于惊喜潜抚以恩威遂皆詟服】集览【乌桓三大人乌桓俗以勇徤能理决鬬讼者推为大人】质实【裴潜闻喜人】书法【自书以孙坚为太守至是书太守者十八惟潜始以恩信见称则絶无而仅有者也特书予之】
　　秋七月南匈奴单于入朝于魏遂留居邺
　　【初南匈奴乆居塞内与编户大同而不输贡赋议者恐其户口滋蔓浸难禁制欲豫为之防至是单于呼厨泉入朝于魏操因留之于邺使右贤王去卑监其国单于歳给绵绢钱谷如列侯子孙袭号分其众为五部各立其贵人为帅选汉人为司马以监督之】集览【呼厨泉单于名右贤王注见髙帝七年去卑右贤王名大夏赫连氏即其裔也】
　　八月魏以钟繇为相国
　　【丁酉】二十二年春正月魏王操击孙权军三月权降【初权防军蒋钦与徐盛有隙至是钦持诸军节度每称其善权问之钦曰盛忠而勤强有胆畧器用好万人督也今大事未定臣当助国求才岂敢挟私恨以蔽贤乎权既请降留将军周泰督濡湏诸将以泰寒门不服权防诸将乐饮命泰解衣手指其创痕问之因把其臂流涕曰防平卿为孤兄弟战如熊虎被创数十吾亦何心不待卿以骨肉之恩委卿以兵马之重乎诸将乃服】集览【防平周泰字】质实【蒋钦夀春人徐盛琅邪人周泰九江人】
　　夏四月魏王操用天子车服出入警跸
　　【冕十二旒乗金根车驾六马设五时副车】集览【冕十二旒此衮冕也冕之言俛后仰前俯主于恭也旒垂玉也旒垂过目所以蔽明周礼王五冕图云衮冕十二旒以众天数缫玉五采前后各用玉百四十四王祀昊天五帝先王朝觐诸侯则服之舆服志云冕昏广七寸长尺二寸前圆后方前垂四寸后垂三寸金根车舆服志云始皇阅三代之礼或曰殷瑞山车金根之色于是作金根车注殷曰乗根秦改曰金根以金为饰五时副车其饰皆如德车之制各如方色马亦如之】
　　书法【昔成王赐周公以天子礼乐盖追赐也天子在上而僣其车服仪制是二天子矣操之罪可胜诛哉终纲目千三百年一书而已】
　　发眀【操十八年之夏书自立为魏公加九锡其秋书始建杜稷宋庙其冬书初置尚书等官次年春书进位诸侯王上至二十一年书进爵为王今年遂书用天子车服出入警跸已全用天子之制矣使操不死则废帝为山阳公岂待出于五官将之手然是时汉虽未灭特拥虚器而已未有代徳而有二王乌有至尊在上人臣可用天子车服出警入跸者乎操于斯时亦既自帝甚明畧无存汉之意或者顾谓操畏名义没身不敢废帝自立是特未深察耳即纲目之所书合前后而观之则操躬自簒汉之实昭昭若此其奸诈之心果可以欺天下后世乎吁】
　　六月魏以华歆为御史大夫○冬十月魏以世子丕为王太子
　　【初操娶丁夫人无子妾刘氏生子昻卞氏生四子丕彰植熊于是出丁夫人而立卞氏为继室植性机警多艺能才藻敏瞻操爱之操以女妻丁仪丕以仪目眇止之仪由是怨丕与弟廙及杨修数称植才劝操立以为嗣操以函密访于外尚书崔琰露版答曰春秋之义立子以长五官将仁孝聪明宜承正统琰以死守之丕使人问大中大夫贾诩以自固之术诩曰愿将军恢崇徳度躬素士之业朝夕孜孜不违子道如此而已他日操屏人问诩诩嘿然不对操问其故诩曰属有所思故不即对耳操曰何思诩曰思袁本初刘景升父子也操大笑操尝出征丕植并送植称述功徳发言有章左右属目操亦悦焉丕怅然自失吴质耳语曰王当行流涕可也及辞丕流涕而拜操及左右咸歔欷于是皆以植多华辞而诚心不及也植既任性而行不自雕饰丕御之以术矫情自饰宫人左右并为之称説故遂定为太子丕抱议郎辛毗颈而言曰辛君知我喜不毗以告其女宪英宪英曰太子代君主宗庙社稷者也代君不可以不戚主国不可以不惧宜戚宜惧而反以为喜何以能乆魏其不昌乎乆之植乗车行驰道中开司马门出操大怒公车令坐死由是重诸侯科禁而植宠日衰】集览【五官将曹丕尝为之思袁本初刘景升父子袁绍字本初有三子谭熈尚绍爱防子尚以为后出长子谭为青州刺史后兄弟相攻为曹操所灭刘表字景升有二子琮表爱防子琮及卒琮嗣未几曹操军至琮降属目属之欲反倾系也顔师古曰属犹言注也驰道注见秦始皇二十七年司马门注见秦二世三年公车令注见文帝三年】质实【辛毗颍水人五官中郎将官名注见桓帝延熹二年】
　　刘备进兵汉中魏王操遣将军曹洪拒之
　　【法正説刘备曰曹操一举而降张鲁定汉中不因此势以图巴蜀而留夏侯渊张郃屯守身遽北还此非其智不逮而力不足也必将内有忧逼故耳今防渊郃才畧不胜国之将帅举众徃讨必可克之克之之日广农积谷观衅伺隙上可以倾覆冦敌尊奬王室中可以蚕食雍凉广拓境土下可以固守要害为持乆之计此盖天以与我时不可失也备乃进兵遣张飞马超吴兰等屯下辨操遣曹洪拒之】集览【今防防料也下辨地志武都有下辨县括地志云成州同谷县汉下辨道也汉髙以曹参攻下辨即此辨字或作辩】质实【一统志云下辨汉之道名属武都郡即战国白马氐所居之地东汉以郡治于此晋因之后魏置仇池郡梁改为南秦州西魏改为成州隋改为汉阳郡唐复改为成州天寳初改同谷郡乾元初复为成州后没于吐蕃咸通中仍置成州徙治同谷县五代梁改汶州唐复为成州宋因之寳庆初陞同庆府元仍为成州以附郭同谷县及天水县省入至国朝改州为县仍属巩昌府】
　　孙权陆口守将鲁肃卒权以吕防代之
　　【孙权以严畯代肃督兵镇陆口畯固辞以朴素书生不闲军事权乃以吕防代之众嘉畯能以实让】集览【严畯姓名也畯音俊】质实【严畯彭城人陆口水名注见建安十年】
　　权遣陆逊讨丹阳山越平之考异【提要权上当加一孙字】
　　【吴郡陆逊言于权曰克敌宁乱非众不济而山冦未平难以图逺可大部伍取其精鋭权从之命逊部伍东三郡强者为兵羸者补户得精卒数万人宿恶荡除所过肃清还屯芜湖会稽太守淳于式表逊枉取民人逊后诣都言次称式佳吏权曰武白君而君荐之何也逊对曰式意欲飬民是以白逊逊岂可复毁式以乱圣听乎权曰此诚长者之事顾人不能为耳】集览【部伍东三郡部伍谓分部行伍也东三郡谓会稽吴郡丹阳】质实【丹阳郡名注见明帝永平十三年吴郡注见建安五年芜湖县名注见晋成帝咸和二年】
　　【戊戍】二十三年春正月少府耿纪司直韦晃起兵讨魏王操不克死之质实【司直官名汉武帝初置之属丞相府取诗邦之司直之义秩比二千石时有金祎者自以世为汉臣乃发愤与纪晃起兵欲挟天子以伐魏南援刘备不克而死】
　　书法【少府司直非贵大臣也非贵大臣而能起兵纲目所深予也故特书讨书死之所以愧党操者深矣】
　　发明【按通鉴载操使长史王必典兵时京兆金祎与耿纪韦晃吉邈等谋杀必挟天子攻魏邈等众溃必讨斩之及参以魏志则直谓纪晃等反王必讨斩之且附注金祎于其下如此则是晃等为贼非讨贼也独范史载纪晃起兵诛操不克夷三族立义颇精今观纲目书起兵书讨操死之是以全节予纪晃与通鉴魏史畧不相似何哉陈夀志魏大抵谬妄无理要之不足深论通鉴主魏纪事故大畧未免与魏志相出入盖欲待后人折之耳纲目正名定分取法春秋故其书法如此夫操以奸贼之资躬行弑逆簒夺汉祚人皆得而诛之岂得以强大之故末减其罪而使讨贼之义屈而不伸况晃等虽防要是汉之臣子发愤致讨纵使不克而死犹足以愧当时俛首事贼之人纲目正色书之所以扶纲常存天理示天下后世名义之正以见虽防必録虽死为荣也呜呼讨贼若此为贼者岂有容足之地哉】
　　三月有星孛于东方集览【冇星孛于东方春秋哀十三年有星孛于东方注平旦众星皆没而孛乃见故不言所在之次孛歩内反】
　　书法【献帝之世先是六书孛矣于是七书终纲目书孛五十三而一世七书者惟武帝献帝焉然武止兵祸而献至于失天下则献之才不足以挽汉祚之衰故也】
　　○夏四月代郡上谷乌桓反魏王操遣其子彰击破之【魏王操召裴潜为丞相理曹掾潜曰潜于百姓虽寛于诸胡为峻今继者必以潜为治过严而事加寛惠彼素骄恣过寛必弛既弛又将摄之以法此怨叛所由生也以势料之代必复叛后数十日反问果至操使其子彰讨之彰少善射御膂力过人操戒曰居家为父子受事为君臣动以王法从事尔其戒之】质实【代郡注见秦王政三年上谷郡名注同上年裴潜闻喜人】
　　刘备击张郃不克
　　【刘备屯阳平关攻郃等不克急书发益州兵诸葛亮以问从事犍为杨洪洪曰汉中益州咽喉存亡之机会若无汉中则无蜀矣此家门之祸也发兵何疑时法正从备北行亮于是表洪领蜀郡太守众事皆办遂使即真初犍为太守李严辟洪为功曹严未去犍为而洪已为蜀郡洪举门下书佐何只有才防洪尚在蜀郡而祗已为广汉太守是以西土咸服诸葛亮能尽时人之器用也】质实【阳平关注见建安二十年】
　　秋七月魏王操击刘备九月至长安
　　【己亥】二十四年春正月刘备击夏侯渊破斩之
　　【初夏侯渊战虽数胜魏王操常戒之曰为将当有怯弱时不可但恃勇也将当以勇为本行之以智计若但在勇则一匹夫敌耳及与刘备相拒逾年备自阳平南渡沔水缘山稍前营于定军山渊引兵争之法正曰可击矣备使讨虏将军黄忠乗髙鼔噪攻之渊军大败遂斩之张郃引兵还督军杜袭收敛散卒推郃为军主众心乃定】集览【定军山在汉中郡西郷县西南十里北临沔水武侯墓在焉】质实【一统志云沔水在汉中府褒城县南四里源出古金牛县界南流合沮水褒水又东至南郑入汉水汉志沔汉一水二名汉中人多生瘿又生粗胫其树木亦多瘿大抵水土使然定军山在汉中府沔县东南一十里两峯对峙汉昭烈于此山下作营以拒魏军山有诸葛岩在焉黄忠南阳人】
　　二月晦日食○三月魏王操出斜谷刘备将赵云击其军败之夏五月操引还备遂取汉中
　　【操自长安出斜谷军遮要以临汉中刘备曰曹公虽来无能为也我必有汉川矣乃敛众拒险终不交锋操运米北山下黄忠引兵欲取之过期不还赵云将数十骑出营视之値操扬兵大出云遂前突其阵且鬭且却魏兵散而复合追至营下云入营开门偃旗防鼔魏兵疑云有伏引去云以劲弩射魏兵魏兵惊骇自相蹂践堕水死者甚多相守积月魏军士多亡五月操引兵还长安备遂有汉中操恐备北取武都氐以逼关中问雍州刺史张既既曰可劝使北去就谷以避贼前至者厚其宠赏则先者知利后必慕之操从之徙氐五万余落出居扶风天水界备遣将军孟逹攻房陵杀其太守又遣飬子中郎将封与逹会攻上庸太守申耽举郡降】集览【斜谷注见成帝元延三年褒斜遮要地名在褒斜谷之南与阳平关相近武都氐武都雍梁之域战国时白马氐居焉汉武置武都郡魏置武阶郡唐置武州后改阶州房陵图经云春秋房子国有房山四面有石如房东汉立房陵郡唐于竹山县置房州今属防阳府中郎将封备飬防氏子名封为中郎将上庸注见周赧王十一年】质实【一统志云张既髙陵人北山未详处所惟巩昌府阶州治北有北山未知是否房陵县名秦初所置本舜封尧子丹朱于房之地春秋为房子国汉复为房陵县属汉中府东汉于县置房陵郡曹魏攻新城郡后周郡县并改曰光迁兼置还州隋初郡废后改州为房陵郡唐改郡为房州又改县曰房陵宋置保康军元废军仍为房陵属襄阳路至国朝省房陵县改州为房县属襄阳府雍州注见唐宗开元十年京兆】
　　秋七月刘备自立为汉中王
　　【备设坛场于沔阳陈兵列众羣臣陪位奏以备为汉中王读讫备拜受玺绶御王冠立子禅为王太子防牙门将魏延领汉中太守以镇汉川备还治成都以许靖为太传法正为尚书令关羽张飞马超黄忠皆进位有差遣司马费诗即授羽印绶羽闻黄忠位与已并怒曰大丈夫终不与老兵同列不肯受拜诗谓羽曰夫立王业者所用非一昔萧曹与髙祖少小亲旧而陈韩亡命后至论其班列韩最居上未闻萧曹以此为怨今王以一时之功隆崇汉室然意之轻重宁当与君侯齐乎且王与君侯譬犹一体同休等戚祸福共之愚谓君侯不宜计官号之髙下爵禄之多少为意也仆一介之使衘命之人君侯不受拜于是便还但相为惜此举动恐有后悔耳羽大感悟遽即受拜】集览【陪位尔雅释言曰陪朝也注陪位为朝】质实【一统志云沔阳县名注见后主建兴七年坛场在汉中府旧西县东南一十六里沔阳城内魏延义阳人费诗犍为人】
　　书法【书自立何存献帝也献帝在虽刘备以自立书之纲目君臣之义凛凛矣】
　　魏王操号其夫人为王后
　　书法【其者何据魏杀夫人甄氏不书其其所谓夫人云尔也妇从夫爵魏公之有夫人宜矣曷为必称其夫人魏公书操自立则夫人亦其所自谓之而已矣故号之为后书曰魏王操号】
　　○八月汉中将关羽取襄阳
　　【关羽使麋芳守江陵傅士仁守公安羽自率众攻曹仁于樊仁使于禁厐徳等屯樊北八月大霖雨汉水溢平地数丈禁与诸将登髙避水羽乗大船遂攻之禁等穷廹遂降厐徳力战矢尽战益怒气益壮而水浸盛吏士尽降徳乗小船欲还仁营船覆为羽所得立而不跪羽谓曰何不早降徳骂羽羽杀之急攻樊城城多崩懐众皆恟惧或曰可及围未合乗轻船夜走满宠曰山水速疾冀其不乆闻羽遣别将已在郏下自许以南百姓扰扰羽所以不敢遂进者恐吾军掎其后耳今若遁去洪河以南非复国家有也君宜待之仁曰善乃沈白马与军人盟誓同心固守城不没者数版羽乗船临城外内断絶羽又遣别将围防阳刺史胡倄太守傅方皆降操闻厐徳死流涕曰吾知于禁三十年何意临危反不及厐徳邪】集览【满宠姓名也风俗通曰荆蛮有瞒氏音舛变为满郏下地志颍川有郏县顔师古曰郏音夹郏下者犹言许曰许下也计以南许注见元年掎其后隗嚣本传曰秦失其鹿刘季逐而掎之注掎居蚁反偏持其足也或音举绮反贾逵注国语云从后帝曰掎广韵注牵一脚也】质实【糜芳东海人樊城名注见建安十三年厐徳南安人汉水注见建安十二年满宠昌邑人郏县名注见周显王四十四年防阳郡名注见建安十二年】
　　魏王操杀丞相主簿杨倄
　　【初杨脩丁仪谋立曹植为魏嗣丕患之以车载废簏内吴质与之谋脩以白操丕惧告质质曰无害也明日复以簏载绢入脩复白之推验无人操由是疑后植以骄纵见防脩亦不敢自絶每当就植虑事有阙忖度操意豫作答教十余条勅门下随问答之于是教裁出答已入操恠其防推问始泄遂收杀之】集览【废簏内吴质簏音鹿竹髙箧也废簏败箧也内读曰纳纳吴质于废簏中】
　　关中营帅许攸降
　　【攸拥众不附而有慢言操怒欲伐之羣臣多諌操横刀于膝作色不听长史杜袭入欲諌操逆谓之曰吾计已定卿勿复言袭曰若殿下计是邪臣方助殿下成之若殿下计非邪虽成宜改之殿下逆臣令勿言何待下之不阐乎操曰许攸慢吾如何可置袭曰今豺狼当路而狐狸是先人将谓殿下避彊攻弱进不为勇退不为仁臣闻千钧之弩不为鼷鼠发机万石之钟不以莛撞起音今区区之许攸何足以劳神武哉操曰善遂厚抚攸攸即归服】集览【可置恕也弃也鼷防鼷音奚小鼠也状如小狐伯劳化地中行食烟火螫毒及人鸟兽皆不痛今之甘口防乃防乎防者莛撞莛唐丁反枝茎也撞江反击也】正误【如何可置今按置犹舍也舍而不问也】质实【杜袭颍川定陵人根之曾孙】
　　冬十月孙权使吕防袭取江陵魏王操帅师救樊关羽走还权邀斩之十二月防卒
　　【自许以南徃徃遥应关羽羽威振华夏曹操议徙许都以避其鋭司马懿蒋济曰于禁等为水所没非战攻之失于国家大计未足为损刘备孙权外亲内疎关羽得志权必不愿也可遣人劝权蹑其后许割江南以封权则樊围自解操从之初鲁肃常劝孙权以曹操尚存宜且抚辑关羽与之同仇不可失也及吕防代肃以为羽素骁雄有兼并之心且居国上流其势难乆密言于权曰今令征虏守南郡潘璋住白帝蒋钦将防兵循江应敌防为国家前据襄阳如此何忧于操何頼于羽且羽君臣矜其诈力所在反覆不可以腹心待也权曰今欲先取徐州然后取羽何如对曰今操抚集幽冀未暇东顾徐土徃自可克然地势陆通今日取之操后旬必来争虽以七八万人守之犹当懐忧不如取羽全据长江形势益张易为守也权善之权尝为其子求昏于羽羽骂其使不许至是防上防曰羽讨樊而多留备兵必恐防图其后故也防常有病乞分士众还建业以治疾为名羽闻之必撤备兵尽赴襄阳大军浮江昼夜驰上袭其空虚则南郡可下而羽可禽也遂称疾笃权乃露檄召防还隂与图计下至芜湖陆逊谓曰关羽接境如何逺下防曰诚如来言然我病笃逊曰羽务北进未嫌于我今闻君病必益无备若出其不意羽可禽也下见至尊宜好为计防曰羽素勇猛未易图也防至都权问谁可代郡者防对曰陆逊意思深长才堪负重而未有逺名非羽所忌无复是过也若用之当令外自韬隠内察形便然后可克权乃召逊代防逊至陆口为书与羽称其功美深自谦抑羽意大安稍撤兵以赴樊逊具启形状权遂发兵袭羽欲令孙皎与防分督左右防曰若以征虏能宜用之以防能宜用防昔周瑜程普为左右督攻江陵事决于瑜普恃乆将遂共不睦几败国事此目前之戒也权悟乃以防为大督曹操使徐晃屯宛以助曹仁孙权为贱与操请以讨羽自效及乞不涌令羽有备羣臣咸言宜宻之董昭曰军事尚权宜内露之使羽闻权上而还自防则围速解且可使两贼相持坐待其敝秘而不露使权得志非计之上也又围中将吏不知有救倘有他意为难不小露之为便且羽为人强梁自恃二城守固必不速退操即勅徐晃以权书射着围里及羽屯中围里闻之志气百倍羽果犹豫不能去操自雒阳南救曹仁驻军摩陂晃攻羽破之羽撤围退然舟船犹据沔水吕防至浔阳尽伏其精兵中使白衣揺橹作商贾服画夜兼行羽所置江边屯尽収防之糜芳傅士仁素皆嫌羽轻已羽之出军供给军资不悉相及羽言还当治之芳仁咸惧于是即降防入江陵释于禁得关羽及将士家属皆抚慰之令军中不得干歴人家有所求取防麾下同郡人取民家一笠以覆官铠防犹以为犯军令垂涕斩之于是军中震栗道不拾遗旦暮使亲近存恤耆老问所不及给医药赐衣粮关羽走还曹仁会诸将议咸曰今因羽危惧可追禽也赵俨曰权羽连兵恐我承其两疲故顺辞求效耳今羽已孤迸更宜存之以为权害若深入追北则权将改虞于彼而生患于我矣王必以此为深虑仁乃解严操闻羽走恐诸将追之果疾勅仁如俨所防羽数使人与防相闻防辄厚遇其使周防城中家家致问或手书示信使还人知家门无恙见待过于平时皆无鬬心权至江陵荆州将吏悉归附独治中从事潘濬称疾不见权遣人舆至濬伏而不起涕泣交横权慰谕恳恻濬起拜谢即以为治中荆州军事一以谘之从事樊伷诱导诸夷西附汉中外白遣万人讨之濬曰以五千兵徃足矣权曰卿何以轻之濬曰伷能防唇吻而实无才畧尝为州人设馔比至日中食不可得而十余自起此亦侏儒观一节之验也权大笑即遣濬将五千人徃果斩平之权以防为南郡太守逊为右护军皆封侯使逊屯夷陵守峡口关羽遁走兵皆解散才十余骑权先使潘璋断其径路十二月获羽斩之遂定荆州初全琮上防陈关羽可取之计权恐事泄寝而不答至是谓琮曰君前陈此孤虽不相答今日之防抑亦君之功也权复以刘璋为益州牧驻秭归未几而卒吕防未及受封疾发亦卒权哀痛殊甚后谓陆逊曰公瑾雄烈胆畧兼人遂破孟徳开拓荆州邈焉寡俦子敬因公瑾致逹于孤一见便及帝王大畧此一快也后孟徳东下诸人皆欲迎之子敬驳言不可劝孤急呼公瑾付任以众逆而击之此二快也后虽劝吾借徳地是其一短不足以损其二长故孤常以方邓禹也子明少时孤谓不辞剧易果敢有胆而已及身长大学问开益节畧竒至可次公瑾但言议英发不及之耳图取关羽胜于子敬子敬云羽不足忌此内不能辨外为大言耳孤亦恕之不茍责也然其作军屯营不失令行禁止路无拾遗法亦美矣○曹操欲徙荆州残民司马懿曰荆楚轻脆易动关羽新破诸为恶者藏窜观望徙其善者既伤其意将令去者不敢复还操从之是后亡者悉还】集览【征虏孙皎为征虏将军后旬犹言日后也益张张去声杜预曰心自侈大也露檄犹露布露版也露布注见宋武帝永初元年露版注见齐武帝永明六年檄注见汉王刘邦元年下见至尊至尊谓吴主孙权也吴主都建业陆逊在芜湖居水之上流故云下见船名音沟鹿释于禁初曹操之将曹仁使于禁屯樊北关羽攻降禁而囚之于江陵今吕防释之孤迸迸比诤反势孤而迸走从事樊伷樊伷时为武陵郡从事西附汉中外自遣万人讨之西附汉中句絶或读中字属下句误矣当知刘备时为汉中王在汉之西故曰西附也外白者有人于此众白也通鉴全本作图以武陵附汉中王备外白差督督万人徃讨之夷陵今之峡州是在江陵西峡口巫峡明月峡西陵峡三峡之口也在峡州水经注云杜宇所凿以通江水子明吕防字剧易艰与易也】正误【侏儒观一节之验今按桓谭新论侏儒见一节而长短可知侏儒短人节谓股节言不必见全身但观一节之短可知其为侏儒矣】质实【潘璋东郡发干人白帝城名注见建安十七年芜湖县名注见晋成帝咸和二年孙皎富春人吴主权之族弟也摩陂地名注见后主建兴十一年沔水注见建安十二年潘濬武陵人夷陵县名注见光武建武九年峡口即巫峡之口注见昭烈帝章武二年秭归县名注见后主建兴六年徐州注见唐昭宗景福二年泗州陆逊吴郡人宛县名注见周赧王十七年】
　　书法【周瑜张纮鲁肃卒皆书官于是防为大督则其卒也不具官何罪防也刘孙同仇而防首发相吞之谋此魏之所以益彊而汉之所以不复也故闗羽之还书邀斩之以甚孙权而防之卒不书官纲目于蜀汉吴魏及晋诸臣卒不书官者吕防孙峻陈只刘穆之四人焉夷防于数子纲目罪之深矣】
　　发明【吕防为袭取江陵之计何以书曰权使关羽死于潘璋之手何以书曰权邀斩之是时刘孙同仇讨操而权乃自相攻击遂使鬼蜮得志胜势益张其失盖在此举书法若此所以归罪孙权着其无翊汉之心有助桀之恶耳吕防未及受封而卒即书于下又见天道不逺之意云】
　　以孙权为票骑将军领荆州牧
　　【曹操表孙权为票骑将军假节领荆州牧封南昌侯权上书称臣于操称説天命操以示外曰是儿欲踞吾着炉火上邪陈羣等皆曰汉祚已终非适今日殿下功徳巍巍羣生注望故孙权在逺称臣此天人之应异气齐声殿下宜正大位复何疑哉操曰若天命在吾吾为周文王矣司马公曰教化国家之急务也而俗吏慢之风俗天下之大事也而庸君忽之夫惟明智君子深识长虑然后知其为益之大而收功之逺也光武遭汉中衰绍恢前绪征伐四方日不暇给乃能敦尚经术賔延儒雅开广学校脩明礼乐继以明章遹追先志临雍拜老横经问道自公卿大夫至于郡县之吏咸选用经明行倄之人是以教立于上俗成于下自三代既亡风化之美未有若东汉之盛者也及孝和以降可谓乱矣然上则有袁安杨震李固杜乔陈蕃李膺之徒面引廷争用公义以扶其危下则有符融郭泰范滂许劭之流立私论以救其败是以政治虽浊而风俗不衰当是之时茍有明君作而振之则汉祚未可量也不幸重以桓灵之昏虐保养奸回过于骨肉殄灭忠良甚于冦仇积多士之愤畜四海之怒于是宗庙丘墟烝民涂炭大命殒絶不可复救然拥兵专地者虽互相吞噬犹未尝不以尊汉为辞以魏武之暴戾彊伉加有大功于天下其蓄无君之心乆矣乃至没身不敢废汉而自立岂其志之不欲哉犹畏名节而自抑也由是观之教化安可慢风俗安可忽哉程子曰后汉名节成于风俗非自得也然一变之则可以至于道矣】集览【非适犹言非特也遹追先志遹遵追随也逺遵前人之志意也遹以律反临雍拜老临幸辟雍行飬老礼也辟雍注见成帝绥和元年养老礼注见明帝永平二年宗庙丘墟丘空也墟大丘也礼记墟墓之间注墟本作虚虚者毁灭无后之地前书贾谊防社稷为虚彊伉伉音抗索隠曰彊暴伉徤也】质实【南昌县名注见成帝永始三年】
　　发眀【曹操欺孤弱寡羯奴所耻乃欲自比周文孙权据有江东不能为汉室除残去秽乃反称臣于操是皆汉之罪人也进爵领州岂予之乎盖亦交讥之耳】
　　【庚子】二十五年【魏文帝曹丕黄初元年○是歳僣国一】考异【大书二十五年紫阳书院刋本作延康元年按改元例注曰建安二十五年改元延康考之范史及陈志注文是汉号而通鉴所书乃若曹丕称王时所改者今不能悉见则此当从闽本及提要作二十五年为是又按歳年例曰僣国之大者朱注国名諡号姓名年号墨注元年则此年分注魏文帝曹丕黄初七字当易以白字后凡吴晋宋魏齐周梁陈隋分注歳首并同】春正月丞相冀州牧魏王曹操还至洛阳卒太子丕立自为丞相冀州牧考异【按即位例曰凡僣国始称王者继世曰嗣据咸熈二年书魏晋王昭卒太子炎嗣此书立不书嗣盖传误】
　　【操知人善察难以伪识防竒才不拘防贱随能任使皆获其用与敌对陈意思安闲如不欲战及决机乗胜势盈溢勲劳宜赏不吝千金无功妄施分毫不与用法峻急有犯必戮或对之流涕然终无所赦雅性节俭不好华丽故能芟刈羣雄几平海内至是薨太子丕在邺鄢陵侯彰自长安来赴问玺绶所在谏议大夫贾逵正色曰国有储副先王玺绶非君侯所宜问也凶问至邺羣臣聚哭无复行列太子中庻子司马孚厉声于朝曰君王晏驾天下震动当早拜嗣君以镇万国而但哭邪乃罢羣臣备禁卫治防事孚懿之弟也羣臣以为太子即位当俟诏命尚书陈矫曰王薨于外爱子在侧彼此生变则社稷危乃具官备礼一夕而辨明旦以王后令防太子即王位大赦帝寻遣御史大夫华歆奉防诏授丞相印绶魏王玺绶领冀州牧尊王后曰王太后葬武王于髙陵】集览【鄢陵侯彰曹操次子名彰封鄢陵侯鄢陵注见周赧王三十六年无复行列行胡郎反谓班行序列不按旧仪中庻子古者太子有庻子之官秦置中庻子后百官志太子庻子加三署中郎】质实【陈矫髙陵人髙陵曹操墓也未详所在唯其疑冢在彰徳府讲武城外凡七十二处森然弥望髙者如小山布列直至磁州而止】
　　书法【贺善賛曰操自兵兴以来纲目所书无虑八九十事未尝有一语予之其始与诸将同盟也书战不克还其迁官也自兖州牧外书自称自为自领者凡六进位进爵亦皆以自进为文又书賛拜不名入朝不趋劒履上殿又书用天子车服出入警跸皆罪之也其所加兵虽袁术僣帝张绣髙干书叛马超韩遂书反亦止书击至刘备耿纪则以讨操书而又四书杀无罪一书迁帝一书弑皇后其恶操也甚矣于是而卒书官书爵书姓如邓禺非予之也幸之也使操不死必将大以不臣终矣故两汉诸臣卒官爵姓具者十有六萧何曹参陈平霍去病卫青金日防霍光张安世魏相丙吉卓荗祭遵冯异吴汉邓禹杨旸皆美也操不与焉】
　　二月朔日食○魏以贾诩为太尉华歆为相国王朗为御史大夫○魏王丕遣其弟鄢陵侯彰等皆就国【丕遣其弟皆就国临菑监国谒者希指奏临菑侯植醉酒悖慢刼胁使者丕贬植为安乡侯诛其党丁仪丁廙并其男口】集览【监国谒者官名其人姓灌名均谒者注见髙帝七年】质实【临菑县名注见楚义帝元年一统志云安乡汉之县名属中山国晋末废之故城在真定府无极县南六里】书法【鄢陵侯何汉所封也汉所封则汉遣就国尔书魏王丕遣何私也友于义薄莫甚于曹丕者矣故直书曰魏王丕遣其弟】
　　魏立法自今宦者官不得过诸署令
　　【作金防蔵之石室】
　　书法【纲目恶魏甚矣书立法何讥也何讥焉非天子不制度丕袭王耳而专立法故书讥之虽然是良法也纲目惩阉防之祸有良法必谨录之故罢中书官置尚画贠五人书成帝建始四年除公卿子弟补宦官书灵帝中平六年宦者不得过诸署令书是年命宦官母得衣纱縠绫罗书唐文宗太和三年】
　　魏立九品法置州郡中正
　　【尚书陈羣以天朝选用不尽人才乃立九品官人之法州郡皆置中正择有识鍳者为之区别人物第其髙下】
　　夏六月魏王丕南廵至谯大飨军士父老
　　【丕至谯大飨六军及谯父老设伎乐百戏吏民上夀日夕而罢孙盛曰三年之防自天子逹于庻人虽三季之末七雄之敝未之有废也逮于汉文变易古制人道之纪一旦而废固已道薄当年风頽百代矣魏王处哀而设宴乐居始而堕化基及至受禅显纳二女是以知王龄之不遐卜世之期促也】集览【三季世之末曰季三季谓夏商周之季世七雄谓秦韩魏赵燕齐楚七国也汉文变易古制文帝后七年遗诏短防以日易月】
　　书法【天子适诸侯曰廵狩丕袭王耳其书南廵何魏自曹操而用天子车服出入警跸其自帝乆矣因而録之所以着其悖也况设百戏伎乐无一年之爱于其父乎书大飨甚讥之终纲目书大飨军士三光武建武十三年大飨将士是年晋成帝咸和七年赵大飨羣臣】
　　汉中将孟逹以上庸降魏
　　【益州将军孟逹屯上庸与副军中郎将刘封不恊率部曲降魏逹有容止才观曹丕爱之引与同辇合房陵上庸西城为新城郡以逹为太守刘曰逹有茍得之心而恃才好术必不能感恩懐义新城与孙刘接连若有变态为国生患丕不听遣将军夏侯尚徐晃与逹袭封封败走还成都封本冦氏之子汉中王备至荆州以未有嗣飬以为子诸葛亮虑其刚猛易世之后终难制御劝备因此除之遂赐死】集览【才观史劭曰观古玩反犹神观之观也】质实【上庸县名注见周报王十一年房陵县名注见建安二十四年西城县名注见后主建兴八年新城郡名注见建安二十四年房陵夏侯尚沛国人渊之从子】
　　以贾逵为豫州刺史
　　【时天下初定刺史多不能摄郡逵曰州本以六条诏书察二千石以下故其状皆言严能鹰有督察之才不言安静寛仁有恺悌之徳也今长吏慢法盗贼公行州知而不纠天下复何取正乎其二千石以下阿纵不如法者皆奏免之外倄军旅内治民事兴陂田通运渠吏民称之曹丕曰真刺史矣布告天下赐爵关内侯】集览【六条诏书顔师古曰汉官典职仪云刺史班宣周行郡国以六条问事非条所问即不省也一条彊宗豪右田宅逾制以彊凌弱以众暴寡二条二千石不奉诏书遵承典制倍公向私旁招货利侵渔百姓聚敛为奸三条二千石不恤疑狱风厉杀人怒则任刑喜则滛赏剥截黎元四条二千石选署不平茍阿所爱蔽贤宠顽五条二千石子弟恃怙荣势请托所监六条二千石违公下比阿附豪彊通行货赂割损正令鹰注见桓帝延熹元年】
　　书法【自兼置州牧以来灵帝中平五年书刺史十有七以称职书者前书梁习此书贾逵后书徐邈三人而已耳】
　　冬十月魏王曹丕称皇帝废帝为山阳公
　　【左中郎将李防大史丞许芝言魏当代汉见于图纬魏之羣臣因表劝丕簒位至是帝乃告祠髙庙遣使持节奉玺绶诏防禅位于魏魏王丕上书三让乃为坛于繁阳升受玺绶即皇帝位燎祭天地改元黄初奉汉帝为山阳公用天子礼乐追尊武王曰武皇帝庙号太祖尊王太后曰皇太后改相国为司徒御史大夫为司空山阳公奉二女以嫔于魏魏主丕欲改正朔辛毗曰孔子曰行夏之时左氏曰夏数得天何必期于相反丕从之○魏主丕欲追封太后父母陈羣曰创业革制当为后式按礼典妇因夫爵无分土命爵之制秦违古法汉氏因之非先王令典也丕曰尚书议是其着定制蔵之台阁○魏主丕谓侍中苏则曰西域前献径寸大珠可复求市得不对曰若化洽中国徳流沙汉即不求自至求而得之不足贵也丕嘿然○魏主丕召蒋济为散骑常侍时有诏赐征南将军夏侯尚曰卿腹心重将特当任使作威作福杀人活人尚以示济济至丕问以所闻见对曰未有他善但见亡国之语耳丕忿然问其故济具以答因曰作威作福书之明诫天子无戏言惟陛下察之丕即遣追取前诏】集览【图纬注见顺帝阳嘉三年繁阳史炤通鉴释文曰繁阳魏郡邑徐广曰在顿丘或曰曹丕即位不在此左传襄四年楚师在繁阳注繁阳在汝南鲖阳县南案当是此繁阳奉二女以嫔于魏嫔妇也奉献二女为丕妇于魏氏之家也书尧典厘降二女于妫汭嫔于虞改正朔公羊傅隠元年王正月也何休学云王者受命必改正朔眀受之于天不受之于人如夏以斗建寅之月为正平旦为朔殷以斗建丑之月为正鸡鸣为朔周以斗建子之月为正夜半为朔沙漠漠通作幕前书注沙漠匈奴南界也瓉曰漠北方流沙也顔师古曰即今突厥中碛耳】质实【繁阳县名注见秦王政元年一统志云山阳古邑名属河内郡故城在懐庆府倄武县西北二十里一名浊鹿城魏封汉献帝为山阳公居此后葬城北人呼为汉陵今以名村苏则武功人】书法【书称书废一削传禅之説乱臣贼子始无以自文矣纲目诛心之法严矣哉】发眀【天生烝民立之司牧天下不可以无君也天无二日民无二王天下不可以二君也自唐虞禅继舜禹承之循其名可以责其寔古人岂固假此以欺天下哉成汤放桀惟有慙徳武王伐纣义士非之汤武不失为圣人商周不失为正统亦惟求其实耳后世欺孤弱寡簒窃相寻考其实皆羿浞莽卓之徒而求其名乃欲髙出商周之上前史信其伪辞衰世袭其遗迹一则曰禅位二则曰受禅胡为自汉而下一何尧舜之多邪今观纲目于此直以称帝废主大书于册至于传禅之説絶不复举斯言一出诸史皆废岂纲目好为立异哉亦不过求其实而已呜呼乱臣贼子窃人家国常患于取之无名则必曲为委折以文之三家分晋田氏并齐借周人之命以自盖莾贼簒汉欲求其説而不可得乃以周公居摄称之至操丕始以禅为文自后簒窃相继皆踵而行之其原始于曹氏之作俑也纲目既破其説然后奸伪之徒始无以为欺天下后世之具其有补于名教岂不大哉故曰纲目修而乱臣贼子惧】
　　十二月魏主丕如洛阳营宫室○魏徙冀州士卒家实河南质实【冀州注见元帝建昭二年河南注见宋主昱元徽元年】
　　【魏主丕欲徙冀州士卒家十万户实河南时旱蝗民饥羣司以为不可而丕意甚盛侍中辛毗求见丕作色待之曰卿谓徙民非邪毗曰诚以为非丕曰吾不与卿议毗曰陛下置臣谋议之官安得不与臣议臣所言非私乃社稷之虑也安得怒臣丕不答入内毗随引其椐丕奋衣而去良乆乃出曰佐治卿持我何太急邪毗曰今徙既失民心又无以食必将为防故臣不敢不力争丕乃徙其半丕尝出射雁顾羣臣曰乐哉毗曰于陛下甚乐于羣臣甚苦丕黙然后为之稀出】
　　【辛丑】昭烈皇帝章武元年【魏黄初二年】考异【按歳年例曰凢正统大书于横行之下朱书君名注云后有即位在今年内者用之此年四月昭烈皇帝始即位则歳首当大书昭烈皇帝备章武元年】
　　书法【大书章武何绍昭烈于髙光也魏簒立吴割据昭烈亲中山靖王之裔名正言顺舍此安归纲目掲章武之元而天书之然后正闰顺逆各得其所故曰统正于下而人道定矣本习凿齿汉晋春秋】
　　春正月魏封孔羡为宗圣侯【孔羡孔子二十二世孙】
　　【奉孔子祠】
　　魏复五铢钱
　　书法【书复何卓壊之也于是三十有二年矣】
　　○夏四月汉中王即皇帝位
　　【蜀中言帝已遇害于是汉中王发丧制服諡曰孝愍皇帝羣下竞劝王称尊号司马费诗上疏曰殿下以曹操父子簒位故覊旅万里合众讨贼今大敌未克而先自立恐人心疑王不悦左迁之遂即帝位于武担之南大赦改元以诸葛亮为丞相许靖为司徒司马公曰三代之前海内万国有人民社稷者通谓之君合万国而君之君乃谓之王王徳既衰方伯连帅能帅其属以尊天子则谓之覇自汉儒推五徳生胜以秦为闰位在木火之间覇而不王于是正闰之论兴矣自三国五胡南北之乱各有国史互相排黜朱氏代唐四方幅裂朱邪入汴比之穷新运厯年纪皆弃而不数此皆偏辞非公论也故今此书独以周秦汉晋隋唐为正统其后子孙虽防弱播迁然犹承祖宗之业四方与之争衡者皆其故臣也故犹得用天子之制以临之至于天下离析本非君臣则皆以列国之制处之然不可无歳时月日以识事之先后汉于魏而晋受之晋于宋以至于陈而隋取之唐于梁以至于周而大宋承之故不得不取其年号以纪其国之事非尊此而卑彼有正闰之辨也昭烈虽云中山靖王之后然不能纪其世次与南唐称吴王恪后无异故不敢以后汉东晋为比使得绍汉氏之遗统也】集览【武担山本名武都在武都城北二百歩蜀记云武都山精化为女子蜀主纳为妃而死王遣五丁于武都担土为冢因名武担山方伯连帅记王制千里之外设方伯五国以为属属有长十国以为连连有帅注属连犹聚也伯帅亦长也凡长皆因贤侯为之帅色类反以秦为闰位考索曰秦本西戎余分闰位不足继周班固削而不取焉周以术而汉以火宜矣汉律歴志曰共工氏言虽有水徳在火木之间非其序也秦以水徳在周汉木火之间注秦为闰位亦犹共工不当五徳之序也王莾賛曰秦莾皆亢龙絶气非命之运紫色鼃声余分闰位注吕秦王莾皆无徳居髙位非天命之运紫间色也鼃滛声非正曲也皆不得正王之位如歳月之余分为闰也三国汉魏吴五胡晋惠帝以来五胡肆虐汉刘元海匈奴也后赵石勒羯也前燕慕容廆鲜卑也前秦苻洪氐也后秦姚弋仲羌也南北南谓宋齐梁陈北谓后魏北齐后周也互相排黜彼此贬斥也南谓北为索虏北谓南为岛夷朱氏代唐后梁朱晃受唐禅朱邪入汴后唐庄宗李存朂本姓朱邪氏入汴灭侈梁朱邪注见唐髙宗永防三年穷新有穷注见晋成帝咸康七年新谓王莾篡位国号新室】质实【一綂志云武担山名在成都府治北蜀记武都山精化为女子蜀王开眀纳为妃不习水土而死王遣五丁于武都山担土为冢盖地数畆髙七尺上有石厚五寸径五丈莹洁号曰石镜用表其门又传成都内及毗桥侧有一折石长三丈云是五丁担土担也】
　　书法【书即皇帝位何正统也故孙曹皆斥姓名书称皇帝立后立太子皆不书皇所以殊之于正统也终纲目书即皇帝位四详髙帝光武昭烈晋元帝】
  </div>
  <div class="pagination">
   <a href="御批资治通鉴纲目_page62.html">
    上一页
   </a>
   <span>
    ...
   </span>
   <a href="御批资治通鉴纲目_page58.html">
    58
   </a>
   <a href="御批资治通鉴纲目_page59.html">
    59
   </a>
   <a href="御批资治通鉴纲目_page60.html">
    60
   </a>
   <a href="御批资治通鉴纲目_page61.html">
    61
   </a>
   <a href="御批资治通鉴纲目_page62.html">
    62
   </a>
   <span class="current-page">
    63
   </span>
   <a href="御批资治通鉴纲目_page64.html">
    64
   </a>
   <a href="御批资治通鉴纲目_page65.html">
    65
   </a>
   <a href="御批资治通鉴纲目_page66.html">
    66
   </a>
   <a href="御批资治通鉴纲目_page67.html">
    67
   </a>
   <a href="御批资治通鉴纲目_page68.html">
    68
   </a>
   <span>
    ...
   </span>
   <a href="御批资治通鉴纲目_page64.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
