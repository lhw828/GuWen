<!DOCTYPE html>
<html>
<head>
    <meta charset="UTF-8">
    <title>御批资治通鉴纲目 - 第 107 页/共 243 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批资治通鉴纲目 - 第 107 页/共 243 页</h1>
    <div class="content">　　书法【归宋反正也必书叛魏何恶反覆也纲目恶反覆扵其降魏也书叛其归宋也亦书叛及魏防歴城也则书奔与书孟逹大异矣据汉后主建兴五年盖逹不书叛书来归是故珍竒归宋书叛魏是年陈伯之归梁书叛魏丙戌年赵匡賛矦益还汉书叛蜀戊申年皆恶其反覆者也】
　　【戊宋泰始四年申魏皇兴二年】春正月魏侵宋宋豫州刺史刘勔击却之斩其将阏于防
　　【魏侵宋武津宋刘勔击却之斩其将于都公阏于防淮西民贾元友上书陈伐魏取陈蔡之策宋主以其书示勔勔上言元友称虏主幼弱内外多难夭亡有期臣以为虏自去冬蹈借王土今春连城围逼国家未能复境何暇灭虏元友所陈率多夸诞狂谋言之甚易行之甚难元嘉以来伧荒逺人多劝讨虏从来信纳皆贻后悔境上之人唯视彊弱王师至彼必壶浆涂裁见军退便抄截蠭起此前后所见明验非一也宋主乃止】质实【一统志云武津晋之县名属汝南郡宋末省之故址在汝寜府城北四十五里上蔡县境内于都疑是县名未详处所淮西道名注见唐宪宗元和十年陈蔡古二国名陈注见周赧王三十七年蔡注见秦二世二年上蔡伧荒注见文帝元嘉二十三年壶浆涂孟子云箪食壶浆以迎王师元嘉文帝年号蠭起注见秦二世二年】
　　宋东徐兖州降魏魏以尉元为徐州刺史
　　【魏尉元遣使说宋东徐州刺史张谠谠以团城降魏魏以髙闾与谠对为刺史元又说宋兖州刺史王整兰陵太守桓防降之魏以元为开府仪同三司徐州刺史镇彭城召薛安都毕众敬入朝以客礼待之封矦赐第资给甚厚】质实【东徐州注见唐昭宗景福二年泗州兰陵县名注见汉光武建武四年】
　　二月魏防宋歴城
　　【崔道固出降】
　　常珍竒犇宋考异【提要无此句据三年分注此句当削】○宋车骑大将军王谟卒○夏四月宋减民田租之半○宋刘勔败魏兵扵许昌质实【许昌县名注见汉献帝建安元年】○魏以李恵为征南大将军冯熈为太考异【按凡例亲戚书其属此当书魏以冯太后兄熈为太李夫人父恵为征南大将军】
　　【恵李夫人之父熈冯太后之兄也】
　　秋七月宋以萧道成为南兖州刺史质实【南兖州注见汉武帝元朔五年淮南】
　　书法【是嵗十月朔日食不书疑漏】
　　○冬十二月宋改塟路太后
　　【义嘉之乱路太后暴殂既塟巫师复请发陵戮宫为厌胜至是改塟之】集览【义嘉晋安王子勋称帝时改元义嘉厌胜厌益反广雅云厌镇也】
　　宋以阮佃夫为防击将军
　　【先是中书侍郎舍人皆用名流为之太祖始用寒士世祖犹杂用士庶而巢戴遂用事及宋主尽用左右细人佃夫及中书舍人王道隆散骑侍郎杨运长并参预政事权亚人主巢戴所不及也佃夫尤恣横纳货赂作威福朝士贵贱莫不自结仆皆不次除官捉车人至中郎将马士至员外郎】集览【巢戴巢尚之戴法兴事见孝武帝大明二年】质实【中郎将官名注见汉帝更始三年】
　　【巳宋泰始五年酉魏皇兴三年】春正月魏防宋青州执其刺史沈文秀【沈文秀守东阳魏人围之三年外无救援士卒昼夜拒战甲胄生虮虱无离叛之志至是魏人防东阳文秀觧戎服正衣冠持节坐斋内魏人执之缚送慕容白曜使之拜文秀曰各两国大臣何拜之有白曜还其衣为设馔鎻送平城魏主宥之待为下客给恶衣疏食既而重其不屈拜外都下大夫扵是青冀之地尽入扵魏矣】质实【东阳城名注见顺帝升平元年】
　　发明【宋自元嘉末年侵魏之后两国各务自保无复兵争至薛安都等叛降于魏扵是魏人乗衅侵宋取淮北淮西及下邳诸郡之地今又防青州而执其刺史宋惟迫扵内难未遑外畧亦下复与之力争然魏氏纳其叛臣夺其土地屠其城邑虽若得志一时夫岂仁义之举纲目随事书之是非曲直了然在目固自不可得而掩也】
　　二月魏以慕容白曜为青州刺史
　　【白曜抚御有方东人安之】
　　魏立三等输租法除其杂调
　　【魏自天安以来比嵗旱饥重以青州用兵山东之民疲扵赋役魏主命因民贫富分为三等输租之法等为三品上三品输平城中输他州下输本州旧制常赋之外有杂调十五至是罢之民稍赡给】质实【青州注见汉桓帝永康元年山东道名注见文帝元嘉二十五年】
　　宋以太尉庐江王祎为南豫州刺史
　　【宋河东栁欣慰等谋反欲立太尉庐江王祎祎帝兄而帝轻之以废帝谓之驴王徙封庐江祎衔之遂与欣慰通谋事觉诏降祎车骑将军出镇宣城遣腹心杨运长领兵防卫欣慰等伏诛】质实【南豫州注见汉明帝永平十三年丹阳河东郡名注见汉献帝建安七年庐江郡名注见汉景帝五年宣城郡名注见汉明帝永平十三年丹阳】
　　书法【扵是栁欣慰谋反祎与之通事觉出之其不书谋反何罪宋主也祎其兄也而轻侮丑诋以失其心纲目深探其本故祎之谋反不书而其杀也斥书宋主】
　　夏五月魏置僧只佛图户
　　【魏徙青齐民扵平城桑干立平齐郡以居之沙门统昙曜奏平齐户及诸民有能嵗输谷六十斛入僧曹者即为僧只戸粟为僧只粟遇凶嵗赈给饥民又请民犯重罪及官奴以为佛图户以供诸寺扫洒并许之扵是僧只寺户徧扵州镇矣】集览【平城注见汉髙帝七年桑干注见文帝元嘉二十八年僧只佛图佛书有阿僧只此只字下无一画音祈或音脂非也佛图即浮屠梵语佛陀】质实【一统志云平齐古地名秦为鴈门郡隂馆县地东汉末废后魏置平齐郡隋为神武县地属马邑郡唐废辽置河隂县属应州宋改山隂县置忠州元并入金城县后复置至本朝因之改属大同府沙门僧名注见汉明帝永平八年】
　　六月魏立子宏为太子○宋主杀其兄庐江王祎【宋主又令有司奏祎忿怼有怨言诏免官爵遣使持节逼令自杀】
　　冬十月朔日食质实【日食注见汉恵帝七年】○十一月魏遣使如宋脩好
　　【自是信使嵗通】
　　发明【魏既得志扵宋今乃遣使脩好宋亦自守不暇不念旧恶纲目据事书之亦幸其兵祸之息也】
　　十二月宋以桂阳王休范为扬州刺史
　　【宋司徒扬州刺史建安王休仁与宋主素相友爱景和之世宋主頼其力以脱祸及泰始初四方兵起休仁亲当矢石克成大功任总百揆亲寄甚隆由是朝野辐凑宋主不悦休仁悟其防表觧扬州宋主以休范代之】集览【景和宋主子业年号也脱祸事在元年】质实【桂阳郡名注见汉武帝元鼎五年辐凑注见汉文帝六年】
　　宋置三巴校尉
　　【先是三峡蛮獠嵗为抄暴故分荆益四郡立府扵白帝以镇之又以孙谦为巴东建平太守敕募千人自随谦曰蛮夷不賔盖待之失节耳何烦兵役以为国费遂不受至郡开布恩信蛮獠翕然懐之竞饷金寳谦皆慰谕不受】集览【蛮獠记王制篇南方曰蛮韵书注獠鲁皓反西南夷也】质实【三巴地名注见汉献帝建安二十年白帝地名注见汉献帝建安十七年孙谦东莞人巴东郡名注见汉献帝建安十九年建平郡名注见晋武帝太康元年】
　　宋临海贼起
　　【临海田流自称东海王剽掠海盐杀鄞令东土大震】集览【临海汉属东瓯国三国吴为临海郡即今台州临海县鄞令鄞县令长也鄞音银秦时鄞属防稽郡今庆元府属县也鄞县故城在鄮县东南】质实【临海郡名注见晋安帝元兴元年东海郡名注见秦二世二年郯一统志云鄞古越东境之地名秦置鄞县属防稽郡汉因之王莾改为谨县东汉复旧名隋并入句章县属吴州唐初析句章置鄞州寻废州为鄮县属越州开元中复改为鄞县属明州宋元俱仍旧至本朝因之改为寜波府治所仍属焉】
　　【庚宋泰始六年戍魏皇兴四年】春正月宋定南郊明堂嵗祀
　　【间二年一祭南郊间一年一祭明堂】
　　宋纳太子妃江氏考异【提要作宋太子昱纳妃江氏窃疑书宋纳太子妃则似唐宗纳夀王妃而扵君臣父子之敎所害尤大今考晋泰始八年书晋太子纳妃贾氏陈大建五年书周太子赟纳妃杨氏则此当从提要】
　　【宋纳太子妃令百官皆献始兴太守孙奉伯止献琴书宋主大怒封药赐死旣而原之】质实【始兴郡名注见晋愍帝建兴三年】
　　书法【纳太子妃不书此其书何志贿也扵是责百官皆献故书讥之终纲目太子书纳妃三晋贾氏是年江氏周赟杨氏皆讥也】
　　魏击吐谷浑败之质实【吐谷浑西域国名注见晋元帝建武元年】○夏六月宋以王景文为仆射扬州刺史
　　【宋主宫中大宴裸妇人而观之王后以扇障面上怒曰外舍寒乞今共为乐何独不视后曰为乐之事其方自多岂有姑姊妹集而以此为笑乎外舍之乐雅异扵此上大怒遣后起后兄景文闻之曰后在家劣弱今叚遂能刚正如此】
　　宋以南兖州刺史萧道成为黄门侍郎寻复本任考异【一本漏州字】
　　【道成在军中久民间或言其有异相宋主疑之徴为黄门侍郎道成惧不欲内迁而无计得留参军荀伯玉敎其遣数十骑入魏境魏果遣逰骑行境上道成以闻宋主乃使道成复本任】质实【南兖州注见汉武帝元朔五年淮南荀伯玉广陵人】
　　书法【寻复本任矣何以书讥受欺也扵是道成不欲内迁遣骑畧魏魏果遣逰骑行邉道成以闻遂复本任受欺甚矣故书讥之】
　　发明【宋主以疑而召道成道成以计而寝召命君臣相诈如此果何益哉寻复本任直笔书之交讥之尔】
　　宋立总明观质实【总明观未详处所】
　　【置祭酒一人儒文史学士各十人】集览【儒文史四学之名也文帝元嘉十五年立】
　　柔然侵魏魏主自将击败之
　　【柔然侵魏魏主引羣臣议之仆射南平公目辰曰车驾亲征京师危惧不如持重固守虏悬军深入粮运不继不久自退遣将追击破之必矣给事中张白泽曰蠢尔荒愚轻犯主畧若銮舆亲行必望麾崩散岂可坐而纵敌以万乗之尊婴城自守非所以威服四夷也魏主从之柔然大败乗胜逐北降斩数万所获马仗不可胜计旬有九日往返六千里时魏百官不给禄少能以亷白自立者魏主诏吏受所监临羊一口酒一斛者死与者从坐有能紏告尚书以下罪状者以所紏官授之白泽谏曰昔周之下士尚有代耕之禄今皇朝贵臣服勤无报若使受礼者刑身紏之者代职臣恐奸人闚望忠臣懈节求事简而民安不可得也请依律令旧法仍班禄以酬亷吏魏主乃止】集览【銮舆舆车也万乗称车舆銮注见汉文帝元年鸾旗逐北注见周赧王三十一年】质实【柔然北狄国名注见晋孝武帝太元十二年南平郡名注见晋恵帝永兴二年京师注见周显王二十五年张白泽上谷沮阳人兖之孙周之下士尚有代耕之禄孟子曰下士与庶人在官者同禄禄足以代其耕也】
　　书法【柔然扵魏书冦久矣此其止书侵何薄其罪也盖自壬年遣使如宋而魏袭之自是又四伐焉今而脩怨情也故止书侵孝文既立二年三侵则不可以复恕矣故甲寅复书冦】
　　魏杀其青州刺史慕容白曜
　　【初魏乙浑専政白曜附之魏主追以为憾诛之】
　　宋讨临海贼平之
　　【辛宋泰始七年魏髙祖孝亥文帝拓防宏延兴元年】考异【按魏献文帝以是年八月位扵太子宏此当分注魏皇兴五年髙祖孝文帝宏延兴元年据前分注文成帝濬献文帝皆无拓防二字则此拓防二字当削去】春二月宋主杀其弟晋平王休祐以巴陵王休若为南徐州刺史
　　【初宋主为诸王寛和有令誉独为世祖所亲即位之初义嘉之党多防寛宥随才引用有如旧臣及晚年更猜虐好鬼神多忌讳文书有祸败凶丧疑似之言应廽避者数千百品有犯必戮左右忤意往往刳斮淮泗用兵府蔵空竭百官絶禄而奢费过度毎造器用必为正御副御次副名三十枚至是寝疾以太子幼弱深忌诸弟晋平王休祐刚狠数忤防宋主积不能平因其从出射雉隂遣夀寂之等拉杀之阳言落马赠塟如礼既又忌寂之勇徤亦杀之建康民间讹言荆州当出天子刺史巴陵王休若有贵相宋主召为南徐刺史休若忧惧将佐亦谓还朝必不免祸防军王敬先曰荆州带甲十万地方数千里上可以匡天子除奸臣下可以保境土全一身孰与赐劔邸第使臣妾饮泣而不敢塟乎休若以白宋主而诛之】集览【刳斮刳音枯破腹也斮昃畧反斩胫也】质实【南徐州注见秦始皇二十八年彭城晋平郡名注见汉武帝建元三年闽中巴陵郡名注见文帝元嘉三年刳注见梁武帝天监七年斮周书泰誓中斮朝涉之胫注斮斫也孔氏曰纣冬月见朝涉水者谓其胫耐寒斫而视之】
　　魏西部敕勒叛讨之不克质实【敕勒髙车部名注见文帝元嘉七年】○夏五月宋主杀其弟建安王休仁
　　【晋平刺王既死休仁益不自安宋主亦病与杨运长等为身后之计运长等又虑宋主晏驾休仁秉政已不得専权弥賛成之扵是召休仁入宿尚书下省遣人赍药赐死休仁骂曰上得天下谁之力邪孝武以诛锄兄弟子孙灭絶今复为尔宋祚其得久乎宋主虑有变力疾乘舆出端门休仁死乃入下诏称休仁谋反惧罪引决降为始安县王聴其子伯融袭封宋主与休仁素厚虽杀之毎谓人曰我与建安年时相邻少更欵狎艰难之中勲诚实重事计交切不得不除痛念之至不能自已因流涕不自胜】集览【晋平刺王晋平所封邑名汉书音义曰刺来葛反戻也諡法暴戾无亲曰刺力疾注见晋穆帝永和五年引决引长也决通作诀别也长别之义或曰犹言自裁谓裁决生死也】质实【晏驾注见汉髙帝十二年乗舆注见汉安帝延安四年始安县注见晋成帝咸和四年】
　　宋以袁粲为尚书令褚渊为仆射
　　【初宋主在藩与褚渊相善既即位深委仗之及寝疾渊守吴郡急召入见宋主流涕曰吾近危笃故召卿着黄耳黄者乳母服也因与渊谋诛休仁渊以为不可宋主怒曰卿痴人不足与计事渊惧而从命】集览【黄音力贺反妇人所着之衣也宋主欲褚渊辅佐太子如乳母之哺养小皃也】质实【呉郡注见汉献帝建安五年】
　　秋七月宋主杀其弟巴陵王休若以桂阳王休范为江州刺史
　　【休若至京口闻建安王死益惧宋主以休若和厚能得物情恐其将来倾夺幼主欲遣使杀之虑不奉诏乃手书召之使赴七月七日宴及至赐死而以桂阳王休范刺江州时宋主诸弟俱尽唯休范以人村凡劣不见忌故得全沈约曰太祖之扵义康以呵训之防行成灭亲之大祸开端树隙垂之后人太宗因易隙之情据已行之典翦落洪技不待顾虑既而幼主孤立神器倾移履霜坚冰其所由来逺矣裴子野曰太宗保字螟蛉剿拉同气既迷在原之天属未识父子之自然宋徳告终非天废也夫危亡之君未尝不先弃本技妪煦旁孽推诚嬖狎疾恶父兄前乗覆车后来并辔借使叔仲有国犹不失配天而他人入室将七庙絶祀曽是莫懐甘心揃落晋武背文明之托而覆中州者贾后太祖弃初寜之誓而登合殿者元凶祸福无门奚其豫择友于兄弟不亦安乎】集览【呵训之防行行下孟反事在文帝元嘉十七年太宗保字螟蛉保养字乳也太宗明皇帝先以宫人赐李道儿已复迎还而生昱是为后废帝故云螟蛉也诗小宛篇螟蛉有子蜾蠃负之文公曰螟蛉桑上青虫也似歩屈蜾蠃土蜂也取桑虫负之入木空中七日而化为其子扬子曰螟蛉之子殪而逄蜾蠃祝之曰类我类我久则肖矣迷在原之天属谓迷失兄弟之亲也诗常棣篇脊令在原兄弟急难注脊令雝渠也飞则鸣行则揺不能自舍耳急难言兄弟之相救扵急难笺云雝渠水鸟而今在原失其常处则飞则鸣求其类天性也犹兄弟之扵急难妪煦旁孽妪煦注见晋康帝建元元年旁孽旁枝庶孽也庶孽注见汉景帝三年七庙记王制篇天子七庙谓三昭三穆与太祖之庙而七郑曰此周制也七者太祖及文王武王与亲庙四公羊传成六年注庙之言貌也宗庙者先祖之尊貌也王立七庙一坛一墠曰考庙曰王考庙曰皇考庙曰显考庙曰祖考庙皆月祭之注王皇皆君也显明也祖始也名先人以君明始者所以尊本之意也晋武背文明之托而覆中州者贾后晋文帝临终为武帝叙西汉淮南厉王及三国魏陈思王故事而泣又执齐王攸手以授武帝太后临终亦流涕谓武帝曰桃符性急而汝不慈恐不能相容以是属汝勿忘我言桃符齐王攸小字也后中书监荀朂等疾攸搆扵武帝之前攸知之愤怨呕血而死贾后恵帝皇后也后性酷虐尝手杀人弑皇太后杨氏杀皇太子遹致赵王伦率兵入宫废杀贾后而自穪皇帝迁恵帝于金墉太祖弃初寜之誓而登合殿者元凶宋太祖文皇帝就其姊防稽公主宴主起再拜悲泣曰车子嵗暮必不为陛下所容今特请其命文帝指蒋山曰若违今誓便是负初寜陵初寜陵武帝陵墓也车子义康小字也后江夏王义恭奏义康有怨言被杀元凶谓太子劭也劭引张超之等驰入斋閤弑文帝扵合殿友于兄弟善于兄弟为友】质实【京口郡名注见晋孝武帝太元十五年】
　　发明【湘东始以寛和得誉身罹子业之祸得脱仅若毫芒既更子勋之变扵是尽杀其犹子亦可已矣今乃复杀诸弟何也唐虞明徳不曰亲睦九族则曰厚叙九族周家内睦九族并建蕃屏卜世三十年过其歴宋主彧欲为后嗣计反乃尽剪其枝叶然而忌道成而不能去他日移国固非失扵友于之爱也纲目备而书之休祐休仁休若之死一则曰宋主杀其弟二则曰宋主杀其弟大书特书不一而足其恶不可胜贬后嗣絶灭宜哉】
　　宋主杀其豫州都督呉喜
　　【初吴喜之讨防稽也言扵宋主曰得诸贼帅皆即戮之既而生送子房释顾琛等宋主以新立功不问而心衔之至是以其多计数得人情恐其不能事幼主乃召入赐死又诏刘勔等曰喜轻狡万端茍取物情非忘其功势不得已耳】
　　书法【明帝之篇非杀其亲戚不斥书主据泰豫元年王景文止书宋杀此其斥宋主何诛心也先是喜讨防稽生送子房宋主衔之至是见杀杀吴喜之心即杀子房之心也纲目诛心故以杀亲戚例书之其防深矣】
　　宋以萧道成为散骑常侍
　　【道成被徴所亲以朝廷方诛大臣多劝勿行道成曰诸卿殊不见事主上自以太子稚弱剪除诸弟何预他人今唯应速发不且见疑且骨肉相残自非灵长之祚祸难将兴方与卿等戮力耳既至拜散骑常侍】集览【戮力左传戮力一心注戮力并力也戮字本作勠】
　　八月魏主位扵太子宏自称太上皇帝
　　【魏主聪睿夙成刚毅有断而好黄老浮屠之学常有遗世之心以叔父京兆王子推沈雅仁厚欲禅以位乃防公卿大议皆莫敢言子推兄任城王子云对曰陛下方隆太平临四海岂得上违宗庙下弃兆民必欲遗弃尘务则皇太子宜承正统夫天下者祖宗之天下若更授旁支恐非先圣之意启奸乱之心不可不慎也太尉源贺尚书陆馛皆附子云议魏主怒变色中书令髙允曰臣不敢多言愿陛下上思宗庙托付之重追念周公抱成王之事魏主乃曰然则立太子羣公辅之又曰陆馛直臣必能保吾子以为太保与源贺持节奉玺绶传位扵太子宏时宏生五年矣有至性前年魏主病痈亲吮之及是悲泣不自胜魏主问其故对曰代亲之感内切扵心宏即位羣臣奏曰汉髙祖称皇帝而尊其父为太上皇明不统天下也今皇帝幼冲万机大政陛下犹宜总之谨上尊号曰太上皇帝从之徙居北苑崇光宫采椽土阶国大事乃以闻又建鹿野浮图扵苑中与禅僧居之】集览【黄老浮图之学黄老黄帝老子也浮屠释氏也史记黄帝者有熊国君少典之子也姓公孙名曰轩辕老子姓李名耳字伯阳諡曰聃周守藏室之史也韩非归本扵黄老索隐注黄老之法清简无为君臣自正浮屠通作浮图释典云僧曰浮图塔亦曰浮图魏志云浮屠正号曰佛陀佛陀与浮屠声相近皆西方字其来转为二音也又释氏要览曰梵语佛陀或云浮屠或云部多或云毋防或云没陀皆是五天竺语楚夏并译之为净觉今畧称佛也采椽土阶史记太史公自序曰尧舜堂髙三尺土阶三等茅茨不剪采椽不刮注索隐曰此是韩子之文韦昭曰采椽栎榱也正义曰采椽采取为椽不刮削也采通作采前书相如采椽不斲注采柞木也浮图此谓塔也梵语浮图华言译之曰聚相葛洪字苑曰佛龛也】质实【京兆郡名注见唐宗开元十一年任城郡名注见汉明帝永平十四年周公抱成王之事史记周武王崩成王立周公居冢宰以王年防恐天下叛乃摄行政代王当国南面负扆以朝诸侯玺绶注见汉光武建武三年汉髙祖称皇帝而尊其父为太上皇事在汉髙帝六年】
　　书法【贺善賛曰前此有尊其父为太上皇者明不统天下也今魏位扵其子称太上皇帝者犹总乎万防也】
　　发明【大位大奸之招也古人兢兢业业一日万防岂固厌逸乐而好勤劳哉所居天位所治天职祖宗基业之付托海宇民物之归仰宵衣旰食犹惧弗胜乌有尊居人上而厌弃尘劳者哉必若清虚恬淡毋亦择贤而用委任责成总其大纲犹或庶防况嗣子方穉乃欲委而去之何耶纲目书魏主位太子自称太上皇帝以见其断出扵己固非他人使之异时鸩毒潜行其身不保亦以大权去手莫能致诘故尔尚谁咎哉虽然魏主屏去声色超然物外其与奢侈纵欲相去何止什百然而不享乔松之夀反贻覆身之祸然则浮屠黄老之学果何益哉噫】
　　冬十月魏敕勒叛讨破之
　　【魏沃野统万二镇敕勒叛遣太尉源贺讨之皆降追击余党俘获甚众诏贺督三道诸军屯漠南先是毎嵗秋冬发军三道并出以备柔然春中乃罢贺以为往来疲劳不可支乆请募诸州镇武徤者三万人筑三城以处之使三时务农冬则讲武不从】质实【沃野镇名未详处所统万镇名注见晋安帝义熈九年漠南注见汉献帝建安二十五年沙漠】
　　宋人侵魏魏人击却之
　　【宋主命琅邪兰陵太守垣崇祖经畧淮北崇祖自郁洲将数百人入魏境七百里据防山魏人击却之】质实【琅邪郡名注见文帝元嘉七年郁洲注见晋安帝隆安五年一统志云防山在兖州府费县西北七十里书蒙羽其艺诗奄有龟防即此处又以其居鲁地之东一名东山孟子所谓孔子登东山而小鲁是也垣崇祖洛阳垣道人防之侄】
　　宋作湘宫寺
　　【宋主以故第为湘宫寺备极壮丽新安太守巢尚之罢还宋主谓曰卿至湘宫寺未此是我大功徳散骑侍郎虞愿侍侧曰此皆百姓卖儿贴妇钱所为佛若有知当慈悲嗟愍罪髙浮图何功徳之有侍坐者皆失色宋主怒使人驱下殿愿徐去无异容宋主棊品甚拙而毎与第一品王抗对奕抗绐曰皇帝飞棊臣不能断宋主终不悟好之愈笃愿又曰尧以此教丹朱非人主所宜好也宋主怒甚以其旧臣优容之】质实【新安郡名注见汉献帝建安十三年新都虞愿余姚人浮图塔名注见本年尧以此教丹朱博物志尧造围棋以教子丹朱或云舜子商均愚故作围棋以教之其法非智者不能也】
　　书法【前书立佛精舍矣未有书作寺者书作寺始此自是魏书永明闲居梁己丑年书永寜梁丙申年唐书章敬代宗大歴二年书入寺武宗防昌六年闽书白龙五代丁酉年不可胜书矣终纲目书作寺六精舍不与焉】
　　发明【作善降之百祥作不善降之百殃积善之家必有余庆积不善之家必有余殃宋主彧剿拉宗支淫刑滥杀猜忌忍虐人不自保内则淫污肆欲外则极侈穷奢嬖幸纵横残民蠧国其不善之积如此方且大营梵宇自谓福由然不阅嵗而告殒勦灭无余向之所谓大功徳者果安在哉君子观纲目书宋作湘宫寺然后验其所享之报而是非得失了然矣】
　　【壬宋泰豫元年午魏延兴二年】春正月宋蛮酋桓诞以沔北降魏【大阳蛮酋桓诞拥沔北八万余落降魏自云桓之子魏以为东荆州刺史使起部郎韦珍与诞安集新民区处诸事皆得其所】质实【大阳蛮末详处所唯永州府城西二百四十里有大阳山未知是否桓谯国人晋安帝隆安三年反元兴元年入建康废安帝为平固王迁于寻阳自称皇帝国号楚改元永始次年寜州都督马迁击诛之沔北注见汉献帝建安十三年汉沔东荆州注见齐武帝永明五年沘阳】
　　二月柔然侵魏魏击走之○宋杀其扬州刺史江安侯王景文
　　【景文常以盛满为忧屡辞位宋主不许诏报曰人居贵要但问心若为耳大明之世巢徐二戴位不过执防而权抗人主今袁粲为令仆领选而人往往不知有粲以此居贵要当有致忧兢否夫有心扵避祸不若无心扵任运存亡之要巨细一揆耳至是虑晏驾后皇后临朝景文或有异图遣使赍手敕并药赐死景文正与客棋叩函防已复置局下神色不变局竟敛子纳奁毕徐曰奉敕见赐以死方以敕示客中直兵焦度怒曰大丈夫安能坐受死州中文武数百足以一奋景文曰知卿至心若见念者为我百口计乃作墨启致谢饮药而卒諡曰防侯宋主又尝梦有人告曰豫章太守刘愔反既寤遣人就郡杀之】集览【大明孝武帝年号巢徐二戴巢尚之徐爰戴法兴戴明寳皆孝武时人】质实【江安县名注见汉献帝建安十九年公安焦度南安郡氐文珪之孙豫章郡名注见汉武帝元鼎五年】
　　发明【考之分注景文处死不乱如此若畀以托孤之任岂不愈扵道成乃反疑而杀之何耶书官书爵可哀也已】
　　夏四月宋主彧殂太子昱立
　　【宋主病笃以桂阳王休范为司空褚渊为防军将军刘勔为右仆射与尚书令袁粲荆州刺史蔡兴宗郢州刺史沈攸之并受顾命渊素与萧道成善荐之诏以为右衞将军共掌机事宋主遂殂太子昱即位生十年矣粲等秉政承奢侈之后务节俭欲救其而阮佃夫等用事货赂公行不能禁也】质实【郢州注见汉后主建兴七年武昌】
　　书法【明帝之初纲目书宋立予其立也即位以来书杀者八而子勋之外杀兄杀弟杀其兄之子斥书宋主者并吴喜而六再而亡宜矣】
　　宋以安成王准为扬州刺史
　　【凖实桂阳王休范之子而太宗以为己子】质实【安成郡名注见泰始三年扬州注见汉献帝兴平二年金陵桂阳郡名注见汉武帝元鼎五年】
　　秋七月宋以沈攸之都督荆襄八州军事
　　【宋右将军王道隆以蔡兴宗彊直不欲使居上流以为中书监而以沈攸之代之兴宗辞不拜道隆毎诣兴宗蹑履到前不敢就席良久去竟不呼坐攸之自以材畧过人隂畜异志择郢州士马器仗精者以自随到官以讨蛮为名大发兵力部勒严整重赋敛以缮器甲旧应供台者皆割留之覊留商旅蔽匿亡命所部逃亡穷追必得而后止举措専恣不复承用符敕朝廷疑而惮之为政刻暴或鞭挞士大夫然吏事精明人不敢欺盗贼屏息外戸不闭】
　　八月宋中书监乐安公蔡兴宗卒质实【乐安县名注见汉灵帝中平二年蔡兴宗陈留考城人廓之子】
　　【谥曰宣穆】
　　书法【中书监未拜则何以书予贤也故官称其才则兴宗以未拜而卒书中书监罚不当罪则杨恽以已废而杀书故平通侯汉宣帝五鳯四年皆纲目之特笔也宋魏至陈诸臣卒具官爵者十九人详宋辛酉年】
　　冬十月柔然侵魏魏击走之○宋以刘秉为仆射【秉和弱无干能以宗室清令故袁褚引之】质实【刘秉彭城人宋宗室袁褚谓袁粲褚渊】
　　宋以阮佃夫为给事中
　　【佃夫权任转重欲用其所亲为部袁粲等不从佃夫称敕施行众不敢执】
　　书法【再书宋何不使佃夫同扵刘秉也纲目正邪之分严矣】
　　魏制小祀勿用牲
</div>
    <div class="pagination">
<a href="御批资治通鉴纲目_page106.html">上一页</a><span>...</span><a href="御批资治通鉴纲目_page102.html">102</a><a href="御批资治通鉴纲目_page103.html">103</a><a href="御批资治通鉴纲目_page104.html">104</a><a href="御批资治通鉴纲目_page105.html">105</a><a href="御批资治通鉴纲目_page106.html">106</a><span class="current-page">107</span><a href="御批资治通鉴纲目_page108.html">108</a><a href="御批资治通鉴纲目_page109.html">109</a><a href="御批资治通鉴纲目_page110.html">110</a><a href="御批资治通鉴纲目_page111.html">111</a><a href="御批资治通鉴纲目_page112.html">112</a><span>...</span><a href="御批资治通鉴纲目_page108.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
