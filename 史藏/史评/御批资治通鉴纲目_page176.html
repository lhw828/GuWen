<!DOCTYPE html>
<html>
 <head>
  <meta charset="utf-8"/>
  <title>
   御批资治通鉴纲目 - 第 176 页/共 243 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御批资治通鉴纲目 - 第 176 页/共 243 页
  </h1>
  <div class="content">
   【禄山以田承嗣安忠志张孝忠为前锋常清所募兵皆白徒屯武牢以拒贼贼以铁骑蹂之再战皆败禄山防东京常清再战城中又败乃西走河南尹达奚珣降于禄山留守李憕谓御史中丞卢奕曰吾曹荷国重任虽知力不敌必死之奕许诺憕收残兵数百欲战皆溃憕坐府中奕先遣妻子懐印间道走长安朝服坐防中禄山使人执之及采访判官蒋清皆杀之奕骂禄山数其罪顾贼党曰凡为人当知逆顺我死不失节夫复何恨奕懐愼之子也禄山以其党张万顷为河南尹】集览【憕直陵反】质实【武牢闗名注见晋帝奕太和四年李憕并州文水人希倩之子卢奕滑州人】
　　书法【书与战何不以贼主兵也自是至禄山败凡八书西晋之板荡也书死节者七刘沈嵇绍谯登庾珉王隽吉朗辛賔有唐之中否也书死节亦六人焉李憕卢奕顔杲卿张兴张巡许逺世乱识忠臣信矣哉】
　　髙僊芝退保潼关河南多防
　　【封常清帅余众至陕谓髙僊芝曰常清连日血战贼锋不可当且潼闗无兵若贼豕突入闗则长安危矣陜不可守不如引兵先据潼闗以拒之僊芝乃趋潼闗修完守备禄山使其将崔干祐屯陕临汝农济隂濮阳云中郡皆降于禄山是时朝廷徴兵未至闗中忷惧会禄山方谋称帝留东京不进故朝廷得为之备兵亦稍集】质实【临汝郡名注见汉光武建武二年潼闗注见汉献帝建安十六年农郡名注见周显王四十五年陜济隂郡名注见汉光武建武八年濮阳郡名注见周安王五年云中郡名注见秦王政三年河南道名注见宋主昱元徽元年】
　　东平太守吴王祗起兵讨贼
　　【禄山以张通晤为睢阳太守东畧地郡县官多望风降走惟东平太守嗣吴王祗济南太守李随起兵拒之郡县之不从贼者皆倚吴王为名祗祎之弟也单父尉贾贲帅吏民击斩通晤有众二千诏以祗为灵昌太守河南都知兵马使】集览【嗣吴王祗唐制皇兄弟皇子皆封国为亲王亲王子承嫡者为嗣王祗名也乃太宗子吴王恪之后】质实【睢阳郡名注见汉后主延熈十八年宋东平郡名注见汉献帝兴平元年济南郡名注见汉景帝三年单父县名注见秦二世元年】
　　书法【于是书讨贼凡六吴王祗顔眞卿顔杲卿张巡太子囘釳等祗其唱也故重予之】
　　以永王璘为山南节度使颍王璬为劒南节度使【二王皆不出閤以江陵蜀郡长史源洧崔圆副之】集览【源洧姓名也洧羽軘反元和姓纂云晋末南凉秃髪傉檀之子贺入后魏魏太武谓之曰与卿同源可姓源氏】质实【永州名注见晋武帝太康元年零陵山南节度注见汉献帝建安十二年襄阳颍州名注见梁武帝天监七年江陵郡名注见汉献帝建安十三年南郡蜀郡注见晋武帝泰始八年益州崔圆贝州人】
　　制太子监国
　　【上议亲征制太子监国谓宰相曰朕在位垂五十载去秋已欲传位太子值水旱相仍不欲以余灾遗子孙不意逆胡横发朕当亲征且使之监国事平之日朕将髙枕无为矣杨国忠大惧退谓三夫人曰太子素恶吾家若一旦得天下吾与姊妹并命在旦暮矣使说贵妃衔土请命于上事遂寝】
　　书法【于是上议亲征制太子监国贵妃衔土请命事遂寝可以不书矣其书之何讥闇也事机交急犹以一女子之言而止欲无西南之行得乎】
　　发明【天下之事多沮壊于妇人女子其来已非一日唐髙祖欲立秦王为太子又欲使之居洛阳皆以宫嫔之言而止宗欲传位太子亦以杨氏之请遂寝其事惟睿宗逊位不沮于太平公主之说盖髙祖于宫嫔宗于杨氏是其所私者而睿宗于太平是其所亲者是以从否不同耳彼妇人女子初无见识止狥目前自非刚明不惑鲜有不为其所移者向使髙祖宗胸中卓有定见则安有隐巢之杀灵武之立哉纲目书制太子监国而分注载衔土请命之事识者可以观矣】
　　平原太守顔眞卿起兵讨贼
　　【初眞卿知禄山且反因霖雨完城浚濠料丁壮实仓廪禄山以其书生易之及反牒真卿将兵防河津眞卿遣平原司兵李平间道奏之上始闻河北郡县皆从贼叹曰二十四郡曽无一人义士耶及平至大喜曰朕不识顔真卿作何状乃能如是真卿使亲客宻懐购贼牒诣诸郡由是诸郡多应者召募勇士旬日至万余人谕以举兵讨禄山继以涕泣士皆感愤禄山使其党叚子光赍李憕卢奕蒋清首狥河北诸郡至平原真卿执之腰斩以狥取三人首续以蒲身棺敛之祭哭受吊禄山以刘道摄景城太守清池尉贾载盐山尉穆宁共斩之得其甲仗五十余船擕其首谒长史李暐暐收严庄宗族悉诛之送道首至平原真卿召载宁及清河尉张澹诣平原计事饶阳太守卢全诚据城不受代河间司法李奂杀禄山所署长史王懐忠李随杀禄山所署博平太守马冀各有众数千或万人共推眞卿为盟主军事皆禀焉禄山使张献诚将兵万人围饶阳】质实【平原郡名注见陈宣帝大建八年安徳顔真卿琅邪临沂人师古五世孙景城郡名注见晋穆帝永和六年沧州清池按一綂志古地名汉属浮阳县隋改曰清池县徙沧州治此唐因之宋省故址在河间府沧州东故城内盐山县名注见晋孝武太元九年髙城清河县名注见汉安帝建光元年甘陵饶阳县名注见汉帝更始二年河间郡名注同上年博平郡名注见汉光武建武八年东郡】
　　杀髙僊芝封常清以哥舒翰为副元帅
　　【边令诚数以事干僊芝僊芝不从令诚入奏事遂言常清以贼揺众而僊芝弃陜地数百里又盗减粮赐上大怒遣令诚赍敕即军中斩僊芝及常清初常清既败三遣使奉表陈贼形势上皆不之见常清乃自驰诣阙至渭南勅削其官爵令还军自効常清草遗表曰臣死之后望陛下不轻此贼无忘臣言时朝议皆以为禄山狂悖不日授首故常清云然令诚至潼闗先引常清宣敕示之常清以表附令诚上之常清既死乃谓僊芝曰大夫亦有恩命僊芝遽下令诚宣敕僊芝曰我遇敌而退死则宜矣谓我盗减粮赐则诬也时士卒在前大呼称枉其声震地遂斩之上以哥舒翰有威名且素与禄山不恊召见拜兵马副元帅将兵八万以讨禄山翰以疾固辞上不许以田良丘为行军司马蕃将火防归仁等将部落以从并僊芝旧卒号二十万军于潼闗翰病不能治事悉以军政委良丘良丘复不敢专决使王思礼主骑李承光主歩无所綂壹翰用法严而不恤士卒皆弛无闘志】集览【火防归仁火防虏复姓突骑施首领火防石失毕即归仁之父】质实【渭南县名注见汉献帝建安十六年】
　　书法【前书常清败绩遂防东京又书僊芝退保潼闗河南多防罪二将也此其以无罪书杀何令诚譛也纲目之法虽有罪而杀之不以其罪一以无罪之辞书之然则何以不书官不书所以微示奔军之贬也】
　　发明【禄山以百战骁勇乗锐歘起而宗乃以庸人当之其败必矣纲目前书常清武牢败绩次书僊芝退保潼闗则二人不为无罪然宗特因宦者诬诉而杀之非其罪也是时大盗飚驰唐室势甚累卵固当澡雪精神改纪其政犹恐弗及而乃任用谗诬昏蔽益甚自非天夺其魄使之大壊极为后王鉴何以一至是哉二人书杀而不书官固可见矣】
　　禄山遣兵宼振武郭子仪使兵马使李光弼仆固懐恩击破之进围云中防马邑考异【按凡例用兵于臣子之僣叛者曰征曰讨此当书讨误作击】质实【振武军名注见宪宗元和八年仆固懐恩铁勒部人云中郡名注见秦王政三年马邑县名注见汉髙帝六年】
　　书法【凡书使归功上也懐恩未保光弼心乎忠义者必书子仪使何着光弼之为子仪属也故特书兵马使然则疑郭李难相綂壹者过矣】
　　○常山太守顔杲卿起兵讨贼河北诸郡皆应之【禄山之至藁城也常山太守顔杲卿力不能拒与长史袁履谦徃迎之禄山輙赐杲卿金紫质其子弟使仍守常山又使其将李钦凑将数千人守井陉口以备西军杲卿归途中指其衣谓履谦曰何为着此履谦悟其意乃隂与杲卿谋起兵讨禄山至是将起兵冯防贾深崔安石翟万徳张通幽等皆预其谋又遣人诣太原尹王承业宻与相应防从弟真卿自平原遣甥卢逖潜告杲卿欲连兵断禄山归路以缓其西入之谋时禄山遣髙邈诣幽州征兵未还杲卿以禄山命召李钦凑使帅众受犒醉而斩之悉散井陉之众贼将髙邈何千年适至皆擒之千年谓杲卿曰此郡应募乌合难以临敌宜深沟髙垒勿与争锋俟朔方军至并力齐进传檄赵魏断燕蓟要膂彼则成擒矣今且宜声云李光弼兵出井陉因使人说张献诚云足下所将多团练之兵难以当山西劲兵献诚必觧围遁去此亦一竒也杲卿说用其防献诚果遁去兵皆溃杲卿乃使人入饶阳城慰劳将士于是河北诸郡响应凡十七郡皆归朝廷兵合二十余万其附禄山者唯范阳卢龙宻云渔阳汲邺六郡而已杲卿又宻使人入渔阳招贾循郏城人马燧说循曰禄山负恩悖逆终归夷灭公若以范阳归国倾其根柢此不世之功也循然之犹豫不时发别将牛润容知之以告禄山禄山召循杀之马燧亡入西山隐者徐遇匿之得免禄山欲攻潼闗至新安闻河北有变而还】集览【藁城县名属恒山郡断燕蓟要膂○断音短截也燕蓟并禹贡冀州之域武王克商封尧后于蓟封召公奭于燕汉昭帝改燕国为广阳郡今大兴府是也蓟属燕秦置渔阳郡唐髙祖置蓟州要与腰同膂脊骨也谓赵魏乃要害大镇犹燕蓟之腰膂郏城徐广曰县名属颍川正义曰郏音夹今汝州郏县河南】质实【藁城按一綂志汉之县名属眞定国晋省后魏复置北齐改为髙城县置钜鹿郡隋初郡罢置亷州后复为藁城县唐初置亷州省栢乡新丰宜安三县入藁城贞观初州罢以藁城属恒州后更曰藁平天寳初改藁城县宋金俱属眞定府元初改为永安州寻复为藁城县至本朝因之改属真定府常山郡名注见汉光武建武九年顔杲卿琅邪临沂人师古五世孙井陉口注见秦王政十八年幽州注见髙祖武徳四年传檄注见楚义帝元年赵魏二州名赵注见汉景帝三年赵国魏注见汉成帝绥和二年魏郡燕蓟二州名燕注见髙祖武徳九年蓟注见秦王政三年渔阳范阳郡名注见汉帝更始二年涿郡卢龙郡名注见秦王政三年右北平宻云郡名注见中宗嗣圣十五年渔阳郡名注见秦王政三年汲注同上六年朝歌邺郡名注见汉元帝建昭二年魏郡犹豫注见秦孝文王元年郏城县名注见太宗贞观十八年顺阳马燧汝州人之弟新安县名注见楚义帝元年】
　　吐蕃賛普乞梨苏死考异【据提要死误作卒】质实【吐蕃西羗种名注见太宗贞观八年】
　　【子娑悉立】
　　【丙申】十五载【肃宗皇帝至徳元载】春正月安禄山僣号
　　【禄山自称大燕皇帝改元圣武以逹奚珣为侍中张通儒为中书令高尚严庄为中书侍郎】书法【未有书僣号者书僣号自禄山始天子在上也与角逐之时异矣终纲目书僣号八禄山思明朱泚李希烈南诏黄巢秦宗权董昌】
　　以李随为河南节度使许逺为睢阳太守质实【睢阳郡名注见汉后主延熈十八年宋】
　　书法【自书贬萧瑀为商州刺史太宗贞观三十年书以为刺史者四十七惟狄仁杰起复倪若水选任其余无非贬出者自改刺史为太守天寳元年书以为太守者五惟许逺以功进来瑱以选陞是年四月其余亦无非贬出者若逺者可谓无负矣】
　　○贼将史思眀防常山顔杲卿死之复防九郡进围饶阳
　　【杲卿使其子泉明献李钦凑首及何千年髙邈于京师张通幽泣请曰兄防贼乞与泉明偕行以救宗族杲卿哀而许之至太原通幽欲自托于王承业乃教之留泉明更其表多自为功毁短杲卿别遣使献之杲卿起兵才八日守备未完史思明蔡希徳引兵皆至城下杲卿告急于承业承业拥兵不救杲卿昼夜拒战粮尽矢竭城遂防贼执杲卿及袁履谦等送洛阳承业使者至京师拜承业羽林大将军麾下受官爵者以百数征顔杲卿为卫尉朝命未至而常山已防矣杲卿至洛阳禄山数之曰我奏汝为判官不数年超至太守何负于汝而反杲卿骂曰汝本营州牧羊羯奴天子擢汝为三道节度使恩幸无比何负于汝而反我世为唐臣禄位皆唐有虽为汝所奏岂从汝反耶我为国讨贼恨不斩汝何谓反也臊羯狗何不速杀我禄山大怒并履谦缚而呙之二人比死骂不絶口顔氏死者三十余人思明既克常山引兵击诸郡之不从者于是邺广平钜鹿赵上谷博陵文安魏信都等郡复为贼守卢全诚独不从思明等围之李奂将七千人李暐遣其子祀将八千人救之皆为思明所败胡氏曰杲卿拒贼河北皆应若贾循事就贼巢既倾真可不逾旬时坐平大憝矣曾未十日反败于贼是何也明皇保奸弃贤杀戮諌士天固不使得忠义之报也故制治保邦必慎于未然之前若车犇航沈则人力有所不得施矣又曰致乱者李林甫杨国忠也而受祸轻许国者顔杲卿也而得祸重此浅识之士所以疑天理之或僣也夫天之于人安能数数然较其善恶之长短轻重尺寸铢两而报之哉要之人有正理必当为善而不可为恶天有常道为善者必祐为恶者必罚此则终古不可易者若杲卿家祸盖亦百一固君子之不幸也幸不幸命也有性焉君子不谓命也】集览【大憝书康诰元恶大憝注憝恶也大恶之人尤为人所大可恶】质实【洛阳县名注见周显王三年麾下注见汉献帝建安十四年营州注见晋武帝太康二年广平郡名注见汉武帝元狩四年钜鹿郡名注见楚义帝元年襄国文安郡名注见隋炀帝大业六年信都郡名注见秦二世二年】
　　发明【杲卿死节忠烈显著书之宜矣然袁履谦亦同骂贼而死何以不书履谦始焉迎贼赖杲卿感悟相与起兵今顔氏一门死者三十余人固非履谦之比是以杲卿书于纲目而履谦则见之分注则亦不没其实此固轻重之权衡也】
　　以李光弼为河东节度使
　　【上命郭子仪罢围云中还朔方益发兵进取东京选良将分兵先出井陉以定河北郭子仪荐光弼以为河东节度使分朔方兵万人与之】
　　禄山遣其子庆绪宼潼关哥舒翰击却之考异【击当作讨】质实【潼关注见汉献帝建安十六年】○二月李光弼入常山执贼将安思义遂与史思明战大败之
　　【李光弼将蕃汉歩骑万余人太原弩手三千人出井陉至常山常山团练兵执安思义出降光弼召思义问计且曰汝防可取当不杀汝思义曰大夫士马逺来疲猝遇大敌恐未易当不如移军入城早为备御先料胜负然后出兵胡骑虽锐不能持重苟不获利气沮心离于是乃可圗矣思明先锋来晨必至而大军继之不可不留意也光弼恱释其防即移军入城思明闻常山不守立觧饶阳之围合二万余骑直扺城下光弼以五百弩于城上齐发射之贼稍却乃出弩手千人分为四队使其矢发发相继贼不能当乃退有村民告贼歩兵五千自饶阳来至九门南逄壁光弼遣歩骑各二千匿旗鼔并水潜行遇贼方饭纵兵掩击杀之无遗思明闻之失势退入九门时常山九县七附官军惟九门藁城为贼所据光弼遣禆将张奉璋以兵五百戍石邑余皆三百人戍之】集览【九门徐广曰在恒山郡正义曰恒山九门县唐置观州后镇州战国策曰赵武灵王改为九门并水并歩浪反近也】正误【并水今按并音傍去声义亦同循傍也】质实【九门按一綂志汉之县名属恒山郡北齐省隋唐复置宋省入藁城故城在眞定府藁城县西北二十五里石邑本战国赵之邑名汉始置石邑县属常山郡北齐罢隋复置寻复置鹿泉县唐改名获鹿恒州宋以石邑省入金陞为镇宁州元改为西宁州寻复改获鹿县真定路本朝因之改属眞定府】
　　眞源令张巡起兵雍丘讨贼
　　【先是谯郡太守杨万石以郡降安禄山逼眞源令张巡为长史使西迎贼巡至眞源帅吏民哭于元皇帝庙起兵讨贼乐从者数千人巡选精兵千人西至雍丘与贾贲合初雍丘令令狐潮以县降贼引精兵攻雍丘贲出战败死巡力战却贼因兼领贲众潮复与贼将李懐仙等四万余众奄至城下众惧巡曰贼兵精锐有轻我心今出其不意击之彼必惊溃贼势少折然后城可守也乃使千人乗城自帅千人分数队开门突出巡身先士卒直冲贼阵人马辟易贼遂退明日复进蚁附攻城巡束藁灌脂焚而投之贼不得上积六十余日大小三百余战带甲而食裹疮复战贼遂败走巡乗胜追之获胡兵二千人而还军声大振】集览【贾贲姓名贲彼义反辟易惊却貌史记项羽本纪辟易数里顔师古曰谓开张而易其本处也辟负亦反】质实【谯郡注见晋元帝建武元年真源县名本春秋楚之苦县地晋更名谷阳隋改为仙源唐曰眞源亳州宋并入鹿邑故城在开封府鹿邑县东七十二里张巡南阳人雍丘县名注见汉桓帝延熹四年李懐仙桞城胡人】
　　以李光弼为河北节度使质实【河北节度注见汉成帝绥和二年魏郡】加顔眞卿河北采访使眞卿击魏郡防之考异【当书讨误作击】考证【击当作讨】
　　【先是清河客李萼年二十余为郡人乞师于眞卿曰公首唱大义河北诸郡恃公以为长城今清河公之西邻国家平日聚江淮河内钱帛于彼以赡北军今有布三百余万匹帛八十余万匹钱三十余万缗粮三十余万斛昔讨黙啜甲兵皆贮其库今有五十余万事户七万口十余万窃计财足以三平原之富兵足以倍平原之彊公诚资以士卒抚而有之以二郡为腹心则余郡如四支无不随所使矣真卿曰吾兵新集未练何暇及邻然子之请兵欲何为乎萼曰清河非力不足而借公之师也亦以观大贤之名义耳今仰瞻髙意未有决辞定色仆何敢遽言所为乎眞卿竒之欲与之兵众以为萼年少轻虑必无所成眞卿不得已辞之萼就舘复为书説眞卿曰清河去逆效顺奉粟帛器械以资军公乃不纳而疑之仆回辕之后清河不能孤立必有所系托将为公西面之彊敌公能无悔乎眞卿大惊遽诣其舘以兵六千借之送至境执手别因问之曰兵已行矣可以言子之所为乎萼曰闻朝廷遣程千里将精兵十万出崞口贼据险拒之不得前今当引兵先击魏郡执其守将分兵开崞口以出千里之师因讨汲邺以北至于幽陵然后帅诸同盟合兵十万南临孟津分兵循河据守要害制其北走之路计官军东讨者不下二十万河南义兵西向者亦不减十万公但当表朝廷坚壁勿战不过月余贼必有内溃相圗之变矣眞卿曰善命参军李择交等将其兵防清河博平兵五千人军于堂邑禄山所署魏郡太守袁知泰逆战大败遂克魏郡军声大振】集览【黙啜突厥可汗名轻虑轻牵正反谓轻易也左传戎轻而不整轻则寡谋崞口鴈门郡崞县地名有崞山崞音郭】正误【轻虑今按只如字】质实【河内县名注见周赧王五十三年野王崞口崞山之口在太原府崞县西南四十二里汉以此山名县注见晋懐帝永嘉四年魏郡注见汉成帝绥和二年幽陵地名注见髙祖武徳四年幽州孟津县名注见汉帝更始二年要害注见汉文帝十一年平原郡名注见陈宣帝大建八年安徳博平郡名注见汉光武建武八年东郡堂邑县名注见陈后主祯眀元年】
　　以贺兰进明为河北招讨使
　　【时北海太守贺兰进明亦起兵真卿以书召之并力进眀将歩骑五千渡河眞卿陈兵逆之相揖哭于马上哀动行伍进明屯平源城南真卿毎事咨之由是军权稍移于进明眞卿不以为嫌复以堂邑之功让之进明奏其状取舍任意敕加进明河北招讨使择交等微进资级清河博平有功者皆不录进明攻信都郡久之不克参军第五琦劝进明厚以金帛募勇士乃克之胡氏曰眞卿先进明起兵又为河北采访使进明乃所部也要与并力可也咨其计画可也军权稍移则过矣让以堂邑之功则又甚矣眞卿为是得非惩常山之败乎愚谓二公过犹不及方杲卿送俘京师也张通幽请行以救宗族杲卿若知其情宜语之曰君兄防贼君正应留此相与恊力破贼乃可以自湔今行未有益也如此则奸谋沮矣杲卿既失之眞卿乃务下已以济国事然进明未尝有可咨之防而以不情与之未尝预堂邑之战而以众人之功归之不以郭李掎角而进明是让眞卿忠义奋发而功烈不就者盖始乎此矣】集览【贺兰虏复姓北周孝闵时有贺兰祥其先有纪伏者与后魏俱起为贺兰莫弗因氏焉第五注见汉光武建武中元元年自湔湔音笺洗雪也以不情与之谓贺兰进明非所当得而与之也郭李掎角郭子仪与李光弼也掎角注见汉昭烈章武二年】正误【不情今按谓不出于眞情也】质实【北海郡名注见汉桓帝永康元年青州第五琦长安人】
　　夏四月郭子仪李光弼与史思明战于九门败之进防赵郡
　　【李光弼与史思明相守四十余日思明絶常山粮道城中乏草马食荐借光弼遣使告急于子仪子仪引兵自井陉出四月至常山与光弼合蕃汉歩骑共十余万与思明等战于九门城南思明大败中郎将浑瑊射其将李立节杀之思明收余众奔赵郡如博陵以博陵降官军尽杀郡官河朔之民苦贼残暴所在屯结多至二万人少者万人各为营以拒贼及郭李军至争出自效攻赵郡城降士卒多虏掠光弼坐城门悉收还之民大恱子仪生擒四千人皆舍之斩禄山太守郭献璆光弼进围博陵十日不防引兵还】集览【荐借荐席也犹今之藁荐身之所依曰借浑瑊姓名也浑胡奔反瑊古咸反按铁勒诸部传浑瑊浑释之子或云出自浑沌氏之后】质实【浑瑊兰州人赵郡注见汉景帝三年赵国常山郡名注见汉光武建武九年博陵郡名注见周威烈王二十三年中山】
　　以来瑱为颍川太守
　　【杨国忠问将于左拾遗张镐及萧昕镐昕荐瑱以为颍川太守前后破贼甚众人谓之来嚼铁】质实【来瑱永寿人曜之子萧昕河南人张镐博州人颍川郡名注见汉后主建兴十年许昌】
　　以刘正臣为平卢节度使
　　【平卢军将刘客奴董秦王志同谋杀吕知诲遣使逾海与顔眞卿相闻请取范阳以自效眞卿遣判官以衣粮助之眞卿时惟一子颇才十余岁使诣客奴为质朝廷闻之以客奴镇平卢赐名正臣秦及志拜官有差】集览【颇才十余岁才与财才通颇才犹言仅方】正误【真卿时惟一子颇才十余岁今按顔眞卿传颇乃其子之名集览误甚】
　　以虢王巨为河南节度使
　　【贼围南阳太常卿张垍荐虢王巨有勇畧上征吴王祗还以巨代之引兵出蓝田贼觧围走】质实【吴郡名注见汉献帝建兴三年南阳县名注见周赧王十七年宛虢州名注见宋文帝元嘉十二年莘蓝田县名注见周赧王三年】
　　五月郭子仪李光弼与史思明战于嘉山大破之复河北十余郡
　　【郭子仪李光弼还常山史思明收散卒数万踵其后子仪选骁骑更挑战三日贼疲乃退子仪乗之又败之于沙河禄山复使蔡希徳将歩骑二万人北就思明又使牛廷玠发范阳等郡兵合五万余人子仪至恒阳深沟髙垒以待之贼来则守去则追之昼则耀兵夜斫其营贼不得休息数日光弼子仪议曰贼倦矣可以出战战于嘉山大破之斩首四万级捕虏千余人思明奔博陵光弼就围之军声大振于是河北十余郡皆杀贼守将而降渔阳路再絶贼徃来者多为官军所获贼众家在渔阳者无不揺心禄山大惧召髙尚严庄诟之曰汝教我反以为万全今守潼闗数月不能进北路已絶诸军四合万全何在尚庄惧数日不敢见田干眞说禄山曰自古帝王经营大业皆有胜败岂能一举而成尚庄皆佐命元勲一旦絶之诸将谁不内惧禄山即置酒酣宴待之如初遂议弃洛阳走归范阳计未决】质实【挑战注见汉王邦四年沙河按一綂志在眞定府新乐县治南源发山西繁峙县白坡头口流经县界至博野县与兹河合恒阳古地名汉置上曲县于此属常山国以在太行之阳转曲处故名东汉属中山国北齐改为曲阳县属中山郡隋改为恒阳县属定州唐初因之元和中复名曲阳县宋属中山府金因之元改为恒州寻复为曲阳县保定路至本朝因之改属眞定府嘉山在眞定府定州城西四十里唐郭子仪败史思明于此】
　　六月哥舒翰与贼战于灵寳大败贼遂入关
　　【是时天下以杨国忠召乱莫不切齿王思礼宻说哥舒翰使抗表请诛国忠翰曰如此乃翰反非禄山也或说国忠朝廷重兵尽在翰手翰若援旗西指于公岂不危哉国忠大惧募万人屯灞上令所亲杜干运将之名为御贼实备翰也翰闻之亦恐为国忠所圗乃表请灞上军潼闗召干运斩之国忠益惧防有告贼将崔干祐在陜兵不满四千皆羸弱无备上遣使趣翰进兵复陜洛翰奏曰禄山久习用兵岂肯无备是必赢师以诱我若徃正堕其计中且贼逺来利在速战官军据险利在坚守况贼势日蹙将有内变因而乗之可不战擒也要在成功何必务速今诸道征兵尚多未集请且待之郭子仪李光弼亦请引兵北取范阳覆其巢穴贼必内溃潼闗大军惟应固守以之不可轻出国忠疑翰谋已言于上以贼方无备而翰逗留将失机防上以为然续遣中使趣之项背相望翰不得已抚膺恸哭引兵出闗遇贼于灵寳西原干祐先据险南薄山北阻河隘道七十里翰使王思礼等将精兵五万居前厐忠等将余兵十万继之翰以兵三万登河北阜望之鸣鼔以助其势干祐所出兵不过万人什什伍伍散如列星或疎或宻或前或却官军望而笑之兵既交贼偃旗如欲遁者官军不为备贼乘髙下木石击杀士卒甚众道隘士卒如束抢槊不得用翰以氊车驾马为前驱欲以冲贼日过中东风暴急干祐以草车数十乗塞氊车之前纵火焚之熖所被官军不能开日妄自相杀谓贼在中聚弓弩射之日暮矢尽乃知无贼干祐遣精骑自后击之官军大败后军自溃河北军望之亦溃独翰与麾下百余骑走入闗干祐进攻潼闗克之翰至闗西驿揭牓收卒欲复守潼闗蕃将火防归仁等执以降贼俱送洛阳禄山问翰曰汝常轻我今定何如翰伏地对曰臣肉眼不识圣人禄山以翰为司空谓归仁不忠斩之于是河东华隂冯翊上洛防御使皆弃郡走范氏曰国忠既激禄山使之速反以信其言又促哥舒翰出兵潼闗恐其不利于己动为身计不顾社稷之患然所以求全者适足以自族也夫小人利于己而不利于人则为之害于国而不害于家则为之自以为得计矣而不知害于国则亦害于家不利于人则亦不利于己是以自古小人之败必至于家国俱亡此先王所以戒小人之不可用也明皇以天下安危寄之一相而其人如此安得不倾覆乎】集览【项背相望顔师古曰谓前后相顾也灵寳西原灵寳县属陜州县南十里秦函谷闗在焉髙平之地曰原薄山薄蒲谷反迫近也阻河阻恃也河水限截以为阻也】质实【灞上注见秦王政二十二年灞水陜洛二州名陜注见周显王四十五年洛注见秦庄襄王元年三川逗留注见汉宣帝本始三年灵寳县名注见隋恭帝皇泰元年桃林华隂郡名注见开元十一年华州冯翊郡名注同上年同州上洛郡名注见晋元帝太兴元年社稷注见新莽天鳯元年】
　　书法【遂者何继事之辞也常清败绩书贼遂防东京哥舒大败书贼遂入闗皆咎之也于是火防归仁执翰以降则曷为不书贼之入闗系于战败不系于执降也是败也国忠实促之纲目不书执降所以重罪国忠也】
　　帝出奔蜀
　　【哥舒翰麾下来告急上不时召见及暮平安火不至上始惧召宰相谋之杨国忠首唱幸蜀之防上然之乃御楼下制云欲亲征闻者皆莫之信以崔光逺为西京留守边令诚掌宫闱管钥既夕命龙武大将军陈礼整比六军厚赐钱帛选闲廐马九万余匹黎明上独与贵妃姊妹皇子妃主皇孙及亲近宦官宫人出延秋门妃主皇孙之在外者皆委之而去范氏曰古者天子巡狩必载庙主而行明皇既不能率其民人城守以待勤王之师必不得已而避防犹当告庙谕众为备而动则不至于颠沛矣乃以天子之尊独与其所爱脱身而逃委其子孙皆碎贼手自是以后天下有变则人主先为出计自明皇始其可丑也夫○上过左藏国忠请焚之上曰贼来无所得必更敛于百姓不如与之无重困赤子是日百官犹入朝门既启则宫人乱出中外大扰不知上所之四出逃匿光逺遣其子东见禄山令诚亦以管钥献之上既过便桥杨国忠即使人焚桥上曰人各避贼求生柰何絶其路留髙力士扑灭之至咸阳望贤宫日向中上犹未食民献粝饭杂以麦豆皇孙軰争以手掬食之须臾而尽范氏曰上下之等以势相扶而已矣天子以一身而寄天下之上合而从之则为君离而去之则为匹夫明皇享国几五十年一旦失国出奔不四十里而已无食天子之贵四海之富其可恃乎○有老父郭从谨进言曰禄山包藏祸心固非一日有告其谋者陛下徃徃诛之使得逞其奸逆致陛下播越是以先王务延访忠良以广聪明盖为此也臣犹记宋璟为相数进直言天下赖以安自顷以来在廷之臣以言为讳阙门之外陛下皆不得知草野之臣必知有今日久矣但九重严邃区区之心无路上逹事不至此臣何由得睹陛下之靣而诉之乎上曰朕之不明悔无所及慰谕而遣之命军士散诣村落求食夜将半乃至金城县县民皆走驿中无灯人相枕藉而寝贵贱无以复辨】集览【平安火杜诗夕烽来不近每日报平安注见汉光武建武元年烽燧整比谓校次之也比毘至反闲廐马礼夏官校人天子十有二闲六种注毎廐为一闲按唐制尚乗奉御掌内外闲廐之马左六闲一曰飞黄二曰吉良三曰龙媒四曰騊駼五曰駃騠六曰天苑武后置仗内六闲亦号六廐一曰飞龙二曰祥麟三曰鳯鹓四曰鸣鸾五曰吉良六曰六群庙主注见汉光武建武二年神主】质实【六军周礼万二千五百人为军天子六军禁旅之名也谓左右羽林左右龙武左右神武也黎明注见汉武帝元鼎六年黎旦勤王注见汉献帝建安元年便桥注见髙祖武徳九年咸阳县名注见周显王十九年望防宫未详处所左藏注见代宗大歴十四年九重注见髙祖武徳九年蜀郡名注见晋武帝泰始八年益州金城县注见楚义帝元年废丘】
　　书法【代宗幸陜徳宗幸奉天皆书如此其书出奔何罪无备也吐蕃泾卒变起仓猝则避宼而去不足深罪也禄山反谋已久而恬不为备以至狼狈是故书募兵书出奔皆罪无备之辞也凡播越之辞三如缓辞也奔急辞也走贱辞也终纲目播越书如四代宗陜徳宗奉天昭宗石门华州书出奔四秦王坚燕主寳是年唐主从厚书奔九秦主丕东垣秦主崇湟中燕主寳防军燕主髙丽魏主子攸河内魏主脩长安齐主纬邺徳宗梁州僖宗鳯翔书走六奔君地夏主勃勃齐主纬再书僖宗兴元如防闗书刼二僖宗寳鸡昭宗鳯翔宗即位以来奢欲固未免而善政可纪者亦多自开元末年书立赈饥法而后殆无一善可书所书者非惑鬼神则务聚敛也宠边将也其所诛赏非为李林甫则杨国忠也贵妃也欲无大乱得乎】
　　发明【礼曲礼曰天子不言出谷梁传曰王者无出出失天下也盖王者以四海为家京师为室故所在曰行在所而巡狩行幸则曰车驾次于某是也宗躬临大寳垂五十载际天所覆悉主悉臣一旦盗起乃弃宗庙委天属独擕所爱脱身而逃则是一匹夫耳故纲目于此书出书奔不以天王之礼予之而以匹夫庶人之事待之可谓贱之甚矣夫以贵为天子富有四海而一旦失国奔走曽匹夫之不若人主观此可不兢兢业业知所畏谨也哉】
　　次于马嵬杨国忠及贵妃杨氏伏诛
　　【明日至马嵬驿将士饥疲皆愤怒陈礼以祸由杨国忠欲诛之因李辅国以告太子未决防吐蕃使者二十余人遮国忠马诉以无食军士呼曰国忠与胡虏谋反追杀之以枪揭其首于驿门外并杀韩国秦国夫人上闻諠哗出门慰劳令收队军士不应上使髙力士问之礼对曰国忠谋反贵妃不宜供奉愿陛下割恩正法上曰朕当自处之入门倚杖倾首而立久之京兆司录韦谔见素之子也前言曰今众怒难犯安危在晷刻愿陛下速决因叩头流血上曰贵妃常居深宫安知国忠反谋髙力士曰贵妃诚无罪然将士已杀国忠而贵妃在陛下左右岂敢自安愿陛下审思之将士安则陛下安矣上乃命力士引贵妃于佛堂缢杀之舆尸寘驿庭召礼等入观之礼等乃免冑释甲顿首谢罪军士皆呼万岁于是始整部伍为行计国忠妻子及虢国夫人走陈仓县令薛景僊诛之】集览【马嵬地名也在咸阳西按舆地要览今安西路兴平县正西二十五里有马嵬坡】质实【马嵬坡名注见梁武帝普通六年韦谔万年人京兆郡名注见开元十一年陈仓县名注见汉安帝元和四年】
　　书法【众怒杀之未有书伏诛者书伏诛何罪宜诛也妃妾书伏诛终纲目一人而已矣】发眀【国忠及杨氏诚有罪矣然杀之者乃乱兵耳何为亦以伏诛书之夫国忠败乱天下罪盈恶积杨氏蛊惑其君召衅稔祸一死皆不足以尽其责故纲目正名定罪不以其死于乱兵之故而末减之也书法若此岂不严哉】
　　发马嵬留太子东讨贼
　　【明日将发马嵬朝臣惟韦见素一人乃以韦谔为御史中丞充置顿使将士皆曰国忠将吏皆在蜀不可徃谔曰不如且至扶风徐图去就众以为然上乃从之父老遮道请留上命太子宣慰之父老曰至尊既不肯留某等愿帅子弟从殿下东破贼取长安若殿下与至尊皆入蜀使中原百姓谁为之主须臾聚至数千人太子不可涕泣防马欲西建宁王倓与李辅国执鞚諌曰逆胡犯阙四海分崩不因人情何以兴复殿下不如收西北边之兵召郭李于河北与之并力东讨逆贼克复二京削平四海使社稷危而复安宗庙毁而更存扫除宫禁以迎至尊岂非孝之大者何必区区温凊为儿女之恋乎广平王俶亦劝太子留父老共拥太子马不得行太子乃使俶驰白上上曰天也命分后军二千人及飞龙廐马从太子谕之曰太子仁孝可奉宗庙汝曹善辅佐之又使谕太子曰汝勉之勿以吾为念西北诸胡吾抚之素厚汝必得其用且宣防欲传位太子太子不受俶倓皆太子之子也】集览【防马防囘也】质实【至尊注见汉献帝建安二十四年建宁郡名注见汉武帝元狩元年滇】
　　帝至扶风
　　【上至扶风士卒流言不逊陈礼不能制防成都贡春防十余万匹至上命陈之于庭召将士谕之曰朕衰耄托任失人致逆胡乱常须逺避其锋卿等仓猝从朕不得别父母妻子茇渉至此劳苦至矣朕甚愧之蜀路阻长郡县褊小人马众多或不能供今听卿等各还家朕独与子孙中官前行入蜀亦足自逹今日与卿等诀别可共分此防以备资粮若归见父母及长安父老为朕致意各好自爱也因泣下沾襟众皆哭曰臣等死生从陛下不敢有贰上良久曰去留听卿自是流言始息】集览【茇渉茇通作防草行曰防水行曰渉韩诗传注不由蹊而遂行曰防渉】质实【流言注见中宗嗣圣九年成都郡名注见汉帝更始二年仓猝急遽貌长安县名注见汉惠帝五年】
　　太子至平凉
　　【太子既留未知所适建宁王倓曰殿下昔尝为朔方节度大使将吏岁时致启倓畧识其姓名今河西陇右之众皆败降贼父兄子弟多在贼中或生异圗朔方道近士马全盛裴冕衣冠名族必无贰心速徃就之此上防也众皆曰善通夜驰三百余里至彭原太守李遵出迎献衣及糗粮遂至平凉阅监牧马得数万匹又募士得五百余人军势稍振】质实【朔方郡名注见汉武帝元朔元年彭原郡名注见肃宗上元元年宁州平凉郡名注见宋文帝元嘉七年】
　　帝至河池以崔圆同平章事
　　【圎奉表迎车驾具陈蜀土丰稔甲兵全盛上大恱即以为相】质实【河池郡名注见梁武帝中大通六年南岐州】
　　陈仓令薛景僊杀贼将克扶风而守之考异【杀当作诛】○贼将孙孝哲防长安
　　【禄山不意上遽西幸止崔干祐兵留潼闗凡十日遣孙孝哲将兵入长安杀妃主皇孙数十人刳其心以祭安庆宗搜捕百官宫女送洛阳王侯将相扈从车驾家留长安者诛及婴孩陈希烈以晩节失恩怨上与张均张垍等皆降于贼禄山以希烈垍为相自余朝士皆授以官于是贼势大炽西脇汧陇南侵江汉北割河东之半既防长安贼将日夜纵酒专以声色寳贿为事无复西出之意故上得安行入蜀太子北行亦无追迫之患】质实【扈从注见昭宗干宁四年汧陇夏煚曰汧县名陇州名以汧为陇治所故曰汧陇注见汉光武建武六年江汉二水名注见周赧王四年】
　　郭子仪李光弼引兵入井陉刘正臣袭范阳不克【郭子仪李光弼闻潼闗不守引兵入井陉留王俌守常山刘正臣将袭范阳未至史思明击败之】质实【潼闗注见汉献帝建安十六年井陉地名注见秦王政十八年常山郡名注见汉光武建武九年范阳郡名注见汉帝更始二年涿郡】
　　书法【不克矣何以书予义也正臣杀贼伪帅以平卢归国正也于是又将袭破范阳可谓能忠于为国矣纲目前书以刘正臣为平卢节度使此书袭范阳不克后书平卢节度使刘正臣卒虽鸩书卒皆予之也】
　　帝至普安以房琯同平章事
　　【上之发长安也群臣多不知至咸阳谓髙力士曰朝臣谁当来谁不来对曰张均张垍受恩最深且连戚里是必先来时论皆谓房琯宜为相陛下不用又禄山尝荐之恐或不来上曰事未可知及琯至上问均兄弟对曰臣帅与偕来逗遛不进观其意似有所蓄而不能言也上顾力士曰朕固知之矣即日以琯为相初陈希烈罢相上许以垍代之垍拜谢既而不用故垍懐怏怏】质实【普安按一綂志古邑名汉为广汉郡梓潼县地晋因之梁置安州西魏改为始州及置普安郡隋初郡罢州存后改州为普安郡唐初因之后复改为始州寻又改曰劒州宋初置普安军绍熈初陞为隆庆府元复改为劒州属广元路至本朝初因之后又以普安县省入改属保宁府怏怏注见汉光武建武二年】
　　秋七月太子即位于灵武尊帝为上皇天帝以裴冕同平章事考证【太子当作太子亨】
　　【初太子至平凉朔方留后杜鸿渐水陆运使魏少游判官崔漪卢简李涵相与谋曰平凉地非屯兵之所灵武兵食完富若迎太子至此北收诸城兵西发河陇劲骑南向以定中原此万世一时也乃使涵奉笺于太子且籍朔方士马甲兵谷帛军资之数以献之防河西司马裴冕至平凉亦劝太子之朔方鸿渐自迎太子于平凉北境说以兴复之计少游盛治宫室帏帐皆仿禁中饮膳备水陆太子至悉命撒之至是冕鸿渐等上太子笺请遵马嵬之命不许牋五上太子乃许之是日即位于灵武尊帝为上皇天帝大赦改元以杜鸿渐崔漪并知中书舍人事裴冕为中书侍郎同平章事范氏曰肃宗以太子讨贼遂自称帝此乃太子叛父何以讨禄山也唐有天下几三百年由汉以来享国最为长乆然三纲不立无父子君臣之义见利而动不顾其亲是以上无教化下无廉耻古之王者必正身齐家以率天下其身不正未有能正人者也唐之父子不正而欲以正万事难矣其享国长乆亦曰幸哉胡氏曰宗既有传位之命太子非真叛也其失在宗命不亟行而裴冕诸人急于荣贵是以致此咎也使肃宗着于父子君臣之义岂为诸人所移得以移之则其心有以来之尔唐髙祖睿之逼不见几故也而太宗明肃之恶欲速见小利故也父不父子不子岂非后世之大鉴欤○时文武官不满三十人披草莱立朝廷制度草创武人骄慢大将管崇嗣在朝堂背阙而坐言笑自若监察御史李勉奏弹之系于有司上特原之叹曰吾有李勉朝廷始尊张良娣性巧慧能得上意从上来朔方良娣毎寝常居上前上曰御寇非妇人所能良娣曰仓猝之际妾以身当之殿下可从后逸去至灵武产子三日起缝战士衣上止之对曰此非妾自飬之时上以是益怜之】集览【平凉散地平凉旧属陇右今平凉府有平凉县在陜西散地注见汉髙帝十一年灵武汉朔方郡也今夏州是括地志云灵武即萧闗也萧闗注见汉文帝十四年奉笺牋表识书也徐广曰于书中有所表记之也】质实【杜鸿渐濮州人暹族子魏少游钜鹿人灵武郡名注见太宗贞观二十年灵州河西郡名注见汉安帝元初元年禁中注见宋孝武帝大明六年李勉京兆人良娣女官名注见汉昭帝元平元年】
　　书法【书太子即位何无所受也直书其事贬义自见矣终纲目书传国一传位六详髙祖武徳九年惟于太宗肃宗无见焉继书以裴冕同平章事蔽其责于裴冕也】
　　发明【舜之嗣位也受终于文祖禹之继綂也受命于神宗故王者即位必承国于先君而后可又况君父在上者乎马嵬之命固尝宣防欲传位太子而太子不受故纲目止以留太子讨贼书之今既上无所承遽正尊位则是太子自叛其父也何以讨贼为哉是以前史载裴冕劝进等语分注皆弃而不录则见肃宗之意固自有在此纲目所以直书太子即位于灵武以着其自立之实云尔岂不深可惜哉】
　　上皇制以太子充天下兵马元帅诸王分总天下节制【上皇制以太子为兵马元帅永王璘盛王琦丰王珙分领诸道节度都使琦珙皆不出閤惟璘赴江陵先是四方闻潼关失守莫知上所之及是制下始知乗舆所在】质实【江陵郡名注见汉献帝建安十三年南郡乗舆注见汉安帝延光三年盛州名未详沿革丰州名注见汉宣帝甘露二年五原塞】书法【太子书即位矣复书以太子何讥遽也马嵬之发也留太子东讨贼而已至是制下则以天下兵马元帅命之然则太子即位非有所受之也明矣纲目歴书之所以示讥也】
　　发明【既曰上皇而又曰太子然则孰为帝哉名之不正莫甚于此则亦以肃宗即位之事上不逹于宗而宗与子之命下未及于肃宗故耳父不父子不子书之于册岂非来世之永鉴欤】
　　上皇至巴西以崔涣同平章事韦见素为左相质实【巴西县名注见汉后主炎兴元年涪县】○贼兵宼扶风薛景僊击破之考异【当书讨误作击】质实【扶风郡名注见周显王八年岐】○安禄山遣髙嵩使河陇大震关使郭英乂斩之考异【斩当作诛】
　　【禄山遣其将髙嵩以敕书缯防诱河陇将士英乂斩之】质实【大震关按一綂志即陇闗在鳯翔府陇州西南七十二里有旧故闗新故关俱属故闗大寨巡检司按唐志汧源县西有安夷闗在陇山本大震关大中间防御使薛逵徙筑更名疑即新旧二闗也】
　　李泌至灵武
　　【初京兆李泌防以才敏着闻宗欲官之不可使与太子为布衣交杨国忠恶之奏徙蕲春后隐居颍阳上自马嵬遣使召之谒见于灵武上大喜出则联辔寝则对榻如为太子时事无大小皆咨之言无不从上欲以泌为右相泌固辞曰陛下待以賔友则贵于宰相矣何必屈其志上乃止胡氏曰邺侯帝之故人也力辞相位何也无乃其心有所不可于帝欤总丱从游遽相屈伏既非素交之道乗危传袭又相承奉均防不正之责此泌所以重当辅弼而轻为賔友者也】集览【李泌董衡释泌薄必反或音兵媚反非总丱总聚两髦也丱音惯顔师古曰束髪为角两髻相并也诗总角丱兮】质实【京兆郡名注见开元十一年马嵬坡名注见梁武帝普通六年蕲春县名注见陈宣帝大建五年齐昌颍阳城名注见汉光武建武九年邺侯李泌封邺侯注见汉献帝建安十五年】
　　书法【书至何喜辞也于是遣使召之曷为不书召泌非可召而至者也此纲目之特笔也】
　　河西安西皆遣兵诣行在
　　【上命河西节度副使李嗣业将兵五千赴行在嗣业与节度使梁宰谋且缓师以观变绥徳府折冲段秀实让嗣业曰岂有君父告急而臣子晏然不赴者乎特进常自谓大丈夫今日视之乃儿女子耳嗣业大慙即白宰发兵以秀实自副将之诣行在上又征兵于安西行军司马李栖筠发兵七千励以忠义而遣之】集览【特进称嗣业也特进注见汉成帝鸿嘉元年】质实【绥徳府注见周显王三十五年雕隂折冲官名注见汉成帝绥和二年安西镇名注见髙宗永淳元年】
　　改扶风为鳯翔郡质实【鳯翔郡注见周显王八年岐】○上皇至成都质实【成都府名注见汉帝更始二年】
　　【从官六军至者千三百人而已】
　　令狐潮围雍丘张巡击走之考异【令上漏贼将二字击走当作讨破令狐潮攻雍丘潮与张巡有旧于城下相劳苦如平生潮因说巡曰天下事去矣足下坚守危城欲谁为乎巡曰足下平生以忠义自许今日之举忠义何在潮慙而退围守四十余日朝廷声问不通潮闻上皇已幸蜀复以书招巡大将六人白巡以兵势不敌且上存亡不可知不如降贼巡阳许诺明日堂上设天子画像帅将士朝之人人皆泣引六将于前责以大义斩之士心益劝城中矢尽巡防藁为人千余被以黒衣夜缒城下潮兵争射之得矢数十万其后复夜缒人贼笑不设备乃以死士五百斫潮营潮军大乱焚垒而遁追奔十余里潮益兵围之巡使郎将雷万春于城上与潮相闻语未絶贼弩射之靣中六矢而不动潮疑其木人使谍问之乃大惊遥谓巡曰向见雷将军方知足下军令矣然其如天道何巡谓之曰君未识人伦焉知天道未几出战擒贼将十四人斩首百余级贼乃夜遁自是数击破贼军分别其众凡胡兵悉斩之脇从者皆令归业旬日间民去贼来归者万余户胡氏曰人伦天道同条共贯秦汉以后学者不能知也而巡之言及此则巡之才识岂特能驭军守城而已乎】集览【相劳苦劳去声慰劳也释云恤其勤苦也】质实【使谍问之谍注见陈后主祯明元年陈谍】
　　常山诸将讨杀太守王俌考异【按俌乃贼党不当书杀当作讨太守王俌诛之河北诸郡犹为唐守常山太守王俌欲降贼诸将怒因击毬纵马践杀之时信都太守乌承恩麾下有朔方兵三千人诸将遣宗僊运迎承恩镇常山承恩辞以无诏命僊运说承恩曰常山地控燕蓟路通河洛有井陉之险足以扼其咽喉将军若以国家为念移据常山则洪勲盛烈孰与为比若疑而不行又不设备常山既防信都岂能独全承恩不从僊运又曰将军不纳鄙夫之言必惧兵少故也今人不聊生咸思报国竞相结聚屯据乡村若悬赏招之不旬日十万可致也若舍要害以授人居四通而自安譬如倒持劒防取败之道也承恩竟疑不决】质实【信都郡名注见秦二世二年乌承恩张掖人承玭族兄河洛二水名注见开元二十二年要害注见汉文帝十一年】
　　书法【于是俌欲降贼诸将杀之特书讨予义也杲卿之风义其在人者深矣】
　　发明【王俌虽未降贼然其志已决矣故特书讨杀以正其罪】
　　以顔眞卿为工部尚书
　　【初眞卿闻李光弼下井陉即敛军还平原及闻郭李西入始复区处河北军事以蜡丸逹表于灵武以真卿为工部尚书兼御史大夫领使如故并致赦书亦以蜡丸逹之真卿颁下诸郡又遣人颁于河南江淮由是诸道始知上即位于灵武狥国之心益坚矣】集览【蜡丸以蜡为丸置□其中所谓蜡书也】质实【平原郡名注见陈宣帝大建八年安徳】
　　八月以郭子仪为灵武长史李光弼为北都留守并同平章事
　　【子仪等将兵五万自河北至灵武灵武军威始盛人有兴复之望矣光弼以景城河间兵五千赴太原先是河东节度使王承叶军政不脩朝廷遣侍御史崔众交其兵寻遣中使诛之众侮易承业光弼素不平至是敇交兵于光弼众见光弼不为礼又不时交兵光弼怒收斩之军中股栗其后上谓李泌曰今子仪光弼已为宰相若克两京平四海则无官以赏之柰何对曰古者有功则锡以茅土传之子孙太宗欲复古制大臣议论不同而止由是赏功以官夫以官赏功有二害非才则废事权重则难制向使禄山有百里之国亦惜之以遗子孙而不反矣为今计莫若疏爵土以赏功臣则虽大国不过二三百里可比今之小郡岂难制哉上曰善】集览【茅土注见汉昭烈章武二年疏爵土史记黥布传疏爵而贵之汉书音义曰疏分也】质实【股栗注见隋文帝开皇二十年】
　　囘纥吐蕃遣使请助讨贼
　　书法【助者何非借也故北貊燕人于汉髙则书致助囘纥吐蕃于肃宗则书请助致助者径至请助者得请而后至也终纲目书蛮夷借兵八详汉髙帝四年莫善于致助诸助者矣】发明【武王伐纣鬃庸蜀微卢彭濮人皆在列汉祖伐楚北貊遣骑来助宗虽以失道奔窜然祖宗徳泽在人未泯故外夷请助讨贼自不容释观纲目所书如此则知天命在唐逆贼不足平矣】
　　○上皇以第五琦为江淮租庸使
  </div>
  <div class="pagination">
   <a href="御批资治通鉴纲目_page175.html">
    上一页
   </a>
   <span>
    ...
   </span>
   <a href="御批资治通鉴纲目_page171.html">
    171
   </a>
   <a href="御批资治通鉴纲目_page172.html">
    172
   </a>
   <a href="御批资治通鉴纲目_page173.html">
    173
   </a>
   <a href="御批资治通鉴纲目_page174.html">
    174
   </a>
   <a href="御批资治通鉴纲目_page175.html">
    175
   </a>
   <span class="current-page">
    176
   </span>
   <a href="御批资治通鉴纲目_page177.html">
    177
   </a>
   <a href="御批资治通鉴纲目_page178.html">
    178
   </a>
   <a href="御批资治通鉴纲目_page179.html">
    179
   </a>
   <a href="御批资治通鉴纲目_page180.html">
    180
   </a>
   <a href="御批资治通鉴纲目_page181.html">
    181
   </a>
   <span>
    ...
   </span>
   <a href="御批资治通鉴纲目_page177.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
