<!DOCTYPE html>
<html>
 <head>
  <meta charset="utf-8"/>
  <title>
   御批资治通鉴纲目 - 第 30 页/共 243 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御批资治通鉴纲目 - 第 30 页/共 243 页
  </h1>
  <div class="content">
   御批资治通鉴纲目卷五下
&lt;史部,史评类,御批资治通鉴纲目&gt;
　　钦定四库全书
　　御批资治通鉴纲目卷六
　　【起庚申汉宣帝神爵元年尽庚子汉成帝阳朔四年】凡四十一年
　　【庚申】神爵元年春正月帝如泉郊泰畤三月如河东祠后土遣谏大夫王襃求金马碧鸡之神质实【后土庙注见武帝元鼎四年】
　　【上颇修武帝故事谨斋祀之礼以方士言増置神祠闻益州有金马碧鸡之神遣襃持节求之初上闻襃有俊才召见使爲圣主得贤臣颂其辞曰夫贤者国家之器用也所任贤则趍舍省而功施普器用利则用力少而就効众故工人之用钝器也劳筋苦骨终日矻矻及至巧冶铸干将使离娄督绳公输削墨虽崇台五层延袤百丈而不溷者工用相得也庸人之御驽马亦伤吻敝防而不进及王良执靶韩哀附舆周流八极万里一息人马相得也服絺绤之凉者不苦盛暑之鬰燠袭貂狐之煗者不忧至寒之凄怆何则冇其具者易其备贤人君子亦圣王所以易海内也故君人者勤于求贤而逸于得人人臣亦然昔贤者之未遭遇也图事揆防则君不用其谋陈见悃诚则上不然其信进仕不得施效斥逐又非其愆及其遇明君也运筹合上意谏诤卽见听进退得关其忠任职得行其术故世必冇圣知之君而后冇贤明之臣故虎啸而风烈龙兴而致云蟋蟀竢秋唫蜉蝤出以阴明明在朝穆穆布列聚精会神相得益彰故圣主必待贤臣而功业俊士必竢明主以显其徳上下俱欲驩然交欣千载一合论说无疑翼乎如鸿毛】
　　【遇顺风沛乎如巨鱼纵大壑化溢四表横被无穷休征自至寿考无疆何必偃仰屈伸若彭祖呴嘘呼吸如乔松然絶俗离世哉上颇好神故襃对及之后京兆尹张敞亦劝上斥远方士游心帝王之术由是悉罢尚方待诏】集览【神爵元年前年神爵集长乐宫今故改元神爵神爵大如鹑爵色有五采金马碧鸡之神顔师古曰金形如马碧形似鸡其神祠在益州金马坊杜甫诗时出碧鸡坊西郊向草堂干将注见唐宗天宝六载离娄古之明目者公输子名班鲁之巧人也王良执靶靶辔也王良即邮无恤又曰邮良春秋晋之善御者注见陈宣帝大建五年王良之用辔韩哀附舆文选注韩哀亦古之善御者附以辅其车舆未详根据尚当考之八极淮南子曰八纮之外有八极东北曰工山之极东曰东极之山东南曰皮母之极南曰南极之山西南曰编驹之极西曰西极之山西北曰不周之极北曰北极之山絺绤葛布也精曰絺粗曰绤貂狐貂防属而大黄黒色出于零以皮为裘故曰貂裘狐妖兽记玉藻篇君衣狐白裘谓集狐腋之白毛爲裘羙而难得者太史公曰千金之裘非一狐之腋蟋蟀竢秋唫喩贤人待明君而仕也诗传曰蟋蟀似蝗而小一名促织九月在堂故曰竢秋唫蜉蝤出以隂蝤通作蝣诗传曰蜉蝣似蛣蜣尔雅翼云蜉蝣出有时故曰出以阴休征羙行之验也书洪范曰休征肃时而若乂时阳若哲时燠若谋时寒若圣时风若彭祖姓籛名铿尧舜时人至殷商之时已七百余岁王以为大夫称疾不与政乔松注见昭帝元平元年】质实【益州注见后主建兴三年王襃蜀人】
　　书法【书遣谏大夫何病帝也虽病帝也亦病襃也帝遣之则于襃乎何病以方士言増置神祠帝之惑也而諌大夫何职焉不能谏则亦已矣而又为之持节求之以是为不职故病之也然则赵使蔺相如非事则削其官此则曷为以諌大夫书书諌大夫所以见遣者行者之胥失也自帝立此祠至建始二年而一罢永始三年而后复并成帝世主之卓然不惑者鲜矣】
　　发明【祠祀神僊武帝之过举也孝宣中兴胡为踵而行之然郊泰畤祠后土犹有可诿者至遣谏大夫而求金马碧鸡之神则求非所求失尤甚矣故显书以讥之】
　　諌大夫王吉谢病归
　　【上颇脩饰宫室车服外戚许史王氏贵宠諌大夫王吉上疏曰陛下惟思世务将兴太平诏书毎下民欣然若更生臣伏思之可谓至恩未可谓本务也欲治之主不世出公卿幸得遭遇其时言听諌从然未有建万世之长防举明主于三代之隆也其务在于期会簿书断狱听讼而已此非太平之基也臣闻宣徳流化必自近始朝延不备难以言治左右不正难以化远民者弱而不可胜愚而不可欺也圣主独行于宫得则天下称诵之失则天下咸言之故宜谨选左右审择所使左右所以正身所使所以宣徳此其本也安上治民莫善于礼故王者未制礼之时引先王礼宜于今者而用之愿陛下述旧礼明王制敺一世之民跻之仁寿之域则俗何以不若成康夀何以不若髙宗窃见世俗聘妻送女无节贫人不及故不举子又汉家列矦尚公主诸矦则国人承翁主使男事女夫屈于妇逆隂阳之位故多女乱古者衣服车马贵贱有章今上下僭差人人自制是以贪财诛利不畏死亡舜汤不用三公九卿之世而举臯陶伊尹今使俗吏得任子弟率多骄骜不通古今无益于民宜明选求贤除任子之令外家及故人可厚以财不宜居位去角抵减乐府省尚方明示天下以俭古者工不造雕琢商不通侈靡非工商独贤政教使之然也上以其言为迂阔吉遂谢病归】集览【期防簿书期会犹言程限簿书及簿籍文书俗何以不若成康史记周纪成康之际俗有士君子之行天下安宁刑措四十余年不用寿何以不若髙宗通鉴外纪武丁殷之贤王也号为髙宗在位五十有九年而崩注不具寿年俗吏得任子弟任保也以父兄保任为官也不能自防于流俗故云俗吏】正误【俗吏得任子弟今按保任之任平声任子弟之任去声用之也以父兄为官而任用其子弟也】质实【一统志云王吉琅琊臯虞人】
　　书法【以病免实也谢病归托也书諌大夫谢病归病帝也纲目书谢病归一而已宣帝之世书諌大夫三夏矦胜王褒王一非所使一谢病归当时之设是官也亦具文矣】
　　发明【谢病固有之矣然以谏大夫而去国则人主好言之意为可知前书遣諌大夫求碧鸡之神已失其职此书諌大夫谢病归则其为中兴之累多矣】
　　先零杨玉叛夏四月遣后将军赵充国将兵击之【义渠安国至羌中召先零诸豪尤桀者斩之纵兵击斩千余级于是羌矦杨玉等怨怒背畔攻城邑杀长吏安国失亡车重兵噐甚众引还以闻赵充国年七十余上老之使丙吉问谁可将者对曰无逾于老臣者矣上问度当用几人充国曰百闻不如一见兵难隃度臣愿驰至金城图上方畧羌戎小夷逆天背畔灭亡不乆愿陛下以属老臣勿以为忧上笑曰诺大发兵遣充国将之以击西羌】集览【车重重亦车也所以装载者隃度腧与遥同度计料也】质实【先零西羌种名注见元康四年金城郡名注见武帝元狩二年】
　　六月有星孛于东方○秋七月充国引兵击叛羌叛羌多降诏复遣将军辛武贤等将兵击之寻诏罢兵畱充国屯田湟中
　　【六月赵充国至金城须兵满万欲度河恐为虏所遮夜遣三校衔枚先度营陈毕乃尽度虏数百来出入军傍充国曰吾士马倦不可驰逐而此皆骁又恐其为诱兵也击虏以殄灭为期小利不足贪令军勿击遣候四望陿中无虏乃引兵进召诸校谓曰吾知羌虏不能为兵矣使虏发数千人守杜四望陿中兵岂得入哉充国常以逺斥候为务行必为战备止必坚营壁尤能持重爱士卒先计而后战西至部都尉府日飨军士士皆欲为用虏数挑战充国坚守初防开豪靡富儿使弟雕库来告都尉曰先零欲反后数日果反都尉卽畱雕库为质充国以为无罪遣归告种豪大兵诛冇罪者明白自别毋取并灭能相捕斩除罪赐钱有差充国欲以威信招降防开及刼畧者解散虏谋徼其疲剧乃击之时内郡兵屯边者合六万人矣酒泉太守辛武贤奏言以七月上旬赍三十日粮分兵出击防开夺其畜产虏其妻子冬复击之虏必震坏天子下其书充国以为一马自负三日食为米二斛四斗麦八斛又有衣装兵噐难以追逐虏必商军进退稍引去逐水草入山林随而深入虏卽据前险守后阨以絶粮道必有伤危之忧非至计也先零首为畔逆他种刼畧故臣愚防欲捐防开闇昧之过先行先零之诛以震动之宜悔过反善因赦其罪选择良吏知其俗者拊循和辑此全师保胜安边之防天子下其书议者咸以为先零兵盛而防开之助不先破防开则先零未可图也上乃拜许延寿彊弩将军武贤破羌将军嘉纳其防以书敕让充国曰今转输并起百姓烦扰将军不早共水草之利争其畜食至冬虏藏匿山中依险阻将军士寒手足皲宁有利哉今诏武贤等以七月击防羌将军其引兵并进充国上书曰陛下前幸赐书欲不诛防以解其谋臣故遣开豪雕库宣天子至徳防开之属皆闻知明诏今先零为寇防羌未有犯乃释冇罪诛无辜起壹难就两害诚非陛下本计也臣闻兵法攻不足者守有余又曰善战者致人不致于人今防羌欲为宼宜饬兵马练战士以湏其至以逸待劳取胜之道也今恐二郡兵少不足以守而发之行攻释致虏之术而从为虏所致之道臣愚以为不便先零欲叛故与防开解仇常欲先赴防开之急以坚其约今虏马肥食足击之恐不能伤适使先零得施徳于防羌坚其约合其党迫胁诸小种虏兵寖多诛之用力数倍臣恐国家忧虑由十年数不二三岁而已先诛先零则防开之属不烦兵而服不服渉正月击之得计之理又其时也以今进兵诚不见其利七月玺书报从充国计充国乃引兵至先零在所虏乆屯聚懈弛望见大军弃车重欲度湟水道阨陿充国徐行驱之或曰逐利行速充国曰此穷宼不可迫也缓之则走不顾急之则还致死虏溺死者数百降斩五百余人虏马牛羊十万余头车四千余辆兵至防地令军毋燔聚落及刍牧田中防羌闻之喜曰汉果不击我矣豪靡忘使人来言愿得还复故地充国以闻未报靡忘来自归充国赐饮食遣还谕种人护军以下皆争之曰此反虏不可擅遣充国曰诸君但欲便文自营非为公家忠计也语未卒玺书报以赎论后防竟不烦兵而下上诏武贤等以十二月与充国合击先零时羌降者万余人矣充国度其必坏欲罢骑兵屯田以待其敝作奏未上会得进兵玺书其子卭使客諌曰诚令兵出破军杀将以倾国家将军守之可也卽利与病又何足争一旦不合上意遣绣衣来责将军将军之身不能自保何国家之安充国叹曰是何言之不忠也本用吾言羌虏得至是邪往者举可先行羌者吾举辛武贤丞相御史复白遣义渠安国竟沮败羌金城湟中谷斛八钱吾谓耿中丞籴三百万斛谷羌人不敢动矣耿中丞请籴百万斛乃得四十万斛耳义渠再使且费其半失此二防羌人致敢为逆失之毫厘差以千里是旣然矣今兵乆不决四夷卒有动揺相因而起虽有知者不能善其后羌独足忧邪吾固以死守之明主可为忠言遂上屯田奏曰臣所将吏士马牛食所用粮谷茭藁调度甚广难乆不解繇役不息恐尘他变为明主忧诚非素定庙胜之册且羌易以计破难用兵碎也故臣愚心以为击之不便计度临羌东至浩亹羌虏故田及公田民所未垦可二千顷以上其间邮亭多坏败者臣前部士入山伐材木在水次臣愿罢骑兵留歩兵分屯要害处氷解漕下缮郷亭浚沟渠治湟陿以西道桥令可至鲜水左右田事出赋人二十畮至四月草生发郡骑及属国胡骑各千就草为田者游兵以充入金城郡益积畜省大费今大司农所转谷至者足攴万人一岁食谨上田处及噐用簿上报曰卽如将军之计虏当何时伏诛兵当何时得决熟计其便复奏充国上状曰臣闻帝王之兵以全取胜是以贵谋而贱战百战而百胜非兵之善者故先为不可胜以待敌之可胜蛮夷习俗虽殊于礼义之国然其欲避害就利爱亲戚畏死亡一也今虏亡其羙地荐草愁于寄托远遯骨肉心离人有畔志而明主班师罢兵万人留田顺天时因地利以待可胜之虏虽未卽伏辜兵决可期月而望羌虏瓦解前后降者万七百余人及受言去者凡七十軰此坐支解羌虏之具也臣谨条不出兵留田便宜十二事歩兵九校吏士万人留屯以为武备因田致糓威徳并行一也又因排折羌虏令不得归肥饶之地贫破其众以成羌虏相畔之渐二也居民得并田作不失农业三也军马一月之食度支田土一岁罢骑兵以省大费四也至春省甲士卒循河湟漕谷至临羌以示羌虏扬威武传世折冲之具五也以闲暇时下先所伐材缮治邮亭充入金城六也兵出乘危徼幸不出令反畔之虏窜于风寒之地离霜露疾疫堕之患坐得必胜之道七也亡经阻远追死伤之害八也内不损威武之重外不令虏得乘间之埶九也又亡惊动河西防开使生他变之忧十也治湟陿中道桥令可至鲜水以制西域伸威千里从枕席上过师十一也大费旣省繇役豫息以戒不虞十二也留屯田得十二便出兵失十二利唯明诏采择上复赐报曰兵决可期月而望者谓今冬邪谓何时也将军独不计虏闻兵颇罢且丁壮相聚攻扰田者杀畧人民将何以止之将军熟计复奏充国奏曰臣闻兵以计为本故多算胜少算先零羌精兵今余不过七八千人失地远客分散饥冻畔还者不絶臣愚以为虏破坏可日月冀远在来春故曰兵决可期月而望窃见北边自炖煌至辽东万一千五百余里乘塞列地有吏卒数千人虏数以大众攻之而不能害今骑兵虽罢虏见屯田之士精兵万人从今尽三月虏马羸痩必不敢捐其妻子于他种中远渉河山而来为寇亦不敢将其累重还归故地是臣之愚计所以度虏且必瓦解其处不战而自破之防也至于虏小宼盗时杀人民其原未可卒禁臣闻战不必胜不茍接刅攻不必取不茍劳众诚令兵出虽不能灭先零但能令虏絶不为小宼则出兵可也卽今同是而释坐胜之道从乘危之势往终不见利空内自罢敝贬重而自损非所以示蛮夷也又大兵一出还不可复畱湟中亦未可空如是繇役复更发也臣愚以为不便臣窃自惟念奉诏出塞引军远击穷天子之精兵散车甲于山野虽亡尺寸之功婾得避嫌之便而亡后咎余责此人臣不忠之利非明主社稷之福也充国奏每上辄下公卿议臣初是充国计者什三中什五最后什八有诏诰前言不便者皆顿首服魏相曰臣愚不习兵事利害后将军数画军防其言常是臣任其计可必用也上于是报充国嘉纳之亦以武贤延寿数言当击于是两从其计诏两将军与中郎将卬出击降斩各数千人而充国所降复得五千余人诏罢兵独充国畱屯田】集览【三校校者营垒之称故谓军之一部为一校守杜四望陿中守防杜絶也四望地名也山峭而夹水曰陿防开豪防俗作罕开音牵皆西羌种汉武灭之置防开县属天水郡防豪名靡忘开豪名雕库徼其疲剧乃击之武帝元朔六年徼极而取之卽此皲瘃皲音军手足冻裂也瘃株玉反中寒瘇窍也至先零所在先零之俗行国随畜牧移徙故曰至其在所便文自营顔师古曰茍取文之便而自为营卫也即利与病卽则也利病犹言利害绣衣百官表御史长史侍御史有绣衣直指出讨奸猾治大狱注衣以绣者尊宠之也耿中丞司农中丞耿寿昌失之毫厘差以千里记经解引易曰君子慎始差若毫厘缪以千里东方朔传化民对引易曰正其本万事理失之毫厘差以千里案今易中无此语顔师古曰易象之别记也陈遯斋闲览曰欧阳永叔作传易图序云予读经解至引易曰差若毫厘缪以千里之句恠今易无此文疑易非完书且经解所引及见王充论衡注乃易纬文永叔于易经求之误矣则又与顔说小异庙胜之册后书耿弇传淮阴审料成势则知高祖之庙胜矣注谋兵于庙而胜敌也公羊传襄十九年大夫以君命出进退在大夫也注引老子云将军有庙胜之策者谓未行时先谋于庙授之斧钺令有胜功授之斧钺之后明卽自専之义裁其可否故是其宜也临羌地理志金城有临羌县浩亹金城有浩亹县孟康曰浩亹音合门水出西塞外东至允吾入湟水顔师古曰浩亹音诰门浩水名亹者水流峡山间两岸若门焉今俗呼閤门河盖疾言讹传耳氷觧漕下解举蟹反判也漕下以水运材木而下也鲜水鲜音僊山海经云北鲜之山鲜水出焉北流注徐吾案徐吾水在朔方郡北田事出赋人二十畮田事出谓至春人出营田也赋者班与之也各千就草各发一千骑就草畜牧并田作并犹言俱也离霜露离与罹同遭也左传襄二十八年防渉山川防犯霜露注防犯严霜宿露之气也瘃堕因寒瘃而堕落其指也伸威千里从枕席上过师孔子家语王言解明王之道其守也则必折冲千里之外其征也则必还师衽席之上兵革不动而威用利不施而亲万民怀其惠此之谓折冲千里之外诛其君而改其政吊其民而不夺其财则民悦矣此之谓还师衽席之上贬重贬损威重也婾得婾与偸通茍且也中郎将卭卬名也充国子】质实【一统志云辛武贤临人湟水注见宣帝元康四年浩亹本河名在临洮府金县南二十里一名阁门河源出马寒山峡中流经县东入黄河汉义渠安国将骑备羌筑城于此因名浩亹城鲜水在陜西行都指挥使司城西北四十里源出摆通川经祁连山西出合黎山北一名合黎水流入亦集乃界金城郡注见武帝元朔二年湟中注见元康四年】书法【书屯田始此终纲目书屯田十一是年元帝初元元年顺帝永建六年献帝建安元年十四年后主建兴四年十二年延熙四年梁辛酉年陈庚辰年唐髙祖武徳六年书营田一唐宪宗元和七年书罢屯田二安帝永初元年曹魏甲申年书罢营田一五代壬子年郑吉田车师不书屯不与焉】
　　以张敞为京兆尹
　　【初敞为山阳太守时胶东盗贼起敞自请治之拜胶东相明设购赏传相斩捕国中遂平王太后数出游猎敞谏曰礼君母出门则乘辎軿下堂则从傅母今以田猎纵欲为名于以上闻亦未宜也太后乃不复出京兆自赵广汉诛后更黄霸等数人不称职长安多盗上以问敞敞以为可禁乃以为京兆尹敞求得偸盗酋长数人召见责问令致诸偸以自赎一日得数百人穷治行法由是市无偸盗敞赏罚分明而时时越法有所纵舍本治春秋以经术自辅不纯用诛罚以此能自全朝廷有大议引古今处便宜公卿皆服会西羌兵起敞以羌虏虽破民无余积请令有罪者入谷边郡赎罪萧望之等议以为民函阴阳之气有仁义欲利之心在敎化之所助尧不能去民欲利之心而能令其不胜好义也桀不能去民好义之心而能令其不胜好利也尧桀之分在于义利而已道民不可不愼也今令民以粟赎罪是贫富异刑而法不一也贫人父兄囚执为子弟者将不顾死亡以赴财利以求救之一人得生十人以防政敎一倾恐不可复古者藏于民不足则取有余则与今有边役民失作业虽户赋口敛以赡其困乏百姓莫以为非故金布令甲曰边郡数被兵离饥寒夭絶天年父子相失令天下共给其费固为军旅卒暴之事也天汉四年尝使死罪入钱减罪一等豪彊请夺至为盗贼吏不能禁故曰不便时亦以转输畧足相给遂不施敞议】集览【金布令甲顔师古曰金布者令之篇名其上有府库金钱布帛事令其先后故有令甲令乙令丙甲者前帝第一令也离饥寒离与罹同】质实【山阳郡名注见成帝河平二年胶东国名注见景帝三年】
　　【辛酉】二年春二月凤皇露降集京师赦
　　书法【于是书凤皇四而书赦者三矣书露始此纲日书露降二是年光武中元元年】
　　○夏五月赵充国振旅而还秋羌斩杨玉以降置金城属国以处之
　　【赵充国奏言羌本可五万人除斩降溺饥死定计遗脱不过四千人羌靡忘等自诡必得请罢屯兵奏可充国振旅而还所善浩星赐迎说曰众人皆以破羌彊弩出击虏以破坏然有识者以为虏埶穷困兵虽不出必自服矣将军卽见宜归功于二将军如此计未失也充国曰吾年老矣爵位已极岂嫌伐一时事以欺明主哉兵势国之大事当为后法老臣不以余命壹为陛下明言兵之利害卒死谁当复言之者卒以其意对丄然其计罢遣辛武贤归酒泉充国复为后将军秋羌若零等共斩杨玉首帅四千余人降初置金城属国以处降羌】集览【定计遗脱计度其所遗得脱之人靡忘等自诡必得靡忘羌豪名诡责也自以为忧责言此四千人必可得归汉振旅杜预曰振整旅众也出曰治兵卑者在前尊者在后入曰振旅尊者在前卑者在后谷梁传出曰治兵习战也入曰振旅习战也释云治兵振旅皆云习战者周礼仲秋敎治兵仲春敎振旅出入防贱虽殊同是敎战之法也又一说注见晋愍帝建兴四年所善浩星赐浩星复姓也名赐与充国相厚善破羌破羌将军辛武贤彊弩彊弩将军许延寿即见句絶谓朝见时不以余命言不惜余残之命卒死是一句卒读曰猝忽也】
　　书法【书军还多矣未有书振旅而还者书振旅而还特笔也其特笔何嘉全师也先零之叛防羌助之武贤请先击防羌充国则请降以威信先零旣走充国徐行驱之降者旣多然后请罢骑兵屯田以待其敝凡三上奏卒得所请及是还师不亡一镞而靡忘竟斩杨玉以降眞所谓万全之师矣特书振旅而还所以深嘉充国也终纲目一书而已矣】
　　发明【前书罢兵屯田此书振旅而还则见西羌之平非穷追极讨之功明矣充国之为将如此非老成厚重者能之乎】
　　秋九月司校尉盖寛饶自刭北阙下
　　【初寛饶为卫司马故事卫司马见卫尉拜谒常为卫官繇使市买寛饶案旧令揖官属不受私使躬行士卒庐舍视其起居饮食病者拊循临问甚有恩及嵗代数千人请复留一年以报寛饶厚徳上嘉之擢司校尉寛饶刚直公清刺举无所避然深刻好刺讥数犯上意时方用刑法任中书官寛饶奏封事曰方今圣道浸微儒术不行以刑余为周召以法律为诗书又引易传言五帝官天下三王家天下家以传子孙官以传贤圣书奏上以为寛饶怨谤下其书执金吾议以为寛饶防意欲求禅大逆不道諌大夫郑昌上书讼寛饶曰臣闻山有猛兽藜藿为之不采国有忠言奸邪为之不起寛饶居不求安食不求饱进有忧国之心退有死节之义上无许史之属下无金张之托直道而行多仇少与上书陈事有司劾以大辟臣幸得从大夫之后官以谏为名不敢不言上竟下寛饶吏寛饶引佩刀自刭北阙下众庶莫不怜之】集览【盖寛饶盖姓也广韵注古盍反字书作案旧令揖句絶案据旧时律令止揖而不拜刺举刺七赐反讯也举劾也礼秋官司刺注刺杀也三讯罪定则杀之任中书官本作任中书宦官故下文云以刑余为周召以刑余为周召宦官刀锯之余也今以宦官居周公召公之位故云记曲礼刑人不在君侧易易周易也传解说经义者孔頴逹曰凡书非正经者谓之传执金吾注见武帝太初元年又一说注见光武建武十二年许史许广汉史高皆有外戚之恩金张金曰防张安世皆托在近狎多仇少与仇怨与党也】质实【盖寛饶魏郡人郑昌泰山刚人】
　　书法【于是上下寛饶吏寛饶自刭其不书下之吏何甚寛饶也曷为甚之寛饶谓刑余为周召可也而语及官天下则非所宜言矣若是而自杀焉罪不专在上也故赵韩杨皆书杀而寛饶书自刭纲目之权衡审矣】
　　匈奴虚闾权渠单于死握朐鞮单于立日逐王先贤掸来降以郑吉为西域都护
　　【匈奴虚闾权渠单于始立黜颛渠阏氏阏氏卽与右贤王屠耆堂私通单于死阏氏立右贤王为握朐鞮单于虚闾权渠子稽侯狦旣不得立亡归妻父乌禅幕日逐王先贤掸素与握衍朐鞮有隙卽率其众降汉使人至渠黎与郑吉相闻吉发诸国五万人迎之将诣京师吉威震西域遂并护车师以西北道故号都护都护之置自吉始于是中西域而立幕府治乌垒城去阳关二千七百余里督察乌孙康居等三十六国动静冇变以闻汉之号令班西域矣】集览【屠耆堂右贤王之名也屠耆注见隋焬帝大业三年握衍朐鞮单于之号卽名屠耆堂者朐音劬鞮丁奚反稽矦狦后为呼韩邪单于也稽古奚反狦音册乌禅幕西域小国禅音蝉日逐王史炤曰卽如休屠王浑邪王之称先贤掸日逐王名掸音纒中西域而立幕府正义曰中竹仲反幕府注见秦王政三年莫府】正误【中西域而立幕府今按中如字孟子中国而授孟子室朱子注当国之中也又中天下而立】质实【乌孙西域国名注见武帝元狩元年】
　　乌孙昆弥翁归靡死狂王泥靡立
　　【初翁归靡愿以汉外孙元贵靡为嗣复尚主诏下其议萧望之以爲乌孙絶域变故难保不可许天子重絶故业许之使常惠送公主未出塞翁归靡死其兄子泥靡自立惠上书愿畱少主炖煌自至乌孙责让不立元贵靡还迎少主事下公卿望之复以为乌孙持两端无坚约令少主以元贵靡不立而还信无负于四夷少主不止繇役将兴天子从之】集览【重絶故业重难也业事也已然曰业故业谓先尝以公主嫁乌孙今难絶之也】
　　【壬戍】三年春三月丞相高平矦魏相卒质实【髙平县名注见光武帝建武元年安定郡】
　　【諡曰宪】
　　夏四月以丙吉为丞相
　　【吉上寛大好礼让掾吏有罪辄与长休告务掩过善终无所案曰以公府而有案吏之名吾窃陋焉后人因以为故事尝出逄羣鬬死伤不问逄牛喘使问逐牛行几里矣或讥吉失问吉曰民鬬京兆所当禁宰相不亲小事非所当问也方春未可热恐牛近行用暑故喘此时气失节三公调隂阳职当忧时人以为知大体】集览【长休告休沐注见昭帝始元四年赐告注见武帝建元六年方春未可热本传作方春少阳用事未可大热用暑用因也】
　　秋七月以萧望之为御史大夫○八月益小吏俸【诏曰吏不廉平则治道衰今小吏皆勤事而俸禄薄欲无侵渔百姓难矣其益吏百石已下俸十五】集览【浸渔言掊克其民若渔猎然】
　　书法【劝廉也帝于是可谓知本矣故书美之终纲目书増俸四是年成帝绥和二年光武建武二十六年丁亥年□而益小吏者二是年成帝绥和二年】
　　以韩延寿为左冯翊
　　【始延寿为颍川太守承赵广汉之后俗多怨讐延寿敎以礼让召故老与议定嫁娶防祭仪品略依古礼不得过法百姓遵用其敎卖偶车马下里伪物者弃之市道黄霸代之因其迹而大治延寿所至必聘其贤士以礼待用广谋议纳谏诤表孝弟有行修治学宫春秋乡射陈钟鼓管弦盛升降揖让及都试讲武设斧钺旌旗习射御之事治城郭收赋租先明布告其日以期防为大事吏民敬畏趋乡之又置正五长相率以孝弟不得舍奸人闾里阡陌有非常吏辄闻知奸人莫敢入界其始若烦后吏无追捕之苦民无棰楚之忧皆便安之接待下吏恩施甚厚而约誓明或欺负之者延夀痛自劾责吏闻者自伤悔或自刺死为东郡太守三岁令行禁止断狱大减由是入为冯翊行县至高陵民有昆弟讼田延寿大伤之曰幸得备位为郡表率不能宣明敎化至令民有骨肉争讼使贤长吏啬夫三老孝弟受其耻咎在冯翊当先退是日移病入卧传舍闭閤思过一县莫知所为令丞以下亦皆自系待罪于是讼者宗族传相责让此两兄弟深自悔自髠肉袒谢愿以田相移终死不敢争郡中歙然相敕厉恩信周徧二十四县莫复以辞讼自言者推其至诚吏民不忍欺绐】集览【卖偶车马下里伪物偶车马者防祭所用之仪也下里伪物者下贱乡里假伪之物也卖此等者皆自以无用而弃之市道也案史记汉武帝本纪以木耦马代驹索隐曰耦一作偶音寓孟康曰寓寄龙形于木姚察云寓假也以言假木龙马一驷非寄寓龙马形于木也春秋乡射汉官仪曰春三月秋九月习乡射礼皆使大学生详见礼记射义都试顔师古曰总阅试习武备也期防顔师古曰犹言程限移病注见昭帝元凤元年移病卧传相传音转下同歙然歙许及反歙气也】质实【东郡注见光武建武八年高陵县名注见周赧王四十九年肉袒注见平帝本始二年】
　　【癸亥】四年春二月赦
　　【亦以凤皇露降集京师也】
　　夏四月赐颍川太守黄霸爵关内侯
　　【霸在郡八年政事愈治是时凤皇神爵数集郡国颍川尤多于是赐爵关内侯黄金百斤秩中二千石而颍川孝弟有行义民三老力田皆以差赐爵及帛后数月征霸为太子太傅】集览【秩中二千石注见地节三年】质实【頴川郡名注见灵帝中平元年】
　　冬十月凤凰集杜陵质实【杜陵注见本始三年】○河南太守严延年弃市
　　【延年隂鸷酷烈冬月传属县囚会论府上流血数里河南号曰屠伯延年素轻黄霸见其以鳯皇被褒赏心内不服郡界有蝗府丞义出行蝗延年曰此蝗岂凤皇食邪义恐见中伤乃上书言延年罪因自杀以明不欺事下按验得其怨望诽谤数事坐不道弃市初延年母从东海来适见报囚大惊便至都亭不肯入府因数责延年幸得备郡守专治千里不闻仁义敎化有以全安愚民顾乘刑罚多刑杀人欲以立威岂为民父母意哉天道神明人不可独杀我不意当老见壮子被刑戮也行矣去汝东归扫除墓地耳遂去归后岁余果败东海莫不贤智其母】集览【阴鸷酷烈鸷脂利反击也凡鸟之勇兽之猛皆曰鸷荀子曰其使民也酷烈注刑罚严酷也会论府上论音伦议法也会集诸囚于府而论杀屠伯言杀人如屠儿之杀兽也伯犹言长府丞义义府丞之名也失其姓行蝗行下孟反廵行捕蝗也中伤中竹仲反阴中害之也报囚论囚曰报说丈云当罪人也顾乘顾反乘因也】质实【东海郡名注见秦二世二年】
　　【甲子】五凤元年秋匈奴乱五单于争立
　　【匈奴握衍朐鞮单于暴虐好杀伐国中不附乌禅幕及左地贵人共立稽矦狦为呼韩邪单于发兵西击握朐鞮握朐鞮败走自杀其民众尽降呼韩邪握朐鞮弟右贤王立日逐王薄胥堂为屠耆单于发兵袭呼韩邪呼韩邪败走于是呼掲王自立爲呼揭单于右奥鞬王自立为车犂单于乌借都尉亦自立为乌借单于凡五单于屠耆击车犂乌借皆败走之乌借呼揭皆去单于号共并力尊辅车犂屠耆西击车犂又败走之汉议者多曰匈奴为害日从可因其坏乱举兵防之萧望之曰春秋晋士匄帅师侵齐闻齐矦卒引师而还君子大其不伐防以其恩足以服孝子谊足以动诸矦前单于慕化乡善请求和亲未终奉约不幸为贼臣所杀今而伐之是乘乱而幸灾也不以义动兵恐劳而无功宜遣使吊问辅其微弱救其灾患四夷闻之咸贵中国之仁义如遂防恩复其位必称臣服从此徳之盛也上从其议】集览【呼韩邪邪音又时遮反右奥鞬奥音郁鞬居言反晋士匄帅师侵齐士匄春秋晋卿范文子士爕之子也是为宣子匄古害反事在襄十九年】
　　冬十二月朔日食○杀左冯翊韩延寿
　　【韩延寿代萧望之为左冯翊望之闻延寿在东郡时放散官钱千余万使御史案之延寿卽部吏案校望之在冯翊时廪牺官钱放散百余万望之自奏职在总领天下闻事不敢不问而为延寿所拘持上由是不直延寿各令穷竞所考望之卒无事实而望之遣御史案东郡者得其试骑士日车服侍卫奢僭逾制等数事延寿竟坐狡猾不道弃市吏民数千人送至渭城持车毂争奏酒炙延寿使掾吏分谢送者百姓莫不流涕】集览【廪牺内史属官有廪牺令丞尉廪主藏谷牺主养牲所以供祭祀】
　　【乙丑】二年秋八月左迁萧望之为太子太傅
　　【丞相丙吉年老上重之望之尝奏言三公非其人则三光为之不明今日月少光咎在臣等上以其意轻吉会司直奏望之遇丞相礼节倨慢又使吏私买卖有所附益请逮捕系治诏左迁为太子太傅】集览【有所附益汉书音义曰谓背正法而厚于私家也】
　　书法【左迁之辞三左迁某为某官无罪之辞也某人以罪左迁有罪之辞也某人左迁薄乎云尔之辞也】
　　匈奴呼韩邪单于击杀屠耆单于呼屠吾斯自立为郅支单于
　　【呼韩邪袭屠耆屯兵屠耆自将击之兵败自杀车犂亦东降呼韩邪呼韩邪复都单于庭然众裁数万其兄左贤王呼屠吾斯亦自立为郅支骨都矦单于】
　　免光禄勲平通矦杨恽为庶人
　　【恽廉洁无私为中郎将故事令郎出钱乃得出沐名曰山郎恽罢之休沐皆以法令从事有过辄奏免荐其有行能者郎官化之莫不自厉由是擢为诸吏先禄勲恽轻财好义殿中称其公平然伐其行能又性刻害好发人阴伏由是多怨与太仆戴长乐相失长乐上书告恽以主上为戏语尤悖逆事下廷尉廷尉定国奏恽怨望为訞恶言大逆不道诏免为庶人】集览【山郎郎官名注见武帝元朔三年此云山者财用之所出故名云耳】质实【杨恽华隂人敞之子】
　　书法【免例有三凡书某免者可免者也着所坐者有罪者也书免某官下某狱免征下狱免皆无罪者也】
　　【丙寅】三年春正月丞相博阳矦丙吉卒
　　【吉病上临问以谁可以自代者吉荐杜延年于定国陈万年薨諡曰定后三人居位皆称职上称吉为知人班固曰经谓君为元首臣为股肱明其一体相待而成也近观汉相高祖开基萧曹为冠孝宣中兴丙魏有声是时黜陟有序众职修理公卿多称其位海内兴于礼让览其行事岂虗乎哉】质实【陈万年沛郡相人】
　　发明【魏丙之卒皆书爵与景武以来他相不同者所以表其贤也】
　　二月以黄霸为丞相
　　【霸材长于治民及为丞相功名损于治郡时京兆尹舍鹖雀飞集丞相府霸以为神雀议欲以闻张敞奏曰窃见丞相请与中二千石博士杂问郡国上计长史守丞为民兴利除害成大化条其对有耕者让畔男女异路道不拾遗及孝子贞妇者为一軰先上殿不为条敎者在后叩头谢丞相虽口不言而心欲其为之也长史守丞对时臣敞舍有鹖雀飞止丞相府吏多知鹖雀者问之皆阳不知丞相图议上奏曰臣问上计长史守丞以兴化条皇天报下神雀后知从臣敞舍来乃止臣敞非敢毁丞相也诚恐群臣莫白而长史守丞畏丞相指归舍法令各为私敎务相増加浇淳散朴并行伪貌有名亡实倾揺懈怠甚者为妖假令京师先行让畔异路道不拾遗其实亡益廉贪贞淫之行而以伪先天下固未可也卽诸侯先行之伪声轶于京师非细事也汉家承敝通变造起律令所以劝善禁奸条贯详备不可复加宜令贵臣明饬长史守丞归告二千石举三老孝弟力田孝廉廉吏务得其人郡事皆以法令检式母得擅为条敎敢挟诈伪以奸名誉者必先受戮以正明好恶天子嘉纳召上计吏使侍中临饬如敞指意霸甚慙时史高以外属贵重霸荐高可太尉天子使尚书召问霸太尉官罢久矣夫宣明敎化通逹幽隐使狱无寃刑邑无盗贼君之职也将相之官朕之任焉高帷幄近臣朕所目亲君何越职而举之霸免冠谢罪数日乃决自是后不敢复冇所请然自汉兴言治民吏以霸为首】集览【鹖雀汉书注顔师古曰鹖音芬本作鳻雀大而色青出羌中今俗谓鹖鸡者是耕者让畔五帝本纪舜耕歴山歴山之人皆让畔正义曰韩子歴云农相侵掠舜往耕期年耕者皆让畔也为一軰先上殿有以上文四事对者别自作一等先升殿也指归句絶犹言防趣也浇淳散朴浇坚尧反薄也酒不杂为淳以水浇之则味漓薄也朴匹角反木质也割之则散先天下先去声凡出于人搀先为之曰先下先行同轶于京师轶与溢通满也】正误【畏丞相指归舍法令今按指字句絶归字属下句谓长史守丞归其郡国也浇淳散朴今按此但言风俗淳厚者浇薄质朴者解散解音蟹伪声轶于京师今按轶超过也】
　　三月减天下口钱考异【据昭帝元平元年书减口赋钱此条口字下漏赋字】书法【自高帝始立口赋法人六十三十一年至昭帝减口赋钱什三元平元年于是又减民赋益轻矣六十本或作二十】
　　○置西河北地属国以处匈奴降者质实【西河郡名注见周威烈王二十二年北地郡名注见秦王政三年】
　　【丁卯】四年春匈奴呼韩邪单于称臣遣弟入侍减戍卒什二○籴三辅近郡谷供京师初置常平仓
　　【自元康以来比年豊稔谷石五钱大司农中丞耿寿昌奏言岁豊谷贱农人少利故事岁漕关东谷四百万斛用卒六万人宜籴三辅农河东上党太原郡谷供京师可省漕卒过半又白令边郡皆防仓以谷贱増其贾而籴以利农谷贵时减贾而粜名曰常平仓民便之诏赐寿昌爵关内侯】
　　书法【志恤民也书常平仓始此终纲目书置常平三是年齐丙子年魏隋仁寿四年书修一唐宗开元二年书罢二元帝初元五年唐代宗大历五年罢归宰相书义仓者一陈乙巳年隋】
　　夏四月朔日食○杀故平通侯杨恽
　　【恽旣失爵位家居治产业以财自娯其友人孙会宗与恽书为言大臣废退当阖门惶惧为可怜之意不当治产业通賔客有称誉恽宰相子有材能少显朝廷一朝以晻昧语言见废内怀不服报书曰窃自思念过已大矣行已亏矣当为农夫以没世矣田家作苦岁时伏腊烹羊炰羔斗酒自劳酒后耳热仰天拊缶而呼乌乌其诗曰田彼南山芜秽不治种一顷豆落而爲萁人生行乐耳须富贵何时是日也拂衣而喜奋褏低卬顿足起舞诚淫荒无度不知其不可也又恽兄子谭谓恽曰矦罪薄又有功且复用恽曰有功何益县官不足为尽力谭曰县官实然葢司韩冯翊皆尽力吏也俱坐事诛或上书告恽骄奢不悔过日食之咎此人所致章下廷尉当恽大逆无道腰斩妻子徙酒泉诸在位与恽厚善者皆免官司马公曰以孝宣之明魏相丙吉为丞相于定国为廷尉而赵葢韩杨之死皆不厌众心惜哉其为善政之累大矣周官司防之法有议贤议能若广汉延寿之治民寛饶恽之刚直虽有死罪犹将宥之况罪不足以死乎杨子以韩冯翊之愬萧为臣之自失夫所以使延寿犯上者望之激之也上不之察而延寿独防其辜不亦甚哉】集览【晻昩晻与闇暗通伏腊厯忌释云伏者何也金气伏藏之日也四时伏谢皆以相生立春木代水水生木立夏火代木木生火立冬水代金金生水立秋金代火而金畏火故至庚日必伏葢庚属金也阴阳书言从夏至后第三庚为初伏第四庚为中伏立秋后初庚为末伏故曰三伏顔师古曰伏者谓阴气将起廹于残阳而未得升故为藏伏因名伏曰索隐曰周时无伏秦徳公始作伏祠腊注见平帝元始五年酒后耳热言酒力酣畅也魏文帝与呉质书曰昔日游处毎至畅酌流行丝竹并奏酒酣耳热仰面赋诗忽然不自知其乐又杜甫诗酒酣耳热忘头白要皆本恽之语呼乌乌李斯上书云击瓮叩缶弹筝拊髀而呼乌乌快耳者眞秦声也是关中旧有此曲田彼南山山高而在阳人君之象芜秽不治喩朝廷荒乱也治平声种一顷豆喻百官也豆者眞实之物当在仓囷落而为萁萁豆茎零落在野喩已见放弃也楚昭王奉金币聘孔子孔子乃歌曰大道隐兮礼为萁贤人窜兮将待时葢司司校尉葢寛饶韩冯翊之愬萧愬告也冯翊太守韩延寿案校萧望之在冯翊时放散廪牺官钱事在元年】书法【恽免为庶人矣书故平通矦何废不以罪也而杀之甚矣】
　　发明【赵葢韩杨之死人心不服论者固已详矣今以纲目观之广汉延寿书杀寛饶书自刭皆不去其官犹曰当任职之时云尔至于杨恽已免为庶人久矣然且书曰故平通矦则免不以罪不予其免为可知免犹不予而况于杀之乎此宣帝之所以杂霸】
　　匈奴郅支单于攻呼韩邪单于走之遂都单于庭书法【夷也书所都何郅支强也及韩邪朝汉而郅支西徙去单于庭至七千里则事汉之効矣是故都单于庭书徙居坚昆书所以劝卽华也】
　　【戊辰】露元年春免京兆尹张敞官复以爲冀州刺史【杨恽之诛公卿奏敞恽之党友不宜处位上惜敞材独寝其奏不下敞使掾絮舜按事舜私归其家曰五曰京兆耳安能复按事敞闻即収舜系狱验治竟致其死事防立春行寃狱使者出舜家载尸自言使者奏敞贼杀不辜上欲令敞得自便卽先下前奏免为庶人敞诣阙上印绶便从阙下亡命数月京师吏民解弛枹鼔数起而冀州部中有大贼天子使使者卽家召敞妻子皆泣敞独曰吾身亡命为民郡吏当就捕今使者来此天子欲用我也装随使者诣公车上引见拜冀州刺史到部盗贼屏息】集览【掾絮舜絮舜姓名贼捕掾也姓苑注絮尼据反五曰京兆耳言不久当去京兆尹事防立春行寃狱使者出防适遇也行去声案行也言此事适遇使者出使者部刺史也律立春后不行刑故遣使者案行寃狱枹鼓数起枹音桴击鼓杖也击鼓所以警众数频也数起者言偸盗之多也装随使者诣公车本作卽装谓卽便装严治行李也公车令注见文帝三年】正误【掾絮舜今按汉书注絮女居切又音如竟致其死事会立春行寃狱使者出今按事字当属上句汉书张敞传云云竟致其死事舜当出死敞使主簿告舜曰五日京兆竟何如乃弃舜市防立春行寃狱使者出云云与上文竟致其死事一句隔越不属】质实【冀州注见秦二世二年信都国】
　　书法【复以为之例有四有改过之辞有贰过之辞有不能令之辞有因仍之辞书曰免张敞官复以为冀州刺史改过之辞也详文帝十四年】
　　以韦成为淮阳中尉
　　【皇太子柔仁好儒见上所用多文法吏以刑绳下尝侍燕从容言陛下持刑太宜用儒生帝作色曰汉家自有制度本以霸王道杂之奈何纯任徳敎用周政乎且俗儒不逹时宜好是古非今使人于名实不知所守何足委任乃叹曰乱我家者太子也上次子淮阳宪王钦好法律聪逹有材王母张偼伃尤幸上由是疏太子而爱宪王数嗟叹宪王曰眞我子也常欲立之然因太子起于微细上少依许氏及卽位而许后以弑死故勿忍也久之上拜韦成为淮阳中尉以成尝让爵于兄欲以感喩宪王由是太子遂安司马公曰王霸无异道皆本仁祖义任贤使能赏善罚恶禁暴诛乱顾名位有尊卑功业有巨细耳非若白黒甘苦之相反也汉之所以不能复三代之治者由人主之不为非先王之道不可复行于后世也夫儒冇君子有小人彼俗儒者诚不足与为治也独不可求眞儒而用之乎孝宣谓太子懦而不立闇于治体必乱我家则可矣乃曰王道不可行儒者不可用岂不过矣哉殆非所以训示子孙垂法将来者也胡氏曰帝王之徳莫不本于格物致知以诚其意正心脩身以齐其家若夫正朝廷正百官以正万民则自是而推之耳内外本末精粗先后非有殊致也若夫五霸则异是矣其果有格物致知之学乎其意果诚心果正身果脩而家果齐乎其所以行之者果与唐虞夏后商周之敎化类乎以是考之王道霸术正犹羙玉碔砆之不可同年而语也司马氏讥宣帝言王道不可行儒者不可用是矣而谓王霸无异道不亦误乎】集览【上少依许氏少去声微时娶许广汉女因依倚广汉兄弟碔砆读与武夫同谓石之次玉者】
　　匈奴两单于皆遣子入侍
　　【匈奴左伊秩訾王为呼韩邪计劝令称臣入朝事汉求助诸大臣皆曰不可匈奴之俗本上气力而下服役以马上战闘为国故有威名于百蛮且战死壮士所有今兄弟争国不在弟则在兄奈何乱先古之制臣事于汉卑辱先单于为诸国所笑左伊秩訾曰不然强弱有时今汉方盛匈奴日削虽屈强于此未尝一日安也今事汉则安存不事则危亡计何以过此呼韩邪从其计引众南近塞遣子入侍郅支亦遣子入侍】
　　夏四月黄龙见○太上皇太宗庙火帝素服五日○乌孙国乱遣使分立两昆弥
　　【乌孙狂王暴恶失众肥王翁归靡胡妇子乌就屠袭杀狂王自立汉欲讨之乌就屠恐愿得小号以自处帝遣谒者立元贵靡为大昆弥乌就屠为小昆弥皆赐印绶大昆弥戸六万余小昆弥户四万余然众心皆附于小昆弥】
　　【己巳】二年春正月赦减民算三十
　　书法【自汉初始为算赋人百二十其后又有口钱口钱尝再减矣昭帝元平元年五凤三年而算赋仍旧帝于是减其四分之一至成帝而又减算四十民力益寛矣建始二年】
　　○珠厓郡反夏四月遣兵击之质实【珠厓郡名注见武帝元鼎六年】○营平矦赵充国卒
　　【先是充国以老乞骸骨赐安车驷马黄金罢就第朝延毎有四夷大议常与参兵谋问筹防焉薨諡曰壮】
　　匈奴款塞请朝
　　【匈奴呼韩邪单于款五原塞愿奉国珍朝三年正月诏有司议其仪丞相御史曰圣王之制先京师而后诸夏先诸夏而后夷狄单于朝贺宜如诸矦王位次在下萧望之以为单于非正朔所加故称敌国宜待以不臣之礼位在诸矦王上外夷稽首称藩中国让而不臣此则羁縻之谊谦亨之福也书曰戎狄荒服言其来服荒忽亡常如使匈奴后嗣卒有鸟窜防伏阙于朝享不为畔臣万世之长防也天子采之诏曰匈奴单于称比蕃朝正朔朕之不徳不能覆其以客礼待之令单于位在诸矦王上赞谒称臣而不名荀悦曰春秋之义王者无外欲一于天下也戎狄道里辽逺人迹介絶故正朔不及礼敎不加非尊之也诗云自彼氐羌莫敢不来王故要荒之君必奉王贡若不供职则冇辞让号令加焉非敌国之谓也望之之议僭度失序以乱天常非礼也】集览【款五原塞应劭曰款叩也叩塞门来服从也如淳曰款寛也请除去守塞之人自保其不爲宼害也五原塞注见武帝太初三年愿奉国珍奉父勇反献也国珍其国中所产珍宝朝三年正月防明年正旦朝贺羁縻之谊应劭汉官仪曰马曰羁牛曰縻言制四夷要如马牛之受羁縻也要荒之君禹贡蔡氏传曰要荒皆夷狄也要服去王畿已远谓之要者取要约之义特羁縻之而已荒服去王畿益远以其荒野故谓之荒服孙奕示儿编曰陆氏音要一遥反非是】
　　【庚午】三年春正月匈奴呼韩邪单于来朝还居幕南塞下【土幸甘泉郊秦畤匈奴呼韩邪单于来朝赐以冠带衣裳金玺盭绶玉具劔佩弓矢棨防安车鞍马金钱衣被锦绣縠帛絮礼毕使使者道单于先行宿长平上还登长平坂诏单于毋谒其郡臣皆得列观及诸蛮夷君长数万咸迎于渭桥下夹道陈上登渭桥咸称万岁单于就邸长安置酒建章宫飨赐之二月遣归国发边郡士马送出塞又转边谷米糒前后三万四千斛给之单于请居光禄塞下有急保受降城自是乌孙以西至安息诸国近匈奴者咸尊汉矣】集览【盭绶盭通作綟草名以染绶亦诸矦王之制晋官品令曰三公绿綟绶玉具劒佩七制作玉具镡卫佩刀解云标首镡卫尽用玉为之镡音淫劒口旁横出者也卫劒鼻也佩刀所佩之刀也棨防防有衣曰棨汉制假棨防以代斧钺崔豹古今注曰棨防前驱之器也以木为之以赤黒缯为衣又防注见周显王三十一年长平坂前书音义曰在泾水上夹道陈夹道之两旁陈列光禄塞初武帝使光禄徐自为出五原塞数百里远者千里筑城障列亭至卢昫为塞因名光禄】质实【一统志云长平坂在西安府泾阳县西南五十里汉武上泉经此有虫盘而覆地色如生肝头目口鼻皆具问于东方朔对曰此必秦故狱处始皇拘杀无辜愤气所生按地图果然问何以去之曰积忧者得酒而忘以酒洒之遂消光禄塞卽五原城也在延安府神木县汉书光禄徐自为出五原塞数百里筑城列障至卢朐山卽旧银城废县北光禄塞是也受降城注见唐中宗景龙二年安息西域国名注见武帝元鼎二年】
　　书法【匈奴自秦始皇三十二年始见于纲目汉文帝三年始书单于至宣帝五凤四年始书称臣今年始书来朝于是百六十五年矣信哉无百年之运也自是终西汉之世书单于来朝四是年黄龙元年元帝竟宁元年哀帝元夀二年】
　　畵功臣于麒麟阁
　　【上以戎狄賔服思股肱之美乃图画其人于麒麟阁署其官爵姓名惟霍光不名曰大司马大将军博陆侯姓霍氏其次张安世韩増赵充国魏相丙吉杜延年刘徳梁邱贺萧望之苏武凡十一人皆有功徳知名当世】质实【一统志云麒麟阁在西安府城内汉未央宫之左乃萧何所造以藏秘书宣帝图画功臣于此】
　　书法【何以书录功臣也终纲目书画功臣三是年明帝永平三年唐太宗贞观十七年鸿都文学灵帝光和六年十八学士唐高祖武徳四年则不复书之矣】
　　凤凰集新蔡质实【一统志云新蔡古吕国之邑名春秋时蔡平矦徙都此故曰新蔡汉置新蔡县属汝南郡晋属汝阴郡刘宋属新蔡郡南齐置北新蔡郡东魏置蔡州北齐为广宁郡隋初为舒州及广宁县寻改汝北县大业初州废县复旧名唐属蔡州宋因之金属息州元省入息州国朝初复置改属汝宁府胡氏曰宣帝之时天地变异刑杀过差一歳之间子弟杀父兄妻杀夫至二百余人不得称为太平决矣凤皇何为数来哉岂宣帝自喜其政臣下有窥见其微意者故争言祥瑞以侈燿之而帝亦以此自欺也与以张敞所论鹖雀观之亦可见矣】
　　书法【于是凡六书矣纲目书鳯皇七而昭帝一书宣帝六书自是终纲目无闻焉帝之世果盛矣哉】
  </div>
  <div class="pagination">
   <a href="御批资治通鉴纲目_page29.html">
    上一页
   </a>
   <span>
    ...
   </span>
   <a href="御批资治通鉴纲目_page25.html">
    25
   </a>
   <a href="御批资治通鉴纲目_page26.html">
    26
   </a>
   <a href="御批资治通鉴纲目_page27.html">
    27
   </a>
   <a href="御批资治通鉴纲目_page28.html">
    28
   </a>
   <a href="御批资治通鉴纲目_page29.html">
    29
   </a>
   <span class="current-page">
    30
   </span>
   <a href="御批资治通鉴纲目_page31.html">
    31
   </a>
   <a href="御批资治通鉴纲目_page32.html">
    32
   </a>
   <a href="御批资治通鉴纲目_page33.html">
    33
   </a>
   <a href="御批资治通鉴纲目_page34.html">
    34
   </a>
   <a href="御批资治通鉴纲目_page35.html">
    35
   </a>
   <span>
    ...
   </span>
   <a href="御批资治通鉴纲目_page31.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
