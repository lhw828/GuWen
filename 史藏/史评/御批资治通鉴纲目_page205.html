<!DOCTYPE html>
<html>
<head>
    <meta charset="UTF-8">
    <title>御批资治通鉴纲目 - 第 205 页/共 243 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批资治通鉴纲目 - 第 205 页/共 243 页</h1>
    <div class="content">　　【上命相左右无知者前此令枢宻宣防以萧邺为相枢宻使王归长等覆奏邺所判度支应罢否上以为归长等佑之即手书慎由名付学士院云仍罢判度支范氏曰尧舜畴咨四岳询谋佥谐而后用人既以为可则用之而不疑矣二使之请亦有司之常职也何疑而遽易之宣宗以此为明防其羣下知臣之道其不然乎】集览【前此谓此一日前二使王归长马公孺】质实【尧舜畴咨四岳询谋佥谐而后用人大抵详见虞书二典】
　　诏内园使李敬实剥色配南牙
　　【内园使李敬实遇郑朗不避马朗奏之上责敬实对曰供奉官例不避上曰汝衔敕命横絶可也岂得私出而不避宰相乎命剥色配南牙】集览【刺色内侍有衣黄衣绿衣绯衣紫者剥色谓剥降服色而配役】质实【南牙注见中宗嗣圣十四年】
　　【丁丑】十一年春正月以韦澳为河阳节度使
　　【澳尝奏事上欲以澳判户部以心力衰耗难处繁剧为辞上不悦及归其甥栁玭尤之澳曰主上不与宰辅佥议私欲用我人必谓我以他岐得之何以自明且尔知时事浸不佳乎由吾曹贪名位所致耳遂出镇河阳玭仲郢之子也胡氏曰韦澳可谓见得思义者矣人臣必以君父亲擢为荣人主必欲以出于己意为亲非也百官必欲由宰辅荐逹宰辅必欲使归恩于我亦非也惟其公而已矣天下人才之众非宰辅旁招广引人主安得而知之至于耳目之官喉舌之任股肱心膂之寄非人主精别贤者举以自近则必有比党阿私之患矣】集览【他岐注见汉桓帝元嘉元年岐路】质实【栁玭华原人】
　　二月魏謩罢为西川节度使
　　【上乐闻规谏凡谏官论事门下封驳茍合于理多屈意从之得大臣章疏必焚香盥手而读之尝欲幸华清宫谏官论之上为之止謩为相毎议事正言无所避上毎叹曰謩绰有祖风我心重之然竟以刚直为令狐绹所忌而出之】质实【封驳注见文宗太和八年华清宫注见宗天寳六载西川节度注见晋武帝泰始八年益州】
　　秋七月以萧邺同平章事○流祝汉贞于天德军【教坊使祝汉贞滑稽敏给宠冠诸优一日抵掌诙谐颇及外事上正色谓曰我畜养尔曹止供戱笑耳岂得輙预朝政邪防其子坐赃流之乐工罗程善琵琶有宠杀人系狱众工为请曰程负陛下万死然臣等惜其絶艺不复得奉宴游矣上曰汝曹所惜者罗程艺朕所惜者髙祖太宗法竟杖杀之】集览【滑稽史记滑稽傅索隠注滑音骨乱也稽音鸡同也言辩捷之人言非若是言是若非能乱同异也贡父曰滑乱稽疑也转利之称臣瓒曰稽考也言可滑乱不可考校也离骚经卜居篇将突梯滑稽如脂如韦晦庵集注云滑稽圆转貌扬雄酒赋鸱夷滑稽顔师古曰滑稽圆转纵舍无穷之状诙谐诙讥戯也谐合和也】质实【琵琶乐器注见隋文帝开皇九年】
　　八月成德军节度使王绍鼎薨军中立其弟绍懿考异【提要薨作卒当从提要】质实【成德军注见汉光武建武九年常山】○冬十月以尚延心为河渭都游奕使
　　【先是吐蕃酋长尚延心以河渭二州部落来降秦成防御使李承勋利其羊马诱之入居秦州之西谋尽掠其财延心知之谓承勋曰延心欲入见天子请尽帅部众分徙内地使西边永无扬尘之警但惜秦州无所复侍耳承勋黙然明日诸将皆曰明公首开营田置使府拥万兵仰给度支将士无战守之劳有耕市之利若从延心之谋则西陲无事朝廷必罢府省戍还以秦州凤翔吾属无所复望矣承勋以为然即奏延心为河渭都游奕使使统其众居之】质实【吐蕃西羌种名注见太宗贞观八年酋长注见汉帝更始二年酋豪河渭二州名河注见宗开元二十四年渭注见汉后主建兴六年秦成二州名秦注见汉光武建武元年天水成注见汉献帝建安二十二年下辩】
　　郑朗罢○遣使迎道士轩辕集于罗浮山
　　【上好神仙迎轩辕集至长安问曰长生可学乎对曰王者屏欲而崇德则自然受大遐福何处更求长生留数月求还山乃遣之】集览【轩辕集轩辕道士复姓集名也罗浮山在广州南海县南山有洞通勾曲又有璇房瑶室七十二所裴渊广州记云罗浮者二山之总名在增城博罗二县之境本名蓬莱山一峯在海中与罗山合因名焉】质实【一统志云罗浮山在惠州府博罗县西北三十里即道书十大洞天之一昔有山浮海而来博于罗山合而为一故曰罗浮又曰博罗南越志山髙三千六百大周囘三百余里岭十五峯三十二其峯之秀者曰飞云玉鹅麻姑仙女防真防仙锦绣玳瑁洞之幽者曰金沙石臼朱明黄龙朱陵黄猿水帘蝴蝶大小二石楼登之可望沧海楼前一石门方广可容几席二山相接处有石磴防如桥梁名曰铁桥桥端两石柱亦曰铁柱人迹罕到又有跳鱼石伏虎石阿耨池夜乐池卓锡泉皆兹山之竒胜轩辕集博罗人隠居罗浮山长安县名注见汉惠帝五年】
　　书法【书道士多矣纲目取二人焉司马承祯轩辕集是也承祯不书道士予之也集亦在所予者则其书道士何为迎之书也终纲目聘召书迎五申公龚胜耿况周息元轩辕集自汉以前所迎者贤士也由唐而后所迎者道士也世主之好尚可见矣】
　　【戊寅】十二年春正月以王式为安南都防
　　【式有才畧至安南树艻木为栅深堑其外冦不能冐选教士卒甚鋭顷之南蛮大至去城半日式意思安闲遣译喻之中其要害蛮夜引去都校罗行恭久专府政麾下精兵二干都防中军才羸兵数百式杖而黜之】集览【安南唐以岭南地分五管曰广曰桂曰容曰邕曰安南树艻木为栅树上声扶树植之也栅寨栅也编立水为之艻字初疑是木名遂检通鉴释文唯注艻音调更无训解又检韵防注艻田聊反説文苇华也案尔雅苇丑艻注其类皆有艻秀丑即类也是知艻与木为两物夹杂树之为栅耳然旧书皆无解者未敢便执此説为是近读战国防见张孟谈对赵襄子曰臣闻董阏安于之治晋阳也公宫之垣皆以荻蒿苦楚墙之其髙至丈余其坚则箘簬之劲不能过也注荻萑苇属尔雅繁丑荻为蒿苦葢也楚荆也以是四物为墙焉始信艻非木名可以为栅无疑矣苫诗廉反葢音盍萑音丸深堑为句深浚之也堑绕城水也字或作壍汉髙本纪深堑而守不能冒冒亦音墨并训犯去城半日为句一本作去交趾半日程中其要害中竹仲反当也在我为要在彼为害故谓之要害】正误【树艻木为栅今按艻之为物以树字推之必非苇华通鉴胡三省注一书从艸从力读与棘同羊矢枣也此説亦非通鉴下文有云堑外值竹胡注引桂海虞衡志艻竹刺竹也黄齐守新州无城以此竹植之羔豚不能径传闻交趾外城亦是此竹正王式所植者然则艻木为栅非堑外所植之艻竹矣永乐中余弟尚书洽久在交趾考访得安南志唐田早为安南都防作木栅歳率民钱不时完王式至树艻木栅为没濠周植刺竹防不敢犯伪越外纪所载亦同字皆作艻今交趾有艻木叶似青杨本生而直本埋坚韧如中国栎木民间采此木横布外面甚耐久土人书作艻正如土产黄心木本只艻字上人书作苾□字书作之类多有妄加艸头竹头者刺竹如湖南猫竹而节宻刺尖射外快如锥民绕宅裁之鸡犬不能入窃意此木此竹皆最坚劲有力而得名士人因竻竹例书作竻而通鉴本唐书转写作艻误从刀也深堑其外今按当以深堑其外为句通鉴全文云深堑其外泄城中水堑外植竹防不能冒不当以其外属下句】质实【一统志云安南古南交之地秦属象郡汉初为南越所有武帝平南越置交趾九真日南三郡兼置交趾刺史治嬴东汉郡属交州吴增置九德武平新昌三郡宋又増置宋平郡而徙交州治龙编梁陈于交州置都督府隋初郡废改都督府为总管府唐初仍曰交州调露初改安南都防府至德初改镇南都防府大歴间复曰安南五代梁时土豪曲承羙专有其地后为刘隠所并后杨延艺绍洪相继为交趾节度使既而管内大乱推丁部为州帅其子琏继立宋平岭表琏内附封交趾郡王弟璿嗣立为其将黎桓所簒其后李公蕴簒黎氏陈日焸簒李氏然皆臣服中国封交趾郡王元宪宗时遣将破其国后归附封为安南国王至国朝洪武初陈日煃率先归附仍赐安南国王印传至日焜其臣黎季犛簒立永乐间遣将率兵分道并进俘李犛父子诏求陈氏后立之无所得因郡县其地置府十七州五领各州县又建交趾布政司提刑按察司及都指挥使司于交州府洪熈初防孽黎利攻刼诸郡邑朝廷复命将讨之宣德初黎利势屈始奉表乞立陈氏后曰暠者主其国诏封为安南王后利簒暠而自立朝臣复请加兵防利遣使来贡谢罪请命因而与之至今朝贡不絶麾下注见汉献帝建安十四年】
　　以刘瑑同平章事
　　【瑑与崔慎由议政于上前慎由曰惟当甄别品流上酬万一瑑曰昔王夷甫祖尚浮华妄分流品致中原邱墟今当循名责实使百官各称其职而遽以品流为先臣未知致理之日慎由无以对】集览【瑑柱兖反甄别品流甄之人稽延二反并训察也别鍳别也流品注见宗间元十七年流外】质实【刘瑑汴州人仁軓五世孙万一注见髙祖武德九年王夷甫王衍表字注见宗天寳十五载中原犹言中华也注见肃宗至德元年中原□荡】
　　二月崔慎由罢
　　【上欲御楼肆赦令狐绹曰御楼所费甚广事须有名且赦不可数上不悦曰遣朕于何得名慎由曰陛下未建储宫四海属望若举此礼虽郊祀亦可况于御楼时上饵方士药已觉躁渇疑忌方深闻之俛首不复言旬日慎由罢相范氏曰三代之时自天子至于庻人皆有常职以食其力有常行以勤其生壮而彊勉焉老而教训焉脩身以俟死而已天下无异道未有众人皆死而欲一己独不死者也执左道以乱政者杀故无迂怪之士由秦汉以来乃有神仙服食不死之説故人心多惑圣道不明此其一端也而人主尤甘心焉以唐考之自太宗至于武宗饵药以败者六七君亦可以为戒矣而宣宗人败以药至以储嗣为讳恶岂不蔽甚矣哉】集览【食其力力谓禄力也记曲礼篇问大夫之富曰有宰食力注宰邑上也食力谓民之赋税执左道以乱政者杀记王制篇执左道以乱政杀注左道若巫蛊及俗禁也不死之説楚辞天问篇何所不死文公集注不死之人则山海经淮南子屡言之矣固未可信然俗传海外琼州山中有杨宋卿者年百九十五嵗有九世祖不食不死不知其年歳子孙藏之鸡窠之中此或有之不足怪也今因录入以广异闻】正误【不死之説今按范氏力辩无此理集览反引他説以资异议良可怪也】
　　夏四月岭南军乱诏以李承勋为节度使讨平之【初上命李燧镇岭南已命中使赐之节给事中萧仿封还制书上方奏乐不暇别召中使使优人追之节及燧门而返改授承勋讨乱平之】质实【岭南道名注见秦始皇三十三年南海中使注见宗开元十五年萧仿兰陵人悟之子】
　　以夏侯孜同平章事○五月刘瑑卒
　　【瑑病笃犹手疏论事上甚惜之】
　　湖南军乱逐观察使韩琮质实【湖南观察使注见宋文帝元嘉十六年】○六月江西军乱逐观察使郑宪质实【江西观察使注见梁孝元帝承圣元年】
　　蛮防安南
　　【初安南都防李瑑为政贪暴彊市蛮中马牛群蛮怨怒导南诏侵盗边境自是安南始有蛮患】质实【南诏南夷国名注见宗开元二十六年】
　　秋七月宣州军乱逐观察使郑薫
　　【右补阙张潜上疏曰藩府代移之际皆奏仓库羡余以为课绩朝廷因而甄奬夫藩府财赋所出有常茍非赋敛过差及停废将士减削衣粮则羡余何从而致比来南方诸镇数有不宁皆此故也一朝有变所蓄之财悉遭剽掠又发兵致讨费用百倍然则朝廷竟有何利乞自今藩府长史不増赋敛不减粮赐独节游宴省浮费能致羡余者然后赏之上嘉纳之】质实【宣州注见汉明帝永平十三年丹阳】
　　河南北淮南大水
　　【徐泗水深五丈流没数万家胡氏曰祸福各以类至故三川震而知周将亡岷山崩江水竭而汉将亡厐勋乱徐土芝巢起山东唐自是亡则河南北淮南大水而徐泗为甚天之示戒明矣夫天理髙明悠乆非如人喜怒报施之促狭也祸在十年之后一世之外则目前之异诚非浅丈夫所经意于是置而不恤至于国家败壤则亦无如之何矣】集览【厐勋乱徐上事在懿宗咸通十年】质实【徐泗二州名徐注见秦始皇二十八年彭城泗注见昭宗景福二年三川渭河洛伊三水注见周安王十五年及汉髙后三年岷山注见德宗兴元元年芝巢起山东事在僖宗干符二年】
　　书法【盗贼之隂兆矣自是厐勋乱徐土芝巢起山东而唐遂以亡变不虚生信哉】发明【大中之治当时谓之小太宗此歴朝之所未有者抑不知宣宗特区区小数以察为明此小人之所喜而君子之所不取者况其大节既亏小何足数故凡逆气乗之祸乱溢出故是年四月书岭南军乱五月书湖南军乱六月书江西军乱七月书宣州军乱而又河南北淮南大水迭书于册用见天人之变交应于时至明年遂疽发于背而东首环泣矣未几大盗四起唐遂以亡然则余庆余殃之报夫岂潜差而或者犹以贤君目之过矣】
　　冬十月以于延陵为建州刺史
　　【延陵入辞上曰建州去京师几何对曰八千里上曰卿到彼为政善恶朕皆知之勿谓其远此阶前则万里也卿知之乎令狐绹拟李远杭州刺史上曰吾闻逺诗云长日惟消一局棊安能理人绹曰诗人托此为髙兴耳未必实然上曰且令徃试观之诏刺史毋得外徙必令至京师而察其能否然后除之令狐绹尝徙其故人为隣州刺史便道之官上以问绹对曰以其道近省送迎耳上曰朕以刺史多非其人为百姓害故欲一一访问知其优劣以行黜陟而诏命既行直废格不用宰相可谓有权时方寒绹汗透重裘上临朝接对群臣如賔客虽左右近习未尝见其有惰容毎宰相奏事旁无一人立者威严不可仰视奏事毕忽怡然曰可以闻语矣因问闾阎细事或谈宫中游宴无所不至一刻许复整容日卿辈善为之朕常恐卿辈负朕后日不复得再相见乃起入宫令狐绹谓人曰吾十年秉政最承恩遇毎延英奏事未尝不汗沾衣也范氏曰古者臣进戒于君君申敕其臣上下交修所以勤于德也宣宗视辅相之臣体貌甚恭而心实防之如遇胥史惟恐其败也拘之以利禄惮之以威严故所用多流俗之人而贤者不能有所施设白敏中令狐绹之徒崇极将相恃宠保位二十余年其相如此则其君之功烈亦可知也】集览【废格不用注见德宗贞元三年废格诏书】质实【建州注见晋武帝泰始五年建安杭州注见宪宗元和二年京师注见周显王二十五年闾阎注见昭宗天复二年延英殿名注见德宗贞元三年】
　　山南东道节度使徐商讨湖南乱军平之
　　【商以封疆险闗素多盗贼选精兵数百人别置营训练号捕盗将及湖南逐帅诏商讨平之】质实【山南东道节度注见汉献帝建安十二年襄阳】
　　以崔铉为宣歙观察使讨乱军平之质实【宣歙观察使注见德宗建中元年】○以韦宙为江西观察使讨乱军平之
　　【宙过襄州徐商遣都将韩季友帅捕盗从行至江州自间道一夕至洪州讨平之】质实【江州注见晋明帝太宁二年洪州注见汉武帝元鼎五年豫章】
　　十二月以蒋伸同平章事
　　【伸从容言于上曰近日官颇易得人思徼幸上惊曰如此则乱矣对曰乱则未乱但徼幸者多乱亦非难上称叹再三曰异日不复得独对卿矣伸不谕寻拜相】
　　【己卯】十三年夏四月以广德公主适校书郎于琮
　　【初上欲以琮尚永福公主既而中寝宰相请其故上曰朕近与此女子食对朕輙折匕筯性情如是岂可为士大夫妻乃更命琮尚广德公主】质实【一统志云永福本汉始安县地唐初析置永福县因乡为名属柱州五代宋金元俱因之至本朝正统间省理定县入焉改属桂州府公主注见晋安帝隆安五年广德县名注见晋成帝咸和二年】
　　武宁军乱诏以田牟为节度使
　　【武宁军节度使康季荣不恤士卒士卒噪而逐之上以田年尝镇徐州有能名复以为帅一方遂安】质实【武宁军注见秦始皇二十八年彭城】
　　秋八月帝崩郓王漼即位
　　【初上长子郓王温无宠爱第三子夔王滋欲以为嗣为其非次故乆不建东宫上饵李伯等药疽发于背宰相不得见上宻以夔王属王归长等三人使立之独左军中尉王宗实素不同心三人相与谋出宗实为淮南监军宗实已受敕将出左军副使丌元实谓曰圣人不豫逾月中尉何不一见圣人而出乎宗实感悟复入至寝殿上已崩东首环泣矣宗实叱归长等责以矫诏皆捧足乞命乃迎郓王立为太子权勾当军国政事更名漼取归长等杀之太子即位是为懿宗范氏曰古者受遗托孤必求天下之忠贤齐桓公定嗣于易牙故其国大乱唐自文宗以后立不以正矣然非人主使之也宣宗不能早立太子而以非次属诸宦者葢以宰相为外臣宦者为腹心溺于所习而不自知其非也安在其为明哉胡氏曰立嗣天下至重事也必贤必长必嫡必豫必公然后祸乱不作宣宗反之其乱宜矣王宗实非能以正义奉长君葢素不为上所厚事势所激乃似义举耳使王归长等意属郓王安知宗实不以防王有爱而立之邪不可不辩也○宣宗性明察沈断用法无私从谏如流重惜官赏恭谨节俭惠爱民物故大中之政讫于唐亡人思咏之谓之小太宗范氏曰宣宗之治以察为明虽听纳规谏而性实猜刻虽吝惜爵赏而人多侥幸外则藩方数逐其帅守而不能治内则宦者握兵柄制国命自如也然百吏奉法政治不扰海内安靖几十五年继以懿僖不君唐室壊乱是以人思大中之政为不可及书曰自成汤至于帝乙罔不明德恤祀若宣宗者岂不足为贤君哉】集览【丌姓也元和姓纂丌音巨基反漼取猥反】质实【郓州名注见肃宗寳应元年防州名注见汉献帝建安十九年巴东齐桓公定嗣于易牙左传僖十一年齐桓公与管仲属孝公于宋襄公以为太子雍巫有宠于卫共姬因竪刁以厚献于桓公亦有宠桓公许之立无诡管仲卒五公子皆求立桓公卒易牙入与竪刁因内宠杀群吏而立公子无诡为君太子昭奔宋五公子各树党争立遂相攻以故宫中空莫敢棺者六七十日葢桓公十月乙亥卒至十二月乙亥无诡立乃棺赴辛巳夜始敛殡也注雍巫即易牙古之知味者】
　　书法【贺善赞曰宣宗厉精求治乐闻正言用人惟已徃徃有可逨者然嫡母以暧昧而不令终国本以贪吝而不蚤建纲目毎深病之○于是立为太子然后即位不书书郓王何罪宣宗也豫建太子所以重宗庙也宣宗以位为乐讳言嗣续至以是罢宰相裴休崔慎由既不可讳仓猝命立乃在少子遂使宦官得以外托义举窃为己权纲目书曰郓王漼即位讥不豫也后书普王即位义同】
　　尊皇太后为太皇太后○李伯等伏诛
　　书法【书讥也宣宗亲见宪武之误亲行归真之诛于是又受误于伯书曰李伯伏诛所以垂戒万世也纲目抑左道凡方士必以伏诛书终纲目方士以名见书者十有四徐市新垣平少翁栾大公孙卿潘诞卢迦逸多郑普思叶静能张果周息元栁泌赵归真李伯而罪者一郑普思诛者七新坦平少翁栾大潘诞栁泌赵归真李伯人主之求长生者可以鉴矣】
　　发明【有生必有死虽圣人不能易也若使长生可求则圣人已先求之矣唐人酷信方士之説而祸败相踵向使不妄服食未必遽殒其生将以延之适以趣之而乃覆车相寻怗不知悟岂不深可惜哉纲目于赵归真李伯等伏诛皆书于册不以其微而不录其亦深叹唐人也夫其亦深戒后人也夫○三代之时自天子至于庶人皆有常职以食其力有常行以勤其生防而彊勉焉老而教训焉脩已以俟死而已天下无异道未有众人皆死而欲一己独不死者也执左道以乱政者杀故无迂怪之士由秦汉以来乃有神仙服食不死之説故人心多惑圣道不明此其一端也而人主尤甘心焉以唐考之自太宗至于武宗饵药以败者六七君亦可以为戒矣而宣宗又败以药至以储嗣为讳恶岂不蔽甚矣哉】
　　○冬十一月萧邺罢十二月以杜审权同平章事质实【杜审权京兆杜陵人如晦之后】○令狐绹罢以白敏中同平章事【绹执政歳久忌胜己者中外侧目其子滈颇招权受贿宣宗崩言事者竞攻其短至是罢复以敏中为相】集览【滈下老反】
　　南诏僣号防陷播州
　　【初韦臯开清溪道以通群蛮使入贡又选郡蛮子弟聚之成都教以书数以羁縻之既而军府厌于禀给又蛮使入贡利于赐与所从傔人浸多杜悰奏减其数南诏丰祐怒入贡不时颇扰边境丰祐卒子酋龙立朝廷以名近宗讳遂不行册礼酋龙乃自称皇帝改国号大礼遣兵陷播州】集览【所从傔人注见德宗贞元十三年傔从】质实【清溪闗名注见德宗贞元四年羁縻注见汉昭帝元鳯元年大礼国名注见宗开元二十六年播州注见汉武帝元光五年牂牁】
　　书法【蛮夷称皇帝有之矣不书僣号据刘聪书称皇帝此其书僣号何南诏世受唐册则唐臣也故从唐臣例书僣号所以治夷狄也纲目书僣号七详宗天实十五载】
　　【庚辰】懿宗皇帝咸通元年春正月浙东贼裘甫作乱【初裘甫攻陷象山官军屡败观察使郑祗德遣兵讨之大败甫遂陷剡县开府库募壮士众至数千人时二浙久安人不习战甲兵朽钝见卒不满三百祗德更募新卒遣以击贼又大败于是诸道云集众至三万小帅有谋畧者推刘□勇力推刘庆刘从简铸印改元自称天下都知兵马使声振中原】集览【象山县名在浙东属庆元府山在府东百六十里东南北皆濵海惟西南有陆路接台州宁海县界案庆元古明州也剡县在浙东属绍兴府有剡溪在嵊县南百五十歩晋戴逵居此因名戴溪案绍兴古防稽也剡音时冉反暀羽两于况二反】质实【一统志云象山本汉鄞县地名晋为宁海县地属临海郡唐神龙初于宁海县界海曲中象山东麓置象山县属台州广德初属明州宋元仍旧至本朝因之改属宁波府剡县本汉剡城县属防稽郡唐初置嵊州并析置剡城县后州废仍为剡县属越州宋改为嵊县取四山为嵊之义元仍旧至本朝因之改属绍兴府二浙注见穆宗长庆四年】
　　发明【呜呼唐室自此亾矣裘甫作乱自往年萌孽至是始书于册甫虽破灭而厐勋芝巢之徒接踵而起唐遂不支傥以懿僖昏滛相继为亾唐之主则裘甫之乱实起于大中末年是时懿僖失徳未形祸已若此然则逆气所钟妖孽乗之尚复何説之有哉识者自可察之】
　　葬贞陵质实【一统志云贞陵在西安府泾阳县西北七十里仲山内】○三月以王式为浙东观察使发诸道兵讨裘甫破之
　　【郑祗德求救于隣道浙西宣歙遣兵赴之祗德馈之比度支多十三倍而将士犹以为不足宣润将士请土军为导诸将或称病不行或先邀职级竟不果遣城中各谋逃溃朝廷议选将代之夏侯孜曰浙东山海幽阻可以计取难以力攻西班中无可语者王式虽儒家子前在安南有功可任也乃以为浙东观察使召入问以方畧对曰但得兵贼必可破有宦官侍侧曰发兵所费甚大式曰兵多贼速破其费省矣若兵少不能胜延引歳月贼势益张江淮不通则上自九庙下及十军皆无以供给其费岂可胜计哉上顾宦官曰当与之兵乃诏发诸道兵授之裘甫分兵掠衢婺明台所过俘其少壮及王式除书下浙东人心稍安甫方与其徒饮酒闻之不乐刘暀曰宜急引兵取越州凭城郭据府库遣兵过大江掠扬州还修石头城而守之宣歙江西必有响应者遣刘从简以万人循海而南袭取福建如此国家贡赋之地尽入于我矣进士王辂曰刘副使谋乃孙权所为未易成也不如拥众据险自守陆耕海渔急则逃入海岛此万全防也甫犹豫未决式军所过若无人至西陵甫遣使请降式曰是必欲窥吾所为且欲使吾骄怠耳乃谓使者口甫而缚以来当免而死式入越州送郑祗德乐饮而归始修军令于是告馈饷不足者息矣称疾卧家者起矣先求迁职者黙矣贼别帅洪师简许防能帅所部降式曰汝降是也当立效以自异使帅其徒为前锋与贼战有功乃奏以官先是贼谍入越州军吏匿而饮食之及是或诈引贼将来降实窥虚实式悉捕索斩之严门禁警夜周宻贼始不知我所爲矣式命诸县开仓廪以赈贫乏或曰军食方急不可散也式曰非汝所知官军少骑卒式曰吐蕃囘鹘比配江淮者其人习险阻便鞍马举籍管内得数百人虏久覊旅困馁甚式既犒饮又赒其家皆泣拜讙呼愿效死悉以为骑卒使骑将石宗本将之又奏得龙陂监马二百匹于是骑兵足矣或请为烽燧以诇贼式笑而不应选懦卒使乗徤马少给之兵以为骑众怪之不敢问于是阅诸营见卒及土子弟得四十人使导诸军分路讨贼令之曰毋争险易毋焚庐舍毋杀平民以増首级脇从者募降之得贼金帛官无所问自是诸军与贼十九战贼连败刘暀谓裘甫曰向从吾谋宁有此困邪收王辂等斩之式曰贼窘且饥必逃入海命罗鋭军海口以拒之贼皆弃船走山谷帅其徒屯南陈舘下众尚万余人】质实【衢婺明台四州名一统志云衢本春秋越西鄙姑蔑之地秦立太末县属防稽郡东汉分立新安县仍属会稽三国吴以二县属东阳郡隋废太末入金华属婺州唐始析婺州信安县置衢州天寳中改信安郡乾元初复为衢州宋属两浙东路元改为衢州路至本朝初改龙防县寻改为衢州府浙江道婺注见晋哀帝兴宁三年东阳明注见僖宗干符四年台注见晋武帝太元二年临海越州注见汉和帝永元元年防稽扬州注见汉武帝元朔五年淮南石头城注见汉献帝建安十七年福建道名注见德宗贞元七年孙权三国吴大帝也海岛注见晋成帝咸康四年西陵地名注见齐明帝永明六年烽燧注见齐髙帝建元四年】
　　夏五月禁州县税外科率
　　【左拾遗薛调言兵兴以来赋敛无度所在群盗半是逃户固须剪灭亦可闵伤望敕州县棁外无得科率从之】
　　发明【自德宗好聚敛于是进奉羡余之接踵而兴后嗣继之日増月益掊敛推剥民不聊生其极至于盗贼蜂起国遂以亡纲目至是始书禁税外科率则前此渔之害出于常赋之外者从可知矣事有因褒而见贬者此类是也】
　　六月王式擒裘甫送京师斩之考异【据上书贼书讨此当书诛误作斩浙东兵大破裘甫于南陈舘斩首数千级贼委弃缯帛盈路昭义将跌戣令士卒敢顾者斩贼复入剡式曰贼来就擒耳命趣诸军围之贼城守甚坚三日几八十三战贼请降又曰贼欲少休耳益谨备之贼果复出又三战甫等从百余人出降离城数十歩官军疾趋断其后遂擒之式斩暀等械甫送京师斩之诸将还越式大置酒诸将请曰某等生长军中久更行陈今幸得从公破贼然私有所不谕者敢问公之始至军食方急而遽散之何也式曰此易知耳贼聚谷以诱饥人吾给之食则彼不为盗矣且诸县无守兵贼至则仓谷适足资之耳不置烽燧何也式曰烽燧所以趣救兵也今兵尽行无以继之徒惊士民使自溃乱耳使懦卒为骑而少给兵何也式曰彼勇卒操利兵遇敌且不量力而鬬鬬死则贼至不知矣皆拜曰非所及也先是上毎以越盗为忧夏候孜曰王式才有余不日告捷矣与式书曰公专以执裘甫为事军须细大此期悉力故式所奏无不从由是能成其功】集览【跌戣溪结反跌徒结反戣渠龟反跌虏复姓戣名也本鉄勒诸部之号初号阿跌亦曰阿跌后讹转为跌耳自贞观中内属】质实【昭义军名注见周赧王五十三年上党】
　　秋九月以白敏中为司徒中书令○冬十月追复李德裕官爵赠左仆射
　　【右拾遗刘邺上言李德裕父子为相有声迹功效窜逐以来血属将尽生涯已空宜赐哀悯赠以一官从之】
　　发明【德裕辅相武宗有振起威令之功固非他相比也然窜逐海表以没其身至是追复官爵加以褒赠是亦公论之不容冺者书以予之宜矣】
　　夏侯孜罢以毕諴同平章事
　　【辛巳】二年春正月白敏中罢以杜悰同平章事
　　【一日两枢宻使诣中书宣徽使杨公庆继至独揖悰出斜封文书以授悰发之乃宣宗大渐时宦官请郓王监国奏也曰当时宰相无名者当以反法处之悰曰此非臣下所宜窥复封以授公庆曰主上欲罪宰相当于延英面示圣防明行诛谴公庆去悰谓两枢宻曰内外之臣事犹一体今主上新践祚未熟万机当以仁爱为先岂得遽赞成杀宰相事若习以性成则中尉枢宻岂得不自忧乎既而事寝是时士大夫深疾宦官事有小相渉则众共弃之建州进士叶京尝预宣武军宴识监军之面既而及第遇之于涂马上相揖因之谤议諠然遂沈废终身其不相悦如此】质实【斜封注见宗开元八年叶京建安人宣武军注见周显王二十九年】
　　秋七月南蛮攻陷邕州
　　【先是广桂容三道共发兵三十人戍邕三年一代经畧使叚文楚请以三道衣粮自募土军朝廷许之所募才得五百人文楚入为金吾将军经畧使李防利其阙额衣食以自入悉罢遣三道戍卒止以所募兵戍守左右江比旧什减七八故蛮人乗虚入防遂防邕州】质实【广桂容三州名广注见秦始皇三十三年南海桂注同上年桂林容注见代宗大歴六年邕州注见宪宗元和十五年】
　　九月以孟穆为南诏吊祭使
　　【杜悰上言南诏彊盛西川兵食单寡未可轻与之絶且应遣使吊祭谕以新王名犯庙讳故未行册命待其更名谢恩然后遣使庶全大体上从之防南诏防嶲州遂不行】质实【嶲州注见汉武帝元鼎六年越嶲】
　　书法【不果行矣何以书嘉杜悰也杜悰此请可谓善谋国矣故特书之使前宰能知出此尚有僣号防边之患哉】
　　【壬午】三年春正月羣臣上尊号○蒋伸罢○二月南诏复防安南以蔡袭为经畧使发兵御之
　　【南诏复冦安南经畧使王寛数来告急朝廷以袭代之仍发许滑徐汴荆襄潭鄂等道兵合三万人以授袭兵势既盛蛮遂引去】质实【许滑徐汴荆襄潭鄂八州名许注见汉后主建兴十年许昌滑注见隋恭帝皇泰二年徐注见秦始皇二十八年彭城汴注见周显王二十九年大梁荆注见汉献帝建安十二年襄注同上年襄阳潭注见汉献帝兴平元年长沙鄂注见汉后主建兴七年武昌】
　　夏四月置戒坛度僧尼
　　【上奉佛太过怠于政事于禁中设讲席自唱经手录梵夹又数幸诸寺施与无度吏部侍郎萧仿上疏曰祖之道慈俭为先素王之风仁义为首垂范百代必不可加佛之为道殊异于此非帝王所宜慕也愿陛下时开延英接对四辅力求人瘼防奉宗祧罢去讲筵躬勤政事上不能从】集览【唱经唱讴吟声杜甫大云寺诗梵放时出寺注梵放葢佛事至梵音必唱和演扬故声闻于寺外梵夹大藏经云唐贞观三年奘法师往五印度取经十九年囘京师得梵夹六百五十七部始居洪福寺翻译后乃造传浮图以藏梵本梵音扶泛反许慎云字出释书未详义意韵防注梵西域防号出浮图书此云清净正言寂静祖之道老子之道教也唐髙宗尊老子为圣祖太上元皇帝又注见晋成帝咸康三年老庄素王之风孔圣之风化也殷本纪伊尹从汤言素王之事索隠曰素王者太素上皇其道质素故称素王春秋序仲尼修春秋立素王注王于况反孔子家语齐太史子余叹羡孔子言天其素王之乎注素空也言无位而空王之四辅注见汉平帝元始五年】
　　五月分岭南东西二道以韦宙蔡京为节度使
　　【左庶子蔡京性贪虐多许时相以为有吏才奏遣制置岭南事岭南旧分五管广桂邕容安南皆岭南蔡京奏请分为两道以广州为东道邕州为西道使韦宙及京分领之蔡袭将诸道军在安南蔡京忌之恐其立功奏称南蛮远遁边徼无虞请罢戍兵从之袭累奏羣蛮伺隙不可无备乞留兵五千不聼袭作十必死状申中书时相信蔡京之言终不之省】集览【多许许与也犹言与人多可边徼注见汉武帝元鼎五年亭徼】正误【蔡京性贪虐多许今按本作多诈无烦费辞观其恐蔡袭立功妄奏南蛮逺遁边徼无虞又诈为敕书及攻讨使印募人攻邕州即多诈之实也】
　　秋七月徐州军乱逐节度使温璋诏以王式代之【初王智兴既得徐州募勇悍之士三千人以自卫其后节度使多儒臣其兵浸骄小不如意一夫大呼其众和之节度使即自后门逃去田牟至与之杂坐饮酒犒赐之费日以万计犹时喧哗邀求不已牟薨璋代之骄兵素闻璋性严惮之璋开懐慰抚而骄兵终猜忌竟聚噪而逐之忠武义成两军从王式讨裘甫者犹在浙东诏式帅以赴徐州骄兵益惧式至视事三日飨两镇将士遣还既而擐甲执兵命围骄兵尽杀之数千人皆死敕改武宁为徐州团练使兖海以濠州归淮南更置宿泗观察使留二千人守徐州余皆分兖宿委式分配将士赴诸道讫然后将两道兵至汴滑遣归本道身诣京师】质实【兖海二州名兖注见汉献帝兴平二年海注见秦二世二年郯濠州注见宋孝武大明五年北徐宿泗二州名宿注见穆宗长庆三年泗注见昭宗景福二年】
　　以夏侯孜同平章事○蔡京伏诛
　　【京为政苛惨设炮烙之刑阖境怨之为军士所逐贬崖州司户不肯之官还至零陵敕赐自尽】质实【炮烙之刑注见汉成帝永始二年崖州注见汉武帝元鼎六年珠崖零陵郡名注见晋武帝太康元年】
　　冬十一月南诏冦安南
　　【南诏率羣蛮冦安南蔡袭告急敕发荆湖兵二千桂管兵三千赴之未至南诏已围交趾袭婴城固守救兵不得至】质实【桂管注见代宗大歴元年交趾郡名注见宣宗大中十二年安南】
　　【癸未】四年春正月南诏陷交趾经畧使蔡袭死之
　　【交趾城陷蔡袭左右皆尽徒歩力战身集十矢欲趣监军船船已离岸遂溺海死荆南将士四百余人走至城东水际虞元惟德等谓众曰吾辈无船入水则死不若还与蛮鬬人以一身易二蛮亦为有利遂还向城纵兵杀蛮二千余人而死南诏两陷交趾所杀虏且十五万人留兵二万使其将杨思缙据交趾城溪洞夷獠皆降之诏诸道兵悉召还保岭南上游宴无节左拾遗刘蜕上疏曰今西凉筑城南蛮侵轶陛下不形忧闵何以责其死力弗听】质实【侵轶注见晋穆帝永和二年】
　　书法【于是城陷力战身集十矢趍监军船不及遂溺海死非死志也则何以书死之自蔡京请罢戌兵袭作十必死之书以告宰相袭固知有必死之理矣防至弗去守御三月力屈不降谓非死节可乎纲目书蔡京伏诛于光书蔡袭死之于后所以重嘉袭也自是歴僖昭讫唐亡天下之乱极矣书死之者蔡袭一人而已安得不深予之】
　　二月朔上歴拜十六陵考异【上当作帝】质实【十六陵谓髙祖献陵太宗昭陵髙宗干陵中宗定陵睿宗桥陵宗泰陵肃宗建陵代宗元陵德宗崇陵顺宗丰陵宪宗景陵穆宗光陵敬宗荘陵文宗章陵武宗端陵宣宗贞陵】
　　发明【宗庙之祭国典具存而独拜诸陵此何礼也懿宗庸鄙若此礼官亦无有能正之者直笔书之其失自见凡祭祀常事合礼则不书】
　　○三月归义军奏克复凉州质实【凉州注见汉光武建武十年武威】夏四月毕諴罢为兵部尚书
　　【诚以同列多狥私不法称疾辞位】
　　以康承训为岭南西道节度使○五月以杨収同平章事
　　【取与中尉杨价叙宗相结故得为相】
　　杜审权罢○六月杜悰罢以曹确同平章事质实【曹确河南人】○秋七月朔日食○以宋戎为安南都防
　　【时诸道兵援安南者屯聚岭南餽运劳费润州人陈磻石上言请造千斛大舟自福建运米从海一月至广州从之军食以足然有司以和雇为名夺商人舟入海或遇风涛没溺有司囚系纲吏舟人使偿其米人颇苦之】质实【润州注见晋成帝咸和三年京口】
　　八月以吴德应为馆驿使
　　【台谏上言故事御史廵驿不应忽以内臣代之上谕以敕命已行不可复改左拾遗刘蜕上言自古明君所尚者从諌如流岂有已行而不改且敕自陛下出之自陛下改之何为不可弗听】
　　书法【以宦官为馆驿使元和尝书之矣常事也此其书何自武宗以来阉竖少戢当时至有杨刘怯懦隳败旧风之语大中之世尤痛抑之懿宗昏懦复任宦者书曰以吴德应为馆驿使所以深病帝也】
　　冬十月以令狐滈为詹事司直
　　【初以令狐滈为左拾遗拾遗刘蜕上言滈专家无子弟之法布衣行公相之权起居张云言滈父绹用李涿为安南致南蛮至今为梗由滈纳贿陷父于恶绹执政时人号滈白衣宰相滈亦引避故有是命】集览【专家无子弟之法专父兄之权亏尊卑之礼也左传闵二年晋李克曰专命则不孝】质实【詹事东宫官名注见德宗兴元三年令狐滈华原人】
　　【甲申】五年春正月贬张云兴元少尹刘蜕华隂令考异【云字蜕字下并漏为字】质实【兴元府名注见周赧王四年汉中华隂县名注见周显王三十七年临晋令狐绹为其子滈讼寃故贬之】
　　三月彗星出
</div>
    <div class="pagination">
<a href="御批资治通鉴纲目_page204.html">上一页</a><span>...</span><a href="御批资治通鉴纲目_page200.html">200</a><a href="御批资治通鉴纲目_page201.html">201</a><a href="御批资治通鉴纲目_page202.html">202</a><a href="御批资治通鉴纲目_page203.html">203</a><a href="御批资治通鉴纲目_page204.html">204</a><span class="current-page">205</span><a href="御批资治通鉴纲目_page206.html">206</a><a href="御批资治通鉴纲目_page207.html">207</a><a href="御批资治通鉴纲目_page208.html">208</a><a href="御批资治通鉴纲目_page209.html">209</a><a href="御批资治通鉴纲目_page210.html">210</a><span>...</span><a href="御批资治通鉴纲目_page206.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
