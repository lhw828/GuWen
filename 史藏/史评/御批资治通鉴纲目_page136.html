<!DOCTYPE html>
<html>
<head>
    <meta charset="UTF-8">
    <title>御批资治通鉴纲目 - 第 136 页/共 243 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批资治通鉴纲目 - 第 136 页/共 243 页</h1>
    <div class="content">　　【后家世贵盛而能谦恭雅好读书言事多与隋主意合甚宠惮之宫中称为二圣隋主每临朝后輙与方辇而进至閤乃止使宦官伺隋主政有所失随事匡谏退朝同反燕寝有司奏称周礼百官之妻命于皇
<史部,史评类,御批资治通鉴纲目,卷三十五>后请依古制后曰妇人预政或从此为渐不可开其源也崔长仁后之中外兄弟也犯法当斩隋主以后故欲免之后曰国家之事焉可顾私长仁竟坐死后性俭约隋主尝合止利药须胡粉一両求之宫中不得隋主亦惩周氏之失不以权任假借外戚后兄弟不过将军刺史外家吕氏素防贱求访不知所在及即位始求得舅子永吉乃追封外祖为齐郡公以永吉袭爵】集览【方辇并両辇而行】质实【崔长仁博陵人齐郡注见汉桓帝永康元年】
　　隋立世子勇为太子诸子皆为王
　　【广为晋王俊为秦王秀为越王谅为汉王】
　　隋废周主阐为介公改封周太后杨氏为乐平公主【初刘郑矫诏以隋主辅政杨后虽不与谋然以嗣主防冲恐权在他族闻之甚喜后知其父有异图意颇不平形于言色及禅位愤惋愈甚隋主愧之改封乐平公主欲夺其志公主誓不许乃止】质实【介州名注见周威烈王二十三年西河乐平县名注见宋文帝元嘉十三年刘郑谓刘昉郑译也】书法【纲目故后书改封二汉黄皇室主周乐平公主皆守节者也故皆书其改号若齐之太原公主魏孝静后则削之矣】
　　隋主尽灭宇文氏之族
　　【虞庆则劝隋主尽灭宇文氏髙颎杨惠亦依违从之李徳林固争以为不可隋主作色曰君书生不足与议此于是周太祖以下子孙皆死而徳林品位遂不进胡氏曰隋文以书生斥李徳林此猾胥险吏之常态也隋得天下无功无徳特以姿相竒伟盖与萧道成同而其亡国则有二焉一曰隋文以胥吏治国二曰独孤后以妬忌治家如是而已矣】
　　书法【丁酉杀髙纬夷其族之报也隋不鍳之而又甚焉灭国自萧道成始书灭其族未书尽灭也于是始书尽灭隋之不永宜哉】
　　发明【昔周以兵定天下然封殷后于宋爵以上公观当时命之之词所谓统承先王修其礼物作賔王家与国咸休永世无穷者尤欲使之绵延不絶长保其祀古人忠厚之意盖如此后世簒窃之主既自以传禅为文往往反诛赤前朝之族无复遗种夫夺人土地攘人家国倾人社稷掩其所有以为己物是亦不翅足矣而又尽勦其族使之影灭迹絶荡无炊烟虽自古以兵灭人国者殆不若是之惨祸乱相踵遂以为法应如是是岂可以人理论哉纲目于隋书其尽灭宇文氏之族灭而曰尽其恶之之意为如何耶簒杀相寻展转屠灭亦徒重君子之叹而已于隋主乎何诛】
　　隋徴蘓威为太子少保
　　【威绰之子也少有令名周宇文防强以女妻之威见防专权恐祸及已屏居山寺以讽读为娱周髙祖闻其贤除车骑大将军辞疾不拜隋主为丞相髙颎荐之隋主召见与语大悦居月余闻将受禅遁归田里颎请追之隋主曰此不欲预吾事耳置之及受禅徴拜太子少保追封绰为邳公以威袭爵】质实【蘓威京兆武功人邳州名注见汉髙帝六年下邳】
　　三月隋以贺若弼为吴州总管韩擒虎为庐州总管【隋主有并吞江南之志问将于髙颎颎荐弼与擒虎故以弼镇广陵擒虎守庐江使潜为经畧】质实【吴州注见汉武帝元朔五年淮南贺若弼洛阳人韩擒虎河东人庐州注见汉景帝五年庐江广陵县名注见梁武帝太清二年庐江县名注见唐懿宗光启三年】
　　隋以蘓威为纳言
　　【初蘓绰在西魏以国用不足为征税法颇重既而叹曰今所为者正如张弓非平世法也后之君子谁能弛之威闻其言毎以为己任至是奏减赋役务从轻简隋主从之隋主常怒一人将杀之威入閤进谏隋主不纳将自出斩之威当前不去隋主避之而出威又遮止隋主拂衣而入良乆乃召威谢曰公能若是吾无忧矣谓朝臣曰蘓威不值我无以措其言我不得蘓威何以行其道杨素才辩无双至于斟酌古今助我宣化非威之匹也威若逢乱世南山四皓岂易屈哉威尝言于隋主曰臣先人每戒臣云唯读孝经一卷足以立身治国何用多为隋主深然之威与髙颎同心协賛政刑大小无不与谋卢贲刘昉元谐李询张賔等谋黜颎威五人相与辅政谋泄昉等委罪于賔贲公卿奏二人当死隋主以故旧不忍诛并除名为民】集览【入閤进谏唐太宗贞观元年制自今中书门下及三品以上入閤议事皆命谏官随之有失輙谏注天子御便殿百官入见曰入閤宋太宋淳化三年行入閤仪旧制入閤唯殿中省细仗随両省供奉官先入陈于庭上以为仪衞太简命有司更设黄麾仗其殿中省细仗仍旧从新制也神宗熙寜三年罢入閤仪王珪等言入閤者乃唐只日紫宸殿受常朝之仪也唐紫宸殿与今同而唐宣政殿即今文徳殿唐制天子坐朝必立仗于正衙若止御紫宸即唤正衙仗自宣政殿东西閤门入故谓之入閤礼经考索曰衙谓正朝也其礼尊閤谓燕见也其礼杀或者不辨而以入閤仪注为朝廷非常之礼失其本意矣南山四皓四皓以汉髙嫚士同入商洛山汉髙徴之不来共隐终南山南山注见汉文帝三年四皓注见汉髙帝十年】质实【杨素华隂人】
　　夏四月隋放散乐禁杂戏　隋筑长城
　　【长城之役汾州胡千余人亡叛隋主召汾州刺史韦冲问之对曰夷狄反覆由牧宰不称所致臣请以理绥静可不劳兵而定隋主然之命冲绥懐叛者月余皆至】质实【汾州注见周威烈王二十三年西河】书法【自秦始书长城其后元魏一书东魏一书髙齐三书今隋又见书矣终纲目书筑长城十详秦始皇三十三年而隋自是凡四书焉用民如此欲长有天下难矣】
　　五月隋主坚弑介公阐
　　【諡曰周静帝】
　　秋七月隋定服色
　　【初隋诏朝服尚赤戎服尚黄常服通用杂色至是隋主始服黄百僚毕贺于是百官常服同于庶人皆着黄袍隋主朝服亦如之唯以十三镮带为异】
　　书法【后世人君服黄始此】
　　八月吐谷浑冦凉州隋遣兵撃败之考异【冦当作侵后开皇三年书冦隋临洮冦幽州并同】考证【冦当作入隋】质实【吐谷浑西域种名注见晋元帝建武元年凉州注见唐中宗景龙二年】　九月隋以蜀王秀为益州总管　隋仆射髙颎督诸军侵陈　隋铸五铢钱质实【五铢钱注见宋文帝元嘉三十年】
　　【初周齐所铸钱凡四等及民间私钱名品甚众轻重不等隋主患之更铸五铢钱背面肉好皆有周郭每一千重四斤二両悉禁古钱及私钱置様于关不如様者没官销毁自是钱币始一民间便之】集览【背靣肉好汉食货志肉好皆有周郭韦昭曰肉钱形好钱孔也肉柔又反好呼报反】
　　书法【自是终隋世无书改铸者五铢为轻重之中信矣纲目用五铢无改者二西汉元狩五年以后东汉与隋皆终其世无改者也】
　　隋上柱国郑译有罪除名
　　【译自以被疎隂呼道士醮章祈福婢告以为巫蛊译又与母别居为宪司所劾除名隋主下诏曰译若留之于世在人为不道之臣戮之于朝入地为不孝之鬼宜赐以孝经令其熟读仍遣与母共居】集览【醮章醮祭章表也谓奏表于天以逹其诚欵】质实【巫蛊注见汉武帝太始元年】
　　发明【凡卖国之人簒君虽赖其用而心皆薄之如隋主之于郑译是也然隋主能下诏暴扬其罪谓为不道之臣抑不知簒人之国弑其主而灭其族其为不道当如何耶书曰郑译有罪除名译佐隋得国者也译既有罪则隋主从可知矣明于知人暗于知己其隋主之谓乎】
　　冬十月隋初行新律
　　【初周法比于齐律烦而不要隋主命髙颎郑译及杨素裴政等更加修定政练习典故逹于从政乃采魏晋旧律下至齐梁沿革重轻取其折去枭轘鞭法非谋叛无族罪始制死刑二绞斩流刑二自二千里至三千里徒刑五自一年至五年杖刑五自六十至百笞刑五自十至五十又制议请减赎官当之科以优士大夫除讯囚酷法考掠不得过二百枷杖大小咸有程式民有枉屈县不为理者聼以次经郡州省若仍不为理聼诣阙伸诉自是法制遂定后世多遵用之隋主尝怒一郎于殿前苔之諌议大夫刘行本进曰其人素清其过又小愿少寛之隋主不顾行本前曰陛下不以臣不肖置臣左右臣言若是陛下安得不聼若非当致之于理岂得轻臣而不顾也因置笏于地而退隋主敛容谢之原所笞者】集览【减赎官当之科夣溪笔谈曰律云免官者三载之后降先品二等叙免所居官及官当者期年之后降先品一等叙降先品者谓免官上官皆免则从未降之品降二等叙之免所居官之官当止一官故降未降之品一等叙之也一郎郎注见汉武帝元朔三年】质实【枭轘枭古尧反注见汉灵帝建寜元年轘音患注见晋元帝太兴三年刘行本沛人】
　　书法【此后世以笞杖徒流死定罪始此】
　　隋以梁彦光为相州刺史房恭懿为海州刺史
　　【初彦光为岐州刺史岐俗质厚彦光以静镇之奏课连为天下最隋主下诏褒羙赐粟帛徙相州刺史邺自齐亡衣冠士人多迁入关唯工商乐户移实州郭风俗险诐好兴謡讼目彦光为着防饧隋主闻之免彦光官彦光请复为之发摘奸伏有若神明豪猾潜窜阖境大治于是招致名儒每乡立学亲临防试褒勤黜怠风化大变无复讼者新豊令房恭懿政为三辅之最每朝谒隋主呼至榻前访以治民之术谓诸州朝集使曰房恭懿志存体国爱养我民卿等宜师之因擢为海州刺史由是吏多称职百姓冨庶】集览【奏课连为天下最本传作奏课连最为天下第一也按汉律秋冬遣无害吏论课殿最汉书音义曰上功曰最下功曰殿又注见汉武帝元鼎四年课殿着防饧着陟畧反防头衣也饧徐盈反干餹也本传作戴防饧朝集使自外入朝与朝班者曰朝集使】质实【梁彦光乌氐人岐州注见周显王八年新丰县名注见汉元帝建昭二年房恭懿洛阳人三辅注见汉武帝元朔四年右内史海州注见秦二世二年郯】
　　十二月隋听民出家赋钱写书造像
　　【隋主诏境内之民任聼出家仍令计口出钱营造经像于是时俗风靡民间佛书多于六经数十百倍】书法【二教再黜再复冩书造像可知矣未闻有赋钱为此者书赋钱甚讥之也继又申之以毁像之禁隋主之用情异教亦至矣而其应何如哉】
　　发明【隋主以不学得国故其所为大率庸俗猥鄙如聼民出家之类是也梁魏建寺造塔灭亡不暇隋主必笑其奉佛不得要领故以冩书造像为真福田其髙于梁魏一等矣然身弑国灭佛亦无如之何纲目直书于册则隋主之为人亦可知已尚何梁魏之足笑哉】
　　突厥佗鉢可汗死分立四可汗
　　【佗鉢可汗病且卒谓其子庵逻曰吾兄不立其子委位于我我死汝当避大逻便及卒国人以大逻便母贱庵逻实贵竟立为嗣大逻便心不服庵逻每遣人詈辱之庵逻不能制因以国让摄圗国人共迎立之号沙鉢畧可汗居都斤山庵逻降居独洛水称第三可汗沙鉢畧以大逻便为阿波可汗还领所部又沙鉢畧从父玷厥居西面号逹头可汗诸可汗各统部众分居四面沙鉢畧勇而得众北方皆畏附之】质实【突厥北狄国名注见梁武帝大同十一年可汗注见汉后主景耀四年一统志云都斤山在靼鞑国中突厥可汗常处于此】
　　突厥伐隋隋遣都尉长孙晟如突厥
　　【隋主既立千金公主伤其宗祀覆没日夜请为周复讐沙鉢畧谓其臣曰我周之亲也今隋公自立而不能制复何靣目见可贺敦乎乃与髙寳寜合兵伐隋隋主患之峻长城命虞庆则镇并州屯兵以备之初奉车都尉长孙晟送千金公主入突厥可汗爱其善射留之竟嵗命诸子弟贵人与之亲友突利设处罗侯沙鉢畧之弟也尤得众心隂与晟盟晟与之游猎因察山川形势部众强弱靡不知之至是晟上书曰今诸夏虽安戎虏尚梗宜宻运筹防渐以攘之玷厥之于摄圗兵彊而位下外名相属内隙已彰鼔动其情必将自战又处罗侯者奸多势弱曲取众心国人爱之因为摄圗所忌其心殊不自安阿波首防介在其间颇畏摄图受其牵率唯彊是与未有定心今宜逺交而近攻离彊而合弱通使玷厥説合阿波则摄圗兵自防右地又引处罗遣连奚霫则摄圗分众还备左方首尾猜嫌腹心离阻十数年后乗衅讨之必可一举而空其国矣隋主纳之遣太仆元晖出伊吾道诣逹头赐以狼头纛逹头使来引居沙鉢畧使上以晟出黄龙道赍币赐奚霫契丹遣为乡导得至处罗侯所深布心腹诱之内附反间既行果相猜贰】集览【突利设处罗侯突利其设之号也设犹言部突厥之俗谓别部典兵者曰设其人名处罗侯首防注见晋恵帝太安二年首防両端右地注见汉武帝天汉三年左右地兵又引处罗遣连奚霫奚本号库莫奚其先东胡宇文之别种为匈奴所破窜居松漠之东与突厥同俗魏书逹奚薄奚统奚吐奚四氏皆其部族也至隋始去库莫而但曰奚唐末居隂凉川在幽州之西南霫音习董冲又音先立反即白霫蛮也铁勒诸部之号其后契丹强奚乃举部役属于霫有东西奚焉遣连者谓引处罗侯遣令与奚霫连结也伊吾道伊吾注见汉明帝永平十五年狼头纛纛音毒又徒到反毛羽幢也蔡邕曰纛以犛牛尾为之突厥之先为邻国所灭仅存一儿兵人刖足防臂弃草泽中有牝狼以肉饵之及长与狼交合乃生十男各为一姓唯阿史那氏最贤遂为君长故于牙门建狼头纛示不忘本也契丹注见晋安帝义熈二年】质实【长孙晟洛阳人并州注见齐明帝建武三年髙寳寜修人】
　　书法【猾夏书冦恒也未有书伐者书伐隋何痛周之无臣也自坚之簒周之臣子恬然臣之千金公主独能请于可汗为周复讐纲目与其志义故再书伐此纲目之变例也终纲目外加内得书伐者二是年千金公主以突厥伐隋辛亥年刘崇以契丹伐周皆以复讐也】
　　发明【夷狄之于中国未有以伐书者今突厥乃书伐隋何哉隋为不道戕灭周氏其女有和亲于虏者请兵欲为复讐之举故纲目特书伐隋以遂其不忘宗国之意云尔不然贵华贱夷其肯使左祍之俗得以加乎中国哉书法如此其防防矣】
　　【壬陈太建十四年寅隋开皇二年】春正月陈主顼殂始兴王叔陵作乱伏诛太子叔寳立
　　【叔陵陈主之次子也性苛刻狡险好发古冡为扬州刺史与新安王伯固密圗不轨陈主不豫太子与叔陵及长沙王叔坚并入侍疾陈主殂太子哀哭俯伏叔陵抽剉药刀斫之中项闷絶柳后来救又斫之叔坚手搤叔陵夺其刀叔陵走出云龙门驰车还东府召左右防青溪道赦东城囚以充战士散金帛赏赐又召诸王将帅莫有至者唯伯固单马赴之叔坚白柳后以太后命召右卫将军萧摩诃入见受敕帅马歩数百趣东府屯城西门叔陵惶恐自知不济欲奔隋台军邀斩之伯固亦为乱兵所杀太子即位】质实【始兴郡名注见晋愍帝建兴三年新安县名注见楚义帝元年不轨注见汉灵帝光和五年东府注见晋安帝元兴元年青溪道注见宋明帝泰始元年东城即东府注同本年】
　　隋以晋王广为河北行台尚书令蜀王秀为西南行台尚书令秦王俊为河南行台尚书令
　　【隋主惩周氏孤弱而亡故使三子分涖方靣盛选僚佐以王韶李雄李彻总晋王府库事元岩为益州长史韶雄岩俱有骨鲠名彻前朝旧将故用之雄家世以学业自通雄独习骑射其兄子旦让之雄曰自古圣贤文武不备而能成其功业者鲜矣雄虽不敏颇观前志但不守章句耳至是隋主谓雄曰吾儿更事未多卿才兼文武吾无北顾之忧矣二王欲为不法韶岩輙不奉教或自鎻或排閤切諌二王甚惮之】集览【骨鲠注见晋武帝咸寜四年】质实【王韶太原人李雄赵郡人元岩洛阳人益州注见晋武帝泰始八年】
　　陈遣使请和于隋二月隋师还
　　【陈遣使请和于隋隋髙颎奏礼不伐防隋主乃诏颎等班师】质实【班师注见陈后主祯明元年】
　　夏五月突厥伐隋入长城
　　【髙寳寜引突厥冦隋平州突厥悉发五可汗控之士四十万入长城】质实【平州注见秦王政三年控注见汉帝更始二年一统志云长城在永平府城北七十二里即秦防恬所筑今因其遗址加修焉可汗注见汉后主景耀四年】
　　六月隋作新都于龙首山
　　【隋主嫌长安城制度狭小蘓威因劝迁都隋主夜与威及髙颎共议明旦庾季才奏曰臣仰观象俯察图记必有迁都之事且汉营此城将八百歳水皆咸卤不甚宜人愿陛下恊天人之心为迁徙之计隋主愕然谓颎威曰是何神也乃诏颎等创新都于龙首山】质实【长安县名注见汉惠帝五年陛下注见汉光武建武二十七年一统志云龙首山在西安府城北一十里首入渭水尾逹樊川长六十二里土赤不毛隋以长安城狭小改作新都于龙首山迁焉】
　　冬十二月隋遣兵拒突厥却之
　　【隋太子勇屯兵咸阳虞庆则屯化以备突厥行军总管逹奚长儒将兵二千与突厥可汗十余万众遇于周槃军中大惧长儒神色慷慨且战且行转鬬三日昼夜凡十四战五兵咸尽士卒以拳欧之手皆骨见杀伤万计虏气稍夺于是觧去诏以长儒为上柱国时冯昱叱列长叉李崇皆为突厥所败于是突厥纵兵入冦武威等七郡六畜咸尽沙鉢畧更欲南入逹头引兵而去长孙晟又説沙鉢畧之子染干诈告沙鉢畧曰铁勒等反沙鉢畧惧引兵还】集览【五兵前吾丘夀王传注五兵矛防弓劒戈谷梁传注五兵矛防钺刀楯弓矢叱列长叉叱列虏复姓长叉其名叉初加反字作乂非】质实【咸阳县名注见周显王九年化郡名注同上四十一年义渠逹奚长儒代人慷慨注见汉髙帝五年武威郡名注见汉光武建武十年铁勒北胡国名注见宋文帝元嘉七年】
　　隋罢江陵总管
　　【隋主既立待梁主恩礼弥厚纳其女为晋王妃罢江陵总管梁主始得专制其国】质实【江陵县名注见汉献帝建安十三年】
　　【癸陈后主叔寳至徳卯元年隋开皇元年】春正月陈以长沙王叔坚为江州刺史
　　【初陈主病创不能视事政无大小皆决于叔坚权倾朝廷叔坚颇骄纵陈主忌之尚书孔范舍人施文庆日求其短搆之陈主乃出叔坚刺江州】质实【江州注见晋明帝太寜二年浔阳孔范防稽人】
　　二月朔日食　陈以毛喜为永嘉内史
　　【陈中书通事舍人司马申既掌机宻颇作威福陈主欲用侍中毛喜为仆射申恶喜彊直言于陈主曰喜臣之妻兄髙宗时称陛下有酒徳请逐去宫臣陛下寜忘之邪陈主乃止寻以创愈置酒自庆引江总以下展乐赋诗既醉而命喜时山陵初毕喜不怿欲谏则陈主已醉升阶阳为心疾仆于阶下移出省中陈主醒谓吏部尚书江总曰彼实无疾伹欲非我所为耳欲杀之不果以为永嘉内史】质实【司马申河内人仆射官名注见晋孝武帝太元十二年髙宗陈宣帝庙号髙宗永嘉郡名注见晋安帝元兴元年】
　　三月隋迁于新都　隋减调役弛酒盐禁
　　【初令民二十一成丁减役者歳为二十日调绢为二丈周末酒坊盐池盐井至是皆罢之】集览【减役者歳为二十日先是毎歳十二番今减为二十日役】质实【注见汉武帝天汉三年盐池注见梁武帝天监五年盐井注见汉昭烈帝章武三年】
　　隋诏求遗书
　　【秘书监牛上表曰典籍屡经防乱率多散逸周氏聚书仅盈万卷平齐所得裁抑五千兴集之期属膺圣世为国之本莫此为先隋主从之诏献书一卷赉缣一匹】质实【牛安定人】
　　书法【自汉成河平三年书求遗书至元魏再见于是三见惜乎见于赋钱写书之后也】
　　夏四月吐谷浑冦隋临洮考证【冦当作入】质实【临洮郡名注见秦始皇三十三年】　隋遣元帅卫王爽伐突厥大破之
　　【突厥数入冦隋主下诏曰往者周齐抗衡俱通突厥以虏轻重为国安危朕以为厚敛兆庶多惠豺狼未尝感恩资而为贼节之以礼不为虚费省徭薄赋国用有余因入贼之物加赐将士息道路之民务为耕织清边制胜成防在心诸将今行义兼含育有降者纳有违者死于是命衞王爽等为行军元帅分八道出塞撃之与沙鉢畧可汗遇于白道总管李充言于爽曰突厥狃于骤胜必轻我而无备以精兵袭之可破也诸将多以为疑唯长史李彻賛成之遂与充帅精骑五千掩撃突厥大破之沙鉢潜遁其军无食粉骨为粮加以疾疫死者甚众幽州总管隂夀出卢龙塞撃髙寳寕突厥不能救寳寜为其下所杀和龙悉平】质实【白道泉名注见梁武帝普通五年李充成纪人幽州注见唐髙祖武徳四年隂夀武威人卢龙塞注见汉献帝建安十二年和龙城名注见晋帝奕太和四年龙城】
　　书法【突厥书伐隋矣隋亦书伐何盖存中国也再书伐隋既足示复讐之义矣以手加足不可以言侵也】
　　陈郢州叛降隋隋主弗纳质实【郢州注见汉后主建兴七年武昌】书法【弗纳叛臣盛节也自纲目以来于是始见继是凡三书之盖隋文于此有过人者矣书隋主予之也】
　　发明【治天下国家者不患土地之不广而唯患信义之不立自南北分裂招降纳叛互相倾夺然终无益于胜败之数徒负不义之名而已且吾有臣而叛降于敌吾之所深恶也人有臣而叛降于我我乃纳而宠之可乎隋惟有见于此故于郢州之降拒而弗纳况陈人近方遣使请和今岂以一城之故轻弃邻好而啓兵争之祸哉此隋主不纳郢州之叛纲目所以特书而予之也后书夏侯苖亦然】
　　隋命左右仆射分判六部质实【隋上漏圈子】
　　【隋改度支尚书为民部都官尚书为刑部命左仆射判吏礼兵三部事右仆射判民刑工三部事废光禄卫尉鸿胪寺及都水台】质实【光禄官名职掌食料注见汉元帝初元四年卫尉官名职掌军卫器仗注见唐髙祖武徳七年鸿胪官名职掌賔客注同上年事物纪元云都水台汉武帝元鼎二年始制水衡初秦有都水丞于是水衡方有都水帝置都水谓之都水台隋文帝仁夀元年始改为监】书法【此六部之名始见于此】
　　五月隋总管窦荣定与突厥战于凉州突厥请盟而还【隋秦州总管窦荣定帅九总管歩骑三万出凉州与突厥阿波可汗相拒阿波屡败前上大将军史万歳坐事配敦煌诣军门请自效荣定遣人谓突厥曰士卒何罪而杀之但当各遣一壮士决胜负耳突厥许诺因遣一骑挑战荣定遣万歳出应之斩其首而还突厥大惊请盟而去长孙晟时为偏将使谓阿波曰摄图阿波兵势不敌今摄图日胜为众所崇阿波不利为国生辱摄图必以罪归阿波灭北牙矣阿波自度能御之乎又为其使曰今逹头与隋连和而摄图不能制可汗何不依附天子连结逹头相合为彊此万全计也阿波然之遣使随晟入朝沙鉢畧闻之遂袭北牙大破之阿波还无所归西奔逹头逹头大怒遣阿波帅兵而来其部落归之者将十万骑遂与沙鉢畧相攻屡破之复得故地兵势益彊贪汗可汗素睦于阿波沙鉢畧夺其众而废之贪汗亡奔逹头沙鉢畧从弟地勒察别统部落亦以众叛归阿波连兵不已各遣使诣长安请和求援隋主皆不许】集览【北牙阿波可汗居北靣故曰北牙】质实【窦荣定平陵人史万嵗杜陵人敦煌郡名注见汉武帝元朔三年挑战注见汉王邦四年】
　　六月突厥冦幽州隋总管李崇战死考证【冦当作入隋突厥冦幽州隋总管李崇帅歩骑三千拒之转战十余日师人多死遂保沙城突厥围之城荒頺不可守军士苦饥死亡畧尽突厥谕之使降崇知不免令其士卒曰崇防师徒罪当万死今日效命以谢国家乃挺刃突陈而死】质实【李崇陇西成纪人穆之子砂城注见晋帝奕太和五年】
　　书法【突厥再书伐隋矣此书冦何盟而复背也李崇之处死审矣曷为不书死之书战死惜之也崇尝欲从尉迟迥矣而不果使其死于此时纲目必以死节予之矣书曰隋总管李崇惜乎不为周死而死于隋也】
　　发明【前日突厥两书伐隋者因复讐之请伸臣子之志也今日突厥书冦幽州者正夷夏之分存中国之体也亦各求其实而已耳】
　　秋八月朔日食质实【日食注见新莽天凤元年】　陈以长沙王叔坚为司空
　　【叔坚未之江州复留为司空实夺之权】质实【长沙郡名注见汉献帝兴平元年】
　　冬十一月隋罢郡为州
　　【兵部尚书杨尚希曰今或地无百里而数县并置或户不满千而二郡分领僚众费多租调歳减宜存要去闲并小为大则国家不亏粟帛选举易得贤良矣蘓威亦以为请隋主从之罢郡为州】质实【租调注见晋惠帝永熙元年】
　　十二月陈司空长沙王叔坚免
　　【叔坚既失恩心不自安为厌媚醮祀以求福陈主召将杀之叔坚对曰臣犯大宪罪当万死臣死之日必见叔陵愿宣明诏责之于九泉之下乃赦免官】集览【必见叔陵去年叔陵弑帝时帝得叔坚救之故云及此】
　　隋更定律置博士
　　【隋既颁律令蘓威屡欲有所更易李徳林曰修律令时公何不言令既颁行且宜专守自非大为民害不可数更至是隋主览刑部奏防狱数犹至万以律尚严宻乃敕威及牛等更定之除死罪八十一条流罪一百五十四条徒杖等千余条定留五百条凡十二卷自是刑网简要疎而不失仍置律博士弟子员】集览【定留谓订定而存留】
　　发明【隋文以法律治天下前日得国之初首行新律今又更定律令置博士官则当时之所崇尚者从可知矣考之分注虽曰除减死刑务从简要然而律博士之设弟子员之置是岂明民之意哉昔刘向有言有司请定法削则削笔则笔至礼乐则不敢是敢于杀人不敢于养人也向之所言其殆隋主之谓乎直笔书之其义自见】
　　隋防河置仓运粟以给长安
　　【隋主以长安仓廪尚虚诏西自蒲陜东至衞汴水次十三州募丁运米又于衞州置黎阳仓陜州置常平仓华州置广通仓转相灌输漕闗东及汾晋之粟以给长安】集览【转相灌输正义曰转陟兖反灌音馆输式隃反谓彼此互相灌注互相输送】质实【蒲陜二州名蒲注见周赧王十二年陜注见周显王四十五年衞汴二州名衞注见秦王政六年朝歌汴注见周显王二十九年大梁一统志云黎阳仓在大明府濬县东二里大伾山北麓乃隋文帝所置及隋乱李宻袭仓以赈兵民唐宋皆复其制漕河北粮储以饷京师自政和后河易故道始废华州注见唐宗开元十一年汾晋二州名汾注见周威烈王二十三年西河晋注见汉献帝建安七年河东】
　　隋州刺史和干子免
　　【时刺史多任武将类不称职治书侍御史桞彧上表曰昔汉光武与二十八将披荆棘定天下及功成之后无所在职伏见诏书以和干子为州刺史干子弓马武用是其所长治民莅职非其所解如谓优老可加厚赐若令刺举所损殊多隋主善之干子竟免或见隋主勤于听受百僚奏请多有烦碎上疏諌曰自古圣帝莫过唐虞然皆劳于求贤而逸于任使陛下留心治道无惮疲劳乃至营造细小之事出给轻微之物一日之内酬答百司日旰防食夜分未寝动以文簿忧劳圣躬愿察臣言少减烦务唯经国大事非臣下所能裁断者奏请详决自余细务责成所司隋主嘉之曰栁彧直士国之寳也彧又奏曰窃见京邑爰及外州毎以正月望夜然灯逰戯竭赀破产竞此日时尽室并孥无问贵贱男女混杂缁素不分秽行因此而生盗贼由斯而起无益有损请行禁断诏从之】集览【刺举刺七赐反讥也如以鍼刺疾之举劾也尽室并孥孥通作帑诗宜尔室家乐尔妻帑郑氏曰今经典通为妻帑字中庸注古者谓子孙曰帑左传注杜预曰妻子也】质实【桞彧河东觧人杞州注见汉和帝延熹四年雍邱】
　　御批资治通鉴纲目卷三十五
<史部,史评类,御批资治通鉴纲目>
　　钦定四库全书
　　御批资治通鉴纲目卷三十六上
　　【起甲辰陈后主至徳二年隋文帝开皇四年○尽丁卯隋炀帝大业三年】凡二十七年
　　【甲陈至徳二年辰隋开皇四年】春正月朔日食质实【日食注见新莽天鳯元年】○梁主入朝于隋○隋颁甲子元厯
　　【张賔刘晖等所造也】
　　二月突厥逹头可汗降隋质实【突厥北狄国名注见梁武帝大同十一年】夏四月隋伐吐谷浑败之
　　【隋将军贺娄子干发五州兵击吐谷浑克之隋主以陇西频被冦掠而俗不设村坞命子干勒民为堡仍营田积子干上书曰陇西河右土旷民稀边境未宁不可广佃此见屯田之所获少费多虚役人功卒逄践暴且陇右之民以畜马为事若更屯聚弥不自安但使镇戍连接堠相望民虽防居必谓无虑隋主从之】质实【吐谷浑西域国名注见晋元帝建武元年陇西郡名注见秦王政三年冦掠注见汉光武建武十五年烽堠注见齐髙帝建元四年】
　　五月陈以江总为仆射○六月隋作广通渠
　　【隋主以渭水多沙深浅不常漕者苦之诏宇文恺凿渠引渭自大兴城东至潼关三百余里名广通渠漕运通利关内頼之】质实【渭水注见汉髙帝五年大兴城注同上十年万年潼关注见汉献帝建安】
　　【十四年关内道名注见唐宗开元十一年京兆】
</div>
    <div class="pagination">
<a href="御批资治通鉴纲目_page135.html">上一页</a><span>...</span><a href="御批资治通鉴纲目_page131.html">131</a><a href="御批资治通鉴纲目_page132.html">132</a><a href="御批资治通鉴纲目_page133.html">133</a><a href="御批资治通鉴纲目_page134.html">134</a><a href="御批资治通鉴纲目_page135.html">135</a><span class="current-page">136</span><a href="御批资治通鉴纲目_page137.html">137</a><a href="御批资治通鉴纲目_page138.html">138</a><a href="御批资治通鉴纲目_page139.html">139</a><a href="御批资治通鉴纲目_page140.html">140</a><a href="御批资治通鉴纲目_page141.html">141</a><span>...</span><a href="御批资治通鉴纲目_page137.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
