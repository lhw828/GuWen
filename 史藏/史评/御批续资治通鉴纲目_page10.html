<!DOCTYPE html>
<html>
<head>
    <meta charset="UTF-8">
    <title>御批续资治通鉴纲目 - 第 10 页/共 112 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批续资治通鉴纲目 - 第 10 页/共 112 页</h1>
    <div class="content">　　发明【宋自用兵所向克防曹彬有涿州之胜田重进有飞狐之胜潘美有寰朔之胜田重进有蔚州之胜使岐沟之师不败则幽蓟之地可指日而复也曹彬名将而有退军援粮之失遂致王师败衂肝脑涂地此固彬之失防然亦天数非人力所及也太宗亲征自髙梁之败而无成功诸将吊伐因岐沟之败而事中辍幽蓟之地从兹不可复矣于乎惜哉纲目书此皆惜之之意也】广义【中国之与夷狄自开辟以来兴废不一要皆各守其土字各保其人民者也帝中国者惟在慎固封守绥抚得宜斯边圉宁而外患弭若自守不足强与之争则未获其利先受其敝抑尝考其所自矣其在唐虞也有曰荤粥在夏曰淳维在商曰鬼方在周曰玁狁秦曰匈奴汉曰冐顿唐曰突厥而五代及宋则曰契丹其部不异而名殊者世代别也是虽秦皇汉武亦无如之何矣今太宗出师屡防将以太宗屈指可歼何其用意之差别而措置之乖方哉观其对齐贤等之语殆亦噬脐无及者矣易曰不利为防利御防若太宗者可谓不占者也】
　　契丹复陷蔚寰州
　　【契丹耶律色珍将兵十万至定安西贺令圗遇之败绩南奔色珍追及战于五台死者数万人明日攻防蔚州令圗与潘美帅师往救与色珍战于飞狐又败于是浑源应州将皆弃城走色珍乗胜入寰州杀其守城吏卒千余】
　　潘美副将杨业进兵击契丹败绩转战至陈家谷死之契丹复陷云应朔诸城
　　【潘美既败于飞狐议引兵防云应寰朔吏民内徙时耶律色珍已陷寰州兵势甚盛杨业欲避其锋但领兵出达实路直入石碣谷防军王侁等以为畏懦欲从鴈门北川中而徃业不可侁曰君侯素号无敌今逗挠不战得非有他志乎业曰业非避死盖时有未利徒杀士卒而功不立今君责业以不死当为诸公先引兵出实特廸路趋朔州将行泣谓美曰此行必不利业太原降将分当死上不之杀宠以连帅授之兵柄非纵敌不击盖欲伺便以立尺寸功报国家耳今诸君责业避敌尚敢自爱乎因指陈家谷口曰诸君幸于此张歩兵彊弩以相援也业转战当至此可夹击之不然无遗类矣美遂与侁帅麾下阵于谷口色珍闻业且至遣副部署萧达兰伏兵于路业至色珍拥众为战势业麾帜而进色珍佯败伏兵四起色珍还兵前战业大败退趋狼牙村侁自寅至已不得业报使登托啰克台望之无所见以为契丹败走欲争其功即领兵离谷口美不能制乃缘交河西南而进行二十里闻业败即麾兵却走贺懐浦败没业且战且行自午至暮果至谷口望见无人拊膺大恸再率麾下力战身被数十创士卒殆尽犹手刄数十百人马重伤不能进匿深林中耶律希达望见袍影射之业堕马被擒其子廷玉死焉业因太息曰上遇我厚期讨贼捍边以报而反为奸臣所迫致王师败绩何面目求活耶乃不食三日死业既败麾下尚百余人业谓曰汝等各有父母妻子与我俱死无益也可走还报天子众感激皆战死无一生还者于是云应朔州及诸城将吏闻业死悉弃城走色珍复防其地事闻帝深痛惜诏赠业太尉削美三任除侁名】发明【杨业之死非战之不善也非谋之不深也非力之不勇也所恨者以寡敌众而为奸臣所防耳夫以潘美之为主将不能制一王侁去留任意无如之何独不记业临行之言乎然则潘美亦不能逭其责矣使谷口之兵少驻则杨业安得而败亡哉故纲目直书死之以着其节】
　　六月朔日食○以辛仲甫参知政事○秋七月贬曹彬
　　为右骁卫上将军
　　【治其违诏失律罪也崔彦进米信以下贬官有差初米信军溃独李继隆所部成列而还田重进亦全军不败诏以重进为马歩军都虞候继隆为马军都虞候知定州】
　　发明【前书曹彬败绩固有罪矣然是时诸将争功谋议蜂起使他人处此必归罪偏裨以自解惟曹彬直任违诏之责故纲目亦正名书之若曹彬者亦可谓之贤矣如唐贬郭子仪为左仆射其义亦同】
　　以张齐贤知代州
　　【帝以杨业死访近臣可知代州者时齐贤以言争颇忤帝意因请行乃命与潘美同领缘边兵马】
　　八月以王沔张宏为枢宻副使○冬十二月契丹隆绪大举入宼瀛州部署刘廷让与战败绩契丹诱执知雄
　　州贺令圗遂掠邢深德州
　　【契丹主隆绪及萧太后帅众南下以耶律休格为先锋都统时刘廷让帅师数万并海而北与李敬源合兵将趋燕休格闻之以兵扼要害逆战于君子舘天方盛寒士卒皆不能彀弓弩会隆绪兵大至围廷让数重廷让先分精兵属李继隆为后援而继隆退保乐夀廷让力不敌一军尽没以数骑脱走李敬源杨重进皆死之先是休格谍绐贺令圗曰我获罪夲国旦夕愿归南朝令圗信之私遗重锦十两及廷让败休格宣言愿见雄州贺使君令圗意其来降欲擅其功即引数十骑逆之既至帐下休格据胡牀骂曰汝常好经度边事今乃送死来耶令左右杀其从骑而执之自是河朔戍兵无复闘志契丹乗胜长驱而南遂陷深邢徳三州杀官吏俘士民辇金帛而去魏博之北民尤苦焉帝闻之下诏自悔而释败溃将士之罪且蠲河北逋租给复三年令圗贪功生事轻而无谋初与其父懐浦首谋北伐一歳中父子皆败天下笑之】
　　发明【隆绪斥名贬之之辞也入宼外之之辞也贺氏父子首谋北伐而一歳之中相继败没果何益乎后之邀功生事擅开边衅者可以鉴矣】
　　张齐贤败契丹于代州
　　【契丹薄代州城副部署卢汉赟畏懦保壁自固齐贤选厢军二千出御之誓众感慨无不一当百契丹少却先是齐贤遣使约潘美以并师来会战使为契丹所执俄而美使至云师出至柏井得宻诏云东路王师败衂并之全军不许出战已还州矣时契丹兵塞川齐贤曰敌知美来而不知美退乃闭美使室中夜发兵二百人持一帜负一束刍距州西南三十里列帜然刍契丹遥见火光中有旗帜意谓并师至骇而北走齐贤先伏歩卒二千于土镫砦掩击大败之杀其国舅详衮塔尔噶宫使萧达哩斩首数百获马二千器械无筭】
　　发明【自南北搆兵边邮骚扰宋之健将锐卒败绩屡矣齐贤特一书生俎豆之事则甞闻之军旅之事未之学也乃能以微弱之兵抗方张之敌运筹帷幄决胜千里苟非以文武全才出人意表】
　　【者曷克臻此此太宗所以任用得人而齐贤亦能不负所托也】
　　广义【齐贤之列帜虞诩之增灶也随机应变而能临敌取胜齐贤其智者欤】
　　李继迁请婚于契丹契丹以女归之
　　【继迁率五百骑欵契丹境言愿婚大国永作藩辅契丹以王子帐节度使耶律襄女号义成公主归之】
　　【丁亥】四年夏四月张宏免以赵昌言为枢宻副使
　　【时河朔用兵宏循黙备位而御史中丞赵昌言数上边事乃免宏左迁御史中丞而以昌言代之王偁曰御史之职在触邪中丞之位号执法事之利害人之忠佞皆得言之其责岂不重哉而使循黙之人充其位可乎】
　　遣使募兵于诸州
　　【帝将大发兵讨契丹遣使募兵于河南北四十余郡凡八丁取一以充义军京东转运使李维清曰若是天下不耕矣三上疏争之李昉等亦相率言河南之民罔知战鬪或虑人情揺动因而为盗非计之得乃诏独选河北而诸路悉罢】
　　发明【甲午治兵春秋讥之况募兵以报怨于逺夷乎昔唐宗募兵以御禄山尹氏讥其武备之弛至募市人为兵太宗此举则异于彼何为亦募兵于诸州乎盖幽蓟之地近接宋境固中朝之所当取然而异代之事取之不得则亦已矣争城以战杀人盈野岂王者之心哉曾子曰戒之戒之出乎尔者反乎尔者也故直书募兵不惟讥其武备之弛抑且讥其黩武之失】
　　【戊子】端拱元年春正月亲耕籍田赦
　　发明【汉文亲耕籍田纲目美之今而书亲耕籍田则帝之导民务夲为何如哉海内殷富不亦宜乎】
　　○二月改补阙拾遗为司谏正言
　　【旧制台谏有名而不得行其职帝以失建官夲意故更以新名】
　　广义【太宗此举是虽成汤从谏弗咈髙宗辅徳纳诲何以过之书之于册美可知矣】
　　李昉罢
　　【布衣翟頴性险诞与知制诰胡旦狎旦为作大言使頴上之且改頴名曰马周以为唐马周复出也于是】
　　【頴击登闻鼓讼昉居宰相位当北方有事之时不为边备徒知赋诗宴乐帝由是厌昉遂罢为右仆射昉和厚多恕在位小心醇谨每有求进用者虽知其材可取必正色絶之已而擢用或不足用必和顔温语待之子弟问其故昉曰用贤人主之事若受其请是市私恩也故峻絶之使恩归于上若不用者既失所】
　　【望又无善辞取怨之道也】
　　以赵普为太保兼侍中吕蒙正同平章事
　　【帝欲相吕蒙正以其新进籍赵普旧徳为之表率会普以籍田入朝帝遂留为太保兼侍中蒙正质厚寛简有重望以正道自持遇事敢言每论时政有未允者必固称其不可帝嘉其无隠故与普并命普开国元老蒙正以后进歴官一纪进同相位普雅重之】
　　广义【书称知人之难太宗之相蒙正其庶几矣】
　　改封钱俶为邓王
　　【俶雍熈中改封汉南国王未几改南阳俶固让国王之封乃改封许王至是复封邓王】
　　以王沔参知政事张宏为枢宻副使杨守一佥书枢宻院事○赵昌言有罪贬为崇信行军司马
　　【昌言与盐铁副使陈象舆知制诰胡旦度支副使董俨右正言梁颢善日夕会语翟頴既讼罢李昉与旦益相得頴益肆诞毁斥时政上书自荐且歴举所善数十人为公辅令昌言为内应事觉頴流海岛贬昌言为行军司马象舆团练副使旦俨颢皆司戸参军】
　　发明【昌言前因数上边事而得枢副宜乎有徳者必有言而名称其实也胡为朋奸合计共诬善类耶虽然有徳者必有言而有言者未必有徳孔子曰恶利口之覆邦家者讵不于斯而益信故纲目特书有罪以深絶之因以戒后之人君谨于用人而反覆小人终不可任也】
　　广义【昌言之贬厥罪当矣故削其官者所以示奸佞之戒也易所谓鸣豫者其昌言之谓与】
　　夏五月作秘阁
　　【诏就崇文院中堂建秘阁分三舘书籍置其中以吏部侍郎李至兼秘书监帝谓至曰人君当淡然无欲勿使嗜好形见于外则奸佞无自入朕无他好但喜读书多见古今成败善者从之不善者改之如斯而已矣至每与李昉王化基观书阁下帝必遣使赐宴且命三舘学士皆预焉】
　　以李继捧为定难节度使赐姓名赵保忠
　　【李继迁侵扰日甚赵普复请命继捧镇夏州帝召见加赐而遣之且谓曰若继迁归欵当授以官也吕中曰保忠之再入夏台故地赵普之谋也后保忠反与保吉合大为边患何普能知符彦卿之不可与兵权而不能知保忠之不可复归其州邪】
　　发明【古人于族类最明宗法最谨故郭崇韬拜郭子仪塜妄认宗裔君子讥之歴考三代以降赐姓者絶无自汉髙西都闗中以娄敬为郎中赐姓刘氏嗣是因袭之弊久不能改于乎尊宠臣下懐绥逺人在乎丰其廪禄厚其忠信如斯而已矣赐其姓名奚足齿哉太宗因继迁之叛命继捧复镇夏州固已失防况赐以姓名尤为可耻厥后继迁请降亦赐姓名则帝待李氏兄弟可谓至极宜】
　　【乎赤心以报帝也未几相继叛亡卒为边患太宗亦无如之何然则以天子至贵之姓而下赐叛逆之人宁不有愧于心乎及其防扈不服始命削其姓名噫亦晚矣后之君子合前后所书观之始足以知书法之深意云】
　　广义【赐姓之义虽本于唐虞封建之说然为人臣者能以忠义自许虽异姓垂名可也不然虽父子兄弟反有操戈之毒乌有赐其姓之同于己而即能使其忠于己哉太宗赐继捧之姓曰赵者欲其为一家之人也赐其名曰保忠者欲其保此忠而始终不渝也明年冬十月保忠降于契丹则其忠果可保乎其家果可一乎书之所以着其失也】
　　郑州团练使侯莫陈利用有罪赐死
　　【利用以幻术得幸骄恣不法居处服御僣拟乗舆赵普按其十罪既命配商州普复力请诛之帝曰岂有万乗之主不能庇一人乎普曰陛下不诛则乱天下法法可惜此一竖子何足惜哉帝不得已命诛之已而复遣使贷之使至新安马旋泞而踣及出泞易马至商州已磔于市矣闻者快之】
　　发明【利用狎邪小人其进身不正僣罔不法分注备载之矣然太宗庇一利用眷眷然而不忍舍虽赵普反覆晓告其心未释此无他徳其以幻术教已也呜呼弃君子而近小人此中材庸主之通患耳太宗不幸而类是可胜叹哉故纲目必正名书之以示贬若曰不去其官又以讥太宗不明之失也】
　　秋八月邓王钱俶卒
　　【俶薨辍朝七日追封秦国王諡忠懿命中使防防葬洛阳自镠至俶世有吴越而俶任太师尚书令兼中】
　　【书令者四十年为天下兵马大元帅者三十五年既以地归朝四徙大国善始令终穷极富贵福履之盛近代无比】
　　九月杨守一卒○契丹复陷涿州冬十一月遂入祁州【契丹主隆绪攻涿州射帛书谕城中降不听纵兵四面攻之城破乃降遂进攻长城士卒溃围南走隆绪邀击之杀获殆尽因攻满城祁州及新乐皆陷之】
　　广义【太宗开邉起衅而致防师失地兵连祸结者皆贺懐浦有以导之也易曰开国承家小人勿用信哉】
　　【己丑】二年春正月契丹陷易州迁其民于燕
　　【时契丹屡侵边诏羣臣上备戎防张洎言中国御戎惟恃险阻今自飞狐以东皆为契丹所有既失地利而河朔列壁皆具城自固莫可出战此又分兵之过也请于沿边建三大镇各统十万之众鼎峙而守仍命亲王出临魏府以控其要则契丹虽有精兵岂敢越而南侵制敌之方尽于此矣宋琪言国家取燕于雄霸直进非我战地如令大军于易州循孤山渉涿水抵桑干河出安礼寨则东瞰燕城才及一舍此周徳威取燕之路下视孤垒浃旬必克山后八州闻蓟门不守必尽归降势使然也然兵凶器圣人不得已而用之若选使通好弭战息民此亦策之得也李昉王禹偁亦多以脩好为言帝嘉纳之】
　　发明【契丹之侵逼至是极焉上书陷涿州入祁州此书陷易州迁其民恣其攻掠如蹈无人之境宋之武备诚踈畧矣故纲目一书再书不惟惜之抑且讥之也】
　　自二月不雨至于夏五月
　　【诏录系囚遣使分诸路决狱】
　　发明【春秋僖三年正月不雨夏四月不雨传曰闵雨者有志乎民者也歴时而总书不忧雨者也不忧雨者无志乎民者也太宗因不雨而录系囚决疑狱是岂弭灾之道乎况内政不脩外侮常作其无志乎民审矣故春夏不雨歴时而总书于策所以着其慢也纲目取例春秋故其书法如此然则较之僖公不逮逺矣】
　　秋七月以张齐贤为枢密副使张逊佥书枢密院事【齐贤复入枢宻赵普荐之也】
　　彗星出东井八月赦
　　【司天言妖星为灭契丹之象赵普上疏谓此邪佞之言不足信帝避殿减膳大赦】
　　作开寳寺塔
　　【藏佛舍利也髙三百六十尺费亿万计逾八年始成知制诰田锡甞上疏云众谓金碧荧煌臣以为涂膏衅血帝亦不怒】
　　发明【作不宜作也分注言作开寳寺塔藏佛舍利则惑佛之念蛊矣书不雨书彗出东井则忽灾之意着矣太宗号为刚果而所为若此况前禁增寺观而此作寺塔何朝令而夕改耶由其圣学不讲素无礼义以养心故外物皆足以移之耳凡此事末流若此躬自禁之而躬自蹈之然则有天下国家者可不戒哉分注载田锡上疏切中时弊纲目削而不书者言既不听书之何益此笔削之深意焉】
　　广义【抑考太宗于雍熙二年禁增置寺观其诏有曰寺观非籍所存无得建置则是其病根未能防去也故至此诏墨未干殆触事而发莫之禁焉噫儒者好猎之心尚不能保况太宗乎故曰其要只在于谨独】
　　都廵检使尹继伦袭契丹耶律休格于徐河大败之【朝廷闻契丹复至遣李继隆发镇定兵万余防送粮餽数千乗趋威虏休格闻之帅精骑数万邀诸途北靣都廵检使尹继伦适领兵徼廵路遇之休格不顾而南继伦曰敌蔑视我耳彼防还则乗胜而驱我北去不防亦且泄怒于我将无遗类矣为今日计当卷兵衔枚以蹑之彼锐气前趋不虞我之至力战而胜】
　　【足以自树纵死犹不失为忠义岂可泯然为异地鬼乎众皆愤激从命继伦令秣马俟夜人持短兵潜蹑其后行数十里至徐河天未明休格去大军四五里防食讫将战继隆方阵于前以待继伦从后急击杀契丹一大将众皆惊溃休格方食失箸为短兵中其臂创甚乗善马先遁余众引去契丹为之夺气自是不敢大入边每相戒曰当避黑面大王以继伦面黑故云】
　　发明【徐河之防或者以为幸胜臣独以为不然自宋师再伐契丹屡为挫衂敌势益张而三军之气久屈不伸继伦以寡敌众契丹夺气茍非忠于所事者曷克臻此固虽幸胜然亦少振懦弱委靡之习矣故特掲而书之亦予之之意也】
　　大旱
　　【自秋徂冬不雨田锡上言此实隂阳失和调爕倒置上侵下之职而烛理未尽下知上之失而规过未能】
　　【入帝及宰臣皆不恱出锡知陈州不】
　　发明【曰旱而曰大旱志其甚也自秋徂冬恒不雨民滋病矣是诚隂阳失和调爕倒置上侵下之职而烛理未尽下知上之失而规过未能者也太宗正宜劳心焦思访求直言省己责躬以答天谴庶几得矣夫何田锡上疏反遭怒黜太宗听徳之聪亦少亏焉后之有国家者不可以灾异为玩而忽之焉耳吁庚寅普自再】
　　【相帝】淳化元年春正月赵普罢夏
　　【每优礼之免朝谒止日赴中书视事有大政则召对至是以疾力求致仕帝不得已授太保兼中书令西京留守兢陈宜都王叔明】
　　四月诏贷江州义门陈兢粟发明
　　【之后九世同居长幼凡七百口不后九世同居长幼凡七百口不畜仆妾上下婣睦人无间言每食必羣坐广堂未成无间言每食必羣坐广堂未成人者别为一席有犬百余共一牢食一犬不至羣犬亦皆不食唐僖宗及南】
　　【唐时旌其门开寳初免徭役至兢子侄益众常苦乏食知州康戬言于】
　　疏入【朝诏本州每岁贷粟二千石九世同居之事一见于张公艺再见于陈兢嗣是而后寥寥无闻盖亦鲜矣世有异姓同居争长竞短分门割戸骨肉相残者比比皆然何风俗之益偷也夫以公艺之同居忍也陈兢之同居公也忍则无嫌心公则无私意能忍而能公则治家之良法备矣其九世同居】
　　【复何难哉故纲目书义门所以美陈兢书贷粟所以美太宗】
　　广义【呜呼世家大族之着姓于各代者非不多也间有被籍没者有遭兵燹者有仅盛于一二世者何也由其本不固而枝叶易凋也彼陈氏立孝弟以固其夲推信义以达其枝故自唐而五季五季而赵宋其间物故变迁者何可胜计回视同时巨室若槿花之于朝露耳曾不为之兴感耶独陈氏嶷然不动又屡沭君贶而光昭简册岂非根夲固而枝叶茂哉易曰积善之家必有余庆其陈氏之谓乎】
　　冬十二月诏致仕官给半俸○契丹封李继迁为夏王【辛卯】二年春旱蝗
　　【时连嵗旱蝗是年尤甚祷雩无应帝手诏宰相曰朕将自焚以答天谴翌日大雨蝗尽死】
　　发明【土膏初动农事方殷而连嵗旱蝗是年尤甚民之涂炭不亦甚乎太宗非昏懵之主其值此者必有舛政逆令以干天地之和者也分注言帝将自焚以答天谴翌日大雨而蝗尽死是知天心仁爱人君其灾异频数正欲其警愓而为善耳由此观之则天人感应之理防如影响甚可畏也后之人君忽天变者当以是为鉴】
　　闰二月朔日食○辛仲甫罢○夏四月以张齐贤陈恕参知政事张逊温仲舒宼准为枢宻副使
　　【初准为枢宻直学士甞奏事殿中语不合帝怒起准輙引帝衣请复坐事决乃退帝嘉之及旱蝗帝召近臣问以得失众以天数对准曰洪范天人之际应若影响大旱之证盖刑有所不平也帝怒起入禁中顷之复召准问以不平状准曰愿召二府至臣即言之二府入准乃曰顷者祖吉王淮皆侮法受赇吉赃少乃伏诛淮以参政沔之弟盗主守财至千万止杖之仍复其官非不平而何帝以问沔沔顿首谢于是切责沔而以准为可大任遂有是命】
　　张宏罢○五月以谢泌为左司谏
　　【上修正殿颇施防绘泌为右正言因对陈其事即日命代以赭垩赐泌金紫拜左司谏泌入谢曰陛下从】
　　【谏如流故臣得以尽诚如唐末孟昭圗者朝上谏疏暮不知所在如此安得不乱帝动容久之】
　　置诸路提刑官○六月忠武节度使韩公潘美卒
　　【諡武惠】
　　发明【自建隆以来诸臣之卒鲜有书其官爵者至是美卒而书其官爵则其予之之意盖可见】
　　【矣】
</div>
    <div class="pagination">
<a href="御批续资治通鉴纲目_page9.html">上一页</a><span>...</span><a href="御批续资治通鉴纲目_page5.html">5</a><a href="御批续资治通鉴纲目_page6.html">6</a><a href="御批续资治通鉴纲目_page7.html">7</a><a href="御批续资治通鉴纲目_page8.html">8</a><a href="御批续资治通鉴纲目_page9.html">9</a><span class="current-page">10</span><a href="御批续资治通鉴纲目_page11.html">11</a><a href="御批续资治通鉴纲目_page12.html">12</a><a href="御批续资治通鉴纲目_page13.html">13</a><a href="御批续资治通鉴纲目_page14.html">14</a><a href="御批续资治通鉴纲目_page15.html">15</a><span>...</span><a href="御批续资治通鉴纲目_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
