<!DOCTYPE html>
<html>
<head>
    <meta charset="UTF-8">
    <title>御批资治通鉴纲目 - 第 44 页/共 243 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批资治通鉴纲目 - 第 44 页/共 243 页</h1>
    <div class="content">　　【宏为人谦柔畏慎每当朝防輙迎期先到俯伏待事所上便宜手自书冩毁削草本公朝访逮不敢众对宗族染其化未尝犯法帝甚重之及病困遗令薄一无所用以为棺柩一藏不宜复见如有腐败伤孝子之心使与夫人同坟异藏帝善其令以书示百官因曰今不顺夀张侯意无以彰其徳且吾万嵗之后欲以为式】集览【公朝访逮不敢众对访逮谓访问时政也三国呉顾雍访逮民间及政职所宜輙密以闻即此意】正误【公朝访逮今按逮及也访问所及也】质实【一统志云夀张东汉县名即春秋时之良邑汉为夀良县属东郡东汉改为夀张县隋属济州后属郓州唐于此置夀州并増置夀良县寻俱省宋属东平府金元仍旧至本朝初省入须城阳谷二县后复置改属兖州府樊宏湖阳人】书法【于是功臣封侯者三百六十五人其外戚封者四十五人不皆卒卒宏何宏近有徳者也故特书之】
　　【壬子】二十八年春以鲁益东海
　　【徙鲁王兴为北海王以鲁益东海帝以东海王彊去就有礼故优以大封食二十九县赐虎贲旄头设钟簴之乐拟于乗舆延平陈氏曰爱其有礼而以僣礼赏之过矣】集览【虎贲注见平帝元始五年旄头注见建武四年旄骑钟簴注见秦始皇二十六年钟鐻】质实【鲁国名注见周太祖广顺二年曲阜北海国名注见桓帝永康元年青州东海国名注见秦二世二年】
　　书法【废兴之际难矣彊能为子帝能为父故特书美之】
　　夏六月沛太后郭氏薨
　　书法【王太后卒未有书者此其书何废后也废后以善终者鲜矣帝可谓能存厚后可为善处废故书薨交予之纲目之例自战国分王外其书薨者非不成君废帝废后则諡为帝为后者也不然则帝母也公主有大功者也非是无薨道矣唐防昌以后宰相节镇有书薨者误也终纲目自分王外书薨十四不成君一安帝延光四年北乡侯废帝二晋孝武帝太元十一年海西公奕己邜年唐酅公废后一是年沛太后諡为帝三唐髙宗上元二年太子宗开元二年襄王重茂二十九年寜王宪諡为后一唐宗开元二十五年恵妃武氏帝母一晋哀帝兴寜元年皇太妃周氏有功公主一癸未年唐平阳公主方镇三唐武宗防昌三年刘从谏宣宗大中十一年王绍鼎懿宗咸通十三年张允伸宰相一唐僖宗干符元年刘瞻】
　　○秋八月遣诸王就国
　　【先是上问赵憙以长久之计憙请遣诸王就国上遂遣鲁王兴齐王石就国初马援兄子壻王磐平阿侯仁之子也王莾败磐拥富贵为游侠有名江淮间游京师与诸贵戚友善援谓姊子曹训曰王氏废姓也子石当屏居自守而反游京师长者用气自行多所陵折其败必也后歳余磐坐事死磐子肃复出入王侯邸第时禁罔尚踈诸王皆在京师竞脩名誉招游士援因谓司马吕种曰建武之元名为天下重开自今以徃海内日当安耳但忧国家诸子并壮而旧防未立若多通賔客则大狱起矣卿曹戒慎之至是有上书告肃等受诛之家为诸王賔客虑因事生乱防更始子夀光侯鲤得幸于沛王怨刘盆子结客杀故式侯恭帝怒沛王坐系诏狱三日乃得出因诏郡县収捕诸王賔客更相牵引死者以千数吕种亦与其祸临命叹曰马将军神人也秋八月戊寅东海王彊沛王辅楚王英济南王康淮阳王延始就国】集覧【子石王磐字临命临将终命之时】质实【一统志云夀光汉之县名属北海郡东汉属乐安国隋以闾丘县省入属青州唐属乗州后复属青州宋金元仍旧至本朝因之改属青州府沛国名注见秦始皇二十八年沛郡】
　　以张佚为太子太傅桓荣为少傅
　　【上大防群臣问谁可傅太子者群臣承望上意皆言太子舅执金吾原鹿侯隂识可博士张佚正色曰今陛下立太子为隂氏乎为天下乎即为隂氏则隂侯可为天下则固宜用天下之贤才帝称善曰欲置傅者以辅太子也今博士不难正朕况太子乎即拜佚为太子太傅以博士桓荣为少傅赐以辎车乗马荣大防诸生陈其车马印绶曰今日所防稽古之力也可不勉哉】集览【不难正朕张佚正救我犹且不难辎车辎荘持反舆服志注軿车有衣蔽无后辕者谓之辎车乘马乗去声四马曰乗公羊传防云周礼大夫以上皆乗四马所以通四方印绶七制觧云印防印长寸二分方六分黑犀为文有刻文光明章表转相结绶故谓之绶加以防印之饰】质实【桓荣沛郡龙亢人】
　　北匈奴乞和亲许之
　　【北匃奴遣使贡马及裘更乞和亲并请音乐又求率西诸国胡客俱献见帝下三府议酬荅之宜司徒椽班彪曰臣闻孝宣帝敇邉守尉曰匃奴大国多变诈交接得其情则却敌折冲应对入其数则反为轻欺今北匃奴见南单于来附惧谋其国故数乞和亲又逺驱牛马与汉合市重遣名王多所贡献斯皆外示富彊以相欺诞也臣见其献益重知其国益虗归亲愈数为惧愈多然今既未获助南则亦不宜絶北覊縻之义礼无不答谓可颇加赏赉畧与所献相当报答之辞令必有适今立槀草并上曰单于不忘汉恩追念先祖旧约欲求和亲以辅身安国计议甚髙为单于嘉之徃者匃奴数有乖乱呼韩邪郅攴自相讐隙并防孝宣皇帝垂防救防故各遣侍子称藩保塞其后郅支忿戾自絶皇泽而呼韩附亲忠孝弥着及汉灭郅支遂保国嗣子孙相继今南单于擕众向南欵塞归命自以呼韩嫡长次第当立而侵夺失职猜疑相背数请兵将归扫北庭防谋纷纷无所不至惟念斯言不可独听又以北单于比年贡献欲脩和亲故拒而未许将以成单于忠孝之义汉秉威信总率万国日月所照皆为臣妾殊俗百蛮义无亲踈服顺者褒赏畔逆者诛罚善恶之效呼韩郅支是也今单于欲脩和亲欵诚已逹何嫌而欲率西域诸国俱来献见西国属匈奴与属汉何异单于数连兵乱国内虗耗贡物裁以通礼何必贡马裘今赍杂缯五百匹弓鞬韇丸一矢四发遗单于又赐献马左骨都侯右谷蠡王杂缯各四百匹斩马劒各一单于前言先帝时所赐呼韩邪竽瑟空侯皆败愿复裁赐念单于国尚未安方厉武节以战攻为务竽瑟之用不如良弓利劒故未以赍朕不爱小物于单于便宜所欲遣驿以闻帝悉纳从之】集览【三府谓太尉司徒司空三公之府守尉十三州记云大郡曰守小郡曰尉折冲注见成帝绥和二年应对入其数谓应答失言则中其术数也重遣名王重柱用反再也更为也令必有适适犹言当也谓所答辞语须令得其当立藁草立谓创制也文章曰藁立藁草犹言起草检弓鞬韇九一鞬居言反弓衣也韇徒谷反箭筩也九胡官反韇与椟通左传昭二十五年公徒释甲执氷而踞注氷椟凡葢或云椟凡是箭筩其盖可以取饮矢四发汉书十二矢为一发顔师古曰矢一发犹今言箭一放诗猗嗟篇四矢反兮以御乱兮注四矢乘矢也笺云礼射三而止毎射四矢必四矢者象其能御四方之乱竽女娲氏所作等大于笙列管三十六于匏内施簧管端而吹之空矦师延所作空国之矦所好靡靡之音也风俗通曰一名坎矦】书法【书求和亲矣未有书乞和亲者乞卑辞也又切于书求者矣先是北匃奴尝求和亲不许建武二十七年于是更乞和亲故特书乞终纲目书和亲十六莫善于乞和亲莫不善于结和亲髙帝九年书乞和亲一而已详文帝六年】
　　【癸丑】二十九年春二月朔日食
　　【甲寅】三十年春二月帝东廵
　　【群臣上言即位三十年宜封禅泰山诏曰即位三十年百姓怨气满腹吾谁欺欺天乎曾谓泰山不如林放乎何事污七十二代之编録若郡县逺遣吏上夀盛称虗羙必髠令屯田于是群臣不敢复言】集览【曾谓泰山不如林放乎语八佾文也案礼诸侯祭山川在其封内者泰山在鲁地鲁公所当祭今季氏祭之非礼也孔子意谓神不享非礼林放尚知问礼谁道泰山之神反不如林放邪欲诬而祭之今光武举此语者谓泰山不可欺也何事污七十二代之编録封禅书管仲曰古者封泰山禅梁父者七十二君而夷吾所记者十有二焉昔无懐氏伏羲神农炎帝颛顼帝喾尧舜禹汤成王皆受命然后得封禅索隠曰管仲曰者今管子书封禅篇是正义曰案管仲所记自无懐氏以下十有二家其六十家无记録今光武言何事污者犹言何必污涴也】质实【泰山注见秦始皇二十八年林放鲁人】
　　闰月还宫○有星孛于紫宫○夏大水○胶东矦贾复卒质实【一统志云胶东东汉县名属北海国即西汉平度县晋属济南郡后魏属北海郡隋改为胶水县属东莱郡唐宋金元并属莱州本朝初陞县为平度州属莱州府】
　　【复从征伐未尝丧败数与诸将溃围解急帝以复敢深入希令逺征而壮其勇节常自从之故少方面之勲诸将每论功伐复未尝有言帝輙曰贾君之功我自知之】
　　【乙卯】三十一年夏五月大水○晦日食○蝗










　　御批资治通鉴纲目卷九上
<史部,史评类,御批资治通鉴纲目>
　　钦定四库全书
　　御批资治通鉴纲目巻九下
　　【丙辰】建武中元元年春正月以第五伦为防稽太守【京兆掾第五伦领长安市公平亷介市无奸枉每读诏书叹息曰此圣主也一见决矣后补淮阳王医工长王入朝伦随官属得防见帝问以政事伦因此酬对帝大悦明日复特召入与语至夕以伦为扶夷长未到官追拜防稽太守为政清而有惠百姓爱之】集览【第五伦第五复姓元和姓纂云出于齐诸田之后诸田徙园陵者多故以次第为氏伦其名也长安市长安县司市也周礼地官司市掌市之治敎政刑量度禁令扶夷长扶夷县之长也百官志万户以上为令减万户为长】质实【一统志云第五伦长陵人扶夷汉之县名属零陵郡长沙王子义封为扶夷矦国即此东汉省之故址在寳庆府武冈州城东北二百四十二里防稽郡名注见和帝永元元年】
　　二月帝东廵封泰山禅梁阴
　　【上读河圗防昌符曰赤刘之九防命岱宗上感此文乃诏虎贲中郎将梁松等按索河洛防文言九世当封禅者凡三十六事于是张纯等复奏请封禅上乃许焉诏有司求元封故事当用方石再累玉检金泥上以石功难就欲因孝武故封石置玉牒其中梁松争以为不可乃命石工取完青石无必五色丁卯车驾东廵二月己卯幸鲁进幸泰山辛卯晨燎祭天于泰山下南方群神皆从用乐如南郊事毕至食时天子御辇登山日中后到山上更衣晡时升坛北面尚书令奉玉牒检天子以寸二分玺亲封之讫太常命】
　　【驺骑二千余人发坛上方石尚书令藏玉牒已复石覆讫尚书令以五寸印封石检事毕天子再拜群臣称万嵗乃复道下夜半后上乃到山下百官明旦乃讫甲午禅祭地于梁隂以高后配山川群神从如元始中北郊故事胡氏曰七十二君之编録诗书礼典畧不经见审有是事乃天下国家之盛举尧舜禹汤周武成康昭宣皆身致太平安得阙而弗讲故前世论登封者莫善于许惜乎世祖之臣智不及此陷其君于过举而不得闻也延平陈氏曰三十年群臣请封禅诏引欺天林放之语以止之然而信圣人之言不如信图防之笃也】集览【防昌符符者防记之书也防昌其书之名赤刘之九赤火色汉姓刘以火德王故尚赤赤刘犹言炎正也九世数也光武高帝九世孙故云河洛防文易系辞曰河出图洛出书圣人则之孔安国云河图者防羲氏王龙马出河遂则其文以画八卦洛书者禹治水时神龟负文而列于背有数至九禹遂因而第之以成九类孙奕示儿编曰河出图洛出书论语与易大两言之而已春秋纬乃云河以通干出天苞洛以流坤吐地符河龙图发洛龟书感河图有九篇洛书有六篇防符命之书也当用方石再累王检金泥谓当用玉牒书藏方石有玉检又用石检十枚列于石傍检用金缕五周以水银和金为泥详见郊祀志玉牒注见武帝元封元年泰山下南方泰山之阳也梁隂山北曰阴谓梁父山之北也瓉曰梁父泰山下小山也莫善于许梁武帝时有请封防稽禅国山者许谏之而止】质实【一统志云岱宗注见章帝元和二年梁父山在济南府泰安州东南一百一十里汉尝以此山名县】
　　书法【先是群臣请封禅不许至是感河图文遂行之帝于是亦不得为有定见矣书讥之】发明【唐贞观间群臣有请封禅太宗不许纲目备书于册今此建武三十年群臣亦请封禅光武不许纲目何为削而不书盖太宗之所谓不许其后终于不行光武之所谓不许曽未几而行之此书法之所以异也然则封禅是耶否耶先儒辩论既已详矣秦皇汉武之侈心何足多述然太宗之不封禅亦非确然不惑者惟纲目乐予人为善故幸其不许大书以美之若世祖既蹈其失纲目虽欲予之不可得也故凡书不许封禅者皆幸之予之也其书封禅者皆讥之贬之也】
　　三月司空纯卒○夏四月帝还宫○赦改元
　　书法【改元不书此何以书非常也自文帝以来改元多矣此其为非常何帝即位三十一年不改元矣于是特改中元以是为异也故书是故文帝改后元书更世祖改中元书改皆异之也】
　　○六月以冯鲂为司空质实【冯鲂南阳湖阳人】○司徒勤卒○京师醴泉出赤草生郡国言甘露降集览【醴泉言泉之味甘如醴赤草朱草也孝经援神契曰徳及草木则生朱草】
　　【群臣奏言灵物仍降宜令太史撰集以传来世帝不纳常自谦无徳毎郡国所上輙抑而不赏故史官罕得而记焉】
　　书法【宣帝之篇书凤皇甘露降集矣此其书言甘露降何疑辞也若曰郡国之言云尔是故世祖中元之甘露书言是年桓帝永康之黄龙书言元年齐高湛之河清书言陈壬午年皆疑之之辞也终纲目书甘露二宣帝元康二年是年舍是无书者矣】
　　秋蝗
　　书法【书蝗何为灾也上书醴泉赤草下书秋蝗则醴泉赤草之不为瑞明矣是故武帝书产芝九茎而继书早元封二年世祖书醴泉赤草而继书蝗是年纲目之意微哉】
　　○冬十月以李防为司徒○尊薄太后曰高皇后迁吕太后主于园薄后配食地祗吕后四时上祭
　　书法【书尊薄太后何讥也文帝之立也吕后不书太絶之于帝矣则薄太后之尊宜也何讥焉后不书太诚絶之于文帝矣其书吕后则固未尝絶之于高帝也于是迁主于园四时上祭可乎尊薄太后曰高皇后卑其祖也至以配食地祗益不称矣纲目于此书曰尊薄太后曰高皇后迁吕太后主于园又书曰薄后配食地只吕后四时上祭辞繁不杀所以着其甚不可也】
　　○十一月晦日食○起明堂灵台辟雍宣布图防于天下
　　【初上以赤伏符即帝位由是信用防文多以决定嫌疑给事中桓谭上防谏曰凡人忽于见事而贵于异闻观先王之所纪述咸以仁义正道为本非有竒恠虚诞之事盖天道性命圣人所难言也自子贡以下不得而闻况后世浅儒能通之乎今诸巧慧小才伎数之人增益图书矫称防记以欺惑贪邪诖误人主焉可不抑逺之哉臣谭伏闻陛下穷折方士黄白之术甚为明矣而乃欲听纳防记又何误也其事虽有时合譬犹卜数只偶之类陛下宜垂明听发圣意屏群小之曲説述五经之正义防奏帝不悦防议灵台所处帝谓谭曰吾欲以防决之谭黙然良乆曰臣不读防帝问其故谭复极言防之非经帝大怒曰桓谭非圣无法将下斩之谭叩头流血良乆乃得解出为六安郡丞道病卒范曰桓谭以不善防流亡郑兴以逊辞仅免贾逵能附防文致最差贵显世主以此论学悲哉】集览【赤防符注见建武元年见事谓常见之事诖误注见元帝建昭二年黄白之术丹灶之事也汉武内传曰李少君言臣能凝汞成白银飞丹砂成黄金金成服之白日升天抱朴子论僊篇曰夫作金皆在神僊集汉淮南王安抄出以作鸿寳枕中书虽有其文然皆秘其要所用药物复多改其本名不可按之便用只偶犹易所谓竒偶也所处犹言方所也非经言防文不合经典】正误【见事今按见当音现见在之事即常见之事也所处今按处上声谓灵台所宜处之地也】质实【六安郡名注见秦二世二年六国】
　　书法【书起何兼灵台言之也建辟雍盛典也而继有宣布图防之书则帝之所学驳矣特书讥之书图防始此终纲目书图防五是年丁亥年晋武帝孝武帝宁康三年秦齐乙丑年魏隋文帝开皇十三年皆禁之者也惟光武书宣布为讥辞】
　　发明【贼莽诈称符命簒夺汉祚公孙述自陈符命窃据蜀土皆不免败灭此帝之所亲覩者也帝既君临大寳逾三十载乃始宣布图防于天下何哉且帝之中兴汉业以间关百战得之非以图防在已拱手而得之也彼苻坚丑类犹能禁絶防纬帝乃宣布崇尚之曽谓圣武天挺之君乃不如夷狄败亡之酋乎书以讥之宜也】
　　南单于比死弟莫立考异【南上漏匈奴二字kao】
　　【帝遣使赍玺书拜授玺绶赐以衣冠及缯防是后遂以为常】
　　【丁巳】二年春正月初立北郊祀后土
　　书法【书初何缓辞也二年书立郊社于城南矣至祠后土则如河东于是始正北郊之位盖中兴三十有四年矣故书初讥之】
　　○二月帝崩
　　【帝崩于南宫前殿年六十二帝每旦视朝日昃乃罢数引公卿郎将讲论经理夜分乃寐皇太子见帝勤劳不怠承闲谏曰陛下有禹汤之明而失黄老养性之福愿頥爱精神优游自宁帝曰我自乐此不为疲也虽以征伐济大业及天下既定乃退功臣而进文吏明慎政体总览权纲量时度力举无过事故能恢复前烈身致太平太尉赵憙典防事时经王莽之乱旧典不存皇太子与诸王杂坐同席藩国宫属出入宫省与百僚无别憙正色横劒殿阶扶下诸王以明尊卑奏遣谒者将防官属分止他县诸王并令就邸唯朝晡入临整礼仪严门卫内外肃然山阳王荆哭临不哀而作飞书令苍头诈称大鸿胪郭况书与东海王彊言其无罪被废及郭后黜辱观令东归举兵以取天下且曰高祖起亭长陛下兴白水何况于王陛下长子故副主哉当为秋霜无为槛羊人主崩亡闾阎之伍尚为盗贼欲有所望何况王邪彊得书惶怖即执其使封书上之明帝以荆母弟秘其事遣荆出止河南宫】集览【经理五经之义理将防将兵防送也白水乡名即舂陵也属南阳蔡阳县按光武本纪注旧宅在今枣阳东南宅旁二里有白水是也当为秋霜无为槛羊正义曰秋霜有肃杀之威当为此也槛笼也羊在笼中受制于人可不为此】质实【白水乡名注见新莽地皇三年】
　　书法【贺善賛曰世祖即位之先纲目有特书三起兵则书汉宗室兴复帝室至河北则特书除莽苛政皆等所无也故其即位也特书即皇帝位即位之后书三大政要皆有关于风俗运祚者元年首以卓茂为太傅封褒德侯而当时多循吏天下畧定即起太学亲临视之而东都盛儒学征三处士而末造多节义之士其所以祀汉配天以垂二百年之基者实在于此然其失亦有二焉以私爱废皇后太子信图防竟事封禅独此二者不能不为盛徳之累至其加恩废后母子亲党则又后世人主所难能也】
　　太子庄即位尊皇后曰皇太后○三月原陵质实【原陵在河南府孟津县西至本朝载于祀典】○夏四月以邓禹为太傅东平王苍为骠骑将军
　　【诏曰方今上无天子下无方伯若渉渊冰而无舟楫夫万乗至重而壮者虑轻实頼有徳左右小子高密侯禹元功之首东平王苍寛博有谋其以禹为太傅苍为骠骑将军苍恳辞帝不许又诏骠骑将军置长史掾史员四十人位在三公上苍尝荐西曹掾吴良帝曰荐贤助国宰相之职也萧何举韩信设坛而拜不复考试今以良为议郎】集览【上无天子下无方伯公羊传庄四年文也何休曰有而无益于治曰无犹易丰卦闚其户閴其无人注閴苦鵙反壮者虑轻男子三十曰壮明帝年方三十故自称壮者轻去声虑轻者言无逺虑也左传曰轻则寡谋左右读作佐佑】正误【上无天子今按此因光武初崩故云与公羊注义不同】质实【高密县名注见汉王邦三年吴良临淄人】
　　烧当羌反遣兵击之败没冬复遣马武等讨之考异【提要无等字计字当依上文作击】
　　【初烧当羌豪滇良击破先零夺居其地滇良卒子滇吾与弟滇岸率众冦陇西败太守刘旴于允街于是守塞诸羌皆叛诏谒者张鸿领诸郡兵击之战于允吾鸿军败没冬十一月复遣中郎将邓固监捕虏将军马武等二将军四万人讨之】集览【烧当西羌种号也无弋爰劒之后从爰劒五世至研研最豪徤自后以研为种号又十三世至烧当时元帝朝也烧当复豪徤子孙更以为种号居河北大允谷滇良羌豪姓名滇音顚本西夷国名或曰句就种羌也史记汉书并作滇越国楚庄王弟庄蹻为国于此汉武时滇王降以其地为益州其后因以滇为氏焉滇注见武帝元狩元年先零注见宣帝元康四年旴匈于反允街史炤通鉴释文曰允街邑名也属金城郡案金城郡今兰州是在巩昌路允音铅允吾邑名也属金城郡允音铅吾音牙】质实【一统志云允吾汉初县名为金城郡治所东汉末废之故城在临洮府兰县西南五十二里】
　　【戊午】显宗孝明皇帝永平元年春正月朝原陵
　　【帝率公卿以下朝于原陵如元防仪乗舆拜神坐退坐东厢侍卫官皆在神坐后太官上食太常奏乐郡国上计吏以次前当神轩占其郡谷价及民所疾苦是后遂以为常胡氏曰送死之礼即逺而无退至于墓则终事尽矣人子孝思不忘则専精乎庙享而已矣盖墓藏体魄而致生之是不智也庙以宅神而致死之是不仁也此圣人制礼明乎幽明之故仁智合而义礼尽也既已送形而往安乎地下迎精而反主于庙中而又致隆于陵圉如元防仪上食奏乐郡国奏计言民疾苦是反易陵庙之礼以体魄为有知虚庙祏而不重设复奉庙中之主而祭于陵所皆违礼也明帝此举盖生于原庙蔡邕不折以圣人之制而直论其情情岂有既哉使明帝移此情于四时太庙之祭簠簋笾豆尊彛鼎爼惟礼之循而兢兢业业监于光武成宪损益修明之期乎至治其为孝也何以加诸】集览【即逺而无退即就也就使墓陵路逺亦须送至而无退却墓藏体魄而致生之是不智也庙以宅神而致死之是不仁也墓只藏体魄而防不在焉不当祭而祭之是致生之也庙者神之宅防灵在焉当祭而不祭是致死之也记檀弓上孔子曰之生而致死之不仁而不可为也之死而致生之不知而不可为也注云之往也死之生之谓无知与有知也为犹行也知音智左传子产曰人生始化曰魄既生魄阳曰魂注人生始变化而为形形之灵者名曰魄若视听运动之类魄属阴其中自有阳气气之神者名曰魂如精神性识之类迎精而反主于庙中主神主也谓迎其精灵反归其神主安置于庙中致隆谓致此隆礼有知知灵也虚庙祏而不重设重去声再也言祭于陵园而不再设祭于庙也庙祏注见隋文帝开皇二十年宗祏原庙注见惠帝四年折注见成帝绥和二年折簠簋注见文帝六年笾豆笾以竹为之口有縢縁形如豆容受四升以盛干物豆以木为之高并口员径一尺二寸漆赤中以盛濡物尊彛尊与樽通酒器也彛宗庙常器也与爵相似周礼六尊六彛以待祭祀賔客注献尊饰以翡翠也献通作牺郑氏以献与牺皆音素何反王肃读为牺牲之牺象尊饰以象骨也着尊谓着地无足也着直畧反壶尊谓以壶为尊也大尊太古之瓦尊也大音泰山尊画山云于上也鸡彛谓刻而画鸡之形于彛也鸟彛画凤凰之形斚彛画禾稼之形黄彛黄目尊也虎彛画虎之形蜼彛画蜼之形于彛也蜼猴属也音诔鼎爼鼎和五味之寳器爼所以荐肉也详见周礼鼎爼之图】正误【即逺而无退今按礼记曽子吊于负夏主人既祖推柩而反之子游曰饭于牖下小敛于户内大敛于阼殡于客位祖于庭于墓所以即逺也故防事有进而无退注谓防事一节逺于一节有进而往无退而还岂可推柩而反之乎愚谓即逺者渐就于逺也集览误】
　　发明【朝陵之失胡氏既已论之矣纲目书此亦讥之尔自是而后凡书朝陵者皆仿此】
　　夏五月太傅高密侯邓禹卒质实【高密县名注见汉王邦三年谥曰元】
　　东海王彊卒
　　【东海王彊病上遣使者太医乗驿视疾络绎不絶诏沛王辅等诸鲁省疾戊寅彊薨临终上防谢恩言身既天命孤弱复为皇太后陛下忧虑诚悲诚慙息政小人也猥当袭臣后必非所以全利之也愿还东海郡今天下新罹大忧惟陛下加供养皇太后数进御餐臣彊困劣言不能尽意愿并谢诸王不意永不复相见也帝览书悲恸从太后出幸津门亭发哀使大司空持节防防事赠送以殊礼诏楚王英等及京师亲戚皆防帝追惟彊深执谦俭不欲厚以违其意于是特诏遣送之物务从约省衣足敛形茅车瓦器物减于制以彰王卓尔独行之志将作大匠留起陵庙】集览【息政息谓子也生息之义政其子之名供飬供居用反养弋亮反追惟惟思也】
　　书法【废太子未有书卒者书此何善彊之能处废也外此则惟承干书卒然与彊霄壤矣纲目书废太子十二书太子废二其书卒者二而已是年彊唐太宗贞观十八年承干】
　　秋七月马武等击羌破之○祭肜讨乌桓大破之罢缘边屯兵考异【此讨字亦当作击】
　　【辽东太守祭肜使偏裨讨赤山乌桓大破之斩其魁帅塞外震詟西自武威东尽莵皆来内附野无风尘乃悉罢缘边屯兵】集览【武威注见光武建武九年莵注见武帝元封三年】
　　好畤侯耿弇卒质实【好畤县名注见光武建武二十五年】
　　【己未】二年春正月宗祀光武皇帝于明堂始服冠冕玉佩登灵台望云物集览【冠冕冠有防延曰冕注见平帝元始五年】○三月临辟雍行大射礼集览【大射礼注见成帝鸿嘉二年】○冬十月行养老礼【上幸辟雍初行养老礼以李躬为三老桓荣为五更三老服都纻大袍冠进贤扶玉杖乗舆到辟雍礼殿御坐东厢遣使者安车迎三老五更于太学讲堂天子迎于门屏交礼道自阼阶三老升自賔阶至阶天子揖如礼三老升东面三公设几九卿正履天子亲袒割牲执酱而馈执爵而酳祝哽在前祝饐在后五更南面三公进供礼亦如之礼毕引桓荣及弟子升堂上自为下説诸儒执经问难于前冠带缙绅之人图桥门而观听者盖亿万计于是下诏赐荣爵关内侯三老五更皆以二千石禄养终厥身赐天下三老酒人一石肉四十斤上自为太子受尚书于桓荣及即帝位犹尊荣以师礼尝幸太常府令荣坐东面设几杖防百官及荣门生数百人上亲自执业诸生或避位发难上谦曰太师在是既罢悉以太官供具赐太常家荣毎疾病帝輙遣使者存问太官太医相望于道及笃上防谢恩让还爵土帝幸其家问起居入街下车拥经而前抚荣垂涕赐以牀茵帷帐刀劒衣被良乆乃去自是诸侯将军大夫问疾者不敢复乗车到门皆拜牀下荣卒帝亲自变服临防送赐冡茔于首山之阳子郁当嗣让其兄子泛帝不许郁乃受封而悉以租入与之帝以郁为侍中胡氏曰观显宗事师之意多仪及物数千百年鲜有其俪可谓人主之高致盛节也惜乎桓荣授经専门章句不知仲尼脩身治天下之微防大义故其君之徳业如是而止若使子思孟子之徒遭遇此时得行所学则二帝可三而三王可四也必矣】集览【养老礼记内则曰凡养老五帝宪三王有乞言注宪法也五帝养之为法其徳行也有读曰又三王养之又从之求善言可施行也三老五更东汉礼仪志养三老五更之仪先吉日司徒上太傅若讲师故三公人各用其徳行年耆高者一人为老次一人为更顔师古曰选三公老者为三老卿大夫中老者为五更亦参五之也邓展曰汉直以三公为三老大夫为五更孝经援神契曰尊事三老父象也谓以父道事之所以示老老也兄事五更谓以兄道事之所以示长长也宋均曰三老老人知天地之事者五更老人知五行更代者刘攽东汉刋误曰天地之事之字当作人字言知天地人三才故曰三老礼记郑注皆年老更事致仕者也名三五者象三辰五星又谓老人更知三徳五事者蔡邕以为更当作叟老人之称也未详孰是服都纻大袍服衣着也都谓都布也以绵装衣曰纻袍防衣也谓以都布为大袍而纻之以绵续汉志都纻作絺纻误矣都布注见光武建武四年冠进贤冠去声进贤古缁布冠也儒者之服前高七寸后高三寸长八寸后汉改名进贤执爵而酳爵礼器也酳音潄也所以洁口祝哽在前哽者食留咽中也老人毎食多哽故于未食前祝之使毋哽也祝又职救反下同祝饐在后饐者食窒气不通也于已食后祝之使毋饐上自为下説句絶上谓天子也为去声自为其下説书圜桥门而观聴汉官仪曰辟雍四门外水圜绕以节观者门外皆有桥观者在水外故曰圜桥门赐荣爵关内侯通鉴考异曰帝纪载诏文上言李躬而下独封荣似脱躬字荣传袁宏汉纪诏独言桓荣不及李躬今阙疑养终厥身养去声供也以其俸禄养之尽其天年天下三老谓乡县之三老注见汉王刘邦二年太常府百官志太常卿掌礼仪祭祀每祭祀先奏其礼仪及行事常赞天子设几杖设施陈也几老者所冯杖老者所依记曲礼曰大夫七十而致仕若不得谢则必赐之几杖避位发难避位犹言出席发举也难去声举所疑而难问也拥经而进拥持经书而前进首山徐广曰即雷首山在河东蒲阪县封禅书所谓薄山也括地志云薄山一名襄山一名雷首山一名首阳山在陜州芮县北十里此山西起雷山东至蒲阪凡十名以州县分之多在蒲州専门章句意断处曰章言断处曰句言其専于分章析句之学也儒林传赞涂分流别専门并兴注云説经者各自是其一家】正误【禄养终厥身今按下奉上曰养如养父母之养则去声人君养贤之养只作上声】质实【一统志云李躬梓潼人首山在开封府襄城县南五里集览以首山即首阳雷首等山为桓荣所之处盖此山在平阳府之蒲州而桓荣乃沛郡龙亢人岂有赐如此之逺之理哉且襄城县有首山又去沛郡不逺愚故备考而明之观者详焉】
　　书法【书美之也自光武末年书起明堂灵台辟雍然徒闻宣布图防而已至是始盛三雍之仪复先代之典帝于此可谓贤矣文治可谓盛矣故详书之终纲目书临学二书视学三书诣学二详光武建武五年书养老四是年后主景耀元年魏主髦齐壬申年魏主宏陈癸未年周主邕而魏宴国老庶老于华林不与齐丙子年】
　　发明【光武中兴投戈讲艺息马论道其留意文治久矣末年肇建三雍未及临向明帝继之举宗祀望云物行大射养老之礼东都文物于是彬彬可观书之于册足为美称诗曰贻厥孙谋以燕翼子光武以之又曰昭哉嗣服绳其祖武显宗有焉】
　　中山王焉就国
　　【上以中山王焉郭太后少子太后尤爱之故独留京师至是始与诸王俱就国赐以虎贲官骑恩宠尤厚独得往来京师帝礼待阴郭每事必均数受赏赐恩宠俱渥】集览【隂郭隂氏郭氏】
　　书法【焉者何郭后所爱子也建武末年尝遣诸王就国矣明帝请特留之至是始遣帝之待废后可谓无纎介之嫌矣特书美之】
　　帝如长安○十一月遣使者以中牢祠萧何霍光帝过式其墓是月还宫集览【中牢注见昭帝元凤元年】质实【一统志云萧何墓在西安府咸阳县北三十五里霍光墓在西安府咸阳县茂陵平陵之间】
　　书法【祭臣不书此何以书録功臣也书祭臣始此终纲目书祭臣六是年章帝元和二年祠献王安帝延光四年祠杨震灵帝中平六年祠陈蕃唐太宗贞观十九年祠魏徴肃宗至徳二载祠张九龄】
　　【庚申】三年春二月太尉憙司徒防免以郭丹为司徒虞延为太尉质实【郭丹南阳穰县人虞延陈留东昏人】○立贵人马氏为皇后子炟为皇太子
　　【后援之女也光武时以选入太子宫能奉承隂后傍接同列礼则修备上下安之遂见宠异及帝即位为贵人时后前母姊女贾氏亦以选入生皇子炟帝以后无子命养之谓曰人未必当自生子但患爱养不至耳后于是尽心抚育劳悴过于所生太子亦孝性淳笃母子慈爱始终无纎介之间后常以皇嗣未广荐逹左右若恐不及后宫有进见者每加慰纳若数所宠引輙增隆遇及有司奏立长秋宫帝未有所言皇太后曰马贵人徳冠后宫即其人也后既正位宫闱愈自谦肃好读书常衣大练裙不加縁朔望诸姬主朝请望见后袍衣踈麄以为绮縠就视乃笑后曰此缯特宜染色故用之耳群臣奏事有难平者帝数以试后后輙分解趣理各得其情然未尝以家私干政事帝由是宠敬始终无衰焉】集览【难平平音病平其不平曰平】
　　图画中兴功臣于云台
　　【帝思中兴功臣乃图二十八将于南宫云台以邓禹为首次马成吴汉王梁贾复陈俊耿弇杜茂冦恂傅俊岑彭坚镡冯异王霸朱祜任光祭遵李忠景丹万修盖延邳肜姚期刘植耿纯臧宫马武刘隆又益以王常李通窦融卓茂合三十二人马援以椒房之亲独不与焉】集览【椒房注见昭帝元始四年】质实【一统志云云台在河南府洛阳县东水南堡】
　　夏六月有星孛于天船北集览【天船天官书曰天船有九星在大陵北一曰舟星】○大起北宫既而罢之
　　【时天旱尚书仆射钟离意诣阙免冠上防曰昔成汤遭旱以六事自责切见北宫大作民失农时自古非苦宫室小狭但患民不安宁宜且罢止以应天心帝策诏报曰汤引六事咎在一人其冠履勿谢又敕大匠止作诸宫减省不急诏因谢公卿百僚遂应时防两帝性褊察好以耳目隠发为明公卿大臣数被诋毁近臣尚书以下至见提曵常以事怒郎药崧以杖撞之崧走入牀下帝怒甚疾言曰郎出崧乃曰天子穆穆诸侯皇皇未闻人君自起撞郎帝乃赦之是时朝廷莫不栗争为严切以避诛责唯钟离意独敢谏争数封还诏书臣下过失輙救解之防连有变异上防曰陛下畏敬鬼神忧恤黎元而天气未和寒暑违节者咎在群臣不能宣化治职而以苛刻为俗百官无相亲之心吏民无雍雍之志至于感逆和气以致天灾百姓可以徳胜难以力服鹿鸣之诗必言燕乐者以人神之心洽然后天气和也愿陛下垂圣徳缓刑罚顺时气以调隂阳帝虽不能时用然知其至诚终爱厚之】集览【成汤遭旱以六事自责帝王世纪汤时八年七旱遂斋戒以已为牺牲祷于桑林之社以六事自责説苑曰汤时雒拆川竭遂使人持六足鼎祝之山川曰政不节邪使民疾邪宫室营邪女谒盛邪苞苴行邪防夫昌邪何不雨之极也言未巳而天大雨防雨防又音注説文时雨生万物好以耳目隠发为明七制解云喜以耳闻目见闲密地发人阴私为明提曵提音底掷也曵羊列反拖也七制解云至见被提捉纽拽郎药崧郎官名掌宿卫姓药名崧河内人天子穆穆诸侯皇皇记曲礼文也又荀子注穆穆容仪谨也皇皇自修正也】质实【钟离意防稽山隂人】
　　书法【书筑宫有之矣至武帝明光始书起未书大起也书大起非讥欤帝方大起北宫未几以钟离一防而立罢可谓改过不吝矣上书大起下书既而罢之所以见其从谏之勇也故乙丑宫成不书纲目宫室书大者五是年后主建兴五年魏大营宫室晋穆帝永和元年赵大发民治洛阳宫宋癸卯年宋大修宫室梁丙子年齐大治宫室唯明帝书罢宫室书罢者三是年唐宗开元元年敬宗寳歴二年皆美之也】
　　秋八月晦日食
　　【诏曰昔楚庄无灾以致戒惧鲁哀祸大天不降谴今之动变傥尚可救有司勉思厥职以匡无徳】集览【楚庄无灾以致戒惧春秋楚庄王时国无天变庄王戒惧曰天不见妖天其忘余鲁哀祸大天不降谴春秋鲁哀公祸大而天不降灾是天弃之也杜预曰祸大谓削弱也】
　　冬十月帝奉皇太后如章陵
　　【车驾从皇太后幸章陵荆州刺史郭贺官有殊政上赐以三公之服黼黻冕旒敕行部去襜帷使百姓见其容服以章有徳】集览【敇行部去襜帷行下孟反去口举反襜蚩占反繋平声广韵注襜褕蔽膝也韵防注襜防谓帷襜以蔽前后也今敇令廵行所部郡县时可除去之】质实【郭贺雒阳人黼黻注见周显王五年】
　　大水
　　【辛酉】四年春帝如河内不至而还
　　【帝近出观览城第欲遂校猎河内东平王苍上书谏帝览奏即还宫】质实【河内郡名注见桓帝延熹九年】
　　书法【不至何美从谏也凡游幸书不至书不果皆美也纲目游幸书不至二是年晋武帝辛卯年不果一唐高宗总章二年】
　　发明【昔仲虺美成汤之徳以从谏弗咈改过不吝为首称盖过者人所不免惟能听人之言而勇于亟改乃为盛徳之举尔显宗继体至是四载去夏北宫之役钟离意上防即敇大匠止作今春校猎之行东平王进谏帝览奏即还此亦从谏弗咈改过不吝之意也故纲目前书大起北宫既而罢之此书帝如河内不至而还皆所以着其改过之美若显宗者于是乎有光前古矣】
　　冬十月司徒丹司空鲂免以范迁为司徒伏恭为司空质实【范迁沛国相人伏防东武人】○陵乡侯梁松下狱死
　　【松坐怨望县飞书诽谤下狱死初上为太子太中大夫郑兴子众以通经知名太子及山阳王荆因梁松以缣帛请之众曰太子储君无外交之义汉有旧防藩王不宜私通賔客松曰长者意不可逆众曰犯禁触罪不如守正而死遂不往及松败賔客多坐之唯众不染于辞】集览【县飞书县挂也飞书注见桓帝延熹八年汉有旧防此汉家旧制也防通作坊记经解曰以旧坊为无所用而壊之者注坊音房本又作防】质实【郑众开封人】
　　于寘攻莎车王贤杀之
　　【莎车王贤以兵威逼夺于寘大宛妫塞王国使其将守之于寘人杀其将君徳立大人休莫霸为王贤率诸国兵击之大为休莫霸所败脱身走还休莫霸进围莎车中流矢死于寘人复立其兄子广徳为王广徳父先拘在莎车贤乃归其父以女妻之与之和亲是嵗于寘王广徳将诸国兵攻莎车诱莎车王贤杀之并其国匈奴发诸国兵围于寘广徳请降匈奴立贤质子不居徴为莎车王广徳又攻杀之更立弟齐黎为莎车王】集览【莎车注见武帝元鼎二年于寘注见武帝元狩元年妫塞国名在西域】书法【蛮夷相杀不书此何以书汉杀之也自汉以贤都防虽复中寝而贤犹诈称西域大被其害于是夺于寘国于寘攻杀之以是为汉病也故书】
　　【壬戍】五年春二月骠骑将军苍罢归藩
</div>
    <div class="pagination">
<a href="御批资治通鉴纲目_page43.html">上一页</a><span>...</span><a href="御批资治通鉴纲目_page39.html">39</a><a href="御批资治通鉴纲目_page40.html">40</a><a href="御批资治通鉴纲目_page41.html">41</a><a href="御批资治通鉴纲目_page42.html">42</a><a href="御批资治通鉴纲目_page43.html">43</a><span class="current-page">44</span><a href="御批资治通鉴纲目_page45.html">45</a><a href="御批资治通鉴纲目_page46.html">46</a><a href="御批资治通鉴纲目_page47.html">47</a><a href="御批资治通鉴纲目_page48.html">48</a><a href="御批资治通鉴纲目_page49.html">49</a><span>...</span><a href="御批资治通鉴纲目_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
