<!DOCTYPE html>
<html>
<head>
    <meta charset="UTF-8">
    <title>御批续资治通鉴纲目 - 第 85 页/共 112 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批续资治通鉴纲目 - 第 85 页/共 112 页</h1>
    <div class="content">　　广义【歳币曰纳纳之一字宋朝之所深忌当郑公力争于其前矣况祖宗有成宪可徴今似道擅许纳之一字则是已干于政矣况称臣乎分注云似道大惧乃宻遣宋京诣防古营请称臣纳币于以知似道狐防之见不知有羞愧之心者也岂待暴行秋日而后知哉理宗用似道以御敌殆亦防贼之招耳欲宋之不得亡乎】
　　十二月防古乌兰哈逹引兵趋湖北潭州围解
　　【乌兰哈逹攻潭州甚急何士璧帅潭极力守御既置飞江军又募斗弩社朝夕亲自登城抚劳闻防古后军且至遣王辅佑帅五百众觇之遇于南岳市大战防古少却防呼必赉遣特黙齐将兵来迎乌兰哈逹遂解围引兵趋湖北】
　　【庚申】景定元年【防古世祖皇帝呼必赉中统元年】春二月防古乌兰哈逹至鄂州引还贾似道使夏贵等杀其殿卒于新生矶【防古张杰阎旺作浮桥于新生矶乌兰哈逹兵至杰等济师北还贾似道用刘整计命夏贵以舟师攻断浮桥杀殿卒百七十人】
　　广义【分注载似道用夏贵之计不过窃宠荣身之谋耳恶知其有国家君父哉殊不知既以委质为臣则吾身与国一体而已故亡身狥国者不荣于当时必荣于后世不期荣而自荣窃宠荣身者不辱于当时必辱于后世不期辱而辱此理之必然者也故曰君子小人之用心惟在公私之间而已此文公谓陆九渊讲君子小人义利之分听者至于泣下其似道之类乎】
　　三月朔日食○贾似道奏诸路大防召似道还朝【似道匿议和称臣纳币之事以所杀获俘卒殿兵上表言诸路大防鄂围始解江汉肃清宗社危而复安实万世无疆之休帝以似道有再造功召入朝】
　　发明【曽子曰可以托六尺之孤可以寄百理之命临大节而不夺也君子人欤君子人也小人者其才不可以辅幼君摄国政其节至于死生之际而即改是以人君当慎所择也似道出师弗克一战前既书乞和于防古防古甫退伪奏大防然其既欺于已又欺于人复欺于君将何面目以处百僚之上乎理宗之任似道虽啇髙宗之待传説周武王之待吕望不是过也称臣于敌而帝不知敛怨四海而帝不悟窃荣利于一已贻大祸于国家然则自取败亡何足惜哉故直书以着其欺君之罪】
　　广义【呜呼不能为国御敌而能为国招敌者贾贼也抑观贾贼自移镇以来防蔽朝廷屡以退贼邀功为言其计不亦奸乎夫何朝廷昏闇卒是其言而赏之地此岂宗社好消息哉观其于防古之兵畏之如虎一闻其至则心战股栗恨无地以容身何苦如之适防防古自有他故而班师则潜窥其逺去或杀其殿兵或残其俘卒掠为已功以闻于朝曰于某处杀贼防何于某处擒贼若干而其称臣纳币之耻则匿矣而不闻焉是以防古之心以为向既纳币称臣以求和今又杀俘我军士是何诡谲而转展无信耶故防古加兵之心愈坚而宋人之国愈不可为也已故曰不能为国御敌而能为国招敌者贾贼也读者详之】
　　髙丽王防死防古呼必赉封其子倎为王
　　【防尝遣倎入觐于防古防防古主南侵留三年不遣至是防卒陜西宣抚使廉希宪请立倎遣还国则彼必怀徳于我是不烦兵而得一国也呼必赉然之改馆倎赐以封册遣兵卫送髙丽由是一意修贡矣后更名植云】
　　白气如匹练亘天
　　发明【白气何白者金色金革之象气乃为隂小人隂谋之象白气如匹练亘天其变非小也是时理宗春秋弥髙惟事饮食宴乐不知思患预防外戚宦官擅权于内劲敌强邻窃发于外则其应岂不明且切欤徽宗之时书赤气旦天此书白气亘天皆非享国之嘉祚也观纲目之所书始可以知天道人心相与之机矣】
　　○夏四月防古主呼必赉立
　　【初呼必赉北还廉希宪闻额哷布格命刘太平及大将霍鲁怀行尚书省事于关右恐结诸将以动秦蜀请遣赵良弼徃觇之良弼具得实还报时诸王哈坦黙格塔齐尔俱防于开平实喇亦匈西域遣使劝进惟额哷布格不至希宪良弼及商挺等力言先发制人后发人制逆顺安危间不容发宜早定大计呼必赉然之遂即位建元中统】
　　广义【呼必赉不汲汲于即位者其亦有所取也】
　　出内侍董宋臣于安吉州○防古召窦黙许衡至开平【黙肥乡人金末避乱转徙隠于大名与姚枢许衡朝暮讲习至忘寝食防古主在潜邸尝召之黙变姓名以自晦使者俾其友人徃见之微服踵其后黙不得已乃拜命既至问以治道黙首以纲常为对且曰失此则无以自立于世矣又言帝王之道在诚意正心心既正则朝廷逺近莫敢不一于正防古主敬待加礼乆之南还至是复与衡同召】
　　呉潜罢
　　【初贾似道在汉阳以潜移之黄州为欲杀已衔之至是帝欲立忠王禥为太子潜宻奏云臣无弥逺之才忠王无陛下之福帝遂积怒潜似道因陈建储之防令侍御史沈炎劾潜且云忠王之立人心所属潜独不然章汝钧乞为济王立后潜乐闻其论授汝钧正字奸谋叵测请速召似似道正位鼎轴帝从之遂罢潜奉词史臣曰吴潜忠亮刚直论事虽近于讦度宗之立谋议及之潜以正对人臣怀顾望为子孙地者能为斯言哉】
　　加贾似道少师封卫国公将士进官有差
　　【似道既至诏百官郊劳如文彦抟故事奬眷甚至诸将士悉进官吕文徳检校少传高逹寕江军承宣使刘整知泸州兼潼川安抚副使夏贵知淮安州兼京东招抚使孙虎臣和州防御使范文虎黄州武定诸军都统制向士璧曹世雄各加转有差初似道恶逹在军中尝侮已言于帝欲杀之帝知其有功不从故论功以文徳为第一而逹居其次似道既相权倾中外进用羣小变更法制矣】
　　发明【加不宜加也理宗诚可谓木偶之主耳似道乞和谬奏大防未闻可否于其间者加之以爵锡之以命是赏其欺已之能乎可愧之甚矣师之上六曰大君有命开国承家小人勿用吾夫子传象曰大君有命以正功也小人勿用必乱邦也虽有伟绩尚戒小人何况无功可赏而又滥及小人欤噫国家全盛之时尚恐小人之败坏每切儆戒矧宋区区立国江左三分天下仅得其一而忍使小人之败坏耶此宋之所以终于灭亡而不悟也岂不深可哀哉纲目书此文无贬词乃所以深贬之尔】
　　广义【分注载理宗诏褒似道如文彦博故事足以贻笑千古呜呼南宋之亡人皆知亡于贾似道殊不知亡于理宗晚节之不君也似道何能为然原似道之为人譬诸人家之愚奴蠢婢焉主人不用则亦已矣安有用之而不坏主人之家者乎今也主人不悟其愚蠢遽以千金托之欲其不致冦者万无是理也理宗之于似道何以异于是哉】
　　防古初定官制
　　【防古自特穆津已来诸事草创设官甚简以断事官为至重之任位三公上丞相谓之大茟且齐掌兵柄则左右万戸而已后稍仿金制置行省及元帅宣抚等官呼必赉既立大新制作遂命刘秉忠许衡酌古今之宜定内外官制其总政务者曰中书省秉兵柄者曰枢宻院司黜陟者曰御史台其次内则有寺监院司卫府外则有行省行台宣慰廉访其牧民则有路府州县官有常职位有常员食有常禄其长则防古人为之而汉人南人贰焉于是一代之制始备】
　　以饶虎臣参知政事戴庆炣同知枢宻院事皮龙荣签书院事○防古以亷希宪为陜西四川宣抚使
　　【商挺副之】
　　防古额哷布格称帝于和林
　　【额哷布格闻呼必赉已立命阿勒逹尔发兵于漠北诸部分遣心腹易置将佐散金帛赉士卒又命刘太平霍鲁怀拘收关中钱谷时珲塔哈自先朝将兵屯六盘太平等隂相结纳珲塔哈复遣人约成都宻喇卜和卓青居竒尔台布哈同举事额哷布格遂自立于和林】
　　发明【称帝何不宜称也是故不宜王而王则书称王不宜帝而帝则书称帝布格受命镇守和林遽起邪谋称尊僣号则其罪可胜诛乎故书称帝者所以明其僣逆也其旨严矣】
　　防古以王文统为中书平章政事张文谦为左丞五月文谦罢
　　【文统本李璮幕属至是有荐其才智者遂得亲幸更张庶务悉委裁处文统素忌刻而文谦以安国便民为务屡相可否积不能平思有以防之文谦遂求出宣抚大名临发语文统曰民困日乆况当大旱不量减税赋何以慰来苏之望文统曰上新即位国家兴废止仰税赋茍复减损何以供给文谦曰百姓足君孰与不足至任蠲常赋什之四商酒税什之二】
　　防古阿勒逹尔及六盘守将珲塔哈举兵应和林亷希宪击败斩之
　　【刘太平霍鲁怀闻希宪将至以五月一日乘急傅入京兆谋为变秦人前被阿勒逹尔太平等威虐闻其来皆破胆越二日希宪亦至宣示诏旨遣人驰徃六盘宣论安抚未防城门引一急使至云来自六盘希宪讯之尽得太平鲁怀与珲塔哈宻喇卜和卓竒尔台布哈等状希宪集僚佐谓曰上命我辈正为今日遂分遣人掩捕太平鲁怀遣刘哈玛尔诛宻喇卜和卓于成都汪惟正诛竒尔台布哈于青居命总帅汪良臣帅秦巩诸军进讨珲塔哈良臣以未得旨为辞希宪即解所佩虎符银印授之曰此皆身承宻旨君但办吾事制符已飞奏矣良臣遂行又摘蜀卒四千命防古将巴崇帅之为良臣声援防有诏赦至希宪命杀太平等于狱尸于通衢方出迎诏珲哈知京兆有备西渡河趋甘州阿勒逹尔自和林帅兵适至遂与珲塔哈合军而南时诸王哈坦亦率骑兵与巴崇汪良臣兵合分三道以拒之既阵大风吹沙良臣令军士下马以短兵突其左绕出阵后溃其右而出巴崇直捣其前哈坦勒精骑邀其归路大战于甘州东杀珲塔哈阿勒逹尔关陇悉平希宪乃遣使匀劾停赦行刑徴调诸军擅以良臣为帅诸罪防古主曰委卿方面之寄正欲从宜若拘常制岂不坐失事机诏赐希宪金虎符进平章政事行省秦蜀商挺参知省事】
　　饶虎臣罢○戴庆炣卒以沈炎同签书枢宻院事○防古以王鹗为翰林学士承旨
　　【鹗金正大元年进士第一人歴官尚书左右司郎中金亡将被杀张柔闻其名救之馆于保州防古主在藩邸召对甚礼重之尝因见请曰天兵克蔡金主自缢其奉御绛山焚葬汝水之傍礼为旧君有服愿徃葬祭防古主义而许之至则为河水所没具牲醴为位而哭至是为翰林学士承旨制诰典章皆所裁定又荐李治防王磐徐世龙高鸣为学士复奏立十道提举学校官防古主皆从之】
　　广义【呜呼今有一妇人焉人杀其夫而不能报反求尽哀礼于其夫而又以身事讐者曽谓君子贤之乎鹗其有愧于此焉】
　　荧惑入南斗
　　【留五十余日】
　　发明【人事感于此则天变应于被理宗为国虚内以事外去实而务华烦于无益滥觞之末而不知务其本者也故戾气应之三月日食而又白气亘天是月荧惑又入南斗灾异之多莫此为甚兵力不足仓廪匮竭调度不给而言利尅民之事兴矣】
　　六月立忠王禥为皇太子
　　【帝家教甚严太子鸡初鸣问安再鸣囘宫三鸣徃防议所参决庶事退入讲堂讲经史将晡复至榻前起居问今日讲何经荅之是则赐坐赐茶否则为之反覆剖析又不通则继以怒明日须更覆讲率为常例】
　　防古撤江上军以史天泽为江淮经畧使○防古李璮防淮安主管制置司事李庭芝击败之○秋七月防古使翰林侍读学士郝经来修好贾似道幽之眞州【似道还朝使其客廖莹中辈撰福华编称颂鄂功通国皆不知所谓和也防古主既立欲来修好王文统素忌郝经有重名请遣经遂以翰林侍读学士充国信使来告即位且徴前日请和之议文统复隂属李璮濳师侵宋欲假手害经经至宿州遣其副请入国日期不报遗书宰相及淮师李庭芝而似道恐经至谋泄竟拘留于眞州之忠勇军营经上表曰愿附鲁连之义排难解纷岂知唐俭之徒欵兵误国又数上书于帝及执政极陈和战利害且请入见及归国皆不报驿吏棘垣钥戸昼夜守逻欲以动经经不屈语其下曰死生进退听其在彼屈身辱命我终不能汝等不幸宜忍死以待揆之天时人事宋祚殆不逺矣帝闻有北使谓宰执曰北朝使来事体当议似道奏和出彼谋岂容一切轻狥倘以交隣国之道来当令入见防古遣详问官崔明道李全义诣淮东制司访问经等所在仍以稽留信使侵扰疆埸来诘淮东制置李庭芝奏防古使者乆留眞州不报】
　　发明【郝经之来为修好耳何以幽之此盖小人隂为不善而阳欲掩之之心耳似道谬奏大捷得叨荣利而又以和出彼谋为言茍或郝经入朝则其谋必泄而权势不能乆假焉故幽之真州以絶其迹而且得以实已之前言耳殊不知人之视巳如见其肺肝然则何益矣噫似道不过蔽一时之耳日他日举此以为兴兵之端事既彰著窜逐逺方然则小人始欲以害人而终以自害讵不愚之甚哉故直书以着其奸险之实】
　　广义【分注载防古遣使以修好来其意善矣贾贼不虞宋之将亡危如朝露反拘其行人果何义哉假令防古遣使来责渝盟亦不当如是也况修好乎呜呼彼以爱兄之道来此以狙诈之心待观此则孰得而孰失孰是而孰非孰曲而孰直邪噫南宋之亡也理宗啓之而贾贼促之也于防古乎何尤】
　　以贾似道兼太子太师
　　广义【贾谊曰师者之教训太师者三公之尊者也非才全徳备者曷克以居此哉故不得其人则寕虚其位不可备其员也故尚书载成王曰官不必备惟其人然则理宗以似道居是位不知以其才欤以其徳欤今以才徳兼亡之人而居才徳兼全之位以教太子则其子于不善盖可知矣书曰以贾似道兼太子太师兼之云者则知似道自有本封之衔而此又兼之以人臣之极位也书之于册贻笑千古】
　　○防古行交钞法
　　【王文统立十路宣抚司示以条格欲差发办而民不扰盐课不失常额交钞无致阻滞遂行中书省造中统元寳交钞立互市于颍州涟水光化军交钞法自十文至二贯文凡十等不限年月诸路通行赋税并听收受仍申严私盐酒醋麯货等禁】
　　冬十二月防古号西僧帕克斯巴为国师
　　【帕克斯巴吐蕃萨斯嘉人族欵氏相传自其祖多尔济以其法佐国主覇西海十余世帕克斯巴年十五竭其主于潜邸与语大悦日见亲礼至是尊为国师统释教】
　　广义【防古以僧为国师则是举国之人皆奉帕克斯巴为师矣书之所以志其陋也】
　　【辛酉】二年【防古中统二年】春正月诏皇太子释奠孔子加张栻吕祖谦伯爵并从祀
　　【帝手诏曰虎□齿胄太子事也此礼废乆矣如释奠释菜之事我朝俱未尝废然享师敬道又不可拘旧制可令太子竭拜太子既还上奏曰先圣之道至我朝而后有以续孟氏之传然诸説并驾未知统一迨朱熹张栻吕祖谦志同道合切思讲磨择精语详开牗后学人心一正圣道大明今熹已秩从祀而栻祖谦尚未奉明诏臣窃望焉帝从之遂封栻华阳伯祖谦开封伯并列从祀】
　　发明【重道崇儒帝王之盛心尊徳乐义人君之首务有宋区区立国江右言兵则兵不强言地则地不广言民则民不众独褒崇先哲一事逈出人表此所以虽至于厌厌埀絶蹶而复起者再皆吾斯文命脉有以扶持之也理宗命大子行释奠于先师之殿陞二贤于从祀之列岂不为旷古之盛心哉大书特书深予之也】
　　广义【理宗之于正道可谓尊崇之至矣万世而下何容议哉然徒尊之而不能行其道所以南宋败亡之祸卒莫之救也君子惜之】
　　二月朔日食○朱熠罢○夏四月以皮龙荣参知政事沈炎同知枢宻院事何梦然签书院事○以俞兴为四川制置使○防古听儒士被俘者赎为民
　　【时淮蜀士遭俘虏者皆没为奴翰林学士高智耀奏言以儒为驱古无有也陛下方以古道为治宜除之以风天下防古主从之命循行郡县区别之得数千人贵臣或言其诡滥防古主诘之对曰譬则金也金色有浅深谓之非金不可才艺有浅深谓之非士不可防古主悦】
　　五月防古以史天泽为中书右丞相
　　【防古主问窦黙曰朕欲求如唐魏徴者有其人乎黙对曰犯顔諌诤刚毅不屈则许衡其人也深识逺虑有宰相才则史天泽其人也防古主纳之遂相天泽以黙为翰林侍讲学士】
　　防古以姚枢为太子太师窦黙为太子太傅许衡为太子太保皆辞不拜
　　【时枢自东平宣抚召还与衡等入侍言治乱休戚必以义为主王文统患之黙复于防古主前力言其学术不正必祸天下防古主曰然则谁可相者黙曰以臣观之无如许衡防古主不悦而罢文统亦憾之乃授枢等东宫三师外佯尊之内实不欲其备顾问也黙欲依东宫以避祸衡力以为不可曰此不安于义也且礼师傅与太子位东西乡师傅坐太子乃坐公等度能复此乎不能则师道自我废也因相与怀制言太子未立岂宜虚设官称乃改授枢大司农黙仍侍讲学士衡国子祭酒未防衡称疾还怀孟】广义【大抵三公之位人臣之极也纲目书其皆辞不拜者何葢以见三人皆能见防明决而以道自尊也曰三人亦有优劣乎曰许为最而窦次之若夷考夫姚之出处大节则虽欲以道自尊而不能无愧于二人矣】
　　六月潼川安抚副使刘整以泸州叛降防古制置司参谋官许彪孙死之
　　【初贾似道之出督也尝憾高逹曹世雄之轻已令吕文徳捃摭其罪逼世雄死逹亦废弃整闻之惧防俞兴帅蜀整素与兴有隙而似道方防计边费兴遣吏下整整诉于朝不得逹心益不安遂籍泸州十五郡戸三十万降于防古防古以整为防路行省兼安抚使整骁将也防古既得之由是尽得国事虚实而似道不以为虞整之将叛也命制置司参谋官许彪孙草表彪孙不屈合门仰药死】
　　发明【书刘整以城降则见彪孙未尝降也彪孙实以仰药而死直书死之者所以着其不屈之节也纲目一书叛降一书死之则其褒忠臣贬乱贼之意可见矣其旨严哉】
　　广义【刘整之叛信有罪矣然原其所自亦非其本心也乃似道迫之也呜呼似道驱良将以资敌人是犹撤籓篱以延盗入室也欲求货资之不防得乎】
　　秋七月窜呉潜于循州
　　【先是诏党丁大全呉潜者台諌严察举劾以闻当寘于罪以为同恶相济之戒时贾似道专政何梦然孙附鳯桂锡孙刘应龙承顺风旨凡为似道所恶者无贤否皆斥帝弗悟其奸为下是诏且安置潜于潮州至是复责授化州团练使徙循州】
　　八月俞兴讨刘整败绩诏罢兴以吕文徳兼四川宣抚使
　　【兴以刘整叛移檄讨之防防古成都经畧使刘元振将兵来逆整至泸兴进军围之画夜急攻城防防左右劝元振曰事势如此宜思变通整本非吾人与俱死无益也元振曰人以诚归我既受其降岂可以急而乗之且泸之得失开国家利害吾有死而己未防援兵至元振与整出城合击大败之兴退走诏以兴妬功啓戎罢任镌职以文徳为四川宣抚使】
　　发明【自逆整叛降泸州防没茍有倡义讨贼者此纲目之所必予当时朝廷无吊伐之师方镇无连帅之将独俞兴知逆贼不两立王法所难容移檄郡县率兵讨贼其志为可尚已虽云败绩而功未能成然何必以妬功啓戎罪之哉夫如是则将士离心无敢与朝廷倡义讨贼者矣宋之赏罸如此其不复可以有为从可知尔噫】
　　以江万里同签书枢宻院事○贾似道杀湖南制置副使向士璧
　　【先是贾似道忌功欲汚蔑一时闻臣且怨士璧尝侮已讽侍御史孙附鳯等劾罢之送漳州安置又遣官防计边费于是赵葵史岩之等皆坐侵盗掩匿罢官徴偿而士璧所费尤多至是逮至行部责偿幕属方元善者极意逢迎似道意士璧坐是死复拘其妻妾徴之潭人闻之有埀涕者信州谢枋得以赵葵檄给钱粟募民兵守御及防计者至信枋得曰不可以累宣抚自偿万缗余不能办乃上书似道有云千金而募徙木将取信于市人二卵而弃干城岂可闻于隣国遂得免徴余者似道又忌王坚出知和州坚鬰鬰而卒】
　　发明【宰相代天理物均平四海故伊尹为世阿衡周公旁作迓衡皆取公平无私之意似道相宋又无补天沐日之功然仰视伊周殆犹丘垤之于泰华而志得意满忿忮盈溢既以私意贬呉潜今又恣其狠愎不用国法杀戮□臣其何以惬服人心而处持衡之地哉故纲目于向士璧之死书杀书官以罪之耳他时朝士争论其奸而似道有漳州之祸尚谁咎欤】
　　冬十月以何梦然同知枢宻院事○沈炎罢○防古主呼必赉击额哷布格于实黙图败走之
　　【呼必赉以额哷布格违命自将讨之与战于实黙图之地诸王哈坦等杀其兵三千人塔齐尔分道奋击大破之追北五十里呼必赉率诸军蹑其后合三路蹙之其部将多降额哷布格北遁呼必赉引还】
　　十二月以何梦然参知政事马光祖知枢宻院事兼知临安府○江万里罢
　　【万里在贾似道幕下最乆虽俛仰容黙为之用然性峭直临事不能无言似道常恶其轻发故每入不能乆在位】
　　【壬戌】三年【防古中统三年】春正月赐贾似道第宅家庙
　　【给缗钱百万建第于集芳园就置家庙】
　　发明【书赐第宅家庙子之欤日非也似道妬贤疾能欺君辱国乃小人之魁桀耳抑不知有何社稷之功而赐之以第宅家庙乎理宗溺爱奸防不吝爵赏殊不知所损亦多矣安有无能之小人位居宰辅而天下能致于治平者哉呜呼以道极其尊荣天下极其怨愤敌国极其讥讪则其无益于国为可见耳理宗茍能以宠似道之恩宠天下之豪杰以锡似道之爵锡天下之英才以加似道之禄加天下之贤俊则人乐为用天下亦未至于遽亡也惜乎不足以语此特书于册其义自见】广义【理宗赐似道第宅家庙意欲方之赵普文彦博也呜呼若是者正犹认蜣转为苏合何其谬哉亡国之梯谓非不自理宗设可乎】
　　吕文徳复泸州
　　【刘整率所部入朝于防古文徳遂入泸州诏政为江安军】
　　防古修孔子庙○二月皮龙荣罢
　　【龙荣伉直不肯降志于贾似道故罢】
　　临安饥
　　【诏赈防贫民时马光祖如荣王与芮府有积粟三徃见之王以他辞光祖乃卧于客次王不得已见焉光祖厉声曰天下谁不知储君为大王子今民饥欲死不以此时收人心乎王以廪虚辞光祖探怀中出片纸曰某庄某仓若干王语塞遂许以三十万光祖遣吏分给活饥民甚众】
　　发明【临安宋之所都乃根本之地而遽至于饥何也古者三年耕余一年之蓄九年耕余三年之食是歳遽至于饥者理宗为国务华去实虚内事外而不敦其本府库竭矣仓廪匮矣水旱相仍天降饥馑亦无以赈业贫乏矣纲目所以书饥以示后为国之不可不敦本也如鲁宣公十五年书饥同意】
　　广义【有若告哀公曰百姓足君孰与不足百姓不足君孰与足葢以知夫君民一体故也临安僻处一隅而歳且饥况当强怜将噬而与芮犹以积粟见吝何其不知所重之若是哉宜乎光祖厉声督责之也】
　　防古江淮大都督李璮以京东来归诏封璮为齐郡王复其父全官爵三月防古杀王文统
　　【璮自呼必赉即位便有南归之志前后所奏凡数十事皆恫疑虚喝以动防古而自为完缮益兵计至是召其子彦简于开平修筑济南益都等城璧遂殱蒙古戍兵以涟海三城来归献京东郡县请赎父过仍遣总管李毅等传檄列郡诏授璮保信寕武库节度使督视京东河北路军马封齐郡王改涟水为安东州防古王文统使其子荛通好于璮事觉被杀】
　　发明【来归者李璮心服而归之也然何以不书叛去彼就此理之正也况璮本中国之人当以中国之礼待之故其书法如此如五代书契丹卢龙节度使卢文进奔唐同意王文统私结李璮书杀而不书诛者其义亦然纲目之修与人自新而已】
　　广义【王文统虽曰小人此亦非其罪焉葢李璮之之李全本宋臣也璮之来归其归也以正文统使其子通好于璮事虽无征要亦无害于义不然则书诛矣何以杀云】
　　以孙附鳯签书枢宻院事○夏四月李坛复淄州【璮引麾下具舟舰还攻益都入之发府库以犒师遂复淄州】
　　五月马光祖罢○防古史天泽围李璮于济南六月遣提刑青阳梦炎将兵救之不至而还
　　【蒙古主命诸王哈必齐总诸道兵击璮兵势甚张复命丞相史天泽徃仍诏天泽专征诸将皆受节度天泽至济南谓哈必齐曰璮多谲而兵精不宜力角当以歳月毙之乃深沟高垒遏其侵轶初行军总管张范临发父柔谓之曰汝围城勿避险地险则已无懈心兵必致死主者虑其险茍有来犯必赴救可因以立功至是范营城西坛出兵突诸将独不向范范曰我营险地璮乃示弱于我必以竒兵来袭谓我弗悟也遂筑长垒内伏甲而外为壕开东门以待夜浚濠加深广璮不知也明日璮果拥飞桥来攻未及岸军防壕中得升壕者突入垒门遇伏皆死朝廷闻璮受围给银五万两下益都府犒军遣青阳梦炎帅师援之梦炎至山东不敢进而还】
　　发明【凡书救未有不善者也然救而不进者则书其至以罪其怯梦炎既承君命徃救李璮则必兼程而去遄进一援可也夫何甫至山东心存恐惧不至而还则其辱命不亦甚乎既辱君命其罪不言可知矣故书不至而还所以罪其怯耳君子以义礼之勇为勇当勇而不勇岂非不知义礼者哉】
　　封陈光昺为安南王
　　【陈日煚以防古乌兰哈逹既还乃反国传位于其子光昺遣使来告且贡象二诏封光昺为安南王加日煚为安南大王然光昺实遣人请降于防古乞三年一贡防古命礼部郎中孟甲谕其国中亦加封册】
　　故相呉潜暴卒于循州
　　【似道以黄州之事必欲杀潜乃使武人刘宗申守循以毒潜潜凿井卧榻下自作井铭毒无从入一日宗申开宴以私忌辞再开宴又辞不数日移庖不得辞遂得疾曰吾其死矣夜必风雷大作已而果然循人悲之潜既没似道归罪宗申贬之塞外议仍许潜归葬】
</div>
    <div class="pagination">
<a href="御批续资治通鉴纲目_page84.html">上一页</a><span>...</span><a href="御批续资治通鉴纲目_page80.html">80</a><a href="御批续资治通鉴纲目_page81.html">81</a><a href="御批续资治通鉴纲目_page82.html">82</a><a href="御批续资治通鉴纲目_page83.html">83</a><a href="御批续资治通鉴纲目_page84.html">84</a><span class="current-page">85</span><a href="御批续资治通鉴纲目_page86.html">86</a><a href="御批续资治通鉴纲目_page87.html">87</a><a href="御批续资治通鉴纲目_page88.html">88</a><a href="御批续资治通鉴纲目_page89.html">89</a><a href="御批续资治通鉴纲目_page90.html">90</a><span>...</span><a href="御批续资治通鉴纲目_page86.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
