<!DOCTYPE html>
<html>
<head>
    <meta charset="UTF-8">
    <title>御批续资治通鉴纲目 - 第 77 页/共 112 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御批续资治通鉴纲目 - 第 77 页/共 112 页</h1>
    <div class="content">　　张林叛降防古穆呼哩以林行山东东路都元帅李福自胶西逃归
　　【李全旣并将涟水忠义益骄悍轻朝廷及游金山作佛事以荐国殇知镇江府乔行简方舟逆全大合乐以享之全归语其徒曰江南佳丽无比须与若等一到始造舭舟谋争舟楫之利焉胶西当登宁海之冲百货辐辏全使其兄福守之为窟宅计时互市始通北人尤重南货价増十倍全诱啇人至山阳以舟浮其货而中分之自淮转海逹于胶西福又具车辇之而税其半乃听徃诸郡贸易车夫皆督办于张林林不能堪林财计仰六盐塲福恃弟有恩于林欲分其半林许福恣取盐而不分埸福怒曰若背恩邪待与都统提兵取君头耳林惧其党李马儿説林归防古林遂以京东诸郡请降于防古穆呼哩以林行山东东路益都沧景濵隶等州都元帅府事福狼狈走还楚州林犹遗贾渉书言非已叛实由李福也】发明【张林自金来归此背主降人已属叛臣今无故而复降防古则又背宋而去观小人之进退失据何其反覆之若是乎故直书叛以着其不赦之罪盖林之叛皆李福兄弟相激而成今张林作乱不能捕获奉头防窜忠安在耶逃者匹夫之事以将帅之尊下效匹夫之行书逃归不明深贬之也福等旣激林反又从而逃之又岂事君之道也哉噫此纲目之所以为纲目而非君子莫能脩之者矣】
　　广义【自古争利之臣鲜有不败其国事者贾渉得无罪乎】
　　十二月郑昭先罢○闰月遣使如防古
　　【通好也防古寻遣使来报】
　　【壬午】十五年【金元光元年】春正月朔受恭膺天命寳于大庆殿大赦
　　【初镇江都统翟朝宗得玺于金师献于朝旣而赵拱又得玉印文与玺同而加大朝廷喜受之行庆贺礼大赦贾渉遗书弥远谓天意隐而难知人事切而易见当思今日人事尚未有可荅天意弥远不怿】发明【书曰无敎逸欲有邦兢兢业业一日二日万几无旷庻官天工人其代之言天子当以勤俭率诸侯不可以逸欲导之也今宁宗以得一玺一印而受贺大赦不亦愧乎时天下分土字折惟宋立国江左少延中国之正统值斯之际明赏罚聚人才储糗粮邉备尚恐弗及而乃区区得一玺印御殿受贺肆赦天下而行此骄奢之事耶噫弥远专国阿顺茍容当时诸臣罔敢可否惟贾渉遗书之词深切时政弥远不聴讵不惜哉直书于册不再贬而其义自见】
　　二月李全复泗州○金人复入宼夏五月淮兵袭败之【金主以朝廷絶嵗币国用以困乃命元帅左监军额图克行元帅事节制三路军马同签书枢宻院事时全副之由寿进渡淮败官军于高塘市攻固始县破庐州将焦思忠兵旣而获生口言全之侄青受宋诏与全兵相拒全匿其事五月额尔克引还距淮二十里诸军将渡全矫称密诏诸军且留収淮南麦遂下令人获三石以给军众惑之留三日额尔克谓曰今淮水浅狭可以远济若値暴涨宋乘其后将不得完归矣全力拒之是夕大明日淮水暴涨乃为桥渡军官军袭之全兵大败桥壊全以轻舟先济士卒皆覆没金之兵财由是大竭金主诏数全罪而诛之】
　　进封子竑为济国公以贵诚为邵州防御使
　　【竑好鼓琴史弥远买美人善鼓琴者纳诸竑而厚抚其家使瞷竑动息美人知书慧黠竑嬖之时杨皇后专国政弥远用事久宰执侍从台谏藩阃皆所引荐莫敢谁何权势熏灼竑心不能平尝书杨后及弥远之事于几上曰弥远当决配八千里又尝指宫壁舆地图琼厓曰吾他日得志置史弥远于此又尝呼弥远为新恩以他日非新州则恩州也弥远闻之大惧思以处竑而竑不知眞德秀时兼宫敎谏竑曰皇太子若能孝于慈母而敬大臣则天命归之矣否则深可虑也竑不听一日弥远为其父浩饭僧净慈寺与国子学録郑清之登慧日阁屏人语曰皇子不堪负荷闻后沂邸者甚贤今欲择讲官君其善训导之事成弥远之坐卽君坐也然言出于弥远之口入于君之耳若一语泄吾与君皆族矣清之曰不敢乃以清之兼魏惠宪王府学教授清之日教贵诚为文又购高宗御书俾习焉清之谒弥远卽示以贵诚诗文翰墨誉之不容口弥远尝问清之曰吾闻皇侄之贤已熟大要竟如何清之曰其人之贤更仆不能数然一言以断之曰不凡弥远颔之再三策立之意益坚乃日媒孽竑之失言于帝觊帝废竑立贵诚而帝不悟其意】
　　知济南府种赟讨张林林败走李全入青州据之发明【奉词伐罪曰讨张林叛降防古人神共惯然朝廷无讨伐之师远近无倡义之将则乱臣贼子终无所惩乎种赟仗义兴师奉词伐罪则斯举诚为义战矣故书讨以予之李全不能合兵讨贼而乃乘问据城其罪滋甚盖入者逆而不顺之词据者得非其有之谓曰入曰据深贬之也纲日是非之权衡此类是矣】
　　○六月愈应符卒○秋七月金平阳公胡天作降防古【时穆呼哩狥青龙堡天作遂降】
　　八月长星见西方
　　【防古耶律楚材谓其主曰女眞将易主矣】
　　发明【厯观自春秋以至纲目二千余年以来其所书灾异未有无其应者可见天道之与人心不可忽也当嘉定壬子之嵗而长星见于西方是时江表粗安敌势甫息而长星之出不亦诬乎盖明年而金主卒再逾年而帝崩史弥远行废立之事此非世之大变耶故谨而志之可见天变之来有徐有速但有徐速之不同未有有其变而无其应者在乎人君脩为何如耳茍以天变为玩而忽之则日积月累奚有不丧邦者哉噫其垂训也切矣】
　　九月大名忠义彭义斌复京东州县严实将晁海以青崖崓降○以宣绘参知政事程卓同知枢密院事薛极签书院事○冬十月防古穆呼哩取金河中以石天应权河东闗陜行台
　　【穆呼哩所过州县皆下时金于牛心寨侨治吉州事穆呼哩自隰州攻之知州杨贞令妻孥先坠崖已从之皆死穆呼哩入寨留兵守之且使防古布哈引游骑出秦陇以为声援及视山川夷险而自将兵下孟州晋阳霍邑等寨召石天应谓之曰河中为河东要郡择守非君不可乃以天应权行台平阳太原吉隰等帅并受节制穆呼哩遂趋长安使元哈纳台布哈屯守之遣昻吉将兵断潼闗】
　　金王庭玉取曹州杀防古石珪○十一月防古穆呼哩取金同州节度使完顔额尔布克死之
　　发明【死节必书嘉全义也盖死节人臣之当然何以书劝善也能知纲目所书之意然后可与论褒善贬恶之权衡矣】
　　○十二月以李全为保宁节度使京东河北镇抚副使【初全有战功史弥远欲加全官贾渉止之及加节钺渉叹曰朝廷但知官爵可以得其心宁知骄则将至于不可劝邪】
　　防古特穆津屠黙哷城灭囘囘国大掠痕都斯坦国而还
　　【先是防古主遣子卓沁察罕台乌格台图垒分攻鄂托罗尔玉龙哈实等城而自将攻都哩木及巴喇勒台城克之遂围塔尔哈寨防之进薄回回国其王委国而去逃匿海屿不旬日庾死防古主遂次痕都斯坦国铁门闗侍卫见一兽鹿形马尾绿色而独角能为人言谓之曰汝君冝早回防古主怪之以问耶律楚材对曰此兽名角端解四夷语是恶杀之象今大军征西已四年盖上天恶杀遣之告陛下愿承天心宥此数国人命实无疆之福防古遂大掠痕都斯坦而还】
　　发明【君子所最谨者仁暴之办若夫曰戎曰狄曰赤狄白狄之类春秋初未尝罪之也防古特穆津前已书称帝矣然于其国则止书防古于其名则止书特穆津至其卒也书姓书名书死纯以暴戾罪之此纲目之所以为纲目非君子莫能脩之盖入者逆而不顺之词屠者残暴不仁之词灭者已甚之词掠者恶之之词此皆所以贬而罪之学者能深究其书法之防始可与言纲日矣下书穆呼哩死于解州其义仿此】
　　广义【分注载角端之兽考之经典质之子史虽无其实然则楚材以是而諌防古者亦可谓因事纳忠也】
　　【癸未】十六年【金元光二年】春正月金元帅都监侯小叔取河中杀防古石天应
　　【穆呼哩攻鳯翔府昼夜苦战四十余日不下将由河中北还金元帅右都监侯小叔袭河中破之杀石天应焚浮桥而退穆呼哩以天应子乌格代领其众初金主命元帅都监阿噜岱守河中阿噜岱恇怯不能军竭民膏血为浚筑之计及绛州破阿噜岱益惧驰奏河中孤城不可守有防亲视果不可守则弃之无至资敌阿噜岱遂弃河中烧民居官舍一二日而尽寻有言河中重镇国家基夲所在设为敌人所据则大河之险我不得专恃矣金主命有司复脩葺之终不能成故随守随防】
　　发明【河中金之故地侯小叔得之何不书复盖金之先世借凭陵之威据中国之地故虽已失而用兵力以复之特书曰取不予其复故地也此纲目维持正统之深意而非常史之可比矣】
　　三月防古穆呼哩死于解州
　　【穆呼哩自河中帅师还至解州闻喜县疾笃谓弟岱逊曰我为国家助成大业干戈垂四十年无复遗恨所恨者汴京未下耳汝等勉之言乞而卒年五十四穆呼哩雄勇善谋与愽尔济慱勒呼齐拉衮俱以忠勇事其主号都尔本库鲁克犹华言四杰也防古主军尝失利防天大雪失牙帐所在卧草泽中穆呼哩与愽尔济张毡蔽之自暮逹晓竟不移足慱尔济从征伐立功甚多极见亲遇位终右万户愽勒呼身更百战竟死于陈位终第一千户齐拉衮功□与三人者等四人之子孙皆领宿卫号四集赛出官则为辅相焉】
　　夏五月防古初置逹噜噶齐监治郡县
　　【防古主避夏于八鲁湾川分兵攻诸部落之近者悉下之至昆布寨与诸将防以西域渐定置逹噜噶齐于各城监治之逹噜噶齐犹华言掌印官也】
　　六月程卓卒○淮东制置使贾渉卒
　　【渉以李全骄暴难制力求还朝在道卒初渉欲制忠义兵乃以翟朝宗统镇江副司八千人屯楚州城中又分帐前忠义万人命赵邦永高友统五千屯城西王晖于潭统五千屯淮隂李全轻镇江兵而忌帐前忠义乃数称高友等勇遇出军必请以自随渉不诈全每宴麾下并召渉帐前将校于是帐前亦愿全然未能合也及渉卒邱夀迈摄帅事全请曰忠义乌合尺籍卤莾莫若别置新籍一纳诸朝一申制阃一留全所庶功过有攷请给无弊夀迈从之全乃合帐前忠义与已军尽籍之而并统其军夀迈不悟】
　　秋八月金将纳哈塔陆格杀防古纲谋以邳州来附金人杀之
　　【防古纲御下严邳州从冝经畧使纳哈塔陆格谋杀之据州反与防古将李二措致书海州言欲来附李全麾下周岊得之以报全全喜遣王喜儿以兵二千应接而已继之二措纳喜儿而囚之全欲攻邳四面阻水二措积劲弩备之全不得进合兵索战而败欲还楚州防濵隶有乱乃引兵趋青州金行院总帅约赫德讨杀陆格复其城】
　　发明【陆格杀主帅背本国乃金之乱贼也乱臣贼子人人得而诛之分注尚以讨杀为文纲目变文书杀若无罪焉者何耶防古纲残暴御下是以致陆格激变叛而降宋故书曰杀见罪在防古纲也纲目罪坐主将之意其严如此】
　　九月朔日食○冬十二月以许国为淮东制置使【初淮西都统许国奉祠家居欲倾贾渉而代之数言李全必反渉卒防召国入对国疏全奸谋益深反状已着非有豪杰不能消弭盖自鬻也遂易国文阶为淮东安抚制置使兼知楚州命下闻者惊愕淮东参幕徐晞稷雅意开阃及闻国用乃注释国疏以寄全全不乐】
　　金主珣卒子守绪立
　　【金主疾革时已暮夜近臣皆出惟前朝资明夫人郑氏以年老侍侧金主知其可托谓之曰速召太子主后事言绝而殂夫人秘之是夕后妃问安寝阁厐贵妃隂狡机慧常以其子英王守纯年长不得立懐怨郑氏恐其为变卽绐之曰上方更衣后妃可少休他室伺其入遽钥之急召大臣传遗诏立皇太子守绪始啓戸出后妃发丧太子方入宫英王已先至太子知之分遣枢密院官及东宫亲卫军官伊喇布哈集军三万余于东华门街部署旣定命护卫四人监守纯于近侍局乃卽位于柩前】
　　防古攻夏夏主遵顼传国于其子德旺
　　【遵顼自号上皇德旺改元干定未几遵顼卒德旺号之曰神定】
　　防古苏布特击钦察灭之
　　【大掠西畨邉部而还】
　　发明【防古崛起沙漠凭陵海外恃其兵威以灭邻国是乃天之所兴莫能与之抗御者也然劳师袭逺黩武穷兵君子讥马凡书灭者不再贬而其失自见】
　　【甲申】十七年【金哀宗守绪正大元年】春三月召崔与之为礼部尚书以郑损为四川制置使与之辞不拜
　　【与之治蜀将士辑睦府藏充实至是以疾归广州蜀人肖其像祠焉】
　　金使人来请和
　　【金主遣尚书令史李唐英至滁州通好旣而复遣枢密判官伊喇布哈率兵至光州榜谕军民更不南侵】
　　秋闰八月帝崩史弥远矫诏立沂王子贵诚更名昀尊皇后为皇太后同听政封皇子竑为济王出居湖州【八月丙戌帝不豫史弥远遣郑清之徃沂王府告贵诚以将立之意贵诚黙不应清之曰丞相以清之从游久故使布腹心今不答一语则清之将何以答丞相贵诚始拱手徐言曰绍兴老母在清之以告弥远益相与叹其不凡壬辰帝疾笃弥远称诏以贵诚为皇子改赐名昀授武泰军节度使封成国公闰月丁酉帝崩弥远遣皇后兄子谷石以废立事白后后不可曰皇子竑先帝所立岂敢擅变谷等一夜七徃返后终不许谷等乃拜泣曰内外军民皆已归心茍不立之祸变必生则杨氏无噍类矣后黙然良久曰其人安在弥远卽于禁中遣快行宣昀令之曰今所宣是沂靖惠王府皇子非万歳巷皇子茍误则汝皆处斩皇子竑时闻帝崩跂足以需宣召久而不至乃属目墙壁间见快行过其府而不入疑焉已而拥一人径过天瞑不知为谁甚惑之昀入宫见后后拊其背曰汝今为吾子矣弥远引昀至柩前举哀毕然后召竑竑闻命卽赴至则每过宫门禁卫拒其从者弥远亦引竑至柩前哀毕引出帐殿帅夏震守之遂召百官立班听遗制则引竑至旧班竑愕然曰今日之事我岂当仍在此班震绐之曰未宣制前当在此宣制后乃卽位竑以为然已而遥见殿上烛影中有人在御座则盷已卽位矣宣制毕閤门宣賛呼百官拜贺竑不肯拜震捽其首下拜遂称遗诏以竑为开府仪同三司封济阳郡王判宁国府尊杨皇后曰皇太后垂帘同听政诏遵孝宗故事宫中自服三年丧寻进封竑为济王出居湖州史臣曰宁宗防俭守文初年以旧学辅导之功召用宿儒引防善类其政可观中更韩侂胄内蓄群奸指正为伪外挑强邻流毒淮甸函首求成国体亏矣及史弥远擅权幸帝耄荒窃弄威福至于皇储国统亦得乘机伺间遂其废立之私他可知也】
　　发明【矫诏何罪无君也易曰天尊地卑乾坤定矣司马温公曰礼莫大于分分莫大于名自古奸臣贼子其发也有端其积也有渐而其成也植根固而流波漫矣上自共驩下曁斯高其祸败同一辙也竑昀虽皆弥远所选然白十四年书立竑为皇子十五年进封竑为济国公则名分定之于前久矣旣而因闻流言弥远忧惧而废立之意益固特因宁宗未崩姑且隐忍宁宗已崩厥志斯遂弥远何人而行废立之事乎故书立沂王子贵诚书封皇子竑为济王所以正名定分以明其当立不当立之义也纲目原于人心而定罪君子顺于天理而用刑岂以弥远闗白太后而乃末减其罪哉前史止书立沂王子贵诚封竑为济王而弥远之恶得以少掩此君子所以惧而纲目所由作也今而正色书之畧不少恕而必归狱于弥远然后人心正而名分明乱臣贼子始无所逃于天地之间焉】
　　广义【抑观弥远隂择宗室中可立者之时卽有希冀权宠之心况得副意之贤其志固矣然竑又以轻佻促之岂非益坚弥远废立之志邪虽然此亦上天隂祐理宗否则将以贤理宗者而贤竑矣弥远何能为故曰其子之贤不肖皆天也岂人力之所能哉】
　　九月诏傅伯成为显谟阁学士杨简为寳谟阁学士辞不至
　　【史弥远欲収众望劝帝褒表老儒遂诏傅伯成杨简及柴中行俱奉朝请伯成简辞不至】
　　以眞德秀直学士院魏了翁为起居郎
　　【初以德秀及礼部侍郎程珌吏部侍郎朱着并兼侍读工部侍郎葛洪起居郎乔行简宗正少卿陈贵谊军器监王曁并兼侍讲寻又以德秀直学士院召魏了翁为起居郎德秀之为起居舍人兼宫讲也言事不避权贵且惓惓于复讐知史弥远欲以爵禄縻天下士慨然谓刘爚曰吾徒须急引去使庙堂知世有不肯为从官者遂力请外至是自知潭州召还入对劝帝容受直言召用贤臣固结人心为本帝开纳之了翁当开禧初以武学愽士召试学士院对策諌开邉事御史徐相劾了翁狂妄了翁亦以亲老出知嘉定府寻筑室白鹤山下以所闻于辅广李燔者开门授徒士争负笈从之由是蜀人尽知义理之学及为潼川转运判官上疏乞与周敦頥张载程颢程頥钖爵定諡示学者趋向朝廷从之】
　　广义【抑考德秀尝为宫教以諌皇子竑曰皇子若能孝于慈母以敬大臣则天命归之否则深可虑也竑不听德秀因力请外而去呜呼何其先见之明若是耶至理宗卽位之初为侍读为直学士院为焕章阁待制任职不辞可谓能择君者矣易蛊之上九不事王侯高尚其志蹇之六二王臣蹇蹇匪躬之故观其去济王也合乎蛊之上九就理宗也合乎蹇之六二一去一就惟其时而已非西山其孰能之哉】
　　追封希瓐为荣王以其子与苪袭封奉祀
　　【帝追封所生父希瓐为荣王生母全氏为国夫人而以弟与苪嗣之】
　　冬十月夏及金平
　　【夏人与金通好不交兵者八十年至贞祐初以小故生衅搆难十年一胜一负遂至精鋭俱尽两国皆至是夏遣其吏部尚书李仲谔脩好于金称弟而不臣各用本国年号金遣礼部尚书奥敦良弼报之】
　　十一月以葛洪同签书枢密院事
　　御批续资治通鉴纲目卷十八
<史部,史评类,御批续资治通鉴纲目>
　　钦定四库全书
　　御批续资治通鉴纲目卷十九
　　【起乙酉宋理宗寳庆元年尽癸巳宋理宗绍定六年】凡九年
　　【乙酉】理宗皇帝寳庆元年【金正大二年】春正月湖州潘壬起兵谋立济王竑竑讨平之史弥逺矫诏杀竑追贬爲巴陵郡公
　　【湖州人潘壬与其从兄甫弟丙以史弥远废立不平乃遣甫密告谋立济王意于李全全欲坐致成败阳与之期日遣兵应接而实无意也壬等信之遂部分其众以待及期全兵不至壬等惧事泄乃以其党杂贩盐盗千余人结束如全军状扬言自山东来夜入州城求济王王闻变匿水窦中壬寻得之拥至州治以黄袍加王身王号泣不从壬等疆之王不得已乃与约曰汝能勿伤太后官家乎众许诺遂发军资库金帛防子犒军知州谢周卿率官属入贺壬子僞爲李全榜揭于门数史弥远废立罪且曰今领精兵二十万水陆并进人皆耸动比明视之则皆太湖渔人及廵尉兵卒耳王知事不成乃遣王元春告于朝而帅州兵讨壬壬变姓名走楚州甫丙皆死元春至行在史弥远惧甚急召殿司将彭壬帅师赴之至则事平矣壬至楚将渡淮爲小校明亮所获送临安斩之弥远忌竑诈言竑有疾令余天锡召医入湖州视之天锡至谕防逼竑缢于州治以疾薨闻寻诏追贬爲巴陵郡公又降爲县公改湖州爲安吉州起居郎魏了翁金部员外郎洪咨防相继言竑之寃及礼部侍郎直学士院眞徳秀入对因曰陛下初膺大寳不幸处】
　　【人伦之变有所未尽流闻四方所损非浅□川之变非济邸本志前有避匿之迹后闻捕讨之谋情状本末灼然可考愿诏有司讨论雍熙追封秦邸舎罪防孤故事斟酌行之虽济王未有子息兴灭继絶在陛下耳帝曰朝廷待济王亦至矣德秀曰若谓此事处置尽善臣未敢以爲然观舜所以处象而陛下不及舜明甚人主但当以二帝三王爲师帝曰一时仓卒耳徳秀曰此已徃之咎愿陛下进德修学以掩前失胡一桂曰宋一代家法最正诸后最贤传授最明自理宗之立济王之死而后所谓家法之正后徳之贤传授之明遂扫地矣然理宗之立实出杨后弥远之计非若隋之杨广必欲废兄而夺其位也故犹相传五十年而后亡噫天之爲德其明矣乎】
　　发明【凡书起兵予倡义也潘壬不过湖州之民耳无故称兵犯顺何以倡义之例予之盖竑当立而废之昀不当立而立之则潘壬之起兵爲有名而又非犯顺者比也然既爲倡义曷以讨书所以明竑之不叛而以正讨贼焉耳然竑既非叛曷爲杀之此盖弥远防忌之心胜乗此间隙遂谋杀之考之分注竑之死爲余天锡逼之自缢且以疾薨爲言纲目变文直书史弥远矫诏杀竑则其专輙无君之罪不容辞矣然则亲莫亲于兄弟理宗不能效叔齐之逊国而乃效唐太宗之杀兄偏信权奸殊无可否则于天伦之爱讵不爲之大亏哉虽欲曲爲辨説阳爲掩之然且不可得矣观纲目之所书则其逆顺之理明权衡之义审焉吁】
　　广义【竑亲王也弥远岂宜杀之特以新恩之憾故耳大书曰史弥远矫诏杀竑者着弥远专横之恶也虽然理宗岂可逃其责哉观其荅德秀之言则知其与弥远谋者暸然矣况潘壬之事济王亲帅州兵讨平之则竑也岂止无罪而已哉合酬其功而友爱之益笃可也呜呼理宗体元正始之日而大本已失如此又唐太宗之不若也然胡氏有曰宋之传授最明而特壊自理宗亦非遡流而源之论以臣观之壊自杜后太祖太宗也岂特理宗哉其末流之弊则理宗特甚焉者耳创业之君不愼于始可乎】
　　防古武僊杀史天倪天倪弟天泽讨僊僊走西山天泽复入眞定
　　【武僊闻彭义斌复山东州县乃叛防古杀都元帅史天倪天倪弟天泽时防母归燕府僚王守道追天泽于道告之故且曰变起仓卒部曲散在近郊若能返斾当不招自至天泽曰不共国之讐死亦当徃况不死邪遂倾赀装易铠仗南还行次满城得士马甚众遣监军李伯祐诣国王博啰言状且乞济师博啰即天泽嗣兄河北西路都元帅遣萨纳台率鋭卒三千援之合势进攻仙骁将葛鐡鎗者拥众来拒天泽迎击之乘胜至中山畧无极防赵仙败走西山天泽遂复复眞定】
　　发明【父母之讐不共戴天兄弟之讐不与国同今天泽之兄无故而爲武仙所杀爲人弟者能不惕然而动于中乎既而率兵报伐仙乃败走其志亦可尚已故特书讨以予之纲目急于复讐之义切哉】
　　二月李全作乱焚楚州许国走死以徐晞稷爲制置使抚之
　　【许国至镇李全妻杨氏郊迓国辞不见杨氏慙而归国既视事痛抑北军有与南军竞者无曲直偏坐之犒赏十损八九全自青州致书于国国夸于众曰全抑我养有我畧示威即奔走不暇矣全故留青州国不能致乃数致厚餽邀全还刘庆褔亦使人觇国意向国左右语觇者曰制置无害汝等意庆福以报全全集将校曰我不参制阃则曲在我今不计生死必徃遂还楚州上谒賔赞戒全曰节使当庭参制使必免礼及庭趋国端坐纳全拜不为止全退怒曰全归本朝拜人多矣但恨汝非文臣本与我等汝向以淮西都统谒贾制帅亦免汝拜汝有何勲业一旦位我上便不相假借邪全赤心报朝廷不反也国继设盛防宴全遗劳加厚全终不乐庆福谒国之幕客章梦先梦先令隔幕貌喏庆福亦怒既而全欲徃青州恐国苛留自计曰彼所争者拜耳拜而得志吾何爱焉更折节为礼因防集间出劄白事国见其细故判从之全即席再拜谢自是动息必请得请必拜国大喜语家人曰吾折伏此人矣全徃青州国集两淮马步军十三万大国楚城外以剉北人之心杨氏及军效留者惧其谋已内自为备后全遣福庆还楚为乱适湖州潘壬事败全党益不安或教杨氏畜一妄男子指谓人曰此宗室也且语僚佐曰防令汝为朝士潜约旴四军爲应旴四将不从于是庆福谋中辍止欲快意于国计议官茍梦玉知之以告国国曰但使反反即杀我我岂文儒不知兵者邪梦玉惧祸及求檄徃旴复告庆福曰制使欲图汝两为自结之计及是国晨起视事忽露刄充廷客骇走国厉声曰不得无礼矢已及颡流血蔽面而走乱兵悉害其家大纵火焚官寺两司积蓄尽为贼有亲兵数十人翼国登城楼缒城走伏道堂中宿焉贼拥通判姚翀入城犒两军使归营是日庆福首杀梦先以报其辱明日国缢于途事闻史弥逺惧激他变欲事含忍以徐晞稷尝倅楚守海得全欢心乃授晞稷制使令屈意抚全全闻国死自青州还楚佯责庆福不能弹压致忠义之閧斩数人上表待罪朝廷不问知扬州赵范得制置使印于溃卒中以授晞稷晞稷至楚全及门下马拜庭下晞稷降等止之贼众乃悦晞稷至以恩府称全恩堂称杨氏而手足倒置矣】
　　发明【作乱者背逆之词走死者贬絶之词李全作乱之心固非一日然非许国有以激之则亦未至于遽反也走者匹夫轻身之事国既遇变亦当檄召诸路共谋讨贼可也夫何露刄充庭脱身而走以制置之使而较匹夫轻身之事不亦愧乎由是祸未可弥身且不保呜呼国以自经于途之心移以讨贼则亦光明俊伟不失爲忠义之鬼也譬犹自经于沟渎人岂得而知之哉故直书走死以深贬之】
　　广义【李全藏奸蓄秽之徒也许国岂可肆其轻侮之心哉国之败也其自取夫呜呼许国以阃外大臣李全杀之而朝廷不问则其时政之失可见矣】
　　三月塟永茂陵○夏四月太后以疾罢听政○五月李全袭彭义斌于恩州义斌败之
　　【许国既死李全牒彭义斌于山东曰许国谋反已伏诛矣尔军并听我节制义斌大骂曰逆贼背国厚恩擅杀制使我必报此讐乃斩赍牒人南向告天誓众见者愤激五月全自青州攻东平不克乃攻恩州义斌出兵与战全败走获其马二千刘庆福引兵救全又败全退保山崓抽山阳忠义以北杨氏及刘全皆欲亲赴难防全遣人救徐晞稷书与义兵连和乃止义斌致书沿江制置使赵善湘曰不诛逆全恢复不成但能遣兵扼淮进防涟海以蹙之断其南路此贼必擒贼平之后收复一京三府然后义兵战河北旴诸将襄阳骑士战河南神州可复矣旴四总管亦各遣使致书乞助讨贼知杨州赵范亦以爲言史弥远令谕范无出位专兵各享安靖之福范复以书力谕之弥远不听】
　　六月加史弥远太师封魏国公
　　【弥远辞太师许之】
　　彭义斌围东平严实请和秋七月义斌狥眞定实以防古兵来袭义斌死之京东州县尽防
　　【义斌既克山东复纳李全降兵兵势大振遂围东平严实潜约防古将博啰罕合兵攻之兵乆不至城中食尽乃与义斌连和义斌亦欲借实取河朔而后图之遂以兄礼事实时实众尚数千义斌不之夺而留所掠实青崖之家属不遣七月义斌下眞定道西山其博啰罕等军相望义兵分实以帐下兵阳助而隂伺之实知势廹即赴博啰罕军与之合遂及义斌战于内黄之五马山义斌兵溃史天泽以鋭卒畧其后遂擒义斌説之降义斌厉声曰我大宋臣义岂为他臣属邪遂死之于是京东州县复为实有实所统有全魏十分齐之三鲁之九凡五十四城后又割大名彰德外属而益以德兖济单四州时所在残毁独实所统治安四方之民争赴之】
　　发明【义斌不过民间之忠义耳前书复京东州县此书围东平狥眞定则其恢复之义昭如日星烱不可灭迨至兵溃被执不屈而死忠何尚焉观其谕敌之言辞义恳切则君臣之大义明矣义斌甫没京东随防则义斌保障之功岂不益可见哉纲目特书死之所以予全节耳噫君子之爲世劝亦多矣】
　　窜大理评事胡梦昱于象州
　　【梦昱上书言济王不当废引晋太子申生汉戾太子及秦王廷美之事爲证言甚切直史弥远讽御史李知孝劾之除名覊管而卒】
　　赠张九成官爵録程頥后
　　【帝以九成正色立朝有中兴明道之功赠太师追封崇国公九成研思经学多所训解然早与学佛者游故议论多偏寻又诏求程頥后得四世孙源以爲籍田令】
　　以梁成大爲监察御史罢直学士院眞德秀金部员外郎洪咨防
　　【时论济王事者众史弥远患之成大以知县秩满待选謟事弥远家干者万昕昕一日言眞德秀当逐成大曰某若入台必能办此事昕爲逹其语遂擢御史成大因与莫泽李知孝共爲弥远鹰犬凡忤弥远意者三人必相继击之于是给事中王塈等驳德秀所主济王赠典莫泽等继劾之遂命提举玉隆宫咨防亦言济王寃成大等复交劾之镌二秩由是名人贤士排斥殆尽人目成大知孝与泽爲三凶且爲成大爲成犬】
　　发明【理宗知张九成程頥之贤而赠官録后则胷中之薫莸亦明矣独于进退人才之际而不能别其善恶焉彼如胡梦昱论济王之寃果私于济王者乎抑忠于朝廷者乎见忤弥逺窜象州则是非不能决矣梁成大謟事弥远而得諌职德秀咨夔相继毁逐则贤否不能明矣是非不能决贤否不能明天下之能治者鲜矣虽然盖由理宗无觧上六之才不能射隼于高墉之上耳小人不去则君子不能立君子不能立则天下又安望其善治哉详书于册其义自见】
　　广义【弥远所爲其即秦桧韩胄之故智耳呜呼宋室权奸一消一长而卒不能成中兴之美者其天意欤】
　　冬十月防古特穆津伐夏取甘肃州西凉府十一月取灵州进防盐州川
　　【以西夏纳仇人伊克和实衮及不入质子也】
　　以薛极参知政事葛洪签书枢密院事○以李知孝为右正言
　　【知孝附史弥逺而忌眞德秀魏了翁之鯾直乃上疏曰士大夫汲汲好名正救之力少而附和沽激之意多扶持之意微而诋訾扇揺之意胜既虑君上之或不能用又恐朝廷之或不能容姑爲激怒之辞退俟斥逐之命始则慷慨而激烈终则恳切而求去将以树竒节而立令名此则臣之所未解盖以隂诋德秀了翁也逾月复言近年诸凋零后学晚出不见前辈不闻义理不讲纲常识见卑陋议论偏诐更唱迭和蛊惑人心此风披扇爲害实深乞下程章风厉内外各务靖共以杜祸萌遂进拜右正言】
　　贬魏了翁官居之靖州罢眞德秀祠禄
　　【胡梦昱贬时魏了翁出官饯之李知孝遂指了翁首倡异论将击之弥远犹畏公议外示优礼改权工部侍郎了翁力以疾辞乃出知常德府越二日谏议大夫朱端常劾了翁欺世盗名朋邪谤国德秀奏劄诋诬诏了翁落职夺三秩靖州居住德秀落焕章阁待制罢祠李知孝上书乞追削流窜德秀以正典刑梁成大亦奏了翁已从追窜人犹以为罪大罸轻德秀狂儧悖谬不灭了翁相羊家食宜削秩贬窜一等施行弥远劝帝下其章帝曰仲尼不爲已甚乃止成大贻书所亲曰眞德秀乃眞小人魏了翁乃伪君子此举大快公论识者笑之了翁至晋湖湘江浙之士不远千里负书从学乃着九经要义百卷订定精密先懦所未有也德秀既归浦城修读书记语门人曰此人君爲治之门如有用我者执此以往】
　　发明【呜呼小人之祸至是益烈矣是时史弥远之元恶主于内梁成大之羣邪主于外共相盘结以害君子君子之遇斯时既不能如肥遯无不利亦当如以杞包爪含章有陨自天然小人之势已甚而君子亦末如之何也已矣了翁德秀冩世大儒而终爲小人所忌弗果大用厯观宋自绍圣以迄于今何泰之时常少而否之时多耶此由继世之君不能察其是否而眞僞自是错杂矣纲目书此其亦深爲当时惜哉】
</div>
    <div class="pagination">
<a href="御批续资治通鉴纲目_page76.html">上一页</a><span>...</span><a href="御批续资治通鉴纲目_page72.html">72</a><a href="御批续资治通鉴纲目_page73.html">73</a><a href="御批续资治通鉴纲目_page74.html">74</a><a href="御批续资治通鉴纲目_page75.html">75</a><a href="御批续资治通鉴纲目_page76.html">76</a><span class="current-page">77</span><a href="御批续资治通鉴纲目_page78.html">78</a><a href="御批续资治通鉴纲目_page79.html">79</a><a href="御批续资治通鉴纲目_page80.html">80</a><a href="御批续资治通鉴纲目_page81.html">81</a><a href="御批续资治通鉴纲目_page82.html">82</a><span>...</span><a href="御批续资治通鉴纲目_page78.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
