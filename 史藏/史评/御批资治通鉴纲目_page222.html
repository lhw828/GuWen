<!DOCTYPE html>
<html>
 <head>
  <meta charset="utf-8"/>
  <title>
   御批资治通鉴纲目 - 第 222 页/共 243 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御批资治通鉴纲目 - 第 222 页/共 243 页
  </h1>
  <div class="content">
   【晋主自得魏州以李建及爲都将建及爲人忠壮所得赏赐悉分士卒与同甘苦故能得其死力所向立功同列疾之宦者韦令图譛之曰建及以私财骤施此其志不小王罢建及军职以爲代州刺史】质实【魏州注见汉成帝绥和二年代州注见秦王政三年鴈门】
　　夏四月梁朱友谦取同州遂以河中降晋
　　【梁河中节度使冀王友谦袭取同州以其子令徳爲畱后表求节銊不许乃附于晋晋王以墨制除令徳忠武节度使】质实【河中节度使注见周赧王十二年蒲坂同州注见唐宗开元十一年节钺注见唐徳宗兴元元年忠武节度使注见唐宗开元十一年同州冀州名注见秦二世二年信都】书法【友谦尝降晋矣书官此其不书官何削之也曷爲削之身爲宗臣非有友珪之逼也窃地以私其子又举地以归诸人以是爲罪也故削之而书遂遂决辞也然则曷爲不书叛梁之降晋者例不书叛也何以示惩刘鄩书讨则友谦之罪着矣】
　　五月吴宣王隆演卒弟溥立考异【此误书諡立当作嗣】考证【当去宣字分注諡曰宣】
　　【王重厚恭恪徐温父子专政王未尝有不平之意形于言色温以是安之及建国穪制尤非所乐多沈饮鲜食遂成疾温自金陵入朝议当爲嗣者或曰蜀先主谓武侯嗣子不才君宜自取温正色曰吾果有意取之当在诛张颢之初岂至今日邪使杨氏无男有女亦当立之敢妄言者斩乃以王命迎丹阳公溥监国王殂溥卽位】质实【金陵郡名注见汉献帝兴平二年蜀先主谓武侯嗣子不才君宜自取事在汉后主建兴元年诛张颢之初事在太祖开平二年丹阳郡名注见汉献帝兴平二年金陵】
　　六月蜀杀其华阳尉张士乔
　　【蜀主作髙祖原庙于万里桥帅后妃百官用防味作皷吹祭之士乔上防諌蜀主怒欲诛之太后不可乃流黎州士乔感愤赴水死蜀主奢纵无度日与太后太妃游宴贵臣之家及游近郡名山所费不可胜纪教坊使严旭彊取士民女子纳宫中累迁刺史太后太妃各出教令卖官每一官阙数人纳赂多者得之文思殿大学士韩昭以便佞得幸乞数州刺史卖之以营居第许之识者知蜀之将亡】集览【原庙注见汉惠帝四年严旭姓名也旭呼玉反】质实【一綂志云华阳本秦成都县地名唐贞观中始分置蜀县与成都县分治郭下乾元初改为华阳县取华阳黒水惟梁州之义宋元仍旧国朝因之改属成都府万里桥在成都府城中和门外寰宇记昔诸葛亮送费袆聘吴至此曰万里之行始于此矣又唐史载宗狩蜀过此问桥名左右对以万里宗叹曰开元末僧一行谓更二十年国有难朕当远游至万里之外此是也遂驻跸成都鼔吹注见晋武帝太康三年黎州注见汉武帝元鼎六年况黎】书法【于是士乔直諌蜀主怒欲诛之以太后不可流之黎州遂赴水死则曷爲书杀诛心也纲目之法茍有诛意于其臣虽自杀一以杀书之杀及諌臣而王衍之亡决矣】
　　发明【蜀杀諌者此亦将亡之证也故书】
　　梁遣刘鄩等讨同州晋遣李存审救之
　　【李存审等至河中卽日济河军于朝邑梁军亦大集河中友谦诸子説友谦且归欵于梁以退其师友谦曰昔晋王亲赴吾急秉烛夜战今方与梁相拒又命将星行分我资粮岂可负邪晋人分兵攻华州壊其外城李存审进逼刘鄩等悉众出战大败宵遁追击破之杀获甚众存审等移檄告谕关右引兵畧地至下邽谒唐帝陵哭之而还】集览【朝邑注见隋炀帝大业十三年下邽注见晋怀帝永嘉五年】质实【河中府名注见周赧王十二年蒲坂华州注见唐宗开元十一年移檄注见楚义帝元年唐帝陵注见唐懿宗咸通四年十六陵】
　　秋八月蜀主北廵冬十一月遣兵侵岐不克而还【蜀主下诏北廵遂发成都被金甲冠珠防执弓矢而行旌旗兵甲亘百余里雒令叚融上言不冝远离都邑当委大臣征讨不从十一月遣王宗夀将兵伐岐攻陇州岐王自将屯汧阳蜀将陈彦威败岐兵于箭筈岭蜀兵食尽引还蜀主至利州泛江而下龙舟画舸辉映江渚州县供办民始愁怨至阆州州民何康女色美将嫁蜀主取之赐其夫家帛百匹夫一恸而卒】集览【汧阳注见汉光武建武六年箭筈岭在天水郡卽今秦州箭簳谷也筈苦活反】质实【成都府名注见晋武帝防始八年益州雒县名注见汉成帝鸿嘉三年广汉陇州注见汉光武建武六年汧一綂志云箭筈岭在鳯翔府岐山县东北六十里利州注见汉献帝建安六年葭萌阆州注见唐僖宗光启三年】
　　赵王镕杀其司马李蔼夷其族
　　【赵王镕治府第围沼极一时之盛多事嬉游不亲政事权移左右司马李蔼宦者李规用事宦者石希蒙尤以谄防得幸镕晚好佛求僊讲经受箓广斋醮炼僊丹盛餙馆宇于西山每往游之数月方归从者万人军民苦之是月自西山还宿鹘营庄石希蒙劝镕复之他所李规曰晋王夹河血战栉风沭亲冐矢石而王专以供军之资奉不急之费且时方艰难人心难测王久卢府第远出游从万一有奸人爲变闭关相拒将若之何镕将归希蒙曰规出不逊语以劫胁王欲以长威福耳镕遂无归志规乃教内牙都将苏汉衡帅亲军擐甲防刃诣帐前白镕曰士卒暴露已久愿从王归规因进言曰石希蒙劝王游从不已请诛之以谢众镕不聼牙兵遂大噪斩希蒙镕怒且惧亟归府使其长子副大使昭祚将兵围规及李蔼之第族诛之及杀苏汉衡收其党与穷治反状亲军大恐】质实【西山未详处所栉风沐雨注见周世宗显德五年万一注见唐髙祖武德九年】
　　书法【于是所杀三人也规汉衡则何以不书犯也欲正其君而动干戈于君侧纲目无取焉故畧之王恭书反张颢徐温书乱规汉衡不书杀而乱臣不得以赵鞅借口矣】
　　【辛晋岐穪唐天祐十八年梁龙德元年吴睿已王杨溥顺义元年○是嵗凡六国四鎭】春正月蜀主还成都废其后髙氏
　　【蜀主之爲太子髙祖爲聘兵部尚书高知言女爲妃无宠及韦妃入宫尤见踈薄至是遣还家知言惊仆而卒韦妃者徐耕之孙也有殊色蜀主见而悦之太后因纳于后宫蜀主不欲娶于母族托云韦昭度之孙蜀主常列锦歩障击毬其中往往远适而外人不知诸香昼夜不绝乆而厌之更皂荚以乱其气结缯爲山及宫殿楼观于其上或爲风雨所败则更以新者易之或乐饮缯山涉旬不下山前穿渠乘船夜归令宫女秉蜡炬千余居前船却立照之水面如昼好爲防行酒肆娼家无所不到】集览【歩障注见唐中宗景龙二年】质实【皂荚草名性秽汚详见药性赋】
　　晋得传国寳
　　【蜀主吴王屡以书劝晋王穪帝晋王以示僚佐曰昔王太师亦尝遗先王书劝以自帝一方先王语余云昔天子幸石门吾发兵诛贼臣当是之时威振天下吾若挟天子据关中自作九锡禅文谁能禁我顾吾家世忠孝立功帝室誓死不爲耳他日当务以复唐社稷爲心愼勿效此曹所爲言犹在耳此议非所敢闻也因泣旣而将佐及藩鎭劝进不已乃令有司市玉造法物黄巢之破长安也魏州僧得传国寳至是以爲常玉将鬻之或识之曰传国寳也乃诣行台献之将佐皆奉觞穪贺张承业闻之亟诣魏州諌曰吾王世世忠于唐室救其患难所以老奴三十余年爲王捃拾财赋召补兵马誓灭逆贼复本朝宗社耳今河北甫定朱氏尚存而王遽卽大位殊非从来征伐之意天下其谁不觧体乎王何不先灭朱氏复列圣之深雠然后求唐后而立之南取吴西取蜀汛扫宇内合爲一家当是之时虽使高祖太宗复生谁敢居王上者譲之愈乆则得之愈坚矣老奴之志无他但以受先王大恩欲爲王立万年之基耳王曰此非余所愿柰羣下意伺承业知不可止恸哭曰诸侯血战本爲唐家今王自取之误老奴矣卽归晋阳邑邑成疾不复起胡氏曰孔子曰欲速则不逹见小利则大事不成晋王以夷狄赐姓岂亲宗室之比朱氏未灭偏覇大国周匝三垂存朂战克攻取之才固爲群雄所服而辅世长民之徳天下未闻也于是焉而遽登尊极则欲速见小利是以其行不逹而大事不成也张承业直不欲晋王爲此意在复唐社稷立其后裔此曹孟德所难而何望于存朂虽然承业其贤矣哉】集览【捃拾捃俱运反字与攈通亦拾也汉刑法志萧何攈摭秦法顔师古注攈摭收拾也邑邑与悒悒通不安貌三垂三方之远邉】质实【王太师谓王建天子幸石门石门鎭名事在唐昭宗干寜二年关中注见唐宗开元十一年京兆九锡注见汉平帝元始五年社稷注见新莾天鳯元年藩鎭注见唐肃宗上元二年长安县名注见汉惠帝五年晋阳县名注见周威烈王二十三年】
　　书法【得玺必书重国寳也承业之所以死始此矣终纲目书得玺四汉光武建武三年晋愍帝建兴三年穆帝永和八年是年】
　　二月成德将张文礼弑其节度使赵王镕而代之【赵王镕委政于其子昭祚昭祚性骄愎附李规者皆族之规部兵五百人欲逃聚泣偶语未知所之防诸军有绐旸镕忿亲军之杀石希蒙独不时与众益惧王德明素蓄异志因其惧而激之曰王命我尽阬尔曹吾念尔曹无罪不忍不然又获罪于王奈何众皆感泣相与饮酒而谋之酒酣其中骁健者曰吾曹识王太保意今夕富贵决矣卽逾城入镕方焚香受箓防其首而出因焚府第德明复姓名曰张文礼尽灭王氏之族独置昭祚之妻普寜公主以自托于梁三月遣使告乱于晋因求节钺晋王方置酒作乐闻之投杯悲泣欲讨之僚佐以爲方与梁争不可更立敌冝且安之王不得已四月承制授文礼成德畱后】质实【成德军名注见汉光武建武九年常山偶语注见唐代宗大厯十一年普寜县名未详沿革】
　　书法【文礼何假子也处直之囚书假子都此则曷爲不以假子德明书假子而书弑恒也唐卞上无天子节鎭专地爲之属者皆其臣矣书将以弑所以正其君臣之分也故前书张颢徐温此书文礼其防深矣唐亡节度书弑二杨渥王镕】
　　夏五月梁杀其防寜节度使刘鄩
　　【初鄩与朱友谦爲昬其受诏讨友谦也先遣使移书谕以祸福待之月余友谦不从然后进兵尹皓叚凝因譛之梁主密令西都畱守张宗奭酖之】质实【防寜节度注见汉献帝兴平二年兖州】
　　六月朔日食质实【日食注见新莾天鳯元年】○秋晋以苏循爲节度副使
　　【晋王旣许藩鎭之请求唐旧臣朱友谦遣苏循诣行台循至魏州望府卽拜谓之拜殿见王呼万歳舞蹈泣而穪臣翌日又献大笔三十枚谓之画日笔王大喜卽命循爲河东节度副使张承业深恶之】集览【求唐旧臣欲以备百官】质实【翌日明旦也河东节度注见汉献帝建安七年】
　　发明【循故唐之防枭晋王乃悦其防而用之独不念其卖国于盗乎直笔书之失自见矣】
　　八月晋以符习爲成德畱后讨张文礼
　　【文礼旣作乱内不自安复遣间使求援于契丹又遣使告梁乞发精甲万人自徳棣度河梁主疑未决敬翔曰陛下不乘此衅以复河北则晋人不可复破矣冝狥其请不可失也赵张軰皆曰今彊冦近在河上尽吾兵力以拒之犹惧不支何暇救文礼乎且文礼坐持两端欲以自固我何利焉梁主乃止文礼忌赵故将多所诛灭符习将赵兵万人从晋王在德胜文礼请以他将代之习见晋王泣涕请畱晋王曰吾与赵王同盟讨贼义犹骨肉不意一旦祸生肘腋吾诚痛之汝茍不忘旧君能爲之复讐乎吾以兵粮助汝习与部将三十余人举身投地恸哭曰大王念故使辅佐之勤许之复寃习等不敢烦覇府之兵愿以所部径前搏取内竖以报王氏累世之防死不恨矣八月王以习爲成德畱后命阎寳史建塘将兵助之自邢洺而北文礼先病腹疽晋兵防赵州文礼惊惧而卒其子处瑾与其党韩正时悉力拒晋九月晋兵围鎭州建塘中流矢卒】集览【徳棣徳本汉平原郡宋置德州今属济寜路棣本汉乐安郡隋置棣州今属济南路徳胜岭名在契丹北界古北口东北其岭盘道数折俗呼思乡岭前年晋于岭南北夹河筑两城念故使念常思也故使谓王镕】正误【徳胜今按后唐李存审于徳胜南北筑两城而守之元大一统志德胜塞在开州南三里卽澶州也在大明府南一百六十里德胜口乃契丹北界非梁唐交兵之地】质实【契丹北狄种名注见晋安帝义熈二年德棣德注见陈宣帝大建八年安德棣注见宋明帝防始三年乐陵一綂志云德胜寨名在大名府开州南三里五代时晋自夹河移澶州于此周世宗又迁夹河与德胜寨南北相直故居人有南澶北澶之目矣邢洺邢注见楚义帝元年襄国洺注见汉武帝元狩四年广平赵州注见汉景帝三年赵国鎭州注见汉光武建武九年常山】
　　冬十月梁袭晋德胜北城晋王击破之
　　【晋王欲自分兵攻鎭州戴思逺闻之悉众袭德胜北城晋王知之十月命李嗣源伏兵于戚城李存审屯徳胜先以骑兵诱之梁兵竞进晋王以铁骑三千奋击梁兵大败失亡二万余人】质实【一统志云戚城在大名府开州城北七里春秋晋赵鞅纳卫世子蒯聩于戚卽此】
　　义武节度使王处直爲其假子都所囚
　　【初义武节度使王处直未有子得小儿刘云郎养爲子名之曰都及壮便佞多诈处直爱之置新军使典之处直有孽子郁无宠奔晋晋王克用以女妻之累迁至新州团练使余子皆防处直以都为副大使欲以爲嗣及晋王存朂讨张文礼处直以鎭定唇齿恐鎭亡而定孤固諌以爲方御梁冦且冝赦文礼晋王荅以文礼弑君义不可赦又潜引梁兵恐于易定亦不利处直患之乃潜遣人语郁使赂契丹令犯塞以解鎭州之围郁素疾都冒继其宗乃邀处直求爲嗣处直许之军府皆不欲召契丹都亦虑郁夺其处乃以新军数百伏于府第大噪曰将士不欲以城召契丹请令公归西第乃并其妻妾幽之尽杀其子孙腹心以状白晋王晋王因以都代处直处直忧愤而卒胡氏曰王都幽囚父母杀其子孙此与张文礼何异存朂旣爲讨文礼而许都袭位赏刑如此何以扶天下之爲君父者哉三纲旣沦政本卞矣虽暂得之不旋踵而失之非不幸也】
　　书法【爲所囚何罪处直也曷爲罪之于是文礼弑逆处直爲之游説请缓晋师旣不可则召契丹欲以挠晋党逆以诲盗召狄以失众处直之罪也然则都无罪乎号曰子矣而囚其父罪固不待言矣】
　　发明【王都囚其养父纲目乃归曲于王处直何哉张文礼有弑主之罪晋王仗义讨之处直乃隂爲文礼之地又欲引虏爲防以挠其谋遂召幽囚之辱故纲目书其爲假子所囚而不言假子囚其养父也若夫王都囚父之罪固自不言可知晋王不能执而戮之岂不惜哉】
　　吴王溥祀南郊
　　【吴徐温劝吴王郊祀或曰唐祀南郊其费巨万今未能办也温曰吾闻事天贵诚多费何爲唐每郊祀启南门灌其枢用脂百斛此乃季世奢防之弊又安足法乎乃祀南郊】集览【其枢尔雅枢谓之椳郭璞注门戸扉枢也】
　　书法【诸国王非卒不名溥何以名罪漙也吴蕞尔国虽上无天子而行郊祀僣已甚矣故斥名罪之】
　　十一月晋王自将讨鎭州
　　【晋王使李存审李嗣源守德胜自将兵攻鎭州旬日不克张处瑾使韩正时突围出趣定州求救晋兵追斩之】质实【定州注见周威烈王二十三年中山】
　　十二月契丹冦幽州防涿州进冦义武晋王救之考异【冦并当作侵或作攻】
　　【王郁説契丹主曰鎭州美女如云金帛如山天皇王速往则皆已物也不然爲晋王所有矣契丹主以爲然悉众而南舒噜后曰吾有西楼羊马之富其乐不可胜穷也何必劳师远出以乘危徼利乎吾闻晋王用兵天下莫敌脱有危败悔之何及契丹主不聼十二月攻幽州李绍宏婴城自守契丹南围涿州防之擒李嗣弼进冦定州王都告急于晋晋王将亲军五千救之】集览【天皇王契丹国中穪其主云然西楼契丹于所居大部落之内置楼谓之西楼在黄龙府西北今上京是】质实【幽州注见唐高祖武徳四年涿州注见汉帝更始二年】
　　书法【义武何王都也幽州书冦可矣都囚假父亦冦契丹何中国虽失道夷狄不得而加之也】
　　【壬晋岐穪唐天祐十九年梁龙午徳二年○是嵗凡六国四鎭】春正月晋王击契丹大败之【晋王至新城骑白契丹前锋涉沙河将士皆失色有亡去者斩之不能止诸将皆曰吾众寡不敌又梁冦内侵冝且还师以救根本或请西入井陉避之晋王犹豫未决郭崇韬曰契丹本利货财而来非能救鎭州之急难也王新破梁兵威振夷夏挫其前锋遁走必矣李嗣昭亦曰彊敌在前有进无退不可轻动以揺人心晋王曰吾以数万之众平定山东今遇此小虏而避之何靣目以临四海乃自帅铁骑五千先进至新城北半出桑林契丹见之惊走晋王分军逐之获契丹主之子契丹举众退保望都晋王至定州王都迎谒马前请以爱女妻王子继岌王引兵趣望都遇奚酋托诺五千骑爲其所围力战出入数四不解李嗣昭引三百骑横击之虏退王乃得出因纵兵奋击契丹大败逐北至易州会大雪弥旬平地数尺契丹人马死者相属契丹主乃归晋王引兵蹑之随其行止见其野宿之所布槀于地囘环方正皆如编剪虽去无一枝乱者叹曰虏用法严乃能如是中国所不及也晋王至幽州使二百骑蹑契丹之后曰敌出境卽还骑恃勇追击之悉爲所擒契丹主责王郁絷之以归自是不聼其谋胡氏曰晋王聼王都囚父取国旣失于前今因其出迎明父子之义讨而杀之则军政脩明人心耸服契丹将不战而自退矣晋王先助刘守光今又助王都何有见于斩张彦而无见于此邪凡此类皆制胜之大几也接而不失惟上智能之】集览【井陉注见秦王政十八年望都县名在滦州东北四十里唐末契丹安巴坚攻防平营民多卞依之安巴坚卽其所居地立县因其来处地名而名之故有望都安喜等县奚酋托诺奚东胡种名酋君长之称托诺酋之名絷之以归絷陟立反诗絷之维之注防絷之谓绊绊系足也斩张彦事在贞明元年制胜之大几防防也易击辞曰君子见防而作不俟终日】质实【新城县名注见唐僖宗光启元年一綂志云沙河在保定府祁州城西南二十一里源自定州流经州境东南与滋河合入易水犹豫注见秦孝文王元年山东道名注见宋文帝元嘉二十五年望都县名注见晋安帝隆安二年逐北注见周赧王三十一年】
　　梁袭晋魏州不克攻德胜北城二月晋王还魏州梁兵遁还
　　【李存审谓李嗣源曰梁人闻我在南兵少不攻德州必袭魏州不若分军备之遂分军屯澶州戴思远果悉众趣魏州嗣源引兵先之遣兵挑战思远知有备乃西防成安大掠而还又攻徳胜北城重堑复垒断其出入昼夜急攻存审悉力拒守晋王闻之自幽州赴之五日至魏州思远烧营遁还】集览【澶州注见晋主重贵开运元年】质实【挑战注见汉王邦四年一綂志云成安本春秋晋干侯地名汉爲魏郡斥丘县地晋因之后魏置成安县后周属相州隋属魏郡唐属磁州寻改相州又割洺州宋金因之元省入滏县寻复置属磁州国朝因之改属广平府】
　　晋师围鎭州不克退保赵州夏四月晋李嗣昭战死【晋阎寳筑垒以围鎭州决滹沱水环之内外断绝城中食尽遣五百余人出求食寳纵其出欲伏兵取之其人遂攻长围寳不爲备俄数千人继至遂壊长围纵火攻营寳不能拒退保赵州晋王以李嗣昭爲招讨使代寳张处瑾遣兵千人迎粮于九门嗣昭设伏邀击之杀获殆尽鎭兵发矢中其脑嗣昭防矢射之一发而殪是夕亦卒晋王闻之不御酒肉者累日嗣昭遗命悉以泽潞兵授判官任围使督诸军攻鎭州号令如一鎭人不知嗣昭之死也晋王以李存进爲招讨使命嗣昭诸子防防归塟晋阳其子继能不受命帅兵拥防归潞州嗣昭七子继俦当袭爵素懦弱继韬凶狡囚之诈令士卒劫已爲畱后晋王不得已改昭义曰安义以继韬爲畱后】集览【滹沱水注见汉帝更始二年滹沱河九门县名汉属常山郡唐置劝州后废属鎭州】质实【九门县名注见唐宗天寳十五载泽潞二州名泽注见梁武帝中大通六年建州潞注见周赧王五十三年上党昭义军名注同上文】
　　秋八月梁取晋卫州
　　【晋卫州刺史李存儒本姓杨名婆儿以俳优得幸于晋王爲刺史专事掊敛防城卒皆徴月课纵归梁叚凝张朗引兵夜袭之诘旦登城执存儒遂克卫州戴思远又与凝攻防淇门共城新乡于是澶州之西相州之南皆爲梁有晋人失军储三之一梁军复振】集览【淇门注见唐昭宗大顺二年共城县名属河内郡共音恭按河内郡今怀州是新鄕县名属汲郡按古汲郡今卫州是相州古邺郡今彰德府是殷王河亶甲居相卽此】质实【卫州注见秦王政六年朝歌俳优注见汉武帝建元三年诘旦注见梁武帝大同二年一綂志云共城古共伯之国周爲鄘国地春秋时倂于卫汉始置共县属河内郡晋属汲郡隋改爲共城县唐初以县置共州并析置凡城县寻罢州及省凡城入焉属卫州金改爲河平县后改爲苏门县寻陞爲辉州元因之国朝仍为县属卫辉府新鄕本汉河内郡获嘉汲二县地晋因之隋于古新乐城置新乡县唐初属义州后属卫州宋初省入汲县元祐初复置金元仍旧国朝因之改属卫辉府】
　　九月晋王克鎭州自领之以符习爲天平节度使【张处瑾使其弟处球乘李存进无备将兵七千人奄至东垣渡及营门存进狼狈引十余人鬬于桥上鎭兵退晋骑兵断其后夹击之鎭兵殆尽存进亦战没晋王以李存审爲招讨使鎭州食竭力尽处瑾遣使请防未报存审兵至城中将李再丰投缒以纳晋兵执处瑾兄弟及其党髙蒙送行台赵人皆请而食之磔张文礼尸于市王镕故侍者得镕遗骸晋王祭而塟之以符习爲成德节度使习辞曰故使无后而未塟习当斩衰以塟之俟礼毕聼命旣塟卽诣行台赵人请晋王兼领成德从之乃割相卫二州置义寜军以习爲节度使习辞曰魏慱覇府不可分也愿得河南一鎭习自取之乃以爲天平节度使】集览【磔竹格切裂也汉制诸死刑皆磔于市】质实【东垣县名注见汉高帝八年狼狈注见汉献帝初平三年斩衰注见汉灵帝熹平五年魏博军名注见汉成帝绥和二年天平节度注见汉献帝兴平元年东平】
　　书法【书自领何美符习也符习之请讨文礼也晋以成德畱后命之于是鎭州旣克改命义寕习无愠色且请自改河南以取一鎭不背本不矜功不固求若习者可谓贤矣纲目前书以习爲成德畱后此书自领之以爲天平所以美习也】
　　冬十一月唐特进河东监军使张承业卒
　　【曹太夫人诣其第爲之行服如子侄之礼晋王闻之亦不食者累日】
　　书法【监军具官卒于杨复光见之矣至是再见其再见何承业贤也于是唐亡十六载矣曷爲冠之以唐着承业之乃心唐室也是故张良心乎韩者也故韩虽亡而书韩人陶潜心乎晋者也故晋虽亡而书晋徴士承业心乎唐者也故唐虽亡而书唐特进监军书卒终纲目二人而已矣杨复光张承业】
　　发明【承业之贤先儒固已谕之矣纲目于其卒也书爵书官旣足以着其美然承业在晋已非一日而纲目必系之唐者表其始终爲唐不失臣节用见承业固唐之臣也夫以一宦者而能尽节若此乃有名爲缙绅如蒋元晖栁璨张文蔚杨涉之徒卖国从贼者岂非狗彘之不若哉承业卒六月而亚子称帝良有以也悲夫】
　　十二月晋以张宪权镇州事
　　【魏州税多逋负晋王以让司录赵季良季良曰殿下何时当平河南王怒曰汝职在督税何敢预我军事季良对曰殿下方谋攻取而不爱百姓一旦百姓离心恐河北亦非殿下之有况河南乎王恱谢之自是重之每预谋议】质实【张宪晋阳人河南道名注见宋主昱元徴元年河北道名注见汉成帝绥和二年魏郡魏州注同上文】
　　【癸岐称唐天祐二十年梁龙徳三年尽十月四月以后未唐庄宗李存勗同光元年○是嵗梁亡晋称唐凡五国四镇】春二月晋以豆卢革卢程为行台丞相
　　【晋王下敎于四镇判官中选前朝士族欲以为相河东判官卢质为之首质固辞请以义武判官豆卢革河东判官卢程为之即拜行台左右丞相以质为礼部尚书】集览【豆卢注见前唐髙祖武徳四年】质实【河东郡名注见汉献帝建安七年】
　　梁以钱镠为呉越王
　　【镠始建国仪卫名称多如天子之制惟不改元置百官有丞相侍郎客省等使】
　　三月晋李继韬以潞州叛降梁其将裴约据泽州不下
　　【李继韬为留后终不自安幕僚魏琢牙将申防复从而间之曰晋朝无人终为梁所并耳弟继逺亦劝之继韬乃使继逺诣大梁请降梁主大喜以继韬为节度使安义旧将裴约戌泽州泣谕其众曰余亊故使逾二纪见其分财享士志灭仇讐不幸捐舘柩犹未塟而郎君遽背君亲吾寜死不能从也遂据州自守梁遣董璋将兵攻之继韬散财募士尧山人郭威往应募尝杀人系狱继韬惜其才勇而逸之】集览【捐舘注见前唐代宗永防元年】质实【大梁郡名注见周显王二十九年安义军名注见周赧王五十三年上党尧山县名注见汉高帝八年柏人】
　　书法【书不下何特予守节也故书法同尧君素唐高祖武德八年后书死之又非君素之所可得者矣凡晋臣降梁则书叛是年】
　　夏四月晋王存朂穪皇帝于魏州国号唐
　　【晋王筑坛于魏州牙城之南四月升坛祭告遂卽帝位国号大唐尊母曹氏爲皇太后嫡母刘氏爲皇太妃初太妃无子性不姤忌太后亦谦退相得甚懽及受册太妃诣太后宫贺有喜色太后忸怩不自安太妃曰愿吾儿享国乆长吾軰获没于地围陵有主余何足言因相向歔欷】质实【忸怩惭愧也歔欷注见汉光武建武二年】
　　书法【纲目于晋多予辞此其书穪皇帝如梁何惜之也纲目予晋以其不忘唐也主讐之未灭而遽自立纲目惜之书曰国号唐所以殊朱邪于李氏也不书则疑于汉昭烈】
　　发明【晋王父子忠于唐室初志甚善于时讐贼尚在乃遽自穪尊其视朱温刘守光相去无防向使亚子能扫灭朱氏复立唐后则纲目必因其以天祐纪年继续唐綂而不绝之矣惟其利而自取故虽自谓绍唐君子亦岂敢以沙陁之种而比之汉昭烈晋元帝使得绍李氏之正綂哉故书存朂穪帝国号唐待以列国而别异之此固公天下之法也夫岂私于汉晋而薄于后唐哉】
　　唐以豆卢革卢程同平章事郭崇韬张居翰爲枢密使【革程皆轻浅无他能唐主特以其衣冠之绪覇府元僚故用之李绍宏自幽州召还崇韬恶其位在已上乃荐居翰而以绍宏爲宣徽使绍宏恨之居翰和谨畏事军国机政皆崇韬掌之孔谦自谓应爲租庸使众议以谦人防地寒故崇韬荐张宪以谦副之谦亦不悦胡氏曰建王覇之绩者必有心腹股肱之臣其未济也以爲谋主其旣成也遂登辅相辅相之任当承平之际无远虑者或不知考愼矣若创业垂綂之君天下固以此卜其成败而可忽诸梁唐晋汉之朝无所穪焉岂气方纷乱天不生贤邪将人主无知人之鉴而不能致邪】集览【衣冠之绪衣冠士大夫也绪谓基绪綂系也犹言后裔考愼注见前唐徳宗贞元三年】质实【幽州注见唐髙祖武德四年】
　　唐建东西京及北都
　　【以魏州爲兴唐府建东京又于太原府建西京又以鎭州爲眞定府建北都时唐国所有凡十三节度五十州】质实【兴唐府注见汉成帝绥和二年魏郡太原府注见齐明帝建武三年幷州眞定府注见汉光武建武九年常山】
　　閠月唐立宗庙于晋阳
　　【唐主追尊曾祖执宜曰懿祖昭烈皇帝祖国昌曰献祖文皇帝考晋王曰太祖武皇帝立宗庙于晋阳以高祖太宗懿宗昭宗洎懿祖以下爲七室】
　　唐遣李嗣源袭梁郓州取之以嗣源为节度使
　　【契丹屡冦晋幽州卫州为梁所取潞州内叛人情岌岌以为梁未可取唐主患之防郓州将卢顺宻来奔言曰郓州守兵不满千人可袭取也郭崇韬等皆以为不可唐主密召李嗣源谋之曰梁人志在泽潞不备东方若得东平则溃其心腹东平果可取乎嗣源自胡栁有度河之慙常欲立竒功以补过对曰今用兵嵗久生民疲茍非出竒以胜大功何由可成臣愿独当此役必有以报唐主恱遣嗣源将精兵五千趣郓州日暮隂雨道黒将士皆不欲进髙行周曰此天賛我也彼必无备夜渡河至城下郓人不知李从珂先登杀守卒启闗纳外兵进攻牙城拔之嗣源禁焚掠抚吏民唐主大喜曰总管真竒才吾事集矣即以为天平节度使梁主大惧遣使诘让诸将段凝王彦章等趣令进战】质实【岌岌山髙貌郓州注见唐肃宗寳应元年东平府名注见汉献帝兴平元年胡栁有度河之慙事在太祖开平四年】
　　五月梁遣招讨使王彦章攻唐徳胜南城拔之进攻杨刘六月唐主救之梁兵退秋七月彦章罢
　　【敬翔知梁室已危以绳内靴中入见梁主曰先帝取天下不以臣为不肖所谋无不用今敌势益彊而陛下弃忽臣言臣身无用不如死引绳将自缢梁主止之问所欲言翔曰事急矣非用王彦章为大将不可救也梁主从之以彦章为招讨使仍以段凝为副唐主闻之自将亲军屯澶州命朱守殷守德胜戒之曰王铁枪勇决宜谨备之守殷王幼时所役苍头也五月遣使征兵于呉徐温欲持两端遣兵循海助其胜者严可求不可乃止梁主召王彦章问以破敌之期彦章对曰三日左右皆失笑彦章出两日驰至滑州置酒大防隂遣人具舟于杨村夜命甲士六百皆持巨斧载冶者具鞴炭乘流而下防饮尚未散彦章阳起更衣引精兵数千循河南岸趋德胜天防雨朱守殷不爲备舟中兵举鏁烧断之因以巨斧斩浮桥而彦章引兵急击南城破之适三日矣守殷救之不及彦章进攻诸寨皆防之声势大振唐主遣宦者焦彦賔急趣杨刘与鎭使李周固守命守殷弃北城撤屋爲栰载兵械浮河东下助杨刘守备王彦章亦撤南城屋材浮河而下每遇湾曲輙于中流交闘一日百战互有胜负比及杨刘殆亡士卒之半彦章以十万众攻杨刘城垂防者数四李周悉力拒之与士卒同苦彦章不能克退屯城南唐主引兵救之曰李周在内何忧日行六十里不废畋玁六月至杨刘梁兵堑垒不可入唐主问计于郭崇韬对曰请筑垒于博州东岸以固河津旣得以应接东平又可以分贼兵势但虑彦章薄我城不能就愿募死士日挑战以缀之旬日不东则城成矣时李嗣源守郓州河北声问不通人心渐离不保朝夕防梁将康延孝密请降于嗣源延孝者太原胡人有罪奔梁嗣源遣押牙范延光送延孝蜡书延光因言于唐主请筑垒马家口以通郓州之路唐主遣崇韬将万人夜发度河筑之昼夜不息自与梁人昼夜苦战崇韬筑城六日彦章开之将兵数万驰至急攻时板筑仅毕未有守备崇韬慰谕士卒以身先之四靣拒战唐主引大军救之彦章退保邹家口郓州奏报始通李嗣源请正朱守殷覆军之罪不从七月唐主引兵南彦章等复趣杨刘李绍荣直抵梁营擒其斥候又以火栰焚其连舰彦章等走保杨村唐兵追击之梁兵前后死者且万人杨刘围解城中无食已三日矣彦章疾赵张乱政谓所亲曰待我成功还当尽诛奸臣以谢天下赵张闻之私相谓曰我軰寜死于沙陀不可爲彦章所杀相与恊力倾之叚凝素疾彦章而诏附赵张百方沮挠之惟恐其有功每防奏至赵张悉归功于凝由是彦章功竟无成梁主犹恐彦章成功难制徴还大梁】集览【以绳内内读曰纳入也鞴炭鞴与排通音歩拜反卽今皮排也所以吹扇火者蜡书注见唐德宗建中三年】质实【澶州注见隋恭帝皇防二年滑州注同上年杨刘城名注见唐宪宗元和十三年博州注见汉献帝兴平二年东郡斥候注见汉武帝元封元年挑战注见汉王邦三年沙陀谓李存朂又注见唐睿宗太极元年】
　　唐卢程罢
　　【程以私事干兴唐府府吏不能应鞭吏背少尹任团唐主姊壻也诣程诉之程骂曰公何等虫豸欲倚妇力邪唐主怒曰朕误相此痴物欲赐自尽卢质力救之乃贬右庻子】集览【虫豸豸音丈尔反虫之无足者曰豸虫音防】
　　八月梁取唐泽州裴约死之
　　【裴约遣间使告急唐主曰吾兄不幸乃生枭獍裴约独能知逆顺顾谓指挥使李绍斌曰泽州弹丸之地朕无所用卿爲我取裴约以来绍斌至城已防约死唐主深惜之】集览【枭獍注见晋元帝太兴元年】质实【间使注见汉武帝元狩元年弹丸之地喻土地褊狭也】
　　书法【书死之何予节也终纲目书死之五十五详孺子婴居摄元年而五季书十人焉裴约王彦章姚洪夏鲁竒宋令询沈斌巩廷美赵崇溥刘仁赡张彦卿何代不生才疾风知劲草信矣】发明【前书李继韬叛降于梁已正继韬叛国之罪次书其将裴约防泽州不下已予裴约不屈之节至是书梁取唐泽州裴约死之是予其死节之实其防明矣夫继韬叛君事讐裴约审于大义守死不屈观其所以泣谕其众之语可谓词防甚白故纲目书而予之亦所以爲知义守节者之劝也】
　　梁以叚凝爲招讨使遣王彦章张汉杰攻郓州
　　【梁主遣叚凝监军河上敬翔李振屡请罢之梁主曰凝未有过振曰俟其有过则社稷危矣至是凝厚赂赵张求爲招讨使翔振力争不从于是宿将愤怒士卒亦不服凝将全军五万济河掠澶州至顿丘梁主又命王彦章将保銮骑士万人屯兖郓之境谋复郓州仍以张汉杰监其军】质实【顿丘县名注见晋高祖天褔三年兖州名注见汉献帝兴平二年】
　　梁将康延孝奔唐
　　【唐主引兵屯朝城康延孝来奔唐主解锦袍玉带赐之以爲招讨指挥使问以梁事对曰梁朝地不爲狭兵不爲少然主旣暗懦赵张擅权内结宫掖外纳货赂叚凝智勇俱无专率敛行伍以奉权贵梁主不能专任将帅常以近臣监之进止可否动爲所制近又闻欲数道出兵令董璋趣太原霍彦威冦鎭定王彦章攻郓州叚凝当陛下决以十月大举臣窃观梁兵聚则不少分则不多愿陛下养勇蓄力以待其分帅精骑五千自郓州直抵大梁擒其僞主旬月之间天下定矣唐主大悦】质实【朝城县名注见晋高祖开运三年太原府名注见齐明帝建武三年并】
　　书法【延孝何以书志梁所以亡也延孝奔唐而后唐有灭梁之志矣凡外将必关于成败之故而后书是故得李祐而后淮西之破决得延孝而后朱梁之亡决纲目每谨书之】
　　发明【书奔不书叛义已见于前矣一将之降本无足道然唐之灭梁梁之见灭决于是矣故书】
　　九月蜀主宴羣臣于宣华苑
　　【蜀主以韩昭潘在迎顾在珣等爲狎客陪侍游宴与宫女杂坐或爲艳歌相唱和防慢无所不至枢密使宋光嗣等专断国事恣爲威虐务狥蜀主之欲以盗其权宰相王锴庾传素等各保宠禄无敢规正潘在迎每劝蜀主诛諌者无使谤国嘉州司马刘賛献陈后主三阁图并作歌以讽贤良方正蒲禹卿对防语极切直蜀主不能用至是以重阳宴羣臣于宣华苑酒酣嘉王宗夀乗间极言社稷将危流涕不已昭曰嘉王好酒悲因谐笑而罢】质实【嘉州注见唐僖宗中和元年陈后主三阁图注见陈后主至德三年临春阁重阳节名注见唐宪宗元和十五年】
　　冬十月朔日食
　　唐主救郓州梁师败绩王彦章死之唐主入大梁梁主瑱自杀唐遂灭梁
　　【唐自德胜失利以来防刍粮数百万租庸副使孔谦暴敛以供军民多流亡租税益少泽潞未下契丹屡冦瀛涿又闻梁人欲大举数道入冦唐主深以爲忧召诸将防议李绍宏等皆以爲郓州难守请以易卫州及黎阳于梁与之约和休兵息民更图后举唐主不悦曰如此吾无塟地矣乃独召郭崇韬问之对曰陛下不擳沐不解甲十五余年欲雪国家讐耻今已正尊号始得郓州尺寸之地不能守而弃之臣恐将士解体将来食尽众散虽画河爲境谁爲陛下守之臣尝细询康延孝以河南之事度已料彼日夜思之成败之机决在今歳梁今悉以精兵授叚凝决河自固恃此不复爲备凝非将材不足畏降者皆言大梁无兵陛下若畱兵守魏固保杨刘自以精兵与郓州合势长驱入汴僞主授首则诸将自降矣不然今秋不登军粮将尽大功何由可成谚曰当道筑室三年不成帝王应运必有天命在陛下勿疑耳唐主曰此正合朕志丈夫得则爲王失则爲虏吾行决矣司天奏天道不利不聼王彦章将攻郓州李嗣源遣从珂逆战败其前锋彦章退保中都防奏至唐主喜曰郓州告防足壮吾气命将士悉遣其家归兴唐亦遣夫人刘氏皇子继岌归与之诀曰事之成败在此一决若其不济当聚吾家于魏宫而焚之胡氏曰庄宗以宦官之譛罢李建及而失忠壮之助以俳优之悦用李存儒而失要害之地以役使之爱使朱守殷而防南城防刍粮数百万防如是而地不蹙国不亾然则不旋踵而克梁者非晋必当克也盖梁祚告终之期促耳且经营大业者必厚其根本之地使进可以取退可以保今晋虽乆有河东其地瘠薄故必兼得河北然后富彊然晋王不择牧民御众之才守之又令孔谦之徒急政暴赋趣办目前至于崇韬决防捣汴亦未及善后之计也而庄宗所谓丈夫得则爲王失则爲虏遣妻子归而与之诀者亦不敢必于克梁也呜乎捐身与家以争天下将以济民乎抑亦济欲乎此非眞英雄之所爲不足道也○济河至郓州中夜进军以李嗣源爲前锋遇梁兵一战败之进至中都围之梁兵溃追击破之彦章走将军李绍竒追之彦章重伤马踬遂擒之并擒张汉杰等二百余人斩首数千级彦章尝谓人曰李亚子闘鸡小儿何足畏至是唐主谓曰尔尝谓我小儿今日服未且尔名善将何不守兖州中都无壁垒何以自固彦章对曰天命已去无足言者唐主惜彦章之材欲用之赐药傅其创屡遣人诱谕之彦章曰余本匹夫蒙梁恩位至上将与皇帝交战十五年今兵败力穷死自其分纵皇帝怜而生我我何靣目见天下之人乎岂有朝爲梁将暮爲唐臣此我所不爲也唐主复遣嗣源自往谕之彦章卧谓曰汝非邈佶烈乎于是诸将称贺唐主举酒属嗣源曰今日之功公与崇韬之功也向从绍宏軰语大事去矣谓诸将曰向所患惟彦章今已就擒是天意灭梁也叚凝犹在河上何向而可诸将以爲东方诸鎭兵皆在叚凝麾下所余空城耳以天威临之无不下者若先广地东傅于海然后观衅而动可以万全康延孝固请亟取大梁嗣源曰兵贵神速今彦章就擒叚凝必未之知就使有人走告之疑信之间尚须三日设若知吾所向卽发救兵直路则阻决河须自白马南渡舟檝亦难猝办此去大梁至近无险方陈兼程信宿可至叚凝未离河上友贞已爲吾擒矣延孝之言是也请陛下以大军徐进臣愿以千骑前驱唐主从之令下诸军踊跃嗣源是夕遂行明日唐主发中都以王彦章终不爲用斩之胡氏曰梁之所以亡以理言之朱氏无长乆之道以事言之友贞踈远勲旧信任姻党将士解体卒伍离心敬翔皆无以正之独请用王彦章自古颇闻倚一猛将能救危而扶颠者邪夫彦章固善闘然所当者乃朱守殷夫人能破之矣及李周固守则彦章以十万众而不能克其才亦可见矣其所以著名者特以死节不屈尔此则五代之臣所难及者也○越二日至曹州梁守将降梁主闻彦章就擒唐军且至聚族而哭召羣臣问防皆莫能对谓敬翔曰朕忽卿言以至于此今事急矣将若之何翔泣曰臣受先帝厚恩殆将三纪名爲宰相其实朱氏老奴事陛下如郎君前后献言莫匪尽忠陛下不用致有今日虽使良平更生谁能爲陛下计者臣愿先赐死不忍见宗庙之卞也因与梁主相向痛哭时城中尚有控鹤军数千朱珪请帅之出战梁主不从命王瓉驱市人乘城爲备梁主疑诸兄弟乘危谋乱尽杀之梁主登建国楼或请幸洛阳收军拒唐唐虽得都城势不能乆畱或请幸叚凝军指挥使皇甫麟曰凝本非将材官由幸进今危窘之际望其临机制胜转败爲功难矣且凝闻彦章军败其胆已破安知能终爲陛下尽节乎赵岩曰事势如此一下此楼谁心可保梁主复召宰相谋之郑珏请自懐传国寳诈降以纾国难梁主曰今日固不敢爱寳但此防竟可了否珏俛首乆之曰但恐未了左右皆缩颈而笑梁主日夜涕泣不知所爲置传国寳于卧内忽失之已爲左右窃之迎唐军矣赵岩曰吾待温许州厚必不负我遂奔许州梁主谓皇甫麟曰吾不能自裁卿可断吾首麟泣曰臣爲陛下挥剑死唐军则可矣不敢奉此诏梁主曰卿欲卖我邪麟欲自刭梁主持之曰与卿俱死麟遂弑梁主因自刭梁主爲人温恭俭约无荒滛之失但宠信赵张使擅威褔踈弃敬李旧臣不用其言以至于亡李嗣源军行五日至大梁王瓉开门出降是日唐主亦至入自梁门嗣源迎贺唐主喜不自胜手引嗣源衣以头触之曰吾有天下卿父子之功也天下与尔共之李振谓敬翔曰有诏洗涤吾軰相与朝新君乎翔曰吾二人爲梁宰相君昏不能諌国卞不能救新君若问将何辞以对是夕未曙或报翔曰李太保已入朝矣翔叹曰李振谬爲丈夫国卞君死何面目入建国门乎乃缢而死赵岩至许州温昭圗斩之复名韬诏添朱友贞首函之藏于太社】集览【当道筑室三年不成注见汉章帝元和三年作舎道边三年不成马踬注见前唐昭宗干寜三年傅其创传或作敷创初庄反伤也按此止是刀创字邈佶烈卽李嗣源也本胡人无姓氏以骑射事李克用克用养爲子赐姓李名嗣源邈音墨角反佶音其吉反方陈陈读曰阵方陈并阵而进也大社记郊特牲篇天子大社必受霜露风雨以逹天地之气也注大社王爲群姓所立大音防】质实【瀛涿二州名瀛注见汉帝更始二年河间涿注同上年黎阳县名注见汉成帝绥和三年解体注见汉桓帝延熈二年中都县名注见周安王十二年平陆南城卽德胜南城注见龙德元年要害注见汉文帝十一年旋踵注见汉昭帝元平元年白马津名注见汉王邦三年曹州注见汉光武建武八年济隂良平谓汉之张良陈平洛阳县名注见周显王三年温许州谓温昭圗许州注见汉后主建兴十年许昌敬李谓敬翔李振】
　　书法【不书伐梁何未尝伐也故首书救郓州中书入末书遂灭梁书救郓书遂灭所以志唐之非素画也书入所以志梁之无备御也然则唐之得梁爲幸而梁之失国非不幸矣】
　　发明【梁簒弑之国初无足取然彦章武人能死于所事其视当时择利叛主者则有间矣故纲目亦书而予之也○又曰亚子是时已屡失防势且岌岌曽不如初年之英明然朱氏恶周必复天理不容是以唐人取之如拾芥耳故夫书唐主救郓州则见其非大举伐梁之意书唐主入大梁则见梁人畧无守御之意书梁主瑱自杀则见瑱立无与之意书唐遂灭梁则见其遂事灭国谋非素定之意然则梁之卞也梁自卞耳固非唐人能灭之也】
　　梁叚凝降唐
　　【叚凝入援以杜晏球爲前锋至封丘遇李从珂晏球先降凝众五万亦降帝劳之赐姓名李绍钦凝出入公卿间扬扬自得无愧色梁之旧臣皆欲龁其面抉其心晏球亦赐姓名李绍防】质实【封丘县名注见唐僖宗中和四年】
　　唐贬梁宰相郑珏以下十一人
　　【以其世受唐恩而仕梁贵显也】
　　敬翔李振赵岩张汉杰等伏诛夷其族
　　【敬翔旣死叚凝杜晏球上言僞梁要人赵岩张汉杰等窃弄威福残蠧羣生不可不诛诏敬翔李振首佐朱温共倾唐祚可并族诛岩至许州亦爲温韬所杀】
  </div>
  <div class="pagination">
   <a href="御批资治通鉴纲目_page221.html">
    上一页
   </a>
   <span>
    ...
   </span>
   <a href="御批资治通鉴纲目_page217.html">
    217
   </a>
   <a href="御批资治通鉴纲目_page218.html">
    218
   </a>
   <a href="御批资治通鉴纲目_page219.html">
    219
   </a>
   <a href="御批资治通鉴纲目_page220.html">
    220
   </a>
   <a href="御批资治通鉴纲目_page221.html">
    221
   </a>
   <span class="current-page">
    222
   </span>
   <a href="御批资治通鉴纲目_page223.html">
    223
   </a>
   <a href="御批资治通鉴纲目_page224.html">
    224
   </a>
   <a href="御批资治通鉴纲目_page225.html">
    225
   </a>
   <a href="御批资治通鉴纲目_page226.html">
    226
   </a>
   <a href="御批资治通鉴纲目_page227.html">
    227
   </a>
   <span>
    ...
   </span>
   <a href="御批资治通鉴纲目_page223.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
