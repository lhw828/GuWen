<!DOCTYPE html>
<html>
<head>
    <meta charset="UTF-8">
    <title>睡虎地秦简 - 第 2 页/共 18 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>睡虎地秦简 - 第 2 页/共 18 页</h1>
    <div class="content">
   秦律十八种

田律

雨为（澍），及诱（秀）粟，辄以书言（澍）稼，诱（秀）粟及垦田畼毋（无）（无）稼者顷数，稼已生后而雨，亦辄言雨少多，所利顷数。早（旱）及暴雨、水潦、（）、群它物伤稼者，亦辄言其顷数。近县令轻足行其书，远县令邮行之，防病八月囗囗之。
春二月，毋敢伐木山林及雍（壅）水。不夏月，毋敢夜（择）草为灰，取生荔、卵鷇，毋囗囗囗囗囗囗毒鱼鳖，置穽罔（网），到七月而纵之。唯不幸死而伐绾（棺）享（椁）者，是不用时。邑之紤（近）皂及它禁苑者，时毋敢将犬以之田。百姓犬入禁苑中而不追兽及捕兽者，勿敢杀；其追兽及捕兽者，杀之。河（呵）禁所杀犬，皆完入公；其它禁苑杀者，食其肉而入皮。    田律
入顷刍槀，以其受田之数，无垦不垦，顷入刍三石、槀二石。刍自黄及束以上皆受之。入刍槀，相输度，可（也）。
禾、刍槀彻（撤）木、荐，辄上石数县廷。勿用，复以荐盖。    田律
乘马服牛禀，过二月弗禀、弗致者，皆止，勿裹、致。禀大田而毋（无）恒籍者，以其致到日禀之，勿深致。    田律
百姓居田舍毋敢酤酉（酒），田啬夫、部佐谨禁御之，有不从令者有罪。
田律

厩苑律

以四月、七月、十月、正月肤田牛。卒岁，以正月大课之，最，赐田啬夫壶酉（酒）束脯，为旱（皂）者除一更，赐牛长日三旬；殿者，谇田啬夫，罚冗皂者二月。其以牛田，牛减絜，治（笞）主者寸十。有（又）里课之，最者，赐田典日旬；典，治（笞）卅。    厩苑律
叚（假）铁器，销敝不胜而毁者，为用书，受勿责。    厩苑
将牧公马牛，马牛死者，亟谒死所县，县亟诊而入之，其入之其弗亟而令败者，令以其未败直（值）赏（偿）之。其小隶臣疾死者，告其囗囗之；其非疾死者，以其诊书告官论之。其大厩、中厩、宫厩马牛（也），以其筋、革、角及其贾（价）钱效，其人诣其官。其乘服公马牛亡马者而死县，县诊而杂买（卖）其肉，即入其盘、革、角，及（索）入其贾（价）钱。钱少律者，令其人备之而告官，官告马牛县出之。今课县、都官公服牛各一课，卒岁，十牛以上而三分一死；不盈十牛以下，及受服牛者卒岁死牛三以上，吏主者、徒食牛者及令、丞皆有罪。内史课县，大仓课都官及受服者。    囗囗

仓律

入禾仓，万石一积而比黎之为户。县啬夫若丞及仓、乡相杂以印之，而遗仓啬夫及离邑仓佐主禀者各一户以气（饩），自封印，皆辄出，馀之索而更为发户。啬夫免，效者发，见杂封者，以（题）效之，而复杂封之，勿度县，唯仓自封印者是度县。出禾，非入者是出之，令度之，度之当堤（题），令出之。其不备，出者负之；其赢者，入之。杂出禾者勿更。入禾未盈万石而欲增积焉，其前入者是增积，可（也）；其它人是增积，积者必先度故积，当堤（题），乃入焉。后节（即）不备，后入者独负之；而书入禾增积者之旬事邑里于廥籍。万石之积及未盈万石而被（柀）出者，毋敢增积。栎阳二万石一积，咸阳十万一积，其出入禾、增积如律令。长吏相杂以入禾仓及发，见之积粟，义（宜）积之，勿令败。    仓
入禾稼，刍槀，辄为廥籍，上内史。刍槀各万石一积，咸阳二万一积，其出入、增积及效如禾。    仓
禾、刍槀积（索）出日，上赢不备县廷。出之未（索）而已备者，言县廷，廷令长吏杂封其廥，与出之，辄上数廷；其少，欲一县之，（也）。廥才（在）都邑，当囗囗囗囗囗囗囗囗者与杂出之。    仓
囗囗囗囗囗不备，令其故吏与新吏杂先（索）出之。其故吏弗欲，勿强。其毋（无）故吏者，令有秩之吏、令史主，与仓囗杂出之，（索）而论不备。杂者勿更；更之而不备，令令、丞与赏（偿）不备。    仓
程禾、黍囗囗囗囗以书言年，别其数以禀人。    仓
计禾，别黄、白、青。秫勿以禀人。    仓
稻后禾孰（熟），计稻后年。已获上数，别粲、糯秙（黏）稻。别粲、糯之襄（酿），岁异积之，勿增积、以给客，到十月牒书数，上内史。    仓
县上食者籍及它费大仓，与计偕。都官以计时雠食者籍。    仓
种：稻、麻亩用二斗大半斗，禾，麦一斗，黍、荅亩大半斗，叔（菽）亩半斗。利田畴，其有不尽此数者，可（也）。其有本者，称议种之。    仓
县遗麦以为种用者，殽禾以臧（藏）之。    仓
粟一石六斗大半斗，舂之为粝米一石；粝米一石为糳米九斗；九斗为毁（毇）米八斗。稻禾一石。有米委赐，禀禾稼公，尽九月，其人弗取之，勿鼠（予）。    仓
为粟廿斗，舂为米十斗；十斗粲，毁（毇）米六斗大半斗。麦十斗，为三斗。叔（菽）、荅、麻十五斗为一石。禀毁（毇）者，以十斗为石。    仓
宦者、都官吏、都官人有事上为将，令县贷之，辄移其禀县，禀县以减其禀。已禀者，移居县责之。    仓
有事军及下县者，赍食，毋以传贷县。    仓
月食者已致禀而公使有传食，及告归尽月不来者，止其后朔食，而以其来日致其食；有秩吏不止。    仓
驾传马，一食禾，其顾来有（又）一食禾，皆八马共。其数驾，毋过日一食，驾县马劳，有（又）益壶〈壹〉禾之。    仓律
妾未使而衣食公，百姓有欲叚（假）者，叚（假）之，令就衣食焉，吏辄柀事之。    仓律
隶臣妾其从事公，隶臣月禾二石，隶妾一石半；其不从事，勿禀。小城旦、隶臣作者，月禾一石半石；未能作者，月禾一石。小妾、舂作者，月禾一石二斗半斗；未能作者，月禾一石。婴儿之毋（无）母者各半石；虽有母而其母冗居公者，亦禀之，禾月半石。隶臣田者，以二月月禀二石半石，到九月尽而止其半石。舂，月一石半石。隶臣、城旦高不盈六尺五寸，隶妾、舂高不盈六尺二寸，皆为小；高五尺二寸，皆作之。    仓
小隶臣妾以八月傅为大隶臣妾，以十月益食。    仓
更隶妾节（即）有急事，总冗，以律禀食；不急勿总。    仓
城旦之垣及它事而劳与垣等者，旦半夕参；其守署及为它事者，参食之。其病者，称议食之，令吏主。城旦舂、舂司寇、白粲操土攻（功），参食之；不操土攻（功），以律食之。    仓
日食城旦，尽月而以其馀益为后九月禀所。城旦为安事而益其食，以犯令律论吏主者。减舂城旦月不盈之禀。    仓
免隶臣妾、隶臣妾垣及为它事与垣等者，食男子旦半夕参，女子参。    仓
食囚，日少半斗。    仓
隶臣欲以人丁粼者二人赎，许之。其老当免老、小高五尺以下隶妾欲以丁粼者二人赎，许之。赎者皆以男子，以其赎为隶臣。女子操敃红及服者，不得赎。边县者，复数其县。    仓
畜鸡离仓。用犬者，畜犬期足。猪、鸡之息子不用者，买（卖）之，别计其钱。    仓

金布律

官府受钱者，千钱一畚，以丞、令印印。不盈千者，亦封印之。钱善不善，杂实之。出钱，献封丞、令发用之。百姓市用钱，美恶杂之，勿敢异。    金布
布袤八尺，福（幅）广二尺五寸。布恶，其广袤不如式者，不行。    金布
钱十一当一布。其出入钱以金、布，以律。    金布
贾市居列者及官府之吏，毋敢择行钱、布；择行钱、布者，列伍长弗告，吏循之不谨，皆有罪。    金布
有买及有买（卖）（也），各婴其贾（价）；小物不能各一钱者，勿婴。    金布
官相输者，以书告其出计之年，受者以入计之。八月、九月中其有输，计其输所远近，不能逮其输所之计，囗囗囗囗囗囗囗移计其后年，计毋相缪。工献输官者，皆深以其年计之。    金布律
都官有秩吏及离官啬夫，养各一人，其佐、史与共养；十人，车牛一两（辆），见牛者一人。都官之佐、史冗者，十人，养一人；十五人，车牛一两（辆），见牛者一人；不盈十人者，各与其官长共养、车牛，都官佐、史不盈十五人者，七人以上鼠（予）车牛、仆，不盈七人者，三人以上鼠（予）养一人；小官毋（无）啬夫者，以此鼠（予）仆、车牛。豤（艰）生者，食其母日粟一斗，旬五日而止之，别以叚（假）之。    金布律
有责（债）于公及赀、赎者居它县，辄移居县责之。公有责百姓未赏（偿），亦移其县，县赏（偿）。    金布律
百姓叚（假）公器及有责未赏（偿），其日（足）以收责之，而弗收责，其人死亡；及隶臣妾有亡公器、畜生者，以其日月减其衣食，毋过三分取一，其所亡众，计之，终岁衣食不（足）以稍赏（偿），令居之，其弗令居之，其人死亡，令其官啬夫及吏主者代赏（偿）之。    金布
县、都官坐效、计以负赏者，已论，啬夫即以其直（值）钱分负其官长及冗吏，而人与参辨券，以效少内，少内以收责之。其入赢者，亦官与辨券，入之。其责毋敢隃（逾）岁，隃（逾）岁而弗入及不如令者，皆以律论之。    金布
官啬夫免，复为啬夫，而坐其故官以赀赏（偿）及有它责（债），贫窭毋（无）以赏（偿）者，稍减其秩、月食以赏（偿）之，弗得居；其免（也），令以律居之。官啬夫免，效其官而有不备者，令与稗官分，如其事。吏坐官以负赏（偿），未而死，及有罪以收，抉出其分。其已分而死，及恒作官府以负责（债），牧将公畜生而杀、亡之，未赏（偿）及居之未备而死，皆出之，毋责妻、同居。    金布
县、都官以七月粪公器不可缮者，有久识者靡（彻）之。其金及铁器入以为铜。都官输大内，内受买（卖）之，尽七月毕。都官远大内者输县，县受买（卖）之。粪其有物不可以须时，求先买（卖），以书谒其状内史。凡粪其不可买（卖）而可以为薪及盖蘙者，用之；毋（无）用，乃燔之。    金布
传车、大车轮，葆缮参邪，（也）。韦革、红器相补缮。取不可葆缮者，乃粪之。    金布
受（授）衣者，夏衣以四月尽六月禀之，冬衣以九月防病十一月禀之，过时者勿禀。后计冬衣来年。囚有寒者为褐衣。为布一，用枲三斤。为褐以禀衣；大褐一，用枲十八斤，直（值）放十钱；中褐一，用枲十四斤，直（值）四十六钱；小褐一，用枲十一斤，直（值）三十六钱。已禀衣，有馀褐十以上，输大内，与计偕。都官有用囗囗囗囗其官，隶臣妾、舂城旦毋用，在咸阳者致其衣大内，在它县者致衣从事之县。县、大内皆听其官致，以律禀衣。    金布
禀衣者，隶臣、隶府之毋（无）妻者及城旦，冬人百一十钱，夏五十五钱；其小者冬七十七钱，夏四十四钱。舂冬人五十五钱，夏四十四钱；其小者冬四十四钱，夏三十三钱。隶臣妾之老及小平能自衣者，如舂衣。亡、不仁其主及官者，衣如隶臣妾。    金布

关市

为作务及官府市，受钱必辄入其钱中，令市者见其入，不从令者赀一甲。    关市

工律

为器同物者，其小大、短长、广亦必等。    工律
为计，不同程者毋同其出。    工律
县及工室听官为正衡石赢（累）、斗用（桶）、升，毋过岁壶〈壹〉。有工者勿为正。叚（假）试即正。    工律
邦中之（徭）及公事官（馆）舍，其叚（假）公，叚（假）而有死亡者，亦令其徒、舍人任其叚（假），如从兴兴戍然。    工律
公甲兵各以其官名刻久之，其不可刻久者，以丹若髤书之，其叚（假）百姓甲兵，必书其久，受之以久。入叚（假）而毋（无）久及非其官之久也，皆没入公，以赍律责之。    工
公器官囗久，久之。不可久者，以髤久之。其或叚（假）公器，归之，久必乃受之。敝而粪者，靡（彻）其久。官辄告叚（假）器者曰：器敝久恐靡者，沓其未靡，谒更其久。其久靡不可智（知）者，令赍赏（偿）。叚（假）器者，其事已及免，官辄收其叚（假），弗亟收者有罪。其叚（假）者死亡、有罪毋（无）责也，吏代赏（偿）。毋擅叚（假）公器，者（诸）侯叚（假）公器者有罪，毁伤公器及囗者令赏（偿）。

工人程

隶臣、下吏、城旦与工从事者冬作，为矢程，赋之三日而当夏二日。    工人程
冗隶妾二人当工一人，更隶妾四人当工一人，小隶臣妾可使者五人当工一人。    工人程
隶妾及女子用箴（针）为缗乡它物，女子一人当男子一人。    工人程

均工

新工初工事，一岁斗红（功），其后岁赋红（功）与故等。工师善教之，故工一岁而成，新工二岁而成。能先期成学者谒上，上且有以赏之。盈期不成学者，籍书而上内史。    均工
隶臣有巧可以为工者，勿以为人仆、养。    均
…………均工

徭律

御中发征，乏弗特，赀二甲。失期三日到五日，谇；六日到旬，赀一盾；过旬，赀一甲。其得（也），及诣。水雨，除兴。兴徒以为邑中之红（功）者，令嫴堵卒岁。未卒堵坏，司空将红（功）及君子主堵者有罪，令其徒复垣之，勿计为（徭）。县葆禁苑、公马牛苑，兴徒以斩（堑）垣离（篱）散及补缮之。辄以效苑吏，苑吏循之。未卒岁或坏决，令县复兴徒为之，而勿计为（徭）。卒岁而或决坏，过三堵以上，县葆者补缮之；三堵以下，及虽未盈卒岁而或盗决道出入，令苑辄自补缮之。县所葆禁苑之傅山、远山，其土恶不能雨，夏有坏者，勿稍补缮，至秋毋（无）雨时而以（徭）为之。其近田恐兽及马牛出食稼者，县啬夫材兴有田其旁者，无贵贱，以田少多出入，以垣缮之，不得为（徭）。县毋敢擅坏更公舍官府及廷，其有欲坏更也，必谳之。欲以城旦舂益为公舍官府及补缮之，为之，勿谳。县为恒事及谳有为也，吏程攻（功），赢员及减员自二日以上，为不察。上之所兴，其程攻（功）而不当者，如县然。度攻（功）必令司空与匠度之，毋独令匠。其不审，以律论度者，而以其实为（徭）徒计。    （徭）律

司空

县、都官用贞（桢）、栽为傰（棚）牏，及载县（悬）钟虞（虡）用（膈），皆不胜任而折；及大车辕不胜任，折轱上，皆为用而出之。    司空
官府叚（假）公车牛者囗囗囗叚（假）人所。或私用分车牛，及叚（假）人食牛不善，牛訾（胔）；不攻间车，车空失，大车轱盭；及不芥（介）车，车蕃（藩）盖强折列（裂），其主车牛者及吏、官长皆有罪。    司空
官长及吏以公车牛禀其月食及公牛乘马之禀，可（也）。官有金钱者自为买脂、胶，毋（无）金钱者乃月为言脂、胶，期（足）。为铁攻（工），以攻公大车。    司空
</div>
    <div class="pagination">
<a href="睡虎地秦简.html">上一页</a><a href="睡虎地秦简.html">1</a><span class="current-page">2</span><a href="睡虎地秦简_page3.html">3</a><a href="睡虎地秦简_page4.html">4</a><a href="睡虎地秦简_page5.html">5</a><a href="睡虎地秦简_page6.html">6</a><a href="睡虎地秦简_page7.html">7</a><span>...</span><a href="睡虎地秦简_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
