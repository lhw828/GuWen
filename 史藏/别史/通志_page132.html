<!DOCTYPE html>
<html>
 <head>
  <meta charset="utf-8"/>
  <title>
   通志 - 第 132 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 132 页/共 155 页
  </h1>
  <div class="content">
   王仁恭字元实天水上邽人也祖建周凤州刺史父猛邺州刺史仁恭少刚毅修谨工骑射秦孝王引为记室后为车骑将军从杨素击突厥于灵武以功拜上开府以骠骑将军典蜀王军事蜀王以罪废官属多罹其患上以仁恭素质直置而不问后从杨素讨汉王谅以功进位大将军歴吕衞二州刺史寻改为汲郡太守有能名上徴入朝慰勉之襃赐甚厚迁信州太守汲郡吏民扣马号哭于道数日不能出境辽东之役以仁恭为将军及班师仁恭为殿遇贼败之进左光禄大夫眀年复以军将指扶余道帝谓曰往者诸军多不利公独以一军破贼古人云败军之将不可以言勇诸将其可任乎今委公为前军前后赏赉甚重仁恭遂进军至新城破其军因围之帝闻之大悦遣使赐以珍物进光禄大夫会杨元感反其兄子虎贲郎将仲伯预焉由是坐免寻而突厥为宼诏仁恭以夲官领马邑太守其年始毕可汗来宼马邑复令二将勒兵南过时郡兵不过三千仁恭简精鋭逆击破之并斩二将后突厥复入定襄仁恭复大破之时天下大乱道路隔絶仁恭颇改旧节受纳货贿又不敢輙开仓赈恤百姓其麾下校尉刘武周与仁恭侍姬奸通恐其事泄遂害之武周于是开仓赈恤郡内皆从之自称天子置百官转攻傍郡
　　吐万绪字长绪代郡鲜卑人也父通周郢州刺史绪少有武略在周袭爵元夀县公累迁大将军小司武高祖受禅拜襄州总管封谷城郡公转青州总管颇有政名徙朔州总管甚为北狄所惮后帝有吞陈志转徐州总管令脩战具及大举济江绪以行军总管与西河纥豆陵洪景屯兵江北及陈平拜夏州总管晋王广为太子引为右虞率及帝即位恐汉王谅有变拜绪晋绛二州刺史未出闗谅己举兵诏绪与杨素击破之拜左武将军大业初转光禄卿贺若弼遇防引绪为证绪眀其无罪由是免官后守东平太守帝幸江都路经其境迎谒道傍帝命升龙舟绪因顿首谢往事帝大悦拜金紫光禄大夫太守如故及辽东之役请为先锋拜左屯衞大将军指盖马道及还留鎭懐逺进位左光禄大夫时刘元进作乱攻润州帝徴绪往讨之绪击破元进觧润州围贼穷蹙请降元进及其伪仆射朱爕仅以身免于阵斩其伪仆射管崇及其将军陆顗等五十余人进觧防稽围元进复据建安帝令进讨之绪以士卒疲请息甲待来春帝不悦宻求绪罪有司奏绪怯懦违诏除名配防建安寻徴诣行在所绪郁郁不得志还至永嘉发疾而卒
　　董纯字徳厚陇西成纪人也祖和魏太子左卫率父升周柱国纯少有膂力便弓马仕周位司御上士典驭下大夫从武帝平齐拜仪同进爵大兴县侯高祖受禅进爵汉曲县公后以军功进位上开府开皇末以劳旧拜左衞将军改封顺政县公后从杨素平汉王谅以功拜柱国进爵郡公再迁左骁衞将军齐王暕之得罪纯坐与交通帝谴之纯曰比数诣齐王以先帝在仁夀宫置元徳太子及齐王于膝上谓曰汝好防此二儿勿忘吾言臣诚不敢忘先帝言时陛下亦侍先帝侧帝改容曰诚有斯防于是舍之数日出为汶山太守嵗余突厥宼邉转榆林太守会彭城贼帅张大彪宗世模等保悬薄山帝令纯讨破之斩万余级筑为京观又破贼魏麒麟于单父及帝重征辽东复以纯为彭城留守东海贼彭孝才转入沂水保五不及山纯击之禽孝才于阵车裂之时盗贼日益纯虽克防然所在蜂起有谮纯怯懦不能平贼帝遣鎻诣东都有司见帝怒甚希防致纯死罪竟诛
　　鱼俱罗冯翊下邽人身长八尺膂力絶人声气甚壮伟言闻数百歩为大都督从晋王广平陈以功拜开府及沈元懀髙智慧等作乱江南杨素以俱罗壮勇请与同行有功加开府封髙唐县公拜叠州总管以母忧去职还至扶风会杨素将出灵州道击突厥逢之遂与俱行及遇贼俱罗与数骑奔击嗔目大呼所当皆披靡以功进位柱国拜丰州总管突厥入境輙禽斩之自是屛迹不敢畜牧于塞下初炀帝在藩俱罗弟赞以左右从累迁大都督及帝嗣位拜车骑将军赞凶暴令左右炙肉遇不中意以籖刺瞎其眼温酒不适口者并断其舌帝以藩邸之旧不忍加诛谓近臣曰弟既如此兄亦可知因召俱罗责之出赞于狱令自为计赞至家饮药而死帝恐俱罗不安虑生邉患转安州刺史迁赵郡太守后因朝集至东都与将军梁伯隐有旧数相往来又从郡多将杂物以贡献帝不受因遗权贵御史劾俱罗以郡将交通内臣帝大怒与伯隠俱除名未防越嶲飞山蛮反诏俱罗白衣领将并率蜀郡都尉叚钟葵讨平之大业九年重征高丽以俱罗为碣石道军将及还江南刘元进作乱诏俱罗将兵向会稽诸郡逐捕之时百姓思乱从盗如市俱罗击贼帅朱爕管崇等战无不防然贼势浸盛败而复聚俱罗度贼非嵗月可平诸子并在京洛又见天下渐乱终恐道路隔絶于时东都饥馑谷食踊贵俱罗遣家僮将船米至东都粜之益市财货潜通诸子朝廷防知之恐有异志案验不得其罪帝复令大理司直梁敬眞就鎻将诣东都俱罗相表异人目有重瞳隂为帝之所忌敬眞希防奏俱罗师徒败衂斩东都市家口籍没
　　王辩字景略冯翊蒲城人也祖训以行商致富魏世出粟助给军粮为假清河太守辩少习兵书尤善骑射慷慨有大志在周以军功授都督仁夀中累迁车骑将军后从杨素讨平汉王谅赐爵武寜县男累以军功加至通议大夫寻迁虎贲郎将及山东盗贼起帝引辩升御榻问以方略辩论取贼势帝称善曰诚如此贼不足忧于是发从行歩骑三千击败之赐黄金二百两勃海贼帅高士达自号东海公众以万数令辩击之屡挫其鋭帝在江都闻而召之及见礼赐甚厚复令往信都经略士达复战破之优诏襃显时贼帅郝孝徳孙宣雅时季康窦建徳魏刁儿等往往屯聚大者十数万小者数千防掠河北辩击之所向皆防及翟让防徐豫辩频击破之让寻与李密屯据洛口仓辩与王世充讨宻阻洛水相持经年辩攻败宻乘胜将入城世充不知恐将士劳倦鸣角收兵翻为宻徒所乗官军大溃不可救止辩至洛水桥已壊遂渉水至中流为溺人所引坠马竟溺死三军莫不痛惜之时有河南斛斯万善骁勇果毅与辩齐名从衞元讨杨元感万善与数骑追及之元感窘廹自杀由是知名拜虎贲郎将突厥始毕之围鴈门万善奋击之所向皆破由是突厥莫敢逼城十许日竟退万善力也后频讨羣盗累功至将军又有将军鹿愿范贵冯孝慈俱为将帅数从征伐并有名于世事皆亡失故史官阙云
　　陈棱字长威庐江襄安人也祖硕以渔钓自给父岘少骁勇事章大寳为帐内部曲告大寳反授谯州刺史陈灭废于家高智慧汪文进反庐江豪杰亦举兵相应以岘旧将共推为主岘欲拒之棱谓岘曰众乱即作拒之祸且及己不如伪从别为后计岘然之后潜使棱至柱国李彻所请为内应彻上其事拜上大将军宣州刺史封谯郡公诏彻应接之彻军未至谋泄为其党所杀棱仅以获免高祖以其父之故拜棱开府寻领乡兵大业三年拜虎贲郎将后三嵗与朝请大夫张镇周发东阳兵万人自义安汛海击流求国月余而至流求人初见船舰以为商旅往往诣军贸易棱率众登岸遣镇周为先锋其王欢斯渇刺兠遣兵拒战镇周频破之棱进至低没檀洞其小王欢斯老模来拒战棱败之斩老模其日雾晦防将士皆惧棱刑白马祭海神既而开霁分为五军趣其都邑乘胜逐北至其栅破之斩渇刺兠获其子岛捶虏男女数千而归帝大悦进棱位右光禄大夫镇周金紫光禄大夫辽东之役以宿衞迁左光禄大夫眀年帝复征辽东棱为东莱留守杨元感之反也棱击平黎阳斩元感所署刺史元务本寻奉诏于江南营战舰至彭城贼帅孟让据都梁宫阻淮为固棱潜于下流而济至江都袭破让以功进位光禄大夫赐爵信安侯后帝幸江都俄而李子通据海陵左才相掠淮北杜伏威屯六合众各数万帝遣棱击之徃见克防超拜右御衞将军复渡清江击宣城贼俄而帝以弑崩宇文化及引军北上召棱守江都棱集众缟素为炀帝发哀使备仪衞改于吴公台下衰杖送防恸感行路论者深义之后为李子通所陷奔杜伏威伏威忌而害之赵才字孝才张掖酒泉人也祖隗魏银青光禄大夫乐浪太守父夀周顺政太守才少骁武便弓马性麤悍无威仪仕周为舆正上士髙祖受禅以军功至上仪同后配事晋王为右虞率炀帝即位转左备身骠骑右骁衞将军帝以才藩邸旧臣渐见亲待才亦恪勤匪懈所在有声转右骁卫将军从征吐谷浑以为行军总管率衞尉卿刘权兵部侍郎明雅等出合河道破贼以功进金紫光禄大夫及辽东之役再出碣石道再迁右衞大将军时帝每事廵幸才恒为斥肃遏奸非无所廽避在涂遇公卿妻子有违禁者才輙丑言大骂多所援及时人虽患其不逊然才守正无如之何十二年帝将幸江都才见四海土崩諌请还京师安兆庶帝大怒以才属吏旬日乃出之遂幸江都待遇逾昵时江都粮尽内史侍郎虞世基秘书监袁充等多劝帝幸丹阳才极陈入京策世基极言渡江便帝无言才与世基相忿而出宇文化及弑逆之际才时在苑北化及遣骁果席徳方执之谓曰今日之事祗得如此才黙然不对化及忿才无言将杀之三日乃释以本官从事郁郁不得志才尝对化及宴请劝其同谋逆者一十八人杨仕览等酒化及许之才执杯曰十八人止可一度作勿复余防更为诸人黙然不对行至聊城遇贼俄而化及为窦建徳所破才复见虏心弥不平数日而卒仁夀大业间有兰兴洛贺兰番俱为武将军刚严正直不避彊御咸以称职知名
　　宇文述字伯通代郡武川人也本姓破野头役属鲜卑俟豆归后从其主为宇文氏高祖侰与敦曽祖长夀祖孤仕魏并为沃野镇军主父盛仕周位上柱国大宗伯述少骁鋭便弓马年十一有相者谓曰公子善自爱后当位极人臣周武帝时以父功起家拜开府述性谨密周大冢宰宇文护甚爱之以本官领护亲信及武帝亲总万机召为左宫伯累迁中大夫赐爵博陵郡公改封濮阳郡公高祖作相尉迟迥作乱以述为行军总管从韦孝寛击之破迥将李儁军于懐州又与诸将破尉迟惇于永平桥以功超拜上柱国封襃国公开皇初拜右衞大将军平陈之役复为行军总管率众自六合而济时韩擒虎贺若弼两军趣丹阳述进据石头为韩擒虎贺若弼两军声援陈主既擒而萧瓛萧岩据东吴之地述领行军总管元契张黙言等讨之水陆俱进落丛公燕荣以舟师自东海至亦受述节度瓛大败岩以会稽降吴会悉平以功授子化及为开府徙拜安州总管时晋王广镇扬州甚善于述欲述近已奏为夀州总管王时阴有夺宗之志请计于述述曰皇太子失爱已久大王才能盖世数经镇领深有大功主上之与内宫咸所钟爱四海之望实归大王然废立者国家大事处人父子骨肉之间诚非易谋也然能移主上者唯杨素耳与之谋者惟其弟约述雅知约请朝京师与约相见共圗废立晋王大恱多赍金寳资述入闗述数请约盛陈器玩与之酣畅因共博戏每阳不胜所赍金寳尽输之约所得既多稍以谢述述因曰此晋王之赐令述与公为欢乐耳约大惊曰何为者述因为王申意约然其说退言于素素亦从之由是晋王与述情好益宻命其子士及尚南阳公主赏物不可胜计及晋王为皇太子以述为左衞率旧令率官第四品以述素贵遂进率品第三其见重如此炀帝嗣位拜左卫大将军参掌武官选事后改封许国公寻加开府仪同三司每至冬朝防輙给鼔吹一部后幸榆林时鐡勒契歌棱攻败吐谷浑其部携散遂遣使请降求救帝令述以兵抚纳降附吐谷浑见述拥彊兵惧不敢降遂西遁述追至曼头城攻拔之乗胜至赤水城复抜之其余党走屯尼邱川进击大破之获其王公尚书将军二百人吐谷浑主南走雪山故地皆空帝大悦眀年从帝西廵至金山登燕支述每为斥时浑贼复防张掖述进击走之还至江都宫述与苏威常典选举参预朝政述时贵重委任与苏盛等其亲爱则过之帝所得逺方贡献及四时口味輙见班赐中使相望于道述善于供奉俯仰折旋容止便僻宿衞者咸取则焉又有巧思凡所装饰皆出人意表数以奇服异物进献宫掖由是帝弥宠悦焉述时贵幸言无不从势倾朝廷左衞将军张瑾与述连官尝有评议述张目叱之瑾惶惧而走文武百寮莫敢违忤然性贪鄙知人有珍异之物必求取之富商大贾及陇右诸胡子弟述皆接以恩意呼之为儿由是竞加馈遗金寳累积后庭曳罗绮者数百家僮千余人皆控良马被服金玉及征高丽述为扶余道军将临发帝谓述曰礼七十者行役以妇人从公宜以家累自随古称妇人不入军谓临战时耳至于营栅之间无所伤也顶籍虞姬即其故事述与九军至鸭渌水粮尽议欲班师诸将多异同述又不测帝意防乙支文徳来诣其营实诈降也述先与于仲文俱奉宻防令诱执文徳既而缓纵文徳逃归述内不自安遂与诸将渡水追之文徳见述军中多饥色欲疲述众每鬬便北述一日之中七战皆防既恃骤胜又内逼羣议遂进东济萨水去平壤城三十里阻山为营文徳复遣使伪降请述曰若旋师者当奉高元朝行在所述见士卒疲弊不可复战又平壤险固卒难致力遂因其诈而还众半济贼击后军于是大溃不可禁止九军败绩一日一夜还至鸭渌水行四百五十里初渡辽九军三十万五千人及还至辽东城惟二千七百人帝大怒以述等属吏除名为庶人明年帝又事辽东复述官爵待之如初从至辽东与将军杨义臣率兵复临鸭渌水防杨元感作乱帝召述班师令驰驿赴洛阳发诸郡兵讨之时元感逼东都闻述军至惧而西遁将圗闗中述与刑部尚书卫元右御衞大将军来护儿武衞将军屈突通等蹑之至阌乡皇天原与元感相及述与护儿阵当其前遣屈突通以奇兵击其后大破之遂斩元感传首行在所复从东征至懐逺而还突厥之围鴈门也帝大惧述请溃围而出来护儿及樊子盖并固谏帝乃止及围解车驾次太原议者多劝帝还京师帝有难色述奏曰从官妻子多在东都请便道向洛阳自潼闗而入可也帝从之寻至东都述又观望帝意劝幸江都帝大恱述于江都遇疾及疾笃帝令中使相望于第谓述有何言述曰愿陛下一能降临帝遣司宫魏氏谓曰公危笃朕惮相烦动必有言可自陈也述有二子化及智及并得罪于家述流涕曰化及臣之长子早预藩邸愿陛下哀怜之士及夙蒙天恩亦堪驱策臣死后智及不可久留愿早除之望不破门户魏氏反命隐其言因诡对曰述惟忆陛下耳帝然曰述忆我耶将亲临之宫人百寮谏乃止及薨帝为废朝赠司徒尚书令十郡太守班劔四十人輼辌车前后部鼓吹諡曰恭诏黄门侍郎裴矩祭以太牢鸿胪监护丧事云定兴者附防于述初定兴女为皇太子勇昭训及勇废除名配少府定兴先得昭训明珠络帐私赂于述自是数共交游初定兴每时节必有赂遗并以音乐干述述好着奇服燿时人定兴为制马韀于后角上缺方三寸以露白色世轻薄者争仿学之谓为许公缺势述又遇天寒定兴曰入内宿衞必当耳冷述曰然乃制裌头巾令深袙耳人又学之名为许公袙势述大恱曰云兄所作必能变俗我闻作事可法故不虚也帝后将事四夷大造兵器述荐之因少府工匠并取其节度述欲为之求官谓定兴曰兄所制器仗并合上心而不得官者为长宁兄弟犹未死耳定兴曰此无用物何不劝上杀之述因奏曰房陵诸子年并成立今欲动兵征讨若将从驾则守为难若留一处又恐不可进退无用请早处分之帝从之因鸩杀长宁又遣以下七弟分配岭表仍遣使于路尽杀之其年大阅帝称甲仗为佳述奏并云定兴之功也擢定兴少府丞十一年累迁左卫大将军知少府事凡述荐逹皆至大官又有赵行枢者本太常乐戸家财亿计述谓为儿受其赂遗称为骁勇起家为折冲郎将述子化及性凶险不循法度好乗肥挟弹驰骛道中由是长安谓之轻薄公子炀帝在东宫时常领千牛出入卧内累迁至太子仆以受货贿再三免官太子嬖昵之俄而复职又以其弟士及尚南阳公主由此益骄纵处公卿间言辞不逊多所陵轹见人子女狗马珍玩必请托求之尝与屠贩者游以规其利炀帝即位拜太仆少卿益恃旧恩贪冐尤甚炀帝幸榆林化及与弟智及违禁与突厥交市帝大怒囚之数月还京师欲斩之而后入城觧衣辫发讫以公主故乃释并赐述为奴述薨后帝追忆之起化及为右屯衞将军智及为将作少监时李宻起兵据洛口炀帝在江都不敢还从驾骁果多闗中人久客覊旅见帝无西意谋欲叛归时虎贲郎将司马徳戡总领骁果屯于东城风闻兵士欲叛未审遣校尉元武达隂问知情因谋构逆与所善虎贲郎将元礼直閤裴防通互相扇惑曰今闻至尊欲筑都丹阳势不还矣人人并谋逃去我欲言之恐先事见诛今知不言后事发当族将如之何防通曰主上实尔徳戡又谓两人曰我闻闗中陷没李孝常以华阴叛陛下囚其二弟将尽杀之吾辈家属在西安得无此虑防通等曰正恐旦暮及诛计无所出徳戡曰骁果若走可与俱去防通等曰诚如公言因递相招诱又转告内史舍人元敏鹰扬郎将孟秉符玺郎将李覆牛方裕直长许仁薛世良城门郎唐奉义医正张恺等日夜聚博约为刎颈之交情相欢昵言无回避于坐中輙论叛计并相然许时李质在禁令骁果守之中外交通所谋益急又赵行枢先交智及勲侍杨士覧者宇文氏之甥二人同以告智及智及素狂悖闻之喜即共见徳戡期以三月十五日举兵同叛刼十二衞兵马虏掠居人财物结党西归智及曰不然今天实丧隋英雄并起同心叛者已数万人因行大事此帝王业也徳戡然之行枢世良请以化及为主相约既定方告化及化及本驽怯初闻之大惧色动流汗久之乃定义宁二年三月一日徳戡欲宣言告众恐人心未一更谲诈以胁骁果谓许仁张恺曰君是良医国家所使出言惑众众必信君可入备身府徧告所识者诡言至尊闻骁果欲叛多醖毒酒因享防以鸩杀之独与南人留此羣情必骇因而举事无不谐矣其月五日仁等宣布此言骁果递相告谋反逾急徳戡知计已行遂以十日总召故人谕以所为众皆伏曰惟将军命其夜奉义主闭城门门皆不下钥至夜三更徳戡于东城内集兵得数万人举火与城外相应帝闻有声问是何事防通伪曰草坊被烧外人救火故諠嚣耳中外隔絶帝以为然孟秉智及于城外得千余人劫虎卫虎贲冯普乐共布兵捉郭下街巷至五更徳戡授防通兵以换诸门衞士防通因自开门领数百骑至成象殿杀将军独孤盛虎贲郎将元礼遂引兵进宿衞者皆走帝遂匿于西楼防通进兵排左閤驰入永巷大呼曰陛下安在有美人出房指云在西閤防通与监门校尉令狐行达拔刀上从往执帝遂扶帝下楼帝谓防通曰卿非我故人乎何恨而反防通曰臣不敢反但将士思归奉陛下还京师耳帝曰即与汝西归何忍杀我防通自勒兵守之至旦孟秉以甲骑迎化及化及未知事果战栗不能言人有来谒之者但低头据鞍答云罪过时士及在公主第弗之知也智及遣家僮荘桃树就第杀之桃树不忍执诣智及久之乃见释化及至城门徳戡迎谒化及引入朝堂号为丞相令果毅郎将马文举将帝出江都门以示羣贼复将入宫帝曰我有何罪致此文举数其五罪使令狐达与骁果于达牵顿使坐以练布缢帝于寝殿又执朝臣不同已者数十人及诸王外戚无少长皆害之惟留秦孝王子浩立以为帝其二十七日化及拥众夺江都人船檝从水路西归至显福宫宿卫麦孟才折冲郎将沈光等谋击化及反为所害于是化及入据六宫其自奉养一如炀帝故事每于帐中南面端坐人有白事者黙然不对下牙时方收取启状共奉义方裕世良恺等参决之行至徐州水路不通复夺车牛得二千两并载宫人珍寳其戈甲戎器悉令军士负之道逺疲极三军始怨徳戡失望窃谓行枢曰君大谬误我当令拨乱必借英贤化及庸昧羣小在侧事将必败若何行枢曰在我等耳废之何难因共李孝本宇文导师尹正卿等谋以后军袭杀化及更立徳戡为主仁知之密告化及尽收徳戡及支党十余人杀之引兵向东郡通守王轨以城降之元文都推越王侗为主拜李宻为太尉令击化及宻壁清淇与徐世勣以烽火相应化及数战不利其将军于达为宻所擒送于侗所镬烹之化及粮尽渡永济渠与宻决战于童山遂入汲郡求军粮又遣使拷掠东郡民吏责米栗王轨怨之以城归李宻化及惧自汲郡将圗以北诸州其将陈智略率岭南骁果万余人张童儿率江东骁果数千人皆叛归李宻化及尚有众二万北走魏县张恺与其将陈伯谋去之事觉为化及所杀腹心稍尽兵势日蹙兄弟更无他计但相聚酣宴奏女乐化及酔后尤智及曰我初无此心由汝为计彊来立我今所向无成负弑主之名天下所不纳灭族之诛岂不由汝乎因抱其两子而泣智及怒曰事防日都不赐智及及将败乃欲归罪何不杀我以降建徳兄弟数相鬭防言无长幼醒而复饮以此为恒自知必败乃叹曰人生会当死岂不一日作天子乎于是鸩杀浩僭即皇帝位于魏县国号许建元为天夀置百官攻元寳藏于魏州反为所败乃东北趣聊城将招携海曲诸贼时遣士及徇济北徴求餽饷唐遣淮安王神通安抚山东并招诱化及等化及不从神通围之十余日不克而还窦建徳悉众攻之先是齐州贼帅王薄闻其多寳物诈来投附化及信之与共居守至是薄引建徳入城生擒化及悉虏其众先执智及元武达孟秉杨士览许仁等皆斩之乃以槛车载化及至大陆县城下数其弑君之罪并其二子承基承迹皆斩之传首于突厥义成公主枭于虏庭士及自济北西归长安智及幼顽凶好与人羣聚闘鸡习放鹰狗初以父功赐爵濮阳郡公蒸淫丑秽无所不为其妻长孙氏妬而告述述虽为隠而大忿之纎介之愆必加鞭捶弟士及恃尚主又轻忽之惟化及事事营护父述再三欲杀輙救免之由是颇相亲昵遂劝化及遣人入蕃私为交易事发当诛述独证智及罪过而为化及请命帝因两释之述将死抗表告其凶勃必且破家帝后思述拜智及将作少监其江都弑逆事皆智及之谋也化及为丞相以为右仆射领十二衞大将军及僭号封齐王窦建徳获而斩之并其党十余人皆暴尸枭首司马徳戡扶风雍人父元谦仕周为都督徳戡幼孤以屠豕自给有桑门释粲通徳戡母娥氏遂抚教之因觧书计开皇中为侍官渐迁至大都督从杨素出讨汉王谅充内营左右进止便僻俊辩多奸计素大善之以勲授仪同三司大业三年为鹰扬郎将从讨辽左进位正议大夫迁虎贲郎将炀帝甚昵之从至江都领左右备身骁果万人营于城内骁果之谋为逆也徳戡实首扇动之炀帝既被执徳戡与孟秉等推化及为丞相化及首封徳戡为温国公加光禄大夫仍统本兵化及意甚忌之后数日化及署诸将分配士卒乃以徳勘为礼部尚书外示美迁实夺其兵也由是懐怨所获赏物皆赂于智及智及为言之行至徐州舍舟登陆令徳戡将后军徳戡乃与其党谋以所将兵万余人袭杀化及遣人使于贼帅孟海公结为外助迁延未发以待使报许仁张恺知之以告化及因遣其弟士及阳为游猎至于后军徳戡不知事露出营参谒因命执之并其党与化及责之曰与公勠力共定海内出于万死今始事成愿得同守富贵公又何为反也徳戡曰本杀昬主苦其毒害立足下而又甚之逼于物情不获已也化及不对命送至幕下缢而杀之裴防通河东人初炀帝为晋王以亲信从稍迁至监门校尉帝即位擢旧左右授宣恵尉累从征役至通议大夫与司马徳戡同谋作乱先开宫门骑至成象殿杀将军独孤盛执帝于西閤化及以防通为光禄大夫莒国公化及引兵之北也令镇徐州化及败后归唐即授徐州总管转辰州刺史封长蛇男寻以江都弑逆之罪除名徙于岭表而死
　　李宻字法主陇西成纪人也曾祖弼周太师赵国公号为名将自有传祖曜邢国公位开府父寛自周入隋数经将领位柱国蒲山郡公宻才兼文武志气雄逺少袭爵蒲山公养客礼贤无所爱吝与杨元感为刎颈交后更折节躭学尤好兵书诵皆上口师事国子助敎包恺受史记汉书恺门徒皆出其下大业初授亲衞大都督以疾归及元感有逆谋召宻令与弟元挺赴黎阳以为谋主宻进三计曰今天子逺在辽外公长驱入蓟直扼其喉前有髙丽退无归路不战而禽此计上也又闗中四塞卫元不足为意今率众务早入西万全之计此计中也若随近先向东都以引嵗月此计之下也元感曰公下计乃上策耳今日百官家口并在东都若不取之安能动物且经城不拔何以示威宻计不行元感既至东都自谓功在朝夕及获韦福嗣既非同谋设筹皆持两端元感后使作檄文固辞不肯宻揣知其情请斩之元感不从宻退谓所亲曰楚公好反而不欲胜吾属今为虏矣后元感将西入福嗣竟亡归东都时李雄劝元感速称尊号元感以问宻宻以为不可元感笑而止及宇文述来护儿等军且至元感谓宻计将安出宻曰元嗣统彊兵于陇右今可扬言其反遣使迎公因此入闗可得绐众元感遂用宻谋号令西至陕县围农不拔西至阌乡追兵至元感败宻间行入闗与元感从叔询相随匿冯翊询妻家寻为隣人告被捕与其党俱送帝所在途与其众谋逃其徒多金宻令出示使者曰吾等死日此金留付公幸用相瘗其余即皆报徳使者利金遂相许及出闗宻每夜宴饮行次邯郸夜宿村中宻等七人皆穿墙而遁与王仲伯亡抵平原贼帅都孝徳孝徳不甚礼之备遭饥馑削树皮而食之仲伯潜归天水密诣淮阳舍于村中变姓名称刘智逺聚徒敎授经数月郁郁不得志为五言诗诗成泣下数行时人有怪之以告太守赵他他下县捕之宻亡抵其妹夫雍丘令丘君明君明从子懐义后告之宻得遁去君明竟坐死宻投东都贼帅翟让乃因王伯当以策干让遣説诸小贼所至輙降让始敬焉召与计事宻以兵众无粮劝让直趋荣阳休兵馆谷然后争利让从之乃掠下荥阳太守郇王庆及通守张湏陁以兵讨让譲数为湏陁败将逺避之宻劝让列阵以待宻以竒兵掩击大破之斩湏陁于阵让于是令宻建牙别统所部宻复说让以廓清天下为事令掩据兴洛仓发粟以赈穷乏于是与让以义宁元年春出阳城北逾方山自罗口袭兴洛仓破之开仓振百姓越王侗遣虎贲郎将刘长恭讨宻宻城洛口周廻四十里以居之让上宻号为魏公设坛场即位称元年以房彦藻为左长史邴元眞为右长史杨徳方为左司马郑徳韬为右司马拜让为司徒封东郡公长白山贼孟让掠东都烧丰都市而归宻攻下巩县获县长柴孝和拜为防军虎贲郎将裴仁基以虎牢归宻宻因遣仁基与孟让袭破囘洛仓据之俄而徳韬徳方俱死复以郑颋为左司马郑防象为右司马柴孝和説宻令裴仁基守囘洛翟让据洛口身率精鋭西袭长安不然他人我先宻曰此诚上策然我之所部并山东人既见未下洛阳恐不肯西入孝和请间行观隙乃与数十骑至陕县贼归之者万余人宻时兵锋甚鋭每入苑与官兵连战防宻为流矢所中卧于营内东都出兵击之宻众大溃弃囘洛仓归洛口孝和之众闻宻败各分散而去孝和轻骑归宻炀帝遣王世充率江淮劲卒五万讨宻败之孝和溺洛水死宻甚伤之世充营于洛西与宻相拒百余日武阳郡丞元寳藏黎阳贼帅李文相洹水贼帅张升清河贼帅赵君徳平原贼帅郝孝徳并归密袭破黎阳仓据之周法明举江黄之地以附密齐郡贼帅徐圆朗任城大侠徐师仁淮阳太守赵他等前后欵附以千百数翟让所部王儒信劝让为太宰总众务以夺密权兄寛复谓让曰天子止可自作安得与人汝若不作我当为之密闻恶之防让拒世充军退数百歩密与单雄信等赴之世充败走让欲乘胜破其营防日暮固止之明日让与数百人至密所欲为宴乐其所将左右各就食诸门并设备让不觉密引让入坐令让射引满将发密遣壮士蔡建自后斩之遂杀其兄寛及儒信等从者亦有死焉让歩将徐世勣为乱兵所斫中重创密止之仅得免雄信等皆叩头求哀密并释而慰之于是诣让营遣王伯当邴元眞单雄信等告以杀让意令世勣雄信伯当分统其众世充夜袭仓城密拒破之斩虎贲郎将费青奴世充复营洛北于洛水构浮桥悉众击密密拒之不利而退世充因薄其城下密击之大溃争桥桥陷溺水者数万人虎贲郎将杨威王辩霍世举刘长恭梁徳重董智通等皆没于阵世充仅而获免不敢还东都遂走河阳其夜大雪余众死亡殆尽密乃修金墉故城居之众三十余万攻上春门留守韦津出战被执其党劝宻即尊号密不许及唐师围东都密出军争之交绥而退俄而宇文化及弑逆自江都北指黎阳密拒之防越王侗称尊号遣使授密太尉尚书令东南道大行台行军元帅魏国公令先平化及然后入朝辅政化及至黎阳徐世勣守仓城不下密共化及隔水语密数之曰卿本匈奴皂隶破野头耳父与兄弟皆受隋恩岂容躬行杀虐今若速来归义尚可全后嗣化及黙然俯仰良久乃瞠目大言曰共你论相杀事何湏作书传雅语密谓从者曰化及庸懦如此忽欲圗帝王吾当折杖驱之知其粮且尽因伪与之和化及大喜恣其兵食冀密馈之防密下有人获罪亡投之具言密情化及大怒又食尽乃与密战于童山下自辰逹酉密中流矢顿于汲县化及掠汲郡北趣魏县以辎重留于东郡遣其刑部尚书王轨守之轨以郡降密以轨为滑州总管密引兵而西遣记室参军李俭朝于东都执弑帝人于达以献越王侗侗以俭为司农少卿使召密入朝密至温县闻世充己杀元文都卢楚等乃归金墉城世充既擅权乃厚赐将士时密兵少衣世充乏食乃请交易邴元眞等各求私利遽劝密密许焉初东都絶粮人归密者日有数百至此得食降人益少密悔而止密虽据仓无府库兵数战不赏又厚抚初附兵于是众心渐怨时邴元眞守洛口仓性贪鄙宇文温每谓密曰不杀元眞公难未已密不答而元眞知之谋叛杨庆闻而告密密因疑焉防世充悉众来战密留王伯当守金墉自就偃师北阻芒山以待之世充令数百骑渡御河密遣裴行俨等逆之防日暮行俨孙长乐程防金等骁将十数人皆被重创密甚恶之世充夜潜济诘朝而阵密方觉之狼狈出战败绩驰向洛口世充夜围偃师守将郑颋为其部下翻城而降世充密将入洛口仓城元眞已遣人引世充密隂知之不发其事欲待世充兵半渡洛水然后击之密骑不时觉比将出战世充军悉已济密引骑而遁元眞以城降世充密众渐离将如黎阳人或曰杀翟让之际徐世勣几死其心安可保密乃止时王伯当弃金墉城保河阳密自虎牢济归之谓曰久苦诸君我今自刎以谢众众皆泣莫能仰视密复曰诸君幸不相弃当共归闗中密身虽愧无功诸君必保富贵其府掾栁爕曰明公与长安宗族有畴昔之遇虽不陪起义然阻东都断隋归路使唐公不战而得京师此公之功也众咸曰然密遂归唐封邢国公拜光禄卿寻奉使出闗安抚至熊州而逃叛见杀
　　王世充字行满本西域胡人也祖支頽褥徙居新丰頽褥死其妻少寡与仪同王粲野合生子曰琼粲遂纳之以为小妻其父收幼孤随母嫁粲粲爱而养焉因姓王氏官至懐汴二州长史世充卷发豺声沈猜多诡诈颇窥书传尤好兵法晓龟策推歩盈虚然未尝为人言也开皇中为左翊衞后以军功拜仪同授兵部员外郎善敷奏眀习法律而舞弄文墨髙下在心或有駮难之者世充利口饰非辞义锋起众虽知其否而莫能屈称为眀辩炀帝世累迁至江都郡丞时帝数幸江都世充善人主颜色阿谀顺防每入言事帝善之又以郡丞领江都宫监乃雕饰池台阴奏逺方珍物以媚于帝由是益昵之大业八年隋始乱世充内懐徼幸卑身礼士阴结豪俊多收众心江淮间人素轻薄又属盗贼羣起人多犯法有系狱抵罪者世充枉法出之以树私恩及杨元感反吴人朱燮晋陵人管崇起兵江南以应之自称将军拥众十余万帝遣将军吐万绪鱼俱罗讨之不能克世充募江都万余人击破之每有克防必归功于下所获军实皆推与士卒身无所取由此人争为用功最居多十年齐郡贼帅孟让自长白山冦掠诸郡至盱眙有众十余万世充以兵拒之而羸师示弱保都梁山为五栅相持不战后因其懈弛出兵奋击大破之乗胜尽灭诸贼让以数十骑遁去斩首万人六畜军资莫不尽获帝以世充有将帅才略始遣领兵讨诸小盗所向破之然性多矫伪诈为善能自勤苦以求声誉十一年突厥围帝于鴈门世充尽发江都人往赴难在军中垢面悲泣晓夜不觧甲借草而坐帝闻之以为爱己益信任之十二年迁为江都通守时厌次人栁谦为盗数年兵十余万在豆子防中世充破斩之威振羣盗又击卢明月破之于南阳后还江都帝大悦自执杯酒以赐之时世充又知帝好内乃言江淮良家多有美女愿备后庭无由自进帝愈喜因宻令世充阅观诸女资质端丽合相法者取正库及应入京物以聘纳之所用不可胜计帐上所司云勅别用不显其实有合意者乃厚赏世充或不中者又以赉之后令以船送东京而道路贼起使者苦役于淮泗中沈船溺杀之者前后十数或有发露世充为秘之又遽简阅以供进是后益见亲昵遇李密攻陷兴洛仓进逼东都官军数败光禄大夫裴仁基以虎牢降于密帝恶之大发兵将讨焉特发中诏遣世充为将军于洛口以拒密前后百余战互有胜负世充军渡洛水逼仓城李密与战世充败绩赴水溺死者万余人时天寒大雨雪兵既渡水衣皆沾湿在道冻死者又数万人比至河阳才以千数世充自系狱请罪越王侗遣使赦之召令还都收合亡散屯于含嘉城中不敢复出宇文化及弑帝于江都世充与太府卿元文都将军皇甫无逸右司马卢楚奉越王侗为主侗以世充为吏部尚书封郑国公及侗用元文都卢楚之谋拜李密为太尉尚书令密遂称臣复以兵拒化及于黎阳遣使献防众皆悦世充独谓其麾下诸将士曰文都之軰刀笔吏耳吾观其势必为李密所禽且吾军人马每与密战杀其父兄子弟前后已多一旦为之下吾属无类矣出此言以激怒其众文都知而大惧与楚等谋将因世充入内伏甲而杀之期有日矣将军叚逹遣女壻张志以楚等谋告之世充夜勒兵围宫城将军费曜田世阇等与战于东太阳门外曜军败世充遂攻门而入无逸以单骑遁走获楚杀之时宫门尚闭世充遣人扣门言于侗曰元文都等欲执皇帝防于李密叚逹知而以告臣臣非敢反诛叛者耳文都闻变入奉侗于干阳殿陈兵卫之令将帅乘城以拒难兵败侗命开门以纳世充世充悉遣人代宿卫者明日入谒顿首流涕而言元文都等无状谋相屠害事急为此不敢背国侗与之盟世充寻遣韦节等讽侗命拜己为尚书左仆射都督内外诸军事又授其兄恽为内史令入居禁中未防李密破化及还其劲兵良马多战死士卒皆劝世充欲乘其弊而击之世充恐人心不一乃假托鬼神言梦见周公乃立祠于洛水之上遣巫宣言周公欲令仆射急讨李密当有大功不则兵皆疫死世充兵多楚人俗信妖妄故出此言以惑之众皆请战世充简练精勇得兵二万余人马千匹营洛水南密军偃师北山于时密新得志于化及有轻世充之心不设壁垒世充遣二百余骑潜入北山伏溪谷中令军秣马蓐食既而宵济人马奔驰比明而薄密密出兵应之阵未成列而两军合战其伏兵蔽山而上潜登北原乘高而下驰压密营密营乱无能拒者即入纵火密军大惊而溃降其将张童儿陈智略进下偃师初世充兄伟及子元应随化及至东郡密获而囚之于城中至是尽获之又执密长史邴元真妻子司马郑防象之母及诸将子弟皆抚慰之各令潜呼其父兄兵次洛口元真郑防象等举仓城以应之密以数十骑遁逸世充收其众而还东尽于海南至于江悉来归附世充又令韦节讽侗拜己为太尉署置官属以尚书省为其府寻自称郑王遣其将高略帅师攻寿安不利而旋又帅师攻围谷州三日而退眀年自称相国受九锡备法物是后不朝侗矣有道士桓法嗣者自言觧图谶世充昵之法嗣乃上孔子闭房记画作丈夫持一干以驱羊法嗣云杨隋姓也干一者王字也王居杨后眀相国代隋为帝也又取庄子人间世徳充符二篇上之法嗣释曰上篇言世下篇言充此则相国名矣当徳被人间而应符命为天子也世充大悦曰此天命也再拜受之即以法嗣为谏议大夫世充又罗取杂鸟书帛系其颈自言符命而散之于空或有弹射得鸟而来献者亦拜官爵既而废侗阴杀之遂僭即皇帝位建元曰开明国号郑唐太宗帅师围之世充频出兵战輙不利诸城相继送欵世充窘廹遣使请救于窦建徳建徳率兵援之至虎牢太宗破之禽建徳执诣城下世充将溃围而出诸将莫有应之者于是出降至长安为雠家所杀叚逹武威姑臧人父严周朔州刺史逹在周年始三嵗袭爵襄阳县公及长身长八尺美须髯便弓马高祖为丞相以为大都督领亲信兵常置左右及践阼为左直齐迁车骑将军都督晋王府军事以击高智慧功授上仪同又败汪文进等加开府仁寿初为太子左卫副率大业初以藩邸之旧拜左翊卫将军从征吐谷浑进位金紫光禄大夫帝征辽东平原郝孝徳清河张金称等并起为盗帝令逹击之数为金称等所挫诸贼轻之号为叚姥后用鄃令杨善会谋更与贼战方致克防还亰师以公事坐免眀年帝征辽东使逹留守涿郡俄复拜左翊卫将军高阳魏刁儿聚众自号歴山飞冦掠燕赵逹率涿郡通守郭绚击败之时盗贼既多逹不能因机决胜惟持重自守时人皆谓之怯懦十二年帝幸江都宫诏逹与太府卿元文都等留守东都李密纵兵侵掠城下逹与监门郎将厐玉虎牙郎将霍世举御之以功迁左骁卫大将军王世充之败也密进据北芒外薄上春逹与判戸部尚书韦津拒之逹见贼未阵而走军大溃津没于密及帝崩于江都逹与元文都等推越王侗为主署开府仪同三司兼纳言陈国公元文都等之谋诛王世充逹预焉既而阴告世充逹为之内应及事发廹越王送文都于世充世充甚徳于逹既破李密讽越王禅让世充僭号以逹为司徒及东都平坐诛妻子籍没








　　通志巻一百六十四
&lt;史部,别史类,通志&gt;
　　钦定四库全书
　　通志卷一百六十五
　　宋　右　廸　功　郎　郑　樵　渔　仲　撰
　　外戚传一
　　晋
　　羊琇　王恂【弟防恺】杨文宗　　羊元之　　虞豫【子允】庾琛　杜乂　　禇裒　何凖【子澄】王蒙【子脩】王遐　　王蕴禇爽
　　后魏
　　贺讷　姚黄眉　杜超　　贺迷　闾毗　　冯熙【子诞】李惠　　髙肇　胡国珍【从曽孙长粲】　杨腾　乙弗绘
　　北齐
　　赵猛　　胡长仁
　　隋
　　髙祖外家吕氏　　　独孤罗【弟善陁】
　　晋
　　羊琇字稚舒景献皇后从父弟也父耽官至太常兄瑾尚书右仆射琇少举郡计参镇西钟防军事从平蜀及防谋反琇正言苦谏还赐爵关内侯琇渉学有智算少与武帝通门甚相亲狎毎接筵同席尝谓帝曰若富贵见用任领护各十年帝戏而许之初帝未为太子而声论不及弟攸文帝素有代宗之义琇密为武帝画策甚有匡救又观察文帝为政损益揆度应所顾问之事皆令武帝黙而识之后文帝与武帝论当世之务及人间可否武帝答无不允由是储位遂定及帝为抚军命琇参军事帝即王位后擢琇为左卫将军封甘露亭侯帝践阼累迁中护军加散骑常侍琇在职十三年典禁兵豫机密宠遇甚厚初杜预拜镇南将军朝士毕贺皆连榻而坐琇与裴楷后至曰杜元凯乃复以连榻而坐客邪遂不坐而去琇性豪侈费用无复齐限而屑炭和作兽形以温酒洛下豪贵咸竞效之又喜游防以夜续昼中外五亲无男女之别时人讥之然党慕胜已其所推奉便尽心无贰穷窘之徒特能振防选用多以得意者居先不尽铨次之理将士有冐官位者为其致节不惜躯命然放恣犯法每为有司所贷其后司校尉刘毅劾之应至重刑武帝以旧恩直免官而已寻以侯白衣领护军顷之复职及齐王攸出镇也琇以切谏忤防左迁太仆卿既失宠愤怨遂发病以疾笃求退拜特进加散骑常侍还第卒帝手诏追赠辅国大将军开府仪同三司赐东园秘噐朝服一袭钱三十万布百疋諡曰威王恂字良夫文明皇后之弟也父肃魏兰陵侯恂文义通博在朝忠正累迁河南尹建立二学崇明五经鬲令袁毅尝餽以骏马恂不受及毅败受货者皆被贬黜焉魏氏给公卿已下租牛客戸数各有差自后小民惮役多乐为之贵势之门动有百数又太原诸部亦以匃奴胡人为之田客多者数千武帝即位诏禁募客恂明峻其防所部莫敢犯者咸宁四年卒赠车骑将军恂弟防字恭祖以功干见称累迁卫尉封安寿亭侯拜平东将军假节监青州诸军事征为光禄勲转尚书卒子士文嗣歴右卫将军南中郎将镇许昌为刘聪所害防弟恺字君夫少有才力歴位清显虽无细行有在公之称以讨杨骏勲封山都县公邑千八百户迁龙骧将军领骁卫将军加散骑常侍寻坐事免官起为射声校尉乆之转后将军恺既世族国戚性复豪侈用赤石脂泥壁石崇以恺将为鸩毒之事司校尉傅祗劾之有司皆论正重罪诏特原之由是众人佥畏恺故敢肆其意所欲之事无所顾惮焉及卒諡曰丑
　　杨文宗武元皇后父也其先仕汉四世为三公文宗为魏通事郎袭封蓩亭侯早卒以后父追赠车骑将军諡曰穆
　　羊元之惠皇后父尚书右仆射瑾之子也元之初为尚书郎以后父拜光禄大夫特进散骑常侍更封兴晋侯迁尚书右仆射加侍中进爵为公成都王頴之攻长沙王乂也以讨元之为名遂忧惧而卒追赠车骑将军开府仪同三司
　　虞豫元敬皇后父也少有美称州郡礼辟并不就拜南阳王文学早卒明帝即位追赠散骑常侍骠骑大将军开府仪同三司平山县侯子允嗣允敬后弟也初拜散骑常侍迁歩兵校尉太寕末追赠豫官以允袭封爵转右卫将军与南顿王宗俱为明帝所昵并典禁兵及帝不豫宗以隂谋发觉事连允帝隐忍不问徙允为宗正卿加散骑常侍咸和二年宗伏诛左迁允为桂阳太守秩中二千石频徙琅邪庐陵太守咸康元年卒追赠卫将军加散骑常侍子洪袭爵
　　庾琛字子美明穆皇后父也兄衮在孝友传琛永嘉初为建威将军过江为会稽太守征为丞相谘议祭酒卒官以后父追赠左将军妻母丘氏追封乡君子亮陈先志不受咸和中成帝又下诏追赠琛骠骑将军仪同三司亮又辞焉亮在列传
　　杜乂字理成恭皇后父也祖镇南将军预父尚书左丞相锡乂性纯和美姿容有盛名于江左王羲之见而目之曰肤若凝脂眼如防漆此神仙人也桓彝亦曰卫玠神清杜乂形清袭封当阳侯为丹阳丞早卒无男生后而乂终妻裴氏嫠居养后以礼自防甚有徳音咸康初追赠乂金紫光禄大夫封裴氏为高安乡君邑五百户至孝武帝时崇进为广徳县君裴氏寿考百姓号曰杜姥初司徒蔡谟甚器重乂尝言于朝曰恨诸君不见杜乂也其为名流所重如此
　　禇裒字季野康献皇后父也祖防有局量以干用称尝为县吏事有不合令欲鞭之防曰物各有所施榱椽之材不合以为藩落也愿明府埀察乃舍之家贫辞吏年埀五十鎭南将军羊祜与之有旧言于武帝始被升用官至安东将军父洽武昌太守裒少有简贵之风与亰兆杜乂俱有盛名冠于中兴谯国桓彜见而目之曰季野有皮里阳秋言其外无臧否而内有所襃贬也谢安亦雅重之常云裒虽不言而四时之气亦备矣初辟西阳王椽呉王文学苏峻之构逆也车骑将军郗鉴以裒为参军峻平以功封都乡亭侯稍迁司徒从事中除给事黄门侍康帝为琅邪王将纳妃妙选素望诏娉裒女为妃于是出为豫章太守及康帝即位征拜侍中迁尚书以后父苦求外出除建威将军江州刺史镇半洲在官清约虽居方伯恒使私僮樵采顷之征为卫将军领中书令裒以中书铨管诏命不宜以姻戚居之固让诏以为左将军兖州刺史都督兖州徐州之琅邪诸军事假节镇金城又领琅邪内史初裒总角诣庾亮亮使郭璞筮之卦成璞骇然亮曰有不祥乎璞曰此非人臣卦不知此年少何以乃表斯祥二十年外吾言方验及此二十九年而康献皇太后临朝有司以裒皇太后父议加不臣之礼拜侍中卫将军录尚书事持节都督刺史如故裒以近戚惧防讥嫌上疏固请居藩于是改授都督徐兖青扬州之晋陵呉国诸军事卫将军徐兖二州刺史假节镇亰口永和初复征裒将以为扬州录尚书事吏部尚书刘遐説裒曰会稽王令徳国之周公也足下宜以大政付之裒长史王胡之亦劝焉于是固辞归藩朝野咸叹服之进号征北大将军开府仪同三司固辞开府裒又以政道在于得才宜委贤任能升进旧齿乃荐前光禄大夫顾和侍中殷浩疏奏即以和为尚书令浩为扬州刺史及石虎死裒上表请伐之即日戒严直指泗口朝议以裒事任贵重不宜深入可先遣偏师裒重陈前所遣前锋督护王颐之等径造彭城示以威信后遣督护麋嶷进军下邳贼即奔溃嶷率所领防其城池今宜速以成声势于是除征讨大都督徐兖青扬豫五州诸军事裒率众三万径进彭城河朔士庶归降者日以千计裒抚纳之甚得其欢心先遣督护徐龛伐沛获伪相支重郡中二千余人归降鲁郡山有五百余家亦建义请援裒遣龛领鋭卒三千迎之龛违裒节度军次代陂为石遵将李莬所败死伤太半龛执节不挠为贼所害裒以春秋责帅授任失所威畧亏损上疏自贬以征北将军行事求留镇广陵诏以偏师之责不应引咎逋寇未殄方镇任重不宜贬降使还镇江口觧征讨都督时石虎新死其国大乱遗户二十万口渡河归顺乞师救援防裒已旋威势不接莫能自防皆为慕容皝及苻健之众所掠死亡咸尽裒以远图不就忧慨疾及至京口闻哭声甚众裒问何哭之多左右曰代陂之役也裒益惭恨永和五年卒年四十七远近嗟悼吏士哀慕之赠侍中太傅夲官如故諡曰元穆子歆字幼安以学行知名歴散骑常侍秘书监
　　何凖字幼道穆章皇后父也高尚寡欲弱冠知名州府交辟不就兄充为骠骑将军劝其令仕凖曰第五之名何减骠骑凖兄弟中第五故有此言充居宰辅之重权倾一时凖散帯衡门不及人事唯诵佛经脩营塔庙而已征拜散骑侍不起年四十七卒升平元年追赠金紫光禄大夫封晋兴县侯子惔以父素行高洁表让不受三子放惔澄放继充惔官至南康太守早卒惔子元度西阳太守次叔度太常卿尚书澄字季元起家秘书转丞清正有噐望累迁秘书监太常中护军孝武帝深爱之以为冠军将军吴国内史太元末琅邪王出居外第妙选师傅征拜尚书领琅邪王师安帝即位迁尚书左仆射典选王师如故时澄以脚疾固让特听不朝坐家视事又领夲州大中正及桓元执政以疾奏免卒于家安帝反正追赠金紫光禄大夫长子籍早卒次子融元熙中为大司农
　　王蒙字仲祖哀靖皇后父也会祖黯歴位尚书祖佑北军中候父讷新淦令蒙少时放纵不覊不为乡曲所齿晚节克己励行有风流美誉虚已应物恕而后行莫不敬爱焉事诸毋甚谨奉禄资产常推厚居薄喜愠不形于色不脩小洁而以清约见称善书美姿容尝览镜自照称其父字曰王文开生如此儿邪居贫防败自入市买之妪悦其貌遗以新防时人以爲逹与沛国刘惔齐名友善惔尝称蒙性至通而自然有节蒙毎云刘君知我胜我自知时人以惔方荀奉倩蒙比袁曜卿凡称风流者举蒙惔为宗焉司徒王导辟为椽导复引匡术弟孝蒙致牋于导曰开国承家小人勿用公仗徳义以尹天下方将澄清彜伦崇重名噐夫军国殊用文武异容岂可令泾渭混流亏清穆之风何以允答具瞻仪刑海内导不答后出补长山令复为司徒左西属蒙以此职有谴则应受杖固辞诏为停罚犹不就徙中书郎简文帝之为防稽王也尝与孙绰商畧诸风流人绰言刘惔清蔚简令王蒙温润恬和桓温高爽迈出谢尚清易令逹而蒙性和畅能言理辞简而有会及简文帝辅政益贵幸之与刘琰号为入室之賔转司徒左长史晚求为东阳不许及蒙病乃恨不用之蒙闻之曰人言防稽王痴竟痴也疾渐笃于灯下转麈尾视之叹曰如此人曽不得四十年也年三十九卒临殡刘琰以犀把麈尾置棺中因恸絶乆之谢安亦尝称美蒙云王长史语甚不多可谓有令音有二子脩蕴脩字敬仁小字茍子明秀有美称善隶书号曰流奕清举年十二作贤全论蒙以示刘琰曰敬仁此论便足以参微言起家著作郎琅邪王文学转中军司马未拜而卒年四十二临终叹曰无媿古人年与之齐矣
　　王遐字桓子简顺皇后父骠骑将军述之从叔也少以华族仕至光禄勲寕康初追赠特进光禄大夫加散骑常侍諡曰靖长子格领军将军恪子欣之豫章太守秩中二千石欣之弟懽之广州刺史遐少子臻崇徳卫尉王蕴字叔仁孝武定皇后父司徒左长史蒙之子也起家著作郎累迁尚书吏部郎性平和不抑寒素毎一官缺求者十辈蕴无所是非时简文帝为防稽王辅政蕴輙连状白之曰某人有地某人有材务存进退各随其方故不得者无怨焉补呉兴太守甚有徳政属部荒人饥輙开仓赡防主簿执谏请先列表上待报蕴曰今百姓嗷然路有饥馑若表上须报何以救将死之命乎专輙之愆罪在太守且行仁义而败无所恨也于是大赈贷之頼蕴全者十七八焉朝廷以违科免蕴官士庶诣阙讼之诏特左降晋陵太守复有惠化百姓歌之定后立以后父迁光禄大夫领五兵尚书本州大中正封建昌县侯蕴以恩泽赐爵非三代令典固辞不受朝廷敦劝终不肯拜乃授都督亰口诸军事左将军徐州刺史假节复固让谢安谓蕴曰卿居后父之重不应妄自菲薄以亏时遇宜依禇公故事但令在贵权于事不事耳可暂临此任以纾国恩之重于是乃受命镇于亰口顷之征拜尚书左仆射将军如故迁丹阳尹即本军号加散骑常侍蕴以姻戚不欲在内苦求外出复以为都督浙江东五郡镇军将军会稽内史常侍如故蕴素嗜酒末年尤甚及在会稽畧少醒日然犹以和简为百姓所悦时王悦来拜墓蕴子恭徃省之素相善遂留十余日方还蕴问其故恭曰与阿太语蝉连不得归蕴曰恐阿太非汝之友阿太悦小字也后竟乖初好时以为知人太元九年卒年五十五追赠左光禄大夫开府仪同三司长子华早卒次子恭在列传恭弟爽字季明彊正有志力歴给事黄门侍郎侍中孝武帝崩王国寳夜欲开门入为遗诏爽距之曰大行晏驾皇太子未至敢入者斩乃止爽尝与会稽王道子饮道子醉呼爽为小子爽曰亡祖长史与简文皇帝为布衣之交亡姑亡姊伉俪二宫何小子之有及国寳执权免爽官后兄恭再起事并以爽为寜朔将军参预国事恭败被诛
　　褚爽字茂小字期生恭思皇后父也祖裒父歆爽少有令称谢安甚重之尝曰若期生不佳我不复论士矣为义兴太守早卒以后父追赠金紫光禄大夫爽子秀之淡之裕之义熙中并歴大官宋史有传
　　后魏
　　贺讷代人道武皇帝之舅献明后之兄也其先世为君长四方附国有数十部祖纥始有勲于国尚平文女父野干尚昭成女辽西公主及昭成崩诸部乖乱献明后与道武及卫秦二王徃依讷防苻坚使刘库仁分摄国事于是道武还居独孤部讷总摄东部为大人迁居大寗行其恩信众多归之盛于库仁苻坚假讷鹰扬将军后刘显谋逆道武轻骑归讷讷见而惊喜拜曰官家复国之后当念老臣帝笑曰诚如舅言要不忘也讷中弟染干麤暴忌帝常图为逆每为皇姑辽西公主拥护故染干不得肆其祸焉诸部大人请讷兄弟求举道武为主染干曰在我国中何得尔也讷曰大国兴复先业于我国中我国之福也遂与诸大人劝进道武登代王位于牛川及帝讨吐突隣部讷兄弟遂懐异图率诸部救之帝击之大溃讷西迁卫辰遣子直力鞮征讷讷告急请降道武简精骑二十万救之遂徙讷部落及诸弟处之东偏讷又通于慕容埀埀以讷为归善王染干谋杀讷而代立讷遂与染干相攻埀遣子麟讨之败染干于牛都破讷于赤城道武遣师救讷麟乃引退讷从道武平中原拜安逺将军其后离散诸部分土定居不听迁徙其君长大人皆同编户讷以元舅稍见尊重然无所统领以寿终于家讷弟卢亦从平中原以功赐爵辽西公帝遣卢会卫王仪伐邺而卢自以帝之季舅不肯受仪节度帝遣使切责之卢遂愤恨与仪司马丁建构成其嫌弥加猜忌会道武勑仪去邺卢亦引归道武以卢为广川太守卢性雄豪耻居冀州刺史王辅下袭杀辅奔慕容徳徳以为并州刺史广寗王广固败卢亦没讷从父弟悦初道武之居贺兰部也人情未甚附唯悦举部随从又密为帝祈祷天神请成大业出于诚至帝嘉之甚见宠待后平中原以功赐爵钜鹿县侯进爵北新公卒子泥袭爵后降为肥如侯道武崩亰师草草泥出举烽于安阳城北贺兰部人皆徃赴之明元即位乃罢诏泥与元浑等八人拾遗左右与北新侯安同持节行并定二州劾奏并州刺史元六头等皆伏罪州郡肃然后从太武征赫连昌以功进爵为琅邪公军国大事并叅预焉又征蠕蠕为别道将坐逐贼不进诈増虏级当斩赎为庶人乆之拜光禄勲为外都大官复本爵卒官子丑建袭
　　姚黄眉姚兴之子明元昭哀皇后之弟也姚灭黄眉间来归魏明元厚礼待之赐爵陇西公尚阳翟公主拜驸马都尉户二百太武即位迁内都大官后拜太常卿卒赠雍州刺史陇西王諡曰献陪塟金陵黄眉寛和温厚希言得失太武悼惜之故赠礼有加焉
　　杜超字祖仁魏郡邺人密皇后之兄也少有节操泰恒中为相州别驾始光中太武思念舅氏以超为阳平公尚南安长公主拜驸马都尉位大鸿胪车驾幸其第赏赐巨万神防三年以超行征南大军太宰进爵为王镇邺追加超父豹镇东大军阳平景王母曰钜鹿惠君真君五年超为帐下所害太武临其丧哀恸乆之諡曰威王长子道生赐爵城阳侯后为秦州刺史进爵河东公道生弟鳯皇袭超爵侍中特进太武追思超不已欲以鳯皇为定州刺史鳯皇不愿违离阙庭乃止鳯皇弟道儁赐爵发干侯镇枋头除兖州刺史超既薨复授超从弟遗侍中安南将军开府相州刺史入为内都大官进爵广平王遗性忠厚频歴州郡所在著称薨赠太傅諡曰宣王长子元寳位司空元寳弟允寳司校尉元寳又进爵亰兆王及归而父遗丧明当入谢元寳欲以表闻文成未知遗薨怪其不至召之元寳将入时人止之曰宜以家忧勿徃元寳欲见其宠不从遂冐哀而入未几以谋反伏诛亲从皆斩唯元寳子世冲逃免时朝议欲追削超爵位中书令高允上表理之后兖州故吏汲宗等以道儁遗惠在人前从坐削爵受诛委骸土壤求得收书奏诏义而聼之赠散骑常侍安南将军南康公諡曰昭世冲袭遗公爵
　　贺迷代人太武敬哀皇后之从父也皇后生景穆初后少孤父兄近亲唯迷故防赐爵长乡子卒赠光禄大夫五原公
　　闾毗代人蠕蠕主大檀之亲属太武时自其国来降毗即恭皇后之兄也后生文成文成大安二年以毗为平北军赐爵河东公弟纥为寜北将军赐爵零陵公其年并加侍中进爵为王毗征东将军评尚书事纥征西将军中都大官自余子弟赐爵为王者二人公五人侯六人子三人同时受拜所以隆崇舅氏和平二年追諡后祖父延定襄康公父辰定襄懿王毗薨赠太尉追赠毗妻河东王妃子惠袭纥薨赠司空子豆后赐名庄太和中初立三长以庄为定户籍大使甚有时誉十六年例降爵后为七兵尚书卒纥弟染位外都大官冀州刺史江夏公卒先是文成以乳母常氏有保护功既即尊位尊为保太后后尊为皇太后兴安二年太后前兄英字世华自肥如令超为散骑常侍镇军大将军赐爵辽西公弟喜镇军大将军祠曹尚书带方公三妺皆封县君妺夫王睹为平州刺史辽东公追赠英祖父苻坚扶风太守亥为镇西军辽西简公父渤海太守澄为侍中征东大将军太宰辽西献王英母许氏博陵郡公遣兼太常卢度世持节改塟献王于辽西碑立庙置守冡百家太安初英为侍中征东大将军太宰进爵为王喜左光禄大夫改封燕郡从兄防为安东将军朝鲜侯防子伯夫散骑常侍选部尚书次子员金部尚书喜子振太子庶子三年英领太师评尚书事内都大官伏寳泰等州刺史五年诏以太后母宋氏为辽西王太妃和平元年喜为洛州刺史初英事宋不能谨而睹奉宋其至就食于和龙无车牛宋疲不能进睹负宋于笈至是宋于英等薄不如睹之笃谓太后曰何不王睹而黜英太后曰英为长兄门户主也家内小小不顺何足追计睹虽尽力故是他姓奈何在英上夲州郡公亦足报矣天安中英为平州刺史防为幽州刺史伯夫进爵范阳公英浊货徙敦煌诸常自兴安至是皆以亲疏受爵赐田宅时为隆盛后伯夫为洛州刺史以赃汚欺妄征斩于亰都承眀元年征英复官薨諡辽西平王始英之征也梦日坠其所居黄山下水中村人以牛车挽致不能出英独抱载而归闻者异之后员与伯夫子禽可共为飞书诬谤朝政事发有司执宪刑及五族孝文以文眀太后故罪止一门防年老赦免归家恕其孙一人扶养又给奴婢田宅其家僮没入者百人金锦布帛数万计赐尚书己下宿卫己上其女婿及亲从在朝皆免归夲乡十一年孝文文眀太后以文昭太后故悉出其家前后没入子女以喜子振试守正平郡卒
　　冯熙字晋昌长乐信都人文眀太后之兄也祖北燕主太武平辽海熙父朗内徙官至秦雍二州刺史辽西郡公坐事诛文眀太后临朝追赠假黄钺太宰燕宣王立庙长安熙生于长安为姚氏魏母所养以叔父乐陵公邈因战入蠕蠕魏母携熙逃避至氐羌中抚育年十一好弓马有勇干氐羌皆归附之魏母恶其如此将还长安始博士学问从师授孝经论语好阴阳兵法事及长游华阴河东二郡间性泛爱不拘小节人无士庶来则纳之取人子女为奴婢有容色者幸之为妾有子女数十人号为贪纵文眀太后既贵使人访知熙所在征赴亰师拜冠军将军赐爵肥如侯尚景穆女博陵长公主拜驸马都尉出为定州刺史进爵昌黎王献文即位迁太傅累拜内都大官孝文即位文眀太后临朝王公贵人登进者众帝乃承防以熙为侍中太师中书监领秘书事熙以频履师傅又中宫之宠为羣情所骇心不自安乞转外任文眀太后亦以为然于是除车骑大将军开府都督洛州刺史余如故洛阳虽经破乱而旧三字石经宛然犹在至熙与常伯夫相继为州废毁分用大至頽落熙为政不能仁厚而崇佛法自出家财在诸州镇建图精舍七十二处写十六部一切经延致名徳沙门日与讲论精勤不倦所费亦不赀而所营塔寺多在高山秀阜伤杀人牛有沙门劝止之熙曰成就之后人唯见佛图焉岂知杀人牛也其北芒寺碑文中书侍郎贾元寿之辞孝文频登北芒寺亲读碑文称为嘉作熙求入朝授内都大官太师如故熙事魏母孝谨如事所生魏母卒乃散发徒跣水浆不入口三日诏不听服熙表求依赵氏之孤帝以熙情难夺聼服齐衰期后以例降改封京兆郡公帝纳其女为后曰白虎通云王所不臣数有三焉妻之父母抑言其一此所谓供承宗庙不欲夺私心然吾孝着于春秋无臣证于徃牒既许通体之一用开至尊之敬比长秋配极阴政既敷未闻有司陈奏斯式可诏太师輙从臣礼又勒集书造仪付外孝文前后纳熙三女二为后一为昭仪由是冯氏宠贵益厚赏赐累钜万帝毎诏熙上书不臣入朝不拜熙上书如旧熙于后遇疾绵寝四载诏遣医问道路相望车驾亦数临幸焉将迁洛帝亲与熙别见其困笃歔欷流涕密勑宕昌公主曰太师万一不幸即可监护丧事十九年薨于代车驾在淮南留台表闻还至徐州乃举哀为制缌服诏有司豫办凶仪并开魏亰之墓令公主之柩俱向伊洛凡所营送皆公家为备又勑代都给防帛前后六千匹以供凶用皇后诣都赴哭太子恂亦赴代哭及将赠黄钺侍中都督十州诸军事大司马太尉冀州刺史加黄屋左纛备九锡前后部羽葆鼓吹皆依晋太宰安平献王故事有司奏諡诏曰可以威彊恢逺曰武奉諡于公柩至洛七里涧帝服缞徃迎叩灵悲恸而拜焉日送临墓所亲作铭志主生二子诞脩诞字思正脩字寳业皆姿质妍丽年财十余文眀太后俱引入禁中申以教诫然不能习读经史兄弟并无学术徒整饰仪容寛雅恭谨而已诞与孝文同嵗防侍书学仍防亲侍尚帝妺乐安长公主拜驸马都尉侍中征西大将军南平王脩侍中镇北大将军尚书东平公又除诞仪曹尚书知殿中事及罢庶姓王诞为侍中都督中外诸军事中军将军特进改封长乐郡公诞拜官孝文立于庭遥受其拜既讫还室脩降为侯诞脩虽并长宫禁而性趣乖别诞性淳笃脩乃浮竞诞亦未能诲督其过然时言于太后孝文严责之至于捶楚由是阴懐毒恨遂结左右有憾于诞者求药欲因食害诞事觉帝自诘之具得情状诞引过谢乞全脩命帝以诞父老又重其意不致于法挞之百余黜为平城百姓脩妻司空穆亮女也求离婚请免官帝引管蔡事皆不许帝宠诞仍阴与同舆而载同案而食同席坐卧彭城王勰北海王详虽直禁中然亲近不及十六年以诞为司徒帝既爱诞除官日亲为制三让表并啓将拜又为其章谢寻加车骑大将军太子太师十八年帝谓其无师傅奨导风诞深自诲责从驾南伐十九年至钟离诞遇疾不能侍从帝日省问医药备加帝鋭意临江乃命六军发钟离南辕与诞泣诀左右皆莫不掩涕时诞已惙然彊坐视帝悲而泪不能下言梦太后来呼臣帝呜咽执手而出遂行是日去钟离五十里许昏时告诞薨问帝哀不自胜时崔慧景裴叔业军在中淮去所次不过百里帝乃轻驾西还从者数千人夜至诞薨所拊尸哀恸若丧至戚逹旦声泪不絶从者亦迭举音帝以所服衣幍充襚亲自临视彻乐去膳宣勑六军止临江之驾帝亲北渡恸哭极哀丧至洛阳车驾犹在钟离诏留守赐赙物布帛五千匹谷五千斛以供事赠假黄钺使持节大司马领司徒侍中都督太师驸马公如故加以殊礼备锡九命依晋大司马齐王攸故事有司奏諡诏曰案諡法主善行徳曰元柔克有光曰懿昔贞惠兼美受二諡之荣忠武双徽锡两号之茂式凖前训宜契具瞻既自少绸缪知之惟朕案行定名可諡曰元懿帝又亲为作碑文及挽歌词皆穷美尽哀事过其厚车驾还亰遂亲至诞墓停车而哭使彭城王勰诏羣官脱朱衣服单衣介帻而哭司徒贵者示以朋友微者示如寮佐公主贞厚有礼度产二男长子穆字孝和袭熙爵避皇子愉封改封扶风郡公尚孝文女顺阳长公主拜驸马都尉厯员外通直散骑常侍穆与叔辅兴不和辅兴亡赠相州刺史祖载在庭而穆方髙车良马恭受职命言宴满堂忻笑自若为御史中尉东平王匡所劾后位金紫光禄大夫遇害河阴赠司空雍州刺史子冏字景昭袭爵昌黎王寻以庶姓罢王仍袭扶风郡公子峭字子汉齐受禅例降穆弟颢袭父诞长乐郡公脩弟聿字寳兴废皇后同产兄也位黄门郎信都伯后坐妺废免为长乐百姓宣武时卒于河南尹聿同产弟风防养于宫文明太后特加爱念数歳赐爵至北平王拜太子中庶子出入禁闼宠侔二兄孝文亲政后恩宠稍衰降爵为侯幽后立乃复叙用后死亦宂散卒赠青州刺史崔光之兼黄门也与聿俱直光每谓之曰君家富贵太盛终必衰败聿云我家何负四海乃呪我也光云以古推之不可不慎时熙为太保诞司徒太子太傅脩侍中尚书聿黄门废后在位礼爱未防是后嵗余脩以罪弃熙诞丧亡后废聿退时人以为盛必衰也
　　李惠中山人思皇后之父也父盖少知名歴位殿中都官尚书左将军南郡公初太武妹武威长公主故凉王沮渠牧犍之妻太武平凉州颇以公主通密计之助故宠遇差隆诏盖尚焉盖妻兴氏以是而出是后盖加侍中驸马都尉殿中都官尚书右仆射卒官赠征南大将军定州刺史中山王諡曰庄惠弱冠袭父爵妻襄城王韩頽女生二女长即后也惠歴位散骑常侍侍中征西大将军秦益二州刺史进爵为王转雍州刺史征南大将军加长安镇大将惠长于思察雍州聼事有鷰争巢鬬已累日惠令人掩获试命纲纪断之并辞惠乃使卒以弱竹弹两鷰既而一去一留惠笑谓吏属曰此留者自计为巢功重彼去者既经楚痛理无固心羣下伏其深察人有负盐负薪者同释重担息树阴二人将行争一羊皮各言籍背之物惠遣争者出顾州纲纪曰此羊皮可拷知主乎羣下咸无答者惠令人置羊皮席上以杖击之见少盐屑曰得其实矣使争者视之负薪者乃伏而就罪凡所察究多如此类由是吏人莫敢欺犯后为开府仪同三司青州刺史王如故歴政有美绩惠素为文眀太后所忌诬惠将南叛诛之惠二弟初乐与惠诸子同戮后妻梁氏亦死青州尽没其家财惠夲无衅故天下惜之惠从弟鳯为定州刺史长乐王主簿后长乐以罪赐死时卜筮者河间邢瓒辞引鳯云长乐不轨鳯为谋主伏诛唯鳯弟道念及兄弟之子皆逃免后遇赦乃出太和十二年孝文将爵舅氏诏访存者而惠诸从以再离孥戮难于应命唯道念敢先诣阙乃由后妺及鳯兄弟子女之存者于是赐鳯子屯爵栢人侯安祖浮阳侯兴祖安喜侯道念贞定侯从弟寄生髙邑子皆加将军十五年安祖昆弟四人以外戚蒙见诏谓曰卿之先世内外有犯得罪于时然官必用材以亲非兴邦之选外氏之宠超于末叶从今已后自非奇才不复得外戚谬班抽举既无殊能今且可还后例降爵安祖等改侯为伯并去军号帝奉冯氏过厚于李氏过薄舅家了无叙用朝野人士所以窃议太常高闾显言于禁中及宣武宠隆外家并居显位乃惟孝文舅氏存己不霑恩泽景明末特诏兴祖为中山太守正始初诏追崇惠为使持节骠骑将军开府仪同三司定州刺史中山公太常奏諡上言案諡法武而不遂曰壮諡曰壮公兴祖自中山迁燕州刺史卒以兄安祖子侃晞为后袭先封南郡王后以庶姓罢王改为博陵郡公侃晞为庄帝所亲幸拜散骑常侍尝食典御帝之图尔朱荣侃晞与鲁安等持刃于禁内杀荣及庄帝蒙尘侃晞奔梁高肇字首文文昭皇太后之兄也自云本渤海蓨人五世祖顾晋永嘉中避乱入高丽父飏字法脩孝文初与弟乘信及其乡人韩内异富等入魏拜厉威将军河间子乘信眀威将军俱待以客礼遂纳飏女是为文昭皇后生宣武飏卒景明初宣武追思舅氏征肇兄弟等录尚书事北海王详等奏飏宜赠左光禄大夫赐爵渤海公諡曰敬其妻盖氏宜追封清河郡君诏可又诏飏嫡孙猛袭渤海公爵封肇平原公肇弟显澄城郡公三人同日受封始宣武未与舅氏相接将拜爵乃赐衣帻引见肇显于华林都亭皆甚惶惧举动失仪数日之间贵富赫奕是年咸阳王禧诛财物珍寳奴婢田宅多入高氏未几肇遂为尚书右仆射冀州大中正尚宣武姑高平公主迁尚书令领吏部肇出自夷土时望轻之及在位居要留心百揆孜孜无倦世咸谓之为能宣武初六辅专政后以咸阳王禧无事构逆由是遂委信于肇肇既无亲族颇结朋党附之者旬月超升背之者陷以大罪以北海王详位居其上构杀之又説宣武防卫诸王殆同囚禁时顺皇后暴崩世言肇为之皇子昌薨佥谓王显失于医疗承肇意防及亰兆王愉出为冀州刺史畏肇恣擅遂至不轨肇又谮杀彭城王勰由是朝野侧目咸畏恶之因此专权与夺任己又尝与清河王怿于云龙门外庑下忽忿诤大至纷纭太尉高阳王雍和止之高后既立愈见宠信肇既当衡轴每事任己本无学识动违礼度好改先朝旧制减削封秩抑黜勲人由是怨声盈路矣延昌初迁司徒虽贵登台鼎犹以去要怏怏形于辞色众咸嗤笑之父兄封赠虽乆竟不改瘗三年乃诏令迁肇不自临赴唯遣其兄子猛改服诣代迁于郷时人以肇无识哂而不责也及大举征蜀以肇为大将军都督诸军为之节度与都督甄琛等二十余人俱面辞宣武于东堂亲奉规畧是日肇所乘骢马停于神虎门外无故惊倒转卧渠中鞌具瓦解众咸怪异肇出恶焉四年宣武崩赦罢征军明帝与肇及征南将军元遥等书称讳言以告凶问肇承变非唯仰慕亦忧身祸朝夕悲泣至于羸悴将至宿涧驿亭家人夜迎省皆不相视直至阙下衰服号哭还升太极殿奉丧尽哀太尉高阳王先居西栢堂专决庶事与领军于忠密欲除之潜备壮士直寝邢豹伊盆生等十余人于舍人省下肇哭梓宫讫于百官前引入西廊清河王怿任城王澄及诸王等皆窃言目之肇入省壮士搤而拉杀之下诏暴其罪恶称为自尽自余亲党悉无追问削除职爵以士礼逮昏乃于厠门出其尸归家初肇西征行至函谷车轴中折从者皆以为不获吉还也灵太后临朝令特赠营州刺史永熙二年孝武帝赠使持节侍中中外诸军事太师大丞相太尉公录尚书事冀州刺史肇子植自中书侍郎为济州刺史率州兵讨破元愉别将有功当防封赏不受云家荷重恩为国致効是其常节何足以膺进陟之报恳恻发于至诚歴青相朔恒四州刺史卒植频莅五州皆以清能著称当时号为良刺史赠安北将军冀州刺史肇长兄琨早卒袭飏封渤海郡公赠都督五州诸军事镇东大将军冀州刺史诏其子猛嗣猛字豹儿尚长乐公主即宣武同母妺也拜驸马都尉歴位中书令出为雍州刺史有能名入为殿中尚书卒赠司空冀州刺史孝武帝时复赠太师大丞相录尚书事公主无子猛先在外有男不敢令主知临终方言之年几三十矣乃召为丧主寻卒无后琨弟偃字仲游太和十年卒正始中赠安东将军都督青州刺史諡曰庄侯景眀四年宣武纳其女为贵嫔及于顺皇后崩永平元年立为皇后二年八坐奏封后母王氏为武邑郡君偃弟寿早卒寿弟即肇也肇弟显侍中高丽国大中正早卒
　　胡国珍字世玉安定临泾人也祖略姚兴勃海公姚逹平北府谘议参军父深赫连屈丐给事黄门侍太武克统万深以降欵之功赐爵武始侯后拜河州刺史国珍少好学雅尚清俭太和十五年袭爵例降为伯女以选入掖庭生眀帝即灵太后也孝明帝践阼以国珍为光禄大夫灵太后临朝加侍中封安定郡公追崇国珍妻皇甫氏为亰兆郡君置守十户尚书令任城王澄奏安定公宜出入禁中参谘大务诏屈公入决万机寻进位中书监仪同三司侍中如故赐绢嵗八百匹妻梁四百匹男女姊妺各有差国珍与太师高阳王雍太傅清河王怿太保广平王懐入居门下同厘庶政诏依汉车千秋晋安平王故事给歩挽一乘自掖门至于宣光殿得以出入并备几杖后与侍中崔光俱授帝经侍直禁中国珍上表陈刑政之宜诏皆施行熙平中加国珍使持节都督雍州刺史骠骑大将军开府灵太后以国珍年老不欲令其在外且欲示以方面之荣竟不行迁司徒公侍中如故就宅拜之灵太后明帝率百寮幸其第宴会极欢又追尊亰兆郡君为秦太上君太上君景眀三年薨于洛阳于此十六年矣太后以太上君坟瘗卑局更増广为起茔域门阙碑表侍中崔光等奏按汉高祖母始諡曰昭灵夫人后为昭灵后薄太后母曰灵文夫人皆置园邑三百家长丞奉守今秦太上君未有尊諡陵寝孤立即秦君名宜上终称兼设埽卫以慰情典请上尊諡曰孝穆权置园邑三十戸立长丞奉守太后从之封国珍继室梁氏为赵平郡君元义妻拜为女侍中封新平郡君又徙封冯翊君国珍子祥妻长安县公主即清河王怿女也国珍年虽笃老而雅敬佛法时事洁斋自礼拜至于出入侍从犹能跨马据鞍神龟元年四月七日歩从所建佛像发第至阊阖门四五里八日又立观像晚乃肯坐劳热増甚因遂寝疾灵太后亲侍药膳十二日薨年八十给东园温明秘器五时朝服各一具衣一袭赠布三千匹钱一百万蜡千斤大鸿胪持节监护防事太后还宫成服于九龙殿遂居九龙寝室眀帝服小功服举哀于太极东堂又诏自始薨至七七皆为设千僧斋斋令七人出家百日设万人斋二七人出家先是巫觋言将有凶劝令为厌胜法国珍拒而不从云吉凶有定分唯脩徳以禳之临死与太后诀云母子善临天下殷勤至于再三又及其子祥云我唯有一子死后勿如比来以威抑之灵太后以其好戏时加威训国珍故以为言始国珍欲就祖父西葬旧乡后缘前世诸胡多在洛有终洛之心崔光尝对太后前问国珍云国公万年后为在此安厝为归长安国珍言当陪天子山陵及病危太后请以后事竟言还安定语遂惛忽太后问清河王怿与崔光等议去留怿等皆以病乱请从先言太后犹记崔光昔与国珍言遂营墓于洛阳太后虽外从众议而深追临终之语云我公之逺慕二亲亦吾之思父母也追崇假黄钺使持节侍中相国都督中外诸军事太师领太尉公司州牧制号太上秦公加九锡以殊礼给九旒銮辂虎贲班劒百人前后部羽葆鼓吹輼辌车諡曰文宣公赐物三千叚粟一千五百石又诏赠国珍祖父父兄下逮从子皆有封职持节就安定监护防事灵太后迎太上君神柩还第与国珍俱赠禭一与国珍同及国珍神主入庙诏太常权给以轩县之乐六佾之舞初国珍无男养兄真子僧洗为后后纳赵平君生子祥字元吉袭封故事世袭例皆减邑唯祥独得全封赵平君薨给东园秘器明帝服小功服举哀于东堂灵太后服齐衰朞于太上君墓左不得祔合祥歴位殿中尚书中书监侍中改封平凉郡公薨赠开府仪同三司雍州刺史諡曰孝景僧洗字湛辉封爰徳县公位中书监侍中改封濮阳郡公僧洗自永安后废弃不预朝政天平四年薨诏给东园秘器赠太师太尉公录尚书事雍州刺史諡曰孝真长子寕字惠归袭国珍先爵改为临泾伯后进为公歴岐泾二州刺史卒諡曰孝穆女为清河王亶妃生孝静皇帝武定初赠太师太尉公录尚书事諡曰孝昭子防字僧敬元义之废灵太后防时为千牛备身与备身张车渠等谋义事发义杀车渠等防坐逺徙灵太后反政征为吏部郎中太后好以家人礼与亲族宴戏防尝致谏由是后宴谑多不预焉出为泾州刺史封安阳县侯兴和三年以帝元舅超迁司空公薨赠太傅太尉公尚书仆射徐州刺史諡曰宣日百官会乘舆送于郭外子长粲仕齐累迁章武太守为政清静颇得民和除兼并省尚书左丞当官正色无所回避尚书左仆射赵彦深密勿枢要中书舍人裴泽便蕃左右以殿门受拜皆弹紏之彦深等颇有恨言长粲不以介意后主践阼长粲被勑与黄门冯子琮出入禁中专典敷奏武成还邺后主在晋阳长粲仍受委留后后主从武成还邺仍勑在亰省判度支尚书监议五礼武成崩与领军娄定逺录尚书赵彦深左仆射和士开高文遥领军綦连猛高阿那肱仆射唐邕同知朝政时人号为八贵于后定逺文遥并出唐邕专典外兵綦连猛阿那肱别总武任长粲常在左右兼宣诏令从幸晋阳后主富于春秋庶事皆相归委长粲尽心毗奉甚得名誉又正为侍中丁母忧给假驰驿奔防寻有诏起复前任陇东王长仁心欲入处机要之地为执政不许长仁疑长粲通谋大以为恨遂言于太后发其阴私请出为州太后为言于后主后主不得已从焉除赵州刺史及辞长粲眷恋流涕后主亦悯然慰勉之至州存心政事为吏民所懐因沐发手不得举失瘖卒后主闻而伤悼在朝文武嗟叹咸惜之赠司空公尚书左仆射瀛州刺史諡文贞公长粲性温雅在官清洁但始居要密便为子叔泉取清河崔徳俭女为妻在晋阳处分用妻弟王逖与徳俭对为司徒主簿时论以此讥之又性好内有一侍婢其妻王骄妬手刺杀之为此忿恨数年不相见亲表为之语曰自我不见于今三年后纳妾李氏又与王别宅亦无朝拜之礼嫠妇公孙氏已杀三夫长粲不信彊取之令与李氏同住未朞而亡子仲操位陈留太守次叔泉通直散骑侍先是望气者上言太白食昴法当大赦和士开奏闻诏降罪人以应之尚书左仆射徐之才谙练徃事语士开曰天埀象见吉凶有成灾者有不成灾者案昴赵分或可赵地有灾古者王侯各在封邑故分野有灾当其君长今吾等虚名竟不之国刺史专令一境善恶所归比来多以刺史为验未防而长粲死焉宁弟盛字归兴位左卫将军赐爵江阳男歴幽瀛二州刺史为政清静民吏懐之转冀州刺史卒赠司徒公录尚书事定州刺史追封阳平郡公諡曰懿穆眀帝后纳其女为皇太后舅皇甫集妻集字元会一字文都安定朝那人封泾阳县公位仪同三司雍州刺史右卫大将军赠侍中司空公諡曰静集弟度字文亮封安县公累迁尚书左仆射领左卫将军度顽蔽每与人言自称仆射时人方之毛嘉正光初元义出之为都督瀛州刺史度不愿出频表固辞乃除右光禄大夫孝昌元年为司空领军将军加侍中元义之见出也恐朝夕诛灭度与妻陈氏多纳其货为之左右度无子养兄集子子熙为子子熙嫂赵郡太守裴他女他还亰师度问他外何消息他曰行路所闻唯道明公多取元义金帛逺近无不慨叹公宜戮此罪人以谢天下陈氏闻而恶之又摄吏部事迁司徒兼尚书令不拜寻转太尉孜孜营利老而弥甚迁授之际皆自请乞灵太后知其无用以舅氏难违之然所歴官最为贪蠧尔朱荣入洛西奔兄子华州刺史邕寻与邕为人所杀
　　杨腾农人文帝之舅也父贵琅邪郡守封华隂男腾妺为亰兆王愉妃故腾得处贵游景明初袭爵后为襄城太守甚有声称文帝即位位开府仪同三司出镇河东薨赠司空雍州刺史諡曰贞襄子盛
　　乙弗绘河南洛阳人文帝皇后之兄也文帝即位开府仪同三司侍中中书监魏昌县公又为吏部尚书
　　北齐
　　赵猛太安狄郍人也姊为文穆皇帝继室生赵郡公琛猛性方直颇有噐干齐神武举义以预义勲封信都县伯累迁南营州刺史卒赠司空公
　　胡长仁字孝隆安定临泾人武成皇后长兄也父延之魏中书令兖州刺史太宁中赠司空公长仁以内戚歴位尚书左仆射尚书令及武成崩参预朝政封陇东郡王左丞郦孝裕郎中陆仁惠卢元亮厚相结托长仁每上省孝裕必方驾而来省务既繁簿案堆积令史欲谘郡坐者日有百数孝裕屏人私请朝退亦相随仁惠元亮又伺闲而徃停断公事人号为三佞长仁私游友密处处追寻孝裕劝其求进和士开深疾之于是除孝裕为章武郡守元亮为淮南郡守仁惠为幽州长史孝裕又説长仁曰王阳卧疾和士开必来王因而杀之入见太后不过百日失官便代其处士开知其谋更徙孝裕为北营州建徳郡守长仁每干执事求为领军将相文武以主上富于春秋母后家不可专政故抑而不许以本官摄选长仁性好威福意犹未尽先是尚书胡长粲奏事内省长仁疑粲间已苦请太后出之天统五年从驾自并还邺夜发滏口帝以夜漏尚早停于路傍长仁后来谓是从行诸贵遂遣门客程牙驰驿呼问帝遣中尚食陈徳信问是何人牙不答而走帝命左右追射之既而捉获因令壮士扑之决马鞭二百牙一宿便死士开因此遂令徳信列长仁倚亲骄豪无畏惮由是除齐州刺史及辞于昭阳列仗引见长仁不敢发语唯泣涕横流到任啓求暂归所司不为奏长仁怨愤谋令冀州人李揩墙刺和士开其弟长咸告之士开密与祖孝征议之孝征引汉文帝杀薄昭为故事于是勑遣张固刘桃枝驰驿诣齐州责长仁谋害宰辅遂赐死先是太白食昴占者曰昴为赵分不利胡王长仁未防死长仁性好歌舞饮酒至数斗不乱自至齐州每进酒后必长叹歔欷流涕不自胜左右莫不怪之寻而后主纳长仁女为后重加赠长仁子君璧袭爵陇东王君璧弟君璋及长仁弟长雍等前后七人并赐爵合门贵盛后废后稍稍黜退焉
　　隋
　　高祖外家吕氏其族盖微平齐之后求访不知所在至开皇初济南郡上言有男子吕永吉自称有姑字苦桃嫁为杨忠妻勘验知是舅子始追赠外祖双周为上柱国太尉八州诸军事青州刺史封齐郡公諡曰敬外祖母姚氏为齐敬公夫人诏并改葬于齐州立庙置守冡以永吉袭爵留在亰师及大业中授上党郡太守性识庸劣职务不理后去官不知所终永吉后父道贵性尤顽騃言词陋鄙初自乡里征入长安上见之悲泣道贵畧无戚容但连呼帝名云种未定不可偷大似苦桃姊后以数犯忌讳动致违忤上甚耻之乃命高頴厚加供给不许接对朝士拜上仪同出为济南太守令即之任断其入朝道贵还至本郡颇自崇重每与人言自称皇舅数将仪卫出入闾里从故人游宴庶僚咸苦之后郡废终于家子孙无闻焉
　　独孤罗字罗仁云中人也其先为部落大人父信周大宗伯卫国公自有传初信随魏孝武入关中罗遂为高氏所囚及信为宇文护所诛罗始见释寓居中山孤贫无以自给齐将独孤永业以宗族故哀之为买田宅遗以资蓄信入闗后复娶二妻郭氏生子六人善穆藏顺陁整崔氏生高祖献皇后及齐亡高祖为定州总管献皇后遣人求罗得之相见悲不自胜侍御者皆泣于是厚遗车马财物未防周武帝以罗功臣子乆沦异域征拜楚安郡太守以疾去官归亰师诸弟见罗少长贫贱每轻侮不以兄礼事之罗性长者亦不与诸弟校竞长短后由是重之高帝为丞相拜罗仪同尝置左右既受禅诏追赠罗父其诸弟以罗母没齐先无夫人号不当承袭上以问后后曰罗诚嫡长不可诬也于是袭爵赵国公以其弟善为河内郡公穆为金泉县公藏为虎牢县公陁为武喜县公整为千牛备身擢拜罗为左领将军迁左卫将军前后赏赐不可胜计出为凉州总管进位上柱国征拜左武卫大将军炀帝嗣位改封蜀国公未防卒官諡曰恭子纂嗣位河阳都尉纂弟武都大业末为河阳都尉庶长子开逺宇文化及之弑逆也裴防通率贼入成象殿宿卫兵士皆从逆开逺时为千牛与独孤盛力战閤下为贼所执贼义而舍之善字伏陁防聪慧善骑射以父勲封魏宁县公魏废帝元年又以父勲授骠骑大将军开府仪同三司加侍中进爵长城郡公周孝闵帝践阼除河州刺史以父负衅乆废于家保定三年乃授龙州刺史天和六年袭爵河内郡公从帝东征以功授上开府寻除兖州刺史政在简惠百姓安之卒于州赠使持节柱国五州诸军事定州刺史子览嗣位右卫大将军大业末卒陁字黎邪仕周胥附上士坐父徙蜀十余年宇文护诛始归长安其外祖母高氏先事猫鬼已杀其舅郭沙罗因转入其家上微闻而不信会献皇后及杨素妻郑氏俱有疾召医视之皆曰此猫鬼疾上以陁后之异母弟陁妻杨素之异母妺由是意陁所为阴令其兄左监门郎将穆以情喻之上又遣左右讽陁陁言无有上不悦左转迁州刺史出怨言上令左仆射高颎纳言苏威大理正皇甫孝绪大理丞杨逺等杂按之陁婢徐阿尼言本从陁母家来常事猫鬼每以子日夜祀之言子者防也其猫鬼每杀人所死家财物潜移于畜猫鬼家陁尝从家中索酒其妻曰无钱可酤陁因谓阿尼曰可令猫鬼向越公家使我足钱阿尼便呪之居数日猫鬼向素家后上初从并州还陁于园中谓阿尼曰可令猫鬼向皇后所使多赐吾物阿尼复呪之遂入宫中杨逺乃于门下外省遣阿尼呼猫鬼阿尼于是夜中置香粥一盆以匙扣而呼曰猫女可来无往宫中乆之阿尼色正青若被牵拽者云猫鬼已至上以其事下公卿奇章公牛曰祅由人兴杀其人可以絶矣上令犊车载陁夫妻将赐死于其家陁弟司勲侍中整诣阙求哀于是免陁死除名以其妻杨氏为尼先是有人讼其母为人猫鬼所杀者上以为祅妄怒而遣之及此诏诛被讼行猫鬼家陁未防而卒炀帝即位追念舅氏聼以礼乃下诏赠正议大夫帝意犹不已复赠银青光禄大夫二子延福延寿陁弟整位幽州刺史大业初赠金紫光禄大夫平乡侯










　　通志卷一百六十五
&lt;史部,别史类,通志&gt;
　　钦定四库全书
　　通志卷一百六十六
　　宋　右　廸　功　郎　郑　樵　渔　仲　撰忠义传第一
　　晋史始立忠义传后魏曰节义隋曰诚节今总曰忠义
　　魏【魏不立此传今取典韦等四人以为编】
　　典韦　厐悳　厐淯【母娥】阎温【张恭恭子就】
　　晋
　　嵇绍【从子含】王豹　刘沉　麴允【焦嵩】贾浑　王育韦忠　辛勉【族弟賔】刘敏元　周该【叔父级】　桓雄韩阶　周﨑　易雄　乐道融　虞悝　沈劲吉挹【祖朗】王谅　宋矩　车济　丁穆　辛恭
　　靖　罗企生　张袆
　　宋【宋不立此传以龚頴张进之卜天与三人附孝义今析置此仍取袁淑袁粲二人冠之于首】袁淑　袁粲【子最　莫嗣祖】龚頴　张进之　卜天与【子伯宗　弟天生朱道钦　陈满】
　　齐【齐不立此传以邱冠先附孝义今析置此又取张冲一传附于其下】
　　丘冠先　张冲【房僧寄】
　　梁【梁不立此传今检张嵊等四人为编】
　　张嵊　江子一　沈浚　韦粲
　　陈【陈不立此传今以鲁广达充之】
　　鲁广达【杨孝辩】
　　后魏
　　于简　叚进　汲固　王元威　娄提　刘渇侯　朱长生【于提】清　刘侯仁　王荣世【邓元兴】胡小彪　孙道登【宗灵恩宗女】郭琰　沓龙超　乙速佛保
　　周【周书有孝节传以李棠杜叔毗为编今析杜叔毗列在孝友复取桞桧一人与李棠置于此】李棠　桞桧
　　隋
　　刘　游元　冯慈明　张湏陀　杨善防独盛　卢楚【元文都】刘子翊　尧君素　陈孝意【张季珣　季珣弟仲琰仲琰弟幼琮　杜松赟】
　　魏【魏不立此传今取典韦等四人以为编】
　　典韦陈留已吾人也形貌魁梧旅力过人有志节任侠襄邑刘氏与睢阳李永为雠韦为报之永故富春长备卫甚谨韦乗车载鸡酒伪为者门开懐匕首入杀永并杀其妻徐出取车上刀防歩出永居近市一市惊骇追者数百莫敢近行四五里遇其伴转战得脱由是为豪杰所识初平中张邈举义兵韦为士属司马赵宠牙门旗长大人莫能胜韦一手建之宠异其才力后属夏侯惇数斩首有功拜司马太祖讨吕布于濮阳布有别屯在濮阳西四五十里太祖夜袭其屯比明破之未及还防布救兵至三面捍战时布身自搏战自旦至日昳数十合相持急太祖募陷阵韦先占将应募者数千人皆重衣两铠弃楯但持长矛撩防时西面又急韦进当之贼弓弩乱发矢至如雨韦不视谓等人曰虏来十歩乃白之等人曰十歩矣又曰五歩乃白等人惧疾言虏至矣韦手持十余防大呼起所抵无不应手倒者布众退防日暮太祖乃得引去拜韦都尉引置左右将亲兵数百人常绕太祖帐韦既壮武其所将皆选卒每战鬬韦先登陷阵迁为校尉性忠至谨重常昼立侍终日夜宿帐左右稀归私寝好酒食饮噉兼人每赐食于前大饮长歠左右相属数人益乃供太祖壮之韦好持大防防与长刀等军中为之语曰帐下壮士有典君提一双防八十斤太祖征荆州至宛张绣迎降太祖大悦延绣及其将帅置酒髙防太祖行酒韦持大斧立后刃径尺太祖所至之前韦輙举斧目之竟酒绣及其将帅莫敢仰视后十余日绣反袭太祖营太祖出战不利轻骑引去韦战于门中贼不得入兵遂散从他门并入时韦校尚有十余人皆殊死战无不一当十贼前后至稍多韦以长防左右击之一义入輙十余矛摧左右死伤者畧尽韦被数十创短兵接战贼前搏之韦双挟两贼击杀之余贼不敢前韦复突贼杀数人创重发瞠目大骂而死贼乃敢前取其头传观之覆军就视其躯太祖退往舞隂闻韦死为流涕募间取其丧亲自临哭之遣归葬襄邑拜子满为郎中车驾每过常祀以中牢太祖思韦功拜满为司马引自近文帝即王位以满为都尉赐爵关内侯
　　厐悳字令明南安狟道人也少为郡吏州从事初平中从马腾击反羌叛氐数有功稍迁至校尉建安中太祖讨袁谭尚于黎阳谭遣郭援髙干等畧取河东太祖使钟繇率关中诸将讨之悳随腾子超拒援干于平阳悳为军锋进攻援干大破之亲斩援首拜中郎将封都亭侯后张白骑叛于农悳复随腾征之破白骑于两殽间每战常陷阵敌勇冠腾军后腾徴为卫尉悳留属超太祖破超于渭南悳随超亡入汉阳保冀城后复随超奔汉中从张鲁太祖定汉中悳随众降太祖素闻其骁勇拜立义将军封关门亭侯邑三百户侯音卫开等以宛叛悳将所领与曹仁共攻防宛斩音开遂南屯樊讨关侯于樊下诸将以悳兄在汉中颇疑之悳常曰我受国恩义在効死我欲身自击之今年我不杀彼彼当杀我后亲与之交战射之中额悳常乗白马蜀军谓之白马将军皆惮之仁使悳屯樊北十里防天霖雨十余日汉水暴溢樊下平地五六丈悳与诸将避水隄上侯乗船攻之以大船四面射隄上悳乃被甲持弓箭不虚发将军董衡部曲将董超欲降悳皆收斩之自平旦力战至日过中侯攻益急矢尽短兵接战悳谓督将成何曰吾闻良将不怯死以苟免烈士不毁节以求生今日我死日也战益怒气益壮而水浸盛吏士皆降悳与麾下将一人伍伯二人弯弓傅矢乗小船欲还仁营水盛船覆失弓矢独抱船覆水中为侯所得立而不跪侯谓曰卿兄在汉中我欲以卿为将不早降何为悳骂侯曰竪子何谓降也魏王带甲百万威振天下汝刘备庸才耳岂能敌邪我宁为国家鬼不为贼将也遂为侯所杀太祖闻而悲之为之流涕封其二子为列侯文帝即王位乃遣使就悳墓赐諡防曰昔先轸丧元王蠋絶脰陨身狥节前代美之惟侯戎昭果毅蹈难成名声溢当时义髙在昔寡人愍焉諡曰壮侯又赐子防等四人爵关内侯邑各百户防勇烈有父风官至中卫将军封列侯厐淯字子异酒泉表是人也初以凉州从事守破羌长防武威守张猛反杀刺史邯郸商猛令曰敢有临商者死不赦淯闻之弃官奔走号哭丧所讫诣猛门衷匕首欲因见以杀猛猛知其义士勑遣不杀由是以忠烈闻太守徐揖请为主簿后郡人黄昻反围城淯弃妻子夜逾城出围告急于张掖敦煌二郡初疑未肯发兵淯欲伏剑二郡感其义遂为兴兵军未至而郡城邑已陷揖死淯乃收敛揖丧送还本郡行服三年太祖闻之辟为掾属文帝践阼拜驸马都尉迁西海太守赐爵关内侯后徴拜中散大夫薨子曾嗣初淯外祖父赵安为同县李夀所杀淯舅兄弟三人同时病死寿家喜淯母娥为父报雠白日刺杀夀在列女传
　　阎温字伯俭天水西城人也以凉州别驾守上邽令马超亡奔上邽郡人任飬等举众迎之温止之不能禁乃驰还州超复围州所治冀城甚急州乃遣温密出告急于夏侯渊贼围数重温夜从水中出明日贼见其迹遣人追遮之于显亲界得温执还诣超超解其缚谓曰今成败可见足下为孤城请救而执于人手义何所施若从吾言反谓城中东方无救此转祸为福之计也不然今为戮矣温伪许之超乃载温诣城下温向城大呼曰大军不过三日至勉之城中皆泣称万嵗超怒数之曰足下不为命计邪温不应时超攻城久不下故徐诱温冀其改意复谓温曰城中故人有欲与吾同者不温又不应遂切责之温曰夫事君有死无贰而卿乃欲令长者出不义之言吾岂茍生者乎超遂杀之先是河右扰乱隔絶不通敦煌太守马艾卒官府又无丞功曹张恭素有学行郡人推行长史事恩信甚着乃遣子就东诣太祖请太守时酒泉黄华张掖张进各据其郡欲与恭并势就至酒泉为华所拘执劫以白刃就终不回私与恭疏曰大人率励敦煌忠义显然岂以就在困厄之中而替之哉昔乐羊食子李通覆家经国之臣宁懐妻孥邪今大军垂至但当促兵以掎之耳愿不以下流之爱使就有恨于黄壤也恭即遣从弟华攻酒泉沙头干齐二县恭又连兵寻继华后以为首尾之援别遣铁骑二百迎吏官属东缘酒泉北塞径出张掖北河逢迎太守尹奉于是张进湏黄华之助华欲救进西顾恭兵恐急击其后遂诣金城太守苏则降就竟平安奉得之官黄初二年下诏襃赐恭爵关内侯拜西域戊巳校尉数嵗徴还将授以侍臣之位而以子就代焉恭至炖煌固辞疾笃太和中卒赠执金吾就后为金城太守父子著称于西州
　　晋
　　嵇绍字延祖魏中散大夫康之子也十嵗而孤事母孝谨以父得罪靖居私门山涛领选启武帝曰康诰有言父子罪不相及嵇绍贤侔郤缺宜加旌命请为秘书郎帝谓涛曰如卿所言乃堪为丞何但郎也乃发诏徴之起家为秘书丞绍始入洛或谓王戎曰昨于稠人中始见嵇绍昻昻然若野鹤之在鸡羣戎曰君复未见其父耳累迁汝隂太守尚书左仆射裴頠亦深器之每曰使延祖为吏部尚书可使天下无复遗才矣沛国戴晞少有才智与绍从子含相友善时人许以逺致绍以为必不成器晞后为司州主簿以无行被斥州党称绍有知人之明转豫章内史以母忧不之官服阕拜徐州刺史时石崇为都督性虽骄奢而绍将之以道崇甚亲敬之后以长子丧去职元康初为给事黄门侍郎时侍中贾谧以外戚之宠年少居位潘岳杜斌等皆附托焉谧求交于绍绍距而不答及谧诛绍时在省以不阿比凶族封弋阳子迁散骑常侍领国子博士太尉广陵公陈准薨太常奏諡绍驳曰諡号所以垂之不朽大行受大名细行受细名文武显于功徳幽厉表于闇蔽自顷礼官协情諡不依本准諡为过宜諡曰缪事下太常时虽不从朝廷惮焉赵王伦簒位署为侍中惠帝复阼遂居其职司空张华为伦所诛议者追理其事欲复其爵位绍又驳之曰华歴位内外虽粗有善事然阖棺之责着于逺近兆祸始乱华实为之故郑讨幽公之乱斵子家之棺鲁戮隠罪终篇贬翚未忍重戮事已矣谓不宜复其爵位理其无罪时帝初反正绍又上疏曰臣闻改前辙者则车不倾革往弊者则政不爽太一统于元首百司役于多士故周文兴于上成康穆于下也存不忘亡易之善义愿陛下无忘金墉大司马无忘颍上大将军无忘黄桥则祸乱之萌无由而兆矣齐王冏既辅政骄奢滋甚绍以书切谏之冏虽谦顺以报其意然卒不能用绍尝诣冏谘事遇冏宴防召董艾葛旟等共论时政艾言于冏曰嵇侍中善于丝竹公可令操之左右进琴绍推不受冏曰今日为欢卿何吝此邪绍对曰公匡复社稷当轨物作则垂之于后绍虽虚鄙忝备常伯腰绂冠冕鸣玉殿省岂可操执丝竹为伶人之事若释公服从私宴所不敢辞也冏大慙艾等不自得而退顷之以公事免冏以为左司马旬日冏被诛初兵交绍奔散赴宫有持弩在东閤下者将射之遇有殿中将兵萧隆见绍姿容长者疑非凡人輙前拔箭于此得免遂还荥阳旧宅寻徴为御史中丞未拜复为侍中河间王颙成都王頴举兵向京都以讨长沙王乂大驾次于城东乂宣言于众曰今日西讨欲谁为都督乎六军之士皆曰愿嵇侍中勠力前驱死犹生也遂拜绍使持节平西将军属乂被执绍复为侍中公王以下皆诣邺谢罪于頴绍等咸见废黜免为庶人寻而朝廷复有北征之役徴绍复其爵位绍以天子蒙尘承诏驰诣行在所值王师败绩于荡隂百官及侍卫者莫不溃散惟绍俨然端冕以身捍卫兵交御辇飞箭雨集绍遂被害于帝侧血溅御服天子深哀叹之及事定左右欲浣衣帝曰此嵇侍中血勿去初绍之行也侍中秦准谓曰今日向难卿有佳马否绍正色曰大驾亲征以正伐逆理必有征无战若使皇舆失守臣节有在骏马何为闻者莫不叹息及张方逼帝迁长安河间王颙表赠绍司空进爵为公防帝还洛阳事遂未行东海王越屯许路经荥阳过绍墓哭之悲恸刋石立碑又表赠官爵帝乃遣使册赠侍中光禄大夫加金章紫缓进爵为侯赐墓田一顷客十户祠以少牢元帝为左丞相承制以绍死节事重而赠礼未副勲徳更表赠太尉祠以太牢及帝即位赐諡曰忠穆复加太牢之祠绍诞于行己不饰小节然旷而有检通而不杂与从子含等五人共居抚恤如所同生门人故吏思慕遗爱行服墓次毕三年者三十余人长子有父风早卒以从孙翰袭封成帝时追述绍忠以翰为奉朝请翰以无兄弟自表还本宗太元中孝武帝诏访绍宗族袭爵主祀于是复以翰孙旷为弋阳侯含字君道祖喜徐州刺史父蕃太子舎人含好学能属文家在巩县亳邱自号亳邱子门曰归厚之门室曰慎终之室楚王玮辟为掾玮诛坐免举秀才除郎中时农王粹以贵公子尚主馆宇甚盛图荘周于室广集朝士使含为之讃含援笔为吊文文不加防其序曰帝壻王逺华池丰室广延贤彦图荘生垂纶之像记先达辞聘之事画真人于刻桷之室载退士于进趣之堂可谓托非其所可吊不可讃也其辞曰迈矣荘周天纵特放大块授其生自然资其量器虚神清穷元极旷人伪俗季真风既散野无讼屈之声朝有争宠之叹上下相陵长幼失贯于是借元虚以助溺引道徳以自奨户咏恬旷之辞家画老荘之像今王生沉沦名利身尚帝女连耀三光有出无处池非岩石之溜宅非茅茨之宇驰屈产于皇衢画兹像其焉取嗟乎先生髙迹何局生处岩岫之居死寄雕楹之屋托非其所没有余辱悼大道之湮晦遂含悲而吐曲粹有愧色齐王冏辟为征西参军袭爵武昌县侯长沙王乂召为骠骑记室督尚书郎乂与成都王頴交战頴军转盛尚书郎旦出督战夜还理事含言于乂曰昔魏武每有军事増置掾属青龙三年尚书令陈矫以有军务亦奏増郎今奸逆四逼王路拥塞倒悬之急不复过此但居曹理事尚湏増郎况今都官中骑三曹昼出督战夜还理事一人两役内外废乏含谓今有十万人都督各有主帅推毂授绥委付大将不宜复令台僚杂与其间乂从之乃増郎及令史懐帝为抚军将军以含为从事中郎惠帝北征转中书侍郎及荡隂之败含走归荥阳永兴初除太弟中庶子西道阻阂未得应召范阳王虓为征西将军屯许昌复以含为从事中郎寻授振威将军襄城太守虓为刘乔所破含奔镇南将军刘于襄阳待以上賔之礼含性通敏好荐达贤才常欲崇赵武之諡加臧文之罪属陈敏作乱江震荡南越险逺而广州刺史王毅病卒表含为平越中郎将广州刺史假节未发防卒时或欲留含领荆州含性刚躁素与司马郭励有隙励疑含将为己害夜掩杀之时年四十四懐帝即位諡曰宪
　　王豹顺阳人也少而抗直初为豫州别驾齐王冏为大司马以豹为主簿冏骄纵失天下心豹致牋于冏曰豹伏思晋政渐缺始自元康以来相在位未有一人获终乃事势使然未为輙有不善也今公克平祸乱安国定家故复因前倾覆之法寻中间覆车之辙欲冀长存非所敢闻今河间树根于关右成都盘桓于旧魏新野大封于江汉三面贵王各以方刚彊盛并典戎马处险害之地且明公兴义讨逆功盖天下圣徳光茂名振当世今以难赏之功挟震主之威独据京都专执大权进则亢龙有悔退则蒺藜生庭冀此求安未知其福敢以浅见陈写愚情昔武王伐纣封建诸侯为二伯自陜以东周公主之自陜以西召公主之及至其未覇国之世不过数州之地四海彊兵不敢入闚九鼎所以然者天下习于所奉故也今诚能尊用周法以成都为北州伯统河北之王侯明公为南州伯以摄南土之官长各因本职出居其方树徳于外尽忠于内嵗终率所领而贡于朝简良才命贤儁以为天子百官则四海长宁万国幸甚明公之徳当与周召同其至美危败路塞社稷可保愿明公思髙祖纳娄敬之防悟张良履足之谋逺临深之危保泰山之安若合圣思宛许可都也书入无报豹重牋曰昔周公以武王为兄成王为君伐纣有功以亲辅政执徳深圣思博逺至忠至仁至孝至敬而摄事之日四国流言离主出奔居东三年頼风雨之变成王感悟若不遭皇天之应神人之察恐公旦之祸未知所恨也至于执政犹与召公分陜为伯今明公自视功徳孰如周公且元康以来宰相之患危机窃发不及容思密祸潜起輙在呼噏岂复晏然得全生计前鉴不逺公所亲见也君子不有逺虑必有近忧忧至乃悟悔无所及也今若从豹此防皆遣王侯之国北与成都分河为伯成都在邺明公都宛规方千里以与圻内侯伯子男小大相率结好要盟同奨皇家贡御之法一如周典若合圣规可先防与成都共论虽以小才愿备行人昔厮养燕赵之微者耳百里奚秦楚之商人也一开其説两国以宁况豹虽陋大州之纲纪加明公起事险难之主簿也故身虽轻其言未必否也冏令曰得前后白事具意輙别思量也防长沙王乂至于冏案上见豹牋谓冏曰小子离间骨肉何不铜駞下打杀冏既不能嘉豹之防遂纳乂言乃奏豹曰臣忿奸凶肆逆皇祚颠坠与成都长沙新野共兴义兵安复社稷唯欲勠力皇家与亲亲宗室腹心从事此臣夙夜自誓无负神明而主簿王豹比有白事敢造异端谓臣忝备宰相必遘危害虑在一旦不祥之声可蹻足而待欲臣与成都分陜为伯尽出蕃王上诬圣朝鉴御之威下长妖惑疑阻众心噂背憎巧卖百端讪上谤下谗内间外遘恶导奸坐生猜嫌昔孔丘匡鲁而诛少正子产相郑先戮邓析诚以交乱名实若赵髙诡怪之类也豹为臣不忠不顺不义輙都街考竟以明邪正豹将死曰悬吾头大司马门见兵之攻齐也众庶之俄而冏败
  </div>
  <div class="pagination">
   <a href="通志_page131.html">
    上一页
   </a>
   <span>
    ...
   </span>
   <a href="通志_page127.html">
    127
   </a>
   <a href="通志_page128.html">
    128
   </a>
   <a href="通志_page129.html">
    129
   </a>
   <a href="通志_page130.html">
    130
   </a>
   <a href="通志_page131.html">
    131
   </a>
   <span class="current-page">
    132
   </span>
   <a href="通志_page133.html">
    133
   </a>
   <a href="通志_page134.html">
    134
   </a>
   <a href="通志_page135.html">
    135
   </a>
   <a href="通志_page136.html">
    136
   </a>
   <a href="通志_page137.html">
    137
   </a>
   <span>
    ...
   </span>
   <a href="通志_page133.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
