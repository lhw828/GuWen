<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 173 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 173 页/共 518 页</h1>
    <div class="content">　　○钦天监奏遣明年大历统颁赐群臣
　　○发太仓银一万五千两于密云为客岳饷
　　○丙戌  孝洁皇后忌辰  奉先殿遣都督佥事沉至诣  陵寝行礼
　　○戊子
　　○升南京太常寺卿王道为南京户部右侍郎
　　○总督陕西三边兵部右侍郎曾铣劾奏佥事毛一言管理军粮贪鄙恣肆部覆从不谨例罢其官诏以一言下巡按御史按问今后边官被论有干军机钱粮者吏部勿概拟罢职
　　○七月中虏十万余骑由宁塞营入犯保安西掠庆阳环县等处总督陕西三边侍郎曾铣＜锍-釒＞陈其状且言诸文武将吏庸儒观望之罪部覆请遣科臣核视得旨今兹大事颇轻苐令巡按御史勘明具奏方虏之入深也铣率标兵数千驻塞门乃遣中军官原任参将李珍统之出塞直捣虏巢于马梁山后斩首百余级而还铣复以其捷闻而巡按御史盛唐则言虏深入几反千里驻内地且半月庆阳从来被虏入民居甚夥今且四望断烟火矣在我主客兵马无论数万悉潜迹匿迹踵曩时迎送故套无敢一与虏遇者幸阴雨浃旬泥陷马滑弓胶弦角□羊人以庆阳山路深峻虏乃杀侦道者自引去不然其祸犹不止此请置诸将重刑以惩后之玩敌殃民者＜锍-釒＞俱下部议谓铣唐所称功罪各别湏稽验明确方可议行赏罚  上令仍依前旨趣御史亟为勘实甄别功罪以闻
　　○己丑
　　○改南京光禄寺卿彭黯为光禄寺卿
　　○以苑田收获赐督理农事尚书王暐郎中杨万程羊酒有差
　　○辛卯
　　○金星昼见
　　○癸巳
　　○代府和川王府奉国将军充灼等谋反伏诛先是充灼及昌化王府奉国将军俊桐俊榄俊棠俊槂潞城王府镇国中尉俊振襄垣王府奉国中尉充火□瞅充火□睒好聚凶徒酗酒作奸大同人张文博李钦及李舜臣张淮李纪数人助之已而充灼等以劫夺大同刘知府财物诏夺其禄心怀怨望遂造反谋充灼邀各宗室及文博等饮充灼曰我等夺禄代王又为理柰何困死若引虏围大同城我等内应开门纳之杀代王及镇抚大吏举事则不忧不富贵矣必先毁各草场使兵马不得屯牧为善众皆从之张淮密告其党妖人次仲太仲太曰我师罗廷玺若来无事不济廷玺者应州人与其党王廷荣俱以白莲教惑众淮遂因仲太见廷玺廷玺许之诺入见充灼称其有大分充灼大喜告以谋廷玺乃为画计令告小王子毋野掠三路进兵直抵大同城奉小子居之遣兵攻鴈门关约王廷荣为因应取平阳立充灼为主遂将胡兵四讨然后计杀小王子则大事成充灼以为然乃使廷玺出约王廷荣刻一印文白文子师造旗牌火器充＜火耿＞受充灼密谍令其党门四等持俊弃俊掖所造火箭出烧城外各草场总督翁万达疑二日之内六处失火必有大奸谋下令缉捕获门四等验治未决次仲大知卫奉者晓虏语尝引虏得计遂使奉扺小王子所诱之奉出边至威宁海子北岸遇小王子所部察罕儿等与之约多置一色旗半留府半送小王子所用为识还告充灼充灼使文博为表文与小王子中皆逆语贩以大同城约同举事仍使奉等持伪表旗帜出边旗皆书调兵字会总兵周尚文使人出边哨探询问守者知有四人挟伞出怪而追之及奉等于榆树因索得其通虏表物收奉等至尚文所鞫之具得充灼等谋状万达密启代王收充灼等而分捕叛者罗廷玺取叛籍烧之仰药死余捕获奏闻  上命械充灼等来京至午门前命司礼监驸马五府九卿科道锦衣卫官会审具服诸臣因奏充灼等反形已具充灼首倡逆谋俊桐赞言助逆罪恶深重充火□瞅俊榄俊□□呆俊槂俊振次之俊弃俊掖造火箭又次之奏上诏如所拟以充灼等所犯应决不待时但今献岁之初未可行刑姑系诏狱至是法司复请  上乃报曰充灼等世受国恩不遵  祖训违逆天道背叛朝廷甘心降虏勾引寇兵图危  宗社谋烧各边草场凶谋大著国法难容充火□瞅等受谋烧草俊□木□木□等亦称随同听谋难分差等充灼俊桐及充火□瞅充火□睒俊□木□木□俊□□呆俊槂俊振俱令自尽仍焚弃其尸俊弃俊掖虽不与闻逆谋而亲造火箭意欲何为降为庶人送高墙禁锢张文博等三十人俱依谋反律弃市枭首于边代府长史孙质等论死系狱余悉如议
　　○初内使侯章之母笞杀使女章恐则支角□羊其尸内瓮中欲出城投之河以灭迹事发拟绞至是法司奏大辟应决者  上览之谕辅臣夏言严嵩曰昨览应决囚状独侯章最失当章虽非支角□羊使女于生前亦是磔其尸于死后拟以绞罪殊为未允且章本阍奴安得又有使女之称耶可即同法司刑科议改故杀者斩庶为刑中焉言等奏曰诚如  圣断
　　○甲午
　　○升南京鸿胪寺卿顷锡为南京光禄寺卿
　　○处决重囚五十人建昌侯张延龄总督蓟辽兵部右侍郎胡守中俱伏诛
　　○丁酉
　　○巡按山东御史张铎进十服铜炮大弹可及七百步小弹可八百步四眼铁抢弹可四百步皆足以陷阵摧锋诏工部如式制
　　○辽东巡抚于敖奏九月二十五日虏七十余骑自义州清河入寇锦义参将周益昌御之未去明日虏万余骑至益昌被围指挥钟世威率所部步战与益昌夹击出围中而原任游击武堂兵亦至并攻之斩百二十五级俘二人亡其军七十余人今虏虽去尚在羊山虑其复至请发还本镇郭游兵戎宣大者为应援诏趣发都还辽东
　　○戊戌
　　○录陕西宁条梁等处功升都指挥佥事侯振指挥使刘芳指挥同知岳镗李钥白勋姜应熊指挥佥事秦镗吴洪王勋戴时童武彭拣正千户王仲学李辅李功副千户周淮俱一级
　　○御史张铎奏七月十二日辽东总兵张凤巡抚于敖令其中军都指挥陈守节搞马市诸夷克减盐物诸夷不服守莭以白凤凰令棰之死者七人夷遂以三千余骑攻镇虏台杀十二人焚六人备御指挥李钺李自旸不能御其夕又攻克岐山东空台纵其杀掠而去罪宜重治得旨夺放凤俸三月钺免官自旸等逮问既而铎又劾敖等抚赏乖方杖死夷酋之罪请命蓟州抚镇及间原参将多方招谕以角□羊其衅  上以敖凤既夺俸宥之令策励供职蓟州抚镇宣谕属夷如拟
　　○己亥
　　○升赏大同大边古城墩等处获功阵亡官军姜义等一百三十人马营等堡死事夜不收宋铎等应继男十六人
　　○漕运总兵官万表言漕运粮斛除年例准折及漂流豁免实交止粮一百九十五万三千余石漕政事毕例该回淮整理运事  上问四百万石漕粮如何准折过半其令户部对状尚书王杲等伏罪  上曰漕运粮米岁有常数系  祖宗成法即遇灾伤自有蠲省常例近来内外各官奏免任意纷更该部一概题覆不闻执奏以致岁减过半坐损国储本当重究但念系干人众姑从宽免王杲等既认罪且不究一应事体仍申呈具奏已杲等议覆自后遵明旨照依旧规全运  上曰漕运粮斛自明年始务遵旧规无亏原额仍先行抚按管粮官知悉再有奏减折银者参奏重治
　　○庚子
　　○礼部覆给事中厉汝进奏欲将译字通事官生会同大臣从公考校甄别去留照得前项官生在馆人数甚少若复重加查革未免一时乏人况翻译欠通皆系该馆教师宜听内阁裁酌去取精选得人其各官生俱要严一期限勤督课业月有试季有考译业精晓者方准留用不遵者黜其通事序班人员收取太监宜加严精选分别去留俱照译字生事例每日进馆习熟夷语以后通事食粮冠带授职等项俱以三六九年为期通将在馆官员人等一并考试不通者黜为民得旨译学不精本于选收多弊教法不严在馆通事人员即会同吏部行考试已行罚治罢黜有差
　　○辛丑
　　○升国子监祭酒王用宾及服阕南京国子监祭酒黄佐俱为詹事府少詹事兼翰林院侍读学士
　　○壬寅  诚孝昭皇后忌辰  奉先殿行祭礼遣定国公徐延德祭  献陵
　　○改兵部右侍郎刘储秀于吏部
　　○起服阕南京鸿胪寺卿欧阳德复原职
　　○巡按应天都御史欧阳必进等言修浚松苏水利乞议处财用留正官添设管工郎中  上从部议以东南连年灾伤修治事宜惟令彼处抚按官严督所司相宜举行水利郎中不必增设
　　○给德清大长公主房价银二千两从其请也
　　○乙巳  上谕大学士严嵩再示朝鲜使免席张二次以楮代生可欤嵩言臣捧读仰见  皇上免席重楮欲以供文劄之用而不欲重费远夷之意但所取一二次不多彼国素知礼仪以获效顺为荣下谕礼部仍令再以楮张来进至日量赐答报可
　　○发太仓银九万三千两于宣府以备折放官军俸粮布花支用
　　○丙午
　　○升赏广东封川县下降等巢获功阵亡汉上官军羽鸾等三千六百九十九人
　　○巡按陕西御史张坪以阶文等处屡为番寇焚劫劾奏立功守备李臣阶州守御千户樊世宝等失事宜治诏革李臣任世宝等下御史逮问
　　○辛亥
　　○发太仆寺马价银一万二千两给山西宁武偏代奇岚等六营
　　○壬子
　　○韩王融燧请自修先祖韩恭王坆茔亲诣祭祀一次以展孝思许之
　　大明世宗肃皇帝实录卷三百十六


大明世宗肃皇帝实录卷三百十七
　　嘉靖二十五年十一月甲寅朔
　　○乙卯
　　○泰安王厚燌薨赐祭葬如例
　　○戊午  恭让章皇后忌辰遣中官祭  陵寝
　　○己未
　　○升巡抚河南都察院右副都御史范鏓为兵部右侍郎
　　○总督宣大侍郎翁万达请自今各边妄杀归降人冒功者按实后不必角□羊京许巡按御史得于秋后斩首示众以杜奸人玩法之心刑部覆上报可
　　○治辽东长安堡失事罪夺分守辽阳副总兵种继俸三月东宁卫千户上辅戍边余罪有差
　　○庚申
　　○增置湖广衡山县草市临湘县上门二巡检司
　　○甲子
　　○朝鲜国王李峘差陪臣工曹参判李光轼等进方物马匹贺冬至节宴赉如例
　　○改南京国子监司业吕怀为右春坊右中允掌南京翰林院事
　　○乙丑
　　○改南京户部右侍郎王道为礼部右侍郎掌国子监事
　　○谋反宗室充灼等既伏诛兵部请录叙诸边臣功言大同总兵周尚文应猝有机首翦祸本宣宣大总督翁万达大同巡抚詹荣密上变事追捕无遗功当优论宣大巡按谷峤给事中李文进御史赵炳然皆有鞫讯登摘之劳而山西巡抚曾铣巡按陈豪得邻封渠恶于其中界功皆次之参议李磐苏志皋佥事江南蒲泽大同知府陈燿通判于慧等皆佐谋宣力又其次也出边剌候先擒逆党则周现赵小挨高茂李景四人功为最谢帖儿等四人次之代王专镇封内虽不能预察奸萌而事发之后景骇向震戢宁宗党不致他虞亦宜降玺书优奖  上曰宗室国家藩屏充灼等敢叛本内戕以胎朕忧法不敢赦已伏其辜守臣翦除祸萌维系逆党消弭隐伏功亦非常代王闻边臣密启即拘制群凶率先驰奏忠义可嘉此虽人力实  天地  庙社成灵所佑赫赫垂鉴朕感荷久矣今用廷臣议代王遣使赍敕奖励并宣谕阖府知府尚文加太保荫一子锦衣卫正千户世袭万达升左都御史荫一子国子生荣兵部右侍郎俱供职如故仍各赏银五十两彩段四表里铣峤文进炳然豪各升俸一级银三十两彩段二表里磐志皋南泽燿慧等俱赏银币有差周现赵小挨授正千户赏银一百两高茂李景升四级赏银五十两谢帖儿等四人三级赏银三十两
　　○丙寅
　　○以雹灾免宣府前等卫所并顺圣川东等城堡屯粮
　　○丁卯
　　○巡按陕西御史胡彦奏洮河西宁三茶马司堆积年久不堪易马茶斤作速估议减价三分之二如遇各军支放折色月分量给前茶即于本军应支银内扣除在官愿领官厅其浥烂不堪给军者将三卫寄养茶马人户量加分赏以资困穷得旨茶马系西鄙重事  先朝榜禁甚严何莭年浥烂至十数万计经该官员俱当追究但年远人众姑从宽宥减价易银并分赏俱允行不为例仍令胡彦等悉心厘正宿毙条画良规以闻
　　○戊辰
　　○四川永宁宣抚司女土官奢禄进献大木乞照例请给诰命许之
　　○庚午
　　○以  圜丘大祀当传制誓戒百官  上手诏谕礼部大报至重典礼朕连岁祗仰恩眷虽未躬事命代摄即同朕诣百执事官其各祇肃供事勿怠特命文武大臣费采陆炳督查违者指名奏治
　　○辛未  孝惠皇后忌辰遣驸马谢诏祭  茂陵
　　○河南延津县人李应时奏献其妹初应时父拱辰进献长女封敬嫔获升锦衣卫正千户二十四年九月应时又以父次女献诏如前例进入礼部为请日＜锍-釒＞留中不报是岁应时凡五上＜锍-釒＞请择日进献至是始得旨以冬至庆宴日自东华门入供馔赏赐如前例
　　○壬申
　　○以冬至莭遣长宁伯周大经玉田伯蒋荣惠安伯张镧分祭  七陵定国公徐延德祭  恭仁康定景皇帝  哀冲太子中官祭  恭让章皇后都督佥事沉至祭  孝洁皇后各陵坟
　　○礼部尚书费采上＜锍-釒＞谓积雪初霁天气凝寒冬至期贺恐有烦  圣躬请如昨岁例臣等各具朝服于奉天门外五拜三叩头礼少伸臣子拜祝之忱上以其言为忠敬报可
　　○癸酉
　　○冬至大祀  天于  圜丘先期视牲并请  皇祖配神及是日行礼俱命成国公朱希忠代英国公张溶驸马崔元大学士夏言严嵩分献
　　○甲戌
　　○百官朝服诣奉天门行五拜三叩头礼仍上表称贺
　　○罢庆成宴赐莭钱钞
　　○庚辰
　　○吏部覆御史陈价条奏朝觐考察八事一重激劝言赏罚黜陟务秉至公其贪暴吏最为害民不得独详卑职略于方面使吞舟漏网其治行卓异者查照先年事例赐宴给赏一慎改调言不及官员调补宜速不可过时迁转宜缓不可失序至于才足有为之人既有恶状自当黜革果无实迹自当存留亦不必置诸不及之列以紊名实一杜私交言当禁止馈送一究规避言考察及期而以他故求去者勿听一严查核言考察罢黜者令即离任勿遗地方之扰一禁科歛言入觐官员勿得索取常例违者从重问拟一遵典礼言既附名于册而偶值升迁者仍以原官入觐不得转委吏胥一省繁文言湏知文冏不得拘泥格式勒令改造得旨允行
　　○户部议发年例银六十万两宣大山西三镇召买粮料草束专备下年防秋之用  上曰屡年边臣奏讨言者建议皆欲大破常格发银该部遇讨即发倍出不赀中间岂无耗蠹近有旨行查如何迁延不报银两且不许发即遵前旨催查来奏已户部题宣大山西三镇明年方秋合军饷既经各该巡抚都御史通将今年支剩见在并腹里多积粮草扣数抵补及将应该添发银两奏报前来通共用银八十三万八千余两比之前年去年已省三十余万之数相应给发  上以题覆欠明命据各边查到数目具奏户部仍开的数奏请  上曰三镇钱粮既查报明白准今议五十二万两有零照数给发
　　○辛巳
　　○户部议覆巡抚甘都御史杨博所奏屯田事宜言经略河西莫先于兴复屯田而屯政所以不举者催徵扰之也种未入土名已在册人已在逃矣请令诸边臣召民垦辟永不徵赋其故尝徵赋而复荒芜者并许佃种一体蠲免抛荒地土任民开垦永不起科原系起科今复荒芜者蠲赋十年边臣敢有变乱屯法者巡按御史参奏处治
　　○致仕兵部左侍郎陶谐卒赐祭葬如例赠兵部尚书谥庄敏谐浙江会稽人弘治丙辰进士改翰林院庶吉士授给事中正德间抗＜锍-釒＞劾奏刘瑾丘聚等擅权乱政群小嫉之以他事矫诏廷杖褫职复构以与大臣植党及巡视十库不预奏缺乏械系诏狱复廷杖谪戍肃州瑾诛得释还家嘉靖初召用累升都察院右副都御史巡抚南赣迁兵部右侍郎总督两广剿平峒贼前后斩俘以数万计招降亦数十万丁母忧服阕起赞本兵会  三朝刚介不挠当官奉公守正终始一致称完莭云
　　○癸未
　　○沈王＜彳胤-丿＞奏迁  社稷于城内不许
　　○宁夏卫地震有声
　　大明世宗肃皇帝实录卷三百十七
大明世宗肃皇帝实录卷三百十八
　　嘉靖二十五年十二月甲申朔
　　○丁亥  慈孝献皇后忌辰奉先殿行祭礼
　　○戊子
　　○吏科都给事中郑大同等条奏考察事宜四事内一款指陈士习蹂竞之弊甚具  上是其言下吏部参看且谕大同等曰夤缘蹂进者该部匿不以闻汝等系朝廷耳目职专论劾若所用不公即以名闻于是部覆大同等所言四事一据见任凡司府州县正官备查考语兼采舆论其不才者奏请罢黜不得以前任之善故旧之情曲为庇护一详卑职仓巡局库等官职微员众询访难遍不得不据考语而尤宜先视原出考语之人以为从违斟酌去留务合公论一黜躁进士重名莭如果奔竞有迹清议不容者自难议留一平改调近奉钦依嘉靖二十一年以前考察不及官员回籍听调以后者赴部候补今宜一体赴部录用其易任之后悔悟已深当与贤者一例叙迁得旨回籍官员听调年久仍照原旨免其赴部俟考察后挨次除补余如拟已大同等劾奏巡抚傅凤翱于敖叶照布政李清参政程资王嘉宾副使公跻奎王柄诸奔竞骤迁状诏吏部都察院一并从公考察
　　○庚寅
　　○发年例银于各镇辽东十六万七千余两大同二十万七千余两山西十七万两陕西固原五万八千两宁夏八万两甘肃十六万两蓟州三万两
</div>
    <div class="pagination">
<a href="明实录世宗实录_page172.html">上一页</a><span>...</span><a href="明实录世宗实录_page168.html">168</a><a href="明实录世宗实录_page169.html">169</a><a href="明实录世宗实录_page170.html">170</a><a href="明实录世宗实录_page171.html">171</a><a href="明实录世宗实录_page172.html">172</a><span class="current-page">173</span><a href="明实录世宗实录_page174.html">174</a><a href="明实录世宗实录_page175.html">175</a><a href="明实录世宗实录_page176.html">176</a><a href="明实录世宗实录_page177.html">177</a><a href="明实录世宗实录_page178.html">178</a><span>...</span><a href="明实录世宗实录_page174.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
