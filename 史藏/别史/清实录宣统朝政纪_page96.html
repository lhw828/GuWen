<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 96 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 96 页/共 148 页</h1>
    <div class="content">○谕军机大臣等、广寿等电奏、德宗景皇帝几筵前岁暮致祭祭文。由礼部封交陆军部转赍。竟未交到等语。岁暮典礼。何等隆重。岂容贻误。著礼部陆军部查明何处耽延。据实奏倢■＜曰融＞■＜石木＞。　　

○又谕、资政院奏、议决修正报律。缮单呈览。请旨裁夺一摺。又据军机大臣会同民政部奏、覆议报律第十二条施行窒碍。照章分别具奏一摺。报律第十二条之其他政治上秘密事件。著改为其他政务字样。　　

○又谕、电寄瑞澂、据电奏、道员职衔汪为橖、江苏试用知县宝颐、报效钜款请均以道员选用等语。既据该督声请鄂省灾重款绌。挪垫甚钜著照所请。　　

○又谕、电寄孙宝琦、据电奏、烟埠疫势甚盛。潍县一带。为东三府通内地大道。防有传染宜阻截往来等语。著陆军部饬令驻扎山东之第五镇军队。就近分拨。阻截往来。余照所议办理。　　

○江西巡抚冯汝骙奏、我国地大俗殊。交通濡滞。行省制度。沿用元明之旧。为一种特别阶级。诚不能以德国联邦。日本府县为例。今当议订官制之始。自非体察国情。折衷至当无以收权责分明行政敏活之效。窃谓今日之制自以合中央地方。组织三级为宜。第一级为内阁与各部。其权责在计画国务。统一政纲。第二级为督抚。其权责在秉承内阁计画。主决本省行政事务。第三级为府厅州县。各治一方。不相统辖。其权责在禀承督抚命令。整理本属行政。良以我国疆域辽阔。控驭綦难。法制纷歧。不相统一。今若定督抚为地方行政长官。置之国务大臣监督之下。阁部总持于内。督抚推行于外。府厅州县奉令于下。三级相承。指挥灵敏。洵足祛旧时牵掣隔阂之弊。惟是大纲既定。而其中节目。尚宜审慎研求。臣请择其最要者言之。查宪政编查馆奏定行政纲目。分为直接官治。闲接官治。地方官治。地方自治四级。地方官治为督抚固有之责。中央宜畀以全权。不掣其肘。闲接官治。为中央委任督抚附加之责。如有窒碍似应许其直陈。司道为督抚辅助机关。祗宜直接督抚。凡一省行政得失。督抚对于中央。完全负责。司道对于督抚。分事负责。而中央对于督抚司道。实皆有监督考察之权。正不在直接闲接之分。行省之制。督抚司道。必如身使臂。如臂使指。始能互相维系。共策进行。府厅州县、既已直接督抚。各治其地。则附郭首邑。自应裁并府治。至其名称品秩。不妨各仍其旧。厘为三等。照旧递升。如是则并无改革之繁。而已收直捷之益。此尤执行权限所关。亟应申明者也。查行政事类。大别有五。其闲如司法之独立。军政之直隶中央固为立宪国之通制。然今日国民程度。良莠不齐。匪党滋多。动辄思逞。傥非畀督抚以特别之权。何以赴机迅速。立遏乱萌。是则旧章中就地正法之条。仍应定为特制。准以暂行。至陆军虽赴国防。然巡警绿营逐渐裁减遇有地方匪警。亦不能不资其镇慑以＜目辟＞行＜匧心＞口＜韦未＞＜夗贝＞治安。是以训练之权。可隶于中央。而平时之节制。临时之调遣。似不得不假督抚以便宜。此又地方安危所系。亟应变通者也。抑臣更有请者。官制为行政机关。诚为图治之本。今以现行之制。末流已弊。改弦而更张之宜也。然使图改其机关。而所以运用此机关者。初无异于今日之法。或既变其法矣。而运用者仍不得其人。则其流弊往往出于今日计画之外。此尤不能。不豫为深虑者。为今之计。似应采取日本官规。揆诸我国所能行者。参以旧制。改定试验任用惩戒诸法切实施行。庶几国家有适用之人材。而后官僚有改良之政治。宪政精意。莫要于是矣。下宪政编查馆知之。　　

○西甯办事大臣庆恕奏、历陈试办青海垦务情形。自今年春闲。派员分赴黄河西北两处勘放。河南共放出磨渠沟等处。荒地一万余亩。河北共放出蒙古君■羊科等处、荒地五万余亩。惟委员回甯后。君■羊科章京。陡然率血■乣抢掠垦户粮石。现已弹压平靖。惟蒙番民情反覆。有兵则俯首听命。兵退则故态复萌。臣开局后祗有前任陕甘总督派拨千总颜镇南、率巡防步队一百二十名来甯。不敷分布。请饬陕甘总督札饬该千总。募足一旗之数。庶几镇慑远夷。不惟开垦。亦可固边。并请将原定照费裁撤。以顺舆情。明春当再派员分班前往。先放河北洞阔尔寺。及千布录郭密各旗荒地。俟河北放竣。再议勘放河南之地。由近及远。循序渐进。庶不致务广而荒。得旨、该部查核具奏。　　

○驻藏大臣联豫奏、现值厘定官制责任必专权限必明。各省地大事殷。督抚同城。尚经裁并。＜圭黾＞滟兄藏地规模较肬

■闲驻藏大臣两员。政见一有参差。治理即多窒碍贤者依违瞻顾。不贤者各逞意见。遇事掣肘内启番旗之轻藐。外贻友邦之讪笑现在驻藏帮办大臣尚未肬■闲放。应请即予裁撤。并于前后藏各添设参赞一员。以前藏参赞作为驻藏左参赞。禀承办事大臣。筹画全藏一切要政。以后藏参赞作为驻藏右参赞。禀承办事大臣。监督三埠商务。均由办事大臣。奏保堪胜人员。请旨肬■闲放。如蒙俞允。则办事大臣既有专一之权。又收得人之效。似于藏事不无裨益。下会议政务处议。　　

○又奏、请将已革盛京副都统晋昌、开释回京。得旨、著不准行。　　

○以京师总检察厅厅丞王世琪署法部右丞。大理院刑科推丞许受衡署京师总检察厅厅丞。　　

○以乡举重逢。赏翰林院检讨王闿运侍讲衔。　　

○予故湖南南州直隶厅通判赵润生、宣付史馆立传。纂修官吴德镇恭纂　　

总纂官熊方燧恭辑监修总裁世恭阅正月十五日正总裁那月日专司蒿■禾本陆恭覆阅甲寅二月初二日　　

徐月日　　

荣月日副总裁唐月日　　

宗室宝恭阅八月廿五日

　　

陈恭阅六签二月十五日　　

熙月日　　

郭恭阅十一月二十日　　

宗室麒月日


大清宣统政纪卷之四十八　　

宣统三年。辛亥。春正月。庚子朔。遣官祭太庙后殿。官报　　

○奉先殿。官报　　

○寿皇殿。官报　　

○遣官诣梁格庄德宗景皇帝几筵前行礼。官报　　

○辛丑。谕军机大臣等、电寄锡良等、据电奏、请将防疫不力之试署吉林西南路道李澍恩撤销试署。并派孟宪彝暂行调署等语。孟宪彝著准其暂行署理。李澍恩著暂行撤销试署。仍留长春帮办防疫事宜。以观后效。不得置身事外。电寄　　

○又谕、电寄陈夔龙、据电奏关外一带防疫紧要。各省前往工作人等回籍度岁。未能入关。宜筹安置等语。现在天气严寒。各处工作人等留滞关外。饥惫实堪悯恻。其行近榆关者。著陈夔龙设法安置留养。其在奉天境内者。著锡良饬属一律妥筹办理。毋任流离。电寄　　

○又谕、周树模、电奏、各属经常豫备巡警统令一律防剿匪徒。应用各款。请作正开销等语。著该衙门知道。电寄　　

○缓徵顺直武清等州县厅被灾村庄钱粮杂课有差。现月　　

○壬寅。高宗纯皇帝忌辰。遣官祭裕陵。　　

○谕军机大臣等、电寄沈秉＜辶黎＞方■土、据电奏、广西边事重要。请调四川候补道文伟、湖北补用道张缉光、前湖南长沙府知府汪凤瀛、日本法政大学毕业张协陆、前四川候补知县沈克刚、分省补用知县黄敦怿、郭述皋赴桂、以资任使等语。著照所请。电寄　　

○癸卯。谕军机大臣等、陆军部奏、遵查公文贻误一摺。著该部咨行直隶总督。顺天府尹迅即查明何站贻误。从严倢■＜曰融＞■＜石木＞办。现月　　

○缓徵山东济甯等州县与裁并＜目辟＞行＜匧心＞口＜韦未＞＜夗贝＞所、并永阜等场被灾各村庄钱漕租课有差。

现月

　　

○甲辰。谕军机大臣等、电寄锡良、据电奏、准日本南满铁路会社总裁中村是公函称。东三省疫疠流行。特呈日金十五万圆。为补助防疫药饵之资等语。此次南满会社。于始疫以来。沿铁道各处。广设医院。疗治中日商民。兹复投赠钜资。殊堪嘉尚。著准予收受。并著锡良传旨致谢。电寄　　

○乙巳。谕军机大臣等、电寄锡良、据电奏、统一奉省财政情形等语。著度支部知道。又据电奏、暂编陆军第二十镇统制官陈宦因病呈请开去差使等语。著照所请。电寄　　

○又谕、电寄赵尔巽、电奏悉。仍著迅速来京。毋过耽延时日。电寄　　

○贵州巡抚庞鸿书奏、新军步队一标。自开办迄今。第一营逃亡假革。二三两营新旧糅杂。现届退伍之期。拟将老弱者严加淘汰。少壮而系客籍者。编入巡防队。腾出一营截旷。另行徵补足额。委员分赴铜仁、思南、石阡、松桃等府厅。徵选本籍良民子弟。现经点验合格。编列成军。暂行定名曰新徵步队第一营。仍按营制遴委管带队官排长等专司训练。即以原营之饷拨用。俟该徵兵等学术操法演习纯熟。再行归并该标。作为模范。以次淘汰徵补。下所司知之。摺包　　

○以耆绅倡捐钜款办理平粜。赏湖南头品顶戴候补三品京堂朱昌琳内阁学士衔。　　

○以才尚可用。复已革贵州独山州知州张镐原官。摺包　　

○蠲缓湖南武陵、龙阳、沅江、益阳、沅陵、澧、桃源、巴陵、临湘、湘阴、华容、茶陵、酃十三州县被水被旱田亩。及已归并之岳州＜目辟＞行＜匧心＞口＜韦未＞＜夗贝＞屯田钱漕芦课有差。摺包　　

○丙午。世祖章皇帝忌辰。遣官祭孝陵。　　

○谕军机大臣等、张人骏等、电奏、淮属桃源等处采办粜粮。请照徐州府属办法。免纳厘税五个月。并将抚恤及平粜亏耗各款。作正开销等语。著该衙门议奏。电寄　　

○又谕、电寄查赈大臣冯煦、据电奏、查勘徐淮各属灾区情形。并灾重款微。不敷尚钜等语。著即电商张人骏、程德全妥筹办理。电寄　　

○广州将军增祺等奏、请以已革云骑尉侯汝梁子国封袭恩骑尉职。下部议。摺包　　

○湖南巡抚杨文鼎奏、会同县漠滨金矿。因奸商争讼封禁。于贫民生计有碍。自应提归官办。以辟利源而杜讼蔓。现派员拟定章程。设法开采。下部知之。摺包　　

○湖南布政使赵滨彦奏、筹备宪政。拟请先事筹定的款。兹值国会期限缩短。修改筹备清单之时。请饬宪政编查馆、政务处王大臣、将单内应行提前重要各条。提交度支部逐一筹款。凡办一事必先筹一的款。款项指定。然后严限主管衙门克期兴办。庶几力有专注。迈往者得所遵循。款不虚悬。顾忌者无从委卸。下所司知之。摺包　　

○是日立春。礼部进春山宝座。顺天府进春牛图。官报　　
</div>
    <div class="pagination">
<a href="清实录宣统朝政纪_page95.html">上一页</a><span>...</span><a href="清实录宣统朝政纪_page91.html">91</a><a href="清实录宣统朝政纪_page92.html">92</a><a href="清实录宣统朝政纪_page93.html">93</a><a href="清实录宣统朝政纪_page94.html">94</a><a href="清实录宣统朝政纪_page95.html">95</a><span class="current-page">96</span><a href="清实录宣统朝政纪_page97.html">97</a><a href="清实录宣统朝政纪_page98.html">98</a><a href="清实录宣统朝政纪_page99.html">99</a><a href="清实录宣统朝政纪_page100.html">100</a><a href="清实录宣统朝政纪_page101.html">101</a><span>...</span><a href="清实录宣统朝政纪_page97.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
