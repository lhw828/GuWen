<!DOCTYPE html>
<html>
 <head>
  <meta charset="utf-8"/>
  <title>
   清实录光绪朝实录 - 第 17 页/共 1316 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录光绪朝实录 - 第 17 页/共 1316 页
  </h1>
  <div class="content">
   宗室寿恭阅一签二月二十一日

　　

郭恭阅三月二十七日　　

熙恭阅四月十八日　　

王恭阅五月十一日初校修改二十六签彭聚星恭校宗室麒恭阅二签五月二十七日覆校修改十签单镇详校蒙古月十三日


大清德宗同天崇运大中至正经文纬武仁孝睿智端俭宽勤景皇帝实录卷之十一　　

光绪元年。乙亥。六月。丙寅朔。上诣钟粹宫。问慈安端裕康庆皇太后安。长春宫。问慈禧太后安。至甲午皆如之。起居注　　

○礼部尚书灵桂等奏。此次恭上两宫皇太后徽号。应否作乐。又奏。敦宜皇贵妃等位。暨丽位。应否先后先礼。抑或一同行礼。钦奉懿旨。著停止作乐。内廷主位。著分起行礼。摺包　　

○以河南布政使刘齐衔署河南巡抚。摺包　　

○丁卯。谕军机大臣等。额勒和布等奏。乌城需饷甚亟。请饬各省迅解。并饬部改拨省分。赴张家口。请饬转传支应各摺片。山东、山西、河南。每月各应拨乌城饷银一万两。自上年奏拨仅解银六万两。山西仅解银二万两。河南竟全未拨解。现在各省均有协拨之饷。若由户部改拨他需时。仍属有名无实。且河南宋庆一军。现经撤回。尚可节出饷需。匀拨协饷。乌城防务紧要。著丁宝桢、鲍源深、将应拨该城月饷。源源起解。刘齐衔、仍将月拨乌城饷银。赶紧报解。不准致误要需。其从前欠解饷银。并山东、山西欠饷。均著迅速筹拨。俾资应用。乌城派赴各省提饷口时。著庆春等。按照该城护照。转传沿途州县。一体支应车马廪给等项。以利遄行。将此由四之。剿捕　　

○戊辰。谕内阁。前因御史张观准奏。佐领荣廉。句匪陷城。将军奕榕。并不查究。及理事因有参款。该将军授意告病。协领那斯洪阿。为子纳贿谋缺。刑司员外郎毛镇抚。受贿放贼。刑节。旋据奕榕等奏。毛镇抚服毒身故。及缮摺时将案证姓氏。误张为李等情。当经先后谕令崇实切查究。兹据崇实等奏称。查明荣廉并无亏缺侵吞款项。亦无挟署副都统双寿拏赌嫌隙。遣侄汶之事。商人张春亭与荣廉不识。刘起亦非将军门丁。并无为荣廉贿说。惟荣廉被贼掳去。经毛淀自宽等求贼放还。实无李自宽其人。系该将军缮摺时笔误。同知伦叙。曾向商人借贷钱文。并非惟卸任时积案至一百数十件。被参亦属有因。那斯洪阿之子博勒忠武。经该将军面试繙译。补授无别情。毛镇抚承审云骑尉凤德诈赃诬良为盗一案。据该故员生供。系属秉公讯断。所释刘新章未获。贿托等弊。讯质案内人证。坚不承招。现拟办结等语。此案荣廉常队剿贼。城陷后。私自贼掳放还。实属大乖法纪。已革佐领荣廉著斩监候。秋后处决。汶瑞被胁同逃。罪有应得。业经往军台效力赎罪。协领双寿。于荣廉败逃后。并不立时禀参。仍令当差。实属有心回护。著再行同知伦叙。身任职官。借贷商民钱文一万七千余千。实属不合。著即革职。发往黑龙江当差。主武。虽查无该将军授意贿买等情。惟才具不能胜任。著以笔帖式降补。协领那斯洪阿。控案累累常。著即行革职。毛镇抚定拟凤德诈赃诬良一案。刘新章虽无为盗确据。惟既供有贩马赌博各情事前求函属托。事后又均避不到案。情弊显然。凤德并未诈赃入手。何得遂据为断。实属办理错业经身故。著毋庸议。随同审办之郎中杰光。主事何友济。于函托公事。虽不知情。究有不合。别议处。凤德既无诈赃入手情事。著准其暂免发遣。开复云骑尉世职。仍革去捕盗差使。交旗听刘新章到案。再行讯结。监生张春亭请托公事。又与将军门丁交往。贡生刘鳌袒护族人。函属请安本分。张春亭著革去监生。刘鳌著革去贡生。均杖一百折责。交地方官严加管束。协领富尔丹公事。亦属不合。著交部议处。李滨、孙泳氵□奎曲遐年刘起等。应得罪名。均著照崇实等所拟碌等亲属之阵亡五人。著崇实查明请恤。将军奕榕。于贼掠双阳站等处。拥兵不剿。迨贼攻塔城备。且于荣廉等案。并不即时奏参。及闻查办。始请革职。实为有意弥缝。奕榕著即行革职。发力。副都统奕艾。同城办事。亦难辞咎。著交部严加议处。现月　　

○又谕。御史陈彝奏。缕陈管见。请清刑罚。平税敛。并整饬风俗各摺。不为无见。各省京应秉公讯断。不得调停回护。嗣后各省督抚。务当严饬所属。认真办理。果系健讼之徒。自应严冤抑。即予平反。各省办理案件。尤当严禁非刑。稽查株连。其实应羁禁待讯者。即仿照囚粮之款。以资养赡。仍派员稽查。按月造册。解交该管上司查核。所有擅用各种非刑。并著一律禁止恤。省会发审局。宜慎择贤员经理。嗣后各省应将每年派入局员。并各员履历。断结何案。逐一查核。如有冤滥。即照承审例处分。至各省元气未复。尤应体恤民艰。朝廷蠲租旷典。务期实惠不肖州县。以完为欠。著该督抚随时稽查。痛除积习。各省厘局。叠迭经谕令各该督抚分别裁并所捐。江甯米谷捐。刻下应否裁减。著该督抚等斟酌情形。奏明办理。钱漕正供。向不准额外浮收严饬。各该大吏自当整躬率属。厘剔弊窦。不准于常赋之外。私议加增。用副朝廷恤民至意。举冀海内向风。但积久相忘。转致视为具文。著再申明旧例。务令实力奉行。俾得家喻户晓。而维教尤宜讲求。著该部即将会典通礼内有关民闲吉凶礼节者。刊布通行。以资法守。至奔竞逢迎。习。嗣后各衙门各馆保送保举及考取各员。该堂官均宜一秉大公。严杜请托等弊。庶几振兴士气风。朝廷实有厚望焉。现月　　

○又谕。御史陈彝奏。江苏高邮州医士郭咸宜。民人朱长春。孝行纯笃。诸生韦弼谐。安贫查奖等语。著刘坤一、吴元炳、饬令该地方官确切查明。据实具奏。现月　　

○谕军机大臣等。崇实等奏。吉林穵金开荒情形。请饬妥定章程等语。吉林穵金匪徒。叠经根株。总由地方大吏。委用非人。纳贿包庇所致。其承办垦荒各员。或侵渔以欺孤弱。或匿报以至利归中饱。兵民交困。此种情形。殊堪痛恨。著穆图善实力整顿。妥议章程。奏明办理。据称金而还。虽无实据。未必无因。究竟有无索金情事。著一并查明具奏。至各城旗务。三姓更属废员。种种蒙混。兵丁不得按时领饷。似此情形。防守焉能得力。著该署将军将一切兵饷。宽为筹数清放。其办理不善之员。著随时查明严参。毋稍徇隐。原片著钞给阅看。将此谕令知之。现月　　

○署盛京将军崇实奏。吉林三厅同通员缺。请变通章程。下吏部议。　　

○以署正白旗汉军都统穆图善署吉林将军。　　

○以归绥防营出力。予记名提督刘景芳。记名副都统多隆阿。优叙。余升叙加衔有差。摺包　　

○己巳。谕内阁。给事中黄槐森奏。广东闱姓赌局复设。请饬申明前禁一摺。广东省闱姓赌经奉旨严禁。兹据该给事中奏称。近有棍徒。营谋改易闱姓名目。复图开设。实属有干禁令。著栋。迅即申明前禁。永远裁革。查有土棍私行开设。即著饬属拏办。并饬严查往来渡船。如有夹者。即行从重究办。以杜弊端而肃政体。现月　　

○庚午。上诣观德殿穆宗毅皇帝几筵前行月祭礼。　　

○谕内阁。崇实奏。官军平毁贼巢。擒斩首要各逆。请将出力员弁奖励一摺。奉省贼匪宋三巨匪高希田。盘踞大东沟等处。抗拒官军。经崇实派令兵勇。分路进剿。本年五月十七日。轮船巢。用炮轰击。该匪倾巢北窜。立将贼围并房屋三百余闲。一律平毁。其沙河子踞贼。亦同时合兵节节兜剿。先后毙匪八百余名。生擒二百余名。匪首高希田业已阵斩。并将宋澐和宋三好等拏理尚为妥速。此次出力各员。尚属著有微劳。自应量予奖励。总兵官陈济清。著赏穿黄马褂。并阿巴图鲁名号。副将左宝贵。著以总兵官记名。请旨＜闲＞放。并赏给铿色巴图鲁名号。提著赏给一品封典。并赏换业普肯巴图鲁名号。游击张远富。著免补参将。以副将尽先补用。并赏鲁名号。副将马魁。著以提督记名＜闲＞放。提督王载驷。著赏换那尔珲巴图鲁名号。知县俟补缺后以直隶州知州用。并赏加运同衔。参将文道山。著以副将尽先补用。并赏加总兵衔。游著以参将尽先补用。并赏加副将衔。都司马占鳌张恩荣。均著免补游击。以参将尽先补用。游击以参将补用。并赏给胜勇巴图鲁名号。副将吴得胜。著以总兵补用。并赏给奋勇巴图鲁名号。参著以副将补用。并赏加总兵衔。协领音登安。著赏加二品衔。并赏换花翎。都司刘福全。著免补直隶。以参将补用。骁骑校佟茂荫。著以防御补用。并赏换花翎。以上各员。均著先换顶戴。其各员。及阵亡受伤兵弁。著查明奏请分别奖恤。现月　　

○又谕。都察院奏。正红旗满洲闲散连祥。以伊父保升五品顶戴什亮。前在伊犁打仗阵亡等门呈诉。据称同治四年十二月闲。回匪攻扑伊犁时。什亮随同将军明绪等登陴固守。城陷后力战悯恻。什亮著交部照例议恤。现月　　

○谕军机大臣等。崇实奏。进剿大东沟贼巢。歼除匪首。请将出力各员奖励。暨派员筹办善俟办竣后从优保奏各摺片。奉省大东沟贼匪。经崇实派军剿办。擒斩匪首高希田宋三好等多名。人。分别保释。办理尚为妥速。本日已明降谕旨。将出力各员。照所请奖励矣。仍著崇实督饬官匪。务尽根株。以杜后患。大东沟一带。自流民屯聚以后。抽木斫苇垦荒诸利。全为各匪任意收各官。亦不免有通同渔利之弊。经此次痛行剿办。地方廓清。亟应将善后事宜。妥为经理。以为计。崇实奏称绥柔安插。宜图久远。抽收税课。因势利导。若再措置失宜。侵渔粉饰。将来失教保不为后日之悍贼等语。所筹均是。即著督饬委员。将应办各事。悉心区画。认真办理。勿得徒卡收课等事。尤当慎始虑终。不可轻率从事。该文武各员。如有才具出色。将此事始终妥办者。奏。以示鼓励。将此由五百里谕令知之。现月　　

○陕甘总督左宗棠奏。请将安肃五属举额。仿丁字等号隔科编号取中。下礼部议行。摺包　　

○停缓甘肃应进贡物。摺包　　

○辛未。谕内阁。穆宗毅皇帝孝哲毅皇后梓宫奉移山陵。著钦天监于九月内敬谨选择吉期具月十八日吉。从之。现月　　

○又谕。李鹤年等奏。职员恃符妄为。请旨斥革等语。福建古田县职员候选知县林宠铭。与互控被殴一案。林宠铭以伊子林仰芝被殴伤重。赴县呈诉。经该县知县传讯。林宠铭大肆咆哮。往查验。林宠铭闭门不纳。林仰芝亦躲避无踪。情殊刁诈。林宠铭前曾保举孝廉方正。宜如何束既纵子行凶。又复咆哮公堂。实属行同无赖。林宠铭著即行革职。并将保举孝廉方正之案注销。朝廷令各府州县卫保举孝廉方正。原欲得学行兼优之员。以备录用。乃近来各省保举。竟至如此真伪混淆。转令笃行之士。为所掩没。尚复成何事体。本年已有恩诏。令各直省保举孝廉方正。尹等。悉心采访。必须名实相符。方登荐剡。不得滥竽充数。用副朝廷敦崇实行至意。现月　　

○署盛京将军崇实奏。奉省各厅州县。请照热河之例。不拘满汉。一例请补。下吏部议。　　

○以捕获零匪。开复甘肃提督左日升顶翎。摺包　　

○壬申。予江苏各属合家殉难从九品高肇星等男妇八十一名口分别旌恤。并立祠建坊。阵亡贡生沈昌福等六十五员名。阵亡团丁二百七十八名。各分别议恤如例。摺包　　

○予甘肃各处阵亡殉难副将秦久胜等。暨妇女幼童四千四百七十七员名口。分别旌恤如例。　　

○予甘肃节次打仗伤亡提督魏金阙等。分别议恤如例。摺包　　

○予甘肃王家庄打仗阵亡游击恒安议恤如例。摺包　　

○癸酉。谕军机大臣等。李瀚章奏。赴滇查办事件。需员差委。湖北候补知府蒋铭勋。熟悉丁忧回籍。请旨饬调等语。著刘坤一、吴元炳、饬令该员搭坐轮船。迅赴湖北。听候李瀚章差委延。将此由四百里各谕令知之。现月　　

○甲戌。文宗显皇帝诞辰。上诣奉先殿寿皇殿行礼。起居注　　

○谕内阁。李鸿章奏请豁免积欠旗租一摺。各直省民欠钱粮。业经于本年正月闲恩诏内。分直省民佃旗地。完纳官租。与民粮事同一律。近年灾歉频仍。佃种旗地之民。亦甚困苦。著加恩县同治十年以前。实在民欠各项旗租。并各案补徵银两。一体豁免。以纾民力。现月　　

○谕军机大臣等。丰绅等奏。呼兰厅突有马贼窜扰。现筹剿办情形。丰绅奏。参领成庆击贼片。本年五月闲。突有贼匪数百名。由松花江南窜入巴彦苏苏。焚毁衙署。肆行抢掠。复东扑呼经署城守尉参领成庆。督带官兵。驰抵罗家窝铺屯。与贼接仗。擒斩多名。该匪向东逃窜。托克队。于东南中途迎击窜贼。即著认真剿办。并著丰绅严饬派出各员。会合兜剿。务将此股窜匪。傥任令匪势蔓延。为害地方。定惟丰绅等是问。呼兰河与吉林伯都讷接壤。据生擒贼供。该匪图带虏掠。贼踪奔突靡常。更难保不句结匪党。纷窜奉省。著崇实奕艾多派弁兵。严密侦探。一体此股贼匪。合力歼除。不任一名漏网。尤不得稍分畛域。穆图善著即迅速赴任。到任后并著将缉筹办理。此次疏防之厅营等官。著丰绅托克湍查明严参。将此由五百里谕令知之。现月　　

○又谕、景廉等奏。会商军务。现在需粮万紧。并陈粮运情形各摺片。乌鲁木齐逆匪。日久分踞古牧地等处。南路吐鲁番。则有安集延盘踞。大兵进剿。势必互相救援。或由南路捷径窥我牵掣。应如何分路进兵。使该逆首尾不能相顾。著左宗棠、金顺会商机宜。妥筹调度。刻下古济业已摉买殆尽。沙山等处。将定西营马队撤回就食。该处现驻各营。口粮仍缺。亦应设法接济。队。未能调齐前进。现经景廉等多方筹画。恐尚难接至新粮。延至冬令。长途积雪。加以天山之更难为计。著左宗棠督饬承办各员。将关内粮石迅速转运。务于本年秋闲。运解数万石到古城。该处需粮情形。甚为迫切。傥馈餫稍有不继。贻误戎机。或竟因饥哗溃。左宗棠岂能当此重咎耶粮运无从筹办。巴里坤迤。北大巴地方。收粮亦属无多。归化包头采买米面。事属可行。惟运费棠已派员携银二万两前往试办。并著筹款增采。总之关外军粮。无论由何处采办。左宗棠责无旁心经理。俾资饱腾。毋得意存膜视。署巴里坤领队大臣庆寿。现在降调。沙克都林札布能否赴任明具奏。将此由六百里各谕令知之。剿捕　　

○又谕。崇实奏。请饬催山东欠解饷银等语。前经户部奏准。由山东应徵地丁项下拨给奉省两。仅解到一万一千两。现在奉省调兵助剿。支应浩繁。待饷孔殷。著丁宝桢将欠解饷银九千两奉省。以济急需。将此由四百里谕令知之。现月　　

○又谕、崇实奏、请将同治十三年徵存暨光绪元二等年应徵地丁余租正杂各款。援案截留之所请行。现月　　

○直隶总督李鸿章奏。调阅德国雅里阿特兵船。执礼甚恭。技艺娴熟。请赏给该国总兵等官联络。从之。摺包　　

○拨直隶开花炮六尊。火药七千磅。并枪械全件。解赴奉天军营。摺包　　

○乙亥。谕军机大臣等。额勒和布等奏。请饬催晋省欠解乌科两城经费银两一摺。乌科两城岁需经费银两。向由山西等省拨解。据称同治十年。山西欠解银二万两。十一年。欠解银一万八二年。十三年。各欠解银六万五千两。仅于本年二月。补解上年经费银二万两。其本年应解经费解经费银两。均未报解等语。乌科两城需饷甚殷。亟应迅速筹解。著鲍源深即将本年欠解乌科两万五千两。务于本年七月内。解至归绥道衙门。转解乌城。其同治十年以来。欠解乌科经费银十两。一并如数筹拨。以应急需。额勒和布等。于此项银两解到后。务当撙节动用。毋稍虚糜。将各谕令知之。剿捕　　

○乌里雅苏台参赞大臣多布沁札木楚。因病乞休。允之。现月摺包　　

○贵州提督周达武因病乞休。允之。现月摺包　　

○丙子。谕内阁。本年九月十八日。穆宗毅皇帝孝哲毅皇后梓宫奉移山陵。所有应行典礼。宜。著各该衙门及直隶总督敬谨豫备。现月　　

○河东河道总督曾国荃奏。查勘黄河上游各工情形。并督饬修守。报闻。摺包　　

○命礼部右侍郎徐桐为实录馆藳本总裁。现月　　

○丁丑。谕内阁。礼部题本年七月十二日。慈安端裕康庆皇太后万寿圣节礼仪。请旨遵行等安端裕康庆皇太后慈禧端佑康颐皇太后懿旨。是日著停止升慈寍宫宝座。停止筵燕。毋庸设立仪而不作。皇帝于养心殿行礼。王公大臣二品以上各员。在慈寍门外行礼。三品以下各员。在午门有内庭宫眷。及公主福晋命妇。均著停止行礼。现月　　

○谕军机大臣等。刘长佑奏。越南国王因奉到穆宗毅皇帝遗诏。拟遣使恭进香礼。又赍递表贺登极各摺。越南国备列藩封。虔修职贡。今该王阮福时。以接奉遗诏。欲遣使远来进香。并因物。具见悃忱。著该抚即行查照成案。奏明办理。现月
  </div>
  <div class="pagination">
   <a href="清实录光绪朝实录_page16.html">
    上一页
   </a>
   <span>
    ...
   </span>
   <a href="清实录光绪朝实录_page12.html">
    12
   </a>
   <a href="清实录光绪朝实录_page13.html">
    13
   </a>
   <a href="清实录光绪朝实录_page14.html">
    14
   </a>
   <a href="清实录光绪朝实录_page15.html">
    15
   </a>
   <a href="清实录光绪朝实录_page16.html">
    16
   </a>
   <span class="current-page">
    17
   </span>
   <a href="清实录光绪朝实录_page18.html">
    18
   </a>
   <a href="清实录光绪朝实录_page19.html">
    19
   </a>
   <a href="清实录光绪朝实录_page20.html">
    20
   </a>
   <a href="清实录光绪朝实录_page21.html">
    21
   </a>
   <a href="清实录光绪朝实录_page22.html">
    22
   </a>
   <span>
    ...
   </span>
   <a href="清实录光绪朝实录_page18.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
