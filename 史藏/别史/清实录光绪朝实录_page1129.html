<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1129 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1129 页/共 1316 页</h1>
    <div class="content">
　　

○督办电政大臣直隶总督袁世凯奏、＜目辟＞＜訁冉＞米＜度攵＞＜夗贝＞省创办电话。所有机器电料请照案免纳厘税以轻成本下部议寻奏＜目辟＞＜訁冉＞米＜度攵＞＜夗贝＞省电话用户既多。收数亦旺。际此库款空虚税项关系重要。未便祗顾电局之赢余。转使公家受其亏损所有机器电料。仍应徵税。以昭画一从之摺包　　

○署云贵总督丁振铎等奏滇省现抽厘金。与江西所办统捐。大旨无异。请暂仍旧办理。俟各省统捐章程就绪再行体察举办。下部知之。摺包　　

○解山东曹州镇总兵龙殿扬职。调山东兖州镇总兵沈大鳌为曹州镇总兵官。甘肃新疆阿克苏镇总兵张宗本为兖州镇总兵官。以记名总兵汤咏山为甘肃新疆阿克苏镇总兵官。现月　　

○庚戌。谕内阁。朕钦奉慈禧端佑康颐昭豫庄诚寿恭钦献崇熙皇太后懿旨。镶黄旗满洲都统那彦图等代奏前山东布政使崇保情殷保嘏请旨一摺。本年万寿。昨日降旨。所有各省将军督抚以下等官。均毋庸奏请祝嘏。业经明白宣示该都统等辄复代奏。殊属冒昧著传旨严行申饬。现月　　

○谕军机大臣等、淮安关监督一缺业经降旨裁撤。所有该关应办事宜。著即移交两江总督办理。近来淮安关徵收异常短绌。而商民且多苛扰。有损于民。无益于国。朝廷锐意裁撤交该督经理。著即将该关现在情形确切查明。妥筹徵收善策。详细具奏总期积弊一清。税收核实商民不扰。是为至要现月　　

○又谕、嗣后各省无论何项捐输报效钜款。著统解户部以备练兵处拨用。　　

○又谕。电寄岑春火滟宣等、电奏均悉赴援广西之军除饬刘春霖统带旧部。并派黄忠浩协同防剿。此外并无另调之军杜俞一军原令填扎湖南。亦非赴桂湖北一军能否抽调尚未据张之洞奏覆。著即毋庸前往至请将该两省派出各军之饷。作为广西协饷兵饷相连何能顾此失彼。所奏应毋庸议。现在岑春火滟宣力疾西行。甚纾廑系。著即督饬各军。严密布置。赶紧攻剿。务将各匪悉数殄除。以安民生而靖疆圉电寄　　

○又谕、电寄丁振铎等、柯逢时电奏、刘春霖一军。所需饷械。请饬云南代垫。将来由桂清还等语。著丁振铎林绍年酌筹办理。电寄　　

○商部奏、农商工艺要政请饬各省迅将办理情形咨报以凭考核而图振兴从之。现月　　

○陕西巡抚升允奏、沥陈陕西官运花盐始末情形。拟酌量变通将存盐饬商领运。限本年销完明年暂停官运专收加价以重公款而顺商情下部知。摺包　　

○广西巡抚柯逢时奏、剿除山■同匪请以桂林府同知带兵移驻山■同内筹办善后事宜。如所请行。摺包　　

○以侦缉出力。予广西试用直隶州州判华桐等奖叙。摺包　　

○予故广西补用知县葛维藩、照军营立功后积劳病故例优恤。随手　　

○辛亥。谕内阁、御史徐堉奏、广西军务吃紧。请饬已革提督苏元春带罪前往。相机剿抚一摺。广西匪势蔓延。皆由苏元春养痈贻患。言之实堪痛恨朝廷将该革员量予减罪。已属格外从宽。乃该御史辄敢。曲为保奏。实属荒谬胆大徐堉著回原衙门行走。以示薄惩现月　　

○又谕。陈夔龙奏、特倢■＜曰融＞■＜石木＞庸劣不职文武各员一摺。河南南阳府知府周钺、泄沓成性。嗜好太深怀庆府知府李光琳、识闇才庸幕友用事。均著开缺以通判降补。嵩县知县袁鸿涛、报案不实。有心庇纵。密县知县陶应辉、年老颓唐。捕务废弛。洧川县知县周应昌、荒谬糊涂。用刑不慎。阳武县知县陈绍祖、才具昏庸罔知振作。署温县知县武安县知县刘瑞霖、油滑畏葸废职误公南阳县林水驿丞李友桐年老务得。不洽舆情补用游击李士太居官不谨。纵子滋事。＜目辟＞行＜匧心＞口＜韦未＞＜夗贝＞辉营守备胡金檀性情罢车滟耎缉捕不力。均著即行革职另片奏、分统常备军右翼候补参将王有宏、营务废弛。挪用公款等语。著即行革职。并不准投效各处军营。以示惩儆。现月　　

○谕军机大臣等、有人奏、库伦办事大臣德麟溺职营私。有误大局一摺。著奎顺按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。将此谕令知之。现月　　

○又谕。御史崇禄奏、顺天永清县知县陈泰、于交拏人犯。延不惩办请饬查办一摺。著顺天府查明办理。寻奏陈泰于交拏人犯。业经讯结。地面应办事宜。均无贻误请免置议。报闻摺包　　

○又谕。电寄柯逢时据电奏查明柳城未失。前据报妄奏。请严议等语军情探报固应确实。惟究以迅速陈达毫无掩饰为要。所有此次误报之处。均著从宽免议现在匪窜融县之大陂浮石一带。著即会商岑春火滟宣严饬各军。赶紧防剿。毋任蔓延。电寄　　

○旌表仰药殉夫广西桂林县节妇已故迁江县知县张怀曾继室俞氏。摺包　　

○壬子。谕军机大臣等、前据张之洞等奏、江南制造局。移建新厂一摺。制造局厂关系紧要。究竟应否移建。地方是否合宜。枪石滟驳诸制若尽利。著派铁良前往各该处详细考求。通盘筹画。据实覆奏。并著顺道将各该省进出款项。及各司库局所利弊逐一查明。并行具奏。所有随带司员均毋庸驰驿。著户部酌给往返川资。不准地方供应。该侍郎务须破除情面。实力办理以副委任。现月　　

○又谕、电寄岑春火滟宣等、寿荫、张人骏电奏悉。广东地方紧要。自应并顾兼筹即著岑春火滟宣暂驻梧州。居中调度毋庸远赴桂柳。广西军务。仍著悉心筹画布置。严饬各军加紧攻剿。迅速歼除。地方一切事宜。随时会商柯逢时妥为办理。电寄　　

○盛京将军增祺奏、奉天省酌留马步各军。改为巡捕队。并添派各局处委员。以资佐理而专责成。下部知之。摺包　　

○又奏、蒙旗荒地。自愿招垦。收价丈放。如蒙俞允。拟即设局开办。如所请行。摺包　　

○癸丑。谕军机大臣等、电寄陆元鼎、杜俞一军。著在湖南道永一带扼要防守。衡州后路。宜有水师遥为援应。著陆元鼎妥筹酌拨。宝靖一带。原有驻扎防营。并著严饬该军加意扼堵。以免窜越。毋稍疏虞。电寄　　

○甲寅。谕军机大臣等、有人奏。顺天署怀柔县知县王维琛、庸懦无能。罔恤民隐人命重案。久悬莫结请饬查办等语。著徐会沣、沈瑜庆、确切查明。据实具奏。毋稍徇隐。原摺著钞给阅看。将此谕令知之。寻奏、王维琛被倢■＜曰融＞■＜石木＞各节。查无实据。惟办案欲求省事转贻口实已量予撤任请免置议报闻。摺包　　

○又谕、有人奏热河朝阳县一带。有匪徒结党抢劫。枪毙人命。知县何厚吾并不严拏惩办等语。著松寿确切查明。据实具奏。毋稍徇隐。原片著钞给阅看。将此谕令知之。寻奏、何厚吾于练长杨俊德、被马贼王海川枪毙一案。早经勘详。尚非讳盗。现经因病出缺。请毋庸议。王海川饬拏获日另结。下所司知之。摺包　　

○以理藩院尚书溥兴署正红旗满洲都统。明发　　

○乙卯。谕军机大臣等、电寄岑春火滟宣等、柯逢时电奏、融县长安镇被匪攻破。峒匪迫胁多名。有三路直扑省城之谣。桂省兵力本单。湘省援军及东省各军均尚未到等语。广西省城吃紧。著张绍华飞饬黄忠浩迅速兼程前往防剿。毋稍迟缓。并著岑春火滟宣饬催派出各军。赶紧赴援。合力攻剿。勿任蔓延仍将近日军情。随时电奏。电寄　　

○引见新科进士。得旨一甲进士三名刘春霖、朱汝珍、商衍鎏业经授职外。张启后林世焘、颜楷、麦鸿钧、贺维翰、黄瑞麒、徐潞、林志烜、庄陔兰、宋育德、杜严、张成栋、谷芝瑞、岑光樾、林乾、江孔殷、郭寿清、潘浩、王庆麟、谭延闿、叶先圻、杨毓泗、李翘燊、许承尧、唐尚光、吴德镇、高振霄、童锡焘、钱崇威、朱点衣、阎士璘、李湛田、李矩■木、徐钟恂、陈国华、景润、吴琨、程宗伊、钱淦、张成修、张琴、田明德、陈启煇、苏舆、张国溶、马荫荣、章祖申、朱元树、许业笏、竺鹿＜虘阝＞吝祥、舒伟俊、毕太昌、程叔琳、雷恒、章梫、陆光熙、云书、李德鉴、梁善济、邢端、王慎贤俱攻改为翰林院庶吉士。朱文劭、王赓、张茂炯、翁兆麟、郑言、何景崧、熊坤、陈震、莫以增、楼思诰、吕祖翼、谢启中、龙建章、王枚、蒲殿俊、朱振瀛、陈之鼐、蒋尊祎、苏源泉、方兆鳌、马步瀛、季龙图、何毓璋、陈蜚声、张恩寿、施尧章、李景纲、李言蔼、唐桂馨、梁禹甸、陈继舜、沈钧儒、陈度、舒元璋、龚福焘、谢銮坡、徐金铭、张世畸、沈秉乾、钟刚中、王炳宸、傅增浚、段国垣、雷延寿、阎祖训、王季烈、戴宝煇、何振清、张诒、吴晋夔、杨巨川、汤化龙、李景铭、关赓麟、雷多寿、胡家钰、陈世昌、宋名璋、欧阳鼐、张介孚、张名振、陈赓虞、陈正学、白葆端、随勤礼、姚华、梁成哲、周之桢、方贞、张则川、刘远驹、袁永廉、陈宗藩、欧阳绍祁、果晟、彭运斌、郑元桢、王鸿兟、叶大华、陈熙朝、王烜、王慧潣、张履谦、栾守纲、彭守正、冯巽占、闵道、朱崇年、章圭瑑、朱大玙、赛沙敦、史之选、夏和清、饶孟任、段维、张称达、俱著以主事分部学习。刘启瑞、顾显曾、曲卓新、谢桓武、汪康年、徐培、陈焕章、金梁、夏道煇、李景濂。俱著以内阁中书用。潘鸣球、刘钟俊、单志贤、张其锽、陈敉功、舒嘉猷、张云翼、董绳焘、邵孔亮、张朝辅、李延真聂传曾、朱秉筠、周观涛邵从恩、朱泽年、熊笵舆、贾景德、孙家钰、杨光瓒、邱景章、郭钟美、吴兆梅、陈兆槐、姜迺升、宫炳炎、覃寿＜辶黎＞方■土、钱昌颐、邓隆、张俊英、尚崇基、王宝璜、忻江明、杨济时、崔炳炎、林基逵、孙鸾、任嘉莪、王树忠、曹元鼎、黄为基、张肇铨、程镇瀛、叶大章、刘光筼、杨灦生、李应寿、叶湘、孟应、李凤书、李熙仁、李臣淑、王元璐、仲延仕、周安康、刘绍曾、陈迪吉、李维第、刘绵训、荣浚、杨大芳、程天锡、王言綍、韦延秩、宾光椿、李维汉、张廷栋、田明理、李凝、陈金华、郑献宣、张学宽、李寿祺、余维翰、王文焕、张肇基、许树声、增春、林振先、董镛、茹欲可、乔海峰、林苍、苏兆奎、王景崧、杨靖恭、章锡光、王承佐、俱著交吏部掣签分发省分以知县即用。刑部候补郎中陈毅、著以本部郎中即用。刑部学习郎中冯汝琪、范家驹均著俟奏留后以本部郎中即用。外务部候补主事张鸿、兵部候补主事刘谷孙、刑部候补主事刘敦谨、均著以本部主事即用。兵部额外主事李盛和、刑部额外主事张又栻、均著俟报满后。以本部主事即用。内阁候补中书赵录绩、何震彝、著仍以中书候补。候选内阁中书张应济、著仍以中书候选。江苏补用道汪士元、江苏候补知府江绍杰、江苏候补知县濮文波、均著发往原省。各以本班补用。余著归班铨选。现

月

　　

○盛京将军增祺等奏、盛京库存金条金锞四千二百余两。庚子变乱遗失。旋经觅回一千一十五两余、封存。现以日俄战事日亟。在外存储不便。谨专差赍。送军机处呈进。以免疏虞。报闻。摺包　　

○丙辰。文宗显皇帝诞辰。上诣奉先殿寿皇殿行礼。起居注　　

○谕军机大臣等、已革道员郭人漳、前在陕西当差声名甚劣。降旨革职。现经夏屮■一■日委带江西常备中军。殊属不合。著该署抚即行撤换。不准逗遛。营务关系紧要。该署抚务当破除情面。遴委贤员接统以期得力而资整顿。毋稍瞻徇。现月　　

○丁巳。直隶总督袁世凯奏、请将广东提督叶祖圭留直差委。允之。随手　　

○又奏、遴派游击王国治、涂芳兰、前赴法国观操。请赏加副将衔如所请行。摺包　　

○以捏造府示。私设公所巡船。诈扰商民。渔户革浙江台州协标候补守备张鸿飞职。并讯办。摺包　　

○予故记名提督淮军毅字营统领郭学海、照军营立功后积劳病故例优恤。摺包　　

○戊午。谕军机大臣等、电寄岑春火滟宣、电悉即著该署督仍赴桂柳一行。妥筹布置。严饬各军迅速剿办。并将各地方情形。随时电奏电寄　　

○两江总督魏光焘奏、遵议总税务司赫德条陈筹款方法。专归重于整顿地丁。欲举一切国用。取之于是。揆之中国情形固不尽然。徵之名国章程。亦多未合与其虚拟一不可知之数。重虑烦苛。不如就已办到之成规。加之厘剔。苏省自清厘田赋。苏镇两府熟田项下。每年共增出银五十余万两。推之他府。更推之他省。若得人而理。当有明效。此外西北广漠之野宜陆续垦辟。实以军屯。东南沙田涨滩。亟应清丈升科。其闽广湘章滟贡等处。更可讲求林政以辟利源。如此则根本不至动摇。于综理财政之中。仍寓体恤黎元之意。下政务处议。摺

包　　

○以报效钜款。赏科尔沁公喇什敏珠尔贝子衔。现月

　　

○己未。外务部奏、答赠葡国宝星。并恭拟国书。派员＜墼-土＞■奸■贝递。报闻。摺包　　

○又奏、照缮保和会给本。请旨用宝。由臣部寄储和兰政府。作我国批准入会之据。从之。摺包　　

○两江总督魏光焘奏、淮北盐课。议加新引五万。自甲辰纲起。暂先试办两纲。不入原额奏限。如试办期满。坝销无滞。即以并入原额。一律作为正引。下部知之。摺包　　

○庚申。谕军机大臣等、袁世凯奏、海天兵船触礁。设法起捞一摺。除管带游击刘冠雄已有旨革职外。据摺内称、现与丹国公司订立合同。来华起捞。如能出险入历滟乌。给工费银四十七万五千两。如不能出险。祗能起捞机器锅炉等件。即将此件发售。或公估值价若干。应给该公司一半等语。兵轮巨舰。弃之诚属可惜。惟该船入险。为日已久。究竟起捞之后。能否适用。入历滟乌修理。尚需经费若干。是否合算。该公司既有如不能出险。祗能捞起机器锅炉变价一层。是出险与否。该公司亦无实在把握。若枉费数十万金钜款。仅能变卖机器锅炉。殊觉不值。此事关系至重。著袁世凯悉心通筹。再行核议具奏。寻奏海天兵舰。值款甚钜。不捞则全行沉没。捞之则尚有希望。收回一分价值。即有一分补益。且战舰存没。各国视之极重。但能设法。未便弃置不顾如议行。月包　　

○商部奏、请饬铁路大臣将历年办理各路情形造具。肬■闲明图册报部。俾资稽核而重路政。从之。现

月
</div>
    <div class="pagination">
<a href="清实录光绪朝实录_page1128.html">上一页</a><span>...</span><a href="清实录光绪朝实录_page1124.html">1124</a><a href="清实录光绪朝实录_page1125.html">1125</a><a href="清实录光绪朝实录_page1126.html">1126</a><a href="清实录光绪朝实录_page1127.html">1127</a><a href="清实录光绪朝实录_page1128.html">1128</a><span class="current-page">1129</span><a href="清实录光绪朝实录_page1130.html">1130</a><a href="清实录光绪朝实录_page1131.html">1131</a><a href="清实录光绪朝实录_page1132.html">1132</a><a href="清实录光绪朝实录_page1133.html">1133</a><a href="清实录光绪朝实录_page1134.html">1134</a><span>...</span><a href="清实录光绪朝实录_page1130.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
