<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 474 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 474 页/共 681 页</h1>
    <div class="content">
○戊午。上御太和殿视朝。文武升转各官谢恩。　　

○免河南永城县、本年分旱灾额赋。　　

○调正白旗蒙古都统兼护军统领宗室特克新、为镶黄旗满洲都统。升镶白旗护军统领迓图、为正白旗蒙古都统。正蓝旗满洲副都统瓦珥达、为镶白旗护军统领。　　

○己未。命服阕大学士张玉书、来京供职。　　

○谕户部、朕孜孜图治、宵旰靡宁。于民生疾苦、时切轸念。甘肃等处地方、切近边陲、土田瘠薄。今年雨泽愆期、田禾多有未获。闾阎饥困。朕心深用悯恻。已特敕该督抚等官、将被灾之处、亲行蠲赈、令其得所。更念来岁青黄不接、西土小民、输纳维艰。著将甘肃巡抚所属州县卫所、康熙四十一年分地丁钱粮、通行豁免。地方有司、务期切实奉行。毋令官吏借端侵渔。俾小民得均沾实惠。以副朕轸恤灾黎至意　　

○免广东东安县、本年分水灾额赋　　

○予故满洲副都统关布、祭葬如例　　

○升镶白旗汉军副都统布尔赛、为正蓝旗蒙古都统。　　

○庚申。上诣皇太后宫、问安　　

○大学士等遵上□日查奏、江南钱粮数目甚多。宜先蠲一半。上谕曰、蠲免钱粮、本欲令小民均沾实惠。倘止蠲其半、其半仍用催科。恐地方官员、借此苛徵、仍致累民。若尽行蠲免、官员何由苛取。于明年、先蠲江苏。后一年、再蠲安徽为当　　

○升江南苏松总兵官梁鼐、为福建陆路提督　　

○旌表福建烈妇林国发妻郑氏、拒奸自尽、给银建坊如例　　

○辛酉。九卿等议覆、河道总督张鹏翮遵上□日、请将挑水坝、加长修筑、令急溜趋向北岸、以绝倒灌之患。应如所请。上谕大学士等曰、河流难以预料。今□山戊示□黄水甚小、所以清水流出甚易。明年黄水、能仍保其如此乎。大约河工已渐次告成。但须过明年夏秋二汛。便可无虞矣　　

○又谕曰、江南今□山戊示□丰收。河南、山西、山东、初虽稍旱。其后仍大收获。其各省朕虽不时蠲免钱粮、屡加恩恤、而小民生计、终属艰难。今见直隶旗民杂处。先虽稍有荒灾、而百姓尚不至甚困。其北四府、毫不私派。今年直隶、又十分收成。民间生计、甚是丰足。总之地方大吏、居官若好、雨水又得调匀、田禾自必丰收也　　

○壬戌。谕大学士等、李光地自授巡抚以来、居官甚佳。但所参属员、每多汉军。不知人才优劣、实不分汉军汉人。若以汉军尽劣、则见有一钱不取如沈朝聘者。近见汉人惟护汉人。汉军惟庇汉军。皆非公道深为不取。今春科臣马士芳、题参山东巡抚王国昌、人甚不服。近御史王材任、参安徽巡抚高承爵则当。高承爵、任广东巡抚时、甚不堪。今浙江布政使赵申乔、居官甚清。赴任时、所有家人仅十三人。幕宾亦无。每日办事、皆系亲笔。钱粮悉自已监收。火耗分厘不取。赵申乔陛辞时、奏云、到任不做好官、请无以常例治罪、竟治重典等语。今观其居官果优。诚能践其言矣。　　

○升王府长史宗室札尔图、为正黄旗满洲副都统。参领富宁安、为镶红旗满洲副都统。　　

○癸亥。谕户部、朕惟帝王致治、裕民为先。免赋蠲租、实为要务。朕宵旰忧勤、咨求民瘼。四方利病、未尝少释于怀。矧江苏等处地方、尤为财赋重地。朕比年巡幸东南、目击民艰。多方轸恤、令其安乂。犹恐有司奉行不力。德泽未尽下究。民生罕遂。康阜莫登。兹将江苏巡抚所属州县等处、除漕项外、康熙四十一年地丁钱粮、尽行蠲免。地方有司、务期实意奉行。使闾阎穷黎均沾实惠。庶几民生乐利、丰裕可期。倘不肖官吏、阳奉阴违。私立名色、借端科派、恣行侵克、负朕爱养生民至意。事发、定行正法。决不姑贷。尔部即遵谕行　　

○甲子。谕大学士等、议政大臣内、向不用侍郎、及前锋统领、护军统领等员。令将伊等职名、一并开列具奏。朕将酌量简用。寻大学士等、遵上□日开列职名具奏。得上□日、前锋统领吴达禅、护军统领达佳、吏部左侍郎傅继祖、户部右侍郎温达、兵部左侍郎法良、工部左侍郎敦拜、俱著为议政大臣　　

○丁卯。上诣皇太后宫、问安　　

○戊辰。署四川陕西总督事吏部尚书席尔达疏言、甘肃巡抚喀拜、报被灾地方。自西和至陇西等州县、臣等已遵上□日赈济。请缓徵明年额赋。上谕大学士等曰、地方被灾、应即题报、预筹救赈之策、甘肃被灾、百姓流散。喀拜竟不题报。朕巡幸边外。贺兰山后公云木春来朝。逐一详询。云木春陈奏、朕方得悉。倘朕不询云木春。即遣人采访、彼亦隐匿不奏矣。喀拜、著交九卿严察议处具奏。甘肃所属、康熙四十一年地丁钱粮、尽行豁免已有上□日了。寻九卿议覆、喀拜、应降三级调用。得上□日喀拜、著革职　　

○谕兵部、四川地方紧要。提督唐希顺、患病难以供职。此员缺、著原任四川提督岳昇龙、补授　　

○己巳。大学士等、以湖南按察使员缺、将九卿保举道员施世纶等摺入奏。上谕汉大学士等曰、施世纶、朕深知之。其操守果廉。但遇事偏执。百姓与生员讼、彼必庇护百姓。生员与缙绅讼、彼必庇护生员。夫处事唯求得中。岂可偏私。如施世纶者、委以钱榖之事、则相宜耳　　

○升江南苏松道王繻、为江苏按察使司按察使。湖广衡永。郴道董廷恩、为湖南按察使司按察使　　

○和硕简亲王雅布薨。予祭葬。立碑。谥曰修　　

○升镶白旗蒙古副都统宗室塞伯礼、为正白旗护军统领。调镶黄旗满洲副都统伐喀、为镶白旗蒙古副都统。以銮仪卫銮仪使隆科多、为镶白旗汉军副都统　　

○辛未。上诣皇太后宫、问安　　

○山西道御史靳让条奏、凡为州县者、须令百姓家给人足、野无荒亩、方为良吏。上谕大学士等曰、朕御极四十年。惟冀天下黎庶、尽获安全、边疆无事。果如靳让所言。必令海宇生民、家给人足、不致一人饥馁。此非朕所可必者。今李光地、张鹏翮、赵申乔等、皆以居官优长见用之人。诚如所言、此辈皆不足为良吏矣。靳让、亦不过徒为空言耳。曩者钱珏、卫既齐、亦曾为此大言。及后用至大吏、皆不能自践其语。品亦不端。大言又何益哉。靳让曾为县令、其在任所行、能如是乎。通州驿马事繁。著调靳让为通州知州。彼果能如其所言、朕即超用之。其通州知州祖应世著巡抚李光地、调用别地　　

○免陕西伏羌县、本年分旱灾额赋有差　　

○调正红旗蒙古都统镇国公普奇、为镶蓝旗满洲都统。升镶红旗护军统领孙渣齐、为正红旗蒙古都统、仍兼管护军统领事　　

○壬申。先是、上谕大学士等袭职之人、如有残疾、将其职另袭。但残疾者、不准承袭、无以养赡。其先立功之人、亦属可悯。嗣后应袭之人。虽有残疾、仍令袭职。但不与食俸、止给每月钱粮。俟其子孙应袭之年、再令承袭。若无子孙。俟其本身故后、始准另袭。则公差无误。其先立功之人、亦得沾恩。该部详议。至是、吏部遵上□日议覆、嗣后八旗世职。如系本身效力所得者。身故后、应袭之人、虽有残疾、仍令承袭。每月支给钱粮。袭职后、或生子、或又有应袭之人。俟其年长、可以供职时、始与袭替。支给全俸。从之　　

○升礼部左侍郎凯音布、为户部尚书。礼部右侍郎席哈纳、为礼部尚书。以原任工部左侍郎罗察、为礼部右侍郎。升内阁学士邵穆布、为礼部左侍郎。　　

○命署四川陕西总督事吏部尚书席尔达、回部办事。以陕西巡抚觉罗华显、为四川陕西总督。以原任山西布政使齐世武、为陕西巡抚　　

○兵部等衙门议覆、贵州巡抚王燕疏言、黔省熟苗为盗、与生苗潜入内地行劫者不同。其文武官弁处分、请照汉民为盗之例。嗣后应将生苗为盗、地方官仍照苗蛮侵害地方旧例处分。若熟苗为盗、地方官不行缉获、及隐讳者、俱照民人为盗之例议处。从之　　

○癸酉。上奉皇太后、幸畅春园。　　

○经筵讲官文华殿大学士兼礼部尚书张英、以衰病乞休。温上□日慰谕、命以原官致仕。　　

○丁丑。上诣皇太后宫、问安　　

○戊寅。谕大学士等、直省地方料理事务、必须简任贤能。可移文总督郭琇、张鹏翮、桑额、华显、巡抚彭鹏、李光地、徐潮、凡伊等所属道员以下、知县以上官员、有实心惠爱民生、居官清廉者。虽有挂误降罚、俱不必论。著各具摺开送内阁。其别省官员内、有伊等所灼知者。即越省、亦著列名奏闻　　

○安徽巡抚高承爵遵上□日回奏、臣向曾参藩司张四教。今佥都御史王材任劾臣之疏、皆张四教藩司时文卷内所有之事。其日月、亦丝毫不爽。明系通同排陷。难逃圣鉴。疏入、下部察议。寻部议覆、应交河道总督张鹏翮漕运总督桑额、会勘。得上□日、高承爵、著解任。该督等审明具奏　　

○庚辰。升少詹事常授、为内阁学士。兼礼部侍郎。监察御史赖都、为额外内阁学士兼礼部侍郎。　　

○调正白旗蒙古副都统伐喀、镶白旗蒙古副都统鄂缮、俱为镶白旗满洲副都统。镶黄旗蒙古副都统屠克善、为正蓝旗满洲副都统。升护军参领桑阿礼、为镶黄旗蒙古副都统。白起、为正白旗蒙古副都统。达尔占、为镶白旗蒙古副都统　　

○旌表山东烈妇、冯得振妻李氏、拒奸殒命、给银建坊如例。　　

○壬午。命多罗安郡王马尔浑、总理宗人府事　　

○免陕西陇西县、本年分雹灾额赋有差。　　

○癸未。以故多罗平悼郡王讷尔福子讷尔素、袭封多罗平郡王　　

○升江西督粮道郑煜、为广西按察使司按察使　　

○喀尔喀土谢图汗、遣使进九白年贡。宴赉如例　　

十一月甲申朔。上诣皇太后宫、问安　　

○都察院左副都御史寿鼐、岳兰、俱以年老乞休。允之　　

○丁亥上奉皇太后、自畅春园回宫。　　

○戊子。上以大阅、幸南苑。　　
</div>
    <div class="pagination">
<a href="清实录康熙朝实录_page473.html">上一页</a><span>...</span><a href="清实录康熙朝实录_page469.html">469</a><a href="清实录康熙朝实录_page470.html">470</a><a href="清实录康熙朝实录_page471.html">471</a><a href="清实录康熙朝实录_page472.html">472</a><a href="清实录康熙朝实录_page473.html">473</a><span class="current-page">474</span><a href="清实录康熙朝实录_page475.html">475</a><a href="清实录康熙朝实录_page476.html">476</a><a href="清实录康熙朝实录_page477.html">477</a><a href="清实录康熙朝实录_page478.html">478</a><a href="清实录康熙朝实录_page479.html">479</a><span>...</span><a href="清实录康熙朝实录_page475.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
