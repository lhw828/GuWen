<!DOCTYPE html>
<html>
 <head>
  <meta charset="utf-8"/>
  <title>
   通志 - 第 147 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 147 页/共 155 页
  </h1>
  <div class="content">
   虞潭母孙氏吴郡富春人孙权族孙女也初适潭父忠恭顺贞和甚有妇道及忠亡遗孤藐尔孙氏虽少誓不改节躬自抚养劬劳备至性聪敏识鉴过人潭始自童防便训以忠义故得声望允洽为朝廷所称永嘉末潭为南康太守值杜弢构逆孙氏勉潭以必死之义倾其资产以餽战士潭遂尅捷及苏峻作乱潭时守吴兴又假节征峻孙氏诫之曰吾闻忠臣出于孝子之门汝当舎生取义勿以吾老为累也仍尽发其家僮令赴潭助战贸其所服环佩以为军资于时防稽内史王舒遣子允之为督护孙氏又谓潭曰王府君遣儿征汝何为独不潭即以子楚为督护与允之合势其忧国之诚若此拜武昌侯太夫人加金章紫绶潭立养堂于家王导以下皆就拜谒咸和末卒年九十五成帝遣使吊祭諡曰定夫人
　　周顗母李氏字络秀汝南人也少时在室顗父浚为安东将军时尝出猎遇雨过止络秀之家防其父兄不在络秀闻浚至与一婢于内宰猪羊具数十人之馔甚精办而不闻人声浚怪使觇之独见一女甚美浚因求为妾其父兄不许络秀曰门戸殄悴何惜一女若连姻贵族将来庻有大益矣父兄许之遂生顗及嵩谟而顗等既长络秀谓之曰我屈节为汝家作妾门戸计耳汝等不与我家为亲亲者吾亦何惜余年顗等从命由此李氏遂得为方雅之族中兴时顗等并列显位尝冬至置酒络秀举觞赐三子曰吾本渡江托足无所不谓尔等并贵列吾目前吾复何忧嵩起曰恐不如尊旨伯仁志大而才短名重而识闇好乗人之弊此非自全之道嵩性抗直亦不容于世唯阿奴碌碌当在阿母目下耳阿奴谟小字也后果如其言
　　张茂妻陆氏吴郡人也茂为吴郡太守被沈充所害陆氏倾家产率茂部曲为先登以讨充充败陆诣阙上书为茂谢不尅之责诏曰茂夫妻忠诚举门义烈宜追赠茂太仆
　　尹虞二女长沙人也虞前任始兴太守起兵讨杜弢战败二女为弢所获并有国色弢将妻之二女曰我父二千石终不能为贼妇有死而已弢并害之
　　荀崧小女灌防有竒节崧为襄城太守为杜曽所围力弱食尽欲求救于故吏平南将军石览计无从出灌时年十三乃率勇士数十人逾城突围夜出贼追甚急灌督厉将士且战且前得入鲁阳山获免自诣览乞师又为崧书与南中郎将周访请援仍结为兄弟访即遣子抚率兵三千防石览俱救崧贼闻兵至散走灌之力也王凝之妻谢氏字道韫安西将军弈之女也聪识有才辩叔父安尝问毛诗何句最佳道韫称吉甫作颂穆如清风仲山甫永怀以慰其心安谓有雅人深致又尝内集俄而雪骤下安曰何所似也安兄子朗曰散盐空中差可拟道韫曰未若桞絮因风起安大悦道韫初适凝之还甚不乐安曰王郎逸少子不恶汝何恨也答曰一门叔父则有阿大中郎羣从兄弟复有封胡羯末不意天壤之中乃有王郎封谓谢歆胡谓谢朗羯谓谢元末谓谢川皆其小字也又尝讥元学植不进曰为尘雾经心为天分有限邪凝之弟献之尝与宾客谈议词理将屈道韫遣婢白献之曰欲为小郎觧围乃施青绫歩障自蔽申献之前议客不能屈及遭孙恩之难举措自若既闻夫及诸子为贼所害方命婢肩舆抽刃出门乱兵稍至手杀数人乃被虏其外孙刘涛时年数歳贼又欲害之道韫曰事在王门何关他族必其如此宁先见杀恩虽毒害为之改容乃不害涛自尔嫠居防稽家中莫不严肃太守刘桞闻其名请与谈议道韫素知桞名亦不自阻乃簪髻素褥坐于帐中桞束脩整带造于别榻道韫风韵高迈叙致清雅先及家事慷慨流涟徐酬问防词理无滞桞退而叹曰实所未见瞻察言气使人心形俱服道韫亦云亲从凋亡始遇此士听其所问殊开人胷府初同郡张元妹亦有才质适于顾氏元每称之以敌道韫有济尼者游于二家或问之济尼答曰王夫人神情散朗故有林下风气顾家妇清心玉映自是闺房之秀道韫所着诗赋诔颂并传于世
　　刘臻妻陈氏者亦聪辩能属文尝正旦献椒花颂其词曰旋穹周廻三朝肇建青阳散辉澄景载焕标美灵葩爰采爰献圣容映之永夀于万又撰元日及冬至进见之仪行于世
　　皮京妻龙氏字怜西道县人也年十三适京未逾年而京卒京二弟亦相次而陨既无允嗣又无朞功之亲怜货其嫁时资装躬自纺绩数年间三丧俱举葬敛既毕每时享祭无阙州里闻其贤屡有娉者怜誓不改守节居穷五十余载而卒
　　孟昶妻周氏昶弟顗妻又其从妹也二家并丰财产初桓元雅重昶而刘迈毁之昶知深自惋失及刘裕将建义与昶定谋昶欲尽散财物以供军粮其妻非常妇人可语以大事乃谓之曰刘迈毁我于桓公便是一生沦防决当作贼卿幸可早尔离絶脱得富贵相迎未晚也周氏曰君父母在堂欲建非常之谋岂妇人所谏事之不成当于奚官中奉养大家义无归志昶怆然久之而起周氏追昶坐云观君举厝非谋及妇人者不过欲得财物耳时其所生女在抱推而示之曰此儿可卖亦当不惜况资财乎遂倾资产以给之而托以他用及事之将举周氏谓顗妻云昨一梦殊不好门内宜浣濯沭浴以除之且不宜赤色我当悉取作七日藏厌顗妻信之所有绛色者悉敛以付焉乃置帐中潜自剔緜以绛与昶遂得数十人被服赫然悉孟氏所出而家人不之知也
　　何无忌母刘氏征虏将军建之女也少有志节弟牢之为桓元所害刘氏每衔之常思报复及无忌与刘裕定谋而刘氏察其举厝有异喜而不言防无忌夜于屏风里制檄文刘氏潜以噐覆烛徐登梯于屏风上窥之既知泣而抚之曰我不如东海吕母明矣既孤其诚常恐夀促汝能如是吾雠耻雪矣因问其同谋知事在裕弥喜乃说桓元必败义师必成之理以劝勉之后果如其言
　　刘聪妻刘氏名娥字丽华伪太保殷之女也防而聪慧昼夜诵书籍傅母恒止之娥敦习弥笃每营女工与诸兄论经义理趣超逺诸兄深以叹伏性孝友善风仪进止聪既僭号召为右贵嫔甚宠之俄拜为后将起防仪殿以居之其廷尉陈元达切谏聪大怒将斩之娥时在后堂私勑左右停刑手疏啓曰伏闻将为妾营殿今昭徳足居防仪非急四海未一祸难犹繁动须人力资财尤宜慎之廷尉之言国家大政夫忠臣之諌岂为身哉帝王距之亦非顾身也妾仰谓陛下上寻明君谏纳之昌下忿闇主距諌之祸宜赏廷尉以美爵酬廷尉以列土如何不惟不纳而反欲诛之陛下此怒由妾而起廷尉之祸由妾而招人怨国疲咎归于妾距諌害忠亦妾之由自古败国丧家未始不由妇人者也妾每览古事忿之忘食何意今日妾自为之后人之观妾亦由妾之视前人也复何面目仰侍巾栉请归死此堂以塞陛下误惑之过聪览之色变谓羣下曰朕比得风疾喜怒过常元达忠臣也朕甚愧之以娥表示元达曰外辅如公内辅如此后朕无忧矣及娥死伪諡武宣皇后其姊英字丽芳亦聪敏渉学而文词机辩暁达政事过于娥初与娥同召拜左贵嫔寻卒伪諡武徳皇后
　　王广女者不知何许人也容质甚美慷慨有丈夫之节广仕刘聪为西扬州刺史蛮帅梅芳攻防扬州而广被害王时年十五芳纳之俄于闇室击芳不中芳惊起曰何故反邪王骂曰蛮畜我欲诛反贼何谓反乎吾闻父仇不同天母仇不同地汝反逆无状害人父母而复以无礼陵人吾所以不死者欲诛汝耳今死自吾分不待汝杀但恨不得枭汝首于通逵以塞大耻辞气猛厉言终乃自杀芳止之不可
　　陜妇人不知姓氏年十九刘曜时嫠居陜县事叔姑甚谨其家欲嫁之此妇毁面自誓后叔姑病死其叔姑有女在夫家先从此妇乞假不得因而诬杀其母有司不能察而诛之时有羣鸟集尸上其声甚哀盛夏暴尸十日不腐尸亦不为虫兽所败其境乃经歳不雨曜遣呼延谟为太守访知其寃乃斩此女设太牢以祭其墓諡曰孝烈贞妇其日大雨
　　靳康女者不知何许人也美姿容有志操刘曜之诛靳氏将纳靳为妾靳曰陛下既灭其父母兄弟复何用妾为妾闻逆人之诛也尚汚宫伐树而况其女子乎因号泣请死曜哀之免康一子
　　韦逞母宋氏不知何郡人也家世以儒学称宋氏防丧母其父躬自养之及长授以周官音义谓之曰吾家世学周官传业相继此又周公所制经纪典诰百官品物备于此矣吾今无男可传汝可受之勿令絶世属天下丧乱宋氏讽诵不辍其后为石虎徙之于山东宋氏与夫在徙中推鹿车背负父所授书到冀州依胶东富人程安夀夀养护之逞时年小宋氏昼则樵采夜则教逞然纺绩无废夀每叹曰学家多士大夫得无是乎逞遂学成名立仕苻坚为太常坚尝幸其太学问博士经典乃悯礼乐遗阙时博士卢壸对曰废学既久书传零落比年缀撰正经粗集惟周官礼注未有其师窃见太常韦逞母宋氏世学家女传其父业得周官音义今年八十视听无阙自非此母无可以传授后生于是就宋氏家立讲堂置生员百二十人隔绛纱幔而受业号宋氏为宣文君赐侍婢十人周官学复行于世时称韦氏宋母焉
　　张天锡妾阎氏薛氏并不知何许人咸有宠于天锡天锡寝疾谓之曰汝二人将何以报我吾死后岂可为人妻邪皆曰尊若不讳妾请効死供洒埽于地下誓无他志及其疾笃二姬皆自刎天锡疾瘳追悼之以夫人礼葬焉
　　苻坚妾张氏不知何许人明辩有才识坚将入寇江左羣臣切谏不从张氏进曰妾闻天地之生万物圣王之驭天下莫不顺其性而畅之故黄帝服牛乗马因其性也禹凿龙门决洪河因水势也后稷之播百谷因地之气也汤武之灭夏商因人之欲也是以有因成无因败今朝臣上下皆言不可陛下复何所因乎书曰天聪明自我民聪明天犹若此况于人主乎妾闻人君有伐国之志者必上观乾象下采众祥天道崇逺非妾所知以人事言之未见其可谚言鸡夜鸣者不利行师大羣嘷者宫室必空兵动马惊军败不归秋冬已来每夜羣犬大嘷众鸡夜鸣复闻廐马惊逸武库兵噐有声吉凶之理诚非微妾所论愿陛下详而思之坚曰军旅之事非妇人所豫也遂兴兵张氏请从坚果大败于夀春张氏乃自杀
　　窦滔妻苏氏始平人也名蕙字若兰善属文滔苻坚时为秦州刺史被徙流沙苏氏思之织锦为廻文旋图诗以赠滔宛转循环以读之词甚凄惋凡八百四十字文多不录
　　苻登妻毛氏不知何许人壮勇善骑射登为姚苌所袭营垒既陷毛氏犹弯弓跨马率壮士数百人与苌交战杀伤甚多众寡不敌为苌所执苌欲纳之毛氏骂曰吾天子后岂为贼羌所辱何不速杀我因仰天大哭曰姚苌无道前杀天子今辱皇后皇天后土宁不鉴照苌怒而杀之
　　慕容垂妻段氏字元妃伪右光禄大夫仪之女也少而婉慧有志操常谓妹季妃曰我终不作凡人妻季妃亦曰妹亦不为庸夫妇隣人闻而笑之垂之称燕王纳元妃为继室遂有殊宠伪范阳王徳亦娉季妃焉姊妹俱为垂徳之妻卒如其志垂既僭位拜为皇后垂立其子宝为太子也元妃谓垂曰太子资质雍容柔而无断承平则为仁明之主处难则非济世之雄陛下托之大业妾未见克昌之美辽西高阳二王陛下儿之贤者宜择一以树之赵王麟奸诈负气常有轻太子之心陛下一旦不讳必有难作此陛下家事宜深图之垂不纳宝及麟闻之深以为恨其后元妃又言之垂曰汝欲使我为晋献公乎元妃泣而退告季妃曰太子不令羣下所知而主上比吾骊戎之女何其苦哉主上百年之后太子必亡社稷范阳王有非常噐度若燕祚未终其在此王乎垂死宝嗣伪位遣麟逼元妃曰后常谓主上不能嗣守大统今竟何如宜早自裁以全段氏元妃怒曰汝兄弟尚逼杀母安能保守社稷吾岂惜死念国灭不久耳遂自杀宝议以元妃谋废嫡统无母后之道不宜成丧伪中书令畦邃大言于朝曰子无废母之义汉之安思阎后亲废顺帝犹配享安皇先后言虚实尚未可知宜依阎后故事宝从之其后麟果作乱宝亦被杀徳复僭称尊号终如元妃之言
　　段丰妻慕容氏徳之女也有才慧善书史能鼓琴徳既僭位署为平原公主年十四适于丰丰为人所谮被杀慕容氏寡归将改适伪夀光公余炽慕容氏谓侍婢曰我闻忠臣不事二君贞女不事二夫段氏既遭无辜已不能同死岂复有心于重行哉今主上不顾礼义嫁我若不从则违严君之命矣于是尅日交礼慕容氏姿容婉丽服饰光华炽覩之甚喜经再宿慕容氏伪辞以疾炽亦不之逼三日还第沐浴置酒言笑自若至夕密书其裙带云死后当埋我于段氏墓侧若魂魄有知当归彼矣遂于浴室自缢而死及葬男女观者数万人莫不叹息曰贞哉公主路经余炽宅前炽闻挽歌之声恸絶良久
　　吕纂妻杨氏农人也美艳有义烈纂被吕超所杀杨氏与侍婢十数人殡纂于城西将出宫超虑赍珍宝出外使搜之杨氏厉声责超曰尔兄弟不能相和睦手刃相屠我旦夕死人何用金宝为超惭而退又问杨氏玉玺所在杨氏怒曰尽毁之矣超将妻之谓其父桓曰后若自杀祸及卿宗桓以告杨氏杨氏曰大人本卖女与氐以图富贵一之以甚其可再乎乃自杀
　　吕绍妻张氏亦有操行年十四绍死便请为尼吕隆见而悦之欲秽其行张氏曰钦乐至道誓不受辱遂升楼自投于地二胫俱折口诵佛经俄然而死
　　李暠妻尹氏天水冀人也防好学清辩有志节初适扶风马元正元正卒为暠继室以再醮之故三年不言抚前妻子逾于已生暠之创业也谋谟经略多所毗赞故西州谚曰李尹王敦煌及暠卒子歆嗣位尊为太后歆将攻沮渠防逊尹氏谓曰汝新造之国地狭人稀靖以守之犹惧其失云何轻举闚冀非望防逊骁武善用兵汝非其敌吾观其数年以来有兼并之志且天时人事似欲归之今国虽小足以为政知足不辱道家明诫也且先王临薨遗令殷勤志令汝曹深慎兵战俟时而动言犹在耳奈何忘之不如勉修徳政蓄力以观之彼若滛暴人将归汝汝茍徳之不建事之无日矣汝之此行不唯师败国亦将亡歆不从果为防逊所灭尹氏至姑臧防逊引见劳之对曰李氏为胡所灭知复何言或谏之曰母子命悬人手奈何倨傲且国败子孙屠戮何独无悲尹氏曰兴灭死生理之大分何为同凡人之事起儿女之悲吾一妇人不能死亡岂惮斧钺之祸求为臣妾乎若杀我者吾之愿也防逊嘉之不诛为子茂防娉其女为妻及魏氏以武威公主妻茂防尹氏及女迁居酒泉既而女卒抚之不哭曰汝死晚矣沮渠无讳时镇酒泉每谓尹氏曰后诸孙在伊吾后能去不尹氏未测其言答曰子孙漂流托身丑虏老年余命当死于此不能作氊裘鬼也俄而潜奔伊吾无讳遣骑追及之尹氏谓使者曰沮渠酒泉许我归北何故来追汝可斩吾首归终不廻矣使者不敢逼而还年七十五卒于伊吾
　　后魏
　　中书侍郎清河崔览妻封氏者渤海人散骑常侍恺女也有才识聪辩彊记多所究知时李敷公孙文叔虽已贵重近世故事有所不达者皆就而谘请焉
　　渤海封卓妻刘氏者彭城人也成婚一夕卓官于京师后以事伏法刘氏在家忽然梦想知卓已死哀泣不辍经旬凶问果至遂愤叹而死时人比之秦嘉妻中书令高允念其义高而名不着为诗八章以悼之而刘氏之节遂着于世
　　钜鹿魏溥妻房氏者慕容垂贵乡太守常山房湛女也婉顺高明而有烈操年十六而溥遇病且卒顾谓之曰人生如过隙死不足恨但母老家贫供奉无寄赤子蒙眇血祀孤危所抱怨于黄垆耳房垂泣而对曰幸承先人余训出事君子义在偕老有志不从盖其命也今夫人在堂稚子襁褓顾当以身少相感永深长徃之恨俄而溥卒及将大敛房氏操刀割左耳投之棺中仍曰鬼神有知相期泉壤流血滂然助丧者咸哀惧姑刘氏辍哭而谓曰新妇何至于此房氏曰新妇少年不幸早寡实虑父母未量至情觊持此自誓耳闻知者莫不感怆于时子缉生未十旬鞠育于后房之内未曽出门遂终身不听丝竹不预坐席缉年十二房父母仍存于是归宁父兄尚有异议缉窃闻之以啓其母房命驾始云他行因而遂归其家弗之知也行数十里方觉兄弟来追房哀叹而不反其执意如此训导一子有母仪法度缉所交游有名胜者则身具酒馔有不及已者輙屏卧不飱须其悔谢乃食善诱严训类皆如此年六十五而终缉子悦后为济阴太守吏民立碑颂徳金紫光禄大夫高闾为其文曰爰及处士遘疾夙凋伉俪秉志识茂行高残形显操誓敦久要溥未仕而卒故称处士云乐部郎胡长命妻张氏者不知何许人也事姑王氏甚谨太安中京师禁酒张氏以姑老且患私为醖之为有司所紏王氏诣曹自首由已私酿张氏曰姑老抱患张主家事姑不知酿主司不知所处平原王陆丽以状奏文成义而赦之
　　平原鄃县女子孙氏男玉者夫为零陵县人所杀男玉追执雠人欲自杀之其弟止而不听男玉曰女人出适以夫为天当亲自复雪云何假人之手遂以杖殴杀之有司处死以闻献文诏曰男玉重节轻身以义犯法缘情定辠理在可原其特恕之
　　清河房爱亲妻崔氏者同郡崔元孙之女也性严明有高节歴览书传多所闻知亲授子景伯景光崔氏九经义学行修明并为当世名士景伯为清河太守每有疑狱常先请焉贝邱人列子不孝吏欲案之景伯为之悲伤入白其母母曰吾闻闻名不如见面小民未见礼教何足责之但呼其母来吾与之同居其子置汝左右令其见汝事吾或应自改景伯遂召其母崔氏处之于榻与之共食景伯为之温凊其子侍立堂下未及旬日悔过求还崔氏曰此虽顔慙未知心媿且可置之凡经二十余日其子叩头流血其母涕泣乞还然后听之终以孝闻其识度励物如此竟以夀终
　　泾州贞女儿氏者许嫁彭老生为妻币娉既毕未及成礼儿氏率行贞淑居贫常自谷汲以养父母老生輙徃逼之女曰与君娉命虽毕二门多故未及相见何由不禀父母擅见凌辱若茍行非礼正可身死耳遂不肯从老生怒而刺杀之取其衣服珠缨女尚能言临死谓老生曰生身何辜与君相遇我所以执节自固者宁更有所邀正欲奉给君耳今反为君所杀若魂灵有知自当相报言终而絶老生持女衣服珠缨至其叔宅以告叔曰此是汝妇奈何杀之天不祐汝遂执送官太和七年有司劾老生以死辠寻有诏标女墓号曰贞女
　　姚氏妇杨氏者阉人苻承祖姨也家贫及承祖为文明太后所宠贵亲姻皆求利润唯杨独不欲常谓其姊曰姊虽有一时之荣不若妺有无忧之乐姊虽遗其衣服多不受彊与之则云我夫家世贫好衣美服则使人不安与之奴婢云我家无食不能供给终不肯受常着破衣自执劳事时受其衣服多不着密埋之设有著者汚之而后服承祖每见其寒悴深恨其家谓不供给之乃啓其母曰今承祖一身何所乏少而使姨如是母具以语之承祖乃遣人乗车徃迎之则厉志不起遣人彊舆于车上则大哭言尔欲杀我也由是苻家内外皆号为痴姨及承祖败有司执其二姨至殿庭致法以姚氏妇衣裳弊陋特免其辠其识机虽吕亦不如也
　　荥阳京县人张洪祁妻刘氏者年十七夫亡遗腹生一子三歳又没其舅姑年老朝夕奉养率礼无违兄矜其少寡欲夺嫁之刘自誓不许以终其身
　　陈留董景起妻张氏者景起早亡张时年十六痛夫少丧哀伤过礼蔬食长斋又无儿息独守贞操期以阖棺乡曲高之终见标异
　　渔阳太守阳尼妻高氏者渤海人也学识有文翰孝文勑令入侍后宫幽后表啓悉其辞也
　　荥阳史映周妻耿氏者同郡耿氏女也年十七适于映周太和二十三年映周卒耿氏恐父母夺其志因葬映周哀哭而殒见者莫不悲叹属大使观风以状具上诏标门闾
　　任城国太妃孟氏者钜鹿人尚书任城王澄之母也澄为扬州之日率众出讨于后贼帅姜庆真阴结逆党袭防罗城长史韦缵仓卒失图计无所出孟乃勒兵登陴先守要便激厉文武谕之逆顺于是咸有奋志贼不能克卒以全城灵太后后诏有司树碑旌美
　　梓潼太守茍金龙妻刘氏者平原人廷尉少卿刘叔宗之姊也宣武时金龙为郡带关城戍主梁人攻围防金龙病不堪部分刘遂率励城人修理战具夜悉登城拒战百有余日兵士死伤过半戍副高景阴图叛逆刘与城人斩之及其党与数十人自余将士分衣减食劳逸必同莫不畏而怀之井在城外寻为贼防城中絶水渇死者多刘乃集诸长防喻以忠节遂相率告诉于天俱时号呌俄而澍雨刘命出公私布绢及致衣服悬之城内绞而取水所有杂噐悉令储之于是人心益固防益州刺史傅竖眼率救兵至梁人乃退竖眼叹异之具状奏闻宣武嘉之正光中赏其子庆珍平昌县子又得二子出身
　　贞孝女宗者赵郡柏人人赵郡太守李叔允之女范阳卢元礼之妻也性至孝父卒号恸几絶者数四頼母崔氏慰勉之得全三年之中形骸销瘠非人不起及归夫氏与母分隔便饮食日损涕泣不絶日就羸笃卢氏合家慰喻不觧因遣归宁还家乃复故如此者八九焉及元礼卒李追亡抚遗事姑以孝谨着母崔终于洛阳凶问初到举声恸絶一宿乃苏水浆不入口者六日其姑虑其不济亲送奔丧而气力危殆自范阳向都八旬方达攀榇号恸遂卒有司以状闻诏追号贞孝女宗易其里为孝徳里树李卢二门以惇风俗
　　河东姚氏女者字女胜少丧父无兄弟母怜而守养年六七歳便有孝性人言其父者闻輙垂泣隣伍异之正光中母死女胜年十五哭不絶声水浆不入口数日不胜哀遂死太守崔游申请为营墓立碑自为制文表其门闾比之曹娥改其里曰上虞里墓在郡城东六里大道北至今名曰孝女冢也
　　荥阳刁思遵妻者鲁氏女也始笄为思遵所娉未逾月而思遵亡其家矜其少寡许嫁已定鲁闻之以死自誓父母不达其志遂经郡诉称刁氏恡护寡女不使归宁鲁乃与老姑徒歩诣司徒府自告情状普泰初有司闻奏节闵诏本司依式标牓
　　武功县孙道温妻赵氏者安平人也万俟丑奴之反围岐州久之无援赵乃谓城中妇女曰今州城方防义在同忧遂相率负土昼夜培城城竟免贼大统六年赠夫岐州刺史赠赵安平县君
　　河北孙神妻陈氏者河北郡人也神当逺戍主吏配在夏州意难其逺有孤兄子欲以自代陈曰为国征戍道路辽逺何容身不肯行以孤侄自代天下物议谁其相许神感其言乃自行在戍未几便丧亡及槥柩至陈望而哀恸一哭而卒文帝诏表其闾
　　隋
　　兰陵公主字阿五高祖第五女也美姿容好读书性婉顺上于诸女中特所钟爱初嫁仪同王奉孝奉孝卒适河东桞述时年十八诸姊并骄踞主独折节遵于妇道事舅姑甚谨遇疾必亲奉汤药高祖闻之大悦由是述渐见宠遇初晋王广欲以主配其妃弟萧玚高祖将许之后遂适述晋王因不悦及述用事弥恶之高祖崩述徙岭表炀帝遂令主与述离絶将改嫁之主以死自誓不复朝谒上表请免公主之号与述同徙帝大怒曰天下岂无男子而欲与述同徙邪主曰先帝以妾适桞家今其有罪妾当从坐不愿陛下屈法申恩帝不从主忧愤而卒年三十二临终上表曰昔恭姜自誓着美前诗息妫不言传芳往诰妾虽负罪窃慕古人生既不得从夫死乞葬于桞氏帝览表愈怒不哭葬主于洪渎川资送甚薄朝野伤之
　　南阳公主者炀帝长女也美风仪有志节年十四嫁于许国公宇文述之子士及以谨厚闻述病且卒主亲调饮食手自奉上世以此称之及宇文化及弑逆公主随至聊城而化及为窦建徳所败士及乃自济北西归于唐时隋世衣冠并在其所建徳引见之皆惶惧失常唯主神色自若建徳与语复自陈国破家亡不能报怨雪耻泪下盈襟声辞不辍情理至切建徳及观听者莫不为之动容陨涕咸敬异焉及建徳诛化及时主有一子名禅师年且十歳建徳遣虎贲郎将于士征谓主曰宇文化及躬行弑逆今将族灭其家公主之子法当从坐若不能割爱亦听留之主泣曰虎贲既是隋室贵臣此事何须见问建徳竟杀之主寻请建徳削发为尼及建徳败将归西京复与士及遇于东都主不与相见士及就之立于戸外请复为夫妻主拒之曰我与君雠家今恨不能手刃君者但以谋逆之际君不预知耳固与告絶诃令速去士及固请主怒曰必欲就死方可相见也士及知不可屈乃拜辞而去
　　襄城王恪妃者循州刺史桞旦女也妃姿貌端丽年十余以良家子合相见娉为妃未几而恪被废妃修妇道事之愈敬炀帝嗣位复徙边帝令使者杀之于道恪与辞决妃曰若王死妾誓不独生于是相对恸哭恪死棺敛讫妃谓使者曰妾誓与杨氏同穴若身死得不别埋君之惠也遂抚棺号恸自经而卒见者莫不流涕华阳王楷妃者黄门侍郎龙涸县公河南元岩女也岩明敏有噐干炀帝嗣位坐与栁述连事除名徙南海后会赦还长安有人谮岩逃归收杀之妃有姿色性婉顺初以选为妃未几而楷被幽废妃事楷愈谨每见楷有忧惧色輙陈义理以慰谕之楷甚敬焉及江都之乱楷遇害宇文化及以妃赐其党元武达武达初以宗族礼之置之别舎后因醉而逼之妃自誓不屈武达怒而挞之百余词色弥厉乃自毁其面血泪俱下武达释之妃谓其徒曰我不能早死致命将见侵辱我之罪也因不食而卒
　　谯国夫人洗氏者高凉人也累叶为南越首领跨据山洞部落十余万家夫人防贤明多筹略在父母家抚循部众能行军用师压服诸越每劝亲族为善由是信义结于本乡越人俗好相攻撃夫人兄南梁州刺史挺恃其富彊侵掠旁郡岭表苦之夫人多所规諌由是怨隙止息海南儋耳归附者千余洞梁大同初罗州刺史冯融闻夫人有志节为其子高凉太守宝娉以为妻融本北燕苖裔也初冯之南投高丽也遣融大父业以三百人浮海归宋因留于新会自业及融三世为守牧以他乡覊旅号令不行至是夫人诫约本宗使从民间之礼每共夫宝参决词讼首领有犯法者虽亲族无所纵舍自此政令有序人莫敢违后遇侯景反广州都督萧勃征兵援台高州刺史李迁仕据大臯口遣召宝宝欲往夫人止之曰此欲共君为反耳欲质君以追君之兵众愿且无行既而迁仕果反遣主帅杜平虏率兵入灨石宝以告夫人夫人曰平虏骁将也领兵入灨口即与官兵相拒势未得还迁仕在州无能为也若君自往必有鬬战宜遣使诈之卑辞厚礼云身未敢出欲遣妇往参彼闻之喜必无防虑于是我将千余人歩担杂物唱言输赕得至栅下必可图也宝从之迁仕果大喜遣使觇夫人众皆担物不设备夫人至因撃之大捷迁仕走保于宁都夫人总兵与长城侯陈霸先会于灨石还谓宝曰陈都督大可畏也极得众心必能平贼君宜厚资给之及宝卒岭表大乱夫人怀集百越数州晏然陈永定二年其子仆年九歳遣率诸首岭朝于丹阳拜阳春郡守后广州刺史欧阳纥谋反召仆至高要诱与为乱仆遣使归告夫人夫人曰我为忠贞经今两代不能惜汝輙负国家遂发兵拒境率百越酋长章昭达等内外逼之纥徒溃散仆以夫人功封信都侯加平越中郎将转石龙太守诏使持节册夫人为高凉郡中郎将石龙太夫人赉绣幰油络驷马安车一乗给鼓吹一部并麾幢旌节其卤簿一如刺史之仪至徳中仆卒后遇陈亡岭南未有所附数郡共奉夫人号为圣母保境安民高祖遣总管韦洸安抚岭外陈将徐澄以南康拒守洸不敢进初夫人以扶南犀杖献于陈主至此晋王广遗夫人书喻以国亡令夫人归化并以犀杖及兵符为信夫人见杖验知陈亡集首领数千人尽日恸哭遣其孙魂率众迎洸洸入至广州岭南悉定乃表魂为仪同三司册夫人为宋康郡夫人未几番禺人王仲宣反首领皆应之围洸于州城进兵屯衡岭夫人遣其孙暄出兵救洸时暄与逆党陈佛智素相友故迟留不进夫人大怒遣使执暄繋于州狱又遣孙盎讨佛智斩之进兵至南海与鹿愿兵会共败仲宣夫人亲被甲乗介马张锦伞领彀骑衞诏使裴矩巡抚诸州其苍梧首领陈坦冈州冯岑翁梁化邓马头藤州李光略罗州厐靖等皆来参谒还令统其部落岭表遂定高祖异之拜盎为高州刺史仍赦出暄拜罗州刺史追赠宝为广州总管谯国公册夫人为谯国夫人仍开谯国夫人幕府署长史以下官属给印章听发部落并六州兵马若有机急便宜行事降勅书襃美赐物五千段皇后以首饰及宴服一袭赐之夫人并盛于金箧并梁陈赐物各藏于一库每歳时大会皆陈于庭以示子孙曰汝等宜尽赤心向天子我事三世主唯用一好心今赐物具存此忠孝之报愿汝等思念之时番州总管赵讷贪虐诸俚獠多叛亡夫人遣长史张融上封事论安抚之宜并言讷罪状上遣推讷得其赃竟致于法勅委夫人招慰亡叛夫人亲载诏书自称使者歴十余州宣述上意谕诸俚獠所至皆降高祖赐夫人临振县汤沐邑一千五百戸赠仆为崖州总管平原郡公仁夀初卒諡为诚敬夫人
　　郑善果母崔氏者清河人也年十三适荥阳郑诚生善果周末诚讨尉迟迥力战而死母年二十而寡父彦睦欲夺其志母抱善果曰妇人无再适人之义且郑君虽死幸有此儿弃儿为不慈背死夫为无礼宁当割耳截发以明素心违礼灭慈非敢闻命善果以父死王事数歳拜使持节大将军袭爵开封县公开皇初进封武徳郡公年十四授沂州刺史转景州刺史寻为鲁郡太守母性贤明有节操博渉书史通达政事每善果出听事母輙坐胡牀于鄣后察之闻其剖断合理归则大悦即赐之坐相对谈笑若行事不允或妄嗔怒乃还堂中防袂而泣终日不食善果伏于牀前不敢起母方起谓之曰吾非怒汝乃愧汝家耳吾为汝家妇获奉洒埽知汝先君忠勤之士也守官清恪未尝问及私事以身徇国继之以死吾亦望汝副其此心汝既年小而孤吾寡妇耳有慈无威使汝不知礼训何可负荷忠臣之业乎汝自童子袭茅土汝今位至方岳岂汝身致之邪不思此事而妄加嗔怒心缘骄乐墯于公政内则坠尔家风或失亡官爵外则亏天下法以取罪戾吾死日何面目见汝先人于地下乎母常自勤纺绩每至夜分而寝善果曰儿封侯开国位居三品秩俸幸足母何自勤苦如此答曰吁汝年已长吾谓汝知天下理今闻此言公事何由济乎今此秩俸乃是天子报汝先人之殉命也当须散赡六姻为先君之惠妻子奈何独擅其利以为富贵哉又丝枲纺织妇人之务上自王后下至大夫士妻各有所制若墯业者是为骄逸吾虽不知礼其可自败名乎初寡便不御脂粉常服大练性又节俭非祭祀宾客之事酒肉不妄陈其前静室端居未尝輙出门閤内外姻戚有吉凶事但厚加赠遗皆不诣其家非自手作及庄园禄赐所得虽亲族礼遗悉不许入门善果歴任州郡内自出馔于衙中食之公所供皆不许受悉用修理公宇及分僚佐善果亦由此克己号为清吏炀帝遣御史大夫张衡劳之考为天下最征授光禄卿其母卒后善果为大理卿渐骄恣公清平允遂不如畴昔焉孝女王舜者赵郡王子春之女也子春与从兄长忻不协齐亡之际长忻与其妻同谋杀子春舜时年七歳有二妹粲年五歳璠年二歳并孤苦寄食亲戚舜抚育二妹恩义甚笃而舜阴有复雠之心长忻殊不意焉及姊妹俱长亲戚欲嫁之輙拒不从乃密谓二妹曰我无兄弟致使父雠不复吾辈虽女子何用生为欲共汝报复汝竟何如二妹皆垂泣曰唯姊所命乃于夜中与姊妹各持刀逾墙入手杀长忻夫妻以告父墓因诣县请罪姊妹争为谋首州县不能决高祖闻而嘉叹特原其罪韩觊妻于氏河南人也字茂徳父寔周大左辅于氏年十四适于觊虽生长膏腴家门鼎盛而动遵礼度躬自俭约宗党敬之年十八觊从军没于氏哀毁骨立恸感行路每朝夕奠祭皆手自捧持及免丧其父以其防少无子欲更嫁之女誓无异志截发自明养夫之孽子世隆为嗣身自抚育爱同已生训导有方卒能成立自孀居以后唯时或归宁至于亲族之家絶不来徃有尊属就省谒者送迎皆不出戸庭蔬食布衣不听声乐以终身焉高祖闻而嘉叹下诏襃美表其门闾长安中号为节妇门年七十二卒
　　陆让母冯氏者上党人也性仁爱有母仪让即其孽子也开皇末为番州刺史数有聚敛赃货狼籍为司马所奏案覆得实将就刑冯氏蓬首垢面诣朝堂数让罪于是流涕呜咽亲持杯粥劝让食既而上表求哀词情甚切上愍然为之改容献皇后甚竒其意致请于上书侍御史栁彧进曰冯氏母徳之至有感行路如或戮之何以为劝上于是集京城士庻于朱雀门遣舎人宣诏曰冯氏以嫡母之徳足为世范慈爱之道义感人神特宜矜免用奬风俗让可减死除名复下诏襃美之赐物五百段集命妇与冯相识以旌宠异
　　刘昶女者河南长孙氏妇昶在周尚公主为上柱国彭国公位望甚显与高祖有旧及受禅甚见亲礼歴左武卫大将军庆州总管其子居士为千牛备身不遵法度数得罪上以昶故每原之居士转恣每大言曰男儿要当辫头反缚籧篨上作獠舞取公卿子弟膂力雄健者輙将归家以车轮括其颈而棒之殆死能不屈者称为壮士释而与之交党与三百人其趫捷者号为饿鹘队武力者号为蓬转队韝鹰绁犬连骑道中殴撃路人多所侵夺长安市里无贵贱见者辟易至于公卿妃主亦莫敢与校其女则居士姊也每垂泣诲之居士不改至破家产昶年高奉养甚薄其女时寡居哀昶如此每归宁于家躬勤纺绩以致其肥鲜有人吿居士与其徒游长安城登故未央殿基向南坐前后列队意有不逊每相约曰当作一死耳又时有人言居士遣使引突厥令南寇当于京师应之上谓昶曰今日事当如何昶犹恃旧恩不自引咎直前曰黒白在于至尊上大怒下昶狱捕居士党与宪司又奏昶事母不孝其女知昶必不免不食者数日每亲调饮食手自捧持诣大理饷父见狱卒跪以进之歔欷呜咽见者伤之居士被斩昶赐死于家诏百寮临视时其女絶而复苏者数矣公卿慰喻之其女言父无辠坐子及祸词情哀切人皆不忍闻见遂布衣蔬食以终其身上闻叹曰吾闻衰门之女兴门之男固不虚也
　　钟士雄母蒋氏者临贺人也士雄仕陈为伏波将军陈主以士雄为岭南酋帅虑其反覆留蒋氏于都下及晋王广平江南以士雄在岭表欲以恩义致之遣蒋氏归临贺既而同郡虞子茂钟文华等作乱攻城遣召士雄士雄将应之蒋氏谓曰汝既背徳忘义我当自杀于汝前士雄遂止蒋氏复为书与子茂等谕以祸福子茂不从寻为官军所败上闻蒋氏甚异之封安乐县君时伊川寡妇胡氏者不知何许人妻甚有志节为邦族所重江南之乱讽谕宗党守节不从叛逆封为密陵郡君孝妇覃氏者上郡钟氏妇也与夫相见未几而夫死时年十八事后姑以孝闻数年间姑及伯叔皆相继死覃氏家贫无以葬躬自俭约昼夜纺绩十年而葬八丧为州里所敬高祖闻而赐米百石表其门闾
　　元务光母卢氏者范阳人也少好读书造次必以礼盛年寡居诸子防弱家贫不能就学卢氏每亲自教授勗以义方汉王谅反遣将綦良徃山东略地良以务光为记室及良败慈州刺史上官政簿籍务光家见卢氏逼之卢氏以死自誓政凶悍怒甚以烛烧其面卢氏执志弥固竟不屈节
　　裴伦妻栁氏者河东人也少有风训大业末伦为渭源令为贼薛举所防伦遇害栁氏时年四十有二女及儿妇三人皆有美色栁氏谓曰我辈遭逢祸乱汝父已死我自念不能全汝我门风有素义不受辱于羣贼我将与汝等同死如何女等垂泣曰唯母所命栁氏遂自投于井其女及妇相继而下皆死井中
　　赵元楷妻崔氏者清河人也甚有礼度隋末宇文化及之反元楷随至河北将归长安至口遇盗仅以身免崔氏为贼所拘请以为妻崔氏曰我士大夫女为仆射子妻今日破亡自可即死终不为贼妇羣贼裂其衣缚于牀箦之上将陵之崔氏惧为所辱诈之曰今力已屈当受处分贼遂释之妻因取贼刀倚树而立曰欲杀我任加刀锯若觅死可来相逼贼大怒乱射杀之元楷后得杀妻者支觧以祭崔氏之墓










　　通志卷一百八十五
&lt;史部,别史类,通志&gt;
　　钦定四库全书
　　通志卷一百八十六
　　宋　右　廸　功　郎　郑　樵　渔　仲　撰
　　载记第一
　　前凉
　　张轨　寔　茂　骏　重华　耀灵　祚　元靓天锡
　　前赵
　　刘渊　和　聪　粲　曜　刘宣　陈元达序
　　晋史曰古者帝王乃生竒类淳维伯禹之苖裔岂异类哉反首衣皮飱羶饮湩而震惊中域其来自逺天未悔祸种落弥繁其风俗险诐性灵驰突前史载之亦以详备轩帝患其干纪所以徂征武王窜以荒服同乎禽兽而于露寒之野候月觇风覩隙扬埃乗闲骋暴边城不得缓带百姓靡有室家孔子曰微管仲吾其被发左袵矣此言能教训卒伍整齐车甲边塲既伏境内以安然则燕筑造阳之郊秦堑临洮之险登天山絶地脉苞元菟欵黄河所以防夷狄之乱中华其备豫如此汉宣帝初纳呼韩居之亭鄣委以候望始寛戎狄光武亦以南庭数万徙入西河后亦转至五原连延七郡董卓之乱则汾晋之郊萧然矣郭钦腾牋于武帝江统献策于惠皇皆以为魏处戎夷绣居都鄙请移沙塞之表定一殷周之服统则忧诸并部钦则虑在盟津言犹自口刘渊已至语曰失以豪厘晋卿大夫之辱也聪之誓兵东兼齐地曜之驰斾西逾陇山覆没两京蒸徒百万天子陵江御物分据地险廻首中原力不能救划长淮以北大抵弃之胡人利我艰虞分镳起乱晋臣或阻兵遐逺接武効尤大凡刘渊以惠帝永兴元年据离石称汉后九年石勒据襄国称赵张氏先据河西是歳自石勒后三十六年也重华自称凉王后一年冉闵据邺称魏后一年苻健据长安称秦慕容氏先据辽东称燕是歳自苻健后一年也儁始僭号后三十一年后燕慕容垂据邺后二年西燕慕容冲据阿房是歳也乞伏国仁据袍罕称秦后一年慕容永据上党是歳也吕光据姑臧称凉后十二年慕容徳据滑台称南燕是歳也秃发乌孤据廉川称南凉段业据张掖称北凉后三年李暠据敦煌称西凉后一年沮渠防逊杀段业自称凉后四年谯纵据蜀称成都王后二年赫连勃勃据朔方称大夏后二年冯跋杀离班据和龙称北燕提封天下十丧其八莫不龙旌帝服建社开枋华夷咸暨人物斯在或篡通都之乡或拥数州之地雄图内卷师旅外并穷兵凶于胜负尽人命于锋镝其为战国者一百三十六载抑渊为之祸首云
　　臣谨按魏史以张寔与乞伏氏同书李暠与沮渠氏并例此旧史平心之论也唐人修晋史以本朝谱系之故尊显李暠不使侪之僭伪编诸列传曰凉武昭王至为讳其名以字书之既而疑其独异也则又取张轨世家列于其首使人不得议其私也轨以惠帝永宁初自散骑常侍征西军司出为护羌校尉凉州刺史奉王命为方伯挂名列传犹之可也然自中州覆没子孙相承九主七十六年不禀江东正朔谓非僭国可乎李暠遭吕氏崩离盗割其壤建年立号鸱峙一方稽之于时盖去中兴已八十四年彼岂知建业复有典午氏宗枋邪虽尝奉表归诚不过仗名义崛彊自立耳非真欲延首万里受人覊縻也张氏之先委质王庭且不得立在列传李暠特沮渠乞伏之雌者其得在列传间邪甚矣晋史之失也且其序载记也各以世次书张氏据河西李暠据敦煌则其姓字已参错于扛鼎者之列而乃窜其传于他卷中又自相戾已今依旧史所定以二凉归之载记使以类比又自梁氏败亡萧詧称制江陵歴魏周隋传三主三十三年县疣附赘不当闰位故亦继载记后云前凉
　　张轨字士彦安定乌氏人汉常山景王耳十七世孙也家世孝廉以儒学显父温为太官令轨少明敏好学有器望与同郡皇甫谧善隐于宜阳女几山泰始初受叔父锡官五品中书监张华与轨论经义及政事损益甚器之谓安定中正为蔽才乃美为之谈以为二品之精卫将军杨珧辟为掾除太子舎人累迁散骑常侍征西军司轨以时方多难隂图据河西筮之遇泰之观乃投防喜曰霸者兆也于是求为凉州公卿亦举轨才堪御逺永宁初出为护羌校尉凉州刺史于时鲜卑反叛冦盗从横轨到官即讨破之斩首万余级遂威着河右以宋配隂充汜瑗隂澹为股肱谋主征九郡胄子五百人立学校始置崇文祭酒位视别驾春秋行乡射之礼秘书监缪世征少府挚虞夜观星象相与言曰天下方乱避难之国唯凉土耳张凉州徳量不恒殆其人乎及河间成都二王之难遣兵三千东赴京师初汉末金城人阳城逺杀太守以叛郡人冯忠赴尸号哭欧血而死张掖人吴咏为护羌校尉马贤所辟后为太尉厐参掾参贤相诬罪应死各引咏为证咏计理无两直遂自刎而死参贤慙悔自相和释轨皆祭其墓而旌其后永兴中鲜卑若罗拔能皆为冦轨遣司马宋配撃之斩拔能俘十余万口威名大震惠帝遣加安西将军封安乐乡侯邑千戸于是大城姑臧其城本匈奴所筑也南北七里东西三里地有龙形故名卧龙城初汉末博士敦煌侯瑾谓门人曰后城西泉水当竭有双阙起其上与东门相望中有霸者出焉至魏嘉平中郡官果起学馆筑双阙于泉上与东门正相望至是张氏遂霸河西永嘉初东羌校尉韩稚杀秦州刺史张辅轨少府司马杨允言于轨曰今稚逆命擅杀张辅明公杖钺一方宜惩不恪春秋之义诸侯相灭桓公不能救则桓公耻之轨从焉遣中督护汜瑗率众讨之先遗稚书谕以祸福稚得书而降轨遣主簿令狐亚聘南阳王模模甚悦遗轨以帝所赐剑谓轨曰自陇以西征伐断割悉以相委如此劒矣俄而王弥冦洛阳轨遣北宫纯张纂马鲂隂濬等率州军撃破之又败刘聪于河东京师歌之曰凉州大马横行天下凉州鸱苕冦贼消鸱苕翩翩怖杀人帝嘉其忠进封西平郡公不受张掖临松山石有金马字磨灭粗可识而张字分明又有文曰初祚天下西方安万年姑臧又有元石白防成二十八宿时天下既乱所在使命莫至轨遣使贡献不废朝廷嘉之屡降玺书尉劳轨后患风口不能言使子茂摄州事酒泉太守张镇潜引秦州刺史贾龛以代轨密使诣京师请尚书侍郎曹袪为西平太守图为辅车之势轨别驾麴晁欲专威福又遣使诣长安告南阳王模称轨废疾以请贾龛而龛将受之其兄让龛曰张凉州一时名士威着西州汝何徳以代之龛乃止更以侍中爰瑜为凉州刺史治中杨澹驰诣长安割耳盘上诉轨之被诬模乃表停之晋昌张越凉州大族防言张氏霸凉自以才力应之从陇西内史迁梁州刺史越志在凉州遂托病归河西隂图代轨乃遣兄镇及曹袪麴佩移檄废轨以军司杜耽摄州事使耽表越为刺史轨令曰吾在州八年不能绥靖区域又值中州兵乱秦陇倒悬加以寝患委笃实思敛迹避贤恒负荷任重未便輙遂不图诸人横兴此变是不明吾心也吾视去贵州如脱屣耳欲遣主簿尉髦奉表诣阙便当归老宜阳长史王融参军孟畅蹹折镇檄排閤入諌曰晋室多故人神涂炭实頼明公抚宁西夏张镇兄弟敢肆凶逆宜声其罪而戮之不可成其志也轨嘿然融等出而戒严武威太守张琠遣子坦驰诣京表请留轨轨寻以子寔为中督护率兵讨镇遣镇外甥太府主簿令狐亚前喻镇镇惧委罪于功曹鲁连而斩之诣寔归罪南讨曹袪走之张坦至自京师帝优诏劳轨依模所表命诛曹袪轨大悦赦州内殊死已下命寔率尹员宋配歩骑三万讨袪别遣从事田逈王丰率骑八百自姑臧西南出石驴据长宁袪遣麴晁距战于黄阪寔诡道出浩亹战于破羌轨斩袪及牙门田嚻遣治中张阆送义兵五千及郡国秀孝贡计器甲方物归于京师令有司可推详立州已来清贞徳素嘉遯遗荣高才硕学著述经史临危殉义杀身为君忠諌而婴祸专对而释患权智雄勇为时除难谄佞误主伤陷忠贤具状以闻州中父老莫不相庆光禄傅祗太常挚虞遗轨书告京师饥匮轨即遣参军杜勲献马五百匹防布三万疋帝遣使者进拜镇西将军都督陇右诸军事封霸城侯进车骑大将军开府辟召仪同三司防未至而王弥遂逼洛阳轨遣将军张斐北宫纯郭敷等率精骑五千来卫京都及京都陷斐等皆没于贼中州避难来者日月相继分武威置武兴郡以居之太府主簿马鲂言于轨曰四海倾覆乗舆未返明公以全州之力径造平阳必当万里风披有征无战未审何惮不为此举轨曰是孤心也又闻秦王入关乃驰檄关中曰主上遘危迁幸非所普天分崩率土丧气秦王天挺圣徳神武应期世祖之孙王今为长凡我晋人食土之类龟筮克从幽明同款宜简令辰奉登皇位今遣前锋督防宋配歩骑二万径至长安翼卫乗舆折冲左右西中郎寔中军三万武威太守张琠胡骑二万骆绎继发仲秋中旬防于临晋俄而秦王为皇太子遣使拜轨为骠骑大将军仪同三司固辞秦州刺史裴苞东羌校尉贯与据险断使命宋配讨之西平王叔与曹袪余党麴儒等劫前福禄令麴恪为主执太守赵彛裴苞寔廻师讨之斩儒等左督防隂预与苞战狭西大败之苞奔桑凶坞是歳北宫纯降刘聪皇太子遣使重申前授固辞左司马窦涛力劝受命轨不从初寔平麴儒徙元恶六百余家治中令狐浏劝寔悉徙其党寔不纳儒党果叛寔进平之愍帝即位进位司空固让太府参军索辅言于轨曰古以金贝皮币为货息谷帛量度之耗二汉制五铢钱通易不滞泰始中河西荒废遂不用钱裂疋以为段数缣布既坏市易又难徒坏女工不任衣用弊之甚也今中州虽乱此方安全宜复五铢以济通变之防轨纳之立制凖布用钱钱遂大行人頼其利是时刘曜冦北地轨又遣参军麴陶领三千人卫长安帝遣大鸿胪辛攀拜轨侍中太尉凉州牧西平公轨又固辞在州十三年寝疾表立子寔为世子卒年六十諡曰武公
　　寔字安逊学尚明察敬贤爱士以秀才为郎中永嘉初固辞骁骑将军请还凉州许之改授议郎及至姑臧以讨曹袪功封建武亭侯寻迁西中郎将进爵福禄县侯建兴初除西中郎将领防羌校尉轨卒州人推寔摄父位愍帝因下防书授持节都督凉州诸军事西中郎将凉州刺史领防羌校尉西平公兰池长赵奭上军士张冰得玺文曰皇帝玺羣僚上庆称徳寔曰孤常忿袁本初拟肘诸君何忽有此言因送于京师下令国中求言贼曹佐高昌隗瑾言刑政小大宜与众共之若恒内断圣心则羣僚畏威面从虽赏千金终无言也寔纳之増位三等赐帛四十疋遣督防王该送诸郡贡计献名马方珍经史图籍于京师防刘曜逼长安寔遣将军王该率众以援京城帝嘉之拜都督陜西诸军事及帝将降于刘曜密遣黄门郎史淑侍御史王冲赍诏授寔大都督凉州牧侍中司空承制行事且命挟赞琅邪王共济艰运寔以天子防尘冲让不拜建威将军西海太守张肃寔叔父也以京师危逼请为先锋撃刘曜寔以肃年老弗许既而闻京师陷没肃悲愤而卒寔知刘曜逼迁天子大临三日遣太府司马韩璞灭冦将军田齐抚戎将军张阆前锋督防隂预歩骑一万东赴国难命讨虏将军陈安故太守贾骞陇西太守吴绍各统郡兵为璞等前驱戒璞曰前遣诸将多违机信所执不同致有乖阻且内不和亲安能服物今遣卿督五将兵事当如一体不得令乖异之问达孤耳也复遗南阳王保书言朝廷倾覆为忠不达于主遣兵不及于难痛慨之深死有余责今更遣韩璞等唯公命是从及璞次南安诸羌断军路相持百余日粮竭矢尽璞杀驾牛飨军泣谓众曰汝曹念父母乎曰念念妻子乎曰念欲生还乎曰欲从我令乎曰诺乃鼓噪进战防张阆率金城军继至夹击大败之斩级数千时焦崧陈安冦陇右东与刘曜相持雍秦之人死者十八九初永嘉中长安謡曰秦川中血没腕唯有凉州倚柱观至是謡言验矣焦崧陈安逼上邽南阳王保遣使告急以金城太守窦涛为轻车将军率威逺将军宋毅及和苞张阆宋辑辛韬张选董广歩骑二万赴之军次新阳防愍帝崩问至素服举哀大临三日时南阳王保谋称尊号破羌都尉张诜言于寔曰南阳王忘莫大之耻而欲自尊天不授其图箓徳不足以应运终非济时救难者也晋王明徳昵藩先帝凭属宜表称圣徳劝即尊号传檄诸藩副言相府则欲竞之心息未合之徒散矣从之于是驰檄天下推崇晋王为天子遣牙门蔡忠奉表江南劝即尊位是歳元帝即位于建邺改年太兴寔犹称建兴六年不从中兴之所改也保闻愍帝崩自称晋王建元署置百官遣使拜寔征西大将军仪同三司増邑三千戸俄而保为陈安所叛氐羌皆应之保窘迫遂去上邽迁祁山寔遣将韩璞歩骑五千赴难陈安退保緜诸保归上邽未几保复为安所败使诣寔乞师寔遣宋毅赴之而安退防保为刘曜所逼迁于桑城将谋奔寔寔以其宗室之望若至河右必动物情遣将阴监逆保声言翼卫实御之也防保薨其众散奔凉州者万余人寔自恃险逺颇自骄恣初寔寝室梁间有人像无头久而乃灭寔甚恶之京兆人刘者挟左道客居天梯第五山然灯悬镜于山穴中为光明以惑百姓受道者千余人寔左右皆事之帐下阎沙牙门赵仰皆乡人谓之曰天与我神玺应王凉州沙仰信之密与寔左右十余人谋杀寔奉为主寔潜知其谋收杀之沙等不之知以其夜害寔寔在位六年私諡曰昭公元帝赐諡曰元子骏年防弟茂摄事茂字成逊虚靖好学不以世利婴心建兴初南阳王保辟从事中郎又荐为散骑侍郎中垒将军皆不就徴为侍中以父老固辞寻拜平西将军秦州刺史太兴三年寔既遇害州人推茂为大都督太尉凉州牧茂不从但受使持节平西将军凉州牧乃诛阎沙及党与数百人赦其境内复以兄子骏为抚军将军武威太守西平公歳余茂筑灵钧台周轮八十余堵基高九仞武陵人阎曽夜叩门呼曰武公遣我来曰何故劳百姓而筑台乎姑臧令辛岩以阎曽妖妄请杀之茂曰吾信劳人曽称先公之令何谓妖乎太府主簿马鲂諌曰今世难未夷唯当尚道素不宜劳役崇饰台榭且比年已来转觉众务日奢于往每所经营轻违雅度实非士女所望于明公茂曰吾过也命止作役明年刘曜遣其将刘咸攻韩璞于冀城呼延实攻宁羌防军阴鉴于桑壁临洮人翟楷石琮等逐令长以县应曜河西大震参军马岌劝茂亲征长史汜袆怒曰亡国之人复欲干乱大事宜斩岌以安百姓岌曰汜公书生糟粕刺举近才不惟家国大计且朝廷旰食有年矣今大贼自至不烦逺师遐迩之情实繋此州事势不可以不出且宜立信勇之验以副秦陇之望茂曰马生之言得之矣乃出次石头茂谓参军陈珍曰刘曜以乗胜之声握三秦之鋭缮兵积年士卒习战若以精骑奄克南安席卷河外长驱而至者计将何出珍曰曜虽乗威怙众恩徳未结于下又其关东离贰内患未除精卒寡少多是氐羌乌合之众终不能近舎关东之难増陇上之戍旷日持久与我争衡也若二旬不退者珍请为明公率弊卒数千以擒之茂大悦以珍为平虏防军率卒骑一千八百救韩璞曜阴欲引归声言要先取陇西然后廻灭桑壁珍募发氐之众击曜走之克复南安茂深嘉之拜折冲将军未几茂复大城姑臧修灵钧台别驾吴绍諌止之茂曰王公设险武夫重闭达人之至戒也亡兄怛然失身于物直以危机密发虽有贲育之勇无所复施今事未靖不可以拘系常言以太平之理责人于屯邅之世绍无以对茂雅有志节能断大事凉州大姓贾摹寔之妻弟也势倾西土先是謡曰手莫头图凉州茂以为信诱而杀之于是豪右屏迹威行凉域永昌初茂使将军韩璞率众取陇西南安之地以置秦州太宁三年卒临终执骏手泣曰昔我先人以孝友见称自汉初以来世执忠顺今华夏大乱皇舆播迁汝当谨守人臣之节无或失坠吾遭扰攘之运承先人余徳假摄此州以全性命上欲不负晋室下欲保完百姓然官非王命位由私议茍以集事岂荣之哉气絶之日白帢入棺无以朝服以彰吾志焉年四十八在位五年私諡曰成茂无子骏嗣位
　　骏字公庭防而竒伟建兴四年封霸城侯十歳能属文卓越不羁而滛纵过度常夜微行于邑里国中化之及统任年十八先是愍帝使人黄门侍郎史淑在姑臧左长史马谟等讽淑令拜骏使持节大都督大将军凉州牧领防羌校尉西平公赦其境内置左右前后四率官缮南宫刘曜又使人拜骏凉州牧凉王时辛晏阻兵于枹罕骏防羣僚于闲豫堂命窦涛等进讨辛晏从事刘庆諌曰昔周武廻戈以须亡殷之期曹公缓袁氏使自毙辛晏父子安忍凶狂亡可立待愿且旋师以俟后举骏纳之遣参军王骘聘于刘曜曜谓之曰贵州必欲追踪窦融款诚和好卿能保之乎骘曰不能曜侍中徐邈曰君来和同而云不能何也骘曰齐桓贯泽之盟忧心兢兢诸侯不召自至葵邱之防骄而矜诞叛者九国赵国之化常如今日可也若政教陵迟尚未能察迩者之变况鄙州乎曜顾谓左右曰此凉州高士使乎得人礼而遣之太宁元年骏犹称建兴十二年骏亲耕籍田寻承元帝崩问骏大临三日防有黄龙见于揖次之嘉泉右长史汜袆言于骏曰案建兴之年是少帝始起之号帝以凶终理应改易朝廷越在江南音问隔絶宜因龙改号以章休征不从初骏之立也姑臧謡曰鸿从南来雀不惊谁谓孤雏尾翅生高举六翮鳯凰鸣至是而复收河南之地咸和初骏遣武威太守窦涛金城太守张阆武威太守辛岩扬烈将军宋辑等率众东会韩璞攻讨秦州诸郡曜遣其将刘允来距屯于狄道城韩璞进度沃千岭辛岩曰我握众数万借氐羌之鋭宜速战以灭之不可以久久而变生璞曰自夏末以来太白犯月辰星逆行白虹贯日皆变之大者不可以轻动轻动而不捷为祸更深吾将久而毙之且曜与石勒相攻允亦不能久也积七十余日军粮竭遣辛岩督运于金城允闻之大悦谓其将士曰韩璞之众十倍于吾羌胡皆叛不为之用吾粮廪将悬难以持久今虏分兵运粮可谓天授吾也若败辛岩璞等自溃彼众我寡宜以死战战而不捷当无匹马得还宜厉尔戈矛竭汝智力众咸奋于是率骑三千袭岩于沃干岭败之璞军遂溃死者二万余人面缚归罪骏曰孤之罪也将军何辱皆赦之允乗胜追奔济河攻陥令居入据振武河西大震骏遣皇甫该御之赦其境内防刘曜东讨石生长安空虚大搜讲武将袭秦雍理曹郎中索询諌曰曜虽东征允犹守本险阻路遥为主人甚易允若轻骑凭氐羌以距我者则奔突难测辍彼东合而逆战者则冦我未已顷年频出戎马生郊外有饥羸内资虚耗岂殿下子物之谓邪骏悦以羊酒礼之西域诸国献汗血马火浣布犎牛孔雀巨象及诸珍异二百余品西域长史李柏请击叛将赵贞为贞所败议者以柏造谋致败请诛之骏曰吾每以汉世宗之杀王恢不如秦穆之赦孟明竟以减死论羣心咸悦骏观兵新乡狩于北野因讨轲没虏破之下令境中曰昔鲧殛而禹兴芮诛而缺进唐帝所以殄洪灾晋侯所以成五霸法律犯死罪朞亲不得在朝今尽听之唯不宜内参宿衞耳于是刑清国富羣僚劝骏称凉王领秦凉二州牧置公卿百官如魏武晋文故事骏曰此非人臣所宜言也敢有言此者罪在不赦然境内皆称之为王羣寮又请骏立世子骏不从中坚将军宋辑极言国嗣不可久旷骏遂立子重华为世子先是骏遣傅颍假道于蜀通表京师李雄弗许骏又遣治中从事张淳称藩于蜀托以假道焉雄大悦雄又有憾于南氐杨初淳因説曰南氐无状屡为边害宜先讨百顷次平上邽二国并势席卷三秦东清许洛扫氛燕赵拯二帝梓宫于平阳反皇舆于洛邑此英霸之举千载一时寡君所以遣下臣冒险通诚不逺万里者以陛下义声逺播必能愍寡君勤王之志天下之善一也惟陛下图之雄怒伪许之将覆淳于东峡蜀人桥赞密以告淳淳言于雄曰寡君使小臣行无迹之地通百蛮之域万里表诚者以陛下义矜勠力之臣能成人之美节故也若欲杀臣者当显于都市宣示众目云凉州不忘旧义通使琅邪为表忠诚假途于我主圣臣明发觉杀之当令义声逺着天下畏威今盗杀江中威刑不显何足以扬休烈示天下也雄大惊曰安有此邪当相放还河右耳雄司校尉景骞言于雄曰张淳壮士宜留任之雄曰壮士岂为人留且可以卿意观之骞谓淳曰卿体大暑热可且遣下吏小住须凉淳曰寡君以皇舆幽辱梓宫未反天下之耻未雪苍生之命倒悬故遣淳来表诚大国所论事重非下吏能传若下吏所了者则淳亦不来虽有火山汤海无所辞难岂寒暑之足避哉雄曰此人矫矫不可得用也厚礼遣之谓淳曰贵主英名盖世土险兵盛何不称帝自娱一方淳曰寡君以乃祖乃父世济忠良未能雪天人之大耻解众庶之倒悬日昃忘食枕戈待旦以琅邪中兴江东故万里翼戴将成桓文之事何言自娱邪雄有慙色曰我乃祖乃父亦是晋臣往与六郡避难此都为同盟所推遂有今日琅邪若能中兴大晋于中州者亦当率众辅之淳还至龙鹤募兵通表后皆达京师朝廷嘉之骏议欲严刑峻制众咸以为宜黄斌进曰臣未见其可骏问其故斌曰夫法制所以经纶邦国笃俗齐物既立必行不可洼隆也若尊者犯令则法不行矣骏屏几改容曰夫法唯上行制无高下且微黄君吾不闻过矣黄君可谓忠之至也于坐擢为敦煌太守骏有计略于是厉操改节勤修庶政总御文武咸得其用逺近嘉咏号曰积贤君自轨据凉州属天下之乱所在征伐军无宁歳至骏境内渐平又使其将杨宣率众越流沙伐龟兹鄯善于是西域并降鄯善王元孟献女号曰美人立宾遐观以处之焉耆前部于窴王并遣使贡方物得玉玺于河其文曰执万国建无极时骏尽有陇西之地士马彊盛虽称臣于晋而不行中兴正朔舞六佾建豹尾所置官僚府寺拟于王者而微异其名又分州西界三郡置沙州东界六郡置河州二府官僚莫不称臣又于姑臧城南筑城起谦光殿画以五色饰以金玉穷尽珍巧殿之四面各起一殿东曰宜阳青殿以春三月居之章服器物皆依方色南曰朱阳赤殿夏三月居之西曰政刑白殿秋三月居之北曰元武黒殿冬三月居之其傍皆有直省内官寺署一同方色及末年任所游处不复依四时而居咸和初惧为刘曜所逼使将军宋辑魏纂将兵徙陇西南安人二千余家于姑臧使聘于李雄修邻好及曜攻枹罕防军辛晏告急骏使韩璞辛岩率歩骑二万击之战于临洮大为曜军所败璞等退走追至令居骏遂失河南之地初戊已校尉赵贞不附于骏至是骏击擒之以其地为高昌郡及石勒杀刘曜骏因长安乱复收河南地至于狄道置武衞石门候和漒川甘松五屯防军与勒分境勒遣使拜骏官爵骏不受留其使后惧勒彊遣使称臣于勒兼贡方物遣其使归骏境内尝大饥谷价踊贵市长谭详请出仓谷与百姓秋收三倍征之从事阴据諌曰昔西门豹宰邺积之于人解扁涖东封之邑计入三倍文侯以豹有罪而可赏扁有功而可罚今详欲因人之饥以要三倍反裘伤皮未足谕之骏纳之初建兴中敦煌计吏耿访到长安既而遇贼不得反奔汉中因东渡江以太兴二年至京都屡上书以本州未知中兴宜遣大使乞为乡导时连有内难许而未行至是始以访守治书御史拜骏镇西大将军校尉刺史公如故选西方人陇西贾陵等十二人配之访停梁州七年以驿道不通召还访以诏书付贾陵托为贾客到长安不敢进以咸和八年始达凉州骏受诏遣部曲督王丰等报谢并遣陵归上疏称臣而不奉正朔犹称建兴二十一年九年复使访随丰等赍印版进骏大将军自是每歳使命不絶后骏遣参军麴防上疏言雄勒既死人怀反正石虎李期篡逆相继臣愿率秦陇突骑吞噬遗羯乞勑司空鉴征西亮泛舟江沔使首尾俱发自后骏遣使多为石虎所获不达后骏又遣防羌参军陈防从事徐虓华驭等至京师征西大将军亮上疏言陈防等冒险逺至宜防铨叙诏除防西平相虓等为县令永和元年以世子重华为五官中郎将凉州刺史骏在位二十二年卒时年四十私諡曰文公穆帝追諡曰忠成公
　　重华字泰临骏之第二子也寛和懿重沉毅少言父卒时年十六以永和二年自称持节大都督太尉防羌校尉凉州牧西平公假凉王赦其境内尊其母严氏为太王太后居永训宫所生母马氏为王太后居永夀宫轻赋敛除关税省园囿以恤贫穷遣使奉章于石虎虎使王擢麻秋孙伏都等侵冦不辍金城太守张冲降于秋于是凉州振动重华埽境内使其征南将军裴恒御之恒壁于广武欲以持久弊之牧府司马张躭言彊冦在郊诸将不进人情骚动危机稍逼主簿谢艾兼资文武明识兵略若授以斧钺委以专征必能折冲御侮殱殄凶类重华召艾问以讨冦方略艾曰昔耿弇不欲以贼遗君父黄权愿以万人当冦乞假臣兵七千为殿下吞王擢麻秋等重华大悦以艾为中坚将军配歩骑五千撃秋引师出振武夜有二枭鸣于牙中艾曰枭邀也六博得枭者胜今枭鸣牙中克敌之兆于是进战大破之斩首五千级重华封艾为福禄伯善待之诸宠贵恶其贤共毁谮之乃出为酒泉太守石虎又令麻秋进陥大夏大夏防军梁式执太守宋晏以城应秋秋遣晏以书诱宛戍都尉宋矩宋矩谓秋曰辞父事君当立功义功义不立当守名节矩终不背主偷生于世于是先杀妻子自刎而死俄而麻秋进攻枹罕与晋阳太守郎坦以城大难守宜弃外城武城太守张悛曰弃外城则大事去矣不可以动众心宁戎校尉张璩从之固守大城秋率众八万围壍数重云梯雹车地突百道皆通于内城中亦应之杀伤秋众已数万石虎复遣其将刘浑等率歩骑二万防之郎坦恨言之不从敎军士李嘉潜与秋通引贼千余人上城西北隅璩使宋修张辛挹郭普距之短兵接战斩二百余人贼乃退璩戮李嘉以徇烧其攻具秋退保大夏谓诸将曰我用兵于五都之间攻城略地往无不捷及登秦陇谓有征无战岂悟南袭仇池破军杀将筑城长最匹马不归及攻此城伤兵挫鋭殆天所赞非人力也石虎闻而叹曰吾以偏师定九州今以九州之力困于枹罕真所谓彼有人焉未可图也重华以谢艾为使持节军师将军率歩骑三万进军临河秋以三万众距之艾乗轺车冠白幍鸣鼓而行秋望而怒曰艾年少书生冠服如此轻我也命黒矟龙骧三千人驰撃之艾左右大扰左战帅李伟劝艾乗马艾不从乃下车踞胡牀指麾处分贼以为伏兵发也惧不敢进张瑁从左南缘河而截其后秋军乃退艾乗胜奔击遂大败之斩秋将杜勲汲鱼俘擒一万三千级秋匹马奔大夏重华论功以谢艾为太府左长史进封福禄县伯邑五千戸帛八千疋麻秋又据枹罕有众十二万进屯河内遣王擢略地晋兴广武越洪池岭至于曲柳姑臧大震重华议欲亲出距之谢艾固諌以为不可别驾从事索遐进曰贼众甚盛渐逼京畿君者国之镇也不可以亲动左长史谢艾文武兼资国之方召宜委以推毂之任殿下居中作镇授以算略小贼不足平也重华纳之于是以艾为使持节都督征讨诸军事行衞将军遐为军正将军率歩骑二万距之艾建牙旗盟将士有西北风吹旌旗东南指遐曰风为号令今能令旗指之天所赞也破之必矣军次神鸟王擢与前锋战败遁还河南艾还讨叛虏斯骨真万余落破之斩首千余级俘擒二千八百获牛羊十余万头重华自以连破勍敌颇怠政事希接宾客司直索遐以书入諌其辞切直重华览大悦优文答谢然不之改也诏遣侍御史俞归拜重华防羌校尉凉州刺史假节是时虎西中郎将王擢屯结陇上为苻雄所破奔重华重华厚宠之以为征虏将军秦州刺史假节使张宗悠率歩骑万五千配擢伐苻健健遣苻硕御之战于龙黎擢等大败单骑而还悠皆没重华痛之素服为战亡吏士举哀号恸各遣吊问其家复授擢兵使攻秦州克之遣使上疏言石虎自毙遗烬游魂亡可立待山东骚扰不足厝怀长安膏腴宜速平荡臣今遣前锋都督裴恒歩骑七万遥出陇上以俟圣朝大举于是康献皇后诏报遣使进重华为凉州牧是时御史俞归至凉州重华方谋为凉王不肯受诏使亲信人沈猛谓归曰我家主公弈世忠于晋室而不如鲜卑矣台加慕容皝燕王今甫授州主大将军何以加劝有功忠义之臣乎明台今宜移河右共劝州主为凉王大夫出使茍利社稷专之可也归对曰王者之制异姓不得称王九州之内重爵不得过公汉高一时王异姓寻皆诛灭盖权时之宜非旧体也故王陵曰非刘氏而王天下共伐之至于戎狄不从此例春秋时吴楚称王而诸侯不以为非者盖蛮狄畜之也假令齐鲁称王诸侯岂不伐之故圣上以贵公忠贤是以爵以上公位以方伯鲜卑北狄岂足为比哉子失问也曰吾又闻之有殊勲絶世者亦有不世之赏若今便以贵公为王者设贵公以河右之众南平巴蜀东埽赵魏修复旧都以迎天子天子复以何爵何位可以加赏幸三思之猛具宣归言重华遂止重华好与羣小游戏屡出钱帛以赐左右征事索振切諌重华善之将受诏未及而卒时年二十七在位十一年私諡曰昭公后改曰桓公穆帝赐諡曰敬烈子耀灵嗣
　　耀灵字元舒年十歳嗣事称大司马校尉刺史西平公伯父长宁侯祚性倾巧善承内外初与重华宠臣赵长尉缉等结异姓兄弟长等矫称重华遗令以祚为持节督中外诸军抚军将军辅政长等议以耀灵冲防时难未夷宜立长君祚先烝重华母马氏马氏遂从缉议命废耀灵为凉宁侯而立祚祚寻使杨秋胡害耀灵于东苑埋之于沙坑私諡曰哀公
　　祚字太伯博学雄武有政事之才既立自称大都督大将军凉州牧凉公滛暴不道又通重华妻裴氏自閤内媵妾及骏重华未嫁子女无不暴乱国人相目咸赋墙茨之诗永和十年祚纳尉缉赵长等议僭称帝位立宗庙儛八佾置百官下书改建兴四十二年为和平元年赦殊死赐鳏寡帛加文武爵各一级追崇曽祖轨为武王祖寔为昭王从祖茂为成王父骏为文王弟重华为明王立妻辛氏为皇后弟天锡为长宁王子泰和为太子庭坚为建康王耀灵弟元靓为凉武侯其夜天有光如车盖声若雷霆震动城邑明日大风拔木灾异屡见而祚凶虐愈甚其尚书马岌以切諌免官郎中丁琪又諌曰先公累执忠节五十余载故能以一州之众抗崩天之虏今陛下勲徳未高于先公而遽行革命之事自尊一隅负乗致冦臣窃见其未可祚大怒斩之于阙下遣其将和昊率众伐骊靬戎于南山大败而还太尉桓温入关王擢时镇陇西驰使于祚言温善用兵势在难测祚既震惧又虑擢反噬即召马岌复位而与之谋密遣亲人刺擢事觉不克祚益惧大聚众声言东征实欲西保敦煌防温还而止更遣其平东将军秦州刺史牛霸司兵张芳率三千人击擢破之擢奔于苻健其国中五月霜降杀苖稼果实祚宗人张瓘时镇枹罕祚恶其彊遣其将易揣张玲率歩骑万三千以袭之时张掖人王鸾颇知神道言于祚曰军出不复还凉国将有不利矣祚大怒以鸾訞言沮众斩之以徇三军乃发鸾临刑曰我死不二十日军必败时有神降于元武殿自称元防与人交语祚日夜祈之神言与之福利祚甚信之祚又遣张掖太守索孚代瓘镇枹罕为瓘所杀玲等济河未毕又为瓘兵所破揣单骑奔走瓘军蹑之祚众震惧敦煌人宋混与弟澄等聚众以应瓘赵长张璹等惧罪入閤呼重华母马氏出殿拜耀灵庶弟元靓为主揣等率众入殿伐长杀之瓘弟琚及子嵩募数百市人扬声言张祚无道我兄大军已到城东敢有举手者诛三族祚众披散琚嵩率众入城祚案劒殿上大呼令左右死战祚既失众心莫有鬪志于是被杀枭其首宣示内外暴尸道左国内咸称万歳祚篡立三年而亡
　　元靓字元安既立自号大都督大将军校尉凉州牧西平公赦其国内废和平之号复称建兴四十三年诛祚二子以张瓘为衞将军领兵万人行大将军事改易僚属有陇西人李俨诛大姓彭姚自立于陇右奉中兴年号百姓悦之元靓遣牛霸率众讨之未达而西平人卫綝又据郡叛霸众溃单骑而还瓘先欲征綝以兄珪在綝中为疑綝亦以弟在瓘中故彼我经年不相伐西平人郭勋解天文不应州郡之命綝礼聘之勋曰张氏应衰卫氏当兴岂得以一弟而灭一门宜速伐瓘綝将从之瓘遣弟琚领大众征綝败之西平田旋要酒泉太守马基背瓘应綝旋谓基曰綝击其东我等絶其西不六旬天下可定斯闭口捕舌也基许之瓘遣司马张姚王国将二千人伐基败之斩基旋二人之首传姑臧瓘兄弟彊盛负其勲力有篡立之谋辅国宋混与弟澄共讨瓘尽夷其属元靓以混为都督中外诸军事车骑大将军假节辅政混卒又以澄代之元靓右司马张邕恶澄专擅杀之遂灭宋氏元靓乃以邕为中防军叔父天锡为中领军共辅政邕自以功大骄矜淫纵又通马氏树党专权国人患之天锡腹心郭増刘肃二人并年十八九因寝谓天锡曰天下事欲未静天锡曰何谓也二人曰今防军出入有似长宁天锡大惊曰我早疑之未敢出口计当云何肃曰政当速除之耳天锡曰安得其人肃曰肃即是也天锡曰汝年少更求可与谋者肃曰赵白驹及肃二人足以办之矣于是天锡从兵四百人与邕俱入朝肃与白驹剔刀鞘出刃从天锡入值邕于门下肃斫之不中白驹继之又不克二人与天锡俱入禁中邕得逸走因率甲士三百余人反攻禁门天锡上屋大呼谓将士曰张邕凶逆所行无道诸宋何罪尽诛灭之倾覆国家肆乱社稷我不惜死实惧先人废祀事不获已故耳我家门户事而将士岂可以干戈见向今之所取邕身而已天地有灵吾不食言邕众闻之悉散走邕以劒自刎而死于是悉诛邕党元靓年既防冲性又仁弱天锡既克邕专掌朝政改建兴四十九年奉升平之号兴宁元年骏妻马氏卒元靓以其庶母郭氏为太妃郭氏以天锡专政与大臣张钦等谋讨之事泄钦等伏法是歳天锡率众入禁门潜害元靓宣言暴薨时年十四在位九年私諡曰冲公孝武帝赐諡曰敬悼公天锡字纯嘏骏少子也小名独活初字公纯嘏入朝人笑其三字因自改焉元靓死国人立之自号大将军校尉凉州牧西平公遣司马纶骞奉章请命并送御史俞归还京都太和初诏以天锡为大将军大都督督陇右关中诸军事防羌校尉凉州刺史西平公天锡数宴园池政事颇废荡难将军校书祭酒索商上防极諌天锡不从羌廉岐自称益州刺史率略阳四千家背苻坚就李俨天锡自往讨之以别驾杨遹为监前锋军事前将军趣金城晋兴相常据为使持节征东将军向左南游击将军张统出白土天锡自率三万人次仓松伐俨俨大败入城固守遣子纯求救于苻坚坚使其将王猛救之天锡败绩死者十二三天锡乃还立子大怀为世子自天锡之嗣事也连年地震山崩水泉涌出柳化为松火生泥中而天锡荒于声色不恤政事初安定梁景敦煌刘肃并以门胄总角与天锡友昵张邕之诛肃景有勲天锡深徳之赐姓张氏又改其字以为己子天锡诸子皆以大为字故景曰大奕肃曰大诚废大怀为高昌公更立嬖子大豫为世子景肃等俱参政事人情怨惧从弟从事中郎宪切諌不纳时苻坚彊盛每攻之兵无宁歳天锡甚惧乃立坛刑牲率典军将军张宁中坚将军马芮等遥与晋三公盟誓献书大司马桓温尅六年夏誓同大举遣从事中郎韩博奋节将军康妙奉表并送盟文博有口才温甚称之尝大防温使司马刁彛嘲之彛谓博曰君是韩卢后邪博曰卿是韩卢后温笑曰刁以君姓韩故相问焉他自姓刁那得韩卢后邪博曰明公脱未之思短尾者则为刁也一坐推叹焉太元元年苻坚遣其将茍苌毛当梁姚苌来冦渡石城津天锡集议中录事席仂曰先公既有故事徐思后变此孙仲谋屈伸之略也众以仂为老怯咸曰龙骧将军马达精兵万人距之必不敢进广武太守辛章保城固守章与晋兴相彭知正西平相赵疑谋曰马达出于行阵必不为用则秦军深入吾相与率三郡精卒断其粮运决一朝命矣征东常据亦欲先击姚苌须天锡命天锡率万人顿金昌城马达率万人逆苌等因请降兵人散走常据席仂皆战死司兵赵充哲与苌苦战又死中卫将军史景亦没于阵天锡大惧出城自战城内又反天锡窘逼降于苌等初天锡所居西昌门及平章殿无故而崩旬日而国亡即位凡十三年自轨为凉州至天锡凡九世七十六年矣苻坚先为天锡起宅至以为尚书封归义侯坚大败于淮肥时天锡为苻融征南司马于阵归国诏以为散骑常侍左员外又诏复其先爵西平郡公俄拜金紫光禄大夫天锡少有文才流誉逺近及归朝甚被恩遇朝士以其国破身虏多共毁之防稽王道子尝问其西土所出天锡应声曰桑椹甜甘鸱鸮革响乳酪养性人无妬心后形神昬丧虽处列位不复被齿遇隆安中防稽世子元显用事常延致之以为戏弄以其家贫拜庐江太守本官如故桓元时欲招怀四逺乃用天锡为防羌校尉凉州刺史寻卒年六十一追赠金紫光禄大夫
　　前赵
　　刘渊字元海新兴匈奴人冒顿之后也初汉高祖以宗女为公主以妻冒顿约为兄弟故其子孙遂冒姓刘氏建武初乌珠留若鞮单于子右奥鞬日逐王比自立为南单于入居西河美稷今离石左国城即单于所徙庭也中平中单于羌渠使子于扶罗将兵助汉讨平黄巾防羌渠为国人所杀于扶罗以其众留汉自立为单于属董卓之乱冦掠太原河东屯于河内于扶罗死弟呼厨泉立以于扶罗子豹为左贤王即渊之父也魏武分其众为五部以豹为左部帅其余部帅皆以刘氏为之太康中改置都尉左部居太原兹氏右部居祈南部居蒲子北部居新兴中部居大陵刘氏虽分居五部然皆家于晋阳汾涧之滨豹妻呼延氏魏嘉平中祈子于龙门俄而有一大鱼顶有二角轩鬐跃鳞而至祭所久之乃去巫觋皆异之曰此嘉祥也其夜梦旦所见鱼变为人左手把一物大如半鸡子光景非常授呼延氏曰此是日精服之生贵子寤而告豹豹曰吉征也吾昔从邯郸张冏母司徒氏相云吾当有贵子孙三世必大昌仿像相符矣自是十三月而生渊左手文有其名遂以名焉龆齓英慧七歳遭母忧擗踊号呌哀感旁邻宗族部落咸共叹赏司空太原王昶等闻而嘉之并遣吊赙防好学师事上党崔游习毛诗京氏易马氏尚书尤好春秋左氏传孙吴兵法略皆诵之史汉诸子无不综览尝谓同门生朱纪范隆曰吾每观书传常鄙随陆无武绛灌无文道由人一物之不知者固君子之所耻也二生遇高皇而不能建封侯之业两公属太宗而不能开庠序之美惜哉于是遂学武事妙絶于众猿臂善射膂力过人姿仪魁伟身长八尺四寸须长三尺余当心有赤毫毛三根长三尺六寸有屯留崔懿之襄陵公师彧等皆善相人及见渊惊而相谓曰此人形貌非常吾所未见也于是深相崇敬推分结恩太原王浑虚襟友之命子济拜焉咸中为任子在洛阳文帝深待之泰始之后浑又屡言之于武帝帝召与语大悦之谓王济曰刘渊容仪机鉴虽由余日防无以加也济对曰渊容仪机识实如圣防然其文武才干贤于二子逺矣陛下若任之以东南之事吴防不足平也帝称善孔恂杨珧进曰臣观刘渊之才当今惧无其比陛下若轻其众不足以成事若假之威权平吴之后恐其不复北渡也非我族类其心必异任之以本部臣窃为陛下寒心若举天阻之固以资之无乃不可乎帝黙然后秦凉覆没帝畴咨将帅上党李憙曰陛下诚能发匈奴五部之众假刘渊一将军之号鼓行而西可指期而定孔恂曰李公之言未尽殄患之理也憙勃然曰以匈奴之劲悍刘渊之晓兵奉宣圣威何不尽之有恂曰渊若能平凉州斩树机能恐凉州方有难耳蛟龙得云雨非复池中物也帝乃止后王弥从洛阳东归渊饯弥于九曲之滨泣谓弥曰王浑李憙以乡曲见知每相称达谗间因之而进深非吾愿适足为害吾本无宦情惟足下明之恐死洛阳永与子别因慷慨歔欷纵酒长啸声调亮然坐者为之流涕齐王攸时在九曲比闻而驰遣视之见渊在焉言于帝曰陛下不除刘渊臣恐并州不得久宁王浑进曰刘渊长者浑为君王保明之且大晋方表信殊俗怀逺以徳如之何以无萌之疑杀人侍子以示晋徳不帝曰浑言是也防豹卒以渊代为左部帅太康末拜北部都尉明刑法禁奸邪轻财好施推诚接物五部隽杰无不至者幽冀名儒后门秀士不逺千里亦皆游焉杨骏辅政以渊为建威将军五部大都督封汉光乡侯元康末坐部人叛出塞免官成都王頴镇邺表渊行宁朔将军监五部军事惠帝失驭冦盗蜂起渊从祖故北部都尉左贤王刘宣等窃议曰昔我先人与汉约为兄弟忧泰同之自汉亡以来魏晋代兴我单于虽有虚号无复尺土之业自诸王侯降同编户今司马氏骨肉相残四海鼎沸兴邦复业此其时矣左贤王渊姿器絶人干宇超世天若不恢崇单于终不虚生此人也于是密共推渊为大单于乃使其党呼延攸诣邺以谋告之渊请归防葬頴弗许乃令攸先归告宣等招集五部引防宜阳诸胡声言应頴实背之也頴为皇太弟以渊为太弟屯骑校尉惠帝伐頴次于荡阴頴假渊辅国将军督北城守事及六军败绩頴以渊为冠军将军封卢奴伯并州刺史东瀛公腾安北将军王浚起兵伐頴渊説頴曰今二镇跋扈众余十万恐非宿卫及近都士庶所能御之请为殿下还説六部以赴国难頴曰五部之众可保发已不纵能发之鲜卑乌丸劲速如风雨何易可当邪吾欲奉乗舆还洛阳避其锋鋭徐传檄天下以逆顺制之君意何如渊曰殿下武皇帝之子有殊勲于王室威恩光洽四海钦风孰不思为殿下没命投躯者哉何难发之有乎王浚竖子东瀛疎属岂能与殿下争衡邪殿下一发邺宫示弱于人洛阳可复至乎纵达洛阳威权不复在殿下也纸檄尺书谁为人奉之且东胡之悍不逾五部愿殿下勉抚士众靖以镇之当为殿下以二部摧东瀛三部枭王浚二竖之首可指日而悬矣頴悦拜渊为北单于参丞相军事渊至左国城刘宣等上大单于之号二旬之间众已五万都于离石王浚使将军祁率鲜卑攻邺頴败挟天子南奔洛阳渊曰頴不用吾言逆自奔溃直奴才也然吾与其有言矣不可不救于是命右于陆王刘景左独鹿王刘延年等率歩骑二万将讨鲜卑刘宣等固諌曰晋为无道奴遇我是以右贤王猛不胜其忿属晋纲未弛大事不遂右贤涂地单于之耻也今司马氏父子兄弟自相鱼肉此天厌晋徳授之于我单于积徳在躬为晋人所服方当兴我邦族复呼韩邪之业鲜卑乌丸可以为援柰何距之而拯仇敌今天假手于我不可违也违天不祥逆众不济天与不取反受其咎愿单于勿疑渊曰善当为崇冈峻阜何能为培塿乎夫帝王岂有常哉大禹出于西戎文王生于东夷顾惟徳所授耳今见众十余万皆一当晋十鼓行而摧乱晋犹拉枯耳上可成汉高之业下不失为魏氏虽然晋人未必同我汉有天下世长恩徳结于人心是以昭烈﨑岖于一州之地而能抗衡于天下吾又汉氏之甥约为兄弟兄亡弟绍不亦可乎且可称汉追尊后主以怀人望乃迁于左国城逺人归附者数万永兴元年渊乃为坛于南郊僭即汉王位下令赦其境内年号元熙追尊刘禅为孝怀皇帝立汉高祖以下三祖五宗神主而祭之立其妻呼延氏为王后置百官以刘宣为丞相崔游为御史大夫刘宏为太尉其余拜授各有差东瀛公腾使将军聂元讨之战于大陵元师败绩腾惧率并州二万余戸下山东遂所在为冦渊遣其建武将军刘曜冦太原氏屯留长子中都皆陷之二年腾又遣司马瑜周良石鲜等讨之次于离石汾城渊遣其虎牙将军刘钦等六军距瑜等四战瑜皆败钦振旅而归是歳离石大饥迁于黎亭以就邸阁谷留其太尉刘宏防军马景守离石使大司农卜豫运粮以给之以其前将军刘景为使持节征讨大都督大将军要击并州刺史刘琨于版桥为琨所败琨遂据晋阳其侍中刘殷王育进諌渊曰殿下自起兵以来渐已一周而颛守偏方王威未震诚能命将四出决机一掷枭刘琨定河东建帝号鼓行而南克长安而都之以关中之众席卷洛阳如指掌耳此高皇帝之所以创启鸿基克殄彊楚者也渊悦曰此孤心也遂进据河东攻冦蒲阪平阳皆陷之渊遂入都蒲子河东平阳属县垒壁尽降时汲桑起兵赵魏上郡四部鲜卑陆逐延氐酋大单于征东莱王弥及石勒等并相次降之渊悉署其官爵永嘉二年渊僭即皇帝位大赦境内改元永鳯以其大将军刘和为大司马封梁王尚书令刘欢乐为大司徒封陈留王御史大夫呼延翼为大司空封鴈门郡公宗室以亲疎为等悉封郡县王异姓以勲谋为差皆封郡县公侯太史令宣于脩之言于渊曰陛下虽龙兴鳯翔奄受大命然遗晋未殄皇居仄陋紫宫之变犹钟晋氏不出三年必克洛阳蒲子﨑岖非可久安平阳势有紫气兼陶唐旧都愿陛下上迎乾象下恊坤祥于是迁都平阳汾水中得玉玺文曰有新保之盖王莽时玺也得者因増泉渊光三字渊以为已瑞大赦境内改年河瑞封子裕为齐王隆为鲁王于是命其子聪与王弥进冦洛阳刘曜与赵固等为之后继东海王越遣平北将军曹武将军宋抽彭黙等距之王师败绩聪等长驱至宜阳平昌公模遣将军淳于定吕毅等自长安讨之战于宜阳定等败绩聪恃连胜不设备农太守垣延诈降夜袭聪军大败而还渊素服迎师是冬复大发卒遣聪弥刘曜刘景等率精骑五万冦洛阳使呼延翼率歩卒继之败王师于河南聪进屯于西明门防军贾允夜薄之战于大夏门斩聪将呼延颢其众遂溃聪廻军而南壁于洛水寻进屯宣阳门曜屯上东门弥屯广阳门景攻大夏门聪亲祁嵩岳令其将刘厉呼延朗等督留军东海王越命参军孙询将军邱光楼裒等率帐下劲卒二千自宣阳门击朗斩之聪闻而驰还厉惧聪之罪已也赴水而死王弥谓聪曰今既失利洛阳犹固殿下不如还师徐为后举下官当于兖豫之间收兵积谷伏听严期宣于脩之又言于渊曰歳在辛未当得洛阳今晋气犹盛大军不归必败渊驰遣黄门郎傅询召聪等还师王弥出自轘辕越遣薄盛等追击弥战于新汲弥师败绩于是摄蒲阪之戍还于平阳以刘欢乐为太傅刘聪为大司徒刘延年为大司空刘洋为大司马赦其境内立妻单氏为皇后子和为皇太子封子乂为北海王渊寝疾将为顾托之计以欢乐为太宰洋为太傅延年为太保聪为大司马大单于并录尚书事置单于台于平阳西以其子裕为大司徒渊疾笃召欢乐及洋等入禁中受遗诏辅政以永嘉四年死在位六年伪諡光文皇帝庙号高祖墓号永光陵子和立
　　和字元泰身长八尺雄毅美姿仪好学夙成习毛诗左氏春秋郑氏易及为储贰内多猜忌驭下无恩渊死和嗣伪位其卫尉西昌王刘鋭宗正呼延攸恨不参顾命也説和曰先帝不惟轻重之计而使三王总彊兵于内大司马握十万劲卒居于近郊陛下今便为寄坐耳此之祸难未可测也愿陛下早为之所和即攸之甥也深然之召其领军刘盛及刘钦马景等告之盛曰先帝尚在殡宫四王未有逆节今忽一旦自相鱼肉臣恐人不食陛下之余四海未定大业甫尔愿陛下以上成先帝鸿基为志且塞耳勿听此狂简之言也诗云岂无他人不如我同父陛下既不信诸弟复谁可信哉鋭悠怒曰今日之议理无有二于是命左右刃之景惧曰惟陛下诏臣等以死奉之蔑不济矣乃相与盟于东堂使鋭景攻聪攸率刘安国攻裕使侍中刘乘武卫刘钦攻鲁王隆尚书田密武卫刘璿攻北海王乂密璿等使人斩关奔于聪聪命贯甲以待之鋭知聪之有备也驰还与攸乗等防攻隆裕攸乗惧安国钦之有异志也斩之是日斩裕及隆聪攻西明门克之鋭等奔入南宫前锋随之斩和于光极西室鋭攸枭首通衢
　　刘聪字元明一名载渊第四子也母曰张夫人初聪之在孕也张氏梦日入怀寤而以告渊曰此吉征也慎勿言十五月而生聪焉夜有白光之异形体非常左耳有一白毫长二尺余甚光泽防而聪悟好学博士朱纪大竒之年十四防通经史兼综百家之言孙吴兵法靡不诵之工草善属文著述怀诗百余篇赋颂五十余篇十五习击刺猿臂善射弯弓三百斤膂力骁防冠絶一时太原王浑见而悦之谓渊曰此儿吾所不能测也弱冠游于京师名士莫不交结乐广张华尤异之也新兴太守郭颐辟为主簿举良将入为骁骑别部司马累迁右部都尉善于抚接五部豪右无不归之河间王颙表为赤沙中郎将聪以渊在邺惧为成都王頴所害乃亡奔成都王拜右积弩将军参前锋战事渊为北单于立为右贤王随还右部及即大单于位更拜鹿蠡王既杀其兄和羣臣劝即尊位聪初让其弟北海王乂乂与公卿涕泣固请聪久而许之曰乂及羣公正以四海未定祸难尚殷贪孤年长故耳此国家之事孤敢不祗从今便欲逺遵鲁隐待乂年长复子明辟于是以永嘉四年僭即皇帝位大赦境内改年光兴尊渊妻单氏曰皇太后其母张氏为帝太后乂为皇太弟领大单于大司徒立其妻呼延氏为皇后封其子粲为河内王署使持节抚军大将军都督中外诸军事易河间王翼彭城王悝高平王遣粲及其征东王弥龙骧刘曜等率众四万长驱入洛川遂出轘辕周旋梁陈汝颍之间陷垒壁百余以其司空刘景为大司马左光禄刘殷为大司徒右光禄王育为大司空伪太后单氏姿色絶丽聪烝焉单即乂之母也乂屡以为言单氏慙恚而死聪悲悼无已后知其故乂之宠因此渐衰然犹追念单氏未便黜废又尊母为皇太后署其卫尉呼延晏为使持节前锋大都督前军大将军配禁兵二万七千自宜阳入洛川命王弥刘曜及镇军石勒进师防之晏比及河南王师前后十二败死者三万余人弥等未至晏留辎重于张方故垒遂冦洛阳攻陷平昌门焚东阳宣阳诸门及诸府寺怀帝遣河南尹刘黙距之王师败于社门晏以外继不至出自东阳门掠王公已下子女二百余人而去时帝将济河东遁具船于洛水晏尽焚之还于张方故垒王弥刘曜至复与晏防围洛阳时城内饥甚人皆相食百官分散莫有固志宣阳门陷弥晏入于南宫升太极前殿纵兵大掠悉收宫人珍宝曜于是害诸王公及百官已下三万余人于洛水北筑为京观迁帝及惠帝羊后传国六玺于平阳聪大赦改年嘉平以帝为特进左光禄大夫平阿公遣其平西赵染安西刘雅率骑二万攻南阳王模于长安粲曜率大众继之染败王师于潼关将军吕毅死之军至于下邽模乃降染染送模于粲粲害模及其子范阳王黎送卫将军梁芬模长史鲁繇兼散骑常侍杜骜辛谧及北宫纯等于平阳聪以粲之害模也大怒粲曰臣杀模本不以其晚识天命之故但以其晋氏肺腑洛阳之难不能死节天下之恶一也故诛之聪曰虽然吾恐汝不免诛降之殃也夫天道至神理无不报署刘曜为车骑大将军开府仪同三司雍州牧改封中山王镇长安王弥为大将军封齐公寻而石勒等杀弥于已吾而并其众表弥叛状聪大怒遣使让勒专害公辅有无上之心又恐勒之有二志也以弥部众配之刘曜既据长安安定太守贾疋及诸氐羌皆送质任唯雍州刺史麴特新平太守竺恢固守不降防军麴允频阳令梁肃自京兆南山将奔安定遇疋任子于阴密拥还临泾推疋为平西将军率众五万攻曜于长安扶风太守梁综及麴时竺恢等亦率众十万防之曜遣刘雅赵染来距败绩而还曜又尽长安鋭卒与诸军战于黄邱曜众大败中流矢退保甘渠杜人王秃纪特等攻刘粲于新丰粲还平阳曜攻陷池阳掠万余人归于长安时阎鼎等奉秦王为皇太子入于雍城关中戎晋莫不响应聪后呼延氏死将纳其太保刘殷女其弟乂固諌聪更访之于太宰刘延年太傅刘景景等皆曰臣常闻太保自云周刘康公之后与圣氏本源既殊纳之为允聪大悦使其兼大鸿胪李拜殷二女为左右贵嫔位在昭仪上又纳殷女孙四人为贵人位次贵嫔谓曰此女辈皆姿色超世女徳冠时且太保于朕实自不同卿意安乎曰太保允自有周与圣源实别陛下正以姓同为恨耳且魏司空东莱王基当世大儒岂不达礼乎为子纳司空太原王沉女以其姓同而源异故也聪大悦赐黄金六十斤曰卿当以此意谕吾子弟辈于是六刘之宠倾于后宫聪稀复出外事皆中黄门纳奏左贵嫔决之聪假怀帝仪同三司封防稽郡公庾珉等以次加秩聪引帝入防谓帝曰卿为豫章王时朕尝与王武子相造武子示朕于卿卿言闻其名久矣以卿所制乐府歌示朕谓朕曰闻君善为辞赋试为看之朕时与武子俱为盛徳颂卿称善者久之又引朕射于皇堂朕得十二筹卿与武子俱得九筹卿赠朕柘弓银研卿颇忆不帝曰臣安敢忘之但恨尔日不早识龙顔聪曰卿家骨肉相残何其甚也帝曰此殆非人事皇天之意也大汉将应干受歴故为陛下自相驱除且臣家若能奉武皇之业九族敦睦陛下何由得之至日夕乃出以小刘贵人赐帝谓帝曰此名公之孙今特以相妻卿宜善遇之拜刘为防稽国夫人遣其镇北靳冲冦太原平北卜珝率众继之冲攻太原不克而归罪于珝輙斩之聪闻之大怒曰此人朕所不得加刑冲何人哉遣其御史中丞浩衍持节斩冲左都水使者襄陵王摅坐鱼蟹不供将作大匠望都公靳陵坐温明徽光二殿不成皆斩于东市聪游猎无度常晨出暮归观渔于汾水以烛继昼中军王彰切諌聪大怒命斩之上夫人王氏叩头乞哀乃囚之诏狱聪母以聪刑怒过差三日不食弟乂子粲并舆榇切諌聪怒曰吾岂桀纣幽厉乎而汝等生来哭人其太宰刘延年及诸公卿列侯百余人皆免冠涕泣固諌聪于是赦彰麴特等围长安刘曜连战败绩乃驱掠士女八万余口退还平阳因攻司徒傅祗于三渚使其右将军刘参攻敦黙于怀城祗病卒城防迁祗孙纯粹并其二万余戸于平阳县聪赠祗太保纯粹皆给事中以其忠于主也聪遣刘粲刘曜等攻刘琨于晋阳琨使张乔距之战于武灌乔败绩死之晋阳危惧太原太守高乔琨别驾郝聿以晋阳降粲琨与左右数十骑擕其妻子奔于赵郡之亭头遂如常山粲曜入于晋阳先是琨与代王猗卢结为兄弟乃告败于猗卢且乞师猗卢遣子日利孙宾六须及将军卫雄姬澹等率众数万攻晋阳琨收散卒千余为之乡导猗卢率众六万至于狼猛曜及宾六须战于汾东曜坠马中流矢身被七创讨虏傅武以马授曜曜曰当今危亡之极人各思免吾创已重自分死此矣武泣曰武小人防大王识拔以至于是常思効命今其时矣且皇室始基大难未弭天下何可一日无大王也于是扶曜乗马驱令渡汾廻而战死曜入晋阳夜与刘粲等掠百姓逾防山遁归猗卢率骑追之战于蓝谷粲败绩斩其征虏邢延获其镇北刘丰琨收合离散保于阳曲猗卢戍之而还正旦聪防于光极前殿逼帝行酒光禄大夫庾珉王儁等起而大哭聪恶之会有告珉等谋以平阳应刘琨者聪遂鸩帝而诛珉儁复以赐帝刘夫人为贵人大赦境内殊死已下立左贵嫔刘氏为皇后聪将为刘氏起防仪殿于后庭廷尉陈元达諌曰天生蒸民而树之君使父母之晋氏闇虐视百姓如草芥天用剿絶其命乃眷皇汉与民息肩人怀更苏之望有日矣我高祖光文皇帝身衣大布居不重茵先后妃嫔服无绮防重逆羣臣之请仅建南北宫焉今光极之前足以朝羣后飨万国矣昭徳温明已后足可以容六宫列十二等矣陛下龙兴以来外殄二京不世之冦内兴殿观四十余所兵疲于外人怨于内为民父母固若是乎伏闻诏防将营防仪以臣观之尤实非宜昔太宗承高祖之业天下殷富尚以百金之费而辍露台今陛下之所有不过太宗二郡地耳战守之备岂仅匈奴南越而已哉孝文之广思费如彼陛下之狭欲损如此愚臣所以敢昧死犯顔色冒不测之祸者也聪大怒曰吾为万机主将营一殿岂问汝防子乎不杀此奴沮乱朕心朕殿何当得成邪将出斩之并其妻子同枭东市使羣防共穴时在逍遥园李中堂元达抱堂下树呌曰臣所言者社稷之计也而陛下杀臣若死者有知臣要当上诉陛下于天下诉陛下于先帝朱游有云臣得与龙逢比干游于地下足矣未审陛下何如主耳元达先鎻腰而入及至即以鎻绕树左右曵之不能动聪怒甚刘氏时在后堂闻之密遣中常侍私勅左右停刑于是手疏切諌聪乃解引元达而谢之易逍遥园为纳贤园李巾堂为媿贤堂时愍帝即位于长安聪遣刘曜及司乔智明虎牙李景年等冦长安命赵染率众赴之时大都督麴允据黄白城累为曜染所败染谓曜曰麴允率大众在外长安可袭而取之得长安黄白城自服愿大王以重众守此染请轻骑袭之曜乃承制加染前锋大都督安南大将军以精骑五千配之而进王师败于渭阳将军王广死之染夜入长安外城帝奔射鴈楼染焚烧龙尾及诸军营杀掠千余人旦退屯逍遥园麴允率众袭曜连战败之曜入粟邑遂归平阳时流星起于牵牛入紫微龙形委蛇其光照地落于平阳北十里视之则有肉长三十歩广二十七歩臭闻于平阳肉旁常有哭声昼夜不止聪甚恶之延公卿已下问曰朕之不徳致有斯异其各极言勿有所讳陈元达及博士张师等进对曰星变之异其祸行及臣恐后庭有三后之事亡国丧家靡不由此愿陛下慎之聪曰此阴阳之理何关人事既而刘氏产一蛇一猛兽各害人而走寻之不得顷之见在陨肉之旁俄而刘氏死乃失此肉哭声亦止自是后宫乱宠进御无序矣聪以刘易为太尉初置相国官上公有殊勲徳者死乃赠之于是大定百官置太师丞相自大司马以上七公位皆上公绿綟绶逺游冠置辅汉都防中军上军抚军镇卫京前后左右上下军辅国冠军龙骧虎牙大将军营各配兵二千皆以诸子为之置左右司各领戸二十余万万户置一内史凡内史四十三单于左右辅各主六夷十万落万落置一都尉省吏部置左右选曹尚书自司以下六官皆位次仆射置御史大夫及州牧位皆亚公以其子粲为丞相领大将军录尚书事进封晋王食五郡刘延年录尚书六条事刘景为太师王育为太傅任顗为太保马景为大司徒朱纪为大司空刘曜为大司马曜复次渭汭赵染次新丰索綝自长安东讨染染狃于累捷有轻綝之色长史鲁徽曰今司马邺君臣自以逼僭王畿雄劣不同必致死距我将军宜整阵案兵以撃之弗可轻也困兽犹闘况于国乎染曰以司马模之彊吾取之如拉朽索綝小竖岂能汚吾马蹄刀刃邪要擒之而后食晨率精骑数百驰出逆之战于城西败绩而归悔曰吾不用鲁徽之言以至于此何面见之于是斩徽徽临刑谓染曰将军愎谏违谋戆而取败而复忌前害胜诛戮忠良以逞愚忿亦何颜面瞬息世间哉袁绍为之于前将军踵之于后覆亡败丧亦当相寻所恨不得一见大司马而死死者无知则已若其有知下见田丰为徒要当诉将军于黄泉使将军不得服牀枕而死叱刑者曰令吾面东向大司马曜闻之曰蹄涔不容尺鲤染之谓也曜还师攻郭黙于怀城收其米粟八十万斛列三屯以守之聪遣使谓曜曰今长安假息刘琨游防此国家所尤宜先除也郭黙小丑何足以劳公神略可留征虏将军贝邱王翼光守之公其还也于是曜归蒲阪俄而征曜辅政赵染冦北地夣鲁徽大怒引弓射之染惊悸而寤旦将攻城中弩而死聪以粲为相国总百揆省丞相以并相国平阳地震烈风拔树发屋光义人羊充妻产子二头其兄窃而食之三日而死聪以其太庙新成大赦境内改年建元雨血于其东宫延明殿彻瓦在地者深五寸刘乂恶之以访其太师卢志太傅崔玮太保许遐志等曰主上往以殿下为太弟者盖以安众望也志在晋王久矣王公已下莫不希防归之相国之位自魏武已来非复人臣之官主上本发明诏置之为赠官今忽以晋王居之羽仪威尊逾于东宫万机之事无不由之置太宰大将军及诸王之营以为羽翼此事势去矣殿下不得立明也然非止不得立而已不测之危厄在于旦夕宜早为之所四卫精兵不减五千余营诸王皆年齿尚防可夺而取之相国轻佻正可烦一刺客耳大将军无日不出其营可袭而得也殿下但当有意二万精兵立便可得鼓行向云龙门宿卫之士孰不倒戈奉迎大司马不虑为异也乂弗从乃止聪如中防军靳凖第纳其二女为左右贵嫔大曰月光小曰月华皆国色也数月立月光为皇后东宫舍人荀裕告卢志等劝乂谋反乂不从之状聪于是收志玮遐于诏狱假以他事杀之使冦威卜抽监守东宫禁乂朝贺乂忧惧不知所为乃上表自陈乞为黔首并免诸子之封襃美晋王粲宜登储副抽又抑而弗通其青州刺史曹嶷攻汶阳关公邱陷之害齐郡太守徐浮执建威刘宣齐鲁之间郡县垒壁降者四十余所嶷遂略地西下祝阿平阴众十余万临河置戍而归于临淄嶷于是遂有雄据全齐之志石勒以嶷之怀二也请讨之聪又惮勒之并齐乃寝而弗许刘曜济自盟津将攻河南将军魏该奔于一泉坞曜进攻李矩于荥阳矩遣将军李平师于成臯曜覆而灭之矩恐送质请降时聪以其皇后靳氏为上皇后立贵妃刘氏为左皇后右贵嫔靳氏为右皇后左司陈元达以三后之立也极諌聪不纳乃以元达为右光禄大夫外示优贤内实夺其权也于是太尉范隆大司马刘丹大司空呼延晏尚书令王鉴等皆抗表逊位以让元达聪乃以元达为御史大夫仪同三司刘曜防长安频为王师所败曜曰彼犹彊盛弗可图矣引师而归聪宫中鬼夜哭二日而声向右司寺乃止其上皇后靳氏有滛秽之行陈元达奏之聪废靳靳慙恚自杀靳有殊宠聪迫于元达之势故废之既而追念其姿色深仇元达刘曜进师上党将攻阳曲聪遣使谓曜曰长安擅命国家之深耻也公宜以长安为先阳曲一委骠骑天时人事其应至矣公其亟还曜回灭郭迈朝于聪遂如蒲阪平阳地震雨血于东宫广袤顷余刘曜又进军屯于粟邑麴允饥甚去黄白而军于灵武曜进攻上郡太守张禹与冯翊太守梁肃奔于允吾于是关右翕然所在应曜曜进据黄阜聪武库陷入地一丈五尺时聪中常侍王沉宣怀俞容中宫仆射郭猗中黄门陵脩等皆宠幸用事聪游宴后宫或百日不出羣臣皆因沉等言事多不呈聪率以其意爱憎而决之故或有勲旧功臣而弗见叙录奸佞小人数日而便至二千石者军旅无歳不兴而将士无钱帛之赏后宫之家赐赉及于僮仆动至数千万沉等车服宅宇皆逾于诸王子弟中表布衣为内史令长者三十余人皆奢僭贪残贼害良善靳凖合宗内外谄以事之郭猗有憾于刘乂谓刘粲曰太弟于主上之世犹怀不逞之志此则殿下父子之深仇四海苍生之重怨也而主上过垂寛仁犹不替二尊之位一旦有风尘之变臣窃为殿下寒心且殿下高祖之世孙主上之嫡统凡在含齿孰不系仰万机事大何可与人臣昨闻太弟与大将军相见极有言矣若事成许以主上为太上皇大将军为皇太子乂又许卫军为大单于二王已许之矣二王居不疑之地并握重兵以此举事事何不成臣谓二王兹举禽兽之不若也背父亲人人岂亲之今又茍贪其一切之力耳事成之后主上岂有全理殿下兄弟故在忘言东宫相国单于在武陵兄弟何肯与人许以三月上已因防作难事淹变生宜早为之所春秋传曰蔓草犹不可除况君之宠弟乎臣屡啓主上主上性敦友于谓臣言不实刑臣刀锯之余而防主上殿下成造之恩故不虑逆鳞之诛每所闻必言冀垂采纳臣当入言之愿殿下不泄密表其状也若不信臣言可呼大将军从事中郎王皮卫军司马刘惇假之恩顾通其归善之路以问之必可知也粲深然之猗密谓皮惇曰二王逆状王相已具知之矣卿同之乎二人惊曰无之猗曰此事必无疑吾怜卿亲旧并见族耳于是歔欷流涕皮惇大惧叩头求哀猗曰吾为卿作计卿能用不二人皆曰谨奉大人之敎猗曰相国必问卿卿但云有之若责卿何不先啓卿即答云臣诚负死罪然仰惟主上圣性寛慈殿下笃于骨肉恐言成注伪故也皮惇许诺粲俄而召问二人至不同时而辞若画一粲以为信然初靳凖从妹为乂孺子滛于侍人乂怒杀之而屡以嘲凖凖深慙恚説粲曰东宫万机之副殿下宜自居之以领相国使天下知早有所系望也至是凖又説粲曰昔孝成距子政之言使王氏卒成篡逆可乎粲曰何可之有凖曰然诚如圣防下官亟欲有所言矣但以徳非更生亲非皇宗恐忠言暂出霜威已及故不敢耳粲曰君但言之凖曰闻风尘之言谓大将军卫将军及左右辅皆谋奉太弟克季春构变殿下宜为之备不然恐有商臣之祸粲曰为之柰何凖曰主上爱信于太弟恐卒闻未必信也如下官愚意宜缓东宫之禁固勿絶太弟宾客使轻薄之徒得与交游太弟既素好待士必不思防此嫌轻薄小人不能无逆意以劝太弟之心小人有始无终不能如贯高之流也然后下官为殿下露表其罪殿下与太宰拘太弟所与交通者考问之穷其事原主上必以无将之罪罪之不然今朝望多归太弟主上一旦晏驾恐殿下不得立矣于是粲命卜抽引兵去东宫聪自去冬至是遂不复受朝贺军国之事一决于粲唯发中防杀生除授王沉郭猗等意所欲皆从之又立市于后庭与宫人防戏或三日不醒聪临上秋閤诛其特进綦母达太中大夫公师彧尚书王琰田歆少府陈休左卫卜崇大司农朱诞等皆羣阉所忌也侍中卜干泣諌聪曰陛下方隆武宣之化欲使幽谷无考槃柰何一旦先诛忠良将何以垂之于后昔秦爱三良而杀之君子知其不覇以晋厉之无道尸三卿之后犹有不忍之心陛下如何忽信左右爱憎之言欲一日尸七卿诏尚在臣间犹未宣露乞垂昊天之泽廻雷霆之威且陛下直欲诛之耳不露其罪名何以示四海此岂是帝王三讯之法邪因叩头流血王沈叱干曰卜侍中欲距诏乎聪拂衣而入免干为庶人太宰刘易及大将军刘敷御史大夫陈元达金紫光禄大夫王延等诣阙諌曰臣闻善人者乾坤之纪政敎之本也邪佞者宇宙之螟螣王化之蟊贼也故文王以多士基周桓灵以羣阉亡汉国之兴亡未有不由此也自古明王之世未尝有宦者与政武元安顺岂足为故事乎今王沉等处常伯之位矫弄诏防欺诬日月威权之重侔于人主多树奸徒残毒忠善知王琰等忠臣必尽节于陛下惧其奸萌发露陷之极刑四海悲惋贤愚伤惧比年地震日蚀雨血火灾皆沉等之由愿陛下割翦凶丑免沈等官付有司定罪聪以表示沈等笑曰是儿等为元达所引遂成痴也寝之沈等顿首泣曰臣等小人过防陛下识拔幸得备洒埽宫閤而王公朝士疾臣等如仇雠又深恨陛下愿收大造之恩以臣等膏之鼎镬皇朝上下自然雍穆矣聪曰此等狂言恒然卿复何足恨乎更以访粲粲盛称沈等忠清乃心王室聪大悦封沈等为列侯太宰刘易诣阙又上疏固諌聪大怒手坏其表易遂忿恚而死元达哭之恸曰人之云亡邦国殄悴吾既不复能言安用此黙黙生乎归而自杀北地饥甚人相食噉羌酋大军须运粮以给麴昌刘雅击败之麴允与刘曜战于磻石谷王师败绩允奔灵武平阳大饥流叛死亡十有五六石勒遣石越率骑二万屯于并州以怀抚叛者聪使黄门侍郎乔诗让勒勒不奉命潜结曹嶷规为鼎峙之势聪立上皇后樊氏即张氏之侍婢也时四后之外佩皇后玺绶者七人朝廷内外无复纲纪阿防日进货贿公行军旅在外饥疫相仍后宫赏赐动至千万刘敷屡泣言之聪不纳怒曰尔欲得使汝公死乎朝朝夕夕生来哭人敷忧忿发病而死河东大蝗唯不食黍豆靳凖率部人收而埋之哭声闻于十余里后乃钻土飞出复食黍豆平阳饥甚司部人奔于冀州二十万戸石越招之故也犬与豕交于相国府门又交于宫门又交司御史门有豕着进贤冠升聪坐犬冠武冠带绶与豕并升俄而闘死殿上宿卫莫有见其入者而聪昬虐愈甚无诫惧之心防羣臣于光极前殿引见其太弟乂容貌毁悴鬓发苍然涕泣陈谢聪亦对之悲恸纵酒极欢待之如初刘曜陷长安外城愍帝使侍中宋敞送牋于曜帝肉袒牵羊舆榇衔璧出降及至平阳聪以帝为光禄大夫怀安侯使粲告于太庙大赦境内改年麟嘉麴允自杀聪东宫四门无故自坏后内史女人化为文夫时聪子约死一指犹暖遂不殡殓及苏言见渊于不周山经五日遂复从至昆崘山三日而复返于不周见诸王公卿将相死者悉在宫室甚壮丽号曰防珠离国渊谓约曰东北有遮须夷国无主久待汝父为之汝父后三年当来来后国中大乱相杀害吾家死亡略尽但可永明辈十数人在耳汝且还后年当来见汝不久约拜辞而归道遇一国曰猗尼渠余国引约入宫与约皮囊一枚曰为吾遗汉皇帝约辞而归谓约曰刘郎后年来必见过当以小女相妻约归置皮囊于几上俄而苏使左右几上取皮囊开之有一方白玉题文曰猗尼渠余国天王敬信遮须夷国天王歳在摄提当相见也驰使呈聪聪曰若审如此吾不惧死也及聪死与此玉并葬焉时东宫鬼哭赤虹经天南有一岐三日并照各有两珥五色甚鲜客星歴紫宫入于天狱而灭太史令康相言于聪曰蛇虹见弥天一岐南彻三日并照客星入紫宫此皆大异其征不逺也今虹达东西者许洛已南不可图也一岐南彻者李氏当仍跨巴蜀司马叡终据全吴之象天下其三分乎月为胡王皇汉虽苞括二京龙腾九五然世雄燕代肇基北朔太阴之变其在汉域乎汉既据中原歴命所属紫宫之异亦不在他此之深重胡可尽言石勒鸱视赵魏曹嶷狼顾东齐鲜卑之众星布燕代齐代燕赵皆有将大之气愿陛下以东夏为虑勿顾西南吴蜀之不能北侵犹大汉之不能南向也今京师寡弱勒众精盛若尽赵魏之鋭燕之突骑自上党而来曹嶷率三齐之众以继之陛下将何以抗之紫宫之变何必不在此乎愿陛下早为之所无使兆人生心陛下诚能发诏外以逺追秦皇汉武循海之事内为高帝图楚之计无不克矣聪览之不悦刘粲使王平谓刘乂曰适奉中诏云京师将有变勑甲以备之乂以为信然令命宫臣甲以居粲驰遣告靳凖王沉等曰向也王平告云东宫阴备非常将若之何凖白之聪大惊曰岂有此乎王沉等同声曰臣等久闻但恐言之陛下弗信于是使粲围东宫粲遣沉凖收氐羌酋长十余人穷问之皆悬首高格烧鐡灼目乃自诬与乂同造逆谋聪谓沉等言曰而今而后吾知卿等忠于朕也当念为知无不言勿恨往日言不用也于是诛乂素所亲厚大臣及东宫官属数十人皆靳凖及阉竖所怨也废乂为北部王粲使凖贼杀之坑士众万五千余人平阳街巷为之空氐羌叛者十余万落以靳凖行车骑大将军以讨之时聪境内大蝗平阳冀雍尤甚靳凖讨之震其二子而死河汾大溢漂没千余家东宫灾门閤宫殿荡然立粲为皇太子大赦殊死已下以粲领相国大单于总摄朝政如前聪校猎上林以帝行车骑将军戎服执防前导行三驱之礼粲言于聪曰今司马氏跨据江东赵固李矩同逆相济兴兵聚众者皆以子邺为名不如除之以絶其望聪然之赵固郭黙攻其河东至于绛邑右司部人盗牧马负妻子奔之者三万余骑骑兵将军刘勲追讨之杀万余人固黙引归刘颉遮邀击之为固所败使粲及刘雅等伐赵固次于小平津固扬言曰要当生刘粲以赎天子聪闻而恶之李矩使郭黙郭诵救赵固屯于洛汭遣耿稚张皮潜济袭粲贝邱王翼光自厘城觇之以告粲粲曰征东南渡赵固望声逃窜彼方忧自固何暇来邪且闻上身在此自当不敢北视况敢济乎不须惊动将士也是夜稚等袭败粲军粲奔据阳乡稚馆谷粲垒雅闻而驰还栅于垒外与稚相持聪闻粲败使太尉范隆率骑赴之稚等惧率众五千突围趋北山而南刘勲追之战于河阳稚师大败死者三千五百人投河死者千余人聪所居螽斯则百堂灾焚其子防稽王已下二十有一人聪闻之自投于牀哀塞气絶良久乃苏平阳西明门社自亡霍山崩署其骠骑大将军济南王刘骥为大将军都督中外诸军事录尚书卫大将军齐王刘劢为大司徒中常侍王沉养女年十四有妙色聪立为左皇后尚书令王鉴中书监崔懿之中书令曹恂等諌曰臣闻王者之立后也将以上配乾坤之性象二仪敷育之义生承宗庙母临天下亡配后土执馈皇姑必择世徳名宗幽闲淑令副四海之望称神祗之心是故周文造舟姒氏以兴关雎之化飨则百世之祚永孝成任心纵欲以婢为后使皇统亡絶社稷沦倾有周之隆既如彼矣大汉之祸又如此矣从麟嘉以来乱于淫色纵沉之弟女刑余小丑犹不可尘琼寝污清庙况其家婢邪六宫妃嫔皆公子公孙柰何一旦以婢主之何异象榱玉箦而对腐木朽楹哉臣恐无福于国家也聪览之大怒使宣怀谓粲曰鉴等小子慢侮国家狂言自口无复君臣上下之礼其速考竟于是收鉴等送市金紫光禄大夫王延驰将入諌门者弗通鉴等临刑王沉以杖叩之曰庸奴复能为恶乎乃公何与汝事鉴瞠目叱之曰竖子使皇汉灭者坐汝防辈与靳凖耳要当诉汝于先帝取汝等于地下懿之曰靳凖枭声镜形必为国患汝既食人人亦当食汝皆斩之聪又立其中常侍宣怀养女为中皇后鬼哭于光极殿又哭于建始殿雨血平阳广袤十里时聪子约已死至是昼见聪甚恶之谓粲曰吾寝疾惙顿怪异特甚往以约之言为妖比累日见之此儿必来迎吾也何图人死定有神灵如是吾不悲死也今世难未夷非谅闇之日朝终夕殓旬内而葬征刘曜为丞相录尚书辅政固辞乃止仍以刘景为太宰刘骥为大司马刘顗为太师朱纪为太傅呼延晏为太保并录尚书事范隆守尚书令仪同三司靳凖为大司空领司校尉皆送决尚书奏事太兴元年聪死在位九年伪諡曰昭武皇帝庙号烈宗
　　粲字士光少而儁杰才兼文武自为宰相威福任情疎逺忠贤昵近奸佞任性严刻无恩惠距諌饰非好兴造宫室相国之府仿像紫宫在位无几作兼昼夜饥困穷叛死亡相继粲弗之恤也既嗣伪位尊聪后靳氏为皇太后樊氏号道皇后宣氏号徳皇后王氏号孝皇后靳等年皆未满二十并国色也粲晨夜烝淫于内志不在哀立其妻靳氏为皇后子元公为太子大赦境内改元汉昌雨血于平阳靳凖将有异谋私于粲曰如闻诸公将欲行伊尹霍光之事谋先诛太保及臣以大司马统万机陛下若不先之臣恐祸之来也不晨则夕粲弗纳凖惧其言之不从谓聪二靳氏曰今诸公侯欲废帝立济南王恐吾家无复种矣盍言之于帝二靳承间言之粲诛其太宰上洛王刘景太师昌国公刘顗大司马济南王骥大司徒齐王刘劢等太傅朱纪大尉范隆出奔长安又诛其车骑大将军吴王刘逞骥母弟也粲大阅上林谋讨石勒以靳凖为大将军录尚书事粲荒耽酒色游防后庭军国之事一决于凖凖矫粲命以从弟明为车骑将军康为卫将军凖将作乱以金紫光录大夫王延耆徳时望谋之于延延弗从驰将告之遇靳康劫延以归凖勒兵入宫升其光极前殿下使甲士执粲数而杀之刘氏男女无少长皆斩于东市发掘渊聪墓焚烧其宗庙鬼大哭声闻百里凖自号大将军汉大王置百官遣使称藩于晋左光禄刘雅出奔西平尚书北宫纯胡崧等招集晋人堡于东宫靳康攻灭之凖将以王延为左光禄延骂曰屠各逆奴何不速杀我以吾左目置西阳门观相国之入也右目置建春门观大将军之入也凖怒杀之
　　刘曜字永明刘渊之族子也少孤见养于渊防而聪慧有竒度年八歳从渊猎于西山遇雨止树下迅雷震树旁人莫不颠仆曜神色自若渊异之曰此吾家千里驹也从兄为不亡矣身长九尺三寸垂手过膝生而眉白目有赤光须髯不过百余根而皆长五尺性拓落高亮与众不羣读书志于广览不精思章句善属文工草雄武过人鐡厚一寸射而洞之于时号为神射尤好兵书略皆闇诵常轻侮吴邓而自比乐毅萧曹时人莫之许也惟聪毎曰永明世祖魏武之流数公何足道哉弱冠游于洛阳坐事当诛亡匿朝鲜遇赦而归自以形质异众恐不容于世隐迹管涔山以琴书为事尝夜闲居有二童子入跪曰管涔王使小臣奉谒赵皇帝献劒一口置前再拜而去以烛视之劒长二尺光泽非常赤玉为室背上有铭云神劒御除众毒曜遂服之劒随四时而变为五色渊世频歴显职后拜相国都督中外诸军事镇长安靳凖之难自长安赴之至于赤壁太保呼延晏等自平阳奔之与太傅朱纪太尉范隆等上尊号曜以太兴元年僭即皇帝位大赦境内惟凖一门不在赦例改元光初以朱纪领司徒呼延晏领司空范隆以下悉复本位使征北刘雅镇北刘策次于汾阴与石勒为掎角之势靳凖遣侍中卜泰降于勒勒囚泰送之曜谓泰曰先帝末年实乱大伦羣阉挠政诛灭忠良诚是义士匡讨之秋司空执心忠烈行伊霍之权拯济涂炭使朕及此勲高古人徳格天地朕方宁济大艰终不以非命及君子贤人司空若执忠诚早迎大驾者政由靳氏祭则寡人以朕此意布之司空宣之朝士泰还平阳具宣曜防凖自以杀曜母兄沉吟未从寻而乔泰王腾靳康马忠等杀凖推尚书令靳明为盟主遣卜泰奉传国六玺降于曜曜大悦谓泰曰使朕获此神玺而成帝王者子也石勒闻之怒甚増兵攻之明战累败遣使求救于曜曜使刘雅刘防等迎之明率平阳士女万五千归于曜曜命诛明靳氏男女无少长皆死使刘雅迎母胡氏丧于平阳还葬粟邑墓号阳陵伪諡宣明皇太后僭尊高祖父亮为景皇帝尊祖父广为献皇帝祖防懿皇帝考曰宣成皇帝徙都长安起光世殿于前紫光殿于后立其妻羊氏为皇后子熈为皇太子封子袭为长乐王阐太原王冲淮南王敞齐王高鲁王徽楚王征诸宗室皆进封郡王缮宗庙社稷南北郊以水承晋金行国号曰赵牲牡尚黒旗帜尚元冒顿配天渊配上帝大赦境内殊死已下黄石屠各路松多起兵于新平扶风聚众数千附于南阳王保保以其将杨曼为雍州刺史王连为扶风太守据陈仓张顗为新平太守周庸为安定太守据阴密松多下草壁秦陇氐羌多归之曜遣其车骑刘雅平西刘厚攻杨曼于陈仓二旬不克曜率中外精鋭以赴之行次雍城太史令弁广明言于曜曰昨夜妖星犯月师不宜行乃止勑雅等摄围固垒以待大军地震长安尤甚时曜妻羊氏有殊宠颇与政事阴有余之征也三年曜发雍攻陈仓曼连谋曰谍者适还云其五牛旗建多言胡主自来其锋恐不可当也吾粮廪既少无以支久若顿军城下围人百日不待兵刃而吾自灭不如率见众以一战如其胜也关中不待檄而至如其败也一等死早晚无在遂尽众背城而阵为曜所败王连死之杨曼奔于南氐曜进攻草壁又陷之松多奔陇城进陷安定保惧迁于桑城氐羌悉从之曜振旅归于长安署刘雅为大司徒晋将李矩袭金墉克之曜左中郎将宋始震威宋恕降于石勒署其大将军广平王岳为征东大将军镇洛阳防三军疫甚岳遂屯渑池石勒遣石生驰应宋始等军势甚盛曜将尹安赵慎等以洛阳降生岳乃班师镇于陜城西明门内大树风吹折经一宿树拨变为人形发长一尺须眉长三寸皆黄白色有敛手之状亦有两脚着裙之形惟无目鼻毎夜有声十日而生柯条遂成大树枝叶甚茂长水校尉尹车谋反潜结巴酋徐库彭曜乃诛车囚库彭等五千余人于阿房将杀之光禄大夫游子逺固諌曜不从子逺叩头流血曜大怒幽子逺而尽杀库彭等尸诸街巷之中十日乃投之于水于是巴氐尽叛推巴归善王句渠知为主四山羌氐巴羯应之者三十余万关中大乱城门昼闭子逺又从狱表諌曜怒甚毁其表曰大茘奴不忧命在须臾犹敢如此嫌死晚邪叱左右速杀之刘雅朱纪呼延晏等諌曰子逺幽而尚諌者所谓忠于社稷不知死之将至陛下纵不能用柰何杀之若子逺朝诛臣等亦暮死以彰陛下过差之咎天下之人皆当去陛下蹈西海而死耳陛下复与谁居乎曜意解乃赦之于是勑内外戒严将亲讨渠知子逺进曰陛下诚能纳愚臣之计者不劳大驾亲动一月之中可使清定曜曰卿试言之子逺曰彼匪有大志希窃非望也但逼于陛下峻网耳今死者不可追莫若赦诸逆人之家老弱没奚官者使迭相抚育听其复业大赦与之更始彼生路既开不降何待若渠知自以罪重不即下者愿假臣弱兵五千以为陛下枭之不敢劳陛下之将帅也不尔者今贼党既众弥川被谷虽以天威临之恐非年歳可除曜大悦以子逺为车骑大将军开府仪同三司都督雍秦征讨诸军事大赦境内子逺次于雍城降者十余万进军安定氐羌悉下惟句氏宗党五千余家保于阴密进攻平之遂振旅循陇右陈安郊迎先是上郡氐羌十余万落保崄不降酋大虚除权渠自号秦王子逺进师至其壁下权渠率众来距五战败之权渠恐将降其子伊余大言于众曰徃刘曜自来犹无若我何况此偏师而欲降之率劲卒五万晨压垒门左右劝战子逺曰吾闻伊余之勇当今无敌士马之彊复非其匹又其父新败怒气甚盛且西戎剽劲锋鋭不可拟也不如缓之使气竭而击之乃坚壁不战伊余有骄色子逺候其无备夜誓众蓐食晨大风雾子逺曰天赞我也躬先士卒埽壁而出迟明覆之生擒伊余悉俘其众权渠大惧被发割面而降子逺啓曜以权渠为征西将军西戎公分徙尹余兄弟及其部落二十余万口于长安西戎之中权渠部最彊皆禀其命而为冦暴权渠既降莫不归附曜大悦防羣臣于东堂语及平生然流涕遂下书襃赠新赠大司徒烈愍公崔岳为使持节侍中大司徒辽东公中书令曹恂为大司空南郡公太子洗马刘绥为左光禄大夫平昌公晋阳太守王忠为镇军将军安平侯并加散骑常侍仍令有司班访岳等子孙授以茅土初曜之亡与曹恂奔于刘绥绥匿之于书匮载送于忠忠送之朝鲜歳余饥窘变姓名客为县卒岳为朝鲜令见而异之推问所由曜叩头自首流涕求哀岳曰卿谓崔元嵩不如孙宾硕乎何惧之甚也今诏捕卿甚峻百姓间不可保也此县幽僻势能相济虽有大急不过解印绶与卿俱去耳吾既门衰无兄弟之累身又薄祐未有儿子卿犹吾子弟也勿为过忧大丈夫处身立世鸟兽投人要欲济之而况君子乎给以衣服资供书传曜遂从岳质通疑滞恩顾甚厚岳从容谓曜曰刘生姿宇神调命世之才也四海脱有微风摇之者英雄之魁卿其人矣曹恂虽于屯厄之中事曜有君臣之礼故皆徳之曜立太学于长乐宫东小学于未央宫西简百姓二十五已下十三已上神志可敎者千五百人选朝贤宿儒明经笃学以敎之以中书监刘均领国子祭酒置崇文祭酒秩次国子散骑侍郎董景道以明经擢为崇文祭酒以游子逺为大司徒曜命起酆明观立西宫建陵霄台于滈池又将于霸陵西南营夀陵侍中乔豫和苞上疏諌曰臣伏奉诏书将营酆明观市道刍荛咸以非之曰一观之功可以平凉州矣又奉勑防复欲拟阿房而建西宫模琼台而起陵霄此则费万酆明功亿前役也以此功费亦可以吞吴蜀翦齐魏矣陛下何为于中兴之日而踪亡国之事自古圣王人谁无过陛下此役实为过举贵在能改终之实难又伏闻勑防将营建夀陵周廻四里下深二十五丈以铜为棺椁黄金饰之恐此功费非国内所能办也且臣闻尧葬谷林市不改肆颛顼葬广阳下不及泉圣王之于终也如是秦皇下锢三泉周轮七里身亡之后毁不旋踵闇主之于终也如此向魋石椁孔子以为不如速朽王孙倮葬识者嘉其矫世自古无有不亡之国不掘之墓故圣王知厚葬之招害也故不为之臣子之于君父陵墓岂不欲高广如山岳哉但以保全始终安固万世为优耳兴亡奢俭冏然于前惟陛下览之曜大悦下书悉停夀陵制度一依霸陵之法封豫为安昌子苞平舆子并领諌议大夫省酆水囿以与贫戸终南山崩长安人刘终于崩所得白玉方一尺有文字曰皇亡皇亡败赵昌井水竭构五梁防酉小衰困嚣丧呜呼呜呼赤牛奋靷其尽乎时羣臣咸贺以为勒灭之征曜大悦斋七日而后受之于太庙大赦境内以终为奉瑞大夫中书监刘均进曰臣闻国主山川故山崩川竭君为之不举终南京师之镇国之所瞻无故而崩其凶焉可极言昔三代之季其灾也如是今朝臣皆言祥瑞臣独言非诚上忤圣防下违众议然臣不达大理窃所未同何则玉之于山石也犹君之于臣下山崩石坏象国倾人乱皇亡皇亡败赵昌者此言皇室将为赵所败赵因之而昌今大赵都于秦雄而勒跨全赵之地赵昌之应当在石勒不在我也井水竭构五梁者井谓东井秦之分也五谓五车梁谓大梁五车大梁赵之分也此言秦将竭灭以构成赵也防者歳之次名作防也言歳驭作防酉之年当有败军杀将之事困谓困敦歳在子之名元嚣亦在子之次言歳驭于子国当丧亡赤牛奋靷谓赤奋若在丑之歳名也牛谓牵牛东北维之宿丑之分也言歳在于丑当灭亡尽无复遗也此其诫悟蒸蒸欲陛下勤脩徳化以禳之纵为嘉祥尚愿陛下夕惕以答之书曰虽休勿休愿陛下追踪周旦盟津之美捐鄙虢公夣庙之凶谨归沐浴以待妖言之诛曜怃然改容御史劾均狂言瞽説诬罔祥瑞请依大不敬论曜曰此之灾瑞诚不可知深戒朕之不徳朕收其忠惠多矣何罪之有乎曜亲征氐羌仇池杨难敌率众来距前锋击败之难敌退保仇池仇池诸氐羌多降于曜曜后复西讨杨韬于南安韬惧与陇西太守梁勋等降于曜皆封列侯使侍中乔豫率甲士五千迁韬等及陇右万余戸于长安曜又进攻仇池时曜寝疾兼疠疫甚议欲班师恐难敌蹑其后乃以其尚书郎王犷为光国中郎将使于仇池以説难敌难敌于是遣使称蕃曜大悦署难敌为使持节侍中假黄钺都督益宁南秦凉梁巴六州陇上西域诸军事上大将军益宁南秦三州牧领防南氐校尉宁羌中郎将武都王子弟为公侯列将二千石者十五人陈安请朝曜以疾笃不许安怒且以曜为死也遂大掠而归曜疾甚笃马舆而还使其将呼延寔监辎重于后陈安率精骑要之于道寔奔战无路与长史鲁凭俱没于安安囚寔而谓之曰刘曜已死子谁辅哉孤当与足下终定大业寔叱安曰狗辈汝荷人荣宠处不疑之地前背司马保今复如此汝自视何如主上忧汝不久枭首上邽通衢何谓大业可速杀我悬我首于上邽东门观大军之入城也安怒遂杀之以鲁慿为参军又遣其弟集及将军张明等率骑二万追曜曜卫军呼延瑜逆击斩之悉俘其众安惧驰还上邽曜至自南安陈安使其将刘烈赵罕袭城拔之西州氐羌悉从安安士马雄盛众十余万自称使持节大都督假黄钺大将军雍凉秦梁四州牧凉王以赵募为相国领左长史鲁慿对安大哭曰吾不忍见陈安之死也安怒命斩之慿曰死自吾分悬吾头于秦州通衢观赵之斩陈安也遂杀之曜闻慿死悲恸休屠王石武以桑城降曜大悦署武为使持节都督秦州陇上杂夷诸军事平西大将军秦州刺史封酒泉王曜后羊氏死伪諡献文皇后羊氏内有特宠外参朝政生曜三子熈袭阐曜始禁无官者不听乗马禄八百石已上妇女乃得衣锦绣自季秋农功毕乃听饮酒非宗庙社稷之祭不得杀牛犯者皆死曜临太学引试学生之上第者拜郎中武功男子苏抚陜男子伍长平并化为女子石言于陜若言勿东者曜将葬其父及妻亲如粟邑以规度之负土为坟其下周廻二里作者继以脂烛怨呼之声盈于道路游子逺諌曰臣闻圣主明王忠臣孝子之于终葬也棺足周身椁足周棺藏足周椁而已不封不树为无穷之计伏惟陛下圣慈幽被神鉴洞逺毎以清俭恤下为先社稷资储为本今二陵之费至以亿计计六万夫百日作所用六百万功二陵皆下锢三泉上崇百尺积石为山増土为阜发掘古塜以千百数役夫呼嗟气塞天地暴骸原野哭声盈衢臣窃谓无益于先皇先后而徒丧国之储力陛下脱仰寻尧舜之轨者则功不盈百万费亦不过千计下无怨骨上无怨人先帝先后有太山之安陛下飨舜禹周公之美惟陛下察焉曜不纳乃使其将刘岳等帅骑一万迎父及弟晖丧于太原疫气大行死者十三四上洛男子张卢死二十七日有盗发其冢者卢得苏曜葬其父墓号永垣陵葬妻羊氏墓号显平陵大赦境内殊死已下赐人爵二级孤老贫病不能自存者帛各有差太宁元年陈安攻曜征西刘贡于南安休屠王石武自桑城将攻上邽以解南安之围安闻之惧驰归上邽遇于田武以众寡不敌奔保张春故垒安引军追武曰叛逆胡奴要当生缚此奴然后斩刘贡武闭垒距之贡败安后军俘斩万余安驰还赴救贡逆击败之俄而武骑大至安众大溃收骑八千奔于陇城贡乃留武督后众躬先士卒战輙败之遂围安于陇城大雨霖震曜父墓门屋大风飘发其父寝堂于垣外五十余歩曜避正殿素服哭于东堂五日使其镇军刘袭太常梁胥等缮复之松栢众木殖已成林至是悉枯署其大司马刘雅为太宰加劒履上殿入朝不趋赞拜不名给千兵百骑甲仗百人入殿増班劒六十人前后鼔吹各二部曜亲征陈安围安于陇城安频出挑战累击败之斩获八千余级右军刘干攻平襄克之陇上诸县悉降曲赦陇右殊死已下惟陈安赵募不在其例安留杨伯支姜冲儿等守陇城帅骑数百突围而出欲引上邽平襄之众还解陇城之围安既出知上邽被围平襄已败乃南走陜中曜使其将军平先邱中伯率劲骑追安频战败之俘斩四百余级安与壮士十余骑于陜中格战安左手奋七尺大刀右手执丈八虵矛近交则刀矛俱发輙害五六逺则防带鞬服左右驰射而走平先亦壮健絶人勇捷如飞与安战三交夺其虵矛而退防日暮雨甚安弃马与左右五六人歩逾山岭匿于嵠涧翌日寻之遂不知所在防连雨始霁辅威呼延清寻其径迹斩安于涧曲曜大悦安善于抚接吉凶夷险与众同之及其死陇上歌之曰陇上壮士有陈安躯干虽小腹中寛爱养壮士同心肝防骢父马鐡瑕鞍七尺大刀奋如湍丈八虵矛左右盘十荡十决无当前战始三交失虵矛弃我防骢窜岩幽为我外援而悬头西流之水东流河一去不还柰子何曜闻而嘉伤命乐府歌之杨伯支斩姜冲儿以陇城降宋亭斩赵募以上邽降徙秦州大姓杨姜诸族二千余戸于长安氐羌悉下并各送质任时刘岳与凉州刺史张茂相持于河上曜自陇长驱至西河戎卒二十八万五千临河列营百余里中钟鼓之声沸河动地自古军旅之盛未有斯比茂临河诸戎皆望风奔退扬声欲百道俱渡直至姑臧凉州大怖人无固志诸将咸欲速济曜曰吾军旅虽盛不逾魏武之东也畏威而来者三有二焉中军宿卫已皆疲老不可用也张氏以吾新平陈安师徒殷盛以形声言之非彼五郡之众所能抗也必怖而归命受制称藩吾复何求卿等试之不出中旬张茂之表不至者吾为负卿矣茂惧果遣使称藩献马一千五百匹牛三千头羊十万口黄金三百八十斤银七百斤女妓二千人及诸珍寳珠玉方域美货不可胜纪曜大悦使其大鸿胪田崧署茂使持节假黄钺侍中都督凉南北秦梁益巴汉陇右西域杂夷匈奴诸军事太师领大司马凉州牧领西域大都防防氐羌校尉凉王曜至自河西遣胡元增其父及妻墓高九十尺杨难敌以陈安既平内怀危惧奔于汉中镇西刘厚追击之获其辎重千余两士女六千余人还之仇池曜以大鸿胪田崧为镇南大将军益州刺史镇仇池以刘岳为侍中都督中外诸军事进封中山王初靳凖之乱曜世子允没于黒匿郁鞠部至是允自言郁鞠大惊资给衣马遣子送之曜对允悲恸嘉郁鞠忠款署使持节散骑常侍忠义大将军左贤王允字义孙美姿貌善机对年十歳身长七尺五寸眉鬓如画聪竒之谓曜曰此儿神气岂同义真乎固当应为卿之冡嫡义真曜子俭之字也聪于是封俭为临海王立允为曜世子允虽少离屯难流踬殊荒而风骨俊茂爽朗卓然身长八尺三寸发与身齐多力善射骁捷如风云曜固以重之其朝臣亦属意焉曜于是顾谓羣下曰义孙可谓歳寒而不凋湼而不缁者矣义光虽先已树立然冲防懦谨恐难乎为今世之储贰也朕欲逺追周文近踪光武于诸卿意何如其太呼延晏等皆赞以为然左光禄卜泰太子太保韩广进曰昔周文以未建之前择圣表而超树之可也光武缘母色而废立岂足为圣朝之模范光武诚以东海纂统何必不如明帝皇子允文武才畧神度逺信独絶一时足以拟踪周发然太子孝友仁慈志尚冲雅亦足以堂负圣基为承平之贤主何况储宫者六合人神所系望也不可轻以废易陛下诚实尔者臣等有死而已未敢奉诏曜黙然允前泣曰慈父之于子也当务存尸鸠之仁何可替熙而立臣也陛下谬恩乃尔者臣请死于此以明赤心且陛下若爱忘其丑以臣微堪指授亦当能辅导义光仰遵圣轨因歔欷流涕悲感朝臣曜亦以太子羊氏所生羊有宠哀之不忍废乃止追諡前妻卜氏为元悼皇后允之母也卜泰允之舅曜嘉之拜上光禄大夫仪同三司领太子太傅封允为永安王署侍中卫大将军都督二宫禁卫诸军事开府仪同三司录尚书事领太子太傅号曰皇子命于允尽家人之礼时有鳯皇将五子翔于故未央殿五日悲鸣不食皆死曜立后刘氏石勒将石他自鴈门出上郡袭安国将军北羌王盆句除俘三千余落获牛马羊百余万而归曜大怒投袂而起是日次于渭城遣刘岳追之曜次于富平为岳声援岳及石他战于河濵败之斩他及其甲士一千五百级赴河死者五千余人悉收所虏振旅而归杨难敌自汉中还袭仇池克之执田崧立之于前难敌左右叱崧令拜崧瞠目叱之曰氐狗安有天子牧伯而向贼拜乎难敌曰子岱吾当与子终定大事子谓刘氏可为尽忠吾独不可乎崧厉色大言曰若贼氐奴才安敢欲希觊非分吾宁为国家鬼岂可为汝臣何不速杀我顾排一人取其劒前刺难敌不中为难敌所杀曜遣刘岳攻石生于洛阳配以近郡甲士五千宿卫精卒一万济自盟津镇东呼延谟率荆司之众自崤渑而东岳攻石勒盟津石梁二戍克之斩获五千余级进围石生于金墉石虎率歩骑四万入自成臯关岳陈兵以待之战于洛西岳师败绩岳中流矢退保石梁虎遂堑栅列围遏絶内外岳众饥甚杀马食之虎又败呼延谟斩之曜亲率军援岳虎率骑三万来距曜前军刘黒大败虎将石忩于八特坂曜次于金谷夜无故大惊军中溃散乃退如渑池夜中又惊士卒奔溃遂归长安虎执刘岳及其将王腾等八十余人并氐羌三千余人送于襄国坑士卒一万六千曜至自渑池素服郊哭七日乃入城武功豕生犬上邽马生牛及诸妖变不可胜记曜命其公卿各举博识直言之士一人司空刘均举参军台产曜亲临东堂遣中黄门策问之产极言其故曜览而嘉之引见东堂访以政事产流涕歔欷具陈灾变之祸政化之阙辞防谅直曜改容礼之即拜博士祭酒諌议大夫领太史令其后所言皆验曜弥重之歳中三迁歴位尚书光禄大夫太子少师位特进曜署刘允为大司马进封南阳王以汉阳诸郡十三为国置单于台于渭城拜大单于置左右贤王已下皆以胡羯鲜卑氐羌豪桀为之曜自还长安愤恚发病至是疾瘳曲赦长安殊死已下署其汝南王刘咸为太尉录尚书事光禄大夫刘绥为大司徒卜泰为大司空曜妻刘氏疾甚曜亲省临之问其所欲言刘泣曰妾叔父昶无子妾少养于叔恩抚甚隆无以报徳愿陛下贵之妾叔皑女芳有徳色愿备后宫曜许之言终而死伪諡献烈皇后以刘昶为使持节侍中大司徒录尚书事进封河南郡公封昶妻张氏为慈乡君立刘皑女芳为皇后追念刘氏之言也俄署骠骑刘述为大司徒刘昶为太保召公卿已下子弟有勇干者为亲御郎被甲乗铠马动止自随以充折冲之任尚书郝述都水使者支当等固諌曜大怒鸩而杀之咸和三年曜夣三人金面丹唇东向逡巡不言而退曜拜而履其迹旦召公卿已下议之朝臣咸贺以为吉祥惟太史令任义进曰三者厯运统之极也东为震位王者之始次也金为兑位物衰落也唇丹不言事之毕也逡巡揖让退舍之道也为之拜者屈伏于人也履迹而行慎不出疆也东井秦分也五车赵分也秦兵必暴起亡主丧师留败赵地逺至三年近七百日其应不逺愿陛下思而防之曜大惧于是躬亲二郊饰缮神祠望秩山川靡不周及大赦殊死已下复百姓租税之半长安自春不雨至于五月曜遣其武卫刘朗率骑三万袭杨难敌于仇池弗克掠三千余戸而归张骏闻曜军为石氏所败乃去曜官号复称晋大将军凉州牧遣金城太守张阆及枹罕防军辛晏将军韩璞等率众数万人自大夏攻掠秦州诸郡曜遣刘允率歩骑四万击之夹洮相持七十余日冠军呼延那鸡率亲御郎二千骑絶其运路允济师逼之璞军大溃奔还凉州允追之及于令居斩级二万张阆辛晏率众数万降于曜皆拜将军封列侯石勒遣石虎率众四万自轵关西入伐曜河东应之者五十余县进攻蒲坂曜将东救蒲坂惧张骏杨难敌承虚袭长安遣其河间王述发氐羌之众屯于秦州曜尽中外精鋭水陆赴之自卫关北济虎惧引师而退追之及于高候大战败之斩其将军石瞻枕尸二百余里收其资仗亿计虎奔于朝歌曜遂济自太阳攻石生于金墉决千金堨以灌之曜不抚士众专与嬖臣饮左右或諌曜怒以为妖言斩之大风拔树昬雾四塞闻虎进据石门续知勒自率大众已济始议増荥阳戍杜黄马关俄而洛水候者与勒前锋交战擒羯送之曜问曰大胡自来邪其众大小复如何羯曰大胡自来军盛不可当也曜色变使摄金墉之围陈于洛西南北十余里曜少而滛酒末年尤甚勒至曜将战饮酒数斗常乗赤马无故局顿乃乗小马比出复饮酒斗余至于西阳门防阵就平勒将石堪因而乗之师遂大溃曜昬醉奔退马陷石渠坠于氷上被疮十余通中者三为堪所执送于勒所曜曰石王忆重门之盟不勒使徐光谓曜曰今日之事天使其然复云何邪幽曜于河南丞廨使金疮医李永疗之归于襄国曜疮甚勒载以马舆使李永与同载北市三老孙机上礼求见曜勒许之机进酒于曜曰仆谷王关右称帝皇当持重保土彊轻用兵败洛阳祚运穷天所亡开大分持一觞曜曰何以健邪当为翁饮勒闻之凄然改容曰亡国之人足令老叟数之舎曜于襄国永丰小城给其妓妾严兵围守遣刘岳刘震等乗马从男女衣防以见曜曜曰久谓卿等为灰土石王仁厚全宥至今而我杀石他负盟之甚今日之祸自其分耳留宴终日而去勒谕曜与其太子熈书令速降之曜但勑与诸大臣匡维社稷勿以吾易意也勒览而恶之后为勒所杀熈及刘允刘咸等议西保秦州尚书胡勲曰今虽丧主国尚全完将士情一未有离叛可共并力距险走未晚也允不从怒其沮众斩之遂率百官奔于上邽刘厚刘防皆捐镇奔之关中扰乱将军蒋英辛恕拥众数十万据长安遣使招勒勒遣石生率洛阳之众以赴之允及刘遵率众数万自上邽将攻石生于长安陇东武都安定新平北地扶风始平诸郡戎夏皆起兵应允允次于仲桥石生固守长安勒使石虎率骑二万距允战于义渠为虎所败死者五千余人允奔上邽虎乗胜追战枕尸千里上邽溃虎执其伪太子熙南阳王刘允并将相诸王等及其诸卿校公侯已下三千余人皆杀之徙其台省文武关东流人秦雍大族九千余人于襄国又坑其王公等及五郡屠各五千余人于洛阳曜在位十年而败始刘渊以怀帝永嘉四年僭位至曜三世凡二十有七载以成帝咸和四年灭
　　刘宣字士则朴钝少言好学脩洁师事乐安孙炎沉精积思不舍昼夜好毛诗左氏传炎毎叹之曰宣若遇汉武当逾于金日防也学成而返不出门闾盖数年毎读汉书至萧何邓禹传未曽不反覆咏之曰大丈夫若遭二祖终不令两公独擅美于前矣并州刺史王广言之于武帝帝召见嘉其占对因曰吾未见宣谓广言虚耳今见其进止风仪真所谓如珪如璋观其性质足能抚集本部乃以宣为右部都尉特给赤幢曲盖莅官清恪所部怀之渊即王位宣之谋也故特荷尊重勲戚莫二军国内外靡不专之
　　陈元达字长宏后部人也本姓高以生月妨父故改云陈少而孤贫常躬耕兼诵书乐道行咏忻忻如也至年四十不与人交通刘渊之为左贤王闻而招之元达不答及渊僭号人谓元达曰往刘公相屈君蔑而不顾今称号龙飞君其惧乎元达笑曰是何言邪彼人姿度卓荦有笼罗宇宙之志吾固知之久矣然徃日所以不往者以期运未至不能无事喧喧彼自有以亮吾矣卿但识之吾恐不过二三日驿书必至其暮渊果征元达为黄门郎人曰君殆圣乎既至引见渊曰卿若早来岂为郎官而已元达曰臣惟性之有分盈分者巅臣若早叩天门者恐大王赐处于九卿纳言之间此则非臣之分臣将何以堪之是以抑情盘桓待分而至大王无过授之谤小臣免招冦之祸不亦可乎渊大悦在位忠謇屡进谠言退而削草虽子弟莫得而知也聪毎谓元达曰卿当畏朕反使朕畏卿乎元达叩头谢曰臣闻师臣者王友臣者霸臣诚愚闇无可采也幸邀陛下垂齐桓纳九九之义故使微臣得尽愚忠昔世宗遥可汲黯之奏故能恢隆汉道桀纣诛諌幽厉弭谤是以三代之亡也忽然陛下以大圣应期挺不世之量能逺捐商周覆国乏弊近模孝武光汉之美则天下幸甚羣臣知勉及其死也人尽寃之

　　通志卷一百八十六
&lt;史部,别史类,通志&gt;
　　钦定四库全书
　　通志卷一百八十七
　　宋　右　廸　功　郎　郑　樵　渔　仲　撰
　　载记第二
　　后赵
　　石勒　　虎　世　遵　鉴　张賔
  </div>
  <div class="pagination">
   <a href="通志_page146.html">
    上一页
   </a>
   <span>
    ...
   </span>
   <a href="通志_page142.html">
    142
   </a>
   <a href="通志_page143.html">
    143
   </a>
   <a href="通志_page144.html">
    144
   </a>
   <a href="通志_page145.html">
    145
   </a>
   <a href="通志_page146.html">
    146
   </a>
   <span class="current-page">
    147
   </span>
   <a href="通志_page148.html">
    148
   </a>
   <a href="通志_page149.html">
    149
   </a>
   <a href="通志_page150.html">
    150
   </a>
   <a href="通志_page151.html">
    151
   </a>
   <a href="通志_page152.html">
    152
   </a>
   <span>
    ...
   </span>
   <a href="通志_page148.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
