<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 317 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 317 页/共 523 页
  </h1>
  <div class="content">
   ○以内阁侍读学士洋海、为镶黄旗蒙古副都统。　　

○癸未。谕内阁、本日御史王开云奏、户部贴写田庆丰投递封章一摺。田庆丰以贴写书吏。封章言事。虽属越分。披阅摺内、并无违悖字句。其申明旧例各条。亦不为无见。各衙门堂司官、近来办事迟延。因循疲玩。怠忽悠游。实属不免。果能谨守成规。奋勉职业。遇事留心察核。按期速结。则吏胥自无从作敝

□大。乃各部院积习相仍。经朕屡加训饬。尚未见振作。甚至偷安乐逸之处。为书吏所指陈。在署办事之员。能无引以为愧乎。嗣后各部院案件。务须照依例限速结。勿致积压滋敝□大。其各员同办一案。亦必当与主稿之员。悉心参酌。勿以画诺塞责。各该司员出入禁廷。不准携带书吏随侍。以杜豫通声息。乘机舞敝

□大。田庆丰无庸治罪。仍令其回署贴写。交该衙门自行管束。　　

○定台湾镇总兵官非升调不准奏请陛见例。又谕、台湾镇总兵武隆阿、奏恳来京陛见一摺。台湾远隔重洋。在海疆中尤为最要之区。该处文武大员。惟镇道二人管辖兵民。职守綦重。现虽洋面肃清。漳泉客民斗案亦俱完结。但地处重镇。时资弹压。该镇岂容暂离。即如新疆办事大臣、从无奏请陛见之事。边疆外海。宜同一例。武隆阿所请、著不准行。嗣后台湾镇总兵、除有升调、准其奏请陛见外。余俱不得奏请陛见。著为令。　　

○又谕、兵部奏议处文弼一摺、文弼系西藏办事大臣。缺分紧要。前此不过令其换班回京。与特上□日调往他处、谕令即速起程者、迥乎不同。新疆定例、即如伊犁等处领队大臣等、员数较多。遇有换班之时。并不乏人署理。然总须新任到彼。方能交代。从未有一经奉上□日。即置本任事务于不顾。先行来京者。文弼在西藏居首办事。阳春又到彼未久。诸未谙习。伊自应俟庆惠到后、详细交代。或多住数日方是。乃一得换班之信。辄将印篆交付阳春、匆遽就道。现在查伊家内并无老亲。明系系念妻孥。徇私情而忘公事。文弼著照部议降三级调用。不准抵销。　　

○又谕、恩长奏请将卫辉府知府郎锦骐、调补南阳府一摺。南阳府缺例应请上□日＜闲＞放。乃恩长率以郎锦骐调补。显与定例不符。该抚不过欲为该省知府内多占缺分。故有此奏。若各省皆纷纷似此效尤。成何政体。所奏请以卫辉守郎锦骐调补南阳守之处、不准行。其卫辉府既未出缺。亦无庸置议也。　　

○甲申。遣官祭先医之神。　　

○乙酉。命直隶上年被水各州县、以给赈余米减价平粜。　　

○上以祭社稷坛。自是日始。斋戒三日。　　

○丙戌。孝淑皇后忌辰。遣官祭陵寝。　　

○申定军机章京回避例。谕内阁、军机为枢密重地。满汉章京。趋公执事。先以谨慎为本。从前御史吴邦庆、条奏大员子弟不准充补军机章京。经军机大臣议覆、自道员以上子弟。皆令回避。其有行走在先者。并随时请上□日定夺。兹据庆桂等奏、新授南赣道查清阿之子诚端、应否回避。朕思谨慎与否。总视乎其人。而防闲之道。亦必当定以限制。嗣后文职京官三品以上、外官臬司以上、武职京官副都统以上、外官总兵以上、其亲子弟均

不准在军机章京上行走。其行走在先者。亦无庸随时具奏。即令照例回本衙门当差。诚端系道员之子。无庸回避。　　

○丁亥。祭先师孔子。上亲诣行礼。　　

○诣雍和宫行礼。　　

○谕内阁、托津等奏、查明南河节年银款工程、分别核办参奏一摺。近年以来。南河钜工林立。费用綦繁。统计各项银数、不下数千余万。而每年岁抢修各工。甫经动项兴修。一遇大汛。即有蛰塌淤垫之事。甚至上年堰盱甎石各工。掣塌四千余文之多。恐承办各员。自不免有偷减浮冒情敝□大。是以特派托津、初彭龄、前往彻底查办。兹据覆奏、到江后、即亲赴工次遍加察验。并将各年文卷印领、逐层核对。所发银两。与各工所领数目。均属相符。是银款出入。尚无虚捏情敝□大。惟支领后。该工员不能如式实心办理。以致新工未竣。旧工复生。而历任河督等、又未能经理协宜。均难辞咎。其中有自乾隆五十七年起、至嘉庆十四年止、已经题销尚未找领之款、银六十万六百两零。据查此款虚悬日久、工程已无可考、且经手工员、又多升迁事故、未便复行找领、致滋冒滥等语。著照所请、所有前项未领一款。竟无庸再行找发。以归核实。其十四十五两年、加培黄运中河大堤土工夫役增价。核计多用银四万八百余两。及上年挑复海口时、酌量接济疲累工段。所借银数。核计共有十万六千余两。均著陈凤翔分别勒追。以清款项。又挑穵淮北盐河一事。虽系豫行挑穵。以备宣洩盛涨。但于减坝兴工之前。该河督等未经先行奏明。殊属疏忽。且查所办工段。已有淤垫处所。所有此项工用银八万三千余两。著吴璥、徐端、照数分赔完缴。均仍交部严加议处。其另单所开承办工员。除已故及革职治罪各员外。其余四十五员名。均著照所请革职。但念概令离工。一时全易生手。未免贻误。且未便令其置身事外。著将各员弁中、现任者姑留本任。候补者留工效力。各限三年。如果各知奋勉。所修工段并无掣塌。届时再请开复。如限内再有疏失。著陈凤翔随时参奏。定当加倍治罪。至原任道员叶观潮、所管地方。屡有漫口大工。实属漫不经心。著即革职。留工以观后效。历任河督、除徐端前已降上□日惩处外。戴均元、吴璥、均在任年余。著交部分别严加议处。那彦成、在副总河任内。已历数月。亦著交部议处。寻议上。得上□日、吴璥素晓河务。前后在任年分最久。因循贻误。且任内又有挑穵盐河应奏不奏一案。伊现已衰病。岂能胜尚书之任。著照部议降四级调用。仍于补官日降三级留任。戴均元在任年余。亦不能查出敝□大端。姑念河工非所素悉。其在任年分。较吴璥为浅。著加恩改为革职留任。那彦成本不谙河务。在任仅止数月。著加恩改为降四级留任。　　

○谕军机大臣等、陈凤翔奏、盘护御黄坝并添做二坝一摺。现在御黄坝前水深二丈八尺三寸。比较湖水尚高六尺余寸。陈凤翔现拟于大坝之下添做二坝。以为重门钳束。使将来启坝之后。水势下注不猛。自应如此办理。其于济运坝用料盘裹、导引清水之处。亦应照所议行。总使黄水少灌一分。则减一分淤垫。清水多出一分。则增一分顶托。该督惟坚守定见妥协经理为要。至河工加价一事。自嘉庆十一年之后。岁抢各料物。较例价业已加增。若再加增无已。则年复一年。何所底止。嗣后每年工程料价。该河督等均不得再有加增。以示限制。闲遇大工。尤当撙节估计。傥遇料物丰收之岁。更当奏明酌减。用归核实。将此谕令知之。　　

○又谕、粤东洋匪。经百龄办理肃清。其内河土匪。亦属经缉获惩办。溢风就息。境内全宁。乃该省一大转机。吏治民风。自应日有起色。惟前次安插各降匪、众至数万。其中多系投首。由巢□刀捕擒获者甚少。恐此辈骄悍之性。未能尽戢。不可不时加防范。松筠素性仁慈。非比百龄之严厉有威。此时前赴粤任。须振作精神。大加整顿。俾宵小闻风知惧。不敢生心。并随时严密查察。如首民中、竟有勾结土匪、及潜出外洋复蹈故辙者。查得确情实据。即当立时拏获。明正典刑。断不可稍事姑息。致启狎玩之心。须知海疆水陆错杂。良莠混淆。当此绥靖之初。人心易动难静。较之控制新疆。尤宜加慎。总当不动声色。弭患未形。方为不负委任。将此谕令知之。　　

○戊子。祭大社大稷。上亲诣行礼。　　

○幸圆明园。　　

○庚寅。孝康章皇后忌辰。遣官祭孝陵。　　

○谕内阁、御史邹家燮奏、请清理各衙门书吏一摺。各部院经承书吏。向来设有额缺。或多或寡。本随部务之繁＜闲＞。酌定章程。各该衙门现俱照旧办理。并非参差不齐。可无须另议增汰。至贴写一项。俱由书吏雇觅。不过帮誊稿案。近来人数过多。纷纷入署。居然托名办公。从中朋比为奸。固不免滋生敝□大窦。若概行裁去。则司曹稿件繁多。责令经承书吏一手誊写。亦恐难行。且伊等既非额设。即系闲散之人。并无所庸其裁革。总在该衙门堂官、督率司员等遇事认真。一切查例办稿。悉心参酌。不稍假手经胥。致猾吏辗转滋敝□大。并留心稽察。严切防闲。随时饬令书吏。无许多雇贴写。如见人数稍多。即严行查禁。勿令混迹。则不安本分之徒。自无由作奸犯科。其所请将户部贴写田庆丰饬部治罪之处。田庆丰妄递封章。前已降上□日。交该衙门自行管束。傥再有滋事。不难执法惩办。亦无庸更行议罪也。　　

○辛卯。遣官祭关帝庙。　　

○谕内阁、同兴等奏、筹议湖广漕船量为改小一摺。该省漕船、向与江西一律办理。兹据该抚等奏称、此次新造各船、亦请仿照江西新定丈尺、船身轻便、挽运可期迅速、并照江西每漕船一只、准带可装三百名剥船一只、以便分装土宜运具等语。事属可行。著照该抚等所请。准其将新造之船。照江西粮艘成造。并带剥船。其尚未轮届改造船只。毋许影射携带三百石剥船。以杜隐混。　　

○以故敖汉贝子德威多尔济子诺尔布桑、袭爵。　　

○壬辰。遣官祭黑龙潭昭灵沛泽龙王之神。玉泉山惠济慈佑灵濩龙王之神。　　

○癸巳。上幸静明园。诣龙神庙拈香。　　

○遣官祭昭忠祠。　　

○谕内阁、铁保奏、查明历次办理回疆铺面房闲、及收取地基银两章程、请妥议以免纷扰一摺。据称回疆铺面房闲、向例止分头二三等、每月按等取租银三钱二钱一钱归公、并无另立名目、今据三成以查出叶尔羌商民添盖房闲、奏请按闲增租、于发摺之后、始行咨送摺稿、并称三成于头二三等之外、增出上上等上等各名目、每闲每月徵银至五六钱之多、既与向例不符、且未经札商即行入奏、请交那彦宝查照成例核实详议等语。前据三成奏请增取叶尔羌商民房地租银一节。朕早知其所办非是。已降上

□日交铁保亲往查办。计此时尚未奉到。今据奏三成于新疆地方。擅改旧章。锱铢较量。并不与统辖之员会商妥办。率行奏请。已属不合。三成著交部先行加等议处。铁保即遵前上□日亲赴该处。会同那彦宝详细确查。如三成于增添租银、尚无侵蚀情敝□大。著来京听候部议。若尚有藉端纷扰、私用入己之处。即著严参革审。以示惩儆。　　

○谕军机大臣等、据给事中陆言奏、拾获匿名揭帖一函、系用刊刻之字翦碎黏贴、连缀成文、内指称山东藩司朱锡爵、居官贪黩、知府徐日簪、同知邵葆醇、交通盘踞各等情。除交步军统领衙门缉拏投递匿名揭帖之人外。著交托津于回京时、路经山东地方。即沿途察访朱锡爵及徐日簪邵葆醇等、居官声名若何。于行近济南时顺道前赴山东省城。以查询孔庙暨岱庙工程为由或藉词长途憩息在彼居住二三日如查无实据不必宣露即行回京或访有款迹即据实参奏。　　

○赏和阗帮办大臣百祥、三等侍卫。为叶尔羌帮办大臣。以正红旗汉军副都统法礼哈、为和阗帮办大臣。正白旗满洲参领富宁阿、为正红旗汉军副都统。　　

○甲午命皇次子旻宁庆郡王永璘荣郡王绵亿于二十日分诣天神坛地祇坛太岁坛祈雨。　　

○乙未。谕内阁、御史李培元奏、请禁民闲私镕制钱一摺。私销制钱。例禁綦严。乃奸民冒法趋利。巧将官铸钱文镕化。改制器皿。总由地方官查禁不力所致。著通饬直省各督抚严饬所属。留心察访如有招匠设局、私收制钱、潜行镕化者。一经访获。即将为首奸民缉拏到案。从重治罪。俾匪徒知所儆畏。庶积敝□大渐除。官钱日加充溢。但不可令蠹役借名搜查。贻累商贾。致滋流敝□大。　　

○丙申。上幸万寿山。　　

○临西花园庄妃殡所赐奠。　　

○丁酉。以斋戒之期内。雪泽先降。命皇次子旻宁庆郡王永璘、荣郡王绵亿、即于二十日分诣三坛报谢。　　

○谕内阁、齐布森奏暂护抚篆一摺。朕因鄂云布现在年老。令其来京另候＜闲＞用。并非因事罢斥。亦非有紧要差使、须伊来京办理。鄂云布接奉此上□日。自应一面具摺谢恩。仍候同兴到黔之后。交印起程。方为正理。乃齐布森甫经到任。一切尚属生疏。鄂云布于两日之内。即将巡抚篆务、移交护理。遽行起程。实属太不晓事。昨因文弼换班回京。不候接任之员交代。将印务诿之阳春。曾交部议处。贵州为苗疆要地。巡抚责任。较之驻藏大臣尤为重大。且文弼虽匆促回京。而阳春尚系同办事之大臣。今鄂云布不俟新任交代。将篆务交初到之藩司护理。即行回京。其咎视文弼尤重。鄂云布著交部严加议处。寻议革职。得上□日、加恩以六部笔帖式用。　　

○又谕、户工二部奏、降调人员呈请捐复、开列名单请上□日各一摺。单内所开各员。俱因失察书吏冒领库银一案。经吏部议处。分别降调。该员等平日在部行走。如果留心办事。何至钱粮总汇之所。漫无稽核。俾奸胥猾吏得以恣意侵欺。皆由伊等玩视公事。于所司出纳。全不经心。书吏等毫无忌惮。乘机舞敝□大。习以为常。致王书常起意勾通。历次侵冒国帑。数逾累万。竟无一人知觉。酿成如此巨案。其失察罪名。非比寻常。定议降调。实所应得。惟念勒保之子英奎、亦系此案革职。前因勒保奏请捐复。业已施恩允准。该员等事同一例。亦著格外施恩。俱照所请准其捐复。仍留该衙门行走。分别补用。但此等重大处分。逾时仍得捐复。若不稍示惩创。则该员等仍复无所儆畏。所有此次捐复各员。将来祇准照常题升截取。下次京察。该堂官不准保列一等。用示薄惩。该员等惟当知感知惧。认真办事。以图稍赎前愆。傥再似此疏懈。必当严行治罪。毋谓宽典可以幸邀也。　　

○谕军机大臣等、陈凤翔覆奏、体访培筑高堰二堤情形一摺。高堰大堤。一经风浪鼓荡。动形掣卸。必须熟筹经久之策。从前吴璥等、先请建筑碎石坦坡。嗣又请加培二堤。迄未定议。今阅陈凤翔所奏、其云加培二堤。比之碎石坦坡、钱粮可以节省之说。尚在其次。朕因保障民生。节年来颁帑已至四千余万两。若果碎石坦坡有效。岂复惜此区区。惟所称现在有坦坡处所。大堤仍不免塌卸。而有越堤之处。大堤可以无虞。是二堤之胜于碎石坦坡。具有明验。此次若再发交廷臣集议。悬揣臆度。势必往返询问。徒延时日。既据陈凤翔所奏如此。该处众论佥同。著即照所奏办理。惟二堤在大堤之外。该处保障究恃大堤。若大堤不能得力。则二堤又岂复可恃。此时欲办二堤。自应先将大堤残缺之处。一律补筑齐全。使屹然为金汤之固。然后再将二堤筹办如式。始可收重门保障之益。将此谕令知之。　　

○戊戌。谕内阁、朕恭阅皇考高宗纯皇帝实录。内载乾隆四年十二月钦奉谕上□日。四执事总管首领、将太监李蟠放假四五日。往弘皙处将宫内之事。信口传说。太监等告假不过一日两日。岂有四五日在外之理。将四执事总管首领查明议罪。尔总管等、晓谕旗下太监等、既已身离旗下。复往何为。现今将李蟠夹讯。即是榜样等因。钦此。仰见我皇考整肃宫廷、严禁敝□大端之至意。旗下太监。既送进宫内服役。即不应再回伊原主家中。所以严内外之防。而杜关通之渐。乾隆年闲。宫中太监尚多。其由旗下交进者少。彼时尚有如弘皙家所交之李蟠、藉放假为名。竟敢私回伊原主家中。传说宫内之事。况近来宫内太监较少。由旗下交进者多。岂能皆是善良。恐胆玩性成。未必不出外滋事。兹特严定章程。嗣后旗下太监、一经送进宫内当差。不许再回本主私宅。该王公等于交出之后。再见该太监潜来私宅。即著立时斥逐。勿准片刻逗遛。如斥逐不遵。或仍行潜往。即著锁拏奏交。以便惩创。祇治该太监之罪。其本主皆毫无不合。若不斥逐拏解。或竟任其传说宫内之事。一经发觉。不但重治该太监之罪。其本主亦获戾不小。必不姑贷。将此上□日通谕诸王公知之。仍载入宫中现行则例。　　

○又谕、绵课等奏、会议查仓章程一摺。朝阳门外太平等五仓。于嘉庆五年改定旧例。由步军统领衙门。派拨北左二营弁兵看守。仍照向例、钦派王大臣。每月夜闲轮流出城。稽查数次。原以防范该弁兵等偷安误班情敝□大。但稽查之日。须先行知照该衙门、委弁前往劄门。则看仓官兵。自必早得查仓之信。不难豫作准备。迨查毕后。仍可抽减人数。懈怠旷班。于防敝□大之道。殊属有名无实。且城门夤夜启闭。该王大臣随从多人。看门官兵。势不敢逐名盘诘。恐奸宄得以夹混出入。尤非所以昭慎重。著照所请。嗣后毋庸钦派王大臣夜出查仓。即照依丰益仓之例。由步军统领衙门。添派北左二营将官。在该仓廒等处上夜。认真稽查。如查有旷误。即禀报禄康等严参究办。傥徇隐不报。当并治以重罪。其城内七仓查仓大臣。著派绵课、哈迪尔、奕绍、明亮、瑚图礼、恭阿拉、巴特玛、扎朗阿等八人。轮班昼夜不时稽查。如看守之旗员旗兵等、稍有偷安情事。亦即严办示惩。毋稍疏懈。　　

○己亥。谕内阁、武隆阿等奏、审拟凶犯苏光居、谋杀苏廷玉、请上□日即行正法一摺。苏光居系苏廷玉缌麻服侄。因口角微嫌。辄图洩忿。并敢起意杀死苏廷玉。令长房绝嗣。占其产业。于黑夜诱至荒僻地面。用刀连砍。致重伤五处之多。立时毙命。凶恶已极。该犯按有服卑幼图财谋杀尊长之例。自应斩决枭示。况海疆重地。有此不法情事。尤当立正典刑。以肃法纪。何必拘泥请上□日。以致凶犯日久稽诛。苏光居著即处斩。照例枭示。嗣后该地方遇有似此案情。当一面具奏。一面恭请王命即行正法。　　

○庚子。上临西花园庄妃殡所赐奠。　　

○辛丑。谕内阁、给事中乔远瑛奏、考试供事、请毋令翰林院编检及庶吉士代出图结一摺。翰林为京员清秩。非在署行走司曹可比。若纷纷代供事出结考试。临期识认。于体制未协。嗣后各衙门考试供事。所有编修检讨及庶吉士等官、不准出具图结。其边远省分。在京六品以上人员较少。著准其取具七品京官图结。再加印结收考。若有六品以上人员可出印结者。亦不准出具图结。至所称每员酌出结三五名一节。新定条例、考试供事。每员止准出结一名。以防冒滥。若许令增多。又恐滋滥保之敝□大。应照现例行。　　

○命工部右侍郎成格、光禄寺少卿卢荫溥、驰往山西审案。　　

○以故喀尔喀车臣汗辅国公车登扎布子巴图图鲁、袭爵。　　

○癸卯。上幸静明园。诣龙神庙拈香。　　

○遣官祭贤良祠。　　

○除安徽无为州、穵废田三十六顷六十亩有奇额赋。
  </div>
  <div class="pagination">
   <a href="清实录嘉庆朝实录_page316.html">
    上一页
   </a>
   <span>
    ...
   </span>
   <a href="清实录嘉庆朝实录_page312.html">
    312
   </a>
   <a href="清实录嘉庆朝实录_page313.html">
    313
   </a>
   <a href="清实录嘉庆朝实录_page314.html">
    314
   </a>
   <a href="清实录嘉庆朝实录_page315.html">
    315
   </a>
   <a href="清实录嘉庆朝实录_page316.html">
    316
   </a>
   <span class="current-page">
    317
   </span>
   <a href="清实录嘉庆朝实录_page318.html">
    318
   </a>
   <a href="清实录嘉庆朝实录_page319.html">
    319
   </a>
   <a href="清实录嘉庆朝实录_page320.html">
    320
   </a>
   <a href="清实录嘉庆朝实录_page321.html">
    321
   </a>
   <a href="清实录嘉庆朝实录_page322.html">
    322
   </a>
   <span>
    ...
   </span>
   <a href="清实录嘉庆朝实录_page318.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
