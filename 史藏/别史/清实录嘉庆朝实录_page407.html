<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 407 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 407 页/共 523 页</h1>
    <div class="content">
○以光禄寺卿蒋祥墀、为宗人府府丞。　　

○壬申。试中式武举杜文炉等四十八人于太和殿前。　　

○谕内阁、那彦成奏、酌动节省马乾银两、交商生息、以为添派随扈兵丁盘费一摺。直隶各营兵丁。遇朕祇谒两陵、及巡幸木兰。派出承应差使。所需盘费。向于节省马乾银内支给。所有本年议添兵丁应支盘费。除已于马乾银内动用外。著照所请。即在藩库余剩节省马乾银内、提出银二万两。发交保定天津两府盐当各商、以一分生息。遇闰加增。解交直隶藩库。以为每年添派兵丁盘费之用。其阿哥致祭陵寝、暨前往热河、派出当差兵丁所需盘费。并著一体支给。　　

○命喀什噶尔参赞大臣恩长回京。赏哈密帮办大臣成宁、副都统衔、为喀什噶尔参赞大臣。　　

○旌表守正捐躯河南洛阳县民女汤氏。　　

○赈安徽合肥、庐江、无为、巢、桐城、铜陵、凤阳、寿、凤台、怀远、定远、蒙城、霍邱、六安、霍山、泗、盱眙、五河、天长、滁、全椒、来安、二十二州县、及屯坐各卫、被水被旱灾民。给亳、寿、宿、灵璧、泗、无为、潜山、舒城、宁国、东流、和、繁昌、含山、贵池、建德、十五州县、灾民一月口粮。并蠲缓额赋漕粮有差。　　

○缓徵怀宁、太湖、宿松、宣城、南陵、旌德、宁国、泾、太平、贵池、青阳、建德、当涂、芜湖、阜阳、太和、十六县、新旧额赋。　　

○癸酉。旌表守正被戕山东日照县民杨太妻秦氏。守正捐躯河南渑池县民李富修女李氏。　　

○抚恤琉琉球国遭风难夷如例。　　

○甲戌。以户部左侍郎果齐斯欢、署翰林院掌院学士。　　

○赏降调镶白旗汉军副都统积德、头等侍卫。为哈密帮办大臣。　　

○乙亥。上诣时应宫昭显庙拈香。　　

○御紫光阁。阅中式武举马步射。　　

○谕内阁、百龄初彭龄奏、江苏江宁两藩司限内催提本年上忙银数一摺。陈桂生、常格、前督徵上忙银两。承催不力。均经降上□日革职。仍留该省戴罪督催。兹江苏藩库应完上忙银两。已据常格提解十分之九。督摧尚属奋勉。常格、著加恩求京以从三品卿员补用。其江宁藩库应元上忙银两。陈桂生报解之数、现在尚祇七分有余。且伊到任半年。于库项尚未结报。有无轇轕未清之款。著照所请、将陈桂生暂留该省。俟新任藩司李长森交代出结后。再行请上□日。又据初彭龄另片奏、陈桂生续送各属已未完上忙清册、核与前详多寡不符、内上元、江宁、六合、仪徵、宝应、甘泉、如皋等县、未完之数、据称系属民欠、应请详查办理、又溧水一县徵存未解银两、据称挪垫奏销、并请著落赔缴、查明参办等语。陈桂生所送上忙清册。因何与前详不符。其上元等七县。是否实有民欠。著初彭龄百龄张师诚、会同查明分别办理。至溧水县挪垫奏销。究系何员任内之事。陈桂生既已另文揭参。并著彻底查明。秉公核办。　　

○蠲缓浙江西安、常山、开化、仁和、钱塘、海宁、余杭、临安、于潜、嘉兴、秀水、石门、桐乡、海盐、归安、乌程、长兴、德清、武康、安吉、孝丰、二十一州县、旱灾本年额赋漕粮有差。　　

○丙子。上御箭亭。阅中式武举技勇。　　

○御乾清宫。引见中式武举。亲定甲乙。　　

○缓徵湖南沣州积水地亩新旧额赋、及应还耔种口粮银。　　

○丁丑。上御太和殿传胪。赐中式武举一甲丁殿宁、史鹄、杨定泰、三人武进士及第。二甲阎麟阁等五人武进士出身。三甲杜文炉等四十人同武进士出身。　　

○谕内阁、据蒋攸铦等奏、请将南澳东莞等处原设炮台、择要改建等语。粤省南澳接连闽洋。又东莞虎门海口、为夷商出入门户。向俱设立炮台。驻兵防守。惟海道迁改。今昔形势不同。自应因时制宜。扼要移建以资防御。著照所请、将南澳长山尾下炮台裁彻。上炮台改为望楼。其炮位移设隆澳。东莞县虎门南山西北角、添设炮台一座。其横档原设炮台。即于该处东面城脚、增筑月墙移置。该督等即派员勘估。于冬季兴工、勒限完竣。所有弁兵炮械、仍照原额酌量分派。应需工料银两。准其于普济堂余存经费内支给。工竣造册报部查核。　　

○谕军机大臣等、上年九月逆匪滋事之案。实从来所未有。幸办理迅速。首夥各犯、立时歼获殆尽。惟助逆巨恶。尚有祝现刘第五刘呈祥董伯旺支进财刘成章六犯、及夥党五十余名、尚在未获。此皆罪大恶极之徒。岂可令其久稽显戮。国法不申。彼时计其踪迹、不能远扬。当经严饬步军统领顺天府五城各衙门、及近京省分各督抚、设法捕拏。前后所降谕上□日、及手书训谕、谆谆指示。不啻面命耳提。至为严切。京城各衙门固皆督办认真。不遗余力。即近京省分、如直隶河南山东山西等处地方文武、亦皆畏惧凛遵。各知黾勉。乃自春夏以来。一无访获。目今又自秋而冬。朕昕夕盼望。仍未有报获之处。殊增烦懑。因思该逆等亡命奔逃。或缘近京地方、栉比排搜。不能藏匿。因而远扬穷窜。冀脱网罗。该犯等潜窜以来。为时已久。计其日月道里。处处可到。而远省地方官员、或料该犯等必不能远来。疏于侦缉。转致潜匿该境。亦未可定。该犯等一日不获。则遗蘖一日不尽。养痈贻患。后虑滋深。各督抚共有天良。宁不思为国除贼。接奉此上□日。惟当不动声色。各尽乃心。现届编查保甲之时。正可饬令所属地方文武认真查察。无论城乡市镇、以及庵观寺院等处、俱当一体留心踹访。能使本境烟户厘然一清。则外来匪徒、自然无能托足。将此谕令知之。　　

○戊寅。谕内阁、前据英和等奏、已革临清州知州张光熙应赔关税银三万三千余两。无力完缴。现交刑部监追。该州士民李永吉等、以该员居官廉惠。情愿代交应赔银两。并开列张光熙惠政十一条呈览。当经降上□日、令陈预将张光熙居官情形详查覆奏。兹据陈预奏到、张光熙前任临清州时、曾捐赀煮粥赈饥、散放棉衣、并增筑堤工、修理城垣等事、俱系确实、其余各款、亦与原呈相符、民情爱戴等语。张光熙官声素好。惠政及民。加恩著刑部释放。免其监追。其应赔关税银数。并著免一万两。尚有应缴二万三千余两。饬令自行措缴。其该州士民代为赔银之处。不准行。亦不准州士民将银两私交张光熙出名呈缴。　　

○缓徵江西星子、都昌、建昌、安义、德化、德安、瑞昌、彭泽、南昌、新建、丰城、十一县、本年旱灾水灾额赋。　　

○己卯。谕内阁、孟屺瞻在滑县任内。讯无纵逆枉断科敛各情。惟收养子女、除查有逆属在内、应行缘坐外。若实系被难者。当访明亲属领回完聚。即实在无家可归者、亦当妥为安置。俾令得所。孟屺瞻身任地方令长。有父母斯民之责。其于被难子女、即当视同己出。乃不加意抚绥。转将苏大葵等收为妾婢。并分给家人车夫等。实属荡无廉耻。孟屺瞻、著发往黑龙江充当苦差。到配后先行枷号三个月。以示惩儆。　　

○庚辰。谕军机大臣等、据恩长奏、伊籣瓦斯卡伦官兵向回民需索钱物案内之副护军参领福通阿、于审讯时自刎伤愈、嗣于九月十六日夜自缢等语。福通阿需索钱文一案。前据恩长等审拟具奏。降上□日将福通阿枷号二年。满日发往伊犁充当苦差。其罪原不至死。乃福通阿于谕上□日未到之前。畏罪自尽。从前佛伦保亦有自戕之案。缘新疆官弁不谙律例。一经被事。未知护罪轻重。心怀疑惧。辄行自戕。看守官役。又不严加防范。屡有疏失。殊属不成事体。著松筠传知新疆南北两路各大臣、嗣后审讯官犯。应收监者、即行收监。应看管者、派人严加看管。勿稍疏纵。俾罪应拟辟之犯、不得幸逃宪典。其罪不至死者。亦不致冒昧轻生也。将此谕令知之。　　

○以二等侍卫吉淩阿、为巴里坤领队大臣。　　

○辛巳。上御懋勤殿。勾到直隶、山西情实罪犯。停决直隶官犯一人。斩犯二人。绞犯十二人。山西斩犯三人。绞犯四人。余一百人予勾。　　

○谕内阁、那彦成奏、酌定覆查保甲章程一摺。编查保甲一事。诘暴安良。最为善政。上年冬闲、朕明降谕上□日通行饬办。自京畿以及直省。次第奉行。本年八月闲、朕恭谒东陵。跸路经过各州县。见比户悬设门牌。开载甚为详晰。询问自外省来京大小官员。亦佥称遵照令式。一体编查。是此次京外办理保甲。渐有成效。惟居民迁移不定。户口曾减靡常。若不随时稽核。则先后参差。仍属有名无实。各省地方官因循积习。大抵始勤终怠。祇为目前涂饰耳目之计。稍阅岁时。又复视为具文。漫不经意。那彦成所奏、每年秋收无事后。俟外出耕作及各项佣工人众归里之时。请再行稽核一次。免致匪徒溷迹。所办甚为核实。著各直省通行照办。州县官于秋收后、先行晓谕各村庄保长人等、将本村户口、自行逐细查明。造具草册呈送。该管州县亲往覆查。悉遵办定规条。取具互保甘结。将门牌照改填写。按户悬挂。令该管道府直隶州亲往抽查。查竣后、禀报督抚、交两司核对具详。督抚于岁底汇奏一次。至祝现等各要犯。纵使诡迹潜踪。总不能出版舆之外。但恐变易姓名。扶同隐混。各州县于编查户口之时。遇有客籍寄居之人。必须加意审察。如地方素有习教之家。则保长邻右。尤当设法稽考。密加访诘。如果地方官人人奋勉。治一县如一里。治一府如一县。推而至于各直省。则烛照数计。奸徒将何所托足。若阳奉阴违。虚应故事。更或藉此扰累良民。一经查出。必将奉行不力之督抚严惩不贷。将此通谕知之。　　

○又谕、御史孙世昌奏、清厘缓徵积敝□大一摺。朕轸念民依。偶遇地方水旱偏灾。无不立沛恩施。分别蠲缓。其缓徵一节。原为小民生计艰难。未能按期输纳。是以量予展缓。俾民力得以稍纾。乃督抚藩司、不能仰体德意。任令地方官辗转延压。催徵挪用。迨届应徵之期。又复多方掩饰。捏称民欠。是官侵吏蚀。恣饱欲壑。使朝廷泽不下究。职此之由。嗣后各省遇有被灾缓徵处所。该督抚一经接奉恩上□日。即饬知藩司勒限行知该州县、誊黄晓示。俾小民及早周知。该藩司仍密行查访。勿任不肖官吏得闲舞敝□大。傥有任意延搁、私自催徵者。立即严参究办。至漕米令民赴仓完纳。钱粮令民自封投匮。本系定例。务各实力奉行。将里书粮班等蠹吏、严行禁革。以除积敝□大。将此通谕知之。　　

○缓徵直隶景、清苑、满城、安肃、唐、博野、望都、完、祁、南皮、正定、新乐、易、大城、新安、十五州县、水灾霜灾虫灾新旧额赋旗租、及旧欠仓谷。　　

○壬午。实授孙全谋为广东阳江镇总兵官。　　

○旌表守正捐躯四川犍为县民龙亨荣妻曾氏。　　

○癸未。刑部奏、查明各直省军流以下官常人犯、请上□日可否减等。得上□日、鞠应蛟禀揭总兵各款内、业有三款属实。尚非私忿挟制。薛贵、因拏获窃贼、供出窝夥。追讯不认。用棍责打。因伤溃烂。死越二旬。尚无非法殴打、及索诈别情。颜怀哲因查夜拏获赌博人犯。移县究办。被其混骂。用鞭责伤致毙。事属因公。亦无挟嫌索诈情事。俱著准其减等。余俱不准。　　

○以光禄寺卿庆明、为大理寺卿。詹事府少詹事珠尔松阿、为詹事。　　

○除浙江仁和县、义冢地六十四亩有奇额赋。　　

○甲申。以贵州布政使常发祥、为光禄寺卿。　　

○旌表守正捐躯山东滕县民张秉林妻赵氏。四川仁寿县民妇王邵氏。　　

○乙酉。上御懋勤殿。勾到朝审情实罪犯。停决官犯五人。斩犯六人。绞犯十五人。余十人予勾。　　

○除江西南昌、新建、丰城、南城、四县、坍塌田二百八十四顷八十二亩有奇额赋。　　

○丙戌。谕内阁、晋昌等奏、勘明养息牧河牧厂试垦情形一摺。此案养息牧河牧厂。前经松筠、富俊、和宁、于会勘大凌河西厂试垦摺内、请将该牧厂查文。归官开垦。其时因经费不敷。降上□日停止勘办。惟令将大凌河西厂试垦。续经和宁富俊、将该牧厂地亩拨给锦州义州各界旗人、及陈新苏鲁克认领试垦。嗣据润祥等、于审办乌特拉丹撇等控案。相明该处牧厂试垦不便情形。并将松筠和宁富俊参奏。当经降上□日、令军机大臣会同该部议奏。未及议上。复据富俊奏称、开垦此项牧厂、不糜经费、而于旗人生计有益、废弃实属可惜等语。复经降上□日令晋昌会同文宁确勘具奏。兹据奏称、该牧厂地在边外、距锦州广宁义州皆三四百里、旗人无力者不能开垦、有旧业者又不肯舍旧图新、现在试垦者、多系内地民人、包揽分种、于旗人生计无益、徒为奸民牟利之薮等语。所见甚是。该牧厂开垦、于旗人生计无益。且与牧政有碍。著即裁彻。其润祥等原奏各事宜。仍著军机大臣会同该部议奏。松筠、和宁、仍著议处。富俊固执不通。呶呶渎奏。著严加议处。　　

○以江苏按察使庆格、为贵州布政使。江苏淮徐道毓岱、为按察使。　　

○缓徵陕西吴堡县、水灾本年额赋。　　

○丁亥。上诣奉先殿寿皇殿行礼。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百九十九　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十九年。甲戌。十一月。戊子朔。缓徵三姓宁古塔、珲春三处、水灾新旧粮银。免三姓旧欠仓粮、并贷旗民仓谷。　　

○己丑。谕内阁、据曹振镛等奏、南河各项工程、仍未赶紧奏报、请上□日饬催一摺。南河历年办理堵筑各工、及一切另案工程、估销奏报迟延。上年工部奏请饬催。曾降上□日交百龄黎世序上紧督办。虽节据该督等分别奏题。仍未能依限全完。本年南河安澜无事。该督等正当督率工员。认真稽核。以冀积案一清。乃仍复因循迟逾。日久愈形轇轕。承办之员。恐不免意存延挨。冀为牵混冒销地方步。百龄黎世序、督办不力。均传上□日申饬。著即照工部所奏将十五年堵筑马港口、十六年堵闭王营减坝、李家楼各大工。并十六年以前另案工程。以及加培土工。于奉文后定限四个月全行造册估销。其十七年以后另案工程。于奉文后、定限六个月全行开单具奏。傥再逾限不行奏报。必将该督等及承办之员、一并交部从重议处。　　

</div>
    <div class="pagination">
<a href="清实录嘉庆朝实录_page406.html">上一页</a><span>...</span><a href="清实录嘉庆朝实录_page402.html">402</a><a href="清实录嘉庆朝实录_page403.html">403</a><a href="清实录嘉庆朝实录_page404.html">404</a><a href="清实录嘉庆朝实录_page405.html">405</a><a href="清实录嘉庆朝实录_page406.html">406</a><span class="current-page">407</span><a href="清实录嘉庆朝实录_page408.html">408</a><a href="清实录嘉庆朝实录_page409.html">409</a><a href="清实录嘉庆朝实录_page410.html">410</a><a href="清实录嘉庆朝实录_page411.html">411</a><a href="清实录嘉庆朝实录_page412.html">412</a><span>...</span><a href="清实录嘉庆朝实录_page408.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
