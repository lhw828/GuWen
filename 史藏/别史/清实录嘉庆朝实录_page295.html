<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 295 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 295 页/共 523 页</h1>
    <div class="content">○上诣大高殿行礼。　　

○幸圆明园。　　

○诣安佑宫行礼。　　

○遣官祭太岁之神。　　

○乙丑。上御山高水长。赐王、公、大臣、蒙古王、贝勒、贝子、公、额驸、台吉、及回部郡王、外藩使臣等宴。并赏赉有差。　　

○丙寅。谕内阁、本日据禄康奏、恳将失察书吏冒领库项降革司员概予捐复。此不可行。该员等甫经部议。若遽令捐复原官。非惟不足示惩。抑且迹涉言利。有此政体乎。但向来内务府降调人员。仍留本衙门补用。此案户工二部司员、同时降调者甚多。伊等获咎尚属因公。除革职治罪各员无庸议外。其降调各员、著加恩比照内务府之例。准其各留本部行走。以所降之级。遇有相当缺出。酌量奏补。　　

○戊辰。上御山高水长。赐王、公、大臣、蒙古王、贝勒、贝子、公、额驸、台吉、及回部郡王、外藩使臣等食。至辛未皆知之。　　

○己巳。上御奉三无私殿。赐皇子亲藩等宴。　　

○命各部院堂官于行走人员核实甄别。谕内阁、向来分部行走人员。三年期满。例应由各该堂官秉公考察。分别去留。原为核实程材之道。经朕节次降上□日。谆谆训饬。乃近日各部院堂官。于学习人员报满时。往往以该员等行走已历三年。一经澄汰。未免觖望。遂尔概行保留。藉以沽名钓誉。殊不思各部院大臣经理政务。自应综核名实。以公事为重。各司员有分理庶事之责。总当视其人之才具能否胜任。不可曲徇人情。多为迁就。且该员等甄别改用之后。亦尚有官可补。不致终于废弃。又何所用瞻顾耶。嗣后各该堂官、务于行走人员。随时留心察看。报满时、将应去应留。秉公核实甄别。无涉冒滥。以副朕澄叙官方至意。　　

○谕军机大臣等、本日初彭龄参奏已革文水县知县捐升知府陈廷圭、私设班馆押毙人命一摺。并另片所参官声甚劣之绛州知州杨映权、阳曲县知县吴安祖、已明降谕上□日交素纳审办矣。初彭龄到晋省不过数月。即经参劾多员。可见该省吏治废弛。贪劣不少。伊认真整顿。殊为不避嫌怨。今伊调任陕省。则不肖之员。从此幸免纠劾。即已经参劾者。亦可图将就结案。自必人人称愿。此于该省政治大有关系。素纳现护抚篆。接手任事。切不可为人所愚。存姑息了事之见。惟当力加振作。屏除情面。于已参各案。严切根究。务得实情。此外有应行惩办者。尤不可稍事姑容。务使属员畏惧敛戢。方于吏治有裨。若不实心整理。谓初彭龄一去、即可瞻顾属员。全不以公事为重。则不但软弱无能。为初彭龄所笑。且初彭龄现在陕省。耳目甚近。设伊闻素纳有办理不实之处。封章密奏。或经朕降上□日询问。得其底里。则颟顸瞻徇之咎。素纳亦不能免。天下之人。咸诮汝为狗尾续貂矣。勉之。非朕偏于严厉。实缘近年吏习过于鄙坏之故。不得不然耳。将此传谕知之。　　

○庚午。上诣安佑宫行礼。　　

○御正大光明殿。赐朝正外藩等宴作乐赐酒。如除夕仪。　　

○谕军机大臣等、百龄奏派员出关、传谕南掌国酋长召温猛出奔迁徙情形一摺。据称召温猛巽懦无能、不克凝承锡命、不即声罪、已足示矜恤亡酋、今流寓夷邦、祇可听其去住等语。所见俱是。召温猛前于乾隆五十九年请封时。已在播迁之际。迨祗受敕印后。又未能返其国都。力图恢复。祇在外潜匿。流徙越南国境。且于召蛇荣设谋索害时。仓猝逃遁。竟致遗弃敕印。似此懦弱不振。岂能复掌国事。伊既与阮福映有旧。自应听其在越南国居住。著百龄传谕阮福映、以召温猛既受锡封。不克自立。辗转播迁。亵弃天朝敕印。本有应得之罪。姑念其流离失所。不加声责。但内地不应收留。应听越南国自为安置。至所称南掌国于嘉庆五年十年进贡、系何人伪托、请交滇省督臣查覆一节。该国虔修职贡有年。并无得罪天朝之处。此时亦可不必逐细追究也。将此传谕百龄、并谕伯麟知之。　　

○两广总督百龄奏洋匪郭婆带率夥投诚。在事出力人员。按察使陈若霖等、升叙有差。　　

○辛未。上御正大光明殿。赐大学士尚书等宴。　　

○谕内阁、晋省自初彭龄到后。节次参案甚多。因思金应琦久任该省藩司。擢任巡抚。何以置之不办。昨于伊到园时。交军机大臣传上□日询问。据称临晋县程安假装银鞘、孝义县葛拱辰审拟亲属相奸两案、实系伊任内查出、移交初彭龄办理、其藩司刘清、道员张曾献、知府史积中等、伊在任时均无贻误、无可参办、惟知府徐秉钤、知州杨映权、知县陈廷圭、吴安祖、被参各案、伊任内虽未发觉、但未能先事查出、即属疏忽、又成宁阅兵时多用车马以致平鲁县亏空一节、未经参奏、亦有不合、前经部议降调、蒙恩改为降留、请再交部议处等语。除金应琦已经惩处之案无庸再议外。所有初彭龄续参之案。金应琦已自认疏忽。并著交部议处。寻议上。得上□日、照部议降二级。以正三品京堂补用。　　

○壬申。谕内阁、昨经步军统领衙门具奏、煤窰内水夫李凯身死。讯系夏太等殴毙。并请将访查案犯之游击等量予奖励。今据顺天府奏、经宛平县验明李凯尸身。并无殴踢伤痕。惟两手心手指俱有紫红斑点。因传各窰水工比对。亦带有红斑。名为水秀。止系染受湿毒因病身死。彼此情节互异。非顺天府袒庇所属规避处分。即该营讯有意邀功。案关出入。自应详悉查办以成信谳著派刑部侍郎朱理、会同顺天府府尹宋镕、前往将李凯尸身覆加检验。是否染受湿毒。抑系因殴伤毙。不难立辨。朱理系刑部堂官。无所庸其回护也。至该处有称大都都小太岁绰号者。自非安分之徒。即应按名查拏。傥实无其人。亦著将何人编造绰号之处。严行查办。　　

○谕军机大臣等、先福奏查讯漕船陋规严行禁革一摺。并将江西帮船使费细数开单进呈。其所查殊不足凭信。据称传到旗丁及书吏人等、确加讯问。书吏等均系积年需索陋规之人。安肯将从前敝□大端全行吐露。不留余地。至旗丁等虽被各处勒索。但伊等向来习气。亦乐于使费花销。并沿途多带土宜。为结交酬应之需。必须藉此为名。方敢倚势逞刁。向州县多索使费。而州县官亦利于旗丁有此刁难。始得藉口浮收。下以遏小民之控诉。上以抗长吏之查参。层层敝□大窦。相因而起。此时欲清敝□大源。总应先严行裁革陋规。陋规既裁。则旗丁费用必少。旗丁浮费既省。则无辞向州县横索。而浮收之敝□大乃可渐除。著传谕有漕省分各督抚、各就该省旗丁出运道路远近。酌量伊等沿途提溜打闸拨浅等费。共需若干。再令略有赢余。以为伊等南北携带货物之资。俾丁力不致往来疲乏。各定章程。核明数目。此外毋许丝毫多索。再严禁州县官横徵滥与。方可冀漕政逐渐肃清。该督抚等其各实心整顿。不可轻信丁吏等一面浮词。但以一奏塞责也。　　

○癸酉。谕内阁、汪志伊等奏、审明失落本箱被烧缘由、按律定拟、并请将接递疏忽之知县交部议处一摺。沿途接递本箱。关系紧要。此案赍递本箱之马夫贾德、因马惊失落。夏志平既瞥见拾取回庙。扭开箱锁。知系官物、何以不即送官。辄置铺旁睡卧。若云该犯回庙后、因检存柴草烧火御寒。旋即熟睡。草灰余烬复然。烧及木匣。而庙宇房闲。又何以无恙。是该犯或本识字。拾获此件本箱。回庙开看。见系印封文卷。不能作废纸变卖。遂尔焚毁灭迹。情事显然。该督等所讯情节殊不足信。仍著汪志伊等亲提该犯严讯确情。据实具奏。其接递疏忽之该县知县。著交部议处。　　

○谕军机大臣等、据吴璥等奏、豫筹速漕防汛事宜、并筹办春修堤埽工程各一摺。地方与河工、本应视同一体。而河工与漕运二事。又相为表里。每年大汛经临。在河工官员。防守是其专责。而沿河地方官、保卫民生。是即守土之吏、职之最重者。亦岂容漠视旁观。著松筠即饬知沿河府州县、嗣后凡遇大汛防险之时。均著该府州县协同厅汛官员。实力守护。其雇夫集料等事。亦令相助为理。庶呼应较灵。不致彼此掣肘。并饬两司于汛期紧要时。不得轻调沿河府县。以重巡防。至上年漕船回空已迟。若今春开行再有耽延。不能如期过淮。不特抵河口时虑有淤阻。且恐今秋回空再迟。于流治河工。亦多窒碍。著传谕江苏浙江安徽江西湖北湖南各巡抚、各饬知该管粮道等、务即扣算日期。将一应出运事宜。妥速豫备。回空船只。随到随兑。随兑随开。其有需迎兑者。亦赶紧料理周妥。总不许误往年过淮限期。再于沿江濒河。节节派员查催。抵淮时。著漕运总督迅速认真签盘。以便及早趱过黄河。其河防应办各工。吴璥等务严督工员、核实办理。至邳宿运河。并令及早认真挑穵。勿令新漕渡黄。到彼又有浅滞。总须同心协力。而又各专责成。庶漕务河工。均日有起色也。　　

○甲戌。谕军机大臣等、松筠奏、行抵邳州、路过微山湖查问情形、请引沁入卫济运一摺。松筠向来办事认真。内外诸务亦多历练。但河工则从未经手。此事重大。非可纸上空谈。轻于一试。如所陈引沁济运一节。看来即未必可行。微山湖缺水。由苏家山引黄入湖。原系不得已之举。上年朕原虑及恐致湖底受淤。因询问诸河臣。佥称从前曾经开放。如启闭有节。尚不致大有淤垫。是以暂为权宜之计。今如该督所奏、沁水去临清道途遥远。又先决堤入卫。似属格碍难行。但松筠既有此议。姑令豫东两省查明覆奏。再降谕上□日。其所请派李亨特襄办河务。及令阿克当阿兼管河工钱粮。亦属非是。李亨特前随那彦成办理荷花塘。谬执偏见。糜帑误工。革职治罪。一误岂容再误。阿克当阿人虽诚实。但河工亦非素习。伊系现任盐政。势难兼管河库钱粮。若令开缺前往。亦无此政体。此二节皆于河工无裨。且松筠尚在途次。不过得之采访。何得轻听人言。辄行入奏。亦太欲速矣。至两江总督兼辖三省。事务綦繁。所司不止河工一事。向来定制令总督兼管河务者。原以河工与地方相为表里。必须督臣与河臣同心协力。方不致彼此掣肘。今松筠膺此重任。三省政务均资经理。若河工究系总河专任。如伊等有虚冒钱粮贻误要工等敝□大。松筠当查知据实纠参。其应办事宜。则当和衷商搉。集思广益。以期相与有成。若于全河情形不加深考。辄自出己见。轻率办理。一有贻误。身获咎戾。固不待言。而国事所关甚钜。悔何及乎。吴璥久任河督。于全河大局。较为谙习。不可因松筠到省后锐意以治河自任。吴璥即心存推诿。任其所为。设有错误。河工系河督专政。吴璥之获咎尤重。凛之慎之。将此谕令知之。　　

○乙亥。谕内阁、本日朱理宋镕奏、会同检验煤窰水工李凯尸身并无伤痕、委系因病身死等语。前此步军统领衙门具奏李凯身死。讯系夏太等殴毙。并请将营员量予奖励。显系轻听属员藉事邀功。禄康、英和、本智、著交部察议。所有访查案犯之游击史善载、守备李明亮、把总田勇福、开复处分。即行彻回。毋庸查办。著刑部提同案犯确加研审。并将程六等绰号是否自行编立、抑系旁人捏造。讯明定拟具奏后。再降谕上□日。寻奏上。得上□日、向闻开设煤窰之人。率多横凶不法。此案除李凯尸身验明无伤、实系因病身死毋庸置议外。至程六、白三、周才、杨二、均系受雇锅伙在窰经管水夫。何以众工遂为编造绰号。自系平日暴戾残刻所致。且李凯虽不死于伤。然该犯等究曾将伊殴打。显非安分之徒。刑部于棍徒扰害地方例上减为杖一百徒三年、札发顺天府定地充徒。尚觉稍轻。程六、白三、周才、杨二、均著发往吉林充当苦差。以示惩儆。　　

○山西河东道刘大观、劾奏前署巡抚初彭龄任性乖张各款。命户部左侍郎托津、刑部左侍郎穆克登额、驰往查办。　　

○丙子。谕内阁、庆溥等奏广州驻防汉军丁口繁多、议请借项生息养育一摺。汉军旗丁粮少人多。谋生计绌。自应亟为调剂。量筹养育之道。著照所请、加恩于八旗马价谷价两项内。现存藩库银四万六千二百余两。借支生息。即于汉军闲散中挑设无米养育兵一千一百余名。每名月给银五钱。仍与甲兵等一体训练。以次挑补。俾余丁得资养赡。于生计操防。两有裨益。　　

○命兵部尚书刘权之、协办大学士。　　

○命太常寺卿周系英、在上书房行走。不必兼南书房行走。　　

○以候补员外郎中仓监督德泰、为广西按察使。　　

○丁丑。谕内阁、玉宁等奏、旧太南新两仓中闲隔断墙垣、现有缺口一处、并安设板梯垫脚土甎等项、显系有人意图偷米、故将墙壁拆通、请上□日交部一摺。著照所请、即将花户刘杰、王龙光、王斌、吴永光等、解交刑部审办。该二仓监督明福、华龄、百顺、孙立本、并著交部议处。又另片奏、万安东西两仓廒座板片。未能整齐。请将监督扎兰泰、何廷瑛、彻回。该二员年老才庸。亦不必仍回原衙门行走。即著以原品休致。嗣后部院保送仓监督、务择精明强干之员保送。不得将衰庸充数。致滋贻误。　　

○又谕、官犯甄士林、因民欠漕米未完、畏避误运、加收斛面抵补、并滥责闹漕之张树桂一案。定拟发遣新疆。虽所收并未入己。案内张树桂因病身故。亦验无因伤致死等情。但究系浮收酿命。其咎甚重。所有刑部奏称甄士林妻兄范钋、具呈代为赎罪之处。著不准行。　　

○调兵部左侍郎秦瀛、为刑部右侍郎。转兵部右侍郎万承风、为左侍郎。实授费淳、为兵部右侍郎。　　

○戊寅。孝圣宪皇后忌辰。遣官祭泰东陵。上诣恩慕寺恩佑寺行礼。　　

○调云南提督孙清元、为贵州提督。以江南徐州镇总兵官喜明、为云南提督。　　

○予故贵州提督富志那、祭葬如例。　　

○己卯。上幸万寿山。　　

○谕内阁、近来各省查办亏空。往往将丁忧去任之州县参奏办理。尚非核实准情之道。州县亏短仓库。法禁綦严。自应革职监追。查抄严办。但州县之亏缺。多在平时。并非专在去任之际。则上司之查察。贵于先事。不应直至其交代之时。试思丁忧人员猝遭父母大故。孰不思星奔归里。以尽人子之心。乃以公项羁留。监追不释。并将原籍查抄。此于法制固亦不得不然。而其情究属可悯。且官员至去任之后。始行责令弥补。亦往往穷无设措。于帑项易致宕延。嗣后各督抚务当于各州县在任时。加意查察。一遇有亏短州县。即随时纠劾办理。勿稍假借。如此则仓库既可及早筹补。而遇有丁忧去任之员。又可遂其私情。不致办理两妨矣。将此通谕知之。　　

○以江南督标中军副将绰哈纳、为徐州镇总兵官。　　

○以古城领队大臣萨炳阿、为杭州副都统。　　

○庚辰。谕军机大臣等、朕来年巡幸五台。曾经降上□日饬诫疆吏、将繁文糜费。概事摈除。如直隶山西经过处所。有建设亏台牌楼点缀者。褫职示惩。该督抚自当仰体朕意。崇实黜华。因思现在该二省于应办事件。均已豫为筹备。特再行申谕。除道路桥梁草料柴薪等项、势所必需、照旧供亿外。其一切酬应使费。著严行禁绝。该督抚务须实力奉行。如随从人员、有向地方需索之事。即严参究办。督抚等私相馈遗。经朕察出。或别经发觉。一并予以斥革治罪。不稍宽贷。将此谕令知之。　　

○吏部以大学士勒保、应定何殿阁请。得上□日、著为武英殿大学士。　　

○辛巳。谕内阁、刑部等衙门奏审拟王府太监李来喜、串通书吏韩振邦、捏造匿名揭帖、讹诈本府亲王一案。近日诸王咸知谨守法度。不敢骄纵妄为。庄亲王绵课人亦谨饬。此案太监李来喜、系其本府家奴。胆敢因贫起意。凭空捏造奸私重情。勾串外人向本府亲王讹索。实属刁恶异常。且据供绵课素日。并无将伊磨折酷虐情事。而该犯任情反噬。干名犯义。莫此为甚。国家纪纲严肃。如王等实有违禁乱法款迹。经大臣科道纠参。自必按法惩治。若以奴告主。名分攸关。律严犯上。从前乾隆年闲。绵德与秦雄褎结交。经太监王忠卿匿名讦告。讯问属实。皇考高宗纯皇帝将绵德治罪。仍将王忠卿按律绞决。今李来喜造言污蔑绵课各款。审系全虚。情罪尤重。李来喜著即处绞。派刑部侍郎朱理前往监视。先将该犯于法场重责三十板。再行正法。并著亲郡王等、各将本府太监内、择素不驯良者一二人遣往环观。俾知儆惧。至韩振邦现充都察院衙门书吏。平日与王府太监交往。已属不安本分。兹复敢朋谋勾结。编造匿名揭帖。径诣王府讹索亲王。不法已极。近来部院各衙门书吏、目无法纪。作奸犯科。肆无忌惮。上年甫经办理王书常等冒领库款一案。乃为时未久。又有此奸胥图诈之事。可见伊等刁猾性成。愍不畏法。不可不严办示惩。原拟韩振邦发遣新疆为奴之处。尚觉轻纵。韩振邦著即照、投隐匿姓名文书告言人罪绞监候律绞监候、秋后处决。余依议。　　

○刑部覆奏、湖南民人李启泷、被胞叔李芳陇、逼令谋杀胞兄李启黄一案。得上□日、此案李启泷听从胞叔李芳陇逼令捆殴溺毙胞兄李启黄。该犯李启泷系迫于叔命。缘李启黄屡次行窃。经胞叔李芳陇捉获。欲行送官。李启泷听从捆缚殴伤。及李芳陇欲行擡溺致毙。李启泷尚代为求饶。李芳陇声称一并致死。李启泷始一同擡去。迨推落入河。又系李芳陇抓住李启黄发辫。钦□手浸水内。核其情节。李启泷之致毙胞兄李启黄。实因李芳陇逼令所致。若无用木凳打伤李启黄左太阳一节。尚可改以监候。兹李启泷既听从殴伤。自难轻贷。但竟拟以凌迟处死。则实系谋杀期亲尊长之案。又将何以办理。李启泷、著改为斩立决。余依议。　　

○陕甘学政温汝适、以亲老请回京供职。许之。命左春坊左庶子陆以庄、提督陕甘学政。　　

○以福建台湾水师副将朱天奇、为金门镇总兵官。候补副将陈琴、署浙江黄岩镇总兵官。　　

○壬午。谕内阁、向来发往伊犁乌噜木齐等处废员。到戍时均由该处将军都统奏闻。三年届期。并将该员当差勤慎与否。奏明请上□日。遇有事故。亦随时具奏。惟发往热河之员。向俱无人管理。嗣后著交热河副都统、遇有发往之员。到日、即行奏明派在何处当差。至三年期满。亦分别具奏请上□日。其有事故者。随时附奏。著为令。　　

○又谕、玉宁等奏、查看太平仓各廒俱未封锁、花户等亦均未在廒口当差、请将该监督革职、及玩误之花户等枷杖示惩等语。近年各仓废弛因循。甫经严行惩办。该监督等职有专司。自应随事随时、认真经理。乃太平仓实贮之廒。竟无封锁。而花户等又无一人在廒口当差。该监督所司何事。所有太平仓满汉监督英林、彭景烜、均著革职。花户等均著枷责示惩。其廒门板片、及封锁等项。并著勒限修整。　　

○以四川夔州协副将福智、为松潘镇总兵官。　　

○癸未。上诣大高殿行礼。　　

○还宫。　　

○朝鲜国王李玜、遣使表贺万寿冬至元旦三大节。及岁贡方物。赏赉筵宴如例。　　

○旌表守正捐躯浙江象山县民部尚禄妻俞氏。　　

</div>
    <div class="pagination">
<a href="清实录嘉庆朝实录_page294.html">上一页</a><span>...</span><a href="清实录嘉庆朝实录_page290.html">290</a><a href="清实录嘉庆朝实录_page291.html">291</a><a href="清实录嘉庆朝实录_page292.html">292</a><a href="清实录嘉庆朝实录_page293.html">293</a><a href="清实录嘉庆朝实录_page294.html">294</a><span class="current-page">295</span><a href="清实录嘉庆朝实录_page296.html">296</a><a href="清实录嘉庆朝实录_page297.html">297</a><a href="清实录嘉庆朝实录_page298.html">298</a><a href="清实录嘉庆朝实录_page299.html">299</a><a href="清实录嘉庆朝实录_page300.html">300</a><span>...</span><a href="清实录嘉庆朝实录_page296.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
