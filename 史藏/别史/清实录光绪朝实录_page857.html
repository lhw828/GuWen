<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 857 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 857 页/共 1316 页</h1>
    <div class="content">

大清德宗同天崇运大中至正经文纬武仁孝睿智端俭宽勤景皇帝实录卷之四百二十七　　

光绪二十四年。戊戌。八月壬辰太祖高皇帝忌辰。遣官祭福陵。　　

○谕内阁、朝廷振兴庶务。一切新政。原为当此时局。冀为国家图富强。为吾民筹生计。并非好为变法。弃旧如遗。此朕不得已之苦衷。当为天下臣民所共谅。乃体察近日民情。愿觉惶惑。总缘有司奉行不善。未能仰体朕意。以致无识之徒。妄为揣测。议论纷腾。即如裁并官缺一事。本为淘汰敺■几员。而外闲不察遂有以大更制度为请者。举此类推。将以讹传讹。伊于胡底。若不开诚宣示。诚恐胥动浮言。民气因之不靖。殊失朕力图自强之本意。所有现行新政中裁撤之詹事府等衙门。原议将应办之事。分别归并。以省繁敺■几现在详察情形。此减彼增转多周折。不若悉仍其旧。著将詹事府、通政司、大理寺、光禄寺、太仆寺、鸿胪寺、等衙门。照常设立。毋庸裁并。其各省应行裁并局所敺■几员。仍著各督抚认真裁汰。至开办时务官报。及准令士民上书。原以寓明目达聪之用。惟现在朝廷广开言路。内外臣工。条陈时政者。言苟可采。无不立见施行。而疏章竞进。转多摭饰浮词。雷同附和。甚至语涉荒诞。殊多厖杂。嗣后凡有言责之员。自当各抒谠论。以达民隐而宣国是。其余不应奏事人员。概不准擅递封章。以符定制。时务官报。无裨治体。徒惑人心。并著即行裁撤。大学堂为培植人才之地。除京师及各省会。业已次第兴办外。其余各府州县议设之小学堂。著该地方官斟酌情形。听民自便。其各省祠庙不在祀典者。苟非淫祠。著一仍其旧。毋庸改为学堂。致于民情不便。此外业经议行。及现在交议各事。如通商惠工。重农育才。以及修武备浚利源。实系有关国计民生者。即当切实次第举行。其无裨时政而有碍治体者。均毋庸置议。著六部及总理各国事务衙门。详加核议。拟实奏明。分别办理。方今时事艰难。一切兴革事宜。总须斟酌尽善。期于毫无流弊。朕执两用中。不存成见。尔大小臣工等。务当善体朕心。共矢公忠。实事求是。以副朝廷励精图治不厌求详之至意。将此通谕知之。外记注　　

○又谕、刑部奏、案情重大。请钦派大臣会同审讯一摺。所有官犯徐致靖、杨深秀、杨锐、林旭、谭嗣同、刘光第。并康有为之弟康广仁。著派军机大臣、会同刑部、都察院、严行审讯。其张荫桓屡经被人倢■＜曰融＞■＜石木＞奏。声名甚劣。惟尚非康有为之党。著刑部暂行看管。听候谕旨。至康有为结党营私。情罪重大。业将附和该犯之徐致靖等交部严讯。此外官绅中难保无被其诱惑之人。朝廷政存宽大。概不深究株连。以示明慎用刑至意。外记注　　

○谕军机大臣等、董福祥奏、巡幸天津。自请宿＜目辟＞行＜匧心＞口＜韦未＞＜夗贝＞摺。著听候谕旨遵行。随手摘由　　

○又谕、电寄邓华熙在籍侍郎吴廷芬、前因告病开缺回籍。著邓华熙传知该侍郎迅即来京。听候肬■闲用。电寄　　

○吉林将军延茂奏、甯古塔所属村屯。被雹成灾。查勘明确。再请分别蠲缓。得旨、即著查勘抚恤。毋任失所。摺包　　

○命吏部左侍郎徐用仪。在总理各国事务衙门行走。外记注　　

○以押解秋审重犯。疏防脱逃。革吉林差官云骑尉全保职。勒限严缉。外记注　　

○癸巳。谕内阁、刘坤一等奏、江苏淮徐海等属复被水灾急宜豫筹赈抚各摺片。本年夏闲徐海各属。霪雨为灾。农田淹漫。曾经谕令刘坤一等、迅饬地方官妥速抚恤。兹据奏称灾区较广。若不急筹赈抚则数百万灾黎。必致流离失所。著加恩拨给本年漕米八万石尽数改折。并将运费水脚等款。一并提充赈款以资接济。仍著饬令司局无论何款。先行借拨银二三十万两发交地方官协同绅士严作霖、带往灾区。分别迅速散放。外记注　　

○又谕谭钟麟等奏、查明贪劣不职文武各员一摺。广东前署信宜县知县文博、藉案需索。官声甚劣。南海县县丞张锡藩、庇赌索费。致酿人命。代理琼州府经历王河屏、声名平常。韶州府司狱文从周、不明事理。朕署清远营游击冯骅、不知振作带勇缺额。署广州协西关汛千总李祥辉、纵容赌匪互斗＜虘阝＞斲毙命。达濠营效力千总吴家兆、行为乖谬。物议沸腾。均著即行革职。以肃官常。外记注　　

○谕军机大臣等现在芦台以北。山海关以南秦王岛一带地方。颇嫌空虚。著董福祥不动声色。酌拨数营。择要驻扎。以资镇摄。并谕令荣禄知之。随手摘由　　

○又谕、徐致靖等一案著派御前大臣会同军机大臣刑部都察院审讯。限三日具奏。　　

○又谕、电寄胡聘之张兰镇同知朱琨据张汝梅奏保该员医学可靠。著胡聘之飞饬迅速来京赴军机处报到。摺包　　

○两江总督刘坤一奏、江南办理团练通饬各属城中设立总局。城外四乡各设分局。以绅士主之。就本团内挑选精壮。编列队伍。按期操演。凡办团带练。尤为出力及出赀最多者。量予奖叙。至因剿捕受伤。分别抚恤以资鼓励如所请行。摺包　　

○两广总督谭钟麟奏、高州府属被灾情形。得旨、即著饬属认真抚恤。毋令失所。摺包　　

○以捐银助赈赏江苏铜山县职员张景武一品封典。摺包　　

○以土匪滋事疏于防范革广东连平州知州王屋等职。摺包　　

○甲午。高宗纯皇帝诞辰遣官祭奉先殿。　　

○遣官祭关帝庙。　　

○谕内阁、荣禄著在军机大臣上行走。裕禄著补授直隶总督兼充办理通商事务。北洋大臣。所有北洋各军仍归荣禄节制。并著裕禄帮办。外记注　　

○谕军机大臣等、康广仁、杨深秀、杨锐、林旭、谭嗣同、刘光第等。大逆不道。著即处斩。派刚毅监视。步军统领衙门派兵弹压。随手摘由　　

○又谕、有人奏、直隶把总穆文荣即穆仁斋、包揽道署府县各衙门词讼。倚恃充当天津道辕门差使。与河北汛把总俞长龄、狼狈为奸。并有交结棍徒草菅人命各情事。著裕禄按照所倢■＜曰融＞■＜石木＞各节。确切查明。据实倢■＜曰融＞■＜石木＞奏。原片著钞给阅看。将此谕令知之。寻奏、遵查穆文荣、俞长龄、并无包揽词讼君■羊殴械斗＜虘阝＞斲实据。请毋庸议。报闻。摺包　　

○又谕电寄奎俊、江苏在籍郎中陈秉钧、据盛宣怀奏保该员医学精通。著江苏巡抚将陈秉钧迅即驰送来京。赴军机处报到。随手摘由　　

○以内阁学士吴树梅为户部左侍郎。兼管三库事务。外记注　　

○以兵部右侍郎寿昌兼署礼部右侍郎。外记注　　

○以都察院左都御史裕德署正黄旗汉军都统。贝勒载濂署镶白旗汉军都统。大学士正蓝旗汉军都统昆冈署镶蓝旗蒙古都统。外记注　　

○以镶黄旗满洲副都统彭寿署镶白旗蒙古副都统。贝子溥伦署镶白旗汉军副都统。正黄旗蒙古副都统恩焘署镶红旗汉军副都统。外记注　　

○以吏部右侍郎溥善暂署正白旗护军统领。外记注　　

○乙未。朱笔谕、近因时事多艰。朝廷孜孜图治。力求变法自强。凡所施行。无非为宗社生民之计。朕忧勤宵旰。每切兢兢。乃不意主事康有为、首倡邪说。惑世诬民。而宵小之徒。君■羊相附和。乘变法之际隐行其乱法之谋。包藏祸心潜图不轨。前日竟有纠约乱党谋围颐和园。劫制皇太后陷害朕躬之事。幸经觉察。立破奸谋。又闻该乱党私立保国会。言保中国不保大清。其悖逆情形。实堪发指。朕恭奉慈闱。力崇孝治。此中外臣民之所共知。康有为学术乖僻。其平日著作。无非离经畔道非圣无法之言。前因其素讲时务。令在总理各国事务衙门章京上行走。旋令赴上海办官报局。乃竟逗遛辇下。构煽阴谋。若非仰赖祖宗默佑。洞烛几先。其事何堪设想。康有为实为叛逆之首。现已在逃。著各直省督抚一体严密查拏。极刑惩治。举人梁启超、与康有为狼狈为奸。所著文字。语多狂谬。著一并严拏惩办。康有为之弟康广仁、及御史杨深秀、军机章京谭嗣同、林旭、杨锐、刘光第等。实系与康有为结党。隐图煽惑。杨锐等每于召见时。欺蒙狂悖。密保匪人。实属同恶相济。罪大恶极。前经将各该犯革职拏交刑部讯究。旋有人奏稽延日久。恐有中变。朕熟思审处。该犯等情节较重。难逃法网。傥语多牵涉。恐致株连。是以未俟覆奏。于昨日谕令将该犯等即行正法。此事为非常之变。附和奸党。均已明正典刑。康有为首创逆谋。恶贯满盈。谅亦难逃显戮。现在罪案已定。允宜宣示天下。俾血■乣咸知。我朝以礼教立国。如康有为之大逆不道。人神所共愤。即为覆载所不容。鹰鹯之逐。人有同心。至被其诱惑甘心附从者。党类尚繁。朝廷亦皆查悉。朕心存宽大。业经明降谕旨。概不深究株连。嗣后大小臣工。务党以康有为为炯戒。力扶名教。共济时艰。所有一切自强新政。胥关国计民生。不特已行者即应实力奉行。即尚未兴办者。亦当次第推广于以挽回积习渐臻上理。朕实有厚望焉。将此通谕知之。外记注　　

○谕内阁、前经降旨择于九月初五日朕恭奉慈禧端佑康颐昭豫庄诚寿恭钦献崇熙皇太后慈舆启銮。先赴南苑。再往天津以次阅操。第本年节令较早现在天气渐寒朕侍奉慈躬。允宜璇宫颐养。以＜目辟＞行＜匧心＞口＜韦未＞＜夗贝＞兴居。所有巡幸天津之处。著即停止。惟念国家讲求武备。本欲亲临校阅。鼓舞戎行。近畿各军。业已次第豫备。该官兵等平日操演。不惮勤苦。朕心良深轸念。提督聂士成所部武毅军。著赏银六千两。侍郎袁世凯所部新建陆军。著赏银四千两。提督董福祥所部甘军。著赏银三千两。以示体恤。该提督等仍当督率将士。随时认真训练。总期纪律严明。缓急足恃。毋负朝廷整军经武之至意。外记注　　

○又谕、已革户部左侍郎张荫桓、居心巧诈。行踪诡秘。趋炎附势反覆无常。著发往新疆。交该巡抚严加管束。沿途经过地方著各该督抚等遴派妥员押解。毋稍疏虞。已革翰林院侍讲学士徐致靖、著刑部永远监禁。翰林院编修湖南学政徐仁铸、著革职永不叙用。外记注　　

○又谕、大学士荣禄、著管理兵部事务。并节制北洋各军。由礼部颁给关防。外记注　　

○谕军机大臣等、电寄文光、华铎尚未交出。该匪党突又将唐安华、黄名贤、杀毙。据称余蛮子力不能禁。势不得不慑以声威。但虑枝节横生。非专仗兵力所能集事。该护督现已酌饬营员。及地方官一律防范。如该匪闻风畏惧。释华自首。便可照原议了结。著即密饬该官弁等。相机因应。妥慎筹办。毋任别起波澜。致酿巨案。是为至要。电寄　　

○又谕、电寄廖寿丰、邵友濂前因告病开缺回籍。著廖寿丰传知该巡抚迅即来京。听候肬■闲用。电寄　　

○调理藩院尚书启秀为礼部尚书。以都察院左都御史裕德为理藩院尚书。外记注　　

○以额驸公符珍署镶蓝旗汉军都统。外记注　　

○调直隶布政使裕长为甘肃布政使。甘肃布政使曾鉌为直隶布政使。外记注　　

○丙申。谕军机大臣等、电寄文光、余蛮子一案。晶■宜经电饬该护督妥慎筹办。兹据电奏、该匪叛情已露。调兵堵剿等情。此案如何收束必须通盘筹画未可操切从事。大足县距省尚远。著文光遵照昨电。仍责成任锡汾熟酌情形。相机操纵。妥速办理。毋得稍存意见迁延贻误。电寄　　

○又谕、电寄四川川东道任锡汾、余蛮子一案。反覆无常。该道办理不善。咎何可辞。现在该匪已纠血■乣出巢。不能不用兵堵剿。惟华铎尚在。仍应设法操纵期于照原议完结。切勿专恃兵威。致难收束。本日已电谕文光、责成该道熟酌情形。相机办理。傥再迁延日久。酿成不了之局。定惟任锡汾是问。电寄　　

○又谕、电寄延茂、电悉。著准其添募五营。分驻铁路做工处所。以资弹压。其饷项著由户部筹拨。电寄　　

○又谕、电寄宋庆、宋庆一军。现在驻扎营口。著即挑拨数营。分驻山海关一带。归大学士荣禄节制。所部总兵马玉昆、宋得胜二员。孰为得力。堪以派令统带。并著宋庆迅速电奏派往。电寄　　

○以前礼部尚书怀塔布为都察院左都御史。兼总管内务府大臣。外记注　　

○丁酉。谕内阁、已革工部主事康有为、学术乖谬。大悖圣教。其所著作。无非惑世诬民离经畔道之言。著将该革员所有书籍板片。由地方官严查销毁以息邪说而正人心。外记注　　

○又谕、昨日有旨将曾鉌调补直隶布政使。现在裕禄补授直隶总督。与曾鉌系属同宗。例应回避。甘肃布政使曾鉌、毋庸调往。直隶布政使著袁昶调补。裕长著调补江甯布政使。外

记注

　　

○谕军机大臣等、有人奏、前门外天桥一带十五日午后。有外国人数起。乘坐车轿入城。无知之徒。聚血■乣鬨逐。情形颇重等语。著总理各国事务王大臣迅速查明妥办。摺包随手　　

○又谕、候补四品京堂王照现在是否在京。著吏部迅速确查明日具奏。摺包　　

</div>
    <div class="pagination">
<a href="清实录光绪朝实录_page856.html">上一页</a><span>...</span><a href="清实录光绪朝实录_page852.html">852</a><a href="清实录光绪朝实录_page853.html">853</a><a href="清实录光绪朝实录_page854.html">854</a><a href="清实录光绪朝实录_page855.html">855</a><a href="清实录光绪朝实录_page856.html">856</a><span class="current-page">857</span><a href="清实录光绪朝实录_page858.html">858</a><a href="清实录光绪朝实录_page859.html">859</a><a href="清实录光绪朝实录_page860.html">860</a><a href="清实录光绪朝实录_page861.html">861</a><a href="清实录光绪朝实录_page862.html">862</a><span>...</span><a href="清实录光绪朝实录_page858.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
