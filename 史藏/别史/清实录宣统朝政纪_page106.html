<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 106 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 106 页/共 148 页</h1>
    <div class="content">
○以积劳病故。予广西守备李良廷优恤。如军营立功后病故例。摺包　　

○癸亥。以汉儒赵岐。元儒刘因。从祀文庙。现月　　

○谕军机大臣等、电寄陈夔龙、据电奏请将升任长芦运司张镇芳暂行留署数月等语。张镇芳著准其暂留。电寄　　

○又谕、电寄长庚、据电奏张掖县乡民聚血■乣滋事。审明已革守备周秉钧、已革拔贡王九卿、均属知情。劣奣＜虘阝＞亦昭著。均从重发往极边足四千里安置。首犯徐成明、从犯刘祝林、丁积庆、聚血■乣撞城拆房。毁局围署。均请即行就地正法。从犯王歃林监禁。余犯高兴印等、分别锁系保释等语。著照所请。电寄　　

○又谕、电寄孙宝琦、据电奏东省疫气肃清。请即开放。概免留验。善后事宜。遵照部咨改订防疫章程办理。并饬沿江沿海各督抚。公布实行等语。著照所请。电寄　　

○又谕、电寄程德全、据电奏苏省裕苏官钱局坐办候补知府李厚礽。滥放帐款。漫无限制。复在沪营业。公私夹杂。请革职查办等语。著照所请。电寄　　

○引见陆军贵胄学堂毕业考列上等之二品荫生熙昌。得旨。著以陆军正军校用。现月　　

○引见州县事实最优等在任候补直隶州知州山东高唐州知州周家齐、得旨、著在任经直隶州知州尽先补用。现月　　

○以旅日横滨华商创设大同学校。办有成效。赏扁额曰育才广学。　　

○以玩视要工。不知检束。革湖南知县邓振封职。摺包　　

○豁免湖南沅陵县被水田亩钱粮。摺包　　

○甲子。谕军机大臣等、御史萧丙炎奏、请将宋儒固必大从祀孔庙一摺。著礼部议奏。现月　　

○东三省总督锡良等、电奏陈明三省疫已肃清。并拟宣布中外周知等语。报闻。电寄　　

○乙丑。谕内阁、大理院奏、职官夥谋诓骗得赃。恃符狡展。请旨分别革职解任一摺。法部候补主事明安泰。著即行革职。副都统霍伦泰。著先行解任。一并归案认真讯办。现月　　

○谕军机大臣等、电寄瑞澂、据电奏鄂省停撤防疫所。拟将部拨余款。创办＜目辟＞行＜匧心＞口＜韦未＞＜夗贝＞生医院等语。著照所请。该部知道。电寄　　

○以法部左参议魏联奎署右丞。右参议善佺署左参议。郎中刘嘉斌署右参议。现月　　

○丙寅。谕军机大臣等、电寄张人骏、据电奏德主赠前出使德国大臣杨晟宝星。应否准其佩带等语。著准其收受佩带。电寄　　

○邮传部奏续办张绥铁路亟宜赶紧开工。以速进步。并派员外郎郑诚督理。以专责成。从之。现月　　

○以正黄旗汉军副都统卓淩阿兼署正红旗汉军副都统。官报　　

○以禁烟不力。私收地税。革署甘肃甯州知州任杰等职。永不叙用。摺包　　

○蠲缓甘肃皋兰、狄道、金、秦安、阶、碾伯、平番、高台、八州县被灾地亩钱粮。摺包　　

○丁卯。宪政编查馆奏、查刑律为国之常宪。无论官民有犯。均有同等制裁。惟现行刑律所载官吏犯法各条。有纯粹属于刑事审判范围者。亦有应属于行政审判。或惩戒审判范围者。故同一触犯现行刑律。而断罪则事隶法曹。处分则向归吏议。讯办之情形既异。即制裁之方法各殊。是以臣馆奏进修正逐年筹备事宜清单。规定行政审判院法。应于本年颁布。至文官法官惩戒各章程。均为官规内重要之件。亦限于本年颁布施行。正所以示行政审判、惩戒审判、应与刑事审判划清界限之意。现在以上各项法令。尚未厘定颁行。而京师暨直省省城商埠各级审判厅。先后依限成立。现行刑律。自应由审判各官。于施行刑事审判时。分别适用。惟官吏犯罪。情事不同。若并应属行政审判、惩戒审判者。而亦归通常审判衙门管辖。未免有权限不清之弊。拟请嗣后除职官有犯。应按现行刑律分别科罪者。如犯事在已设审判厅地方。由该管检察厅随时提起公诉。迳由该管审判厅审理。及犯事在未设审判厅地方。暂归各该省高等审判厅审理外。其余官吏违法。事属因公。按照律例。应予以革职降调罚俸。及一应倢■＜曰融＞■＜石木＞罚各处分者。系行政官吏。由该管上司随时查觉之案。即由该管上司。各按律例办理。如有人民呈控之案。并应由该管上司衙门查明。照例办理。此外一应民刑诉讼案件。不论是否上诉。暨官吏犯罪。应按刑律定拟者。概不准各该行政衙门违法受理。其官吏违法之案。如系经该管上司查觉。或由人民控告。而查核案情。仍应按刑律断罪。不在寻常倢■＜曰融＞■＜石木＞罚处分之列者。自应送交该管检察厅起诉。以清权限。如系法官。即由该省提法司查明。报由法部覆核。暂照现行处分则例。分别奏明请旨办理。一俟行政审判院法。文官法官惩戒各章程颁行后。届时一律钦遵办理。又会奏、查司法区域分划暂行章程第四条。载直省府直隶州地方审判厅。以各该府直隶州辖境为其管辖区域等语。本条所称该府直隶州辖境字样。系指府之有直接辖境暨直隶州之直接辖境而言。其直接辖境以外之所属州县。应照本章程第五条。酌设分厅并非以一地方审判厅而辖及该府州所属州县全境也。现在直省筹办各厅。于该地方审判厅管辖区域范围。多因解释章程。闲有疑义。咨询到馆。自应详悉声明。拟请凡府直隶州有直接辖境者。即以其直接辖境。为该地方审判厅管辖区域。凡无直接辖境之府。有属县二县同城者。即查照奏章。共设一地方审判厅。而以各该县辖境。为该厅管辖区域。其县治不在府城。而有二县同城者。即共设一地方审判分厅。而以各该县辖境。为该厅管辖区域。此外厅州县或专设一地方审判分厅。或合邻近州县共设一分厅。或距府直隶州最近者。即由该府直隶州城治所设地方审判厅管辖。均遵照定章办理。至共设一地方审判厅。或分厅之各府直隶州厅州县地方。应如何分别酌设初级审判厅一所以上。由该省提法司遵照本章程第九条酌拟。呈请督抚核明。分别咨送臣部核办。如二县同城。已共设有地方审判厅者。分设初级审判厅之处。应即同时筹办。以利推行而免歧异。至府直隶州审判厅已经成立地方。其属县之未设初级审判厅。及地方审判分厅者。一应初审案件。仍暂归地方官照例办理。其上诉案件。暂应查照臣部前次奏定省城商埠各审判厅筹办事宜管辖专条所载。遇有经州县判决不服案件。即就该地方厅直接上诉。当收状时。由检察厅查明该案。系应以本厅为第二审者。即归本厅审判。应以高等审判厅为第二审者。应分别民事刑事。令自赴该厅起诉。刑事即由该厅移交高等检察厅办理。一俟各该州县地方审判分厅陆续成立。该管上诉事宜。即行划归管辖。如此分别规定。揆诸法理。既属相符。案之事实。亦无室碍。均从之。现月　　

○又奏、嗣后各省凡属司法行政分权诸大端。遇有疑义之处。咨询馆部。拟即由臣馆会同臣部随时核定。咨行办理。其咨行事项。但系合于现行司法制度。及与新颁法令。并历次奏案不相抵触者。应以馆部咨行办法为准。报闻。现月　　

○候补四品京堂林炳章奏、京外员司。闲敺■儿穷滞。亟宜变通造就。以免废弃。下会议政务处知之。现月　　

○戊辰。谕军机大臣等、内阁会议政务处王大臣。著于四月初二日豫备召见。电寄　　

○又谕、电寄张人骏等、据电奏遵查被灾较重徐州府属之邳、睢甯、宿迁、铜山、萧、淮安府属之安东、清河、桃源、及海、＜走毕＞滟＜镵-釒＞阳、赣榆、等州县。应完本年上忙丁漕。请一律缓至麦秋后。察看情形。再行分别启徵等语。著照所请。该部知道。电寄　　

○东三省总督锡良电奏、现在疫势消灭。派出委员与日员会议情形。并声明撤会等语。报闻。纂修官黎湛枝恭纂　　

帮总纂官蓝钰恭辑监修总裁世恭阅一签正月十五日正总裁那月日专司蒿■禾本陆恭覆阅甲寅二月初二日　　

徐月日　　

荣月日副总裁唐月日　　

宗室宝恭阅八月廿八日

　　

陈恭阅二签二月二十日　　

熙月日　　

郭恭阅十一月二十日　　

宗室麒月日


大清宣统政纪卷之五十二　　

宣统三年。辛亥。夏四月。己巳朔。时享太庙。遣顺承郡王讷勒赫恭代行礼。上月现月　　

○谕内阁。京察记名人员。将次肬■闲放完竣。著内阁部院各衙门于京察一等未经记名各员内。遴选才具优长者。出具切实考语保送。由吏部照例办理。现月　　

○谕军机大臣等、电寄张鸣岐。电奏悉。广东省城。猝有匪徒多人。轰击督署。殊堪诧异。经该督会同李准督饬防营。分投扼守围捕。擒毙多名。未致蔓延。办理尚称迅速。所有文武各员。著照所请。免其置议。张鸣岐事前已有防范。临时布置亦尚周妥。所请严议之处。著一并宽免。广东为沿海重要地方。屡有乱党句结滋事。实属不成事体。傥不严加防缉。诚恐酿成大变。不可收拾。著张鸣岐认真督饬文武＜目辟＞暒穴＜曰融＞夕＜夗贝＞捕余党。从严惩治。勿任漏网。以靖匪氛而保治安。嗣后尤须加意防维。切实清查。毋稍松懈。仍将办理情形。随时电奏。此次阵亡各兵弁。并著查明奏请优恤。电寄　　

○又谕、电寄赵尔丰电奏悉。赵尔丰著即迅赴新任。毋庸来京陛见。所请收回成命之处。著毋庸议。电寄　　

○外务部奏、智利国与中国向未立约。今该国新总统吕格膺选履任。通告各国。于我国亦专书布告。应请按照通例。赐书答复。以联邦交。从之。摺包　　

○庚午。谕军机大臣等、电寄张鸣岐、电奏连日会同提督李准督率营警。分投捕获匪党数十名。讯据供认谋逆抗拒。已于军前正法。此股乱匪。歼灭殆尽。城内外商民始终均未受扰。地方一律安谧等语。张鸣岐等办理此事。尚称妥速。著仍严饬各营队尽力＜目辟＞暒穴＜曰融＞夕＜夗贝＞捕。从严惩办。毋留余孽。并将善后事宜。妥速办理。毋任再滋事端。电寄　　

○又谕、电寄沈秉＜辶黎＞方■土电奏桂省边瘠。局势艰危。请准将道府厅州县各营队发用本省衙署暨两广总督官电。仍一律免费。并照部咨以边防军务拏匪交涉灾赈及查办事件六项为限等语。著照所请。电寄　　

○步军统领衙门奏、窃臣衙门自编练游缉队后。京畿地方。赖以安谧。晶■宜经奉旨缓裁。上年十二月闲。资政院议将臣衙门裁撤。复将度支部豫算案内核减臣衙门经费三十万两值此内讧外患。人心惶骇。虽严切抚绥。犹恐地广兵单。致贻陨越。现在裁撤之信如此广传。深恐人心摇动。于京畿地方。甚有关系。惟有据实声明请旨。是否将臣衙门裁撤。俟命下之日。应如何遵旨妥筹。另行奏明办理。得旨、该衙门兵队。著暂缓裁撤。其未经裁撤以前。所有款项。仍著照旧支给。摺我　　

○江西提法使文炳因病解职。以山东济东泰武临道张学华为江西提法使。现月　　

○以办理东三省防疫出力。试署吉林交涉使兼署西北道郭宗熙、总医官伍连德、传旨嘉奖。予分省试用道张俊生交军机处存记。余升叙有差。摺包　　

○以筹办闽省实业出力。赏候补四品京堂林炳章二品衔。随手　　

○辛未。谕军机大臣等、冯煦会同盛宣怀奏倢■＜曰融＞■＜石木＞江苏署邳州知州左杕周等五员办赈不力。请予惩儆等语。若如所奏。实与地方赈务。大有关系。著张人骏、程德全、朱家宝、按照所倢■＜曰融＞■＜石木＞各节。分别详晰确查。据实覆奏。毋稍回护。原片著钞给阅看。将此谕令知之。廷寄　　

</div>
    <div class="pagination">
<a href="清实录宣统朝政纪_page105.html">上一页</a><span>...</span><a href="清实录宣统朝政纪_page101.html">101</a><a href="清实录宣统朝政纪_page102.html">102</a><a href="清实录宣统朝政纪_page103.html">103</a><a href="清实录宣统朝政纪_page104.html">104</a><a href="清实录宣统朝政纪_page105.html">105</a><span class="current-page">106</span><a href="清实录宣统朝政纪_page107.html">107</a><a href="清实录宣统朝政纪_page108.html">108</a><a href="清实录宣统朝政纪_page109.html">109</a><a href="清实录宣统朝政纪_page110.html">110</a><a href="清实录宣统朝政纪_page111.html">111</a><span>...</span><a href="清实录宣统朝政纪_page107.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
