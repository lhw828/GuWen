<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 611 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 611 页/共 1316 页</h1>
    <div class="content">○福建台湾巡抚邵友濂奏、请恢拓制造枪子火药两厂。添购机器。下所司知之。摺包　　

○以捐赈钜款。予江苏道员朱成渡军机处存记。随手　　

○以行为贪鄙。革四川试用同知王殿宾职。摺包　　

○予办赈出力积劳病故。直隶道员朱其诏议恤。摺包　　

○蠲缓直隶安、任、隆平、甯晋、四州县积涝地方本年粮租。现月　　

○蠲缓浙江仁和、钱塘、海甯、富阳、余杭、临安、新城、于潜、昌化、嘉兴、秀水、嘉善、海盐、平湖、石门、桐乡、归安、乌程、长兴、德清、武康、安吉、孝丰、山阴、会稽、萧山、诸暨、余姚、临海、黄岩、甯海、天台、仙居、金华、东阳、义乌、汤溪、常山、开化、建德、淳安、遂安、桐庐、分水、鄞、慈溪、奉化、镇海、象山、上虞、新昌、嵊、太平、兰溪、永康、武义、西安、龙游、寿昌、永嘉、乐清、瑞安、平阳、泰顺、玉环、丽水、缙云、青田、龙泉、宣平、七十厅州县。暨杭、严、嘉、湖、台、衢、六卫所。被旱被风被潮被虫及沙淤石积各地方新旧地漕杂课有差。现月　　

○壬戌。山东巡抚福润奏黄河堤埝残缺请饬部拨款估修下部议。又奏、沿海地方被潮筹款赈恤得旨即著饬属妥为抚恤毋任失所喀喇沁亲王衔郡王旺都特那木济勒等十人。科尔沁亲王丹色里特旺珠尔等十人。喀尔噶札萨克辅国公德里克多尔济等二人喀尔喀贝勒贡桑珠尔默特札鲁特札萨克贝勒桑巴在神武门外瞻觐。随手　　

○癸亥。谕内阁、前据御史蒋式芬奏参内侍属托大员公事等语。当令贵恒薛允升。明白回奏。兹据贵恒奏称、并无太监属托地亩案件。薛允升奏称、本年夏闲在西苑门直庐。有人手持纸条投递。拒不肯收其人亦即走去。匆遽之闲。未及问其姓名各等语。该御史所奏各节。既据贵恒等覆奏。或并无其事。或无从追究。即著毋庸置议。嗣后如有此等情事。各该大臣即应据实奏参。照例惩办。以昭炯戒。现月　　

○四川总督刘秉璋奏、重庆开设自来火厂。专用川黔土磺制造。不用洋磺。并由道县出给印票。以昭慎重。下所司知之。摺包　　

○以捐助棉衣。赏山东道员李正荣随带三级。　　

○以救护外洋失事船只出力。予前山东甯海州知州周源瀚等奖叙。　　

○予故山东巡抚张曜济南专祠。列入祀典。从山东巡抚福润请也。　　

○甲子。上诣仪鸾殿问慈禧端佑康颐昭豫庄诚寿恭钦献皇太后安。　　

○守护西陵大臣载迁等奏、广恩库放项不敷。请拨存款支发。得旨、即著咨行直隶总督拨解应用。随手　　

○乙丑。孝和睿皇后忌辰。遣官祭昌西陵。照例　　

○丙寅。孝德显皇后忌辰。上诣建福宫圣容前行礼。遣官祭定陵。　　

○谕军机大臣等、现在新疆筹办边防。须用新式过山快放炮三十七四十七密里口径等式各数尊。各项新式洋枪一二千杆。著神机营王大臣、北洋大臣李鸿章、酌量拨给。配齐药弹。行知甘肃新疆巡抚。派员迎提应用。并著该王大臣等、遴派熟习演放枪炮人等。随同前往。将此谕知神机营。并谕令李鸿章知之。现月　　

○又谕、许景澄奏、敬陈新疆南路边境情形一摺。据称非清画地界。不足以弭衅争。非先增缮边备。不足以决界议。叶尔羌之色勒库尔为扼要之地。其闲有地曰塔什库尔干者。旧为东西要道。近年游历洋人出入帕地。率以此为停顿之所。应调防兵常川驻扎。兼驻地方文员。抚辑回众。置为重镇。其稍北塔戛玛山口。即由该军分队逻守。北与郎库里帕米尔所通山口。应由现扎布伦库里之防营屯守。作为次要之镇。新疆巡抚应于明年春夏之交。亲赴喀城巡阅一次。以利控驭。并酌筹新式过山快放炮。以资应用。叶尔羌南境奇灵桑株等卡。亦宜随时巡檄等语。所奏各条。不为无见。本年十月闲。据总理各国事务衙门转奏、杨昌浚等电称、色勒库尔、布隆库尔、各留马队。其余分别撤留。当经该衙门遵旨电覆。谓防兵断不应撤。本日复据杨昌浚电称、闻俄现增兵。欲夺塔哈尔满。已饬筹防等语。布隆库尔。色勒库尔。均是第二重门户。自应严密设防。著杨昌浚、陶模、督饬防营将弁。加意巡守。应用新式枪炮。已谕令神机营暨北洋大臣。迅速筹备。并拣派熟习枪炮之教习前往。即由陶模派员迎提。总之交涉之事。边衅固不可轻开。声威断不可不壮。彼族知我有备。或可稍杜狡谋。杨昌浚、陶模、必应熟筹审处。严密布置。以昭慎重。许景澄原摺。均著钞给阅看。即将所陈各条并现办情形。会商密奏。将此由六百里各密谕知之。现月　　

○又谕、前甘肃新疆巡抚刘锦棠、在籍守制。现在计将服阕。著吴大澂传知该抚、于明春开河后。迅即来京陛见。毋稍迟延。将此谕令知之。现月　　

○漕运总督松椿奏、叠获幅匪头目。讯明惩办。并请将出力员弁酌奖。得旨、仍著督饬营县摉捕匪党。毋留余孽。出力员弁。准其择尤酌保数员。毋许冒滥。随手　　

○出使俄德奥和国大臣许景澄奏伊犁哈什河等处。据法国王爵所著游记。隙地甚多。请饬查勘以重地利。下所司知之。摺包　　

○换铸福建台湾凤山县印信。从福建台湾巡抚邵友濂请也。早

事　　

○赏崇略头等侍卫。在大门上行走。明发　　

○以捐助膏火数逾二万。赏山西按察使张汝梅子监生书年郎中。　　

○以出洋期满。予参赞官吴浚等升叙。摺包　　

○予出洋病故。繙译官钱文魁优恤。随手　　

○蠲缓甘肃新疆、吐鲁番、镇西、迪化、奇台、阜康、莎车、叶城、七厅州县本年被冻被雹被水被旱地亩应徵课银粮草有差。现月　　

○丁卯。谕内阁、本年顺天府属被水。业经加恩截留漕米赈济。小民谅可不至失所。惟念来春为日方长。仍应豫筹赈抚。著再加恩赏发京仓米四万石。即著孙家鼐。孙楫。分饬各属核实散放。以惠穷黎。现月　　

○又谕、御史曹志清奏、南新仓著名巨蠹韩二即韩毓霖。把持仓务。种种不法。请饬查办等语。著户部堂官。仓场侍郎。确切查明。据实具奏。　　

○又谕、御史高变曾奏、五贡就教人员。宜变通办理。请计其年逾七十五岁者。汇奏注销。以便后来挨次铨选等语。著吏部议奏寻议。所请现年七十五岁即行注销之处。应毋庸议。从之。现

月

　　

○谕军机大臣等、御史曹志清奏、所畿城厢内外窃劫之案。层见叠出。今秋以来。盗贼之凶横尤甚。前门外薛家湾大栅栏等处。屡有白昼抢劫之事。并开放洋枪。打伤事主。抢得赃物。公然用车拉去等语。辇毂重地。似此盗贼公行。毫无畏忌。该管文武捕务废弛。实堪痛恨。著步军统领衙门、顺天府、五城御史、督饬弁兵认真缉捕。将各案贼犯迅速查拏。交部尽法惩治。傥再泄沓从事。即行从严参办。以重捕务。原摺均著钞给阅看。将此各谕令知之。现月　　

○两广总督李瀚章奏、高要县属金利墟地方。十月闲被火延烧民房二百余闲。男女致毙一千余名口。现筹抚恤。报闻。摺包　　

○两江总督刘坤一等奏、会筹江北运河事宜。请拨款挑浚。下部知之。摺包　　

○以剿平福建台湾恒春县滋事番社。总兵万国本、提督张兆连等、赏换勇号。余升叙有差。现月　　

○以欠解银米。革已故代理广东万州知州陈瀛藻职。并勒追。摺包　　

○蠲缓湖北公安、武昌、咸甯、嘉鱼、汉阳、汉川、黄陂、孝感、沔阳、黄冈、蕲水、黄梅、广济、郧西、钟祥、京山、潜江、天门、应城、江陵、石首、监利、松滋、枝江、江夏、蒲圻、二十六州县。被淹被旱地方。新旧钱粮杂粮。其公安、武昌、咸甯、嘉鱼、汉阳、黄陂、孝感、沔阳、黄冈、蕲水、黄梅、广济、天门、应城、江陵、石首、监利、松滋、荆门、蒲圻、二十州县漕粮。并缓徵。现月　　

○戊辰。谕内阁、御史戴恩溥奏、请饬整顿场规一摺。乡会试交卷。本有定例时刻。若如所奏迟至次日卯刻始行净场。何以肃场规而清弊窦。著礼部。顺天府申明旧例。妥议章程。奏明办理。现月　　

○湖广总督张之洞等奏、荆州府江神庙、暨沮漳二神祠。请颁扁额。得旨、江神庙等处扁额。著遵照前旨按季汇题。　　

○浙江巡抚崧骏奏、拏获分水县匪徒杨钰□□明照章惩办。得旨、仍著饬拏逃匪董帼城等务获惩办。毋任漏网。摺包　　

○盛京将军裕禄奏、拏获传习邪术匪徒李庭幅等审明惩办。得旨、仍著饬拏逸匪魏中羊等务获惩办。毋任漏网。摺包　　

○命不入八分辅国公载澜之第四子名溥倓。　　

○以劝捐出力。予浙江盐运使惠年优叙。　　

○以功德在民。予故前广西巡抚彭鹏民闲旧有祠宇改为专祠。列入祀典。从广西巡抚张联桂请也。　　

○己巳。上诣仪鸾殿问慈禧端佑康颐照豫庄诚寿恭钦献皇太后安。　　

○谕内阁、朕钦奉皇太后懿旨。甲午年为予六旬寿辰。皇帝率天下臣民胪欢祝嘏。特派王大臣等举行庆典。具见诚敬之忱。予自归政以来。仰荷昊苍眷佑。列圣垂庥。用能膺受蕃厘。康强逢吉。兹以花甲初周。皇帝摅爱日之诚。洽敷天之庆。欢欣称祝。予若却而不受。转似近于矫情。惟念海宇虽已乂安。民气亟宜培养。每于皇帝侍膳问安之际。以去奢崇俭。爱育黎元。谆谆训诫。皇帝当仰体此意。以国计民生为念。孜孜求治。俾四海咸臻乐利。物阜民康。养志承欢。孰大于是。正不在备物将忱也。此次办理庆典。王大臣等、于应行典礼。查照旧章请旨遵行外。其余一切用款。务当力求撙节。毋得稍滋糜费。以副予慎怀节俭。体念闾阎之意。中外诸臣。其各勤职守。共济时艰。内而王公一二品文武大臣。外而将军督抚都统副都统提督总兵。照例应进贡物缎疋。均著毋庸进献。以示体恤。本年特颁内帑。赈济顺天直隶贫民。嗣后著每年发银二万两。交顺天府府尹、直隶总督、普给穷黎。甲午年、每省各赏银二万两。交奉天、吉林、黑龙江各将军、两江、陕甘、四川、闽浙、湖广、两广、云贵各总督、江苏、安徽、山东、山西、河南、陕西、甘肃、新疆、浙江、福建、台湾、江西、湖北、湖南、广东、广西、云南、贵州各巡抚、核实散放。均由节省内帑项下给发。用示行庆施惠。有加无已至意。钦此。朕钦奉懿训。祗切遵承。将此通谕知之。现月　　

○又谕、已故贝勒那尔苏。系僧格林沁之孙。追念伊祖前劳。加恩准如阿穆尔灵圭所请。追封亲王。用示优异。嗣后不得援以为例。现月　　

○云贵总督王文韶奏、普洱镇总兵庆连因病出缺。旧例由总督于云贵二省副将内。择其耐烟瘴熟边情者二员。送引恭候钦定。军兴以后。多由特＜闲＞谨声明例案。请旨定夺。得旨、普洱镇总兵一缺。著照旧例办理。　　

</div>
    <div class="pagination">
<a href="清实录光绪朝实录_page610.html">上一页</a><span>...</span><a href="清实录光绪朝实录_page606.html">606</a><a href="清实录光绪朝实录_page607.html">607</a><a href="清实录光绪朝实录_page608.html">608</a><a href="清实录光绪朝实录_page609.html">609</a><a href="清实录光绪朝实录_page610.html">610</a><span class="current-page">611</span><a href="清实录光绪朝实录_page612.html">612</a><a href="清实录光绪朝实录_page613.html">613</a><a href="清实录光绪朝实录_page614.html">614</a><a href="清实录光绪朝实录_page615.html">615</a><a href="清实录光绪朝实录_page616.html">616</a><span>...</span><a href="清实录光绪朝实录_page612.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
