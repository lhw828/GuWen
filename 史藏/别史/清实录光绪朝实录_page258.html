<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 258 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 258 页/共 1316 页</h1>
    <div class="content">
○又谕、翰林院侍讲学士陈宝琛奏□□□尔□侍郎崇礼、自任左翼总兵。及署步军统领。于地面抢窃各案。赃盗多未捕获。近复纵容番役。妄拏举人古铭猷。辱及士类。其在户部。于钱法堂事务、漫不经心。监督邵承瀚、声名甚劣。去冬被人控告。崇礼仍复委任阿纵。御史邓承修奏、崇礼于古铭猷一案。覆奏欺饰。请严加惩处。翰林院侍讲张佩纶奏、给事中师长灼、龙钟昏瞆。此次古铭猷被拏。有伊子师岱、句结番役。劫殴洩愤情事。应将此案番役尽行送部讯办各一摺。著派大学士会同刑部查明具奏。　　

○以理藩院尚书麟书兼署吏部尚书。都察院左都御史乌拉喜崇阿、暂署礼部尚书。　　

○以豫亲王本格署镶黄旗汉军都统。起居　　

○以通政使司副使阿克丹为光禄寺卿。起居　　

○以互相讦控。革罗源县知县饶书升、训导许有济、罗源营游击刘应清职。摺包　　

○予前管驾建胜轮船守备江懋祉优恤。摺包　　

○丙寅。谕军机大臣等、王文韶代奏李鸿章沥陈下情一摺。据称该前督百日假满后。海上或有警报。即遵旨赴津。筹办一切。若中外无事。届时如营葬需时。续请赏假等语。李鸿章孝思肫挚。亦深以国事为重。览奏具见悃忱。惟现在时势艰难。防务紧要。兼以属邦多事。关系大局。均须及时筹办。北洋近复添练水师。增置战舰。尤在随时布置。以期有备无患。李鸿章公忠素著。谅必不忍恝然。著俟百日假满后。仍遵前旨。驻扎天津。督率各营认真训练。并办理通商事务。以慰廑系。朝廷不得已之苦衷。叠降谕旨甚明。李鸿章当勉抑哀思。力图报称。毋得再行陈请。将此谕令知之。现月　　

○驻藏办事大臣色楞额奏、廓尔喀贡使、抵前藏及起程日期。报闻。摺包　　

○准广东潮阳建慰忠祠。摺包　　

○予故镶黄旗满洲副都统熙拉布恩恤。现月　　

○予故广东盐运使段起国史馆立传。并于立功地方建祠。摺包　　

○旌表贞妇江苏崇明县龚王氏、湖北嘉鱼县张聂氏。一门苦节云南昆明县即用知县朵如正母白氏、及弟如璋妻刘氏。摺包　　

○旌表贞烈江西安福县李班姑。摺包　　

○丁卯。谕内阁、通政使司参议嵩溥奏、知县隐匿重案。请饬查办一摺。据称直隶丰润县所属孙唐儿庄、民人孙世才、将伊父孙宗德斫伤毙命。伊兄孙世有往救。亦被戮伤身死。知县吴积旬□金规避处分。勒令邻佑地保私行和息。具结完案等语。逆伦重案。岂容隐匿不报。所奏如果属实。亟应从严□□□尔□办。著直隶总督确切查明。据实具奏。查

结

　　

○又谕、色楞额奏、达赖喇嘛由伊正师傅济咙呼图克图阿旺班第彦曲吉坚参得受格龙小戒。呈进佛哈达等物一摺。本年正月十三日。达赖喇嘛、由伊正师傅受持格龙小戒。实为吉祥之事。朕甚悦之。达赖喇嘛嗣后尤当专学经咒。善守黄教。永承眷爱之恩。著加恩赏给黄哈达一个。椰子念珠一串。玉碗一件。玉盒一件。大荷包一对。小荷包二对。由色楞额晓谕颁赐。至达赖喇嘛所请仍将例进贡物、交年班前来之堪布到京交纳之处。即著照所请办理。明发　　

○谕军机大臣等、通政使司参议嵩溥奏、访闻南城蔡家胡同有匪徒黑面虎张登云、传衍经咒。号为摇头铃会。句结夥党大力王三等数十人。煽惑愚民。行踪诡秘。并在城内北新桥地面设立会所。请饬拏办等语。著步军统领衙门顺天府五城御史确切查明。所奏如果属实。即行一体严拏。务获究办。以靖地方。原摺均著钞给阅看。将此各谕令知之。现

月

　　

○又谕、张树声、裕宽奏、剿办黎匪情形。张树声奏、遵查藩司□□□尔□款各一摺。琼州府属黎匪。经张树声等督饬道员刘镇楚等剿办。万州全境已定。崖州抱寨匪巢现尚负嵎。著裕宽督饬所属、将匪党迅速殄除。以靖地方。并将善后各事宜。认真经理。勿任再滋事端。出力员弁。准俟崖州事竣。一并择尤请奖。毋许冒滥。藩司姚觐元被□□

□尔□各节。据张树声查明。或事出有因。或并无实据。著免其置议。仍著裕宽随时察看。该藩司如果始勤终怠。即行据实□□□尔□奏。不得稍有回护。运同姚晋蕃、不知检束。致招物议。著以府经历县丞归部选用。两广地方紧要。裕宽兼署督篆。责任綦重。所有一切事宜。务当悉心筹画。妥慎办理。用副委任。越南情形。著随时由电信寄加总理各国事务衙门。以备酌核。将此由五百里谕令知之。现月　　

○广西巡抚庆裕奏、拏办象州等匪徒。请将得力人员酌保。得旨、著即督饬所属严拏冯长孙、及各逸匪。务获惩办。以靖地方。所有出力各员。俟拏办匪党完竣后。准其酌保。毋许冒滥。摺包　　

○以急公好义。予广东南海县蔡许氏建坊。摺包　　

○己巳。谕军机大臣等、张树声奏、遵旨通筹边备一摺。法人图占越南北圻。已于二月中攻破东京。又将城池交还南官。意殊诡谲。恐复用占据南圻故智。修改新约。迫越南以必从。事机甚为紧急。张树声所称中国备边之策。惟有令滇粤防军。守于城外。仍以剿办土匪为名。藉图进步。即当乘时合力经营。毋落后著。广东兵轮各船。应克期整顿出洋。藉壮声势。著裕宽迅将该省兵轮各船。挑选齐备。即派吴全美统带驶赴廉琼一带驻扎。认真操练。作为防剿黎匪巡缉重洋之师。仍不时驶往越南洋面游弋。确探消息。随时知照裕宽。妥筹因应之方。相机调度。闽厂兵轮。并著黎兆棠择其尤为得力者。迅速拨调前往。统归吴全美督带。以资厚集。黄桂兰一军。现已节节前进。逼近越南东京。办理甚合机宜。该军所需炮械。已据张树声拨给。仍著倪文蔚檄令妥筹布置。藉固藩篱。并添调关内防军。出关进扎。联络声势。前谕刘长佑等增军备边。业由四川每年拨给饷银二十万两。俾资应用。该督等谅已办有就绪。富良江上游保胜一带。防务最为紧要。所有筹防各军。即当选派将领。统带进发。扼要分布。遥为保胜声援。毋仅作闭关自守之计。滇粤边防事宜。佐理需人。前已有旨催令唐炯、徐延旭、迅赴新任矣。将此由五百里密谕张树声、刘长佑、裕宽、倪文蔚、杜瑞联、并传谕黎兆棠知之。洋务　　

○以前陕甘总督曾国荃署两广总督。饬即赴任。毋庸来京请训。现月　　

○以正白旗蒙古副都统明魁署正蓝旗汉军副都统。正黄旗满洲副都统景瑞署正红旗汉军副都统。调正红旗满洲副都统锡珍为镶黄旗满洲副都统。镶红旗汉军副都统明秀为正红旗满洲副都统。以记名副都统和琨为镶红旗汉军副都统。起居　　

○以刑部右侍郎敬信管理火器营事务。起居　　

○以镇国公奕谟为左翼前锋统领。吏部左侍郎奎润署正黄旗护军统领。起居　　

○拨天津江甯两处置存后膛洋枪三千杆。每杆配子五百颗。过山洋炮十尊。炮子二千颗。交广西记名提督黄桂兰边防营领用。摺包　　

○庚午。谕内阁、张树声奏请派员帮办水师事宜。并请加卿衔。以示优异一摺。帮办大员。及赏加卿衔。向系出自特旨。非臣下所得擅请。张树声所请派翰林院侍讲张佩纶、赴津帮办北洋水师事宜。仿照吴大澂赏加卿衔之处。著毋庸议。　　

○贵州巡抚林肇元奏、本年军政。请展俟下届举行。从之。摺包　　

○福建水师提督彭楚汉奏出洋巡缉日期。报闻。摺包　　

○以本年乡试考试应开列试差人员于保和殿。　　

○拨湖北驿站银二万八千余两。量补被水旱各州县。摺包　　

○辛未。谕内阁、宝廷许应骙奏、查悉积弊一摺。工程勘估承修。均应核实。岂得稍有浮冒。该侍郎等所奏从前办工情形。请查照成案。明定章程。并此次节省银两。应交何处等语。著工部议奏。查结　　

○壬申。孝端文皇后忌辰。遣官祭昭陵。典例　　

○谕内阁、前据张树声奏调翰林院侍讲张佩纶、帮办北洋水师事宜。当以该督擅行奏调。未允所请。兹据翰林院侍讲学士陈宝琛奏、张树声擅调近臣。实属冒昧。请照例议处等语。张树声著交部议处。寻议、罚俸九个月。得旨、准其抵销。　　

○惇亲王奕誴奏、定东陵营房工程报竣。前往查收。报闻。　　

○两江总督左宗棠奏、筹办淮鹾。力图兴复引岸。一讲求盐质。一裁减杂款规费。一严缉私。一先行官运。下部议。查结　　

○督办甯古塔等处事宜太仆寺卿吴大澂奏、由穆楞河径赴三岔口。相度地势。安设屯兵。报闻。摺包　　

○署黑龙江将军文绪等奏、遵议呼兰所属之科阴荒场。仍请照旧封禁。报闻。摺包　　

○以巡洋殒命。予浙江温州左营游击李启荣议恤。摺包　　

○癸酉。以神灵显应。颁甘肃阜康县博克达山神庙扁额。曰昆虫毋作。　　

○谕内阁、徐用仪奏、遵查专案工程请旨办理一摺。所有孝东陵东配殿工程。著派本年承修另案工程之大臣瑞联、祁世长、敬谨承修。现月　　

○甲戌。谕内阁、奕谟奏请申明门禁。力筹整顿等语。禁城稽查章程。前经钦奉懿旨。严申禁令。该管大臣等自当永远遵守。实力奉行。嗣后各他坦公所。如仍有容留烟赌情事。定即从重治罪。不少宽贷。至宫禁各门。尤宜严肃。著该管大臣随时认真稽查。如有便衣小帽。携带私人。不服拦阻等情。即行严拏惩办。不准稍有纵弛。现月　　

○又谕、致仕大学士全庆。学问优长。老成恪慎。由道光年闲翰林。受先朝知遇之恩。洊陟正卿。协赞纶扉。朕御极后。擢授大学士。历管部旗事务。叠司文柄。宣力有年。克尽厥职。前以重遇鹿鸣筵燕。赏加太子少保衔。嗣因患病。奏请开缺。准予致仕。赏食全俸。方期克享遐龄。长承恩眷。兹闻溘逝。轸悼殊深。著赏给陀罗经被。派辅国公载濂带领侍卫十员。即日前往奠醊。加恩晋赠太子太保衔。照大学士例赐恤。入祀贤良祠。任内一切处分。悉予开复。应得恤典。该衙门查例具奏。伊子吏部郎中麟祥。著赏加四品衔。用示笃念耆臣至意。寻赐祭葬。谥文恪。现月　　

○乙亥。谕内阁、国子监奏、陈明八旗官学情形。酌拟变通办理一摺。著该部议奏。查结　　

○又谕、侍郎锡珍奏、请＜闲＞派大员整顿八旗学校一摺。著吏部会同国子监妥议具奏。查结　　

○以当差出力。予总理各国事务衙门总办章京工部郎中陈钦铭等、记名加衔加级有差。摺包　　
</div>
    <div class="pagination">
<a href="清实录光绪朝实录_page257.html">上一页</a><span>...</span><a href="清实录光绪朝实录_page253.html">253</a><a href="清实录光绪朝实录_page254.html">254</a><a href="清实录光绪朝实录_page255.html">255</a><a href="清实录光绪朝实录_page256.html">256</a><a href="清实录光绪朝实录_page257.html">257</a><span class="current-page">258</span><a href="清实录光绪朝实录_page259.html">259</a><a href="清实录光绪朝实录_page260.html">260</a><a href="清实录光绪朝实录_page261.html">261</a><a href="清实录光绪朝实录_page262.html">262</a><a href="清实录光绪朝实录_page263.html">263</a><span>...</span><a href="清实录光绪朝实录_page259.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
