<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 562 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 562 页/共 681 页</h1>
    <div class="content">○辛卯。予故原任云南鹤丽总兵官刘廷杰、祭葬如例。　　

○癸巳。升前锋参领琅图、为正红旗蒙古副都统。　　

○以右翼前锋统领公海金、为领侍卫内大臣。　　

○吏部题、一等伯四格因病解退、销去恩诏所得拜他喇布勒哈番、再一拖沙喇哈番。余一等精奇尼哈番、应以其长子德敏、袭替。得上□日、著伊第三子吉当阿袭替。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百四十一


v大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百四十二　　

康熙四十九年庚寅夏四月丙申朔享太庙遣领侍卫内大臣公阿灵阿行礼　　

○辛丑。升广西梧州副将白道隆、为广东右翼总兵官。　　

○壬寅。兵部议覆、浙江巡抚黄秉中疏报、衢州府龙游县夥贼抢劫居民都司张朝臣等率官兵缉捕张朝臣被贼杀死其所属兵卒、并未受伤随经众官兵合力进剿斩获甚多。查张朝臣被杀、所属官兵、不能协力救助、皆由该管官、平日不严加训练、故至失事。其间或有隐讳之处、应行文该督、将此案隐讳情节、及该管官职名、一并查参。其未获余贼、著严缉务获。得上□日、此事著郎中察尔钦前往、会同该抚、将军、副都统、亲至都司张朝臣被杀之处详查情由明晰议奏。　　

○谕兵部、朕观天下绿旗兵惟直隶及西方沿边一带兵略有可观此外各省之兵俱属不堪江浙之兵尤不足观。不耐劳苦该管官训练稍严即出怨言甘汰所食之粮而不愿操练此等人平时尚然倘至行陈之间安可用耶各省皆有食空粮者、然不至己甚若浙省兵千名、食空粮者则有五百名所存五百名、亦仅充数而已、俱非可用者近日处州协标都司张朝臣、往追山贼、其身当先而进众兵弃之先退、此皆平时训练不善之故也若满兵则不然。战阵间、虽至死地亦皆愿效死无离本伍、退回一步之理。江浙驻防满洲兵、朕带往行猎之处、以苦差试之、略无怨意、交相黾勉是以朕心大慰。以此观之、兵在训练之善不善耳、不关乎风土也。　　

○升大理寺卿塔进泰、为户部右侍郎。　　

○乙巳。都统苏满等、以差往蒙古会盟、请训上□日。上曰、会盟之事肇自太宗文皇帝三年一次遣大臣会盟、朕遵行已久尔等前去、不得生事。蒙古渐次皆已富饶、亦无甚大事。或有小事来诉汝等、但从公审理而已。至蒙古馈汝等马匹、勿得收受。亦不得买其马匹。　　

○升内阁学士仇兆鳌为吏部右侍郎。　　

○以原任詹事陈元龙、为翰林院掌院学士、兼礼部侍郎。　　

○调兵部尚书萧永藻、为吏部尚书。　　

○升监察御史巴袭、为甘肃按察使司按察使。　　

○升郎中保住为内务府总管。　　

○蒿齐忒多罗额尔德尼郡王。达尔玛吉里迪故遣官致祭。　　

○丙午。谕大学士九卿等曰、佥都御史屠沂条陈节俭事节俭固为美德人但能言之而能行之者少屠沂条陈皆节俭细小之处其大者未经指出古人未尝无馈遗即有馈遗、亦不过羔豚等物而已今人礼物、多用金钱或取库银馈送以致国帑亏空。至僧徒寺庙各有田园、甚或一僧住持一寺、即欲为开山始祖、聚集徒众、以千百计、此皆糜费之大者也屠沂条奏内、并未言及。至所云永禁官民奢靡僣妄之处、尔等会同详议具奏。又谕曰、凡事言之匪艰行之维艰。昔江苏巡抚汤斌、好辑书刊刻其书朕俱见之。当其任巡抚时、未尝能行一事、止奏毁五圣祠乃彼风采耳此外竟不能践其书中之言也。　　

○又谕曰、据钦天监奏立夏时巽方风起是日、朕于宫中占验乃东北风起钦天监务取吉利者具奏不知此等事件应据实启奏何必避忌。至各处风信不同或彼处东风亦未可定。且春秋志灾不言其应孔子书此之意所以示警今但取吉利可乎。本朝并未尝有所避忌也。尔等传谕钦天监知之。又谕曰、人有喜言灾异、遇风雨皆记之者。彼幸身处太平、而幸灾乐祸、诚为无知、果使其身遇灾祸、又岂能自免乎。　　

○予故刑部右侍郎张睿。祭葬如例。　　

○丁未。升广西右江道张圣佐、为江西按察使司按察使。　　

○升光禄寺卿那汉泰为通政使司通政使仍兼光禄寺卿。　　

○升大理寺少卿吴一蜚为光禄寺卿。　　

○己酉。上自畅春园回宫。　　

○大理寺卿马士芳、以老病乞休允之。　　

○庚戌上御太和殿视朝。文武升转各官谢恩。　　

○上幸畅春园。　　

○调工部尚书王掞为兵部尚书　　

○升左通政绰奇、为大理寺卿。　　

○以司经局洗马长寿翰林院侍读长鼐、俱充日讲起居注官。　　

○阿霸哈纳多罗贝勒齐丹万舒克故。遣官致祭。　　

○辛亥。上诣皇太后宫、问安。　　

○壬子。孝端文皇后忌辰遣官祭昭陵。　　

○以户部郎中王俊为四川按察使司佥事提调学政。　　

○丙辰。上诣皇太后宫、问安。　　

○升少詹事彭始搏、为内阁学士兼礼部侍郎。　　

○丁巳。吏部遵上□日议覆、锦州大碑岭等处采铅、奉行已久、今盛京工部侍郎席尔图、请改归辽阳州采取、纷更成例、殊属不合、应降二级调用。从之。　　

○升盛京刑部理事官。巴查尔、为太仆寺卿。　　

○己未。以原任大理寺卿张志栋补原官。　　

○予故福建漳州总兵官李友臣、祭葬如例。　　

○以土默特故固山贝子颁第子哈穆罕巴雅斯呼朗图袭爵。　　

○辛酉。谕大学士等、适引见行取知县、人材俱隹。令其候补、殊觉可惜。著留伊等于京食俸遇主事缺出以主事用。遇要地知州缺出以知州用九卿内有知伊等者著问明具奏。　　

○右卫将军宗室费扬固疏言右卫有空闲官房无人居住、恐至倒坏。请将此空房、交与该抚照时值变价。上谕大学士等曰、满洲户口滋息甚繁兵丁内无屋可居者有之。右卫见有所。造空房若增驻兵丁极是善策。尔等可会同领侍卫内大臣、八旗都统副都统满九卿议奏。　　

○九卿等遵上□日议覆、佥都御史屠沂条陈节俭事上谕大学士等曰禁止奢僭而崇尚节。俭极当于理朕近查宫中人数、皇太后宫及朕所居正宫、不过数百人较之明代宫人则减省多矣先是、光禄寺供应宫中用度、每年用银七十万两有余、朕渐次节省不使滥溢一年止需七万两矣。理藩院向来每年赏赐供应外藩宾客、用银八十万两、今裁减浮费、一年止需八万两矣。户工两部、前此每年所用钱粮其数过多。今十日一次奏闻用过数目所需钱粮已极少矣。朕用钱粮节省如是因臣民僭用妄费从前屡有禁约今若又行禁约徒有法令繁滋而已究无补于事也今法令非不详尽皆由臣下奉行不善而然步军统领顺天府尹地方该管官员果实心遵行何至如此乎著将屠沂原疏发还。　　

○升内阁学士孙柱为盛京工部侍郎。　　

○以内阁学士觉罗满保充经筵讲官。　　

○癸亥大学士等奏臣等遵上□日、以行取知县问诸九卿等荐举廖之谅、邹汝鲁二人得上□日此二人著以科道员缺用余著给知县俸、分与六部候主事缺出挨次铨补。如有别项应用处著候上□日行。　　

○谕大学士等、礼部侍郎铁图有疾、人亦糊涂、不谙事务著解任。　　

○以翰林院掌院学士陈元龙、充日讲起居注官。　　
</div>
    <div class="pagination">
<a href="清实录康熙朝实录_page561.html">上一页</a><span>...</span><a href="清实录康熙朝实录_page557.html">557</a><a href="清实录康熙朝实录_page558.html">558</a><a href="清实录康熙朝实录_page559.html">559</a><a href="清实录康熙朝实录_page560.html">560</a><a href="清实录康熙朝实录_page561.html">561</a><span class="current-page">562</span><a href="清实录康熙朝实录_page563.html">563</a><a href="清实录康熙朝实录_page564.html">564</a><a href="清实录康熙朝实录_page565.html">565</a><a href="清实录康熙朝实录_page566.html">566</a><a href="清实录康熙朝实录_page567.html">567</a><span>...</span><a href="清实录康熙朝实录_page563.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
