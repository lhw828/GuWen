<!DOCTYPE html>
<html>
 <head>
  <meta charset="utf-8"/>
  <title>
   清实录宣统朝政纪 - 第 38 页/共 148 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录宣统朝政纪 - 第 38 页/共 148 页
  </h1>
  <div class="content">
   大清宣统政纪卷之十九　　

宣统元年。己酉。八月。丁丑朔。祭先师孔子。遣豫亲王懋林恭代行礼。官报　　

○贝勒载洵等奏、崇陵工程。自开工迄今。已略具基础。前以炎夏。大雨时行。暂停工作。幸引河豫为穵通。水有汇归。易于宣洩。故施工处所。尚无冲毁情形近日天气朗晴。正宜工作。报闻。摺包　　

○考察宪政大臣李家驹奏、考查日本司法制度。编成日本司法制度考。分订二册呈进。查司法独立之制。创始于法兰西。厥后欧洲大陆诸国。晶■宜相仿效。司法独立制度。遂为各国通行不易之规。盖司法独立。则裁判事务。悉委诸裁判官。司法大臣不得干预。然其中亦自有辨者。则司法权与司法行政之关系也。裁判民事刑事之权。谓之司法权。而关于司法之行政事务。则谓之司法行政。司法大臣。虽不得干预裁判。而有监督行政之权。此司法独立之性质也。日本维新之初。司法行政。杂糅不分。各项法典。无一完善。各国领事驻在日本。皆有裁判权。朝野上下。引为深耻。乃锐意以整饬司法。编定法典为事。计其司法制度。改进共分四期。乃完全而无遗憾。至编纂法典。事尤繁难刑法改正四次。民法三易稿而民。商法再易稿而成。民刑诉讼亦屡经手续。此日本司法制度之沿革也。明治二十七年。司法制度。规模已具。于是首与英国改订条约。使英国侨民。悉服从日本法律。其后德法美奥诸国相继行之。三十二年以后。日本司法权。对内对外。完全独立。此日本司法独立之效果也。我国现当豫备立宪。握要以图。约有数事。一审判独立。宜切实筹办。一、审判人员。宜加意培植。一、编定刑律。宜分期进行。一、民律商律。宜调查习惯。一、民刑诉讼律。宜从速编纂。又奏、考查日本皇室制度。编成日本皇室制度考一册。并上次译缮未竣日本。自治制通释一册。日本官规通释一册。日本行政裁判法制通释一册。一并缮齐呈进。查日本宪法颁布之日。宫廷制度。仍未告成。至明治三十二年。始设帝室制度调查局。以日本之历史为张本。分别规定。其官制要旨。务严宫府之区别。以保皇室之尊严。宫内大臣。绝不负宪法之责。供奉诸司。亦不与国家行政官相混。而皇族懿亲。既与君主一体。则其身位事项。如班次能力叙勋任官之类。亦皆异于寻常。我国今日制定。约有三事。一曰。内廷供奉诸官署员缺。宜分别增并。其中应待损益者凡三事。一、礼部翰林院等衙门。不负政治上之责任。二、外务部度支部农工商部等衙门。诸司所职。尚存兼奉官掖之务。三内务府诸司。专任旗员之一部分。几同世禄。二曰。宜永裁宦寺。别置女官。三曰。宜规定皇族之资格。勒诸典范。以保尊严。又奏、考查要目内。有大权施行之形式一项。兹详加讨论。编成诏敕篇一册呈进。查日本诏敕制度。可分形苣实质两面观之从形式而言。则有敕旨敕语二种。敕旨者。以文书行之者也。曰诏书。曰敕书。曰上谕。曰特种敕书。诏书者。关于皇室大事及大权事项公布之敕旨也。敕书者。不公布之敕旨也。上谕则改正宪法。皇室典范。及其他皇室令。法律敕令条约等之公布皆用之。特种敕书。如官记辞令、书爵、记位、记勋、记国书、及其他外交亲书、条约批准书、各种委任状、认可状等是也。敕语者。不用文书。以口语宣读。举行典礼用之。亦无别项成式。从实质而言。可分国家事务、皇室事务、统帅事务三种。国家事务。其用敕旨者。则公式令之所载。其用敕语者。则议会开会。博览会开会等事是也。皇室事务。其用敕旨者。则发布皇室令。改正皇室典范等事。其用敕语者。则朝贺宴飨等事是也。统帅事务。其用敕旨者。则军令之所载。其用敕语者。则犒赏劳赐等事是也。大抵以形式为经。以实质为纬。其区别之故。一在明责任之关系。一在明效力之关系。我国诏敕制度。规定肬■闲明。请饬宪政编查馆。上考大清会典。旁采日本公式令及军令制度。迅速厘定发布。均下宪政编查馆知之。摺包　　

○成都将军马高等奏、成都驻防原设之练军左右后三营。遵照部咨改编。定为成都驻防巡防队第一营。第二营。第三营原有之营务处。改为成都驻防巡防队兵备处。其满营警察。亦照省城警察新章。改订办理。下所司知之。摺包　　

○戊寅。祭大社大稷。遣庄亲王载功恭代行礼。官报　　

○谕军机大臣等外务部奏、报馆洩漏机密。有碍交涉一摺。据称交涉机密要件。纷纷登载。殊属有违禁令。请饬民政部将北京国报。中央大同日报两馆。即行封禁。以示惩儆等语。著依议。现月　　

○又谕、电寄张人骏、电奏悉。劝业会远在南洋。端方未便遥制。致多窒碍。所请著毋庸议。电寄　　

○又谕、电寄出使大臣杨枢、比君主赠一等宝星。著准其收受。电寄　　

○邮传部奏前督办大臣胡燏棻于光绪二十四年。与中英公司订立关内外铁路借款合同。内载于女儿河造一枝路。至南票出煤之处。并订立合办南票煤矿合同。嗣与该公司声明。此枝路估需英金十五万镑。即于大借款内如数扣留备用。其后开办南票煤矿亏折。饬令停采。因之罢筑枝路。而该公司以为中国不肯合办。则煤矿当为英国独有。不筑枝路。则违背借款合同。即扣留之十五万镑。永远不能提用。辩驳经年。迄未解决。因饬铁路局长梁士诒与该公司代表濮兰德晶■宜次晤商。旋议定补还该公司一万四千五百镑。赎回煤矿自办。罢筑枝路。其扣留之十五万镑。由中国提为铁路之用。当经彼此另订合同。三十四年二月。梁士诒与濮兰德签名盖印。控诉英国大理院。本年六月判定。将该借款拨项提出。听候铁路提用。即将赎矿之款交楚。合同亦经注销。自应照此了结。报闻。摺包　　

○己卯。遣官祭文昌帝君庙。　　

○谕军机大臣等、恭亲王溥伟等奏、崇文门办理税务。在事出力人员。择尤酌保。开单呈览一摺。除奏请开复已革广西知州傅沛然已革山西试用通判余宝滋。著吏部查明原案具奏请旨外。余著照所请。又片奏、税务委员熙桢等应如何破格擢用等语。总检察厅检察官熙桢。河南候补道陆钟岱、均著以道员存记。现月　　

○又谕、电寄陈昭常。电称紧密要电。系由民政司给商会阅看。以致漏洩。为报馆所登等语。事关交涉要件。应如何格外慎密。乃竟给商会阅看。殊属不明事理。粗率已极。陈昭常著传旨严行申饬。仍著将定约以后应办各事宜。迅速妥筹。详慎布置。毋稍疏忽。贻误事机。并将筹办情形。会同东三省总督随时电奏。电寄　　

○庚辰。谕内阁、御史麦秩严奏、保举太滥。请饬部严定章程一摺。保举一途。原所以奖励有功。内外大臣。应如何综核名实。以杜幸进。若如该御中所奏。各省保奖。诸多冒滥。殊非慎重名器之道。嗣后京外各衙门。遇有保案。必须严为甄核。不得阶级过优。员数太滥。并著该部妥议保举章程。以示限制。现月　　

○谕军机大臣等、有人奏、大臣徇私溺职。残刻贪污。据实纠倢■＜曰融＞■＜石木＞一摺。著交长庚按照所倢■＜曰融＞■＜石木＞各节。确切查明。据实覆奏。毋稍徇隐。原摺著钞给阅看。廷寄　　

○又谕、电寄陈夔龙、前因陈夔龙电奏、派员赴直隶采购杂粮。当以直隶收获未尽丰稔。谕令于奉天一带。酌量采买。兹据该督电奏称、业经电饬津员。先行购定玉米一万五千石。并请经过铁路货捐局。验免放行等语。既经订购在前。著即照准。沿途免徵货捐。嗣后仍遵前旨。不得续在直隶购买。电寄　　

○以亏欠公款。革湖北前麻城县知县刘炳南职勒追。摺包　　

○以办赈积劳病故。予故湖北黄州府知府景清等优恤。摺包　　

○辛巳。谕内阁。稽察守＜目辟＞行＜匧心＞口＜韦未＞＜夗贝＞大臣阿穆尔灵圭等奏、前锋护军等营积习过深。请申明旧制。从严查纠一摺。宫禁重地。守＜目辟＞行＜匧心＞口＜韦未＞＜夗贝＞稽查。理宜严密。晶■宜经谕令该管大臣认真整顿。不啻三令五申。兹据该大臣奏称。直班前锋护军统领。散直进班时刻。及夜闲稽察。均未能按照定章。切实遵行若如原奏所称。实属不成事体。此次姑免深究。嗣后直班之各统领。务须遵照旧章。痛除积习。如再仍前玩忽。即著该大臣据实纠倢■＜曰融＞■＜石木＞。至各衙门进内当差人役。尤应督饬该官兵。随时严查。毋任溷奣＜虘阝＞亦出入。其宫禁内外来往经行之处。尤宜埽除净洁。不得任意污秽。著内务府妥定办法。随时整顿。自此次申诫之后。务各恪守旧规。力祛积弊。以重宫禁而肃典章。现月　　

○协办大学士鹿传霖奏、景陵隆恩殿大工合龙。请饬钦天监诹吉。并肬■闲派王公恭奉神牌还位。得旨、著钦天监于八月初十日前后敬谨诹吉。又奏、裕陵圣德神功碑亭工程。业已接续装修。奉旨敬悉。　　

○出使义国大臣钱恂奏、缕陈义国国税以备整理财政之参考。查该国国税。约计八端。一、地税。当中国光绪十二年。重事丈量。重事登记。定为税百分之七。因增加军备。加为百分之八。又定全国地租以满一百兆利为最高数。近年所收不过八十余兆。则以丈登未毕之故。二、屋税。义国屋税。原与地税同徵。迨后生计渐繁。同徵之法。不克通行。同治四年。遂分为二。其税率每百分税十二半。上届所入。约有九十五兆利。三、所得税。约有四类。一、出赀营利而自己坐享之人。二、出赀营利而自己兼勤。一岁所得过于五百三十三利之人。三、并无资本。转移执事。一岁所得过于六百四十利之人。四、服官获俸。一岁所得过于八百利之人。又于第二类人。免八分之二。第三类人。免八分之三。第四类人。免八分之四。上届所入。凡二百三十余兆利。四、进口税先用自由策。光绪四年。改用保护贸易之策。于是免除出口税。而大加进口税。同时又大减原料进口税。上届所入。凡三百十八兆利。五、门关税。乃乡民运食物零星入市。锁门关时所徵之税也。法义两国沿用之。法专供地方。义则国家地方分用。今已逐渐减除。光绪十七年收入。凡四百二十一兆利。其后以耗于费用者多。故于六万居民以下之市镇。改为公认之款。而不设所自徵。六、造酿税。以酒为大宗。糖次之。酒每百利脱耳合我国十斗有奇者。税一百八十利以外。合银五六十两。可谓奇重。酒税收入。三十一二兆。而酒精进口税。酒精用税。葡萄酒税。尚不在内。糖自进口税逐岁增加。从前所税五十利者。今山加至九十九利。而内地糖业乃盛。当光绪二十一二年闲。不过一兆八十万利。近已增至五十兆利。七、人事税。凡一切登录产业移续与裁判公费皆在内。税数约二百余兆利。八、专卖税。凡二项。曰盐。曰烟。在盐恒宽。观其立宪诏中。即宣言盐以每格阿姆三十生为正价可知。岁收祗十七兆利。在烟恒严。先准一公司专造。课以重税。嗣知重税之外。获利甚丰。于是补给公司七十五兆利。收归国家自造。今已达二百四十五兆之入款矣。又奏、加税免厘一案。改进口税值百抽五为值百抽十二五。以抵内地厘金。不足深恃。宣统四年约满再议之时。傥能将值百抽十二五。改为随时增减。权悉由我。然后乃可痛除厘弊。均下外务部知之。摺包　　

○以与议中巴公断条约出力。赏巴西男爵阿思特隆宝星。摺包　　

○壬午。谕军机大臣等、电寄陈夔龙、电奏赈款难筹请将添收七项常捐。及原办赈捐。再予展限一年等语。著度支部妥速议奏。电寄　　

○黑龙江巡抚周树模奏、筹办墨尔根属嫩江上游甘河地方煤矿。现拟修路购轮。以便运销。并豫筹扩充办法。如所请行。摺

包　　

○以二等塔布囊巴布色楞袭喀喇沁札萨克头等塔布囊旗辅国公。现月　　

○以民政部尚书肃亲王善耆署步军统领。现月　　

○以承修滩工开支浮冒。革候选同知于邦澂职并讯办。摺包　　

○命贝勒载润带领侍＜目辟＞行＜匧心＞口＜韦未＞＜夗贝＞十员。往奠故阿拉善亲王多罗特色楞茶酒。赏银五百两治丧。现月　　

○癸未。谕军机大臣等、都察院奏、代递广东京官翰林院编修温肃等呈称。革员柴维桐在粤居官。地方受害等语。著吏部咨行该省。查明情形。据实覆奏。现月　　

○军咨处奏、大元帅典制攸崇。谨拟典礼三条呈进。一、拟请特制大元帅御宝。一、请钦定大元帅军服。一、恭值特肇徽称。宜举行朝贺。一、请钦定大元帅尊称。得旨、请制御宝一节。著礼部议奏。余著交该衙门妥拟具奏。摺包　　

○都察院奏、四川都事职衔马良骥呈请拨款购种。开办灌县林业。以固河堤。下农工商部知之。摺包　　

○护理两广总督广东布政使胡湘林奏、筹备宪政。遵于总督署内设立会议厅。下所司知之。摺包　　

○又奏、粤省扩充制造军械厂。甫逾五载。成效昭然。应请饬部立案。并请将在事出力之员。量予保奖。又奏、购办德国克虏伯石滟驳厂日造快石滟驳十尊之机器。价银约三十万两。以便仿造快石滟驳。得旨、均著袁树勋查明具奏。摺包　　

○甲申。理藩部奏、察哈尔都统以锡林郭勒盟长呈报。本盟阿巴噶等八旗。遭灾请抚。据情咨部。查定例于报部后。请旨派员查明赈济。惟蒙旗遥远。往返行查。动需数月。拟请饬察哈尔都统就近查明。奏明办理。并请嗣后蒙旗遇灾较重。即由各路将军大臣奏请恩施。又庸伦办事大臣据图什业图汗部落盟长呈报。因灾请匀差户。查车臣汗等三部落。前次亦纷纷呈报年景荒歉。差务不均。请以邻盟替当。惟邻盟亦遭灾歉。必致互相推诿。殊非郑重差务之道。应仍按照乌里雅苏台将军所奏四部会盟章程。按佐领户丁抵当。其人丁或亡或增。均应奏请添裁。以免丁肬■闲差繁之累。依议行。摺包　　

○东本省总督锡良等奏、请将吉省滨江西路二道。改为西北路道。西南路道。并前设之东北路道。东南路道。均名为分巡兵备道。至各路管辖之地。则拟以依兰、临江、密山、三府。呢吗一厅。绥远、宝清、二州。勃利、桦川、富锦、饶河、四县。为东北路道区域。以绥芬、延吉、二府。东甯、珲春、二厅。穆棱、敦化、额穆、汪清、和龙、五县。为东南路道区域。其西北路道。则拟以新城、双城、宾州、五常、四府。榆树一厅。长寿、阿城、二县为区域。西南路道。以吉林、长春、二府。伊通、蒙江、二州。农安、长岭、苏兰、桦甸、磐石、五县为区域。以便事权有属。下部议。摺包　　

○护理云贵总督兼管云南巡抚事布政使沈秉＜辶黎＞方■土奏、滇省模范监狱。竣工开办。拟定试办章程八条。一地址。二建筑。三移犯。四设员。五经费。六课工。七教育。八规则。下部知之。摺包　　

○赏湖北候补道蔡源深四品卿衔。充湖南清理财政正监理官。现月　　

○以积劳瘴故。予云南陆军混成协石滟驳队营管带彭毓崇优恤。如军营立功后积劳病故例。摺包　　

○乙酉。太宗文皇帝忌辰。遣官祭昭陵。　　

○谕军机大臣等、电寄松寿、电奏福州飓风大作。长门马江城台一带。覆舟甚多。并淹毙人口。倒塌民房等语。览奏殊深悯恻。著松寿迅速派员。分投查勘。妥为抚恤。毋任失所。电寄　　

○又谕、电寄出使大臣杨枢、电奏丹王赠一等宝星。应否收受等语。著准其收受。　　

○热河都统廷杰奏、查明开鲁、平泉、两州县猝被水灾。冲殁田庐。淹毙人口。业经拨款六百六十两。以资抚恤。开鲁垦地。尚未升科。毋庸蠲缓。平泉已酌减蒙地租粮。下所司知之。摺包　　

○山东巡抚孙宝琦奏、候补知县陈光煦、辑成礼经汉读考十七卷。首卷士冠礼为乾隆年闲。四川巫山县知县段玉裁所作。后十六卷。皆陈光煦踵成。考据详明。徵引确当。缮分六册。咨送军机处。恭候呈进。得旨、知道了。书留览。摺包　　

○丙戌。宣宗成皇帝诞辰。遣官祭奉先殿。早事　　

○谕军机大臣等、电寄赵尔丰等、电奏藏番窥伺川边。暗串察台一带僧俗练兵。阻截川兵进路各等语。朝廷镇抚藏番。本不欲轻启兵衅。惟既据称种种抗拒情形。实属顽梗已极。傥敢调兵前来抗阻是衅由彼开。自应传知统领钟颖相机驱剿。总以步步稳慎。能发能收。期于我兵足资镇慑为主义。至达赖行抵何处。著该大臣等迅即查明。一面由赵尔巽、联豫等、晓谕达赖。责成约束藏番。毋得滋生事端。至土司供备乌拉。前已有旨。自未便撤止。仍将筹办情形。随时电奏。电寄　　

○内务府奏、恭办坤宁宫新开神典礼要差。所需款项。请由部库筹拨。得旨、著核实酌减数目。再行具奏。摺包　　

○以候补内阁学士李家驹协理资政院事务。现月　　

○丁亥。秋分。夕月于西郊。遣睿亲王魁斌恭代行礼。官报
  </div>
  <div class="pagination">
   <a href="清实录宣统朝政纪_page37.html">
    上一页
   </a>
   <span>
    ...
   </span>
   <a href="清实录宣统朝政纪_page33.html">
    33
   </a>
   <a href="清实录宣统朝政纪_page34.html">
    34
   </a>
   <a href="清实录宣统朝政纪_page35.html">
    35
   </a>
   <a href="清实录宣统朝政纪_page36.html">
    36
   </a>
   <a href="清实录宣统朝政纪_page37.html">
    37
   </a>
   <span class="current-page">
    38
   </span>
   <a href="清实录宣统朝政纪_page39.html">
    39
   </a>
   <a href="清实录宣统朝政纪_page40.html">
    40
   </a>
   <a href="清实录宣统朝政纪_page41.html">
    41
   </a>
   <a href="清实录宣统朝政纪_page42.html">
    42
   </a>
   <a href="清实录宣统朝政纪_page43.html">
    43
   </a>
   <span>
    ...
   </span>
   <a href="清实录宣统朝政纪_page39.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
