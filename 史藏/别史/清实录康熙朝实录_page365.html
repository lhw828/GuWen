<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 365 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 365 页/共 681 页</h1>
    <div class="content">五月。庚戌朔。谕户部尚书马齐、侍郎凯音布、闻山西平阳府等处雨泽沾足牟麦丰收、其值必贱可遣贤能官员、往彼购买预为积贮不惟有益于民、异日倘有需用时、得所资矣。随命兵部右侍郎王维珍、前往料理　　

○谕大学士等、遣往察看黄河之前锋统领硕鼐等差回奏称察看黄河、自宁夏至潼关、皆可舟运、但龙王站一处、水势陡绝、湍激不可行船其间由陆路起剥十里。过水陡之处、即由船运便可直至潼关西安矣。既如此、应差工部贤能司官一员会同巡抚叶穆济、于船窝里地方造可载百石之船二百艘、至龙王站下停泊。预为备用又闻归化城北翁俄等山、产有材木令遣八旗铁匠木匠、归化城派出夫役伐木锯板运至湖滩河朔津口造装载一百石之船二百艘。此造船所需铁与油麻等物自该部发往船工既毕之后、将大同米石出杀虎口、转运至湖滩河朔津渡泊船之处俟彼时再议。造船之暇、自大同至湖滩河朔工所、其转运之路、应察看详明、预行料理　　

○升狭西临洮道姜登高、为广西按察使司按察使　　

○辛亥。谕大学士等朕思积贮米谷、最为要务。诚有所积贮、虽遇灾伤、断不致于饥馁。但小民不知储蓄、每遇丰稔之年恣意糜费。及逢俭岁、遂底困穷。今时届麦秋、可敕各该地方官劝谕百姓、比户量力共相乐输委积储偫。州县官将捐助者姓名与米数、注册、秋成之后、亦仿此行焉。其春时乏食者、贷与之。至秋、照数收入以为积蓄。每年于麦谷告登之后劝勉捐输、则数岁之间、仓廪充裕、即罹灾祲民食自可不虞匮乏矣　　

○升大理寺卿戴通为内阁学士兼礼部侍郎　　

○升贵州布政使蒋寅为太仆寺卿。　　

○壬子。仁孝皇后忌辰。遣官祭陵。　　

○甲寅。上诣皇太后宫、问安。　　

○乙卯。夏至。祭地于方泽。遣领侍卫内大臣索额图行礼　　

○丁巳。升光禄寺卿胡什塔为通政使司通政使　　

○以故一等阿思哈尼哈番又一拖沙喇哈番佟咨询之子佟维藩袭职　　

○戊午升制造库郎中舒树、为山西布政使司布政使　　

○以散秩大臣、伯舒敏为正白旗蒙古都统。　　

○予故河南南阳。总兵官史孔笔祭葬如例　　

○己未。上奉皇太后幸畅春园　　

○壬戌。遣官祭关圣帝君　　

○癸亥上诣皇太后宫问安　　

○丙寅。升右庶子沈图、为光禄寺卿　　

○狭西巡抚布喀疏言、挽运宁夏粮十万石至今未到、请敕下甘肃巡抚严催挽运。得上□日、凡积贮米谷总以备应急需支散赈济。西安、凤翔所属被灾朕心深切焦劳、因令将宁夏粮石、作速运往。布喀前任甘肃巡抚时、以宁夏道远挽运艰难、欲将长武附近州县之粮运去、自行陈请。随即允行、今经数月、乃布喀诈欺愚民、辄称百姓困苦、邀取虚名总不竭力公事、迁延推诿、竟未运到。顷调伊为西安巡抚、又向西安之民巧示情面、请敕甘肃巡抚速行挽运以陷人于罪专事奸巧、希图名誉耽误委任、稽迟急务、莫踰于此理应即置重典、以为邀虚名误公事者之戒、但伊尚有未完之事、著将布喀革职。戴罪留任。宁夏等处粮石、令其俱亲身照数速行运赴西安。至散赈之事、布喀停其管理总督葛思泰同差往大臣协力赈济。倘布喀仍不作速运到稍有耽延、定置重典、决不宽宥。该部知道。　　

○予故都察院左副都御史噶迩萨祭葬如例　　

○戊辰。上诣皇太后宫、问安　　

○庚午。升内阁侍读学士庸爱、为大理寺卿　　

○发杀虎口仓积贮米石、赈济喀尔喀多罗郡王善巴属下穷丁　　

○癸酉。兵部议覆、广东广西总督石琳等疏言、黎人地方丁田无多、不便设立州县。总兵官吴启爵所奏于黎人地方筑建城垣、添设官兵之处、应无庸议。上曰、阅琼州舆图周围皆服内州县、而黎人居中。如果此处应取、古人何为将周围取之而在内弹丸之地、反弃而不取乎。不入版图必有深意。创立州县、建筑城垣、有累百姓。部议不准、良是。　　

○理藩院题、喀尔喀既与四十九旗同列、请照四十九旗例、给与印信。将士谢图汗、车臣汗、亲王策妄扎卜、三部落、分为三路。土谢图汗、为北路喀尔喀。车臣汗、为东路喀尔喀。亲王策妄扎卜、为西路喀尔喀。以土谢图汗、管北路中军事。扎萨克墨尔根济农郡王古禄西希、管北路左翼中军事。扎萨克信顺郡王善巴管北路右翼中军事。昆都仑博硕克图郡王滚布管北路中左军事。扎萨克贝勒西第希里、管北路中右军事。扎萨克公苏泰伊尔登、管北路中前军事。扎萨克公托铎额尔德尼、管北路中后军事。扎萨克公万舒克管北路左翼左军事。扎萨克台吉车木楚克纳木扎尔、管北路右翼左军事。扎萨克台吉丹津额尔德尼管北路左翼右军事。扎萨克台吉班珠尔多尔济、管北路右翼右军事扎萨克达尔汉台吉巴郎、管北路左翼前军事扎萨克台吉卫徵诺颜阿玉玺管北路右翼前军事。扎萨克台吉李塔尔、管北路左翼后军事。扎萨克台吉萨木济忒、管北路右翼后军事。扎萨克台吉墨尔根代青车陵、管北路左翼下军事。扎萨克台吉土巴、管北路右翼下军事。以车臣汗、管东路中军事扎萨克额尔德尼济农郡王纳木扎尔、管东路左翼中军事。扎萨克额尔克贝勒车布登、管东路右翼中军事。扎萨克额尔德尼济农贝子布达扎卜、管东路中左军事。扎萨克伊尔登济农贝子彭苏克、管东路中右军事。扎萨克达赖济农贝子阿南达、管东路中前军事。扎萨克车臣济农贝子车卜登管东路中后军事。扎萨克伊尔登济农贝子达里、管东路中下军事。管理洪郭尔带青旗务公憨都、管东路左翼前军事扎萨克额尔德尼阿海台吉车林达什、管东路左翼后军事。扎萨克额尔克台吉塞棱达什、管东路右翼后军事。以亲王策妄扎卜、管西路中军事。扎萨克郡王色冷阿海、管西路左翼左军事。扎萨克额尔德尼济农郡王彭楚克喇卜滩管西路右翼左军事。扎萨克察罕巴尔诺颜贝子博贝管西路右翼右军事。扎萨克台吉额尔德尼哈滩巴图尔滚占、管西路左翼前军事。扎萨克车臣台吉吴尔占、管西路右翼前军事。扎萨克墨尔根济农台吉索诺木伊思扎卜、管西路左翼后军事。扎萨克台吉额尔德尼滚布、管西路右翼后军事。俱授之印信。得上□日、土谢图汗、车臣汗、暂停给印。余如议　　

○升安徽按察使高起龙、为四川布政使司布政使　　

○甲戌。上诣皇太后宫、问安。　　

○丁丑。以故二等精奇尼哈番德尔格尔弟歪库、一等阿思哈尼哈番绰什喜子吴尔图、各袭职。　　

○二等阿思哈尼哈番罗思翰、年老解退。以其子佛葆、袭替。　　

六月。己卯朔　　

○庚辰。调江西巡抚宋荦、为江苏巡抚。升浙江布政使马如龙、为江西巡抚。　　

○升镶黄旗汉军副都统索柱巴图鲁、为前锋统领。　　

○癸未。予故前锋统领穆图、祭葬如例　　

○甲申。上诣皇太后宫、问安　　

○议政王大臣等议覆、奉差安设口外五路驿站内大臣阿尔迪疏言、喜峰口外、设立十五站。古北口外六站。独石口外六站。张家口外八站。杀虎口外十二站。每站安丁五十名。量给与马匹牛羊。应如所请。其应给马匹牛羊银两、差大臣前往料理。又该旗扎萨克、除公事外、不许擅动驿站。如有应动车辆、令众扎萨克供应、照例给价。得上□日、此五路设立驿站之事、先于科尔沁、鄂尔多斯、两路安设、即赏给买牲银两、以副朕轸恤蒙古人丁之意。其余三路、俟来年会议安设。随命科尔沁一路、著刑部尚书图纳去。鄂尔多斯一路、著内阁学士德珠去　　

○丙戌。升浙江驿传道王兴禹、为江南安徽按察使司按察使　　

○前锋参领殷滋、以创发故。予祭葬如阵亡例　　

○戊子。上诣皇太后宫、问安　　

○己丑。先是、遣内阁侍读海三岱、往西宁迁归降之罗卜藏赛音台吉、暂驻宁夏边外。至是、理藩院题、据海三岱报称、罗卜藏赛音台吉、已至宁夏边外、应遣臣衙门官一员、将罗卜藏赛音台吉、及其子女属裔、自宁夏驿送至鄂尔多斯、自鄂尔多斯、驿送归化城附近安插。到日再议授职。从之。　　

○庚寅。升江西按察使蒋毓英、为浙江布政使司布政使　　

○癸巳。上诣皇太后宫、问安　　

○乙未。理藩院题、科尔沁进献席北、卦尔察、打虎儿人丁。先经议政王大臣等议、每丁赏银八十两。如不愿领八十两者、每丁一年给银三两。令查可以披甲之丁、共一万一千八百五十余名。此内五千七百十九丁、情愿每年领银三两。其六千一百三十九丁、情愿领银八十两。其老病未及年岁者、按户各赏银八十两。从之　　

○戊戌。升贵州贵西道张奇抱、为江西按察使司按察使。江西驿盐道张四教、为广西按察使司按察使　　

○己亥。三等阿思哈尼哈番杨寿、因病解退以其子夸喀、袭替　　

○辛丑。先是、贵州巡抚卫既齐、疏报黎平府属古州司高洞苗人金倒等、隐匿罪犯、拒捕杀死官吏。至是、卫既齐疏言、黎平府高洞苗、拒捕杀官一案、臣误信知府张潋、副将侯奇嵩之言、曾题明发兵。后报称进巢□刀杀苗一千一百余人、亦经具题。今始访闻、因张潋、侯奇嵩、私遣兵目索财、是以苗人拒阻、致杀。张潋等畏罪诳饰、实无拒捕之事。并无巢□刀杀苗人之事。知府张潋、副将侯奇嵩、见在严审。臣前轻信具题、亦难辞咎。得上□日、凡事详慎方善。卫既齐于此事、轻率发兵。又称将苗人杀败、伊自行具奏。今乃云尽属虚妄、将人参劾、果何为耶。朕自临御以来、未见有如此错误者。著遣部院堂官、会同总督详加察审。如果系知府副将之罪、即于彼处、以军法从事。苗人果不遵约束、亦酌量即行巢□刀灭。不必往返奏闻、即行完结。寻遣吏部尚书库勒纳、内阁学士温保、前往察审　　

○癸卯。甘肃提督孙思克疏言、台吉憨都、既与巴图尔额尔克济农一同来降。又与罗卜藏额林臣、祁齐克等、潜谋逃亡、欲赴策妄阿喇布坦所。随发官兵追巢□刀、至库勒图地方、憨都远遁、杀其所属四十余人、擒获男妇马驼等。祁齐克自称台吉、同谋逃遁、应正法。阵擒四十三人、随祁齐克之九人、亦应正法。其妻子应否解京所获马驼器械等物、应否赏给有功官役、请上□日定夺。下部议寻议覆、祁齐克宜正法。宥其从人妻子解京。其驼马等物、赏给有功将士。得上□日、祁齐克著免死。其妻子、亦免。解京。令与巴图尔额尔克济农完聚。余如议　　

○喀尔喀镇国公托铎额尔德尼故遣官致祭　　

○乙巳。升护军参领鄂缉尔、为镶黄旗汉军副都统　　

○旌表山东节妇齐河县郭氏、泰安县张氏、蒲台县杜氏等、各给银建坊如例　　

○丙午。上诣皇太后宫、问安。　　

</div>
    <div class="pagination">
<a href="清实录康熙朝实录_page364.html">上一页</a><span>...</span><a href="清实录康熙朝实录_page360.html">360</a><a href="清实录康熙朝实录_page361.html">361</a><a href="清实录康熙朝实录_page362.html">362</a><a href="清实录康熙朝实录_page363.html">363</a><a href="清实录康熙朝实录_page364.html">364</a><span class="current-page">365</span><a href="清实录康熙朝实录_page366.html">366</a><a href="清实录康熙朝实录_page367.html">367</a><a href="清实录康熙朝实录_page368.html">368</a><a href="清实录康熙朝实录_page369.html">369</a><a href="清实录康熙朝实录_page370.html">370</a><span>...</span><a href="清实录康熙朝实录_page366.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
