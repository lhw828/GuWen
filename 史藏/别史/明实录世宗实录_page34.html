<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 34 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 34 页/共 518 页</h1>
    <div class="content">　　○太常寺少卿赵铭吴大田等光禄寺署丞陈壁等各录  皇考献皇帝嘉言善行以上诏宣付史局复命即故大学士张景明家取所撰  皇考目录
　　○命都督同知桂勇提督京城巡徼初勇总兵大同赧通代之勇还会京城多盗复以委勇  海西成讨温等卫女直都指挥使火秃等一百三十四人毛怜等卫女直都指挥佥事劄剌答等二百九十人各来贡马宴赉如例
　　○己酉
　　○巡抚山西都御史毕昭以母病恳乞归养许之
　　○胡瓒鲁纲各自陈引咎  上以瓒纲功足续过宥之
　　○庚戌
　　○刑部右侍郎刘玉三品满考荫其子＜常心＞为国子生
　　○壬子
　　○谪整饬大名等府兵备河南按察司副使刘乘鉴为广东韶州府通判先是  上遣太监赖义南迎  神主以争住公馆归奏地方不敬奉  旨逮问今始得降云
　　○癸丑
　　○初桂勇为叛卒所攻亡失将军印  上命更铸给礼部尚书席书言此必叛卒匿之宜根究其人显裁之以正国法往时哈密王印见夺土鲁番  朝廷至遣大臣抚处必归印乃已柰何以蕞尔边卒夺印竟置不问  上谓大同以稍定今忽追印令反侧子自危必起兵端大臣谋国当审事机岂宜轻躁下诏诘责  故事赏赉夷使礼官亲引殿廷秦给时  上偶违和数日不视朝书遂先给后闻  上又诘责书惶恐谢罪宥之
　　○赐故都察院右副都御史王崇文及故致仕南京兵部右侍郎黄瓒各祭葬如例  以辽东游击将军张铭充右参将守锦义二城羽林前卫署都指挥佥事李麒管山东都司事
　　○甲寅
　　○镇守广西副总兵官署都督同知张祐先坐事逮上＜锍-釒＞自明命覊候于外狱连岁不决至是复＜锍-釒＞乞穷治得赐诏雪淂  旨许祐带俸闲住命巡按御史速竟其事以闻
　　○乙卯
　　○以神机营中军坐营都指挥同知麻循充右参将守怀来永宁等处  监察御史王鼎言帝王敬天勤民顺时行令则阴阳节调灾咎不作礼月令仲春命有司省囹圄去桎梏兹其时也臣观今有司问刑者往往不惜人命如所犯笞杖徒流充军等罪狱既已具仍淹系经年不即遣释侵欺借贷及诸奸赃有倾产不足偿者多以禁死诸所连引及干证人未至禁候未决因而致死者甚众皆足以干天地之和不可不恤  上是之遂诏内外刑官凡轻罪狱成各即放遣其追赃勘委无产者多则散覊营纳少则奏请裁夺不许久禁坐杀无辜以干  天和违者罪之
　　○丙辰
　　○镇朔将军  府总兵官署都督佥事传铎移病乞休都御史张缙御史王官皆言铎忠孝勤恪且久任边陲晓畅兵事不宜听其去兵部亦以为言故  上优诏褒铎之功令仍旧供职以副重托
　　○丁巳
　　○刑部郎中詹瀚以离亲六年＜锍-釒＞乞归省吏部覆奏  上不许诏吏部诸曹正湏人治事自今有请告者毋得覆奏○戊午
　　○升狭西按察司兵备副使孙乐为四川布政使司右参政  吏部侍郎孟春兵科都给事中郑自壁等各陈进讨大同事宜下兵部善其言请候用兵者并议之  上以大同已宁止勿议  夜晓刻火星犯平道东星
　　○己未  昭圣康惠慈寿皇太后圣节赐百官寿面免命妇朝贺
　　○兵部右侍郎李昆以疾乞休不许
　　大明世宗肃皇帝实录卷四十八
大明世宗肃皇帝实录卷四十九
　　嘉靖四年三月庚申朔  孝肃  太皇太后忌辰  奉慈殿行祭礼遣阳伯夏臣祭  裕陵
　　○辛酉
　　○户部以畿甸灾伤奏请  仁寿清宁未央等宫及皇亲功臣庄田牧马草场子粒俱照军民屯粮一体减免以勘实被灾轻重为差得  旨各官勘免之数通融补足应用余悉如议  命故成国公朱辅子麟袭爵麟先为勋卫以罪废屡乞承袭吏部覆麟既经革出不当袭爵  上特允之  终养南京礼部尚书邵宝服满引病乞致仕  上不允令善加调理以俟诏命  发狭西绥德等卫指挥胡祯等充边卫军坐流贼劫害地方退懦失律也  御用监太监黄锦等言成造龙床及御用等器木料不敷乞行南京守备太监委官于芜湖抽分厂并龙江瓦屑坝抽分局匠抽下  木板枋选择印记令彼中军卫有司运送应用工部执奏谓芜湖抽分专以成造运船及供应器具其朝贡四夷赏赉折价亦取给于此每岁所抽竹木易银不过二万余两不足以供所费今该监所需计二十余万两是罄一岁之入曾不及十之一也况南畿灾伤频仍军民并困责以输运或致他虞乞  敕该监酌量缓急汰其滥冗先以南京御用监见存木料取次应用不足则于龙江抽分局支补其芜湖课银仍供粮船器具赏赐之用则成法不乱人心亦安  上竟从锦所请云
　　○壬戌
　　○赐太子太保武定侯  郭勋三代并再继妻赵氏诰命初勋具＜锍-釒＞陈乞吏部言勋爵兼官不以封封继妻止一人系宪典不宜滥与  上特命给之不为例  升云南鹤庆军民府知府王昂为狭西按察司副使刑部署员外郎曾鹏为福建按察司佥事  荫南京兵部右侍郎陈琳子会为国子监生以三年考满也  起提督三边兵部尚书都察院左都御史杨一清复具＜锍-釒＞辞职  上以一清才猷练达精力尚健优诏褒羙不允所辞仍谕兵部遣官促令亟往  提督东官厅军务左都督时源乞将听征官军马八千匹照捕盗马匹例月给刍豆户部查无事例得  旨准三千匹支给刍豆余如故已而源得谓全给部臣复执奏不听  谪山东道监察御史王懋为四川高县典史懋言廷臣以议礼死杖下者如编修王思给事中张原等十有八人其父母妻子颠沛可悯乞赐优恤并赠官录荫  上怒其违慢命远谪之  命都指挥同知薛登充辽东游击将军
○癸亥
○升广东布政使司左布政使江潮为都院右副都御史提督鴈门等关兼巡抚山西地方
　　○甲子清明节
　　○遣会昌侯孙杲泰和伯陈万言驸马都尉邬景和分祭  诸陵仪宾周钺祭  景皇帝陵内官祭  恭让章皇后陵  升南京广西道监察御史王允中为河南按察司佥事  都察院右都御史李钺引疾辞职不允诏留两淮余盐银五万两支给淮扬各卫所运粮京操官军行月二粮  海西法因何等卫女直都指挥等官土剌等二百四十八员名来贡方物赐宴赉如例  山东道监察御史许中劾奏总督两广军务兵部右侍盛应期贪残当罢章下吏部  巡按云南监察御史郭楠言阿意顺旨未必忠犯颜敢谏者未必悖迩群臣议礼至跪门叫号者其事以悖其心固忠也迺或鞭朴致死或禠官谪戍臣不意  圣明之世而人臣以忠谏获罪若此愿虚心详察特赐优容复豊熙等官而恤死者之家以收人心  上以大礼既成楠违旨渎奏命锦衣卫逮治之  正德末太监黄玉镇守潼关贪暴恣肆邑井无赖多投之指择彭松贲鋐王臣等倚势为奸横索行旅之资即小民任负任官行李无淂免者至抑勒故官欲发其衬求藩府馈遗不厌则杖杀其死者积赀以钜万计嘉靖初为巡按御史丘道隆所劾诏革玉任闲住彭松等下山西抚按勘报至是都察院据勘词列上罪伏  上以玉罪重仍令逮问松鋐发极边卫充永远军王臣等俱边卫充军
　　○丙寅
　　○升云南布政使司右布政使邓相为贵州左布政使  赐海西弗提卫故都督佥事亦把哈祭
○戊辰  庄肃皇后圣旦免命妇朝贺  升鸿胪寺左少卿宋沧为通政使司右通政以九年秩满也  吏科右给事中张＜羽廷＞等请停朱麟袭爵以杜侥幸不报
　　○己巳
　　○调延绥宣府右佥都御史张缙于延绥以原任延绥巡抚都御史周金代之先是缙以持法为镇守太监王玳所奏有  旨诘责至是缙上＜锍-釒＞待罪故有是命已而兵部言延绥关狭边镇宣大为京师北门轻重缓急不言可知且延绥见有点虏住套而宣府独石等处虏亦数万临敌易将兵家所忌请勿调便得报有旨  升江西抚州府知府李茂元湖广布政使司左参议丁致祥俱为按察司副使茂元山西致祥狭西
　　○行人司右司副柯维熊言君子小人何代无之惟人君辩之耳  陛下亲信君子而君子不得安其位如尚书林俊孙文彭泽之继去是也摈斥小人而小人尚淂容于侧如主事黄宗明桂萼张璁之进用是也望虚心鉴别慎于任用臣又闻赏罚者人主之大柄也今伏闻诸臣多被死徙御史王懋郭楠相继责遣臣以为罚过重矣望矜恤宽宥以来言者章下所司知之
　　○庚午
　　○以擒灭福建流贼曾凤功升御史简霄俸一级赐太监尚春参议周廷用佥事聂珙王俊民等各银币有差余有功及被伤者给赏优恤指挥李朝宗等遇贼退缩下御史按治  正德末内监各军匠率多冗滥已而奉诏汰减弊源颇清至是御用监太监黄锦言工烦匠不足用请选经汰人役及见役户丁二千名供事兵部议覆匠不足用以私役贿包虚冒者众也不此之稽而欲更选以克非所以奉  明诏且门幸进之路仍冗食之辙不便＜锍-釒＞入  上命选五百名应用而严私役虚冒之禁
　　○壬辰
　　○升狭西行太仆寺少卿陶照为云南布政使司右布政使  命故锦衣卫百户李钦弟钺袭职钦以从龙恩授前职至是钦故兵部议非军功无世袭例得旨准袭仍命自今凡藩府效劳人员录荫并得世其官
　　○大同首逆郭疤子韩天禄等四名助逆焦阝□亚云马江等三十四名先后捕获守臣以闻兵部请正法典而录太监武忠都御史蔡天祐总兵官朱振巡按御史王官等之功诏赐忠等各银币有差郭疤子等镇巡官取具罪状处决仍刻榜图形传示各边余有功人员巡按御史核报
　　○癸酉  武宗毅皇帝忌辰  奉先殿行祭礼遣京山侯崔元祭  康陵
　　○兵部尚书兼都察院右都御史金献民以西征还京辞兼职许之命仍理部事
　　○甲戌
○命修  献皇帝实录敕谕礼部曰朕惟自古帝王之有功德者史臣必为实录以藏诸金匮传之于子孙其来非一日矣我  皇考恭穆献皇帝聦明睿智卓冠群伦自奉藩以来有河闻好古之风慕东平为善之乐缉熙  圣学遵守  祖训嘉言善行可以大书特书者不止一端宜有纪述以垂宪于万世尔礼部其通行当时藩府内外臣僚悉心采缉送翰林院编纂实录其以太傅兼太子太傅定国公徐光祚吏部尚书廖纪礼部尚书席书为监修官少保兼太子太保吏部尚书谨身殿大学士费鋐吏部尚书兼文渊阁大学士石＜王卸-卩＞礼部尚书兼文渊阁大学士贾咏为总裁吏部右侍郎温仁和礼部右侍郎李时为副总裁翰林院侍讲学士董＜王巳＞侍读翟銮太仆寺卿高嵩太常寺少卿赵铭吴大田光禄寺少卿蔡亨寺丞叶廷芳为纂脩所有合行事宜俱照例行钦哉故谕
　　○工部奏请盖造  恭穆献皇帝陵寝明楼树碑镌题如制及名司香衙门为神宫监林卫为  显陵卫得旨会同多官详议以闻  吏科右给事中张＜羽廷＞请复原任御史王＜棥心＞官诏夺俸两月
　　○乙亥
　　○吏部尚书廖纪引年乞致仕不允  复诏督理甘肃粮储户部郎中一员于兰州从提督军务兵部尚书金献民请也
　　○赐故锦衣卫带俸指挥佥事柏拳祭葬不为例拳  宪庙贤妃兄也
　　○丙子
　　○以西征克捷功荫太监张忠弟侄一人为正千户尚书金献民总兵官杭雄各一子为百户俱锦衣卫世袭升纪功御史卢之问督储郎中胡宗明赞画杨俸各俸一级赐兵部侍郎郑兵姚谟郎中刘淑相等各银币有差
　　○丁丑
○升刑部郎中许路为湖广布政使司右参议  升行人司司正赵玙为崇府左长史从玙以便养亲也  给整饬云南司靖等处兵备关防  兵部以大同既平议上赏罚未尽事宜其一言擒获逆党功宜照先悬赏格首恶银五百两助恶二百两以布大信其二言原任巡抚张文锦参将贾鉴及大同知县王文昌虽行事乖方心实为国宜量加恤典总兵江桓时陈镇守太监王觐妒公行私酿成礻□寸本见任副总兵靳英游击叶宗李鉴依违坐视并宜处治为人臣不职之戒其三言镇城军士宜与更始毋复迫其往孽仍令有司及时支给刍糗加意拊循以安反侧之心得旨文锦等恤典不允行觐等赦勿治余悉如议
　　○戊寅
　　○翰林院学士张璁桂萼以柯维熊论故各上＜锍-釒＞乞休其略言记曰礼之于人也犹酒之有蘖也君子以厚小人以薄今  陛下扩大孝之心成尊亲之典是厚也非薄也以臣等为君子则不敢为小人则不甘惟  陛下辨之苟臣不去则谗不息徒使办治之朝为聚之所而已  上优诏留之  户部参奏嘉靖三年漕运官旗漂流违限逋负之罪命下漕司逮问毋事姑息  先是琉球国使臣郑绳赍表文方物来贡并称谢业已奏进表文而方物以舟败未及上至是复遣绳来福逮守臣以闻得  旨绳等就彼中宴赉如例谕遣还国方物令所司转运
　　○己卯
　　○户部覆巡抚顺天都御史刘泽等奏御马草场地土仍听民佃种租银照旧该监徵收从之  录山东流贼王堂等加功镇守河南太监吕宪禄米岁十二石荫原任巡抚凤阳右都都史俞谏巡抚保定右副都御史周季凤各一子送监读书升总兵官鲁纲为都督同知原任总理河道工部右侍郎李瓒原任巡抚河南都御史何天衢原任巡按河南监察御史王臻俞汉巡按直隶监察御史刘銮彭占其各俸一级赐巡按山东监察御史李献原任巡抚山东都御史陈凤梧等各银币有差  初襄王祐櫍病废不能理国事承奉诏亨因窃弄威福往往诈为王旨以行镇宁府县主选仪宾业已纳聘矣亨索赂不厌诬王舅受赇拷死诸室室见之反目枣阳王谋代理府事不得恨之诱执亨抉其两目祐楒亦故多不法自是转相奏奸之章数十上而镇宁王长子祐檽亦劾奏亨词多诬罔  上遣大理寺少卿袁宗儒偕中官锦衣卫往讯宗儒等会勘亨诈传亲王令旨祐楒淫纵杀伤人背违  祖训祐檽挟讐诬奏长史袁仕罢软不能救正具列其状因言襄府占税课城濠镇宁等三府多投军校宜查归军卫有司法司议覆诏夺祐楒爵为庶人革祐楒禄米三之一仍降敕切责之享论绞仕削职为民余各坐罪有差税课城濠复于官军裁革如例
　　○庚辰
　　○巡抚保定都御史刘璘以病求去许之
　　○辛巳
　　○大学士费宏等＜锍-釒＞言  献皇帝亨国长久嘉言善行旧邸承奉长史等官必有成书堪备采择宜遣官取付史馆并促张元恕亟进长史张景明原择日录诏曰可乃命太常寺寺丞周璧诣旧邸访取事实  女直建州卫都督等官童子哈的纳等入贡违期人数亦浮常额礼部请治辽东都指挥薛澄罪仍敕各边镇巡官自今诸夷来贡违期过额即抚谕遣还其有奏更敕书及诸乞升袭者并准朝贡额数不得借名滥增以滋冗费得  旨如议而夺澄俸两月
○命辽东都指挥佥事管昇都司掌印狭西都指挥佥事王玑充洮岷河参将
　　○命西番静觉等寺番僧完卜班著儿劄夫劄思巴锁南锁南藏卜等各袭国师职
　　○壬辰
　　○荫南京吏部右侍郎陈凤梧孙折为国子生以三年考满也  先是张文锦死于大同妻李氏上书辨雪  上怒命执抱＜锍-釒＞者治之至是巡抚江西都御史陈洪漠言文锦边围重臣致兹大患诚宜加遣以为付不效之戒然在  朝廷虽诛夷之可也若缘假手士卒又从而怂凭之传之四方群小藉口寝生陵替之阶其于国家纪纲所损不小乞矜其哀吁量赐优恤庶名分全而纪纲可振  上以洪谟出位妄言降旨诘责之
　　○夜  仁寿宫灾
　　○癸未  上谕礼部曰兹者  上天示戒仁寿宫灾朕心震惊不还宁处思与尔文武百官痛地  宗庙  社稷山川城隍  文武百官上章奏慰报闻
　　○甲申
　　○给翰林院编修徐阶赠封父母敕命先是阶遇恩例以给假回籍未请至是具＜锍-釒＞陈乞许之  以水灾诏停徵湖广荆岳二府工部物料  筑贵州周泥站石墙站从巡按御史刘廷簠言其地近芒部夷出入要害故也
　　○乙酉
　　○礼部以纂修  献皇帝实录请行内外诸司来缉事宜得  旨不必行候周璧张元恕查取文书到日修纂  授行人知县蔡经等俱为给事中经吏科常泰李凤来户部杨言秦祐礼科刘琦孙应奎兵科余经王汝梅荆部王科工科林士元南京户科陈由正南京礼科柯相南京兵科  升羽林左卫指挥同知赖铭南京锦衣卫带俸指挥佥事余承恩南京水军左卫署指挥佥事佴缙俱署都指挥佥事佥书都司事铭狭西承恩湖广缙福建
　　○丙戌
　　○升  宪纲德妃侄张昇为锦衣卫指挥使世袭从益王请也  兵部以武职滥乞优免乃酌议锦衣卫随朝官指挥免三丁千户镇抚二丁百户所镇抚一丁请著为令＜锍-釒＞中因言旧制内使免一丁令定武职例亦略与相比云得  旨内官内使照文职例优免锦衣卫指挥免七丁千户五丁镇抚百户三丁  巡抚凤阳右副都御史胡锭奏徐宿流贼李鸾武惠等已就擒得  旨命即会官处决地方官功足赎罪如贳之
　　○己丑
　　○命武定侯郭勋京山侯崔元惠安伯张幸遂安伯陈鏸礼部尚书席书祭告  天地  宗庙  社稷山川城隍以  仁寿宫灾也
　　大明世宗肃皇帝实录卷四十九
大明世宗肃皇帝实录卷五十
嘉靖四年四月庚寅朔孟夏时享  太庙先是南京工部言岁供  宗庙制帛及内用纸劄以十年计约费银二万两今南京天财库告匮请借杨州钞关课银支给商人户部议覆钞关船料所日备赏赐买办之需且无赢羡不可许  上是其议  礼部右侍郎李时言顷者  仁寿宫灾诏百官痛加修省此古帝王侧身修行之心也然而中臣工未有以奉德意议礼者几于聚讼催科者甚于茧丝希进趋侥幸之门在位乏羔羊之节习于世禄者鲜克由礼抑于冤狱者多所未伸邪正杂居名实未核凡此皆足以召灾致变为圣世之忧而诸臣方且佞謏成风以言为讳忠鲠之士有怀欲吐思及罪谴輙复中止变灾之来所以不可弭也乞益弘听纳广求直言使各指实敷陈以祛时弊章所司
○辛卯
　　○诏各边镇巡官严督所属训练军士以备缓急有事故逃亡者即与更替勾补不许卖放买闲月粮有缺者户部设法借置及时关支时虏贼驻套兵部请振举废弛以严武备故有是命
　　○壬辰
　　○升鸿胪寺右少卿郑绅为本寺左少卿  广西布政使司右参议顾可适乞归终养许之  兵部覆巡抚保定右副都御史刘麟请复设大名兵备副使不许
　　○癸巳
　　○升福建布政使司右布政使何诏为都察院右副都御史巡抚保定等府地方兼提督紫荆等关
　　○兵部左侍郎李昆引疾乞休致许之仍命给驿去大同镇巡等官上大同逆党罪状首恶仅论斩刑部以为未当乃改拟胡雄郭疤子等四人凌迟家属缘坐财产没入官助恶焦亚云等三十八人各论死仍刻榜枭示如前拟从之
　　○甲午
　　○大学士费鋐石＜王卸-卩＞贾咏以  仁寿宫灾各自陈不职乞罢  上曰修德弭灾上下同之卿等引咎自责具见诚意所辞不允
　　○丙申
　　○提督巡捕都督同知桂勇条陈二事其一言山西一带依山阻险奸民相率为盗宜编立乡兵略如保甲之法令相守望度房宛二县道里之中置巡捕分署顺天府委官驻劄其二言京城内外衢市纡远巡捕官军散处诸约束非得关防不行乞准铸给兵部覆议从之  兵科都给事中郑自璧言比者甘肃之捷  陛下嘉诸臣劳勚恩荫有差固  朝廷报功之典但参随人等均升一级以为过滥臣查得尚书金献民总兵官杭雄俱照钦依额数各二十员名太监张忠至九十员名夫赞画有奇拙任事有繁简行役有劳逸盖而录之盈满奏牍冠裳滥及舆台名器贱同瓦砾非所以勤有功也臣恐外难复作谁肯乐于用命哉不报
　　○丁酉
　　○升江西按察司按察使丁沂为福建布政使司布政使以  仁寿宫灾吏部尚书廖纪等各自陈乞罢命各脩省供职不允辞
　　○戊戌
　　○荫户部右侍郎胡瓒男应徵为国子生以三年考满也  赐荣王祐枢伴读内使二人从王请也  命改  恭穆献皇帝陵司香署为神宫监安陆卫为  显陵卫先是司设监太监杨保以  显陵规制一准  诸陵而明楼尚缺＜锍-釒＞乞脩建工部覆议并乞更  陵卫名  上意未决  命会官议拟至是会议＜锍-釒＞上诏易  陵卫名殿宇俱改黄色及添立红门盖造神厨其明楼已之
　　○己亥
　　○升兵部右侍郎郑岳为本部左侍郎  巡抚云南右副都御史黄衷言云南地远而多盗幸捕获具狱则必拘例转详停候经岁往往廋死未获显戮不足以为奸宄之惩其捕盗官军又多用赌买闲弃役逃匿有司按治罪止立功罚俸或决杖而已罚轻人无所畏非所以明法纪而弭寇盗也乞更定其至便都察院议覆云南地果远自今所捕盗会讯情真奏闻得旨许即依律处决不俟转详其哨堡官军及里甲诸人有赌免或弃役者官调边卫守御旗军人等枷号一月发沿边哨守诏从之
　　○辛丑
</div>
    <div class="pagination">
<a href="明实录世宗实录_page33.html">上一页</a><span>...</span><a href="明实录世宗实录_page29.html">29</a><a href="明实录世宗实录_page30.html">30</a><a href="明实录世宗实录_page31.html">31</a><a href="明实录世宗实录_page32.html">32</a><a href="明实录世宗实录_page33.html">33</a><span class="current-page">34</span><a href="明实录世宗实录_page35.html">35</a><a href="明实录世宗实录_page36.html">36</a><a href="明实录世宗实录_page37.html">37</a><a href="明实录世宗实录_page38.html">38</a><a href="明实录世宗实录_page39.html">39</a><span>...</span><a href="明实录世宗实录_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
