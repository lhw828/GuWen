<!DOCTYPE html>
<html>
<head>
    <meta charset="UTF-8">
    <title>国朝献征录 - 第 239 页/共 245 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>国朝献征录 - 第 239 页/共 245 页</h1>
    <div class="content">　　天佑公字君作淑公之后少磊落不羁知元运将革自负以豪杰之才耻与牛驽同皂处南湖坞中意洒然也是南湖处士晚年世益乱上下溷贿上自达鲁花赤下至邑子丞尉竞饕餮降其风而化之乃愤然有回淳反朴之志恤恤然赒贫鲜寡一物价平出纳使世之贪鄙也销后游四方赍余赀凡遇生物无大小贵贱即鬻而放之如是者十余年人不能测其所藏咸呼之曰颠公云公尝假三世田其价巳尽后其子匮乃召而告曰而父所鬻田若未尽而值也给如之至其孙匮复告曰而祖所鬻田若未尽而直也给如故晚年每辟火食日醉醇酒数勺微醺辄麻鞋散发走道上畅歌屈原渔父篇以自况其志或劝之仕乃喟然漫答曰而不见飞廉氏马乎其一朱鬣白毳龙骆凤臆终日不释辔卒以热死其一垂头昂尾驼颈骆膝踶啮善蹶弃诸野终年而肥古之达者固不苟絜以罹患不避秽以养精也兹盖得之旧谱参之故老所传云尔古之人有逃名羊狂裂冠毁冕而求自拓其所极者世未易知也埋蛇渡蚁近不在其身则惠应之于其子孙云 

　　○王冕传 

　　王冕者诸暨人七八岁时父命牧牛陇上窃入学舍听诸生诵书听巳辄默记暮归其牛或牵牛来责□田父怒挞之巳而复如初母曰儿痴如此曷不听其所冕因去依僧寺以居夜潜出坐佛膝上执策映长明灯读之琅琅达旦佛像多土偶狞恶可怖冕小儿恬若不见安阳韩性闻而异之录弟子学遂通儒性卒门人事冕如事性时冕父巳卒即迎母入越城就养久之母思还故里冕买白牛驾母车自被古冠服随车后乡里小儿竞遮道讪笑冕亦笑著作即李孝光欲荐之府史冕骂曰吾有田可耕有书可读肯朝夕抱案立庭下备奴使哉每居小楼上客至僮入报命之登乃登部使者行郡坐马上求见拒之去去不百武冕倚楼长啸使者闻之惭冕屡应进士举不中叹曰此童子羞者吾可溺是哉竟弃去买舟下东吴渡大江入淮楚历览名山川或遇奇才侠客谈古豪杰事即呼酒共饮慷慨悲吟人斤狂奴北游燕都馆秘书卿泰不花家泰不花荐以馆职冕曰公诚愚人哉不满十年此中狐兔游矣何以禄仕即日将南辕会其友武林卢生死滦阳唯两幼奴一童留燕伥伥无所依冕知之不远千里走滦阳取生遗骨且挈二女还生家冕既归越复大言天下将乱时海内无事或斥冕妄冕曰妄人非我谁当妄哉乃携妻孥隐于九里山种豆三亩粟倍之树梅花千桃杏居其半芋一区薤韭各百本引水池种鱼千余头结茅庐三间自题梅花屋尝仿周书著书一卷坐卧自随秘不使人观更夜深人寂辄挑灯朗设既而抚卷曰吾未即死持此以遇明主伊吕事业不难致也当日佳□操觚赋诗千百言不休皆鹏骞海怒读者毛发耸人至不宾主礼清谈竟日不倦食至辄食都不必辞谢善画梅不减杨补之求者肩背相望以缯幅短长得米之差人讥之冕曰吾藉是以养口体岂好人家作画师哉未几汝颕兵起一一如冕言　皇帝取婺州将攻越物色得冕寘幕府授以咨议参军一夕病卒冕状貌魁伟美须髯磊落有大志不得少试以死君子惜之　史官曰子受学城南时见孟寀言越有狂生当天大雪□足上潜狱峰四顾大呼曰遍天地间皆白玉合成使人心胆澄彻便欲仙去及入城戴大帽如蓗穿曳地袍翩翩行两袂轩□哗笑溢市中予甚疑其人访议者问之即冕也冕惟民哉马不□驾不足以见其奇才冕亦类是大 

　　○邢公量传 

　　邢量字用理长洲人隐居葑门以医卜自给性狷介不娶与人无将迎足迹不出里门不畜奴婢弊屋三间青苔满壁折铛败席萧然如野僧长日或不举火客至相与清坐而巳其学自经史外凡释老方伎之说无所不通室中卧榻之外皆藏书并手自校定或叩之信手举似不事翻检文章简古亦不苟作同邑沈诚字希明生稍后隐操亦高虽居通衢邻里莫识其面朝士有欲过之者固谢不纳诚愽学问无不知然短于著述故无所传云 

　　○龚大章先生诩传 

　　龚诩字大章昆山人父詧洪武初给事中谪戊死诩少依母族姓王氏既长隐迹田里肆力经书昼夜不辍尚书周忱屡至其家咨访时政两荐松江太仓教授皆不就有田三十亩力耕自给晚岁独与一老婢居破庐中种豆植麻咏歌自适没年八十余明人私谥曰安节先生 

　　○贺友菊先生确传（陈镐） 

　　陈镐 
　　贺确字存诚其先陇西人国初徙四明再迁金陵行古而醇学博而要少事举业试有司一不利即弃去曰是不足以尽吾学也遂益肆力于古自六经子史以至于天文地理医卜之书无不览究文辞下笔辙有古风视世事若无足以当其意者以菊有隐者操笃爱之别号曰友菊其于富贵功名漠如也与诸名公古道交自视恒欿然而能忘人之势或语及古今成败人物贤否政治得失则凿凿有据学士周公叙尝以其有史才荐修辽金宋三史力辞不就有司延卿饮大宾幅巾深衣曳杖逍遥仪度整肃望而知其君子之儒暇则纵寻山水间优游以老年跻九十三而卒所著友菊诗集八卷行于世 

　　○王半轩行传 

　　半轩讳行字止仲王姓半轩其号也苏之吴邑人初父某闾门南市人市药以交鬻纷拏挈之巳□半轩尚髫年药踰千品悉志其某某若多寡酬应无或□主媪老好听稗官家说即默记数本迨晚歌之娱主异之语若能读书否耶授鲁论一帙翌日巳成诵矣遂大奇之罄以所庋经史百子恣其探阅大有所得年未弱冠辞去启蒙于城北望齐门旧居时声□殷发愿交毕至而议论踔厉证据今古常屈其座人然家徒壁立几无留策询所学曰向得之药主人耳词章汪洋奥美关节开解千绪万端参错桀出一时老生咸畏之临川饶参政介之分守浙右以词翰豪视东南号醉樵之诗歌者殆编惟难于一文耳间延与语曰是非庄骚家言莫殚其形容即席说不加点窜饶仆地曰吾见中朝才儁亦伙未有类子敏而奇者天才也亟疏荐以天下多事半轩亦靳弗售长洲周庄沈达卿其父号万三秀者赀雄当世礼聘于家塾每成章辄偿白金以镒半轩槩麾去曰使金坞可守则燃脐之惨无及也吾言止如是直何滥取多田翁洋三吴鼎沸所据者恃多垒礟石自固半轩私语曰兵法不云柔何以制刚也或询何居曰设植簜筱颀而韦者系布于其端如帡幪然人出没其下虽礟至而布必随之低昂则人无害而不可尽矣后大将常公提丘至果用是计而城遂破所交靡不服其谈兵之有征也洪武初郡庠延经师时训导无常禄犹儒生衣巾弟子员多出绮纨皆易之以五经杂进问难半轩悉辩讲极底蕴洎删润课业刃迎缕解节有详明至是乃吐舌曰王先生未可以词章儒目之故有行书厨皮沥簏之号以其该愽而无渗漏也郡守江夏魏河内王俱名观者以国子祭酒刑部侍郎前后迁于苏胥多之思闻之朝而不果年向老解任避迹于吴山之石湖以经训常凡碑铭序记等文求著作者悉归焉间写图题其上自适旁通缁黄家学与论苦空玄寂累日忘倦率致其厌怿合什稽首谓澹如居士再世人耶尤深契道衍谓必有知者晚更号楮园有楮园集十五卷半轩集六卷学言稿十三卷四六札子二卷通意宜资十卷宋系统图二卷人咸誊传生二于皆役于京屡言疏省问欲见亲以慰半轩欲往或尼以法网固密非儒者泮奂之日乃微哂曰虎穴尚可嬉吾韦布士何窒哉抵京主一祝家因之见重于梁国蓝公延之西塾诲其子若孙并资问益每怅相知之晚数荐之　召对反劝　上行王道正礼乐简贤立根首务以其迂阔于事弗之听也未久以他事获罪连坐以殁实洪武廿八年三月十二日年六十五云 

　　○白鹿生杨恒小传（宋濂） 

　　宋濂 
　　白鹿生者诸暨之人也风神峻爽翘然欲超羣其外族曰方建塾聘贤傅馆四方游学士生往受诸经领其玄旨稍事文墨辄峻絜如渊珠众哗曰生赋资绝伦非积功所可及盍逊其一席地声光流婺越间煜煜能勋人竞要遮作州闾师数弗应浦阳江上有郑氏一宗累五十室同案而饍戒子姓执贽致辞生跃然兴曰是或可也即日上道皋比中居以倡道巳责与诸生言必称曰昔之人曰昔之人日摩月切操行有可观历十春秋自以精明不逮前时退居白鹿山戴梭冠被羊皮裘带经畊烟雨间暇则吟风弄月傲睨万象若不知古今之殊车丸有识者莫能穷其际高邮栾凤来州牧独造门拜曰凤闻先生贤言行无悖古先哲人愿州学子师生牢让不起凤不得巳令闾右子弟即其家问道州政有阙失凤必移书谘访生白以利病裨助恒多后若干载殿中侍御史唐铎山守越欲辟起之生力辞如前铎不敢琼森性醇笃无铢发矫伪与人语出肺肝相示耻覆藏事乖名义峻言斥之弗少恕家无儋石储临财甚介山氓误坐法当死生悯其惷愚谋诸乡鄙活之氓辍鸟犍谢生拒之顿颡于地澘然陨涕生曰东作方兴非牛何以畊俟三冬或可尔至期氓复来请生及覆譬晓之乃巳州人士求连生族祝生持其成暨委禽致饩继以金币牛笑曰孰谓君子而可以货诱乎悉遣去人复哗曰是可以义取者生尚不之欲况其它乎于是乡人教子者恒指生法效学焉生名恒字本初姓杨氏白鹿生因其所居号之云　史官曰余与生游者三十年不可谓不相知者待罪国史时遂白执政荐之入成均闻生不受州县辟事乃寝然其行义可法者不当使其泯泯因而造小传如右隐之与显非所以论生也 

　　○竹溪逸民陈洄传（宋濂） 

　　宋濂 
　　竹溪逸民者幼治经长诵百家言造文蔚茂喜驰骋声闻烨烨起荐绅间意功名可以赤乎致忽抵掌于凡曰人生百岁能几旦暮所难遂者适意尔他尚何恤哉乃戴青霞冠披白鹿裘不复与尘事接所居近大溪篁竹翛翛然生当明月高照水光潋滟共月争清辉逸民辄腰短箫乘小舫荡漾空明中箫声挟秋气豪直入无际宛转若龙鸣深泓绝可听箫巳逸民叩舷歌曰吹玉箫兮弄明月明月照兮头成雪头成雪兮将柰何白沤起兮冲素波人见之叹曰是诚世外入也欲当见且不可得况狎而近之乎性嗜鞠种之□□顾视若孩婴黄花一开独引觞对酌日入不倦人让其留物怒曰举世无知我知我惟此花尔一息自怡尚可谓滞于物耶复爱梅梅孕绿蕚微吐赤脚踏雪中若温见辄凝视移时目不瞬且大言曰知我者惟鞠鞠巳谢我去幸汝梅继之汝梅脱又谢去我当主白鹤山采五芝耳白鹤山盖溪上诸峰云逸民年五十益恬泊无所系间私谓其友曰吾于世味愈孤矣将渔于山樵于水矣其友疑其诞逸民日樵于水志岂在薪渔于山志岂在鱼是无所利也无所利乐矣子以予果滞于梅与鞠耶君子以其语近道有类于古隐者相与传其事逸民所未尝言则无从知之矣逸民陈姓洄其名乌伤人　史官曰昔日李白与孔巢父等六人隐居狙猍山世仰之以不可狎近号竹溪六逸寥寥七百年后而逸民亦以竹溪自名若出一辄岂闻风而兴起欤纵曰其地或殊人之众独有异高风绝尘照映后先其安有不同者欤士之沉酣声利而弗返者盍亦知所自警欤夫自范蔚宗着后汉书以隐逸登诸史传历代取法而莫之废者其意又岂无所激欤虽然逸民之自□善□ 

　　○溪渔子王显传（方孝孺） 

　　方孝孺 
　　溪渔子金陵江宁人小脱畧不拘与羣儿嬉遨辄处其上而什伍部署之令之曰之左则趋之左曰之右则折而右无敢过视者溪渔之父素长者常禁切之纳之学使读书时时弃去不肯帖帖诸生间而所业未久即过诸生数倍诸生大畏之其师亦奇之谢曰子非吾曹人也溪渔子亦自雄其才志尝往来江淮之南结交大侠异人论古人功业遇当其意徘徊叹息仰天拊髀若有意于从之游也与天台林右张毂最善右亦豪士善击剑知兵而长于文毂阳狂饮酒自放于歌诗二人皆自负高一世婴竖视同列溪渔子在淮上尝钓海滨望见二人踞坐大笑二人者知其非庸人也即与之语大惊异其所引归逆旅主人出酒相饮摄衣跣行起舞乐驩声撼数十百家辨难上下古今事折衷损益根据理道识者知其非狂生或不识其人共瞷指笑之以狂或又疑其神仙人云溪渔子举若不闻遇适其志鲜衣怒马行众人中见者争观之否则被污垢短衣逐蹑市人后市人吁之弗辞也后溪渔子尽悔故所买书千余卷伏而读之文章奇伟伉徤然耻以自名常曰汉无儒者惟贾生诸葛孔明耳唐人陆贽粗有识然不足庶几王道所贵平学将以辅天地所不及不然多读书何识溪渔子者闻其论高愈疑之终莫能测其何如士也或曰金陵有隐者王显微仲好奇溪渔子即其人云或曰非也　方子曰古者豪杰士其身未遇志未信于时宁晦于屠钓以自全不忍以细利挫其心彼诚有以知轻重之分也溪渔子坐都邑中而远利诡隐使人莫测其浅深此其志不苟且也明矣要之一世奇士哉 

　　○东冈高□施凤传（王鏊） 

　　王鏊 
　　予与世寡谐人亦鲜与谐者立朝几四十年日接天下士而所与友者财四五辈皆海内名流也晚归洞庭得一人焉曰东冈高士高士名凤字鸣阳其先本出自吴有华二府君者元季馆于施遂姓施氏其伯父修撰公正统乙未举进士天下第一入翰林修撰未二年卒天下惜之高士少有志绍修撰之烈随大父贸迁淮阴昼执烹饪夜勤诵读或行道中默诵所肄触人莫觉也尝经孟子河与侪辈阅道傍碑一过曰吾能识之矣归而书之不失一字时倪文僖公南京礼书文僖修撰同年也以所业往见文僖惊焉介于陈御史直夫直夫理学渊邃得之甚喜曰从吾游者多矣好古不同流俗惟鸣阳一人尝语之曰科第易得成一名难于是益潜心理学所得深矣既归吴中时浮梁戴公董南畿学政遣县丞敦遣入试君以病辞固召之又辞盖君勤学过苦因得眩病自是不复事举业云间钱学士亦修撰同年也以经明行修荐诸部使者或者因以牟利君曰以利媒进吾不也自是不复事进取先垄荒秽绰楔倾圯君伤之而力不及有言于当道者有司之葺理君□庐于墓所开门授徒辟圃凿池养鱼种□□□度宽和而有思致种时必谨察天时物土之□□□跋密卑高向背尽草木之性故所植皆蕃茂多实□之枇杷杨梅甘橘葡卜茶茗罔不毕具松子梃竹千竿树皆合抱成林君食贫砺行非其义不取有不足亦不以干人疏食饘粥案惟三九敝袴破帷十年不易亦不垢污敦行孝友恭慎逊让家人辈皆化之僮仆皆循循悫谨初乡有狂悖数犯君君不校益厚之其人则自悔改自是乡人无敢犯者有盗暴君使人备之盗曰归语汝主安眠吾不尔犯也山人多滛祀君一切革去戒其家勿得事浮屠道士四时享祀一依古礼少苦羸病晚乃轻安登山步履如飞灯下能读蝇头细字壮者或病焉晚构一台于松竹之间客至相与宴饮怡然终日人夫尝见其有戚容客有贵者过而问焉曰君何所得而乐若是曰吾无得也吾所欲易足耳贵者惘然自失曰吾足而不足君不足而足然则君其富耶吾其贫耶太史公曰甚哉世人之奔利日夜营营日增而日不足也是何耶近闻贵者享权幸千金以其权贵享之百金以犒其费也□纪极则其务得也亦无纪极孰若高士终年无所□无所取而常自足耶吾是以传之使后世名紧焉 

　　○袁飞卿先生翼传（文震孟） 

　　文震孟 
　　飞卿先生名翼其字飞卿吴县人少警敏十岁能把笔文有奇语稍长益事博综奇文秘记日讨寻不厌闻有异书辄奔走求之并金悬购至解衣质弗惜也正德中举于乡以母病不赴自后逡廵凡二十年遂以自老平生名义急口不言财利事与人处无岸谷而任情矫亢不能俛仰一有所触狂呌奋掷是是非非必达其志晚益肮脏深藏不出读书树艺自娱而巳辟小团种菊数百本尝曰吾于是万事可捐惟积书秇菊不能忘情或时饎爨不继回视所有欣然自乐不复知吾贫也优游六十余年而卒论曰迹袁先主生平盖亦一时奇旷士也袁先生多读书善制举义其名篇大都入王文恪稿中而先生不第故世知文恪不知飞卿即所著撰古文词亦竟散逸亡存者昔人谓文之传不传故自有命我不信夫子况其大者哉 

　　○史明古公鉴墓表（吴宽） 

　　吴宽 
　　吴江穆溪之上有隐士曰史明古其人足迹不出百里之外然江淛问人知其名至于郡县大夫亦皆礼下之而予取以友盖四十年于此矣其志正而直其言确而厉其所无弗依于礼者当其壮时患闾里之人以□觋惑众上书县中欲尽除之曰此皆不容于先生之世者不除则风不正礼敬何由而行耶与人论事辨说超踔坐客莫能屈至有所感奋词气益峻虽达官贵人冲突不顾见依违狥情者心辄鄙之其治家辨内外定上下严若官府凡吉凶之事悉违俗而行必仿于古知礼者取之其学于书无所不读而尤熟于史论千载事历历如见而剖断必公盖有宋刘道业之精至于时事人言得于闻见往往笔之成编则有洪容斋之博若钱榖水利之类皆知其故使得郡县而治之恢恢乎无难者文章纪事有法醇雅如汉人语诗则不屑近体兴至吟声咿咿冥搜苦索欲追魏晋而及之家居甚胜水竹幽茂亭馆相通如入顾辟疆之园客至陈三代秦汉器物及唐宋以来书画名品相与鉴赏好着古衣冠曳履挥麈望之者以仙也间与亲友吴铁峯数人扁舟往来月雅集以觞咏相娱乐又尝与刘佥宪沈石田诸公游武林经月忘反所至文记之曰此未惬吾志也会当绝大江北游中原览岱华涉河济循王屋庐阜而归乃快耳晚岁益务清旷室无姬待筑小雅之堂方床曲几宴坐其中或累月不至城郭至即正宿僧舍前二年予家居一日忽暑见过饮水数椀而去又二旬而疾作家人进药俾持去曰吾治棺待尽久矣且吾年六十三又夭耶竟卒弘治丙辰六月庚子也明古状貌奇伟须髯奋张平生喜交游持信义四方之士过其门者不绝于所厚者有过尤好面折故人以直谅称之少谒武功徐公公与谈史即许其有识遂数从议论三原王公廵抚江南时闻其名延见之询以政务尤器其才然未尝言及私事公益重之且恨其老而不用于世也君讳鉴字明古自号西村人称西村先生曾祖彬祖晟父珩母凌氏继母朱氏娶李氏子男二人曰永锡太学生曰永龄县学生女一人适乡贡进士吴蓥孙男四人曰曾同曾继曾遇曾达曾同县学生孙女二人曾孙男一人曰梦祯明古卒之明年予与文温州宗儒往哭之其二子即以墓文请予念失此良友方窃悲伤何文之能顾有终不得而巳者乃卒之四年己未三月庚申葬于吴县西山之愽士坞表之曰呜呼世有信古执礼如斯人者乎世有愽洽好学如斯人者乎有才之达论之正如斯人者□亦有刚直好义高旷绝俗如斯人者乎有如斯人当观其紏达生顺命能保其躬呜呼明古庶无愧于其中 

　　○白云先生赵元铭墓碣铭（黄绾） 

　　黄绾 
　　文献之称吾台旧矣至　国初乡闾在在皆有人廉介忠信孝友婣睦足楷范及成化弘治间遗老犹存某童稚每于里闬得观瞻焉虽一语一揖亦闻训诲知尚向方但敦朴之过浮薄反訾笑自此人学流通至今遗风荡然莫或存者于乎悲哉白云先生某外皇母从弟某所谓里闬得观瞻者也先生之先闽柯山人讳征明福州司户石晋开运二年弃官避乱浮海至乐清大坞居焉今隶太平曾祖讳溥祖讳某父讳惟恢皆以孝义重于卿先生少读书务践履不事章句孝弟婣睦之行一无可愧而尤严闺门之别接人恭慎虽迨臧获亦无惰容少膺家难未娶及长定婚盘峰江氏父卒众欲狥俗借婚先生不可迄三十二始娶焉初寓武林馆人女恃其姿潜奔先生即拂衣起去之乐清蔡知县家富于赀初议以女妻伯兄未问名兄卒欲以先生谐礼谢不可户充粮长每至输户家即饔飱持以自随尝以广盈二仓输米五十石仓官既与之串又误以串遗即持还之乡人亲戚贫乏辄赒之死则助殡葬儿女孤贫之婚嫁假贷不计其息凶年则焚券以宽之晚而家落亦不之倦被强□侵辱不介意一日行海滨遇醉人欲挤之水旁观者不平欲搥之先生顾笑曰此人变常矣不宜□□至夜其人呕血死江氏先卒墓上植松数被恶邻伐之殆尽或语邑大夫欲绳以法以诗谢曰千载白云长自在十年之计等浮沤将嫁女买孥询是良家子即择配嫁之其乡居民有先世佃仆今以富强故相凌犯先生退然不与之较先后郡邑大夫如袁公道丁公隆叶公贽陈公相特加礼重叹曰忍难忍事顺不顺人可谓羣鸟之凤众兽之麟矣袁公丁公皆躬拜其门袁公有诗曰茅屋山中老□□目□微县官强一见云气尚蒸衣先祖文毅公慎于许可居选部时尝以书遗曰执事肥遯山林诵诗读书凡所以修诸身刑诸家施诸乡邦者无一不在规矩内方诸古人实无愧邻有君子久不能知近方得诸儿曹又何以知天下之贤也每称诸缙绅故文止李公以扇书诗寄曰京国由来不计春采芝人远梦应频天门拾得青鸾尾寄与山斋扫曰云平居手不释卷虽隆寒盛暑衣巾未尝去偶夜半思所读书中意旨辄起持书坐逮晓或有所得以至忘食人皆以先生言行无愧古人故以赵古人称之　生寡疾年九十忽语其子曰我死矣昔我年二十时于黄堂祖源山中遇一老人须眉皓白执手语曰于有僊风道骨复期与会回首老人不见逾十年果会又期紫微山复会我昨曾梦紫微山得非数之终乎言毕而卒先生姓赵氏讳元鉊字廷时别号白云也生于永乐甲辰八月十五日卒于正德癸酉六月十六日 

　　○龙光传 

　　龙光吉水人因其子履祥见阳明王先生于虔□光人跌宕慷慨喜交游大起庭宇常歌舞饮燕□□绝不类吉水士人然与之策事丸转机发莫能相□貌清古昂鼻多髯颇似先生先生悦之以军门参谋携之廵视闽中至丰城闻宸濠反同事者错愕口噤莫知计所出光赞先生易舟南趋吉安又虑濠速发南都无备或诈兵檄以挠其进止或伪书反间离其心腹阴谋秘计多计将士所不与知后九年先生有田州之役复檄以从时将抚卢苏王受而二酋方疑先生绐巳阴持两端拥众二万人投降实来观衅先生遣光谕意光单骑入营众方露刃环之数十里呼声震天光坐胡床引二酋跪宣　朝廷威德与军门宽厚不杀之意辞恳声厉意态间雅二酋俯首献款誓不敢负议遂定自先生擒濠以来权阉肆谗公卿□忌光　诡辞欵凶远侦防变得于目授意使而应于谩对立谈之顷有高才弟子所不能力而独寄心腹丁光者先生既卒功赏不行光抱耿耿无所向而世亦莫知光之奇士也 

　　○北山龙公墓志铭（罗洪先） 

　　罗洪先 
　　正德丁丑阳明王先生以都御史督军虔南日与士人谈学于是虔吉士人多出门下吉水国子生龙履祥将往其父北山翁怒骂曰是皆餙虚名诳人者汝何得尔废食匽卧不起履祥至涕泣请不辍不得巳许之履详故侈汰骄逸难近数月归驯驯如处子翁喜曰吾今乃知王先生因履祥以见愿执事终身翁人跌宕慷慨喜交游太起庭宇常歌舞饮燕豪绝不类吉水士人然与之策事丸转机发莫能相难貌清古昂鼻多髯颇似先生先生悦之以军门参谋携之廵视闽中至丰城闻宸濠反同事错愕口噤莫知计所先生出易舟南趋吉安翁实赞之义兵起集田僮百十人倾赀备铠仗以从先生虑濠速发南都无备欲以伪符疑兵缀之然濠谍四出诸郡士人积刦于威多以耳目应计泄事且不测独翁出入帷幄密授方畧亲信义之割爱遣之往往陷虎口不返吉水士人素重自守而耻外援见翁先后所若是莫不鄙薄之谓有他望如翁昔日骂履祥云云者翁亦避匿不敢露濠既擒先生上公卿书曰致仕县丞龙某等或诈兵檄以挠其进止坏其事机或伪书反问以离其心腹散其当与阴谋秘计盖有诸将士所不与知而辛苦艰难亦有诸部领所未尝历盖记实也嘉靖初论公赏以翁赏大足丞既致仕遥授直隶滁州判官闲住荫一子冠带总旗论者多以屈而昔之鄙薄者口实益张翁不悔后九年先生有田州之役复檄以从是时将抚卢苏王受而二酋方疑先生绐也阴持两端拥众二万人投降实来观衅先生遗翁谕意翁乃数骑往苏受之众露刃如雪环之数十重呼声震天翁坐胡床引二酋跪前宣朝廷威德与军门宽厚不杀之意辞恳声厉意态闲暇二酋故尝物色先生形貌窃疑以先生潜来咸俯首献欵誓不敢负议遂定自先生擒濠以来权阉以谗构攘功公卿以猜嫌嫁祸翁之诡辞欵凶远侦防变得于日授意使之余而应于谩对立谈之顷有高才弟子不能力而独寄心腹爪牙以出万死于一生者先生既卒功赏废阁翁抱耿耿无所向退而垂老于家年八十有五以卒盖非经世故之久擅才智之用莫有知翁之奇也翁名光字冲虚其先永新人有曰能圣佑始徙吉水又六世跃川七世时霖八世翔字翁之曾祖父也翔宇负义气入粟于官义民娶东溪廖氏以成化庚寅正月三十月□□八岁诸生十二入赀国子生三十之大足丞六年致仕娶东坊毛氏以明女先翁几年卒生子一舄即履□交一适三都周某侧室禁氏无子履祥子子寿以善书选中书科儒士办事文华殿与履祥□□天子寿子云今纔十二岁翁卒于甲寅正月六日后翁几月禁氏亦卒其年九月二十三日葬翁仁寿乡一都藜洞李家山虎形首戌干趾巽辰与毛氏谷而禁氏祔其茔稍下翁与先君数往来而翁亦巳老不待请而铭其□盖有以也铭曰方歅选乘指骊黄监车骥服孰辨□良芳草怀人知巳病士千□□□才几毕试欲施后世必附青云志业有在□又□云 

　　○吴府君纶墓表（王鏊） 

　　王鏊 
　　宜兴有逸人焉氏吴纶讳大本字风神散朗操履修絜皭然自疏濯于世之滋垢非其人虽贵弗与也非其义虽贫弗取也非公事未尝一入城府值好风日或雨新霁肩舆行溪山间苍鹿一白鹤一夹舆驯绕不惊不逸乡人遥望之辄曰吴隐君来也扁舟往来吴越间必载鹤鹿自随至丛林穷壑修篁灌木辄憩终日相羊吟哦不令主人知或知之辄奋绝惊去终不言姓名人亦不知其谁人曰其古韩伯休之流耶创别墅二于溪山间南曰樵隐西曰渔乐逍遥乎其间自号心远居士意以靖节自拟也偏嗜茗饮其出必阳羡倾渚非其地者辄能辨之其掇之必暗藏之必温烹之必法有茶经所不载其炉灶融鬲灰承炭挝火筴之属亦皆精绝古雅甚自贵重坐容四五人匀少许沬饽纷馥三四啜巳罄必啜者有余恩始复进终亦不令饫也人又曰其古陆鸿渐之流耶喜作书虽老矣得法书名迹必日临数过其书往往乡人取去藏之间阅古方书制药饵人治疗亦多奇效家产不踰中人至义事争先之岁饥富家多闭□以牟利君独开廪肆籴以赈饥或称贷数负之又数给之不吝人□□亦不校邑有蜀山苏文忠公尝居焉君与沈司□□拓地筑室春秋飨祀至于□故太仆少卿李侦伯有卜居阳羡之意君分田宅招之至苏必过沈石田流连浃旬乃去余无所诣子仕登甲戌进士官户部主事正德丁丑得封如仕官仕进礼部员外郎又以　诏例加封命下而卒嘉靖壬午十月九日也春秋八十有三明年月日葬某山之原君晚年病忘若宋阳里葬子者一且忽爽然悟平生履历了了临终区画后事细碎不遗巳乃瞑目余昔过宜兴与君邂逅荆溪间同余游善卷还过其家余归吴贻茶炉茶灶巳又贻驯鹿一岂以余同隐逸之志耶君虽有封号之荣而其履历风古则隐君　子之流也故余最其隐行以表其墓上后之过者其以隐耶其亦吏隐之间也 

　　○张木庵尺墓碣铭（黄绾） 

　　黄绾 
　　台南逸民木庵张先生者讳尺字守度父讳□□□同知守官絜清没至无以敛世称廉张先生□□无田庐族人使行童先生曰我儒家子啜水坐毙足矣何事外道乎樵苏取给抄录求直浙布政使秦公敬者涿州遇士也闻之招掾弗肯遗之金弗受问所欲曰愿读书耳延与其子同学后卒辞归秦亦不能留也先生念涿州垂没时求一绵袄弗得终身感痛不衣绢帛临老结数椽以居鬻之以镌父墓碑平生与物无求与人交必有终乡先正复轩逸老方石诸公皆伟人也洎余祖司空公咸称其标节如古人云郡守山阳叶公贽姑苏顾公璘吉水罗公侨皆待以宾礼顾公至榜列之以风六邑之人先生年八十有七卒无嗣余时乞休山中与季弟约率先生侄孙彬往敛之而葬于百家山之麓涿州公墓左邑人夫晋安王君钦高先生风烈请予表其墓且以白金如十付乡人盖亭树石焉乃之铭曰台之山兮秀以铦台之人兮多介恬孰厥考兮德以贤嗟先生兮继贞廉夜台寂寞兮泪以沾清风悠兮白云灒嗟矣先生兮在兹崦 

　　○萝石翁董澐传（黄绾） 

　　黄绾 
　　萝石翁者不知何人也姓董氏讳澐字复宗□□其别号也先汴人始祖曰健宋武功大夫扈从□□家□澉浦其后曰仲者迁海宁之钱山澉浦世隶戎籍兄源当往戍萝石请代之遂复家澉浦焉初学诗不解随俗营生业遇时序之更风物之变古迹奇踪幽岑远壑及夫人情世态之可欢可哀可骇可愕可慨可庆一于诗寓之家徒四壁毫毛不入于心时名能诗者吴下沈周关西孙一元闽中郑善夫□与之游往来赓倡遇佳晨携亲知荡舟江湖拖屐云山凌危履险吟啸忘归放浪于形骸之外自得也凡所欲之至冲风雪穿虎豹亦孤往而不顾吴越好事家往往悬榻俟之因纪五馆记平居乐义好施兄贫捐巳产粥以给之海宁卫指挥某人因贫不能赴京袭职竭所有与之以速其行所知邬鲁者以田易直易毕鲁疾革出券毁焉卒复经纪其葬然不谓巳贫也每闻当世之贤人君子所在不计寒暑远近辄投贽纳交见后生工一辞励一行者亟称屡叹之不能巳晚闻阳明先生讲良知之说于越不远数百里往其门数日作而曰不尔可称人乎遂幡然就子弟列时年六十七矣旧所与游皆笑之翁曰从吾所好而巳遂更号从吾道人先生之记云一日读□□遂究心释老忽若有悟者曰今日客得归矣尘缘梦幻耳于是援庐山故事与海门僧法聚者集诸缁俗结社寺之丈室日精宗理又号白塔山人澉浦废寺有锺卧地俗传其灵异乃募赀树楼以登之甫讫工而疾不起若有待于翁者比属纩视日早晚曰期至矣吾其归与口占一诗曰我非污世中者俦偶来七十七春秋自知此去无污染一道天泉月自流遂瞑人皆异之其子举人榖以予与萝石尝有一日之雅乃以九杞山人许台仲所志寄王宗范请予传之乃叙而论曰人各有志其品亦不同至其事每不相与然论世而考德者必归而一之始定若萝石翁者始嗜吟诗垂老执弟子礼于阳明先生之门儒学既又逃释老夫吾诚不知其何志何何品者也吾疑之虽然就其所至而言则萝石者实可谓超然斯世锱铢不入乐善无求者巳其贤于人也何如哉 

　　○顾清甫源小传（姚淛） 

　　姚淛 
　　顾源字清甫号丹泉世都城巨族其日涉园之□甲于阛阓内有成趣堂翠虚亭驻鹤山房澄怀阁印玉池俱不甚高大然雕拱丹铅钩心鬬角朱帘翠幕设以三代彝鼎庭下珍石奇花皆世所希觏太史石亭陈公赠之以诗云佳丽楼西罗市前王台谢馆地相连朱雀门通朱雀桁凤凰山带凤凰泉建业繁华古称绝十二宫城开绮陌棨戟高门卿相家山池曲榭神仙宅六朝家世旧风流犹说山南顾虎头花竹径深如乐苑窻楹池遶似沧洲东晋香炉金籀字南唐画障澄心纸米家图画邺侯书平泉树石乌皮几逍遥日涉自成趣樾馆烟庭非一处古来不数辟疆园肯使王猷肆然去阿戎来候小肩舆步屧花间入隐居坐久不知山色暝仰看松月夜窻虚观此诗亦可槩见矣清甫素性高雅自幼无纨绮之习厌与俗人接对入躭图史出爱山水画师小米书法怀琳落笔无烟火气没后人竞以里价购之遂与古人抗衡信名世贵精不贵多也中年皈心释教日究内典更号宝幢居士恒与名德老宿相依杜门埽车丸治净室甚精题曰四松方丈奉佛于中焚香诵经有时散步号南□寺及栖霞牛首惟饭僧斋会而巳城市几无□甫之迹矣与予山林交志趣颇同清甫观化去□如此友不可得惜哉 

　　○顾宝幢源传 

　　顾宝□□源字清甫世居陪京人称丹泉先生尝自命曰在家□又号宝幢居士距生素封之家凡可以纵耳自娱情意者备具乃居士旅寓视之莲质无染惟注意秇林所尚诗书画皆不泥古法倍笔点染天趣迥绝然实自古法中来书不锺王而逼锺王画不吴郑而轶吴郑诗不陶韦而凌陶韦巳而一切都废究心禅理大有悟入晚节与名僧举西方社会戒律精严无与俪临终端坐而瞑举室闻莲花香三日始歇 
　　焦弱侯曰居士一日与余论书谓书须古法四分巳意六分乃妙不然纵笔笔能似古人终成奴书不足贵也又尝手书数绝句贻余今笔于此十个蒲团九个穿谁家枯井雪难填而今法法成三昧声色无妨到耳边松火炊羮烟满衣雪寒豪士苦长饥明珠不换黄齑瓮涕吐光争日月辉鼎食何人晓夜忙全机随处好家详渔竿不负秋如锦两岸黄花朴棹香短褐长镵老石门蔬盘容易度朝昏百年智巧销磨尽渐愧人传粉墨痕腕上双刀照雪花少年曾醉曾朱家揣摩未展□儿志头白都门学种雪屋寒葅有岁华黄金过斗未须夸若言竹帛功难朽也是空添眼上花藤叶青莎称体长菊花新酒满瓢香时人若访庞居士万树云萝护草堂布发曾授记人草衣随处属开身十年朋旧尘劳破香火同酬野寺春云里青山古桧丛枝柯如屋蔽霜风男儿有志投踪迹缾钵依稀在手中 

　　○世隐顾子武先生祖辰传（文震孟） 

　　文震孟 
　　隐君祖辰其字子武世居吴之临顿里当弘治戊午有举于乡宰乐安于潜二邑者顾荣甫公兰有地数弓种竹木成林结椽三楹署曰春潜隐其中二十余年清风穆如也春潜公没而子德育字克成者居之克承尤好读书家贫无所得书则手自抄录手所录书几百千卷自号曰少潜少潜公没而子武复仍其武是时春潜小圃巳属他人独存老屋三间破榻竹几净无纤尘蒲团茗碗相对静好庭中古松一株杂花数本苔痕满阶景色幽茂所居虽阛阓中荆扉昼掩寂然空山披其室见其人如深壑幽岩忽遇静衲令人神骨冷然遂欲遗世不知门外风尘之暗也焚香扫地翛然自得间作小诗及画不必甚工自娱而巳布衣虽敝必洁巾鸟楚楚居恒未尝妄过一人或风日凊美则偕先君子小步萧寺中其所识僧徒必皆明窻拭几以花香作佛事者午而往尽申而还虽至密友如先君不辄肯一饭也优游闲靖者七十四年而卒令人至今有余思云 
　　论曰顾氏自乐安君以及子武先生盖三世饶隐德焉然名称不稍彰彻何哉传曰身将隐焉用文之假令先生不习先君子余竟无从物先生色于吴趋阛阓中也临顿陆鲁望所居鬬鸭栏蕉园遗址犹在顾先生世居其里差不俗然后有君子品第三隐则身名俱沉如子武者且置何一等乎 

　　焦太史编辑国朝献征录卷之一百十六终 

</div>
    <div class="pagination">
<a href="国朝献征录_page238.html">上一页</a><span>...</span><a href="国朝献征录_page234.html">234</a><a href="国朝献征录_page235.html">235</a><a href="国朝献征录_page236.html">236</a><a href="国朝献征录_page237.html">237</a><a href="国朝献征录_page238.html">238</a><span class="current-page">239</span><a href="国朝献征录_page240.html">240</a><a href="国朝献征录_page241.html">241</a><a href="国朝献征录_page242.html">242</a><a href="国朝献征录_page243.html">243</a><a href="国朝献征录_page244.html">244</a><span>...</span><a href="国朝献征录_page240.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
