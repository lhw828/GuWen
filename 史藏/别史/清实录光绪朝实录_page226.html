<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 226 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 226 页/共 1316 页</h1>
    <div class="content">
○以授意搕索。革四川游击杨世昌职。　　

○乙酉。穆宗毅皇帝诞辰。遣官祭奉先殿。　　

○谕军机大臣等、户部奏、请续拨京饷等语。近年库款支绌。叠经户部续请添拨京饷此次该部酌量各省情形。拟拨山东地丁银五万两。湖南地丁银五万两。江西地丁银三万两。福建税厘银十万两。两淮盐厘银四万两。长芦檾工加价银五万两。广东盐课银五万两。厘金银七万两。江苏厘金银十万两。安徽厘金银五万两。湖北盐厘银五万两。四川津贴银三万两。盐厘银八万两。闽海关洋税银五万两。九江关常税银十万两。江海关洋税银七万两。赣关常税银三万两。共银一百万两。著该将军督抚。各将所拨饷银。连本年原拨未解京饷。均于五月前解到一半。十二月初闲如数解齐。各该将军督抚务须顾全大局。依限提前完解。傥藉词诿卸。率请划抵截留。贻误要需。即著该部指名严□□□尔□。将此由五百里各谕令知之。　　

○又谕。岐元等奏江南代制洋炮等项。解到需时。请饬将郭宝昌撤回各营内两磅后膛炮六尊。格林炮两尊。马梯呢后门洋枪五百杆。并火药铅丸。全数截留。由郭宝昌派员解赴奉省军营。其带炮队员弁兵丁。俟运解到日。即留奉省差委。并由江南将炮位等。拨给郭宝昌应用等语。江南本有应解奉省军械。现在尚未解到。即著李鸿章饬令郭宝昌将该营炮位等项。照数截留。其应如何运解。及酌留员弁兵丁。俾资训练之处。并著李鸿章查明办理。所有此次截留炮位等项。著刘坤一于机器局如数拨给安徽。由裕禄知照郭宝昌领用。以利操防。将此各谕令知之。现月档　　

○予浙江殉难官绅蓝翎六品军功领催清海等旌恤如例。　　

○丙戌。卯刻。上诣观德殿大行慈安端裕康庆昭和庄敬皇太后几筵前供奠。起居注　　

○谕内阁。岐元等奏勘估泊岸宜修方位。及补栽树株。请领银两。择吉兴修一摺。据称遵勘永陵草仓河南北岸宜修吉方各工。及补栽树株。共需银七千二百五十九两零。请动支实银、择吉兴修等语。著钦天监于四月内选择吉期。先行知照。即著岐元等敬谨兴修。所需银两由盛京户部照数关领。工竣后核实报销。　　

○谕军机大臣等。理藩院奏大行慈安端裕康庆昭和庄敬皇太后大事。应行布施西藏各庙念经。声明成案请旨一摺。所有颁给达赖喇嘛等敕书赏件。即著由驿颁发。交四川总督转递。至布施念经各事宜。著驻藏大臣办理。应给赏项银八千两。及茶块。著四川总督备办。将此各谕令知之。现月档　　

○丁亥。谕内阁。铭安奏遵旨察看副都统一摺。据称伯都讷副都统双福。人尚朴实。年力亦未就衰。惟于地方公事。未能认真讲求。难期振作等语。双福著开缺另候＜闲＞用。　　

○又谕。铭安等奏职员欠租私垦。延不到案。请旨饬追一摺。刑部主事邓文藻。在奉天原籍承领吉林地亩。拖欠租钱三千一百九十余吊。并浮领地亩三千三百二十余晌。辗转出售。轇轕不清。屡经饬传。抗不到案。实属延玩。著刑部堂官盛京将军奉天府府尹。查明该员究竟现在何处。饬令迅赴吉林。赶紧完纳清理。傥再抗延。即著从严□□□尔□办。现月　　

○吉林将军铭安奏。试办斗税。抵放民官各署俸饷之用。报闻。　　

○又奏。硗薄地亩。不堪耕种。请随时分别蠲租退佃。允之。摺包　　

○戊子。卯刻。上诣观德殿大行慈安端裕康庆昭和庄敬皇太后几筵前行初祭礼。起居注　　

○以黑龙江协领博栋阿为伯都讷副都统。明发　　

○己丑。湖南巡抚李明墀奏、办结江华县滋事猺案。首要全获。并动用厘金抚恤被难客民。暨民猺近日安静情形。报闻。　　

○予积劳病故。湖南江蓝同知文璞等。如军营例优恤。　　

○旌表贞女江苏阳湖县庄李氏。烈妇浙江仁和县严杨氏。节妇广东英德县李王氏。　　

○上以孟夏享太庙。自是日始斋戒三日。　　

○庚寅。卯刻上诣观德殿大行慈安端裕康庆昭和庄敬皇太后几筵前行大祭礼。起居注　　

○辛卯。谕内阁。景寿等奏。请将匪犯交部惩办一摺。匪犯杨二海即杨洪秀等。在南苑偷打牲兽。经总领章京文喜等捕拏。胆敢施放火枪。将文喜打伤。藐法已极。杨二海即杨洪秀、王三儿。著交刑部严行审讯。按律惩办。其在逃之王龄儿等三十五名。著步军统领衙门、顺天府、五城御史、一体严拏务获。送部审办。现月　　

○协修官吴德镇恭纂　　

总纂官钱骏祥恭辑监修总裁世恭阅一签六月初二日正总裁那恭阅六月二十五日专司藳本陆恭覆阅壬子十月二十二日　　

徐恭阅一签十月二十八日　　

荣月日副总裁唐月日　　

宗室宝恭阅一签六月初十日

　　

郭恭阅七月初三日　　

陈恭阅九月二十二日初校修改上卷肆拾伍签王大贞恭校熙月日覆校修改上卷肆签陈畬详校宗室麒月日总校修改上卷拾伍签田智枚总校蒙古总裁恩月日



大清德宗同天崇运大中至正经文纬武仁孝睿智端俭宽勤景皇帝实录卷之一百二十九　　

光绪七年。辛巳。夏四月壬辰。朔。享太庙。遣睿亲王魁斌恭代行礼。早事　　

○上诣长春宫。问慈禧端佑康颐昭豫庄诚皇太后安。至辛酉皆如之。内记　　

○谕内阁。庆裕奏、□□□尔□劾庸劣各员等语。广西署苍梧县知县布库大使杨常荣。识暗才庸。行止不端。帮办厘务委员试用县丞郑云如。粗鄙嗜利。不知检束。均著即行革职。以肃官方。现月　　

○大学士左宗棠奏、西征军饷支绌。筹借洋款。下所司知之。现月　　

○以玩纵人命。革广西署昭平县知县马铭柱职。随手　　

○癸巳。谕内阁。内阁学士宝廷奏、每值观德殿行礼齐集。仆从闲杂人等。混入聚观。请饬查禁等语。观德殿齐集。礼应严肃。若听仆从闲杂人等。任意混入。殊属不成事体。嗣后每值齐集之日。著该管大臣。认真稽查。如有仆从闲杂人等。不遵约束。擅入门内者。即著从严惩治。以昭整肃。现月　　

○又谕内阁学士宝廷奏、请饬内外诸臣。共殚血诚一摺。方今时事多艰。全赖内外诸臣。同心协力。维持匡辅。岂可不加振作。稍涉因循。恭亲王谊属懿亲。久资倚畀。军机大臣等。同居枢要。务当竭虑殚精。任劳任怨。力矢公忠。以期无负委任。其有言责诸臣。于用人行政。确有所见。尤应剀切指陈。不可稍存避忌。至各部院堂官。及各省督抚。受国厚恩。均膺重寄。于一切应办事件。总当加意讲求。认真整顿。庶几中外一心。艰难共济。于诸臣有厚望焉。将此通谕知之。现月　　

○乙未。帮办军务大臣伊犁将军金顺奏、边事紧要。请饬部垫发饷银六十五万两。下户部速议。随手　　

○署四川总督丁宝桢奏、设局制造洋火药。报闻。随手　　

○以四川剿办雷波夷匪肃清出力。赏总兵李培荣等巴图鲁名号。守备刘冠凯花翎。把总孟广胜蓝翎。余升叙加衔有差。予阵亡总兵向集梧。等优恤。　　

○丙申。上诣观德殿。大行慈安端裕康庆昭和庄敬皇太后几筵前供奠。内记　　

○科布多参赞大臣清安等奏、训练蒙军。一律娴熟。教习官弁。暨随营办事人员。可否奖叙。得旨。著即遵照二月二十九日谕旨。将各营统带。及教习人员。查取职名。交该衙门从优议叙。其余各员弁。毋庸给奖。摺包　　

○又奏拟将参领吉和春。及教习二十员名。照乌城一并遣撤。回京当差。得旨。吉和春及教习等。均著饬回神机营。摺包　　

○广州将军长善等奏、添练洋操余兵。并捐购洋枪子药。得旨。著照所请办理。长善捐备购买洋枪等项银两。尚属急公。著交部从优议叙。随手　　

○准安徽亳州绅民。捐建故漕运总督袁甲三专祠。子故刑部侍郎保恒附祀。摺包　　

○丁酉。上以常雩祀天于圜丘。自是日始。斋戒三日。黄绫本　　

○戊戌。闽浙总督何璟等奏、遵旨筹拨兵轮。以固浙防。报闻。摺包　　

○湖北巡抚彭祖贤奏、荆州满营需用火药铅弹。动款制造。报闻。随

手

　　
</div>
    <div class="pagination">
<a href="清实录光绪朝实录_page225.html">上一页</a><span>...</span><a href="清实录光绪朝实录_page221.html">221</a><a href="清实录光绪朝实录_page222.html">222</a><a href="清实录光绪朝实录_page223.html">223</a><a href="清实录光绪朝实录_page224.html">224</a><a href="清实录光绪朝实录_page225.html">225</a><span class="current-page">226</span><a href="清实录光绪朝实录_page227.html">227</a><a href="清实录光绪朝实录_page228.html">228</a><a href="清实录光绪朝实录_page229.html">229</a><a href="清实录光绪朝实录_page230.html">230</a><a href="清实录光绪朝实录_page231.html">231</a><span>...</span><a href="清实录光绪朝实录_page227.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
