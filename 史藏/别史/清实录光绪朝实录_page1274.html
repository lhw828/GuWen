<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1274 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1274 页/共 1316 页</h1>
    <div class="content">
○谕军机大臣等、都察院奏、河南民人陈新兴呈控、命案久悬。奇冤莫伸。据情代奏一摺。著贻谷、宝棻、派员缉拏要犯。严行讯办。以成信谳。原摺并呈。均著钞给阅看。现月　　

○以甘肃贵德番案肃清出力。予知府同镇甡等升叙有差。

摺包

　　

○辛丑。谕内阁、吏部奏、遵议广西巡抚张鸣岐处分。拟以革职留任请旨一摺。张鸣岐著加恩宽免。现月　　

○修订法律大臣沈家本等奏、馆事繁重。请仍照原请数目。每年拨给经费三万两。如所请行。现月摺包　　

○又奏、办事章程十四条。并请饬各省将通志、各府州县志、及官刻书籍、私家著作、凡关于典章制度。礼教民情。搜采交馆。以资考证。报闻。现月摺包　　

○湖广总督赵尔巽等奏、湖南＜目辟＞＜訁冉＞米＜度攵＞＜夗贝＞汉铁路开工在即。需用铜圆甚夥。拟请仍在长沙暂行鼓铸。以济工需。得旨、暂准照数开铸一年。亦不得充斥外省。外纪　　

○又奏、湖北日限铜币二百万枚。不敷行使。拟请加倍铸造。得旨、暂准照数加铸一年。惟不得充斥外省。如有窒碍。仍即减铸。随手　　

○署广西提学使李翰芬奏、宪政豫备施行管见八条。曰实行宪政期限宜速。曰内阁宜速立。曰设枢密院。曰各省官制宜速行改革。曰推行宪政教育。曰宪法及各法宜妥速编定。曰速行自治议会。曰设宪法报章。下宪政编查馆知之。摺包　　

○命镇国公奎瑛守护西陵。　　

○以不守营规。胆大妄为。革浙江都司卞宝骏等六员职。

汇存

　　

○以诬良为盗。勒罚作赃。革吉林精锐营管带佐领全琳职并讯办。摺包　　

○缓徵吉林磐石县属被雹地方租赋。摺包　　

○壬寅。内阁学士文海奏、钱法弊端日滋。谨抒管见以维财政。又奏、八旗戎政不修。生计尤困。请饬整顿。均下部知之。现月　　

○御史李浚奏、慎重名器。宜明定章程以杜假冒。下部知之。现月　　

○调江西按察使瑞澂为江苏按察使。江苏按察使陆钟琦为江西按察使。现月

　　

○以戒烟净尽。命都察院副都御史陈名侃回任供职。现月纂修官吴怀清恭纂　　

总纂官钱骏祥恭辑监修总裁世恭阅一签八月初十日正总裁那月日专司蒿■木本陆恭覆阅癸丑十二月十六日　　

徐月日　　

荣月日副总裁唐月日　　

宗室宝恭阅七月廿一日

　　

陈恭阅三签十二月二十日　　

熙月日　　

郭恭阅一签七月二十二日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之五百八十三　　

光绪三十三年。丁未。十一月。癸卯。上奉慈禧端佑康颐昭豫庄诚寿恭钦献崇熙皇太后还宫。记注　　

○署甯夏将军志锐奏、甯夏驻防创设中小学堂。现已开办。下部知之。外纪　　

○又奏、化除满汉畛域。宜筹善后以存种族。宜平积忿以固人心。又奏、驻防归农。宜令旗丁应募入伍。然后以本旗底饷为之购地。又奏、请设咨议员。京官三品以下。悉可充选。均下会议政务处议。寻奏、化除满汉事。应俟汇齐另议。其驻防归农。及请设咨议员各节。所陈不为无见。应请饬下西北驻防各将军督抚、资政院总裁、分别倢■＜曰融＞■＜石木＞酌办理。从之。　　

○命新调江苏按察使瑞澂江西按察使陆钟琦即赴新任。毋庸来京请训。　　

○以冬至祀天于圜丘。自是日始、斋戒三日。记注　　

○甲辰。谕军机大臣等、给事中王金镕奏、直隶杂捐。苛细扰民请量加裁减。或改办统捐。并请饬各疆臣认真稽核一摺。著杨士骧暨各省督抚体察情形。妥筹办理。勿任苛扰。原摺均著钞给阅看。现月　　

○给事中王金镕奏、练兵选将。必须严定赏罚。下陆军部知之。现月　　

○以河南荆子关副将黄贯三为河南归德镇总兵官。现月　　

○予故开缺甯夏将军色普徵额恤典。如例。子三等侍＜目辟＞行＜匧心＞口＜韦未＞＜夗贝＞宝恒、赏给二等侍＜目辟＞行＜匧心＞口＜韦未＞＜夗贝＞。　　

○予伤发病故。河南归德镇总兵蓝斯明、照军营立功后病故例优恤。摺包　　

○乙巳。以湖河霜降安澜。发大藏香十五枝。交署江北提督王士珍、祗领。虔诣大王庙将军庙祀谢。现月　　

○署江北提督王士珍奏、开设绿营警察学堂。挑标兵二百名入堂肄业。四个月毕业回营。更番递换。期于制兵皆成警兵而止。下部知之。摺包　　

○丙午。冬至。祀天于圜丘。上亲诣行礼早事　　

○诣正阳门关帝庙菩萨殿拈香。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭庄顺皇贵女滟巳园寝。端慧皇太子园寝。醇贤亲王园寝。　　

○诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至丁巳皆如之。记注　　

○谕军机大臣等、报律关系紧要。前据民政部具奏。仅系报馆暂行条规。所有应行编纂之报律。著民政部、法部、迅速会同妥订。奏明办理。毋再延缓。寻民政等部会订报律草案。经宪政编查馆核定、厘为四十五条。请通饬各省一体遵行。从之。现月　　
</div>
    <div class="pagination">
<a href="清实录光绪朝实录_page1273.html">上一页</a><span>...</span><a href="清实录光绪朝实录_page1269.html">1269</a><a href="清实录光绪朝实录_page1270.html">1270</a><a href="清实录光绪朝实录_page1271.html">1271</a><a href="清实录光绪朝实录_page1272.html">1272</a><a href="清实录光绪朝实录_page1273.html">1273</a><span class="current-page">1274</span><a href="清实录光绪朝实录_page1275.html">1275</a><a href="清实录光绪朝实录_page1276.html">1276</a><a href="清实录光绪朝实录_page1277.html">1277</a><a href="清实录光绪朝实录_page1278.html">1278</a><a href="清实录光绪朝实录_page1279.html">1279</a><span>...</span><a href="清实录光绪朝实录_page1275.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
