<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 50 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 50 页/共 148 页</h1>
    <div class="content">
○蠲缓顺直三河、武清、宝坻、香河、甯河、永清、东安、抚甯、清苑、蠡、安、献、天津、青、静海、沧、盐山、庆云、南和、平乡、广宗、任、永年、邯郸、成安、肥乡、曲周、广平、鸡泽、清河、开、大名、安乐、东明、长垣、西甯、丰润、冀、隆平、饶阳、围场等、四十一厅州县被水被雹被虫被旱村庄钱粮租赋及杂课有差。现月摺包　　

○己酉。恭上隆裕皇太后徽号册宝。　　

○督办垦务暂行兼署绥远城将军信勤奏、改定押荒等则。酌拟杭锦及乌拉特之地亩。统由西盟垦局接放。裁革地价。另定押荒。请饬部颁发乌拉特三公旗空白执照三千张。以资填用。下部知之。摺包　　

○以欠款交清。情有可原。复已革浙江试用道郭集棻原官。摺包　　

○庚戌。以恭上隆裕皇太后徽号礼成。颁诏天下。诏曰。朕惟古帝王承天正位。缵服临民。溯王化之始基。播徽音于内治。则有鸿名镂玉。茂德镌金。迪前人光。虽无加于巍焕。以天下养。必备极乎尊崇。故紫鳦发祥。商称肬■闲狄。赤乌启祚。周美姜嫄。聿著前编。式昭懿典。钦惟兼祧母后皇太后。道齐乾极。德配坤元。柔嘉则于六宫。覆育周乎万国。献茧祈蚕以共黻冕。执蘩蕴藻以奉豆笾。求贤审官。励忧勤于卷耳。躬俭节用。思刈濩于葛覃。大练受朝。颁外家之训诫。副笄奉案。严长乐之膳馐。溯兹夙夜之齐明。赞皇风者二十载。伏愿阳和之煦育。捧爱日者万千龄。朕渥沐慈恩。纂承大统。者滟见休徵之有象。帛滟系景祚于无疆。仰轩曜以归仁。率土遂瞻依之愿。叩璇宫而锡福。普天抒爱戴之诚。咨议佥同。典章具备。祗告天。地。宗庙。社稷。先师。于宣统元年十一月初三日。率诸王贝勒文武君■羊臣。谨奉册宝。恭上兼祧母后皇太后尊号。曰隆裕皇太后。璆琳表度。夙徵玉胜之祥。奎璧为文。肇启珠囊之治。洪兹钜典。特沛殊恩。所有事宜。开列于后。一在内之亲王福晋下公之妻以上。著加恩赐。一外藩蒙古诸王之福晋以下公之妻以上。著加恩赐。一民公侯伯以下二品大臣以下命妇。著加恩赐。一从前尚过公主格格之额驸等。照伊等品级。著加恩赐。一从前恩诏后升职加衔补官者。悉照现在职衔。给予封典。一在京文官四品以上武官三品以上。著各加一级。一在京文武官员任内有降级罚俸住俸者。咸与开复。又在京官员现在议降议罚者。悉予豁免。一外藩蒙古王公以下台吉以上。有罚俸住俸者。咸与开复。其现在议罚者。悉予豁免。一除十恶不赦外。犯法妇人。尽行赦免。一太监等著赏给一月钱粮。一上三旗辛者库当差妇人。著酌议赏赐。一罚赎积谷。原以备赈。冬月严寒。鳏寡孤独贫民无以为生。著直省各督抚。令有司务将积谷酌量赈济。毋令奸民假冒支领。一各处效力赎罪人员。向无定限。多致苦累。殊堪矜悯。著各该管官。查系已满三年者。声明犯罪缘由。奏请酌量宽免。于戏。推恩及于四海。载锡之光。式命彳滟扁于九围。则笃其庆。布告天下。咸使闻之。官报　　

○以亏款延缴。已革浙江归安县知县林基逵勒追。摺包　　

○辛亥。御史赵熙奏、振理庶务。其认真当从宪政编查馆始。凡权限之当明。职务之当重。兼差之当革。责任之当严。敺■几员之尤当裁并。请饬宪政编查馆一一认真裁剔。下宪政编查馆知之。摺包　　

○东三省总督锡良等奏、蒙旗债累困苦。恳求接济。议由官银号借十五万两。以该旗应徵长春府属地租作抵。由官银号派员监督经徵。分作七年。本利还清。拟立合同九条。互相商订。下部知之。摺包　　

○以奉天补用道齐福田署度支使。摺包　　

○以被倢■＜曰融＞■＜石木＞冤抑。复已革直隶试用知县赵孚原官。摺包　　

○以奉进书籍。赏日本伯爵大隈重信、头等第三宝星。摺包　　

○以东西各国人员。在奉天办事有年。赏日本陆军中将男爵安东贞美等、宝星。　　

○壬子。庄顺皇贵妃忌辰。遣官祭园寝。　　

○谕内阁、度支部奏。藩司玩误要政据实纠倢■＜曰融＞■＜石木＞摺。清理财政。为豫算决算入手办法。于立宪前途。大有关系。乃甘肃布政使毛庆蕃、于藩库款项。既不定期盘查。亦不遵章造报。违抗玩误。实属咎无可辞。毛庆蕃著即行革职。以为贻误宪政者戒。现月　　

○以恭办陵差出力。赏护理直隶总督布政使崔永安。长芦盐运使张镇芳、头品顶戴。予甘肃提督张勋优叙。余升叙加衔开复有差。摺包　　

○癸丑。谕军机大臣等、翰林院侍讲学士周爰诹奏、铜圆流弊日滋宜化畛域以利民用杜外私以保国权一摺。著外务部、度支部、按照所奏各节。体察情形。妥筹办法。会同具奏。原摺著钞给阅看。廷寄　　

○又谕、翰林院侍读荣光奏、内务府三旗发放米石。镶黄旗领催张显臣等、克扣营私等语。著奎俊等按照所奏各节。严行查办。彻底追究。据实覆奏。毋稍徇隐。原片著钞给阅看。寻奏、查明并无变卖销赃任意剥削实据。自应分别拟结。张文曜即张显臣。身为领催。与碾房交易。显有情弊。徐永泉与义丰米局交好。不知远嫌。应比照拟杖笞罪名。余均革去差使钱粮。管领广明等分别议处。从之。摺包　　

○又谕、有人奏、河南署唐县知县钱祥保。玩视人命。贪赃厉民等语。著吴重喜■心按照所奏各节。确切查明。据实覆奏。毋稍徇隐。原片著钞给阅看。寻河南巡抚宝棻奏、钱祥保先已撤任。请交部议处。从之。廷寄　　

○又谕、电寄李经羲。电奏悉。著崔永安迅饬洪寿彭赴滇差委。电寄　　

○民政部奏、拟订府厅州县地方自治章程九十条。及选举章程七十八条。请饬宪政编查馆覆核颁行。以资法守。得旨、著宪政编查馆覆核具奏。摺包　　

○都察院代奏、江西举人廖尔荧呈称、地方罚款。诸多浮滥。请饬申明定章。切实整顿。下法部知之。摺包　　

○护理直隶总督布政使崔永安奏、长芦直岸引盐。已照豫岸每引增加课银。今届加耗限满。若遽将前项停止。实于课饷有妨。请照案展限五年。以恤商艰而裕饷需。下度支部议。摺包　　

○以直隶按察使何彦昇为甘肃布政使。湖南岳常澧道王乃徵为直隶按察使。现月　　

○以贪鄙性成。劣奣＜虘阝＞亦昭著。革山西前署隰州知州范燡职。摺包　　

○蠲缓云南宾川州属被灾田粮。　　

○甲寅。遣官祭先医之神。　　

○谕军机大臣等、电寄李经羲电奏悉。著孙宝琦、张鸣岐、迅饬候补知县周行广、警务科长王广龄、由海道赴滇差委。电寄　　

○御史赵熙奏、沥陈川盐官运积弊。病民病国。川督赵尔巽奏请废票通改官运。其清单所云厂非官购莫售。岸非官运无盐。则厂商岸商。均将无可呼吁。其以一言而酿邱山之毒者。尤莫如严限私开井穴■士■黾一节。夫畏盐积而禁人开井。犹畏米积而禁人种田。自有官运。厂商日雕月瘵。厂地火井寥寥。小商争凿。浅井。浅井日生。率指为产旺积盐。岂知盐之积滞。正由官运抑价缩买。将见厂商穷逼改业。盐产危亡。国课民生。皆操必穷之券。此严限井穴■士■黾。尤为悖事实也。至清单中改票事宜。约有可疑者三端一曰小商之害。一曰穷民之害。一曰多官之害。考各国盐政。大略以德法诸国从量徵税为最良。度支部前议就场徵税。今求统一办法。似当决裂官运。或招商认岸。或即从量徵税而变通之。官运一停。移其资本以办川省烟草专卖局。尤足以抵制外销。为国库岁增钜款。若恐更张。则不如暂守现行盐法。得旨、度支部归入赵尔巽前奏废票通改官运摺。一并议奏。

摺包

　　

○江西巡抚冯汝骙奏、就南昌通判旧署。及＜目辟＞行＜匧心＞口＜韦未＞＜夗贝＞所遗基。并添购附近民房。建筑模范监狱。竣工开办酌拟章程二十四条。下法部知之。摺包　　

○乙卯。谕内阁、前据御史胡思敬奏倢■＜曰融＞■＜石木＞大员罔利营私一摺。当即谕令张人骏确查具奏。兹据查明。已革直隶总督端方、前在两江总督任内被倢■＜曰融＞■＜石木＞各节。尚无罔利行私实奣＜虘阝＞亦。惟束身不检。用人太滥。难辞疏忽之咎。现在业已革职。即著毋庸置议。知县陈润藻、前办厘捐。不能杜弊。声名平常。都司夏鸣皋、行止卑污。冠裳不齿。米占元、纪律不严。屡招物议。均著即行革职。湖北候补道孙廷林、前办裕甯官银钱局。公家获利甚微。该员私积日丰。有无亏挪情弊。著彻底查清。奏明办理。候补道王燮、候补知府许星璧、均著随时察看。升任湖北布政使杨文鼎、前在淮扬海道任内。办理赈务。虽无侵吞情弊。惟在服官省分置产。究属不合。著交部议处。寻吏部议以罚俸一年。从之。现月

早事　　

○贝勒毓朗等奏、续拟贵胄法政学堂章程四十六条。并豫算常年经费。请饬度支部如数拨给。从之。摺包　　

○实授吴庆坻湖南提学使。陈伯陶江甯提学使。李翰芬广西提学使。孔祥霖河南提学使。命福建提学使姚文倬留任。现月　　

○缓徵江西新建、进贤、武甯、萍乡、新淦、峡江、吉水、安福、莲花、庐陵、永丰、泰和、永新、鄱阳、星子、建昌、德化、彭泽、湖口、德安、瑞昌、二十一厅县。暨九江府同知被水被旱钱粮。摺包　　

○豁免云南威远厅属被水田亩条粮。摺包　　

○丙辰。冬至。大祀天于圜丘。遣豫亲王懋林恭代行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭德宗景皇帝几筵。　　

○遣官祭端慧皇太子园寝。庄顺皇贵妃园寝。醇贤亲王园寝。官报　　

○停次日朝贺。官报　　

○西甯办事大臣庆恕奏、进呈兵书。以备乙览。报闻。摺包　　

○山海关副都统儒林奏、筹设高等小学。款项不敷。请将道库所拨禁烟经费。移作学堂的款。下部议。摺包　　

○又奏、副都统衙门应领常年津贴经费银四百两。向备五处秋操奖赏。自火器停止后。遂作为京外各差火车脚价之用。拟提此项银两。移抵学堂经费。其火车脚价。照章由五处马乾内摊扣。下部知之。摺包　　

○准故直隶提督聂士成甯河县芦台专祠。列入祀典。以随同阵亡管带官宋文元、吕光烈、徐昭德、哨弁范振先、栗成章。费鸿顺、王继华、李福星、张罗富、附祀。从护理直隶总督崔永安请也。摺包　　

○丁巳。谕军机大臣等、电寄联豫等。现据延祉电奏称、班禅额尔德尼欲赴库念经。并请赴京陛见。当经电谕、应由驻藏大臣代奏请旨。现在班禅额尔德尼、是否果欲来京陛见。如伊来京。于藏中情形是否相宜。著联豫、温宗尧、体查明确。详晰电奏。如班禅额尔德尼并未呈请陛见。即毋庸向伊查询。电寄　　

○又谕、电寄库伦办事大臣延祉。电奏悉。班禅额尔德尼陛见。应由驻藏大臣代奏。候旨遵行。电寄　　

○东三省总督锡良等奏、东省大局。时势迫蹙。借款筑路。无可缓延。＜圭黾＞滟兄锦爱铁路。直接京奉干蝱滟戋。旁达葫芦岛不冻海口。内通蒙古要隘。外捍黑龙江边陲。形势极便。百货更易流通。断不至于无利可获。至兴办实业。应请遵照部摺。另借钜款。或办矿务。或办移民开垦。有铁路以为运输。将来筹还本息。即以森林煤矿及垦牧之余归偿。当不至无著。用人各节。臣等更当受其责成。又奏、此次部议。有借款尤须组织银行一语。臣等以为组织银行。应与铁路离而为二。或于铁路之外。另立兴办实业借款合同。或另向他国银行借款。按年于盐务项下。设法筹还。庶几保我主权。免滋流弊。又奏、东省生路。祇此锦爱一条。东省生机。祇有均权一法。美人以日人垄断满洲。积愤不平。欲以投资均其利益。此时议设锦爱铁路。合英美公司共贷此款。资本必大。势力始均。然后能与日俄相抗。名为商路。实含有政治外交之策。是借款者乃兼借其势力。彼以势力换我利权。我即借其势力以巩固疆圉。在我之主脑。实在救亡。非仅兴利已也。伏愿饬部从长计议。将锦爱铁路公司。仍允贷借英美钜款。迅速覆准。均下部议。摺包　　

○两江总督张人骏奏、请以故骑都尉缪德馨子鹗起袭职。下部议。摺包　　
</div>
    <div class="pagination">
<a href="清实录宣统朝政纪_page49.html">上一页</a><span>...</span><a href="清实录宣统朝政纪_page45.html">45</a><a href="清实录宣统朝政纪_page46.html">46</a><a href="清实录宣统朝政纪_page47.html">47</a><a href="清实录宣统朝政纪_page48.html">48</a><a href="清实录宣统朝政纪_page49.html">49</a><span class="current-page">50</span><a href="清实录宣统朝政纪_page51.html">51</a><a href="清实录宣统朝政纪_page52.html">52</a><a href="清实录宣统朝政纪_page53.html">53</a><a href="清实录宣统朝政纪_page54.html">54</a><a href="清实录宣统朝政纪_page55.html">55</a><span>...</span><a href="清实录宣统朝政纪_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
