<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 282 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 282 页/共 523 页</h1>
    <div class="content">○又谕、本日据步军统领衙门奏称、山东平原县民妇张李氏呈控伊夫被县书殴伤及该县板责监毙一案、经总河马慧裕审讯奏结心有不甘情急复控请交山东巡抚吉纶提集犯证、秉公详审等语。适刑部议驳前日马慧裕奏到审办此案之摺。朕详加披阅。马慧裕所奏张树桂实系病死并非因伤毙命、其尸母前称伊子被殴之处、查无其事、现据尸母哀恳免验、将张文兴拟以杖责完结等。因经部驳以张文兴所控、如果实系虚诬、自应坐以诬告之罪、非杖责所能完结、至张树桂纠众抗漕时、既据地方禀首、该县何难立时拏究、且所纠二十余人、既系同夥、何以均经开释、又原验张树桂尸身脊背等处、均有血晕、亦未据详细声明其原控被殴铁器多伤、何以尸亲忽又改供输服、即该督所引控告人命求息拟杖之例亦与律有未符。请旨仍饬该督虚衷覆讯等语。此案因系山东地方漕粮之事。恐本省巡抚未免意存偏徇。是以特交马慧裕亲提犯证。严审定拟。乃该河督所委。仍系地方官员。以张树桂委系纠众抗漕、尸母拦验、草率完结。而现在尸妻张李氏呈内称伊姑拦验一节。系县书曹淑贤等贿嘱杨蕴等吓劝所致。马慧裕于此案既未亲行提讯。一任委员等率意偏断。未能折服其心。而所定案犯罪名。亦种种未协。看来外省大吏办理地方事务。因循怠玩积习。牢不可破。马慧裕著先行交部议处。此案若仍交马慧裕覆讯。未免回护前议。若交吉纶、亦恐袒护属员。著即将一干人证移交巡视东漕给事中赵佩湘、督同道员王念孙、亲加详鞫。务得实情。按律定拟具奏。如马慧裕及委审各员、有徇庇情事。及该县实有浮收折色等敝□大。一并据实参奏。毋得稍有瞻徇。　　

○免直隶文安县、大洼地亩额赋。　　

○壬辰。上御勤政殿听政。　　

○以都察院左副都御史秦瀛、为内阁学士。兼礼部侍郎衔。通政使司通政使温汝适、为左副都御史。仍留陕甘学政任。以光禄寺卿朱理署左副都御史。　　

○降兵部右侍郎万承风、为内阁学士。兼礼部侍郎衔。以内阁学士秦瀛、为兵部右侍郎。　　

○调江苏学政万承风、为安徽学政。安徽学政玉麟、为江苏学政。　　

○甲午。以理藩院侍郎福庆、兼镶黄旗蒙古副都统。　　

○以驻藏帮办大臣隆福、为宁夏将军。赏和阗办事大臣阳春、二等侍卫。为驻藏帮办大臣。哈密帮办大臣台斐音、三等侍卫。为和阗办事大臣。以乾清门头等侍卫阿兰保、为哈密帮办大臣。　　

○户部议准、前任陕甘总督长龄疏报、甘肃靖远、泰安、正宁、三县开垦田六顷六十一亩有奇。照例升科从之。　　

○乙未。谕内阁、朱澄奏请严禁番役花户库丁、炉头、不得挂名互充、以杜勾串积敝□大一摺。所奏是。步军统领衙门。设立番役。凡仓漕库局人役。如有敝□大端。均有稽查缉捕之责。岂容与花户库丁炉头等挂名互充。致滋勾结串通之敝□大。即如此次查出花户高添凤等侵盗通仓米石。前经禄康派令番役前往访拏。该番役不但不肯指拏到案。直云并无高姓其人。旋讯出高添凤之弟高二、现充番役恃为护符。昨查抄高添凤家产、内有镶玉如意。讯据高添凤供称、系番役马凯致送伊母祝寿之物。是其平日之固结交好、串通舞敝□大情形。显而易见若不严行查禁。必至流敝□大日深。所有此项人役、及各处库丁、炉头、应如何饬禁挂名互充之处。著步军统领、户工二部、及管理三库大臣仓场侍郎会同妥议章程具奏。寻议、京通各仓充补花户。例有定限。若役满之后。任其逗遛。自易滋敝□大。请嗣后役满花户。即饬令回籍。不许容留近仓地方、帮办仓务并不许子弟接充。以防盘踞。至番役专司缉捕。库丁看守银粮。炉头鼓铸钱文。均须熟手。未便定以年限。但查炉头有告退病故者准其子弟接充之处。究属不合。请嗣后遇有炉头告退病故者。仿照番役库丁之例另募身家殷实者充当。仍将原领繇帖缴销。再此项人役分隶各处。人数既多。易滋冒混。应责成该管衙门、各设立花名册籍。填注年貌籍贯住址。统以每月二十五日、一体同日画卯。按名点查。使其不能分身兼顾。遇有与花名册内不符、及无故误卯者。即行斥革。如此明定章程。庶挂名互充等敝□大可以剔除。从之。　　

○又谕漕储为天庾正供。每岁徵收七省漕粮。连樯转运自漕运总督以下。分设多官专司其事。经由大江河湖。运道遇有汛涨浅阻。多方疏导。需费帑金。不下数十百万。诚以京师王公百官禄糈、及八旗官兵俸饷。胥仰给于此且舟行附载南省百货。若遇行走迅速。货物流通。商贾居民。咸资其利。偶值粮艘中途阻滞。则商船均不得越渡。京师百货亦因以昂贵。每年自春徂秋。申诫漕臣疆吏。经营催趱。不遗余力。是漕粮为国家重大之务。劳费孔繁。乃趱运如此其难。而自抵坝贮仓以后。该仓场侍郎以及监督等官、均不知慎重职守、历任相沿。因循废弛。怠忽疲玩。遂至搀和抵窃。百敝□大丛生。前因上年所运北仓米石潮湿蒸变。将办理不善之仓场侍郎达庆、蒋予蒲革惩并将坐粮厅监督等、分别降革著赔。旋因清理仓储。特派大臣侍卫等分班盘验。查出亏缺数目。其从前短收浮出重领偷窃等敝□大。均由此破案历任仓场侍郎、总司积贮。毫无整顿咎无可辞。其中虽闲有一二素称明察留心防范者。亦总未能查出积敝□大。及早剔除。亦不过虚有其名。毫无实迹。皆属误国负恩。必应惩治。今奸胥蠹役。种种赃私全行败露自应将历任仓场侍郎、按照年月久暂、及失察敝□大窦重轻。分别惩处。现就该花户甲斗等供明舞敝□大年分扣算。特令自嘉庆三年以后。将历任各侍郎职名查明开单进呈。除宜兴傅森刘秉恬均已病故、达庆、蒋予蒲、先已黜革惩治外。邹炳泰、赓音、托津、在任较久。著交部严加议处。萨彬图、德文、吴璥、李钧＜闲＞、任内均有黑档重领米石之事。失察较重亦俱著交部严加议处。贡楚克扎布、吉纶额勒布在任均止数月。著交部议处。和宁到任在一月以上。那彦宝不及一月著交部察议。其该仓监督、著交部详查在任年月。另行奏明分别惩处。　　

○以散秩大臣庆祥、为镶白旗蒙古副都统。　　

○以湖北提督庆溥、为广州将军直隶马兰镇总兵官庆成、为湖北提督围场总管福长安、为马兰镇总兵官。兼总管内务府大臣。　　

○户部议准、福建巡抚张师诚疏报、闽、侯官、长乐、古田、霞浦、福安、六县、开垦地十二顷六十四亩有奇。照例升科从之。　　

○给福建闽、侯官二县被水灾民一月口粮。并房屋修费。　　

○丙申。谕内阁前据和宁奏、请以西宁县知县图善、调补新疆之绥来县、摺内并声明甘省别无旗员可调等语。朕阅该督所开图善参罚清单。共有八十余案。因令吏部详查该省是否再无可调之员。据吏部查明新疆边远紧要旗缺。定例于陕甘两省旗员拣选调补。甘省除图善外。尚有德恒一员。陕省共有得禄、和保、永佑、三员。是该省可调新疆旗缺者并不乏人。和宁甫经接印。何以即知绥来之缺。非图善不能胜任且并不详查。辄行声叙。办理殊属草率和宁著传旨申饬其绥来县知县一缺。除图善不准调补外。著该督于陕甘两省旗员知县四人内、拣选一员另行奏请调补。　　

○旌表守正捐躯直隶天津县民李进发妻朱氏。　　

○戊戌。上幸静明园。诣龙神庙拈香。　　

○谕内阁、从前乾隆年闲、各省民人有赴京讼冤控告官吏者。俱经皇考高宗纯皇帝＜闲＞派廷臣前往讯办。朕亲政后秉遵成宪。遇有民人控告情节重大之案。节经派员驰往研讯。务得实情。惟因近年控案愈多。都察院步军统领衙门每隔数日。辄有封奏。若皆派员前往。不胜繁扰。且京外并重。部院中亦需人办事不便多令旷职。因思外省各大员。同系朕委任办事之人。且非其本管之案。谅无回护是以往往派隔属上司官员提案审办。伊等经朕特旨派办。即与钦差无异。惟当一秉至公庶成信谳乃日前步军统领衙门奏山东平原县民人张文兴、控告该县浮收漕粮将伊胞叔张树桂押禁身死、本省不为申理一案。降旨特交马慧裕亲提严审。并经详谕该河督、以案情较重。必须逐细审明。检验核办不可稍有瞻徇。马慧裕奉旨之后。自应亲自提鞫。不得假手属员。即欲派员随同研究。亦应于所属之河员内酌量遴派。而马慧裕仍委派地方各员。任其扶同隐饰。辄以所控虚诬、尸母具呈拦验、草率奏结。旋经刑部驳审。尸妻张李氏又来京控告、县书等有贿劝吓逼、令伊姑拦验等情。不能定案。是马慧裕徇庇地方官员。不以交审事件为重。咎无可辞本日吏部议以照违制例降四级调用。因无级可降请旨革职。自应如此惩治。惟念马慧裕办理河工事务。尚属谨慎小心。现在河工大员。一时＜闲＞用乏人。姑从宽降为三品顶带。仍带革职留任以观后效。此后如再有委派属员、不自行提审者。即照此次示惩。　　

○又谕、朕前闻广兴出差赴豫之时。河北道张裕庆、有敛银馈送越境远迎等情。降旨将该员拏解来京交军机大臣会同刑部审讯具奏。兹据庆桂等奏称、讯据张裕庆于敛银凑送等事、坚不承认、其初次至安阳接见广兴、系奉差委到彼、二次系由工次前往迎谒等语。并录取亲供进呈。张裕庆以监司大员。于钦差过境时。并无因公交涉事件。辄纡道前往迎谒。其为逢迎取悦。已无可解免。况声名本属平常。专以结交上司为务。原非循吏。据供虽未经敛银凑送。但曾致送广兴土宜物件。又屡送吃食酒席。即属有意交接。并恐尚有馈送银两之事。恃无质证。冀图狡饰。必当彻底根究。张裕庆、著革职。交军机大臣会同刑部再行研讯具奏。　　

○己亥。谕内阁、御史庆明奏称、本年六月分正蓝镶蓝正红三旗俸饷米石、户部已轮派北新富新储济三仓开放、请将七月以后各旗俸饷、一并仍尽北新等仓支放、俟该三仓放尽后、再放别仓、如有亏短、即可随时查办、目下南粮抵通、先尽支放净尽之仓贮米其现在放米之仓、且无庸派贮新粮以免新旧牵混等语。各仓诸敝□大丛生。今就放米之便。以代盘查。法归＜闲＞易。事属可行。至请尽支放净尽之仓派坐米石。于转运事宜。甚有窒碍。应仍照旧例另廒存贮。毋令花户等挪新掩旧。致滋敝□大端。　　

○又谕、御史万云奏、刑部审讯马谭氏母女被戕案内谢四一犯、又工部节慎库失窃库银一案、现在分别研鞫、不遗余力、尚无端绪、闻谢四等俱羸病不支、恐拖累致毙、若果系正犯、则幸逃显戮若稍有冤抑、又不应滥及无辜、此时盛暑酷烈、请暂缓推鞫、俟别有端倪、再行提质等语所奏是。此二案关系重大。必当严究凶贼。断不可任令漏网。但须赃证确凿。方可办理。今谢四一犯。情节本在疑似之闲。若一味熬求。设致瘐毙。岂不虑及冤滥。兼恐实系正犯。转以刑求毙命终归疑案谢四竟当暂行停审。著妥为羁禁俟将来别有端倪。再行提质至工部失窃之案。其在库官役内。现据刑部讯有三人。似系偷窃之犯。但业已监毙一人。其余二人。又并无实在赃据。安能定为正贼。此时亦无庸亟加熬审。著俟将来访获赃据。再向该二犯质讯。至两案正犯既未讯明。恐另有远扬漏网者。仍著承缉衙门认真缉捕。毋稍懈弛疏纵。　　

○旌表守正捐躯直隶香河县民田绍锡妻张氏。　　

○免江苏山阳、阜宁、清河、桃源、安东、盐城、高邮、泰、东台、江都、甘泉、兴化、宝应、沐阳、十四州县、淮安、大河、扬州、三卫、上年水灾旱灾额赋。缓徵上元、江宁、句容、江浦、六合山、山阳、阜宁、清河、桃源、安东、盐城、高邮、泰、东台、江都、甘泉、兴化、宝应、铜山、萧、砀山、邳、宿迁、睢宁、海、沐阳、赣榆、二十七州县、淮安、大河、徐州三卫、各项银粮。　　

○庚子。谕内阁、刑部奏河南山东二省缓决人犯拟准减等清单。朕详加酌核。内河南省绞犯王文昭一起、因常太行窃被获。该犯同雇工王暑、王毛妮捆缚攒殴。叠伤多处。常太不过声称俟伤好再来行窃。而该犯虑被复窃。辄拾取灰土。将其两眼擦损殒命。实属残忍。王文昭著不准减等。又山东省沙文俊一起、因高泳千摘食伊园内青杏。该犯向其吆喝。高泳千不过斥伊小器。该犯遽用锄向殴。适伤其脑后。立时倒地殒命。实属凶很。沙文俊著不准减等。余依议。　　

○辛丑。以右春坊右庶子王以衔、署日讲起居注官。　　

○以关帝六十代孙笃行、袭五经博士。　　

○壬寅。谕军机大臣等、据阿林保等奏、洋盗张然悔罪率众投诚一摺。张然为小臭帮盗首。因家属拏获到官。与夥党等畏罪改悔。率领匪众。并呈缴船只炮械到官投首。著施恩免其治罪。准予投首。又另片奏蔡牵匪船。经孙大刚等击败之后。窜至鹿耳门牵劫商船。并来往漳州福清一带洋面游奕。实堪痛恨。海洋盗首。自知误陷贼党。尚有畏法悔罪者。惟蔡逆始终怙恶抗拒官兵劫害商民。全无悔惧之心。此逆一日不除。海洋一日不靖、必应及早俘获。明正典刑以彰国法而快人心。现在王得禄率领舟师。穷其所往。著饬令赶紧追剿。不可稍予以暇。俾得乘闲窜劫。其投首之张然、本与蔡逆有隙。即将伊投诚首夥内。择其年力精壮者分配兵船。令其随同出洋攻捕蔡逆。如能奋勇出力。擒获盗首奏明请旨加恩。若伊等情愿入伍。量予拔补官职。或不愿入伍。即赏给顶带荣身。亦无不可。该督等惟当督饬水师将领。实力剿办。并严查口岸透漏接济。以期速擒巨憝为要。其朱渥余匪潜匿在闽者并责成许松年等上紧搜剿完竣。以安商旅。所有小臭帮余夥老弱二百余名。即分别发回原籍给保安插严行管束。其兵船遭风遇匪伤毙各兵丁、查明咨部照例办理。将此谕令知之。　　

○命兵部右侍郎成书、工部右侍郎顾德庆前往清河盘查仓谷。　　

○山东登州镇总兵官豆＜雨澍＞、年老休致。以胶州协副将富通为登州镇总兵官。　　

○浙江温州镇总兵官李景曾、因病解任。以广东顺德协副将李光显、为温州镇总兵官。　　

○癸卯。户部议准、前任江西巡抚金光悌疏报、南昌、武宁、新喻、南康、四县开垦水田一顷十一亩有奇。照例升科。从之　　



大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百十四　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修　　

嘉庆十四年。己巳。六月。乙巳。谕内阁、粤海关税务。自乾隆十五年以后。均系监督徵收。会同总督题报。迨五十七年。钦奉特旨。改令监督专管。仍责成该督抚查明、按月造册。密行咨部。俟期满核对。原以防敝□大窦而严钩稽。乃近来该督抚以事不关已。漫不留心。而吴熊光等、于该关徵收税务情形。竟全不过问。是稽核之例。竟系有名无实。嗣后粤海关税务。应仍著该督抚一体稽查。傥有情敝□大。即当随时参奏。并著按月造册密行咨报户部。俟一年期满。该部将该督抚与该监督所报清册核对。如查有敝□大端。即行参劾。该督抚不得以并无兼管之责。视为具文。甚或通同敝□大混。致干咎戾。　　

○又谕、本日系刑部轮班直日。祇有三名引见官员。并未奏事。当经召见尚书金光悌、及满汉侍郎等、询以该部因何未有陈奏事件。据称本日系恭写神牌吉期、若早闲刑部递摺、正与书写时候相值、是以未经专摺奏事、刑名本章、仍照常恭进等语。所见殊属拘泥。该部即因本日系书写神牌吉期。或将处决重案暂缓陈奏。其寻常事务。尽可于早闲奏递。乃率将一切事件。全行搁压。甚属因循疲玩。刑部堂官、均著传旨申饬。嗣后各部院衙门、如再有似此假托避忌、实图安逸者。定行惩处不贷。　　

○又谕、百龄等奏、查明登花船难于购料成造、仍请添造米艇、以期迅速竣工、俾资缉捕一摺。粤洋剿捕匪船。米艇具有成效。则此吴熊光忽以米艇不能远出外洋。请改造登花战舰二十号。往来外洋缉捕。将米艇全行收入内洋防守。现经百龄等查明、此项船只。所需桅舵大料。因须在外番购觅。是以二年以来未能购得。且此时即购料成造。一经风浪掣损。将来亦无料换修。仍属不能应用。况粤洋绵亘四千余里。止仗此二十船之力。在外洋策应捕盗。宁不顾此遗彼。此皆吴熊光全无主见。不过逞其臆度之词。妄思更改。而于空言陈奏之外。仍无实际。断不可行。百龄等现已估计船身价值。计其一船所需。足造米艇两只。请将原估登花船二十只工料银十五万四千余两。改设大中小米艇四十号。以期节浮糜而便驾驶。所议甚是。著即照所奏办理。又据奏查明东海地方难建营汛一摺。遂溪县东海地方。先经吴熊光议请设立参将专营。在于督抚各标抽兵防守。嗣吴熊光又以东海不产甎木。奏请停止建营。请改募水师。添船缉捕。今据百龄等查明、该处沙土松浮。建筑城堡炮台。难资经久。又与广州湾遥遥相对。以一隅驻守之兵。当四面可通之路。亦复难资控制。是此事亦不可行。吴熊光始则并未详细确查。继知事有所难。又复回护前议。不肯据实奏明更改。一味迁延。且如何改募水师、添船若干、并如何派人管带之处。亦全未议及。殊属因循阘茸。毫无振作。兹百龄等请将新造米艇二十只。专在东海巡防。以二十只在西路洋面策应。其配驾巡兵。即于通省水师按数匀派。既可无庸建立营汛。亦无庸改募水师。其吴熊光原议裁彻督标后营及提标兵丁之处。本与营制不符。且陆路口岸。防守紧要。断不可轻议裁革。百龄等所见皆是。此时应行分别归伍彻募之处。亦均照所奏办理。至目下粤洋缉捕紧要。而水陆营伍。均属废弛。该督等务当振刷精神。实力整顿。以期设一兵得一兵之力。添一船得一船之用。方为不负委任。　　

○以湖北竹山协副将毛秉刚、为广西右江镇总兵官。　　

○丙午。谕内阁、玉宁等奏、通惠河水能漫溢情形一摺。据称通惠河水势骤长至一丈有余、该仓场等现查勘王相公庄迤上西岸汕塌一段、其普济闸大松桩旧工平上闸平下闸等处、先后刷开五处、重运难以挽运、漫口堵筑需时、京仓不得不暂停转运、现严饬通永道堵筑各漫口、以便赶运等语。本年粮运抵通。起卸米石。时日已觉较迟。今通惠河因雨大水势骤长。以致河口刷漫数段。若不克期堵筑。则重运抵通。恐有迟滞。又需在北仓截卸。必致百敝□大丛生。亟应克期堵合。以利漕储。著传谕温承惠遴派明干大员。即于本日速赴工次。将通惠河漫口数段。限七八日内上紧堵合。俾粮石得以源源转运。不可稍涉迟缓。该督现在各工查勘。相机防守。如酌量情形可以分身。即于本日亲至通惠河。督饬委员等赶办堵合漫口事宜。于要工更为有益。稍为因循。重处不赦。慎之。　　

○谕军机大臣等、朕向闻南粮赴通。本省即折价亏短。沿途亦有盗卖情敝□大。以致到通后折价回漕。仓储亏缺。此敝□大关系漕运甚大。该督抚等、各行密访严查。将该旗丁在本省如何亏短。及运米上岸在何水口。该水口是否现有囤积铺户。务即访获根究。再粮米颗粒不容上岸。该旗丁等是否藉变卖土宜为名。夹带米石。亦当详查底里。据实具奏。不可稍涉徇纵。将此谕令河南山东江南浙江湖广江西各督抚知之。　　

○又谕、朕素闻南粮在途。往往盗卖米石。并于亏短之后。有用药发涨情敝□大。现因查办通仓亏米一案。严诘已满仓书高添凤、据称粮米用药发涨、多在天津一带地方、其药名为五虎下西川等语。直隶自安陵以北。道路绵长。粮船行走需时。必亦有盗卖之敝□大。著温承惠即详细挨查。勿稍疏纵。并著密派能事妥员。将卖药之人一并拏获。将此药如何制配。系何药物。及平日如何串通舞敝□大之处。彻底讯明。据实奏闻。将此谕令知之。　　

○铸给陕西汉中镇总兵官及所属印信关防。从前任总督长龄请也。　　

○丁未。谕内阁、前据御史庆明条奏、查旗科道。向无年限。请嗣后作三年为满。更换一次。当交都察院议奏。兹都察院奏称、满洲额设给事中御史共祇四十员、派查二十四旗、左右二翼火器营、需用二十九员、若三年更换、其未奉派查之员、不敷＜闲＞用、势必将已满三年甫经卸事之员、仍行开列、未免窒碍难行等语。科道派查各旗。一切事件。资其纠察。若在任太久。恐与该旗大臣官员。过于习熟。易至瞻徇情面。并不免有自行回护等敝□大。自应照该御史所奏三年更换。庶免日久敝□大生。况该员等系陆续报满。并非每届三年通行出缺。该衙门遇报满一员。即将未经派过者开列数员请旨。自无虑人数不敷。设遇开列人数过少。不妨将现派查旗之员。请旨更调。除去原查旗分。另为签掣调换别旗。如此则彼此互易。亦自不至积久生玩。嗣后各旗及左右二翼火器营。俱照此办理。著为令。　　

○又谕、古先圣王重农贵粟。国家经久之计。首重仓储。天庾正供。颗粒不容短少。每岁漕船抵坝。起卸归仓。收贮谨严。按时支放。特设仓场侍郎总司其事。该侍郎等经朕委任。自当督率所属。慎重钩稽。进米时不容偷减。出米时不容浮溢。此外一切敝□大窦。尤应随时查察。逐处清厘。使奸胥蠹役。共知畏惮。无从措手。方为无忝厥职。乃自嘉庆三年以来。历任仓场侍郎。俱各怠玩因循。毫无整顿。以致已革仓书高添凤、竟敢在彼盘踞。串通甲斗花户攒典仓书人等、一气把持。无敝□大不作。现在研讯之下。据该犯等逐层供吐。始而多出斛面。少收斛面。既而乘运送土米出仓之时。夹带好米。以至将王贝勒贝子等俸票。重支冒领。加以钓扇偷窃。甚至私出黑档。朦混盗领。出米尤多。作敝□大尤大。而监督等亦复通同舞敝□大。得贿分肥。明目张胆。毫无顾忌。近日甫将白米各廒、派员盘验。尚未查竣。已亏短至十数万石之多。殊可骇异。似此积蠹横行。官吏骫法。不知该仓场侍郎所司何事。此而不严加惩办。何以肃纪纲而厘职守。本应一律褫革。惟念同时出缺过多。且人材实难。若概予摈斥。亦觉可惜。因命军机大臣查明各员在任年月。并诸色敝

□大窦系起于何人任内。详悉开单进呈。朕亲加核办。按其任事久暂。敝□大窦轻重。分别惩处。以示公允不必再交部议。除达庆蒋予蒲先已惩办外。邹炳泰、在任最久。于少收多放情敝□大。全无觉察。咎有应得。姑念其现在吏部办事尚属认真。且黑档盗米之敝□大。系在伊离任之后。著从宽革去官衔。降为二品顶带。革职留任。八年无过方准开复。著落分赔。赓音、在任亦久。黑档盗米之敝□大。系起于伊任内。其咎较重。且年力已就衰老。著降为三品顶带。即予休致。著落分赔。吴璥、在任亦久。又黑档出米之敝□大。亦起于伊任内。其咎亦重。但伊谙练河工。自＜闲＞任南河以来。办事出力。朕方欲加之恩奖。兹著稍示薄惩。吴璥著革去宫衔花翎。降为三品顶带。革职留任。八年无过方准开复。著落分赔。李钧＜闲＞、在任亦久。且任内有黑档舞敝□大之事。出米较多。著于服阕后降补五品翰林。著落分赔。和宁、虽在任未久。但任内有黑档舞敝□大之事。出米亦多。伊年齿已老。于边疆重任。本非所宜。著降补五品京堂。著落分赔。托津、在任一年。未能查出敝□大窦。但黑档舞敝□大。非伊任内之事。著从宽革职留任。著落分赔。萨彬图、德文、虽均在任未及一年。但失察黑档等敝□大。其咎较重。均著降补三品京堂。著落分赔。其余任内无黑档舞敝□大各员。贡楚克扎布、在任九个月。著于补官日仍带降三瑑留任。著落分赔。额勒布、吉纶、在任均祇五个月。著降二级留任。著落分赔。那彦宝、在任祇一个月。著降一级留任。著落分赔。至福庆、许兆椿、均有失察黑档之咎。但到任未久。即能认真查访。将十余年积敝□大。据实奏闻。一朝破案。尚为留心。著加恩宽免处分。仍著落分赔。其已故之刘秉恬、宜兴、傅森、并先经革职之达庆、蒋予蒲、亦均著落分赔。其如何分赔之处。将来俟白米各廒盘竣之后。交户部查明确数。亦著按照其在任之久暂、及任内敝□大端之轻重、分别办理。至秦瀛到任不及一月。并无失察之咎。著加恩免议免赔。　　

○谕军机大臣等、据百龄等奏、接据太平府赍到越南国王阮福映表函、并咨呈恩长公文一件、内称南掌国王召温猛、于乾隆六十年锡封后、因被伊伯召蛇荣占据、未敢归国、自怀敕印、流寓越南昭晋州地方、十有余载、迨嘉庆十二年、召温猛自诣兴化镇申诉、该国王以敕印不敢存留、遣员赍送前来、并将召温猛与家属送至谅关口候旨等语。百龄于接据文表、及钞奉敕诰等件后。以事阅多年。未便遽将敕印赏还。令其归国。可否将原颁敕印先行送京。仍饬将召温猛等、在该国境内暂住。请旨定夺。自应如此办理。召温猛于乾隆六十年锡封南掌国王后。何以播迁在外。十有余年。该国于嘉庆五年十年两次遣使进贡。俱有印信表文。可以查核。其六十年所颁印式。现亦令部中详查。除俟查明再行核办外。著传谕百龄、即将缴到敕印速行送京。一面移知阮福映、以此事现已奏明大皇帝。颇加奖许。仍著该国王将召温猛等留在该国地方。暂为居住。所有赍送到关原颁敕印。现遵旨收缴送京。俟到京后。大皇帝续降谕旨。再行知照该国王钦遵可也。将此谕令知之。　　

○赏喀什噶尔参赞大臣松筠、二品顶带。为陕甘总督。以刑部右侍郎胡克家、为漕运总督。光禄寺卿朱理、为刑部右侍郎。调礼部左侍郎桂芳、为吏部右侍郎。转礼部右侍郎秀宁、为左侍郎。调盛京礼部侍郎成格、为礼部右侍郎。以内阁学士凯音布、为盛京礼部侍郎。　　

○调镶黄旗蒙古都统庄亲王绵课、为正蓝穬汉军都统。以正黄旗满洲副都统特克慎、为镶黄旗蒙古都统。调正白旗蒙古副都统多福、为吉林副都统。以礼部右侍郎成格、兼正白旗蒙古副都统。调正红旗汉军副都统苏楞额、为正蓝旗满洲副都统。以内阁学士贵庆、兼正红旗汉军副都统。　　

○赏叶尔羌办事大臣那彦成、头等侍卫。为喀什噶尔参赞大臣。吉林副都统伊铿额、副都统衔。为叶尔羌办事大臣。　　

</div>
    <div class="pagination">
<a href="清实录嘉庆朝实录_page281.html">上一页</a><span>...</span><a href="清实录嘉庆朝实录_page277.html">277</a><a href="清实录嘉庆朝实录_page278.html">278</a><a href="清实录嘉庆朝实录_page279.html">279</a><a href="清实录嘉庆朝实录_page280.html">280</a><a href="清实录嘉庆朝实录_page281.html">281</a><span class="current-page">282</span><a href="清实录嘉庆朝实录_page283.html">283</a><a href="清实录嘉庆朝实录_page284.html">284</a><a href="清实录嘉庆朝实录_page285.html">285</a><a href="清实录嘉庆朝实录_page286.html">286</a><a href="清实录嘉庆朝实录_page287.html">287</a><span>...</span><a href="清实录嘉庆朝实录_page283.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
