<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 152 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 152 页/共 518 页</h1>
    <div class="content">　　○己巳  命提督操江右副都御史紫经冠带闲住以南京六科给事中曾钧等劾其贪婪无艺官民怨哗不宜寄以江防故也
　　○升山西布政使司左参政于敖为湖广按察使
　　○建州右等卫都督阿剌哈等海西右等卫都督歹卜等撒剌儿等卫都督歹因卜鲁等奴儿干等卫都督猛可等及陕西答牙等二人族番人各来朝贡马及方物赐宴给赏如例
　　○庚午  孝静毅皇后忌辰  景神殿行祭礼
　　○遣玉田伯蒋荣祭  康陵  敕建二忠祠于山西祀赠都指挥周宇丁璋录其死事也
　　○辛未御马监太监麦福请免科道官巡视该监给事中李纶以违例自便劾之诏下户兵二部议覆以刍豆之出纳存马匹之饲餋在圉仆是以瘦死有罚岁用有考巡视官员不为徒设请仍令科道官巡视该监马政如例从之
　　○尚宝司司丞桂舆有罪革任舆因  九庙灾乃私拟增建  庙制伦次上之并进所撰颂声佫辩等书高自称许礼臣参其狂妄希进瞽惑观听诏逮法司鞫之法司当舆纳赎还职  上特命冠带闲住舆萼之子也
　　○壬申礼科给事中陈棐请行大阅大射礼言  二祖开国时常躬肄将士而大明会典有教练军士率诣  御前试验之洪武中定制  郊庙之祭令文武百官前期行大射礼而令甲所载自天子以下射礼各有等及射器诸□甚具令虏数入寇日夜为朝廷忧宜有制治保邦之略请以冬十一月  车驾幸阅武大教场都肄将吏大加诛赏用张皇六师布昭圣武择都城中隙地仿古泽宫制为圃数区总在京大小文官办事进士分曹更日入射簿多寡课殿最章下吏兵议覆谓迩者丑虏跳梁上廑  宵旰敌王所忾固臣子分当自效然必赖  神武之威鼓舞于上乃可以作新士气诞布  皇灵矧今京营戎政伦偷弛已极尺藉徒存而戎伍则缺操练有名而简阅无实将帅去本业老弱耗军资如蒙  法驾亲阅大讲武事视其举废以施赏罚则  圣意所加既可以生旌旗之色而先声所畅尤足以破犬羊之胆此实国之大事今之当务也其大射仪式既不应古谊且与今政体不便请先举大阅礼诏两罢之  命原任镇守延绥总兵官右都督张凤总督宣大偏山东河南等处军务从兵部会议也
　　○甲戌  诏岁给周唐二府故奉国将军泔等淑人金氏等餋赡米各五十石
　　○以军卫官军月粮不足改发通仓关支不为例
　　○增置狭西延绥西路安定二堡初西路参将虽移驻旧安边卫然地势孤危西至定边营东至安塞营各里许总督尚书杨守礼请于中道各设一堡以便策应从之
　　大明世宗肃皇帝实录卷二百七十

大明世宗肃皇帝实录卷二百七十一
　　嘉靖二十二年二月乙亥朔  诏改南京礼部尚书张璧为礼部尚书趣令速赴供职  诏预派二十三年各边盐引一百四十四万三千三百有奇备主客兵粮草及新增募兵诸费
　　○给事中张尧年御史王珩勘上山西诸臣失事罪状言虏自去年六月十八日进边至七月二十二日始出自来晋连内境未有若是之久其所残破卫所十余州县三十有八西至河澨东掠平定沁辽南入路安平阳之境纵横不啻千里自来躝躏地方未有若是之广杀卤男女十余万人抢劫马牛畜产财物器械至不可胜纪至不可害之惨未有若是之甚且虏众虽称数万其实不过万余而我士马四集其众亦且五万乃诸将望风退缩择便自藏来避其锋归蹑其后绝无有敢向虏营发一矢者以致丑虏饱载而归北至炘口度滹沱河失道陷大泽中牛羊辎重几没仓皇欲委弃顾诸将匿迹百里外无敢问者虏得尽日力出诸泥淖从容而去至于战功殊无可言初游击张文懿等与参将张世忠闻虏营北从乃分五哨结营以进至陆支村世忠陷虏伏中鼓噪力战自巳至申杀伤略将相当虏骑滋众竟力不敌而死全军皆设文懿等各闭营自保股憟相视虏侮其懦戏以三五骑凌之群驱其马以去莫能支也师同桥有零寇七十余骑诸将欲取之莫敢先乃合诸营选精骑千余命偏禆督战斩获中羊其地去虏营不远虏闻颇惧然诸将竟亦未敢秉胜进一武也盖自来戎臣不律国威衄挫亦未有若是极者臣等周爰询访闻见颇确谨条上其罪状若大同总兵李蓁山西总兵张达身为大将手握重兵首鼠自全殃民误国罪当首论以言不援张世忠之罪则有游击张文懿副总兵叚堂参将何堂刘惟禠大同失守则有参将李朝阳守备李椿三关守失则有游成梁守备陈镗备御尹瀚俱当逮问寘之重典其余参游等官梁玺范瑾而下罪各有差至若巡抚都御史龙大有刘臬参政胡松虽已罢免俱当追正其罪各兵部官若副使卢应祯陈耀佥事赵瀛亦宜薄示其罚又言今日之祸由于往岁总兵王升白爵失事未正其辜故边将效尤漫不畏法宜行追究与李蓁张达一体治罪兵部都察院会覆悉如尧年等议时蓁达升爵先已下刑部狱拟罪未报  上责部臣陈延缓状夺侍郎叶相屠侨俸各三月谪郎中徐表调外任定蓁等四人罪死文懿朝阳梁等及大有臬悉遣官校捕逮松为民耀瀛降二级应祯夺俸三月玺瑾等俱下巡按御史提问如律己文懿等先后逮至文懿叚堂何堂惟禠朝阳梁镗坐逗挠论死椿翰及大有臬坐守备不设戍边卫云
　　○丙子升南京兵部署郎中江汝璧为国子监司业  诏河南按察司提学副使焦章管河副使高氵□＜仙-亻＞俱冠带闲住时巡按河南御史赵继本论维章氵□＜仙-亻＞贪秽不检章下吏部拟维章致仕仙调简  上疑有私令会都察院从公定议部执前拟覆  上责其回护乃令维章氵□＜仙-亻＞俱冠带闲住夺该司郎中俸一月
　　○丁丑祭至圣先师孔子  命大学士严嵩行礼时  上久不视朝暂罢御殿传制礼受命左顺门令典祭  先师孔子文官五品以上陪祀其六品以下俱先期一日展谒嘉靖九年用主事梁乔升言令在京文臣俱列陪祀官后行礼地隘人众不禁喧杂至是礼官言其渎亵非礼诏复如旧例行
　　○戊寅祭  太社  太稷  命英国公张溶代
　　○升南京光禄寺卿王守为都察院为佥都御史提督抚治郧阳大理寺少卿杨行中为南京都察院右佥都御史提督操江
　　○工部请加总理河道尚书周用宪职庶便行事  上以  祖宗时治河官原无兼职已之
　　○己卯祭  帝社  帝稷遣成国公朱希忠代
　　○辛巳革宣府总兵官云冒任以巡按御史侯度论其贪酷不法也
　　○壬午守备承天太监傅霖奏乞原拨兴府食盐一千引如旧支给供  庙陵祭膳诏予旧额之半
　　○山西交城县地震
　　○发太仆  上责其延缓夺侍郎王暐俸三月山西司郎中曹察俸半年仍命查差官姓名及发角□羊日期以闻尚书王杲以新任宥之
　　○庚寅升山西行太仆寺卿陈嘉言为江西按察使四川布政司右参议刘采为广西按察司副使
　　○总督宣大侍郎翟鹏言前发本镇帑银备夏秋防御今虏警在春初乞增银接济户部覆外库空虗急无可处请权发太仓老库旧银四十万两应用又宣大米贵往岁发银籴粮军士不得实用宜于京通二仓坐拨粟米十万石赴宣府十五万石赴大同并议车脚装贮事宜悉从之
　　○乐安王妃陈氏为其长子拱椤请  敕管理府事  上曰群王有赐敕谓其摄亲王府也自摄其府不当赐敕以后毋得奏请著为令
　　○辛卯初  上躬祭  山陵诏  列庙诸妃皆得从祀  陵殿时未有木位设几筵以祭至是将举春祭议制木位而  长陵十六妃无所稽谥号礼部因言  诸陵享殿  帝后皆不设位则妃祔享宜以纸牌标设祭毕焚之永为定制报可
　　○壬辰户部会廷臣议奏边计一十七事一再发太仓老库银二十万两接济宣大军饷一各边地土听军民开垦永不起科若荒田能耕种者悉蠲原税各地有当修筑城堡者拨军防护者从宜处置一开中额盐当禁卖窝留难等毙余盐银照旧角□羊贮太仓不得概发九镇无事浪费一嘉靖二十年间曾将漕粮一百二十万石折银济边如后遇缺乏照例先期酌处一山西河南真定京运岁办钱粮系内府及团营马料光禄麦豆者不得听边臣借用一宣大镇守餋廉地土宜清查收税备用一各处钞关□税宜折银收纳以便官民一抄设财产及三宫子粒金花折银未角□羊内府者悉借边用一各省赃罚及应动官银不拘数目尽角□羊京用一秋青草价有人户逃亡者旧以见其军粮赔补宜勘报暂免一边关滑石等处屯地宜照成化年间拨军耕种仍给种其不许势豪占隐一行吏兵二部量裁文武冗官及各衙门清查占役军士滥收官匠其三大营东西官厅马匹照旧放青以省草料一各项兴作不急之务宜听工部分别缓急暂行停止一行三法司将充军止本身者分别地方远近纳赎其徒流人犯愿赎者各照则例折纳仍行两京各省角□羊部济边一各府州县掌印管粮官一应未完及未角□羊到者不准给由考满即有别项贤能不取推升行取一官吏犯赃情实者务监追尽完方许发遣一天下财赋每岁出入大数宜仿李吉甫苏辙遗意成录呈进庶一览可得羸缩登耗奏入  上曰钱钞仍收本色送内府用工部官匠存留如故以后毋得滥收余悉依拟
　　○罢镇守辽东总兵官李凤鸣河南都司掌印都指挥佥事胡永锡任以各按臣论其不职也
　　○镇守云南黔国公沐朝辅言父祖世守兹土上下相承体铳不紊者有司多纷更典制关臣职守不使与闻甚者侵及庄田家事揖见不循旧制臣迹远孤危动多掣肘且先臣绍勋常以庄田事奏奉  旨免查勘令抚按官勿侵扰之乞赐申饬诸臣悉仍其旧  上曰沐朝辅世受朝廷重寄控制南夷地方赖以抚定凡职务体统抚按司府等官务循旧规遵前旨毋为更变侵越
　　○南京兵部尚书熊浃言南京通济等十二门内外傍城隙田原属禁地近者军民多假以承佃纳租于内创屋筑园瘗坟开肆甚至垫淤神策三门河濠侵及城垣垦种宜下令撤毁平治之而量留其去城稍远者如例起科岁轮守备衙门充春秋操赏费其前河濠垫淤者宜下南京工部乘农隙亟集兵夫浚之报可
　　○革霸州兵备副使杨仪职冠带闲住以巡按直隶御史周亮劾其枉道还乡故也
　　○癸巳  恭仁康定景皇帝忌辰
　　○遣英国公张溶祭  陵寝
　　○乙未裁革山西朔州神池口巡检司
　　○丙申
　　○以  七陵工完
　　○遣英国公张溶安平侯方锐驸马都尉邬景和分祭  各陵奉安  神位工部尚书甘为霖谢土  上初欲亲行已而不果乃命诸臣摄之
　　○祭历代  帝王
　　○遣遂安伯陈鏸行礼  敕赐死节都督江汉祠名悯忠汉正德中镇守宁夏安化王之变驾贼不屈而死先已敕有司建祠春秋祭享至是以其名请故有是命
　　○以山西连遭虏患  诏免各司府州县正官来朝
　　○升都指挥使郤永署都指挥佥事赵国忠俱署都督佥事充总兵官永镇守宣府国忠镇守辽东复署都指挥佥事赵纲职充右参将分守大同中路升指挥佥事李奇为署都指挥佥事充山西游击将军
　　○己亥清明莭
　　○遣定国公徐延德附马都尉谢诏安仁伯王桓分祭  七陵玉田伯蒋荣祭  恭仁康定景皇帝陵寝长宁伯周大经祭  孝洁皇陵寝  恭让章皇后陵并金山坆墓俱遣中官致祭
　　○巡按河南御史赵继本言永宁王府各宗室及群县主君仪宾三百余人数窘迫布政司署请治辅导官罪  上曰宗室仪宾拥入公署男女喧哗刘元嗣系导官不启王禁止坐视失职令冠带闲住仪宾牛振罗江各夺俸半年
　　○初妖人叚朝用以烧丹术干郭勋为勋建丹室因得见  上授为紫府宣忠高士已而改羽林卫千户又改紫府宣忠仙人时勋得罪系狱未测  上旨朝用谋行局骗执勋奴榜掠之且告曰归语而主馈我金十万当免而主追赃勋奴不应朝用絷之其夕一人死朝用知不可掩乃上书言勋奴欲行剌为己所觉邂逅致毙仍署官羽林卫千户御  上怒朝用改官不受命又于禁封日奏私事擅杀人下镇抚司鞫治备淂实法司议请加显戮没入其妻子财产报可后朝用竟瘐死于狱
　　○庚子巡抚甘肃副都御史底蕴卒赐葬如例
　　○壬寅  赐辅臣严嵩银图书一敕曰赐卿忠勤敏达银记朝夕谋猷入告以此封进嵩＜锍-釒＞谢答曰嘉谋忠猷匡朕不逮是所望也卿其思副焉
　　○改朔州卫治为总督府增置朔递运所从总督翟鹏请也
　　○改分守保定副总兵为镇守增设龙泉故关参将一员先行巡抚保定都御史曾汝夔言所属六群延袤数千里紫荆倒马故关诸隘外控云朔内拱京师宜以补紫荆等关留真神二卫并平定千户所班军以补龙泉故关更以天津河间等卫所班军分调二处并助防守预调大同游兵一枝于紫荆广昌等处以为外援调蓟辽兵三千于真保定诸处以防内侵改分守副总兵为镇守给与关防各参将守备把总等官俱听节制添设参将一员专辖龙泉迤南至顺德广平二府诸隘口即以所留常守真神二卫官军二千付之统领仍听抚臣及副总兵节制暂借州县种马分给民兵存真定当角□羊备用马二百八十七匹合见马二百十三匹印给军士更乞发帑银十余万预积刍粮于各关隘  上悉从之
　　○癸卯升湖广道御史朱方为大理寺右寺丞
　　○兵部覆巡抚山西都御史李珏言岢岚石隰兵备始因防盗设故专驻石隰今者移驻岢岚石以防虏为急所辖境土如汾州孝义平遥介休交城及汾州卫遥制非宜请改隶冀南兵备道其石隰保德岢岚等州宁卿河曲兴岚临等县镇西等卫所新增三岔五寨守备城操御冬等兵马专属本道庶于调度防御为便报可
　　○总督宣大侍郎翟鹏言山西募兵且期年竟无应者乞将本省州县当清角□羊别省逃故军士责成二司清军官严行勾稽即调本省就便卫所收籍付各参将与招募新军相兼团练别省有当清角□羊山西者亦准于本处卫所补充庶军皆实用免彼此州县清勾之扰得  旨从之
　　○山西潞安府星陨有如雷
　　○海西兀失等卫女直都指挥引忽等毛怜等卫女直都督钟塔等各来朝贡马赐宴赉如例
　　○兵部覆顺天抚按官会议前御史桂荣所陈防御白羊镇边长谷镇边二城募军足三百二十九名就食镇边仓之粟稽核为便一白羊守备宜往来提调镇边等处一横岭长谷通怀来诸口而横岭较近防守当先宜令长谷把总每年六月至十月屯横岭十一月至明年五月驻长谷仍许相机通变一居庸关所辖四路边隘广远宜令把总于灰岭堡屯驻其北路河合口近镇边镇石峡谷等三口近长谷城宜分隶镇边长谷把总理之一立石儿口等处俱通横岭怀来诸路宜筑墙者七北港口等处宜铲削偏坡者六又自镇边城白厓子至八达岭宜削治险峻内立石儿火石岭西堂儿庵三处宜各建墩台一座炮房一间又立石儿火石领牛膝谷各置守卒分建营房四十间以居之创横岭敌台及楼一座增葺官厅一所以居把总官置城内营房一百五十间凿井四计用工料及行粮折银共六百八十两有奇取抚按及兵道赎锾供费抚臣侯纶补议三事一增置东路把总一员募土著军百人分布要防守其南北中三路仍以居庸把总辖之一白山羊外坏来卫地为隘口者七居庸关东路山外永宁卫地为隘口者十一岁久陵夷宜急令守臣整饬一白羊迤西地名松胡片宜筑墙一道仍创营房十间分军戍守诏悉允行
　　大明世宗肃皇帝实录卷二百七十一


大明世宗肃皇帝实录卷二百七十二
　　嘉靖二十二年三月乙巳朔  孝肃皇后忌辰
　　○遣定国徐延德祭  裕陵
　　○山西太原等处地震有声凡十日
　　○丙午升兵科都给事中钱亮为太仆寺少卿
　　○庚戌  上谕工部曰  庙建大木采办日久未至深切朕心原任兵部尚书樊继祖可改工部尚书兼都察院右副都御史令诣湖广地方提督采办发运大木趣之速往其四川采发大木诸务令潘鉴专任之毋得彼此推延有负选任
　　○壬子改南京兵部主事诸杰为尚宝司丞
　　○河南抚按官言河南各王府群主县主先故者仪宾支禄米十一其群君县君卿君光故者仪宾支禄米十二以额数较之是仪宾从五品者岁支视从三品者等而视从四品者反过之矣殊失尊卑＜锍-釒＞戚降杀之节请下户部更议其制部议仪宾录米宜视品级为差旧制县主义宾视郡主者季减米二石五斗则郡君者应递减二石卿君者应递减五斗庶多寡相乘名分有等诏如议
　　○癸丑发太仓银八万两于延绥镇
　　○兵部举堪任大将者咸宁侯仇鸾原任署都督同知何卿原任署都督同知何卿原任署都督佥事沈希仪郑卿霍玺提督操江伏羌伯毛汉原任署都指挥佥事九聚等七人请徵诣阙下待用得旨仇鸾等如议毛汉仍提督操江
　　○甲寅发太仆寺马一百匹给  天寿山守备官军
　　○乙卯起原任南京都察院右都御史万镗为右副都御史勘处湖广夷情敕趣行视事先是兵部以两省苗寇未宁守臣陈请各异请敕科道官一员监督  上曰征苗事连两省各巡抚官俱以意见分彼此何能戡定可遣才望大臣一员驰往视之剿抚机宜聦其奏闻区处且命即会推其人以上兵部推得郎张汉王暐及镗时镗为氏家居新奉起用旨  上命特用镗
　　○以守备宁远都指挥同知王延鹤为神机营左掖坐营官
　　○丙辰法司会议刑科给事中李念所奏富民犯充军徒流罪者许输粟边仓免其发遣  上曰充军重犯准赎废法非美政也不必行
　　○京仓内直所大下管仓户部主事谭维等法司按问
　　○丁巳暂罢  皇帝亲蚕礼遣女官代祭先蚕氏
　　○戊午  武宗毅皇帝忌辰  永孝殿行祭礼
　　○遣定国公徐延德祭  康陵
　　○己未朝鲜国王李怿以壬寅宫变差陪臣金益寿等上表起居进马及方物诏赐宴礼部以示优眷余宴赉如例仍赐其王锦币
　　○辛酉巡按贵州御史赵大佑言蜡汆山苗贼先年啸聚作孽该湖广巡抚陆杰贵州巡抚韩士英会题征剿当时止获从贼数辈乃即张皇功
　　○奏讨赏赉曾未逾年逆节复崩聚中数万流劫酉阳等寨月虗虚日士英寻迁去杰复付之罔闻优游顾望害流两境乞亟罢杰另选才杰代任以舒民患部覆两省夷情已特遣大臣往勘湏奏报至乃可议二臣功罪诏从之
　　○南京科道官张汝栋等合＜锍-釒＞言致仕户部尚书王尧封才守并劣不足当留都参赞机务之任诏罢尧封不用令吏部会举堪任者以闻
　　○巡抚保定都御史丁汝夔言国家军有定伍粮有定额乃边储称诎仰给内帑者由催徵不时积贮无法逋负多而仓廪虗耳臣尝督粮陕西将各边钱粮立法籍记季终覆其已徵完者责州县截角□羊于府府总角□羊各镇严行催运既革大户侵欺且免仓卒穷迫之患此各郡邑可通行者也且国初边粮悉徵本色以故仓廪盈余迩来改折军士多不淂实惠枵腹待敌所以往往不支今后宜于豊城徵本色七分角□羊仓积贮每镇岁得米数十万石米贵则放本色钱则放折色庶士卒可以终岁无饥户部议覆截角□羊法令抚臣举行徵角□羊本色各边事体不同宜行边臣酌处务从民便报可
　　○癸亥  命咸宁侯仇鸾佥书左军都督府事
　　○甲子升湖广布政司右参政瑞廷赦为顺天府府丞
　　○先是都察院右副都御史周煦等以缺人差用请实授理刑试御史林应箕等  上曰御史试职一年满日考选欲其请练宪体系是定制今四月輙请何故其以状对煦等乃惶恐引罪  上责其职司风纪不能贞肃宪度轻慢成法各夺俸三月箕等躁进营求令吏部参看于是部议箕等当令革俸理刑俟及一年然后考授仍着为例以后不许变更诏可
　　○是时以连岁三关失守于太原右隰平阳潞安四处拟各添兵一营督抚官翟鹏李珏等言山西地方兵荒相继募兵之费难以加派乞准于本省收贮京运银支给若不足再请发补其岁供粮草请照神池利民等堡事例岁发淮浙引盐备用户部议覆将题准三宫子粒等银借边用者发二万两以补四处募军不足之费其淮浙盐引宜照各边预借事例其派各运司盐银九万九百余两为每岁供亿之需诏从之
　　○户部言近来宣大三关每遇兵兴輙归咎粮饷不足自去岁九月至今春已角□羊过兵银一百七十四万两有奇主兵米二十五万石乞申饬边臣湏大挫贼锋一费永逸不则将来经费莫知所出  上曰各边用兵近多藉口粮饷不足以图脱罪今岁运数多边用充矣若再失事责有所归
　　○宣大督抚官言迩者二镇议发本色而大同道路险远转输实难乞将大同粮米尽留宣府以给客兵将宣府粮草价银移支大同庶彼此通融两便其宣府所留前米应发各城堡者仍酌地里远近量与脚价亦于客兵银内动支永为定例从之
　　○乙丑改南京吏部尚书张邦奇为南京兵部尚书参赞机务
　　○丙寅  大享殿兴工
　　○遣成国公朱希忠行祭告礼
　　○戊辰升广西布政使司左参议吴鹏为云南按察司副使提督学校先是  上谕兵部闻庄浪故都督鲁经一干健兵善晓夷情缓急可用其令总督官鹏访取委任果能立功酬典有式于是兵部请行督臣檄经自选丁壮及庄浪汉兵同赴军门听用  上命赐敕趣之时经以庄浪兵寡请淂并选山丹水昌凉州镇番西宁五卫务足兵五千督臣许之巡按御史伊敏生言经托言选兵意在稽缓且五卫兵数仅三千五百余而经欲选精锐五千倘空五卫兵而东本镇有急其何以应乞敕经量留所选兵原卫而令督臣别分兵付之  上曰山丹等卫军既经选定岂可中道撤回敏生妄言阻挠姑不罪今兵部建官促经以七月上旬赴镇后期罪之仍诏三边总督杨守礼经略河西地方调兵戍守
　　○己巳立夏祫享  祖宗列圣于  景神殿命太保兼太子太傅成国公朱希忠代
　　○辛未发临清仓折粮价银三万五千两于蓟州备客兵粮储
　　○延绥督粮佥事王纳言稽核游兵刍粮籍疑有虗冒逮鞫诸司籍者纳言用法严刻诸军在籍者惧不免乃聚众噪呼求免势汹汹且不测总兵吴瑛游击张鹏等省谕之乃散是夜城中恶少乘衅紏众劫夺□货迟明巡抚都御史张听乃按游民之无籍者驱出域人心稍定＜羽惠＞瑛各上状参纳言并自劾  上以＜羽惠＞瑛失禁缉夺其俸三月令即捕罪人置法纳言行事过苛几至激变削职为民
　　○壬申升福建按察使顾梦圭为江西左布政使
　　○癸酉
</div>
    <div class="pagination">
<a href="明实录世宗实录_page151.html">上一页</a><span>...</span><a href="明实录世宗实录_page147.html">147</a><a href="明实录世宗实录_page148.html">148</a><a href="明实录世宗实录_page149.html">149</a><a href="明实录世宗实录_page150.html">150</a><a href="明实录世宗实录_page151.html">151</a><span class="current-page">152</span><a href="明实录世宗实录_page153.html">153</a><a href="明实录世宗实录_page154.html">154</a><a href="明实录世宗实录_page155.html">155</a><a href="明实录世宗实录_page156.html">156</a><a href="明实录世宗实录_page157.html">157</a><span>...</span><a href="明实录世宗实录_page153.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
