<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1199 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1199 页/共 1316 页</h1>
    <div class="content">○以调停留学罢课。赏日本故同文会副会长子爵长冈护美宝星。　　

○乙丑。谕内阁、江西南昌教案。前经外务部奏派直隶津海关道梁敦彦、前往确查。昨召见该员。详询此案情形。据奏各节。与胡廷干电称情形。既多不符。即该抚等晶■宜次来电。亦复前后歧异。实属颟顸贻误。胡廷干著先行撤任。布政使周浩、已有旨查办。按察使余肇康、于重要刑案。未能立即讯验。著先行交部议处。此案仍著外务部悉心妥办。寻吏部议、余肇康应降二级调用。系公罪。可否准其抵销。得旨、不准抵销。

现月

　　

○商部奏、请拨西直门外乐善园官地。兴办农事试验场。允之。摺包　　

○以仓场侍郎吴重喜■心署江西巡抚。　　

○以考察政治。身殁重洋。予候选道黄开甲优恤。

摺包

　　

○庚寅。穆宗毅皇帝诞辰。上诣奉先殿寿皇殿行礼。内记　　

○调工部右侍郎刘永亨署仓场侍郎。学部左侍郎张仁黼署工部右侍郎。现月　　

○实授严修为学部右侍郎。并兼署学部左侍郎。现月　　

○蠲免新疆英吉沙尔厅属上年被灾地方粮草。摺包　　

○辛卯。谕内阁、严修奏、恳请收回成命一摺。现在举行新政。朝廷破格用人。皆当力任艰难。不得意存退让。徒博虚名。该侍郎所请各节。应毋庸议。并著传旨申斥。嗣后大小臣工。共当仰体时艰。尽心职任。用副朝廷实事求是之至意。现月　　

○云贵总督丁振铎奏、拟请添设云南造币分厂一局。与南北洋＜目辟＞＜訁冉＞米＜度攵＞＜夗贝＞鄂四局。一律办理。下财政处记部议。寻奏、请准暂行办理。所铸银币。计足敷流通行使。应即停铸。以符定章。依议行。摺包　　

○又奏、拟请提留科场考棚等款。为学务经费。下部议。摺包　　

○以匿款不报。革云南广通县知县侯树棠职。摺包　　

○以年老昏庸。行为荒谬。革江西赣州中营守备曹任、吉安营千总吴凤池职。摺包　　

○壬辰。上奉慈禧端佑康颐昭豫庄诚寿恭钦献崇熙皇太后御勤政殿。德国使臣穆默、暨参议葛尔士等、觐见。内记　　

○盛京将军赵尔巽奏、前因奉省兵灾。请将应完三十一年、暨三十年以前民欠地租豁免。兹以蒙旗经费无出。所有昌图府及所属一州三县。凡属蒙旗地面。除查明被灾轻重情形。酌量蠲缓外。其未被灾之地。仍照常徵收。以示区别。允之。摺包　　

○又奏、裁并奉省巡捕游击各队。分配成营。并厘定饷章。以固边防。下所司知之。摺包　　

○以报效学堂经费钜万。予奉天汉军右翼协领裕书、以副都统记名肬■闲放。摺包　　

○癸巳。谕内阁、吴引孙奏、恳请开缺省亲一摺。甘肃新疆布政使吴引孙、著准其开缺。该员现署新疆巡抚。著俟联魁到任后。再行交卸。现月　　

○驻藏办事大臣有泰奏、所有新疆哈萨克收归阿尔泰山原牧。将次告竣。内有小头目布克一股。不服驱收。流入藏境。穷蹙难堪。现在捻充地方。暂行安插。以待新疆派员来藏。收回原牧。得旨、即由锡恒、联魁、有泰、妥速办理。摺包　　

○甲午。上御乾清宫。法国使臣吕班等觐见。呈递国书。内记　　

○乙未。直隶总督袁世凯奏、改编直隶淮部各营。区分五路。以资整饬。下练兵处户部议。寻奏、应照准。改为北洋淮军巡防队。以符定章。从之。摺包　　

○擢甘肃平庆泾固化道王树木滟撆为甘肃新疆布政使。现月　　

○以广东廉钦道秦炳直为江西按察使。现月　　

○以捐修庙宇。予云南鹤庆县四品封职舒金和三代三品封典。摺包　　

○以贪利影射。＜目辟＞暒棅且＜夗贝＞卖官地。革湖北江夏县指分江苏试用道陈锦奎职。并讯办。

摺包　　

○豁免云南邓川州属上年被水地方银米。摺包　　

○上以孟夏享太庙。自是日始、斋戒三日。内记　　

○丙申。谕内阁、浙江金华府知府海福、著开缺送部引见。　　

○工部左侍郎盛宣怀奏、各省矿务。现经自办。应将前设之勘矿总公司裁撤。所有前拨未动勘矿总公司银十万两。并由北洋筹银十万两。山西筹银十万两。合三十万。拨归晋省同济矿务公司。以之购买矿地。救山西一省之矿务。即所以挽天下之利权。请饬商部随时会商北洋大臣、山西巡抚、查照。督饬该公司绅董。认真办理。以免中辍。下外务部商部知之。摺包　　

○安徽巡抚恩铭奏、皖省举办新政。财力支绌。拟将皖产土药膏捐加徵每年十万两左右。以济要用。下财政处户部议。寻奏、请饬照奏定土药统税章程办理。不得再议加徵。依议行。摺包　　

○护理河南巡抚瑞良奏、豫省西平等处。会匪聚血

■乣滋事。经官兵击散。并拏获匪党讯办。得旨、仍著督饬严拏逸匪苗金声等、务获究办。以净根株。摺包　　

○以有辜职守。革河南汝甯营参将孙大海、西平县知县黄弓滟＜兪＞滟弓臣职。摺包　　

○丁酉。左都御史陆宝忠奏、东三省现象危迫。各项要政。亟应施行。谨分析利害。胪举办法。请饬下外务部等、迅速妥筹。分任办理。下政务处知之。摺包　　

○福州将军兼署闽浙总督崇善奏、闽关币局。恳请照旧鼓铸铜币。俾获赢余。整顿船政。下财政处户部议。寻奏、船政不敷经费。应筹他项的款抵补。不得专恃铜圆余利。致误要需。从之。摺包　　

○以报效银两。赏多伦诺尔干珠尔瓦诺们汗志诚名号。明发　　

○以稽徵得力。赏四川重庆关税务司李华达宝重。

摺包

　　

○以美国旧金山地震。颁帑银十万两。交美国驻京使臣汇赈。并颁帑银四万两。汇交出使大臣梁诚、赈济被灾华民。电寄　　

○抚恤朝鲜国遭风难民如例。摺包　　

○纂修官李湛田恭纂　　

总纂官钱骏祥恭辑监修总裁世恭阅一签八月初一日正总裁那月日专司蒿■木本陆恭覆阅癸丑十二月十一日　　

徐月日　　

</div>
    <div class="pagination">
<a href="清实录光绪朝实录_page1198.html">上一页</a><span>...</span><a href="清实录光绪朝实录_page1194.html">1194</a><a href="清实录光绪朝实录_page1195.html">1195</a><a href="清实录光绪朝实录_page1196.html">1196</a><a href="清实录光绪朝实录_page1197.html">1197</a><a href="清实录光绪朝实录_page1198.html">1198</a><span class="current-page">1199</span><a href="清实录光绪朝实录_page1200.html">1200</a><a href="清实录光绪朝实录_page1201.html">1201</a><a href="清实录光绪朝实录_page1202.html">1202</a><a href="清实录光绪朝实录_page1203.html">1203</a><a href="清实录光绪朝实录_page1204.html">1204</a><span>...</span><a href="清实录光绪朝实录_page1200.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
