<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 421 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 421 页/共 523 页</h1>
    <div class="content">○谕内阁、御史孙世昌奏、查禁漏米出城以杜回漕一摺。其所请于各门出米时按照保甲册档稽查之处。是否可行。著步军统领衙门议奏。至运河口岸运米上船之处。及附近寺观空房囤积米石。著直隶总督顺天府分饬地方官严密稽查。如有奸商在彼私囤装运。即行严拏究办。　　

○又谕、那彦宝等奏。查明商都达布逊诺尔并达里冈爱马驼各群数目一摺。此时达里冈爱倒毙马驼为数过多。实属经理不善。所有左翼翼领棍布达什、右翼翼领都拉木扎布等、均著交部严加议处。仍照例扣饷赔补。其存贮皮张损坏裁改之牧长阿雅拉希里楚图木奇、苏伦达什、呢玛多尔济等、著革去牧长。各鞭责八十以示惩儆。惟左翼驼群牧长阿扎拉、所管驼群孳生驼驹、数逾均齐定额。著加恩赏给六品顶带。仍食原饷。至该官兵等扣留赔补银两。俱应自嘉庆二十一年起限。但此次倒毙骒马四群之官兵等、尚有十六年案内应扣之项。此时若将二款同时并扣。恐该官兵等无以资生。著加恩俟二十六年扣完前项后。再接扣此次应赔之项。按限归款。余俱照所议办理。　　

○以通政使司副使甘家斌、为光禄寺卿。　　

○旌表守正捐躯山西宁乡县民刘气口妻张氏。灵石县民马中耀妻张氏。　　

○壬辰。上幸静明园。诣龙神庙拈香。　　

○谕军机大臣等、昨因太监林表林显缘事犯案查抄伊等房内什物字迹。在林显处抄出信稿一件。讯据供称十七年二月闲、两淮盐政阿克当阿次子关敏、前往扬州时、伊令刘姓写此信稿、面交带往、后来总未接阿克当阿复信、并称伊弟林妈定回福建时、伊又写信给阿克当阿、嘱于伊弟路过扬州帮助盘费、阿克当阿门上不肯接信、林妈定即将信带回福建又称阿克当阿十四年来京时。伊往送食物、阿克当阿曾令次子关敏给伊银二十两等语。阿克当阿系现任盐政。不应收受太监食物。亦不应给太监银两。关敏赴扬州时。林显嘱带书信。及米二袋。曾否带至扬州。将此事告知阿克当阿。又林显之弟林妈定往扬州投信时。所见该盐政管门家人。系何姓名。伊曾与林妈定见面。记得林妈定系何年貌。该家人将书信驳回后。曾否告知阿克当阿。以上各情节。著阿克当阿详细明白回奏。将此谕令知之。　　

○癸巳。孝懿仁皇后忌辰遣官祭景陵。　　

○谕内阁、御史蔡炯奏、翦除城上自生树株以固城垣一摺。所奏是京师内外城垣。如有自生树株。例应翦除以资巩固。著步军统领衙门、派员将京师内外城垣雉堞。逐加查勘。所有自生树株。一律翦伐净尽。不得惑于形家之说。私自留遗。嗣后即责成步军统领等、督率周查。如有根荄复生随时剔除。傥日久视为具文。定行惩处不贷。　　

○又谕、御史蔡炯奏、请令州县刊示律条晓谕编氓一摺。所奏不可行。国家明罚敕法颁行律例岁定爰书。如奸盗叛逆各条。虽至愚之人。岂不知犯之者必罹重典。乃作奸犯科之莠民。仍不绝于世。此乃明知故蹈。非尽陷于不知也。刑书之铸。自昔所讥。惟在地方官实心化导。使民迁善远恶。则犯法者少若欲将法律科条。责令家喻户晓。则民可使由不可使知。岂非徒劳罔益乎。该御史所奏、著毋庸议。　　

○甲午。以巢□刀办四川逆番事竣。提督多隆武总兵官罗思举、下部议叙赏屯守备郎尔结屯千总阿思甲巴图鲁名号。道员李尧栋、同知王世焘、游击造喜黄玉堂、守备许文通、千总杨忠花翎。知县叶懋勋等蓝翎。及德尔格忒宣慰土司策旺多尔济二品顶带花翎余升叙有差。　　

○旌表守正捐躯浙江海宁州民平振南妻许氏。　　

○丁酉。谕内阁、御史巴龄阿奏、请严禁私放官债一摺候补候选官员、在京借用重利私帐及放债之徒、勒掯盘剥。本干例禁。著步军统领顺天府五城各衙门严行查禁。如有违例私设帐局者、即行拏究其潜赴外省官员任所索欠者、该督抚访闻一并查参究治。　　

○刑部奏、审拟革兵齐太等挖窃河堤铁扣拒伤河兵一案。得上□日、此案已革兵丁齐太与伊弟齐荣。挖窃河堤铁扣。被河兵王泳青查见追捕。齐太拾石拒捕。掷伤王泳青右胳肘王泳青仍行追捕。是齐太所掷一伤。本不甚重。迨齐荣复用石掷伤王泳青左太阳。始行侧跌倒地。齐太遂独自转回。将王泳青推落河滩。用镰刀割落左耳。顶伤胸膛左乳。立时殒命。王泳青之死。虽系齐太下手。实由齐荣加功刑部将齐太照拒捕杀人律、拟斩监候。因该犯漏网多年、改拟斩立决。系属按律办理。将齐荣仅照拒捕为从律拟以杖流。殊属轻纵。齐太著即处斩。齐荣一犯、著刑部另行定拟具奏。　　

○戊戌。中元节。上诣安佑宫行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭孝淑皇后陵寝。　　

○遣官祭端慧皇太子园寝。　　

○谕内阁、本月十五日恭祭裕陵。经朕特派仪亲王永璇前往行礼。因本年系仪亲王七十寿辰。承祭后、并可藉展私忱。在皇考高宗纯皇帝及附葬之淑嘉皇贵妃前虔申叩谒。仪亲王备悉朕意。深为感激。恳请先期于初十日起程。仪亲王自乾隆年闲在内廷时、屡充祭陵差使。岂不知起程均在寅卯之闲至迟不逾辰刻。昨据仪亲王奏称初十日午初始行起身。已失诚敬之义。况雨势渐大。必应及早渡河赶至烟郊。乃住宿通州。次日至通州北门外。河水业已涨发。其同时派出之郑亲王乌尔恭阿等、俱因初十日早闲阴雨赶紧行走。于河水未发之前。已经过渡。仪亲王起行迟缓之咎。无可辩矣。迨十一日不能过渡。即应于十二日差人赍摺。据实奏明其应另行派员行礼之处。候上□日饬遵。仍一面在彼守候。俟河水消落。立即遄行。方合敬事之义。乃仪亲王并不差人具奏请上□日。率行回京。并自向明亮告知。行文贝勒永臶。代为行礼。实属惛耄。本应革去亲王降为郡王。念系朕长兄。年已七旬。朕心实不忍加以重谴著将伊子绵志前赏加郡王衔、及赏加岁俸银一千两。俱行革去。仍照贝勒品级支领原俸其议罚亲王俸十年之处。加恩改为五年。用示薄惩。至景纶甫经袭爵当差。经朕派令致祭端慧皇太子园寝。其到通州已在仪亲王之后。旋即随同回京。甚属懒惰不堪。虽复行转回。无论赶到致祭与否。均难宽恕。景纶毋庸罚俸。著革去公爵。降为四品闲散宗室。其应袭公爵著宗人府照例办理。　　

○谕军机大臣等朕闻豫省汝光一带红胡匪徒颇为猖獗本年三月闲光息交界五福桥地方。捻子手百余人手执长枪。前往互斗并挟有一丈余长之擡枪。经过市场。人皆分道让路。不敢声言仇杀多人亦不报官。州县官下乡。必以民壮数百人执械随护。即衙门差役中。亦有匪徒在内地方官虑激成事端。不敢十分穷诘。方受畴到任后。亦曾饬拏巨恶十余名。但其风尚未敛戢。方受畴由浙江调任河南。前年滑县逆匪滋扰。非该抚任内之事现在戢暴安良。绥靖地方。则系方受畴专责。伊伯及伊弟两任总督。伊又身任巡抚。俱受两朝厚恩。今地方有此巨憝。不可不严拏重惩。竭力整顿。以图报称。如畏激成事端。则该匪徒愍不畏法。断难望其改悔。此时不过无赖恶少。纠集成群。计图劫夺。一经查拏。即骇走星散。纵或恃众抗拒。地方文武协力带兵巢□刀捕。亦属易事。若因循不办。则该匪徒丑类益众。气焰益张。养痈贻患。其害更大。方受畴不可存畏难之见。务与藩司姚祖同、臬司琦善、同心努力。设法妥办。勉戢浇风为要。朕又闻前任息县知县李仲白、官声素好。最能缉拏红胡。该匪徒衔恨既深。串人诬控罢职。著方受畴确查李仲白居官果否贤能。缉捕果否勤干。如实系得力之员。其被控之案。或系因公。并无真实劣迹。即奏明量予宽宥。责令严缉匪徒以收实效。将此谕令知之。　　

○己亥。谕内阁、昨仪亲王迟误祭期、率行回京、书写字帖、交明亮令其由兵部知照永臶代祭、明亮自应即时奏明请上□日。乃径将仪亲王所交字帖由部递发。明亮何不晓事乃尔。若王公大臣等率将事件交兵部转行。兵部即代为邮递。成何事体。明亮著交部议处。　　

○刑部奏审拟林表等一案得上□日、此案林表林显、林妈定、均系台湾逆匪林达之子。例应缘坐。林表林显。因年未及岁解京阉割。充当内监。本属免死之犯。理宜安静守法乃唤令伊弟林妈定来京。又擅留伊戚刘碧玉在花洞居住。将大内膳单戏单听其携至台湾。借势招摇。林妈定漏网幸免缘坐。林表等辄为娶妻。冀图生子延后。林妈定复将刘碧玉留给噶玛兰田簿托人打点。种种不法。林表林显林妈定、均著照律斩监候归入本年朝审情实办理。已革侍卫林寅登身系职官。与林表等往还。并将林妈定所交噶玛兰田簿携回寓所不行送官究办。仅拟杖流。尚觉轻纵林寅登著改发伊犁。俟刘碧玉等解到质讯后、再行发遣。已故织造和明之子内务府员外郎庆琛曾给林显纱料。候补主事普琳于林妈定过苏州时付给银三十两。均属不合。庆琛、著降为主事。普琳、著降为笔帖式。余依议。　　

○旌表守正被戕广西容县民车惠文妻祝氏。江苏通州民陈宝光女陈氏。　　

○庚子。上幸万寿山。诣广润祠拈香。　　

○谕内阁、景纶奉派于七月十五日祭端慧皇太子园寝乃于十三日自通州回京。又复转回。计其必误祭期。降上□日将伊革去公爵示惩。兹据永臶奏称、景纶于十五日卯刻以前、赶至朱华山承祭未误。是其过止于起程迟缓。及率行回京。尚可量从宽议。景纶著加恩复还公爵。罚公俸二年。　　

○又谕、御史王维钰奏变通卫用员弁、以重营伍而疏铨选一摺。所奏是。各省额设守备。营缺多而卫缺少。近年卫千总俸满引见遇朕驻跸热河。留京王大臣验放。概以卫缺请上□日录用。从无用一营缺者。以致营守备选补乏人。卫守备又形壅滞。殊属两无裨益。嗣后王大臣验放俸满卫千总。除弓马平常者、仍以卫缺用外其年力精壮、弓马可观者、即于摺内声明请上□日以营缺录用。俾武弁得以及时自效。于铨法亦可疏通。　　

○又谕、御史吴赓枚奏、谨盖藏实仓廪一摺。本年直省地方。年谷顺成。多登上稔。所有常平社仓缺额谷石。自应及时完补。著各该督抚督饬州县官酌量地方情形。将动缺谷石。妥为买补。以归实贮。仍随时严查。毋令吏胥滋敝□大。至贩米出洋。本干例禁。屡经降上□日江浙闽广督抚严密稽察。务各实力奉行。毋稍疏懈。　　

○以故喀尔喀扎萨克贝勒纳木萨口□赖扎布子沙克都尔扎布青海扎萨克贝子车尔登多尔济子喇特纳锡第、各袭爵。　　

○辛丑。谕内阁、御史叶申万奏、各省藩库借款易滋敝□大混请上□日严饬清厘一摺。所奏是。直省藩库钱粮。国帑攸关。丝毫不容擅动。乃向来各藩司。因州县有急须支给之项。本款银两未到。另将别款借给。迨日久未归。又辗转挪抵。以致借款繁多。奸胥滑吏。影射朦混。敝□大端百出。不可不严行查禁。著各督抚查明从前已经借出各款。督令现任藩司上紧清厘。催追还款。毋许迁延时日。希图升调后、诿之后任嗣后概不许擅行挪借。如有藩司私准州县借动挪移者。该督抚一经查出。即将该藩司、及该州县、一体严参。毋稍徇纵。　　

○旌恤遇贼被戕山东金乡县监生李玉龙女李氏如例。　　

○旌表守正被戕直隶新乐县民梁自贞女梁氏。　　

○壬寅。上诣安佑宫行礼。　　

○缓徵河南睢、宁陵、二州县、旧欠额赋。　　

○癸卯。上以秋狝木兰。自圆明园启銮。命皇次子智亲王旻宁皇三子绵恺、于八月初旬赴热河随驾进哨。　　

○命肃亲王永锡、大学士曹振镛、协办大学士尚书明亮、尚书英和、景安苏楞额、留京办事。　　

○以故贵州定番州属程番长官司程仁澍子连级、湖南石门县添平所龙溪隘土把总郑武铉子平略、各袭职　　

○旌表守正捐躯山东泰安县民孙言秸妻张氏。　　

○免跸路经过地方本年额赋十分之三。　　

○是日。驻跸南石槽行宫翼日如之。　　

○甲辰。除江苏宝山县、筑塘占废地亩额赋　　

○乙巳。以桥道平固。赏还直隶总督那彦成、双眼花翎。　　

○旌表守正捐躯河南信阳州民李金良妻罗氏。　　

○赏密云县接驾兵丁半月钱粮。搭桥兵丁一月钱粮。　　

○是日。驻跸密云县行宫。　　

○丙午。驻跸要亭行宫。　　

○丁未赏南天门等处搭桥弁兵银缎有差。　　

○是日。驻跸两闲房行宫。翼日如之。　　

○己酉。赏热河接驾兵丁、及看守避暑山庄弁兵一月钱粮看守口内口外各行宫弁兵半月钱粮。　　

○是日。驻跸常山峪行宫。　　

○庚戌。谕内阁、刑部郎中程祖洛在部年久。于刑名尚称熟悉。朕所素知。是以于该员记名道府后。未经＜闲＞放兹吏部将该员拟选甘肃平凉府知府刑部以程祖洛总办秋审并承审逆案未便遽易生手、奏请留部扣选。并声明现在业经截缺例不准见缺保留等语。吏部铨选定例。不准见缺保留。其意原恐应选人员。一经截缺。如选授美缺。即径行赴任。若遇缺分清苦。遂藉词奏留。巧为趋避。刑部如因程祖洛在部得力。何不早行奏明扣选。乃于该员既选平凉府之后。始行保留。显系因甘肃地瘠缺苦。始为此奏。若系美缺。未必保留矣。刑部堂官、俱著交部议处。所有程祖洛京察截取记名以道府用之处。俱著注销。平凉府一缺。吏部另行铨选。程祖洛仍著留刑部郎中之任。办理部务。永不外用。如果始终奋勉。酌量施恩而已。　　

○步军统领奏、传审匿名控告俞姓重利放帐一案。得上□日、此案匿名揭帖所控俞姓图典旗人钱粮、重利放帐等款。经英和等派委员役搜查俞琇米铺。并无借约帐簿。研讯俞琇、委无典买旗人钱粮重利放帐之事。讯以平日与何人有嫌。供出觉罗松安、德吉、曾经借钱不遂。情有可疑。据称传到松安、德吉、磨对笔迹、松安所书笔迹、不相符合、德吉笔意闲有仿佛、而用笔轻重、迥不相同等语。德吉笔意既闲有仿佛。正当从此根究。若谓用笔轻重不同。则作字尽可时轻时重。奸宄之人。岂肯一律书成。自取败露。英和岂不知作书者。乃率令保回。实属错误。著传上□日申饬。至步甲正兴、将德吉带回。交伊兄德绅收管。德吉至都统衙门前。口称进内知会本旗不过顷刻闲一言可了。何至自巳至申四时之久该步甲不见德吉出署。始行查看。德吉已由都统衙门后门逃走。此言断难凭信。显系该步甲有心故纵。著一面严拏德吉务获。先将步甲正兴、及德吉之兄德绅、并伊家人李二、提案审讯。如究出故纵情敝□大。先行按律治罪。　　

</div>
    <div class="pagination">
<a href="清实录嘉庆朝实录_page420.html">上一页</a><span>...</span><a href="清实录嘉庆朝实录_page416.html">416</a><a href="清实录嘉庆朝实录_page417.html">417</a><a href="清实录嘉庆朝实录_page418.html">418</a><a href="清实录嘉庆朝实录_page419.html">419</a><a href="清实录嘉庆朝实录_page420.html">420</a><span class="current-page">421</span><a href="清实录嘉庆朝实录_page422.html">422</a><a href="清实录嘉庆朝实录_page423.html">423</a><a href="清实录嘉庆朝实录_page424.html">424</a><a href="清实录嘉庆朝实录_page425.html">425</a><a href="清实录嘉庆朝实录_page426.html">426</a><span>...</span><a href="清实录嘉庆朝实录_page422.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
