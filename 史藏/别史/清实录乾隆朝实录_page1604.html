<!DOCTYPE html>
<html>
<head>
    <meta charset="UTF-8">
    <title>清实录乾隆朝实录 - 第 1604 页/共 1860 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录乾隆朝实录 - 第 1604 页/共 1860 页</h1>
    <div class="content">
○乙卯。遣官祭关帝庙。　　

○丙辰。谕、今日带领引见学习赞礼郎。鹰犬处拜唐阿勒尔僧额、令其试念。竟不能熟习。且人亦平常。即他人似此者。尚不可入选。德明、竟将伊子专摺奏请引见。显系欲令伊子同署行走。躲避鹰犬处拜唐阿差使。德明、著交部严加议处。此事虽系伊自行奏请。但德保含糊带领。亦属瞻徇。著交部察议。勒尔僧额、著令每年随围行走。　　

○又谕、前据孙士毅奏、富勒浑家人殷士俟等、有招摇婪索之事。降旨将富勒浑解任。令舒常会同孙士毅、秉公审究。并谕四德、长麟、将殷士俊苏州原籍家产。严密查抄。兹据四德等奏、前赴该犯住居常熟地方。于住房内、查出现存并借出银钱。共二万余两。田六百三十余亩。房屋三所。并起出殷士俊之子殷孝基、捐监部照一张等语。殷士俊以微贱长随。拥赀数万。且父子蒙混捐纳。滥膺顶带。计其一切赀财。俱系跟随富勒浑为长随后所得。富勒浑若果无知情故纵。听其乞恩浸润之事。则其伎俩。止于如部中书办。诈骗招摇。地方官吏。见其久而不灵。断不肯多给银钱。岂能积赀累万。盖各部书役。遇有案件。往往设计撞骗。然所得者无多。亦断不能颠倒是非。作奸骩法。计其家彻积至千百者。容或有之。断无积累钜万之事。且朕日理万几。常在朕前使令之总管太监、奏事太监辈。如伊等欲婪索银钱。必须积压外省文报奏摺。或于朕前揣探意旨。假作威福。方能婪得厚赀。今之总管奏事太监等。不过藉每月钱粮。养家糊口。其家赀之至多者。或不过千金。从无与中外官吏、结交招摇之事。朕为天下主。尚不肯假手近侍。任拥厚赀。乃殷士俊、不过跟随总督之长随。积赀竟如许之多。必系平日属员中、有托其营求升调。富勒浑曲意听从。或勒索不遂。富勒浑即不假辞色。该犯有所恃而不恐。始敢恣意勒索。而属员中、因其夤缘有效。触忤蒙愆。相率送给银钱。是以数年以来。乃至拥赀累万。父子俱捐纳顶带官职。且该犯于富勒浑在藩司任内。始行跟随。及为工部尚书。伊即辞去。至四十五年。富勒浑复为湖广总督。伊又跟随前往。反覆狡狯。昧尽天良。富勒浑何所取而受其愚弄。一心委托耶。核其情罪。较之从前安宁家人李忠、更属可恶。若谓富勒浑于该犯如此婪索。竟同木偶。若罔闻知。夫谁信之。此即童穉尚不可欺。安能逃朕之洞鉴乎。即此一节。富勒浑之罪。已不可逭。富勒浑、著革职。若此时孙士毅已另行审出别项情节。即发交阿桂等办理。孙士毅接奉此旨。即派委妥干道府大员。将富勒浑解往浙江。交与阿桂等。秉公质讯审办。至富勒浑到粤未久。殷士俊所得银钱。必系在闽浙地方勒索者居多。著阿桂等、就近彻底查究。据实定拟具奏。毋得少有徇隐。再昨广东右翼镇总兵施国麟、来京陛见。朕面加询问。复令军机大臣详询。据称富勒浑纵容家人。及家人李姓狂妄滋事等语。并将原询奏片。发交阿桂等阅看。归案质审。著将此旨、由六百里传谕阿桂、孙士毅等。并令舒常毋庸前赴广东。即赴浙江。会同阿桂等审办。将此通谕知之。　　

○谕军机大臣等、据富纲等奏、遴员督办宁台厂务。及富纲奏、滇、黔、两省春收丰稔情形二摺。富纲前在福建巡抚任内。办理地方事务。未见认真。及擢用总督以后。办事亦复愞弱。经朕屡加训饬。尚知奋勉。近年趱办铜觔。皆能依限开帮。并无贻误。刘秉恬历任巡抚。其初到云南。声名甚属平常。近闻伊能遵朕教诲。痛自改悔。无似前声名平常之事。而于办理铜盐诸政。亦能迅速妥协。督抚大吏。身任封疆。总应洁己奉公。实心办事。期于无忝厥职。该督等果能事事留心。改过从善。岂惟伊等之福。且亦朕之福也。似此方能长荷朕恩。而朕亦实不愿伊等有骩法营私之事。近因富勒浑家人殷士俊等有招摇婪索等事。查抄该犯家产赀财竟至数万。若非富勒浑知情纵容。家人等断不敢恣意婪贿若此。现已降旨革职。解赴浙省。交阿桂归案审办。可见天理昭彰。督抚等一有昧良玩法情事。无不立即败露。朕亦不能为之曲加宽贷。富纲等务须慎之又慎。即以富勒浑为前车之鉴。盖刘秉恬应慎之在己。持之以久。而富纲尤应慎在家人。以富勒浑为戒。不负朕教诲成全。谆谆诰诫之至意。所有本日朱批富纲等摺。亦著伊二人同看。将此由五百里谕令知之。　　

○以编修秦潮、为云南乡试正考官。宗人府主事章煦、为副考官。检讨萧九成、为贵州乡试正考官。中书潘奕隽、为副考官。　　

○缓徵山东峄县、菏泽、定陶、濮州、范县、观城、朝城、聊城、莘县、东昌、十州、县、卫、上年旱灾额赋。　　

○丁巳。谕、今年派出后拨随围章京人员。看射布靶时。文官内、多有指称患病臂痛不射者。伊等虽属文员。但系旗人。岂可在朕前推故不射。此风断不可长。若不严加禁止。久则渐染汉习。竟至忘失满洲本来技艺矣。此次推故不射人员。著交各该衙门存记。下次京察时。不准列入一等。著为例。　　

○又谕、昨因四德等查抄富勒浑家人殷士俊、赀财累万。富勒浑显有纵容照应情弊。已降旨将富勒浑革职。解赴浙江。交阿桂等归案秉公审办矣。富勒浑久任封疆。受恩深重。前于舒常回京召见时。询及富勒浑居官若何。据奏操守实不能保。及穆腾额来京陛见。复加询问。所奏与舒常相符。是以密降谕旨。令孙士毅访查。据实具奏。旋据孙士毅奏到、富勒浑长随殷士俊等、在外婪索招摇。富勒浑不能约束。当即降旨。将富勒浑解任候质。及四德等查抄殷士俊原籍赀财。银钱累万。其为富勒浑纵容婪索。情弊显然。是以将伊革职。解赴浙江审办。是此案之败露。虽系孙士毅访查具奏。而其实始于舒常。继以穆腾额。并非孙士毅首先举发。孙士毅经朕降旨严切询问。焉敢复顾情面。不行据实直陈。以避举发之名。自取重戾乎。设此案先为孙士毅所举发。朕亦不肯即以原□□□□尔□之人。畀以被□□□□尔

□之缺。致起攻讦之风。今此案系舒常、穆腾额、先后陈奏。朕兼听并观。原不以一人之奏。即斥弃大臣。亦不肯任大臣等营私。声名狼藉。置而不问、为保全也。且孙士毅承朕密谕。是以查□□□□尔□究办。原属秉公。所有两广总督员缺。即著孙士毅补授。仍兼署广东巡抚。今春孙士毅进京陛见时。曾面奏粤东水土潮溽。与病体非宜。情愿留京供职。屡次恳切乞恩。但现在乏人。孙士毅自当勉力任事。俟朕将来酌量得人时。再行更调。其广东巡抚员缺。著图萨布调补。李封。著补授湖北巡抚。其苏州布政使员缺。著长麟补授。特成额。著来京陛见。其湖广总督印务。著图萨布留彼暂行署理。李封著即赴湖北新任。至广东巡抚、现系孙士毅兼署。图萨布俟特成额回任后。再赴广东新任。并将朕用人苦衷。明谕中外知之。　　

○谕军机大臣等、前据孙士毅奏、富勒浑向伊索取廷寄。因系密谕。不敢将覆奏摺稿给与阅看。即疑怒交作。始则诘伊在京或有异言。继则以近来陛见。祇有舒常、穆腾额、二人必居其一等语。富勒浑身为总督。纵容家人在外招摇。婪索滋事。今查办赀财至数万之多。凡为臣子者。苟有见闻。无不可指名□□□□尔□奏。兹因舒常、穆腾额、先后到京。经朕面加询问。俱各据实陈奏。随降旨令孙士毅密行查办。始据查出伊家人殷士俊等、骩法营私情弊。富勒浑惟当痛自惭恨。又何颜怒及举发查办之人。似此居心行事。不仅有乖大臣之体。更为昧尽天良。其不是甚大。著传谕阿桂、俟解送富勒浑到浙时。将此情节。严切询问。据实覆奏。勿得稍存讳饰。所有孙士毅奏片。并著钞寄阅看。将此由六百里谕令知之。　　

○又谕、据刘峨奏、直属入夏以后。保定、易州、等处。得雨透足。正定等府。亦时雨频沾。二麦收成。自九分至五六分不等。惟广平府属。约收仅四分有余等语。本年春夏之间。直隶所属地方。俱节次得有甘膏。麦收分数。约计五六分至八九分不等。至广平府属。据该督奏称、仅止四分有余。恐二麦竟致歉收。民食不无拮据。深为轸念。该处近日是否获沾雨泽。二麦收获情形。究竟若何。现在应否酌借耔种口粮。以资接济之处。著传谕刘峨、详悉查明。据实覆奏。不可稍存讳饰。　　

○以山东济东道陈守训、为江苏按察使。　　

○予故喀尔喀扎萨克辅国公雪丹、致祭如例。　　

大清高宗法天隆运至诚先觉体元立极敷文奋武孝慈神圣纯皇帝实录卷之一千二百五十四



大清高宗法天隆运至诚先觉体元立极敷文奋武孝慈神圣纯皇帝实录卷之一千二百五十五　　

监修总裁官经筵讲官太子太傅文渊阁大学士文渊阁领阁事领侍卫内大臣稽察钦奉上谕事件处管理吏部理藩院事务正黄旗满洲都统世

袭骑都尉军功加七级随带加一级寻常加二级军功纪录一次臣庆桂总裁官经筵讲官太子太傅文华殿大学士文渊阁领阁事稽察钦奉上谕事件处管理刑部户部三库事务世袭骑都尉军功加十九级随带加二级又加二级臣董诰内大臣户部尚书镶蓝旗满洲都统军功纪录五次寻常纪录十四次臣德瑛经筵讲官太子少保工部尚书纪录六次臣曹振镛等奉敕修乾隆

五十一年。丙午。五月。己未。谕、都察院奏、据湖北江陵县民蒋鲁玉等、控告县书苏秉六等克扣赈项。舞弊侵吞一摺。上年湖北被旱成灾。叠经降旨。粜赈兼施。并饬该督抚董率各属。实力稽查。妥协办理。俾巡黎均沾实惠。今据该县民蒋鲁玉等所控各款。如果属实。则是朕轸念灾氓。不惜数百万帑金。俱为蠹吏奸胥中饱。殊出情理之外。该地方官所司何事。此案关系甚大。著派李侍尧勒保。驰驿前往。彻底查办。严审定拟具奏。所有随带司员。著一并驰驿。其原告蒋鲁玉等。交该部照例解往。昨经降旨、令特成额来京陛见。湖广总督印务。著调任广东巡抚图萨布留彼、暂行署理。湖北巡抚。已将李封补授。李封奉到谕旨。著即赴新任。特成额接奉前旨。自已起程。图萨布、著俟李侍尧到彼。将总督印务。交李侍尧暂行署理。即行起程。前赴广东新任。李侍尧。俟特成额陛见回任。再行来京复命。　　

○又谕、户工二部议奏、龙江、西新、两关徵收盈余。比较上三届、短少银五万二千三百余两。请著落该管监督。照数赔补。并请交部议处等语。固属照例办理。第念上年江宁等处。雨泽愆期。年□山戊不□荒歉。商民换运维艰。客贩无多。以致船只到关稀少。盈余短绌。尚属有因。所有西新关短少户税盈余银二万二千八百余两。龙江关短少工税盈余银二万九千五百余两。俱著加恩免其赔补。并从宽免其议处。　　

○辛酉。谕军机大臣等、据窦光鼐奏、盘查过嘉兴、桐乡、海盐等六县仓谷。有缺谷数百石、及百余石者。随饬该府转令各该县按数补足。惟桐乡县仓内。实无储谷。所有之谷。乃借自社仓。又借米三千石。开报平粜。掩饰一时。嘉兴县社仓空虚。呈控纷纷。是该二县社仓。办理皆不妥协。并据曹文埴等奏、前赴绍兴、杭州、所属各县。指出一二廒盘斛。其余按廒签探。丈量折算。惟山阴、嘉兴县、多谷十三石。此外各县廒口。俱有短少。自一二石至五六石不等、各等语。著将原摺钞寄阿桂阅看。到浙后。即将窦光鼐所奏各条款。与曹文埴等逐一核办。如各该县果查有侵那捏报情弊。自应据实严□□□□尔□办理。又窦光鼐所奏、塘工经费。宜责成塘工大员。督率海防同知承修一节。是否可行。亦著交与阿桂、于履勘海塘后。一并酌议核办。至所称于沙滩地栽种芦苇。三年之后。将不可胜用。遇有冲刷处所。即以苇易柴。塘工愈加坚牢等语。则所见殊属迂谬。按之事理。不通之极。海水性咸。不能生物。是以沙滩余地。弃而不用。若果可以栽种芦苇。民间岂有不早行栽种。听其闲旷之理。朕屡次巡幸浙江。銮辂所经。亦并未见有苇田。且芦苇易于糟烂。不比柴性之坚劲。若用以镶筑塘工。岂能恐固经久。或窦光鼐别有所见。可备采择之处。阿桂等务须悉心商搉。据实具奏。不可稍存回护。仍将抵浙后。会同曹文埴等审讯各情节。迅速具奏。将此由五百里传谕知之。　　

○又谕、据富勒浑奏、粤省盐务。添设运艘。按季徵收饷价。及顶补革商。清厘积欠一摺。其意自因现获罪愆。具摺陈奏。以为塞责之计。但此等款项。皆系照例办理之事。何必专摺奏闻。且所奏情节。亦未明晰。李侍尧在粤年久。于该省盐务。自所熟悉。所有富勒浑摺。著钞寄李侍尧阅看。并将所奏各款。是否系照例应办之事。或系另有所见。当更改之处。著李侍尧于奏事之便。据实覆奏。寻奏、运盐船只。添募修补。各埠应完饷课。如数交库。已革疲商。召募顶补。历年商欠。或催徵、或摊赔、各等语。俱系按例办理。倘嗣后有应行调剂之处。新任总督孙士毅、原可随时具奏。报闻。　　

○壬戌。谕、据奎林等奏拏获李国兴等逃犯三名。照例办理等语。逃犯事件。若非朕严加训饬。岂能缉获如此之速。著通行新疆将军大臣等。嗣后遇有逃犯务须一体严行查拏。断不可仍前塞责。　　

○予江南办工淹毙之河营守备刘建功、赏恤如例。　　

○癸亥。以江苏粮道王兆棠、为江苏按察使。四川建昌道陈奉兹、为四川按察使。　　

○缓徵河南商邱、宁陵、永城、鹿邑、虞城、夏邑、睢州、柘城、内黄、西华、太康、扶沟等十二州、县、上年旱灾额赋。　　

○甲子。谕、据明兴奏。东省济南、东昌、临清所属、及毗连地方。春夏以来。雨水缺少。麦收不无歉薄等语。该省上年缺雨。被旱成灾。今□山戊不□虽获甘膏。其短雨州县。麦收仍有歉薄。民力不免竭蹷。朕心深为轸念。著加恩将被旱稍重之历城、德州、齐河、禹城、平原、陵县、长清、聊城、莘县、堂邑、东平、东阿、平阴、阳谷、寿张、观城、范县、朝城、临清州、等十九州、县、及坐落卫地、查明借给两月口粮、被旱稍轻之章邱、邹平、长山、新城、淄川、齐东、冠县、恩县、馆陶、博平、茌平、清平、乐安、博兴、寿光、莱芜、肥城、蒲台、沾化、汶上、邱县、濮州、等二十二州、县、及坐落卫地。查明借给一月口粮。以资接济。至各该地方应徵新旧钱粮。除历城等十五州、县、业经缓徵外。其余德州、齐河、等二十六州、县、及坐落卫地。现在应徵新旧钱粮。并著加恩。缓至秋成后徵收。俾贫民既资口食。并免催徵。该抚务董率所属。实力经理。以副朕轸念群黎。惟恐一夫失所之至意。该部遵谕速行。　　

○又谕、据阿桂奏、查询浙省各属仓库情形。及窦光鼐所称、盛住上年进京。携带过丰、各情节。如窦光鼐原奏永嘉、平阳、二县借谷勒派之事。阿桂面询该学政。系何人告知。该学政不能记忆姓名。是窦光鼐既欲于朕前见长。又恐得罪众人。实属进退无据。至所称盛住进京携带银两。及总督收受属员门包各节。询之该学政。亦不能指实。阿桂等传询盛住。则因上年进京时。有应解薓价银三万九千余两。盛住自行装匣携带。到京后、即赴广储司兑交有案。是盛住携带银两。系属官物。岂可指为赃私之证。而窦光鼐因见所带银匣数多。遂疑为盛住私赀。若如此疑人。天下竟无一清廉之官矣。尤为可笑。至盛住所称、进京时、并无送给十五阿哥物件。阿哥亦从不许其帮助等语。阿哥等素常谨慎。宫中廪给亦优。本无需伊等帮助之处。盛住所言。自属可信。朕阅之深为嘉悦。至总督藩司。收受属员门包馈送。事关大员婪索。若并无确据。何得率行陈奏。乃询问该学政。毫无指实。是竟系信口诬人。若窦光鼐欲诬人谋反。将不论其实有无。将人治罪。有是理乎。此案若非朕特派阿桂前往查办。则窦光鼐与曹文埴等、争执扳引。即经年之久。办理亦不能完结。更复成何事体。今阿桂与曹文埴等公同面询。逐层驳诘。俱确有可据。窦光鼐竟不能复置一词。现复檄调嘉兴所属州县质询。自可无难得实。至富勒浑家人在粤。招摇滋事。及在浙有无勒索门包之处。阿桂现在提集富勒浑进京时经过之嘉兴、严、衢、各地方官到省。剀切开导。令其据实供出。该州县等、知事难掩饰。自必和盘托出。所办尤为得其要领。现已令孙士毅、将殷士俊严切鞫讯。计日内可以奏到。再寄信阿桂。两面质对。自然水落石出。著将此旨。由五百里传谕阿桂等知之。所有朱批阿桂各摺。并交与曹文埴等公同阅看。　　

○乙丑。孝恭仁皇后忌辰。遣官祭景陵。　　

○上还宫。　　

○是日起。上以夏至祭地于方泽。斋戒三日。　　

○丙寅。谕、据富纲、刘秉恬、覆奏、滇省各府、厅、州、县、仓库钱粮。前经查有亏空。约共银一百余万两。自督臣福康安设法催追。各属竭力措办弥补。尚短少银六十余万两。富纲到任后。会同刘秉恬、督率司道。上紧勒追。不遗余力。又弥补银、共四十三万三百余两。尚未完银、十八万三千余两。细加体察。各员非不知畏惧奋勉。亟思完补。无如滇省地瘠民贫。缺多清苦。若催追过紧。复恐该员那新掩旧。于事仍无实济等语。所奏殊不成话。滇省非腹地可比。仓储库项。为数本属无多。何致竟形亏缺。皆系不肖属员。侵欺贪黩。以致亏那累累。朕不忍更兴大狱。宽予一线之路。令其自行筹画。已属格外宽典。该省大小官员。自应激发天良。上紧设法弥补。乃历四五年之久。竟未弥补全完。该督抚所办理者何事。若福康安此时尚在云南任。或可早已完案。富纲、刘秉恬、独非督抚乎。乃尚恬不知耻。诿之于滇省地瘠民贫。饰词具奏。是诚何心。州县仓库。系各该员自行经管。其亏缺那移。皆由各该员侵欺舞弊。自应著落各州县依限完公。变产抵项。与民何与。而乃以滇省地瘠民贫、为弥补难完、托词自解乎。朕屡经降旨。严禁各省。不许因弥补亏空。科派累民。如有派累。一经败露。及被人告发。必将该州县及上司。从重治罪。若如富纲、刘秉恬、所奏。是弥补库项。皆出闾阎。是令贪官饱私橐。贫民为赔补。有是理乎。富纲、刘秉恬、此奏甚属非是。著传旨严行申饬。并传谕富纲。刘秉恬、务须激发天良。董率所属。遵照奏定限期。于年内一律全完。不使丝毫亏欠。毋得稍有累及闾阎。加结具奏。以副朕法外施仁。惩吏爱民至意。并将此通谕各省督抚知之。　　

○谕军机大臣等。据梁肯堂奏、大名等三府属得雨情形一摺。内大名、广平、两府属、元城各州县。或得雨深透。及二三四五寸不等。实为应候甘霖。惟顺德府属。仅称得雨一二三寸。看来尚未一律优沾。该处因去□山戊不□歉收。望泽甚殷。此次雨泽稀少。恐二麦收成。竟致歉薄。现在应否酌借耔种口粮。以资接济之处。著传谕刘峨、详悉查明。据实覆奏。不可稍存讳饰。将此由四百里传谕知之。　　

○以故奉恩将军善志长孙国柱袭职。　　

○丁卯。御史祝德麟奏、通州额设米袋。向归坐粮厅管理。每□山戊不□换造。但恐支领钱粮时。书吏暗中扣克。经纪等任意侵渔。将旧抵新。以致破损。该管官因袋数繁多。遂不加核实。请嗣后于每□山戊不□换造时。报明户部。派满汉司员四员前往。将新制口袋。逐一点验。出具甘结。倘额数不敷。呈明该堂官。将坐粮厅□□□□尔□处。或司员扶同徇隐。一并从重治罪。仍于袋面、印用某年制造字样戳记。再脚夫散处五闸。坐粮厅稽察难周。请就近归于通流、度丰、两闸闸官管束。如有破损米袋。即标记送通抵换。得旨、所奏是。该部速议行。　　

○戊辰。夏至。祭地于方泽。上亲诣行礼。　　

○幸圆明园。　　

○己巳。上御勤政殿听政。　　

○谕、户部议驳、徵瑞奏山东商盐滞销。应完课项。请分作三年带徵一摺。固属照例办理。但念东省商人赀本较微。且上年引地歉收。而行销地方。亦因旱成灾。商盐不能照常售卖。盐滞课缺。尚属有因。所有出东商人本年应完课项。著加恩照该盐政所请。分作三年带徵。以纾商力。　　

○谕军机大臣等。据孙士毅奏。审讯富勒浑家人殷士俊等婪索各款。如巡捕伍光玉供称、富勒浑到任。众商馈送家人李世荣、花钱一千圆。方准各回安业等语。又洋商潘文严等称、殷士俊勒派各商。分买人薓一斤。浮卖价银四千七百两。又李世荣令洋商购买物件。短发价值一百圆。又点派口岸。令书巡等缴银一万九千六百余两。交殷士俊、李世荣、转交内署、各款迹。俱经殷士俊李世荣供认不讳。殷士俊等、系富勒浑家人。乃勒派需索洋盐两商。赃款累累。若非倚仗主势。何至恣肆自由。全无忌惮若此。至勒派各口岸银两。富勒浑先以帮贴公费为词。收受入署。迨发觉之后。将前项银两。交监督衙门解京充公。明系事已败露。自知不可掩饰。为此先侵后吐之计。又据孙士毅奏、署南雄府知府孔继栋、因截留富勒浑幕友李王二姓行李。富勒浑挟嫌迁怒。欲将孔继栋、以保昌县劣绅倡议抗粮一案□□□□尔□革。经孙士毅作札劝阻。富勒浑不允。于解任后专衔□□□□尔

□办等语。孔继栋于劣生抗粮一案。系富勒浑兼署巡抚任内之事。孙士毅欲于结案时。将该员附□□□□尔□。以免增长刁风。所办未为不是。乃作札劝阻。富勒浑执意不允。如孔继栋必应□□□□尔□办。富勒浑何不于兼署抚篆时。早行具奏。今于解任后。始行单衔劾□□□□尔□。非挟私洩忿而何。又据富勒浑奏。吴胡氏、托殷士俊照应退埠一节。系四十九年批准之案。伊尚未到粤。又陈通照、为积债托殷士俊照应。给予花钱四百圆一节。系抚臣批结之案。陈通照既托殷士俊照应。孙士毅因何不据实将此案叙入。转轻轻带过。代为掩饰等语。此二案。如果与殷士俊无涉。何以富勒浑身未履任。长随即可先有关说受谢之事。而以数年已结之案。富勒浑初到。即有意为之翻案。又于摺中隐跃其词。所言督抚。非舒常、孙士毅而何。揆其意。伊本疑舒常首先举发。又恨孙士毅据实查办。故于解任后。为此一齐拖入之举。所谓欲盖弥彰。适足以自益其罪耳。又据孙士毅奏、访查富勒浑应解河南省充公银二万两。暗派督标千总杨中兴等、往闽省。向省城道员衙门支取。私下绕道。押赴河南兑缴等语。富勒浑已离闽省半年有余。何以尚有私囊。寄存闽省道员衙门。以上各条款。著传谕孙士毅、严切根究。暨常青等严密查办。并传谕阿桂等、于富勒浑解到时。逐款详晰质讯。务期水落石出。富勒浑虽系阿桂族孙。但事关大员婪索重案。阿桂自当秉公研鞫。断不敢稍存回护之见。舒常日内想已抵浙。会同审办矣。至曹文埴、伊龄阿、上年办理海昇一案。颇能持正。此案亦著伊等会同办理。曹文埴、伊龄阿、皆系晓事持正之人。必不至少有阿比。调停其间也。现在刑部乏人。又届办理秋审之期。姜晟在浙省。亦无甚应办之事。著于接奉此旨日。即先行来京办理秋审案件。又据富勒浑摺内称、藩司许祖京、臬司姚棻、将审讯殷士俊供词。

送给阅看等语。尤为非是。司道系督抚属官。若于总督未解任以前。于地方公事。自当禀闻办理。今奉抚臣委审案件。即系总督家人得赃骩法之事。自应严密办理。何得将所讯供词。送给富勒浑阅看。将来定案时。亦应将该司许祖说等分别严□□□□尔□。以儆外省恶习。至富勒浑气本粗率。性情乖张。孙士毅奉旨饬交查讯伊家人受贿。皆已供证明白。乃不知愧悔。静候质讯。辄敢怨及承审之人。愤戾之气。形诸词色。又复于解任后。哓哓剖辩饰奏。尤属非是。看来孙士毅、不免意存畏葸。心怀顾忌。试思朕为何如主。而能任人徇隐翻案乎。此时若有能□□□□尔□孙士毅之人。即系保奏孙士毅而自求得罪之人。孙士毅何所容其顾忌。而不据实查办耶。此事除就近交大学士九卿阅看外。将此由六百里加紧。传谕阿桂等。秉公严切审办。所有寄信孙士毅等谕旨。及孙士毅奏到各摺。并富勒浑原摺。俱著钞寄阅看。仍将现在查讯经过各属。有无需索情弊。据实先行覆奏。　　

○又谕、朕前因舒常等奏、富勒浑操守不能具保。即疑其前在闽时。伊家人殷士俊等、亦必有与伊主关通婪索情事。是以密谕雅德。据实查奏。雅德不但不能据实查明。转力为保奏。已属昧良袒护。是以此次不令雅德查办。今富勒浑事已全行败露。若雅德不知畏惧愧悔。复敢始终回护。授意属员。不令据实呈报。返从中为之弥缝掣肘。致常青等办理不能详尽。则雅德首领恐不能保。思之慎之。雅德当择利而行。毋致自贻伊戚也。将此由六百里加紧、传谕常青、伍拉纳、即行严切详查。迅速由驿覆奏。不可稍存瞻顾。至伍拉纳到闽未久。此事与伊无涉。伊当随同常青。秉公查办。不值稍有回护。并令雅德、将从前因何不据实查□□□□尔

□。转行保奏。及现在寄存银两。是否知情之处。激发天良。据实先行明白回奏。　　

○户部议准、漕运总督毓奇奏称。淮安卫头帮额船五十只。因节年黄水漫溢。屡次遭风。丁力疲乏。查有入官田亩。三十顷三十亩有奇。报银一万四千四百两。请令该帮各丁承买。随船赡运。应徵价银。照安庆卫借帑赎屯例。先在江安粮道库内。借漕项解交藩库。仍于各丁每年额支行月等项银内缴还。自乾隆五十二年始。分八年扣完。从之。　　

○以太常寺卿赵佑、为大理寺卿。　　

○庚午。谕、朕简任封疆。向来由旗员中擢用总督者。如黄廷桂、尹继善、高晋、萨载等、皆能实心任事。著绩宣猷。为封疆得力之人。十数年来。总督中富勒浑资格较深。历练亦久。在近来总督中上之列。是以由闽浙调用两广。委以海疆繁剧重任。方次倚毗。今春舒常回京。于途次召对。询以各省督抚声名。舒常即称富勒浑操守平常。朕犹意舒常甫离两广总督来京。或不免意图复任。移动富勒浑。以为觊觎回任地步。因疑信兼半。及穆腾额来行在陛见。复经面询富勒浑居官办事如何。伊止言现在总督中操守可信者。惟李世杰、萨载而已。至于富勒浑之操守。不敢深信。因令军机大臣、详加询问。方将伊家人长随在外居住。招摇生事情节说出。而于如何受赃舞弊之处。亦无指实。朕意彼时舒常、若尚扈从行在。彼此会晤相好。或豫有先入之言。穆腾额随同附和。亦为事之所有。然其时舒常。早已于台怀即派往陕西查办案件。并未与穆腾额谋面。而该监督奏对之语。与舒常不谋而合。则其言似非无据。始密谕孙士毅据实查奏。即孙士毅今春来京陛见时。亦从未奏及富勒浑之声名操守平常也。嗣据孙士毅遵旨查奏。富勒浑实有纵容家人殷士俊等、在外招摇滋事之处。犹以富勒浑不过身同木偶。止失于约束

家人。未必有知情染指之事。俟讯明定案后。将富勒浑予以薄惩。将来尚欲令其戴罪自赎。更换福康安陕西之任。尚不疑其有贪婪侵隐款迹也。今据孙士毅节次查奏。则富勒浑竟与殷士俊等关通婪索。赃迹累累。如殷士俊、李世荣、听从吴胡氏、陈通照、嘱托照应。得受花钱。及派洋商分买人薓。购买钟表等物。浮卖价银。短发价值等事。即云该家人等营私舞弊。富勒浑漫无觉察。已属形同木偶。乃富勒浑因点派各口岸。令书役等摊缴银一万九千六百余两。交进督署。又因应解河南充公银二万两。暗令督标千总杨中兴等、潜赴福建。向省城道员衙门支取解豫。是富勒浑一则先侵后吐。一则身已离闽。尚有私囊存寄。其操守果不可问矣。前已降旨。将富勒浑革职。令孙士毅询问确实。解往浙省。交阿桂等归案额办。乃富勒浑心疑舒常、孙士毅、穆腾额等、有心倾陷。于孙士毅传旨询问时。疑怒交作。其忿戾之气。形于词色。且于解任后。并不自知悔惧。静候质讯。犹复以从前案件。哓哓置辩。并因署南雄府孔继栋、于孙士毅查办殷士俊赃款时。将富勒浑幕友行李截留。心怀嫌恨。欲将孔继栋另案□□□□尔□革。经孙士毅札阻不允。竟以解任之后。单衔渎奏。且于事已发觉。将勒派各口岸银一万九千余两。交监督衙门解京。以掩饰其先侵后吐之迹。且其信任家人李世荣等关通说合。声名狼籍。即大学士嵇璜、学政窦光鼐、总兵施国麟、众口一词。是孙士毅查奏各情节。实系遵奉谕旨。秉公查办。确有证据之事。并非有意吹求。而富勒浑受朕深恩。种种情节。殊出情理之外。此皆由富勒浑辜恩昧良。天夺其魄。是以所为颠倒错乱。自速其罪。乃至如此。朕从来不肯存逆诈亿不信之见。而不肖者营私骩法。自然败露。朕亦不能稍为曲贷。此实朕用人不得已之苦心。中外臣工、所共见共闻。然朕细思之。为大臣而受家人之累者不少。而惟旗人更多。即如福隆安家人富礼善、殴命顶凶一案。福隆安心存庇护。经朕特派大臣审明。将富礼善抵法。并将福隆安治罪。此亦福隆安平日不能管束家人。致伊等恣意妄为。自蹈法网。累及伊主。并致家遭回禄。身亦短折。可见此辈宵小奴隶。获罪于天。福善祸淫之理。捷如影响。其实欲庇护家人。适足自贻伊戚。而藐法家奴。仍致自罹大辟。福隆安幸而在京供职。近在辇毂之下。是以败露旋踵。若使擢用外任。则富礼善之恣纵妄为。岂在殷士俊等之下。而福隆安之受其累者。亦未必不如富勒浑之甚。而朕亦不能曲护也。特此明白宣谕内外大臣。嗣后务须正躬洁己。严肃驭下。当以前事为戒。设有不知儆惧。仍蹈覆辙。当事情败露之后。朕必不肯仅令罪坐奴隶。置家长于不问。而为家主者。亦何所爱护。而轻以身家为奴隶计也。将此通谕中外知之。　　

○豁除陕西华州东北西北两乡、乾隆四十九年沙压民屯更名地亩额赋。　　

○辛未。上以秋狝木兰。自圆明园启銮。　　
</div>
    <div class="pagination">
<a href="清实录乾隆朝实录_page1603.html">上一页</a><span>...</span><a href="清实录乾隆朝实录_page1599.html">1599</a><a href="清实录乾隆朝实录_page1600.html">1600</a><a href="清实录乾隆朝实录_page1601.html">1601</a><a href="清实录乾隆朝实录_page1602.html">1602</a><a href="清实录乾隆朝实录_page1603.html">1603</a><span class="current-page">1604</span><a href="清实录乾隆朝实录_page1605.html">1605</a><a href="清实录乾隆朝实录_page1606.html">1606</a><a href="清实录乾隆朝实录_page1607.html">1607</a><a href="清实录乾隆朝实录_page1608.html">1608</a><a href="清实录乾隆朝实录_page1609.html">1609</a><span>...</span><a href="清实录乾隆朝实录_page1605.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
