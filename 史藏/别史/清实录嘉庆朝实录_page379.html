<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 379 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 379 页/共 523 页
  </h1>
  <div class="content">
   嘉庆十八年。癸酉。十一月。甲子朔。上诣雍和宫行礼。宣仁庙凝和庙火神庙拈香。　　

○遣官祭先医之神。　　

○谕军机大臣等、戴均元等会勘东省运河、请大加挑挖一摺。运河估计挑工。本有定数。该河督等以本年受淤较重。必须大加估办。现当军需紧要。拨帑浩繁。今因微湖水短。恐来年误运。即照所请办理。一切估办。稍有浮冒侵蚀。不但侵冒之员、立予正法。即该管上司亦必一同正法。又据请开苏家山闸、将正河清水递引入湖。引黄入湖。流敝□大甚大。著伊等自行揣度。如确有把握。即绘图贴说奏明办理。或湖身淤垫再有贻误。即将此次倡议及奏请之员正法示儆。再挑挖雇募人夫。恐有溃散贼匪混杂应募。尤当饬属加意严防。留心辨察。将此谕令知之。　　

○那彦成等奏、巢□刀平道口贼巢情形。得上□日嘉奖。与都统高杞等下部议叙。赏还总兵官杨芳二品顶带。赏侍卫额勒精额、哈朗阿、游击齐慎、巴图鲁名号。游击马光宇、都司刘印景、守备窦德、俞振海、千总段永福、花翎。护军三音布等、蓝翎。侍卫阿勒罕保等、升擢有差。　　

○乙丑。谕内阁、紫禁城内外。前经酌留内火器营兵四百名。帮同该班护军等轮班宿卫。朕昨于十月三十日、恭诣寿皇殿行礼。由神武门出入。见该官兵等支搭单布帐房住宿。天气渐寒。朕心深为怜悯。著内务府大臣、管理武备院王大臣、前锋统领、护军统领、会同察勘午门东华门西华门神武门内外。如有闲空房闲、或旧设堆拨。酌量匀给该官兵等栖止。藉避风雪。仍责令轮流在外实力巡查。毋稍疏懈。如查无房屋之处。著该衙门即日赶紧制造氊棚。度地支搭。俾得御寒。以示体恤。此事总须速办。稍有迟延。治罪不赦。凛之。　　

○以失察逆犯林清传习邪教。前任兼顺天府府尹曹振镛、顺天府府尹初彭龄、宋镕、下部议处。　　

○丙寅。裁减吏兵二部处分则例。谕内阁、近来吏兵二部所定则例。科条太繁。动多窒碍。地方文武员弁、遇有应办事件。往往顾惜处分。惮于举发。贤者困于成法。不敢变通。不肖者工于舞文。巧为规避。以致积渐因循。酿成钜案。国家设官分职。期于得人而理。其定立处分。加之察劾者。原以举直错枉。俾共知警惕。无旷庶官。从前立法之意。私罪立予创惩。公罪量为原宥。所以区分贤不肖者。至为＜闲＞当。自定例屡经增改之后。条目滋多。日趋苛细。书吏因缘为奸。虽有贤能之员日挂吏议。而庸碌者或以幸免。于甄别人材澄叙官方之道。甚无益也。著吏兵二部、将文武处分则例公罪各条。逐加详核。凡事涉具文、无关政治者。一切处分。奏明大加删减。务使＜闲＞而易遵。信而可守。贤员不致掣肘。不肖者无所施其伎俩。书吏不能高下其手。庶地方文武各官。少所牵碍。得以展布谟猷。尽心职守。用副朕蠲涤烦苛、敦崇实政之至意。　　

○又谕、御史嵩安等奏、酌筹内城编查保甲事宜、请交步军统领衙门核办一摺。内城地面。向系步军统领管辖。旧有十家户名目。即仿照保甲规制。核实编查。较为＜闲＞易。所有内城旗民。户口编查保甲事宜。著专责成步军统领衙门认真妥办。毋稍延缓。此内除王公满汉文武官员三品以上者、令其自行查察外。其四品以下职官、均与旗民一体编查。有升任三品者。随时具报开除。　　

○谕军机大臣等、那彦成奏、官兵攻克道口后。直抵滑城。布置围攻。先将桃源接应之贼截回。滑城内贼匪出城冲扑。俱经官兵击退。已将东西南三面城门堵住。惟正北西北两门尚未堵合。此时紧要机宜。必须四百围定。方可并力进攻。切不可于西北正北两门未合之先。率行攻打。致留贼匪奔窜之路。贼匪突围。必系悉其精悍。乘闲奔逃。老弱无用。弃之城中。设堵合不严。则有名贼目。悉行兔脱。克城之后。仅收复空城。于大局何益。乾隆年闲。库车前鉴具在。慎之。陕甘官兵。据奏已出潼关。日内即可到营。正可补北面围兵之不足。那彦成等、惟当督率将士合围严密。使贼匪无路奔逃。先用大炮毁其垣壁。我军奋勇先登。即可一鼓埽荡。略迟数日。朕亦不降上□日饬催。若滑县之贼再行散窜。则惟那彦成是问。　　

○又谕、据初彭龄奏、定陶以北、城武钜野郓城等县、近日仍多土贼、数十人成群、抢夺村庄、武城县并有钦赐。检讨刘洙、为土贼头目、又峄县之常泥沟、郯城之马头镇、均被土贼烧抢等语。山东曹县定陶贼匪。均已巢□刀除净尽。而附近州县、尚不免有土贼乘机烧抢。著同兴遴派文武干员、前往严密查拏。果有钦赐检讨刘洙、潜充贼目。即拏获究办。其焚掠村庄之土贼、并著督率地方官严拏重惩。毋任煽聚扰害。又滋事端。　　

○理藩院尚书景安、以疾乞假。允之。以总管内务府大臣和世泰、署理藩院尚书。　　

○戊辰。谕内阁、恭值南郊大祀。朕先一日宿坛。定例由宫内乘辇。陈设大驾卤簿。礼仪明备。本年禁城内、有九月十五日之变。仰赖上苍垂佑。渠魁立歼。余党悉除。其豫东贼匪派兵巢

□刀办。连奏捷音。冀可计日荡平。前曾于孟冬之朔。派仪亲王永璇、告祭天坛。朕沐非常昊贶。夙宵钦感。尚未躬达悃忱。兹于长至日恭祀圜丘。肃陈祗谢。虔吁恩慈。敬当减损仪文。用昭寅畏。前一日诣坛。不御辇。由宫内诣皇穹宇。以至进赍宫。俱乘红杆八人轿。大驾卤薄。无庸陈设。祭日礼成还宫。设骑驾卤簿。奏导引乐。著该衙门敬谨遵照豫备。　　

○又谕、逆犯林清滋事一案。现讯据夥党各犯供称、该逆勾引夥匪。皆先以财利引诱入教。久乃商谋逆情。该逆等并非无业之人。著直隶总督、顺天府尹、将此案审明首从各逆犯。如林清曹纶等按照旗籍。将各名下叛产、悉行籍没入官。其每年应得租银若干。详细造册报部。归入旗租项下。以备每年加赏八旗兵丁之用。该督等督饬所属、实力清查。毋任吏胥等隐匿侵欺。致滋敝□大窦。　　

○又谕、汪志伊、张师诚、许文谟、系地方文武大员。于匪徒詹天香林茂等、筑寨制械。冀图拒捕。并勒赎毙命抢劫。积有二十余案。不早严拏惩办。特上□日交部议处。系先惩其积压迟延之咎。今吏兵二部覆奏、声清该督等处分、应俟二十余案定谳后、始能按其案情大小核议。殊属错误。所有吏兵二部堂官、著交都察院查明。将创为此议者议处。随同画稿者察议。其汪志伊等处分。著军机大臣议奏。　　

○以故广西万承州土知州许修仁弟修义、袭职。　　

○赏宿卫紫禁城四门官兵银有差。　　

○己巳。谕内阁、九月十五日、逆匪林清潜遣夥党。突入禁门谋逆。当经官兵将逆党歼捕净尽。嗣讯据获犯供称、是日逆匪等在禁城滋扰时。恍惚之中。望见关帝神像。该逆众立时畏慑奔窜。悉就歼擒。此次逆匪滋事。迅即殄除。都城安堵。前于孟冬朔日、蠲洁祀谢天地宗社。敬酬眷祐。关帝庙尚未虔申祀谢。著太常寺于冬至前诹吉、在地安门外关帝庙报祀。一应礼仪。即照春秋二祀之例。定期具奏请上□日。遣皇次子前往行礼。用答神庥。　　

○又谕、前九月十五日、二阿哥枪毙贼匪二名。自系谙达等平日与阿哥讲习技艺。故能如此精熟。谙达毕勒哈纳、全善保、明善、济克津扎布、富英阿等、著赏加一级。以示奖励。已故谙达二等侍卫佛尔卿额、朕前在藩邸时。随从当差。甚属奋勉。嗣经派充二阿哥谙达。素能讲授。伊子察良阿、现回吉林。著赏挑该处领催。　　

○前锋统领永臶等奏、请于东华门西华门外、建设木栅、添派护军直班。从之。　　

○旌表守正捐躯广东番禺县民尹焕文妻邝氏。　　

○展缓甘肃省、积年旧欠额赋、并杂税银粮。　　

○庚午。上御懋勤殿。勾到江苏、河南、山东、情实罪犯。停决江苏斩犯四人。绞犯七人。河南斩犯八人。绞犯二十九人。山东斩犯四人。绞犯九人。余一百一人予勾。　　

○军机大臣等议奏、白塔山及九门信炮处。请添派副都统六员、轮班直宿。从之。　　

○辛未。旌表守正戕广东阳春县民何振广妻严氏。　　

○户部议准、云南巡抚孙玉庭疏报、元江州、开垦夷田六段、照例升科。从之。　　

○给河南滑、浚、二县、被贼难民两月口粮。及避难客民回籍路费。　　

○壬申。上廷讯逆犯曹纶、屈四、俱凌迟处死。　　

○谕内阁、本日廷讯逆犯曹纶、已尽法惩治。按律凌迟枭示。并将其家属应行缘坐各犯、分别办理矣。曹纶系正黄旗汉军。伊伯祖曹瑛、曾任侍郎。伊祖曹珹、曾任知府。伊父曹廷奎、曾任同知。世受国恩。且嫡母荆氏、生母孙氏、因伊父署南笼府任时、苗匪围城。俱自缢殉节。曹纶身任都司。以四品职官。竟敢扶助林清、通同谋逆。欲为一二品大员。乱臣贼子。行同枭獍。处以极刑。所以彰国宪而快人心。至八旗汉军。自我太祖太宗开国之初。从龙著绩。栉风沐雨。勋载旗常。我国家视同世仆。实与八旗满洲蒙古无异。百数十年以来。汉军中历任文武大臣。名卿硕辅。节概炳著者。指不胜屈。即现在＜闲＞用内外大员。亦皆克宣力效忠。无愧阀阅。不意竟有曹纶一人败常蔑本。实出人情意想之外。谅八旗汉军闻之。自必人人愤恨。义切同仇。不知此等败类。乃戾气所钟。譬如万顷嘉禾。闲生稂莠。锄而去之。无害良亩。即如林清本系畿辅民人。敢兴悖乱。国有常刑。祇将逆犯诛殛。断无因林清一犯、将近畿数百万良民、皆疑其反侧之理。现在曹纶一家已销除旗档。我汉军臣仆。皆当视曹纶为异类。不必引以为愧。所有八旗满洲蒙古汉军等、惟当感激国家培养厚恩。勿忘祖父勤劳世泽。共矢天良。力抒忠荩。无负朕谆谆训勉至意。将此通谕八旗知之。　　

○谕军机大臣等、那彦成奏报后。又已数日。未据续报军情。闻该督等已督率官兵于滑县城外设架木城。挑挖沟濠。并力合围。此时朕并不降上□日饬催。该督等务布置周密。俟吉林黑龙江官兵到营。一举竣事。断不可致令旁窜。至大功告竣。应行彻兵时。著先令健锐火器营京兵、令原带之员分起彻回。现尚有饬拏之匪徒赵得陇、周永太等、傥有蠢动情事。正当趁此兵力。速为巢□刀办。毋致大兵全行凯彻。又劳徵调。　　

○调江南江宁布政使陈观、为山西布政使。山西布政使陈桂生、为江宁布政使。　　

○命山东截留漕粮六万石备赈。　　

○癸酉。定顺天府属州县官考察升调例。谕内阁、御史陈用光奏、大兴宛平二县、为首善之区、向来专循资格、以阘茸无才者授之、安能责以发奸摘伏、嗣后请择治行尤异之员题升、使府伊得兼举劾之权、又察吏之方、宜责成抚藩大吏、苟其有私、虽循擢、不必疑其逾例等语。国家牧民之官。首重例保举、未尝不可市恩、苟其无私、虽破格超州县。州县得人。何利不兴。何害不除。然州县之贤不肖。不特朕不能遍知。即部臣亦不得而知之。不能不以其权归之于督抚大吏。如其徇私滥举。经科道劾参。或因事告发。必当重治其罪。若因整顿地方。择一贤能之员奏请升调。总以格于处分。屡奉部驳。不得已遂以＜闲＞僻缺分庸懦无能者、充数保荐。吏治由此废弛。关击殊非浅鲜。昨已降上□日令吏部将例内公罪处分大加删减。嗣后各直省州县要缺。该督抚遴贤能之员、专摺保奏。除该员现有私罪处分。吏部仍奏明饬驳外。其任内一切因公处分。均可无庸核计。著吏部详定章程、奏明颁发遵行。以收推贤举能实效。其大兴宛平二县、应如何责成顺天府尹遴选贤员、考课善最之处。并著详议具奏。寻议奏、查顺天府所属二十四州县。定例均系直隶总督专主。府尹会衔。嗣后大兴宛平二县缺出。请归府尹于所属之员、详加遴选。出具考语。奏请升调。其外二十二州县拣选题调。均令府尹主藳。总督会衔。如顺天府所属官员、无可保题。再咨行总督、于通省拣选。令总督主藁。府尹会衔。顺天府属佐杂各缺。亦归府尹专主办理。从之。　　

○又谕、巡城御史嵩安等奏、现因编查保甲、请将浮寓及土著文武微员、一体编次等语。京师居人稠杂。流品不齐。其土著及浮寓微员、原与现任职官有别。自应详加稽考。以杜混淆。著该巡城御史等、将土著浮寓之文职佐贰杂职、武职五六品以下等官、并虚衔人员、均一体编列稽查。如查有假冒职官者。即严行根究。照例惩办。其例应在籍候选、及已捐分发者。饬令按限回籍赴省。毋任逗遛滋敝□大。　　

○又谕、八旗满洲蒙古汉军都统副都统前锋统领护军统领等、各具奏操演章程。内载定例每年四月十六日起、至七月十五日止。停止操演。自因夏令暑热。雨水较多。暂行停操。但四五月之交。尚非大雨时行之际。天气亦未至溽暑。仍著照常演习。改自五月十六日起、至七月十五日止。一体停操。余俱照所奏行。　　

○甲戌。谕内阁、此项察哈尔解京豫备吉林黑龙江官兵乘骑马匹。除更换拨补外。其瘦小者至六百十匹之多。实属办理不善。此六百十匹往返路费草斤口分。俱不准开销。著责令贡楚克扎布、来灵、及解马总管等、照数分赔。贡楚克扎布、身任都统。其咎较重。著再罚赔马一千匹。补入牧厂缺额。以示惩儆。　　

○除江苏镇洋县、捐置义冢田二十五亩有奇额赋。　　

○乙亥。上御懋勤殿。勾到直隶、山西、热河、情实罪犯。停决直隶斩犯二人。绞犯十人。山西斩犯五人。绞犯三人。热河斩犯一人。余五十六人予勾。　　

○谕内阁、本日新授内阁侍读学士汪金□睿、具摺谢恩。即命进见。其人老迈龙钟。两耳重听。询其年岁履历。不能奏对。惟免冠叩首。流泪战栗而已。此等庸劣无能之辈。何以姑容至今。贻误公事。汪金□睿著以六品主事衔休致。开缺另补。户部堂官俱交部议处。以为徇庇劣员者戒。并通谕宗人府、六部各京堂衙门、及内务府三院各处。严行甄别。汰去衰庸。各衙门堂官、公同具奏。如有意见不合者。专摺具奏。引见定夺。立分真伪。以副朕用人求治之诚心。诸臣各发天良。勿邀虚誉。为国求贤。勿市私惠。即行办理。不准迟延。　　

○又谕、绵课等议奏天坛随扈章程。所有天坛内外添派五千五百六十名、及正阳门外添派兵八百十六名。著加恩每次每人赏给口分银二钱。交广储司筹款给发。　　

○谕军机大臣等、马慧裕等奏、拏获妄布邪言匪犯李占魁、审明办理一摺。已批交刑部知道矣。该督等因豫东二省匪徒滋事。饬属巡缉。盘获形迹可疑山东邱县人李占魁、审出编造歌谣、煽惑人心各情。于缉捕尚属认真。惟未将所造歌谣抄录具奏。先将该犯正法。办理未免草率。著该督等将该犯所造歌词、即行抄录。交军机转奏。　　

○云南腾越镇总兵官李东山、以亲老乞终养。允之。调山东兖州镇总兵官陈广宁、为腾越镇总兵官。以候补总兵官刘荣庆、为兖州镇总兵官。　　

○展缓湖北江陵、公安、石首、随、应山、天门、汉川、沔阳、潜江、枝江、十州县、及各卫所、水灾旱灾新旧额赋有差、并缓徵江夏、武昌、兴国、黄陂、孝感、黄冈、蕲水、荆门、嘉鱼、崇阳、通城、汉阳、钟祥、安陆、襄阳、十五州县、武昌、武左、德安、三卫、旧欠额赋。　　

○丙子。圣祖仁皇帝忌辰。遣官祭景陵。上诣寿皇殿行礼。　　

○谕内阁、松筠等奏、查办恒杰控款、审明定拟一摺。前据晋昌奏恒杰呈控乌噜木齐地方、传习矢公邪教、并兴奎收受属员礼物、及仓库亏短、旗民命案各重情共十三款经朕特派松筠、会同长龄前往查审。今据松筠等提集人证逐款质讯。业据恒杰全行认诬。其所控款内、如传习矢公邪教一款。案情最重。兹讯明系乡愚打鼓治病。并无书符念咒、及授徒敛钱情事。恒杰呈出之小本符咒。系伊自行购买扶乩所用。伊前在领队大臣任内。曾头戴道冠道帽坐功念经。已据自将道冠经卷呈出。恒杰身为大员。自习异端转将自买符咒册本。作为凭据。诬人传习邪教。居心阴险可恶。并据恒杰供认与章京凤鸣强认同族。屡索资助。又向协领成格、巡检王吉士等、索借银两。因不满所欲。一并捏款诬告。卑鄙无耻。不堪已极。恒杰若仅照松筠等所拟、改发黑龙江充当苦差。该犯到戍后、又必故智复萌。别生事端。恒杰著仍发往伊犁永远枷号。不准开释。以为挟私陷害造言诬控者戒。至兴奎于恒杰指控各款。审属全虚。其收受提督定住赙赠银两。系友朋交际。与赃私不同。惟得受总兵阎俊烈银两。并于年节收受州县馈送食物。咎有应得。业经革职已足蔽辜。兴奎著免其发遣饬令回旗。　　

○谕军机大臣等、前日据那彦成奏、讯据获贼供称、冯克善于八月内已往德州。本日据方受畴盘获贼犯车得新等。亦据供称大头目冯克善因与李文成不和、现已前往山东德州等语该逆系与李文成、牛亮臣、商同起事之人为贼紧要头目、此次前赴德州。断非在彼潜匿。必系勾结同教之人。又图滋事。德州与直隶接壤。距京祇六百余里。该处本有教首宋跃漋一犯、饬拏未获。今冯克善又复潜往看来山东逆夥尚多。并闻附近州县、时有焚抢村庄之事。难保无匪徒互相纠应。不可不加意防范。同兴驻劄曹州。著即迅速遴派文武干员、星夜驰赴德州。严查冯克善及宋跃漋踪迹。务得切实下落。设法擒获。　　

○又谕、据同兴奏、拏获武城县土贼办理一节。此案拏获国子监助教衔刘竹一犯。自即系初彭龄所奏之刘洙。该犯胆敢乘邪教滋事。编造狂悖诗句。纵令子侄纠抢。可恶已极。著该抚亲提严讯。是否曾入邪教。与匪徒勾串。如止于纠抢。已当斩决枭示。如滋扰地方。戕害多人。即照叛逆之律问拟。其子刘昆起等、现均在逃。即严缉务获。其兰峄一带匪徒。并严饬文武官认真稽查。毋稍大意。　　

○命巴里坤领队大臣色玉慎来京。以头等侍卫塔清阿、为巴里坤领队大臣。赏已革喀什噶尔参赞大臣伊铿额、蓝翎侍卫。为伊犁领队大臣。　　

○丁丑。钦差协办大学士户部尚书托津奏、巢□刀灭开州贼匪。得上□日嘉奖。与马瑜等下部议叙。
  </div>
  <div class="pagination">
   <a href="清实录嘉庆朝实录_page378.html">
    上一页
   </a>
   <span>
    ...
   </span>
   <a href="清实录嘉庆朝实录_page374.html">
    374
   </a>
   <a href="清实录嘉庆朝实录_page375.html">
    375
   </a>
   <a href="清实录嘉庆朝实录_page376.html">
    376
   </a>
   <a href="清实录嘉庆朝实录_page377.html">
    377
   </a>
   <a href="清实录嘉庆朝实录_page378.html">
    378
   </a>
   <span class="current-page">
    379
   </span>
   <a href="清实录嘉庆朝实录_page380.html">
    380
   </a>
   <a href="清实录嘉庆朝实录_page381.html">
    381
   </a>
   <a href="清实录嘉庆朝实录_page382.html">
    382
   </a>
   <a href="清实录嘉庆朝实录_page383.html">
    383
   </a>
   <a href="清实录嘉庆朝实录_page384.html">
    384
   </a>
   <span>
    ...
   </span>
   <a href="清实录嘉庆朝实录_page380.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
