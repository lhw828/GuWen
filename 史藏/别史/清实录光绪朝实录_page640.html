<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 640 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 640 页/共 1316 页</h1>
    <div class="content">
○诣正阳门关帝庙。菩萨殿。拈香。　　

○安徽巡抚沈秉成奏、虹乡士民于咸同闲力保危城。捐资不下钜万恳恩增广文武学额各二名。下礼部议。　　

○又奏、省城东门外拦江矶北岸东西梁山炮台炮堤石营土营并药弹兵房营濠石沟等工。分别修补。下部知之。　　

○壬辰。宣宗成皇帝忌辰。上诣奉先殿寿皇殿行礼。遣官祭慕陵。　　

○谕内阁、熙敬昨日具奏谢恩。未用黄摺。殊属非是。熙敬著交部议处。现月　　

○又谕、前据御史蒋式芬奏参顺天府府尹孙楫懒见僚属。玩视民瘼各情。当谕令麟书、薛允升、确查具奏。兹据麟书等奏称、孙楫于调署各缺。尚无别情。所参各节。查无确据等语。孙楫因懒见僚属。屡被人参。著开缺另候＜闲＞用。顺天府府尹。著陈彝补授。

现月

　　

○又谕、吏部等衙门会奏、遵议处分一摺。总管内务府大臣大学士福锟、镶黄旗蒙古都统容贵、吏部右侍郎崇光、户部右侍郎立山、兵部左侍郎巴克坦布、应得降二级留任处分。均著不准抵销。嗣后该大臣等。务须督饬司员。将常年用款。核实撙节开支。毋令任意糜费。致干咎戾。现月　　

○谕军机大臣等、内务府奏、遵查库役参款一摺。据称董舒明捐纳各案。吏部咨覆册内有董舒明捐输请奖。户部覆称捐名系舒明。无董字。该员各捐册内。并未声叙系已革库役等语。其因何册名歧异。并有无蒙捐情弊。著吏部户部再行确查。据实覆奏。　　

○伊犁将军长庚等奏、裁撤塔城选锋五营。就饷设兵。规复旧制。酌拟营制饷章。请按岁分饷数。核实立案。下户部议。寻奏塔城营兵数饷数逾额。应饬切实裁减。从之。　　

○肃亲王隆勤丁忧。以礼亲王世铎署镶蓝旗汉军都统。　　

○癸巳。上诣大高殿寿皇殿行礼。记注　　

○御保和殿。赐蒙古王公等燕。　　

○钦奉慈禧端佑康颐昭豫庄诚寿恭钦献皇太后懿旨。二十六日慈宁宫筵燕。著派端郡王载漪之福晋进爵。现月　　

○谕内阁、本年恭逢慈禧端佑康颐昭豫庄诚寿恭钦献皇太后六旬万寿。寰＜宀禹＞胪欢。薄海臣民。咸深庆忭。外省将军督抚都统提镇藩臬等官。自必情殷瞻觐。吁恳祝厘。第念各省文武大吏。职任綦重。若同时并赴。恐地方营伍事务。管理乏人。或有贻误。转非敬事抒忱之意。朕钦奉懿旨。于各省将军督抚副都统提镇藩臬内。每省各酌派二三员。均于十月初一日以前到京。并各酌带道府丞倅将备二三人。随同班列。其未派令来京者。毋庸纷纷吁请。庶各省文武官员。于本任职司要务。不虞旷废。将此通谕知之。礼部奏加封敦宜荣庆皇贵妃。等位仪仗等项。应否改用黄铜。得旨、著用黄铜。毋庸镀金。又奏、敦宜荣庆皇贵妃等位仪仗采仗。是否修饰添补。得旨、著分别修饰添补。随手　　

○銮仪卫奏、应设辇辂。是否修理。得旨、著銮仪卫妥为勘估。奏明办理。随手　　

○命大理地卿徐致祥提督浙江学政。现月　　

○以顺天府府尹陈彝到任需时。命通政使司副使顾璜署顺天府府尹。现月　　

○纂修官朱国桢恭纂　　

帮总纂官程棫林恭辑监修总裁世恭阅一签正月十一日正总裁那月日专司藳本陆恭覆阅癸丑八月十一日　　

徐月日　　

荣月日副总裁唐月日　　

宗室宝恭阅五月初七日

　　

陈恭阅三签三月初五日　　

熙月日　　

郭恭阅一签六月十一日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之三百三十三　　

光绪二十年。甲午正月甲午。上御乾清宫。赐廷臣大学士等燕。　　

○谕内阁、本日召见理藩院尚书松森、询以该衙门有无熟谙蒙文人员。该尚书奏对未能明晰。松森著交部议处。此次具奏事件。该尚书何以又未呈递膳牌。著明白回奏。寻吏部议、应降一级留任。毋庸抵销。从之。　　

○谕军机大臣等、此次内务府开送司员名虽。人数过多。著该衙门堂官核实删减。送交军机处呈递。　　

○乙未。谕军机大臣等、本日据德馨奏、遵旨查传编修饶士胜业已先期赴京一摺。著翰林院饬查该编修何日到京。即行归案研讯。原摺均著钞给阅看。将此各谕令知之。现月　　

○总理各国事务衙门奏、日本国君主举行二十五年婚期庆礼。请颁给贺书礼物。得旨、著由该衙门酌量备办。　　

○丙申。谕内阁、朕钦奉慈禧端佑康颐昭豫庄诚寿恭钦献皇太后懿旨。本年予六旬庆辰。各省文武大员。情殷祝嘏。业经降旨于各省将军督抚副都统提镇藩臬内。每省各酌派二三员。来京庆祝。兹派盛京礼部侍郎文兴、副都统济禄。吉林副都统沙克都林札布。黑龙江副都统文全。直隶总督李鸿章。察哈尔副都统吉升阿。密云副都统国俊。直隶提督叶志超。江甯将军丰绅。漕运总督松椿。江甯布政使瑞璋。江苏按察使陈湜。安徽寿春镇总兵任祖文、布政使德寿。青州副都统讷钦。山东布政使汤聘珍。绥远城将军克蒙额。山西按察使张汝梅。河南巡抚裕宽。河北镇总兵刘盛休。西安将军荣禄。陕西布政使张岳年。甯夏副都统苏噜岱。甘肃按察使裕祥。喀什噶尔提督董福祥。杭州将军吉和。浙江提督冯南斌、布政使赵舒翘。福州将军希元。福建按察使张国正。江西布政使方汝翼。荆州将军祥亨。湖北提督吴凤柱、布政使王之春。湖南布政使何枢。广州将军继格。广东巡抚刚毅。广西按察使胡燏棻。成都将军恭寿。四川松潘。镇总兵陈金鳌。云南布政使史念祖。贵州按察使唐树森。均著于十月派出各员。毋庸再行吁请。现月　　

○又奉初一日以前到京。恭候届期随同祝嘏。其未经懿旨。奉宸苑员外郎祥泰、著赏加员外郎俸二年。郎中景恩、员外郎文亿、书正联荣、主事锡龄、署主事启隆、均著加赏本任俸一年。笔帖式宝岐、万祥、清桂、继桂兴秀、毓秀、常存、宝山、恩林、长保、双林、恒珍、库掌钟林、苑丞、荣昌、普光、祥瑞、广林、连荫、普梁、普恒、文斌、继刚、恩奎玉伸、吉增、锡亮、均著赏加一级。武备院堂郎中徵麟、著赏加三院卿衔。委护军参领衔库掌庆升、委护军参领衔堂主事世昌、均著赏加副护军参领衔。笔帖式广惠、著赏加主事衔。国仁、著赏加五品衔。世光、著赏四品衔。明谦、著赏加五品衔。成明、广群、著赏加四品衔。德佑、延昌、定瑞、舒鸾、均著赏加五品衔。护军参领衔员外郎庆林、三品衔员外郎长泰、均著赏加三院卿衔。三院卿衔员外郎世纲、著以三院卿题奏。副护军参领衔员外郎增浚、著赏加护军参领衔。护军参领衔员外郎祥照、著赏加三院卿衔。五品顶戴催总双秀、著赏加四品顶戴。六品掌伞总领春龄、著赏加五品衔。副护军参领衔六品司幄连升、著赏加护军参领衔。六品司幄恒庆、丰申、均著赏加五品衔。七品衔司幄璧福、连喜、忠秀、均著赏加六品衔。电灯公所六品顶戴景德、魁孙、升甯、鸿恩、于宏有、梁宝杰、蒋生贵、张启、陈开运、均著赏加五品顶戴。七品顶戴罗富贵、刘发俊、郑德、顾世昌、王士林、车成义、均著赏加六品顶戴。现月　　

○又谕、许振祎奏、遵旨会勘永定河上下游大概情形筹商办法一摺。所拟疏下游、保近险、疏中洪、建减坝、治上游各条。均属妥协。即著会同李鸿章分别筹办。并准其每年添拨岁修银四万两。以资防守。所请于卢沟南上岸建筑减水石坝。需用经费。著户部即拨银三十万两。迅速解往应用。该河督拟请再于卢沟以上择地筑坝。以分水势。即著亲往履勘。核实估计工需。再行奏明办理。现月　　

○又谕、给事中徐树钧奏、筵燕礼仪不肃。请饬整顿一摺。殿廷筵燕。典礼攸关。承办各衙门。应如何恪恭将事。若如该给事中所奏。殊属不成事体。嗣后筵燕事宜。务当认真整顿。妥为弹压。遵照礼部奏定礼节。敬谨办理。如有草率纷扰情事。即著该管大臣据实参奏。以重典礼。现月　　

○谕军机大臣等、前因内务府开送司员保单。有数过多。谕令该衙门堂官核实删减。送交军机处呈递。著再传谕总管内务府大臣。将各司处员名大加删减。另缮清单。仍送交军机处呈递。现月　　

○两江总督刘坤一等奏、查明苏省十九年分徵收漕白二粮实数。并酌定海运章程十条。下户部知之。摺包　　

○又奏、两淮盐商认捐顺天赈银三十万两。分三限缴完。请饬随时给奖。并免交部饭加平银两。以恤商情。从之。　　

○以亏短交代。已故革职前署湖南蓝山县知县陈嘉榆、提属勒追。　　

○丁酉。上御紫光阁。赐蒙古王公暨朝鲜使臣等茶果。　　

○戊戌。赏兴泰委散秩大臣。明发　　

○己亥。孝穆成皇后忌辰。遣官祭慕陵。　　

○谕内阁、前因御史乌尔庆额、奏参内务府已革库役董舒明、改名捐纳道员。当经饬令内务府确查。嗣据覆奏内称、董舒明捐纳各案。吏部咨覆册内有董舒明捐输请奖。户部覆称捐名系舒明无董字。该员员捐册内并未声叙系已革库役等语。复谕令吏部户部将因何册。名瞌异。并有无蒙捐情弊。再行确查。兹据该部查明覆奏。又据内务府据实检举自请议处。并请将缮摺误书董字之司员。一并议处、各一摺。此案舒明即董舒明、报捐道员时。未将已革原衔。先行捐复。径由监生报捐。注册时亦未声叙被革原案。实属隐匿蒙混。著将所捐双月道员及花翎二品顶戴暨从二品从一品各封典。一并斥革撤销。其率具图结之内务府正白旗汉军管领钟吉、著交部照例议处。内务府前次覆奏。时。未将舒明蒙捐情由查出。实属疏漏。总管内务府大臣、均著交部议处。至缮摺错误之承办司员、著一并交部议处。现月　　

○又谕、陶模奏、上年十一月闲。库车厅叠次地震。城署民房。坍塌倒捐。并伤毙人口多名。业经委员勘验。散给银粮。分别抚恤等语。览奏殊堪矜悯。即著该抚督饬委员会同地方官认真办理。毋任一夫失所。用副朝廷轸念灾黎至意。现月　　

○谕军机大臣等、裕宽奏、运河另案工需银两。请饬如数筹拨以利漕行一摺。运河另案工款。前经河道总督许振祎奏准。每年由山东司库拨银六万两。兹据裕宽奏称、运河工需紧要。请饬山东巡抚饬司如数拨给等语。著福润即于藩库动拨银六万两。并于二月半以前先解银三万两。以应急需。余俟漕船入东。即行全数解清。毋稍延欠。原摺著钞给阅看。将此谕令知之。现月　　

○户部奏、本年选看秀女。妆梳服饰。是否照成案办理。得旨、著照成案办理。又奏、本年备选秀女。拟援照成案。毋庸写清字绿头牌装入绫斗。其排单缮写清汉合璧。从之。随手摺包　　
</div>
    <div class="pagination">
<a href="清实录光绪朝实录_page639.html">上一页</a><span>...</span><a href="清实录光绪朝实录_page635.html">635</a><a href="清实录光绪朝实录_page636.html">636</a><a href="清实录光绪朝实录_page637.html">637</a><a href="清实录光绪朝实录_page638.html">638</a><a href="清实录光绪朝实录_page639.html">639</a><span class="current-page">640</span><a href="清实录光绪朝实录_page641.html">641</a><a href="清实录光绪朝实录_page642.html">642</a><a href="清实录光绪朝实录_page643.html">643</a><a href="清实录光绪朝实录_page644.html">644</a><a href="清实录光绪朝实录_page645.html">645</a><span>...</span><a href="清实录光绪朝实录_page641.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
