<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1094 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1094 页/共 1316 页</h1>
    <div class="content">
○以亏欠盐课。革云南开化府知府蹇念咸职。并勒追。随手　　

○乙巳。吉林将军长顺奏、吉长枝路筹款不易。拟仍归俄公司修造。另订合同。下外务部议。摺包　　

○予故前河东河道总督许振祎附祀河南故大学士曾国藩专祠。从河南巡抚张人骏请也。摺包　　

○丙午。谕内阁、升允奏、分别举劾属员一摺。陕西试用道郭人漳、候补知府滕经、绥德直隶州知州孔繁朴、专滟瓦砰厅通判铁甡、试用通判李显诚、署咸甯县知县刘德全、渭南县知县张世英、兴平县知县杨宜瀚、署泾阳县知县赵乃普、署长安县知县曾士刚、朝邑县知县易国勋、署扶风县知县刘林立、请补白河县知县张丕绅、风翔县知县彭毓嵩、署郿县知县张炳华、据该抚胪陈政绩。均著传旨嘉奖。平利县知县王宗濂、懈弛因循。纵役酿祸。署葭州知州截取知县李晋魁、操守平常。偏执任性。前署同官县知县候补知县马犹龙、疲车滟耎无能。徇庇丁役。试用直隶州州判魏煜章、估修工程。任意浮冒。同州府经历邹仁鉴、代理县缺。婪索陋规。葭州吏目李德滋、擅离职守。蒲城县典史徐应澄、衰庸不职。均著即行革职。另补知县杨克焘、前在中部县任内。盗伐禁树。饰词蒙禀。设心贪狡。著革职永不叙用。并发往军台效力赎罪。署临潼县知县华阴县知县黄肇宏、志气已颓。难期振奋。著以原品休致。另片奏、补用副将周玉堂、谋勇兼优。营规整肃。著传旨嘉奖。补用参将吴联芳、游击陈松泉、都司陶正国、纵兵扰民。劣奣＜虘阝＞亦多端。均著革职永不叙用。并不准投效各路军营。以肃戎政。现月　　

○谕军机大臣等、本日刑部奏、定拟已革提督苏元春罪名一摺。苏元春纵兵殃民。所拟罪名。尚属轻纵。著该部再行按律定拟具奏。寻奏、已革提督苏元春应仍按本例科断。合依监守自盗钱粮入己一千两以上者斩例。拟斩监候。秋后处决。依议行。　　

○陕甘总督崧蕃等奏、利等属猝被水灾。现经拨款抚恤。得旨、著即查明灾区。分别办理。随手　　

○护理浙江巡抚翁曾桂奏、海甯州猝被水灾。就近拨款赈抚。得旨、著即妥为抚恤。毋任失所。摺包　　

○予已故道员张士璠、附祀无为州故大学士李鸿章专祠。从安徽巡抚聂缉规请也。摺包　　

○予骂贼捐躯。云南富州通判王正雅妻汤氏旌恤。摺包　　

○丁未。仁宗睿皇帝忌辰。上诣寿皇殿行礼。遣官祭昌陵。　　

○御史王振声奏。京官候补人员、丁忧起复。请免扣资。下吏部议。摺包　　

○派庆亲王奕劻为崇文门正监督。礼部尚书世续为副监督。

现月

　　

○戊申。谕军机大臣等、电寄瑞洵、春满电奏称阿尔泰山交还科城一案。遵旨派令领队大臣图瓦强阿前往督饬办理交割事宜。兹据该领队函称。有科城委员溥涌等。因索诈科哈萨总管不遂。将该总管锁押卡伦侍＜目辟＞行＜匧心＞口＜韦未＞＜夗贝＞处。旋经哈血■乣抢去。彼此战斗＜虘阝＞斲。互相受伤。该委员等专差持文到城。借调石滟驳械。意欲复仇。经章京拒绝。风闻犹有在科城调兵之说。著瑞洵迅即驰往哈巴河阿尔泰山一带。将安辑交收事宜。妥为办理。并弹压科属哈萨总管等。各安游牧。毋令滋事。委员溥涌等索诈情事。并著瑞洵查明倢■＜曰融＞■＜石木＞办。毋稍回护。电寄　　

○又谕、电寄岑春火滟宣、电悉。已革提督赵焕湘驻守怀远镇。一闻匪至。弃营先遁。以致地方蹂躏。非寻常失律者可比。赵焕湘著即在军前正法。以昭炯戒。　　

○己酉。御史王乃徵奏。商部初立。条陈事宜。以设商会。立公司。办矿产。开铁路。为立四纲。以除隔阂。崇信义。杜垄断。汰敺■几员。惜名器为除五弊。下商部议。寻奏、该御史所陈四纲五弊。查商会所以联络商情。公司所以扩充商力。现正拟选择公正练达之商董。招来诚信殷实之商民。以为之倡。如得其人。即可次第筹办。公司之中。矿路固属大端。农工尤为根本。现拟设矿务铁路农务工艺各项公司。以挽利权。至原奏防弊各节。应由臣部严定章程。破除情面。开诚布公。以期情法兼尽。报闻。摺包　　

○命盛京将军增祺盛京户部侍郎溥颋盛京刑部侍郎儒林承修永陵工程。　　

○庚戌。赏还崇文门监督公费银五万二千两。　　

○赏俄员侧尔毕斯齐等、美员约翰西格卧而特等、宝星。　　

○辛亥。商部奏调国子监司业徐世昌、外务部郎中唐文治、归部委用。允之。随手　　

○命贵州安义镇总兵马金叙交直隶总督袁世凯差遣。　　

○现月　　

○赏给五城学堂图书集成一部。随手　　

○协修官欧家廉恭纂　　

帮总纂官程棫林恭辑监修总裁世恭阅二签五月二十三日正总裁那恭阅月日专司蒿■禾本陆恭覆阅癸丑十二月初三日　　

徐恭阅月日　　

荣月日副总裁唐月日　　

宗室宝恭阅十一月惠五日

　　

陈恭阅五签五月初十日　　

熙月日　　

郭恭阅三月十六日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百二十　　

光绪二十九年。癸卯八月壬子朔上诣乐寿堂问慈禧端佑康颐昭豫庄诚寿恭钦献崇熙皇太后安至乙卯皆如之。记注　　

○谕内阁、王公百官等奏、恭逢慈禧端佑康颐昭豫庄诚寿恭钦献崇熙皇太后七旬万寿援案报效廉俸同伸庆祝一摺。朕钦奉懿旨。现在时事艰难。物力凋敝来年庆典。不许铺张深宫宵旰勤劳常以节用爱人为念。京外大小臣工惟当各矢公忠力求尽职。期于民康物阜。上慰谨怀。所有报效廉俸著毋庸议钦此。仰承慈训用特宣布德音。著即钦遵办理现月　　

○谕军机大臣等、有人奏江苏盐枭会匪。充塞引岸劫掠商民但事招抚恐滋后患等语著魏光焘恩寿妥为筹办。毋任养痈贻患原片著钞给阅看。将此各谕令知之。现月　　

○直年旗奏考验宗室八旗世职等官骑射。得旨、著原派考验兵丁骑射之大臣阅看。吏部奏议驳晋省劝捐人员请奖。得旨、著另行核给奖叙命署工部左侍郎唐景崇提督江苏学政理藩院左侍郎寿耆提督安徽学政。国子监祭酒载昌提督山东学政。翰林院侍读宝熙提督山西学政。国子监祭酒王垿提督河南学政。翰林院侍读学士朱益藩提督陕西学政。太常寺卿陈兆文提督浙江学政。鸿胪寺少卿黄均隆提督江西学政。翰林院编修李家驹提督湖北学政。吴庆坻提督湖南学政。郑沅提督四川学政侍读朱福诜提督贵州学政。其顺天甘肃福建广东广西云南奉天学政。各留任。　　

○癸丑。遣官祭文昌帝君庙。　　

○谕军机大臣等电寄瑞洵据奏前往阿尔泰山办理接收事宜中途坠马伤重折回现经英秀往办一摺昨据春满电奏各情已谕令瑞洵迅即驰往妥为办理现在英秀既已启程。即著该帮办大臣。将收地安哈事宜妥慎筹办。至为切要委员溥涌一案。并著查明据实具奏毋稍徇隐。电寄　　

○盛京将军增祺等奏、酌拟西流水围荒章程十条。前七条就原章量为变通后三条补原章所未备。下部知之。摺包　　

○以内阁学士溥金滟闰署理藩院左侍郎现月　　

○以翰林院侍读学士毓隆许泽新署国子监祭酒。现月　　

○以贻误交办事件。自请治罪科布多参赞大臣瑞洵下部议处。摺包　　

○豁免甘肃灵州属早元堡滨河冲塌地亩应徵粮银。摺包　　

○甲寅谕军机大臣等、电寄柯逢时电悉据称桂匪渐逼省城。何以岑春火滟宣前日电奏并未提及。且谓南甯镇安归顺等处。渐可肃清柳庆剿匪亦有起色。柯逢时著迅速赴任。据实具奏并著岑春火滟宣将近省一带情形。查明奏覆该抚所请筹拨的款。推广捐输著户部速议具奏。电寄　　

○又谕、电寄山西等省巡抚前有旨令广西提督刘光才迅赴新任。著山西河南湖北各巡抚。查明该提督现在行抵何处催令取道长沙兼程前进电寄　　

○新授广西巡抚护理江西巡抚柯逢时奏、九江为长江中权。自开口岸。益形冲要拟借南洋已裁之龙骧蚊子等船。驻江巡守下部知之。摺包　　

</div>
    <div class="pagination">
<a href="清实录光绪朝实录_page1093.html">上一页</a><span>...</span><a href="清实录光绪朝实录_page1089.html">1089</a><a href="清实录光绪朝实录_page1090.html">1090</a><a href="清实录光绪朝实录_page1091.html">1091</a><a href="清实录光绪朝实录_page1092.html">1092</a><a href="清实录光绪朝实录_page1093.html">1093</a><span class="current-page">1094</span><a href="清实录光绪朝实录_page1095.html">1095</a><a href="清实录光绪朝实录_page1096.html">1096</a><a href="清实录光绪朝实录_page1097.html">1097</a><a href="清实录光绪朝实录_page1098.html">1098</a><a href="清实录光绪朝实录_page1099.html">1099</a><span>...</span><a href="清实录光绪朝实录_page1095.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
