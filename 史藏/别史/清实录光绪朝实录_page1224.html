<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1224 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1224 页/共 1316 页</h1>
    <div class="content">○又谕、电寄吴重喜■心等、电悉。仍著懔遵晶■宜次谕旨。严饬各军。赶紧合力剿捕。务将该匪党迅速扑灭。毋任蔓延。　　

○又谕、电寄张荫棠、电悉。驻藏帮办大臣。著联豫暂行兼署。所有亚东关开埠各事宜。著张荫棠妥筹办理。以专责成。俟查办事竣后。再候谕旨。　　

○设立印刷官报局于京师协修官刘福姚恭纂　　

总纂官熊方燧恭辑监修总裁世恭阅二签八月初一日正总裁那月日专司蒿■木本陆恭覆阅癸丑十二月十三日　　

徐月日　　

荣月日副总裁唐月日　　

宗室宝恭阅一签三月初八日

　　

陈恭阅二签九月十五日　　

熙月日　　

郭恭阅七月十五日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百六十六　　

光绪三十二年。丙午。十一月。甲午朔。上诣仪鸾殿问慈禧端佑康颐昭豫庄诚寿恭钦献崇熙皇太后安。至戊戌皆如之。　　

○遣官祭先医之神。内记　　

○谕内阁、御史赵炳麟奏、请推广农林一摺。自来足民之道。端在利用厚生。农桑畜牧。实为富强之本。我中国地大物博。祇以农林要政。未能切实讲求。弃利于地。未免可惜。著各直省督抚。通饬各属。详查所管地方官民各荒。并气候土宜。限一年内。无论远近。绘图造册。悉数报部。由农工商部议定妥章。奏明办理。务使国无旷土。野无游民。以厚风俗而固邦基。现月　　

○谕军机大臣等、电寄端方、电悉。据陈各节。办理尚属迅速。仍著密拏刘震即刘春江、黎兆梅即黎肃青、务获惩办。毋任漏网。并将此外逆当头目。设法擒治。务绝根株。俾免煽惑句结。致贻后患。即著会同沿海沿江各省督抚。认真办理。

电寄

　　

○又谕、电寄端方等、张之洞电奏悉。据称湘抚及萍醴来电。匪势尚炽等语。该处起事。已逾旬日。尚未扑灭。深虑匪党煽结。致成燎原。不可稍涉延玩。著端方、张之洞、吴重喜

■心、岑春蓂等、懔遵前旨。严饬各军。赶紧剿办。以遏乱萌。电寄　　

○护理贵州巡抚兴禄奏、黔省山路崎岖。轮舟铁轨。有所不通。向设驿铺。未便遽裁。仍应循旧安设。下部知之。摺包　　

○正黄旗蒙古都统办理商约大臣吕海寰奏、现与义使议约。要挟过甚。以致停议。拟请由外务部照会各国。派员到沪集议。以期就范。下外部查核办理。摺包　　

○以随使期满。予福建试用同知梁廷芳升叙。　　

○以敦睦邦交。赏葡国使臣白朗谷宝星。摺包　　

○以边境辑和。赏俄员布尔都阔斯齐宝星。摺包　　

○乙未。上奉慈禧端佑康颐昭豫庄诚寿恭钦献崇熙皇太后御勤政殿。墨西哥使臣胡尔达等觐见。　　

○以秋汛安澜。颁发大藏香十五枝。交署江北提督荫昌祗领。虔诣河神庙祀谢。内记　　

○谕军机大臣等、有人奏、直隶、滦州地方。劣吏苛敛民财。匪棍横行。请饬查办一摺。著袁世凯按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。寻奏、遵查滦州地方。尚无吏胥苛敛。匪徒横行等语。仍饬该州牧随时约束。毋任滋弊。报闻。现月　　

○又谕、昨日给事中奏、注销各摺衔名。仍用吏户礼兵等科字样。显与前旨不符。殊属非是。嗣后著都察院恪遵前旨办理。现月　　

○又谕、本日御史庆斌奏、讼棍曲兴璧等资意横行。犯案有据。请饬严拏等语。著步军统领衙门、民政部、顺天府、查拏究办。现月　　

○又谕、电寄张鸣歧、电悉。该省所收捐输。究竟较定额赢长若干。何以不明白声叙。所请各节。著度支部议奏。嗣张鸣歧续奏、广西捐款溢额二百四十余万。请全数留作桂用。下部知之。寻议、该款应另存候拨。未便准其留用。从之。　　

○以江西巡抚吴重喜■心为邮传部右侍郎。河南布政使瑞良为江西巡抚。山东按察使袁大化为河南布政使。现月　　

○予故邮传部右侍郎胡燏棻优恤。子翔林、以道员用。现月

　　

○丙申。谕军机大臣等、有人奏、山东垦务委员胡焕宗串卖官山。勒夺民产。请饬查办一摺。著杨士骧按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。寻奏、遵查胡焕宗尚无勒买包卖及影射情事。惟办理操切。不知政体。应请革职。从之。现月　　

○又谕、电寄吴重喜■心、电悉据称该匪大股。多趋浏阳。仍著端方、张之洞、吴重喜■心、岑春蓂等、严饬各军。合力防剿。一鼓荡平。毋稍松懈。岑春蓂近日尚未来电。著将现在匪势军情。即行详晰电奏。　　

○署顺天府府尹孙宝琦奏、请将枷号人犯照笞杖赎金折罚。下法部议。　　

○署两广总督岑春火滟宣奏、＜目辟＞＜訁冉＞米＜度攵＞＜夗贝＞海关广属各号口。苛扰病民。各行商愿山

■＜木学＞认八万两。藉资抵补。请将省河东西石滟驳台花地佛山紫洞思贤滘等各口。一律裁撤。下税务处议。寻奏、该督臣洞悉民隐。应请准如所请。至各行商山■＜木学＞认八万两易滋流弊。应概予除免。从之。摺包　　

○又奏、查抄蠹书周荣曜等财产分别追缴。变价入官。并拟严缉惩办。允行。摺包　　

○调甘肃按察使黄云为山东按察使。以安徽徽甯池太广道冯汝骙为甘肃按察使。现月　　

○以贪玩不职。甘广东省候补知县孙元兰、惠来营游击李为臣等职、永不叙用。摺包　　

○旌表矢志殉夫、四川渠县知县业普春之妻王佳氏。摺包　　

○勾到朝审情实罪犯。停决绞犯五人。余十三人予勾。现

月

　　

○丁酉。谕军机大臣等、有人奏、河南署光州知州宋承麟、纵匪殃民。贻害甚大一摺。又片奏、归德镇总兵蓝斯明、署睢州知州郑鸿瑞、贪劣庸葸等语。著张人骏按照所倢■＜曰融＞■＜石木＞各节。确切查明。据实具奏。毋稍徇隐。原摺片均著钞给阅看。寻奏、原倢■＜曰融＞■＜石木＞宋承麟纵匪殃民。实无其事。惟办理疏忽。请交部议处。总兵蓝斯明、知州郑鸿瑞、均无贪劣畏葸情事。应请毋庸置议。从之。　　

○又谕、电寄升允、前据电奏、吴禄贞冒充钦差等语。当经谕令陆军部彻查究办。兹据陆军部奏称、吴禄贞系由练兵处派往。已将情形电覆该督。究竟该员如何冒充实据。著升允详细电奏。寻奏上。得旨、著陆军部将该员撤回查办。寻部议、查明吴禄贞并无需索招摇情事。实因该员留学外洋。于中国礼节律例均未深悉。以致有轻率疏忽之处。请撤去监督差使。以示惩儆。从之。　　

○又谕、电寄吕海寰等、电悉。请准江南额外赶铸铜圆供赈等语。著度支部议奏。寻议行。电奇　　
</div>
    <div class="pagination">
<a href="清实录光绪朝实录_page1223.html">上一页</a><span>...</span><a href="清实录光绪朝实录_page1219.html">1219</a><a href="清实录光绪朝实录_page1220.html">1220</a><a href="清实录光绪朝实录_page1221.html">1221</a><a href="清实录光绪朝实录_page1222.html">1222</a><a href="清实录光绪朝实录_page1223.html">1223</a><span class="current-page">1224</span><a href="清实录光绪朝实录_page1225.html">1225</a><a href="清实录光绪朝实录_page1226.html">1226</a><a href="清实录光绪朝实录_page1227.html">1227</a><a href="清实录光绪朝实录_page1228.html">1228</a><a href="清实录光绪朝实录_page1229.html">1229</a><span>...</span><a href="清实录光绪朝实录_page1225.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
