<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1188 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1188 页/共 1316 页</h1>
    <div class="content">○盛京将军赵尔巽奏、设立奉天仕学馆。分招内外两班。并旁听员。课以历史、地舆、刑法、约章、理财、警察、教育、各门。下所司知之。摺包　　

○又奏。奉天兴京平顶山各路剿匪晶■宜次获胜。出力员弁请奖。得旨。准其择尤酌保。毋许冒滥。　　

○陈兆文出差。以内阁学士杨佩璋、署都察院左副都御史。

现月

　　

○赏喀尔喀和硕亲王刚达多尔济、阿拉善镇国公普勒忠呢什尔、喀尔喀镇国公伊达木苏伦、科尔沁和硕达尔汉亲王那木济勒色楞、巴林多罗郡王札噶尔、巴林固山贝子萨旺喇布坦、科尔沁辅国公呢玛、阿噜科尔沁镇国公衔头等台吉旺沁帕尔赉等紫缰。旧土尔扈特多罗郡王帕勒塔三眼花翎科尔沁贝子衔镇国公喇什敏珠尔双眼花翎。明发　　

○以贪昏狡诈。革江甯试用知县刘寿嵩等职。摺包　　

○展缓吉林三姓灾歉地方旗民丁佃银谷。摺包　　

○缓徵两淮通、泰、海、三州属各场、被风被潮、歉收穴■士■黾地、折价钱粮。摺包　　

○丁卯。祫祭太庙。上亲诣行礼。内记　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。外记　　

○遣官祭端慧皇太子园寝。醇贤亲王园寝。照例　　

○遣官祭太山■＜木学＞之神。外记　　

○谕军机大臣等、英秀奏、前科布多参赞大臣瑞洵亏短布伦托海粮石一摺。又奏、瑞洵办理屯防各案。提用银粮。尚未造报。及将银粮册档携带离科各摺片。著连魁按照所指各节。彻底清查。将案内扶同蒙混各情形。据实具奏。英秀与瑞洵共事日久。既已洞悉情弊。何以迟至今日。始行陈奏。承办章京希淩阿于瑞洵携去档册之时。不早禀报。均属不合。英秀及章京希淩阿均著交部先行议处。瑞洵现因案解交刑部审讯。所有该革中亏短银粮。并携去各项档册。著该部勒令追出。并将档册咨回科布多。以凭核办。原摺片著分别钞给阅看。将此各谕令知之。寻连魁奏、查明瑞洵亏短屯粮三千一百三十五石六斗四升。及节次提用银三万三千七百四十四两八钱二分一厘。粮一千六百八十九石二斗七升。请饬追赔。英秀办事因循。咎亦难辞。得旨、著刑部归案办理。　　

○又谕、中日两国会议东三省事宜条约。经朕批准。著派全权大臣瞿鸿禨互换。　　

○又谕、电寄寿荫等、电悉。此案现已派员查办。所有筹款办路事宜。原系地方应尽之责。仍著责成岑春火滟宣督饬该绅等切实筹办。均不准稍有诿卸。兹据该将军等电奏各节。黎国廉等果能悔过。应仍由该署督察核。奏明请旨。电寄　　

○又谕、电寄贻谷、电悉。嗣后仍著妥慎办理。毋稍操切。

电寄

　　

○开缺广西巡抚李经羲奏、遵照练兵章程。就广西常备军中后两营。裁汰旧勇。招练新军步队一营。并设随营速成学堂。下所司知之。摺包　　

○福建学政秦绶章奏、停止科试。专办学堂。酌拟初办章程五条。曰颁课本以一趋向。提学费以支分拨。立文案以资襄理。调优生以广传习。选教官以司考察。请饬核议施行。下部议。摺

包

　　

○戊辰。上御保和殿。赐蒙古王贝勒贝子公文武大臣等燕。

外记

　　

○开缺广西巡抚李经羲奏、广西善后。禁赌极关紧要。拟设法一律严禁。得旨、著林绍年随时查看情形办理。摺包　　

○以缉捕废弛。疏纵匪犯。革广西试用知州胡成立、巡检李玉书等职。李玉书并留缉逃匪。摺包　　

○以无弊营私。革广西归顺卡委员候选知县庄伯高职。永不叙用。摺包　　

○予积劳病故。署广西泗城府经历姚泽芬、照军营立功后积劳病故例优恤。摺包　　

○以捐助善举。予江苏山阳县故内阁中书何其杰、吴县州同职衔王润璧、为其故父母、常熟县节妇姚周氏、为其故夫、各建坊。　　

○酉刻。诣养性殿慈禧端佑康颐昭豫庄诚寿恭钦献崇熙皇太后前行礼。纂修官朱汝珍恭纂　　

帮总纂官程棫林恭辑监修总裁世恭阅八月初一日正总裁那月日专司蒿■木本陆恭覆阅癸丑十二月十一日　　

徐月日　　

荣月日副总裁唐月日　　

宗室宝恭阅三月初一日

　　

陈恭阅六签三月初十日　　

熙月日　　

郭恭阅七月初一日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之五百五十四　　

光绪三十二年。丙午。春正月。己巳朔。上诣奉先殿堂子行礼。　　

○遣官祭太庙后殿。　　

○率王以下文武大臣。诣皇极殿庆贺慈禧端佑康颐昭豫庄诚寿恭钦献崇熙皇太后礼成。　　

○御太和殿受朝贺。　　

○诣大高殿拈香。寿皇殿行礼。　　

○诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至癸未皆如之。　　

○御乾清宫。赐近支宗亲等燕。　　

○庚午。缓徵顺天直隶被灾歉收之武清等州县各村庄、应徵本年春赋地丁钱粮、并原缓光绪二十一年及节年地丁钱粮。其坐落武清天津二县之津军厅苇渔课纳粮地亩。一律展缓。现月　　

</div>
    <div class="pagination">
<a href="清实录光绪朝实录_page1187.html">上一页</a><span>...</span><a href="清实录光绪朝实录_page1183.html">1183</a><a href="清实录光绪朝实录_page1184.html">1184</a><a href="清实录光绪朝实录_page1185.html">1185</a><a href="清实录光绪朝实录_page1186.html">1186</a><a href="清实录光绪朝实录_page1187.html">1187</a><span class="current-page">1188</span><a href="清实录光绪朝实录_page1189.html">1189</a><a href="清实录光绪朝实录_page1190.html">1190</a><a href="清实录光绪朝实录_page1191.html">1191</a><a href="清实录光绪朝实录_page1192.html">1192</a><a href="清实录光绪朝实录_page1193.html">1193</a><span>...</span><a href="清实录光绪朝实录_page1189.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
