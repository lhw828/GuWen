<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 205 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 205 页/共 1316 页</h1>
    <div class="content">
○癸丑。遣官祭关帝庙。外记　　

○以神灵显应。颁河南归德府城隍庙扁额曰德渥泽洽。商邱县城隍庙扁额曰仁畅惠渥。汤阴县城隍庙扁额曰洽润为德。关帝庙扁额曰仁德感应。龙神庙扁额曰年□山戊不□有得。随手　　

○谕军机大臣等。御史萧韶奏。吉林地方紧要。请调劲旅以实边防一摺。据称吉林珲春东北。俄兵凑集。请饬抽调淮勇四五千人。驰赴该省。交铭安等调遣。并酌调各省勇丁。填扎原驻地方等语。留防各处淮勇。能否酌量抽调。著李鸿章揆度情形。妥筹具奏。又据御史周开铭奏。直隶宝坻等属被水。正定等属被旱。请饬查明被灾分数。奏请停徵一节。著李鸿章确切查勘。奏明办理。毋任属员等稍为含混。贻累民生。州县纵差殃民。亟应严查惩办。并著督率藩司。认真甄别。如有粉饰玩忽者。即行□□□尔□劾。至疏浚河道等节。一并酌量举行。原摺二件。均著钞给阅看。将此谕令知之。

洋务

　　

○又谕。御史周开铭奏。近畿地方。时有匪徒。藉称巡逻。劫掠行旅。抢夺牲畜。上月高丽营铺户亦被抢劫。并闻怀柔县西北封山顶古庙内。匪徒时常出没其闲。请饬缉捕等语。近畿地方。岂容匪徒滋扰。现既有抢夺情事。若交冬令。势必为患更甚。著李鸿章、童华、李朝仪、严饬所属。认真缉捕。凡隐僻辽阔之处。不时巡缉严拏。毋任匪踪潜匿。贻害闾阎。原片均著钞给阅看。将此各谕令知之。现月　　

○以故三等承恩公广科子恩焘袭爵。　　

○甲寅。钦奉慈安端裕康庆昭和庄敬皇太后慈禧端佑康颐昭豫庄诚皇太后懿旨。现有应议事件。著惇亲王、军机大臣、大学士、六部九卿、翰詹科道、暨左庶子张之洞、会同妥议具奏。醇亲王著一并议奏。洋务　　

○谕军机大臣等。前据曾国荃奏报行抵保定省城。当谕令速赴山海关一带。先行相度布置。现在事机甚紧。该抚究已行抵何处。著即督带亲兵。迅速驰赴山海关。先就现有兵力。妥筹防守。一面严催刘鸿年一军。速赴防所。毋稍迟延。宋庆一军。现分扎金州盖平等处。是否扼要。即由该抚主持调度。营口地方紧要。兵力尚单。本日已谕令岐元酌派旗营练兵。驰赴营口。并饬前任副都统博崇武前往管带。归该抚节制调遣。将此由六百里密谕知之。洋务　　

○又谕。少詹事宝廷奏。奉天防务紧要。将军岐元。恐难胜任等语。现在事机紧迫。奉天沿海地方。亟应严密布置。岐元于兵事虽少阅历。平日办事尚属实心。际此时势艰虞。该将军膺兹重寄。务当悉心经营。相度机宜。妥筹备豫。督饬宋庆等军。慎密防守。仍懔遵前旨。随时与李鸿章、曾国荃、妥商调度。以期有备无患。该省防务。岐元责有专属。傥有贻误。惟该将军是问。营口海防。关系綦重。该处兵力尚单。着岐元酌拨旗营练兵。派员带往扼扎。与宋庆一军。联络声势。本日已有旨令铭安传知前任副都统博崇武前往营口。此项旗兵。即令该副都统统带。并已谕知曾国荃。由该抚节制调遣矣。将此由六百里密谕知之。洋务　　

○又谕。前任副都统博崇武。因病开缺在旗调理。此时想已就痊。着铭安即行传知博崇武。迅速驰往营口。听候曾国荃调遣。将此由五百里谕令知之。洋务　　

○又谕。少詹事宝廷奏。山东所办海防。风闻未甚周密。缓急恐难足恃等语。现在事机急迫。山东烟台等处海口。最关紧要。该抚前月所奏。抽调王正起各军。分扎烟台后路等处。并添募新勇。扼守要隘情形。筹画能否周密。烟台最为险要。应如何严密防守。著周恒祺妥筹布置。相机办理。并饬令派出各营。认真操防。毋稍大意。设有疏虞。必惟该抚是问。将此由六百里密谕知之。寻周恒祺奏。遵旨覆陈现办防务情形。得旨。即著照该抚所议。妥为布置。惟当随时认真筹办。务臻周密。不得稍涉大意。洋务　　

○又谕。前因事机紧迫。谕令鲍超统带十数营。先行起程。限于八月内到防。并令刘坤一酌调福建官局轮船。及招商局轮船。驰赴汉口运载。鲍超接奉前旨。自即赶紧起程。第恐轮船不多。往返装载。未免稽迟。著该提督会商李瀚章、彭祖贤。速即调集船只。先行统带十余营。克日北来。其余各营。如何设法陆续起程。并著妥筹办理。总期迅速到防。毋稍延缓。将此由六百里密谕知之。洋务　　

○吉林将军铭安奏。遵旨采办薓枝。得旨。仍著该将军再行采办上品。解交内务府应用。随手　　

○追予乌鲁木齐属境殉难署库尔喀喇乌苏粮员锡拉春等优恤。并附祀故都统平瑞专祠。摺包　　

○予乌鲁木齐巩甯殉难。前锋校文元之妻杨佳氏等优恤如例。摺包　　

○乙卯。秋分。夕月于西郊。遣礼亲王世铎恭代行礼。外记　　

○丙辰。钦奉慈安端裕康庆昭和庄敬皇太后慈禧端佑康颐昭豫庄诚皇太后懿旨。前因军机大臣陈奏各节。谕令惇亲王等会同议奏。昨复据军机大臣呈递曾纪泽电报。情事业已不同。前奏毋庸置议。俄使到后。应如何通盘筹画。顾全大局之处。著将十九日奏片。及历次电报。交惇亲王等妥议具奏。其十七日奏片。亦著一并发给阅看。洋务　　

○谕军机大臣等。刘长佑等奏。各省关欠饷甚钜。请旨饬催一摺。据称各省关应解滇省新饷。自光绪二年九月起。至六年六月止。四川欠解银二十四万五千两。又自光绪五年冬季起。至六年夏季止。欠解盐务项下抵捐银二万一千二百余两。浙江欠解银三十七万七千两。湖北欠解银二十四万六千两。湖南欠解银三万零九百余两。广东欠解银二万六千两。江苏欠银银二万六千两。共欠解银九十七万二千一百余两。至各省关乙亥至辛巳等年。常年兵饷。东海关欠解银三万两。湖南欠解银十三万六千两。浙江欠解银九十四万两。福建欠解银三万两。广东欠解银十九万七千两。其江西奉拨之十万两。福建划拨之八万两。湖北奉拨之十五万两。江苏奉拨之五万两。全未报解。共欠银一百七十一万三千两。光绪六年正月起至六月止。仅解银六万九千余两。请饬赶解等语。滇省用度支绌。亟须各省关源源协济。著各该督抚赶筹大批饷银。解往该省。以应要需。将此由五百里各谕令知之。洋务　　

○丁巳。谕内阁。周恒祺奏。特□□□尔□庸劣不职各员一摺。山东临淄县知县俞朝海。违例派捐。不恤民隐。乐安县知县疏继广。利心过重。声名狼藉。甯阳县知县高升荣。信用捕役。听断糊涂。益都县县丞王日华。官役一气。勒索多端。峄县教谕萧之楷。任性妄为。举动乖谬。均著即行革职。即墨县知县郑声锵。才欠开展。约束不严。甯海州知州孙恺元。疲软成性。不知振作。均著以府经历县丞降补。沾化县知县胡允超。性情柔懦。难膺民社。惟文理尚优。著以教职铨选。金乡县知县周文冠。人地不宜。著开缺另补。以肃吏治。现月　　

○戊午。谕军机大臣等。伯彦讷谟祜等奏。喜昌所需洋枪火药等项。不敷拨给。请由李鸿章采办一摺。据称神机营洋枪。仅存五百余杆。留备各营领换。尚不敷用。火药等项。亦所存无多。喜昌需用甚钜。实属不敷拨给。请饬直隶总督。采办洋枪三千五百杆。并配给药铅各项等语。喜昌前赴吉林。办理防务。需用洋枪等项甚钜。即著李鸿章。于天津现存洋枪火药内。先行酌量匀拨。其余不敷之数。赶紧筹款采办。凑成三千五百杆。并酌带药铅等项。即咨明喜昌。派员赴津领取。以供要需。将此谕令知之。洋务　　

○又谕。祭酒王先谦奏。长江水师。请饬彭玉麟酌度。或将各营量为调拨。审择要隘。归并屯扎。船只炮位。有不合用之处。酌量变通。务求尽善。闽沪船厂所造兵轮船。请并归彭玉麟总理。并令保举贤员。协同管理。将弁勇丁。严加＜闲＞汰。由长江水师中。选择换补。其不合用之兵船。由该侍郎会商船政大臣。奏明改造等语。该祭酒所奏各节。是否可行。著彭玉麟体察情形。酌度具奏。原片著钞给阅看。将此谕令知之。洋务　　

○又谕。左宗棠奏。遵旨覆陈。并布置情形。及请免保荐人才各摺片。左宗棠现在料理起程来京。关外一切事宜。应即交替。刘锦棠威望素著。办理新疆善后事宜。诸臻妥协。著署理钦差大臣督办新疆军务。俟刘锦棠到哈密后。左宗棠即将钦差大臣关防交给祗领。所有新疆一切布置。并著详细告知。妥为筹办。即行迅速北上。所请派署陕甘总督篆务。著听候谕旨。金顺驻扎西路。距伊犁较近。一切边防情形。著随时与刘锦棠和衷商办。以维大局。喀什噶尔逼近俄境。亦关紧要。刘锦棠起程后。须派得力将领。认真防守。毋稍大意。前谕左宗棠保荐将才。原以该大臣平日留意人才。见闻所及。必有深知其人。堪膺任使者。不必拘定现在新疆军营之人。仍著胪举以闻。黄少春已照谭钟麟所请。谕令赴浙办理防务矣。将此由六百里各谕令知之。洋务　　

○己未。世宗宪皇帝忌辰。遣官祭泰陵。内记　　

○谕军机大臣等。鲍超奏。由湘起程日期一摺。该提督于八月初十日起程。前赴湖北。即著会商该督抚。将选募立营。及一切事宜。妥为办理。懔遵前旨。先行统带十余营。克日北来。其余各营。设法陆续启行。现在事机紧迫。该提督饬当迅速到防。以期有备无患。不得稍涉迟延。将此由六百里密谕知之。洋务　　

○庚申。谕军机大臣等。曾国荃奏、遵旨迅赴防所一摺。曾国荃现已遵旨。督率三营启行。于本月二十一日抵津。与李鸿章晤商后。即赴山海关。相度布置。力疾从戎。不辞劳瘁。具见体国公忠。该抚病体现在已否轻减。著随时加意调摄。早日就痊。以慰廑系。刘维桢一军。业已到防。郭宝昌、刘鸿年两军。亦即日可到。即著该抚妥为调度。相机布置。务臻周密。宋庆一军。向称得力。前令赴营口驻扎。听候曾国荃调遣。旋据岐元将该军移调四营赴金州。二营赴盖平。并将暂留锦州之三营。移扎田庄台。零星散布。转恐兵分力单。不如择一最要之地。归并扼守。著曾国荃会商岐元。通盘筹画。扼要填扎。以厚兵力。将此由五百里各密谕令知之。洋务　　

○又谕。李鸿章奏。查明天津山海关等处地方情形。请旨办理等语。天津为畿疆门户。山海关系东北要隘。现在李鸿章、曾国荃、妥筹扼扎。自可无虞。惟永平府属之昌黎滦州乐亭沿海一带。尚觉空虚。该处布置稍疏。则天津山海关两处。均难联络一气。亟须大枝劲旅。驰往屯扎。鲍超乘轮船北来。即著统带各营。径往抚甯境内之洋河口。停轮卸载。择要分扎。与李鸿章、曾国荃、随时会商调度。以固畿辅屏藩。该提督骁勇善战。朝廷素所深知。昨据奏称。已饬令各营恪遵纪律。所过秋毫无犯等语。所奏甚是。行军之要。纪律为先。况直隶各属。叠被偏灾。地方元气未复。尤宜严明约束。俾兵民得以相安。所有该营饷需军火等项银两。由户部拨给。即著该提督自行派员赴部领用。核实报销。将此由五百里各谕令知之。洋务　　

○又谕。金顺奏、边防紧要。请仍准暂留领队大臣一摺。沙克都林札布。既系金顺军营统带得力之员。现在边防吃紧。即著准其暂留该营。所有巴里坤领队大臣。著金顺、恭镗、拣员署理。长顺仍遵前旨。即赴哈密。至萨淩阿。已有旨准其留营。并令咨行恭镗。拣员署理乌鲁木齐领队大臣矣。将此由四百里各谕令知之。洋务　　

○直隶总督李鸿章奏。遵谕汇摺覆陈。御史黄元善奏。天津海口。严加防范。查津沽之防。本未尝一日松劲。彼族尚未敢恫喝。御史邵曰濂。请酌派曹克忠倡办天津团练。与庶子张之洞奏。沿海宜办团练。大意略同。民团不能与洋兵搏战。人人皆知。有警之际。或可集众。目下敌兵未动。断不宜稍涉张惶。张之洞条陈防海事宜。天津防兵。现分数层扼扎。有事时可首尾相应。大沽口新购蚊船。可与炮台相机夹击。渔船各有生业。未便多调。刘铭传前称病后未能远行。昨复奉谕饬催来京。已备文加函敦劝。张得胜训练稍疏。毋庸令募楚军。娄云庆、王可升、各有职任。未便纷纷檄调。洗马周德润奏。速筹战守。淮军实无安逸骄惰情事。所称应掘地营。以避枪炮。于平原实不相宜。御史萧韶奏。吉林请调劲旅。吴大澂赴吉时。已商调熟悉洋操将弁三百名。臣部淮军。布置要地。分防江南一万余人。驻守江海门户。皆未便抽动。得旨。该督惟当将防守事宜。认真讲求。妥筹布置。以期有备无患。　　

○予安徽泾县全家殉难及阵亡绅士团丁吴文和等。男妇八百八十九员名口分别旌恤如例。摺包　　

○辛酉。谕内阁。御史刘治平奏。风闻户部各库。有句串办工衙门。折价开销冒领分肥等事。银库挑取库兵时。不惜重资。互相顶替。有甫经挑取。为人抢去者。窥其情形。必有与书吏句串偷漏等弊。请饬查究等语。著该管各堂官。督率司员。严密访查。一经发觉。即行从严究办。以剔弊端。

现月

　　

○又谕。前据降调奉天府府丞王家璧。遣抱赴都察院呈诉。前在奉天学政任内。提用考试经费一节。将军铭安所奏。与前次函咨不符等语。当经谕令潘斯濂确查具奏。兹据查明奏到。此案王家璧因考试加提生息银两。致滋物议。实属办理不善。业经降调。著毋庸议。至铭安于王家璧加提息银时。因碍难阻止。当即咨复饬司发领。前后咨奏。亦有不符。铭安著交部议处。

现月

　　

○谕军机大臣等。御史刘治平奏。畿辅盗风日炽。请严饬缉捕一摺。据称畿南各州县。向有砍刀会。为害行旅。近畿一带。盗劫重案。层见叠出。马贼肆行无忌。甚至创立马王会名目。句匪抢劫。州县各官。规避处分。往往改盗为窃等语。近畿地方。如有匪徒滋扰。亟应严行缉捕。保卫闾阎。著李鸿章。童华。李朝仪严饬所属。认真躧缉。毋任匪踪潜匿。傥地方官有讳匿情事。即行从重□□□尔□处。原摺均著钞给阅看。将此各谕令知之。现

月　　

○壬戌。神机营奏。请调马队官兵。并请筹拨饷项。下部速议。洋务　　

○贵州巡抚岑毓英奏。遵旨移置县治。拟将铜仁县移驻大江口。安化县移驻大堡。并划正各州县经界。清查田粮。下部议行。摺包　　

○江西巡抚李文敏奏。恭进江西通志缮本。得旨留览。摺包　　

○命普济堂功德林先期煮赈。并赏拨卢沟桥粥厂暨资善堂米石。　　

○甲子。谕军机大臣等。曾国荃奏、起程赴防。遵旨覆陈一摺。曾国荃现已由津赴防。力疾从戎。具见公忠体国。所陈兵力单弱。仅能督率宋庆、郭宝昌、刘维桢等军。防守山海关一路。若调遣旁军。节制旁路。深恐力有不及等语。固为慎重军事起见。第该抚威望素著。谟略深长。当此防务吃紧之时。实有非他人所能胜任者。曾国荃总当懔遵前旨。力任其难。节制各军。妥筹布置。以副朝廷倚畀。所有博崇武管带旗营练兵。仍著归该抚调遣。以一事权。将此由四百里谕令知之。洋务　　

○又谕、现在吉林珲春地方。防务紧要。亟须添兵布置。以备不虞。吉林旧有剿捕土匪马步各队。著铭安移缓就急。饬令协领双寿、金福。将此项马步洋枪各队。分带一千五六百名。赶赴珲春。择要驻守。并著德平阿拣派妥员。速将塔城东南苏城翠峰各沟猎夫。尽数招致营中。以五百人编立成军。均扎珲春。所招猎夫口粮。每名每月给银四两。由铭安先行垫发。俟喜昌到后。照数拨归。以清款目。副都统依克唐阿。前有旨令铭安察看。现在防务需人。著即速饬该副都统。就近在伊通召募满汉猎夫。暨苏拉西丹。前赴珲春。并双寿、金福、副将郭长云、马步各队。均归该副都统统带。会商德平阿择要驻守。仍归铭安、喜昌节制。以一事权。将此谕知喜昌。并由四百里谕令铭安知之。洋务　　

○追予故漕运总督文彬。在清江浦地方。建立专祠。现月　　

○乙丑。钦奉慈安端裕康庆昭和庄敬皇太后慈禧端佑康颐昭豫庄诚皇太后懿旨。所有本月二十四日内阁会议摺件。并惇亲王等另奏各摺片。著交惇亲王奕誴。恭亲王奕。醇亲王奕譞。刑部尚书潘祖荫。工部尚书翁同和。在南书房公同阅看。洋务　　

○谕军机大臣等。御史李肇锡奏。东省现在筹防。请饬体察情形。檄令沿海州县及驻兵处所。举行团练。由地方官遴派公正绅耆。召募乡勇。互相守助等语。昨据周恒祺奏称。派员分赴沿海各属。查看情形。劝办保甲。□□□尔□仿团练之意。以期自卫。该御史所奏举行团练之处。是否可行。著周恒祺酌度情形。奏明办理。原片著钞给阅看。将此谕令知之。寻奏、东省沿海团练。现寓于保甲之中。变通办理。并饬沿海州县。挑选渔户。协防口岸。报闻。洋务　　

○又谕。礼部奏。据朝鲜国王咨称。该国讲究武备。恳为转奏请旨。俾该国匠工。学造器械于天津厂等语。著李鸿章妥筹具奏。其咨内所请＜闲＞选解事人员。或于边外习教一层。并著李鸿章详审其意。一并妥筹迅

奏。该国使臣。业经该部安置居住。俟该督覆奏到日。再降谕旨。原咨著钞给阅看。将此谕令知之。现月　　

○协修官陈云诰恭纂　　
</div>
    <div class="pagination">
<a href="清实录光绪朝实录_page204.html">上一页</a><span>...</span><a href="清实录光绪朝实录_page200.html">200</a><a href="清实录光绪朝实录_page201.html">201</a><a href="清实录光绪朝实录_page202.html">202</a><a href="清实录光绪朝实录_page203.html">203</a><a href="清实录光绪朝实录_page204.html">204</a><span class="current-page">205</span><a href="清实录光绪朝实录_page206.html">206</a><a href="清实录光绪朝实录_page207.html">207</a><a href="清实录光绪朝实录_page208.html">208</a><a href="清实录光绪朝实录_page209.html">209</a><a href="清实录光绪朝实录_page210.html">210</a><span>...</span><a href="清实录光绪朝实录_page206.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
