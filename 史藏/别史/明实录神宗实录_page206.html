<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 206 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 206 页/共 367 页</h1>
    <div class="content">明神宗显皇帝实录卷之三百十三
　　万历二十五年八月己未朔庚申以
　　万寿圣节赐辅金万寿字二副银万寿字二副金篆字八个金书红符一道银书红符一道及讲官刘元震等二员有差
　　○除庶吉士朱延禧黄志清南师仲陈之龙何宗彦刘纲赵用光孙如游邓士龙顾秉谦为翰林院编修简讨
　　○授庶吉士刘余泽白瑜佴祺为科道官
　　○升云南右布政使王桥为贵州左布政使　　○辛酉大学士张位廿□寺言今日轮直讲所侍班窃见  皇长子读书写字功夫大进不胜主器之庆顾古今事迹具在史书而开发心灵湏知比对请今后将通鉴逐日与经书相兼讲角□羊或  皇长子属思成联随仿纸并呈  御览淂旨览奏朕心嘉悦但皇长子质体脆弱不耐久劳通鉴侯旨进讲对句间日一行
　　○湖广巡抚李淂阳以久病乞归许之
　　○命发窖房银十五万三千六百八十余两角□羊运蓟永密三镇为新募南兵六千名行月二粮并马匹料草之用以户部言库贮不敷也
　　○直隶巡按乔廷栋请罢矿正储以回天意不报　　○壬戌京师风雹
　　○癸酉降原任广东右参政朱东光为广西右参议
　　○升副总兵管分守倒马关参将事署都指挥佥事王永寿为署都督佥事充五军营副将
　　○甲子宴乌斯藏阐化王进贡番僧朵尔廿□寺一十五名候徐文炜待
　　○丙寅  孝康敬皇后忌辰遣伯卫国本祭  泰陵
　　○大学士赵志皋以久病屡＜锍-釒＞乞休至是复进阁办事＜锍-釒＞请册立冠婚又请复常朝皆不报
　　○加总兵麻贵提督南北官兵御倭总兵官原任总兵董一元以原官充总督标下参赞从邢玠请也
　　○改中都署留守朱应兆为署都指挥佥事以参将衘管庙湾游击事
　　○丁卯祭  先师孔子遣尚书范谦行礼
　　○命中允全天叙修撰焦鈜主顺天试谕德朱国祚中允叶向高应天编修杨道宾吏科给事中戴士衡浙江编修董其昌户科给事中程绍江西编修刘曰宁兵部员外郎黄炜福建编修冯有经兵部主事冯上知湖广尚宝司卿蒋春芳户部主事李长庚河南吏部主事钱餋廉工部主事沈朝焕山东光禄寺少卿何倬大理寺寺副石九奏山西兵部主事田立家中书吴仁度陕西刑科给事中李应策中书侯执躬四川户部主事邓原岳行人陈嘉训广东工部主事张宗孔行人汪若霖广西户部主事王天合行人沈时来云南户部主事苏茂相中书钟兆斗贵州各主试
　　○加陕西兵粮道参政兼佥事尹应元为按察使　　○加浙江处州守道参政冯时可为按察使兼参议宁波海道副使吴鸿洙为右参政兼佥事炤旧管事以抚按奏久任也
　　○铸给充东充西各分巡道关防
　　○先是以黄堌塞口众议未定下漕盐御史会同河漕大臣详勘议具奏至是总河杨一魁仍主前议＜锍-釒＞言今黄河南旋至韩家道盘岔河丁家庄俱岸阔百丈深踰二丈名曰铜帮铁底故道也刘家洼始强半南流淂山西坡永涸湖以为壑出溪口入符离河亦故道也惟徐邳运道浅涸诚为可虞所以首议＜锍-釒＞小浮桥寔因其势而图资其利乃小决小试颇有效验若将小浮桥再加挑辟未必不为运道之利计不出此而欲自黄堌挽回全河必湏挑四百里淤高之河身筑三百里南岸之长堤不惟所费不赀抑恐后患无已御史杨光训周盘马从聘亦议止挑扫湾直渠展济浊河及筑山西坡归仁堤以济运护  陵费省功倍与总河合独总漕褚鈇意见不同部请再行会勘工科给事中徐观澜言堌口之堪三臣既同善均从众不必再勘请专任河臣以责成功  上是其言令该部行河臣悉心经画应与漕臣会议者不妨从长计议毋淂各持异议
　　○戊辰祭  太社  太稷遣公徐文璧代
　　○己巳秋分祭  夜明于  夕月坛遣公徐文璧行礼  周天星辰廿□寺神遣尚书杨俊民分献
　　○时四川采木建昌去省城三千余里采运人夫历险渡泸触瘴死者积尸遍野御史况上进＜锍-釒＞陈其状言川民各就本地采木业有次苐而陡有尽用建昌杉木之令此贪吏以杉木为奇货假公济私耳请行抚按官听民就近采取惟期坚实可用不必拘定地方并将官价令司道官先期给散无假手吏胥以滋乾没部覆从之
　　○工科给事中杨应文亦以建昌采木事论劾参政刘卿旨下吏部
　　○庚午升翰林院编修杨道宾为国子监司业
　　○调河南副使刘大武于山西备兵宁武
　　○升山东佥事戴燝为广东左参议
　　○辛未升神机营佐击署都指挥佥事白梁为五军营参将
　　○南京科道各遵旨会举边才俱未下
　　○壬申起原任应天巡抚都察院右佥都御史刘应麒以原官巡抚湖广
　　○升户部郎中王应霖为陕西左参议
　　○癸酉以中秋节赐三辅臣上尊珍馔
　　○乙亥以  万寿圣节遣候张炳廿□寺分祭  九陵伯陈如松祭  景皇帝陵寝
　　○赐三辅臣上尊珍馔
　　○朝鲜国差陪臣沈喜寿等三十三员进贺  万寿圣节并奏经理事宜给赏伴送如例
　　○丁丑倭破朝鲜闲山南原廿□寺处先是杨元以辽兵三千扼南原至是闲山失守倭遂薄南原十六日夜猝乘城元惊起帐中跣足跳走一军尽没游击陈愚衷在全州距百余里懦不发兵闻南原已破亦弃城北遁于是督臣请抽调南京浙直闽广水兵防倭内犯部覆命速行
　　○罚各省抚按官赵文炳廿□寺俸五月以考成未完也
　　○戊寅大学士赵志皋廿□寺以倭情紧急请点本兵力荐萧大亨不报
　　○升广西佥事陈堂为光禄寺少卿
　　○升贵州左参政王恩民为四川按察使贵州右参议莫睿为四川副使礼部主事来三聘为江西右参议
　　○升山东副使王学谟四川副使杨佩训山西副使杨绍程俱为右参政学谟绍程俱山西佩训广西旋改贵州
　　○兵科右给事中侯庆远言倭报旁午戎务纠纷乞亟定枢臣以弘济艰难
　　○己卯命左春坊左谕德方从哲翰林院编修袁道宗充  皇长子讲读官
　　○甘肃庄浪卫地震
　　○倭事孔棘刑科都给事中侯廷佩请发部堂自陈＜锍-釒＞巡视京营给事中刘道亨请发戎政自陈＜锍-釒＞吏科给事中林应元湖广道御史高举俱请简用枢臣皆不报
　　○庚辰  宪宗纯皇帝忌辰遣伯杨世楷祭  茂陵
　　○太湖县天降火光丈余不焚
　　○命编修史继偕顾天埈杨继礼陈懿典简讨传新德纂修六曹章奏
　　○升福建右布政使刘孟雷为山西左布政使　　○壬午榆林天鼓鸣
　　○遣户部侍郎周思敬祭  京都太仓之神
　　○癸未铸给高州府海防同知关防
　　○河南道御史赵标陈时事四大患一曰诏旨之不信一曰上下之不交一曰臣节之不振一曰人情之不安不报
　　○甲申京师地震礼部以修省寔事＜锍-釒＞请淂旨  上天仁爱不已朕心愈切省惕奏内事关朕躬者已知其大小臣工各要秉公除私尽职以图消弭
　　○辽阳开原广宁廿□寺卫俱震地裂涌水三日乃止宣府蓟镇廿□寺处俱震次日复震
　　○蒲州池塘无风生波涌溢三四尺　　○山东潍县昌邑安乐即墨皆震临淄县不雨濠水忽涨南北相向而斗又夏庄大湾忽见潮起随聚随开聚则丈余开则见底乐安小清河水逆涌流临清砖板二闸无风起大浪
　　○肃州凉州天有火光形如车轮尾分三股约长三丈松山天鼓鸣
　　○吏科左给事中杨廷兰因灾异频仍详举四方传报以闻
　　○云南大侯部夷奉学勾连猛廷瑞焚劫煽乱抚按以闻  上以奉学罪在不赦责廷瑞擒献自赎
　　○加李如梅署都督佥事充御倭副总兵赴朝鲜策应从邢玠请也
　　○浙江道御史刘曰梧请赐上方剑枭沈惟敬于境外即赐督臣有阻挠军机者以此从事又亟出曹学程于狱即令临阵监军不报
　　○丙戌协理京营都御史李春先再疏乞罢以吏科给事中杨廷兰劾其昏耗无为也不允
　　○吏科左给事中杨廷兰兵科给事中白瑜刑科右给事中罗栋因侍郎周思敬倡不救朝鲜之说各＜锍-釒＞论其罪俱不报
　　○礼科给事中曹大咸言朝鲜与国不容轻弃引宋室不救辽金以为往事之验不报
　　○丁亥吏科都给事中刘为楫以天津兵寡备疏议行顺保永河真定地方查复壮快民兵部覆允行
　　○山东道御史涂宗浚以朝鲜危在旦夕沿海宜加堤防条上聚饷训兵用人赏功四事因荐原任巡抚郑汝璧廿□寺见任兵备万世德廿□寺使之拥旄建节以当一面
　　○礼部侍郎刘楚先再＜锍-釒＞引疾不允
　　○经理朝鲜都御史杨镐条上朝鲜纳米十事一徵收新限该国税粮例于正月起徵今将禾熟早晚酌为限期大约不淂过岁一加纳实职凡奉常事军器寺礼赞寺参奉奉事直长主簿判官佥正寺正廿□寺官俱开纳候补一外官升级一乞恩追赠一免罪纳赎一乡吏免役一奴丁免役该国驿递应承之人累世阖族不许别业甚者驱闺阁为厮役良可痛恨今听其赎米还为良宗一贡折米一老军免役一尚义输官部覆如议  上嘉纳之许以后都便宜行随具奏定夺
　　○刑部尚书萧大亨乞休淂旨慰留
　　○浙江巡抚刘元霖三＜锍-釒＞乞归以防倭事重不允
　　明神宗显皇帝实录卷之三百十三
明神宗显皇帝实录卷之三百四
　　万历二十四年十一月癸巳朔甲午祭  三皇于  景惠殿彻祭品颁赐四辅臣等官
　　○乙未冬至节遣抚宁侯朱继勋武定侯郭大诚武安侯郑惟忠武平伯陈如松豊润伯曹元成南和伯方烨宣城伯卫国本东宁伯焦梦熊永年伯王栋于  长陵  献陵  景陵  裕陵  茂陵  泰陵  康陵  永陵  昭陵各行礼
　　○遣卫安伯张元善于  恭仁康定景皇帝陵寝致祭  上命遣官代填祝版
　　○遣伯朱世雍尚书杨俊民范谦轮看冬至祀牲　　○丙申  郊祀告成赏定国公徐文璧银五十两纻丝四表里
　　○蜀王进助工银六千两命工部收答王书
　　○丁酉  恭让章皇后忌辰遣官祭  陵寝
　　○戊戌刑科都给事中侯廷佩题臣尝读汉史仲长统曰光武愠数世之失权矫枉过直故不任下虽置三公事归台阁三公之职备员而已然政有不治犹加谴责反以策让而欲望勋立于国家绩加于生民不亦远乎人主诚专委任三公实在责成而在位病民举用失贤百姓不安争讼不息天地多变人物多妖然后可以分此罪也此仲长统之言臣以为今之六部即汉之公辅也今政事任下否耶臣以为匪徒备员而已南北六卿缺久未补是员且不备卿贰各部属官及外方面以百数而员亦不备铨部进拟少所称可大臣数告之而不听谏官虽言之而不从候选各官云集欷叹在官无人位虚事废庶民病嚣怨气已作以致阴阳失和水旱为灾职此之繇若积弊大坏祸乱并起虽如汉之策让三公至于诛罚何济之有臣以为今日大小臣僚之位有缺急补慎补则可久空则不可得人则可无人则不可分任则可不任则不可缺不得其人人不称其缺令再推则可不下则不可疏入留中
　　○蠲免河间等府被灾应钱粮
　　○己亥兵部题乌撒应继土宦以安效良为掌印知府照例世袭暂令禄墨妄安氏抚餋安咀旧为冠带知府令其催集钱粮并奉朝廷纲纪不得相倾并勘安绍庆有无助逆仍责令擒献阿备正法以赎前罪如再桀骜定行剿处乌撒印信责奢陇高献出从之
　　○兵部题辽东镇边堡达虏谋反官军追至可可母林擒斩一百九颗内有贼首一颗缘系大捷理宜荐告  郊  庙择日宣读报可
　　○吏部题原任郎中黄承玄驻劄徐淮兼管吕梁洪徐州洪事务报可
　　○命成山伯王允忠南京右军都督府掌印管事
　　○命协守蓟镇东路副总兵署都指挥佥事陈霞右军都督府佥书管事
　　○改  慈庆宫子粒入乾清宫
　　○庚子礼部题请给榆林赏功银两  上以内库缺乏著太仆寺给与
　　○户部郎中戴绍科恭进样砂银成锭一百五十两饼银二十两砂二百斤验进自是进样砂样银亦复踵相接矣
　　○英国公张元功卒
　　○赵王进助工银一千两报闻览王奏捐禄助工可嘉答王书
　　○升分守蓟镇喜峰路参将署都督佥事张守愚为协守蓟镇东路副总兵
　　○辛丑命镇川北川东地方照粮数灾伤分给　　○兵部题发遣原任协守辽东东路副总兵祖承训等于贵州都匀卫等处带俸差操
　　○壬寅三边总督李汶题甘镇斩获虏级一百十三颗章下兵部
　　○癸卯河南开矿太监鲁坤恭进样砂银一百二十两砂三百斤进收
　　○南京工部侍郎董裕题异常水患渰没浙兵营房章下兵部
　　○甲辰南京浙江等道御史黄华秀等奏百户王守仁诬害亲藩乞免遣内臣专委抚按查勘据实回报疏入留中
　　○兵部题董一元报关白已于九月初一日受封初九日册使回已到南戈崖报闻
　　○礼部题侍郎冯琦讨父恤典命与祭一坛仍给全葬以日讲加恩故也
　　○又题原任户部右侍郎石应岳讨父恤典  上命与祭一坛减半造葬
　　○湖广靳州生员李建元奏进本章纲目五十八套章下礼部书留览
</div>
    <div class="pagination">
<a href="明实录神宗实录_page205.html">上一页</a><span>...</span><a href="明实录神宗实录_page201.html">201</a><a href="明实录神宗实录_page202.html">202</a><a href="明实录神宗实录_page203.html">203</a><a href="明实录神宗实录_page204.html">204</a><a href="明实录神宗实录_page205.html">205</a><span class="current-page">206</span><a href="明实录神宗实录_page207.html">207</a><a href="明实录神宗实录_page208.html">208</a><a href="明实录神宗实录_page209.html">209</a><a href="明实录神宗实录_page210.html">210</a><a href="明实录神宗实录_page211.html">211</a><span>...</span><a href="明实录神宗实录_page207.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
