<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 466 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 466 页/共 523 页
  </h1>
  <div class="content">
   嘉庆二十二年。丁丑。十二月。庚午朔。上幸北海。阅冰技。　　

○辛未。谕内阁、礼部奏、文武官员接见仪注一摺。会典内所载文武各官相见仪注。自国初定制。遵行已久。无可增减。著礼部再申明定制。通行各直省督抚提镇、分饬所属文武官员、务遵照一定仪注。以礼接见。毋得意为卑抗。如有故违定制者。查明参处。　　

○谕军机大臣等、据卓秉恬奏、川省积敝□大四条、内称访闻中瞻对逆酋洛布七力、前巢□刀办时、并未焚毙、因与上瞻对头人格格绒泰、素有讐隙、本年将格格绒泰戕害、该逆酋膂力强悍、如根株未绝、恐致滋蔓等语。洛布七力、前据常明奏称、官兵攻破贼巢时。已将该逆酋焚毙。兹卓秉恬奏称、该逆酋至今尚存。并戕害邻境头人。事关控驭番夷。著蒋攸铦、确实查明。如洛布七力从前果未焚毙。现仍恃强不靖。或应派员带兵往捕。即奏明候上□日饬办。如能设法诱获。更为妥协。彼时审明。将该逆酋正法。其前此办理此事各大员。常明虽已病故。该督将会同巢□刀办之提镇等、查明一并据实严参。惟是洛布七力素有勇悍之名。或该逆酋焚毙后。又有贼番假冒其名。欺压邻境。戕害番酋。亦未可定。必须察访真确。不可为其所惑。致有舛误。又屏山县知县张澍、因事苛派、挟嫌将监生王泽厚、滥刑拖毙一案。地方官滥刑毙命。该管上司、即应秉公参办。据卓秉恬奏称、张澍曾办军务、知上司有保举冒滥情敝□大。藉此挟制、该上司不敢根究等语。是否确情。著蒋攸铦即将此案人证提省亲讯。按律定拟。并将回护不办之各上司、分别参处。至卓秉恬所奏、川省有红黑钱刀背客等贼匪、抢劫民财、私枭扰害盐店、佐杂私设白役多人、揽接呈词、滥押滥责、婪索赃钱、各敝□大端。并本日御史王检所奏、川东川北民人传习天主教、潜赴广东、考取神甫、勾串夷人、引诱男妇、讲经说法等情。均系地方应行查禁之事。该督甫经到任。务确查利敝□大。实力整顿。严惩奸民。肃清吏治。以期诸敝□大渐除。绥靖边圉。将此谕令知之。　　

○又谕、本日都察院奏、山东宁海州民曹德纬、呈控苏援基、奸污伊女、致令自缢一案。据曹德纬供称、伊有女未字。上年七月十六日、邻妇孔高氏、与女伴宿、二十二日半夜、孔高氏乘女睡熟、潜将苏援基引入房中、暗行奸污、伊女旋于二十四日、自缢身死、控经该州验讯、有苏援基亲表嫂曹李氏、诬证和奸、伊赴臬司衙门呈控、臬司据呈逐款批驳、本年正月登州府开导罢讼、伊又赴臬司案下恳求、臬司执意不管、本府署济南府、托原任宁海胡知州劝慰、给与忠孝传家四字印扁、谕令不准兴讼等语。曹德纬之女。暗遭苏援基奸污。羞愤自尽。经曹德纬呈控。该臬司何以不行究办。转将呈词批驳。若谓曹德纬妄控。登州府何以开导罢讼、并托人劝谕。给与忠孝传家扁额。情节甚属可疑。著李鸿宾驰赴山东省城。亲提全案人证。秉公研鞫。如讯明苏援基实系串通孔高氏、暗行奸污曹德纬之女、致令羞愤自尽。该臬司知府有意消弭。李鸿宾即据实昭雪。将苏援基按律拟罪。并将该臬司等据实严参。张五纬原非纯正之人。不过小有才耳。不可稍有枉纵。又步军统领衙门奏、章邱县民王学真、邹平县民耿元昆、呈请挑河一案。据王学真供、章邱县长白东岭二山之水、归小清河、由邹平长山入海、乾隆年闲、添挖引河后、小清河灰坝被冲、山水归入引河、章邱县、邹平县、屡被水灾、二十年、民人杨文美等、赴京呈诉、奏交该抚派员将工段查勘、未蒙挑挖、今年六月九月、两次涨水淹没田禾等语。小清河道、前经杨文美等呈请挑挖。兹该民人等复有是请。该处距省城百余里。著李鸿宾亲往查勘该处河道。是否应行疏浚。如实系应浚之工。即奏明交该抚上紧兴挑。以卫农田。傥非应办之工。该民人等混行渎请。即将该民人等治以应得之罪。将此谕令知之。　　

○癸酉。谕内阁、御史孔传纶奏请敕禁督抚遇事滥请议叙一摺。所奏是。国家赏以劝功。原以策励人才。懋奖勋绩。然赏不可滥。若冒举幸邀。转失循名责实之义。近日各督抚于地方官应办事务。往往铺张声叙。为属员乞求恩泽。甚至拏获一二寻常案犯。亦辄登之荐章。实属冒滥。著通谕各督抚、务当正己率属。勿存市恩干誉之见。果有循良卓著劳绩优迈之人。准其据实保荐。若一切循分应为事件。概不得恳请甄叙。如有仍前滥保者。除所奏不准行外。仍将该上司惩处不贷。　　

○又谕、紫禁城各门、分派官员兵丁直班。稽查出入。应放行者即当放行。应查拏者即当查拏。乃该官兵等、或失之疏纵。漫无觉察。否则遇事生风。任意妄拏。甚或装点情节。诬轻为重。希冀奏上时。或邀恩升擢。或优蒙赏赉。此种风气。不可不严行惩创。此案已革蓝翎长双福、在东华门外栅栏内、酒醉喧闹。经本管前锋侍卫六十八斥阻。辄向骂欲殴。虽无伤官毁械情事。惟在附近禁门酗酒滋事。实属不法。双福著照拟发往黑龙江当差。队长额尔登布、因挟双福醉骂之嫌。起意将枪杆踹折图赖。唆令六十八装伤捏禀。并纠约该班众兵丁到官同声诬陷。立誓不许改供。情节狡诈。尤为可恶。仅拟发遣。尚觉情浮于法。额尔登布。著先在刑部枷号三个月。满日重责三十板。再发往伊犁充当苦差。前锋侍卫六十八、于双福醉闹之时。无难令兵丁立时捆缚。乃听从额尔登布唆怂。自用竹箸划伤额颅。扶同诬禀。六十八著即革职。发往盛京充当苦差。其同日该班兵丁常亮等十九名。经刑部传讯。除常亮到部即将实情供明、无庸议外。余十八名、扶同捏饰。本应一并革退。姑念人数众多。著免其革退。交该前锋统领、自行酌量责惩。　　

○命户部尚书景安、刑部左侍郎帅承瀛、驰往河南。查勘漳卫河道。　　

○以吏部左侍郎王鼎、署刑部左侍郎。户部右侍郎那彦宝、署刑部右侍郎。　　

○铸给湖南沅州府移驻晃州通判关防。训导钤记。巡检印记。从巡抚巴哈布请也。　　

○旌表守正捐躯河南滑县民田日济女田氏。　　

○甲戌。上幸瀛台。阅冰技。　　

○免云南铜厂民欠工本银。　　

○乙亥。孝惠章皇后忌辰。遣官祭孝东陵。　　

○谕内阁、前据许松年奏、请于闽省金厦两标营挑拨水兵一百二十八名、内拣选能充正舵者八名、其余斗缭碇手、均匀挑配、携眷来津入伍、当降上□日令董教增等、照数拣选。兹据该督等奏称、现已于金厦两标水兵内拣选如额、惟兵丁眷属生长南方、御寒无具。且食指众多、弃其庐墓、全家远徙、诸多窒碍、请仍照原议留津三年、无庸携眷同往等语。闽省金厦两标水兵、拣选来津。原以资其练习。若令全家远徙。亦非所以示体恤。著照该督等所请。此项水兵。毋庸携眷同来。令其留津三年。将天津新募兵丁、上紧教习训练。如三年期满。有实在得力者。或再酌留一二年。其有情愿在津入伍者。亦听其便。至该水兵粮缺。以登舟之日开除。彻回时由天津镇、豫将名数咨行原营。俾得扣缺收补。以昭公允。　　

○又谕、孙玉庭等奏、湖北押运剥船委员、抵江逗遛玩误、现在押回参办一摺。湖北分造直隶二限剥船。该省委令试用通判喻芬、督同试用从九品张业培等、管解北上。行抵江南。喻芬以水手口粮不敷。两次禀借银三千五百余两。乃任意逗遛数月之久。尚未行出江境。该通判复先赴清江。屡催罔应。实属怠玩。所有此项剥船。著庆保等迅速遴派妥员、兼程赴江。督率张业培等接运开行。孙玉庭等一面派员、将喻芬押解回楚。交庆保等严讯玩误确情。并查明所领银两有无浮冒侵扣情敝□大。据实严参具奏。　　

○旌表守正被戕河南杞县民徐奉吉妻郭氏。　　

○丙子。谕内阁、守陵官员引见所奏履历。均称奴才某人某陵某官。殊非敬谨之道。嗣后凡守陵官员引见。均著奏称某陵某官奴才某人。其奴才字样。不准列前具奏。将此通谕知之。　　

○谕军机大臣等、本日据富俊等奏覆查保甲一摺。直省编排保甲。于年终将覆查情形具奏一次。几似具文。此事总在地方官实力奉行。认真查察。不可但以一奏塞责。奉省旗民杂处。商贾云集。平时本应诘奸禁暴。绥靖闾阎。况明年值朕巡幸。跸路所经。尤当加意肃清。富俊等此时经理差务。于行宫道路各事宜。自必详慎筹画。若专心于彼。而于稽查保甲一事。转视为无关紧要。则大不可。现在各省查拏逆匪。难保无一二奸徒。出关溷迹。该将军府尹等、务各督饬旗民地方官、自本年奉到谕上□日之日为始。至明年銮辂经临时。将城市村庄逐户挨查。不可闲断。其于跸路相近之区。尤当倍加周密。傥奉行不力。值朕临幸时。或有在道旁叩阍冲突仪仗之事。惟该将军府尹等是问。勿谓诰诫之不豫也。将此谕令知之。　　

○以拏获习教匪犯侯位南。审办认真。赏还山东巡抚陈预二品顶带。余升补有差。　　

○旌表守正捐躯山东邹平县民胥清远媳李氏。　　

○丁丑。上幸瀛台。阅冰技。　　

○以故四川建昌道属咱哩土千户古应洪子荣安、袭职。　　

○戊寅。谕内阁、朱理奏、拏获拐贩妇女人犯、审明定拟一摺。贵州省奸民兴贩妇女。最为闾阎之害。署同知承惠、副将特松阿、于所属地方。闻有男妇多人。绕道行走。带领兵役。盘获缪宗扬等五十九犯。究出拐贩妇女等情。尚属能事。承惠、特松阿、俱著加恩送部引见。至缪宗扬等犯、拐贩妇女。至一百二十余口之多。情节甚为可恶。缪宗扬、刘显基、冉广达、冉广潮、四犯起意为首。例应拟绞。著毋庸监候。各于拐贩人口最多之地。即行处绞。以示惩儆。其余各犯罪名。著刑部核议具奏。　　

○谕军机大臣等、据御史尹佩棻奏、云南腾越州边外野夷、自嘉庆十一年至十七年、抢掠内地村庄、杀烧男妇、伯麟赴彼将拏获之野人数名正法、旋即回省、从此猖獗愈甚、该管道府禀报、伯麟初犹不信、及难民纷纷赴控、始委方振奎、带兵巢□刀办、未杀一贼、道府禀请高星文、带兵协办、甫将邦中一股野匪杀退、尚有三四股负固不服、方振奎忽以总督令彻兵不准前进、以至人人失望、野匪益无忌惮、二十一年、五六两月、叠次抢劫、至十二月并有抢去把总、割鼻放回之事、本年五六两月、亦复肆行抢劫、被害民人、赴州求救、则城门闭、赴营求救、则营门闭、赴府求救、则曰奉总督谕不办边务、该督自以十八年、扫穴擒渠、边境肃清、入奏在先、不敢复陈滋扰情形、坐视内地民人屡遭惨毒等语。边外野夷。抢劫内地村寨。自当随时惩办。岂得稍涉因循。养痈贻患。该御史所称、前此巢□刀办腾越野夷。方振奎传令彻兵。草率完结。是否实有其事。至所指上年五六月闲。野匪叠劫蛮角寨、殴寨、曩戛寨、猛陇寨、皆有月日可凭。似非无据。且有李姓把总被掳割鼻之事。更无难传验得实。如果实有其事。该把总以内地职官。为野夷残毁形体。该督隐忍不办。是何意见。大负委任。即行严参候上□日。断不可从井救人。稍存回护。至内地民人横遭荼毒。赴诉地方。文武官皆闭门不纳。更复成何事体。是否该地方官匿不禀报。抑系该督授意讳饰。事关边务。不可不彻底查究。著李尧栋、即将该御史摺内所指各情节。逐一密查。该抚到任未久。无所庸其回护。如果该御史所奏属实。即由四百里将伯麟据实参奏。不可以伯麟现系协办大学士。稍存袒护之见。该抚接奉此上□日。不可于伯麟前漏洩一字。如事有确据。该抚奏到时。朕必另派大员前往查办。亦不再交伯麟办理。傥实无其事。何以该省有此传说。亦据实由四百里覆奏。将此谕令知之。　　

○缓徵山西阳曲、太原、五台、浮山、汾西、孝义、沁源、夏、岢岚、长子、襄垣、大同、阳城、静乐、垣曲、隰、兴、临、保德、芮城、偏关、平陆、灵石、霍、闻喜、绛县、文水、二十七州县、并清水河、和林格尔、通判所属、旱灾霜灾应徵米豆、及借欠仓谷。　　

○己卯。谕内阁、御史王耀辰奏、乡会试年老举子、请禁冒滥节烦劳一摺。直省年老士子赏给名衔。本系国家格外恩施。岂容虚增年岁、及品行不醇者。冒滥其闲。嗣后应试老生、其年例相符者。先令廪生大学十名。小学五名。公同具保。由该学教官查明。实系立品老儒。加结保送。不准一概录取。以昭核实。所奏尚是。至乡会试考校三场。久著功令。历科应试老生、纵不苛责其文艺。亦必以三场完竣。方为合例。该御史率请止试头场。免进二三场。所奏不通。断不可行。此必又系受人请托。冒昧陈请。鄙陋极矣。著毋庸议。　　

○谕军机大臣等、庆溥等奏、酌定牧厂地界、并绘图贴说一摺。额鲁特官兵、从前共有六百七十余员名。现祇余一百八员名。牲畜无多。本无须多用牧厂。即广占地亩。亦不过私招民人开垦。藉收租息。其狮子园一带牧厂。环近园庭。自应彻回。不许额鲁特等在彼侵扰。庆溥等所定甚为公允。该总管呢玛、何得任意争执。著熙昌即传谕呢玛等、令其遵照庆溥等所议。应彻回者即行交出。应立界者即行安桩。不得贪利无厌。稍有抗违。如再妄求。治罪不贷。将此谕令知之。　　

○以吏部左侍郎熙昌、署热河都统。礼部右侍郎廉善、署吏部左侍郎。　　

○以翰林院侍讲奎照、充日讲起居注官。　　

○旌表守正捐躯安徽六安州民卢言妻余氏。守正被戕灵璧县民陈聪妻孟氏。　　

○庚辰。以故喀尔喀赛因诺颜额鲁特扎萨克贝子多尔济巴勒族弟察克塔尔扎勒、袭爵。　　

○癸未。以故一等侯善庆子苏勒芳阿、一等男全泰子福恩、各袭爵。　　

○以宋儒邵雍后裔启运、袭五经博士。　　

○甲申。谕内阁、方受畴奏、请将本年查办赈务、经理不善、及最为出力各员、分别劝惩等语。地方偶遇偏灾。查办赈务。有司牧之责者。自应关心民瘼。实力经理。若办理不善。则当量予惩儆。方受畴所劾各员除刘思恩一员。已于计典案内题参外。候补知县王余师、行唐县知县徐福年、均著照所请、以教职改用。至所保何维绮、陈于嘉、高应元三员。均系本分应尽之职。如果认真出力。该督尽可自行存记随时奖励。其所请加恩升补之处著不准行。　　

○予陕西故知府邓梦琴、入祀名宦祠。从总督长龄等请也。　　

○予云南四川阵亡外委赵旋祭葬世职。额外外委张振、兵丁金占文等一百十四名、赏恤如例。　　

○予福建广东出洋淹毙署千总叶逢珠、蔡攀龙、把总林得升、祭葬世职。兵丁何连登等一百五十三名、赏恤如例。　　

○除直隶定州、沙压地一百四顷八十七亩有奇额赋。　　

○贷直隶正定镇左右、龙固、赵州、固关、王家坪、龙泉、倒马、忠顺、涿州、良乡、新雄、十二营、并督标五营、驻劄灾地兵丁银米有差。　　

○乙酉上御乾清门听政。　　

○谕内阁、本日绵课等因颁赏平定教匪纪略。具摺谢恩。朕披览摺内。过事揄扬。转滋惭恧。王大臣等应体朕之苦心。共勉勤政。切戒因循。庶可稍救朕之过失。从前乾隆年闲。内地乱民如王伦、田五、苏四十三、弄兵潢池。旋即扑灭。其事皆远在外省。至十八年九月十五日之事。朕平时不能修明政教。弭患于未形。又不能先事觉察。歼寇于未发。以致狼奔豕突。阑入禁门。幸赖天祖默佑。即日肃清。此事朕每一思之。愧不去心。乃诸臣复以尧勤舜知虚词。铺张颂美。岂非增朕之惭乎。今事虽已往。而朕惟日存求安求治之心。不敢有忘乱忘危之意。所望内外臣工。大法小廉。勤修职事。勿朘民之生。勿荡民之志。昌明正教。使邪慝之风。潜移默化。其有诘奸除莠之责者。勿因循姑息。使之转相煽惑。累及善良。庶实心实政。久道化成。可期日臻上理。毋徒以虚文粉饰也。将此通谕知之。　　

○又谕、吴璥奏、查明萧南厅临黄官堤民堰情形、仍照旧例办理一摺。萧南民堰、防守多年。较之修筑官堤。保护更为得力。自应仍就民堰防守。其王平庄一带抢筑新工。均著照吴璥所勘办理。至该处民堰工程。虽归官办。而借帑兴修。仍应照例摊徵还款。该督等率请将民堰改为官堤。钱粮作正开销。国家经费有常。岂容例外多糜。黎世序未经妥筹。冒昧陈奏。著交部议处。孙玉庭会衔具奏。著交部察议。　　

○又谕、本日太常寺奏、加封白龙潭龙神神牌造竣。请派员前往告祭。其应行开列之散秩大臣。仅有裕全、常喜、二人衔名。散秩大臣人数不少。裕全兼任前锋统领。尚照例开送。其余各员。于该寺咨取衔名时。俱不开送。自系因时届年节。相率偷安。除裕全常喜二人外。所有未经开列之散秩大臣。俱著交部议处。　　

○以故一等子策伯克扎布子布彦德勒格尔、袭爵。　　

○予安徽故训导胡锜、入祀乡贤祠。从总督孙玉庭等请也。　　

○丙戌。举行本年军政。稽查右翼保定等处大臣所属、年老官一员。黑龙江将军所属、卓异官四员。年老官四员。有疾官三员。年老有疾官一员。才力不及官二员。江宁将军所属、卓异官三员。年老官一员。福州将军所属、卓异官一员。才力不及官一员。荆州将军所属、卓异官二员。绥远城将军所属、年老有疾官一员。西安将军所属、卓异官二员。罢软官一员。才力不及官二员。宁夏将军所属、卓异官一员。伊犁将军所属、卓异官一员。广州将军所属、有疾官一员。热河都统所属、卓异官二员。年老有疾官一员。察哈尔都统所属、卓异官三员。有疾官三员。乌噜木齐都统所属、年老官三员。密云副都统所属、卓异官一员。年老官三员。山海关副都统所属、罢软官三员。凉州副都统所属、有疾官一员。河南巡抚所属、卓异官一员。年老官一员。分别议叙处分如例。　　

○以故阿巴噶贝子巴雅尔锡第子德木楚克达什、袭爵。　　

○予浙江故训导蔡英、入祀乡贤祠。从总督董教增等请也。　　

○丁亥。谕内阁、本日宗人府因质郡王绵庆之女、贝子奕纯之女、选指额驸。俱拣选在京八旗年岁相当之子带领引见我。朝国初创建定制。近派及岁宗室之女。将年岁相当之蒙古世族子嗣选指额驸。此次以蒙古内无年岁相当之子备选额驸。均未报出。殊失结亲本意凡指额驸。著不必拘泥同岁。或年长三四岁。年幼三四岁。均可选指。嗣后每遇指选额驸。著将年长五岁年幼五岁蒙古子嗣拣选报部。傥有及岁隐匿不报者。一经查出。定行治罪。著交理藩院通谕各蒙古知之。
  </div>
  <div class="pagination">
   <a href="清实录嘉庆朝实录_page465.html">
    上一页
   </a>
   <span>
    ...
   </span>
   <a href="清实录嘉庆朝实录_page461.html">
    461
   </a>
   <a href="清实录嘉庆朝实录_page462.html">
    462
   </a>
   <a href="清实录嘉庆朝实录_page463.html">
    463
   </a>
   <a href="清实录嘉庆朝实录_page464.html">
    464
   </a>
   <a href="清实录嘉庆朝实录_page465.html">
    465
   </a>
   <span class="current-page">
    466
   </span>
   <a href="清实录嘉庆朝实录_page467.html">
    467
   </a>
   <a href="清实录嘉庆朝实录_page468.html">
    468
   </a>
   <a href="清实录嘉庆朝实录_page469.html">
    469
   </a>
   <a href="清实录嘉庆朝实录_page470.html">
    470
   </a>
   <a href="清实录嘉庆朝实录_page471.html">
    471
   </a>
   <span>
    ...
   </span>
   <a href="清实录嘉庆朝实录_page467.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
