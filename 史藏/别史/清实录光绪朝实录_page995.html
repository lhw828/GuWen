<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 995 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 995 页/共 1316 页</h1>
    <div class="content">○庚午。召见直隶候补道吴永。得旨、著以道员发往湖北。并交军机处存记。　　

○河东河道总督任道镕等奏、河防改归地方。新募三营。现尽裁撤下部知之。　　

○展缓河南本年应行恩正并科乡试。从河南巡抚松寿请也。　　

○辛未。山西巡抚岑春火滟宣奏。固关内外。防务大定。请移刘光才军驻扎口外。防剿马贼。得旨、著暂饬刘光才将口外马贼。迅速剿除。所需军饷。并咨明湖北江西照旧拨解。摺

包　　

○缓徵河南阌乡、灵宝、临颍、淅川、四厅县新赋。摺包　　

○壬申。谕内阁、杨儒奏保荐人才等语。除分省补用道胡惟德现充出使参赞俟差竣送部外。分省补用道何彦昇、欧阳述、直隶补用道林志道、湖北补用道钱绍桢、均著交吏部带领引见。现月　　

○直隶总督李鸿章奏、清丰县有天乙会匪、请将会首候选知县何鋆等斥革拏办。得旨、何鋆等著分别饬革。严拏惩办。仍一面解散愚民。毋听煽惑。摺包　　

○以袒庇拳匪。革直隶候补知县王庆保、吴立达、孙清华职。永不叙用。摺包　　

○缓徵直隶东安、献、曲周、高阳、沙河、平乡、广宗、永年、肥乡、广平、磁、开、元城、大名、长垣、隆平、甯晋、饶阳、十八州县。并原缓之安、青、静海、沧、南皮、邢台、南和、钜鹿、邯郸、成安、鸡泽、威、东明、新河、深、十五州县被灾地方钱粮杂课有差。摺包　　

○甲戌。归化城副都统奎诚奏、大青山后马贼滋扰。派兵会同蒙兵击散。得旨、昨据岑春火滟宣奏、已令督饬刘光才迅速剿办矣。仍著飞饬乌伊各盟。一体堵截。毋任蔓延。摺包　　

○乙亥。内阁等衙门、保送满洲蒙古御史人员。经留京王大臣验看具奏。得旨、所有圈出之崇廉、延誉、恩昌、润懋、诚鉴、玉春、俨忠、瑞琛、崇兴、庆祥、惠裕、伊淩额、倭和泰、常徽、景廉、增祺、贵铭、文曦、金垣、均著记名以御史用。　　

○丙子。总理各国事务衙门奏。收回衙署及档案等件情形。报闻。　　

○仓场衙门奏。豫筹仓务。及现在办法。得旨。著会同户部体察情形。随时奏明办理。摺包　　

○仓场侍郎刘恩溥等奏、畿辅教案赔款。民力不支。请筹颁钜款办理。得旨、著全权大臣直隶总督、就近体察情形。会商户部妥筹办理。摺包　　

○开缺广西巡抚黄槐森奏、请将广西团练。归并保甲办理。从之。摺包　　

○以鸿胪寺卿裴维侒为广东乡试正考官。翰林院编修夏孙桐为副考官。编修李传元为广西乡试正考官。伍铨萃为副考官。现月　　

○以报效银两。予科尔沁图什业图和硕亲王色旺诺尔布桑保等奖叙。随手　　

○戊寅。谕内阁、陶模奏、特倢■＜曰融＞■＜石木＞庸劣不职文武官员各一摺。广东雷琼兵备道叶大遒、嗜好甚深。怠于理事。候补知府卢秉政、才具平庸。作事苟且。均著勒令休致。南海县知县杨镇荣、阅历太浅。办事轻率。著开缺另补。同知衔四会县知县张经年、貌若勤能。品行卑鄙。四品衔试用通判署电白县知县蔡继昌、信任劣幕。声名平常。均著撤销加衔。以府经历县丞归部选用。候补知县曾瑞祺、性情巧滑。工于牟利。著即行革职。北海镇总兵刘邦盛、办事颟顸。措置无方。肇庆协副将斌成、才具平庸。办事竭蹶。均著开缺送部引见。赤溪协副将张邦福、阘茸嗜利。声名尤劣。顺德协副将刘盛濯、庸懦无能。缉捕废弛。均著即行革职。新会营参将武永泰、貌似勤干。专工应酬。著开去参将缺以都司归部选用。以肃吏治而饬戎政。现月　　

○谕军机大臣等、电寄奕劻等。文电悉。京畿内外地方。本系步军统领衙门、顺天府、五城、直隶总督专责。现当善后紧要之时。诸事尤为繁重。兹据奕劻、李鸿章、奏请派令胡燏棻办理京畿地方营务事宜。著照所请。刊给胡燏棻襄办京畿地方善后营务事宜关防。俾昭信守。仍著该侍郎随时禀承奕劻、李鸿章、并会商步军统领衙门、顺天府五城、通筹妥为办理。以重事权而免纷歧。电寄　　

○以候补三四品京堂沈家本为光禄寺卿。现月　　

○己卯。谕军机大臣等、电寄奕劻等。增祺奏、寿长由新立屯进省。路过新民厅。被俄统领派兵送至省城。现俄都统因往抄刘弹子、竟将寿长由火车载赴旅顺。闻已送往海参崴等语。前已电令寿长迅速赴京。毋任延宕生事。该革员擅开边衅应由中国自行惩处。著奕劻、李鸿章、迅商俄使。先行放回。原片著钞给阅看。将此谕令知之。电寄　　

○盛京将军增祺等奏、恭诣两陵瞻谒。均尚无恙。得旨敬悉。　　

○又奏、两陵仍归官兵守护。并先行接管各城。得旨、著启昆等督饬官兵。敬谨守护。并将各城地方。妥为经理。　　

○又奏、口滟库噜供奉圣容御宝。已经晋昌恭送热河。得旨、据福谦奏到。敬谨供奉矣。摺包　　

○又奏、现拟变通东流水围荒地丈放章程。请饬立案。下部知之。摺包　　

○以大学士王文韶为国史馆正总裁。官工部尚书瞿鸿禨、兵部左侍郎贻谷、为国史馆副总裁官。现月　　

○以广州协副将郑润材为广东北海镇总兵官。现月　　

○以干犯军纪。革奉天神武营统领笔帖式广惠职。摺包　　

○以积劳病故予河工道员吴承恩优恤。摺包　　

○予捕匪被戕。前署山东聊城县知县曹和浚优恤。摺包　　

○庚辰。谕军机大臣等、电寄李鸿章。奕劻。李鸿章奏、教堂偿款。除归大案银三百万。并筹给现银二百余万外。顺直各州县。赔恤教民各款。仍应就地筹捐等语。昨据刘恩溥等合词奏称、直隶各属教士。索偿赔恤。为数甚钜而地方悉遭蹂躏。凋敝万分。困苦异常。民不聊生。事定以后。喘息难安。若再迫令骤捐钜款。民力万难筹措。必至弱者悉填沟壑。强者激生事端。请饬地方官与教士。公平议定赔恤数目。暂拨官款。先行垫给。一俟民力稍纾。再饬各州县分年就地筹捐。摊还官款等情。已有旨饬令全权大臣、直隶总督、会商户部妥筹办理。著李鸿章再行体察地方情形。细筹妥办。以苏孑黎而恤民艰。电寄　　

○福建陆路提督程文炳奏、所统五省援军。一律撤竣。报闻。摺包　　

○以记名副都统协领富隆额为盛京副都统。现月　　

○辛巳。谕内阁、李兴锐奏、考察属吏分别举劾一摺。江西东乡县知县戚扬、署鄱阳县候补知县李相、署贵溪县知县宜春县知县张＜朡亠＞■言、既据该抚胪陈政迹。均有可观。即著传旨嘉奖。代理抚州府试用知府李嘉宾、昏聩糊涂。声名恶劣署甯都直隶州知州候补知府林介弓滟＜兪＞滟弓、遇事勒索。物议沸腾。试用通判张传鼐卑污苟且。遇事招摇。撤任雩都县知县刘伦德、生事扰民。声名甚劣。都昌县知县胡钦、官声平常。操守难信署南康县即用知县朱绍文、心术狡诈。办事取巧代理安福县知县布政司理问王鹏翼、颇招物议。按察司知事蒋星焕、不守官箴。均著即行革职。即用知县吴宝镕、才具平庸。难膺民社。惟文理尚优。著以教职归部铨选。

现月

　　

○谕军机大臣等、昆冈等奏。内外札萨克蒙古王公等。应否令其来京该班一摺。除科布多青海等处、程途较远之王公等。本年毋庸来京该班外。其余仍照旧例按班来京。著理藩院传谕知之。　　

○以翰林院侍读学士杨佩璋为詹事府詹事。　　

○以历次报效钜款。前太仆寺卿林维源、传旨嘉奖。　　

○以督捕不力。革甘肃守备杨振清职。降知县翟鍹为教职。　　

○予殉难故户部尚书崇绮礼部右侍郎景善国子监祭酒王懿荣翰林院编修王廷相荫恤赠崇绮景善太子少保衔。王懿荣侍郎衔王廷相五品卿衔其候选道郑锡嘏等三十四员。赠官荫恤有差。　　

○以保护出力。赏俄国王爵克轸多福等宝星。　　

○壬午。谕内阁、户部奏、遵议解清甘饷各员应给奖叙。请旨办理一摺著吏部议奏。　　

○谕军机大臣等。徐寿朋奏、保荐人才等语。江苏补用道黄承乙。云南候补知府许台身。江苏候补知府徐乃昌。均著交军机处存记。现月　　

○又谕、总兵何德彪、姚旺、所带各营。现在驻扎潼关。著兵部传知该总兵等。即行拔队回甘。由崧蕃饬令择要分扎。

现月

　　

○又谕、户部宝泉局铸造钱文。亟应开办。以资行用。现在铜斤实存若干。炉座是否完全。应即设法开铸。著该堂官察看情形。通盘筹画。奏明办理。将此谕令知之。电寄　　

○科布多参赞大臣瑞洵等奏、俄人造屋。有关界务。请示办法。得旨、著再查探实情。相机妥慎因应。摺包　　

</div>
    <div class="pagination">
<a href="清实录光绪朝实录_page994.html">上一页</a><span>...</span><a href="清实录光绪朝实录_page990.html">990</a><a href="清实录光绪朝实录_page991.html">991</a><a href="清实录光绪朝实录_page992.html">992</a><a href="清实录光绪朝实录_page993.html">993</a><a href="清实录光绪朝实录_page994.html">994</a><span class="current-page">995</span><a href="清实录光绪朝实录_page996.html">996</a><a href="清实录光绪朝实录_page997.html">997</a><a href="清实录光绪朝实录_page998.html">998</a><a href="清实录光绪朝实录_page999.html">999</a><a href="清实录光绪朝实录_page1000.html">1000</a><span>...</span><a href="清实录光绪朝实录_page996.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
