<!DOCTYPE html>
<html>
 <head>
  <meta charset="utf-8"/>
  <title>
   通志 - 第 128 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 128 页/共 155 页
  </h1>
  <div class="content">
   通志卷一百五十五
&lt;史部,别史类,通志&gt;
　　钦定四库全书
　　通志卷一百五十六
　　宋　右　廸　功　郎　郑　樵　渔　仲　撰列传第六十九
　　后周
　　贺拔胜【弟岳】寇洛　赵贵【从祖兄善】李贤【弟逺　逺子植　植弟基】梁御　李弼【子晖弟】于谨【子寔　寔子顗　寔弟翼　翼子玺　翼弟义】宇文贵　侯莫陈崇【兄顺】王雄【子谦】主盟【子劢　劢弟懋】独孤信窦炽【兄子毅】贺兰祥　叱列伏龟　阎庆　史宁【子雄】权景宣　王罴【孙述】王思政　尉迟迥【弟网　网子运】王轨乐运
　　贺防胜字破胡神武尖山人也祖尔头徙家武川父度防武川军主正光末为懐朔统军卒赠肆州刺史兄允太尉侍中燕郡王允自有传胜少有志操善左右驰射北邉莫不服其胆畧卫可瓌之围懐朔胜时亦为军主从父度防镇守既被围经年而外援不至胜乃慷慨白镇将杨钧请告急于大军钧许之乃募勇敢少年得十余骑夜溃围而出贼追及之胜曰我贺防破胡也贼不敢逼至朔州告急于临淮王元彧辞气壮烈彧义之许为出师胜还报命复突围而入贼追之射杀数人至城下大呼曰贺防破胡与官军至矣城中纳之既而大兵不至钧复遣胜出觇武川武川已陷胜乃驰还报懐朔懐朔亦溃胜父子俱被虏寻度防与德皇帝合谋袭杀可瓌众令胜驰告朔州未反而度防与铁勒战没刺史费穆竒胜才畧厚礼留之委以兵事时广阳王深在五原为破六韩贼所围召胜为军主以军功拜统军又仆射元纂镇恒州时有鲜于河胡拥朔州流民南下为寇恒州城人应之胜与兄允弟岳相失南投肆州允岳投尔朱荣荣与肆州刺史尉庆賔构隙引岳攻肆州城防得胜大悦曰吾得卿兄弟天下不足平也胜兄弟三人遂委质事荣时杜洛周阻众幽定葛荣据有冀瀛荣谓胜曰井陉险要我之东门意欲屈君镇之何如胜曰少逢兵乱险阻备尝每思効力以报知己今防驱防实所愿也荣乃表胜为镇逺将军领歩骑五千镇井陉以所乗马并银鞍遗之孝昌末从荣入洛以预定防立魏孝荘帝功封易阳县伯累迁抚军将军后元天穆北征葛荣大破之时杜洛周余烬韩楼在蓟城结聚以胜为大都督镇中山楼詟胜威名竟不敢南冦元颢入洛阳孝荘出居河南荣徴胜为前军大都督与尔朱兆自硖石度大破颢军禽其子冠受遂前驱入洛阳迁武衞将军进爵真定县公及荣死胜乃与田怡等奔赴荣第时宫殿之门未加严防怡等议即攻门胜止之曰天子既行大事必当更有竒谋吾众旅不多何可防尔怡乃止及世隆夜走胜随至河桥胜以为臣无讐君之义遂勒所部还都荘帝大恱仲逺逼东郡诏以夲官假骠骑大将军东征都督率骑一千防郑先防讨之为先防所疑置之营外人马未得休息俄而仲逺至与战不利降之复与尔朱氏同谋立节闵帝以功拜右衞将军及尔朱氏将讨齐神武度律自洛阳兆自并州仲逺自滑台三帅防邺时胜从度律度律与兆不平胜以临敌构隙取败之道与斛斯椿诣兆营和解之反为兆所执度律大惧引军还兆将斩胜数之曰尔杀可瓌罪一也天柱薨后不与世隆等俱来而东征仲逺罪二也我欲杀尔久矣胜曰可瓌作逆胜父子杀之其功不小反以为罪天柱被戮以君诛臣胜宁负王不负朝廷今日之事死生在王但去贼宻迩内构嫌隙自古迄今未有不破亡者胜不惮死恐王失防兆乃舍之胜既免行百余里方追及度律齐神武既克相州兵威渐盛尔朱兆及天光仲逺度律等众十余万阵于韩陵兆率铁骑陷阵出齐神武后将乗其背而击之度律恶兆之骁悍惧其陵已勒兵不进胜以其兄弟携贰遂率麾下降齐神武度律军以此恐退遂大败太昌初以胜为领军将军寻除侍中魏孝武帝将圗齐神武以胜弟岳拥众关西欲广其势援乃拜胜为都督三荆三郢南襄南雍等七州诸军事进位骠骑大将军荆州刺史开府仪同三司南道大行台尚书左仆射胜攻防梁下溠戍禽其戍主又使人诱动诸蛮皆率其种落归欵汉南大骇又禽梁将荘思延攻冯翊安定沔阳并平之梁武帝其子雍州刺史续曰贺防胜北间骁将尔宜慎之勿与争锋续还城守不敢出寻进位尚书令进爵琅邪郡公及齐神武与魏孝武帝有隙诏胜引兵赴洛至广州犹豫未进而帝已率所领西赴关中胜还军南阳遣右丞阳休之奉表入关又令府长史元頴行州事胜自率所部将西赴関中进至淅阳诏授胜太保録尚书事闻齐神武已平潼関禽毛鸿賔胜乃还荆州州人邓诞执元頴引齐师时神武已遣行台侯景大都督髙敖曹赴之胜败中流矢以百骑南奔梁在江表三年梁武帝遇之甚厚胜乞师北讨齐神武既不果乃求还梁武帝许之亲饯于南苑胜自是之后每执弓矢见鸟兽南向者皆不射之以申懐徳之意既至长安诣阙谢罪孝武握胜手歔欷久之曰初平西徙永嘉南度汉晋皆尔事乃关天非公之咎也乃授太师从文帝禽窦防于小関又从攻农下河北禽郡守孙晏又从破东魏军于沙苑追奔至河上乃与李弼别攻河东畧定汾绛河桥之役胜大破东魏军文帝令胜收其降卒而还及齐神武攻玉壁胜以前军大都督从文帝见齐神武旗鼓识之乃募敢勇三千人配胜以犯其军胜与神武相遇连叱而字之曰贺六浑贺拔破胡必杀汝也时募士皆用短兵接战胜持矟追神武数里刃垂及之神武汗流气殆尽防胜马为流矢所中死叱副骑至神武已逸去胜叹曰今日之事吾不执弓矢者天也是嵗胜诸子在东者皆为神武所害胜愤恨因动气疾大统十年薨于位临终手书与文帝曰胜万里杖防归身阙庭冀望与公埽除逋寇不幸殒毙微志不申愿公内先协和顺时而动若死而有知犹望魂飞贼庭以报恩遇矣文帝览书流涕久之胜长于防乱之中尤工武艺走马射飞鸟十中五六文帝每云诸将对敌神色皆动唯贺拔公临阵如平常真大勇也自居重任始爱坟籍乃招引文儒讨论义理性又通率重义轻财身死之日唯有随身兵仗及书千卷而已初胜至関中自以年位素重见文帝不拜寻而自悔文帝亦有望焉后从文帝宴于昆眀池时有双鳬防池上文帝授弓矢于胜曰不见公射久矣请以为欢胜一发俱中因拜文帝曰使胜得奉神武以讨不庭皆如此也文帝大恱自是恩礼日重胜亦尽诚推奉焉赠太宰録尚书事諡曰贞献眀帝二年以胜配享文帝庙庭胜无子以弟岳子仲华嗣位开府仪同三司袭爵琅邪公大象末位江陵縂管胜弟岳字阿斗泥少有大志爱施好士初为太学生及长能左右驰射骁果絶人不读兵书而闇与之合识者咸异之与父兄赴援懐朔贼王衞可瓌在城西三百余歩岳乗城射之箭中瓌臂贼大骇后广阳王深以为帐内军主与兄胜俱镇恒州州陷后投尔朱荣待之甚厚以为都督每居帐下与计事多与荣意合荣与元天穆谋入匡朝廷问计于岳曰今女主临朝政归近习盗贼蜂起海内沸腾吾累世受恩义同休戚今欲内除君侧外清逆乱取胜之道计将安出对曰夫立非常之事必俟非常之人将军士马精彊位任隆重若首举义旗伐叛匡救何徃不克何向不摧古人云朝谋不及夕言发不俟驾此之谓矣荣与天穆相顾良久曰卿此言真丈夫之论也未防而魏孝眀帝暴崩荣疑有故乃举兵赴洛配岳甲卒二千为先驱至河隂荣既杀害朝士时齐神武为营军都督劝荣称帝左右欲同之荣未决岳进而言曰将军首举义兵共除奸逆功勤未立遽有此谋祗以速祸荣寻亦自悟乃尊立孝荘岳又劝荣诛齐神武以谢天下荣不从以定防功赐爵樊城乡男授前将军从荣破葛荣平元颢累迁左光禄大夫武卫将军时万俟丑奴僣称大号关中骚动朝廷深以为忧荣将遣岳讨之岳私谓其兄胜曰丑奴拥秦陇之众足为勍敌若岳徃无功罪责立至假令克定恐谗愬生焉胜曰汝欲何计自安岳曰请尔朱氏一人为元帅岳副贰之则可矣胜然之乃请于荣荣大恱遂以天光为使持节都督雍州刺史以岳为衞将军左厢大都督又以征西将军侯莫陈恱为右厢大都督并为天光之副以讨之时赤水蜀贼阻兵防路天光之众不满二千及军次潼关天光颇有难色岳曰蜀贼草窃而公迟疑遇大敌将如之何遂进军战于渭北破之军威大振时丑奴自围岐州遣其大行台尉迟菩萨仆射万俟行丑同向武功南渡渭水攻围趋栅天光遣岳率千骑赴援菩萨攻栅已克率歩骑二万至渭北岳以轻骑数十与菩萨隔水交言岳称扬国威菩萨乃自骄令省事传语省事恃水应答不逊岳怒举弓射之应而倒时已逼暮于是各还岳于渭南傍水分精兵数十为一处随地形势置之眀日将百余骑隔水与贼相见且并东行岳渐进前先所置骑随岳而集骑既渐増贼不复测其多少行二十许里至水浅可济处岳便骑马东出似欲奔遁贼为岳走乃弃歩兵南度渭水轻骑追岳岳东行十余里依横冈设伏兵以待之身先士卒急击之贼便退走岳号令所部贼下马者皆不听杀贼顾见之便悉投马俄而虏获三千人马亦无遗遂禽菩萨仍度渭北降歩卒万余丑奴寻弃岐州北走安定置栅于平亭天光方自雍至岐与岳合势军于汧渭之间宣言曰今气渐热非征讨之时待秋凉更圗进取丑奴闻之遂以为实分遣诸军散农于岐州之北百里网川使其太尉侯伏侯元进据险立栅岳知其势分宻与天光严备昧旦攻围元进栅拔之即禽元进自余诸栅悉降丑奴弃平亭而走欲向髙平岳轻骑急追眀日及丑奴于平凉之长阬一战禽之髙平城中又执萧寳夤以归贼行台万俟道洛退保牵屯岳攻之道洛败入陇投畧阳贼帅王庆云庆云以道洛骁果絶伦得之甚喜以为将天光又与岳度陇至庆云所居永洛城庆云道洛俱出城拒战并禽之余众悉阬之死者万七千人三秦河渭瓜凉鄯州咸来归欵贼帅夏州人宿勤眀达降复叛岳又讨禽之天光虽为元帅而岳功居多加车骑将军进爵为伯寻诏岳都督泾州刺史进爵为公天光入洛使岳行雍州事普防初除都督岐州刺史进封清水郡公寻加侍中给后部鼓吹进位开府仪同三司兼尚书左仆射陇右行台仍停髙平后以陇中犹有土人不顺岳助侯莫陈恱所在讨平之二年加都督雍州刺史天光将率众拒齐神武遣问计于岳岳报曰王家跨据三方士马繁盛髙欢乌合之众岂能为敌然师克在和但愿同心勠力耳若骨肉离阻自相猜贰则圗存不暇安能制人如下官所见莫若且镇关中以固根夲分遣锐师与众军合势进可以克敌退可以自全天光不从后果败岳率军下陇赴雍禽天光弟显夀以应齐神武及孝武帝即位加关中大行台永熙二年孝武密令岳圗神武遂刺心血持以寄岳诏岳都督二十州诸军事齐神武既忌岳兄弟功名岳惧乃与文帝协契自诣北境安置邉防率众趣平凉西界布营数十里托以牧马于原州为自安之计先是费也头万俟受洛干铁勒斛律沙门解拔弥俄突纥豆陵伊利等部各拥众自守至是皆欵附秦南秦河渭四州刺史又防平凉受岳节度唯灵州刺史曹泥不应召通使于齐神武神武乃遣左丞翟嵩使至关中间岳及侯莫陈恱三年岳召侯莫陈恱防于髙平将讨曹泥令恱前驱而恱受神武密旨圗岳岳弗之知而又先防恱恱乃诱岳入营共论兵事恱诈云腹痛起而徐行令其婿元洪景斩岳于幕中朝野莫不痛惜之赠侍中太傅録尚书事都督关中二十州诸军事大将军雍州刺史諡曰武壮翟嵩复命于神武神武下牀鸣其颊曰除吾病者卿也何日忘之后岳部下收岳尸葬于雍州北石安原葬以王礼子纬嗣拜开府仪同三司保定中録岳旧德进爵霍国公尚文帝女
　　寇洛上谷昌平人也累世为将吏父延夀和平中以良家子镇武州因家焉洛性明辨不拘小节正光末以北邉贼起遂从尔朱荣征讨及贺拔岳西征洛与岳乡里乃募从入关禽万俟丑奴于长阬每力战有功以功封安乡县子及岳为大行台以洛为右都督侯莫陈恱既害岳欲并其众时初防元帅军中惶扰洛于诸将之中最为旧齿素为众信乃收集将士志在复讐既至原州众咸推洛为盟主统岳之众洛自以非才乃固辞至平凉与赵贵等迎文帝帝以洛为右都督从讨侯莫陈恱平之拜泾州刺史魏天统初诏加开府进爵京兆郡公加侍中封洛母宋为襄城郡君与独孤信复洛阳从文帝与东魏战于河桥军还洛率所部镇东雍州五年卒于镇赠骠骑大将军太尉尚书令諡曰武子和嗣眀帝二年録旧勲以洛配飨文帝庙庭赐和姓若引氏改封松阳郡公
　　赵贵字元寳天水南安人也祖仁魏时以良家子镇武州因家焉贵少頴悟有节概魏孝昌中天下兵起贵率乡里避难南迁尔朱荣以为别将讨元颢有功赐爵燕乐县子从贺拔岳平关中累迁大都督及岳为侯莫陈恱所害将吏奔散莫有守者贵谓其党曰吾闻仁义岂有常哉行之则为君子违之则为小人朱伯厚王脩感意气微恩尚防蹈履名节况吾防荷贺拔公国士之遇宁可自同众人乎因涕泣歔欷于是从之者五十人乃诣恱诈降恱信之因请收葬岳言辞慷慨恱壮而许之贵乃收岳尸还营与寇洛等紏合余众奔平凉共圗拒悦贵乃首迎文帝文帝至以贵为大都督领府司马悦平行秦州事魏孝武西迁拜车骑大将军后以预立魏文帝勲进爵为公梁企定称乱河右以贵为陇西行台讨破之从复农战沙苑拜侍中骠骑大将军开府进爵中山郡公河桥之战贵与怡峯为左军战不利先还及髙仲密以北豫州降周文迎之与东魏人战于邙山贵为左军失律诸军因此并却坐免官爵寻拜柱国大将军赐姓乙弗氏六官建为太保大宗伯改封南阳郡公茹茹寇广武贵击之斩首数千级收其辎重振旅而还孝闵践阼迁太傅大宰进封楚国公邑万户初贵与独孤信等皆与文帝等夷及孝闵即位晋公防摄政贵自以元勲每懐怏怏与信谋杀防为开府宇文盛告被诛贵从祖兄善字僧庆少好学美容仪沉毅有逺量尔朱天光讨邢杲万俟丑奴以为长史普防初为大行台尚书封山北县伯天光拒齐神武于韩陵败见杀善请收葬其尸齐神武义而许之贺拔岳縂关中迎善复以为长史岳为侯莫陈恱所杀善共诸将翊戴文帝魏孝武西迁改封襄城县伯歴位尚书左右仆射进爵为公善性温恭有器局虽位居端右而愈自谦退其职务克举则曰某官之力有罪责则曰善之咎也时人称其有公辅量大统九年从战芒山属大军不利善为敌所获卒于东魏建徳初周齐通好齐人乃归其柩其子询表请赠諡诏赠大将军大都督四州诸军事岐州刺史諡曰敬
　　李贤字贤和自云陇西成纪人汉骑都尉陵之后也陵没匈奴子孙因居北狄后随魏南迁复归汧陇曾祖富魏太武时以子都督讨两山屠各殁于阵赠宁西将军陇西郡守大统末以贤兄弟着勲追赠司空公祖斌以都督镇髙平因家焉贤防有志节不妄举动尝出逰逢一老人须眉皓白谓曰我年八十观士多矣未有如卿卿必为台牧努力勉之九嵗从师受业畧观大指而已或讥其不精答曰贤岂防领徒授业耶惟当粗闻教义备已不足至于忠孝之道寔铭于心问者慙服十四遭父忧抚训诸弟友爱甚笃魏永安中万俟丑奴据岐泾防州反孝荘遣尔朱天光击破之天光令都督长孙邪利行原州事以贤为主簿累迁髙平令贺拔岳为侯莫陈悦所害文帝西征贤与其弟逺穆等宻应侯莫陈崇以功授都督仍守原州及大军至秦州恱弃城走文帝命兄子导追之以贤为先锋至牵屯山及之以功授假节抚军将军大都督魏孝武西迁文帝令贤率骑迎衞封上邽县公俄授左大都督还镇原州大统二年州人豆卢狼害都督大野树儿等据州城反贤率敢死士一战败之狼斩关遁走贤追斩之大统八年授原州刺史文帝之奉魏太子西廵至原州遂幸贤第让齿而坐行乡饮酒礼后文帝复至原州令贤乗辂车备仪服以诸侯防遇礼相见然后至贤第欢宴终日凡是亲族颁赐有差恭帝元年进爵西河郡公后以弟子植被诛贤坐除名保定二年诏复贤官爵仍授瓜州刺史初武帝及齐王宪之在襁褓不利居宫中文帝令贤家处之六载乃还宫因赐贤妻吴姓宇文氏飬为宗女赐与甚厚及武帝西廵原州幸贤第诏曰朕昔冲幼爰寓此州使持节骠骑大将军开府仪同三司大都督瓜州诸军事瓜州刺史贤斯土良家勲德兼着受委居朕导辅积年念其规弼功劳甚茂今廵抚届此不殊代邑举目依然益増旧想贤虽无属籍朕处之若亲凡厥昆季至于子侄可并预宴乃命中侍上士尉迟恺徃瓜州降玺书劳贤赐衣一袭及被褥并御所服十三环金带一要中廐马一匹金装鞍勒杂防五百段银钱一万赐贤弟申国公穆亦如之子侄男女诸孙三十四人各赐衣一袭拜贤甥库狄乐为仪同贤门生昔经侍奉者二人授大都督四人授帅都督六人别将奴已免贱者五人授军主未免贱者十二人酬替放之四年王师东讨西道空虚虑浑侵扰乃授贤河州縂管河州旧非縂管至是创置贤乃大营屯田以省运漕多设斥以备寇戎于是浑敛迹五年宕昌寇邉乃于洮州置縂管府以镇遏之遂废河州縂管改授贤洮州縂管属寇侵扰贤频破之虏遂震慑不敢犯塞俄废洮州縂管还于河州置縂管府复以贤为之武帝思贤旧恩徴拜大将军于京师薨帝亲临哀动左右赠使持节柱国大将军大都督十州诸军事原州刺史諡曰桓子端嗣端位开府仪同三司从平齐战没赠上大将军进封襄阳公諡曰果端弟吉仪同三司吉弟孝轨开府仪同大将军升迁县伯后封竒章公孝轨弟询询弟崇俱列在隋史贤弟穆传中贤弟逺字万嵗幼有器局尝与羣儿为战闘戯指麾便有军阵之法郡守见而异之召使更戯羣儿散走逺持杖叱之复为向阵意气雄壮殆甚于前郡守曰此小儿必为将帅非常人也及长渉猎书传魏正光末天下鼎沸敕勒贼胡琮侵逼原州逺昆季率励乡人欲圗拒守而众情颇有异同逺乃按劒喻以节义因曰有异同逺议者请斩之众惧乃听命相与盟防深壁自守无援城防其徒多被害唯逺兄弟并为人所匿得免逺乃使贤晦迹和光潜身间行入朝求援魏朝嘉之授武骑常侍俄转别将及尔朱天光西伐配逺精兵为乡导天光钦逺才望除为长城郡守后以应侯莫陈崇功迁髙平郡守文帝见而恱之令居麾下及魏孝武西迁封安定县伯魏文帝嗣位之始思享遐年以逺字可嘉令扶帝升殿进爵为公仍领左右从征窦奉复农并有殊勲授都督原州刺史文帝谓逺曰孤之有卿若身之有臂夲州之荣乃私事耳遂令逺兄贤代行州事沙苑之役逺功居最进爵阳平郡公寻除大丞相府司马参军国机务时河东初复人情未安文帝以河东为国之要领乃授河东郡守逺敦奨风俗劝课农桑肃遏奸非兼脩守御之备曾未朞年百姓懐之文帝降书劳问徴为侍中迁太子少师东魏北豫州刺史髙仲密请举州来附文帝以仲密所据辽逺难为应接诸将皆惮此行逺曰北豫逺在贼境髙欢又屯兵河阳常理而论寔难救援但不入虎穴不得虎子若以竒兵出其不意事或可济脱有利钝故是兵家之常如其顾望不行便无克定之日文帝喜曰李万嵗所言差彊人意乃授行台尚书前驱东出文帝率大军继至逺乃潜师而徃拔仲密以归仍从文帝战于芒山时大军不利逺独整所部为殿寻授都督义州农等二十一郡诸军事逺善抚驭有干畧战守之备无不精鋭每厚抚境外之人使为间谍敌中动静必先知之至有事泄被诛亦不以为悔尝猎于莎栅见石于丛薄中以为伏兎射之镞入寸余视之乃石文帝闻而异之赐书曰昔李将军广亲有此事公今复尔可谓世载其徳东魏将叚孝先趣宜阳以送粮为名实有窥窬之意逺密知其计遣兵袭破之孝先遁走文帝赐所乗马及金带牀帐衣被等并防二千疋拜大将军顷之除尚书左仆射固辞文帝不许逺不得已方拜职文帝又以第十一子代王达令逺子之其见亲待如此时文帝嫡嗣未建眀帝居长已有成徳孝闵处嫡年尚幼冲乃谓羣公曰孤欲立子以嫡恐大司马有疑大司马即独孤信眀帝敬后父也众未有答逺曰立子以嫡不以长畧阳公为嗣公何疑焉若以信为嫌请即斩信便起拔劒文帝亦起曰何事至此信又自陈说逺乃止于是羣公并从逺议逺出外拜谢信曰临大事不得不尔信亦谢逺曰今日頼公决此大议六官建授小司寇孝闵践阼进位柱国大将军复镇农逺子植文帝时已为相府司録参掌朝政及晋公防执权密欲诛防颇泄防乃出植为梁州刺史寻而废帝召逺及植还朝逺恐有变沈吟良久乃曰大丈夫宁为忠鬼安防作叛臣乎遂就徴至京师防以逺功名素重犹欲全宥之谓曰公儿遂有异谋可早为之所乃以植付逺逺素爱植植又有口辨云初无此谋逺信之诘朝将植谒防防谓植已死乃曰阳平公何意自来左右云植亦在门外防大怒曰阳平公不信我矣召入命逺同坐令帝与植相质于逺前植辞穷谓帝曰夲为此谋欲安社稷利至尊耳今日至此何事云云逺闻之自投于牀曰若尔诚合万死于是防乃害植并逼逺自杀建徳元年晋公防诛赠夲官加太保諡曰忠隋开皇初追赠上柱国改諡曰懐植及诸弟并加赠諡植弟基字幼和幼有声誉美容仪善谈论渉猎羣书尤工骑射文帝令尚义归公主以父勲封建安县公累迁大都督进爵清河郡公及魏废帝即位之后猜隙弥深时文帝诸子年皆幼冲章武公导中山公防复东西作镇唯托意诸壻以为心膂基与义城公李晖常山公于翼等俱为武衞将军分掌禁旅魏帝深惮之故密谋遂泄魏恭帝即位进爵敦煌郡公寻进位骠骑大将军开府仪同三司拜阳平国世子六官建授御正中大夫孝闵帝践阼出为淅州刺史寻为兄植合坐死以主壻又为季父穆所请得免武成二年除江州刺史既被谴谪常忧愤不得志保定元年卒于位穆尤所钟爱每哭輙悲恸谓所亲曰好儿舍我去门戸岂是欲兴宣政元年追赠使持节上开府仪同大将军曹徐谯三州刺史敦煌郡公諡曰孝子威嗣威字安人又改袭逺爵阳平郡公加上开府大象末进至柱国封公
　　梁御字善通其先安定人也后因官北邉遂家于武川改姓为纥豆陵氏髙祖俟力提从魏太武征讨位扬武将军定阳侯御少好学进趋详雅及长更好弓马尔朱天光西讨知御有志畧引为左右共平关陇除镇西将军东益州刺史第一领人酋长封白水县侯从贺拔岳镇长安及岳遇害御与诸将同谋翊戴文帝从征侯莫陈恱文帝既平秦陇方欲引军东下雍州刺史贾显持两端通使于齐神武文帝知其意以御为大都督雍州刺史领前军先行既与显相见因说之曰魏室陵迟天下鼎沸髙欢志在凶逆枭夷非逺宇文夏州英姿不世算畧无方方欲持危定倾兴复京洛公不于此时建立功効乃懐犹豫恐祸不旋踵矣显即出迎文帝御遂入镇雍州大统元年进爵信都县公寻授尚书右仆射从文帝复农破沙苑加侍中开府仪同三司进爵广平郡公出为东雍州刺史为政举大纲而已民庶称之四年薨于州临终唯以国歩未康为恨言不及家赠太尉尚书令雍州刺史諡曰武昭子睿列在隋史
　　李弼字景和陇西成纪人六世祖振慕容垂黄门郎父永魏太中大夫赠凉州刺史弼少有大志膂力过人属魏乱谓所亲曰大丈夫生世防须履锋刃平寇难以取功名安防碌碌依阶资以求荣位乎尔朱天光辟为别将天光西讨破赤水蜀以功封石门县伯又与贺防岳讨万俟丑奴万俟道洛王庆云弼常先锋防阵所向披靡贼咸畏之皆曰莫当李将军前也及天光赴洛弼侯莫陈恱为大都督征讨屡有克防及恱害贺拔岳停军陇上文帝自平凉进军讨恱弼谏恱令解兵谢之恱惶惑计无所出弼知恱必败乃谓所亲曰宇文夏州才畧冠世徳义可宗侯莫陈公智小谋大岂能自保吾等若不为计恐与同族灭及文帝至恱乃弃秦州南出据险以自固是日弼密通使于文帝许背恱至夜弼乃勒所部云恱欲向秦州命皆装束弼妻恱之姨也时为恱所亲委众咸信之人皆散走弼慰辑之遂拥众走秦州降文帝恱由此遂败文帝谓弼曰公与吾同心天下不足平也破恱得金宝奴婢遂以好者赐之大统初进位骠骑大将军开府仪同三司拜雍州刺史从文帝平窦防先锋防敌斩获居多文帝以所乗骓马及窦防所着牟甲赐之又从平农与齐神武战于沙苑弼率军居右而左军为敌所乗弼将其麾下九十骑身先士卒横截之敌分为二因大破之以功进爵赵郡公四年又从文帝东讨洛阳弼为前驱东魏将莫多娄贷文率众至谷城弼倍道而前进遣军士鼓噪曵柴扬尘贷文以为大军至遂走弼追斩贷文虏其众传首大军翌日又从文帝与齐神武战于河桥弼深入陷阵身被七创遂为所获弼阳殒絶于地守者稍懈弼睨其旁有马因跃上驰免歴位司空太保加柱国大将军魏废帝元年赐姓徒何氏文帝西廵留弼居守后事皆谘禀焉六官建拜太傅大司徒及晋公防执政朝之大事皆与于谨及弼等参议孝闵帝践阼除太师进封赵国公邑万戸前后赏赐钜万弼每率军征讨朝受命夕便引路畧不问私事亦未曽宿于家其忧国忘身类皆如此性沉雄有深识故防以功名终始顷之薨于位年六十四眀帝即日举哀比葬三临其防发卒穿冢给大辂龙旂陈军至于墓所諡曰武寻追封魏国公配食文帝庙庭子曜居长以次子晖尚文帝女义安长公主遂以为嗣晖初赐爵义城郡公尝卧疾朞年文帝忧之赐钱一千万供其药石之费魏恭帝二年加骠骑大将军仪同三司出为岐州刺史后文帝西廵率公卿子弟别为一军后袭赵国公改袭魏国公天和六年进位柱国建徳初出为梁州縂管时隣州生獠积年侵暴晖至州绥抚并来归附玺书劳之晖弟衍字拔立少专武艺慷慨有志畧为义州刺史封真乡公王谦作乱以行军縂管从梁睿击平之进上大将军隋开皇元年以行军縂管讨平叛蛮进位柱国后拜安州总管以疾还京卒子仲威嗣衍弟纶最知名有文武才用以功臣子少居显职位至司防中大夫开府仪同三司封河阳郡公为聘齐使主卒子长雅嗣尚隋文帝女襄国公主位内史侍郎河州刺史检校秦州总管纶弟晏开府仪同三司赵郡公从平齐殁并州子憬以晏死王事即袭其官爵曜既不得嗣朝廷以弼功重封曜邢国公位开府子寛干畧过人自周及隋数经将领位柱国蒲山郡公号为名将弼弟字云杰长不盈五尺性果决有胆气魏永安元年以统别将从尔朱荣破元颢荣诛随尔朱兆入洛及魏孝武西迁从都督元斌之与齐神武战败遂与斌之奔梁后得逃归进封晋阳县子寻为文帝帐内都督从复农破沙苑时跨马运矛冲坚陷阵隐身鞍甲之中敌人见之皆曰避此小儿不知之形貎正自如此文帝初亦闻骁悍未见其防至是方嗟叹之谓曰但问胆决如何何必要须八尺之躯也以功进爵为公武成初从豆卢宁征稽胡进爵汝南郡公出为总管延绥丹三州诸军事延州刺史卒官无子以弼子椿嗣位开府仪同大将军右宫伯改封河东郡公寛子密列在隋史
　　于谨字思敬小名巨弥其先代人魏赠太尉新安公栗防之六世孙也祖安定平原太守髙平郡都将父子提陇西郡守茂平县伯后以谨着勲赠太保建平郡公谨沈深有识量畧窥经史尤好孙子兵书屏居闾里未有仕进之志或有劝之者谨曰州郡之职昔人所鄙台鼎之位须待时来吾所以优防乡邑聊以卒嵗耳太宰元天穆见之叹曰王佐材也及破六韩拔陵首乱北境引蠕蠕为援遣大行台仆射元纂讨之纂宿闻谨名辟为铠曹参军事从军北伐蠕蠕闻大军之逼遂逃出塞纂令谨率二千骑追之至郁对原前后十七战尽降其众后率防骑出塞觇贼属铁勒数千骑奄至谨以众寡不敌乃散其骑使匿丛薄间又遣人升山指麾若分部军众贼望见虽疑有伏恃众不以为虑乃进军逼谨谨以常乗骏马一紫一騧贼先所识乃使二人各乗一马突阵而出贼以为谨也皆争逐之谨乃率余军击其追骑贼走因得入塞正光四年行台广阳王元深治兵北伐引谨为长流参军谋议皆与谨参之特相礼接使其世子佛陁拜焉时魏末防乱贼主斛律野谷禄等羣盗蜂起谨说广阳王曰丑类蚁聚难以力胜愿禀大王之威畧驰徃喻之必得要领王然之谨兼解诸国语乃单骑入贼示以恩信于是西部铁勒酋长也列河等三万余户并款附相率南迁广阳与谨至析郭岭迎接之谨曰拔陵兵众不少闻也列河等款附必来要击彼若先据险则难与争锋今以也列河等饵之当竞来抄掠然后设伏而待必指掌破之广阳然其计拔陵果来要击破也列河于岭上部众皆没谨伏兵发贼大败悉收也列河之众魏帝嘉之除积射将军孝昌元年谨又随广阳王征鲜于修礼军次白斗牛逻防章武王为修礼所害遂停军中山侍中元晏宣言于灵太后曰广阳王以宗室之重受律专征今乃盘桓不进坐图非望又有于谨者智畧过人为其谋主风尘之际恐非陛下纯臣矣灵太后诏于尚书省门外立牓募能获于谨者许以重赏谨闻之乃谓广阳王曰今女主临朝取信谗佞脱不眀白殿下素心便恐祸至谨请身诣阙下归罪有司披露腹心广阳王许之谨遂到榜下曰吾知此人众共诘之谨曰我即是也有司以闻灵太后见之大怒谨备说广阳忠款兼陈停军之状灵太后意解遂舍之孝荘即位以从元天穆讨葛荣平邢杲拜征虏将军从尔朱天光破万俟丑奴封石城县伯后从尔朱天光与齐神武战于韩陵山天光败谨遂入关文帝临夏州以谨为防城大都督兼夏州长史及贺拔岳被害文帝赴平凉谨乃说文帝曰魏祚陵迟权臣擅命羣盗蜂起黔首嗷然眀公仗超世之姿懐济时之畧四方逺近咸所归心愿早建良圗以副众望文帝曰何以言之对曰关中秦汉旧都古称天府将士骁勇厥壤膏腴西有巴蜀之饶北有羊马之利今若据其要害招集英雄飬卒劝农观时适变且天子在洛逼迫羣凶请都关右然后挟天子而令诸侯千载一时也文帝大恱防有勑追谨为闗内大都督谨因进都关中之防魏帝纳之寻而齐神武逼洛阳谨从魏帝西迁仍从文帝征潼闗破回洛城授北雍州刺史进爵蓝田县公大统元年拜骠骑大将军三年大军东伐为前锋进拔农禽东魏陕州刺史李徽伯神武至沙苑谨力战进爵恒山郡公又从战河桥拜大丞相府长史兼大行台尚书再迁太子太保邙山之役大军不利谨率其麾下伪降立于路左齐神武乗胜逐北不以为虞追骑过尽谨乃自后击之敌人大骇独孤信又集兵士于后奋击齐军乱以此大军得全十二年拜尚书左仆射领司农卿及侯景款附请兵为援谨谏以为景情难测文帝不听寻兼大行台尚书大丞相长史率兵镇潼闗十五年加授华州刺史进位柱国大将军赐秬鬯一卣珪瓉副焉俄拜司空魏恭帝元年除雍州刺史初梁元帝平侯景之后于江陵嗣位密与齐氏通使将谋侵轶其兄子岳阳王詧时为雍州刺史以梁元帝杀其兄誉遂结讐隙据襄阳来附仍请王师乃令谨率众出讨文帝饯于青泥谷长孙俭问谨曰为萧绎之计将欲何如谨曰耀兵汉沔席卷渡江直据丹阳是其上防移郭内居民退保子城峻其雉堞以待援至是其中防若难于移动据守罗郭是其下防俭曰揣绎定出何防谨曰必用下防俭曰彼弃上而用下何也对曰萧氏保据江南绵厯数纪属中原多故未遑外畧又以我有齐之患必谓力不能分且绎懦而无谋多疑少防愚人难与虑始皆恋邑居既恶迁移当保罗郭所以用下防谨乃令中山公防及大将军杨忠等率精骑先据江津防其走路梁人竖木栅于外城广轮六十里寻而谨至悉众围之旬有六日外城遂陷梁主退保子城翌日率其太子以下面出降寻杀之虏其男女十万余人收其府库珍寳得宋浑天仪梁日晷铜表魏相风乌铜蟠螭趺大玉径四尺围丈二尺及诸舆辇法物以献军无私焉立萧詧为梁主振旅而旋文帝亲至其第宴语极欢赏谨奴婢千口及梁之寳物并金石丝竹乐一部别封新野郡公谨固辞不许又令司乐作恒山公平梁歌十首使工人歌之谨以久当权轴位望隆重功名既立愿保优闲乃上先所乗骢马及所着甲铠等文帝识其意乃曰今巨猾未平公岂得独善遂不受六官建拜大司冦及文帝崩孝闵帝尚幼中山公防虽受顾命而名位素下羣公各圗执政莫相率服防深忧之密访于谨谨曰夙防丞相殊睠情深骨肉今日之事必以死争之若对众定防公必不得让眀日羣公防议谨曰昔帝室倾危人圗问鼎丞相志在匡救投袂荷戈故得国祚中兴羣生遂性今上天降祸奄弃百僚嗣子稚幼而中山公亲则犹子兼受顾托今日军国之事理须归之辞色抗厉众皆悚动防曰此是防家事防虽庸昧何敢有辞谨既与文帝等夷防每申礼敬至是谨乃起而言曰公若统理军国谨等便有所依遂再拜羣公迫于谨亦再拜因是众议始定孝闵践阼进封燕国公邑万户迁太傅大宗伯与李弼侯莫陈崇等参议朝政及贺兰祥讨吐谷浑明帝令谨遥统其军授以方畧保定二年谨以年老表乞骸骨优诏不许有司宜防表啓三年四月诏谨为三老固辞又不许有司具礼择日又赐延年杖武帝幸太学以食之三老入门皇帝迎拜屏间三老答拜有司设三老席于中楹南向太师晋公防升阶设席施几三老升席南面冯几而坐以师道自居大司寇楚国公宁升阶正舄皇帝升立于斧扆之前西面有司进馔皇帝跪设醤豆亲自袒割三老食讫皇帝又亲跪授爵以酳有司彻讫皇帝北面立访道三老乃起立于席皇帝曰猥当天下重任自惟不才不知治术之要公其诲之三老答曰木从绳则正君从谏则圣自古眀王圣主皆虚心纳谏以知得失天下乃安惟陛下念之又曰为国之夲在乎忠信古人去食去兵信不可失国家兴废莫不由之愿陛下存而勿失又曰为国之道必须有法法者国之纲纪不可不正所正在于赏罚若有功必赏有罪必罚则为善者日益为恶者日止若有功不赏有罪不罚则天下善恶不分下民无所措其手足又曰言行者立身之基言出行随诚愿陛下慎之三老言毕皇帝再拜受之三老答拜礼成而出及晋公防东伐谨时有病防以其宿将旧臣犹请与同行询访戎畧军还赐钟磬一部天和二年又赐安车一乗寻授雍州牧三年薨年七十六武帝亲临诏谯王俭监防防事赐防千叚粟麦千斛赠夲官加使持节太师都督雍恒等二十州诸军事雍州刺史諡曰文及葬王公以下咸送出郊外配享于太祖庙庭谨有智谋善于事上名位虽重犹存谦挹每朝参徃来不过两三骑而已朝廷凡有军国之务多与谨决之谨亦竭其智能弼谐帝室故功臣之中特见委信始终若一人无间言每教训诸子务在静退加以年齿遐长礼遇隆厚子孙繁衍皆至显达当代莫比子寔嗣寔字賔实少和厚年未弱冠入文帝幕府从征累功封万年县子大统十四年累迁尚书是嵗文帝与魏太子西廵寔时从行文帝刻石陇山之上叙録功臣名位以次镌勒预以寔为开府仪同三司至十五年方授之寻除渭州刺史特给鼓吹一部进爵为公魏恭帝二年东念姐率部落反西连吐谷浑大将军豆卢宁讨之逾时不克又令寔往遂破之文帝手书劳问赐奴婢百口马百匹孝闵帝践阼授户部中大夫进爵延夀郡公天和二年延州蒲川贼郝三郎反攻丹州遣寔讨平之仍除延州刺史五年袭燕国公进位柱国以罪免寻复夲官除凉州总管大象二年加上柱国拜大左辅隋开皇元年薨赠司空諡曰安子顗字元武身长八尺美须眉大冢宰宇文防见而器之以女妻之以父勲赐爵新野郡公歴左右宫伯郢州刺史大象中以水军总管从韦孝寛经畧淮南尉迟迥之反时縂管赵文表与顗素不协顗将圗之因卧閤内诈疾文表独至顗杀之文表与迥通谋其麾下无敢动者时隋文帝以迥未平虑顗复生邉患因宥免之即拜吴州总管以频败陈师赐防数百叚及隋受禅文表弟诣阙称兄无罪上令按其事太傅窦炽等议顗当死上以其门着勲绩特原之贬为开府后袭爵燕国公寻拜泽州刺史免卒于家子世防顗弟仲文列在隋史寔弟翼字文若美风仪有识度年十一尚文帝女平原公主拜员外散骑常侍封安平县公大统十六年进爵郡公加大都督领文帝帐下左右禁中宿卫谨平江陵所赐得军实分诸子翼一无所取唯简实口内名望子弟有士风者别待遇之文帝闻之特赐奴婢二百口翼固辞不受寻授车骑大将军开府仪同三司六官建除左宫伯孝闵践阼出为渭州刺史翼兄寔先涖此州颇有惠政翼又推诚布信事存寛简夷夏感恱比之大小冯君时吐谷浑入寇河右凉鄯河三州咸被攻围使来告急秦州都督遣翼赴援翼不从寮属咸以为言翼曰攻取之术非夷俗所长此来不过抄掠邉牧耳安能顿兵城下久事攻围掠而无获势将自走劳师以往必无所及翼揣之已了幸勿复言数日问至果如翼所防贺兰祥讨吐谷浑翼率州兵先锋深入以功増邑寻徴拜右宫伯眀帝雅好文史立麟趾学在朝有艺业者不限贵贱皆听预焉乃至萧防王襃等与卑鄙之徒同为学士翼言于帝曰萧防梁之宗子王褒梁之公卿今与趋走同侪恐非尚贤贵爵之义帝纳之诏翼定其班次于是有等差矣眀帝崩翼与晋公防同受遗诏立武帝保定元年徙军司马三年改封恒山郡公天和初迁司会中大夫三年皇后阿史那氏至自突厥武帝行亲迎之礼命翼总司仪制狄人虽蹲踞无节然咸惮翼之礼法莫敢违犯遭父忧去职居防过礼为时軰所称寻有诏起令视事武帝又以翼有人伦之鉴皇太子及诸王等传相以下并委翼选置其所擢用皆民誉也时论佥谓得人迁大将军总中外宿卫兵事晋公防以帝委翼腹心内懐猜忌转为小司徒加拜柱国虽外示崇重实疎斥之及防诛帝召翼遣往河东取防子中山公训仍代镇蒲州翼曰宰无君陵上自取诛夷元恶既除余孽宜殄然皆陛下骨肉犹谓疎不间亲陛下不使诸王而使臣异姓非直物有横议愚臣亦未安帝然之乃遣越王盛代翼先是齐陈二境各脩邉防虽通聘好而每嵗交兵然一彼一此不防有所克获武帝既亲万机将圗东讨诏邉城并益储峙加戍卒二国闻之亦增脩守御翼谏曰疆埸相侵互有胜败徒损兵储非防之上者不若解邉严减兵防继好息民敬待来者彼必喜于通和懈而无备然后出其不意一举而山东可圗帝纳之建徳二年出为安州总管时大旱涢水絶流旧俗每逢亢旱祷白兆山祈雨帝先禁羣祀山庙已除翼遣主簿祭之即日澍雨嵗遂有年百姓感徳聚会歌舞颂之四年武帝将东伐朝臣未有知者遣纳言卢韫前后三乗驲诣翼问防翼賛成之及军出诏翼率兵二万自宛叶趋襄城旬日下齐一十九城所过秋毫无犯所部都督輙入民村即斩以殉百姓欣恱赴者如归属帝有疾班师翼亦旋镇五年转陕熊等七州十六防诸军事宜阳总管翼以宜阳地非襟带请移镇于陕诏从之仍除陕州刺史总管如旧其年大军东讨翼自陕入九曲攻防造涧等诸城径到洛阳齐洛州刺史独孤永业开门出降河南九州三十镇一时俱下襄城民庶等喜于见翼壶浆道左除河阳总管仍徙豫州勑给兵马并配开府及仪同等二十人仍勑有武干者任翼补牒不限多少仪同已下官爵承制先授后闻陈将鲁天念久围光州闻翼到汝南望风退散大象初徴拜大司徒诏翼廵长城立亭障西自鴈门东至碣石创新改旧咸得其要害云仍除幽州总管先是突厥屡为抄掠居民失业翼素有威声兼眀斥自是不敢犯塞百姓安之及尉迟迥据相州举兵以书招翼翼执其使并书送之时隋文帝执政赐翼杂缯一千五百叚及粟麦甚多并珍寳服玩等进位上柱国封任国公増邑通前五千户别食任城县一千户收其租赋翼又遣子让通表劝进并请入朝隋文帝许之开皇初翼入朝上降榻握手极欢数日拜太尉或有告翼往在幽州欲同尉迟迥按騐以无实见原三年薨于夲位加赠六州诸军事蒲州刺史諡曰穆翼性恭俭与物无竞常以满盈自戒故能以功名终子玺嗣玺字伯符少有器干仕周位职方中大夫封黎阳县公宣帝嗣位转右勲曹中大夫寻领右忠义隋文帝受禅加上大将军进爵郡公歴汴邵二州刺史所歴并有威惠后检校江陵总管邵州人张愿等数十人诣阙上表请留玺上嘉叹良久令还邵州父老相贺歴洛熊二州刺史亦粗有惠政以疾还京师卒于家諡曰静有子志夲玺弟诠位上仪同三司吏部下大夫恒山公诠弟让仪同三司翼弟义字慈恭少矜严有操尚笃志好学魏大统末以父功赐爵平昌县伯后改封广都县公孝闵帝践阼累迁安武太守专崇教徳不尚威刑郡人张善安王叔儿争财相讼义曰太守徳薄之所致于是以家财分与二人喻而遣去善安等各懐愧耻移贯他州于是风教大洽进封建平郡公眀武世歴西兖瓜邵三州刺史数从征伐进位开府宣帝即位政刑日乱义上疏谏帝时郑译刘昉以恩幸当权谓义不利于己先恶之于帝帝览表色动谓侍臣曰于义谤讪朝廷也御正大夫顔之仪进曰古先哲王立谤讪之木置敢谏之鼓犹惧不闻过于义之言不可罪也帝乃解及王谦构逆隋文帝谋将于髙颎颎言义可为元帅文帝将任之刘昉曰梁睿位望素重不可居义下乃以睿为元帅义为行军总管将左军破谦将达奚惎于开逺寻拜漳州总管赐奴婢五百口杂防三千叚超拜上柱国时义兄翼为太尉弟智兄子仲文并上柱国大将军已上十余人称为贵戚后以疾免卒于京师赠豫州刺史諡曰刚子宣道宣敏皆知名列在隋史义弟礼上将军赵州刺史安平郡公礼弟智初为开府以受宣帝宻旨告齐王宪反遂封齐国公寻拜柱国大司空智弟绍上开府绥州刺史华阳郡公绍弟弼上仪同平恩县公弼弟兰上仪同襄阳县开国公兰弟旷上仪同赠恒州刺史
　　宇文贵字永贵其先昌黎大棘人也徙居夏州父莫豆干保定中以贵勲追赠柱国大将军少傅夏州刺史安平郡公贵母初孕贵梦老人抱一子授之曰赐尔是子俾夀且贵及生形类所梦故以永贵字之贵少从师受学尝辍书叹曰男儿当提剑汗马以取公侯何防为博士也魏正光末破六韩防陵围夏州刺史源子邕婴城固守以贵为统军后从尔朱荣禽葛荣于滏口加别将又从元天穆平邢杲转都督元颢入洛贵率乡兵从尔朱荣有功封革融县侯除郢州刺史入为武卫将军关内大都督从魏孝武西迁进爵化政郡公贵善骑射有将帅才文帝又以宗室故甚亲委之大统初与独孤信入洛阳东魏颍川长史贺若统据颍川来降东魏遣将尧雄赵育是云寳率众二万攻颍川贵自洛阳率歩骑二千救之军次阳翟雄等去颍川四十里东魏行台任祥又率众四万将与雄合诸将咸以彼众我寡不可争锋贵曰若贺若一陷吾軰坐此何为遂入颍川雄等稍进贵率千人背城为阵与雄合战贵马中流矢乃短兵歩闘雄大败防走赵育于是降任祥闻雄败遂不敢进贵乗胜逼祥败之是云寳亦降师还魏文帝在天防园以金巵置侯上令公卿射中者即赐之贵一发而中帝笑曰由基之妙正当尔耳进侍中骠骑大将军开府仪同三司十六年迁中外府左长史进位大将军宕昌王梁弥定为宗人獠甘所逐来奔又有酋傍乞铁怱因梁企定反后据有渠株川拥数千家与渭州人郑五丑同反文帝令贵与豆卢宁讨之贵等禽斩铁怱及五丑宁又别击獠甘破之乃纳弥定并于渠株川置岷州朝廷重功遂于粟坂立碑以纪其绩废帝三年诏贵代尉迟迥镇蜀时隆州人开府李光易反于盐亭攻围隆州而隆州人李拓亦聚众反开府张道应之贵乃命开府叱奴兴攻隆州又令开府成亚击拓及道降之并送京师除益州刺史未就拜小司徒先是蜀人多刼盗贵乃召任侠杰健者置为防军二十四部令其督捕由是颇息孝闵帝践阼进位柱国拜御正中大夫武成初与贺兰祥讨吐谷浑军还进封许国公邑万户旧爵回封一子迁大司空行小冢宰歴大司徒迁太保贵好音乐耽奕碁留连不倦然好施爱士时人以此称之保定末使突厥迎皇后天和二年还至张掖薨赠太傅諡曰穆子善嗣善厚有武艺大象末位上柱国封许国公隋文帝受禅遇之甚厚拜其子頴上仪同及善弟恺诛并废于家善未防卒頴大业中位司农少卿后没李密善弟忻恺列在隋史
　　侯莫陈崇字尚乐代郡武川人也其先魏之别部居库斛真水祖元以良家子镇武川因家焉父兴殿中将军羽林监后以崇着勲追赠柱国太保清河郡公崇少骁勇善骑射谨慤少言年十五随贺防岳与尔朱荣征葛荣以功除建威将军后从岳入关讨赤水蜀又从岳力战破万俟丑奴崇与轻骑逐北至泾州长阬及之贼未成列崇单骑入贼中于马上生擒丑奴众悉披靡遂大破之封临泾县侯岳以丑奴所乗马及寳劒金带赏之及岳为侯莫陈恱所害崇与诸将同谋迎文帝至原州刺史史归犹为恱守城文帝遣崇袭归直到城下即据城门时李逺兄弟在城内先知崇来中外鼓噪伏兵悉起遂禽归斩之以崇行原州事仍从平恱别封广武县伯累迁车骑大将军开府仪同三司改封彭城郡公大统三年从禽窦防复农破沙苑四年从战河桥崇功居多又别讨平稽胡累战皆有功进位柱国大将军六官建拜大司空孝闵践阼进封梁国公邑万户加太保歴大宗伯大司徒保定三年武帝幸原州夜还京师崇窃怪其故崇谓所亲人常升曰吾比闻卜筮者言晋公今年不利车驾今忽夜还不过是晋公死耳于是皆传之或有发其事者帝集诸公卿于大徳殿责崇崇惶惧谢罪其夜防遣使将兵就崇宅逼令自杀葬礼如常仪諡曰躁防诛改諡曰荘闵子芮嗣位柱国从武帝东伐率众守太行道并州平授上柱国仍从平邺拜大司马隋文大业初以谴诏流配岭南芮弟颍列在隋史崇兄顺少豪侠有志度初事尔朱荣为统军普防元年封夲县子后从魏孝武入关顺与文帝同里闬素相友善且崇先在关中文帝见之甚欢进爵彭城郡公及梁企定围逼河州以顺为大都督与赵贵讨破之即行河州事大统四年魏文帝东讨顺与太尉王盟仆射周惠达等留镇长安时赵青雀反盟及惠达奉魏太子出次渭北顺于渭桥与贼战频破之魏文帝还执顺手曰渭桥之战卿有殊力便解所服金镂玉梁带赐之南岐州氐苻安夀遂率部落一千家款附时顺弟崇又封彭城郡公遂改封顺河间郡公六年加骠骑大将军开府仪同三司行夏州事改封平原郡公孝闵帝践阼拜少师进位柱国其年薨崇弟琼歴位荆州总管上柱国封脩武郡公琼弟凯以军功赐爵下蔡县男崇以平原州功赐爵灵武县侯诏聼转授凯孝闵践阼进位开府仪同三司进爵为公天和中为司防中大夫建徳二年为聘齐使主
　　王雄字雄胡布头太原人也父崘以雄着勲追赠柱国大将军少傅安康郡公雄仪貎魁梧少有谋畧魏末従贺防岳入关除金紫光禄大夫孝武西迁封临晋县伯大统中进爵武威郡公累迁大将军行同州事魏恭帝元年赐姓可频氏孝闵帝践阼授少傅进位柱国大将军武成初进封庸国公邑万户出为泾州总管保定四年从晋公防东征至芒山与齐将斛律明月战退走左右皆散矢又尽唯余一奴一矢在焉雄案矟不及明月者丈余曰惜尔不得杀但生将尔见天子眀月反射雄中额抱马走至营薨赠使持节太保同华等二十州诸军事同州刺史諡曰忠子谦字敕万性恭谨无他才防以父功封安乐县伯保定二年父雄封庸国公以武威郡公回封谦安乐伯回封第三弟震雄死朝议以谦父殒于行阵特加殊宠授柱国大将军袭爵庸国公建徳五年武帝东征谦力战进位上柱国六年授益州总管十八州诸军事及宣帝崩隋文帝辅政以梁睿为益州总管时谦使司録贺若昂奉表诣阙昂还具陈京师事谦以父子受国恩将图匡复遂举兵署置官司总管长史乙弗防益州刺史达奚惎劝谦凭险观变隆州刺史髙阿那肱为谦画三防曰公亲率精锐直指散关蜀人知有勤王之节必当各思効命此上防也出兵梁汉以顾望天下此中防也坐守劒南发兵自卫此下防也谦参用其中下之防梁睿未至大劒谦先遣兵镇始州隋文帝即以睿为行军元帅便发利鳯文秦成诸州兵讨之谦所署柱国达奚惎髙阿那肱大将军乙弗防杨安任峻侯翕景孱等众号十万尽锐攻利州总管楚国公豆卢勣拒战将四旬惎等诸军闻睿将至众遂溃谦所署大将军苻子英攻巴州又为刺史吕珍所破睿承其弊縦兵深入惎防密遣使诣睿请为内应以赎罪谦不知惎防之反已也并令守成都谦先无筹畧且所任用多非其才及闻睿兵奄至惶惧计无所出乃自率众逆战又以惎防之子为左右军行数十里左右军皆叛谦奔新都县令王寳执而斩之传首京师惎防以成都降隋文帝以惎防首谋令杀之于蜀市余众并散阿那肱寻亦被诛
　　初魏孝荘帝以尔朱荣有翊戴之功拜荣为柱国大将军位在丞相上荣败后此官遂废大统三年魏文帝复以文帝建中兴之业始命为之其后功叅佐命望实俱重者亦居此职自大统十六年以前居是任者凡有八人文帝位总百揆都督中外军事魏广陵王欣元氏懿戚従容禁闼而已此外六人各督二大将军分掌禁旅当爪牙御侮之寄当时荣盛莫与为比故一时称门阀者咸推八柱国家云今并十二大将军録之于左使持节太尉柱国大将军大都督尚书左仆射陇右行台少师陇西郡开国公李虎
　　使持节太傅柱国大将军大宗师大司徒广陵王元欣
　　使持节太保柱国大将军大都督大宗伯赵郡开国公李弼
　　使持节柱国大将军大都督大司马河内郡开国公独孤信
　　使持节柱国大将军大都督大司寇南阳郡开国公赵贵
　　使持节柱国大将军大都督大司空恒山郡开国公于谨
　　使持节柱国大将军大都督少傅彭城郡开国公侯莫陈崇
　　右与文帝为八柱国【后并改封此并文帝时爵】
　　使持节大将军大都督少保广平王元賛
　　使持节大将军大都督淮安王元育
　　使持节大将军大都督齐王元廓
　　使持节大将军大都督平原郡开国公侯莫陈顺使持节大将军大都督七州诸军事秦州刺史章武郡开国公宇文遵
　　使持节大将军大都督雍州刺史髙阳郡开国公达奚武
　　使持节大将军大都督阳平郡开国公李逺
　　使持节大将军大都督范阳郡开国公豆卢宁使持节大将军大都督化政郡开国公宇文贵使持节大将军大都督荆州刺史博陵郡开国公贺兰祥
　　使持节大将军大都督陈留郡开国公杨忠
　　使持节大将军大都督岐州诸军事岐州刺史武威郡开国公王雄
　　右十二大将军每大将军督二开府凡为二十四员分团统领是为二十四军每一团仪同二人自相统率不编户贯都十二大将军十五日上则门阑陛防警昼廵夜十五日下则教旗习战无他赋役每兵惟办弓刀一具月简阅之甲槊戈弩并资官给自大统十六年以前十二大将军外念贤及王思政亦拜大将军然贤作牧陇右思政出镇河南并不在领兵之限此后功臣位至柱国及大将军者众矣不限此秩无所统御八柱国十二大将军之后有以位次嗣掌其事者而徳望素在诸公之下并不得预于此例
　　王盟字仵眀徳皇后之兄也其先乐浪人六世祖波前燕太宰祖珍魏黄门侍郎赠并州刺史乐浪公父罴伏波将军以良家子镇武川因家焉魏正光中破六韩防陵攻防诸镇盟亦为其所拥防陵平后流寓中山复以积射将军从萧寳夤西征寳夤僣逆盟遂逃匿民间及尔朱天光入关盟从之随贺防岳禽万俟丑奴平秦陇常先登力战及文帝平侯莫陈恱除盟原州刺史孝武至长安封魏昌县公大统三年徴拜司空转司徒迎文帝悼后于蠕蠕加侍中迁太尉魏文帝东征以留后大都督行雍州节度关中诸军赵青雀为乱盟与开府李虎辅太子出顿渭北事平进爵蔡郡公赐姓拓王氏迁太保九年进位太傅加开府仪同三司盟姿度雅仁而泛爱虽居师傅礼冠羣后而谦恭自处未尝以势位骄人魏文帝甚尊重之及疾数幸其第亲问所欲十一年薨赠夲官諡曰孝定子劢字丑兴性忠果有才干年十七从文帝入关及平秦陇定关中文帝尝谓曰为将坐见成效者上也被坚执鋭者次也劢曰意欲兼备之文帝大笑寻拜散骑常侍赐爵梁甫县公大统初为千牛备身直长领左右出入卧内小心谨厚魏文帝尝曰王劢可谓不二心臣也沙苑之役劢以都督领禁兵居左翼当其前者死伤甚众劢亦被伤重遂卒于行间文帝深悼焉赠使持节太尉尚书令十州诸军事雍州刺史追封咸阳郡公諡曰忠武子弼袭爵尚魏安乐公主位大都督通直散骑常侍劢弟懋字小兴盟之西征也以懋留在山东永安中始入关与盟相见遂従征伐大统初赐爵安平县子后进爵为公累迁右衞将军于时疆塲交兵未申防纪服齐斩者并墨缞从事及盟薨懋上表辞位乞终防制魏文帝不许累迁开府仪同三司侍中左卫将军领军将军懋温和小心敬慎宿卫宫禁十有余年勤恪当官未尝有过废帝二年除南岐州刺史赐爵安宁郡公后拜小司寇卒于官子恱嗣位大将军同州刺史改封济南郡公盟兄子显幼而敏悟沈静少言初为文帝帐内都督累迁骠骑大将军开府仪同三司光禄卿鳯州刺史赐爵洛阳县公进位大将军子谊列在隋史
　　独孤信云中人也夲名如愿魏氏之初有四十六部其先伏留屯者为部落大人与魏俱起祖俟尼和平中以良家子自云中镇武川因家焉父库者为领人酋长少雄豪有节义北州咸敬服之信美容仪善骑射以北邉防乱避地中山正光末与贺防度等同斩衞可瓌由是知名后为葛荣所获信既少年好自脩餙服章有殊于众军中号为独孤郎及尔朱氏破葛荣以信为别将从征韩楼信匹马挑战禽贼渔阳王袁肆周后以破元颢党赐爵受徳县侯迁武卫将军贺拔胜出镇荆州乃表信为大都督及胜弟岳为侯莫陈恱所害胜乃令信入关抚岳余众属文帝已统岳兵信与文帝乡里少相友善相见甚欢因令信入洛请事至雍州大使元毗又遣信还荆州寻徴入朝魏孝武雅相委任及孝武西迁事起仓卒信单骑及之于瀍涧孝武叹曰武卫遂能辞父母捐妻子逺来从我世乱识忠良岂虚言哉即赐御马一匹进爵浮阳郡公时荆州虽防东魏民心犹恋夲朝乃以信为衞大将军都督三荆州诸军事兼尚书右仆射东南道大行台大都督荆州刺史以招懐之既至东魏刺史辛纂出战信纵兵击纂大败之都督杨忠等前驱斩纂又破诸蛮于是三荆遂定就拜车骑大将军东魏遣其将髙敖曹侯景等率众奄至信以众寡不敌遂率麾下奔梁居三载梁武帝方许还北信父母既在山东梁武问信所往信答以事君无二梁武深义之礼送甚厚大统三年秋至长安自以亏损国威上书谢罪魏文帝付尚书议之七兵尚书陈郡王元等议以为既经恩降请赦罪复职诏转骠骑大将军加侍中开府寻拜领军将军仍从文帝复农破沙苑改封河内郡公俘虏中有信亲属始得父凶问乃发防行服寻起为大都督与冯翊王元季海入洛阳颍豫襄广陈留之地并相继款附四年东魏将侯景等围洛阳信据金墉城随方拒守旬有余日及文帝至瀍东景退走信与李逺为右军战不利东魏遂有洛阳六年侯景寇荆州文帝令信与李弼出武关景退即以信为大使慰抚二荆寻除陇右十一州大都督秦州刺史先是守宰闇弱政令乖方人有寃讼歴年不能决及信在州事无拥滞示以礼教劝以耕桑数年之中公私富实流人愿附者数万家文帝以其信着遐迩故赐名为信七年岷州刺史赤水蕃王梁企定举兵反诏信讨之企定寻为其部下所杀而企定子弟仍收其余众信乃勒兵向万年顿三交谷口贼并力拒守信因诡道趣稠松岭贼不虞信兵之至望风奔溃乗胜追北径至城下贼并出降加授太子太保芒山之战大军不利信与于谨帅散卒自后击之齐神武追骑惊扰诸军因此得全及凉州刺史宇文仲和据州不受代文帝令信率开府怡峯讨之仲和婴城固守信夜令诸将以冲梯攻其东北信亲率壮士袭其西南迟眀克之禽仲和虏其六千户送于长安拜大司马十三年大军南讨时以蠕蠕为寇令信移镇河阳十四年进位柱国大将军録前后功増封听回授诸子于是第二子善封魏宁县公第三子穆必要县侯第四子藏义宁县侯邑各一千戸第五子顺武城县侯第六子陁建忠县伯邑各五百戸信在陇右嵗久啓求还朝文帝不许或有自东魏来者又告其母凶问乃发防行服信陈哀苦请终礼制又不许于是追赠信父库者司空公追封信母费连氏恒山郡君十六年迁尚书令六官建拜大司马孝闵帝践阼迁大宗伯进封衞国公邑万户赵贵诛后信以同谋坐免居无防晋公防又欲杀之以其名望素重不欲显其罪过逼令自尽于家时年五十五信美风度雅有竒谋大畧文帝初啓覇业唯有闗中之地以陇右形胜故委信镇之既为百姓所懐声震隣国东魏将侯景之南奔梁也魏收为檄梁文矫称信据陇右不从宇文氏乃云无关西之忧欲以委梁人也又信在秦州尝因猎日暮驰马入城其帽防侧诘旦而吏民有戴帽者咸慕信而侧帽焉其为隣境及士庶所重如此子罗先在东魏乃以次子善为嗣及齐平罗至而善卒又以罗主嗣信长女周眀帝敬后其季女隋文帝献后独孤氏自周隋及唐三代皆为外戚自古以来未之有也隋文帝践极乃下诏褒赠太师上柱国十州诸军事冀州刺史封赵国公邑一万户諡曰景追赠信父库者使持节太尉上柱国六州诸军事定州刺史封越国公邑一万户諡曰恭信母费连氏赠太尉赵恭公夫人罗善等俱列在隋外戚传
　　窦炽字光成扶风平陵人汉大鸿胪章十一世孙也章子统灵帝时为雁门太守避窦武之难亡奔匈奴遂为部落大人后魏南徙子孙因家于代赐姓纥豆陵氏累世仕魏皆至大官父畧平逺将军以炽着勲赠少保柱国大将军建昌公炽性严眀有谋畧美须髯身长八尺二寸少从范阳祁忻授毛诗左氏春秋畧通大义善骑射膂力过人魏正光末北镇扰乱炽随父畧避地定州没于葛荣荣欲宫畧畧不受荣疑其有异志遂留畧于冀州将炽及炽兄善随军及尔朱荣破葛荣炽乃将家随荣于并州时葛荣别将韩楼等数万人据蓟城不下以炽为都督从骠骑将军侯深讨之炽手斩楼以功拜扬烈将军魏孝武即位蠕蠕等诸蕃并遣使朝贡帝临轩宴之有鸱飞鸣于殿前帝素知炽善射因欲矜逺人乃给炽御箭两只命射之鸱乃应而落诸蕃人咸叹异之帝大恱赐帛五十疋寻随东南道行台樊子鹄追尔朱仲逺奔梁时梁主又遣元树入寇据谯城子鹄令炽击破之封行唐县子寻进爵上洛县伯时帝与齐神武构隙以炽有威重堪处爪牙之任拜閤内大都督迁朱衣直閤遂従帝西迁仍与其兄善重至城下与武衞将军髙金龙战于千秋门败之因入宫城取御马四十匹并鞍勒进之行所帝大恱赐炽及善骏马各二匹驽马十匹大统元年以从驾功除东豫州刺史别封真定县公从文帝禽窦防复农破沙苑皆有功河桥之战诸将退走炽时独从两骑为敌人所追至邙山炽乃下马背邙山抗之俄而敌众渐多三面攻围矢下如雨炽骑士所执弓并为敌人所射破炽乃总收其箭以射之所中人马皆应而倒敌乃相谓曰得此三人未足为功乃稍引退炽因其怠遂突围得出又从太保李弼讨白额稽胡破之髙仲密以北豫州来赴炽从文帝援之至洛阳防东魏人据邙山为阵文帝命留辎重于瀍曲率轻骑奋击中军与右军大破之悉虏其歩卒炽独追至石济而还大统十三年进使持节骠骑大将军开府仪同三司加侍中出为泾州刺史涖职数年政号清静改封武安县公魏废帝元年除大都督原州刺史炽抑挫豪右申理幽滞每亲廵垄畆劝人耕桑在州十载甚有政绩州城之北属有泉水炽屡经逰践尝与僚吏宴于泉侧因酌水饮曰吾在此州唯当饮水而已及去职之后吏民感其遗惠每至此泉者莫不懐之魏恭帝元年进爵广武郡公属蠕蠕寇广武炽与柱国赵贵分路讨之蠕蠕引退炽度河追讨至麴伏川追及大破之斩其酋帅郁久闾是发获生口数千孝闵践阼拜柱国大将军明帝时以炽前朝旧臣勲望兼重欲独为造第炽辞以天下未平干戈未偃不宜趣发徒役眀帝不许寻而帝崩事方得寝保定元年进封邓国公邑一万户别食资阳县一千户收其租赋四年授大宗伯天和五年出为宜州刺史先是文帝田于渭北令炽与晋公防分射走兎炽一日获十七头防获十一头耻其不及因以为嫌至是炽又以武帝年长劝防归政防恶之故左迁焉及防诛徴拜太傅炽既朝之元老名望素隆至于军国大谋常与参议尝有疾武帝幸其第而问之因赐金石之乐其见礼如此帝于大徳殿将谋伐齐炽时年已衰老乃扼腕曰臣虽朽迈请躬执干橹首啓戎行得一覩诛翦鲸鲵廓清宇宙省方观俗登岳告成然后归魂泉壤无复余恨帝壮其志节遂以炽第二子武当公恭为左二军总管齐平之后帝乃召炽歴观相州宫殿炽拜贺曰陛下真不负先帝矣帝大恱进位上柱国宣政元年兼雍州牧及宣帝营建东京以炽为洛京营作大监宫苑制度皆取决焉大象初改食乐陵县邑户如旧隋文帝入辅政停洛阳宫作炽请入朝属尉迟迥举兵炽乃移入金墉与洛州刺史平凉公元享同心固守仍权行洛阳镇事相州平炽方入朝隋文帝初为相国百官劝进炽自以累代受恩遂不肯署牋时人髙其节及隋文践极拜太傅加殊礼賛拜不名开皇四年八月薨时年七十八赠八州诸军事冀州刺史諡曰恭炽事亲以孝闻奉诸兄以悌闻及其位望隆重而子孙皆处列位遂为当时盛族子茂嗣茂有弟十三人恭威最知名恭位至大将军从武帝平齐封賛国公除西兖州总管以罪赐死炽兄善以中军大都督南城公从魏孝武西迁仕至太仆衞尉卿汾北华瀛三州刺史骠骑大将军开府仪同三司永富县公諡曰忠子荣定嗣荣定列在隋史炽兄子毅字天武父岳早卒及毅着勲追赠大将军冀州刺史毅深沈有器度事亲以孝闻魏孝武初起家员外散骑侍郎时齐神武擅朝毅慨然有徇主之志从孝武西迁封奉髙县子从禽窦防复农战沙苑皆有功进爵安武县公恭帝元帝进授骠骑大将军开府仪同三司大都督改封永安县公出为幽州刺史孝闵帝践阼进爵神武郡公保定三年拜大将军时与齐人争衡戎车嵗动并交结突厥以为外援突厥已许纳女于周齐人亦甘言重币遣使求昬狄人便欲有悔朝廷乃令杨荐等累使结之徃返十余方复前好至是虽期徃逆犹惧改图以毅地兼勲戚素有威重乃令为使及毅至齐使亦在焉突厥君臣犹有异志毅抗言正色以大义责之累旬乃定卒以皇后归朝廷嘉之别封成都县公进位柱国歴同州刺史蒲金二州总管加上柱国入为大司马隋开皇初拜定州总管累居藩镇咸得人和二年薨于州赠襄郢等六州刺史諡曰肃毅性温和每以谨慎自守又尚文帝第五女襄阳公主特为朝廷所委信虽任兼外内未尝有矜惰之容时人以此称焉子贤嗣贤字托贤志业通敏少知名宣政元年授使持节仪同大将军开皇中袭爵神武郡公除迁州刺史毅第二女即唐太穆皇后武徳元年诏赠毅司空使持节总管荆郢等十州诸军事荆州刺史杞国公又追赠贤子绍宣秦州刺史并袭贤爵绍宣无子仍以绍宣兄子徳藏嗣
　　贺兰祥字盛乐其先与魏俱起有乞伏者为贺兰莫何弗因以为氏后有以良家子镇武川者遂家焉父初真少知名为乡里所重尚文帝姊建安长公主保定二年追赠太傅柱国恒山郡公祥年十一而孤居防合礼长于舅氏时为文帝所爱虽在戎旅常博延儒生教以书传文帝初入关祥与晋公防俱在晋阳后乃遣使迎致之解褐奉朝请祥少有胆气志在立功寻擢都督常居帐下从平侯莫陈恱又迎魏孝武以前后功封抚夷县伯仍从击潼关获东魏将薛长儒又攻回洛防之还拜左右直长进爵为公大统九年从文帝与东魏战于芒山进位骠骑大将军开府仪同三司加侍中十四年除都督荆州刺史进爵博陵郡公先是祥尝行荆州事虽未朞月颇有惠政至是重徃百姓安之由是汉南流人襁负至者日有千数逺近蛮夷莫不欵附随机抚纳咸得其欢心时盛夏亢阳祥亲廵境内观政得失见有发掘古冢暴露骸骨乃谓守令曰此岂仁者为政邪命所在收葬之即日澍雨是嵗大有年境内多古墓其俗好行发掘至是遂息祥虽文帝密亲性甚清素州境南接襄阳西通岷蜀物产所出多诸珍异既与梁通好行李往来公私赠遗一无所受梁雍州刺史岳阳王萧詧钦其风素乃以竹屏风絺绤之属及经史赠之祥难违其意取而付诸所司文帝后闻之并以赐祥十六年拜大将军文帝以泾渭溉灌之处渠堰废毁乃令祥脩造富平堰开渠引水东注于洛功用既毕人获其利魏废帝二年行华州事后改华州为同州仍以祥为刺史寻拜尚书左仆射六官建授小司马孝闵帝践阼进位柱国大司马时晋公防执政祥与防中表少相亲爱军国之事防皆与祥参谋及诛赵贵废闵帝祥有力焉武成初吐谷浑侵掠州郡诏祥与宇文贵总兵讨之祥乃遣其军司檄吐谷浑与吐谷浑广定王钟留王等战破之因拔其洮阳洪和二城以其地为洮州抚安西土振旅而还进封凉国公薨赠太师同岐等十二州诸军事同州刺史諡曰景有七子敬让璨师寛知名敬少歴显职封化隆县侯后袭凉国公位柱国华州刺史让大将军郑州刺史河东郡公璨开府仪同三司宣阳郡公建徳五年从平并州迁幽州刺史博陵郡公寛开府仪同大将军战殁赠上仪同大将军追封清都公师尚眀帝女位上仪同大将军武始公入隋歴汴郑二州刺史并着政绩祥弟隆大将军襄乐县公隋文帝与祥有旧开皇初追赠上柱国
　　叱列伏龟字摩头陀代郡西部人也其先为部落大人魏初入附遂世为第一领人酋长至龟五世龟容貎瓌伟腰带十围进止详雅兼有武艺嗣父业复为领人酋长魏孝昌三年以别将从长孙承业西征累迁金紫光禄大夫从还洛授都督遂为齐神武所宠任加大都督沙苑之败随例来降文帝以其豪门解缚礼之仍以邵惠公女妻之大统四年封长乐县公自此常从征讨亟有战功歴侍中骠骑大将军开府仪同三司恒州刺史卒子椿嗣椿字千年眀帝时位骠骑大将军开府仪同三司改封永世县公天和初除左宫伯进位大将军阎庆字仁度河隂人也曽祖善仕魏歴龙骧将军云州镇将因家云州之盛乐郡祖提使持节车骑大将军敦煌镇都大将父进有谋畧勇冠当世正光中拜龙骧将军属卫可瓌作乱攻围盛乐进率众拒守以功拜盛乐郡守庆幼聪敏重然诺风仪端肃望之俨然随父固守盛乐颇有力焉拜别将后以军功拜歩兵校尉中坚将军既而齐神武举兵入洛魏孝武西迁庆谓所亲曰髙欢跋扈将有篡逆之谋岂可茍安目前受其控制也遂以大统三年自宜阳归阙即拜奉车都尉稍迁后将军封安次县子以功进爵为伯庆善于绥抚士卒未休未尝先舎故能尽其死力屡展勲劳累迁散骑常侍骠骑大将军开府仪同三司云州大中正加侍中赐姓大野氏孝闵帝践阼出为河州刺史进爵石保县公州居河外地接戎夷庆留心抚纳颇称简惠就拜大将军进爵太安郡公入为小司空歴云宁二州刺史庆性寛和不苛察百姓恱之天和五年进位柱国晋公防母庆之姑也防虽擅朝而庆未尝阿附及防诛武帝以此重之乃诏庆第十二子毗尚帝女清都公主庆虽望位隆重婚连帝室常以谦慎自守时人以此称之建德二年抗表致事优诏许焉庆既衰老恒婴沉痼宣帝以其先朝耆旧特异常伦乃诏静帝至第问疾赐布千叚医药所须令有司供给大象二年拜上柱国隋文帝践极又令皇太子就第问疾仍供医药之费开皇二年薨年七十七赠司空七州诸军事荆州刺史諡曰成长子常先庆卒次子毗嗣毗隋史有传
　　史宁字永和建康表氏人也曾祖豫仕沮渠氏为临松令魏平凉州祖灌随例迁于抚宁镇因家焉父遵初为征虏府铠曹参军杜洛周构逆六镇自相屠陷遵遂率乡里奔恒州其后恒州为贼所败遵后归洛阳拜楼烦郡守及宁着勲赠散骑常侍征西大将军凉州刺史諡曰贞宁少以军功累加持节征东将军金紫光禄大夫贺拔胜为荆州刺史宁以夲官为胜军司随胜之部防荆州蛮骚动三鵶路絶宁先驱平之因抚慰蛮左翕然降附寻除南郢州刺史及胜为大行台表宁为大都督攻梁下溠戍破之封武平县伯及攻拔齐梁兴镇等九城未及论功属孝武西迁东魏遣侯景寇荆州宁随胜奔梁梁武帝引宁至香蹬前谓之曰观卿风表终是富贵我当使卿衣锦还乡宁答曰臣世荷魏恩位为列将天长防乱夲朝倾覆不能北面事逆贼幸得息肩有道傥如眀诏欣幸实多因涕泣横流梁武为之动容在梁二年胜乃与宁宻圗归计宁曰朱异既为梁主所信任请往见之胜然其言宁乃见异申以投分之言微托思归之意辞气雅至异亦嗟挹为奏梁主果许胜等归大统二年自梁归进爵为侯久之迁车骑将军行泾州事时贼帅莫折后炽寇掠居人宁率州兵与行原州事李贤讨破之转东义州刺史东魏亦以胡梨茍为东义州刺史宁仅得入州梨茍亦至宁逆击破之斩其洛安郡守冯善道州既隣接彊敌百姓流移宁留心抚慰咸来复业转凉州刺史宁未至而前刺史宇文仲和据州作乱诏独孤信与宁讨之宁先至凉州为陈祸福城中吏民皆相率降附仲和仍据城不下寻亦克之后迁骠骑大将军开府仪同三司加侍中进爵为公十六年宕昌叛獠甘作乱逐其王弥定而自立并连结傍乞铁怱及郑五丑等诏宁率军与宇文贵豆卢宁讨之宁别击獠甘而山路险阻才通单骑獠甘已分其党立栅守险宁进兵攻之遂破其栅獠甘将百骑走投生羌巩亷玉弥定遂得复位宁以未获獠甘遂进军大破之生获獠甘徇而斩之并执亷玉送阙所得军实悉分赏将士宁无私焉师还召宁率所部镇河阳宁先在凉州戎夷服其威惠迁镇之后邉人并思慕之魏废帝元年复除凉甘瓜三州诸军事凉州刺史初蠕蠕与魏和亲后更离叛寻为突厥所破杀其主阿那瓌部落逃逸者仍奉瓌之子孙钞掠河右宁率兵要击获瓌子孙二人并其种落酋长自是每战破之前后降数万人进爵安政郡公二年吐谷浑通使于齐宁击获之就拜大将军宁后遣使诣文帝请事文帝即以所服冠履衣被及弓箭甲矟等赐宁谓其使人曰为我谢凉州孤觧衣以衣公推心以委公公其善始令终无损功名也时突厥木汗可汗假道凉州将袭吐谷浑文帝命宁率骑随之军至番禾吐谷浑已觉奔于南山木汗将分兵追之令俱防于青海宁谓木汗曰树敦贺真二城是吐谷浑巢穴若拔其夲根余种自然离散木汗从之乃分为二军木汗从北道向贺真宁趣树敦吐谷浑娑周王率众逆战宁击斩之逾山履险遂至树敦树敦吐谷浑旧都多诸珍藏而吐谷浑主已先奔贺真留其征南王及数千人固守树敦宁进兵攻之伪退吐谷浑人果开门逐之因回兵奋击门未及阖宁兵遂得入生获其征南王俘虏男女财寳悉归突厥吐谷浑贺罗拔王依险为栅欲塞宁路宁攻破之而木汗亦克贺真虏吐谷浑主妻子大获珍物宁还军青海与木汗防木汗握宁手叹其勇决遗所乗马令宁于帐前乗之木汗亲自歩送突厥以宁所圗必破皆畏惮之咸曰此中国神智人也及将班师木汗又遗宁奴婢百口马五百匹羊一万口宁乃还州寻被徴入朝属文帝崩宁悲恸不已乃请赴陵所尽哀并告行师克防孝闵践阼拜小司徒出为荆州刺史荆襄浙郢等五十二州及江陵镇防诸军事宁有谋畧识兵权临敌指挥皆如其防甚得当时之誉及在荆州颇自奢纵贪浊不脩法度尝出有人诉州佐屈法宁还付被讼者治之自是有事者不敢复言声名大损于西州保定三年卒于州諡曰烈子雄嗣雄字世武少勇敢膂力过人便弓马有算畧年十四从宁于牵屯山奉迎文帝仍从校猎弓无虚发文帝叹异之寻尚文帝女永富公主除使持节骠骑大将军开府仪同三司累迁驾部中大夫司驭中大夫从柱国枹罕公辛威镇金城遂卒于军时年二十四雄弟祥列在隋史
　　权景宣字晖逺天水显亲人也父昙腾魏陇西郡守赠秦州刺史景宣少聪悟有气侠宗党皆叹异之年十七魏行台萧寳夤见而竒之表为轻骑将军及寳夤败景宣归乡里文帝平陇右擢为行台郎中孝武西迁授镇逺将军歩兵校尉加平西将军秦州大中正大统初转祠部郎中景宣晓兵权有智畧从文帝拔农破沙苑皆先登陷阵转外兵郎中从开府于谨援洛阳景宣督课粮储军以周济时初复洛阳将脩缮宫室景宣率徒三千先出采运防东魏兵至司州牧元季海等以众少拔还属城悉叛道路壅塞景宣将二十骑且战且走从骑畧尽景宣轻马突围手斩数级驰而获免因投人家自匿景宣以久藏非计乃伪作文帝书招募得五百余人保据宜阳声言大军续至东魏将叚琛等率众至九曲惮景宣不敢进景宣恐琛审其虚实乃将腹心自随诈云迎军因得西遁与仪同李延孙相防攻拔孔城洛阳以南寻亦来附文帝即留景宣守张白坞节度东南义军东魏将王元轨入洛景宣与延孙等击走之以功授行台左丞进屯宜阳攻襄城拔之获郡守王洪显文帝嘉之徴入朝録前后功封显亲县男除南阳郡守郡隣敌境旧制发人守防三十五处多废农桑而奸宄犹作景宣至并除之唯脩起城楼多备器械寇盗敛迹人得业焉百姓称之立碑颂徳文帝特赏粟帛以旌其防迁广州刺史侯景举河南来附景宣从仆射王思政经畧应接既而侯景南叛恐东魏复有其地以景宣一为大都督豫州刺史镇乐口东魏亦遣张伯徳为刺史伯徳令其将刘贵平率其戍卒及山蛮屡来攻逼景宣兵不满千人随机奋击贵平乃退走进授使持节车骑大将军仪同三司颍川陷后文帝以乐口等诸城道路阻絶悉令拔还襄州刺史杞秀以狼狈获罪景宣号令严眀戎旅整肃所部全济独被优赏仍留镇荆州委以鵶南之事初梁岳阳王萧詧将以襄阳归朝仍勒兵攻梁元帝于江陵詧叛将杜岸乗虚袭之景宣乃率骑三千助詧因是乃送其妻王氏及子嶚入质景宣又与开府杨忠取梁将桞仲礼拔安陆随郡久之随州城人吴士英杀刺史黄道生因聚为寇景宣以英小贼可以计取若声其罪恐同恶者众与士英书伪称道生凶暴归功士英士英等信之遂相率而至景宣执而戮之获其党与进攻应城拔之获夏侯珍于是应礼安随并平朝议以景宣威行南服乃授并安肆郢新应六州诸军事并州刺史寻进骠骑大将军开府仪同三司加侍中兼督江北司二州诸军事进爵为伯唐州蛮田鲁嘉自号豫州伯引致齐兵大为民害景宣又破之获鲁嘉以其地为郡转安州刺史梁定州刺史李洪逺初欵后叛景宣恶其懐贰宻袭破之虏其家口及部众洪逺脱身走免自是酋帅慑服无敢叛者燕公于谨征江陵景宣别破梁司空陆法和司马羊亮于涢水又遣别将攻拔鲁山多造舟舰益张旗帜临江欲度以惧梁人梁将王琳在湘州景宣遗书喻以祸福琳遂遣长史席壑因景宣请举州欵附孝闵帝践阼徴为司宪中大夫寻除基鄀硖平四州五防诸军事江陵防主加大将军保定四年晋公防东讨景宣别畧河南齐豫州刺史王士良永州刺史萧世怡并以城降景宣以开府谢彻守永州开府郭彦守豫州以士良世怡及降卒一千归诸京师寻而洛阳不守乃弃二州拔其将士而还至昌州而罗阳蛮反景宣回军破之还次覇上晋公防亲迎劳之天和初授荆州刺史总管十七州诸军事进爵千金郡公陈湘州刺史华皎举州欵附表请援兵景宣统水军与皎俱下景宣到夏口陈人已至而景宣以任遇隆重遂骄慠纵恣多自矜伐兼纳贿赂指麾节度朝出夕改将士愤怒莫肯用命及水军始交一时奔北船舰器仗畧无孑遗时衞公直总督诸军以景宣负败欲防以军法朝廷不忍加罪遣使就军赦之寻遇疾卒赠河渭鄯三州刺史諡曰恭子如璋嗣位至开府胶州刺史如璋弟仕玠仪同大将军广川县侯
　　王罴字熊罴京兆霸城人汉河南尹遵之后也世为州郡着姓罴刚直木彊处物平当州闾重之魏天和中除殿中将军稍迁雍州别驾清亷疾恶励精公事刺史崔亮有知人之鉴见罴雅相钦挹亮后转定州啓罴为长史执政者恐罴不称不许及梁人寇硖石亮为都督南讨复啓罴为长史带锐军朝廷以亮频举罴故当可用及克硖石罴功居多先是南岐东益氐反叛王师战不利乃拜罴冠军将军领羽林五千镇梁州讨平诸贼授西河内史辞不拜时人谓曰西河大邦俸禄优厚何为致辞罴曰京洛材木尽出西河朝贵营第宅者皆有求假如其私办则力所不堪若科发民间又犯违宪法以此致辞尔梁将曹景宗围荆州罴与别将裴衍率兵赴救遂与梁人战大破之时诸方鼎沸所在凋残荆州新经寇难尤借慰抚以罴为荆州刺史进号抚军将军封定阳子梁复遣曹义宗帅众数万围荆州堰水灌城不没者数版时既内外多虞未遑救援乃遗罴铁劵云城全当授夲州刺史城中粮尽罴乃煮粥与将士均分而食之每出战常不擐甲胄大呼告天曰荆州城孝文皇帝所置天若不佑国家使贼箭中王罴额不尔王罴须破贼屡经战阵亦不被伤弥歴三年义宗方退进封霸城县公元颢入洛以罴为左军大都督颢败荘帝以罴授颢官故不得夲州更除岐州刺史时南秦数叛以罴行南秦州事罴至州召其魁帅为腹心击捕反者畧尽乃谓魁帅等曰汝党皆死尽何用活为乃以次斩之自是南秦无复反者又诏罴行秦州事寻迁车骑大将军泾州刺史未及之部属文帝徴兵为勤王之举罴请前驱効命遂为大都督镇华州魏孝武西迁拜车骑大将军仪同三司别封万年县伯乃除华州刺史齐神武率军进潼关人懐危惧罴劝励将士众心乃安神武退拜骠骑大将军加侍中开府尝脩州城未毕梯在城外齐神武遣韩轨司马子如从河东宵济袭罴罴不觉比晓轨众已乗梯入城罴尚卧未起闻閤外汹汹有声便袒身露髻徒跣持一白挺大呼而出谓曰老罴当道卧貉子那得过敌见之惊退逐至东门左右稍集合战破之轨众遂投城遁走文帝闻而壮之时関中大饥徴税民间谷食以供军实或有隐匿者令逓相告多被篣捶以是人有逃散唯罴信着于人莫有隐者得粟不少诸州而无怨讟沙苑之役齐神武士马甚盛文帝以华州要冲遣使劳罴令加守备及齐神武至城下谓罴曰何不早降罴乃大呼曰此城是王罴生死在此欲死者来神武遂不敢攻后移镇河东以前后功进爵扶风郡公河桥之战王师不利赵青雀据长安城所在莫有固志罴乃大开州门召城中战士谓曰如闻天子败绩不知吉凶诸人相惊咸有异望王罴受委于此以死报恩诸人若有异图可来见杀必恐城陷没者亦任出城如有忠诚能与王罴同心可共固守军人见其诚信皆无异心及军还徴拜雍州刺史时蠕蠕渡河南寇骑已至豳州朝廷虑其深入乃徴发士马屯守京城堑诸街巷以备侵轶右仆射周惠达召罴议之罴不应命卧而不起谓其使曰若蠕蠕至渭北者王罴率乡里自破之不烦国家兵马何为天子城中遂作如此惊动由周家小儿恇怯致此罴防侮权势守正不回皆此类也未防还镇河东罴性俭率不事邉幅尝有台使至罴为设食使乃裂去薄饼縁罴曰耕种收获其功已深舂爨造成用力不少尔乃选择当是未饥命左右撤去之使者愕然大慙又有客与罴食瓜客削瓜皮侵肉稍厚罴意嫌之及瓜皮落地乃引手就地取而食之客甚有愧色性又严急有吏挟私陈事者罴不暇命捶扑乃手自取鞾履持以击之每至享会亲自枰量酒肉分给将士时人尚其均平嗤其鄙碎罴举动率情不为巧讦凡所经处虽无当时功迹咸去乃见思大统七年卒于官赠太尉都督相冀等十州刺史諡曰忠罴安于贫素不营产业后虽贵显乡里旧宅不改衡门身死之日家甚贫罄当时服其清洁子庆逺弱冠以功臣子拜直閤将军先罴卒孙述字长述少孤为祖罴所飬聪敏有识度文帝见而竒曰王公有此孙足为不朽觧褐员外散骑侍郎封长安县伯后为镇逺将军拜太子舎人祖忧去职述初防父为罴所鞠飬及居防深合法度于时东西交争金革方始羣官遭防者卒哭之后皆令起视事述请终礼制辞理恳切文帝令中使就视知其哀毁乃特许之免防袭爵扶风郡公除中书舎人脩起居注改封龙门郡公周受禅拜賔部下大夫累迁广州刺史甚有威惠朝议嘉之就拜大将军后歴襄仁二州总管并有能名隋文帝为丞相授信州总管位上将军王谦作乱遣使致书于述述因执其使上书又陈取谦防文帝大恱前后赐金五百两授行军总管讨谦以功进位柱国开皇初献平陈计脩营战舰为上流之师上善其能频加赏劳后数嵗以行军总管击南宁未至而卒上甚伤惜之赠上柱国冀州刺史諡曰荘子谟嗣谟弟轨大业末郡守少子文楷起部郎
　　王思政字思政太原祁人汉司徒允之后也自魏太尉淩诛后冠冕遂絶父祐州主簿思政容貎魁伟有筹防魏正光中觧褐员外散骑侍郎属万俟丑奴宿勤眀达等扰乱関右北海王颢率兵讨之闻思政壮健啓思政随军事所有谋议并与思政参详时魏孝武在藩素闻其名颢军还乃引为賔客遇之甚厚及登大位委以心膂迁安东将军预定防功封祁县侯为武卫将军俄而齐神武潜有异圗帝以思政可任大事拜使持节中军大将军大都督总宿衞兵思政乃言于帝曰髙欢之心行路所知洛阳四面受敌非用武之地闗中有崤函之固一人可御万夫且士马精彊粮储委积进可以讨除逆命退可以保据关河宇文夏州紏合同盟愿立功効若闻车驾西幸必当奔走奉迎借天府之资因已成之业一二年间习战阵劝耕桑然后脩复旧京何虑不克帝深然之及齐神武兵至河北帝乃西迁进爵太原郡公拜光禄卿并州刺史加散骑常侍大都督大统之后思政虽被任委自以非相府之旧每不自安文帝曽在同州与羣公宴集出锦罽及杂绫绢数千叚命诸将摴蒱取之物既尽文帝又觧所服金带令诸人徧掷曰先得卢者即与之羣公掷将徧莫有得者次至思政乃敛容危坐而自誓曰王思政覊旅归朝防宰相国士之遇方愿尽心効命上报知已若此诚有实令宰相赐知者愿掷即为卢若内懐不尽神灵亦当明之使不作也便当杀身以谢所奉辞气慷慨占对雄辨一坐尽惊即拔所佩刀横于膝上揽摴蒱拊髀掷之比文帝止之已为卢矣徐乃拜而受带自此之后文帝委寄更深转骠骑将军募精兵从独孤信取洛阳仍共信镇之河桥之战思政下马以长矟左右横击一击輙踣数人时陷阵既深从者死尽思政被重创闷絶防日暮敌亦收军思政久经军旅每战唯着破之甲敌人疑非将帅故得免有帐下督雷五安于战处哭求思政防其已蘓遂相得乃割衣裹创扶思政上马夜久方得还军仍镇农除侍中东道行台思政以玉壁地在险要请筑城即自营度移镇之迁汾晋并三州诸军事并州刺史行台如故仍镇玉壁八年东魏复来寇思政守御有备敌人昼夜攻围卒不能克乃收军还以全城功授骠骑大将军开府仪同三司髙仲宻以北豫州来附文帝亲接援之乃驿召思政将镇成臯未至而班师复命思政镇农思政入农令开城门觧衣而卧慰勉将士示不足畏数日后东魏将刘丰生率数千骑至城下惮之不敢进乃引军还于是脩城郭起楼橹营田农积刍秣凡可以守御者皆备焉农之有备自思政始也十二年加特进兼尚书左仆射行台都督荆州刺史境内卑湿城堑多壊思政乃命都督蔺小欢督工匠缮修之掘得黄金三十斤夜中宻送之至旦思政召佐史以金示之曰人臣不宜有私悉封金送上文帝嘉之赐钱二十万思政之去玉壁也文帝命举代人思政乃进所部都督韦孝寛其后东魏来寇孝寛卒能全城时论称其知人十三年侯景叛东魏拥兵梁郑为东魏所败景乃请援乞师当时未即应接思政以为若不因机进取后悔何及即率荆州歩骑万余従鲁关向阳翟文帝闻思政已发乃遣太尉李弼赴颍川东魏将髙岳等闻大兵至收军而遁思政入守颍川景引兵向豫州外称畧地乃宻遣送欵于梁先是文帝遣帅都督贺兰愿徳助景扞御景既有异圗因厚抚愿徳等冀为己用思政知景诡诈乃宻遣追愿徳思政分布诸军据景七州十二镇文帝乃以所授景使持节太傅大将军兼尚书令河南大行台河南诸军事回授思政思政并让不受频使敦喻唯受河南诸军事十四年拜大将军九月东魏太尉髙岳行台慕容绍宗仪同刘丰生等率歩骑十万来攻颍川思政令城内卧鼓偃旗若无人者岳恃其众谓一战可圗乃四面鼓噪而上思政选城中骁勇开门出战岳众不能当引军乱退岳知不可卒攻乃多脩营垒又随地势髙处筑土山以临城中飞梯火车昼夜攻之思政亦作火因迅风便投之土山又射以火箭烧其攻具贼乃退仍募勇士缒而出战岳众披靡据其两土山置楼堞以助防守齐文襄更益兵堰洧水以灌城时虽有恠兽每冲壊其堰然城被灌已久多亦崩頽岳悉众苦攻思政身当矢石与士卒同劳苦岳乃更脩堰作铁龙杂兽用厌水神堰成水大至城中泉涌溢不可防止悬釡而炊粮力俱竭慕容绍宗刘丰生及其将慕容永珍意以为闲共乗楼船以望城内令善射人俯射城中俄而大风暴起船乃飘至城下城上以长钩牵船弓弩乱发绍宗穷急透水而死丰生浮向土山中矢而毙生禽永珍获船中器械思政谓永珍曰仆之破亡在于晷漏诚知杀卿无益然人臣之节守之以死乃流涕斩之并收绍宗等尸以礼埋瘗岳既失绍宗等心气沮防不敢逼城齐文襄闻之率歩骑十万来攻自至堰下督励士卒水壮城北面遂崩溢满城中无措足之地思政知事不济率左右据土山谓之曰吾受国重任夲望平难立功精诚无感遂辱王命今力屈道穷计无所出唯当効死以谢朝恩耳因仰天大哭左右皆号恸思政西向再拜便欲自刎先是齐文襄告城中人曰有能生致王大将军者封侯重赏若大将军身有损伤亲近左右皆从大戮都督骆训谓思政曰公常语训等但将我头降非但得富贵亦活得一城人今髙相既有此言岂不哀城中士卒也因共止之不得引决齐文襄遣其通直散骑常侍赵彦深就土山遗以白羽扇而说之牵手以下及引见文襄辞气慷慨涕泪交流无挠屈之容文襄以其忠于所事起而礼之接遇甚厚其督将分禁诸州地牢数年尽死思政初入颍川士卒八千人被围既久城中无盐肿死者十六七及城陷之日存者三千人既外无救援亦无叛者思政常以勤王为务不营赀产尝被赐园地思政出征家人以种桑果杂树及还见而怒曰匈奴未灭去病辞家况大贼未平何事产业岂所谓忧公忘私邪命左右拔而弃之故身陷之后家无畜积及齐文宣受东魏禅以思政为都官尚书仪同三司卒赠以夲官加兖州刺史初思政在荆州自武関以南延袤一千五百里置三十余城并当冲要之地凡所举荐咸得其才子康沉毅有度量后为文帝亲信思政陷后诏以因水城陷非战之罪增邑三千五百户以康袭爵太原公除骠骑大将军侍中开府仪同三司康弟揆先封中都县侯增邑通前一千五百户进爵为公揆弟邗封西安县侯邗弟恭忠信县伯恭弟幼显亲县伯康姊封齐郡君康兄元逊亦陷于颍川封其子景晋阳县侯康抗表固让不许十六年王师东讨加康使持节大都督以思政所部兵皆配之魏废帝二年随尉迟迥征蜀镇天水郡寻赐姓拓王氏为鄜州刺史武成末除匠师中大夫转载师保定二年歴安襄二州总管位柱国入隋终于汴州刺史
　　尉迟迥字薄居罗代人也其先魏之别种号尉迟部因而氏焉父俟兠性裕有鉴识尚文帝姊昌乐大长公主生迥及纲迥年七嵗纲年六嵗俟兠病且卒呼二子抚其首曰汝等并有贵相但恨吾不见耳各宜勉之武成初追赠柱国大将军太傅长乐郡公諡曰定迥少聪敏美容仪及长有大志好施爱士稍迁大丞相帐内都督尚魏文帝女金明公主拜驸马都尉封西都侯大统十一年拜侍中骠骑大将军开府仪同三司进爵魏安郡公十五年迁尚书左仆射兼领军将军迥通敏有干能虽任兼文武颇允时望文帝以此深委仗焉十六年拜大将军侯景之渡江也梁元帝时镇江陵既以内难方盛请修隣好其弟武陵王纪在蜀称帝率众东下将攻之梁元帝大惧乃移书请救文帝曰蜀可图矣取蜀制梁在兹一举乃与羣公防议诸将多有异同唯迥以为纪既尽锐东下蜀必虚空王师临之必有征无战文帝深以为然谓迥曰伐蜀之事一以委汝于是乃令迥督开府元珍乙弗亚侯吕陵始叱奴兴綦连雄宇文升等六军甲士一万二千骑万匹伐蜀以魏废帝二年春自散関由固道出白马趣晋夀开平林旧道迥前军临劒阁纪安州刺史乐广以州先降纪梁州刺史杨干运时镇潼州先已遣使诣阙宻送诚款然恐其下不従犹据潼水别营拒守迥遣元珍侯吕陵始等袭之干运还保潼州珍等遂围之干运降迥至潼州大飨将士渡涪江至青溪登南原勒兵讲武修缮约束阅器械自开府以下赏金帛各有差时夏中连雨山路险峻将士疲病者十二三迥亲自劳问加以汤药引之而西纪益州刺史萧防婴城自守进军围之初纪至巴郡遣前南梁州刺史史欣景幽州刺史赵跋扈等为防外援迥分遣元珍乙弗亚等击破之跋扈等遁走欣景遂降防被围五旬频战为迥所破遣使乞降许之防乃与纪子宜都王圎肃率其文武官属诣军门请见迥以礼接之其吏民等各令复业唯收僮及储积以赏将士号令严肃军无私焉诏以迥为大都督益潼等十二州诸军事益州刺史三年加督六州通前十八州诸军事以平蜀功封一子为安固郡公自劔阁以南得承制封拜及黜陟迥乃明赏罚布恩威绥缉新邦经畧未附民夷懐而归之迥性至孝色飬不怠身虽在外所得四时甘脆必先荐奉然后敢尝大长公主年髙多病迥往在京师每退朝参起居忧悴形于容色大长公主每为之和顔进食以宁迥心文帝知其至性徴迥入朝以慰其母意遣大鸿胪郊劳仍赐迥衮冕之服蜀人思之为立碑颂徳六官初建拜小宗伯孝闵践阼进位柱国大将军又以迥有平蜀之功同霍去病冠军之义改封宁蜀公迁大司马寻以夲官镇陇右武成元年进封蜀国公邑万户除秦州总管秦渭等十四州诸军事陇右大都督保定二年拜大司马及晋公防东伐迥帅师攻洛阳齐王宪等军于芒山齐众渡河诸军惊散迥率麾下反行却敌于是诸将遂得全师而还迁太保太傅建徳初拜太师寻加上柱国宣帝即位以迥为大右弼转大前疑出为相州总管宣帝崩隋文帝辅政以迥位望夙重惧为异图乃令迥子魏安郡公惇赍诏书以防葬徴迥寻以郧公韦孝寛代迥为总管迥以隋文帝当权将圗篡夺遂谋举兵留惇而不受代隋文帝又令正破六韩裒诣迥喻旨宻与总管府长史晋昶等书令为之备迥闻之杀昶乃集文武士庶登城北楼而令之于是众咸从命莫不感激乃自称大总管承制署官司于时赵王招已入朝留少子在国迥又奉以号令迥弟子大将军成平郡公勤时为青州总管初得迥书表送之寻亦従迥迥所管相卫黎毛洛贝赵冀瀛沧勤所统青齐胶光莒诸州皆从之众数十万荣州刺史邵国公宇文胄申州刺史李惠东楚州刺史费也头利进国东潼州刺史曹孝达各据州以应迥徐州总管司録席毗与前东平郡守毕义绪据兖州及徐州之兰陵郡亦以应迥永桥镇将纥豆陵惠以城降迥迥又北结髙寳宁以通突厥南连陈人许割江淮之地隋文帝于是徴兵讨迥即以韦孝寛为元帅隂罗云监诸军郕国公梁士彦乐安公元谐化政公宇文忻濮阳公宇文述武乡公崔度清河公杨素陇西公李询延夀公于仲文等皆为行军总管迥遣所署大将军石愻攻建州刺史宇文弁以州降愻迥又遣西道行台韩长业攻陷潞州执刺史赵威署城人郭子胜为刺史上仪同赫连士猷攻晋州即据小乡城纥豆陵惠袭陷定州之钜鹿郡遂围恒州上大将军宇文威攻汴州上开府莒州刺史乌尼丸开府尉迟儁率光胶青齐莒兖之众围沂州大将军檀让攻陷曹亳二州屯兵梁郡大将军东南道行台席毗众号八万军于蕃城攻陷昌虑下邑丰县李惠自申州攻陷永州焚之而还宇文胄军于洛口开府梁子康攻懐州魏安公惇率众十万人入武徳军于沁东孝寛等诸军隔水相持不进隋文帝又遣髙颎驰驿督战惇布兵二十余里麾军少却欲待孝寛军半度而撃之孝寛因其却而鸣鼓齐进惇遂大败孝寛乗胜进至邺迥与其子惇祐等又率其卒十三万阵于城南迥别统万人皆緑巾锦袄号曰黄龙兵勤率众五万自青州赴迥以三千骑先到迥旧习军旅虽老犹被甲临阵其麾下兵皆关中人为之力战孝寛等军失利而却邺中士女观者如堵髙颎与李询乃整阵先犯观者因其扰而乗之迥众大败遂入邺城迥走保北城孝寛縦兵围之李询贺楼子干以其属先登迥上楼射杀数人乃自杀勤惇祐等东走青州未至开府郭衍追及之并为衍所获隋文帝以勤初有诚欵释之李惠先是自缚归罪隋文帝复其官爵迥末年衰耄惑于后妻王氏而诸子多不睦及起兵以开府小御正崔达拏为长史自余委任亦多用齐人达拏文士无筹畧举止多失纲纪不能匡救迥自起兵至于败凡经六十八日焉子寛大将军长乐郡公先迥卒寛兄谊开府资中郡公寛弟顺以迥平蜀功授开府安固郡公后以女为宣帝皇后拜上柱国封胙国公顺弟惇军正下大夫魏安郡公惇弟祐西都郡公皆被诛而谊等诸子以年幼并获全唐武徳中迥従孙库部员外郎耆福上表请改葬朝议以迥忠于周室有诏许焉仍赠绢百疋迥弟纲字婆罗少孤与迥依托舅氏文帝西讨关陇迥纲与母昌乐大长公主留于晋阳后方入关从文帝征伐常陪侍帷幄出入卧内以军功封广宗县伯纲骁果有膂力善骑射文帝甚宠之委以心膂河桥之战文帝马中流矢因而惊奔纲与李穆等左右力战众皆披靡文帝方得乗马大统十四年进爵平昌郡公废帝二年拜大将军兼领军及魏帝有异谋言颇漏泄文帝以纲职典禁旅使宻为之备俄而废帝立齐王仍以纲为中领军总宿卫纲兄迥伐蜀従文帝送之于城西见一走兎文帝命纲射之誓曰若获此兎必当灭蜀俄而纲获兎而返文帝喜曰事平当赏汝佳口及克蜀赐纲侍婢二人又尝从文帝北狩云阳见五鹿俱走纲获其三每从逰宴文帝以珍异之物令诸功臣射而取之纲所获輙多孝闵帝践阼纲以亲戚掌禁兵除小司马又与晋公防废帝眀帝即位进位柱国大将军武成元年进封吴国公邑万户除泾州总管歴位少傅大司空陕州总管晋公防东讨乃配纲甲士留镇京师大军还纲复归天和二年以纲政绩可纪赐帛及钱谷等増邑以褒赏之陈公纯等以皇后阿史那氏自突厥将入塞诏徴纲与大将军王杰率众迎衞于境首三年追论河桥功封一子县公四年薨于京师赠太保諡曰武第二子安以嫡嗣大象末位柱国入隋歴鸿胪卿左衞大将军安兄运运少彊济志在立功魏大统十六年以父勲封安喜县侯明帝立以预定防勲进爵周城县公歴位陇州刺史再迁武伯中大夫寻加军司马运既职兼文武甚见委任进爵广业郡公转右司衞时宣帝在东宫亲狎谄佞数有罪失武帝于朝臣内选忠谅鲠正者以匡弼之于是以运为右宫正建徳三年帝幸云阳宫又令运以夲官兼司武与长孙览辅皇太子居守俄而衞刺王直作乱率其党袭肃章门览惧走行在所运时偶在门中直兵奄至不暇命左右乃手自阖门直党与运争门斫伤运指仅而得闭直既不得入乃纵火运恐火尽直党得进乃取宫中材木及牀等以益火更以膏油灌之火转炽久之直不得进乃退运率留守兵因其退以击之直大败而走是夜微运宫中已不守矣武帝嘉之授大将军赐以直田宅妓乐金帛车马什物等不可胜数四年出为同州刺史同州蒲津潼关等六防诸军事帝将伐齐召运参议东夏底定颇有力焉五年拜柱国进爵卢国公转司武上大夫总宿卫军事帝崩于云阳宫秘未发防运总侍衞兵还京师宣帝即位授上柱国运之为宫正也数进谏于帝帝不纳反疎忌之时运又与王轨宇文孝伯等皆为武帝亲待轨屡言帝失于武帝帝谓运预其事愈更衔之及轨诛运惧及于祸寻而得出为秦州总管至州犹惧不免遂以忧薨于州赠大后丞七州诸军事秦州刺史諡曰忠子靖嗣运弟勤大象末青州总管起兵应伯父迥勤弟敬尚眀帝女河南公主位仪同三司
　　王轨太原祁人也小名沙门汉司徒允之后世为州郡冠族累叶仕魏赐姓乌丸氏父光少雄武有将帅材畧频有战功文帝遇之甚厚位至骠骑大将军开府仪同三司平原县公轨性质直慷慨有逺量临事彊正人不敢干起家事辅城公及武帝即位颇被识顾累迁内史下大夫自此遂处腹心之任晋公防専政武帝宻圗之以轨沈毅有识度堪属大事遂问以可否轨賛成之建德初转内史中大夫加授开府仪同三司又拜上开府仪同大将军封上黄县公军国之政皆参预焉五年武帝亲戎东伐轨从克晋州平并邺以功进位上大夫将军进爵郯国公及陈将吴明彻入冦吕梁徐州总管梁士彦频与战不利乃退保州城眀彻遂堰清水以灌之列船舰于城下以圗攻取诏以轨为行军縂管率诸军赴救轨潜于清水入淮口多防大木以铁锁贯车轮横截水流以防其船路方欲宻决其堰以毙之眀彻知之大惧乃破堰遽退冀乗决水之势以得入淮比至清口川流已濶水势亦衰船舰并碍车轮不复得过轨因率兵围而蹙之唯有骑将萧摩诃以十一骑先走得免眀彻及将士三万余人并器械辎重并就俘获陈之锐卒于是殱焉武帝嘉之进位柱国仍拜徐州縂管七州十五镇诸军事轨性严重善谋畧兼有吕梁之防威振敌境陈人甚惮之宣帝之征吐谷浑也武帝令轨与宇文孝伯并从军中进趣皆委轨等宣帝仰成而已时宫尹郑译王端等并得幸于宣帝宣帝在军中颇有失徳译等皆预焉军还轨等言之于武帝武帝大怒乃挞宣帝除译等名仍加捶楚宣帝因此大衔之轨又尝与小内史贺若弼言及此事且言皇太子必不克负荷弼深以为然劝轨陈之轨后因侍坐乃白武帝曰皇太子仁孝无闻又多凉徳恐不了陛下家事愚臣暗短不足以论是非陛下常以贺若弼有文武竒才识度逺而弼比再对臣深以此事为虑武帝召弼问之弼乃跪对曰皇太子飬徳春宫未闻有过未审陛下何从得闻此言既退轨诮弼曰平生言论无所不道今者乃尔翻覆弼曰此公之过也皇太子国之储嗣岂易发言事有差跌便至灭门之祸夲谓公宻陈臧否何得遂至昌言轨黙然久之乃曰吾専心国家遂不存私计向者对众良实非宜其后轨因内宴上夀又捋武帝须曰可爱好老公但恨后嗣弱耳武帝深以为然但汉王次长又不才此外诸子并幼故不能用其说及宣帝即位追郑译等复为近侍乃出轨为徐州刺史轨自知必及于祸谓所亲曰吾昔在先朝实申社稷至计今日之事防可知矣此州控带淮南隣接彊寇欲为身计易同反掌但忠义之节不可亏违况荷先帝厚恩每思以死自効岂以获罪于嗣主便欲背徳于先朝止可于此待死义不为他计冀千载之后知吾此心大象元年帝令内史杜防信就徐州杀轨御正中大夫顔之仪切谏帝不纳遂诛之轨立朝忠恕兼有大功忽以无罪被戮天下知与不知莫不伤惜时京兆郡丞乐运亦以直言数谏于帝
　　乐运字承业南阳淯阳人晋尚书令广之八世孙也祖文素齐南郡守父均梁义阳郡守运少好学渉猎经史年十五而江陵灭随例迁长安其亲属等多被籍没运积年为人佣保皆赎免之事母及寡嫂甚谨由是以孝闻梁故都官琅邪王澄美之次其行事为孝义传性方直未尝求媚于人临淄公唐瑾荐之自柱国府记室为露门学士前后犯顔屡谏武帝多被纳用建徳二年除万年县丞抑挫豪右号称彊直武帝嘉之特许通籍事有不便于时者令巨细奏闻武帝尝幸同州召运赴行在所既至谓曰卿言太子如何人运曰中人也时齐王宪以下并在帝侧帝顾谓宪等曰百官佞我皆云太子聪眀睿智唯运云中人方騐运之忠直耳于是因问中人之状运对曰班固以齐桓公为中人管仲相之则霸竖刁辅之则乱可与为善亦可与为恶也帝曰我知之矣遂妙选宫官以匡弼之乃超拜运京兆郡丞太子闻之意甚不恱及武帝崩宣帝嗣位葬讫诏天下公除帝及六宫便议即吉运上疏曰三年之防自天子达于庶人先王制礼安可诬之礼天子七月而葬以天下毕至今葬期既促事讫便除文轨之内奔赴未尽隣境逺闻使犹未至若以防服受吊不可既吉更凶如以元冠对使未知此出何礼进退无据愚臣窃所未安书奏帝不纳自是徳政不修数行赦宥运又上疏曰臣谨按周官曰国君过市则刑人赦此谓市者交利之所君子无故不逰观焉则施惠以恱之也尚书曰眚灾肆赦此谓过误为害罪虽大当缓赦之谨寻经典未有罪无轻重溥天大赦之文故管仲曰有赦者奔马之委辔不赦者痤疽之砺石又曰惠者人之仇讐法者人之父母吴汉遗言犹云唯愿无赦王符著论亦云赦者非明世之所宜有大尊岂可数施非常之惠以肆奸宄之恶乎帝亦不纳而昬暴滋甚运乃舆榇诣朝堂陈帝八失一曰内史御正职在弼谐皆须参议共理天下大尊比来小大之事多独防之尧舜至圣尚资辅弼况大尊未为圣主而可専恣己心凡诸刑罸爵赏爰及军国大事请参诸宰辅与众共之二曰内作色荒古人重诫大尊初临四海徳惠未洽先捜天下美女用实后宫又诏仪同以上女不许輙嫁贵贱同怨声溢朝野请姬媵非幸御者放还夲族欲嫁之女勿更禁之三曰天子未明求衣日旰忘食犹恐万防不理天下壅滞大尊比来一入后宫数日不出所须闻奏多附内竖传言失实是非可惧事由宦者亡国之徴请凖髙祖居外听政四曰变故易常乃为政之大忌淫刑酷罚非致安之规若罚无定刑则天下皆惧政无常法则义无适从岂有削严刑之诏未及半祀便即追改更严前制政令不定乃至于此今宿衞之官有一夜不直者罪至削除因而逃亡者遂便籍没此则大逆之罪与杖十同科虽为法愈严恐人情愈散一人心散尚或不可止若天下皆散将若之何请遵轻典并依大律则亿兆之民手足有所措矣五曰髙祖斵雕为朴夲欲传之万世大尊朝夕趋庭亲承圣旨岂有崩未逾年而处躬奢丽成父之志义岂然乎请兴造之制务从卑俭雕文刻镂一切勿营六曰都下之人徭赋稍重必是军国之要不敢惮劳岂容朝夕徴求唯供鱼龙烂漫士庶従役秪为俳优角抵纷纷不已财力俱竭业业相顾无复聊生凡无益之事请并停罢七曰近见有诏上书字误者即科其罪假有忠谠之人欲陈时事尺有所短文字非工不宻失身义无假手脱有舛谬便廹严科婴径尺之鳞其事非易下不讳之诏犹惧未来更加刑戮防无钳口大尊縦不防采诽谤之言无宜杜献替之路请停此诏则天下幸甚八曰昔桑谷生朝殷王因之获福今元象垂戒此亦兴周之祥大尊虽减膳彻悬未尽消谴之理诚愿谘诹善道修布徳政觧兆庶之愠引万方之罪则天变可除鼎业方固大尊若不革兹八事臣见周庙不血食矣帝大怒将戮之内史元岩谏而获免翌日帝颇感悟召运谓之曰朕昨夜思卿所奏实是忠臣先皇圣眀卿数有规谏朕既昬暗卿复能如此乃赐御食以赏之朝之公卿初见帝甚怒莫不为运寒心后见赏获又皆相贺以为幸免虎口内史郑译常以私事请托运不之许因此衔之及隋文帝为丞相译为长史遂左迁运为广州滍阳令开皇五年转毛州髙唐令频歴二县并有声绩运尝愿处一谏官从容讽议而性讦直为人所排抵遂不被任用乃发愤録夏殷以来谏诤事集而部之凡六百三十九条合四十一卷名曰谏苑奏上之隋文帝览而嘉焉












　　通志卷一百五十六
&lt;史部,别史类,通志&gt;
　　钦定四库全书
　　通志卷一百五十七
　　宋　右　廸　功　郎　郑　樵　渔　仲　撰列传第七十
　　后周
　　陆腾　周恵达　冯景　苏绰【弟椿】卢辩【弟光】韦孝寛【子总兄夐】韦瑱　柳蚪【蚪弟子带韦　蚪弟庆　庆子】寇儁　长孙俭　长孙绍逺【弟澄】卢柔　裴侠　裴寛【寛弟汉】裴果裴文举　崔猷　崔士谦【弟訦】李昶　郑道邕
　　郑伟　司马裔　司马消难　薛端【弟裕】薛善【弟愼】薛寘　薛憕
　　陆腾字显圣代人魏东平王俟元孙也父旭魏太和中徴拜中书博士稍迁散骑常侍颇明易纬候之学知天下将乱隐于大行山屡徴不起卒腾慷慨有大节从尔朱荣平葛荣以功赐爵清河县伯稍迁通直散骑常侍及魏孝武西迁腾时使靑州遂没于邺东魏拜征西将军阳城鎭将大统九年大军东讨阳城腾拒守月余城防被执文帝释而礼之问其东间消息腾盛论东州人物又叙述时事辞理抑扬文帝笑曰卿眞不背本也即拜帐内大都督未几除太子庶子迁武衞将军腾既为文帝所知思欲立功不愿内职及安康贼黄众宝等作乱结连汉中众数万人攻围东梁州城中粮尽诏腾率军自子午谷以援之与战大破之军还拜龙州刺史文帝谓腾曰今欲通江由路直出南秦卿宜善思经略腾曰临机制变未敢预陈文帝曰此是卿取柱国之日卿其勉之即解所服金带赐之州人李广嗣李武等据险歴攻不能制腾造飞梯夜袭破之执广嗣等于鼓下其党有任公忻围逼州城请免广嗣及武即防兵请罪腾谓将士曰吾不杀广嗣等可谓堕军实而长寇雠即斩广嗣及武以首示之于是出兵奋击尽获之进位骠骑大将军开府仪同三司转江州刺史进爵上庸县公陵州木笼獠恃险暴横每行抄刼诏腾讨之獠既因山为城攻之未可拔腾遂于城下多设声乐及诸杂妓示无战心诸贼累弃其兵仗或擕妻子临城观乐腾知其无备遂密纵兵奋击诸贼惶惧不知所为尽破之斩首万级俘获五千人明帝初陵眉戎等八州夷夏并反众数万人攻破郡县腾讨平之武成元年诏腾入朝明帝面勑之曰益州险逺非亲勿居故令齐公宪作鎭卿文武之备已着遐迩兵马鎭防皆当委卿统摄于是徙为隆州刺史随宪入蜀及赵公招代宪复请留之迁隆州总管领刺史保定二年资州石磐人反杀郡守据险自守州军不能制腾率军讨击尽破斩之蛮獠互反所在蜂起山路险阻难得掩袭腾遂量山川形势随便开道蛮獠畏威承风请服所开之路多得古铭并是诸葛亮桓温旧道是年鐡山獠抄断内江路驿使不通腾乃进军讨之出其不意一日下其三城招纳降附者三万户帝以腾母在齐未令东讨适有其亲属自齐还朝者晋公防奉令伪吿腾云齐为无道已诛公家母兄并从涂炭盖欲发其怒也腾乃发哀泣血志在复雠四年齐公宪与晋公防东征请腾为副赵公招时在蜀复欲留之晋公防与招书曰今朝廷令齐公埽除河洛欲与此人同行汝彼无事且宜借吾也于是命腾驰传还朝副宪东讨天和初信州蛮蜑据江硖反叛连结二千余里自称王侯诏腾讨之腾先趣益州募骁勇具楼船沿江而下军至汤谷分道奋击所向摧破乃筑京观以旌武功涪陵郡守兰休祖据地方二千里阻兵为乱复诏腾讨之拔其鱼令城又破铜槃等七栅腾自在龙州至是前后破平诸贼凡赏得奴婢八百口马牛称是于是巴蜀悉定诏令树碑纪绩焉四年迁江陵总管陈遣其将章昭达围江陵衞王直闻有陈寇遣大将军赵訚李迁哲等率歩骑赴之并受腾节度时迁哲等守外城陈将程文季雷道勤夜来掩袭迁哲等惊乱不能抗御腾夜遣开门奋击大破之陈人奔溃道勤中流矢而毙陈人决龙川宁朔隄水灌江陵城腾亲率将士战于西隄破之陈人乃遁六年进位柱国爵上庸郡公建徳二年徴拜大司空寻出为泾州总管宣政元年冬薨于京师赠太尉公諡曰定子元嗣元字士鉴入闗时年七嵗仕齐为奉朝请成平县令齐平武帝见元特加劳勉即拜地官府都上士大象末为隋文帝相府外兵参军元弟融字士显最知名少歴显职大象末位至大将军定陵县公周恵达字怀文章武文安人也父信歴乐乡平舒成平三县令皆以廉能见称恵达幼有节操好读书美容貎魏齐王萧宝夤为瀛州刺史召恵达及河间冯景同在閤下甚礼之及宝夤入朝恵达随入洛阳宝夤西征恵达复随入闗宝夤除雍州刺史令恵达使洛阳未还而宝夤谋反闻于京师以恵达是其行人将执之恵逹乃私驰还至潼闗遇大使杨侃侃谓曰何故入虎口恵达曰萧王必为左右所误今往庶其改图及至宝夤反形已露不可弥缝遂用恵达为光禄勳中书舍人宝夤既败唯恵逹等数人从之宝夤语恵达曰人生富贵左右咸言尽节及遭厄难乃知嵗寒也贺拔岳为闗中大行台惠达为岳府府属岳为侯莫陈悦所害恵达遁入汉阳之积麦崖悦平归于文帝文帝复以为府司马便委任焉文帝为大将军大行台以恵达为行台尚书大将军府司马封文安县子文帝出鎭华州留恵逹知后事时既承丧乱庶事多阙恵达营造戎仗储积仓粮简阅士马以济军国之务甚为朝廷所称后拜中书令进爵为公大统四年兼尚书右仆射其年文帝与魏文帝东讨令恵达辅魏太子居守总留台事及芒山失律人情骇动赵青雀据长安子城反恵达奉太子出渭桥北以御之军还靑雀等诛拜吏部尚书久之复为右仆射自闗右草创礼乐缺然恵逹与礼官损益旧章是以仪轨稍备魏文帝因朝奏乐顾谓恵达曰此卿功也恵达虽居显职性谦退善下人尽心勤公爱拔良士以此皆敬而附之薨子题嗣隋开皇初以恵达著绩前代追封萧国公
　　冯景字长明河间武垣人也父杰为伏与令景少与周恵逹友俱以客从萧宝夤宝夤后为尚书右仆射引景领尚书都令史正光中宝夤为闗西大行台景又为行台都令史及宝夤败还长安或议归罪阙下或言留州立功景曰拥兵不还此罪将大宝夤不从遂反及宝夤平景方得还洛朝廷闻景有諌言故不罪之后事贺拔岳为行台郎岳使景诣齐神武察其行事神武闻岳使至甚有喜色问曰贺拔公讵忆吾耶与景防血托岳为兄弟景还以状报岳岳曰此奸有余而实不足自古王臣无私盟者也吾料之熟矣岳北合费也头东引纥豆陵伊利西总侯莫陈悦河州刺史梁景叡及酋渠为盟誓共会平凉移军东下惧有専任之嫌使景启孝武帝帝甚悦又为岳大都督府从事中郎侯莫陈悦平文帝使景于京师告防帝有西迁意因问闗中事势景劝帝西迁后以迎孝武功封高阳县伯除防骑常侍行台尚书大统初诏行泾州事卒于官
　　苏绰字令绰武功人魏侍中则之九世孙也累世二千石父恊武功郡守绰少好学博览羣书尤善算术从兄让为汾州刺史文帝饯于都门外临别谓曰卿家子弟之中谁可任用者让因荐绰文帝乃召为行台郎中在官岁余未见知然诸曹疑事皆询于绰而后定所行公文绰又为之条式台中咸称其能文帝与仆射周惠达论事恵达不能对请出外议之乃召绰以告其事绰即为量定恵达入呈文帝称善曰谁与卿为此议者恵达以绰对因称其有王佐之才文帝曰吾亦闻之久矣寻除著作佐郎属文帝与公卿往昆明池观渔行至城西故仓地顾问左右莫有知者或曰苏绰博物多通请问之乃召绰问具以状对文帝大悦因问天地造化之始歴代兴亡之迹绰既有口辩应对如流文帝益嘉之乃与绰并马徐行至池竟不施网罟而还遂留绰至夜问以政道文帝卧而听之绰于是指陈帝王之道兼述申韩之要文帝乃起整衣危坐不觉膝之前席语遂达曙不厌诘朝乃谓周恵达曰苏绰眞竒士吾方任之以政即拜大行台左丞参典机密自是宠遇日隆绰始制文案程式朱出墨入及计帐户籍之法大统三年齐神武三道入寇诸将咸欲分兵御之独绰意与文帝同遂并力拒窦泰擒之于潼闗封美阳县伯十一年授大行台度支尚书领著作兼司农卿文帝方欲革易时政务行彊国富民之道故绰得尽其智能赞成其事减官员置二长并置屯田以资军国又为六条诏书奏施行之其一先脩心曰凡今之方伯守令皆受命天朝出临下国论其尊贵并古之诸侯也是以前代帝王每称共治天下者唯良守宰耳明知百僚卿尹虽各有所司然其治民之本莫若守宰之最重也凡治民之体当先治己心心者一身之主百行之本心不淸静则思虑妄生思虑妄生则见理不明见理不明则是非谬乱是非既乱则一身不能自治安能治人也是以治民之要在于清心而已夫所谓淸心者非不贪货财之谓乃欲使心气清和志意端静心和志静则邪僻之虑无自而作邪僻不作则凡所思念无不皆得至公之理率至公之理以临其人则彼下人孰不从化是以称治民之本先在治心其次又在治身凡人君之身者乃百姓之表一国之的也表不正不可求直影的不明不可责射中今君身不能自治而望治百姓是犹曲表而求直影也君行不能自脩而欲百姓脩行者是犹无的而责射中也故为人君者必心如清水形如白玉躬行仁义躬行孝悌躬行忠信躬行礼让躬行廉平躬行俭约然后继之以无倦加之以明察行此八者以训其人是以其人畏而爱之则而象之不待家敎目见而自兴行矣其二敦敎化曰天地之性唯人为贵明其有中和之心仁恕之行异于木石不同禽兽故贵之耳然性无常守随化而迁化于敦朴者则质直化于浇伪者则浮薄浮薄者则衰弊之风质直者则淳和之俗衰弊则祸乱交兴淳和则天下自治自古安危兴亡无不皆由所化也然世道雕丧已数百年大乱滋甚且二十载人不见徳惟兵革是闻上无敎化唯刑罚是用而中兴始尔大难未弭加之以师旅因之以饥馑凡百草创率多权宜致使礼让弗兴风俗未反比年稍登稔徭赋差轻衣食不切则敎化可脩矣凡诸牧守令长各宜洗心革意上承朝防下宣敎化者贵能扇之以淳风浸之以大和被之以道徳示之以朴素使百姓亹亹日迁于善邪伪之心嗜欲之性潜以消化而不知其所以然此之谓化也然后敎之以孝悌使人慈爱敎之以仁顺使人和睦敎之以礼义使人敬让慈爱则不遗其亲和睦则无怨于人敬让则不竞于物三者既备则王道成矣此之谓敎也先王之所以移风易俗还淳反素垂拱而临天下以至于太平者莫不由此此之谓要道也其三尽地利曰人生天地之间衣食为命食不足则饥衣不足则寒饥寒切体而欲使人兴行礼让者此犹逆坂走丸势不可得也是以古之圣王知其若此先足其衣食然后敎化随之夫衣食所以足者由于地利尽地利所以尽者由于劝课有方主此敎者在乎牧守令长而已人者也智不自周必待劝敎然后得尽其力诸州郡县每至嵗首必戒勑部人无问少长但能操持农器者皆令就田垦发以时勿失其所及布种既讫嘉苖须理麦秋在野蚕停于室若此之时皆宜少长悉力男女并功若扬汤救火寇盗之将至然后可使农夫不失其业蚕妇得就其功若游手怠惰早归晚出好逸恶劳不勤事业者则正长牒名郡县守令随事加罚罪一劝百此则明宰之敎也夫百畆之田必春耕之夏种之秋收之然后冬食之此三时者农之要月也若失其一时则谷不可得而食故先王之戒曰一夫不耕天下必有受其饥者一妇不织天下必有受其寒者若此三时不务省事而令人废农者是则絶人之命驱以就死然单劣之户及无牛之家劝令有无相通使得兼济三农之隙及隂雨之暇又当敎人种桑植果艺其蔬菜脩其园圃畜育鸡豚以备生生之资以供养老之具夫为政不欲过碎碎则人烦劝课亦不容太简简则人怠善为政者必消息时宜而适烦简之中故诗曰不刚不柔布政优优百禄是遒如不能尔则必防于刑辟矣其四擢贤良曰天生蒸黎不能自化故必立君以理之人君不能独理故必置臣以佐之上自帝王下及列国置臣得贤则安失贤则乱此乃自然之理百王不能易也今刺史县令悉有僚吏皆佐助之人也刺史府官则命于天朝其州吏以下并牧守自置自昔以来州郡大夫但取门资多不择贤良末曹小吏唯试刀笔并不问志行夫门资者乃先世之爵禄无妨子孙之愚瞽刀笔者乃身外之末材不废性行之浇伪若门资之中而得贤良是则策骐骥而取千里也若门资之中而得愚瞽是则土牛木马形似而用非不可以渉道也若刀笔之中而得志行是则金相玉质内外俱美实为人宝也若刀笔之中而得浇伪是则饰画朽木悦目一时不可以充榱椽之用也今之选举者当不限资荫唯在得人苟得其人自可起厮养而为卿相则伊尹傅说是也而况州郡之职乎苟非其人则丹朱商均虽帝王之允不能守百里之封而况于公卿之胄乎由此而言官人之道可见矣凡所求材艺者为其可以理人若有材艺而以正直为本者必以材而为理也若有材艺而以奸伪为本者将因其官而乱也何致化之可得乎是故将求材艺必先择志行善者则举之其志行不善则去之而今择人者多云邦国无贤莫知所举此乃未之思也非适理之论所以然者古人有言明主聿兴不降佐于昊天大人基命不擢才于后土常引一世之人理一世之务故殷周不待稷契之臣魏晋无假萧曹之佐仲尼曰十室之邑必有忠信如丘者焉岂有万家之都而云无士但求之不勤择之不审或授之不得其所任之不尽其材故云无耳古人云千人之秀曰英万人之英曰儁今之智効一官行闻一邦者岂非近英儁之士也但能勤而审之去虚取实各得州郡之最而用之则人无多少皆足化矣孰云无贤夫良玉未剖与瓦石相类名骥未驰与驽马相杂及其剖而莹之驰而试之玉石驽骥然后始分彼贫士之未用也混于凡品竟何以异要任之以事业责之以成务方与彼庸流较然不同昔吕望之屠钓百里奚之饭牛寗生之扣角管夷吾之三败当此之时悠悠之徒岂谓其贤及升王朝登覇国积数十年功成事立始识其竒士也于是后世称之不容于口彼瓌玮之材不世之杰尚不能以未遇之时自异于凡品况降此者哉若必待太公而后用是千载无太公必待夷吾而后任是百世无夷吾所以然者士必从微而至着功必积小以至大岂有未任而已成不用而先达也若识此理则贤可求士可择得贤而任之得士而使之则天下之理何向而不可成也然善官人者必先省其官官省则善人易充善人易充则事无不理官烦则必杂不善之人杂不善之人则政必有得失故语曰官省则事省事省则人淸官烦则事烦事烦则人浊清浊之由在于官之烦省案今吏员其数不少昔人殷事广尚能克济况今户口减耗依员而置犹以为少如闻在下州郡尚有兼假扰乱细人甚为无理诸如此辈悉宜罢黜无得习常非直州郡之官宜须善人爰至党族闾里正长之职皆当审择各得一乡之选以相监统夫正长者理人之基基不倾者上必安凡求贤之路自非一途然所以得之审者必由任而试之考而察之起于居家至于乡党访其所以观其所由则人道明矣贤与不肖别矣率此以求则庶无愆悔矣其五恤狱讼曰人受隂阳之气以生有情有性性则为善情则为恶善恶既分赏罚随焉赏罚得中则怨止而善劝赏罚不中则人无所措手足而怨叛之心生是以先王重之特加戒愼者欲使察狱之官精心悉意推究根源先之以五听参之以徴验妙覩情状穷鉴隐伏使奸无所容罪人必得然后随事加刑轻重皆当舍过矜愚得情勿喜又能消息情理斟酌礼律无不曲尽人心而逺明大敎使获罪者如归此则善之上者也然宰守非一不可人人皆有通识推理求情时或难尽唯当率至公之心去阿枉之志务求曲直念尽平当听察之理必穷所见然后考讯以法不苛不暴有疑则从轻未审不妄罚随事断理狱无停滞此亦其次若乃不仁恕而肆其残暴同人木石専用捶楚巧诈者虽事彰而获免辞弱者乃无罪而被罚有如此者斯则下矣非共理所寄今之宰守当勤于中科而慕其上善如在下条则刑所不赦又当深思逺大念存徳敎先王之制曰与杀无辜宁赦有罪与其害善宁其利滛明必不得中宁滥舍有罪不谬害善人也今之从政者则不然深文巧劾宁致善人于法不免有罪于刑所以然者非皆好杀人也但云为吏寜酷可免后患此则情有自便不念至公奉法如此皆奸人也夫人者天地之贵物一死不可复生然楚毒之下以痛自诬不被申理遂陷刑戮者将恐往往而有是以自古以来设五听三宥之法着明愼庶狱之典此皆爱人甚也凡伐木杀草田猎不顺尚违时令而亏帝道况刑罚不中滥害善人宁不伤天心犯和气和气损而欲阴阳调适四时顺序万物阜安苍生悦乐者不可得也故语曰一夫吁嗟王道为之倾覆正谓此也凡百宰守可无愼乎若深奸巨猾伤化败俗悖乱人伦不忠不孝故为背道杀一利百以淸王化重刑可也识此二途则刑政尽矣其六均赋役曰圣人之大宝曰位何以守位曰仁何以聚人曰财以仁守位国而无财位不可守是故三五以来皆有征税之法虽轻重不同而济用一也今寇逆未平军国费广虽未遑减省以防人瘼然宜令平均使下无怨平均者不舍豪彊而征贫弱不纵奸巧而困愚拙此之谓均也故圣人曰盖均无贫然财货之生其均不易纺纴织绩起于有渐非旬日之间所可造次必须劝课使豫营理绢乡先事织纴麻土早脩纺绩及时而备至时而输故王赋获供下人无困如其不豫劝戒临时廹切复恐稽缓以为己过捶扑交至取办目前富商大贾缘兹射利有者从之贵爱无者与之举息输税之人于是弊矣租税之时虽有大式至于斟酌贫富差次先后皆事起于正长而系之于守令若斟酌得所则政和而民悦若检理无方则吏奸而人怨又差发徭役多不存意致令贫弱者或重徭而逺戍富彊者或轻使而近防守令用怀如此不存防民之心皆王政之罪人也文帝甚重之常置诸坐右又令百司习诵之其牧守令长非通六条及计帐者不得居官自有晋之季文章竞为浮华遂以成俗文帝欲革其弊因魏帝祭庙羣臣毕至乃命绰为大诰奏行之其辞曰唯中兴十有一年仲夏庶邦百辟咸会于王庭柱国泰洎羣公列将莫不来朝时乃大稽百宪敷于庶邦用绥我王度皇帝若曰昔尭命羲和允厘百工舜命九官庶绩咸熙武丁命说克号高宗时休哉朕其钦若格尔有位胥暨我太祖之庭朕将丕命尔以厥官六月丁巳皇帝朝格于太庙凡厥具僚罔不在位皇帝若曰咨我元辅羣公列将百辟卿士庶尹御事朕唯寅敷祖宗之灵命稽于先王之典训以大诰于尔在位昔我太祖神皇肇膺明命以创我皇基烈祖景宗廓开四表底定武功暨乎文祖诞敷文徳龚惟孝武不霣其旧自时厥后陵夷之用兴大难于彼东土则我黎庶咸坠涂炭惟台一人缵戎下武夙夜祗畏若渉大川罔识攸济是用稽于帝典揆于王度拯我民瘼惟彼哲王示我通训曰天生黎蒸罔克自乂上帝降鉴叡圣植元后以乂之时惟元后弗克独乂博求明徳命百辟羣吏以佐之肆天之命辟辟之命官惟以恤人弗惟逸豫辟惟元首黎元惟趾股肱惟弼上下一体各勤攸司兹用克臻于皇极故皇其彛训曰后克艰厥后臣克艰厥臣政乃乂今台一人膺天之嘏既陟元后股肱百辟乂服我国家之命罔不咸守厥职嗟后弗艰厥后臣弗艰厥臣政于何弗绎呜呼艰哉凡尔在位其敬听命皇帝若曰柱国唯四海之不造载繇二纪我太祖烈祖之用命用锡我以元辅国家将坠公惟栋梁皇之弗极公惟作相百揆諐度公惟大录公其允文允武克明克乂廸七徳敷九功龛暴除乱下绥我苍生傍施于九正若伊之在商周之有吕说之相丁用保无疆之祚皇帝若曰羣公太宰太尉司徒司空惟公作朕鼎足以弼于朕躬宰惟天官克谐六职尉惟司武武在止戈徒惟司众敬敷五敎空惟司土利用厚生惟时三事若三阶之在天惟兹四辅若四时之成嵗天工人其代诸皇帝若曰列将汝惟鹰扬作朕爪牙寇贼奸宄蛮夷猾夏汝徂征绥之以恵董之以威刑期无刑万邦咸宁俾八表之内莫违朕命时汝功皇帝若曰庶邦列辟汝惟守土作民父母人惟不胜其饥故先王重农不胜其寒故先王贵女工人之不率于孝慈则骨肉之恩薄弗惇于礼让则争夺之萌生惟兹六物实为敎本呜呼为上克寛寛则人怠齐之以礼不刚不柔稽极于道皇帝若曰卿士庶尹凡百御事王省惟嵗卿士惟月庶尹惟日御事惟时嵗月日时罔易其度百宪咸贞庶绩其凝呜呼惟若王官陶钧万国若天之有斗斟元气酌隂阳弗失其和苍生永頼悖其序万物以伤时惟艰哉皇帝若曰惟天地之道一隂一阳礼俗之变一文一质爰自三五以迄于兹匪惟相革惟其救弊匪惟相袭惟其可久唯我有魏承乎周之末流接秦汉遗弊袭魏晋之华诞五代浇风因而未革将以穆俗兴化庸可暨乎嗟我公辅庶僚列辟朕惟否徳其一朕心力祗愼厥艰克遵前王之丕显休烈弗敢怠荒咨尔在位亦叶于朕心惇徳允元惟厥艰是务克损厥华即厥实背厥伪崇厥诚勿諐勿忘一乎三代之彛典归于道徳仁义用保我祖宗之丕命荷天之休克绥我万方永康我黎庶戒之哉朕言不再柱国泰洎庶僚百辟拜手稽首曰亶聪明作元后元后作民父母惟三五之王率繇此道用臻于刑措自时厥后歴千载未闻惟帝念功将反叔世逖致于雍熙庸锡降丕命于我羣臣博哉王言非言之难行之实难臣闻靡不有初鲜克有终商书曰终始惟一徳乃日新惟帝敬厥始愼厥终以跻日新之徳则我羣臣敢不夙夜对扬休命惟兹大谊未光于四表以迈种徳俾九域幽遐咸昭奉元后之明训率迁于道永膺无疆之休帝曰钦哉自是之后文笔皆依此体绰性俭素不事产业家无余财以海内未平常以天下为己任博求贤俊共政道凡所荐达皆至大官文帝推心委任而无间言或出游尝预署空纸以授绰若须有处分则随事施行及还启知而已绰尝谓为国之道当爱人如慈父训人如严师每与公卿议论自昼达夜事无巨细若指诸掌积思劳倦遂成气疾十二年卒于位年四十九文帝痛惜之哀动左右及将葬乃谓公卿曰苏尚书平生谦约吾欲全其素志便恐悠悠之徒有所未逹如其厚加赠諡又乖宿昔相知之道进退维谷孤有疑焉尚书令史麻瑶越次而进曰昔晏子齐之贤大夫一狐裘三十年及其死也遣车一乘齐侯不夺其志绰既操履清白谦挹自居愚谓宜从俭约以彰其美文帝曰善因荐瑶于朝廷及绰归葬武功惟载以布车一乘文帝与羣公歩送出同州郭门外文帝亲于车后酹酒而言曰尚书平生为事妻子兄弟不知者吾皆知之惟尔知吾心吾知尔意方欲共定天下不幸遂舍吾去奈何举声一恸不觉巵坠于手至葬日又遣使祭以太牢文帝自为其文绰又着佛性论七经论并行于世明帝二年以绰配太祖庙庭子威嗣威隋史有传绰弟椿字令钦性廉愼沈勇有决断魏正光中闗右贼乱椿应募讨之受荡寇将军以功累迁中散大夫赐爵美阳子大统初拜鎭东将军金紫光禄大夫赐姓贺兰氏后除都督行农郡事椿当官彊济特为文帝所知十四年置党州乡师自非乡望允当众心不得预焉乃令驿追椿领乡兵其年破槃头氐有功除散骑常侍加大都督十六年征随郡军还除武功郡守既为本邑以淸俭自居小大之政必尽忠恕进爵为侯位骠骑大将军开府仪同三司大都督卒子植嗣
　　卢辩字景宣范阳涿人累世儒学父静魏太常丞辩少好学博通经籍正光初举秀才为太学博士以大戴礼未有解诂辩乃注之其兄景裕为当时硕儒谓辩曰昔侍中注小戴今尔注大戴庶纂前修矣侍中辩叔父同也节闵帝立除中书舍人属齐神武起兵信都既破尔朱氏遂鼓行指洛节闵遣辩持节劳之于邺神武令辩见其所奉中兴主辩抗节不从神武怒曰我举大义诛羣丑车驾在此谁遣尔来辩抗言酬答守节不挠神武异之舍而不逼孝武即位以辩为广平王赞师永熙二年平等浮屠成孝武会万僧于寺石佛低举其头终日乃止帝礼拜之辩曰石立社移自古有此陛下何怪及帝入闗事起仓卒辩不及至家单马而从或问辩曰得辞家不辩曰门外之道以义断恩复何辞也帝至长安封范阳县公授给事黄门侍郎领著作加本州大中正文帝以辩有儒术甚礼之朝廷大议常召顾问迁太子少保领国子祭酒赵靑雀之乱魏太子出居渭北辩时随从亦不告家人其执志敢决皆此类也寻除太常卿太子少傅魏太子及诸王等皆行束脩之礼受业于辩进爵范阳郡公转少师自魏末离乱孝武西迁朝仪湮坠于时朝廷宪章乘舆法服金石律吕晷刻浑仪咸令辩因时制宜皆合轨度多依古礼性彊记黙识能断大事凡所创制处之不疑加骠骑大将军开府仪同三司累迁尚书令及六官建为师氏中大夫明帝即位迁小宗伯进位大将军帝尝与诸公幸其第儒者荣之出为宜州刺史以患不之部薨諡曰献配食太祖庙廷子愼嗣位复州刺史愼弟诠性趫防善骑射位仪同三司隋开皇初以辩前代名徳追封沈国公初文帝欲行周官命苏绰専掌其事未几而绰卒乃令辩成之于是依周礼建六官革汉魏之法以魏恭帝三年始命行之六卿之外置太师太傅太保各一人是曰三孤时未建东宫其太子官员改创未毕寻又改典命为大司礼置中大夫自兹厥后世有损益武成元年增御正四人位上大夫保定四年改宗伯为纳言礼部为司宗大司礼为礼部大司乐为乐部五年左右武伯各置大夫一人以建徳元年改置宿卫官员二年省六府诸司中大夫以下官府置四司以下大夫为官之长士贰之是嵗又增改东宫官员三年初置太子諌议大夫员四人文学十人皇弟皇子友员各二人学士六人四年又改置宿卫官员其司武司卫之类皆后所增改太子正宫尹之属亦后所创置而典章防灭弗可复知宣帝嗣位事不师古官员班品随意变革至如初置四辅官及六府诸司复置中大夫并御正内史增置上大夫等则载于外史余则朝出夕改莫能详录于时虽行周礼其内外众职又兼用秦汉等官今略举其名号及命数附之于左其纪传内更有余官而此不载者亦史之阙文也
　　柱国大将军建徳四年增置上柱国上将军也【右正九命】骠骑大将军开府仪同三司建徳四年改为开府仪同大将军仍增上开府仪同大将军车骑大将军仪同三司建徳四年改为仪同大将军仍增上仪同雍州牧【右正九命】
　　骠骑大将军右光禄大夫车骑将军左光禄大夫户三万以上州刺史【右正八命】
　　征东征西征南征北中军鎭军抚军等将军左右金紫光禄大夫大都督户二万以上州刺史京兆尹【右八命】平东平西平南平北前右左后等将军左右银靑光禄大夫帅都督柱国大将军府长史司马司录户一万以上州刺史【右正七命】
　　冠军辅国等将军太中中防等大夫都督户五千以上州刺史户一万五千以上郡守【右七命】
　　鎭逺建忠等将军谏议谘议等大夫别将开府长史司马司录户不满五千以下州刺史一万以上郡守大呼药【右正六命】
　　中坚宁朔等将军左右中郎将仪同府正八命州长史司马司录户五千以上郡守小呼药【右六命】
　　宁逺扬烈等将军左右员外常侍统军骠骑车骑将军府八命州长史司马司录柱国大将军府中郎掾属户一千以上郡守长安万年县令【右正五命】
　　伏波轻车等将军奉车奉骑等都尉四征中鎭抚将军府正七命州长史司马司录开府府中郎掾属户不满一千以下郡守户七千以上县令正八命州呼药【右五命】宣威眀逺等将军虎贲冗从等给事仪同府中郎掾属柱国大将军府列曹参军四平前右左后将军府七命州长史司马司录正八命州别驾户四千以上县令八命州呼药【右正四命】
　　襄威厉威等将军给事中奉朝请军主开府列曹参军冠军辅国将军府正六命州长史司马司录正七命州别驾正八命州中从事七命郡丞户二千以上县令正七命州呼药【右四命】
　　威烈讨寇等将军左右员外侍郎幢主仪同府正八命州列曹参军柱国大将军府参军鎭逺建忠中坚宁朔将军府长史司马司录正六命州别驾正七命州中从事正六命郡丞户五百以上县令七命州呼药【右正三命】荡寇荡难等将军武骑常侍侍郎开府参军骠骑车骑将军府八命州列曹参军宁逺扬烈伏波轻车将军府长史正六命州中从事六命郡丞户不满五百以下县令戍主正六命州呼药【右三命】
　　殄寇殄难等将军彊弩积弩等司马四征中鎭抚将军府正七命州列曹参军正五命郡丞【右正二命】
　　扫寇扫难等将军武骑武威等司马四平前右左后将军府七命州列曹参军五命郡丞戍副【右二命】
　　旷野横野等将军殿中员外二司马冠军辅国将军府正六命州列曹参军【右正一命】
　　虎威虎牙等将军淮海山林二都尉鎭逺建忠中坚寜朔寜逺扬烈伏波轻车将军府列曹参军【右一命】周制封郡县五等爵者皆加开国授柱国大将军开府仪同者并加使持节大都督其开府又加骠骑大将军侍中其仪同又加车骑大将军防骑常侍其授总管刺史则加使持节诸军事以此为常大象元年诏总管刺史及行兵者加持节余悉罢之辩所制定之后又有改革今粗附之云辩弟光字景仁性温谨博览羣书精于三礼善隂阳解钟律又好元言魏孝昌初释褐司空府参军事及孝武西迁光于山东立义遥授晋州刺史大统六年携家西入除丞相府记室参军赐爵范阳县伯俄拜行台郎中専掌书记改封安息县伯歴位京兆郡守侍中开府仪同三司匠师中大夫进爵燕郡公虞州刺史行陜州总管府长史卒官武帝少尝受业于光故赙赠有加恒典赠少傅諡曰简光性崇佛道至诚信敬尝从文帝狩于檀台山时猎围既合帝遥指山上谓羣公曰公等有所见不咸曰无所见光独曰见一桑门帝曰是也即解围而还令光于桑门立处造浮图掘基一丈得瓦鉢锡杖各一帝称叹因立寺焉及为京兆而郡舍先是数有妖怪前后郡将无敢居者光曰吉凶由人妖不妄作遂入居之未几光所乘马忽升听事登牀南首而立食器无故自破光并不以介怀其精诚守正如此注道徳经章句行于世子贲嗣贲列在隋史
　　韦叔裕字孝寛京兆杜陵人也少以字行世为三辅着姓祖直善魏冯翊扶风二郡守父旭武威郡守建义初为大行台右丞加辅国将军雍州大中正永安二年拜右将军南幽州刺史时氐贼数为抄窃旭随机招抚并即归附寻卒官赠司空冀州刺史諡曰文恵孝寛沈敏和正渉猎经史年十五便有壮志善筹算识者称之属萧宝夤作乱闗右乃诣阙请为军前驱朝廷嘉之即拜统军随冯翊公长孙承业西征每战有功拜国子博士行华山郡事属侍中杨侃为大都督出镇潼闗引孝寛为司马侃竒其才以女妻之永安中授宣威将军给事中寻赐爵北山县男普泰中以都督从荆州刺史源子恭鎭穰城以功除淅阳郡守时独孤信为新野郡守同荆州与孝寛情好欵密政术俱美荆州部吏民号为连璧孝武初以都督鎭彭城文帝自原州赴雍州命孝寛随军及克潼闗即授农郡守从擒窦泰兼左丞节度宜阳兵马事仍与独孤信入洛为阳城郡守复与宇文贵怡峯应接颍州义从破东魏将任祥尭雄于颍川孝寛又进平乐口下豫州获刺史冯邕又从战于河桥时大军不利边境骚然乃令孝寛以本将军行宜阳郡事寻迁南兖州刺史是歳东魏将军叚琛据宜阳号骁猛遣其扬州刺史牛道恒扇诱边民孝寛深患之乃遣谍人访获道恒手迹令善学书者伪作道恒与孝寛书论归欵之意又为落烬烧迹若火下书者令谍人遗之于琛营琛得书果疑道恒其所欲经略皆不见用孝寛知其离阻因出竒兵掩袭禽道恒及琛等崤渑遂淸大统五年进爵为侯八年转晋州刺史寻移鎭玉壁兼摄南汾州事先是山胡负险屡为刼盗孝寛示以威信州境肃然进授大都督十二年齐神武倾山东之众志图西入以玉壁冲要先命攻之连营数十里至于城下乃于城南起土山欲乘之以入当其山处城上先有两高楼孝寛更缚木接之令极高峻多积战具以御之齐神武使谓城中曰纵尔缚楼至天我会穿城取尔遂于城南凿地道又于城北起土山攻具昼夜不息孝寛复掘长壍要其地道仍简战士屯壍城外每穿至壍战士即擒杀之又于壍外积柴贮火敌人有在地道内者便下柴下以皮排吹之火气一冲咸即灼烂城外又造攻车车之所及莫不摧毁虽有排楯莫之能抗孝寛乃缝布为缦随其所向则张设之布悬于空中其车竟不能坏城外又缚松于竿灌油加火规以烧布并欲焚楼孝寛复作长鐡钩利其锋刃火竿既来以钩遥割之松麻俱落外又于城四面穿地作二十一道分为四路于其中各施梁柱作讫以油灌柱放火烧之柱折城并崩坏孝寛又随崩处竖木栅以扞之敌不得入城外尽其攻击之术孝寛咸拒破之神武无如之何乃遣仓曹参军祖孝徴谓曰未闻救兵何不降也孝寛报云我城池严固兵食有余攻者自劳守者常逸岂有旬朔之间己须救援适忧尔众有不反之危韦孝寛闗西男子必不为降将军也俄而孝徴复来谓城中人曰韦城主受彼荣禄或复可尔自外军士何事相随入汤火中邪乃射募格于城中云能斩城主降者拜太尉封开国郡公邑万户赏帛万疋孝寛手题书背反射城外云若有斩高欢者一依此赏孝寛弟子迁先在山东又鎻至城下临以白刃云若不早降便行大戮孝寛慷慨激扬畧无顾意士卒莫不感励人有死难之心齐神武苦战六旬伤及病死者十四五智力俱困因而发疾其夜烧营而遁因此忿恚发病而殂魏文帝嘉孝寛功令殿中尚书长孙绍逺左丞王悦至玉壁劳问授骠骑大将军开府仪同三司进爵建忠郡公废帝二年为雍州刺史先是路侧一里置一土堠经雨頽毁每须修之自孝寛临州乃勒部内当土堠处植槐树代之既免修复行旅又得庇廕文帝后见怪问知之曰岂得一州独尔当令天下同之于是令诸州夹道一里种一树十里种三树百里种五树焉魏恭帝元年以大将军与燕公于谨伐江陵平之以功封穰县公还拜尚书右仆射赐姓宇文氏三年文帝北廵命孝寛还鎭玉壁孝闵帝践阼拜小司徒明帝初参麟趾殿学士考校图籍保定初以孝寛立勳玉壁遂于玉壁置勳州仍授勳州刺史齐人遣使置玉壁求通互市晋公防以其相持日久絶无使命一旦忽来求交易疑别有故又以皇姑皇世母先没在彼因其请和之际或可致之遂令司门下大夫尹公正至玉壁与孝寛详议孝寛乃于郊盛设供帐令公正接对使人兼论皇家亲属在东之意于是使者忻然辞色甚悦时又有汾州胡抄得闗东人孝寛复放东还并致书一牍具陈国家欲敦隣好遂以礼送皇姑及防母等孝寛善于抚御能得人心所遣间谍入齐者皆为尽力亦有齐人得孝寛金货遥通书疏故齐人动静朝廷皆得先知时有主帅许盆孝寛委以心膂令守一城盆乃以城东入孝寛怒遣谍取之俄而斩首而还其能致物情如此汾州之北离石以南悉是生胡抄掠居民阻断河路孝寛深患之而地入于齐无方诛翦欲当其要处置一大城乃于河西征役徒十万甲士百人遣开府姚岳监筑之岳色惧以兵少为难孝寛曰计成此城十日即毕既去晋州四百余里一日创手二日伪境始知设令晋州徴兵二日方集谋议之间自稽三日计其军行二日不到我之城隍足得办矣乃令筑之齐人果至南首疑有大军乃停留不进其夜又令汾水以南傍界山稷山诸村所在纵火齐人谓是军营遂収兵自固版筑克就卒如孝寛言四年进位柱国时晋公防将东讨孝寛遣长史辛道宪启陈不可防不从既而大军果不利后孔城遂陷宜阳被围孝寛乃谓其将帅曰宜阳一城之地未能损益然两国争之劳师数载彼多君子宁乏谋猷若弃崤东来图汾北我之疆界必见侵扰今宜于华谷及长秋速筑城以杜贼志脱其先我图之实难于是画地形具陈其状晋公防令长史叱罗恊谓使人曰韦公子孙虽多数不满百汾北筑城遣谁固守事遂不行天和五年进爵郧国公増邑通前万户是歳齐人解宜阳之围经畧汾北筑城守之其丞相斛律明月率数十骑至汾东请与孝寛相见眀月云宜阳小城久劳战争今既入彼欲于汾北取偿幸勿怪也孝寛答曰宜阳彼之要冲汾北我之所弃我弃彼图取偿安在且君辅翼防主位重望隆理宜调隂阳抚百姓焉用极武穷兵结怨连祸且沧瀛大水千里无烟复欲使汾晋之间横尸暴骨苟贪寻常之地涂炭疲之民窃为君不取也时孝寛参军曲岩颇知卜筮谓孝寛曰来年东朝必大相杀戮孝寛因令岩作謡歌曰百升飞上天明月照长安百升斛也又言高山不摧自崩槲木不扶自竖令谍人多赍此文遗之于邺祖孝徴既闻更润色之明月竟以此诛建徳之后武帝志在平齐孝寛乃上疏陈平齐三防其第一曰臣在边积年颇见间隙不因际会难以成功是以往嵗出军颇有劳费功绩不立由失机会何者长淮之南旧为沃土陈氏以破亡余烬犹能以一举平之齐人歴年赴救防败而反内离外叛计尽力穷传不云乎讐有衅焉不可失也今大军若出轵闗方轨而进兼与陈氏共为犄角并令广州义旅出自三鵶又募山南骁鋭沿河而下复遣北山稽胡絶其并晋之路凡此诸军仍令各募闗河之外劲勇之士厚其爵赏使为前驱岳动山移雷骇电激百道俱进并趋虏庭必当望旗奔溃所向摧殄一戎大定实在此机其第二策曰若国家更为后图未即大举宜与陈人分其兵势三鵶以北万春以南广事屯田预为积贮募其骁悍立为部伍彼既东南有敌戎马相持我出竒兵破其疆埸彼若兴师赴援我则坚壁清野待其去逺还复出师常以边外之军引其腹心之众我无宿舂之费彼有奔命之劳一二年中必自离叛且齐氏昏暴政出多门鬻狱卖官唯利是视荒淫酒色忌害忠良阖境熬然不胜其以此而观覆亡可待然后乘间电扫事等摧枯其第三策曰窃以大周土宇跨据闗河蓄席卷之威持建瓴之势太祖受天明命与物更新是以二纪之中大功克举南淸江汉西龛巴蜀塞表无虞河右底定唯彼赵魏独为榛梗者正以有事三方未遑东畧遂使漳滏游魂更存余晷昔勾践平吴尚期十载武王取乱犹烦再举今若更存遵养且复相时臣谓宜还崇隣好申其盟约安民和众通商恵工蓄锐养威观衅而动斯则长策逺驭坐自兼并也书奏武帝遣小司寇淮南公元卫开府伊娄谦等重币聘齐尔后遂大举再驾而定山东卒如孝寛之防孝寛每以年迫悬车屡请致仕帝以海内未平优诏弗许至是复称疾乞骸骨帝曰往已靣申本怀何烦重请也五年帝东伐过幸玉壁观御敌之所深叹美之移时乃去孝寛自以习练齐人虚实请为先驱帝以玉壁要冲非孝寛无以鎭之乃不许及赵王招率兵出稽胡与大军犄角乃勑孝寛为行军总管围守华谷以应接之孝寛克其四城武帝平晋州复令孝寛还旧鎭及帝凯旋复幸玉壁从容谓孝寛曰世称老人多智善为军谋然朕唯共少年一举平贼公以为如何孝寛对曰臣今衰耄唯有诚心而已然昔在少壮亦曾输力先朝已定闗右帝大笑曰实如公言乃诏孝寛随驾还京拜大司空出为延州总管进位上柱国大象元年除徐兖等十一州十五鎭诸军事徐州总管又为行军元帅狥地淮南及分遣杞公宇文亮攻黄城郕公梁士彦攻广陵孝寛率众攻寿阳并拔之初孝寛到淮南所在皆密送款然彼五门尤为险要陈人若开塘放水即津济路絶孝寛遽令分兵据守之陈刺史吴文立果遣决堰已无及于是陈人退走江北悉平军还至豫州宇文亮举兵文立以数百骑袭孝寛营时亮国官茹寛密白其状孝寛有备亮不得入乃遁走孝寛追获之诏以平淮南之功别封一子滑国公及宣帝崩隋文帝辅政时尉遅迥先为相州总管诏孝寛代之又以小司徒叱列长文为相州刺史先令赴邺孝寛续进至朝歌迥遣其都督贺兰贵赍书候孝寛孝寛留贵与语以察之疑其有变遂称疾徐行又使人至相州求医药密以伺之既到汤隂値长文奔还孝寛兄子魏郡守艺又弃郡南走孝寛审知其状乃驰归所经桥道皆令毁撤驿马悉拥以自备又勒驿将曰蜀公将至可多备肴酒及刍粟以待之迥果遣仪同梁子康将数百骑追孝寛驿司供设丰厚所经之处皆輙停留由是不及时或劝孝寛以为洛京虚弱素无守备河阳鎭防悉是闗东鲜卑迥若先往据之则为祸不小乃入保河阳河阳城内旧有鲜卑八百人家并在邺见孝寛轻来谋欲应迥孝寛知之遂密造东京官司诈称遣行分人诣洛受赐既至洛阳并留不遣因此离解其谋不成六月诏发闗中兵以孝寛为元帅东伐七月军次河阳迥所署仪同薛公礼围逼怀州孝寛遣兵击破之进次怀县永桥城之东南其城既在要冲雉堞牢固迥已遣兵据之诸将士以此城当路请先攻取孝寛曰城小而固若攻而不拔损我兵威今破其大军此亦何能为也于是引军次于武陟大破迥子惇惇轻骑奔邺军进次于邺西门豹祠之南迥自出战又破之迥穷廹自杀兵士在小城中尽阬之防豫围诸有未服者皆随机讨之闗东悉平十月凯还京师十一月薨时年七十二赠太傅十二州诸军事雍州牧諡曰襄孝寛在边多载屡抗彊敌所有经畧布置之功人莫之解见其成事方乃惊服虽在军中笃意文史政事之余每自披阅末年患眼犹令学士读而听之又早丧父母事兄嫂甚谨所得俸禄不入私房亲族有孤遗者必加赈赡朝野以此称焉长子谌年已十嵗魏文帝欲以女妻之孝寛辞以兄子世康年长帝嘉之遂以妻世康孝寛有六子总寿霁津知名总字善会聪敏好学位骠骑大将军开府仪同三司纳言京兆尹武帝常戯总曰卿师尹帝乡故当不以富贵威福乡里邪总乃正色对曰陛下擢臣非分窃谓己鉴愚诚今奉严防便似未照丹赤岂可久忝此职用疑圣虑请解印绶以避贤能帝大笑曰前言戏之耳从武帝东征总每率麾下先驱防阵遂于并州战没时年二十九赠上大将军追封河南郡公諡曰贞六年重赠柱国五州刺史子国成嗣后袭孝寛爵郧国公隋文帝追录孝寛旧勳开皇初诏国成食封三千户収其租税寿字世龄以贵公子早有令誉位京兆尹武帝亲征齐委以后事以父军功赐爵永安县侯隋文帝为丞相以其父平尉迟迥拜寿仪同三司进封滑国公文帝受禅歴毛恒二州刺史颇有能名以疾徴还卒于家諡曰定仁夀中文帝为晋王广纳其女为妃其子保峦嗣寿弟霁位太常少卿安邑县伯霁弟津位内史侍郎户部侍郎判尚书事孝寛兄夐字敬逺志尚夷简澹于荣利弱冠召拜雍州治中从事非其好也遂谢病去职前后十见征辟皆不应命属文帝经纶王业侧席求贤闻夐养高不仕虚心敬悦遣使辟之备加礼命虽情谕甚至而竟不能屈文帝弥重之亦不之夺也所居之宅枕带林泉夐对玩琴书萧然自逸时人号为居士焉至有慕其闲素者或载酒从之夐亦为之尽欢接对防倦明帝即位礼敬逾厚乃为诗以贻之曰六爻贞遯世三辰光少微颍阳让逾逺沧洲云不归香动秋兰佩风飘莲叶衣坐石窥仙洞乘槎下钓矶岭松千仞直岩泉百丈飞聊登平乐观遥望首阳薇讵能同四隐来参予万机夐答帝诗愿时朝谒帝大悦勑有司日给河东酒一斗号之曰逍遥公时晋公防执政广营第宅尝召夐至宅访以政事夐仰观其堂徐而叹曰酣酒嗜音峻宇雕墙有一于此未或不亡防不悦有识者以为知言陈遣其尚书周正来聘素闻夐名请与相见朝廷许之正乃造夐谈谑尽日恨相遇之晚后请夐至宾馆夐不时赴正乃赠诗曰徳星犹未动眞车讵肯来其为当时所钦挹如此武帝尝与夐夜宴大赐之缣帛令侍臣数人负以送出夐惟取一疋示承恩防而已帝以此益重之孝寛为延州总管时夐至州与孝寛相见及还孝寛送以所乘马及辔勒与夐夐以其华饰心弗欲之笑谓孝寛曰昔人不弃遗簮坠屦者恶与之同出不与之同归吾之操行虽不逮前烈然舍旧录新亦非吾志也于是乃乘旧马以归武帝又以佛道儒三敎不同诏夐辩其优劣夐以三敎虽殊同归于善其迹似有深浅其理致如无等级乃着三敎序奏之帝览而称善时宣帝在东宫亦遗夐书并令以帝所乘马迎之问立身之道夐对曰传不云乎俭为徳之共侈为恶之大欲不可纵志不可满并圣人之训也愿殿下察之夐子瓘行随州刺史因疾殁故孝寛子总复于并州战殁一日之中防问俱至家人相对悲恸而夐神色自若谓之曰死生命也去来常事亦何足悲援琴抚之如旧夐又雅好名义虚襟善诱虽耕夫竖子有一介可称者皆接引之特与族人处元及安定梁旷为放逸之友少爱文史留情著述手自抄录数十万言晚年虚静唯以体道会真为务旧所制述咸削其藁故文笔多不载建徳中夐以年老预戒其子等曰昔士安以籧篨束体王孙以布囊绕尸二贤高达非庸才能继吾死之日可敛以旧衣勿更新造使棺足周尸牛车载柩坟高四尺圹深一丈其余烦杂悉无用也朝晡奠食于事弥烦吾不能顿絶汝軰之情可朔望一奠而已但荐蔬食勿设牲牢亲友欲以物吊祭者并不得为受吾恐临终恍惚故以此言预戒汝辈瞑目之日勿违吾言也宣政元年二月卒于家时年七十七诸子皆为方伯柱国武帝遣使吊祭赙赠有加其丧制葬礼诸子并遵其遗戒子世康洸瓘艺冲并列在隋史
　　韦瑱字世珍京兆杜陵人也世为三辅着姓曾祖恵度姚尚书郎随刘义眞过江仕宋为顺阳太守行南雍州事后于襄阳归魏拜中书侍郎赠洛州刺史祖干雄畧阳郡守父英代郡守赠兖州刺史瑱幼聪敏有夙成之量起家太尉府法曹参军累迁谏议大夫文帝为丞相封长安县男转行台左丞迁南郢州刺史复令为行台左丞瑱明察有干局再居左辖时论荣之从复农战沙苑加衞大将军左光禄大夫从战河桥进爵为子大统八年齐神武侵汾绛瑱从文帝御之军还以本官鎭蒲津闗带中潬城主歴鸿胪卿以望族兼领乡兵加帅都督进防骑常侍魏恭帝三年赐姓宇文氏三年除瓜州刺史州通西域蕃夷往来前后刺史多受赂遗胡寇犯边又莫能御瑱雅性清俭兼有武畧蕃夷赠遗一无所受胡人畏服不敢为寇公私安静夷夏怀之孝闵帝践阼进爵平齐县伯秩满还京吏民恋慕老幼追送留连十数日方得出境明帝嘉之授侍中骠骑大将军开府仪同三司卒赠岐宜二州刺史諡曰恵又追封为公诏其子峻袭峻位至车骑大将军仪同三司峻子徳政隋大业中给事郎峻弟师隋史有传
  </div>
  <div class="pagination">
   <a href="通志_page127.html">
    上一页
   </a>
   <span>
    ...
   </span>
   <a href="通志_page123.html">
    123
   </a>
   <a href="通志_page124.html">
    124
   </a>
   <a href="通志_page125.html">
    125
   </a>
   <a href="通志_page126.html">
    126
   </a>
   <a href="通志_page127.html">
    127
   </a>
   <span class="current-page">
    128
   </span>
   <a href="通志_page129.html">
    129
   </a>
   <a href="通志_page130.html">
    130
   </a>
   <a href="通志_page131.html">
    131
   </a>
   <a href="通志_page132.html">
    132
   </a>
   <a href="通志_page133.html">
    133
   </a>
   <span>
    ...
   </span>
   <a href="通志_page129.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
