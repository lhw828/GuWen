<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 377 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 377 页/共 523 页
  </h1>
  <div class="content">
   ○壬寅。谕军机大臣等、据那彦成奏陈各条。朕详加披览。有甚是者。有不可行者。如第一条内所称、贼匪滋扰之处。南有黄河。北有滹沱河漳河。将两岸船只。不许傍岸。则贼匪不能飞渡等语。那彦成未至军营。于情形尚未深悉。豫东两省贼匪屯聚。总在浚滑曹定一带。毗连直隶开州东明长垣三处距黄河尚近。已令船只停舶南岸。严查渡口。至漳河距贼已远。滹沱河则相去数百里。岂能将船只停渡。其所请多隆武、阎俊烈、二员。朕素知其勇往。即令驰赴山东帮同截巢□刀。至所请河督带河标兵在东。德州满汉营兵在北。于运河附近防堵。均可不必。第二条请于卫辉一路进兵兜巢□刀。据闻高杞兵单。先将西路肃清。再与温承惠合巢□刀。甚合机宜。至所称北面紧要。应留温承惠驻扎。所见亦是。昨已有上□日令温承惠酌量情形。在长垣东明开州一带严防后路。即令钦遵办理。第三条请明降谕上□日、将习教而未经从贼者、不得因教匪滋事。概与株连等语。此时原系巢□刀办起事乱民。并未指称查拏邪教。其平素未经习教而此时从贼抗拒者。即在应诛之列。若此时并未附贼。止于平素习教。原不在诛夷之内。但此时不能明降谕上□日。全在伊等留心区别。凡被胁良民散出投诚者。贳其一死。持械抗拒者。尽杀无赦。不许扬言邪教二字。则百姓不生疑惧。地方官亦不敢株连。第四条请办理团聚义勇、护卫乡闾。此正坚壁清野之义。前已降上□日令直隶豫东三省、一体妥办矣。第五条请暂缓修筑河工一节。目下贼氛未靖。睢工距河北甚近。恐人夫混杂。致有疏虞。已降上□日停工。其第六条请设粥厂、普济饥民、以杜贼裹胁。三省歉收之处。业经分别蠲缓赈济。再于五六十州县。概添粥厂。非徒力有不能。且事尤有所不可。试思贼匪随处裹胁。若将粥厂设于远处。则近贼地方乏食贫民、仍被裹胁。若设于近贼之处。则贼匪皆来溷迹厂中。岂非藉寇兵而赍盗粮乎。总之办贼之法。以巢□刀捕迅速为主。那彦成受朕厚恩。今付以统兵重任。惟当一意除贼安民。凡军营应行调遣布置事宜。果计出万全。即迅速办理。正不必一一条陈请上□日。兵贵神速。机宜朝夕不同。往返迁延。于事无益。朕惟伫待捷音。那彦成不可不勉之又勉也。　　

○又谕、前日据高杞参奏河南兰阳县童泰初、将难民二千余人。渡至南岸。因其摺内奏称黄河南岸、亦有勾连蠢动之机。恐奸匪潜往勾结。该县不加详慎。不得不严办示惩。特降上□日将该员革职枷号。现在南岸并无蠢动。看来童泰初所渡。或实系难民。此时黄河渡口。稽查盘诘。不能不严。傥沿河文武各官。因童泰初获罪。凡老弱难民。一概不加抚恤。全令被贼戕害。殊觉于心不忍。甚或迫而从贼。所关甚钜。著那彦成查明黄河以南。现无勾结蠢动情事。即将童泰初先行开枷。饬令该革员在河干帮同防守稽查。如能认真出力。再行奏请加恩开复。　　

○以太仆寺卿王引之、为大理寺卿。　　

○镶蓝旗蒙古都统皂保、年老休致。以左翼前锋统领绵志、为镶蓝旗蒙古都统。贝勒永臶、为左翼前锋统领。　　

○户部议准、调任浙江巡抚方受畴疏报、海宁、富阳、临海、黄岩、乐清、五州县、开垦田一百七十二顷三十九亩有奇。照例升科。从之。　　

○癸卯。皇后千秋节。宫内行礼如仪。停止筵宴、及在外公主福晋命妇行礼。　　

○谕内阁、成亲王奏、现因腹泻、请假调理、并称所管地面堆拨进班官兵、恐有旷误、于日出后尚可往查等语。八旗地面。安设堆拨。该管大员、俱应不时稽查。著传谕八旗满洲蒙古汉军都统副都统等、各按所管旗分地面、安设堆拨之处。无分昼夜。随时巡察。如有官兵旷误等事。俱著严参惩办。　　

○同兴奏、巢□刀灭扈家集贼匪净尽。得上□日嘉奖。赏运使刘清、布政使衔。参将马建纪、副将衔。兵丁王吉昌等、以外委升补。并赏赉有差。　　

○命四川提督多隆武、驰赴军营。以松潘镇总兵官福智、署四川提督。　　

○甲辰。谕内阁、紫禁城内各门各堆拨。定例额设该班章京护军前锋。每日共有六百八十员名。为数不少。原以严宿卫而备非常。该官兵等、若果平日纪律整肃。技勇精娴。则当前此匪徒突入禁门时。逆贼不过数十人。各门官兵并力缉拏。何难立时擒获。乃仓皇莫措。由午至未。阅一时之久。俟火器营官兵调入。方将匪犯尽行擒戮。该前锋护军营官兵六百八十员。一时之久。擒贼乎。避贼乎。不问可知。如此恇怯无能。即律以退缩之条。概从军法。亦属罪所应得。姑念事已大定。若再纷纷查办。恐守御与避匿者。彼此推诿抵赖。转致混淆。姑从宽免究。现在整饬武备。各门所设军器。一律缮治坚完。但士不习练。即器械精良。仍归无用。著通饬两翼前锋统领、八旗护军统领、各矢天良。实心实力。将所属官兵勤加训练。俾技艺娴熟。克成劲旅。并当喻以大义。使晓然于尊君亲上有勇知方。无负朕宥罪施仁、谆谆训诫之意。　　

○宗人府奏、审拟宗室海康从习邪教一案。得上□日、此案海康身系宗室。乃甘心拜匪徒刘兴礼为师入会。背本丧心。原罪在不赦。但此次从教未与谋逆各犯。经刑部核议。俱罪不至死。未便独将海康缳首。海康、暨伊子广韬、广略、并伊侄广茂、俱著革去黄带子。即日发往盛京。严行圈禁。永远不赦。　　

○乙巳。谕内阁、御史龄椿奏、禁止私造私藏军器一摺。军器武备攸关。民间私造私藏。原有例禁。著步军统领衙门、五城、及各地方官。申明定例。将违禁私藏之鸟枪、勒限严行查缴。至刀剑系民闲习用器用。难以概禁。嗣后凡打造时。令铁铺取有保结。方准造给。并于刀剑上镌錾本人及铁匠名字。以备稽查。　　

○同兴奏、巢□刀平曹定贼巢十一处。得上□日嘉奖。副都统衔苏尔慎等下部议叙。赏道员熊方受、协领哈哈岱、花翎。知县吴阶、王朝恩、以同知擢用。赏兵丁一月钱粮。　　

○命伊犁领队大臣吉勒通阿、来京。赏三等侍卫富永、二等侍卫。为伊犁领队大臣。　　

○旌表守正捐躯安徽五河县民王作砺妻萧氏。　　

○丙午。上诣时应宫昭显庙拈香。　　

○密谕那彦成、九月十二日、温承惠至两间房接见。面奏河南滑县教匪滋事。窜入大名长垣等处。朕因伊曾带兵在陕。况系本省之事。是以授伊钦差关防。命伊驰往速办。彼时尚未有林清之逆案。至十四日、同兴具奏京城附近大逆林清。三省邪匪皆听调遣。正在降上□日密拏。十五日即出此意外之变。十七日英和即拏获林清。京城方定。而温承惠闻知此事。具摺祇论门禁不严。官兵皆应治罪。伊并不请处分。若与伊毫无干涉者。有此理乎。而伊自九月十二日、自古北口起程。沿途逗遛。总以等兵为词。直至十月初一日、始至开州。至十一日至浚县。接仗二次。未见大胜。又不能肃清后路。贼匪仍四出滋扰。今日奏到之摺。尚云不便进兵。仍俟厚集兵力。其意全将重任推卸于汝。伊可脱然事外。其心不可问。罪不可逭矣。现已明降谕上□日、授汝为直隶总督。汝当竭忠尽力。勿辜朕恩。保全汝祖颜面。明降温承惠五品职衔。专办后路粮饷。本日六百里之上□日到营后。汝先传示伊知。降伊五品职衔。令其即回大名办理粮饷。伊离营后。汝即密问马瑜富兰并文员、温承惠平日官声贪鄙劣迹、及此次实在遗误、逗遛不进、畏葸无能各种罪案。速发六百里具摺严参。胪列实在款迹。摺内首称钦奉朱笔密谕查明实在劣迹具摺严参事。密谕随摺即行缴回。拜摺后、令长庆带可靠之文武官一二员、缓程回至大名。以查核军粮为名。在彼候上□日。自有用处。汝应思君上之命不可违。切勿姑息。然必须有确据。不可含混。伊与汝交情深浅。朕亦不问。汝若负朕。汝祖必追汝之命矣。此事切勿迟延。若有劣迹赃私。即速由六百里具奏。如无亦须还朕确实凭据。由五百里具奏。将来经言官告讦。并汝罪断不宥。汝慎之密之。　　

○谕内阁、逆贼林清滋事一案。温承惠系直隶总督。顺天府所属地方。皆其所辖。且在任年久。乃于该逆传习邪教、煽惑多人、八年之久。并不及早查拏。以至奸匪纠众谋逆。昨九月十五日、竟敢潜布党与。直犯禁门。并欲于跸途伺劫。虽其谋因兵卫森严而止。而禁门内则已有匪徒阑入。幸荷天恩垂佑。首恶伏法。余党悉诛。而河南、山东、浚滑曹定滋事乱民。悉由该逆布散邪言。同期造返。至今余孽未净。从前山东逆匪王伦滋事之案。亦因倡兴白莲邪教而起。巡抚徐绩、因此获咎。然王伦于乾隆三十九年秋闲滋事。而其倡兴邪教。即在是年春闲。为日尚浅。林清则于嘉庆十一年业已传教。至今有八年之久。温承惠不能访闻破案。其咎本重。适前月先闻河南滑县、及直隶长垣贼匪滋事之信。朕因温承惠、同兴、俱系本省督抚。因各派其带兵巢

□刀贼。俾令自赎。旬日以来。同兴访出大逆林清驰奏。方能擒贼靖乱。此功甚伟。进兵奋勉。连次奏捷。是以恕其失察之咎。并加恩给予议叙。温承惠带兵由保定前赴大名。行走已觉濡滞。本月初三日、在滑县刘固村等处巢□刀贼一次。初九日又在滑县道口一带、得有胜仗。然两次歼贼千有余名。贼势尚未穷蹙。且直隶本境内、如开州长垣东明等处。亦尚未搜巢□刀净尽。其筹画不周之咎。更无可辞。温承惠著革去总督。拔去花翎。赏给五品职衔。责令办理那彦成一路军营粮饷。以示薄惩。如不知愧知感。再有贻误。著那彦成严参拏问治罪。如办理奋勉。将来军务告蒇。著那彦成奏明。再行酌量录用。其直隶总督员缺、著那彦成补授。那彦成未到任之前。仍著章煦署理。　　

○又谕、绵亿等奏、请将八旗汉军鸟枪马甲所需火药铅弹、每年豫领一分。存贮该旗炮局、派兵看守、届俟秋操时放给、再豫领一分、以备下年之用、其城外新营房所设汉军鸟枪马甲、亦请自今岁起、豫领一季火药铅弹存贮备用等语。火药铅弹。存贮公所。不先豫给兵丁。固为慎重支领起见。但戎器以戒不虞。设仓猝之闲。急需火药铅弹。而该官兵等、尚须前赴公局支领。未免需时。再遇看守之人拘泥不发。益觉缓不济急。著该都统等再行详议。所有火药铅弹、存贮公所之后。设遇应用。如何赶紧运送。俾该兵丁所到之处。皆得应手。不致迟延误事。另议章程具奏。寻议、火药铅弹。领存该旗印房。核数封贮。一遇需用。传集兵丁。按名散给。从之。　　

○又谕、张鹏展奏、确陈百姓平日不敢首告邪匪缘由、并现在裹胁情形、请区分良莠、联民攻贼一摺。所论皆是。百姓善良者多。平居乡里之间。见有邪匪莠民。断无甘与为伍。不虑干连之理。惟因一经首告。地方官先畏惧处分。相率讳匿。甚或将首告之人坐诬。而匪徒转逍遥无事。于是奸民益与首告之良民积恨成仇。必乘闲肆其荼毒。良民即知畏法。宁不思自保身家。共相隐忍。迨为日既久。奸民党与渐多。肆行无忌。寖成叛逆。是地方官祇因规避吏议起见。而养痈贻患。其害遂至于不可言。不知邪慝之积。非由一日。地方官果能发奸摘伏。翦其萌蘖。不但前此失察可邀宽免。设因此消弭大患。并可加以恩奖。其始终掩饰。既经告发。仍姑息养奸。置之不理者。则是纵容奸宄。其罪在所不宥。昨因御史恒麟奏及。已有上□日令吏兵二部、将文武各员失察处分。另行酌议。宽其既往失察之咎。严其将来讳匿之罚。地方官各宜凛遵。毋再玩泄。至现在滋事乱民。其甘心悖逆者。本属无多。其余乌合之众。大半由于胁从。官兵等临阵巢□刀杀以及搜捕村庄。自应区分莠良。严禁滥杀。已连降谕上□日、饬知领兵大员等、务各申明军纪。仰副朕除贼安民之意。　　

○又谕、御史蔡炯奏、饬禁民闲结会拜会、及坊肆售卖小说等书。并查核僧道一摺。愚民烧香拜会。原祇惑于因果利益之说。然至聚集多人。鸣锣结会。即有莠民溷迹其闲。日久必滋生事端。著步军统领、五城、顺天府、及各督抚。各饬所属。实力查禁。并勤加化导。俾小民晓然于安分守业、即系为善获福之端。自不为邪说所惑。至稗官小说。编造本自无稽。因其词多俚鄙。市井粗解识字之徒。手挟一册。薰染既久。斗很淫邪之习。皆出于此。实为风俗人心之害。坊肆刊刻售卖。本干例禁。并著实力稽查销毁。忽得视为具文。至僧道亦齐民之一。由来已久。领牒剃度。本月定制。无庸另设禁令。以省烦苛。　　

○又谕、御史蔡炯奏、请专大学士职任、以备咨询一摺。所奏不知大体。大学士兼管部务、及入直枢廷。国朝旧制相承。俾综理庶政。随事敷陈。以资襄赞。近日大学士中年力就衰者。业予休致。其现任大学士等、于所管诸务。精神尽堪兼理。设如该御史所奏、不令兼任。则每日召对。徒以空言敷奏。竟似无官守而专有言责。亦非所以重辅弼而裨实政也。所奏毋庸议。　　

○谕军机大臣等、现在开州长垣东明一带。贼势蔓延。直豫大兵。俱聚于浚滑界内。贼股数处、转在我兵之后。大名以北。又无重兵驻守。不特军营后路空虚。傥贼匪被巢□刀北窜。尤不可不豫为防范。马瑜现任直隶提督。富兰曾任正定总兵。该省情形。较为熟悉。著马瑜富兰二人。即带同巴图鲁侍卫数人。率领直隶官兵二千名。由浚县绕道速赴开州以北。将开州东明长垣三处边界之贼。逐一搜捕。总当由北向南。步步进巢□刀。不必长驱直入。务期歼捕净尽。勿留余孽。昨令庆祥等带领健锐火器两营官兵各五百名。分作四起。前赴豫省军营。著马瑜、富兰、于庆祥等所押各起官兵路过大名时。即传上□日令其先在该提督军营。巢□刀捕直隶边境贼匪。俟直境肃清后。再赴豫省军营。总以顾住北面、勿使贼匪散窜为要。此路巢□刀贼机宜。专责成马瑜富兰二人。其奏报之摺。即著马瑜富兰联名具奏。毋庸再与钦差大臣会衔。俾得迅速驰达。以慰廑注。　　

○调直隶按察使庆格、为山西按察使。山西按察使钱臻、为直隶按察使。　　

○丁未。谕内阁、前经降上□日、令各旗营整饬武备。著通谕前锋护军健锐火器各营、八旗及圆明园各该管大臣、各将本处操演日期、看操处所、及所操技艺。按定章程。报明军机处。由军机处汇造清册进呈存览。军机处仍另录一分备查。嗣后遇该营操演之期。朕不拘时地。特派亲信王大臣或侍卫等、前往稽察。如训练认真。技艺娴熟。将该兵丁奖赏。并将该管官甄叙。若期会旷误。技艺生疏。将该兵丁斥责。并将该管官严惩。其操演时刻。春秋二季、著于辰巳午三时。夏季、著于辰巳午未四时。冬季、著于辰巳二时。如本日值雨。准其停操。若遇大风。停演火器。其余各项技艺。仍照常演习。勿许藉词旷惰。　　

○戊申。谕内阁、绵恩等奏、内火器营兵丁所需火药等项。除春秋二季操演、照旧例支领报销外、请由工部豫领火药四千斤、烘药二十六斤五两零、火绳一千五十六条零、散给兵丁收存、以备需用等语。火药等项。收贮必须慎重。若散交兵丁。不特伊等房屋狭隘。难以存贮。且恐有散失短少情事。自应存贮公所。严密看守。惟兵丁偶有急需。应如何立时分给。俾兵丁所到之处。皆得应用无误。著该大臣等、再行妥议具奏。其外火器营火药等项、豫领存贮公所之处。著即照所议行。寻议、领存八旗公所。每旗十四队。每队派兵八名。每日两班于公所听事。遇有急需。飞传本队兵丁领药。从之。　　

○以詹事府少詹事陆以庄、为太常寺卿。　　



大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百七十七　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十八年。癸酉十月。己酉。密谕那彦成、本日接汝摺奏。愤恨极矣。大逆林清、勾结滑县李文成、谋危社稷。现在李逆株守滑县。机不可失朕日夜焦急。寝食俱废。望汝速巢□刀大逆。奠安民社。不想汝到卫辉。迟疑不进。逗遛观望以等兵为词。大失朕望。具何肺肠。忍心病狂。天良何在。非阿桂之孙。非朕之臣。任汝为之可也。近因温承惠迟回贻误。所以用汝。孰意汝之因循疲玩。更甚于彼。汝以世家满洲。不及一山西人。有何颜面立于天地之闲乎。贼匪一日不灭。良民一日不安。汝一日不进兵。贼匪多裹胁一日。若等兵齐进巢□刀。须至腊月。彼时贼匪又增数万矣。况汝安坐卫辉。有何良策不令贼匪裹胁。又有何策不令贼匪窜逸。将此二策明白具奏。直入大内之逆党。为覆载所不容。稍有人心者。孰不思灭此朝食。而汝漫不关心。可恨之极。可恨朕屡用庸臣。败坏国事。今日之上□日。是汝生死关头。信与不信。凭汝自议。掷笔付汝。好自为之。三路进兵。攻打桃源道口。以重兵围住滑县。勿令一贼潜逃。此为上策。勉力办理。稍赎重咎。朕计日以待捷音。汝若再有迟疑。朕永不见汝之面矣。　　

○谕内阁、据初彭龄参奏顺天府府尹等、于已革之卢沟司巡检陈绍荣、先期申报林清谋逆一案、含糊具奏、请上□日查办一摺。所奏甚是。已革南路同知张步高、著锁拏审问。其业经发遣之已革宛平县知县陈钜銂、著截拏锁金□靠解回。交军机大臣、会同刑部、提同陈绍荣、秉公严审。另行定拟具奏。如该府尹等前奏不公。一并据实查参。寻奏上。得上□日、此案已革巡检陈绍荣、因巡查乡村。于九月十四日、传到地保宋进荣刑诘。究出林清姓名。次早备文申详。带领宋进荣面禀该县。嗣步军统领衙门拏获林清。即系将该革员传到之地保、作为眼目。陈绍荣系河工汛员、兼辖地方。事前尚能留心访查。据实禀报、且事后缉获要犯多人。虽有失察之咎。核其功过。业经革职。已足蔽辜。陈绍荣、著加恩免其枷号发遣。已革知县陈钜銂、十四日接据陈绍荣禀报。已有传闻诧异之词。乃颟顸怠缓。迟至次日始禀知府尹。事后又未缉获一犯。其罪甚重。著照原上□日、发往伊犁效力赎罪。已革同知张步高、驻扎黄村。距宋家庄甚近。经该管千总告知有匪徒谋逆之事。该革员不能立刻查拏。又始终匿未申报。仅发边远充军。尚觉宽纵。张步高著发往乌噜木齐效力赎罪。兼管府尹刘镮之、府尹费锡章、于此案情节。曾令明白回奏。不将该革员等情罪轻重明白区分。物议不平。致有初彭龄之奏。念伊二人咎止声叙含糊。尚非有心朦混。刘镮之著加恩改为交部察议。费锡章著改为交部议处。宋进荣系逆犯宋进耀胞弟。现充宋家庄地保。不早行举报。已有应得之罪。经陈绍荣传讯。加以刑责。始将逆犯姓名供吐。情殊狡谲。宋进荣著照拟发往附近充军。其所得恩赏银二百两。照数追出。发交五城、分赏出力缉捕人役。　　

○谕军机大臣等、那彦成奏、探明贼匪现在情形、通筹全局一摺。览奏实深愤懑。豫省匪徒。前温承惠于浚县道口。得有胜仗。因其未能大加巢□刀戮。办理迟延。降上□日褫革。乃那彦成于初八日已抵卫辉。初十日接收钦差大臣关防。十三日发摺时、仍在卫辉驻扎。并未至浚县军营。兹奏报现有之兵、不敷分巢□刀。请调大同镇及甘肃宁靖绥远等处之兵。并欲俟吉林索伦兵到齐。方敷巢□刀办。其言实属畏葸迁延之至。吉林墨龙江兵到齐。约计总在十二月闲。甘肃距豫遥远。非克期可至。届期天气冱寒。无论进巢□刀不能得力。且此两月中。任贼匪盘踞蹂躏。养精蓄锐。该督等束手坐视。纵贼殃民。自作孽矣。况目下最好机会。乃贼匪安踞滑城。正如鱼游釜中。若官兵日久不战。贼匪停留长智。闻官兵日渐增多断无延颈受戮之理。彼时豕突狼奔。纵西面有兵堵御。而东北南三面、何处不可遁逃。其势又如三省教匪办理需时。那彦成受朕深恩。畀以重任。若老师糜饷。使贼首李文成等、遁出滑城。该督身家性命、尚能保乎。那彦成著先传上□日严行申饬。其请调大同镇兵一千名。道路尚近。准其檄调。甘肃靖远之兵。远不济急不准调取。日内京兵及直隶续调之兵。均已到齐。那彦成务尽现在兵力。相机进取。速奏捷音。朕惟计日以待也。　　

○庚戌。谕内阁、喜明奏请交部治罪一摺。逆贼林清、伏处畿甸潜蓄逆谋。分遣党恶突入禁门。实属非常之变。地方文武官员、毫无觉察。废弛已极。喜明自以曾任直隶提督。离任未久。奏请治罪。尚能自知咎愆。温承惠前奏于九月十六日行抵保定。十七日接奉谕上□日。知有逆匪突入禁门之事。惟称禁垣门禁森严。何得任听逆匪阑入。请将守门章京兵丁查明治罪。而于所辖地方有此大逆重犯。竟不自请治罪。漠不关心。一似置身局外。实属昧良负恩。以温承惠与喜明相较。喜明转觉可原。温承惠益觉可恶。所有喜明自请治罪之处。著加恩宽免。　　

○又谕、此次逆匪林清滋事案内。究出有旗人入教者。照例定拟。罪止遣戍。其该旗都统等失察之咎。从宽概未查办。今究出正黄旗汉军敖尔布幅昌、竟系入教与知逆情。幅昌身系汉军。充当兵丁。于七月闲早知林清谋逆匿不举首。情罪尤重。所有失察之该旗都统副都统等、著军机大臣查明在任年月。开单具奏候上□日。其失察之参领佐领等官、著该部查取职名。具奏候上□日。　　

○谕军机大臣等、昨因那彦成办贼迁延。降上□日严行申饬。本日同兴奏、据获贼目曹光辉供称、豫省贼匪、实系李文成为首、滑县城中是徐安帼掌管、裹胁约有三千余人、李家庄屯聚、亦有二三千人、李文成被强知县拏去、腿受重刑、现在李家庄养病等语。计滑县城中李家庄两处之贼。道口桃源再有屯聚。总不过万人。何以那彦成摺内云有三万人。明系属员捏报。现在带兵已有万余人。以之进巢□刀。何至棘手。著传谕那彦成遵照谕上□日。鼓励将领弁兵。刻期进巢□刀。勿稍延缓。李文成一犯、系极恶首逆。现因腿伤养病。正可乘其不能动移。设法擒获。徐安帼亦系紧要贼目。若速将该二逆擒获。则贼心涣散。定可一鼓歼除。该二逆擒获后。若受伤不重。著派侍卫等管押解京。以便尽法处治乃彰国宪。　　

○命降补中允赞善邹炳泰降补编修李钧＜闲＞、休致回籍。　　

○辛亥。上诣大高殿行礼。　　

○缓徵河南商邱县、水灾额赋。给宁陵、睢、商邱、柘城、鹿邑、五州县、灾民一月口粮。　　

○壬子。上御懋勤殿。勾到四川情实罪犯。停决斩犯十八人。绞犯三十七人。余一百二十八人予勾。　　

○谕内阁、御史李恩绎奏请禁止典当军器一摺。各营官兵军器。不特平时操演。在所必需。且豫备不虞。尤须取携便捷。著管理旗营大臣、严饬所辖兵丁、勿许将军器私行典当。仍不时查察。违者重惩。著顺天府、五城、出示严切晓谕铺户。如有违例收当者。事发一并治罪。　　

○又谕、御史李恩绎奏详审逆案勿滋枉纵一摺。此次首逆林清、分遣党恶。扰及禁门。谋危社稷。罪大恶极。现在研究逆情。刑部堂司各员、若有稍存将就了事之心。即属背恩负国。天必加诛必应详审周密。勿留遣孽。傥有旗人昧良背本甘心从逆。尤应切实根究。不可稍涉瞻徇回护。　　

○又谕、正黄旗汉军都统副都统等失察兵丁曹幅昌从习邪教、与知逆情。非寻常疏懈可比。裕瑞人本平常。在任日久。著革去副都统、并兼任之前锋统领、所袭公爵。赏给宗室四品顶带。以宗人府笔帖式用。禄康富兰、俱著交部严加议处。寻议上。得上□日、禄康革去都统。加恩赏给四品顶带。以宗人府副理事官用。富兰现在军营带兵。议处之案。著交军机处存记。　　

○以土默特贝子固伦额驸玛泥巴达喇、为右翼前锋统领。内阁学士宝兴兼正黄旗汉军副都统。　　

○癸丑。上御太和殿视朝。王以下文武升转各官谢恩。　　

○谕内阁、本年九月十五日、贼匪突入禁城一案。为从来未有之事。虽渠魁业已就获。明正典刑。而助逆从犯在逃者尚多。步军统领、顺天府、五城、肃清辇下。是其专责。近日并未能自行访获案犯。以净余孽。又堕因循疲玩恶习。殊堪切齿愤恨。即刑部就获犯内讯出姓名年貌。饬交缉捕各犯。如祝现、刘成祥、董伯旺情罪尤重者。迄今月余亦未缉获。实属懈弛怠玩。步军统领、顺天府、五城、俱著传上□日严行申饬。现在京城内外。交顺天府、五城、分别旗民编查保甲。即刻奉行。若稍迟延。治罪不恕。并交步军统领就所管地面实力稽查。各该衙门务即实心经理。比户严查。遇有踪迹诡异者。即切实盘诘。俾奸宄无所容身。以副除莠安良之治。其王公满汉文武大臣官员第宅众多。著并各自留心查察。凡给使人役内、如有来历不明、形迹可疑者。立即送官究治。毋稍疏纵。若视此上□日为具文。因循不办。非朕之臣子矣。　　

○又谕、豫亲王裕丰、所属桑垡村居住之包衣闲散陈爽等、党恶多人。率先肆逆于九月十五日在紫禁城内滋事。裕丰平日形同木偶。毫无知觉。非寻常失察可比理宜革去王爵。但念此爵系裕丰之高祖多铎由军功所封。著施恩免其革爵。罚亲王俸十年。以示惩戒。将此通谕各王及贝勒贝子公等嗣后各将所属包衣佐领人等留心稽查。傥有似此不守本分凶徒。即行拏报。断不可姑容隐匿。
  </div>
  <div class="pagination">
   <a href="清实录嘉庆朝实录_page376.html">
    上一页
   </a>
   <span>
    ...
   </span>
   <a href="清实录嘉庆朝实录_page372.html">
    372
   </a>
   <a href="清实录嘉庆朝实录_page373.html">
    373
   </a>
   <a href="清实录嘉庆朝实录_page374.html">
    374
   </a>
   <a href="清实录嘉庆朝实录_page375.html">
    375
   </a>
   <a href="清实录嘉庆朝实录_page376.html">
    376
   </a>
   <span class="current-page">
    377
   </span>
   <a href="清实录嘉庆朝实录_page378.html">
    378
   </a>
   <a href="清实录嘉庆朝实录_page379.html">
    379
   </a>
   <a href="清实录嘉庆朝实录_page380.html">
    380
   </a>
   <a href="清实录嘉庆朝实录_page381.html">
    381
   </a>
   <a href="清实录嘉庆朝实录_page382.html">
    382
   </a>
   <span>
    ...
   </span>
   <a href="清实录嘉庆朝实录_page378.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
