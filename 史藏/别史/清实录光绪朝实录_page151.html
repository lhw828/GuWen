<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 151 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 151 页/共 1316 页</h1>
    <div class="content">
○以詹事府詹事徐致祥为内阁学士兼礼部侍郎衔。外起居注　　

○予故仓场侍郎弘德殿行走桂清祭葬如例。现月　　

○癸未。谕内阁、御史黄元善奏、请饬规复河运等语。国家□山戊不□输东南漕粮以供京仓。原以河运为长策。嗣因黄河北徙。改行海运。系属权宜之计。近祇江北漕粮试行河运。为数无多。叠经臣工陈奏规复旧章。特以修治黄运河道。工繁费钜。一时未易集事。该御史所称裕国利民。以河运为便。现在停运未久。及时修复。尚属未晚等语。亦不为无见。著河东河道总督。漕运总督。及沿河省分各督抚。悉心筹画。将如何浚治河道。规复漕运之处。酌度情形。如有所见。即行详悉具奏。近闻山东□山戊不□修河道工程。多有偷减。所领款项不能尽归实用营私肥己弊窦滋多。殊堪痛恨。嗣后该管大吏务当破除情面。严行查察。督饬承办之员。将应修各工。核实估办。如有浮冒草率情弊。即行从严□□□尔□奏。不得稍涉瞻徇。现月　　

○又谕、御史黄元善奏。敬陈管见一摺。所陈裁减各局。剔除厘务弊端各条。不无可采。各省向来祇有发审清查各局。嗣因办理军务。设局渐增。现在军务告竣。各局尚未裁撤。开销经费。殊多浮滥。著该督抚等体察情形。即将各局裁减归并以节糜费。办理厘务各员。自应力求核实。妥为经理。若如所奏厘局讹索留难。及浮冒支销等情。实属不成事体。著该督抚等懔遵前旨。裁革陋规。并将厘务弊端。严查整顿。遴派妥员办理。将该委员衔名随时报部。傥有办理不善。暨营私舞弊之员。即分别严行□□□尔□办。另片奏。请饬各省以养民为务。荒田则设法招来开垦。厘税则勿因捐输停止。额外抽加等语。现在各省民闲元气未复。亟宜加意培养。该督抚等务当督率属员。勤求民瘼。凡闾阎利病。应兴应革之处。次第讲求。认真妥办。用副朝廷轸念民依至意。现月　　

○又谕、御史黄元善奏、访闻湖北殉难士民妇女。开单恳请旌恤等语。湖北钟祥县等处。前被逆匪窜扰该绅民等。或御贼殒命。或惧辱捐躯。均堪悯恻该御史籍隶湖北。现闻较确所有单开之生员樊绩传等。民人伊谦雄等。均著交部查明。除业经得有恤典外。余俱照所请分别旌恤。并准其自行捐资建祠。以彰忠节。现月　　

○又谕、御史黄元善奏。请将殉难各员优恤建祠等语。游击范兴盛即范兴胜。知县张翼等二员。千总张鹄。生员吴荣清。训导秦楚材。或御贼捐躯。或被执不屈。均堪悯恻。著李瀚章、潘霨、查明奏请议恤。现月　　

○又谕、本年轮应查阅直隶。山西。陕西。四川。甘肃。五省营伍之期。直隶著即派李鸿章。山西即派曾国荃。陕西即派谭钟麟。四川即派丁宝桢。甘肃即派左宗棠。逐一查阅。认真＜闲＞校。如有训练不精。军实不齐者。即将废弛之将弁据实□□□尔□奏。毋得视为具文。现月　　

○谕军机大臣等、御史黄元善奏、请饬将关税赢余归公等语。著户部议奏。现月　　

○引见京察六十五□山戊不□以上人员。得旨、内阁中书长春。兵部郎中景亮。赵庆麟。刑部郎中讷默谨。鸿胪寺鸣赞珠隆阿。均著以原品休致。余著照旧供职。现月　　

○衍圣公孔令贻奏。承袭世爵。恳请陛见。得旨、著俟及□山戊不□时再行奏请。摺包　　

○以头等侍卫奉恩将军载鹤为镶蓝旗蒙古副都统。明发　　

○旌表殉难捐躯。湖北钟祥县生员樊宏嗣母张氏。夫亡殉节。天门县生员倪钟英女。童生张泽溶聘妻素姑。过门守贞。黄陂县童生詹仁山女。石秉橒聘妻长姑。现月　　

○甲申。遣官祭先医之神。　　

○刑部右侍郎钱宝廉奏、派修慕陵隆恩殿暨泰陵正红门等工程。应否俟恩承回京会办。得旨。即著钱宝廉接续专案。敬谨承修。摺包　　

○准休致光禄寺卿雷以諴重赴鹿鸣筵燕。赏还原衔。现月　　

○以贩卖妇女革都司王辅清等。职。并严讯。摺包　　

○缓徵河南济源、修武、武陟、原武、阳武、新乡、获嘉、辉、延津、淇、汲、封邱、汤阴、林、武安、涉、洛阳、偃师、巩、孟津、登封、宜阳、新安、渑池、嵩、陕、灵宝、阌乡、汝、伊阳、郏、郑、荥阳、荥泽、氾水、三十五州县被灾地方本年新赋。现月　　

○乙酉。孝康章皇后忌辰。遣官祭孝陵。　　

○以神灵显应。颁河南彰德府城隍庙扁额曰福祐相城。关帝庙扁额曰布昭圣武。山西黎城县昭泽龙王洞扁额曰云恩雨泽。现月　　

○谕内阁、景瑞奏、恭办要差。援案请拨款项一摺。本年三月穆宗毅皇帝孝哲毅皇后梓宫永远奉安。朕奉慈安端裕康庆昭和庄敬皇太后慈禧端佑康颐昭豫庄诚皇太后展谒东陵。所有应修道路。及应行豫备各事宜。需用款项。著直隶总督饬令藩司不拘何款。筹拨银一万六千两。迅即派员解交该衙门兑收。以备支用。现月　　

○又谕、谭钟麟奏□□□尔□庸劣不职各员。请旨革职等语。陕西略阳县训导郝超凡。浮躁多事。不洽士心。城固县典史陈联魁。不自检束。声名平常。略阳县典史易用彰。心地糊涂性情躁妄宜君县典史赵嵩。声名平常。不知自爱。均著即行革职。以肃官常。现月　　

○以经理豫赈出力。予山东督粮道崧骏等。优叙加衔有差。摺包　　

○以清解徵银。开复河南济源县知县张应炜。革职处分。摺包　　

○予陕西兴平等州县殉难男妇三十二名口分别议恤如例。摺包　　

○丙戌。谕内阁、前据给事中吴镇奏、丁宝桢误听道员丁士彬之言。将灌县离堆拆毁。有碍水利等情。当派恩承。童华。前往查办。兹据奏称。查明都江堰堤工。原□□□尔□毁掘石梁及淹没田庐各节。尚无其事。惟该处旧用竹笼作堤。此次全行揭去。改用石工。并加宽厚。致河身逼窄。水势激冲。将新堤一百三十丈冲刷过半。与丁宝桢所奏。仅冲刷金刚墙三丈余。情形迥不相符等语。丁宝桢办理堤工要务。又值经费支绌之时。宜如何尽心区画。慎重兴办。乃仅凭丁士彬之言。并不详细考察。率更成法。发帑兴工。以致被水冲刷。又不据实奏陈。迨经降旨询问。仍以人字堤毫无损折等辞。粉饰覆奏。实属办事乖方。丁宝桢著交部议处。前署成绵龙茂道丁士彬。前署灌县知县陆葆德。承修堤工。领款甚钜。现经查明做法与原禀悬殊。难保无浮冒侵蚀情事。丁士彬。陆葆德。均著先行交部议处。仍交恩承童华确查。有无情弊。据实具奏。并著该督将此项工程。迅速覆实。造册报销。现

月

　　

○又谕、前因丁宝桢李宗羲先后覆奏四川东乡一案。情节不符。当派恩承童华前往查办。兹据恩承等奏。已革大员。供词狡展。请旨严讯。并请将玩误公事之知县议处一摺。已革提督李有恒等。经恩承等提讯。强词狡辩。忽认忽翻亟应彻底根究。著恩承童华严行审讯。务得确情。毋任狡展。傥仍坚不吐实。即著按照藩臬两司并委员李传骏等详禀各节。秉公酌断定拟具奏。至东乡案内应讯之粮绅李开邦等。经恩承劄令东乡县知县路朝霖解省候讯。该员任意迁延。迄无一人解到。实属玩误。路朝霖著先行交部议处。现

月

　　

○又谕。御史郑溥元奏。请禁私销私铸等语。私销私铸。本干例禁。近来各省奸商。往往销毁钱文。制造器皿。并敢串通吏役。开炉私铸实属不成事体。著各直省督抚饬令各州县严行申禁。毋得视为具文。现月　　

○谕军机大臣等、恩承等奏、履勘都江堰堤工。相度形势。惟有仍守成法。并将分水大鱼嘴退修原处。再将外江淤沙淘平。内江深漕平垫。准以水则。定以水平。庶内六外四。分水可均等语。著丁宝桢按照该尚书等所陈各节。督同司道等悉心妥议具奏。一俟水涸农闲。即行办理。原摺著钞给阅看。将此由四百里谕令知之。现月　　

○引见内务府三院等处保送京察一等人员。得旨此次内务府三院等处京察一等圈出人员。著该堂官再行出具切实考语。带领引见。圈出之堂主事世奎、世泰、御茶膳房委署主事锡康。堂笔帖式庆升、文廉、存寿、增浩、兆庆、松荫、德恒、文鉴、明绪、舒忠、广储司笔帖式恩荫、广利、都虞司笔帖式赓熙。会计司笔帖式连福。掌仪司笔帖式熙纯、庆丰司笔帖式豫善、营造司笔帖式桂泉、管理三旗银两庄头处笔帖式双惠、掌关防管理内管领事务处笔帖式恩溥、御药房笔帖式延璜、御茶膳房笔帖式伊精阿、造办处笔帖式桂荣、武备院主事伊昌阿、委署库掌松源、笔帖式桂寿、奉宸苑笔帖式承慧、圆明园委署主事恒龄、六品库掌明安、笔帖式德恒、清漪园六品苑丞承善、笔帖式显曾、俱著交吏部记名照例选用。所有一等官员笔帖式达他等员。俱著准其一等加一级。至年已逾□山戊不□之上虞备用处七品库掌广升、武备院司幄吉璋、年力就衰。均著以原品休致。余著照旧供职。现月　　

○派兵部尚书广寿、刑部右侍郎钱宝廉。驰驿前往山东查办事件。现月　　

○丁亥。遣官祭文昌帝君庙。外记注　　

○谕军机大臣等、穆图善奏、请饬严催帮台官兵驼马赴台当差一摺。据称近数年布鲁图所属各台帮台官兵驼马。数台空缺。托里布拉克图固里克两台官兵驼马。现复撤回。往来差务。阻滞堪虞等语。蒙古台站。向由帮台札萨克各旗协同供应。现在布鲁图各台。竟至全行空缺。乌兰察布盟六旗各王公膜视台务。藉端推延。实属不成事体。著理藩院议定限期。严檄该盟长督饬所属各旗。将应帮布鲁图各台之察克达哈布苏尔嘎官兵驼马等项。如数派拨。并派妥员按限管带前往督率供应。如仍玩抗不遵。即由该衙门奏□□□尔□。请旨严行惩办。并著径饬图什业图汗盟长。迅将托里布拉克图固里克二台撤回帮台官兵驼马。克期催令仍回本台。照常当差。毋再贻误。刻下军台差务络绎。支应纷繁。著该衙门咨行各城将军大臣。严饬差弁。不得稍有夹带。并咨察哈尔都统等。派员认真稽查。力杜浮冒以免扰累。余著照所议办理。原摺著钞给阅看。将此谕令知之。现月　　

○又谕、穆图善等奏、请饬部筹拨银两。并请饬催各省欠饷一摺。西北各城应运军火等项。现在大半仍由军台行走。该处应付一切。需款孔殷。自系实情。穆图善等所请饬部先行筹拨银六万两之处。著户部议奏。察哈尔差务繁重。待饷迫切。所有江西山东各欠解银一万两。亟应赶紧解清。即著李文敏文格迅速如数批解。俾资接济。将此谕知户部。并由四百里谕令李文敏文格知之。现月　　

○戊子。谕内阁、刘坤一奏请将已故藩司优恤予谥。并将事迹宣付史馆一摺。前广东布政使杨庆麟。由翰林洊擢藩司。克尽厥职。此次因痛母情切。遽以身殉。实属可悯。著交部照布政使例议恤。至易名之典。出自特恩。非臣下所得率请。杨庆麟平日循分供职。并无异常劳勚。所请予谥。并将事迹宣付史馆之处。殊属不合。刘坤一著交部议处。前广东巡抚张兆栋。广东学政吴宝恕。著一并交部察议。现月　　

○又谕、正红旗满洲暨查旗给事中安祥奏、南新仓米色霉变。不堪兵食。查仓御史邓庆麟奏。查询霉变情形。请旨办理各一摺。仓廒米石。关系紧要。乃南新仓应放本年正红旗满洲甲米。据该旗等查看米色霉变。兵丁不堪食用。实属不成事体。著景廉贺寿慈前赴南新仓查看各廒米色霉变情形。并将该仓米数。认真盘查。如有短缺情弊。即行严□□□尔□。其该旗应领本月甲米。即著户部另行劄仓赶紧开放。现月　　

○己丑。遣官祭关帝庙。外记注　　

○引见京察一等圈出各员。得旨。内除陈启焜、施之博、周德润、洪钧、龙湛霖、韦业祥、甘醴铭、刘廷枚、奕杕、博启、白桓、张照南、廷恺、增贵、忠斌、霍顺武、范鸿谟、凤英、英文、万培因、常喜、胡义质、敖册贤、福谦、苗颖章、素麟、文光、耆绅、蔡同春、存振、崇绚、李宏谟、和宝、胡聘之、何桂芳、毋庸记名外。宗室敬信。著仍以四五品京堂补用。宗室阿克丹。著以四五品京堂补用。宗室松安、丰烈、均著以五品京堂补用。善联、文沛、本系专用道员。均著交军机处记名。仍专以道员用。钟秀、王宪曾、英煦、张家骧、联元、崔志道、曹炜、刘燡、何金寿、陈振瀛、于荫霖、尹萧怡、解煜、周冠、张端卿、童棫、魁元、崧蕃春岫、叶廷杰、额勒精额、宜霖、绍荣、秦焕、朱丙寿、王毓藻、贵成、苏佩训、桂斌、庆恩、刘正品、张岳年、鄂礼、恩良、林凤官、全志、恒龄、丰绅泰、克什布、奎光、冯尔昌、余上华、景桂、倭什铿额、联兴、俱著交军机处记名以道府用。赓音布著记名以关差道府用。现月　　

○以官绅办理直赈出力。予直隶河闲府知府札克丹等。江苏知县周莲芬等。优叙加衔封典有差。摺包　　

○以约束不严。革盛军哨官守备章明初职。摺包　　

○缓徵直隶安。任。甯晋。三州县积涝地亩积年租赋。现月　　

○纂修官商衍鎏恭纂　　

帮总纂官程棫林恭辑监修总裁世恭阅一签五月初二日正总裁那恭阅五月十六日专司藳本陆恭覆阅壬子九月初五日　　

徐恭阅二签七月初五日　　

荣恭阅一签九月初一日副总裁唐恭阅十一月十五日　　

宗室宝恭阅五月二十日

　　
</div>
    <div class="pagination">
<a href="清实录光绪朝实录_page150.html">上一页</a><span>...</span><a href="清实录光绪朝实录_page146.html">146</a><a href="清实录光绪朝实录_page147.html">147</a><a href="清实录光绪朝实录_page148.html">148</a><a href="清实录光绪朝实录_page149.html">149</a><a href="清实录光绪朝实录_page150.html">150</a><span class="current-page">151</span><a href="清实录光绪朝实录_page152.html">152</a><a href="清实录光绪朝实录_page153.html">153</a><a href="清实录光绪朝实录_page154.html">154</a><a href="清实录光绪朝实录_page155.html">155</a><a href="清实录光绪朝实录_page156.html">156</a><span>...</span><a href="清实录光绪朝实录_page152.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
