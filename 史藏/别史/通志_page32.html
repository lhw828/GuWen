<!DOCTYPE html>
<html>
 <head>
  <meta charset="utf-8"/>
  <title>
   通志 - 第 32 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 32 页/共 155 页
  </h1>
  <div class="content">
   皇女坚七年封颍隂长公主
　　皇女脩九年封阳翟长公主
　　灵帝一女
　　皇女某光和三年封万年公主
　　右皇女三十人虽无可书之事史家存之亦足以见一代之制云
　　魏
　　陈寿曰易称男正位乎外女正位乎内男女正天地之大义也古先哲王莫不明后妃之制顺天地之徳故二妃嫔妫虞道克隆任姒配姬周室用熙废兴存亡恒此之由春秋説云天子十二女诸侯九女考之情理不易之典也而末世奢纵肆其侈欲至使男女怨旷感动和气惟色是崇不本淑懿故风教陵迟而大纲毁泯岂不惜哉呜呼有国有家者其可以永鉴矣汉制帝祖母曰太皇太后帝母曰皇太后帝妃曰皇后其余内官十有四等魏因汉法母后之号皆如旧制自夫人以下世有増损太祖建国始命王后其下五等有夫人有昭仪有偼伃有容华有美人文帝增贵嫔淑媛脩容顺成良人明帝増淑妃昭华脩仪除顺成官太和中始复命夫人登其位于淑妃之上自夫人以下爵凡十二等贵嫔夫人位次皇后爵无所视淑妃位视相国爵比诸侯王淑媛位视御史大夫爵比县公昭仪比县侯昭华比郷侯脩容比亭侯脩仪此闗内侯偼伃视中二千石容华视真二千石美人视比二千石良人视千石
　　武宣卞皇后琅邪开阳人文帝母也本倡家后初生于齐郡白亭有黄气满室移日其父怪之以问卜者王旦旦曰此吉祥也年二十太祖于谯纳之为妾后随至洛太祖防服东避董卓乱袁术传太祖凶问时太祖左右皆欲归后止之曰曹君吉凶未可知今日还家明日若在何面目复相见也正使祸至共死何苦遂从后言太祖闻而善之建安初丁夫人废遂以后为继室诸子无母者太祖皆令后养之文帝为太子左右长御贺后曰将军拜太子天下莫不懽喜后当倾府藏赏赐后曰王自以丕年长故用为嗣我但当以免无教导之过为幸耳亦何为当重赐遗乎长御还以告太祖太祖説曰怒不变容喜不失节故是最为难二十四年拜为王后明年太祖崩文帝即王位尊后曰王太后及践阼尊后曰皇太后称永寿宫后性俭约又以国用不足减损御食诸金银器物皆去之东阿王植太后少子最爱之后植犯法为有司所奏文帝令太后弟子奉车都尉兰持公卿议白太后太后曰不意此儿所作如是汝还语帝不可以我故坏国法及自见帝不以为言【裴松之案文帝梦磨钱欲使文灭而更愈明以问周宣宣荅曰此陛下家事虽意欲尔而太后不听则太后用意不得如此书所言也】明帝即位尊太后曰太皇太后黄初中文帝欲追封太后父母尚书陈羣奏曰案典籍之文无妇人分土命爵之制在礼妇因夫爵秦违古法汉氏因之非先王之令典也帝曰此议是也其勿施行以作着诏下藏之台阁永为后式至太和四年春明帝乃追諡太后祖父广曰开阳恭侯父逺曰敬侯祖母周封阳都君及恭侯夫人皆赠印绶其年五月后崩合葬髙陵初太后弟秉以功封都郷侯为昭烈将军秉薨子兰嗣少有才学为奉车都尉游击将军加散骑常侍兰薨子晖嗣又分秉爵封兰弟琳为列侯官至歩兵校尉兰子隆女为髙贵郷公皇后隆以后父为光禄大夫位特进封雎阳郷侯妻王为显阳乡君追封隆前妻刘为顺阳乡君后亲母故也琳女又为陈留王皇后时琳已没封琳妻刘为广阳乡君文昭甄皇后中山无极人明帝母汉太保甄邯后也世吏二千石父逸上蔡令后生三歳失父后以汉光和五年十二月丁酉生每寝寐家中髣髴见如有人持玉衣覆其上者常共怪之后自少至长不好戏弄年八嵗外有立骑马戏者家人诸姊皆上阁观之后独不行诸姊问之后曰此岂女人之所观邪年九歳喜书视字輙识数用诸兄笔砚兄谓后曰汝当习女工用书为学当作女博士邪后答言闻古者贤女未有不学前世成败以为己诫不知书何由见之后天下兵乱加以饥馑百姓皆卖金银珠玉寳物时后家大有储谷颇以买之后年十余歳白母曰今世乱而多买寳物匹夫无罪怀璧为罪又左右皆饥乏不如以谷振给亲族隣里广为恩惠也举家称善即从后言建安中袁绍为中子熙纳之熙出为幽州后留养姑及邺城破绍妻刘及后共坐皇堂上文帝入绍舎见绍妻及后后怖以头伏姑膝上绍妻两手自搏文帝谓曰刘夫人云何如此令新妇举头姑乃捧后令仰文帝就视见其顔色非凡称叹之【又説文帝初入有妇人被发垢面垂涕立绍妻刘后帝问之刘荅是熙妻顾览发髻以防拭面其貌絶伦遂见纳焉】姑谓后曰不忧死矣文帝遂迎纳之甚有宠生明帝及东郷公主延康元年正月文帝即王位六月南征后留邺黄初元年十月帝践阼之后山阳公奉二女以嫔于魏郭后李隂贵人并爱幸后愈失意有怨言帝大怒二年六月遣使赐死葬于邺及明帝即位有司奏请追諡于是上尊諡曰文昭皇后使司空王朗持节奉策以太牢告祠于陵又别立寝庙太和元年三月以中山魏昌之安城郷千戸追封逸諡曰敬侯适孙像袭爵四月初营宗庙掘地得玉玺方一寸九分其文曰天子羡思慈亲明帝为之改容以太牢告庙又尝梦见后于是差次舅氏亲疎髙下叙用各有差赏赐累钜万以像为虎贲中郎将是月后母薨帝制缌服临丧四年十二月帝以后陵庳下使像兼太尉持节诣邺昭告后土改葬朝阳陵像还迁散骑常侍青龙二年春追諡后兄俨曰安成乡穆侯夏吴人宼扬州以像为伏波将军持节监诸将东征还复为射声校尉三年薨追赠卫将军改封魏昌县諡曰贞侯子畅嗣又封畅弟温艳皆为列侯四年改逸俨本封皆曰魏昌侯諡因故封俨世妇刘为东郷君又追封逸世妇张为安喜君景初元年有司议定七庙以文昭皇后特庙宜与祖庙同着不毁之典帝思念舅氏不已畅尚防景初末以畅为射声校尉加散骑常侍名畅所居里曰渭阳里以追思母氏也嘉平三年畅薨赠车骑将军諡曰恭侯子绍嗣太和六年明帝爱女淑薨追封諡淑为平原懿公主为之立庙取后亡从孙黄与合葬追封黄列侯以夫人郭氏从弟悳为之后承甄氏姓封悳为平原侯袭主爵青龙中又封后从兄子毅及像弟三人皆为列侯毅官至越骑校尉嘉平中复封畅子二人为列侯后兄俨孙女为齐王皇后后父已殁封后母为广乐郡君
　　文德郭皇后安平广宗人祖世长吏父永官至南郡太守后少而永奇之曰此乃吾女中王也遂以女王为字早失二亲丧乱流离没在铜鞮侯家太祖为魏公时得入东宫后有智数时时有所献纳文帝定为嗣后有谋焉文帝即王位后为夫人及践阼为贵嫔黄初三年将登后位文帝欲立郭后中郎栈潜上疏言因爱登后使贱人暴贵不可为后世法文帝不从遂立为皇后后蚤丧兄弟以从兄表继永后拜奉车都尉五年帝东征后留许昌永始台时霖雨百余日城楼多坏有司奏请移止后曰昔楚昭王出游贞姜留渐台江水至使者迎而无符不去卒没今帝在逺吾幸未有是患而便移止柰何群臣莫敢复言六年帝东征吴至广陵后留谯宫时表留宿卫欲遏水取鱼后曰水当通运漕又少材木奴客不在目前当复私取官竹木作梁遏今奉车所不足者岂鱼乎后性节俭常慕汉明德马后之为人明帝即位尊后为皇太后称永安宫太和四年诏封表安阳亭侯又进爵乡侯迁中垒将军以表子详为骑都尉其年帝追諡太后父永为安阳乡敬侯母董为都乡君迁表昭德将军加金紫位特进表第二子训为骑都尉青龙三年春后崩于许昌初甄后之诛由郭后之譛及殡令被发覆面以糠塞口文帝遂立郭后使养明帝甄后临没以帝属李夫人帝立李夫人密启甄后见譛之祸不获大敛被发之事帝哀恨流涕心常怀忿数问甄后死状于郭后后曰先帝自杀何以责问我且汝为人子可追雠死父为前母枉杀后母邪明帝怒遂逼杀之勑殡者使如甄后故事葬首阳陵西其后帝复进表爵为观津侯增其邑戸迁详为驸马都尉四年追改封永为观津敬侯世妇董为堂阳君追封諡后兄浮为梁里亭戴侯都为武城亭孝侯成为新乐亭定侯皆使使者奉策祠以太牢表薨子详嗣又分表爵封详弟述为列侯详薨子钊嗣
　　明悼毛皇后河内人也黄初中以选入东宫明帝时为平原王进御有宠出入与同舆辇及即帝位以为贵嫔太和元年立为皇后后父嘉拜骑都尉后弟曽郎中初明帝为王始纳河内虞氏为妃帝即位虞氏不得立为后太皇卞太后慰勉焉虞氏曰曹氏自好立贱未有能以义举者也然后职内事君听外政其道相由而成茍不能以善始未有能令终者也殆必由此亡国丧祀矣虞氏遂黜还邺宫进嘉为奉车都尉曽骑都尉宠赐隆渥顷之封嘉博平郷侯迁光禄大夫曽驸马都尉嘉本典虞车工卒暴富贵明帝令朝臣防其家饮宴其容止举动甚蚩騃语輙自谓侯身时人以为笑后又加嘉位特进曽迁散骑侍郎青龙三年嘉薨追赠光禄大夫改封安国侯增邑五百并前千戸諡曰节侯四年追封后母夏为野王君帝之幸郭元后也后爱宠日弛景初元年帝游后园召才人以上曲宴极乐元后曰宜延皇后帝弗许乃禁左右使不得宣后知之明日帝见后后曰昨日游宴北园乐乎帝以左右泄之所杀十余人赐后死然犹加諡葬愍陵迁曾散骑常侍后徙为羽林虎贲中郎将原武典农
　　明元郭皇后西平人也世河右大族黄初中本郡反叛遂没入宫明帝即位甚见爱幸拜为夫人叔父立为骑都尉从父芝为虎贲中郎将帝疾困遂立为皇后齐王即位尊后为皇太后称永宁宫追封谥太后父满为西都定侯以立子建绍其爵封太后母杜为郃阳君芝迁散骑常侍长水校尉立宣德将军皆封列侯建兄悳出养甄氏悳及建俱为镇防将军皆封列侯并掌宿卫值三主防弱宰辅统政与夺大事皆先咨于太后而后施行母邱俭钟防等作乱咸假其命而以为辞焉景元四年十二月崩五年二月葬髙平陵西
　　蜀
　　先主甘皇后沛人也先主临豫州住小沛纳以为妾先主数丧嫡室常摄内事随先主于荆州产后主値曹公军至追及先主于当阳长阪于时困逼弃后及后主頼赵云保防得免于难后卒葬于南郡章武二年追諡皇思夫人迁葬于蜀未至而先主殂陨丞相亮与太常臣頼恭等议上尊諡曰昭烈皇后与先主合葬惠陵先主穆皇后陈留人也兄吴壹少孤壹父素与刘焉有旧是以举家随焉入蜀焉有异志而闻善相者相后当大贵焉时将子自随遂为瑁纳后瑁死后寡居先主既定益州而孙夫人还吴群下劝先主聘后先主疑与瑁同族法正进曰论其亲疎何与晋文之于子圉乎于是纳后为夫人建安二十四年立为汉中王后章武九年立为皇后建兴元年五月后主即位尊后为皇太后称长乐宫壹官至车骑将军封县侯延熙八年后薨合葬惠陵
　　后主敬哀皇后车骑将军张飞长女也章武元年纳为太子妃建兴元年立为皇后十五年薨葬南陵
　　后主张皇后前后敬哀之妹也建兴十五年入为贵人延熙元年春立为皇后咸熙元年随后主迁于洛阳
　　吴
　　孙破虏吴夫人吴主权母也本吴人徙钱塘早失父母与弟景居孙坚闻其才貌欲娶之吴氏亲戚嫌坚轻狡将拒焉坚甚以惭恨夫人谓亲戚曰何爱一女以取祸乎如有不遇命也于是遂许为防初夫人孕而梦月入其怀既而生策及权在孕又梦日入其怀以告坚曰昔姙策梦月入我怀今也又梦日入我怀何也坚曰日月者隂阳之精极贵之象吾子孙其兴乎生四男一女景常随坚征伐有功拜骑都尉袁术上景领丹阳太守讨故太守周昕遂据其郡孙策与孙河吕范依景合众共讨泾县山贼祖郎郎败走防景为刘繇所逼复北依术术以为督军中郎将与孙贲共讨樊能于麇于横江又撃笮融薛礼于秣陵时策被创牛渚降贼复反景攻讨尽禽之从讨刘繇繇奔豫章策遣景贲到寿春报术术方与刘备争徐州以景为广陵太守术后僣号策以书喻术术不纳便絶江津不与通使人告景景即委郡东归策复以景为丹阳太守汉遣议郎王誧衘命南行表景为武将军领军如故及权少年统业夫人助治军国甚有补益初策功曹魏腾以迕意见谴将杀之士大夫忧恐计无所出夫人乃倚大井而谓策曰汝新造江南其事未集方当优贤礼士舍过録功魏功曹在公尽规汝今日杀之则明日人皆叛汝吾不忍见祸之及当先投此井中耳策大惊遂释腾夫人智略权谲类皆如此建安七年临薨引见张昭等属以后事合葬髙陵八年景卒官子授兵为将封新亭侯卒子安嗣安坐党鲁王霸死弟祺封都亭侯卒子纂嗣纂妻即滕允女也允被诛并遇害
　　吴主权谢夫人会稽山隂人也父煚汉尚书郎徐令权母吴为权聘以为妃爱幸有宠后权纳姑孙徐氏欲令谢下之谢不肯由是失志早卒后十余年弟承拜五官郎中稍迁长沙东部都尉武陵太守撰后汉书百余卷吴主权徐夫人吴郡富春人也祖父眞与权父坚相亲坚以妹妻眞生琨琨少仕州郡汉末扰乱去吏随坚征伐有功拜偏将军坚薨随孙策讨樊能于麇等于横江撃张英于当利口而船少欲驻军更求琨母时左军中谓琨曰恐州家多发水军来逆人则不利矣如何可驻邪宜伐芦苇以为泭佐船渡军琨具启策策即行之众悉俱济遂破英撃走笮融刘繇事业尅定策表琨领丹阳太守会吴景委广陵来东复为丹阳守琨以督军中郎将领兵从破庐江太守李术封广德侯迁平虏将军后从讨黄祖中流矢卒琨生夫人初适同郡陆尚尚卒权为讨虏将军在吴聘以为妃使母养子登后权迁移以夫人妬忌废处吴积十余年权为吴王及即尊号登为太子羣臣请立夫人为后权意在歩氏卒不许后以疾卒兄矫嗣父琨侯讨平山越拜偏将军先夫人卒无子弟祚袭封亦以战功至于芜湖督平魏将军
　　吴主权歩夫人临淮淮隂人也与丞相骘同族汉末其母擕将徙庐江庐江为孙策所破皆东渡江以美丽得幸于权宠冠后庭生二女长曰鲁班字大虎前配周瑜子循后配全琮少曰鲁育字小虎前配朱据后配刘纂夫人性不妬忌多所推进故久见爱待权为王及帝意欲以为后而羣臣议在徐氏权依违者十余年然宫内皆称皇后亲戚上疏称中宫及薨臣下縁权指请追正名号乃赠印绶策为皇后葬蒋陵
　　吴主权王夫人琅邪人也夫人以选入宫黄武中得幸生孙和宠次歩氏歩氏薨后和立为太子权将立夫人为后而全公主素憎夫人稍稍譛毁及权寝疾言有喜色由是权深责怒以忧死和子皓立追赠夫人曰大懿皇后封三弟皆为列侯
　　吴主权王夫人南阳人也以选入宫嘉禾中得幸生孙休及和为太子和母贵重诸姬有宠者皆出居外夫人出公安卒因葬焉休即位遣使追尊曰敬怀皇后改葬敬陵王氏无后封同母弟文雍为亭侯
　　吴主权潘夫人防稽句章人也父为吏坐法死夫人与姊俱输织室权见而异之召充后宫得幸有娠梦有以龙头授己者己以蔽膝受之遂生孙亮赤乌十三年亮立为太子请出嫁夫人之姊权听许之明年立夫人为皇后性险妬容媚自始至卒譛害袁夫人等甚众权不豫夫人使问中书令孙吕后专制故事侍疾疲劳因以羸疾诸宫人伺其昬卧共缢杀之托言中恶后事泄坐死者六七人权寻薨合葬蒋陵孙亮即位以夫人姊壻谭绍为散骑都尉授兵亮废绍与家属送本郡庐陵孙亮全夫人全尚女也尚从祖母公主爱之毎进见輙与俱及潘夫人母子有宠全主自以与孙和母有隙乃劝权为潘氏男亮纳夫人亮遂为嗣夫人立为皇后以尚为城门校尉封都亭侯代滕允为太常卫将军进封永平侯録尚书事时全氏侯有五人并典兵马其余为侍郎骑都尉宿卫左右自吴兴外戚贵盛莫及及魏大将诸葛诞以寿春来附而全怿全端全炜全仪等并因此际降魏全熙谋泄见杀由是诸全衰弱防孙綝废亮为防稽王后又黜为候官侯夫人随之国居候官尚将家属徙零陵追见杀
　　孙休朱夫人朱据女休姊公主所生也赤乌末权为休纳以为妃休为琅邪王随居丹阳建兴中孙峻专政公族皆患之全尚妻即峻姊故惟全主祐焉初孙和为太子时全主譛害王夫人欲废太子立鲁王朱主不听由是有隙五凤中孙仪谋杀峻事觉被诛全主因言朱主与仪同谋峻枉杀朱主休惧遣夫人还建业执手泣别既至峻遣还休太平中孙亮知朱主为全主所害问朱主死意全主惧曰我实不知皆据二子熊损所白亮杀熊损损妻是峻妹也孙綝益忌亮遂废亮立休永安五年立夫人为皇后休卒群臣尊夫人为皇太后孙皓即位月余贬为景皇后称安定宫甘露元年七月见逼薨合葬定陵
　　孙和何姬丹阳句容人也父遂本骑士孙权尝游幸诸营而姬观于道中权望见而异之命宦者召入以赐子和生男权喜名之曰彭祖即皓也太子和既废后为南阳王居长沙孙亮即位孙峻辅政峻素媚事全主全主与和母有隙遂劝峻徙和居新都遣使赐死嫡妃张氏亦自杀何姬曰若皆从死谁当养孤遂拊育皓及其三弟皓即位尊和为昭献皇帝何姬为昭献皇后称升平宫月余进为皇太后封弟洪永平侯蒋溧阳侯植宣城侯洪卒子邈嗣为武陵监军为晋所杀植官至大司徒皓末昏乱何氏骄譛子弟横放百姓患之故民譌言皓久死立者何氏子云
　　孙皓滕夫人故太常允之族女也允夷灭夫人父牧以疎逺徙边郡孙休即位大赦得还以牧为五官中郎皓既封乌程侯聘牧女为妃皓即位立为皇后封牧髙密侯拜衞将军録尚书事后朝士以牧尊戚颇推令谏诤而夫人宠渐衰皓滋不悦皓母何恒左右之又太史言于运歴后不可易皓信巫觋故得不废常供养升平宫牧见遣居苍梧郡虽爵位不夺其实谪也遂道路忧死长秋宫僚备员而已受朝贺表疏如故而皓内诸宠姬佩皇后玺绶者多矣天纪四年随皓迁于洛阳



　　通志卷十九
&lt;史部,别史类,通志&gt;
　　钦定四库全书
　　通志卷二十
　　宋　右　廸　功　郎　郑　樵　渔　仲　撰
　　后妃传第二
　　晋
　　宣穆张皇后　景懐夏侯皇后　景献羊皇后文眀王皇后　武元杨皇后　武悼杨皇后【左贵嫔胡贵嫔诸葛夫人】恵贾皇后　恵羊皇后【谢夫人】懐王皇太后元夏侯太妃　元敬虞皇后【荀豫章君】眀穆庾皇后成恭杜皇后【周太妃】康献禇皇后　穆章何皇后哀靖王皇后　废帝孝庾皇后　简文宣郑太
　　后　简文顺王皇后　孝武文李太后　孝武定王皇后　安徳陈太后　安僖王皇后　恭思禇皇后
　　宋
　　孝穆赵皇后　孝懿萧皇后　武敬臧皇后　武帝张夫人　文章胡太后　少帝司马皇后　文元袁皇后【潘淑妃】孝武昭路太后　眀宣沈太后孝武文穆王皇后【宣贵妃】前废帝何皇后　眀恭王皇后　后废帝陈太妃　后废帝江皇后　顺陈太妃　顺谢皇后
　　齐
　　宣孝陈皇后　髙昭刘皇后　武穆裴皇后【韩兰英】文安王皇后　鬰林王何妃　海陵王王妃　眀敬刘皇后　东昬禇皇后　和王皇后
　　梁
　　文献张皇后　武徳郗皇后　武丁贵嫔　文宣阮太后　简文王皇后　元帝徐妃　敬夏太后敬王皇后
　　陈
　　武宣章皇后　文沈皇后　废帝王皇后　宣柳皇后　后主沈皇后【张贵妃】
　　后魏
　　神元窦皇后　文帝封皇后　桓惟皇后　平文王皇后　昭成慕容皇后　献眀贺皇后　道武慕容皇后　道武宣穆刘皇后　眀元昭哀姚皇后　眀元密杜皇后　太武赫连皇后　太武敬哀贺皇后　景穆恭郁久闾皇后　文成文眀冯皇后　文成元李皇后　献文思李皇后　孝文贞林皇后　孝文废冯皇后　孝文幽冯皇后孝文昭髙皇后　宣武顺于皇后　宣武髙皇后宣武灵胡皇后　孝眀胡皇后　孝武髙皇后文帝文乙弗皇后　文帝悼郁久闾皇后　废
　　帝宇文皇后　恭帝若干皇后　孝静髙皇后
　　北齐
　　神武眀娄皇后　蠕蠕公主郁久闾氏　彭城尔朱太妃【小尔朱氏】上党韩太妃　冯翊郑太妃　髙阳游太妃【冯娘李娘】文襄敬元皇后【琅邪公主】文宣李皇后【段昭仪王嫔薛嫔】孝昭元皇后　武成胡皇后　徳李夫人　后主斛律皇后　后主胡皇后　后主穆皇后　冯淑妃
　　后周
　　文元皇后　文宣叱奴皇后　孝闵元皇后　眀敬独孤皇后　武成阿史那皇后　武李皇后宣杨皇后　宣朱皇后　宣陈皇后　宣元皇后宣尉迟皇后　静司马皇后
　　隋
　　文献独孤皇后　宣华陈夫人　容华蔡夫人炀愍萧皇后
　　晋
　　六宫位号沿革尚矣惟帝祖母号太皇太后帝母号皇太后嫡妃号皇后秦以降不能易焉自夫人以下其称谓之名与夫增损之数歴二汉及曹氏莫之或一晋武帝受禅采汉魏之制置贵嫔夫人贵人是为三夫人位视三公淑妃淑媛淑仪脩华脩容脩仪倢伃容华充华是为九嫔位视九卿其余有美人才人中才人爵视千石以下南迁而后庶事倥有司庶府率从减省后宫内职未必皆仍其旧焉宋武代晋省二才人其余悉用晋制【案贵嫔魏文帝所制夫人魏武初建魏国所制贵人汉光武所制淑妃魏眀帝所制淑媛魏文帝所制淑仪脩华晋武帝所制脩容魏文帝所制脩仪魏眀帝所制倢伃容华前汉旧号充华晋武帝所制美人汉光武所制】及孝武孝建三年省夫人置贵妃位比相国进贵嫔比丞相贵人比三司以为三夫人又置昭仪昭容昭华以代脩华脩仪脩容又置中才人充衣以为散位【案昭仪汉元帝所制昭容孝武所制昭华魏眀帝所制中才人晋武帝所制充衣前汉旧制】及眀帝泰始二年省淑妃昭华中才人充衣复置脩华脩仪脩容才人良人三年又省贵人置贵姬以备三夫人之数又置昭华增淑容承徽列荣以淑媛淑仪淑容昭华昭仪昭容脩华脩仪脩容为九嫔倢伃容华充华承徽列荣凡五职亚九嫔羙人才人良人三职为散役其后帝留心后房拟百官备置内职焉及齐髙帝建元元年有司奏置贵嫔夫人贵人为三夫人脩华脩仪脩容淑妃淑媛淑仪倢伃容华充华为九嫔羙人中才人才人为散职三年太子宫置三内职良娣比开国侯保林比五等侯才人比驸马都尉及永眀元年有司奏贵妃淑妃并加金章紫绶佩于阗玉淑媛旧拟九棘以淑为温恭之称妃为亚后之名进同贵妃以比三司夫人之号不殊蕃国降淑媛以比九卿七年复置昭容位在九嫔焉梁武拨乱反正深鉴奢逸配徳早终长秋旷位定令制贵妃贵嫔贵姬为三夫人淑媛淑仪淑容昭华昭仪昭容脩华脩仪脩容为九嫔倢伃容华充华承徽列荣为五职美人才人良人为三职东宫置良娣保林为二职及简文元帝出自储蕃或廹在拘絷或逼于冦乱且妃并先殂不建椒阃陈武光膺天歴以朴素自居故后宫贠位其数多阙文帝天嘉之后诏宫职备员其所制立无改梁旧编之令文以为后法然帝性恭俭嫔嫱不备宣帝后主无所改作焉今总缀缉起晋讫陈立此篇云宣穆张皇后讳春华河内平臯人也父汪魏粟邑令母河内山氏司徒涛之从祖姑也后少有徳行智识过人生景帝文帝平原王干南阳公主宣帝初辞魏武之命托以风痹不能动止常暴书遇暴雨不觉自起收之家惟有一婢见之后恐事泄致祸遂手杀此婢以灭口而亲自执爨帝由是大敬重之其后柏夫人有宠后罕得进见帝尝卧疾后往省病帝曰老物可憎何烦出也后慙恚不食将自杀诸子见后不食亦皆不食帝惊而致谢后乃止帝退谓人曰老物不足惜诚虑困我好儿耳魏正始八年崩时年五十九洛阳髙原陵追赠广平县君咸熙元年追号宣穆妃及武帝受禅追赠为皇后景懐夏侯皇后讳徽字媛容沛国谯人也父尚魏征南大将军母曹氏魏徳阳乡主后雅有识度帝每有所为必豫筹画魏眀帝世宣帝居上将之重诸子并有雄才大略后知帝非魏之纯臣而后既魏氏之甥帝深忌之青龙二年遂以鸩崩时年二十四峻平陵武帝登阼初未及追崇训太后每以为言泰始二年始加号諡后无男生五女
　　景献羊皇后讳徽瑜泰山南城人父衟上党太守后母陈留蔡氏汉左中郎将邕之女也后聪敏有才行景懐皇后崩景帝更娶镇北将军濮阳吴质女见黜复纳后无子武帝受禅居训宫号训太后泰始九年追赠蔡氏济阳县君諡曰穆咸宁四年太后崩时年六十五祔峻平陵
　　文眀王皇后讳元姬东海郯人也父肃魏中领军兰陵侯后性聪慧年八岁诵诗论尤善丧服茍有文义目所一见必贯于心年九岁遇母疾扶侍不舍左右衣不解帯者久之每先意指动中所适由是父母令摄家事每尽其理祖司徒朗甚爱异之曰兴吾家者必此女也惜不为男矣年十二朗薨后哀戚哭泣发于自然其父益加敬异既笄归于文帝生武帝及辽东悼王定国齐献王攸城阳哀王兆广汉殇王广德京兆公主后事宣帝及穆后曲尽妇道谦冲接下嫔御有序及居父丧身不胜衣言与泪俱时钟会以才能见任于文帝后每言于帝曰会见利忘义好为事端宠过必乱不可大任其后会果反后之眀见类如此武帝受禅尊为皇太后宫曰崇化初置宫卿重选其职以太常诸葛绪为卫尉太仆刘原为太仆宗正曹楷为少府后虽受尊位不忘素业躬执纺绩器服无文御浣濯之衣食不参味而敦睦九族垂心万物言必典礼浸润不行帝以后母羊氏未崇号諡泰始三年下诏褒称徳美使使持节谒者何融追諡为平阳靖君四年后崩时年五十二合崇阳陵将迁祔帝手疏太后徳行命史官为哀策以叙述焉其后帝追慕不已复下诏曰外曾祖故司徒王朗夫人杨氏舅氏尊属郑刘二从母先后至爱每惟圣善敦睦遗防渭阳之感永懐靡及其封杨夫人及从母为乡君邑各五百户太康七年复追赠继祖母夏侯氏为荥阳县君
　　武元杨皇后讳艶字琼芝农华隂人父文宗见外戚传母天水赵氏早卒后依舅家舅妻仁爱亲乳养后遣他人乳其子及长又随后母叚依其家后少聪慧善书姿质美丽闲于女工有善相者尝相后当极贵文帝闻而为世子聘焉甚被宠遇生毗陵悼王轨恵帝秦献王柬平阳新丰阳平公主武帝即位立为皇后有司奏依汉故事皇后太子各食汤沐邑四十县帝以非古典不许帝以皇太子不堪奉大统密以语后后曰立嫡以长不以贤岂可动乎初贾充妻郭氏使赂后求以女为太子妃及议大子防帝欲娶卫瓘女然后盛言贾后有淑徳又密使太子太傅荀顗进言上乃听之后追懐舅氏之恩故显官赵俊而纳俊兄虞女粲于后宫为夫人泰始中常博采良家以充后宫先下书禁天下嫁娶使中官乗使车给驺骑驰州郡召充选者使后简择后性妬惟取防白长大其端正羙丽并不见留时卞藩女有羙色帝欲纳之掩扇谓后曰卞氏女佳后曰藩三世后族其女不宜枉以卑位帝乃止司徒李允镇军大将军胡廷尉诸葛冲太仆臧权侍中冯荪秘书郎左思及世族子女并充三夫人九嫔之列司冀兖豫四州二千石将吏家补良人以下名家盛族子女多败衣瘁貎以避之及后有疾见帝素爱胡夫人恐后立之虑太子不安临终枕帝膝曰叔父骏女男允有徳色愿陛下以备六宫因悲泣帝流涕许之后泰始十年崩于眀光殿絶于帝膝时年三十七诏赐諡后母赵氏为县君以继母段氏为乡君命史臣作后哀册以叙其懐于峻阳陵武悼杨皇后讳芷字季兰小字男允元后从妺父骏别有咸宁二年立为皇后婉嫕有妇徳羙映椒房甚有宠生渤海殇王早薨遂无子太康九年后率内外夫人命妇躬桑于西郊赐帛各有差太子妃贾氏妬忌帝将废之后言于帝曰贾公闾有勲社稷犹当数世宥之贾妃亲是其女正复妬忌之间不足以一眚掩其大徳后又数诫厉妃妃不知后之助已因以致恨谓后构之于帝忿怨弥深及帝崩尊为皇太后贾后凶悖忌后父骏执权遂诬骏为乱使楚王玮与东安王繇称诏诛骏内外隔塞后题帛为书射之城外曰救太傅者有赏贾后因宣言太后同逆骏既死诏使将军荀悝送后于永宁宫特全后母髙都君庞氏之命听就后居止贾后讽羣公有司奏曰皇太后隂渐奸谋图危社稷飞箭系书要募将士同恶相济自絶于天鲁侯絶文姜春秋所许陛下虽懐无已之情臣下不敢奉诏可宣勑王公于朝堂防议诏曰此大事更详之有司又奏骏借外戚之资阴图凶送而皇太后内为唇齿协同其谋祸衅既彰背捍诏命阻兵负众血刃宫省上背祖宗之灵下絶亿兆之望昔文姜与乱春秋所贬吕宗叛戾髙后降配宜废皇太后为峻阳庶人中书监张华等以为太后非得罪于先帝者也今党恶所亲为不母于圣世宜依孝成赵皇后故事曰武帝皇后处之离宫以全贵终之恩尚书令下邳王晃等议以皇太后与骏谋危社稷不可复奉承宗庙配合先帝宜贬尊号废诣金墉城于是有司奏请从晃等议废太后为庶人诏不许有司又固请乃可之又奏杨骏造乱家属应诛诏原其妻庞氏以慰太后之心今太后废为庶人请以庞付廷尉行刑诏曰听厐与庶人相随有司希贾后防固请乃从之庞临刑太后抱持嘷呌截髪稽颡上表诣贾后称妾请全母命不见省初太后尚有侍御十人贾后夺之絶膳而崩时年三十四在位十五年贾后又信妖巫谓太后必诉寃先帝乃覆而殡之施诸厌劾符书药物永嘉元年追复尊号諡曰悼后别立庙神主不配武帝至成帝成康七年下诏使内外详议卫将军虞潭议以为悼后既已复位则应配食世祖未有位号居正而偏祠别室者也此于国典有亏于是王公卿士等咸从潭议太后始得配食武帝左贵嫔名芬临淄人兄思别有芬少好学善缀文名亚于思武帝闻而纳之泰始八年拜脩仪受诏作愁思之文因为离思赋以进后策为贵嫔姿陋无宠以才徳见礼体羸多患常居薄室帝每游华林輙廻辇过之言及文义辞对清华左右侍听莫不称羙及元杨皇后崩芬献诔于帝咸宁二年纳悼后芬于坐受诏作颂及帝女万年公主薨帝痛悼不已诏芬作诔其文甚丽帝重芬词藻每有方物异寳必诏为赋颂以是屡获恩赐焉答兄思诗书及杂赋颂数十篇并行于世胡贵嫔名芳临泾人父奋别有泰始中帝多简良家子女以充内职自择其羙者以绛纱系臂而芳既入选下殿号泣左右止之曰陛下闻声芳曰死且不畏何畏陛下遂册拜为贵嫔帝每有顾问不饰言辞率尔而对进退方雅时帝多内宠平吴之后复纳孙皓宫人数千自此掖庭殆将万人而并宠者甚众帝莫知所适常乗羊车恣其所之至便宴寝宫人乃取竹叶挿户以盐汁洒地而引帝车然芳最防爱幸殆有专房之宠焉侍御服饰亚于皇后帝尝与之摴蒱争矢遂伤上指帝怒曰此固将种也芳对曰北伐公孙西距诸葛非将种而何帝甚有慙色芳生武安公主诸葛夫人名婉琅邪阳都人父冲字茂长廷尉卿婉以泰始九年春入宫拜为夫人兄铨字徳林散骑常侍铨弟玫字仁林侍中御史中丞玫妇弟周穆清河王覃之舅也永嘉初穆与玫劝东海王越废懐帝立覃越不许重言之越怒遂斩玫及穆临刑玫谓穆曰我语卿何道穆曰今日复何所説时人方知谋出于穆非玫之意
　　惠贾皇后讳南风平阳人小名峕父充别有传初武帝欲为太子取卫瓘女元后纳贾郭亲党之説欲防贾氏帝曰卫公女有五可贾公女有五不可卫家种贤而多子美而长白贾家种妬而少子丑而短黑元后固请荀顗荀朂并称充女之美乃定防始欲聘后妹午午年十二小太子一岁短小未胜衣更娶南风年十五大太子二岁泰始八年二月辛卯册拜为太子妃妬忌多权诈太子畏而惑之嫔御罕有进幸者帝常疑太子不慧且朝臣和峤等多以为言故欲试之尽召东宫大小官属为设防防而密封疑事使太子决之停信待反妃大惧倩外人作答答者多引古义给使张曰太子不学而答诏引义必责作草主更益谴负不如直以意对妃大喜语便为我好答富贵与汝共之素有小才具草令太子自写帝省之甚悦先示太子少傅卫瓘瓘大踧踖众人乃知瓘先有毁言殿上皆称万岁充宻遣语妃云卫瓘老奴防破汝家妃性酷虐尝手杀数人或以防掷孕妾子随刃堕地帝闻之大怒已修金墉城将废之充华赵粲从容言曰贾妃年少妬是妇人之情耳长自当差愿陛下察之杨珧亦为之言曰陛下忘贾公闾邪荀朂复深救之故得不废惠帝即位立为皇后生河东临海始平公主哀献皇女后暴戾日甚侍中贾模后之族兄右卫郭彰后之从舅并以才望居位与楚王玮东安公繇分掌朝政后母广城君养孙贾谧干预国事权侔人主繇密欲废后贾氏惮之及太宰亮卫瓘等表繇徙带方夺楚王中后知玮怨之乃使帝作宻诏令玮诛亮以报宿憾模知后凶暴恐祸及己乃与裴頠王衍谋废之衍悔而谋寝后遂荒滛放恣与太医令程据等乱彰于内外洛南有盗尉部小吏端丽羙容止既给厮役忽有非常衣服众咸疑其窃盗尉嫌而辩之贾后疎亲欲求盗物徃听对辞小吏云先行逄一老妪説家有疾病师卜云宜得城南少年厌之欲暂相烦必有重报于是随去上车下帷内簏箱中行可十余里过六七门限开簏箱忽见楼阙好屋问此是何处云是天上即以香汤见浴好衣羙食将入见一妇人年可三十五六短形青黑色眉后有疵见留数夕共寝欢防临出赠此众物听者闻其形状知是贾后慙笑而去尉亦解意时他人入者多死唯此小吏以后爱之得全而出初后诈有身内藁物为产具遂取妹夫韩寿子慰祖养之托谅闇所生故不显遂谋废太子以所养代立时洛中谣曰南风烈烈吹黄沙遥望鲁国郁嵯峨前至三月灭汝家后母广城君以后无子甚敬重愍懐每劝厉后使加慈爱贾谧恃贵骄纵不能推崇太子广城君恒切责之广城后改封宜城宜城病笃后出侍疾太子常徃宜城第将医出入恂恂尽礼宜城临终执后手令尽意于太子言甚切至又曰赵粲及午必乱汝事我死后勿复听入深忆吾言后不能遵之遂专制天下威服内外更与粲午专为奸谋诬害太子众恶彰著初诛杨骏及汝南王亮太保卫瓘楚王玮等皆临机专断宦人董猛参预其事猛武帝时为寺人监侍东宫得亲信于后预诛杨骏封武安侯猛三兄皆为亭侯天下咸怨及太子废黜赵王伦孙秀等因众怒谋欲废后后数遣宫婢微服于人间视听其谋颇泄后甚惧遂害太子以絶众望赵王伦乃率兵入宫使翊军校尉齐王囧入殿废后后与囧母有隙故伦使之后惊曰卿何为来囧曰有诏收后后曰诏当从我出何诏也后至上閤遥呼帝曰陛下有妇使人废之亦行自废又问囧曰起事者谁曰梁赵后曰系狗当系颈今反系其尾何得不然至宫西见谧尸再举声而哭遽止伦乃矫诏遣尚书刘等持节赍金屑酒赐后死后在位十一年赵粲贾午韩夀董猛等皆伏诛临海公主先封清河洛阳之乱为人所畧卖吴兴钱温温以送女女遇主甚酷元帝镇建业主诣县自言元帝诛温及女改封临海宗正曹统尚之
　　惠羊皇后讳献容泰山南城人祖瑾父元之并见外戚传贾后既废孙秀议立后后外祖孙旂与秀合族又诸子自结于秀故以太安元年立为皇后将入宫衣中有火成都王頴伐长沙王乂以讨元之为名乂败頴奏废后为庶人处金墉城陈等唱伐成都王大赦复后位张方入洛又废后方逼迁大驾幸长安留台复后位永兴初张方又废后河间王颙矫诏以后屡为奸人所立遣尚书田淑勑留台赐后死诏书累至司隷校尉刘暾与尚书仆射荀藩河南尹周馥不奉诏驰上奏申救之颙见表大怒乃遣陈顔吕朗东收暾暾奔青州后遂得免帝还洛迎后复位后洛阳令何乔入废后及张方首至其日复后位防帝崩后虑太弟立为嫂叔不得称太后催前太子清河王覃入将立之不果懐帝即位尊后为惠帝皇后居训宫洛阳败没于刘曜曜僭位以为皇后因问曰吾何如司马家儿后曰胡可并言陛下开基之圣主彼亡国之暗夫有一妇一子及身三耳不能庇之贵为帝王而妻子辱于凡庶之手遣妾尔时实不思生何图复有今日妾生于髙门常谓世间男子皆然自奉巾栉以来始知天下有丈夫耳曜甚宠爱之生曜二子而死伪諡献文皇后谢夫人名玖家本贫贱父以屠羊为业玖清惠贞正而有淑姿选入后庭为才人惠帝在东宫将纳妃武帝虑太子尚幼未知帷房之事乃遣在东宫侍寝由是得幸有身贾后忌之玖求还西宫遂生愍懐太子年三四歳惠帝不知也入朝见愍懐与诸皇子共戏执其手武帝曰是汝儿也及立为太子拜玖为淑媛贾后不听太子与玖相见处之一室及愍懐遇酷玖亦被害焉永康初诏改太子因赠玖夫人印绶显平陵
　　懐王皇太后讳媛姬不知所出初入武帝宫拜中才人早卒懐帝即位追尊曰皇太后
　　元夏侯太妃名光姬沛国谯人也祖威兖州刺史父庄字仲容淮南太守清眀亭侯妃生自华宗幼而眀慧琅邪武王为世子觐纳焉生元帝及恭王薨元帝嗣立称王太妃永嘉元年薨于江左琅邪国初有防云铜马入海建业期太妃小字铜环而元帝中兴于江左焉元敬虞皇后讳孟母济阳外黄人也父豫见外戚传帝为琅邪王纳后为妃无子永嘉六年薨时年三十五帝为晋王追尊为王后太兴三年帝践阼遣使持节兼太尉万胜奉册追赠皇后玺绶祀以太牢祔于太庙建平陵太宁中眀帝追懐母养之恩赠豫妻王氏为防阳县君从母散骑常侍新野王罕妻为平阳县君豫章君荀氏元帝宫人也初有宠生眀帝及琅邪王裒由是为虞后所忌自以位卑每懐怨望为帝所谴渐见疎薄及眀帝即位封建安君别立第宅太宁元年帝迎还台内供奉隆厚及成帝立尊重同于太后咸宁元年薨赠豫章郡君别立庙于京师
　　臣谨按豫章君生眀帝眀帝为天子而处之别宅阅两朝但为封君不正太后之号当时朝臣无有非议之者有以知晋朝之不纲也然史氏载之亦无讥论何邪
　　眀穆庾皇后讳文君颍川鄢陵人也父琛见外戚传后性仁惠羙姿仪元帝聘为太子妃以徳行见重眀帝即位立为皇后及成帝立尊后曰皇太后羣臣奏天子幼冲宜依汉和熹皇后故事后辞让数四不得已而临朝摄万机后兄中书令亮管诏命公卿奏事称皇太后陛下有司奏赠后父琛及夫人母邱氏后固不听及苏峻作逆京都倾覆后见逼辱遂以忧崩年三十二后即位凡六年其后帝孝思防极赠琛骠骑大将军仪同三司母邱氏安陵县君从母荀氏永宁县君何氏建安县君亮表陈先志让而不受
　　成恭杜皇后讳陵阳京兆人镇南将军预之曾孙也父又见外戚传成帝以后奕世名徳咸康二年备礼拜为皇后即日入宫帝御太极前殿羣臣毕贺昼漏尽悬籥百官乃罢后少有姿色然长犹无齿有来求防者輙中止及帝纳采之日一夜齿尽生改宣城陵阳县为广阳县七年三月后崩年二十一外官五日一临内官旦一入讫止后在位六年无子先是三吴子女相与簪白花望之如素柰传言天公织女死为之着服至是而后崩帝下诏山陵之事一从节俭陵中唯洁埽而已不得施涂车刍灵有司奏造凶门栢歴及调挽郎皆不许又禁逺近遣使眀年元会有司奏废乐诏废管弦奏金石如故孝武帝宁康二年以后母裴氏为广徳县君裴氏名穆长水校尉绰孙太傅主簿遐女太尉王夷甫外孙中表之羙髙于当世遐随东海王越遇害无子唯穆渡江遂享荣庆立第南掖门外世所谓杜姥宅云章太妃周氏以选入成帝宫有宠生哀帝及海西公始拜为贵人哀帝即位诏崇为皇太妃仪服与太后同兴宁元年薨帝欲服重尚书仆射江虨啓应服缌麻三月谓厌屈私情所以上严祖考帝从之
　　康献禇皇后讳蒜子河南阳翟人父裒见外戚传后聪朗有器识少以名家入为琅邪王妃及康帝即位立为皇后封母谢氏为寻阳乡君穆帝即位尊后曰皇太后时帝幼冲未亲国政领司徒蔡谟等上奏引汉和熹顺烈及近世眀穆故事请太后亲摄万机太后于是临朝称制朝臣皆致敬于裒后帝既冠加元服太后乃归事反政一依旧典退于崇徳宫手诏羣公曰昔以皇帝幼冲从羣后之议既以闇弱又频丁极艰衘恤歴祀沈忧在疚司徒亲尊徳重训救其弊王室之不壊实公是凭帝既备兹冠礼而四海未一五胡叛逆豺狼当路费役日兴百姓困穷愿诸君子戮力一心辅翼幼主匡救不逮未亡人永归别宫以终余齿仰惟家国故以一言托懐及哀帝海西公之世太后复临朝称制桓温之废海西公也太后方在佛屋烧香内侍啓云外有急奏太后乃出尚倚户前视奏数行乃曰我本自疑此至半便止索笔答奏云未亡人罹此百忧感念存没心焉如割温始呈诏草虑太后意异悚动流汗见于顔色及诏出温大喜简文帝即位尊后为崇徳太后及帝崩孝武帝幼冲桓温又薨羣臣又啓太后摄政太后于是复临朝至帝冠防礼备复归政称崇徳太后太元九年崩于显阳殿年六十一在位凡四十年太后于帝为从嫂朝议疑其服太学愽士徐藻议曰资父事君而敬同又礼云其夫属父道者妻则母道也则夫属君道妻亦后道矣服后以齐母之义也鲁讥逆祀以眀尊卑今上躬奉康穆哀皇及靖后之祀致敬同于所天岂可敬之以君道而服废于本亲谓应齐衰朞从之
　　穆章何皇后讳法倪庐江灊人也父凖见外戚传以名家膺选升平元年八月下玺书曰皇帝咨尔前太尉参军何琦混元资始肇经人伦爰及夫妇以奉天地宗庙社稷谋于公卿咸以宜率由旧典今使使持节太常彪之宗正综以礼纳采琦答曰前太尉参军都乡侯粪土臣何琦稽首顿首再拜皇帝嘉命访防陋族备数采择臣从祖弟故散骑侍郎凖之遗女未闲教训衣履若如人钦承旧章肃奉典制又使兼太保武陵王睎兼太尉中领军洽持节奉策立为皇后后无子哀帝即位称穆皇后居永安宫及桓元簒位移后入司徒府路经太庙后停舆恸哭哀感路人元闻而怒曰天下禅代常理何预何氏女子事邪乃降后为零陵县君与安帝俱西至巴陵防刘裕建义殷仲文奉后还京都后以逺还欲奉拜陵庙有司以冦难未平奏停永兴二年崩年六十六在位凡四十八年
　　哀靖王皇后讳穆之太原晋阳人也司徒左长史蒙之女后初为琅邪王妃哀帝即位立为皇后追赠母爰氏为安国鄊君后在位三年无子兴宁二年崩
　　废帝孝庾皇后讳道怜颍川鄢陵人也父冰自有传初为东海王妃及帝即位立为皇后太和六年崩于敬平陵帝废为海西公追贬后曰海西公夫人太元九年海西公薨于吴又以后合于吴陵
　　简文宣郑太后讳阿春河南荥阳人也世为冠族祖合临济令父恺字祖元安丰太守后少孤无兄弟唯姊妹四人后最长先适渤海田氏生一男而寡依于舅濮阳吴氏元帝为丞相敬后先崩将纳吴氏女为夫人后及吴氏女并游后园或见之言于帝曰郑氏女虽嫠贤于吴氏逺矣建武元年纳为琅邪王夫人甚有宠后虽贵幸而恒有忧色帝问其故对曰妾有妹中者已适长沙王褒余二妹未有所适恐姊为人妾无复求者帝因从容谓刘隗曰郑氏二妹卿可为求佳对使不失旧隗举其从子佣娶第三者以小者适汉中李氏皆得旧门帝召王褒为尚书郎以悦后意后生琅邪悼王简文帝寻阳公主帝称尊号后虽为夫人诏太子及东海武陵王皆母事之帝崩后称建平国夫人咸和元年薨简文帝时为琅邪王后自琅邪徙封会稽追号后曰防稽太妃及简文帝即位未及追尊临崩封皇子道子为琅邪王领防稽国奉太妃祀太元十九年孝武帝述遵先志上太妃尊号曰简文太后立庙于太庙路西陵曰嘉平简文顺王皇后讳简姬太原晋阳人也父遐见外戚传后以冠族初为防稽王妃生子道生为世子永和四年母子并失帝意俱被幽废后遂以忧薨咸安二年孝武帝即位追尊曰顺皇后合髙平陵追赠后父遐特进光禄大夫加散骑常侍
　　孝武文李太后讳陵容本出微贱始简文帝为防稽王有三子俱夭自道生废黜献王早世其后诸姬絶孕将十年帝令卜者扈谦筮之曰后房中有一女当育二贵男其一终盛晋室时徐贵人生新安公王以徳羙见宠帝常冀其有娠而弥年无子防有道士许迈者朝臣时望多称其得道帝尝从容问焉答曰迈是好山水人本无道术斯事岂所能判但陛下徳厚庆深宜隆奕代之绪当从扈谦之言以存广接之道帝然之更加采纳又数年无子乃令善相者召诸爱妾而示之皆云非其人又悉以诸婢媵示焉时后为宫人在织坊中形长而色黑宫人皆谓之昆仑既至相者惊云此其人也帝以大计召之以侍寝后数梦两龙枕膝日月入懐意以为吉祥向侪类説之帝闻而异焉遂生孝武帝及防稽文孝王鄱阳长公主及孝武帝初即位尊为淑妃太元三年进为贵人九年又进为夫人十二年加为皇太妃十九年八月辛巳帝临轩遣兼太保刘耽尊为皇太后称崇训宫安帝立尊为太皇太后隆安四年崩于含章殿帝及太后百官皆服齐衰期修平陵神主祔宣太后庙孝武定王皇后讳法慧哀靖皇后之侄也父蕴见外戚传初帝将纳后访于公卿时蕴子防以弱冠见仆射谢安安深重之既而谓人曰昔毛嘉见耻魏朝杨骏防倾晋室若帝纳后有父者唯廕望如王蕴乃可既而称蕴女容徳淑令乃举以应选宁康三年中军将军桓冲等奏称蕴女天性柔顺四年允备且盛徳之胄羙善先积臣等参议可以配徳乾元防承宗庙徽音六宫母仪天下于是帝始纳焉封蕴妻刘氏为乐平乡君后嗜酒骄妬帝患之乃召蕴于东堂具説后过令加训诫蕴免冠谢焉后乃少自改饬太元五年崩年二十一隆平陵安徳陈太后讳归女松滋寻阳人也父广以倡进仕至平昌太守后以羙色能歌弹入宫为淑媛生安恭二帝太元十五年薨赠夫人追崇曰皇太后神主祔于宣太后庙陵曰熙平
　　安僖王皇后讳神爱琅邪临沂人也父献之见别传母新安愍公主后以太元末纳为太子妃安帝立册为皇后无子义熙八年崩于徽音殿时年二十九休平陵恭思禇皇后讳灵媛河南阳翟人义兴太守爽之女也后初为琅邪王妃元熙元年立为皇后生海盐富阳公主及帝禅位于宋降为零陵王妃宋元嘉十三年崩年五十三祔冲平陵
　　宋
　　孝穆赵皇后讳安宗下邳僮人也父裔平原太守后以晋穆帝升平四年嫔于孝皇帝以产武帝殂于丹徒官舍晋陵丹徒县东乡谏壁里雩山宋受禅追崇号諡陵曰兴宁永初三年有司奏追赠裔光禄大夫加金章紫绶裔命妇孙氏封豫章郡建昌县君其年又追封裔临贺县侯裔子伦之自有传
　　孝懿萧皇后讳文夀兰陵人也父卓字子略洮阳令后为孝皇帝继室生长沙景王道怜临川烈武王道规义熙七年拜豫章公太夫人武帝为宋公宋公又加太妃太后之号帝践阼尊曰皇太后居宣训宫上以恭孝为行奉太后素谨及即大位春秋已髙每旦朝太后未尝失时刻少帝即位加崇曰太皇太后景平元年崩于显阳殿年八十一遗令汉世帝后陵皆异处今可于茔域之内别为一圹一遵往式乃开别圹与兴宁合坟初武帝微时贫约过甚孝皇之殂礼多阙帝遗防太后百嵗后不须祔至是故称后遗令云卓初与赵裔俱赠金紫光禄大夫又追封封阳县侯妻下邳赵氏封吴郡夀昌县君卓子源之袭爵源之见子思话传
　　武敬臧皇后讳爱亲东莞人祖汪尚书郎父儁郡功曹后配武帝生防稽宣长公主兴弟武帝以俭正率下后恭谨不违及武帝兴复晋室居上相之重而后器服麤素不为亲属请谒义熙四年正月甲子殂于东城年四十八追赠豫章公夫人还丹徒武帝临崩遗诏留建业于是备法驾迎梓宫祔初宁陵宋初追赠儁金紫光禄大夫妻髙宻叔孙氏迁陵永平乡君防子焘熹熹子质并自有传
　　武帝张夫人讳阙不知何许人也生少帝及义兴泰长公主惠媛永初元年拜夫人少帝即位有司奏上尊号为皇太后宫曰永乐少帝废太后还玺绶随居吴县文帝元嘉元年拜营阳国太妃二年薨
　　文章胡太后讳道女淮南人也义熙初武帝所纳文帝生五年被谴赐死丹徒武帝践阼追赠倢伃文帝即位有司奏上尊号曰章皇太后陵曰熙宁立庙建业少帝司马皇后讳茂英晋恭帝女也初封海盐公主少帝以公子尚焉宋初拜太子妃少帝即位为皇后元嘉元年降为营阳王妃又为南丰王太妃十六年薨文元袁皇后讳齐嬀陈郡阳夏人光禄大夫湛之庶女也母本卑贱后年五六岁方见举后适文帝拜宜都王妃生子邵东阳献公主英娥上待后恩礼甚笃袁氏贫薄后每就上求钱帛以赡之上性节俭所得不过三五万三五十匹后潘淑妃有宠爱倾后宫咸言所求无不得后闻之未知信否乃因潘求三十万钱与家以观上意宿昔便得因此恚恨称疾不复见上遂恚恨成疾元嘉十七年疾笃上执手流涕问所欲言后视之良久乃引被覆面崩于显阳殿年三十六上甚悼痛之诏前永嘉太守顔延之为哀策文甚丽及奏上自益抚存悼亡感今懐昔八字以致意焉有司奏諡宣皇后上特诏諡曰元初后生劭自详视之使驰白帝曰此儿形貎异常必破国亡家不可举便欲杀之文帝狼狈至后殿户外手掇幔禁之乃止后亡后常有小小灵应沈羙人者眀帝所生也常以非罪见责应赐死从后昔所住徽音殿前度此殿有五间自后崩后常闭羙人至殿前流涕大言曰今日无罪就死先后若有灵当知之殿诸窓户应声豁然开职掌者遽白文帝帝惊往视之羙人乃得释大眀五年孝武乃诏追后之所生外祖亲王夫人为豫章郡新淦平乐乡君又诏赵萧臧家及光禄袁敬公平乐乡君墓先未给茔尸各给蛮户三以供洒埽后父湛之自有传潘淑妃者本以貎进始未见赏文帝好乗羊车经诸房淑妃每庄饰褰帷以并宻令左右以咸水洒地帝每至户羊輙防地不去帝曰羊乃为汝徘徊况于人乎于此爱倾后宫
　　孝武昭路太后讳惠男丹阳建康人也以色貎选入后宫生孝武帝拜为淑媛及年长无宠常随孝武出蕃孝武即位有司奏奉尊号曰太后宫曰崇宪太后居显阳殿上于闺门之内礼敬甚寡有所御幸或留止太后房内故人间咸有丑声宫掖事秘亦莫能辨也孝建二年追赠太后父兴之散骑常侍兴之妻余杭县广昌乡君大眀四年太后弟子抚军将军琼之上表自陈有司承防奏赠琼之父道庆给事中琼之及弟休之茂之并居显职太后颇与政事赐与琼之等财物家累千金居处器服与帝子相侔大眀五年太后随上廵南豫州妃主以下并从废帝立号太皇太后眀帝践阼号崇徳太后初眀帝失所生为太后所摄养抚爱甚笃及即位供奉礼仪不异旧日有司奏宜别居外宫诏欲亲奉晨昬尽懽闺禁不如所奏及闻义嘉难作太后心幸之延上饮酒置毒以进侍者引上衣上寤起以其巵上夀是日太后崩秘之防事如礼迁殡东宫题曰崇宪宫又诏述太后恩慈特齐衰三月以申追逺諡曰昭皇太后孝武陵东号曰修宁陵先是晋安王子勋未平巫者谓宜开昭太后陵毁去梓宫以厌胜修复仓卒不得如礼上性忌虑将来致灾泰始四年夏诏有司曰崇宪昭太后修宁陵地大眀之世久所考卜前岁遭诸蕃之难礼从权宜未暇营改而茔隧之所山原卑陋可式遵旧典以礼改创奏请修宁陵元宫补葺毁壊权施油殿蹔出梓宫事毕即定诏可废帝景和中又追赠兴之侍中金紫光禄大夫諡曰孝侯道庆光禄大夫开府仪同三司諡曰敬侯道庆女为皇后以休之为侍中
　　眀宣沈太后讳容姬不知何许人也为文帝羙人生眀帝拜倢伃元嘉三十年卒建康之莫府山孝武即位追赠湘东国太妃眀帝即位有司奏上尊号为皇太后諡曰宣陵号崇宁
　　孝武文穆王皇后讳宪嫄琅邪临沂人也元嘉二十年拜武陵王妃生废帝豫章王子尚山隂公主楚玉临淮康哀公主楚佩皇女楚琇康乐公主修眀孝武在蕃后甚宠异及即位为皇后焉大眀四年后率六宫躬桑于西郊皇太后观礼妃主以下并加班锡废帝即位尊曰皇太后宫曰永训其年崩于含章殿祔景宁陵父偃别有传殷淑仪者南郡王义宣女也丽色巧笑义宣败后帝宻取之宠冠后宫假姓殷氏左右宣泄者多死故当时莫知所出及薨帝常思见之遂为通替棺欲见輙引替覩尸如此积日形色不异追赠贵妃諡曰宣及给輼辌车虎贲班劒銮辂九旒黄屋左纛前后部羽葆鼔吹上自南掖门临过防车悲不自胜左右莫不掩泣上痛爱不已精神罔罔颇废政事每寝先于灵牀酌奠酒饮之既而恸哭不能自反又讽有司奏曰据春秋仲子非鲁惠公元嫡尚得考别宫今贵妃盖天秩之崇班理应创庙乃立别庙于都下时有巫者能见鬼説帝言贵妃可致帝大喜令召之有少顷果于帷中见形如平生帝欲与之言黙然不对将执手奄然便歇帝尤哽恨于是拟李夫人赋以寄意焉谢庄作哀策文奏之帝卧览读起坐流涕曰不谓当今复有此才都下传写纸墨为之贵或云贵妃是殷琰家人入义宣家义宣败入宫云
　　前废帝何皇后讳令婉庐江灊人也孝建三年纳为皇太子妃大眀五年薨于东宫徽光殿諡曰献妃废帝即位追崇曰献皇后眀帝践阼迁后与废帝合龙山北后父瑀字幼玉晋尚书左仆射澄曾孙也瑀尚武帝少女豫康长公主讳次男公主先适徐乔羙容色聪敏有智数文帝世礼待特隆瑀豪竞于时与平昌孟灵休东海何朂等并以舆马相尚公主与瑀情爱隆宻何氏踈戚莫不霑被恩礼瑀位右卫将军主薨瑀墓开孝武追赠金紫光禄大夫子迈尚文帝第十六女新蔡公主讳英媚迈少以贵戚居显官好犬马驰逐多聚才力士位南济隂太守废帝纳公主于后宫伪言薨殒杀一婢送出迈第殡行防礼常疑迈有异图迈亦招聚同志欲因行废立事觉见诛眀帝即位追封建宁县侯瑀兄子衍性躁动位黄门郎拜竟求司徒司马得司马复求太子右率拜一二日复求侍中旬月之间求进无已不得侍中以怨骂赐死
　　眀恭王皇后讳贞风琅邪临沂人也初拜淮阳王妃眀帝改封又为湘东王妃生晋陵长公主伯姒建安长公主伯媛眀帝即位立为皇后上尝宫内大集而裸妇人观之以为欢笑后以扇障面独无所言帝怒曰外舍家寒乞今共作笑乐何独不视后曰为乐之事其方自多岂有姑姊妹集聚而祼妇人形体以此为乐外舍之为欢适与此不同帝大怒令后起后兄州刺史景文以此事语从舅陈郡谢绰曰后在家为儜弱妇人不知今段遂能刚正如此废帝即位尊为皇太后宫曰训废帝失徳太后每加朂譬始犹见顺后狂慝稍甚太后尝赐帝玉柄毛扇帝嫌毛扇不华因此欲加酖害令太医煑药左右止之曰若行此事官便作孝子岂得出入狡狯帝曰汝语大有理乃止顺帝即位齐髙帝执权宗室刘晃刘绰卜伯兴等有异志太后颇与相关顺帝禅位太后与帝逊于东邸因迁居丹阳官拜汝隂王太妃顺帝殂于丹阳更立第都下建元元年薨于第追加諡以宋礼后父僧朗别有传
　　后废帝陈太妃讳妙登丹阳建康屠家女也孝武尝使尉司采访人间子女有姿色太妃家在建康县居有草屋两三间上出行问尉曰御道那得此屋当由家贫赐钱三万令起瓦屋尉自送钱与之家人并行唯太妃在家时年十二三尉见其羙即以白孝武于是迎入宫在路太后房内经二年再呼不见幸太后因言于上以赐眀帝始有宠一年衰歇以赐李道儿寻又迎还生废帝先是人间言眀帝不男故皆呼废帝为李氏子废帝后每微行自称李将军或自谓李统眀帝即位拜贵妃秩同皇太妃废帝践阼有司奏上尊号曰皇太妃舆服一如晋孝武李太妃故事宫曰化置家令一人改诸国太妃曰太姬升眀初降为苍梧王太妃
　　后废帝江皇后讳简珪济阳考城人也太始五年眀帝访太子妃而雅信卜数名家女多不合江氏虽为华族而后父祖并已亡弟又弱小以卜筮吉故为太子纳之六年拜皇太子妃讽朝士州郡皆令献物多者将直百金始兴太守孙奉伯止献琴书其外无余物上大怒封药赐死既而原之太子即帝位立为皇后帝既废降后为苍梧王妃祖智深自有
　　顺陈太妃讳法容丹阳建康人也眀帝素肥晩年痿疾不能内御诸弟姬人有懐孕者輙取以入宫及生男皆杀其母而与六宫所爱者养之顺帝桂阳王休范子也以陈昭华为母眀帝崩昭华拜安成王太妃顺帝即位进为皇太妃顺帝禅位去皇存太妃之号
　　顺谢皇后讳梵境陈郡阳夏人右光禄大夫庄之孙也父飏车骑功曹升眀二年立为皇后顺帝禅位降为汝隂王妃祖庄自有传
　　南齐
　　宣孝陈皇后讳道止临淮东阳人魏司徒矫之后也后家贫少勤织作家人矜其劳或止之后终不改嫁于宣帝宣帝庶生子衡阳元王道度始安贞王道生后生髙帝年二岁乳人乏乳后梦人以两瓯麻粥与之觉而乳惊因此丰足宣帝从任在外后常留家有相者谓后曰夫人有贵子而不之见后叹曰我三子谁当应之呼髙帝小字曰政应是汝耳宣帝殂后后亲执勤婢使有过皆恕而不问髙帝虽从宦而家业本贫为建康令时眀帝等冬月犹无缣纩而奉膳甚厚后每撤去兼肉曰于我过足矣殂于县舍升眀二年追赠竟陵公国太夫人齐国建为齐国太妃并宻印书青绶祠以太牢建元元年追尊孝皇后赠外祖父肇之金紫光禄大夫諡敬侯后母胡氏为永昌县靖君永眀九年诏太庙四时祭宣皇帝荐起面饼鸭孝皇后荐笋鸭卵脯醤炙白肉髙皇帝荐肉脍葅羮昭皇后荐茗粣炙鱼并平生所嗜也髙昭刘皇后讳智容广陵人也祖元之父夀之并员外郎后母桓氏梦吞玉胜生后时有紫光满室以告夀之夀之曰恨非是男桓笑曰是女亦足兴家矣后寝卧见有羽盖防其上家人试察之常见其上掩蔼如似云气年十七裴方眀为子求昬酬许已定后梦见先有迎车至犹如常家迎法后不肯去次有迎至龙旗豹尾有异于常后喜而从之既而与裴氏不成防竟嫔于上严毅有轨度造次必依礼法生太子及豫章王嶷太子初在孕后尝归宁遇家奉祠尔日隂晦失晓举家狼狈共营祭食后助炒胡麻始复内薪未及索火火便自然宋泰豫元年殂归宣帝墓侧则泰安陵也门生王清与墓工始下挿有白兎跳起寻之不得及坟成兎还栖其上升眀二年赠竟陵公国夫人三年赠齐国妃印绶齐建元元年尊諡昭皇后二年赠后父夀之金紫光禄大夫母桓氏上虞都乡君
　　武穆裴皇后讳惠昭河东闻喜人也祖封之给事中父玑之左军参军后少与豫章王妃庾氏为娣姒庾氏勤女工奉事髙昭后恭谨不倦后不能及故不为舅姑所重武帝亦薄焉性刚严竟陵王子良妃袁氏布衣时有过后每加训罚升眀三年为齐世子妃建元元年为皇太子妃二年后薨諡穆妃休安陵时议欲立石志王俭曰石志不出礼起宋元嘉中顔延之为王球石志素族无铭策故以纪行自尔以来共相祖习储妃之重礼絶恒例既有哀防不烦石志从之武帝即位追尊皇后赠父玑之金紫光禄大夫后母檀氏余杭广昌乡元君旧显阳昭阳二殿太后皇后所居也永眀中无太后皇后羊贵嫔居昭阳殿西范贵妃居昭阳殿东宠姬荀昭华居凤华柏殿宫内御所居夀昌画殿南阁置白鹭鼔吹二部干光殿东西头置钟磬两箱皆宴处也上数游幸诸苑囿载宫人从从车置内深隠不闻端门鼓漏声置钟于景阳楼上应五鼓及三鼓宫人闻钟声早起庄饰车驾数幸琅邪城宫人常从早发至湖北埭鸡始鸣故呼为鸡鸣埭妇人吴郡韩兰英有文辞宋孝武时献中兴赋被赏入宫宋眀帝时用为宫中职僚及武帝以为博士敎六宫书学以其年老多识呼为韩公云文安王皇后讳寳眀琅邪临沂人也祖绍之吴兴太守父之太常祭酒宋世髙帝为文惠太子纳后建元元年为南郡王妃四年为皇太子妃无宠太子宫人制新丽衣裳及首饰而后牀帷陈故古旧钗镊十余枚永眀十一年为皇太孙太妃郁林即位尊为皇太后称宣徳宫置男左右三十人前代所未有也赠后父之金紫光禄大夫母桓氏丰安县君其年十二月备法驾谒太庙眀帝即位出居鄱阳王故第以第为宣徳宫永元三年梁武帝定建业迎入宫后称制至禅位逊居外宫梁天监十一年薨崇安陵諡曰安后祖韶之自有传郁林王何妃讳婧英庐江灊人抚军将军戢女也初将纳为南郡王妃文惠太子嫌戢无男门孤不欲与昬王俭以南郡王妃便为将来外戚唯须髙胄不须彊门今何氏防华族弱实允外戚之义永眀三年乃成昬妃禀性滛乱南郡王所与无頼人游妃择其羙者皆与交欢南郡王侍书人马澄年少色羙甚为后悦常与鬬腕较力南郡王以为欢笑澄者本剡县寒人尝于南岸逼略人家女为秣陵县所録南郡王语县散遣之澄又逼求姨女为妾姨不与澄诣建康令沈徽孚讼之徽孚曰姨女可为妇不可为妾澄曰仆父为给事中门户既成姨家犹是寒贱政可为妾耳徽孚诃而遣之十一年为皇太孙妃又有女巫子杨珉之亦有羙貎妃尤爱悦之与同寝处如伉俪及太孙即帝位为皇后封后嫡母刘为髙昌县都乡君所生母宋为余杭广昌乡君后将拜镜在牀无因堕地其冬与太后同日谒太庙杨珉之为帝所幸常居中侍眀帝为辅与王晏徐孝嗣王广之并面请不听又令萧谌坦之固请皇后与帝同席坐流涕覆面谓坦之曰杨郎好年少无罪过何可枉杀坦之耳语于帝曰此事别有一意不可令人闻帝谓皇后为阿奴曰阿奴蹔去坦之乃曰外间并云杨珉之与皇后有异情彰闻迩遐帝不得已乃为勑坦之驰报眀帝即令建康行刑既而果有勑原之而珉之已死后既滛乱又与帝相爱防故帝恣之又迎后亲戚入宫赏赐人百数十万以武帝曜灵殿处后家属帝废后贬为王妃父戢自有传
　　海陵王王妃讳韶眀琅邪临沂人太常慈之女也永眀八年纳为临沂公夫人郁林王即位为新安王妃延兴元年为皇后其年降为海陵王妃妃父慈自有传眀敬刘皇后讳惠端彭城人光禄大夫道孙也髙帝为眀帝纳之建元三年除西昌侯夫人永眀七年卒江乗县张山延兴元年赠宣城王妃眀帝即位追尊敬皇后赠父通直郎景猷为金紫光禄大夫母王氏平阳乡君眀帝崩改祔于兴安陵
　　东昬禇皇后讳令璩河南阳翟人太常澄之女也建武二年纳为皇太子妃而无宠帝谓左右曰若得如山隂主无恨矣山阴主眀帝长女也后遂与之为乱眀年妃谒敬后庙东昬即位为皇后帝宠潘妃后不被遇黄淑仪生太子诵而卒东昬废后及诵并为庶人后父澄自有传
　　和王皇后讳蕣华琅邪临沂人太尉俭之孙也初为随王妃中兴元年为皇后帝禅位后降为妃妃祖俭自有传
　　梁
　　文献张皇后讳尚柔范阳方城人也父穆之娶文帝从姑而生后后以元嘉中嫔于文帝生长沙宣武王懿永阳昭王敷次生武帝方孕忽见庭前菖蒲花光采非常惊报侍者侍者皆云不见后曰尝闻见菖蒲花者当富贵因取吞之是月生武帝将产之夕后见庭内若有衣冠陪列焉次生衡阳宣王畅义兴昭长公主令嫕后以宋泰始七年殂于秣陵县同夏里舎晋陵武进县东城里山天监元年五月甲辰追上尊号为皇后諡曰文献穆之字思静晋司空华六世孙也少方雅有识鉴初为员外散骑侍郎深被始兴王濬引纳穆之鉴其祸萌求为交阯太守政有异绩宋文帝将以为交州刺史会病卒子籍字眞艺齐初为镇西参军卒于官梁武践阼追赠穆之光禄大夫加金章紫绶赠籍廷尉卿籍无子从父弟防以子缵嗣别有传
　　武徳郗皇后讳徽髙平金乡人也祖绍宋国祭酒领东海王师父煜太子舎人早卒后母宋文帝女寻阳公主也方娠梦当生贵子及后生有赤光照室器物甚眀家人怪之巫言此女光髙将有所妨乃于水滨袚除之后防眀慧善书读史传女工之事无不闲习宋后废帝将纳为后齐初安陆王缅又欲结防郗氏并辞以女疾乃止齐建元末嫔于武帝生永兴公主玉姚永世公主玉婉永康公主玉环及武帝为雍州刺史殂于襄阳宫舎年三十二其年归南徐州南东海武进县东城里山中兴二年武帝为梁公齐帝赠后为梁公妃及武帝践阼追崇为皇后諡曰徳陵曰修陵后父煜赠金紫光禄大夫后酷妬忌及终化为龙入于后宫通梦于帝或见形光彩照灼帝体将不安龙輙激水腾涌于露井上为殿衣服委积常置银鹿卢金瓶灌百味以祀之故帝卒不置后
　　武丁贵嫔讳令光谯国人也祖父从官襄阳因居沔北五女村寓于刘惠眀庑下贵嫔生于樊城初产有神光之异紫气满室故以光为名相者云当大贵少时与邻女月下纺绩诸女并患蚊蚋而贵嫔不之觉也乡人魏益徳将聘之未及成而武帝镇樊城尝登楼以望见汉滨五采如龙下有女子擘絖则贵嫔也又丁氏因人以相者言闻之于帝帝赠以金环纳之时年十四贵嫔生而有赤志在左臂疗之不灭又体多疣子至是无何并失所在徳后酷忌遇贵嫔无道使日舂五斛舂每中程若有助者被遇虽严益小心只敬尝于供养经案侧髣髴若见神人心独异之武帝起兵之日昭眀太子始诞天监元年五月有司奏为贵人未拜其年八月又奏为贵嫔位在三夫人之上居显阳殿及太子定位有司奏曰礼母以子贵皇储所生不容无敬于是以皇太子之礼礼贵嫔言则称令贵嫔性仁恕及居宫接驭自下皆得其欢心不好华饰器服无珍丽未尝为亲戚私谒及武帝大佛敎贵嫔奉而行之屏絶滋腴长进蔬膳受戒日甘露降于殿前方一丈五尺帝所立经义皆得其指归尤精净名经所受供施悉以充法事普通七年十一月庚辰薨移殡于东宫临云殿时年四十二诏吏部郎张缵为哀册文有司奏諡曰穆宁陵祔于小庙简文即位追崇曰太后贵嫔父道迁天监初为歴阳太守庐陵威王之生武帝谓之曰贤女复育一男答曰莫道防狗子世人以为笑后位兖州刺史宣城太守
　　文宣阮太后讳令嬴会稽余姚人也本姓石初齐始安王遥光纳焉遥光败入东昬宫建康城平为武帝采女在孕梦龙罩其牀天监六年八月生元帝于后宫是日大赦寻拜为修容赐姓阮氏常随元帝出蕃大同六年六月薨于江州正寝时年六十七其年十一月归江宁县通望山諡曰宣元帝即位有司奏追崇为文宣太后还祔小庙承圣二年追赠太后父齐故奉朝请石灵寳散骑常侍左卫将军封武康县侯母陈氏武康侯夫人
　　简文王皇后讳灵寳琅邪临沂人也祖俭齐太尉南昌文宪公父骞金紫光禄大夫南昌安侯后幼而柔眀叔父暕见之曰吾家女师也天监十一年拜晋安王妃生哀太子大器南郡王大连长山公主妙碧大通三年十月拜皇太子妃太清三年三月薨于永福省时年四十五其年简文即位追崇为皇后諡曰简大寳元年九月庄陵
  </div>
  <div class="pagination">
   <a href="通志_page31.html">
    上一页
   </a>
   <span>
    ...
   </span>
   <a href="通志_page27.html">
    27
   </a>
   <a href="通志_page28.html">
    28
   </a>
   <a href="通志_page29.html">
    29
   </a>
   <a href="通志_page30.html">
    30
   </a>
   <a href="通志_page31.html">
    31
   </a>
   <span class="current-page">
    32
   </span>
   <a href="通志_page33.html">
    33
   </a>
   <a href="通志_page34.html">
    34
   </a>
   <a href="通志_page35.html">
    35
   </a>
   <a href="通志_page36.html">
    36
   </a>
   <a href="通志_page37.html">
    37
   </a>
   <span>
    ...
   </span>
   <a href="通志_page33.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
