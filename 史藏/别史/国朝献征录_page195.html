<!DOCTYPE html>
<html>
<head>
    <meta charset="UTF-8">
    <title>国朝献征录 - 第 195 页/共 245 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>国朝献征录 - 第 195 页/共 245 页</h1>
    <div class="content">　　毛澄 
　　公讳臣字符凯姓虞氏其先宋丞相雍国公允文有破虏功立庙赐由于吴子孙因自蜀徙吴曾祖茂赠通政司左参议祖祥兵部右侍郎父震以公贵封奉直大夫兵部郎中母周氏继母陈氏赠封皆宜人公童子时善属文补邑诸生先达叶文庄公一见即加器赏许妻以女始业礼记后以书经领成化辛卯乡荐戊戌登进士第授兵部车驾主事奉命安置来降夷人于广西所过不扰迁员外郎又迁职方郎中弘治戊申告归养病起除武库郎中以父忧去官服阕复除职方又调车驾丁巳迁四川布政司右参议公在郎署几二十年遇事守法执正不受私谒虽上宫贵近意有所忤弗顾也以是寡合于人然人益重之在蜀二年即上章乞致仕一时莅蜀诸公自抚按而下高其志节皆出郊以送抚按又赠长夫六名以示优待公固辞不受于是益称善归槖萧然凡途中故旧有以土物馈者一切拒之比至家当道命有司建归荣坊于其里邑士大夫侈诗歌吴中传播以美谈公仕无留资家事落落然无纤毫愠意日惟读书赋诗以自娱归田二十年足不至公门丞贰而□有不识其面者乡饮礼请仅一再赴不复往宪使行部至昆慕公名欲一访者辄辞谢之始与乡士夫结会后亦谢不预惟时从亲戚故旧稍知厚者鸡黍会以致欢适笑谈每至夜分酒半醺叩几高歌若不复知有人间事者正德败元以　恩进阶中顺大夫庚辰卒距其生正统壬戌享年七十有九遗命戒其子以后事皆法古礼斥异端卒之先夕犹讲孟子仲尼亟称于水章词旨其悉葢其素以义理养心能不乱于死生之际固如此君人器度丰雅言温而气充孝友敦朴澹于世味平生手不释卷喜评论古今人诗文娓娓不绝其教后生务欲黜深奇而尚浑厚以古之作者法所著有丙辰奏草二卷竹西亭稿若干卷述古录漫录回文体诗各一编藏于家 

　　○四川右参议田公铎墓志铭（王鸿儒） 

　　王鸿儒 
　　正德二年后阉臣擅命纷更建立冤陷无辜财籍家徙虐焰熏天衣冠之祸极矣时四川有参议田公亦罹罗织正德五年秋八月也初弘治年公以四川蓬州知州擢广东按察司佥事奉　敕清理屯田盐法十七年升四川未赴以老疾请于部得致仕闲居巳五年矣正德三年阉忽差官四出检核库庾使之在广东者以公盐法案牍未明属廵按御史查之□年七月公被逮未就道而阉臣败或尼公行公恐诬蔑不明决意南迈时年八十二矣至九江遘疾卒于舟中临卒犹呼其侄禋曰我必不起汝当持文至广东终事不然吾死不瞑目矣公讳铎字振之号西埜其先西安渭南人祖辅元季任四川行省参政国初避兵徙今泽州阳城下家焉父琮任宁城驿丞以公贵封户部广东司主事母栗氏封安人公生而资禀英特及长遂大负文誉时辈推服成化戊子领山西乡荐戊戌登进士授户部广东司主事升浙江司员外郎河南司郎中弘治二年四川饥公奉　敕督粮五万往赈之事竣复　命以误遗　敕中语调蓬州知州时州方经贼后前守者里设廵视乡正与老人□□兵吏下乡诇事名曰安民而实病之公下车一□能去民用以安是岁六月不雨公莅政甫三日即□□祷于社引咎自归是日大雨如注遂以有年公□□吏六人民称快而寇盗猖獗甚至入州城行刼□设法缉获巨盗六起又增筑垒堞申严门禁盗遂□绝州滨江溪民多病涉乃建大小二十四桥三溪山高而无路乃凿里许途民免陟者十五里州东南江有洲八十余顷居民樵采牧养者所资豪右侵以业公夺而复之民流他方遣人招怀谕以免役三年仍令恣耕山地不增粮额民复业者甚众间取前贤行实切于彝伦者图注悬旌善亭朔望令教读聚童诵习以时讲于州俾父老听之监司行部讶无投牒者审知其然甚嗟重之每谒文庙毕必与诸生讲论经史辨疑导滞通而后巳庙庑倾坏重修营务坚朴可久不事华餙自祷雨至此以及去州之父兄子弟俱建碑纪之在州八载吏畏民怀政声彰彻都御史及御史荐章六上遂有广东之命在广存大体略细故所治清远广海二卫獘以清革公之政如此铭曰　秦晋蜀越以家以国鲜不则是惟公宂庸告来叶 

　　○四川布政司左参议石君禄墓志铭（康海） 

　　康海 
　　君讳禄字君锡别号莲峰上世南阳人也七世祖□胜国时荆襄总帅佩金虎符因论计不合弃官来商洛而居华郡临渭三川其后族属蕃衍更临渭石乡云昭生远远生闰闰生着明精于武技不乐事进有子曰岩君曾祖也生三子某璞秀璞以义勇起家官昭勇将军骑都尉锦衣卫指挥佥事秀乡之善大受高年爵生四子其季曰辉是封君明法律有力绝人以椽磁涧逓运大使娶秦氏生君与其弟爵君幼颕悟英迈不羣长补郡学生有文名弘治戊午举乡试明年己未登进士第南京刑科给事中倬有建论升山西按察佥事缉奸剔蠧风采凛然抚按交荐之会有封君之忧巳复除山西佥事去淹滞之狱慎囹圄之政处马邑定襄饥馑之害平宁武之围山西人深赖之复有秦孺人之忧巳即改除四川时棘火人蛮作乱都御史马宗大以委君君亲冒矢石讨平之又立州建官以杜后衅坐是升四川布政司左参议君曰仕宦何时止乎会当涂者有言即幡然以归归七年嘉靖甲申六月以骤感痰蹶而卒据其生成化丙戌三月春秋五十有九予与君同试于乡同宦于朝虽南北不同交特厚君心志坦夷不拘小节与人言尽布心意居乡井恂恂谦退若弗知其达官贵人者此其过人远矣君在谏垣时会灾异条陈八事曰明体统戒逸欲崇敬畏亲贤臣远佞人抑外戚厉官守减力役复有诏求直言君又陈十事曰亲经筵以弘圣学察贤否以明黜陟公赏罚以服人心储刍粮以实军资择将帅以固疆场罢营造以苏民困开言路以决壅蔽久廵抚以便经畧慎守令以字黎元敦节义以励风俗皆依事据理克中时宜予窃有取焉后君在四川每经武功必握手话□数日而别据君之能以必跻显颀乃止于是私甚恠之洎予频年游华覩君跃马大驰饮食起居若少年人恒自以难能顾亦复止于是于戏伤哉 

　　○四川布政使司左参议韦公商臣墓志铭（张时彻） 

　　张时彻 
　　□之生不幸有三而贫无禄不与焉生而姱节不立一不幸仕而无功德于民二不幸身死而冺无闻三不幸若吾友南苕公其始免于是乎公姓韦氏讳商臣字希尹南苕其别号也其先湖广岳州人宋南渡时有讳嵩者仕武康尉因占籍长兴是长兴韦氏九传至龄以子厚贵赠知县后举成化丁未进士初令贵溪调麻城升黄州郡丞以考绩过家卒焉清修岂弟有古循吏风卒之日贫无以敛郡守何显高其节营殡瘗云公其仲子也生甫十五年执丧哀毁动无踰礼时前母兄尧臣析公令自食值岁大侵饔飱不继而阻糠茹草怡如也顾益奋励攻举于业仡仡不少休不数年学成遂以正德庚午举于乡嘉靖癸未登进士时甘泉湛先生在　朝倡明斯道学者所宗公往侍教席毅然有希圣之志甲申授大理右评事会言事诸臣多系　诏狱下大理谳奏公自念曰国是固非小臣所敢知若评刑则吾职也默默苟禄其将谓何于是上疏抗言剀切忤　旨□常州靖江丞时言官惧谴稍稍屏息而公独振奋不顾议者以难比至靖江持廉秉公察举民瘼散白莲之妖党建久废之学宫清理徭赋表扬贞烈风蒸蒸动他邑丁亥春量移德安府推官应山有巨姓被诬大辟者宪使张鲲闵其枉也而宽之抚台与张有夙憾驳公覆讯必欲反其书以中焉公直据法论报身当其怒弗恤时又有龚友昌者亦被诬久庾公一讯得其情竟从未减郡中称神明己丑冬升河南按察佥事分司汝上条章振饬风裁凛然永宁巨寇董氏强啸众乱地方汹汹公即率兵讨平之捷闻玺书嘉劳伊府庄王无嗣济源王入继以宿忿虐杀其妃及其戚属四人当事者右之傅从轻比冤久不雪公廉得其状悉论如法奏上报可其它搜剔吏敝屏斥贪污搏击毫强平反冤狱宽恤里甲抚处流民均拨京操兴举社学诸政皆凿凿可纪抚按交章论荐胥以公辅期之葢声闻日奕奕起矣先是大梁诸郡县以虚税丈量册籍巳定而朝贵顾以增粮巳累奏议毁之部檄至公力持不可且请当违制之罪于是册竟不毁又河南诸宦家类出钱以质田土及期不能偿则遂占业恒其入而贫民代输租庸率多逋播公下令严禁若子母相当者辄勒还之临颕有杜黄门者与同邑赵佥事构怨仇杀三人公方署总宪杜赵皆来谒乃令阍者却弗纳而杜之兄时通政参议数致书君弗听立捕治之复有首豪民播敖窟群盗验实论死词连乡宦黄彬彬见以危言相顿胁公怒即折辱之以故诸权贵衔次骨腾蜚谤于朝乙未春竟以考察论罢时公巳转四川左参议矣余时闻之拊心诧曰随夷而谓跖屩龚鲁而谓宁郅有是哉会众论哗不平科道两会疏论救而给事中薛宗铠戚贤沈谧御史戴铣各上疏申救之公一不意归而明农课子与郡中诸老结观山之社倡酬乐聚羣从子姓考德校艺训廸葢甚严也时节辄合燕以敦雍睦暇钊高卧一小楼不下或泛扁舟之别墅觞咏自适意泊如也公天性颕异力学不倦研精经学泛览子史百家言而砥节砺行夙夜不少懈树勋泽物尤其素所蓄积其在靖江德安俱祠名宦河南建生祠祀之此足以观德矣家素贫乏乂居官不私一介既其裭籍无可以生者乃极力樽缩督率家人昼夜拮据仅以糊其口而服食菲敝有窭士所弗堪者君子以是多之平生孝友尤笃事母胡安人曲尽其欢常恨禄不建养言及辄呜咽流涕教育二弟唐臣蜀臣手其句读朝夕督课之纳室营产恤其私迄于白首无间焉第刚毅狷介嫉恶太峻多不理于口然终不悔诎古所谓宁玉碎毋瓦全非公其人哉 

　　○四川布政司参议欧阳公瑜传（王时槐） 

　　王时槐 
　　欧阳瑜字汝重安福人自少端悫鲜嗜欲从阳明光生学雅见器异将别请益先生曰常见自巳不是此吾六字符也公奉令承教终身力践之既举于乡历数科不就公交车曰有老亲在王天下不与易也丁外艰守制不处内者三年既葬庐墓侧虎每环庐而号不动服阕授通州学正萃诸生讲论剖析几微及门之士多所成就值州守缺署篆数月雪冤抑奖良善轻罚节费民甚安之升南愽士去通士立碑纪其德政比至南雍大司成松溪程先生故重公与公忘分交公又以所学授南雍士如其在通州寻以愽士被内召入京不见权贵或讽以荐贿可致清要公曰吾平生所学谓何竟得南大理评事莅任释大冤十数寻晋本寺正升云南佥事起艰补广西清积牍遂娼优禁龙舟密捕盗释冤狱二十余人所至相与尸祝之寻奉敕整饬左江道兵备南宁土官故骄悍地方患然善伺上官意指一中其饵遂束手不敢动而独不能伺隙于公以故栗缩不卒逞其私未几升四川参议遂拂袖归山公在官二十余年所至士民感德其去也莫不哭而送之葢公以至诚待物□□城府故虽无赫赫之名而思之者久益不置公既归壹意讲学以兴起后进岁时会聚虽隆冬盛夏无不赴其所开导力守师说不奇僻语至其谦虚受人则后生来学有所陈说亟称赏不容□性宽厚乡人或侮公至诟辱之公绝不狡其自持甚坚少时或有欲败公守者□致妓馆中钥其门去公然灯达旦动以羞恶□心妓亦感泣具道其不得巳之故及明败公守者启钥视公灯瞳瞳未妓含泣道故其人乃媿谢君宗伯称公宦游廿载恒产不及中士年九袠守身恒如处于葢得其近似矣至其好学不倦拳拳焉开示□□视民瘼若痌瘝在身而言之惟恐不尽斯葢公之大者云 

　　○四川布政使司左参议张公后甲墓志铭（顾起元） 

　　顾起元 
　　公讳后甲字丁也上世山东滋阳人始祖林以力士备宿卫从　文皇帝北征累功至鹰扬卫指挥佥事世其官遂家金陵七传昭毅公倜傥有义决喜通宾客工诗举武进士娶朱淑人生二子长都阃公次即公也公生而嶷峻韶秀异羣儿而体羸善病父母绝怜爱之年十四始令就塾师受毛诗时公则巳日诵千言苕发颖竖岳岳曹偶间矣迨补博士弟子所属文务根极理道不以鞶帨工攻苦甚造次手一编弗置踽踽弱不胜衣劬书未尝言谷丸也万历丙子举于乡其榜之第七人明年上公交车得隽礼部庚辰成进士谒选楚辰州之推官公精心理用法平而不苛念辰民旧苦滞狱诸所讯鞫论报穷日夜之案牍无宿留者诸生某以事忤豪右文致傅狱公亟醳之后以孝廉举民有手毙女而诬人大辟者颂系十年往矣公卒白其冤五开卒戕戍长当道虩虩忧蠢动公走健卒逮渠魁法之其党立解散亡哗者署篆所至必民计长久开社以课士积□以备赈均徭以苏困具可絜令治声□三楚间尝 

　　◆按察使 

　　四川按察使龚鐩传 
　　四川按察司按察使马君应龙墓志铭（康海） 
　　四川按察使冯公亮墓志铭（陆可教） 

　　○四川按察使龚鐩传 

　　龚鐩字子谏江西南昌县人出举人授兵科给事中擢云南按察佥事秩满诣京以谏议谪役寻起广西佥事复调广东荐升按察使所至以廉洁自将尽心所事多所建明咸切时獘年七十一乞致仕诏允之至是卒历官余四十年家计萧然无黍絫积平生刚介直谅不以富贵累其心官虽莅宪臬未尝尚严威尤人之所难云 
　　一再分校棘围所得尽知名士法曹六年征郎计部奉命督御马草场往中贵与贾人多谬饬筐箧市驩因挟以穴利公一切峻拒之弊乃大铲巳出而监榷清源清源地绾南北贾舶鳞次缓则虞啬课急则虞蹈脂润名公至首训商若第以实输税耳吾不渊鱼察也诸商熟公旨走市如鹜是岁河涸而榷锾顾隃往时大司农才公复以公司云中饷庾出纳吏胥易缘轻重奸公严核之毋敢上下其手又谢绝长安诸贵人之盐贾关说者一时饷政修举边计赖焉久之以疾请告归既愈起补缮部时以营建征木奸商多饰小巨牟羡利至不可訾算公一一引绳而程度焉中贵人数以不任斵相恫愒公弗动居数月晋四川按察司佥事治川东时方有征播之役公筹策行间机宜辄微中客兵横所过郡邑如螫公以檄喻之人人衔枚而过民不知有兵也巳部议才公移备兵于楚两台疏请得留治川北时部使者莅阆中而公以入　贺行有日矣乃一夕驰至立决诸务飙发霆断亡不中款者贺还值岁大旱公露祷雨随霔川人颂之亡何擢参议复治川东川东民闻公且至争负戴数百土迓公而公以疾作浩 

　　○四川按察司按察使马君应龙墓志铭（康海） 

　　康海 
　　君讳应龙字公济其先凤阳人也后世移居河州世河州人高祖曰英曾祖曰志祖曰文考曰全俱称长者娶王氏生三子君其季也生君时考巳七十余君生七岁即好读书手不释卷考甚爱之又恐其劳母曰儿欲读书是心诚悦于学也乃复靳之邪发蒙之明年即习尚书日记数千言不踰年而旁通易诗礼乐春秋下笔成文虽老师宿儒咸自以不及十七入州学诸提学皆以佳士而邃庵先生独奇之曰此子所就不止科目也虎谷继邃庵取君缉学书院予时巳领乡举过长安虎谷辄语予曰马应龙书院诸生未能或之先也弘治乙酉果中乡举第二正德辛未登进士高等除户部江西司主事值流贼刘七等寇河南　上命文武大臣讨之君督饷焉贼平赐银十两纻丝一表里以劳之又踰年蜀盗尚未平于是命都御史彭公泽代尚书洪公锺总制西征军务仍以兵部员外郎张君嘉谟与君参军督饷未几彭公举君与张君皆生长边方熟知兵事宜令赞画军务必有后勋乃以延绥临巩洮岷兵马付君自然拂衣归矣当是时公发始艾即霜露之恙何不巳乃亟于县车视朱绂犹脱屣归而丹颜如渥身被金绯望之翩翩神仙人也人固谓东山不能久卧公岂谓竟以是终哉公至性孝友髫年昭毅公病疽泣吮血弱冠太淑人疡发于背吁天悲祷至长跽终夜比奉讳哀毁隃礼既第南宫以两尊人不逮养不忍遽膺珪组也儿时有鲜衣辄解以奉兄既贵先所置产悉推以让之且代偿所称贷者戚属有急或婚葬不能举辄出赀佐其费生平衣无重绮食无兼未任守素泊如也居乡未尝以刺通公府有缘两造求缓颊者必正色距之顾时时阴地方画便宜事且行矣终巳不言其德奉常刘公摄府事举乡饮酒礼固延公不得巳一出副其意士大夫有慕公造庐者财一报谢此外杜门却扫自二三君子文酒赏度外人莫能窥其面也公人温栗而敏练与人处和气满大宅而动止有常不失尺寸至寄情玄澹夷然穆慎即至启手足而神志无怛盖其中之所寄远矣岂矫世拂俗以就声名者哉余自守史局归岁时从公游窃窥公意存忠质语谢臧否韬藉风雅而牖廸检柙尝心仪之乃状又言公天性宁过厚强一支君遂有中江之捷斩首葢数百人兵势渐盛后至汉州提督军务都督时公源与陈副总兵官阊游击计事间报贼至城下诸公方犹豫君奋然提所部兵往剿之大战于三渡水亲斩剧贼一人令士卒皆奋击所向而靡斩获几四百余级而中多渠魁于是军中皆以文武全才目君捷上　上赐君银二十两纻丝二表里升俸一级班师后又督粮宣大乙亥八月升本部山东司署员外郎明年升郎中寻奉敕总理辽东粮储支皆有法正巳格物积獘若洗居一年军民胥悦信畏若神寻以病乞归调理　上许之居乡三年所学益进比辛巳复除本部福建司郎中行取北上道过武功与予语奇君可以大授因赋诗赠君君至京乃数上言边事　上悉允行之嘉靖元年壬午升山东按察司副使整饬霸州等处兵备距京师但百余里正德以后浸盗贼渊薮地又多中贵洎勋戚庄宅士无完器仓无积粟豪家兼并侮法吏不敢捕桀民肆掠逻不能获君至肃贞宪度振扬威武创修城池建置营堡大易旧观于是民有畏志而吏渐捕逻渐获矣于是汰冗惫选精仕得勇敢千人给以利器厚以糗粮训以坐作养以锐锋又积粟忍甘迂不作薄俗溪刻崖异之态斯又可谓善言公者矣 
　　□□千余石以备缓急不数月间石日永房景玉陈□□臣等大盗七百余人洎窝主卢进胥锐二十余家先后俱获而奸豪白钺白景方等处以重公不通请谒由是民志惟熙吏守不盩可谓承平之希覩矣其它明冤狱摘隐昧不可胜纪地方之民皆设位祠祀于家则君之所以获乎其心者岂声音笑貌能邪廵抚都御史孟公春以君治状上闻　上以难赏银二十两纻丝二表里君宿有疢疾在霸州五年加以公事旁午乃间作闻瘳逮丙戌章九上乞归　上皆荅以优旨不许归冬十二月疾方剧忽有四川按察使之命拜命又二月嘉靖丁亥二月五日而君卒矣于乎惜哉君生成化甲午至是年五十有四君临终时语胡安人曰吾平生心事惟武功康子知之果死当令汝良求铭吾墓于乎痛哉君尝私语予曰丈夫当磊磊落落自见于世一涉顾吝非夫也霸□□送丧者君卒之日筐箧惟有俸金若干余□□□□可谓趋不渝志者矣岂非所谓丈夫乎哉 

　　○四川按察使冯公亮墓志铭（陆可教） 

　　陆可教 
　　子尝□金华陟其岭下瞰蓉峯之麓有屋岿然鳞次栉比□其□会顾而异之曰是宜多产材杰询之则□□冯公之族也葢冯氏以甲科历膴仕者数人最其□着族公其一也而公又最贤予实耳习焉又若而年而见公二子鸿胪君于□京师则以志铭请予按状而益知向所耳习于公者不虚也公讳亮字执夫别号贞斋其先世自山东徙居义乌元末有嘉兴路总管名道通者再徙金华之赤松涧遂金华人三传而处士公以玉以玉生杰名御史有声卒广东按察使广及婺名宦乡贤俱有祀贾森旸彭泽令以仲子洙贵赠主事长子淊生来安令玑娶朱氏生三子其仲即公亦以公贵封兵科都给事中朱封孺人公生而颕异比长治经义蔚然有声试辄冠诸士嘉靖辛卯举于乡壬辰举进士令润之□徙邑濒江于南北孔道最要剧民疲于往来供亿甚苦公以身任怨汰其十七吴中诸郡邑素苦白粮解役会岁大侵而役不蠲公力请于部使者以赎锾代输故邻郡流徙载道而润安堵如昔最闻擢兵科给事中俄转礼工左右复升兵科都给事中疏请□□理饷建城堡治濠堑以备虏数事皆凿凿可施用中贵人某成国公希忠宠焰煽都城公前后疏其不法皆得请权贵敛迹寻升河南参政会岁复大侵至人相食公极意赈恤捐禄郡邑倡所全活无算是岁入计以治行异等赐文绮锡宴南宫寻擢四川按察使按诸贪墨吏无所假贷望风解绶去者数人尤加意狱事日夕手爰书谳牍至达曙亡寝遂以此得瘵疾再请始得归且诏铨部俟病愈起家而公行至夔州殁矣嗟嗟公仅四十有四耳使天假之年其所建树可胜道哉公素不问家人产而持巳特廉河南入计时吏白羡金万余公即不自入不可馈遗费耶公叱去之曰安有行苞苴冯公者殁之日夔守检其槖中装仅余羡俸数十金而巳其廉乃益着云 

　　◆副使 

　　四川按察司副使东公思忠墓志铭（康海） 
　　四川按察司副使黄公荧阡表（林俊） 
　　四川按察司副使沈公琮墓志铭（梅纯） 
　　四川按察司副使张公昺墓志铭（张邦奇） 
　　四川按察司提学副使卢君雍墓表（邵宝） 
　　副使吕公翀墓志铭（汪伟） 
　　四川兵备副使张仕隆传（朱睦木挈） 
　　四川按察司副使刘先生天民墓志铭（李开先） 
　　四川按察司副使富公好礼墓志铭（徐阶） 
　　四川按察司副使吴君逵墓志铭（罗洪先） 
　　四川按察司副使远斋顾公翀墓志铭（吕本） 
　　四川按察副使章公美中传（王世贞） 
　　四川按察司副使李先生贵墓志铭（吕光洵） 
　　四川按察司副使赵公三聘墓志铭（王家屏） 
　　四川按察司提学副使傅公光宅墓志铭（于慎行） 

　　○四川按察司副使东公思忠墓志铭（康海） 

　　康海 
　　公讳思忠字进伯上世巩昌人也高祖良惠以总管守商州值红巾乱令二子挈家居华州一居朝邑曰吾受土地于国义当死守汝等往兹乐土慎哉毋以忘予先人之孝矣于是二子如命以往而总管公竟死于官今华与朝邑其子孙各繁衍兴盛至有数百人云衣冠诗书蔚关中华冑非天所以报其忠邪居华者讳德名至华则辨土省艺家人业不数年既饶裕富有见诸贫乏者及婚丧者辄赒恤资助之华人咸喜以乡有长者可荫庇巳也生子有升愽学笃志得深履固州学生学者咸敬畏焉其率履正俗之事乡人化之如葬黜浮图循家礼其风弗今衰也后以贡商河丞仁以抚民介以律巳民至今有遗思可谓达不离道者矣初配郭氏生公公生而岐嶷少而颕悟十二从商河公游太学每祀则斋洁入庙凡爼豆乐舞之属莫不备问而具识之退而曰礼云乐云固如此其所用心岂寻常能测哉读书文虽长老莫不畏避西归时巳值弱冠被遴州学生中天顺壬午乡试成化丙戌登进士拜刑部河□司主事剖断明决不避权要三载考绩于是封商河公刑部主事而郭安人焉寻转云南司员外郎郎中考最进阶奉议大夫而商河公赠郎中郭安人封太宜人恩数频仍虽国恒典而遇者每艰此亦足以占商河公与太宜人之贤而公之孝道显明孚于天而获于人者诚不可诬也吁盛矣哉被　命审录畿内刑狱平反多恶有所畏冤有所白今其子孙众庶而树立卓荦岂非天所以报其忠如是哉公居刑部以端正自居因情亮事曾未一用惨酷刑具而犯者自不能不以隐曲备对尝曰狱有微旨非敲朴所能致也每于招稿面题曰得情勿喜及据案正法则又曰罪疑惟轻一时危疑之狱皆以公决于是吏部两荐公府丞不报遂转四川按察司副使整饬松潘兵备玺书曰番贼出没听尔相机剿杀军民利病听从便处置公至立约束谨烽燧内修政事外树兵威诸番部落畏威怀德不敢侵边然松潘孤寓万山而诸番部曲环列猬辏中留一线之路转输往来斗米之价每银数两方办故布政司计边辄数倍他边而主藏之吏或多伸缩侵盗监司在彼又以荒服俗獘因循罔稽由是吏好民苦日甚一日公于是苦心劳意涤弊正法仓庾之积陈陈相罔矣又严减克之禁正私鬻罚茶马有序瑕衅不生士有饱食官息科敛蜀方之兵骎骎生气焉公又于大石佛嘴凿山开路以便转输人至今宜之成化甲辰恶匝族逆命公出军剿之直抵巢穴斩首四十余级　上赐公白金彩币乙巳小寨番窃发公又出军剿之斩首三十余级所获军器头畜无算曰此士卒之功也悉以赏之捷　上又赐如前于是军威大振诸部矢心归顺其酋长及朔望辄来禀受约束蜀中士民倚公西北长城矣是岁十有一月八日公以疾卒于官距其生正统辛酉享年纔四十五尔呜呼惜哉 

　　○四川按察司副使黄公荧阡表（林俊） 

　　林俊 
　　易斋黄公荧敦实既营乐丘自志之又属意其友□俊表焉呜呼是俗所深讳而不欲言者况豫之耶去生寄死归达者所易视而讳者未之竟免也死生亦大矣任情死生于仕止得丧何如耶公初以成化壬辰进士尹玉山起南京监察御史伛偻抑抑巽下予意新台官过矫屈是何也公丁先御史南涧忧服除改北台三奉　玺书廵长芦鹾司迤北漕道四川云南贵州戎政酬接闲都周详商畧无径断语私服充养之素官六察殆非宜然也既之伪者夺燥者息阴贼惨狠而激讦者消沮声迹冺然事缓急奇办固有以孚而移之前后论列事多官贤否治得失十余事尤荷我　孝宗敬皇帝嘉纳公固不察察人细过固持其大也在云南有赵都司晟者骜悍不可驯独帖帖惮公巨珰遗财当事者避余烈公从容一语核其数非刚而善用能之乎夫竖目张声嚼啮大骂凛然若生风临小利害辄隐忍循默犹自谓老成得重厚体然乎哉予亲见公南台及云贵时事道玉山又得公之流泽故政呜呼今之官如传舍谓一令三十年犹有存记如许耶公四川按察副使能望隆起显叙方有阶入　贺过家拜母林太孺人眠食无异然巳八十而九公曰恶自而致其情哉遂疏致其事所以致悦太孺人者纤巨曲至又四年太孺人年九十二方终公擗踊欲绝是日鸟百数遶屋悲鸣 

　　○四川按察司副使沈公琮墓志铭（梅纯） 

　　梅纯 
　　公姓沈氏讳琮字廷器先世汝南之平舆人至高祖兴始迁居毘陵宗族日盛曾祖福值元季江南兵起乃归于国朝从征四方屡効劳勚彭蠡之战遂死于阵因得赐地都城南之凤台冈以葬其冠服故子孙今家于南京大父庸洪武间再以军功授旗手卫百户父旺尤笃于忠孝当开国初兵戈甫息人犹干习礼节而能即知报本追远爰建祠堂以奉其先人故到今家世袭其余风才能辈出有自来矣娶万氏以永乐庚子正月丙寅日生公公生甫数岁而万母蚤世日处严侍下自少辄能躭耆书史既长从布政谢公辅学易每有新得正统甲子由应天府学生中南畿乡试又四年戊辰登进士明年己巳授监察御史景泰庚午奉敕督□浙江银矿区画有法浙之人至今犹才□□载满绩以旧典例得推恩父旺以是亦受封文林郎监察御史母万赠孺人既又奉敕清理京畿及中州齐鲁等处畜马公推诚教戒所至不扰而牧马日蕃后理湖湘刑狱尤多平反比还廵按两广威望益振乙亥居父丧天顺改元起服升四川按某某阴附当路黩货殃民莫敢指斥后虽坐他事逮黜亦以君言故由是一方肃然人谓得廵按大体是故谓之贞先是廵城者务繁科条以钩摭能所关决多家人细事君曰御史所治止是邪悉纵不问所治惟宿奸巨蠧要束详明发擿敏利誉籍籍起河间旱奏请免赋减科谪尽出所储藏镪贷民全活甚众四川地远惧狱之久淹也檄所司月报而时遣发之朝使方取材西南又邪人迎佛亦道境内属岁饥民不堪供输君材择周慎而昼夜拊循之民得不扰妖人某子甲善幻术能刳腹出肠胃惴人徼利又能吐火烧民庐室民益惊畏求罔不获或捕之辄说校以逸殆不可方物君密饬各郡同日逻捕术穷皆伏其辜某郡人乙慓悍强御椎埋自恣君虞其阴贼多党捕急或生变乃先扬好言卒以计擒杀之犍之蟇颐滩温江之三渡皆湍急善溺舟君择材干吏委以凿治人知其去险即安而不知劳费是故谓之材君天资有大过人者性尤嗜学平居手不释卷程文若拟古诗词清润圆融不事刻削而新意层出少受知于太保吴文定公太傅王文恪公都御史泾徐公入□朝尤太师李文正公所喜有相见之晚之叹 

　　○四川按察司副使张公昺墓志铭（张邦奇） 

　　张邦奇 
　　公讳昺字仲明别号楝庄主人又曰寓庵姓张氏曾太考讳延良赠江西道监察御史大考讳楷官至都察院右佥都御史愽学善诗文尝奉命经略东南卒镵巨寇功着国史考讳应麟亦以诗鸣从军三陜有功授宁波卫后所镇抚母虞氏封孺人公世居慈溪建都宪公始卜居鄞城平桥之南公生有奇质貌古而性刚自郡学弟子员巳侃侃然能自树立成化戊子举于乡壬辰登进士第授知铅山县励心勤力事求利民所立规条简便有法越数十年不能易有巫能役鬼物咒咀杀人立有征应一时咸畏事恐后公擒至庭榜笞百数卒无所伤夕而大风杨沙石蔽天遶屋铮铮若铃索声众益骇惧以果神人也籍籍请释巫公弗顾卒致之死县城南有沟西洋庙颇现灵恠旁郡男妇相率祈祷充斥道路公恶之毁弃神像墟厥殿宇置便民仓焉而并撤淫祠数十以葺公廨移文道路告谕以礼秩满擢南京监察御史紏劾不避权要誉倾一时威宁伯王钺挟其武力偕保国公朱永太监汪直兵部尚书陈谊将挑衅北边公曰是国家害不小抗章劾之词连内合司礼由□内外大臣皆衔之未发也会守备南京太监薛琮闻公名求见不许且劾琮鬻放军伍琮乃诬奏公擅作威福遂左迁南京通政司经历久之以魏国公荐转四川按察司佥事查理盐去蜀中盐利最饶先是理盐者率以贿败公搜剔敝蠧一新以法有都指挥使陈某富而无子惟壻一人尝楼一处子匿于家事觉坠之河以绝踪死者之父诉于廵按御史且请必属公治之御史曰是理盐法不得与狱讼其人曰陈都司家黄金至十余巨万非张宪佥孰能不利啖洗小人冤邪乃移公按问一讯得情而御史卒通厚贿挠公数四不得则别委官推之竟移坐其壻之仆云公既磊砢不能与世合再疏乞致仕不允而迁公副使守备建昌黎州等处时同事马太监信用术士周慧以其善黄白术将进之朝公闻而惊曰是唐之柳泌也即擒慧置狱而劾马之妄事乃获寝公犹锢慧极边以杜后衅居岁余度终不能容于时乃和陶潜归去来辞引疾归老于四明之楝庄时年甫六十环堵萧然出入不能备骑从家人糠籺或不赡而超然容与日事经史自娱尝岁大侵大臣赈饥浙东闻公窭甚遗五十金坚拒弗受利害祸福不待解遣而自不能胶其中虽于俗不屑苟同而对众坦坦不畛防胷怀如玉不可点染其表侄宪副余君本每侍公才尝不勖以道义病既殆犹张目谓曰努力哉乃今人才自励者少若能扶持一日是培国家元气于一日也葢立身国之心至死不乱呜呼□不英伟卓绝大丈夫哉公生正统癸亥九月卒正德庚辰九月年七十有八 
　　始予读先汉等史见诸循吏事有政通神明精感天地者未尝不太息钦想以后世所未有也乃今于慈溪张公而复见之公名昺字仲明都御史楷之子也成化中始以进士知铅山县初县有卖薪者嗜食鳝得薪直以其半市鳝命妻烹而食之一日自市归乘饥恣啖少时腹痛而死邻保疑妻毒杀之执送官栲讯无他状狱不能具械系踰年公初莅任尝白昼登堂忽都门外有绿袍乌巾者冉冉而入左右悉不觉也行及案前长揖入迎之坐乃曰公母惧吾非人实邑中某乡之土神也乡有冤狱未白知公精明果断必能雪之公问其事神曰吾乡民某甲之妻以杀夫系狱此人本中鳝毒而殂非妇罪也公欲验之但置鳝水瓮中有昂头出水二三寸者必杀人试烹以啖他囚而死则其事白矣言讫不见公异之诘旦名阖境渔者命捕鳝得百斤如神言试之得昂头者凡七设釜于堂召此妇面烹之出死囚于庭与食纔下咽便称腹痛俄仆地死公谓妇曰汝冤白矣遂释之徐访其乡果有神祠视其像正所见也又甲嫁女于乙抵乙门揭幕视之则空舆而巳乙谓甲欺巳诉于县甲又以戕其女互争执前令逮媒从诸人鞫之皆云女实升舆不知何以失去令不能决公至偶以勘田均税出郊初太祖平陈氏过铅山定其税额偶积余税加于数百亩田有亩至数石者以是公往看视奏均之行至邑界有树大数十抱荫占二十余亩其下不堪禾麦公欲伐之从者咸谏以此树乃神所栖百姓稍失瞻敬便至死明府不可易视也公不听移文邻邑约共伐之其令惧祸不从父老吏卒复交口谏沮而公执愈坚期日率数十夫戎服鼓吹而往末至数百步有衣冠者三人拜谒道左曰吾等树神也栖息于此有年矣幸公垂仁相舍公叱忽不见命夫运斤树有血出众惧欲止公乃手自斧之以倡凡三日方断其树树颠有巨巢巢中有三妇人堕地冥然欲绝命左右掖而灌之以汤良久始苏问何以在是妇曰昔年狂风吹至此身在高楼与三少年欢宴所食皆美馔时时俯瞰楼下城市历历在目而无阶可下少年往来率自空中飞腾不知乃居树巢也公悉访其家人还之中一人正甲所失女自言在舆中妖摄去其讼遂解公以其木修公廨数处而所荫地复良田由是悉毁诸淫祠在境内者无遗独乡落一祠民秘之获存他日公以事经其地梦神恳曰公姑恕我翌日召乡民责令毁之神忽降于邻邑小民曰吾被张公毁庙无可寓寄公正人吾不敢犯愿借片地暂居公去祠可复也汝不吾从五□内必及祸民初不信未三日果烦懑吐逆神乃降□人罗拜之立庙有道士善隐形术多淫人妇女□□至扁鞭之子无所苦巳而并其形不见公托以他出径驰诣其居缚归用印于背然后鞭之乃随声呼皥竟死杖下邑寡妇惟一子采薪于山虎所啖邻居恶少欲以事难公代妇书牒使投之县称欲得虎抵罪公视牒笑曰奸民欲窘我乎与妇期五日来乃斋□作文祭城隍大略言神一邑主不能御灾捍患而纵虎食人今与神约五日内必驱虎伏辜否则撤其庙而更置之后五日天未明梦神告曰虎至□□党起佩弓矢升堂命启门有二虎入伏庭下□有人守之者公厉声叱曰吾良民之子而汝食之法当抵死二虎有非伤人者退一虎起绕伏虎一匝低尾而出其一不动公素善射拔所佩箭三发而三中其首因命隶卒乱鞭杀久召妇人归以虎尸自是所在喧传目神人三年以政最擢监察御史今致仕家居杜门谢事足不入公府隐然乡邦重望君子惜其位不满德云予闻得公事于其乡人因此记后之传循吏者或将有考焉 
【 庚巳编】 
　　慈溪张公昺令铅山先叔父天池山人记其神政先君录入庚巳编矣后其二子蕣蔚来吴又举逸事先君言铅山民俗恶薄妇人夫死辄嫁亦有病未死而先受聘以供汤药者独傅四妻祝氏夫死不嫁舅姑欲夺其志弗从先是公立二牌于庭谕孀妇有愿守者跪节字牌下愿嫁者跪羞字牌下署其牒各听所愿舅姑以此绐妇云若守节须闻官以妇不识字使投愿嫁牒公判从其家长乃谓妇曰父母命汝改嫁汝安得违之妇曰唯唯必待吾祭亡夫始从命舅姑即许受聘至日设奠痛哭潜投后圃池中死家人寻辰见见衣裾露水上乃得妇尸遂以土并尸填其池□是邑中大旱百方祈祷不雨公先移文城隍约三日雨不应乃斋宿神府夜梦妇人衣缟素泣拜陈冤具言其居止姓氏公寤即躬至其所召其家人诘责皆吐实启土见尸颜貌如生哭之恸文以祭未讫而大雨如注平地水满尺因罪其舅姑及同谋者即殓葬如礼欲疏其事于朝有杨尚书者沮之不果乃建祠立碑祀之有妖僧羊角禅师号能前知且善呪死术有怨者往赂之僧削木札书其人姓名年□以实羊后羊死其人死矣以是远近神之前后县令皆畏惮不敢问公至任朞年有老妇诉僧诅其子予方赴人饮死席上公受其词僧巳知语其徒曰张公此际正踌躇矣公乃出狱中死因令擒此僧即贷其死僧又知之曰张公遣囚擒我今至矣其徒劝之□僧曰不可公正人也行将安之且吾数巳尽殆不免矣既□因至遂缚僧到县治士民观者如堵皆言僧不可犯公不听杖之至百僧了无伤而杖隶俱号呼称痛公释其缚谓曰汝能咒杖者死复咒其生吾即活汝试之不验遂于狱某夜大风撼屋宇公曰是僧所也乃正衣冠而坐待曙升堂呼僧出厉声诘贵禠其衣缚之以界方拍案僧股栗胁下坠一珠红光闪烁又坠一小册乃妖术书也公召同僚至取二物焚之将以斧劈其头僧曰待某自死遂死公恐其诈使舁至狱中掘地瘗之压以巨石三日发视尸腐矣后铅山丁洪至张公家言此僧有徒亦晓其术然但能病人不能死人也 

　　○四川按察司提学副使卢君雍墓表（邵宝） 

　　邵宝 
　　监察御史卢君师邵既擢四川按察副使奉　玺书提督学政取道省其父　封御史公于吴将行暴疾卒又明年癸未封君以其子应圻葬于西横山之原其弟兵部主事师陈以使事归乃立石墓上以其所自状请予表之予尝闻君子之论君也由其言于上者谓之贞臣由其行于下者谓之才臣由其润于身而表章乎古人者谓之文学之臣按状君初登进士观政都察院也于羣众中独留心吏事凡章程法比皆习而通之时都御史三山王公见其所拟吏牍惊曰此法家言老吏所不及因荐试河南道御史廵西直门继廵东城于是　武宗方锐意北狩督宣府建行宫急而都御史某附丽承望其势张甚君上疏请罢行宫之役而斥某邪秽庸劣不宜任用言极激切廷中耸然比既实授清戎至东光见长宁伯某侵夺民田横敛子粒往往建系死诏狱君上疏极论请释无辜而还其侵地皆从之或言长宁贵戚权幸君清戎有职□得出位君曰风闻言事御史职也况目击其事□可忍也廵按初至四川首劾廵抚都御史某某阴附当路黩货殃民莫敢指斥后虽坐他事逮黜亦以君言故由是一方肃然人谓得廵按大体是故谓之贞先是廵城者务繁科条以钩摭能所关决多家人细事君曰御史所治止是邪悉纵不问所治惟宿奸巨蠧要束详明发擿敏利誉籍籍起河间旱奏请免赋减科谪尽出所储藏镪贷民全活甚众四川地远慎狱之久淹也檄所司月报而时遣发之朝使方取材西南又邪人迎佛亦道境内属岁饥民不堪供输君材择周慎而昼夜拊循之民得不扰妖人某子甲善幻术能刳腹出肠胃惴人徼利又能吐火烧民庐室民益惊畏求罔不获或捕之辄说校以逸殆不可方物君密饬各郡同日逻捕术穷皆伏其辜某郡人乙慓悍强御椎埋自恣君虞其阴贼多党捕急或生变乃先扬好言卒以计擒杀之犍之蟇颐滩温江之三渡皆湍急善溺舟君择材干吏委以鉴治人知其去险即安而不知劳费是故谓之材君天资有大过人者性尤嗜学平居手不释卷程文若拟古诗词清润圆融不事刻削而新意层出少受知于太保吴文定公太傅王文恪公都御史泾徐公入　朝尤太师李文正公所喜有相见之晚之叹□着有方舟联舫二集　奏疏诗文总若干卷藏于家按治所至以余力建学申教大兴文治荐贤士大夫不可起者必造其庐礼焉死者吊祭其墓尤乐表章先贤尝建董子毛公二祠及浣花三陈东坡遗直四书院家居时请立石湖书院祀宋范文穆公又求其遗像及所书田园杂兴手摹勒石以文穆故居湖上君与邻焉用是致景行意遇古迹及山水奇胜处多所题咏是故谓之文学夫三者有一巳人望而况兼而有之乎且贞而不迂济之以敏才而不浮持之以重文学而卒归于雅将之以德葢不惟成章而巳殆知所以裁之者故虽未见其止即其所至亦可以称于天下矣君讳雍字师邵某甲子举于乡登辛未进士凡在官若干年卒是正德辛巳九月九日年四十有八 

　　○副使吕公翀墓志铭（汪伟） 

　　汪伟 
　　公讳翀广之永丰人登弘治进士正德初任刑科给事中公以忠谏获谴余实亲见之　武庙即位踰年宦瑾盗国柄擅威福以刦制天下驱遂不附巳者于时内阁刘公徤谢公迁辅导　孝宗皇帝致太平受顾命榻前朝野赖之同日罢去台谏相顾莫敢先发君一夕草疏上之人服其敏及读疏词气剀切事理明尽罔不感动有泣下者于是传录风行四方瑾衔之甚嗣是稍有论列者既而留都台谏皆有言瑾大怒矫诏皆逮至京并君狱治妄言罪乃痛捶于廷槩除其名瑾伏诛乃起云南按察司佥事寻升四川按察司副使听讼明决屡伸冤狱士民称颂西番僧奉　旨迎活佛所过有司望风迎奉沿途骚然人无籍窜入者迨千人至蜀索库藏银以万计未有处会　武宗皇帝讣报翀时司臬事谓兹髠获罪　先帝所遇残害新政必诛宜急之或欲减其所索银物纵之出境翀独勒兵擒其首恶置狱中请　旨俱逮至京遂正其罪灌县江都大堰圯决游蚀数十年军民受病翀奉勑往视疏浚淤塞铸铁梁以捍上流灌溉千万余顷俱沃壤蜀民大悦称吕公堰天□六番贼寇淮茂等州兵宪吴希自以失机待罪抚□机翀督军士时闻贼有神术先知故官兵未至辍迯去或潜伏要害窃发屡败我军翀择指挥何定授以方略刻期进兵遂获渠魁余党悉平纪功申秦　诏赐内帑银两疋内阁杨公廷和侄举人杨恺倚势杀人翀按其大罪十数事抵于法杨以书请贷其死竟　徒嘉靖二年春赍表入　贺万寿卒于途嘉靖□□年本县祀入乡贤祠 
</div>
    <div class="pagination">
<a href="国朝献征录_page194.html">上一页</a><span>...</span><a href="国朝献征录_page190.html">190</a><a href="国朝献征录_page191.html">191</a><a href="国朝献征录_page192.html">192</a><a href="国朝献征录_page193.html">193</a><a href="国朝献征录_page194.html">194</a><span class="current-page">195</span><a href="国朝献征录_page196.html">196</a><a href="国朝献征录_page197.html">197</a><a href="国朝献征录_page198.html">198</a><a href="国朝献征录_page199.html">199</a><a href="国朝献征录_page200.html">200</a><span>...</span><a href="国朝献征录_page196.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
