<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1071 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1071 页/共 1316 页</h1>
    <div class="content">
○以山西河东道冯煦为四川按察使。现月　　

○以遵命捐款办学。予福建闽县监生陈岳祥为其故祖父建坊。摺包　　

○戊寅。吏部奏、京察旧例。起复人员扣足半年。方准保送一等。此次京察翰林院编修陆钟琦、短少十七日。与保一等。与例未符。惟系上届一等。可否准列。嗣后不得援以为例。依议行。摺包　　

○己卯。孝圣宪皇后忌辰。遣官祭泰东陵。照例　　

○谕内阁、袁世凯奏、特倢■＜曰融＞■＜石木＞贪劣不职等官一摺。直隶阜平县知县启泰、以筹款为名。私设总局。徵收靛税。幕友申瑞琳、营私罔利。遇事招摇。该县典史程秉衡、品行卑污。声名狼藉。启泰著革职发往军台效力。程兼衡著革职。与申瑞琳一并发往新疆效力。以惩贪墨而儆效尤。另片奏倢■＜曰融＞■＜石木＞贪劣各员等语。署张家口同知天津海防同知熊寿篯、心地糊涂。举止乖谬。准补宣化县知县王华清、喜事铺张。操守难信。赞皇县知县盛时＜走毕＞滟荧、捕务废弛。罔知振作。均著即行革职。保安州知州荣恩、才具竭蹶。声名平常。东明县知县罗鼎焜、才欠开展。人地不宜。束鹿县知县马乘时、言过其实。不洽舆情。均著开缺另补。以示惩儆。现月　　

○又谕、王之春奏、特倢■＜曰融＞■＜石木＞贪劣不职各员一摺。广西候补知府绶麟、精力就衰。难资表率。平乐府麦领同知哈齐香阿、年老颓唐。不能佐治。均著勒令休致。河池州知州张铭诚、讳匿匪情。饰词蒙蔽。补用知县高世澄、营私罔利。有玷官箴。安平土州州判周应宣、苛虐土民。贪婪不职。横州学正邓文泰、品行卑污。士林不齿。宜山县典史颜贵钟、捕务废弛。颇招物议。贵县典史张琴、身体多病。难膺缉捕。署桂平县典史孙文海、遇事多欲。不知检束。均著即行革职。桂林府龙胜通判郭建中、信任家丁。罔知自爱。署东兰州另补知县刘诒曾、怯懦无能。难膺民社。均著以府经历县丞降补。藤县知县翁成琪、不通民情。才难胜任。惟文理尚优。著以教职归部铨选。永甯州知州李鸿宾、性耽安逸。人地不宜。北流县知县梁骝藻、缉捕不力。难膺繁剧。均著开缺另补。以肃官方。另片奏保循良各员等语。在任候补道思恩府知府杜庆元、署太平府知府吴徵鳌、署郁林直隶州知州候补知府濮贤恒、署临桂县知县彭言孝、灵川县知县高忠藩、兴安县知县贺源清、宾州知州曾纪寿、署桂平县知县周绍濂、既据该抚胪陈政绩。皆有可观。均著传旨嘉奖。现月　　

○礼部奏、换铸安徽宿松县、添改铸吉林长寿等县、印信。缮模进呈。报闻。　　

○守护西陵大臣载润等奏恭办西陵要差。请拨银两。得旨、著袁世凯酌拨。交载润等撙节支用。摺包　　

○革职留任湖南巡抚俞廉三奏、筹办湖南练兵事宜。酌拟常备续备军营制饷章。一面挑选员弁。派往湖北学习操练。得旨、著赵尔巽到任后。随时整顿。认真训练。以期饷不虚糜。摺包　　

○又奏、湖南矿务轇轕日多。亟应设法维持。以保利权。下所司知之。摺包　　

○兼署云贵总督云南巡抚林绍年奏、滇军出境会剿游匪。于皈朝普厅等处。解围毙匪。及跟追荡平那桑弄亭龙砚各匪寨情形。得旨、仍著督饬会合粤黔各军。协力剿办。务期早就扑灭。以靖地方。摺包　　

○庚辰。谕内阁、三载考绩。为国家激扬大典。京外满汉诸臣。有能恪恭职守劳勚最著者。允宜特加甄叙。以示优异。兹当京察届期。吏部开单奏请。朕详加披阅。总理外务部事务庆亲王奕劻、夙矢公忠。勋劳懋著。著交宗人府从优议叙。大学士荣禄、王文韶、户部尚书鹿传霖、外务部尚书瞿鸿禨、同心襄赞。矢慎矢勤。均著交部议叙。直隶总督袁世凯、湖广总督张之洞、署四川总督岑春火滟宣、尽心规画。劳怨不辞。均著交部议叙。余著照旧供职。现月　　

○又谕、俞廉三奏、报解湖南本年头批京饷一摺。摺内漏写衔名。实属异常疏忽。著传旨申饬。现月　　

○谕军机大臣等、电寄张之洞、电悉。四川商务矿务紧要。道员郑孝胥、著仍遵前旨。发往该省随同办理。上海制造局务。亦关紧要。著张之洞遴派妥员。认真经理。电寄　　

○管学大臣张百熙等奏、湖广总督张之洞等兴办学堂一摺。与钦定章程相合处甚多。大都久经阅历深造有得之言。其防流弊等语。于学务尤有裨益。应请悉如所议办理。责成该督等随时认真举行。报可。摺包　　

○驻藏办事大臣裕钢奏、西藏噶鲁纳鲁两族讎斗＜虘阝＞斲。派员前往解散。争控之案。亦已完结。请奖出力员弁。得旨、所请奖励。著该部议奏。摺包　　

○辛巳。调盛京户部侍郎清锐为理藩院右侍郎。盛京刑部侍郎溥颋为盛京户部侍郎。理藩院右侍郎儒林为盛京刑部侍郎。现

月　　

○以内阁学士景厚为盛京礼部侍郎。现月　　

○赏贵州贵西道桂霖副都统衔。为驻藏帮办大臣。现月　　

○铁良出差。以内阁学士崇寿署兵部左侍郎。现月　　

○缓徵江西南昌、新建、进贤、清江、新淦、新喻、峡江、莲花、庐陵、吉水、永丰、泰和、安福、永新、建昌、安义、德化、德安、瑞昌、丰城、武甯、万安、金溪、湖口、彭泽、星子、鄱阳、余干、都昌、万年三十厅州县。暨＜目辟＞行＜匧心＞口＜韦未＞＜夗贝＞所寄庄、灾困地方钱漕杂课。摺包

　　

○壬午。谕军机大臣等、景沣奏、本月十八日。由正黄旗护军营马号拏获枪劫匪犯明福等三名。据供在号内分赃。护军连凤现已逃走。管马章京联泰、常禄、失于觉察等语。联泰、常禄、著交部议处。其在逃之护军连凤、著步军统领衙门、顺天府、五城御史、一体严拏务获。归案讯办。现月　　

○又谕、电寄王之春、两次电悉。办理尚为得手。著会同苏元春、严饬各军。迅速剿办。克期将各匪埽除净尽。俟地方一律肃清后。所有在事出力员弁。奏请奖励。候旨施恩。电寄　　

○护理山西巡抚赵尔巽奏、整顿晋省乡社。拟慎选社长。励以奖叙。优其公费。请饬部立案。下所司议。寻奏、该护抚以晋省吏治日敝。因就原有乡社。选择社长。立法整顿。事属可行。应请将此次议定各节。饬下山西巡抚切实筹办。并将该护抚通行细目。妥筹审定。再行奏明办理。从之。摺包　　

○引见京察三品以下京堂各官。得旨。均著照旧供职。现月　　

○松寿出差。以内阁学士溥金滟闰署工部左侍郎。承恩公志钧署正蓝旗蒙古副都统。外明　　

○以战功卓著。予故湖南岳州镇总兵张捷书、照军营立功后积劳病故例优恤。战迹宣付史馆。并附祀湘皖前兵部尚书彭玉麟专祠。从湖北巡抚端方请也。摺包　　

○蠲缓广西名滟隹容、贵、平南、柳城、苍梧、藤、桂平、象、来宾、武宣、岑溪、容、宾、上思、崇善、新甯、宣化、永＜走毕＞滟蜽、甯明、永康、西林、贺、荔浦、迁江二十四厅州县被水被旱被虫被匪地方应徵钱粮。现月　　

○甲申。谕军机大臣等、张之洞电奏悉。修浚黄浦江一节。认筹全费。自行设局办理。所陈不为无见。著外务部切实妥商。并会同袁世凯、张之洞、筹议具奏。将此电谕知之。电寄　　

○户部左侍郎景沣等奏、估修西陵红桩要工。限期完竣。所有钱粮数目。请饬部如数拨给。依议行。　　

○署两江总督张之洞奏、江南省创建三江师范学堂。请将江甯银圆局铸造铜圆赢余银两。专供该堂经费。下所司议。摺包　　

○以宗人府府丞王培佑兼署光禄寺卿。现月　　

○乙酉。世祖章皇帝诞辰。遣官祭奉先殿。　　

○孝仪纯皇后忌辰。遣官祭裕陵。照例　　

○谕内阁、朕于三月初八日。恭奉慈禧端佑康颐昭豫庄诚寿恭钦献崇熙皇太后祗谒西陵。初九日节届清明。朕恭诣慕陵。行敷土礼。并恭诣隆恩殿。行大飨礼。所有应行典礼。著各该衙门敬谨豫备。现月　　

○谕军机大臣等、三月初九日。朕亲诣慕陵。行大飨礼各陵同日遣王恭代行礼。现月　　

○御史陈应禧奏、昭信股票。未尽收回。请展限以利商民。下部议。摺包　　

○外务部奏、出使大臣伍廷芳、请赏给出洋学生郑廷襄等出身。应将该生咨送来京。赴部覆加考验。以昭核实。依议行。摺

包　　

○换铸山东昌邑县印信。从山东巡抚周馥请也。摺包　　

○准前任山东布政使崇保、重与恩荣筵燕。赏太子少保衔。

现月

　　

○赏保护西贡华侨法国守备方苏雅等二员、款接华使日国外部安毅等三员、宝星。　　

○上以祭社稷坛。自是日始、斋戒三日。协修官何国澧恭纂　　

帮总纂官程棫林恭辑监修总裁世恭阅一签五月二十三日正总裁那恭阅月日专司蒿■禾本陆恭覆阅癸丑十二月初二日　　

徐恭阅月日　　

荣月日副总裁唐月日　　
</div>
    <div class="pagination">
<a href="清实录光绪朝实录_page1070.html">上一页</a><span>...</span><a href="清实录光绪朝实录_page1066.html">1066</a><a href="清实录光绪朝实录_page1067.html">1067</a><a href="清实录光绪朝实录_page1068.html">1068</a><a href="清实录光绪朝实录_page1069.html">1069</a><a href="清实录光绪朝实录_page1070.html">1070</a><span class="current-page">1071</span><a href="清实录光绪朝实录_page1072.html">1072</a><a href="清实录光绪朝实录_page1073.html">1073</a><a href="清实录光绪朝实录_page1074.html">1074</a><a href="清实录光绪朝实录_page1075.html">1075</a><a href="清实录光绪朝实录_page1076.html">1076</a><span>...</span><a href="清实录光绪朝实录_page1072.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
