<!DOCTYPE html>
<html>
 <head>
  <meta charset="utf-8"/>
  <title>
   清实录道光朝实录 - 第 225 页/共 848 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录道光朝实录 - 第 225 页/共 848 页
  </h1>
  <div class="content">
   ○署陕甘总督鄂山奏、咨送释回各民遣。请于进关后。将民勇分为一项。已赦遣犯分为一项。以五十名为一起。间日行走。每四名给车一辆。每名日给口粮银五分。其未遇赦释回各遣犯。以三十名为一起。每名日给口粮银五分。不给车辆。经过州县。酌派员弁兵役。逐程交替接送。如过专阃大员驻劄地方。应由各协镇带兵弹压。如有不安本分。准各地方官锁拏解省。严行究办。得旨、所办是。转行照办。　　

○旌表守正捐躯河南灵宝县民冯金法妻贺氏。　　

○庚午。谕内阁、上年逆裔张格尔入卡滋事。朕命将出师。声罪致讨。天戈所指。四城立克。若能即日捦渠。肤功全蒇。则扬威将军长龄等、宜如何论功行赏。殊勋伟绩。自不待言矣。乃张逆先期遁去。至今迄未就获。实由长龄等办理不善所致。今当凯撤竣功。在事出力人员。均应叙绩加恩。其中亦不能不略示区别。长龄前因三战皆捷。已赏加太子太保衔。此时无可施恩。俟拏获首逆。再降恩旨。参赞大臣杨遇春、于克复喀什噶尔后。亲自带兵。收复英吉沙尔叶尔羌二城。并派杨芳等攻取和阗。调度得宜。杨遇春著赏还太子太保衔。仍交部从优议叙。其子都司杨国佐、著赏加游击衔。参赞大臣武隆阿、前因患病回喀什噶尔后。甫出图舒克塔什卡伦。又复因病折回。并无出力之处。无可施恩。今已授喀什噶尔参赞大臣。著随同长龄办理善后事宜。并严缉张格尔务获。以观后效。参赞大臣杨芳、上年在柯尔坪前敌。著有劳绩。本年收复和阗。一切布置。俱合机宜。并生捦贼目噶尔勒、伊本兼云骑尉世职。著加为骑都尉。并挑乾清门行走。仍交部从优议叙。新授都统哈哴阿、副都统阿勒罕保、卓尔珲保、倭楞泰、吉勒通阿、德海、新授乌什办事大臣多贵、新授英吉沙尔领队大臣那桑阿、新授喀什噶尔帮办大臣苏清阿、新授叶尔羌帮办大臣扎克桑阿、俱著交部从优议叙。内阁学士容照、桂轮、副都统新授阿克苏帮办大臣容安、伊犁领队大臣恩绪、俱著交部议叙。新授察哈尔都统安福、著赏戴花翎。伊犁领队大臣祥云保、硕隆武、上年带领伊犁官兵。行走迟缓。本应革职治罪。因查由冰岭难行。责令图功自赎。该二员功罪仅足相抵。无庸给予议叙。甘肃提督齐慎、陕西汉中镇总兵吕天俸、四川重庆镇总兵余步云、山东登州镇总兵成玉、甘肃永昌协副将胡超、庄浪协副将李士林、安西协副将郭继昌、金塔协副将张国相、云南曲寻协副将周志林、俱著交部从优议叙。甘肃宁夏镇总兵史善载、著交部议叙。其办理粮台及转运各员。经理妥协。均无贻误。署陕甘总督陕西巡抚鄂山、总理军需。事务繁剧。著加太子少保衔。并赏戴花翎。新授山东巡抚卢坤、著加太子少保衔。乌噜木齐都统英惠、著赏戴花翎。新授喀什噶尔帮办大臣副都御史诚端、著赏给二品顶带。英惠、鄂山、卢坤、诚端、仍俱著交部从优议叙。新授叶尔羌办事大臣副都统恒敬、库车办事大臣头等侍卫那彦宝、新授和阗领队大臣头等侍卫果良额、新加副都统衔授库尔喀喇乌苏领队大臣常格、俱著交部从优议叙。吐鲁番领队大臣副都统衔赓音岱、前因陈奏不实。拔去花翎。部议降调。已加恩改为革职留任。无庸给与议叙。土尔扈特贝子巴勒丹喇什。和硕特头等台吉乌尔图纳逊、前因带兵出力。已加恩挑乾清门行走。仍俱著交理藩院从优议叙。土尔扈特管旗章京陇吉特、甲喇章京额尔德尼等、俱著交理藩院议叙。其跟随巴哈布打仗之蒙古阿勒巴图一千名。再著赏银一千两。此次议叙各员。均著照军功例议给。用示朕振旅策勋。有功必录之至意。　　

○又谕、自上年回部军兴。各蒙古汗王贝勒等以及呼图克图喇嘛、均经呈进马匹驼只。洵属急公。已随时分别加恩矣。今大功告蒇。用再量予恩施。阿拉善王玛哈巴拉、乌里雅苏台参赞大臣贝子伦布多尔济、扎萨克图汗赛因诺颜两爱曼汗王贝勒贝子公扎萨克台吉杜尔伯特汗齐旺巴勒楚克等、土尔扈特郡王三达克多尔济等、和硕特扎萨克台吉布彦克什克、俱著交理藩院分别议叙。呼图克图喇嘛等、俱仍照前次分别赏给缎匹。由各该处库存颁发。哈密郡王衔贝勒伯锡尔、备办车辆。供送兵差。实属急公效顺。可嘉之至。著加恩赏给白玉翎管一个。白玉搬指一个。顾绣蟒袍一件。大卷八丝缎两匹。扎萨克伯克纳孜尔、随同当差。尤为出力。著加恩赏戴花翎。并赏给小卷五丝缎两匹。用示朕绥怀藩服。恩加无已之至意。　　

○又谕、武备院卿员缺。著阿彦托克托捕授。所有乘压御马。著派吉勒通阿。　　

○又谕、常格奏、审明省释遣犯斗杀人命拟以绞候一摺。此案张三、系伊犁免死释回遣犯。因种地民人胡满、不允在田畔牧马。复敢将胡满殴伤毙命。实属怙恶不悛。张三著即行处绞。　　

○谕军机大臣等、御史李鹏奏、请疏浚东南水利。据称江浙各郡。苏松最居下游。诸水汇入太湖。由三江东流入海。其东北由刘河入海者为娄江。东南由黄浦入海者为东江。吴淞一江。独当太湖下注之冲。尤关紧要。近则刘河口淤成平陆。吴淞下游。仅加沟洫。虽黄浦江势尚通畅。而吴淞不通。则苏松及浙湖交界之水。无从入海。刘河不通。则苏州东北之水。无从入海。以致水旱均灾。民田被害。请及早设法疏浚等语。江苏省三江水利。前曾议准兴修。嗣因需费较多。仅将黄浦一路挑浚。吴淞各工。暂行停办。数年以来。淤塞当更甚于前。自应及时疏挑。为一劳永逸之计。著蒋龋铦、陶澍、即派委妥干大员。逐加查勘。应如何将正河筹款修治。其支渠汊港有关水利之处。可否照业食佃力之例。劝谕绅耆董办。详细体察情形。通盘筹画。定议具奏。该御史摺著钞寄阅看。将此谕令知之。　　

○又谕、本日据贺长龄奏、临清协副将钟廷孝、在署前揭获逆词一纸。所开人名。牵连东省十余州县。约七月十五日。齐人夺取府州。经该副将会该州密访。全无影响。并将原获字帖。咨送军机处呈览。朕详加披阅。帖内有明天及李太吉拜具字样。封筒背面。注称马闯三李三阳下书。实属悖逆。不法已极。现已逾七月十五日之期。且无豫为张贴自取败露之理。惟东省习教。渐染已深。更不可以现无确据。稍涉大意。著该护抚密派署藩司钟祥、曹州镇马应国、明查暗访。必应将写揭帖及张贴之人。严拏务获。彻底根究。尤宜持以镇静。切不可张皇纷扰。拖累无辜。转致别滋事端。所有揭获逆帖。钞录一分收存军机处。其原帖仍发交该护抚。获犯查对笔迹。根究惩办。将此谕令知之。　　

○又谕、贺长龄奏、筹议海运巡防事宜。前据蒋攸铦等奏、来年新漕。请仍由海运。当经降旨将江苏省苏州、松江、常州、镇江、太仓、四府一州新漕。准其仍雇海船运赴天津。一切事宜。如须量为变通。著各该督抚筹议具奏。兹据该护抚将现在查办、及临时应行变通各章程。逐条覆奏。所称在途商船。应催令回南受兑一节。南漕十月开徵。应赶为一运赴浑。商船于春夏间揽载放洋。归期莫必。若不先行晓示。恐致误运。著即饬沿海州县。各于所辖口岸。多贴告示晓谕。并不时亲往稽查。如有南回船只。即令赶紧南驶。其自南省驶来者。即饬迅速前往卸竣回南。以备兑运、其最要岛屿。应令该管将官亲督弹压一节。南粮经由东省洋面。可寄锚收泊者二十五处。其庙岛孤悬海外。巡防尤为紧要。江南沙船。舵水尚属安静。浙江蜑船三不像船水手人等。率皆弹悍不驯。每致登岸滋事。届时著饬各该管将官常川赴岛。督查弹压。仍先咨会江苏。豫为晓谕。如敢在途生事。即由所在官员。照例严行惩办。其陆路委员应行酌减一节。所奏甚是。沿海炮台墩卡。均有该管文武。督率兵役巡防。再派佐杂数员。帮同稽察。果能实力巡查。已属周密。若另设总巡。徒烦供帐。致扰闾阎。著即照议酌减。至派出之佐杂各员。亦毋许多取夫马。以免扰累。其收入津口船数日期。应归直隶奏报一节。南船自吴淞江出口。须避五道大沙。均越过鹰游门交界。经由东大洋行驶。其入出东境日期。势难逐船分晰。著即就收岛船数。稽查奏报。若该省派员设拨于天津海口。查探船数具报。较天津镇奏报转迟。著即裁减。以节糜费。其收岛船只。应相风催令开行一节。漕粮正供攸关。未便在洋久滞。若听舵水藉口风信。任意逗留。不免耽延。著饬巡岛员弁。随到随即验明船号。察看风色顺利。即令开行。毋得稍有留难。并毋许舵水故意延宕。其附近口岸。如有窝赌滋事之徒。责成地方官查拏。随时严禁。该护抚惟当认真经理。严饬各员弁实力稽查。俾船行迅速。粮运无误。是为至要。将此谕令知之。　　

○库尔喀喇乌苏领队大臣常格奏、喀喇沙尔官兵盐菜。向以银八成钱二成搭放。自去年军兴。银贱钱贵。兵丁日形拮据。现在库存普尔钱有余。请以银一两。折普尔钱二百二十文抵放。于兵民两有裨益。从之。　　

○辛未。谕内阁、蒋攸铦奏、筹办运河挑工。需员经理。请将原任江苏扬州府水利同知王绪昆、直隶候补服阕县丞孙有孚、调赴江苏差委补用等语。王绪昆服满。例应赴部候选。孙有孚应请咨仍赴直隶候补。且均非河工出身。该督请将该二员调赴江苏差委补用。若各省纷纷效尤。成何事体。所奏著不准行。　　

○又谕、明保系总兵降用副将人员。例本不应递摺。其在署台湾镇总兵任内。因所属安平协地方。有营兵抢毁米船一案。意存诿卸。被参降调。毫无屈抑。自应静候部选。辄敢呈递封章。求赏差使。实属不安本分。胆大妄为。明保著即革职。交该旗严加管束。　　

○谕军机大臣等、昨据贺长龄奏、临清协副将钟廷孝、在署前揭获逆词一纸。经该副将会同该州密访。全无影响。并将原获字帖。送军机处呈览。当降旨交贺长龄密派钟祥、及马应国、设法查拏写帖及张贴之人。务获究办。朕思东省向系习教渊薮。其交界之直隶河南等州县。难保无同教之徒。互相煽惑。未便以现已逾期。并无确据。稍涉大意。著那彦成、程祖洛、密派明干大员。于东省交界处所。明查暗访。如有习教匪徒。立即严拏究办。尤须持以镇静。不可张皇纷扰。拖累无辜。转致别滋事端。贺长龄片、并著钞寄阅看。将此各谕令知之。　　

○江南苏松镇总兵官陈光求、年老休致。以太湖营水师副将关天培、为苏松镇总兵官。　　

○旌表守正捐躯河南滑县民张连媳王氏。　　

○壬申。谕内阁、逆裔张格尔、自去岁夏秋之间。勾结内外回匪。侵扰边境。戕害官兵。窃据四城。贼势甚炽。朕即命长龄为扬威将军。以杨遇春、武隆阿、参赞军务。飞调陕甘四川暨吉林黑龙江官兵。并巴图鲁侍卫等。急赴军营。于本年二月内。长龄等督率大兵。自阿克苏进发。连获胜仗。克复四城。深堪痛恨者。逆首先期逃遁。未能就缚。现已谕撤大兵。筹办善后。计逆裔犯顺一年有余。凡一切军报。承书谕旨。军机大臣等、夙夜殚心。勤劳懋著。允宜特沛恩施。以昭奖劝。大学士曹振镛、著晋加太子太师。大学士新授两江总督蒋攸铦、尚书文孚、著晋加太子太保。尚书王鼎、玉麟、著加太子少保。所有军机章京等。著军机大臣保奏尤为出力者数员。候旨施恩。特谕。寻赏光禄寺少卿吴孝铭、四品顶带。余分别升补。并照军功例议叙有差。　　

○以接递军报无误。并派办军务文案出力。奏事处、及兵部捷报处、职方司各员。下部议叙。并予各驿站文武员弁议叙。兵夫赏赉有差。　　

○缓山西萨拉齐厅属被水村庄上年应徵粮米。并节年积欠。　　

○癸酉。上诣绮春园问皇太后安。　　

○谕内阁、鄂山等奏、筹备善后经费。恳酌量加拨银两。此次回疆用兵。师行粮运。需费浩繁。所有先后拨解军需本款银两。俱经节次转解大营。及口外各处动用。现在办理善后。及凯撤官兵各事宜。支用尚多。亟须豫为筹备。著照所请、准其动拨甘肃藩库银五十万两。陕西藩库银三十万两。以资接济。其所请于就近省分。再行酌拨银一百万两。著户部速议具奏。寻议、于部库拨银一百万两。飞咨直隶总督委员解往甘肃备用。从之。　　

○以降调两江总督琦善、为内阁学士。兼礼部侍郎衔。　　


大清宣宗效天符运立中体正至文圣武智勇仁慈俭勤孝敏成皇帝实录卷之一百二十三　　

监修总裁官经筵日讲起居注官太子太保体仁阁大学士文渊阁领阁事管理户部事务上书房总师傅翰林院掌院学士兼管顺天府府尹事务随带加五级纪录十八次臣贾桢总裁官经筵讲官吏部尚书镶蓝旗汉军都统管理新营房城内官房大臣稽察内七仓大臣稽察会同四译馆事务加一级随带加六级军功加三级纪录五次臣花沙纳经筵讲官文渊阁提举阁事兵部尚书总管内务府大臣镶白旗满洲都统稽察内七仓大臣管理宗人府银库左翼幼官学宁寿宫圆明园等处精捷营御茶膳房御药房太医院造办处事务随带加十八级臣阿灵阿副总裁官经筵讲官兵部尚书随带加六级纪录二十次臣周祖培等奉敕修

　　

道光七年。丁亥。八月。甲戌朔。谕内阁、孙尔准奏、水师备弁巡防疏懈。请分别示惩勒缉。金门镇左营所辖洋面。两月之间。商船被劫三案。缉捕实属懈弛。护金门镇左营游击事守备林成全、著摘去顶带。随缉之左营千总彭三阳、外委尤春贵、崇武、把总陈瑞吉、俱著革职留任。勒限三月。将各案盗犯悉数弋获。如果尚知愧奋。再行奏请恩施。傥始终怠玩。即行严参斥革。闽省洋面。数年以来。少知整顿。近又盗劫频闻。看此情形。颇觉废弛。该督务随时整饬。固应责成该镇严督各营汛认真缉捕。勿稍玩纵。即沿海厅县。亦应饬令按照旧章。严密稽察。如有宵小溷迹。或沿海居民暗通盗线者。立即查拏惩办。傥不实力巡察防范。致使盗风日炽。稍贻后患。即将该管文武员弁一并惩处。　　

○乙亥。上诣大高殿行礼。　　

○还宫。　　

○遣官祭文昌帝君庙。　　

○谕内阁、李鸿宾等奏、筹议巡缉经费。并文连奏、按年协济快船弁兵薪水银两各一摺。粤东黄埔虎门一带。匪徒结夥驾艇。载私行劫。经该督等制造快船。酌派弁兵按段巡察。捕盗缉私。既有益于商民。复有裨于关税。现因每年所需口粮经费。必须筹画经久。以期支用裕如。著照该督抚所请、准其于藩库赏借息银内借支银六万两。粮道库普济堂经费内借支银四万两。发交盐当二商生息。自发商之日起。每年所得息银一万两。以一半归还原本。一半拨充快船弁兵口粮、及修费支用。如有余存。即为悬赏获犯等项之需。俟借款全数归还。仍将发商本银。永远生息。其每年提归本银。报部查核。支用息银。祇令造册报明该督抚存案。无庸报部核销。至粤海关分半协济快船经费。准其于关税平余及罚料截旷项下、每年动支银二千余两。以资接济。该部知道。　　

○又谕、李鸿宾等奏、请将摉捕土匪出力文武各员恳恩奖励。广东省陆路广肇韶连各府州交界僻隘处所。时有宵小藏匿肆劫为患。经该督等拣派文武干员。调拨兵丁。分赴各山摉查围捕。并令各该地方四路截拏。陆续报获匪犯陈欢乐等二百余名。解省审办。所有专司缉捕获犯最多尤为出力之试用知县孙颖昌、著加恩以本班尽先补用。试用直隶州州判言良钰、肇庆水师营参将余得彪、三江协左营守备翟鸣扬、登山摉缉。亦著勤劳。俱著加恩交部议叙。其协同缉捕文武员弁十余人。著照该督等所奏分别核办。至该督等筹议摉捕事宜。嗣后每年办理一次。计每次兵丁口粮、及购线需用银两。由广肇二府属查照旧规办理。毋庸另行筹款。著即照所议行。　　

○又谕、程祖洛奏、降调知县请捐复留豫一摺。河南西平县知县李德林、因前在副指挥任内。失察粮书侵卖官米。降二级调用。现据该抚奏称、该县绅士等呈请公输代该员捐复原官。当即批驳等语。部民联名具呈。保留代捐。例不准行。自应将呈词批驳。惟念该员官声尚好。前此失察之案。系属公罪。且情节尚轻。李德林著准其捐复原官。留于豫省。俟有相当缺出。再行补用。仍照例送部引见。　　

○谕军机大臣等、据讷尔经额奏、筹议明岁漕船渡黄章程。就上届盘坝例案。有应行变通。各帮漕粮。一律原丁原船受兑。可以节省帑项。及旗丁易致推诿争执。应将沿途雇纤起剥各费。分由船丁米丁给发。各省新漕。应迅速兑开。早为抵坝。截留帮船。应严行弹压。并明岁起运船粮大局数目各条。是否可以照办。著将原奏条款。钞寄蒋攸铦阅看。详悉核议。奏明办理。至明岁新漕。仍议海运盘坝。原系不得已权宜之计。而盘坝一节。需费尤钜。如果本年河流畅顺。刷涤渐深。来春河口情形顺利。仍开御坝以利漕行。固属甚善。或届时御坝不能畅开。自可仿照令春倒塘灌放。不致淤垫运道。未始非补偏救敝之一策。该督当通盘妥筹。随时相机办理。总非万不得已。无须轻议盘剥。以致多费周折也。将此谕令知之。　　

○又谕、本日李鸿宾等奏、筹议快船弁兵巡缉经费。已准借款生息。并照文连所请。每年准于关税平余等款内动支银二千余两。以资协济矣。此项巡缉快船。既经该督等会同筹办。试行有效。现又添备每年需用经费。必须行之以实。持之以久。方不负此一番规画。该督等当饬属认真经理。慎选弁兵。实力巡缉。勿任日久废弛。渐至有名无实也。将此谕知李鸿宾、并谕成格知之。　　

○改山西萨拉齐厅理事通判为调缺。从巡抚福绵请也。　　

○以祭社稷坛。自是日始。斋戒三日。　　

○丙子。谕内阁、广西临全埠。向由广东关配引盐。从水道运往销售。因河道滩多。每大包改筑三小包。以便转运。旋据御史周贻徽奏、临桂至柳浦一路。改包运行。恐商人藉端影射。经阮元议准、该商毋许改包。现据李鸿宾等奏、请循旧章、改筑小包转运。并称该省运盐。不能夹带于配运之时。自不能影射于改包之后。换用大包。诸多不便。自系实在情形。兹据户部议奏、该督等所请、为重课恤商起见。著准其仍循旧章。每一大包。仍分筑三小包。并著该督等转饬盐道及沿途文武员弁。随时实力稽查。该商等如有影射行私。即行按例严惩。毋滋弊窦。并将大包斤数若干。小包斤数若干。一并查明报部。以凭稽核。　　

○仓场侍郎百春、因病赏假。以内阁学士琦善、暂署仓场侍郎。　　

○丁丑。秋分。夕月于西郊。遣定亲王奕绍行礼。　　

○祭先师孔子。遣协办大学士卢荫溥行礼。　　

○谕内阁、徐炘奏、查明略阳县被水情形。现办抚恤一摺。陕西略阳县因雨后江河水涨。淹及城垣衙署。并居民庐舍。经该护抚委员携带司库银两。随同该护道详查抚恤。现已查明城内关厢。并沿江一带之白水江等十二村。实在乏食贫民一千五百五十五户。照例给予抚恤一月折色口粮。及淹损人口。冲坍房间。例给修掩等费。共需银三千七百三十余两。业经该护道督同妥员妥为散放。其该县西南乡续报被水处所。亦已就近勘办。应如何抚恤。著一并妥速散放。核实报销。又据另片奏、略阳县城。左河右江。水口壁立。频遭水患。据该护道杨名扬禀请移建。已委署藩司林则徐亲往确勘。著即饬该署藩司查明。是否应行移建。详勘定议。并将该县被灾户口。应否再予调剂之处。体察情形。奏明办理。　　

○又谕、蒋攸铦等奏、筹备挑浚吴淞江银款。及时兴办一摺。江苏省三江水利。前曾议准兴办。嗣因高堰兴办大工。集夫不易。仅将黄浦一路水道。先为挑浚。吴淞各工。暂行停办。昨据御史李鹏奏、请及早设法疏浚。当经降旨令该督等筹议勘办。兹蒋攸铦等于未经接奉谕旨之先。已议筹款挑浚。著照所请、准其将明年办理海运案内、节省苏松常镇太四府一州应徵赠五等米粜变价银。留为挑浚经费。先于本年平粜缓漕米价银内借动银二十余万两。及早给发领办。所借银两。俟明春将海运节省各款米石变价后。即行还款。该督等即遴派道府大员。详勘确估。如法疏治。务期农田水道。实有裨益。俟挑工完竣。著陶澍亲往验收。勿任草率偷减。核实报部查销。　　

○护陕西巡抚徐炘奏、佛坪地方。新设厅治。应建坛庙各工。请于司库耗羡银内动支兴办。下部知之。　　

○戊寅。祭大社。大稷。上亲诣行礼。　　

○幸圆明园。　　

○诣绮春园问皇太后安。　　

○驻藏大臣松廷等奏、廓尔喀额尔德尼王热尊达尔毕噶尔玛萨野、遣使表进年贡。报闻。　　

○乌噜木齐都统英惠奏、派办文案勤慎之已革河道总督张文浩、布政使朱锡爵、可否量予恩施。得旨、著无庸议。　　

○己卯。青海左翼正盟长郡王车凌端多布、因病告替。以贝勒那木喀旺扎勒、为青海左翼正盟长。　　

○以乌噜木齐承办军营后路粮运、及供支官兵过境出力。赏道员汤鼐花翎。余升叙加衔选补有差。赏废员黄家绅八品衔。张金等均准释回。
  </div>
  <div class="pagination">
   <a href="清实录道光朝实录_page224.html">
    上一页
   </a>
   <span>
    ...
   </span>
   <a href="清实录道光朝实录_page220.html">
    220
   </a>
   <a href="清实录道光朝实录_page221.html">
    221
   </a>
   <a href="清实录道光朝实录_page222.html">
    222
   </a>
   <a href="清实录道光朝实录_page223.html">
    223
   </a>
   <a href="清实录道光朝实录_page224.html">
    224
   </a>
   <span class="current-page">
    225
   </span>
   <a href="清实录道光朝实录_page226.html">
    226
   </a>
   <a href="清实录道光朝实录_page227.html">
    227
   </a>
   <a href="清实录道光朝实录_page228.html">
    228
   </a>
   <a href="清实录道光朝实录_page229.html">
    229
   </a>
   <a href="清实录道光朝实录_page230.html">
    230
   </a>
   <span>
    ...
   </span>
   <a href="清实录道光朝实录_page226.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
