<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 124 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 124 页/共 518 页</h1>
    <div class="content">　　○锦衣卫带俸指挥佥事夏勋＜锍-釒＞乞与见任一体官事  上责勋姿意要求部臣徇私不劾姑宥之
　　○录大同薤子山等处斩获功升赏官军赵进忠五十一人
　　○庚寅  命四川都司署都指挥佥事苪思充四川松潘东路游击将军
　　○辛卯  命马兰谷参将戴濂充左副总兵协守大同地方
　　○壬辰赐贡士茅瓒等三百二十三人进士及第出身有差
　　○癸巳  诏暂罢视蚕礼遣女官祭先蚕氏之神  皇第二女行剪发礼命名曰福媛并以  皇长女名寿瑛示礼部登识玉牒
　　○录永昌庄浪等卫镇羌等堡斩获功升赏官军张达李锐等四十二人有差
　　○丁酉
　　○升安庆府知府石简为云南按察司副使
　　○升南京工部署郭中余相莫同户部员外颜容端俱为按察事佥事相广东同广西容端云南
　　○琉球国中山王尚清遣陪臣陈赋等人贡赐宴赉如例
　　○初  上以黎宁之奏暂停征讨安南之师诏云南两广督抚等官体勘的确夷情从宜抚剿于是巡抚云南都御史汪文盛传檄安南谕各土官目能预自归顺者许仍其世业令武文渊等号令黎氏旧臣各兴兵自效并谕登庸能束身自归籍上舆图者待以不死于是安南官目陈悰黄公干等及邻境土官水尾州等首陶仙等咸愿内附武文渊因攻登庸守关营破之登庸子方瀛时已代登庸据国宁兵攻文渊不克文盛以蒙自县莲花滩者其地当交广水陆冲遂列寨树营置兵贼腹中以为诸归正人声扰方瀛惧乃遣头目范正毅等奉表束降投牒抚镇官沐朝辅等备述黎民衰乱陈暠叛逆及伊父子有功为国人所归附状复称彼国地兴见一统制中请贳其罪当如例入贡且补历年所逋贡额因言黎宁为阮氏子所特印亦膺物不足凭朝辅等以其表文请贷方瀛俾守藩臣礼毋得与黎宁武文渊构兵归边疆侵地并请掣莲花滩兵议效劳诸臣升赏会黎宁尔承前檄备以本国篡弑播越之详及所有兵马数目水陆进兵道里陈牒朝辅所以闻诏俱下兵部集府部科道官会议言莫登庸父子篡主虐民罪在不赦今虽称降尚据国土不肯输献地图诡称邀请意图缓兵朝辅等所请未可轻许且帝王诛乱仁义兼尽名其为贼罪人斯得与众同欲事无不济请正登庸父子篡逆之罪恭行  天讨彼虽夷臣岂无忠臣及我附近土官孰不望风助顺  天威一临逆酋父子立见歼灭苐地连三省督镇诸臣力侔势分一或意见不同未免彼此牵制必得文武大臣统一节制庶几调度齐肃成功可速请命原推咸宁侯仇鸾工部尚书提督工程毛伯温乃受总督参赞之命往视六师许以相几便宜从事得  旨悉如议行
　　○戊戌  命果虏营坐营官署都指挥佥事贾鉴充右参将分守为兰峪地方改四川行都司事署都指挥佥事邓斌掌四川都司事
　　○乙亥
　　○户部尚书梁材六年考满诏令致仕命总督仓场提督西苑农事户部尚书李廷相代之令仍兼翰林院学士
　　○升云南左布政使刘章为都察院右副都御史巡抚辽东
　　○初总督狭西都御史刘天和以擅筑边墙为科臣所论辄＜锍-釒＞乞休  上责其辞夸辩至是引罪自劾  上曰刘天和＜锍-釒＞欲引退顾自叙才能殊失大臣体兹既知罪姑宥之夺俸三月
　　○移湖广蕲州大同镇巡检司于本州紫荆寺窖圻巡检司于新冲口裁革毛家口巡检司从巡按御史冯震奏也
○庚子
　　○提督四夷馆大常寺少卿毛渠乞回籍省亲许之
　　○先是唐王宇温以文城王袭爵得追封文恭静王为唐恭王已而复请加封其弟镇国将军为郡王妹县主为郡主下礼部议部臣言追封亲王子女  祖训条章无加封例苐正德中周晋二府尝请得之故王以近例请耳  上以加封非  祖宗旧制不许仍饬礼部自今陈乞者皆不得滥引毙事依违具奏  命四川行都司署都指挥佥事刘沛掌本都司事
　　○辛丑  诏镇守宁夏咸宁侯仇鸾回京命佩征夷副将军印充总兵官总督征南诸军事改调督工程工部尚书毛伯温为兵部尚书兼右都御史参赞征南诸军事
　　○壬寅  诏赐镇守云南黔国公沐朝辅玉带蟒衣斗牛服各一袭从其请也
　　○癸卯
　　○立夏裕享  太庙时享  献皇帝庙命武定侯郭勋代
　　大明世宗肃皇帝实录卷二百十


大明世宗肃皇帝实录卷二百十一
　　嘉靖十七年四月甲辰朔
　　○升大同坐营指挥佥事戴昇为署都指挥佥事充大同游击将军四川雅黎守备指挥佥事李泰为署都指挥佥事佥书四川行都司事
　　○乙巳
　　○先是代府久缺禄粮部议行山西抚臣徵给未报至是巡抚大同都御史史道复为告急诏借布政司官银支给而徵所欠禄粮补还且切责抚臣逋慢夺山西巡抚都御史韩邦奇俸三月其府州县正官逋粮者行巡按御史逮治之
　　○武定侯郭勋奏请令天下王府新生子女皆如期奏闻若年岁未及伦序不明及擅婚等毙皆不得妄请有司应奏不奏者罪之礼部覆议诏可
　　○先是凤阳守臣  修建  皇陵  祖陵请  御制碑文各一通一树  皇陵右亭以配  太祖宸翰一镌勒  祖陵寿春等王坆事下抚按官相度议拟奏报至是礼部覆请从之
　　○丙午以  皇嗣应祈命魏国公徐鹏举诣  神烈山大学士李时诣  天寿山巡抚凤阳都御史周金诣  基运翔圣二山巡抚湖广都御史顾璘诣  纯德山各行告谢礼分遣道士十八人祀岳镇海渎诸神  命故惠安伯张伟子镧袭爵
　　○丁未
　　○升都察院右都御史王尧封为户部尚书总督仓场提督西苑农事尧封＜锍-釒＞辞不允  命灵璧侯汤祐贤辽东都指挥同知朱澜燕河营分守左参将邓安坐营祐贤神机营右哨澜神机营左哨安团营果勇营  命镇守狭西都督佥事任杰挂印充摠兵官镇守宁夏地方
　　○戊申
　　○贵州中曹蛮夷长官司遣人入贡给赏如例
　　○恭顺侯吴世兴卒赐祭葬如例
　　○发太仆寺马五千匹给大同紫荆关官军
　　○守备湖广太监何富奏岳怀王及长宁公主坟所殿宇墙垣圯坏乞行脩理从之
　　○乙酉
　　○升刑部左侍郎杨志学为工部尚书提督工程
　　○补荫刑部左侍郎刘玉次男愆为国子生
　　○吏部覆武定侯郭勋奏欲遵复旧规归途不废资格以示法守亦不拘资格以拔异才如授职后三年考满委有贤能政迹卓异者不分进士举人监生抚按官一体保荐选用科道部属等官其吏员有行检旡议政迹卓异者亦令抚按官保荐不次拔擢毋得偏重进士以激励人才＜锍-釒＞上得旨依议  命故抚宁侯朱麒子岳袭职  命提督漕运署都督佥事刘重佥书南京前军都督府事万全都司署都指挥佥事李镇充左参将分守燕河营
　　○庚戌  上诣  天寿山躬视圣迹新亭亭建于  天寿山之东平台山  太宗驻跸地也是日  上发京师至沙河昌平州官吏多失朝者为御史余坤等所劾  上曰此外官非朝官比尔等因惩前事自生虗妄前日皆朝官且卿官之长乃不言者何耶自今查核宜分别以闻
　　○辛亥
　　○起原任总兵官署都督佥事张镇镇守狭西
　　○癸丑  上躬祭  太宗于圣迹亭从官皆吉服陪祀是日回銮
　　○丙辰
　　○都察院右副都御史秦越以南京御史张悌论劾恳＜锍-釒＞乞归许之
　　○丁巳  命蔚州守备都指挥佥事吴瓛佥书万全都司事
　　○戊午
　　○升山西按察使丁汝夔为本布政使司山西布政使司左参议陆冕浙江湖州府知府刘佐俱为按察司副使冕狭西佐四川  诏南京试御史姚虞钱藉谢瑜王惟孝张悌钟程俱实授
　　○提督两广军务兵部侍郎蔡经奏两广进兵安南水陆之路有六计兵姑以三十万为率责限亦以一年为期合用粮石已该一百六十余万其造册市马犒赏器械诸费大约用银两七十余万人核两广兵除哨守外汉土兵及顾募不过一十二万仅及三之一粮除岁支外改运穵运及召买不过四十万仅及四之一银括诸库所贮不过三十余万亦仅及其半耳若兵未可以期月期所费尚不止此臣唯兵赉代谋敌宜用间查得凭祥龙州归顺钦州及海洋西路皆接安南近境必湏就近体察则彼之虗实可以周知归附易于招致臣已量遣官兵预积粮饷于前项紧要处所使之振扬威武体察机宜若果黎宁尚存民怀旧主宜量授名职假之气势鼓率忠义荡析党奸我制其命彼效其力莫贼不足平矣如其不然则彼国人心已澳不可骤收而我动调大众远涉炎海即使雷霆所击靡不摧折然劳逸势殊不可不审处也敛州知州林希元乃复以安南人心离散登庸父子乱政亟行之状上闻因言滔夷旧民自拔归正者甚众彼藩篱也已失兵可迳进且登庸近攻参宁武文渊皆为所败则其兵力可知时不可失请亟遣文武大臣视师以收复中国南裔＜锍-釒＞俱下兵部尚书张瓒等复请会府部科道议及议上用兵事宜率常谈且多前所已条议者  上不悦曰安南事必识违道者乃见得分晓朕闻卿士大夫私相论议谓不必征讨尔等职司邦政全不主持一一委之会议既俱不协心国事其已之仇鸾毛伯温令在京别用
　　○大学士李时夏言武定侯郭勋扈驾回驻沙河行宫言厨中失火延烧三人行帐先是  上于  山陵行宫面授言题本三奏本二俱毁三臣同＜锍-釒＞认罪  上曰朕念卿比赞郊议简任特出他臣当思尽忠公不宜放而致是兹既认罪足见省咎其遵谕图改以副简在之重不准辞
　　○先是武定侯郭勋欲复各处镇守分内臣并委其取矿课以资国用兵部覆言此辈害民在  先朝已极顷幸  圣断裁革民姑安堵不当议从  上曰各处镇守内臣原不系  太祖定制今且著云南两广四川福建湖广江西浙江大同每用一人内监慎选以克不得作威生事已都给事中朱隆禧等言  皇上登极诏革内臣中外臣民一时称快勋徒因取矿一事而欲并复镇守诚恐黩货殃民天下汹汹臣等不能计其所终也  上足其言竟已之  命镇远侯顾寰挂印充总兵官提督漕运镇守淮安地方凤阳修理  祖陵  皇陵及  皇城工成升巡抚右都御史周金为左都御史赏银四十两纻衣四袭升巡按御史苏丛俸二级赏银二十两衣二袭兵备副使张臬佥事李宗枢孔天胤各升一级赏银十五两衣二袭凤阳府知府刘安等二十七人各升俸及服色二级留守司副留守李藩等十九人各升俸一级余皆赏赉有差
　　○己未
　　○裁革湖广沔阳州俟埠驿道州洒南驿增置钟祥县郢东驿祁阳县排山驲
　　○庚申
　　○自正月至于是月不两命有司竭诚祈祷赈恤郊外流民是夕  上谕抚臣曰近少旱朕方以为忧礼部以请所司致祷矣人闻近郊小民踣毙必加忧之朕处人上罪在朕躬即以十八日为始与卿等齐心洁虑禁屠宰青衣办事二十一日朕躬祷郊雩令嵩示群臣知之勿忽
　　○辛酉
　　○礼部具上先年定譺雩祀全仪先期遣文武大臣视牲请  太祖配神用牲币乐舞以祭服行事  上曰兹祷甘泽乃脩省事祇宜青衣上香进帛三献八拜成礼百官陪拜未可用所闻全议亦不必奉其  祖配祭用酒果脯醢牛一以熟荐速具此仪来行于是礼部遵旨具上仪注前一日遣官告  景神殿如常仪太常寺预设酒果脯醢香帛于崇雩坛牛一以熟荐设  上拜位于坛壝正中锦衣卫设随朝驾不除道是日昧爽免朝  上具青衣御  奉天门大常寺官跪奏请  圣驾诣崇雩坛  上升舆护驾官校侍卫如常仪百官各具青衣先于南天门外候迎  上乘舆至昭亨门西降舆过昭门门东  上乘舆至崇雩坛门西降舆导引官导  上入坛门赞对导引官导  上行典仪唱执事官各司其事内赞奏就位  上至拜位典仪唱迎神内赞奏升坛导  上至香案前奏跪上香  上三上香讫奏复位奏四拜传赞百官同典仪唱奠帛行初献礼内赞奏升坛导  上至神御前奏献帛讫奏献爵讫奏诣读祝位奏跪传赞百官皆跪赞读祝讫奏俯伏兴平身传赞百官同奏复位典仪唱行亚献礼内赞奏升坛导  上至神御前奏献爵讫奏复位典仪唱行终献礼仪同亚献典仪唱送神内赞奏四拜传赞百官同典仪唱读祝文官捧祝进帛官捧帛各诣燎位内赞奏礼毕导引官导  上出至幕次少甜还宫诏以中夕行事余俱如拟已而太常寺请填祝复命以戍时出诣郊坛舆设  奉天门太常不必请
　　○南京给事中曹迈等御史张梯第劾奏巡抚狭西副都御史任忠巡抚湖广佥都御史令下忧翟瓒巡抚保定佥都御史刘夔右副都御史秦越等各不职宜罗时忠已病故越已准餋病吏部覆奏瓒夔宜罢诏俱致仕
　　○补荫原任福建速城知县蒋玑孙蕡为国子生玑已死事荫其子朝旸乡试中式乞补荫许之
　　○壬戌  诏赠故太子太傅黔国公沐绍勋特进光禄大夫右柱国太师谥敏靖
　　○土鲁番夷使满剌失黑纳洎儿等入贡宴赉如例
　　○赐锦衣卫带俸正千户王雄祭一坛仍量给丧费雄庄嫔王氏父也  命魏国公徐鹏举守备南京仍掌中军都督府事
　　○癸亥
　　○复除原任都给事中戴儒于刑科给事中杨士云于兵科儒以科道互相紏劾闲住士云以病在告特旨起用云  命户部发银米赈京城内外饥民
　　○礼部言古者龙见而雩与启蛰而郊之意同宜用盛乐通典曰荣于南郊之旁命乐正习盛乐舞星舞盖乐舞者所以振荡声容宣畅和气诰告天地感通神明冀险阳和而雨泽降也先年本郡议拟雩坛祈祷礼仪神乐观止乐外增设鼓吹选教舞童青衣执羽绕坛周旋歌云门之曲而舞已经撰有乐章而议物未备宜命所司造舞衣羽旄等物选见在乐舞生年幼质秀者百人教习歌舞充雩坛用庶钜典靡阙得旨报罢
　　○甲子  驾出郊坛雩祭
　　○升狭西平凉府知府陈贵为江西按察司副使江西按察司佥事朱孔旸为山西布政使司左参议
　　○丙寅  命兵部左侍郎樊继祖都察院左佥都御史王杲右春坊谕德张治清理军职贻黄
　　○丁卯
　　○升刑部右侍郎周期雍为本部左侍郎改南京兵部右侍郎苏民为刑部右侍郎  命兵部尚书兼都察院右都御史毛伯温协管院事巡抚顺天右副都御史党以平佐理院事
　　○户部奉旨查明革爵重犯张鹤龄延龄顺天等府庄田原系节年钦赏者二十四处共三千八百八十余顷责令原佃人户照旧承种微子粒银角□羊部许每年一次关领以为家口食费原系奏讨者九处计一千四百余顷查数追没入官其自买顺义县庄田一处计四十七顷许令变买诏可  上谕辅臣曰天未降时雨再及旬余恐禾不能成兹于宫中再默致诚以三夕祷神暂罢视事
　　○戊辰
　　○两礼官请  郊坛祭谢报罢
　　○山西太原府地震有声
　　○辛未
　　○虏犯大同丁家村参将张世忠等御之斩首三十六级虏遁兵部以闻诏赏总督周叙巡抚史道总兵梁震各银帛有差
　　○壬申
　　○太子少保刑部尚书唐龙以母老乞休  上嘉其孝谊准终养仍给驲以归  命锦衣卫千户范镛等查勘各处矿山
　　大明世宗肃皇帝实录卷二百十一


大明世宗肃皇帝实录卷二百十二
　　嘉靖十七年五月癸酉朔
　　○吏部尚书许瓒条陈应朝各官开列地方事宜所宜裁革者八事一清里甲请严禁各处徵派里甲银两不得数外科派其应该纳银里户不得重徵二清田粮请敕各处田粮查照嘉靖十一年黄册除侵占＜土册＞压废寺没官等顷田土或被人告发或奉命清查者许丈量外其余俱不许无故丈量变乱成法三清驲传请明律例关文自符验以下牌面自  钦差以下公差公务官员暨各处将官除调遣军马飞报军情进贺表笺重事外不许无故擅起一关四革总理言里甲本为轮年应役催办钱粮勾摄公事但有设立摠理等项名目并分拨里长于有司官衙上直者听按院逮问迁徒与夫马政设立群长就令各归本里止用看餋马匹不许在州县答应五稽庶迹军民词讼赃罚入库粟谷贮仓请令各府州县正官受状必立号簿问过事情必立卷宗赃罚纸米银钱等项必立簿籍其掌印官各照依地方繁简若一季内问过词状立下卷宗及蓄积银米数多者许填注优等其少者与全无者即以不职论明白填注以凭默陟六议宗粮言民粮有限岁支无穷思得税课一事恐未尽行其各处无税课局官府县正官自理见收科税并税地给引银钱按季查出候年终类鲜布政司帮助禄粮七禁兴造如擅改衙门另起书院刊刻书籍甚为民害今后额设衙门不许擅自更改书院官房应创建者必湏请旨教官生员悉令于本处肄业不许刊刻书籍刷印送人糜费民财八议均徭南方均徭丁田为主而漏报宜查北方均徭事产为准而丁田参问湏丁曰事产参错酌量贫家富室均平审派但使贫而有田者不致独累富而无田者不致独闻则均有赖矣＜锍-釒＞入  上嘉其悉心民隐令所司严禁厘正果有积毙难除格于沮挠者各抚按官具以实闻
　　○沙河行宫兴工
　　○乙亥
　　○升贵州布政使司左参政戴金为都察院右佥都御史整饬蓟州边备兼巡抚顺天
　　○升提督四夷馆太常寺卿刘栋为南京兵部右侍郎
　　○升福建左布政使陆钶为都察院右副都御史巡抚保定兼提督紫荆等关
　　○录宣府马营堡获功官军朱涌等三十三人升赏有差  诏凡武举开科试卷分别边方腹里及南方为三等从给事中朱隆禧等言也
　　○丙子改提督工程工部尚书杨志学为刑部尚书
　　○丁丑
</div>
    <div class="pagination">
<a href="明实录世宗实录_page123.html">上一页</a><span>...</span><a href="明实录世宗实录_page119.html">119</a><a href="明实录世宗实录_page120.html">120</a><a href="明实录世宗实录_page121.html">121</a><a href="明实录世宗实录_page122.html">122</a><a href="明实录世宗实录_page123.html">123</a><span class="current-page">124</span><a href="明实录世宗实录_page125.html">125</a><a href="明实录世宗实录_page126.html">126</a><a href="明实录世宗实录_page127.html">127</a><a href="明实录世宗实录_page128.html">128</a><a href="明实录世宗实录_page129.html">129</a><span>...</span><a href="明实录世宗实录_page125.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
