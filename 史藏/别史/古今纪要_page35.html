<!DOCTYPE html>
<html>
<head>
    <meta charset="UTF-8">
    <title>古今纪要 - 第 35 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今纪要 - 第 35 页/共 44 页</h1>
    <div class="content">　　賔　居葱岭南【距京师万二千里】　正观中献马天寳初册其子袭王
　　【南蛮】南诏【谓诏为王】本乌蛮别种　髙宗时遣使至开元册为云南王　杨国忠以鲜于仲通镇岭南阁罗凤遂反大破中国之师　徳宗时异牟寻上表请弃吐蕃归唐【击破吐蕃来献捷　贞元中册为南诏王】文宗时杜元頴镇西川冦成都【入其郛】自此常为南方患宣宗以髙骈为安南都防平之【未几中国贪刻又叛】　懿宗时僣号僖宗时求和款附
　　骠古　朱波也　徳宗朝遣使诣韦臯献乐于是皋作南诏奉圣乐
　　西原蛮　有黄氏　穆宗长庆初严公素请讨之韩佥諌　太和中董昌为经畧夷其种








　　古今纪要卷十五
　　钦定四库全书
　　古今纪要卷十六
　　宋　黄震　撰
　　五代
　　梁【称帝凡十七年】
　　朱温从黄巢为贼　王重荣破之同州以华州降赐名全忠拜汴州宣武军节度救赵犫败巢军秦宗权使张晊攻汴甚急朱瑾朱宣救之眰败
　　去　忌瑾宣即诬而攻之　克用复京师邀至汴置酒而攻之【自此争河朔诸州相攻迭有胜负惟三兴师向淮南皆败绩】　时溥镇徐州攻取之【以厐师古守】　执朱宣取郓州【以朱友裕守】　袭朱瑾取兖州【以葛从周守】　説韩建降华州杀魏博牙军取魏博　攻赵匡凝取襄阳【杨师厚】攻赵匡时取江陵【杨师厚】　围凤翔刼帝迁洛　李茂贞王建李继徽兴师讨之　王师范亦结淮南合平庐兵讨之　遂弑帝絶人望而簒之是号太祖
　　太祖【更名晃】　以敬翔为崇政院使【改唐枢宻为之】军民一以委之与晋战屡败郁郁多躁子友珪弑之【元年围晋潞州筑夹塞守之大败　四年袭镇州晋救之败于栢郡　乾元初杨师厚屯邢州赵晋伐幽州太祖自将救之又大败病归】
　　末帝　疎忌宗室　专任赵岩张汉鼎汉杰依势擅权敬翔李振虽执政而不用其言　欲以段凝代王
　　彦章招讨将士愤怨晋兵入自杀
　　敬翔【作牋刺语俚俗故全忠喜之　答春秋战争兵法不可用于今益喜　与蔡战谋居多故动静輙以问之　簒弑之请翔为多　用兵三十年细大必关惟马上得休息　全忠刚暴惟翔能承其意妻刘氏有宠于全忠权势侔于翔　友珪弑逆夺其崇政院使郁郁不得志　梁亡李振归唐翔自缢死】
　　朱珍【少与厐师古从全忠为盗　善治军　得降兵皆以属之　选将五十人皆可用　败黄巢破宗权并兖郓皆勇出诸将　威振河朔魏博杀乐彦贞　与李唐賔威名畧等攻掠四方常与俱而唐賔骁勇过之　与唐賔交恶杀唐賔　全忠杀之】
　　庞师古【将骑兵　攻孙儒于扬州不克　取时溥走朱宣　攻扬州营清口不敢违全忠命不肯就髙为棚水至不能战见杀】
　　葛从周【巢败始降梁　全忠攻蔡坠马赖其扶得脱晋攻张全义败之潞河　与丁会取魏宿州　凿闇门败晋兵晋兵复胜而失其子落落擒朱宣　走朱瑾　与师古各道攻扬州大败五日下洛邢磁三州　救魏出兵闭门复战大破燕兵　攻沧州不用监军言大败燕兵于老鵶堤又还败晋兵于青山　从攻镇州王镕乞监刘鄩兖州招降之　　全忠即位以疾致仕】
　　张存敬【同败晋兵悦河　与从周败燕兵老鵶堤同攻王镕入镇州取马十万　攻幽州取嬴莫邢果　攻定州败王处直　攻王珂下晋绛】
　　冦彦卿【为罗绍威画计杀牙军　动作皆如全忠防全忠尝谓敬翔刘捍彦卿皆为我主　赐爱马一丈乌　围凤翔全忠称神将逼昭宗迁洛駈徙长安居人】
　　刘捍【改镇州王镕求和攻定州王处直降皆以一骑入城谕意围鳯翔亦入城见茂贞计事　攻淮南为浮桥全忠攻夀州回亦为浮桥　刘知俊执送茂贞斩之】
　　康懐英【乗朱瑾出以兖州降　取赵州匡疑邓州攻凤翔为先锋　杨行宻攻宿州撃走之丁会以潞州降晋懐英筑夹城围之亡大将三百刘知俊降岐朱友恭降晋讨之皆大败】
　　刘鄩【事王师范　有机畧　夺葛从周兖州苦守之力屈不降曰吾主降即以城还　师范降遂素服归梁　为元从都押衙居诸将上居之自如刘知俊以长安降岐讨而镇之　魏降晋庄宗入魏鄩乗虚袭太原不克乃争魏积粟末帝道与晋战大败河朔皆入晋　复兖州杀张方进　讨朱友谦尹皓陵凝谮酖之　妾入明帝宫故二子遂凝遂雍皆被恩宠】
　　牛存节【木强忠谨　破张晊救张全义攻魏攻郓皆有功　守宿州料淮南必攻徐兵先朱瑾至
　　夹城之败急救泽州　守同州茂贞朱友谦东西围之祷而凿井水皆甘】
　　张归霸【巢败降　拔箭反射击贼张晊　伏兵击张晊　蔡州急击萧颢全忠将防营去　攻兖郓　晋人攻魏擒克用子落落　内黄破刘仁恭弟归厚　败张晊赤岗　射时溥将陈璠　攻郓体被十箭梁亡家皆族】
　　王师重【善运槊　自秦宗权归　防氊沃入水冒大率兵入濮州　青州威惠刘捍搆杀之】杨师厚【李罕之选入献晋　自晋奔梁　攻王师范永棣州　攻襄阳走赵匡凝进攻荆南走匡明　刘知俊陷长安奇兵入其西门克之　从全忠击赵攻燕皆败　留屯魏州悉领梁之劲兵全忠死逐节度复牙军银鎗号稍难制　末帝召诛友珪事无巨细皆谘心益忌畏之　其死也末帝受贺　自是欲分魏相为二而魏博降晋梁自此失河北】
　　王景仁【初名茂章　行宻骁将　救王师范杀朱友宁全忠自将二十万攻之亦败　战酣召诸将饮酒全忠望之璞息　继杨渥守宣州渥攻之奔钱镠　全忠召之归梁　攻赵晋人大败之栢乡　攻庐夀亦败】
　　贺环【朱宣使救兖州全忠疾驰禽之侍賔馆吏招朱瑾不下全忠尽杀同降者独不杀环　感全忠誓以身报末帝时河北皆入于晋使与谢彦章屯行台与彦章有隙杀之军败还卒】
　　马嗣勲【攻鳯翔时説降韩建　练舆载兵入魏为罗绍威杀牙军八千人】
　　谢彦章【葛从周养为子以钱置盘中教阵法　时贺环善用步卒而彦章善将骑兵多而益辨好礼儒士在军中亦儒服　临敌御众肃然有将帅威　左右驰骤疾若风雨　晋人望行阵齐整知彦章在此贺环忌而杀之】
　　唐【称帝凡十四年】
　　初朱耶赤心讨厐勋赐姓名李国昌遂据云中与子克用杀监军撃宁武岢岚李琢讨之败走鞑靼巢贼乱以鞑靼诸部赴难复长安功第一　追
　　巢贼于汴朱全忠袭之　克用请讨全忠不许【军皆黒衣贼惮之号鵶军】　全忠乞讨克用宰相张濬以自任濬败走　王行瑜率三镇兵犯阙杀宰相克用讨诛行瑜欲并讨二镇不许　常与全忠相图　全忠簒位而克用卒　长子存朂十一从攻战　克用之终也赐之三矢曰梁吾之仇燕王吾所立契丹与吾约为兄弟而背吾归梁此三者吾遗恨存朂凡用兵则告庙取矢盛以锦囊负而前驱繋燕父子【刘仁恭刘守光】函梁君臣之首还矢先王而告成功遂代梁有天下是为庄宗
　　庄宗　以周徳威为平章境内大治连年出征政事一委张承业饷馈不乏　郭崇韬决防灭梁平蜀　然内畏刘皇后外惑宦官伶人克敌后志意骄满沈湎声色　明宗兵至为伶人郭从谦流矢所中殂鹰坊人善友敛乐器覆尸焚之
　　明宗【本夷狄无姓氏为克用养子名嗣源】　庄宗使讨魏州赵在礼至邺军变返洛即位　斩租庸使孔谦罢其苛法罢监军相任圜朝纲粗立　置端明学士冯道赵凤为之【明宗不通文字使重诲读章疏亦不通故置】虑囚　均税　刋九经
　　自即位每夕焚香祝天愿早生圣人为生民主　内无声色外无游畋不任宦官废内藏库赏亷治贪年谷屡登甲兵罕用于五代为小康使辅相得人当尤有足称
　　愍帝【明宗第五子】潞王从珂废弑之而自立　石敬塘举兵从珂自杀号废帝
　　郭崇韬【孟知祥荐代中门使其职参管机要　决防围镇州不可以契丹入冦退　梁王彦章取徳胜围杨刘决防败之　既失徳胜梁兵日至唐欲弃郓画河自守独决防袭汴八日灭梁　未尝居战阵徒以谋议居佐命第一功　天下为己任遇事无回　为宦官马绍宏所怨乃请立刘后言天下利害非事五而求出镇庄宗不许仍为枢宻使　庄宗欲起楼避暑乞当如河上则慎暑坐变清凉宦官因间之宦官伶人譛河南令罗贯崇韬力争益不合　思立大功自安乃求征蜀监军李从袭诬有异志宦官马彦珪矫诏杀之以唐威徳讽谕南诏语蛮　献所藏助南郊而破蜀以所获少被谗　哭汾阳墓　独不拜僧惠诚】
　　安重诲【明敏谨恪　为明宗中门使决大计　明宗立功佐命功处机宻事无大小皆参决势倾天下尽惠劳心时有辅益而恃功矜宠无贤人君子之助卒至臣主俱伤　斩殿直马延　矫诏杀宰相任圜右作威福处　却河南嘉禾却夏州白鹰却宿州白兔　諌以马瘠毙杀田令方　諌以不给侯三马杀醴泉令右尽忠处　信韩玫而絶钱镠　徒陷杨彦温于死而不能去潞王　以李严监军知祥叛　以李仁矩镇阆董璋叛　遣石敬塘讨董昌重诲自督粮运蜀人恐动朱昭又表其怨望召还致仕宦者翟光业檛杀之】
　　周徳威【望尘知敌数　周杨五之勇闻天下　梁筑夹城围潞徳威尽总重兵在外庄宗疑召之即还遂从庄宗大破梁师　梁王景仁击赵至栢乡徳威退屯鄗诱之大败之　击刘守光破幽州与梁刘鄩争临清积粟据銄道　庄宗鋭于见敌徳威老将相务持重　庄宗迫之战父子皆死】
　　【于胡栁陂　禽梁将陈野又禽守光骁将单廷珪】
　　符存审【犯法临刑主将爱歌召使歌得不死　从李罕之归晋　为将有机畧与周徳威齐名小大百余战未尝败　破居庸关击王行瑜破龙泉寨攻汾州执李塘攻潞州降丁防攻夹城皆有功契丹围幽州独决计击走之　从战胡栁陂复取徳胜筑河南北两城名夹寨　刘鄩攻同州大】
　　【败之　破赵张文礼　扶病徃御契丹幽州假不得与威梁病笃　彦卿】
　　史进塘【从破黄巢同被围于梁驿　梁人常戒避史先锋　栢郷之胜周徳威击左进塘击右梁主自将击赵而晋方攻燕进塘捕梁刍牧者纵之使言晋军至而夜击梁兵败之全忠病遂剧而晋得专力收燕时符存审同厄梁兵为先锋讨张文礼中流矢卒　子】匡翰【沈毅有谋接下以礼　与部曲语未尝不名好读书尤喜春秋　关澈醉骂慰勉之】
　　王建及【先登陷阵　栢郷之战夺守河桥　胡栁陂之战夺梁土山遂大败之　焚贺环攻徳胜夹寨战舰　监军韦令图言其不可典兵怏怏卒】
　　元行钦【为留守先攻其父囚之又为害其兄弟　与明宗八战八克明宗七中之行钦以中明宗股　败降明宗养为子　庄宗赐姓名李绍荣驰救庄宗于潘张数宠絶诸将　讨魏州赵在礼无功明宗军变行钦以反闻而杀其子从璟明宗骂我儿何负尔行钦曰先帝何负尔遂死】
　　安金全【骁果工骑射能擒生踏伏　病居大原力疾破梁王擅然庄宗不以为能不録其功】西方邺【明宗自魏反兵汴州孔循北门迎明宗西门迎庄宗邺责其负国　又欲杀石敬塘以坚人心明宗壻而循藏之　明宗至汴邺西迎庄宗庄宗遇弑邺请死明宗马前明年讨髙季兴独有功取三州】
　　乌震【与符习为赵王镕报仇张文礼　文礼执其母妻招之不顾文礼乃防其手鼻不诛而纵之震为一恸而率晋军攻破镇州以功拜刺史　欧阳公谓大不孝】
　　符习【本王镕军校　乞归讨文礼报寃不胜　还求一镇自攻取亦无效　又乞讨赵在礼遇明宗兵变归明宗】
　　孔谦【勤敏倾巧　少为吏知聚敛事　晋梁相距河上十余年调发供馈未尝缺成晋之业与为多然民亦不胜苦　屡求租庸使郭崇韬抑不与伶官景进为求得之违诏督天下已除赋　塞山谷径路禁止行人以征筭天下怨苦　明宗斩之　罢使分盐鉄度支戸部为二】
　　张延朗【孔谦既诛乞三司置使就使为之　明宗常召食曰三司专任无暇　知石敬塘有异志财货在太原者悉调取之　敬塘入京师杀之】
　　李严【使蜀陈唐功徳之盛辞防清亮蜀人竦动　与宋光嗣应对蜀益竒之　还言蜀可取状　庄宗怒市蜀物少大怒伐蜀　蜀王衍愿严来即降严驰入见衍即日蜀降　后孟知祥在蜀倔疆严求为西川兵马都监其母曰今行以死报蜀矣　至蜀知祥斩之而叛】
　　李仁矩【明宗南郊使趣东川助礼钱　骄恣不赴董璋酒而与娼妓自饮璋牵出将斩之拜伏乃免　还言其必反安重诲使镇阆州以制之　至蜀日伺其动静以闻璋攻之败死】
　　朱昭【与安重诲有隙故常使于外　副董璋东川不自安求归镇凤翔　重诲督军过凤翔表其怨望及其回闭门拒之　枢宻使范延光等知祸将兴辞去而昭冯赟代】
　　冯赟【明宗病与汉孟琼王叔妃昭四人掌机务及立愍帝益自以为功　以潞王从珂代敬塘从珂反愍帝召昭计事昭投井死安从进亦杀赟】
　　刘廷朗【从珂之起凤翔与共事者韩昭延朗等五人　愍帝迫从珂代敬塘　昭等劝从珂反而张蒙又以太白山神语赞之　廷朗调城中民财助军　敬塘来干延朗等请留之不从　罢敬塘总管延朗言不可不从　敬塘反延朗劝亲征　敬塘入京师见杀与房暠掌机宻而专任事纳赂多者得善州积钱三十万】
　　康义诚【事庄宗　从讨赵在礼劝明宗即位　宻结秦王从荣而入白明宗言其反　从荣败阅其家赀　请将禁兵讨从珂至则降之　从珂夷其族】
　　豆卢革【相庄宗　虽名族而无学问　荐韦説为相以佐已而説亦无学术　黙黙无所为唯诺崇韬而已崇韬号尽忠亦无学术　大水民殍死帝责之不能对　各以其子为拾遗人议其父子同省又各以为学士　为山陵使复入朝安重诲诟之遂贬】
　　任圜【明敏善谈辨　人爱其容止闻议论益悚动劝李嗣昭坚守潞城　为嗣昭辨谗　嗣昭讨张文礼战殁代将谕城中早降　后留守镇州有惠爱　郭崇韬镇成徳与相善托以镇州事多为张彭所卖遂有隙　崇韬忌之伐蜀辟与俱　崇韬死代将　自蜀归相选才俊抑侥幸公私给足天下便之　豆卢革韦説罢议相安重诲荐用崔协圜力争骂协没字碑始与重诲交恶　争事上前厉声色上不悦　不与重诲歌妓益相恶　退居磁重诲诬其反杀之】
　　赵凤【髠为僧以避为兵　好直言　性刚强　极言刘皇后拜全义为父不为草牋　諌借没张全义养子赀　安重诲不知书始置端明殿学士于上左右以凤与冯道为之　善任圜圜之死独号哭责重诲　諌召用相士周豹　明宗坚欲幸邺独手疏责安重诲而罢幸　斧碎佛牙　邉彦温诬重诲反凤启明宗族彦温　重诲得罪莫敢言独数言其尽忠遂以朋党出　为节镇禄分将校賔客　初于峤亦讦直敢言与凤俱在翰林凤既贵峤常訾诋之凤以告明宗而流之天下寃之】
　　李袭吉【博学多知　为书谕梁辞甚辨防全忠叹使吾得之傅虎以翼敬翔答之书辞不工　书多传于世　恬淡　文辞自娱昭宗未卒其后制册皆卢汝弼为之而文辞不及】
　　张宪【沈静寡欲　有文辞　精吏事　諌以即位坛为鞠塲庄宗怒毁坛　以细铠与明宗伐契丹又怒　上库簿有钱三万又怒　崇韬荐其可相伶人宦官幽之太原　赵在礼善待其家而招之斩其使　明宗入洛不肯拘存覇以待变　不肯奉表劝进　欧公以出奔且杀不列死节传】
　　萧希甫【机辩矫激　不乐为巡官弃母妻于梁变姓名走镇州　又不乐王镕亡为僧　庄宗求隠逸士率绍宏荐之　答内宴仪枢宻使不可坐宦官切齿豆卢革等希意排斥之　梁灭后宣慰青齐人讥以老母终堂生妻去室为匦函使乞惟自即位以后　明宗欲用为諌议豆卢革韦説沮之　希安重诲防诬贬革説骂宰相见两省官不起　贬死】
　　刘赞【就学时父衣以青布衫食以蔬　力学举进士守官以法权豪不可干以私　秦王从荣骄横官属皆浮薄谀谄赞独率以正道秦王败冯道为力争得免死】
　　晋【称帝凡十二年】
　　石敬塘出西夷明宗妻以女镇太原废帝徙敬塘天平不受命求援契丹契丹耶律徳光立为晋皇帝　以之南下敬塘割幽蓟等十六州与契丹是为晋髙祖
　　髙祖父事契丹　吐谷浑来奔契丹遣使让帝忧悒病殂然能用桑维翰中国稍安又能乐闻其言惩法外税民废枢宻院委宰相分判
　　出帝立景延广用事告即位于契丹称孙不称臣又激契丹使者谓要战则来契丹入冦帝自将击败之胜骄侈契丹耶律徳光大入执帝以归
　　桑维翰【身短面长常自竒七尺身不如一尺面　以姓桑丧同音不得举进士或劝他求仕慨然着日出扶桑赋　又铸铁砚卒举进士与刘知逺赞敬塘举兵　亲往説耶律徳光入援灭唐兴晋维翰之力　諌絶契丹　出帝用景延广絶契丹隂使人説帝出延广而已为枢宻　事无巨细一任之数月之间百废浸理　复置端明学士悉用亲旧　遗赂巨万　李彦韬冯王谗之出尹京兆　契丹兵至叹晋始于维翰败于延广　帝遣张彦泽以兵入府维翰安坐不动厉声语之彦泽股粟不敢再往乃以帝命召下狱缢之而给契丹以自缢】
　　景延广【父教以射不入铁不如不发　教出帝不称臣契丹　谓契丹使乔茔有横磨大劒十万口要战则来契丹益怒　帝置酒其第豆相赐予极侈而是嵗饿死者十数万　契丹兵至犹恃功恣横　兵入京师先驰骑取延广鎻之数十罪付夀使执　自扼吭死】
　　吴峦【契丹入援时守云州契丹围之七月不下　出帝絶契丹牙将邵珂召契丹入攻贝州晋人使峦守之珂开引契丹入峦投井死】
　　汉【称帝凡四年】
　　刘知逺其先沙陀人与石敬塘俱事唐明宗后与桑维翰赞敬塘有天下及契丹虏出帝归王峻言契丹必不能有中国乃自即帝位未几契丹果遁以李从益知南朝事知逺杀之而改国号汉是为髙祖
　　髙祖初在河东富强冠诸镇坐视契丹之灭晋安行入洛而有之大抵多史肇之力　张琏助杜重威反许以不死及降杀之而以重威为太尉中书令
　　隠帝骄纵狎爱后赞郭允明等郭威平三叛镇【河东李守真永兴赵思绾凤翔王景崇】不敢专赏请赐在朝宰相以下　帝自即位杨邠擅机政郭威主征伐史肇典宿卫王章掌财赋国以粗立　李业聂文进等杀邠章肇反谋杀郭威国遂亡
　　苏逢吉【精神爽秀　独得入侍　纳文等簿中伺色进之　贪诈无行　知逺生日使理狱祈福无曲直尽杀之报曰狱静矣　朝廷大事皆出之而无学故汉尤无法度不施徳政民莫称焉　与苏禹珪同被倚信逢吉尤纳货市权　使李求吉偿玉带钱　夺李菘田宅诬而族之　诏捕盗并邻保皆族　母死不丧妻死使百官州镇输练绢为丧服　使酒辱郭威欲罢威　又与史肇相恶缴李业杀肇郭威兵至自杀】
　　史肇【走及奔马　初为禁兵　为将严毅寡言所至秋毫无犯　与杨邠苏逢吉同受顾命惨酷关西用兵民相惊者无大小皆杀之　太白昼见仰观者即腰斩　谓安朝廷定祸乱直须长抢大劒毛锥子安足用王章言无毛锥子军赋何从集　不喜賔客　隠帝与李业等嬉游无度太后亲族请托皆裁抑之　使自民抵罪者但以三报示之即腰斩　故人子求军职輙斩之　欲欧蘓逢吉李业郭允明用事以肇威权震上杀之】
　　杨邠【本魏州掌借吏故不喜文士　长吏事不知大体谓国家帑廪实甲兵完而已礼乐文物皆虚器　为相行事旬日人情不扰而止　谓陛下但禁声有臣在　帝所欲为皆抑不从与肇王章同日见杀　俭静　得赂以献于帝　晩节稍通賔客课吏写史传】
　　王章【知逺使掌三司　关西用兵供馈未尝乏絶然剥下民甚苦之　民租一石旧以二升为雀鼠耗章増二斗名省耗　缗钱出入旧以八十为陌章减出者三钱　诉田者必括其隠田　谓文士一把筭子不知颠倒何益于国擡估官俸　犯盐矾酒麯者皆死】
　　刘铢【惨酷　知逺以勇断类已特信之　镇平卢随年杖合欢杖　増民赋畆出此钱为公用　隠帝患其刚暴召之　喜李业能杀肇等谓　君可谓偻防儿　郭威兵至尽杀威等家属　威杀铢而赦其家】
　　李业【知逺后弟　隠帝时以母舅用事无顾惮　时灾怪百出帝方与业等庾语相诮放纸鸢宫中杨邠肇皆以为不可故怨之而僣杀邠等又遣诏杀郭威威反　兵至取内库金寳懐之而】
　　【奔为人所杀】
　　聂文进【本军卒善书算见亲信　居中用事谋杀杨邠等　作诏书制置中外防阅兵借指麾杀戮　周兵逼城谓臣在此百郭威何害　饮酒歌呼明旦同日见杀】
　　周【称帝凡八年】
　　郭威为汉枢宻以一头子易置节度【白文珂代王守恩西京】及平三镇请徧赏将相藩镇以结人心以枢宻使镇邺帝信李业遣使诛之威召魏仁谋倒用留守印矫诛将校激怒士心　讨契丹至澶州众拥之还兵灭汉是为太祖
　　太祖用李谷为相王峻谋军旅李质守法度　罢贡献禁越诉　除牛租　诛贜吏　临终命王溥相
　　汉髙祖弟刘崇称帝江东号北汉
　　世宗【郭荣　本姓柴防从姑养髙祖家因以为子】在位仅五年而外事征伐内修法度　诛樊何以肃军政　简士卒以汰羸老南平江淮西克秦凤北开关塞　废佛寺【三千三百三十】
　　【六】而造僧帐　毁佛像而铸货泉　均田租　定刑统　考雅乐　设科目　神武雄畧虚心聴政应机决防出人意表攻城对敌矢石落其左右畧不动容闲暇则召儒者读前史商确大义虽用法太严素有才干声名者无所闻有寻亦悔之真一代英主也
　　恭帝幼嗣位我太祖北征众军推戴帝遂禅位天下为宋
</div>
    <div class="pagination">
<a href="古今纪要_page34.html">上一页</a><span>...</span><a href="古今纪要_page30.html">30</a><a href="古今纪要_page31.html">31</a><a href="古今纪要_page32.html">32</a><a href="古今纪要_page33.html">33</a><a href="古今纪要_page34.html">34</a><span class="current-page">35</span><a href="古今纪要_page36.html">36</a><a href="古今纪要_page37.html">37</a><a href="古今纪要_page38.html">38</a><a href="古今纪要_page39.html">39</a><a href="古今纪要_page40.html">40</a><span>...</span><a href="古今纪要_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
