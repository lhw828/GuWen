<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 224 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 224 页/共 367 页</h1>
    <div class="content">　　○礼科给事中杨天民等以庆典久稽群疑渐起请举  皇长子册立冠婚等礼言甚剀切不报
　　○己卯
　　○浙江道御史方元彦等请举行  皇长子三礼语极详恳时南京掌中府豊城侯李环等亦言之俱不报
　　○巡按直隶御史涂宗浚辨永平府通判罗大器素称廉谨亦不讥骂高淮乞复原职  上以其饰词党救烦激渎扰不纳先是辽东矿税内臣高淮奉旨勘已改太监王彦产业因不晓文移听人指唆中有望风捉影之语谓讥骂淮参劾大器革职故也
　　○羽林前卫副千户王承德奏太监暨禄先授敕谕止开应太监淮杨地方未曾载庐凤徽安等府州县伏乞颁敕谕奉旨庐州四府税银每年可得四万两着督税内官暨禄带管督率原奏官王承德为首土民谢溥前去会同抚按徵收角□羊进另写敕与地合行事宜都着暨禄会议奏行何用多人条议以资扰费
　　○庚辰　　○金吾左卫百户吴镇奏抽太平安庆庐州淮杨常镇等处商货船税奉旨南直沿江一带往来船只遗税每年可得银八万两有禆国用着暨禄不妨原务带管督率原奏官员吴镇为首土民钱文明前去会抚按徵收角□羊进不许侵越钦关疆界重叠徵徵收困累商民载入庐州等府敕内  镇又条议五事一定疆界一定舡料则例一抽兴贩客米一抽木板枋柴炭一抽岁改叚绢布疋  上命遵前旨行给钱文明官带
　　○辛巳
　　○大学士沈一贯揭请举行  皇长子典礼数千言皆激切越三日传谕览奏揭其见忠爱至意朕怒烦扰离间不体上心且事体隆重屡旨明白所奏知道了
　　○摠督蓟辽经略尚书邢玠奏辩科臣李应策追论播事失策不剿始末因乞休  上谕留之先是杨应龙为讨贼放还廷议遣玠往先勘后剿谓悔罪出勘情法并伸如仍负固方行剿灭后应龙三具文请勘一出播川再出松坎三出綦江之安稳驲应龙认纳赎银四万两质其子可栋于重庆后因可栋死于非命而再叛则玠复命后事也
　　○凤阳巡抚李三才上言所在饥荒流民千百成群攘窃剽劫日闻久而不散恐酿揭竿之祸徐砀豊沛壤接河南山东白莲妖术盛行近有赵抚民孟化鲸赵天民等招合亡命布散流言大骇听闻榷使左右奸人程守训等大行吓诈鱼肉富室摇动民心可为隐忧又单县民唐云峰倡乱强贷首恶赵世龙等聚党万余部署职名肆其猖狂造作逆谋所当多方角□羊散抚绥至如矿税内使原出万不得已权宜之计此草上不虑朝廷之宪典远不虑万世之骂名小不虑自己之灭门大不虑  宗社之颠覆磨牙鼓吻朝剥夕吸四海鼎沸而彼惟恐  明主之或闻天下土崩而彼惟恐  明主之或见百计蛊惑壅蔽聪明虐焰日炽民怨日深不逞之徒藉为口实共起无将之心咸动侯王之想伏乞深惟祸乱之萌急修消弭之策悉撤矿税阉人涣然与天下更始幸甚不报
　　○武骧右卫百户张钦奏言彰德卫辉怀庆开封等府县共有矿洞三十二处未经开采  上从之即命钦差内官鲁坤督率
　　○开矿内臣王虎参蔚州民毕矿造布谣言哄散矿夫及率男毕诗杰等殴伤参随王守富等  上怒命虎会同抚按将矿等有名人犯严究分别问拟胁从姑免追治以安地方人心
　　○壬午　　○锦衣卫百户王心泽奏称细查大木可以变卖寺产势豪霸占段绢包揽侵欺开款上闻奉旨衢州等处金银矿洞着内官刘忠会同抚按开采角□羊进其采卖大木并侵欺岁改段绢钱粮及僧道废绝山田等项还着内外官员公议奏夺
　　○癸未
　　○阁臣沈一贯言岁歉民愁大盗纠众倡乱虽孟化鲸等恶党就擒而赵古元元凶犹遁乞推广至仁以保爱黎元敷求哲人以计安国本  又催点阁臣引疾乞休言极恳切  上优诏慰留之
　　○户部题科臣李应策奏节省兵饷今日急务乞行各该巡按御史将在征播官兵关支粮饷悉心查理敢有侵冒查出指名参究  上从之　　○命给矿税盐课市的珠池宝井内臣牙关防一十四颗
　　○以狭西右参政蔡应科升广东按察副使广西副使萧良誉升福建右参政
　　○甲申  孝贞纯皇后忌辰  奉先殿行祭礼遣官祭  茂陵祭  三皇于  景惠殿遣侍郎朱国祚行礼
　　○户部以黔省增兵防御饷甚紧急滇黔唇齿相依势宜相救合将云南应角□羊本部撙节公费税契商税事例空月柴马等银四千二百有奇角□羊赴贵州充饷其应还四川内未完二万九千二百余两搜刮别项官银凑足角□羊黔不得推诿  上从之
　　○兵部覆准凤阳巡抚李三才题饥民群聚酿乱榷使虐焰召戎急宜蚤计预图弭变未形等因奉旨旧年灾沴流行各省多罹饥馑朕常优念屡旨着有司多方赈恤严饬中外各官不许生事扰民用彰爱育之意何今淮徐贼徒輙敢构结倡乱法难辍宥着督抚官上紧设法缉拿有名首恶务在淂获不许推诿纵奸遗害其余胁从诖诬一切勿问不许株连以害善良各抚按用心救济以安灾民仍加意防御毋令地方有警责有所归
　　○工部尚书杨一魁上言钱粮原有定额量一岁之出以徵其入亦量一岁之入以制其出顷自大工鼎建  慈庆焕新与夫织造工料铺宫传办一切非常急需俱溢于经制之外今见贮节慎库者合四司止七八万两而浩大未竟之工程急切应须之造办监局年例之钱粮又若库房若城垣若坟工种种并集一时之费约用八十余万两即罄竭积贮未当十分之一至如开纳事例一线微路所济几何独有省直额设本部料银而或屡年逋负久阁不完或见年徵收停延未角□羊此何时也锱铢皆有益乃动以千万计事势若燃眉乃动以积岁计且各处之料价有以织造留矣有以河工留矣有以采木留矣间以荒歉蠲矣所存又几何臣亦岂不知民生日困何忍苛求但以督完正赋犹愈于加派生扰省其所欠在民固宜终事以输将倘或已徵在官岂容别那以支费伏乞严敕抚按刻期徵角□羊以济时绌幸甚奉旨各省直拖欠料价数多有司官好生怠缓着各该抚按严督立限完角□羊如有违误查参究治还填入考成溥内不许朦胧给由升迁
　　○乙酉
　　○原任南京尚宝司卿听降调郑璧奏辨引疾乞休奉旨准以原职致仕
　　○吏部题南京鸿胪寺卿张朝端引疾乞休已经谕留又复恳请非人臣致身之义  上命张朝端痊可即出供职
　　○摠督宣大山西都御史梅国桢题将各项节省见在银一千九百九十余两共凑二万角□羊发贵州充饷奉旨不准角□羊发川贵着太仓莫除山西年例以省脚价
　　○兵部题东征善后之图照朝鲜新复防守须兵顾兵多则虞糜费兵少不敷分防议者盖两难之先该督抚议留八千之数本部窃虑兵微力寡尽撤之后变起不虞调援何及今据题称该国之用全在舟师况张榜陆兵已离信地势难复留惟吴宗道之船兵待冰泮方行与季承勋之标兵通前所留共足一万六千之数以守栋之兵防今春之讯分布防守抵夏撤回此策之万全者也  上允之
　　○兵部覆川湖摠督李化龙题贼破綦江以来锋不可当今汉土诸兵各有擒斩寨长生苗望风投降腹心已溃道路渐通但师以久玩兵以胜骄新抚未到湖广抚臣自宜急趋偏元督率诸将并刀箭进歼彼贼党救民水火以后投降人众仍当察其真伪勿致轻信中贼奸计方保全胜奉旨西师既有擒斩俘降机会宜乘着督抚率领镇将分道进捣务要齐心并力不许违误节制偏桥系支可大侯地着遵旨前往督兵待江铎到分督兵饷共成大事不得推诿如有失期重罪勿饶投降人等还审察真伪安插毋堕狡谋亦不失招徕分势之计
　　○又覆应天巡抚陈惟芝奏言南直镇江等处兵免调以省烦扰从之
　　○兵科左给事中桂有根奏言省直盗贼如赵抚民唐云峰刘通神等倡乱可危乞敕议处以消乱萌不报
　　○工部尚书杨一魁上言乾清宫窗槛及压砖板不应减低所以遵往宪而重省成不报
　　○丙戌
　　○摠督仓场户部右侍郎赵世卿以病求去不允
　　○升都水司署郎中陈汝麟为浙江佥事管杭严道事
　　○吏部题援例监生汪世明听选监生吴希元俱授文华武英等殿中书此特恩非例也乞敕以后捐资助工者不得援例
　　○命陈良弼宴侍泰宁等卫进贡夷人
　　○丁亥
　　○摠督蓟辽兵部尚书邢玠五恳奉母终养  上慰留之
　　○刑科都给事中杨应文为职官无罪就死参内臣孙朝张忠杖杀太平县典史武三杰纵令无藉逼死建雄驲驲丞李逢春乞发抚臣魏允贞原＜锍-釒＞严行查究不报
　　○礼部题据钦天监揭称本月初四日戊寅午时京师地震是日正值告祭  社稷之期变不虚生因极言中使横恣  上信任特过言之至切不报
　　○戊午
　　○大学士赵志皋三十二恳特赐故归言甚哀切  上温旨慰留之
　　○巡抚宣府副都御史王象乾被议求去不允
　　○户部题福建巡抚金学曾巡按何熊祥因报销饷数目不同各具题行会核今据接管御史张应扬通查过支销卷簿扣补过寔在银两俱经取有寔收结状并无虚捏隐漏情弊应准开销  上从之命以后一应钱粮着布政司置立循环二簿通详抚按会核动支如有虚冒据寔参究如岁用不敷务宜悉心措处不许年年借支但为苟且目前之计
　　○直隶巡按应朝卿＜锍-釒＞言大盗将作乱萌可畏永城赵抚民山东孟化鲸浙江赵天民等不报
　　○锦衣卫百户王体仁奏徵长江一带船只遗税奉旨奏内遗漏船税湖广每岁约银七万两有裨国用着提督广宁店内官陈奉会同抚按照例徵收其浙江江西山东临清迤北俱系重复罢之
　　○己丑
　　○阁臣沈一贯假满入见
　　○锦衣卫指挥郑国泰请举行  皇长子册立冠婚典礼不报
　　○罚住襄陵王府镇国中尉旭木□除禄米一年以其越禁骚扰驿递诈骗财物
　　○礼部尚书余维登以疾乞休不允
　　○兵部尚书田乐以戎务久弛饥荒兆乱条上八事一查额兵一简民壮一练乡兵一严保甲一禁左道一议应援一勤训练一信赏罚  上俱允行之　　○又题督臣李化龙称刘綎父为名将立功蜀中綎结发从戎屡有战功播人惮其威名况经改南以来深切魏悔思得自效以雪前耻且其部伍整肃器仗精利欲以川东一路属之与吴广分道并进科臣则以綎骄蹇逗遛悻悻恃功怏怏矢志无人臣礼且闻其在荆州受杨酋六积之馈心迹叵测必欲用綎亦应照童元镇例革衔受事以观后效如其狡狯观望偾军误国尚方剑在河舌□辛杜邮之诛庶不负朝廷使过之仁并不负督臣破格之举奉旨刘綎已经参论革任既摠督说进兵在迩分布已定一力保来准充为事官领兵剿贼报效有功一体叙赏如再负恩骄纵误事望罪不饶
　　○又题兵科桂有根具题二事一谓辽抚李植调集宣大兵马六千赴辽防援今抚臣回籍将士无依况主客势不相能宜令分队陆续撤回一谓播事既许应龙自縳傥得首恶余民深当抚辑闻应龙蓄养形貌肖已者甚多必其预防势穷力屈輙施纪信之计若幸功心多防奸意少致元凶诡脱不惟见笑丑夷抑恐留衅将来又湖广抚臣支可大应移驻偏桥新设抚臣江铎宜刻期赴任奉旨辽东先调西兵便着分队撤还一面亟选本镇军人充称以备不时战守毋得推诿致误边计西征机宜朝廷既不中制着督抚审度处置毋贻后悔江铎限一月内星驰赴任此系权设衙门一切应付着各官预与处给不必待他讨请
　　○叙甘肃镇一十六年斩级一十六颗功李汶霍鹏等纪录赏银有差田乐时为抚臣自乞免叙  上从之以成其羙
　　○兵部覆四川巡按御史崔景荣条奏六事一重间赏以省杀戮杨贼狡黠如先年白石之役遣人诏降声言应龙已逃又言被讐执縳诱哄各军乱进无次入于伏中尽被杀害昔狄青不认衣金龙衣者为侬智高正防其诈故间不可不审也一禁骚扰以安内地各兵聚集土汉杂处土民犷悍好斗轻生切宜禁约一议应援以防伏兵播境险阻恐贼出间道势须策应一宽文法以杜欺隐法重难行人怀顾忌事鲜寔闻惟当不狃小胜不责小败务令据寔奏报一禁杀虏以散逆党临阵斩级登簿升赏若原非战斗而持级报功即系妄杀立斩以狥一议赡养以抚降人宜严禁吓诈以广招徕之路给仓榖以息争夺之风奉旨用兵深戒妄杀尤当敬慎终始不但进取之时须相犄角即克胜之后亦宜整队肃防毋徒姑息疏脱致堕狡计仍禁戢各将毋得争妒参差纵暴扰掠违者虽有功亦以罪论督臣还须定方略详申法禁使人有所遵守但不得过为掣肘令失机会威福朝廷大权自有斟酌功必不遗罪必不宥以得罪首为期苛细亦所不计
　　○河南矿务太监鲁坤参原凑官陈永寿奉旨陈永寿先以巡洞驰驿骚扰州县科敛各总甲银两参题未结今又挟仇诬奏知事张有伦及钟应交已经奉旨拏角□羊去了永寿刁恶异常着原差官较一并扭角□羊来京追究
　　○庚寅
　　○阁臣赵志皋沈一贯题  皇长子开讲日期改择于本月二十一日不报
　　○一更火星顺行鬼宿度
　　○辅臣沈一贯题陈奉入楚始而武昌一变继之汉口继之黄州继之襄阳之光化县又青山镇阳逻镇又武昌县仙桃镇又宝庆又德安又湘潭又已河镇变经十起几成大乱今奉衔命徵收地方傥一动摇激变之罪何逭且民情一变亦已可畏况于屡变既已屡变而犹穷治乱党深督有司则民益无所恃而变愈急不惟岁额因之日减抑惧大衅结而莫角□羊楚民轻剽易动楚地湖山辽阔哨聚易匿难搜况征播军兴家家增赋处处添兵而复迫之适驱使从贼耳恳惟  皇上大沛弘仁以收楚民之心不报
　　○河南巡按御史崔邦亮劾参政王任量调简僻部覆从之
　　○腾骧右卫百户李鎜上陈钱法九事一请特给关防一支放须定钱价一官员月俸师生廪饩各役工食俱兼搭钱银罪赎俱准纳钱一严禁私铸一式样务遵钦给一厂局择衙门空阔易于关防一散钱必专责方有条绪一湖广地广州县窎远乞照府分钦定廉干舍人十五名给与官带督同料理一鼓铸须惯匠提领俱照宝源局事例年终计铸钱给工食  上以其事属之税监陈奉关防不准给
　　○辛卯
　　○南京吏部尚书赵焕以疾乞休不允
　　○广东开采珠池兼理矿务少监李敬题原奏效劳省祭官叶立本鲁一中捐赀助工乞改武职把摠名色仍随开采效用从之
　　○壬辰
　　○阁臣赵志皋极言请举行  皇长子册立冠婚大礼不报
　　○山西开矿兼管河东盐课内监张忠奏进盐课银两兼办御史汪以时参原奏百户吴应麒等拥赀横肆瓜分挈回等情奉旨国用缺乏内外官当同心处置岂得各肆忿讦虚言罔上人臣之义谓何前者御史汪以时奏余盐每万引可卖价七千两朕亦疑其言之太过令从公查议奏夺今张忠奏来果无此价御史岂可偏执抗拗轻指陷人奏内余盐听其变价二万一千两立限角□羊进以后盐课准照原额中号定价徵收以昭朝廷抚恤商灶至意其黑河南岸既说涂泥淤泞捞采甚难特准停免今后仍前纷纷执奏致亏国课必罪不宥
　　○癸巳  恭仁康定景皇帝忌辰遣官祭  金山陵寝
　　○工部奏请先修旧库其余添盖接续举行庶钱粮稍易措置奉旨清河阁东旧库及膳房修补添盖系紧用处所难以停止不许糜费迟延其翔凤楼基工程少俟有次苐接续盖造监察科道皇城巡视官兼管不必另差
　　○乙未
　　○吏部题留浙江巡抚都御史刘元霖奉旨巡抚一方重寄当以尊君体国为急何得屡告养亲刘元霖着照旧供职不许再来陈奏
　　○应天府尹熊维学条议科场事精选分房应试额数置办什物等项  上俱从之
　　○丙申
　　○阁臣赵志皋病笃乞休三十四＜锍-釒＞不报
　　○兵部覆河南巡抚曾如春奏永城贼唐云峰等纠合亡命啸聚流劫饥民易动可为寒心奉旨夥贼倡乱着各巡抚严行拏捕若贼势张大便会兵合剿不许但以追逐出境塞责余党不得过为搜索以惊人心饥民着所在有司加意抚恤其赈救有方的着不时荐举重用不称的参来处治
　　○叙甘肃镇斩获功李汶邓荣祖等纪录赏银有差
　　○刑部尚书萧大亨辨给事中李应策＜锍-釒＞论给繇违例
　　○工部主事杨为栋辩巡按御史涂宗浚＜锍-釒＞论邀截官米横索税银
　　○兵部等衙门会议原留朝鲜善后兵马合用粮饷应否留撤与该国君臣从长议处俱不报
　　○丁酉
　　○清明节遣侯张炳郑惟孝蒋建元顾大礼伯赵世新朱天爵郭邦相张守忠陈如松诣  各陵行礼  遣伯张元善祭  恭仁康定景皇帝陵寝都指挥郑国泰祭  哀冲太子  庄敬太子园寝
　　○应天巡抚陈维芝以王承德诡奏庐州等四府牙税夷余未经征抽极言徽州安庆带山沿江地瘠民穷并无物产可税况包矿者此民包税者亦此民吮髓吸血民不聊生若必执奸弁之诳为竭泽之渔则宁徽州勉认六千安庆勉认五千有司徵收角□羊不必委官滋扰不报
　　○戊戌
　　○南京守备太监邢隆题称守备关防惟留都公移所用今奉命查勘芦洲田土钱粮文移往来若无印信弊端百出又经管地方敕旨开载不尽相应题请明白奉旨沿江上下新涨洲田即属南直隶地方着遵敕行不许侵越别省疆界以昭朝廷爱恤农明至意着铸钦差督管洲田内官关防与他
　　○己亥
　　○以两京各省试录台头参差御笔亲点命阁查对应天浙江江西湖广河南各量加罚治仍谕田今后不但进呈试录凡一应奏章俱要恪遵旧式明白简直乃是敷陈之体如有草率及故为深文隐语欺上不知部科指寔参奏重治不饶
　　○起补原任参议刘免为狭西右参议兼佥事专管兵粮边备事
　　○摠督仓场户部右侍郎赵世卿引疾哀恳不允
　　○起补原任广西右参政易以巽为云南右参政督理粮储带管盐法料价
　　○庚子
　　○大学士赵志皋沈一贯题请  皇长子开讲日期择三月初三日吉奉旨是  兵部覆偏沅巡抚江铎条议一坚  庙谟以一人心凡狡狯为贼所贿簧鼓煽惑疑阻军心即以通贼之罪罪之一设副将以资战守即于原议四方之内挑选精锐三千名听其统领操练遇敌策应一选锐卒以壮军威保定忠顺营原系永乐间降虏人颇骁勇须精选三百名即以该营百户卢希孔统领西发及原任易州道标下家丁快手俱勇敢可用量帝五十名即以中军指挥刘允康统领前进其安家行粮俱于该府借给  上允行之
　　○辛丑
　　○礼部尚书余继登久病乞休以注藉满三月愿截支俸粮  上温谕不允
　　○以江西佥事骆日升为广西佥事提督学政
　　○山西巡抚魏允贞以秋冬二防事竣循例荐举兵备官员副使刘廷谟刘卿赵彦等
　　大明神宗显皇帝实录大明神宗范天合道哲肃敦简光文章武安仁止孝显皇帝实录卷之三百四十五
　　万历二十八年三月甲辰朔  孝肃皇后忌辰遣彰武伯杨世阶祭  裕陵
　　○准原任兵部尚书吴兑孙吴孟登补荫送监读书
　　○户部题贵州巡按宋兴祖称免日进兵粮饷至急今福建十万尚旡影响广西十万方到沅州恐后不继致脱巾之变奉旨协助兵粮着火速严催接济有再藉口支吾的摠督抚按指名参来重处
　　○兵部题狭西巡按吴楷称靖虏卫设伏斩虏三级内为事副千户党师尉得功一级请量复试百户以责后效从之
</div>
    <div class="pagination">
<a href="明实录神宗实录_page223.html">上一页</a><span>...</span><a href="明实录神宗实录_page219.html">219</a><a href="明实录神宗实录_page220.html">220</a><a href="明实录神宗实录_page221.html">221</a><a href="明实录神宗实录_page222.html">222</a><a href="明实录神宗实录_page223.html">223</a><span class="current-page">224</span><a href="明实录神宗实录_page225.html">225</a><a href="明实录神宗实录_page226.html">226</a><a href="明实录神宗实录_page227.html">227</a><a href="明实录神宗实录_page228.html">228</a><a href="明实录神宗实录_page229.html">229</a><span>...</span><a href="明实录神宗实录_page225.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
