<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1124 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1124 页/共 1316 页</h1>
    <div class="content">
○豁除湖南新化县上年被蛟冲毁田亩额徵钱粮。摺

包

　　

○丙寅。两江总督魏光焘等奏、妥筹松沪一带地方情形。归并营队。酌添新勇。以资镇摄。下部知之。摺包

　　

○派吏部左侍郎溥善、礼部右侍郎绵文、内阁学士刘永亨、都察院左副都御史张仁黼抖晾乾清宫尊藏实录玉牒。摺包　　

○丁卯。热河都统松寿奏、口外地方紧要。请变通旧制。遇有佐杂缺出。准以试用人员熟习边情者。酌量试署。下吏部议。摺包　　

○三品顶戴督办云南矿务唐炯奏、京铅免课加价限满。厂情困苦。恳展限三年。以恤厂商。下户部议。摺

包

　　

○戊辰。谕内阁、前据御史黄昌年奏倢■＜曰融＞■＜石木＞江苏文武各员劣款。当经谕令魏光焘确查。兹据查明覆奏。除贺弓滟＜兪＞滟弓等员、查无实在劣奣＜虘阝＞亦。毋庸置议外。道员俞明震、总办厘局。纷更差委。虽无贿弊实据。究属办理不善。著交部议处。试用知县郭希度、年少气浮。办事亦欠稳练。著以府经县丞降补。都司彭书麟、居心贪鄙。刻薄勇丁。著革职。永不叙用。并不准投营效力。以示惩儆。现月　　

○又谕、前据御史俨忠奏倢■＜曰融＞■＜石木＞江苏铜山县知县陶在铭、讳盗殃民。任用劣绅各款。当经谕令魏光焘、恩寿、确查。兹据查明覆奏。该员平日尚知自爱。惟于劣绅林之祺、轻信任用。不能觉察。著交部议处。捐指山东通判林之祺、倚势招摇。声名甚劣。著即行革职。与劣董周有道、均交地方官严加管束。以示惩儆。现月　　

○直隶总督袁世凯奏、上年奉拨北洋淮饷。海防经费。收数不敷甚钜。请停留京协各饷。并自筹拨捕。以济要需。下部议。摺包　　

○两江总督魏光焘奏、江甯省城遵设南洋官报局。仿照北洋章程。派员经理。以专责成。下外务部知之。

摺包

　　

○又奏、督劝淮徐等属赈捐道员郭道直、请赏头品顶戴。舒绍基、请送部引见。得旨、所请著毋庸议。随手

　　

○以剿办直隶口北马匪。躬亲督战。统率有方。四川建昌镇总兵张勋、赏换清字巴图隆阿勇号。摺包　　

○予为民捐躯。直隶无极县知县王开运、附祀保定省城前灵寿县知县成肇鹿＜虘阝＞吝专祠。从直隶总督袁世凯请也。摺包　　

○己巳。谕军机大臣等、电寄李经羲、前已有旨著李经羲补授广西巡抚。兹据电奏、因病请假等语。广西地方紧要。著即赶速调理。驰赴新任。该抚渥受国恩。惟当力图报称。毋得迁边诿卸。致负倚任。电寄　　

○出使比国大臣杨兆鋆奏、比国最精制造船石滟驳之学。请饬下练兵大臣、及海疆督抚、遇有需用洋将工师之处。留意延聘。又奏、中比交涉渐多。卢汉铁路。以工程而兼借款。尤为繁重。请饬督办铁路大臣、遇事先行知会使臣、以便相机因应。均下所司知之。摺包　　

○湖广总督张之洞等奏、本年应还克萨款本息银两。鄂省奉拨铁路船厂经费。委实无从筹解。请饬迅速改拨。免误大局。下部议。摺包　　

○漕运总督陆元鼎等奏、拟议浙省屯田缴价纳税办法六条。下部议。摺包　　

○山东巡抚周馥奏、胶州为沿海要缺。冲繁倍于往昔。请改为直隶州以资治理。又奏、就山东原有兵数。改定常备续备各军。并添募新兵。豫筹的饷。请饬部速议施行。均下所司议。寻政务处奏、胶州改为直隶州。应准如所请。胶州原设州同一缺。应改为直隶州同。其登莱青道。并改为登莱青胶道。练兵处户部兵部奏。该省常备续备各军。未定新章以前。应准暂照所拟军制办理。至添募新兵四营。如该省筹有的款。亦准暂照武＜目辟＞行＜匧心＞口＜韦未＞＜夗贝＞右军先锋队章程开办。至该省招练新军月饷。现在库储艰窘。无从筹拨。应令该抚臣自行设法筹足。均依议行。摺包　　

○以随使年满。予驻韩釜山领事徐学伊等二员奖叙。摺包　　

○以办理山东胶济铁路工竣。予补用道洪用舟等五员奖叙。赏综理工程洋员锡贝德宝星。摺包　　

○庚午。以营务废弛。革安徽游击韩大坤职。摺包　　

○以亏款延缴。革前署浙江永嘉县知县秦国均职。并勒追。摺包　　

○旌表殉母孝子殉夫烈妇云南举人杨履宽、暨妻席氏。摺包　　

○予遵命捐助义谷。广东在籍道员谢荣光为其父母、遵命捐田赡族。安徽在籍道员朱臧成为其父各建坊。摺包　　

○辛未。谕军机大臣等、电寄岑春火滟宣、据电奏广西地方重要。请将柯逢时暂缓调黔等语。疆吏更调。朝廷自有权衡。该署督勇于任事。惟当和衷共济。统筹兼顾。总期匪势不至复燃。要政不至中辍。于军事吏治民生。均有裨益。是为至要。电寄　　

○督办垦务绥远城将军贻谷奏、东路垦务公司办有成效。谨将上年官股应得利息银两。提存待拨。得旨、著交练兵处。摺包　　

○壬申。谕军机大臣等、瑞洵奏、边备宜严。请加意布置一摺。西北一带。毗连俄界。自应严密防维。慎固封守。现在确守局外中立之例。尤当加意弹压。不涉张惶。务令一切照常相安。毋滋口实。兹据瑞洵所奏各节。著马亮、春满、潘效苏、会商悉心统等妥议具奏。原摺著钞给阅看。将此各谕令知之。现月　　

○工部左侍郎盛宣怀电奏、请将调浙办理教案道员许鼎霖、赴沪差委。得旨、著咨商聂缉规办理。　　

○科布多参赞大臣瑞洵奏、查明归哈人数。科塔两属。已收回五千余名口。其续由新疆收回者。约犹有二千余人。荡析离居。亟待赈恤。请饬速拨赈济。下户部知之。摺包　　

○又奏、收回哈血■乣。权隶于科布多哈布内暂时同牧。俟借地收回。再为分部定地安插。报闻。摺包　　

○癸丑。谕军机大臣等、载泽等奏、俸银中途被劫。请将承领官及失事地方官议处分赔等语。近畿地方。竟有抢劫官款之事。足见平日捕务废弛。著袁世凯、徐会沣、沈瑜庆、通饬所属。严缉劫犯。务获惩治。承领官员外郎瑞辑、通州知州何则贤、均著交部照例议处。原摺著钞给阅看。将此各谕令知之。现月　　

○派刑部左侍郎崇勋为繙译会试正考官。翰林院侍读学士伊克坦为副考官。　　

○甲戌。谕内阁、兵部奏、假冒总兵。畏罪逃逸。请饬查拏一摺。据称升用提督记名总兵胡荣翼、亲赍前护山西巡抚咨文赴部投到。经该部行查保案。并无该总兵之名。原咨关防篆文亦不相符。晶■宜次票传未到。竟无踪奣＜虘阝＞亦。显系假冒。著步军统领衙门、顺天府、五城、及各直省督抚、一体查拏。务获送部。并著山西巡抚先行查明。据实覆奏究办。寻奏、山西并未给予胡荣翼赴部咨文。其所赍咨文为捏造无疑。下部知之。摺包　　

○谕军机大臣等、有人奏、四川隆昌县知县耿葆煃、贪劣昏聩。苛罚敛财等语。著锡良按照所倢■＜曰融＞■＜石木＞各节。确查具奏。毋稍徇隐。原片著钞给阅看。将此谕令知之。寻奏、耿葆煃因办蒙小学堂。酌提书院学田等项经费。并非入己。被倢■＜曰融＞■＜石木＞苛罚敛财各节。查无实据。请免置议。报闻。摺包　　

○又谕、有人奏、山东文登县知县王扬芳、贪污谬戾。纵役殃民等语。著周馥按照所倢■＜曰融＞■＜石木＞各节。确切查明。据实具奏。毋稍徇隐。原片著钞给阅看。将此谕令知之。寻奏、王扬芳办事勤慎。操守亦好。查无浮收钱粮。遇案索贿劣奣＜虘阝＞亦。开办小学。就地筹捐。亦涓滴归公。并无弊窦。被倢■＜曰融＞■＜石木＞各节。或事出有因。或查无实据。请免置议。报闻。摺包　　

○御史徐堉奏、各省办理学堂。流弊滋多。地方官以学堂为号令。先议捐款。城绅以县官为护符。派捐四乡。从中渔利。乡民竭其脂膏。其子弟又未能赴城入学。咸用隐恨。请明定章程。城乡分办。严杜中饱。下所司议。寻奏、该御史所请明定各节。已备具于新章。应毋庸议。依议行。摺包　　

○河南巡抚陈夔龙奏、商邱、商水、临漳、武安、等县冰雹为灾。查勘量加调剂。报闻。摺包　　

○署四川总督锡良奏、选派官员士子。分赴比国肄习路矿。赴欧美肄习机器制造专门之学。请毕业予奖。先饬立案。又奏、振兴川省农工商矿诸务。现办情形。又奏、川省土药。碍难仿办官运设局收买。以及招集商股。设立公司。惟有切实整顿。严除弊蚀。均下部知之。摺包　　

○又奏、省城设军医学堂。延聘法国医士充当教习。报闻。摺包　　

○甯夏将军色普徵额奏、蒙古大中滩天兴元一带窜匪。已经晋军剿抚。所有甯夏派往马队。饬由蒙古三盛公教堂撤回归伍。报闻。摺包　　

○以冒丧任事。革盛京内务府堂主事文彬职。摺包　　

○予捐田助学四川绵竹县故中书科中书罗魁妻王氏、及其子媳潘氏、捐修石桥平武县武生王建极母陈氏、各建坊。摺包　　

○乙亥。刑部奏、已革提督苏元春所欠扣存底饷。查系因公挪用。可否免其勒追。发往新疆效力赎罪。依议行。摺包　　
</div>
    <div class="pagination">
<a href="清实录光绪朝实录_page1123.html">上一页</a><span>...</span><a href="清实录光绪朝实录_page1119.html">1119</a><a href="清实录光绪朝实录_page1120.html">1120</a><a href="清实录光绪朝实录_page1121.html">1121</a><a href="清实录光绪朝实录_page1122.html">1122</a><a href="清实录光绪朝实录_page1123.html">1123</a><span class="current-page">1124</span><a href="清实录光绪朝实录_page1125.html">1125</a><a href="清实录光绪朝实录_page1126.html">1126</a><a href="清实录光绪朝实录_page1127.html">1127</a><a href="清实录光绪朝实录_page1128.html">1128</a><a href="清实录光绪朝实录_page1129.html">1129</a><span>...</span><a href="清实录光绪朝实录_page1125.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
