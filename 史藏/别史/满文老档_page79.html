<!DOCTYPE html>
<html>
<head>
    <meta charset="UTF-8">
    <title>满文老档 - 第 79 页/共 213 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>满文老档 - 第 79 页/共 213 页</h1>
    <div class="content">平官兵，彼等诡计欲叛等语。此事涉及我等，我等岂可遣使往耶？遂止之等语。先前来我处之守备二人，追及我方所遣二人，寄信曰：有人云我等与尔等通谋等语。我等当即被捕则罢倘一旦为我等知觉，则我等将想方设法逃走等语。”
十三日，起行，营於西河岸古琴之野。
十四日，遣精选■军百人，往明地捉生。马各一匹，自备马各一匹，厮役四人，各给贝勒之马一匹。命布尔坎、乌赖、哈宁阿、雅西塔为首，遣往广宁一带捉生。为之送行，返回
时沿途打猎。
四月十六日，顾三泰额驸之子布颜图家诸申男丁一人，乘一马由丰润来归。有一汉人，由蓟州来归，讯之云：“我原居十里河，曾闻我父兄皆居渖阳，原系车尔格依属下。”此人并无
带有其他消息。
窖内得银九百四十五两，以一百零五两中取十分之一赐获银者，其馀银两可否赏给受伤人员。
十六日，宰牛二、羊三，宴墨尔根戴青、额尔克克楚虎尔、台吉豪格、众■军等。
十六日，遣所获汉人赍书遗开平道曰：“金国二贝勒致书开平道。初我欲议和，实出於诚心，尔亦有愿成和好之言，然尔在廷诸臣不从，致败乃事，尔亦无可如何。我闻尔实心为国，
而尔在廷诸臣，反诬与我通谋等语，遭此譖谤，尔岂能晓然？大人与其遭难，不如深思熟虑，来投於我也。诚来归我，富贵共之。彼阵擒之李永芳与只身来归之余养性，亦为婿养之，何
况尔乎？尔诚来归，岂特比此二人已哉！大人宜审图之。尔国诸臣，陷阵而亡者有之，被诸臣诬谤，而为尔主所诛者有之。尔往日旧臣，有速取功名、享富贵者耶？大人三思之，此不
待我言，大人岂不知耶？”
是日，贝勒谕曰：地方居民，俱以为我即还军，故奸细至，隐匿不举，见明哨卒来、亦不来报。天赐之地，我岂敢弃之而去耶？嗣後，倘若有收容奸细者，全家论死，妻孥为奴，不株连其分居之亲兄弟。有擒获奸细来献者，赏银十两，并将奸细所携诸物，亦尽与之。明兵哨卒，经过归附乡村而来，谅尔民不能敌，何不来报？嗣後，有见明兵哨卒不报者，察其踪迹，凡经过村庄之人，将诛之。”
十七日，汗以台吉德格类幼子殇，亲往慰之。返还时会前往捉生人等，获汉人三名解至乃告称：渡大凌河，逃者驰斩四十馀人，俘获二十人，马八、牛一百、驴三十、骡一。将携之来等语。讯之汉人，言我复发之兵，於三月二十五日到彼，四月初攻取明榛子镇，祖总兵官在山海关等语。遂斩其哨探一人，留其二人养之。由彼前来，台吉岳托迎驾於路，宰牛一及羊六，备置酒席，支行幄於大路高处，进宴时台吉岳托以马四、台吉巴拉玛以马二、台吉尼堪以马二进献，汗纳岳托台吉马二、马拉玛台吉马一、尼堪台吉马一，馀四马却之。











第二十七册  天聪四年四月
十八日，前往捉生军士还，以所俘获，献汗关视，纳牛四十，前往四大臣，各赏马一、牛一、驴一、人二。其余马牛驴及人口，赏与随行人员分取。是日，汗遣人召诸福晋前来。
是日，遣巴克什达海还渖阳谕曰：“命每旗留大臣一员守渖阳城，其余诸臣军士务於二十四日启程。”
十九日，石门麻总兵官下王参将，遣奸细一人至洪山口参将蔡通所，参将蔡通执之送与我该奸细所携书，乃金游击致石军者，因被擒获，未曾送出。此等情形，系范参将察问时供出。
四月十九日，擒获麻总兵官所遣之三人，解至驻守罗民之岱达尔汉所，杀之。
十九日，祖总兵官曾遣奸细至张知府所，知府执之送来。诸贝勒遂曰：“尔擒获奸细来首者，甚善，勿惊惧。敌人派奸细诬陷尔，而我又加害於尔，则是助敌也。此奸细暂勿杀之，知府尔可遗书诟詈，我等亦具书附之。”遂付奸细书二函，遣之。
是日，锁守滦州诸臣於樵采处，遇山海关祖总兵官前队精兵，击败之，获马四十匹，及其纛旗来献。
二十日，汗因诸福晋将至，率马匹肥壮护军出猎。是夜一更，诸福晋至。
二十一日，镇守永平诸贝勒，命鸟赖率人十六，前来报信，所携书云：“去时在途宿二日，计有十五日方至。入边时欲沿汗所行之道而行，因马残疾，不能抵达，便由建昌所属冷口而入。时边门不纳，故破台而入，至永平驻营五日。二十九日，往略
迤西地方。至榛子镇招降之，俘获人畜解至，交付雅拜，并毁其城。由彼前进，行丰润、玉田之间，向海搜掠，稍有俘获。第八日，即四月初七日，至永平。往略时，因巴克什乌纳格及
蒙古兵，马匹羸瘦，再城中需防，故令之还。巴克什乌纳格将至永平，有明骑兵四千、步兵三千，已抵大安口，巴克什乌纳格及察哈喇击败，尽歼之。获马三百，余马皆为喀喇沁所取之，又我等未到之前，巴克什乌纳格、察哈喇兵又於樵采处设伏，诱歼敌兵，获马二百三十。再迤西地方并无消息。闻祖仍驻山海关一带，祖之亲属，概行霸留，曾令彼持书往探之，不见其归，前次所遣者，亦未返回。侦探环城消息，闻其兵力略有增加等语。岂旋诸贝勒将於十二日起行。四月初九日遣之。”
凯旋诸贝勒遗书云：闻汗拟於初九日遣十六人先行等语。时我等以途经明兵驻守城池，恐敌要於路，遂劝阻之。又闻我等出边时，汗将遣人往远处诱敌，以卫我军等语。我等人从
乃不妨事，只恐马匹累瘦。停与行，听汗自便也。
四月二十一日，致书明帝曰：“金国二贝勒上书於大明国皇帝。昔我欲议和，实出诚心。我先时兴师，我未随征，今我之来，亦为和好。
尔等勿疑我有诈，若口是心非，为欺诳之事，则不畏天乎？人固可欺，天亦可欺乎？我闻得尔国诸臣奏书，不允议和，云昔金时议和，後用计欺谎，兴兵征讨等语。其臣非谋国为民之臣也。若欲修好，则速议之为善也。若不速议，俟我汗携家眷至，彼时，尔我欲议和亦难，我等欲议，亦不便也。我既遗书往，皇帝亦三思之。皇帝之意，得勿谓我既遗书议和，又为何征讨耶？诚欲修好，则明诸天地，自盟誓之日息兵”。此书乃自往掠地方，遣汗所留蒙古多诺依衮济、乌巴西，送至丰润。丰润总兵官曾遣其守备二员、土人一名，共三人持书至。时我等亦附书答之曰：“我兵将退驻永平，尔帝若致书，可送至永平。”所遣之人尚未返还。又致开平书一封。开平道遣人答书前来，将答复之言，即书於其书尾。天聪四年四月初九日。
二十二日，英古尔岱来报：“朝鲜遣官一员及通事一人，共使者十六人至。”
四月二十二日，往取粮糗，遇三屯营张总兵官亲军，击败之，斩十五人，获马十六。送伊尔格尼去，又获马三、骡六。两次共获马十九、骡六。据奸细告称：“明总兵官皆聚於石门
麻总兵官处，商议发兵来战。”讯以发兵日期，答称“不知”。
二十三日，汗以驻守永平诸贝勒将还，遣人携五马及糇粮往迎，以资诸贝勒骑回。
二十三日，祖总兵官遣奸细三人，二至张知府所，一至孟副将所。彼等执之来首，讯之，乃无言以对，供称：遣我等来觇尔国兵若干，及马匹肥瘦，倘兵力军薄，则我祖总兵官率六
万兵来围攻。於是将祖姓所遣奸细二人，押赴汉人街斩之。又执导引奸细之降民一人，割其耳鼻，令持书还。谕之曰：“有奸细由彼处来者听之，归附降民有引进奸细者诛之”。我方复祖
某之言，记於汉文册内。
二十四日，致遵化书云：“贝勒曰：孟阿图及察哈喇，前曾行文与尔等云：‘若明兵至，相机行事’。今闻乐亭、开平明兵、皆赴丰润等语。盖其为巴克什乌纳格所败，忿而整饬各处之兵力，欲往侵尔等也。尔等慎勿出城，出後一旦有事，我不救援，惟尔等知之。再此次所给马匹，圈於孟阿图、察哈喇尔等所住院内，洒水於草，尔等监督，妥加饲秣。先前所遣马匹亦应妥善饲养後遣回，以防途中疲弊。我前遣之使，俟此台吉至彼，当照遵化兵送伊尔格尼之例送之。遣该台吉时，尔等出马三匹，给彼乘骑，并遣三人送之来。若往取茸，则妥加防护
之，以防堵截尔等。并令布尔噶图回，再派蒙古等，详查其後，往前探其情形，勿得交战。再者，有事遣人，勿以为沙河已归我所有，而经遇彼地，须绕道北行。遣蒙古八人至永年，遣台吉一人、随从二人、护军五人往。”
二十四日，召大贝勒、墨尔根戴青、额尔克楚虎尔、台吉岳托、台吉豪格、济浓额附、哈达格格等至，设宴宴之。时莽古尔泰贝勒，因出猎未至。是宴杀牛三、羊十，设席十。宴时，汗亲跪敬酒大贝勒者再，大贝勒相跪接酒，其额附杨古利亦敬酒。宴毕道谢辞行。汗赐大贝勒马十，大贝勒行礼收之，汗又乘马送之。赐哈马格格马一，格格跪而受之。贝勒岳托随汗入团帐房，向诸福晋进酒。
二十五日，额驸满珠习礼杀牛一，具筵进汗。
四月二十六日，参将蔡通下归降汉民一人时前往三屯营，携张总兵之书至，交与参将蔡通手下一千总，千总将书转交潘家口金游击，为金游击告官，斩其奸细及千总。将奸细赍来之汉文书，即行遣送。
　　二十七日，致书於蒙古巴林、扎鲁特部诸贝勒云：汗将於二十九日起行，驻跸察干诺尔塔地方之尔纳兰率蒙古兵，务於二十九日抵达查干诺尔塔地方。恐尔等误至赴章塔迎驾。持遗此书。
　　致台吉多铎书云：“由遵化、永平凯旋军士所载财帛，禁入渖阳城，悉行遣回各屯，只许净身进城。其携回各物当令逾五月至六月再携入城内。”
　　宰羊二，治筵五席，宴济浓额驸格格。
　　四月二十八日，金国汗致书刘三、刘四、刘五曰：“闻尔等遣何进忠等二人，赍书至。时我不相信，遂遣人往视之。我与明两国为争帝业而构兵之时，尔等果能杀其官吏，率岛上众人归降，则天使尔等助我也。诚能照尔等所言为之，则尔等携来之诸申、蒙古、汉人等，不收为我民，悉归尔专主，可在边外，任尔择地居住，为我属国。我若以给地异居为辞诱尔来降，而来後负约，收为我民，我可欺尔天可欺乎？天能不谴责我耶？且不言尔等杀其官吏来归，即岛上官员及庶人率岛民来归，我亦将其携来之民，悉归其专主，予以养赡也！上有苍天，朕诚言之，尔若有诈，则听尔便。尔若实心诚意，而不我信，则遣尔族人一名前来，我当面盟誓毕遣之还。”
三十日，致迁安书曰：“贝勒曰：匿人者论盗窃罪，鞭而刺其两耳，人主不得收银；富户若以银赎其杖刑，可收之归公；次者获罪，或罚银、或杖责，由其自择。再者，所有永平军马，先拨给三日饲料，後拨给五日饲料，共拨给八日饲料。尔处所有马匹，先拨给几日之饲料，其不足八日之数，可往滦州取之。”
是日，据报台吉阿巴泰、台吉济尔哈朗、台吉萨哈廉引军还，已至养息牧河等语。故遣达海、龙什、穆成格往谕曰：“不必前来谒见，我等同率师出征，不宜来见，可各还家祭祀休沐。
至於尔等在彼所行事务，或有所闻消息，可即付我所遣之人奏闻。”三台吉遂俱以所行事务，奏闻於汗，汗遂问曰：“此次俘获，此前两次多乎？”对曰：“此次俘获汉人，较前甚多。”汗曰：“金银财帛，虽多得不足喜，惟多得人为可喜耳！夫金银财帛，用之有尽，而人可尽乎？得其一、乃为我国民，其所生诸子，皆为我这诸申也。”
是日，先是汗与诸贝勒欲率兵出略，至是停止，命额驸杨古利率每旗纛额真二员、护军二人及所有行营兵往略。








第五函太宗皇帝天聪四年王月至十二月
第二十八册　天聪四年五月
五月初一日，鲍参将来报消息：“卜游击已招降四山寨。”贝勒曰：“彼感汗与诸贝勒之恩养，而勤力图效，实属可怜。”遂赏给卜游击银二十两。“嗣後，尔等无论於何地能勤力勉为，勤勉执事，则蔫之於汗，擢升为官”。
初二日，遣白都堂属下人宗廷玉抚宁县侦探消息。遣崔道员往达昌；遣张知府属下人恭宗魁、曾方往抚宁；遣孟副将属下人陈进忠往阳和；遣杨副将属下人张福安往昌黎；遣杨游击属下人王石实、马柱二人往阳和。
五月初二日，汗率大贝勒、莽古尔泰贝勒出猎。在此狩猎中，大贝勒出营地上马时，马惊坠地；日幕，第三次放围遂兽时，莽古尔泰坠马伤肩。次日，汗於行幄料理兽肉时，谓达海巴克什、龙什巴克什曰：“昨日出猎殆不合於道耶？两贝勒皆坠马。盖舍置大政务而从事田猎也。”
初四日，孟副将遣往阳和之人回，据彼告称：阳和兵计二千人，选精兵千人，由一游击率赴抚宁；张道员自丰润率兵万人亦往抚宁，造具云梯，欲围永平等语。赏彼银十两。
是日，白都堂所遣之人回，据彼告称：明於初六日发兵来围永平等语。此人未深入明境至抚宁即回，因赏银三两。
是日，驻遵化之孟阿图，察哈喇遣人致书曰：“岱达尔汉於明塔山地方得布两千，寻一汉人送布至。时我等向彼求索其汉人。彼言我一蒙古人在明边门等语，不与。又云尔等欲取我
所得之人耶？又未与。又言麻总兵官遣奸细三人至，我等执之给与尔国等语。”
初五日，张知府所遣二人回，告称：“明兵定於初七、初八日来围城。”其人未至原指派地点，即自阳和返回，因二人合赏银五两。
初六日，杨副将所遣之人回，告称：“乐亭张道员率骑兵一万、步兵一万、工役五千来围滦州”。赏彼银三两。
汗还都前致书明帝曰：“金国汗上书於大明国皇帝。以我思之，师旅频兴，相互诛戮，天生之民亦罗战争之难。我等自身亦不边暇逸。我念及此，欲盟诸天地，共结和好，使两国军
民子孙，奕世获享太平也。不然，战争向时止息而获享太平耶？故特遣使致书议和。惟尔等熟计之。”
致明诸臣书曰：“金国汗致书大明国诸臣。我原罢兵，共享太平，屡遣使议和，而尔等不从。此次战役，官兵被杀、国民受难，实尔自贻■害也。我前曾六次遣书京城议和，盖以城
下之盟为耻，或以我兵速退，故不相答耶？夫得失者机也，天既赐我以机，我何故弃之而还耶？我於天赐之地，耕屯以守，尔八府这民，岂能安意耕种乎？从得耕种，则其粮食知谁为
收获耶？尔等勿胶柱，务识权宜。今我两国之事，惟和与战两端，别无他计也！和则国速享安乐，战则尔国被祸何时可已？尔苏州官员，可与众官商议，启迪尔帝，速议和好之事可也。
在先时诸官，皆诳君轻敌，不允议和者，或临阵被杀，或为尔事所诛，曾有一人幸免而建立功名者乎？我素无诡诈，至诚相告。倘若不允，则天运使然，我亦无可奈何矣！我若不愿议和
而专事杀掠则尔官兵人等，为君死战，乃义焉。我等屡欲议和，但尔帝不允。【原档残缺】”
初七日，额驸杨古利出略还。彼等俘获人五十，马三，骡二，牛四十二，驴二十九，共计一百二十六。
初八日，汗率众福晋起行还都。
初九日，入城。
十一日，汗谕大小人等曰：“尔等勿谓出兵之期，仍如去年迟误。今年须乘草青时前往，从速修理军械，不得有误。如欲先往查看田地，即回来後修治军械者，则先往查看田地，随後
修理。再者，每牛录各备大刀五把、棉甲十副，均由固山额真、贝勒监造。引番所俘之人，给以衣食，善加抚养。若能善加抚养，何致逃亡耶？其逃亡者，皆无养不善故耳！倘能加意抚养
之则皆为我羽翼也。身历行间，备受其苦，蒙天眷佑，异我之人，可胜惜哉！又屡禁售弓箭於蒙古，仍有盗卖者。今若知其卖者，将治以盗罪。可管田土、甲胄、审事三衙门之人，尔等须身体力行，勿悍劳苦，各勤职业。”
十三日，赏麻总兵官、墨总兵官各银二百两、缎二十、毛青布一百、棉五十斤、棉绸二十、貂镶皮袄一、貂皮端罩一、貂皮袍一、羊皮袍一、狐皮端罩一、貂帽一、凉帽一、腰带
及靴、袜、雕鞍各一、毡坐鞍二、插弓箭雕撒袋一、及被褥器皿等物俱全，又缸四，大坛四及罐十，绿碗一百，碟五十，象牙筷五十双，竹筷三十双。麻总兵官、黑总兵官、马副将、王副将等四人，各赐人七十对、马三十、牛二十、驴三十、驼二。杨副将、孟副将等二人，各赐人五十、驼一、马二十、牛十六、驴二十。马参将、马游击、臧中军、丁副将、杨游击等五人，各赐人三十对、马十、牛十、驴十头。王备御、王都司、刘游击、陆中军、江守备及魏守备、崔道员第之子等七人，各赐人二十对、马六、牛六、驴六。胡相公、王相公、方相公、张奇占、答应官等五人，各赐人七对、马二、牛二、驴三。麻总兵官下千总二员，黑总兵官下千总二员，马副将下千总二员，王副将下千总二员，杨副将下千总二员，孟副将下千总一员，臧中军下各总一员，杨游击下千总一员，共千总十三员，均照前相公例赏之。
是日，杜度台吉率每旂大臣五员，每牛录获国四人，往永平驻守。
驻永平、遵化、滦州汉官奏疏。汗觉毕，谕之曰：“署理副将宁完我，尔之奏疏，我已亲觉，所言诚是。疏内约我速往，此言极是。明国民人，自谋生理，兵丁在外，别无家业惟恃官给钱粮。我国出则为兵，入则为民。返还之兵丁，俱已各整军械，治家业，课耕田地，马皆肥壮。俟耕耘既毕，待命出征，令在家之人收获之。军械整修完毕，我即率之速往。至尔驻守地方官民疾苦，尔有所见闻，禀告即报二贝勒知之。抚养降民、分辨衣帽、禁捕奸细、爱惜官员等事，我已致书谕二贝勒矣。”
汗谕高副将曰：“尔奏疏，我已亲觉，所言诚是。书内约我速往迟一日，则明有一日之备。
此言极是。明国民人自谋生理，兵丁在外，别无家业，惟恃官给钱粮。我国出则为兵，入则为民。返还之兵，俱已各整军械，治家务业，耕田地，马皆肥壮。俟耕耘既毕，■命出征，
乃今在家之人收获。军械整修完毕，我即率之速往。此间尔驻守地方居民，加意管束。若诸申人肆告诫抢夺，可率同驻巴克什，前往报二贝勒知之。至抚养降民事，我已致书谕贝勒矣。”
汗谕署理都堂贾维钥、参将范文程曰：“尔等奏疏，我已亲览，知尔等妥善安置，加意抚养遵化居民，殊属可嘉。我将於今岁速往。尔等其在内居民，加意抚恤，在外未降之民，招
</div>
    <div class="pagination">
<a href="满文老档_page78.html">上一页</a><span>...</span><a href="满文老档_page74.html">74</a><a href="满文老档_page75.html">75</a><a href="满文老档_page76.html">76</a><a href="满文老档_page77.html">77</a><a href="满文老档_page78.html">78</a><span class="current-page">79</span><a href="满文老档_page80.html">80</a><a href="满文老档_page81.html">81</a><a href="满文老档_page82.html">82</a><a href="满文老档_page83.html">83</a><a href="满文老档_page84.html">84</a><span>...</span><a href="满文老档_page80.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
