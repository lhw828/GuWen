<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 98 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 98 页/共 148 页</h1>
    <div class="content">
○大学堂总监督刘廷琛奏、都察院为朝廷耳目之官。司风宪之任。宜与议院并存。恳饬详慎核议。下所司知之。摺包　　

○以亏短交代银两。革福建已故前署海澄县知县谭禄泉、前署甯洋县知县蓝灿然职。分别提属勒追。摺包　　

○庚申。孝穆成皇后忌辰。遣官祭慕陵。　　

○谕内阁、赵尔巽奏、举劾属吏一摺。四川署甯远府知府陈廷绪、绥定府知府杜本崇、署叙州府知府本任甯远府知府李立元、署重庆府知府钮传善、夔州府知府成昌、署泸州直隶州知州邓邦造、打箭厅直隶同知王典章、署松潘厅同知谢鹄显、署江北厅同知禄勋、署马边厅同知恒芳、署华阳县知县周询、署綦江县知县吴庆熙、郫县知县李远棨、署涪州知州李圻、署雷波厅通判补用知县叶锡麟、既据该督胪陈政绩。均著传旨嘉奖。候补直隶州知州周菼、居心近利。龌龊不堪。试用通判陈鹤荫办事颟顸。晶■宜被讦告。试用知县李资＜辶黎＞方■土、办事荒谬。陈棫、行止卑污。试用盐大使蒋中。信用丁役。违章妄为。试用府经历邹翼。罔利营私。试用县丞周厚煦、藉端苛罚。一意侵渔。试用州同王程、见利即趋。行同无赖。试用府经历朱宝华、遇事招摇。行止卑鄙。试用巡检王友棣、肆意舞弊。试用盐大使周锐、居心欺罔。蓬溪县典史吕咏霓、管狱不慎。疏玩异常。酉阳州吏目徐琛、行为放纵。不守官常。均著革职。署璧山县知县威远县知县李允廉、听断不勤。性情怠玩。惟文理尚优。著降改教职。安岳县知县王治昂、治近操切。舆情不洽。彭山县知县李魁、事理不明。难膺民社。长寿县知县刘敬、怯懦无才。政弛民玩。荥经县知县梦祥、初膺民社。措置未协。永川县知县卸署城口厅通判许普威、事理颟顸。胥役用事。开县知县叶春荣、治理尚勤。精力不及。均著开缺另补。又阆中县知县松桂、兹祥廉谨。循良之选。前因救火跌伤。行止不便。该缺未便久悬。亦著开缺另补。现月　　

○谕军机大臣等、电寄锡良、东三省时疫流行。前经外务部照会各国。选派医生前往奉天。定于三月初五日开会研究。所有会中筹备接待事宜。甚关紧要。著东三省总督会同外务部。妥速布置。并派施肇基届期赴奉映■位会。电寄　　

○又谕、李经羲、电奏、滇缅界务请饬部速与英使磋议审查。并请肬■闲员赴界测绘等语。著外务部酌核办理。电寄　　

○又谕、孙宝琦、电奏、河工重要。请饬部指拨的款。分投培筑等语。著度支部议奏。电寄　　

○以翰林院学士许泽新为内阁学士兼礼部侍郎衔。现月　　

○调杭州将军志锐为伊＜覀之＞■牛将军。伊＜覀之＞■牛将军广福为杭州将军。未到任前。以副都统德济兼署。现月　　

○以胆识材略。迥异寻常。予调川奉天补用都司马廉清、俟保准游击后以参将补用。摺包　　

○辛酉。谕军机大臣等、电寄锡良等、东三省时疫流行。地方官防范不密。以致蔓延关内。直隶山东两省。先后传染。日毙多人。朝廷殊深悯恻。晶■宜经严饬民政部。暨各该省督抚。设法消弭。以重民命。现在哈尔滨等处。成效渐著。日见轻减。著民政部。东三省直隶山东各督抚。督令各属赶速清理。务期早日扑灭。勿稍玩延。电寄　　

○又谕、孙宝琦、电奏、东省赈捐。为岁入大宗。势难暂停。恳恩仍准照办等语。著度支部议奏。电寄　　

○湖广总督瑞澂奏、湖北省城商埠各级审判厅。依限成立。下法部知之。摺包　　

○又奏、准度支部电。要政加价一款。应以四分之一充办学费。余须尽数作赔款。嗣据咨议局呈称。湖北教育经费。用于省城中等以上。暨各专门学堂者。不过四十余万两。今部提要政加价之款。至三十余万两。自今以往。非独教育不能普及。从前已成之学堂均将停闭。又据提学司王寿彭详称。湖北学务公所。岁出入两抵。已有不敷。若再裁此钜款。非独整顿进行无可希望。势必将已收入之学生面散遣之。已建筑之校舍而空锢之。伏乞俯念鄂省学务。观成不易。筹款维难。饬部将此项要政加价。暂行免提。一俟稍有地方的款。或东西洋留学经费停解。再将此款遵照部议。拨归赔款。以资兼顾。得旨、度支部查核具奏。摺包　　

○以亏欠公款。已革湖北汉川县知县何蔚绅勒追。摺包　　

○壬戌。孝圣宪皇后忌辰。遣官祭泰东陵。　　

○谕军机大臣等、电寄调补伊＜覀之＞■牛将军志锐、电奏悉。禁烟事宜。著交德济接续办理。志锐著仍遵前旨。迅速来京陛见。电寄　　

○军咨处奏、边事亟宜筹备。本月十八二十等日。先后奉旨交到荫昌。寿勋。吴禄贞条陈军事摺两件。伏查现今时局。自日俄协约定后。日形紧迫。上年臣　　

○载涛由外洋回国。取道西伯利亚。目睹俄国沿边增兵运械各情形。晶■宜经面奏在案。近日俄德又订协约。俄无西顾之忧。遂得专意东注。连日传闻其照会英法日本三国。有驻兵边界观衅而动之词。核以该国照会外务部文中。亦有本国政府自应留有自由设立可用之法。以复侵犯本国政府。以及俄国人民之利益等语。自系以兵力要挟之意。此事枢臣与外务部诸臣。必能秉承庙谟。妥筹因应。而军咨处为大元帅军事顾问之地。兼掌国防。用兵之谋。虽情见势绌。孤注何敢轻掷。然臣等职掌所在。不能不于万分竭蹶之中。勉筹最后支持之策。以为外交补助。应请旨饬下军机大臣、外务部、度支部、陆军部、海军部、邮传部、会同臣处详细筹商。妥拟办法。以维大局。溯自光绪二十九年。奉旨设立练兵处。创练新军。已将十年。而限于财力。掣于君■羊议。以致筹备计画。未尽实行。学堂不能多立。将校无所取材。枪石滟驳不能画一。子弹无法补充。粮饷一无存储。马匹无从徵发。加以交通不便。运输维艰。凡此支绌情形。外人皆深悉底蕴。故一遇事会。即施其恫喝惯技。迫我就其范围。俄事即能和平了结。而外患之来。方兴未艾。伏愿我皇上惩前毖后。饬下枢臣部臣疆臣。协力同心。和衷共济。庶几筹款者力任其艰。同矢效忠之举。任事者力求核实。勿耗有用之财。多难兴邦。或基乎此。抑臣等尤有不能已于言者。嗣后军事计画。不仅国防要图。且为外交后盾。凡一切应行筹备事宜。仰恳圣明乾纲独断。坚定不摇。不以财力匮乏。而阻远大之规。不以人言烦多。而挠自强之计。至西北路将军副都统办事大臣。皆有防边之任。应请肬■闲任重臣。畀以事寄。其如何变通章程之处。请旨饬下一并会议。得旨、著各该衙门会同通盘筹画。妥为具奏。摺包　　

○库伦办事大臣三多奏、库伦为边疆重镇。前拟筹练新军一标。藉资捍＜目辟＞行＜匧心＞口＜韦未＞＜夗贝＞。兹委派日本士官学校石滟驳工毕业生副参领唐在礼为兵备处总办。其原设之营务处应即裁并。所有宣化防军边防步队。暨图车两盟关于军界之事。及台站卡伦各官兵一并归该处节制。并加派两盟副将军各一员。为该处会办。俾一事权而资襄赞。又奏、库属各金矿官税。前商准军咨处。度支部。将此项截留应用。充作筹练新军款项。事竣造册请销。嗣后每年所收金钞官税。即作为库伦军事的款。如有不敷之处。再行斟酌情形。奏明办理。均下所司知之。摺包　　

○癸亥。谕军机大臣等、电寄调补杭州将军广福、据电奏、后路饷源不继。请饬催以维边局等语。伊＜覀之＞■牛饷项关击紧要。著度支部迅催解往。电寄　　

○又谕、电寄锡良等、据电奏、核拟防疫人员医官给恤等给请立案等语。著照所请。电寄　　

○邮传部尚书盛宣怀等奏、铁路局局长梁士诒。平时任事勇往。款项悉归其动拨。路员听命于一人。遂不免有把持之名。应请撤销铁路总局局长差使。及交通银行帮办兼差。又奏、编纂船路邮电四政专律各员。都系熟习洋文。今拟酌量归并。以期统一。凡图书收掌。责绪编核科。通译事宜。任诸起草员。所有图书通译局。及交通研究所。应即裁撤。均依议行。摺包　　

○甲子。谕军机大臣等、陈夔龙电奏、北运河工程重要。原拨京奉路款东海关税两项。共欠解银十五万余两。请饬部另行指拨的款等语。著度支部议奏。电寄　　

○又谕三多、电奏、库伦设交涉科。请饬外务部速派得力司员来库。充交涉专员等语。著外务部知道。电寄　　

○乙丑。谕内阁、法部奏、停止刑讯。各省多未实行。请旨申诫。严饬遵守一摺。自先朝降谕停止刑讯。业经三令五申。现在各省省城商埠各级审判厅。多已成立。各省提法使均已改补。自应重申诰诫。嗣后无论己未设厅地方。著各该督抚责成提法使认真督察。凡承审遣流以下人犯。毋得再用刑讯。其有关于死罪人犯。应行刑讯者。务须恪遵现行刑律办理。从前一切非刑私刑。永远革除。傥仍阳奉阴违。一经发觉。即将该承审官分别倢■＜曰融＞■＜石木＞处。并著京外问刑各衙门。恭录光绪三十一年三月二十一日谕旨。敬谨悬挂法庭。用示朝廷矜慎庶狱。慈祥恺悌之至意。将此通谕知之。现月　　

○又谕、法部奏、交审要案。查明款目。分别定拟。缮单呈览一摺。已革绥远城将军贻谷。前因办理垦务。攘地图利。纵通滥杀。案情重大。当将贻谷及已革知府姚学镜等、拏交法部严行审讯。并饬署绥远城将军信勤就近确查。其杀毙丹丕尔一案。业经查明。由法部先行定拟。将贻谷。姚学镜从重发往新疆效力赎罪。因款未查齐。谕令仍行监禁。兹据法部奏称。按照信勤查核各节。并所开表册。悉心钩算。该革员等侵冒各款。除融销及查封各款扣抵外。应追款项。尚有数万两之多。按律从重问拟。恭候钦定等语。已革绥远城将军贻谷身为大臣。督办垦务。宜如何奉公洁己。惠民恤蒙。乃竟以设立公司为名。信任劣员姚学镜等。朋比欺蒙。侵蚀钜款。实属罪有应得。该部拟以绞监候罪名。仍勒限监追。限内分别己未全完。再行核办。确系秉公科断。姑念该革员羁系至三年之久。前于丹丕尔一案。已经从重定拟。此次傥将款项依限如数缴清。即著仍发往新疆效力赎罪。已革知府姚学镜厥罪惟均。著一并发往新疆效力赎罪。所有应缴款项。著即按照单开数目。勒限监追。已革道员斌宜。已革知府景禔。既据讯无贪黩不法确情。业经革职。均准其援免。现月　　

○谕军机大臣等、锡良电奏、准永陵守护大臣墨麒咨称。翼长富裕自奉奏倢■＜曰融＞■＜石木＞。并不静候。辄敢擅离职守。请再行严倢■＜曰融＞■＜石木＞等语。富裕著交部议处。寻陆军部议以罚俸九个月公罪可否准其抵销。得旨、不准抵销。电寄早事　　

○又谕、锡良电奏、安插华工。兴办实业。请饬部先速借拨银三百万两等语。著度支部速议具奏。电寄　　

○又谕、陈夔龙、电奏、直省防疫需用浩繁。援案请饬部由大清交通两银行。息借银三十万两。并请归入江皖赈捐案内。展期推广。劝捐归还等语。著该部议奏。电寄　　

○又谕、长庚、电奏、禁烟不先禁运。民情不顺。请仍将甘肃土药统税局裁撤。以免匪徒藉口等语。著度支部议奏。电寄　　

○科布多办事大臣兼塔尔巴哈台参赞大臣忠瑞奏、接查哈台吉玛木尔伯克等控案属实。前任塔尔巴哈台参赞大臣安成。扎拉丰阿。蒙奏冒徵。藉公济私。种种剥削。鱼肉边氓。章京奇兰花沙布。阿人所好。不知远嫌。请分别给予处分。得旨、已降旨分别惩处矣。仍著随时体察地方情形。加意抚恤。毋任苛扰。摺包　　

○以短解税契银两。革新疆疏附县知县钱炳焕。前署叶城县知县孙磻溎职。孙磻溎并永不叙用。摺包　　

○丙寅。谕军机大臣等、锡良电奏、疫势未能遽期消灭。糜费甚钜。请径向各国银行。先借银二百万两。并恳援照江皖赈捐章程。由东三省自办赈捐。藉资弥补等语。著该部议奏。电寄　　

○又谕、陈昭常、电奏、吉省疫症猝发。灾情异常。宜如何渥沛恩膏。并饬部筹议等语。著度支部妥议具奏。电寄　　

○又谕、陈昭常电奏、详陈吉省办理防疫情形。用款数目等语。著该部知道。电寄　　

○农工商部奏、派员随同海军部海琛巡舰。前往南洋各埠。抚慰华侨。应需银数。查照度支部资政院协商后议决奏明成案办理。报闻。摺包　　

○邮传部奏、交通银行。关系重要。结帐届期。拟照银行通例。派员查帐。以防流弊而重财政。其商股稽查。应由各商股东会议公举。报闻。摺包　　

○伊＜覀之＞■牛将军广福奏、改伊＜覀之＞■牛原有兴文学校为驻防两等小学堂。遵照部定新章。由新疆提学使考核。下部知之。摺包　　

○以仓场侍郎桂春暂署绥远城将军。内阁学士瑞丰暂署仓场侍郎。实授沉云沛吏部右侍郎。现月　　

○丁卯。镶蓝旗蒙古都统张德彝奏、制度为国权所系。杜冒滥尤禁雷同。营垒为守＜目辟＞行＜匧心＞口＜韦未＞＜夗贝＞所需。固本根尤防隐患。拨度今日时势。必当施行者。条列四事。一佩带宝星。宜示限制以昭郑重。一水陆兵官之服色帽式。宜归划一并当异于他国。一城墙不宜废弃。一都城附近石滟驳台宜筑。下所司知之。摺包　　

○戊辰。孝仪纯皇后忌辰。遣官祭裕陵。　　

○谕军机大臣等、陈夔龙、孙宝琦电奏、东海关因办防疫。交通尽隔。烟埠贫民聚集。无可谋生。请饬部拨银数万两。以工代赈。冀免流离等语。著度支部议奏。电寄　　

○又谕、周树模、电奏、造报豫算。部限严迫。江省辖地寥廓。又值交通阻隔。援案请展限一月等语。著度支部知道。电寄　　

○御史黄瑞麒奏、禁烟一事。各省之成绩。往往视疆臣之宽严为断。闻之山西人士。谓该省长官禁种颇严。祇以邻省之陕西河南与晋交界之州县。烟苗未能除尽。因之晋民从而生歆羡反抗之心。去岁交城文水之案。肇端即由于此。此非该两省通力合作。严行查禁不可。请饬下陕西河南山西等省。及各省督抚。严责所属。豫先查禁。毋任毒种萌芽。下度支部知之。摺包　　

○河南巡抚宝棻奏、国会提前缩短。筹办地方自治。酌量变通办理。查豫省前遵照逐年筹备期限清单。计厅州县限本年年内一律成立。各乡自治。缓至四年著手进行。二者兼权。虽有缓急不同。要亦相因而成。无相妨碍。变通办理。则财力人才事实。与执行选政。筹办次序。五端均属有利。又奏、据咨议局议决。盐捐路股。原议以一半归各地方办理公益。一半拨给盐商作为永远财产。经前抚臣奏准在案。惟食户每日节省食品。充作公捐。将来利益。尚无一毫归本人私享。而盐商取之食户。入之公司。止一居闲经手之人。反得享此至大利益。权利义务。轻重倒置。揆情度理。不如一律填为地方公股。办法最为平允。均下所司知之。摺包　　

○命理藩部尚书寿耆为实录馆副总裁官。现月　　

○以藐法妄为。革福建候补守备吴作镛云骑尉世职。吴镇邦职。摺包　　

○以亏款延缴。革河南前署鄢陵县知县陈吉樟职。并将已革福建前署厦防同知钮承藩、河南故前代理辉县知县戴宗＜辶黎＞吉提属监追。摺包　　

○己巳。世祖章皇帝诞辰。遣官祭奉先殿。　　
</div>
    <div class="pagination">
<a href="清实录宣统朝政纪_page97.html">上一页</a><span>...</span><a href="清实录宣统朝政纪_page93.html">93</a><a href="清实录宣统朝政纪_page94.html">94</a><a href="清实录宣统朝政纪_page95.html">95</a><a href="清实录宣统朝政纪_page96.html">96</a><a href="清实录宣统朝政纪_page97.html">97</a><span class="current-page">98</span><a href="清实录宣统朝政纪_page99.html">99</a><a href="清实录宣统朝政纪_page100.html">100</a><a href="清实录宣统朝政纪_page101.html">101</a><a href="清实录宣统朝政纪_page102.html">102</a><a href="清实录宣统朝政纪_page103.html">103</a><span>...</span><a href="清实录宣统朝政纪_page99.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
