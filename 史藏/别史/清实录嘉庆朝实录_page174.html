<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 174 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 174 页/共 523 页
  </h1>
  <div class="content">
   大清仁宗受天兴运敷化绥猷崇文经武孝恭勤俭端敏英哲睿皇帝实录卷之一百三十　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修　　

嘉庆九年。甲子。六月。戊午朔。命礼部尚书那彦成驰赴河南查看河工。　　

○以贵州按察使董教增、为四川布政使。山东登莱青道李长森、为贵州按察使。　　

○己未。以兵部尚书长麟、兼署礼部尚书。　　

○庚申。谕军机大臣等、百麟奏查出江宁省遣回安南夷人闭阮□□恭等、私带仆人谢昌伶等、分别赎留一摺。闭阮□□恭等从前安置江宁时。身系夷人。即不应契买内地百姓为仆。今赏还该国。岂可任其携带前往嗣后陆续遣回之夷人、如有似此私带者。仍当一体照办。至闭阮□□恭等于江宁私置奴仆。该地方官何竟毫无觉察。若非广西地方查出截留。则内地齐民。转供夷人役使。殊与体制不合。现在谢昌伶等已交江南委员连契带回。著陈大文查明契内、系何处籍贯。何年契买姚成贵系何年经黄廷球收留。按照年分。即将该管各员、具摺参奏。　　

○缓徵四川生番滋扰之马边厅属冈外、烟峰、回龙、三乡额赋。　　

○壬戌。谕内阁、朕躬驻跸圆明园时。所有内廷行走兼管部院之满汉大臣。俱应乘暇赴署办事。每日早朝退后。不得以内廷行走为词。优游园囿。仅令属员赴园禀事。前经降旨训饬。不啻再三。本日恭阅乾隆三十五年实录。内载回子白和卓、参奏舒山、李漱芳、监放米石、旷误未到一摺。仰蒙皇考高宗纯皇帝天语褒嘉。景缅之余。觉朕节次训谕。与皇考高宗纯皇帝诰诫臣工、冀其力惩懈弛、各勤职守之圣心。适相符合。白和卓、乃御前行走回子。尚尔黾勉奉职。岂内廷及御前乾清门行走之王大臣、转可托故偷闲。竟不赴署办事耶。且朕每日视朝甚早。不过巳刻即散。王大臣等、进城拣选查办事毕。再行回园。次早进内。颇觉从容。况御前乾清门侍卫、常川住园。并无别项差使。故定例给与官房。至兼摄他职之王大臣、例不给与官房。特以早朝退后、俱应赴署办事也。嗣后内廷及乾清门行走兼管旗营之王大臣等、务于每日退直后。各赴公署查办一切。慎毋恣意养安。致负委任。特此通行晓谕。永远遵行。　　

○甲子。上御勤政殿听政。　　

○谕内阁、前日吏部具题内阁侍读学士员缺请＜闲＞一本。将奉旨以三四品京堂用之陈钟琛开列。并注明此缺虽系四品、但入本衙门京察考核之员、似与京堂有闲等语。殊不成话。设官分职。自有一定秩序。岂可在疑似之闲耶。本日御门。已将陈钟琛补授此缺。因思内阁侍读学士。系从四品官阶。定例缺出时、以通政司参议、光禄寺少卿、鸿胪寺少卿、及科道各部郎中、分班轮用。祇因京察年分。应归大学士考核。不得与各衙门卿员。同邀引见。是以与京堂稍有区别。该员于＜闲＞放谢恩。亦由大学士据情代奏。不准自递奏摺。虽系向例如此。但思通政司参议、光禄寺少卿、鸿胪寺少卿、其阶级系在内阁侍读学士之下。均列为京堂。自行具摺谢恩。京察时带领引见。何一升内阁侍读学士。转不获递摺谢恩。其体制介在堂司之闲。殊属未协。嗣后内阁侍读学士员缺。著照翰林院讲读学士之例。遇京察之年。同各京堂一体引见其＜闲＞放时俱著各该员自行具摺谢恩。此外各京员中如尚有阶级虽小、而职任系属堂官。及升任后、转不得具摺谢恩。及由本衙门注考者共有几项。其由各衙门开列补放、及引见人员。应如何分别堂司体制、酌归画一之处。著吏部详查议奏。寻议、詹事府满洲庶子、钦天监监正、监副、每届京察。亦系归入京堂引见。而补放时、系行文鸿胪寺于升殿之日谢恩。与各项京堂自行具摺者不同。应请嗣后詹事府满洲庶子、钦天监监正、监副、于补放时、亦令其自行具摺谢恩。以昭画一。至国子监汉司业、应升翰林院侍讲、侍讲、詹事府洗马、中允、钦天监满洲监副、应升各部员外郎。科甲班、并升詹事府中允。汉监副、应升各部员外郎。升任后既非京堂。自应仍归本衙门注考。亦无庸自行具摺谢恩。以符体制。从之。　　

○谕军机大臣等、玉德李殿图奏、蔡牵匪船窜至鹿耳门滋扰、现在调遣官兵赴台协剿情形一摺。盗首蔡牵在洋面窜扰劫夺。日久未能缉获。今竟敢率其夥匪。驶至鹿耳门海口。突入北汕木寨滋扰。以致戕害官兵。实属可恨。但武克勤王维光二员。既经玉德等派往北汕寨防堵。遇盗船登岸时、自应奋力擒拏。何致遽有失事。傥该游击等竟系畏葸不前。未经抵御。以致被戕。则本有应得之罪。无庸再行加恩。若果督兵杀贼。或因众寡不敌。力竭被害。仍当照阵亡例赐恤。著该督等确切查明。具奏请旨。其台湾镇道府各员。据称爱新泰、同庆保、先经闻信、驰赴鹿仔港、因盗踪业已他窜、即行回郡、嗣于二十八日、接有汛弁禀报、该镇即驰赴北汕木寨督捕、遇昌庆保在海口一带弹压巡防、是日该镇坐船、因黑夜逆风暴雨、急切不能赶到等语。地方文武大员。于此等盗劫重案。自应即时驰往督捕。况郡城距鹿耳门水程。祇三十余里。相距不远。究竟北汕寨失事时。该镇暨道府等、曾否赶到。并著该督等查明如果有诿卸退避情事。即应据实参奏。不可稍有回护。此时盗船业已远扬。该督现分派镇将带兵擒捕。惟当严饬上紧兜围截击。追踪务获。即该匪从外洋窜逃。邻近省分亦应不分畛域。协力严拏。闽浙两省、均系玉德所辖。应通饬营汛。并知照阮元李长庚等、饬属上紧围擒。其滨海粤东江苏等省。亦著飞咨各该督抚一体严拏。毋任日久稽诛。将此谕令知之。　　

○顺天府府尹阎泰和、缘事解任。以太仆寺卿章煦、署顺天府府尹。　　

○乙丑。谕内阁、昨日内阁进呈、嵇承志等五月初二日具题、抢办秦家厂魏家埠单下汛虞城下汛四处坝埽工程、及增培南北两岸各工土方钱粮、并实授厅员题署厅员本共七件。于本后书写五月字样之处。均系挖补盖印。殊属不合。除将所题各件、交该部议奏并随本饬行外。本内年月盖印之处。关系紧要。即偶有错误。亦应敬谨另缮。方足以昭慎重而备稽查。岂得任意挖补填改。致启敝□大端。今嵇承志等同日题本七件。皆将月分挖改。若非前数月应题之本、积压经时。将月分移后。即系嵇承志因离任在即。于未交代时赶紧具题。将月分移前。著嵇承志明白回奏。其中有无情敝□大。并交护理河道总督徐端、详查据实具奏。　　

○以集勇防堵安徽宿州贼匪。赏河南永城县生员范秉文、训导衔。　　

○旌表守正捐躯直隶滦州民王宗孟女王氏。广东遂溪县民林茂菉妻周氏。　　

○丙寅。谕内阁、本日朕恭阅皇考高宗纯皇帝实录。内载乾隆三十五年奉旨、宗室公宁升额、所用太监张德、谋杀道士康福真、已将张德按律办理。宁升额交宗人府查议。仍著交管理宗人府王公、嗣后王公内傥有与此等不肖之徒往来者。立即参奏。严行治罪。钦此。仰见我皇考高宗纯皇帝保全宗室仁恩至深且切。现在仪亲王、成亲王、庆郡王永璘、定亲王绵恩、平素不为此等人所惑。朕所深知至宗室诸王公等、果否均能遵制安静。朕实不能周知。宗室诸王公等、延师教诲子弟。理所当然。或延请书画人等。虽非正事。尚无大碍。至如僧道星相人等、皆游荡无赖之徒。姑息容留。每受其累。甚为无益。著宗人府再行晓谕宗室王公等、嗣后傥查有容留僧道星相等人者。宗人府即据实参奏。不可瞻徇。　　

○旌表守正捐躯河南确山县民袁来妻赵氏。　　

○户部议准、江西巡抚秦承恩疏报、广丰县、开垦田九十一亩有奇。照例升科。从之。　　

○丁卯。谕军机大臣等、从前额勒登保等、总称贼匪往往四散潜窜山林。官兵无从围剿。此次该匪等前来偷扑营卡。正当率兵奋力歼旃。乃祇毙贼三名。生擒一名岂非坐失机会。若云昏夜莫辨。则贼匪既能行走。何独官兵不能追捕。用兵机宜。全在乘贼之隙。或雾雨交作。或昏夜之中。出其不意。一鼓制胜。若必俟天色晴霁。又须于白昼时。方可督兵剿贼。万无是理。即杨遇春一路。亦祇杀贼一名。其被水冲去之二三十人。乃贼匪过河。自遭覆溺何得为官兵击剿之功。而额勒登保等、犹称乘此胜势。能无愧乎。此时搜捕之要。总在设法筹办。或用火焚林。或断贼樵汲。或于扼要地方。设伏拏卡。出奇决胜。今额勒登保等、惟知带兵尾追。日复一日。何时始能告竣。本日摺内据称、路经八面溪大山等处。羊肠鸟道。万丈悬崖。额勒登保与各官员马匹陷跌殆尽。众官兵扯引下山等语。看此情形。官兵等不为不尽力。即额勒登保等、亦实艰苦备尝。当此盛暑烦歊。即马匹陷跌致毙。阅之亦觉恻然。况如此涉险。官兵等自不免有所损伤实不忍再加惩治。但毫无布置。仅事跟剿。仍属无益。用兵之道。谋略为先。羽扇纶巾。能摧劲敌。若恃勇轻进。□□弃命相斗。是市井无赖之情形。何能制胜。为将之道。以审察天时地利人和为最要。今春令不能趱办。至三伏时。犹须驰驱跟击。此不知天时也。贼匪出没无常。不伺其窜近平旷之地。逼击兜围。致令奔逃林箐。任其往来攻扑。束手无策。此不知地利也。不能信赏必罚。鼓励随征将士。以致日久疲劳。众心懈弛。此不得人和也。失此三者何以为将。额勒登保、德楞泰、赛冲阿、均著传旨严行申饬。　　

○调正黄旗汉军都统恭阿拉、为正蓝旗满洲都统。正蓝旗满洲都统琳宁、为正黄旗汉军都统。　　

○拨九江、龙江、淮安、浒墅等关税银五十万两。解往陕西。并拨陕西实存杂项银十万两。备军营善后之用。　　

○戊辰。先是吏部书吏舞敝□大。将告病治中赵曰濂、虚选运同事觉。上命大学士保宁等会同刑部查办。至是、谕内阁、君临天下。敕政治民。仔肩至重。奚能独任哉。我朝特设内阁。综理枢机。六卿分职。各率其属即古之四岳九官辅弼匡赞之职也。朕德薄才疎。寅承大统。惟求天下乂安。兆民蒙福。孜孜图治。不敢暇逸。奈诸臣全身保位者多。为国除敝□大者少。苟且塞责者多。直言陈事者少。甚至问一事则推诿于属员。自言堂官不如司官。司官不如书吏。实不能除敝□大去害。是甘于旅进旅退。忘职思其居之义矣。诸臣皆我皇考所用之人。似此委靡不振。自暴自弃。诸臣自为计则可矣。何以报皇考数十年之恩遇乎。自大学士尚书侍郎以及百司庶尹。唯诺成风。皆听命于书吏。举一例牢不可破。出一言惟令是从。吏部京兆相争一事。任书吏之颠倒是非。变幻例案。各堂官受其愚弄。冥然不觉。所争之情节、与所为之敝□大窦。毫无干涉。良可嘅叹。一部推而至于五部。若堂司如此庸碌。书吏如此狡猾。上无道揆。下无法守。太阿倒持。群小放恣。国事尚可问乎。此案虽经分别治罪。诸臣各宜痛改前非。急图后效。念朕求治之苦心。佐予不逮。亟思致君泽民之实政。莫存尸禄保位之鄙见。使朕成一代之令主。诸臣亦得为千古之名臣。经朕训谕之后。尚不知悛改。是激朕之怒。必欲朕受薄待大臣之名。朕宁受此名。曷敢废法。必挽回乃止。其无悔。此案祸首罪魁。皆由吏部书吏舞敝□大朦混。而阿勒经阿贵徵二人、选司掌印。失察作敝□大。混行搪塞。即行革职。发往伊犁效力。吏部尚书琳宁、老迈无能。难期振作。著革去协办大学士、吏部尚书。范建丰、钱樾、每日入署办事。毫无觉察。俱著革去侍郎。三人仍交都察院议处。瑚素通阿、究系署理。不必兼署吏部。初彭龄亦不必兼署。俱交都察院严加议处。刘权之调补兵部尚书。仍交都察院严加议处。庆桂究系总理。又在军机。仍管吏部事务。亦交都察院严加议处。戴衢亨心为除敝□大。激于公忿。毫无不是。惟失察书吏用印。补画催稿。实不能为之讳。著不必兼管府尹。交都察院议处。阎泰和亦为除敝□大。惟失察书吏私用印信。又受同乡嘱托。标画先行。其咎较戴衢亨为重。然究为除敝□大。情尚可原。罪不至于革职。著降补四五品京堂。仍交都察院议处。　　

○又谕、军机处承旨书谕。向于大学士及尚书侍郎等官、慎选行走。诚以丝纶出纳。必有总汇之区。不能分隶。各部亦断无更番轮值之理。但六曹事务殷繁。军机大臣中、偶值此一部无人。适有垂询交办等事。该大臣非其专管。未能熟悉。必俟该部值日召对。转觉迟缓。自应职备六官。方足以资经理。而在内行走之各衙门司员。亦得本堂官核其勤惰。军机大臣德瑛、自行走以来。人甚慎密。清文最为通晓。办事俱极认真。本日已降旨调补吏部尚书。该部职掌铨衡。事务繁重。军机大臣庆桂、系兼管吏部。较之德瑛、倍加老练。若仍留德瑛在军机处行走。部中即少一专办之人。而军机处转多一吏部堂官。德瑛著不必在军机处行走。即赴本衙门办事。现在军机大臣、户礼二部无人。礼部尚书那彦成、著仍在军机处行走。户部侍郎英和、年力富强。人有出息。著在军机处学习行走。伊所管事务较多。又系内务府人。著不必兼总管内务府大臣。　　

○又谕、御史颜培天奏、军需核减银两、请旨饬追报拨一摺。所奏是。川陕楚三省。自嘉庆元年至今。动用军需。随案报销。俱有核减银两。自应上紧追出。以归原款。乃各督抚任意延缓。以致公帑虚悬。转因动支不敷。辄时请拨饷。藉为属员挪掩地步。此实近日通敝□大。著该督抚等、将节年军需各案核减银两。立限追完。贮库归款候拨。匆任宕延。至军需与例饷各有专款。尤不得率行牵混。嗣后如有动用之处。务令各清各款。彼此不致混淆。以昭慎重。　　

○命户部尚书禄康、协办大学士。调刑部尚书德瑛、为吏部尚书。兵部尚书长麟、为刑部尚书。以镶蓝旗蒙古都统明亮、为兵部尚书。调兵部尚书费淳、为吏部尚书。礼部左侍郎恩普、为吏部右侍郎。转礼部右侍郎玉麟、为左侍郎。以内阁学士扎郎阿、为礼部右侍郎。调兵部左侍郎刘镮之、为吏部右侍郎。转兵部右侍郎潘世恩、为左侍郎。以内阁学士刘凤诰、为兵部右侍郎。太仆寺卿章煦、为顺天府府尹。降吏部右侍郎钱樾、为内阁学士。兼礼部侍郎衔。　　

○改直隶承德府为请旨＜闲＞放缺。大名府为在外题升缺。从总督颜检请也。　　

○减各关盈余额税。定浙海关四万四千两。扬州关七万一千两。凤阳关一万七千两。西新关三万三千两。九江关三十六万七千两。浒墅关二十五万两。淮安关十二万一千两。　　

○己巳。以兵部左侍郎潘世恩、为浙江乡试正考官。礼部员外郎卢荫溥、为副考官。工部右侍郎瑚图礼、为江西乡试正考官。刑部主事张燮、为副考官。右春坊右庶子王引之、为湖北乡试正考官。掌陕西道御史贾允升、为副考官。　　

○缓徵湖北被贼滋扰及邻近贼氛之江夏、咸宁、嘉鱼、通城、汉阳、汉川、沔阳、黄冈、麻城、潜江、天门、云梦、公安、石首、监利、松滋、武昌、兴国、大冶、通山、蕲水、罗田、蕲、黄梅、广济、二十五州县、并屯坐各卫、历年积欠额赋有差。　　

○庚午。谕内阁、御史韩克均奏、请详校例案、以归画一、杜绝敝□大端一摺。所奏尚是。各部院衙门事件。原应遵照定例办理。其例有未备者。方准以旧案比照。诚以事端百出。从前定例或有未尽周备。而成案日积日多。其中又不无办理参差之处。于是吏胥得以意为援引。高下其手。此案牍愈纷、而隐匿朦混诸敝□大所由滋也。著各部院堂官、督饬司员、将各该衙门例案逐一检校。遇有例意未尽昭晰者。详细注明。使人人易晓。其成案前后两歧之事。酌中参核。将不可遵行者。概行删去。免滋淆混。统俟将来增修则例时。明晰开载。庶足以杜敝□大端而归画一。　　

○又谕、松筠等奏凶犯自首、审明即行正法一摺。此案步甲贵勒赫、与该犯郝镜、合夥开铺营生。因无力出资。并将货物赊给回人。该犯屡向催取。总以无从措办为词。互相口角。该犯又以既无本银。不如即日闭歇买卖相商。贵勒赫坚执不允。该犯因贵勒赫既不出本。又不催讨赊出货物。亦不准停歇铺业。疑其有心坑害。起意杀死。与伊偿命。乘贵勒赫熟睡。即用斧叠砍多伤。见其未死。又取刀很抹咽喉毙命。细阅情节。该犯起意致死。心口相商。供情如绘。实系谋杀。并非顿起杀机之故杀可比。虽谋故罪名俱属斩候。并无歧异。而以故杀定拟。尚未确切。至向来新疆地方。遇有凶残命案。罪应监候者。俱立正典刑。不必请旨。诚以边陲要地。非从重办理。不足惩儆凶顽。今郝镜致死贵勒赫后。即赴衙门投首。与拏获到案者。究属有闲。自应将该犯按律定拟具奏。声明自首缘由。或请旨即行正法。或请旨归入秋审情实。方为正办乃松筠等于审明后。将该犯即予正法。若系拏获到案。又将何所区别。且自首者仍一律决不待时。则罪人无所希冀。谁肯自首。必致潜踪远扬。转多漏网。松筠等办理此案。殊属过当。嗣后新疆遇有此等谋故自首之案。俱不必从重立决。以昭平允。　　

○释遣戍伊犁已革侍卫那彦瞻、回京。赏给拜唐阿。在粘竿处行走。　　

○辛未。谕内阁、科道为朝廷耳目之官。责任至重。凡政治利敝□大攸关。如有真知灼见。自应据实上陈。直言无隐。乃近年各科道等、多有摭拾浮词。毛举细故。封章入告。徒博建白之名。而敷陈毫无实际。且每遇查办事件。率于事后纷纷条奏。即如日前查出户局铜斤亏短一案后。科道等即相率以铜斤章程、连篇具奏。此次吏部书吏舞敝□大压缺一案。业经查办完竣。而昨日御史韩克均、始有详校则例之请。已谕令各部院堂官议奏。本日给事中费振勋、又有请定章程以肃铨政之奏。此二事皆非科道所劾。及至发觉之后。始行补奏。殊失言事之任。部中例案。均关紧要。各科道等、既知奸吏舞文结习。思欲立法除敝□大。自应早行陈奏。豫杜未萌。况吏科及河南道、系稽核吏部事务。职有专司。尤宜随时查察。傥风闻有书吏舞敝□大之案。即当立时劾奏。方为无忝厥职。从前皇考高宗纯皇帝时。曾有因外省吏治废弛、而本籍科道未经参奏者。均经量予处分。此在距家已远之言官。尚因其漫无闻见。示以创惩。况科道与部院、同系在京供职。又有纠察之责乎。今该给事中等于应行稽察之部务。并不于事前陈奏。迨至敝□大端发觉。始行胪款上闻。殊属非是。但念事属既往。姑不深究。各该科道等、均著传旨申饬。嗣后惟当共相勉勖。实心奉职。遇有国计民生所系。及官方吏治一切敝□大端。应行厘剔者。该科道等确有所见。总应先事剀切抒陈。为杜渐防微之举。朕必加以采纳。切无徒作事后空言。补苴罅漏。尤不可以捕风捉影之谈。辄行执＜闲＞而陈。又有谏草已定。复行改易。迟回观望。皆非忠正入告之道。所有费振勋原奏。著交该部一并归入。详晰议奏。　　

○调镶黄旗汉军都统禄康、为镶白旗满洲都统。以礼部尚书那彦成、兼镶黄旗汉军都统。调正蓝旗汉军副都统明志、为镶白旗满洲副都统。以銮仪卫銮仪使本智、兼正蓝旗汉军副都统。　　

○壬申。谕内阁、昨据纪昀奏称、四川省职官生员等、有因敬避陵名汉字、呈请改名咨部核办之案。因令查取原案呈览。一系该省县丞樊泰、详请改名樊仲翔。经勒保咨请部示。业经礼部咨驳。一系贡生张景超、由该学政钱栻饬令改名步超。咨请换给贡。单礼部尚未劄覆。前因山陵称号各清语。非臣下所当命名。应行一律更改当经明降谕旨。专指清语而言。至各陵称号汉字。臣民等如有以景字泰字等字命名。而下一字系龄林等字者。两字相连。两音相叶如策丹玉福之原名者。是以更改。其专用景字泰字等字命名者。原不在敬避之例。勒保系满洲大臣。非不晓文义者。且久任封疆。乃率据樊泰原详咨请部示。已属拘泥不晓事体。礼部所驳甚是。钱栻身任学政。辄将贡生张景超易名步超。呈请换给贡单。尤属不通。勒保、钱栻、均著传旨申饬。并将此通谕中外一体遵照。　　

○又谕、据观明等奏、黑龙江现出协领五缺。拣定正陪奏请补放。并请嗣后协领缺出、将左右翼人员、一体遴选补放等语。协领职任较大。必须干员方能办事。除现协领员缺。即著照所请办理外。嗣后遇有协领缺出。本翼得人。仍由本翼拣选。如本翼一时乏人。再将左右翼人员一体拣选。观明等务须秉公办理。断不可启瞻徇夤缘之渐。　　

○癸酉。谕内阁、吏部书吏舞敝□大、将告病治中赵曰濂、虚选运同一案。前经特派大学士保宁等五人。会同刑部秉公查办。业据彻底查讯具奏。降旨办理结案。本日钱樾复声叙例案。具摺申辩。若不就所奏详加核定。无以折服其心。著再派协办大学士禄康、朱圭、尚书费淳、侍郎关槐、成书、署侍郎曹振镛、将钱樾摺内所叙各例案。悉心查核。应存应去。据实具奏。至钱樾摺尾称此案撞骗之姚承裕、系选司经承周照所雇之稿工、茹南金、系所雇之贴写、不见司官、司官并不知其名、今讯明经承既不知情、则非书办有心舞敝□大等语。殊不成话。稿工贴写等、既系该司经承雇令在署办理公事。即系该司官员等分应稽查管束之人。今钱樾所奏、以伊等舞敝□大、经承尚不知情。其意自以经承既不知情。则司员等无从查察。并无不合。而堂官更无可任咎。虽未敢于摺内明言。而隐跃其词。难逃洞鉴。朕办理此案。酌理准情。权衡而出。庆桂刘权之二人。在军机处行走。不能每日入署。是以仅交严议。将刘权之调任兵部。瑚素通阿、初彭龄、均系署任。祇交严议。不令署理吏部。即琳宁范建丰、虽经革去协办大学士尚书、侍郎、仍留都统副都统职任。钱樾亦仅令降补阁学。均未换易顶带。已为格外从宽。而钱樾尚哓哓置辩。毫无感恩思过之意。颇有怨望之心。且伊于降补谢恩时。经朕召见。伊惟俯首认罪。今事阅数日。忽复具摺陈奏。自因前日适当＜闲＞放江西等三省试差之时。伊若幸邀点派。即不置一词而去。今未得试差。意存负屈。乃为此渎奏。更不应如此居心。即所论例案尚可牵附。而以此案并非书办舞敝□大。实属强词夺理。不知分量。钱樾著交都察院速行严加议处。寻议上。得旨、钱樾于吏部书吏舞敝□大一案。哓哓置辩。并有意为堂司官开脱。本应照都察院所议革职。姑念伊向在内廷行走有年。尚属勤慎。著加恩赏给编修。在该衙门行走。　　

○甲戌。月食。　　

○乙亥。以故喀尔喀右翼贝子喇什纳木扎勒子阿迪雅袭爵。　　

○以正黄旗汉军都统琳宁为礼部尚书。　　

○命礼部左侍郎玉麟、教习庶吉士。　　

○以礼部尚书那彦成署陕甘总督。　　

○赠故陕甘总督惠龄太子少保、二等男。命其弟长龄、子桂斌、前往迎柩入城治丧。寻遣侍郎成书、带领侍卫十员往奠茶酒。予祭葬。谥勤襄。　　

○丙子。上幸万寿山。　　

○调正红旗蒙古都统长麟、为镶黄旗汉军都统。以右翼前锋统领绵佐、为正红旗蒙古都统。　　

○予四川湖北阵亡蓝翎马甲克兴额祭葬世职。马甲德尔和善、兵丁申文亮等七十七名、赏恤如例。　　

○丁丑。谕内阁、王汝璧具题乘时买补仓谷一本。已批交该部察核具奏矣。惟本内将前任抚臣张诚基、率写张巡抚。并未书名。经内阁票拟饬行。尚觉过轻向来臣下题奏事件。无不书名。今王汝璧于题本内、将张诚基书写张巡抚者屡见。若该抚于此项题本。曾经寓目。岂有不行改正之理。可见外省习气。于寻常题本。率委之书吏缮写。全不留心阅看。实属疎率。王汝璧、著交部议处。嗣后内阁于各该省题本。遇有一二字讹错小有违式无关紧要者。仍照旧夹签请旨饬行。若有似此等舛错太甚、关系体制之处。即于本内夹片声明。请旨交部议处。　　

○己卯。谕内阁、倭什布等奏、拏获行劫外海村、续又抢夺石狮炮台、拒捕伤毙弁兵盗匪多名、分别审拟一摺。已批交军机大臣会同刑部速议具奏矣。署守备连旭、督兵缉捕。一遇盗船直前奋击。毙盗多名。以致被贼炮伤殒命。殊可嘉悯。连旭著照守备例咨部赐恤。兵丁刘明光等四名。亦著咨部赐恤。至外委杨耀、同队目张得华、大旗手吴雄等、在石狮炮台防守。职有专司。且带有兵丁二十名台上设有大炮数位。于盗匪乘船拢岸时。尽可督率目兵。尽力轰击。使贼远退。迨贼已至炮台。尤应奋勇抵御。即或力竭被戕。如此次之署守备连旭、一经奏闻。朕必加等赐以恩恤。乃杨耀心存畏怯。辄与张德华、吴雄、首先下台躲避。以致兵丁相率奔避。兵房炮位。俱被焚劫。绿营官兵畏葸积习。毫不足恃。以致遇有缉捕等事。动资乡勇。官兵等竟相率不前。平时虚糜粮饷。遇贼不能致命。实为可恶。若不严行惩办。何以肃军纪而作士气。杨耀一犯、该督等原拟斩候。著于接奉此旨时。传齐沿海就近营汛弁兵等。即将杨耀正法示众。俾知炯戒。其张得华吴雄二犯。依拟应斩。著监候秋后处决。仍入于本年情实办理。该督等惟当晓谕各营汛弁兵等、以尔等职在缉捕。遇有盗匪伺劫之事。务宜奋不顾身。实力堵御。以期立功受赏。设有力竭被贼戕害者。亦必仰蒙恩恤。泽及子孙。若昧于大义。临事退怯。不过一念偷生。谓可须臾无死。而国宪具在。难逃显戮。一荣一辱。相去悬绝。俾弁兵等共知感畏。自于海洋捕盗。可期渐收实效。并将此通谕知之。　　

○以翰林院编修李宗昉、为陕西乡试正考官。礼部主事谢振定、为副考官。户部左侍郎戴均元、为江南乡试正考官。户部主事涂以辀、为副考官。　　

○命正白旗满洲副都统范建丰、赴广渠门外至通州一带查看捕蝗情形。
  </div>
  <div class="pagination">
   <a href="清实录嘉庆朝实录_page173.html">
    上一页
   </a>
   <span>
    ...
   </span>
   <a href="清实录嘉庆朝实录_page169.html">
    169
   </a>
   <a href="清实录嘉庆朝实录_page170.html">
    170
   </a>
   <a href="清实录嘉庆朝实录_page171.html">
    171
   </a>
   <a href="清实录嘉庆朝实录_page172.html">
    172
   </a>
   <a href="清实录嘉庆朝实录_page173.html">
    173
   </a>
   <span class="current-page">
    174
   </span>
   <a href="清实录嘉庆朝实录_page175.html">
    175
   </a>
   <a href="清实录嘉庆朝实录_page176.html">
    176
   </a>
   <a href="清实录嘉庆朝实录_page177.html">
    177
   </a>
   <a href="清实录嘉庆朝实录_page178.html">
    178
   </a>
   <a href="清实录嘉庆朝实录_page179.html">
    179
   </a>
   <span>
    ...
   </span>
   <a href="清实录嘉庆朝实录_page175.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
