<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 337 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 337 页/共 523 页</h1>
    <div class="content">
○己未。谕内阁、阳春庆惠奏、嘉庆十三年内、布鲁克巴部长喇嘛曲扎、恳恩赏赐玉爵、宝石顶、花翎、敕书印信等件、彼时经文弼驳饬不准、嗣十五年内、喇嘛曲勒接管部长事务、改请赏给诺们汗名号、又经文弼阳春咨驳、两次驳饬之时均未入奏、兹据实查明奏闻等语。布鲁克巴部落。自雍正年闲投诚时。赏赐额尔德尼第巴名号。嗣后接充部长。俱仍前号。并无更易。今该部长曲扎、曲勒、僭越妄求。该大臣等自当一面驳饬。一面奏明请上□日。何得仅以咨覆了事。匿不奏闻。甚属舛误。文弼始终未经具奏。著交部加等严加议处。即回京候议。阳春具奏已迟。且此时必系因庆惠到彼查出。始行联名入奏。著照所请、交部严加议处。庆惠虽经查出具奏。伊到任已经数月其自请交部议处之处。著改为察议。寻议、文弼革职。阳春降三级调用。庆惠罚俸一年从之。　　

○又谕、德麟人本平庸。不堪造就。素日差使懒惰。屡经获咎。今景运门内窃割衣襟之事。又适系伊直班。本日及次日、俱未据实陈奏。迨润祥等奏闻之后。将伊交议。仅于带领引见时碰头。始终未将查缉情形奏及。昨日朕询问明志、据奏是日伊曾至德麟直宿班房告知。当令章京进房传说。未见德麟之面。自系彼时尚在高赴。其怠惰偷安纨裤陋习。仍未悛改。德麟著革去护军统领副都统。仍带降二级留任。在散秩大臣上行走。伊所兼差使多已革退。转得安逸。著管理火器营轮班直宿。　　

○谕军机大臣等、据温承惠奏丰润县张家庄地方、有匪徒聚众一二百人、乘夜偷扒盐坨、是否盐枭肆行无忌、抑系匪徒附和滋事、现已飞饬通永道李于培、务关参将庆昌、星驰前往察看、督同该处文武员弁就近查拏务获解究等语。丰润县地方。距马兰峪不远。为东陵风水重地。今张家庄有匪徒聚众之事。福长安想已闻知。如探听李于培等业将案内人犯拏获究办。该镇即无庸前往。若尚未办竣。著福长安于所属将弁兵丁内、选带数十员名。驰赴该处严密防缉。毋令匪徒向马兰峪一带逃逸。将为首之犯务获、解交直隶总督审办。以靖地方为要。将此谕令知之。　　

○以镶蓝旗满洲副都统那彦宝、为镶白旗护军统领。散秩大臣裕瑞、为正黄旗汉军副都统。　　

○以故广西思恩府阳万土州判岑熙子裕坦、袭职。　　

○旌表守正捐躯山东惠民县民刘景幅妻李氏。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百五十二　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十六年。辛未。十二月。庚申。刑部奏审拟王老等发冢图财一案。得上□日、此案王老、李大、纠夥发掘坟冢。攫取财物。多至十数次。残忍已极。内王老一犯、起意发掘原任公和琳坟冢二次。原任将军成德坟冢一次。李大一犯、起意发掘原任提督穆克登布坟冢一次。该犯等肆恶图财。目无法纪。致使大臣坟冢。惨遭发掘。且穆克登布、效命疆场。使其忠魂不安窀穸。尤为可悯。该二犯凶恶尤甚。应加重办理。方足以洩幽愤而快人心。乾清门侍卫颐龄、系成德之孙。穆克登布之子。著派伊会同署刑部侍郎成格、前往监视行刑。将王老李大二犯、先重责三十板。再行处斩枭示。其张三常二二犯、俱著处绞。黄有儿依拟应绞。著监候入于明年朝审情实办理。　　

○以故三等子刚奎子祥寿、一等子巴彦鄂尔斋子纳木扎尔、各袭爵。　　

○以故奉恩将军德哩绷额子徵泰、袭职。　　

○以大理寺少卿普恭、为内阁学士兼礼部侍郎衔。　　

○辛酉。谕内阁、御史李可蕃奏、请整饬部务以励官方一摺。据称各部司员、停其兼司行走、以杜奔竞而专责成等语。各部院司官。遇有明练之员。该堂官派令兼摄别司。俾资佐理。相沿已久。其司员之奔竞与否。全不在此。若概行停止。不能为官择人。亦非整饬部务之道。惟兼司过多。则责成不专。哃后各部院司员、不准兼三司行走。其捐班资浅之员。亦毋得派令兼司。以归核实。至所奏保送各仓监督、将京察一等及截取繁缺人员尽先保送一节。京察一等司官。必系本衙门得力之员。方膺卓荐。旋令保送仓差。岂各衙门出色司员。悉令改司仓务。而本衙门转不留熟练之员、襄理政务耶。且京察一等及截取繁缺人员。为数无多。一经记名。不时＜闲＞放外任。其留部者、亦不敷仓差额缺。所奏殊多窒碍难行。惟各仓监督、管理仓储。有典守除敝□大之责。该堂官原应遴选精明勤慎之员。保送充补。嗣后有以衰颓庸劣之员充数者。经朕查出。定将原保官议处。该御史又称景运隆宗门内、严禁司员无事擅入等语。景运隆宗等门、切近内廷。司员等非有紧要公事。原不准进内。现已谕令申严门禁。详议章程。一体饬遵。至书吏将稿件送至司员私宅阅画。本系陋习。著严行饬禁。又所奏各部院保送人员、请照外省之例、申叙该员事实及曾否议叙议处等语。外省保题人员开列事实。摭拾具文。已不足凭。至各部院司员勤慎供职。本无事实可以声叙。亦无常邀议叙之例。所奏亦于慎重官方无涉。总之国家设官分职。乡士各率其属。果能持正秉公。时加振作。而庶尹百僚。亦皆夙夜在公。尽心厥职。则纲纪肃清。部院诸务。必能整饬修明。固不在频更旧制、多立科条也。　　

○又谕、御史张源长奏请核实岁修料垛一摺。河工购办岁料。分垛堆贮。原应核实查验。现因例价不敷。并准其加价购买。尤不容稍有虚浮。著通谕江南山东各河督、严饬所属道厅、将秸料束数斤数。务按奏定章程、核实采办。于购买齐全后。该河督亲往抽查。若丈尺束数斤数、或有未符、及搀杂碎料泥湿朽腐等敝□大。一经查出。即据实严参治罪。　　

○以故一等公阿克栋阿子福克津、袭爵。　　

○壬戌。谕内阁、据姚文田奏请严禁文武生员充膺领催甲长一摺。文武生员、不准充膺官役杂差、载在学政全书。定例綦严。原以生员为齐民之秀。国家培养人材。身列胶庠者。各宜洁修自爱。岂可承充官役。自取侮辱。若州县官押令承充。即系显违定例。启伊等以交通官吏之门。此敝□大谅不独豫省为然。著通谕各省督抚、严饬所属州县教职、申明旧例。文武生员毋得派充官役杂差。从前有诡名滥充者。一概彻退。以肃学校而安里闾。　　

○又谕、那彦成奏请升补狄道州知州一摺。向来外省督抚、专摺奏请升调人员。是否合例。先交部议。迨部臣议上。内阁于升调不合例之员。票拟双签请上□日。朕随时酌核。有照部议饬驳者。亦有特上□日允准者。今那彦成开列知县王楚堂、王世焯二员、请升狄道州。声明俱不合例。请上□日钦定。以一缺保奏二员。碍难交部核议。那彦成意在邀请特上□日＜闲＞放一员。实属有心取巧。那彦成著交部议处。王楚堂、王世焯二员。俱不准升。其狄道州知州一缺。著该督另行遴员奏请升补。　　

○又詹事府少詹事赓泰、为詹事。太仆寺卿佛住、为大理寺卿。　　

○铸给四川兴文县改拨江北厅训导印。从总督常明请也。　　

○癸亥。谕内阁、军机大臣等会议门禁章程摺内、王公大臣随带人数一条。王公大臣等管辖部旗事务较多者。各处皆有应行跟随人员。往往有每处随带跟从多人。以为荣耀。嗣后王公大臣进景运等门。总按此次奏定章程。王贝勒等各照应带人数。文武大臣、无论兼管几处。祇准随带一人。以昭画一。又司员等遇有紧要稿件、准进景运等门阅画一节。司员人数众多。或有假托画稿搀混进内者。管门章京护军等无从辨识。嗣后各衙门有紧要稿件须送内阁画者。著该司员告知各门护军。令其带信跟随。该堂官之人。出外取稿呈画。若稿内有须面议之处。即著跟随该堂官之人。将该司员由景运等门带入。则稽察易周。可杜冒混。余依议。　　

○又谕、前锋统领护军统领条奏、东华门西华门外、设立鹿角攩木、不准车轿马匹行走一摺。紫禁城内各门。惟大清门系正门。设立鹿角攩木。禁止过往人等车轿人马。余门设立下马牌。此国家定制。自当永远遵行。且紫禁城内骑马王大臣等、在东华门西华门行走者居多。若设立攩木。马匹不能过往。岂不令骑马王大臣等、亦俱徒走。断无此理。所奏竟不可行。凡事惟在办理。不可改易旧制。鄂勒哲依图等、并不善为管辖官兵。严巡紫禁城各门。惟于事后更改旧章。滥行条奏。祇欲显其尽心。并未计及事之有无济益。嗣后前锋统领、护军统领、惟当遵照旧例。严饬所属官兵。除在紫禁城内骑马王大臣、仍令骑马进门外。其余当差大臣官员等轿车马匹、俱令在各门外。不准过下马牌。若有不服管辖者。该大臣等即行参奏。将此通谕知之。　　

○以翰林院编修吴其彦、充日讲起居注官。　　

○甲子。谕内阁、据多福奏、查出顺义县驻防、防守尉等、于该处应修工程、率行咨修领银、恐有虚冒等敝□大一摺。向来各处驻防。于营伍估修工项。均须详报本管衙门核转咨修。今顺义县驻防修理官厅等项。自嘉庆六年以至本年。历任防守尉等、并不呈报核转。竟自移咨该省藩司请项兴修。实属违例。所有领银兴修不行详报之前任防守尉鄂勒锥泰、接手领修亦不呈报之现任防守尉崇福、及失察漏报之前任防守尉和莽阿、花连布、均著交兵部照例分别议处。多福未能及早查出。著交部察议。此项已修未完各工。著该督温承惠、即派员会同该副都统原委官、确切查勘。如查有侵冒情敝□大。据实参办。　　

○又谕、萨彬图花尚阿遵上□日明白回奏一摺。奉天被灾情形。萨彬图、花尚阿、哈鲁堪三人。均系大员。不能据实入告。俱有应得之咎。昨经部议降三级调用。已加恩从宽改为降四级留任。今据萨彬图奏称、伊管理边门。稽察出入。当流民等纷纷出口之时。伊毫无觉察。其咎较重。萨彬图屡经弃瑕录用。不实心任事。著再交部严加议处。寻议革职。从之。　　

○又谕、和宁等奏筹办复州、宁海、岫岩、三处被灾旗民大概情形一摺。据称该三处被灾情形略有不同、而地方官办理情节亦异、岫岩本年被海水潮淹之后、良田已成卤地、非三二年不能耕种、是以居民纷纷携眷北徙、通判讷泰确勘成灾具报、现经观明等办理赈恤蠲缓事宜、其宁海复州二属、秋禾突被风灾、宁海县知县胡绍祖、已据实具报府尹查办、惟复州知州敖时忭、不准乡约呈诉、并押令捏报秋收六分等语。奉天被灾各属。观明等于岫岩宁海两处具报到时。尚非心存讳匿。竟置不办。惟一经地方官具报到时。应即核明抚恤蠲缓事宜。由驿迅速具奏。朕降有恩上□日。百姓闻知。自可安心待赈。不致纷纷流徙。络绎不断。乃观明等拘泥勘报限期、具题待覆。穷黎迫于饥寒。遂各轻去其乡。莫由安集。是其办理迟延之咎。实无可辞。但究与讳灾者有闲。观明等昨已照部议革职。观明、著加恩赏给二等侍卫。在大门上行走。仍留云骑尉世职。博庆额、亦著加恩赏给二等侍卫。在大门上行走。继善、年力衰迈。著加恩赏给四品顶带。原品休致。其熊岳副都统禄成、于复州民人呈诉荒歉时。即亲赴省城、告知将军府尹。借给口粮。尚属关心民瘼。岫岩通判讷泰、宁海县知县胡绍祖、既将本境被灾情形据实勘报。均无不合。惟复州知州敖时忭、于乡约呈诉灾荒时、驳饬不准。且押令捏报六分收成。照旧开徵。以致小民不胜追呼。流离荡析。身为牧令。罔恤民艰。厥咎甚重。敖时忭著革职拏问。交和宁富俊严行审讯。该革牧必欲于灾地催徵。其意何为。如查有侵蚀贪冒情敝□大。即著查抄治罪。城守尉金福、伊合哩、于旗户艰苦、匿不呈报。俱著交部严加议处。现在和宁等遵上□日筹办赈恤。已将前奉恩上

□日誊黄晓谕。并于奉天城外开设饭厂。流民足资糊口。其明春耕作之时。著再加恩将旗民极贫户口、赏给三月口粮。俾资接济。如尚有应行抚恤事宜。并著查明由驿具奏。　　

○又谕、本年十月二十二日。万寿山无尽意轩内、失去红氊二条。镶玉如意三柄。穆腾额、和世泰、系管理三山大员。若一闻呈报失窃。即时亲往躧勘。跟寻踪迹。必能立时究出赃据。缉获正犯。乃伊等闻报后、漠不关心。迄未到彼一查。数日后于当铺内起得红氊。始与常福会奏派令桂芳、徵瑞、会同研鞫。将各园户及当夥传提多人。严刑拷讯。所录供词。毫无端绪。因续派景禄、卢荫溥、会同覆审。各犯已多受刑伤。供情反覆游移。总无赃据。兹分别具摺自请严议议处。此案穆腾额、和世泰、系专管之员。不能及早查缉。任意延玩。以致赃贼无踪。办理费手。伊二人之咎较重。穆腾额、著降为三品顶带。拔去花翎。和世泰、著降为四品顶带。各罚俸一年半。加恩俱仍留内务府大臣之任。其所管三山及各项差使。均照旧管理。常福署管三山。距失窃时仅止半月。伊闻信后曾亲往履勘一次。虽未能究出赃贼。其咎较穆腾额和世泰尚轻。常福著罚俸一年。桂芳、徵瑞、并非经管之事。惟派审不能详慎研究。著罚俸六个月。景禄、卢荫溥、派审在后。况已头绪纷乱。实属不易办理。尚非耽延。著各罚俸三个月。其万寿山无尽意轩失于看守之该管官员、及是日直宿之达他等、均著查明即行革职。所遗员缺。著内务府大臣遴员委署。俟开印后、带领引见。现讯各犯内赵黑子、吴幅太、张招儿三犯、交慎刑司严行看管备质。其余人等概予保释。仍著步军统领、顺天府、五城、并内务府、各派番役、一体严密访缉赃贼。俟查有端倪。即行审办。　　

○谕军机大臣等、松宁奏、近有奉省流徙饥民、由威远堡一带边门、潜越入境、现在饬员妥为驱逐等语。所奏非是。本年奉省复州等属歉收。饥民流徙。前赛冲阿曾奏明札致松宁、于该处煮赈妥为安抚。今松宁以流民例禁出边。饬将饥民概行驱逐。各灾黎等已离故土。远出边门。今复遭驱逐。严冬冱寒。冻馁无依。岂竟听其辗转沟壑。莫为轸恤。识见竟与观明相同。所奏错谬矣。著松宁将各饥民照赛冲阿所奏、暂为安顿。并明白晓谕、以尔等原籍被灾歉收。已奉上□日将尔等本年应徵钱粮加恩蠲缓。并谕令地方官迅速办理赈务。尔等若速归原籍。尚可在家领赈。免至流离远徙。且来年耕获有收。亦可不至失业。即或年岁稍歉。地方官亦断不敢讳灾不办。必能加意抚绥。无虞所失。如此剀切晓谕。该饥民等稍有家业者。当必相携回籍。其实在无力者。松宁督同地方官、查明户口。分设粥厂。妥为照料。俟来岁春融。再行筹遣回籍。或无籍可归之人。口数无多。即于本处编户安插可也。　　

○又谕奉天复州、宁海、岫岩、一带地方。本年秋收歉薄。饥民迁徙者甚多。该处皆系滨海之区。与山东对岸。或穷黎觅食。有搭坐海船前往登莱一带者。著该抚饬知该府县知意安辑。妥为抚恤。勿令失所。　　

○以内阁学士普恭、兼镶黄旗汉军副都统。　　

○以故四川松潘厅属巴细蛇任坝寨土百户踏爱子林噶亚、建昌道属白路土百户申祖子光先、松茂道属藏咱寨土目由仲绊孙见住盖、羊峒中岔寨土百户丹柘笑孙吉借、各袭职。　　

○赏四川绰倭土司地震灾民银。　　

○乙丑。上御宁寿宫。赐王、公、大臣、蒙古王、贝勒、贝子、公、额驸等食。并赏赉有差。　　

○谕内阁、百龄奏查明承办马港工各员分别著赔银两、并讯有勒派工员等敝□大、奏请革审一摺。上年马港口挑挖正河。因拦潮霸起除未净。出土不远。致令河身淤垫。坝工未及一年。埽段俱有歪斜。倪家滩新筑长堤。亦有漫缺处所。并于发办料土项下、每两扣银三厘五毫。以备例外杂用。虽属以公济公。尚非侵冒入己。惟先事未经详禀。又擅行借给工员银两。该员等糜帑玩工。咎无可贷。除叶观潮已于另案革职、张裕庆照部议降调外。单澐、著一并革职。所有本年重挑马港以下淤垫引河、共估挑土方银三十一万一千三百九十余两。补筑北岸漫缺长堤、共估土方银三万八千七百九十余两。西坝歪斜、共估修整银二万两。又挑河各员借领银十万六千五十两。俱著照百龄开具清单。著落叶观潮、单澐、张裕庆、张凤藻、并派令帮办支发局款催挑河工各员分别罚赔。勒限追缴。其原借银两各员弁。著于本任廉俸内分年扣缴。以清帑项。至张凤藻等勒派工员一节。尤应彻底根究。毋稍轻纵。张凤藻、姜志安、罗锦、均著革职。交该督提同曾被勒派各员、严行究讯。查有侵吞情敝□大。从重定拟具奏。　　

○又谕、百龄等奏、查明玩误河防文武员弁、请上□日分别枷示革职一摺。据称察看李家楼漫口情形、与该厅等原禀不符、密访水涨漫滩之时、曾有绅士张大鹤、邀同协防宋魁抢堵、运草填塞、并商酌跑簰买土、运钱到坝、其时厅员陈熙、在田工抢险、派令防范之千总熊礼臣、并未到工、宋魁旋亦他往、迨大堤漫缺二十余丈、该管守备管友仁闻信、复于中途等候厅员陈熙、耽延时刻、遂至大堤坐蛰、河溜南趋、请将已革同知陈熙、守备管友仁、千总熊礼臣、协防宋魁、均枷号工次、该管道员游击不据实禀揭、请上□日一并革职、并自请交部议处各等语。河工设立员弁。当伏秋大汛之际。自宜昼夜在工。梭织巡防。乃漫水淹及堤根。已越数日。本境绅士因保卫桑梓。情愿捐资堵筑。而汛弁竟无一人在工商办。以致酿成漫口。糜帑殃民。殊可痛恨。该员弁等前已革职。今百龄等奏请枷号工次示众。此等劣员。即枷号亦不知耻。或用轻枷示辱。仍属具文。亦不足以示警。管友仁、熊礼臣、宋魁、俱无庸枷号。著即拏问。交百龄严审伊等贻误险工。并此外有无侵帑玩公情敝□大。讯明从重定拟具奏。不可稍纵。陈熙因在田工抢险。到工迟延。著照百龄等所奏。枷号示惩。该管徐州道张鼎、淮徐营游击孔成、于所属厅营员弁玩愒疏防。并不据实禀揭。且办公不能妥速。张鼎、孔成、俱著革职。仍责令在工帮同堵筑。以观后效。陈凤翔、前赴工次多日。未能访悉前情具奏。著交部议处。百龄甫经到工。即查明参奏。其自请议处之处。著加恩宽免。所有徐州道员缺。著照该督等所请、准以候补知府王逢源署理。淮徐营游击员缺。准以都司衔睢南营守备张位委署。　　

○增浙江玉环厅学拔贡生一名。从学政周兆基请也。　　

○丙寅。上诣大高殿行礼。　　

○幸瀛台。阅冰技。回部伯克伊斯玛伊勒等十四人、及缅甸国使臣孟干、于神武门外瞻觐。　　

○谕内阁、许兆椿奏江西承造河口剥船、请量加津贴缘由一摺。此项河口剥船、今冬届当拆造之年。应交江西省承办。据称江西因近年叠次代造各省剥船、物料昂贵、每船定价银一百四十两、实有不敷、请酌加银四十两等语。所奏自系实在情形。著即照所请办理。至此项津贴银两。江省从前承办剥船之初。因适有调剂旗丁银米永远济运之款。该旗丁等曾经捐银六千余两。凑办剥船器具。此次该旗丁仍请照数捐出外。核与现在所需津贴银一万一千二百两之数。尚不敷银五千余两。该漕督以此项剥船。原系六省旗丁公捐之事。请将此项不敷银两。在于本年江苏、安徽、浙江、湖南、湖北、五省出运船四千余只。每船扣出调齐银一两二钱。此内如有因灾减歇船只。并请于下运补还。均著照所请行。并加恩准其先于江西藩库内动垫银一万一千二百两。发交委员督丁赶紧拆造。其各省旗丁协贴银两。著于明春解还江西。各丁应还银两。自今冬起、分作三年扣还。以纾丁力。嗣后此项剥船。每届十年成造。即照现定章程津贴办理。　　

○又谕、直隶天津一带。向有私贩盐斤卖给回空粮船之敝□大。前任盐政嵩年、查缉甚力。惟将肩挑负贩之人纷纷查拏。未免苛扰。曾经温承惠奏及。乃祥绍接任后、又一味因循。任令奸商私售。前经沧州回民王大有呈控命案。首出彭姓等盐店私卖给湖北三帮粮船盐一万八千余担。当饬许兆椿派员截查。兹据该漕督奏称、将湖北头二三帮一体搜查。共起出私盐二十九万二千余斤。并讯据丁舵等供称所带私盐。系买自天津一带常春等店。并非买自沧州彭姓等盐店。粮船私载盐斤。至二十九万之多。必非零星担负所能售给。自系奸商私开店铺。大起贩运。毫无顾忌。盐政系专管之员。祥绍著交部议处。温承惠不能查察。著交部察议。所有应行承缉各员。著该督查明参奏分别议处。现在粮船丁舵等供出情节。与王大有所控不符。经许兆椿咨行该督提讯王大有、及彭姓等、确供私盐究系卖给何帮。著温承惠即行讯明覆知该漕督核办。傥许兆椿所讯丁舵等续行供出、有与王大有控案相涉应行质讯者。著即解交直隶归案办理。　　

○又谕、据观明覆奏查明复州等五城旗户秋收歉薄情形一摺。本年复州宁海等州县、被灾歉收。旗户所获秋粮。不敷糊口。其应交钱粮。无力完纳。观明前此竟为属员朦蔽。毫无见闻。迨奉上□日饬查。始据查明覆奏。时已岁暮。办理实属迟延。除复州宁海二城旗户无力完交地粮。前于和宁奏到日。当即加恩缓徵。其兵丁春闲所借仓粮。亦著加恩一律缓至明年秋后交纳。岫岩、熊岳、凤凰城三处歉收情形。与复州宁海相等。并著加恩将该三处应徵各项银米。普予缓徵。与复州宁海一例办理。明春青黄不接之时。并著赏给该五城旗户一月口粮。以助农作。其所参详报不实之城守尉伊合哩等五员。除伊合哩、金福、昨已降上□日交部严议外。岫岩城守尉杰信、署凤凰城城守尉协领诺莫色楞、熊岳协领果勒敏、俱著交部严加议处。观明业已降为二等侍卫。毋庸再交部议。　　

○丁卯。上御抚辰殿大幄次。赐蒙古王、贝勒、贝子、公、额驸、台吉、及外藩使臣等宴。并赏赉有差。　　

○是日。壬申年立春。顺天府进土牛春山宝座。　　

○戊辰。谕内阁、李亨特奏请筹给河标兵丁办公生息银两一摺。河东河标兵丁。于本营操防外。尚有拨派护送、及催趱重运回空等差。沿途往返。自应量给差费。著照所请、将河标积年存剩朋扣皮脏银款内、动拨银四千两。由藩司交商按月一分生息。所得息银。自嘉庆十七年春季为始。分给四营添补差费。以示体恤。　　

○以户部右侍郎陈希曾、兵部左侍郎万承风、充经筵讲官。　　

○己巳。孝庄文皇后忌辰。遣官祭昭西陵。上诣慈宁宫寿康宫行礼。　　

○以都察院左副都御史润祥、为盛京户部侍郎。　　

</div>
    <div class="pagination">
<a href="清实录嘉庆朝实录_page336.html">上一页</a><span>...</span><a href="清实录嘉庆朝实录_page332.html">332</a><a href="清实录嘉庆朝实录_page333.html">333</a><a href="清实录嘉庆朝实录_page334.html">334</a><a href="清实录嘉庆朝实录_page335.html">335</a><a href="清实录嘉庆朝实录_page336.html">336</a><span class="current-page">337</span><a href="清实录嘉庆朝实录_page338.html">338</a><a href="清实录嘉庆朝实录_page339.html">339</a><a href="清实录嘉庆朝实录_page340.html">340</a><a href="清实录嘉庆朝实录_page341.html">341</a><a href="清实录嘉庆朝实录_page342.html">342</a><span>...</span><a href="清实录嘉庆朝实录_page338.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
