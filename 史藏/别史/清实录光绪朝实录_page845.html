<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 845 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 845 页/共 1316 页</h1>
    <div class="content">
月

　　

○又谕、御史郑思赞奏、特科大典。请严定滥保处分一摺。经济特科之设。朝廷原期拔取真材。以备贤良之选。非为幸进之徒。开营谋之路。中外臣工。例得保送特科者。务当屏去私心。汲引善类。于所保之人。学问才具。灼见真知。始可登诸荐牍。不得瞻徇情面。滥保私人。如有言行不符。及干求奔竞等情。一经查出。定将原保大臣。从严惩处。现月　　

○谕军机大臣等、电寄刘坤一等、湖南盐法长宝道黄遵宪、江苏候补知府谭嗣同、前经谕令该督抚送部引见。著刘坤一、张之洞、陈宝箴、即行饬令该二员迅速来京。毋稍迟延。

电寄

　　

○乙未。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至戊戌皆如之。记注　　

○谕内阁、依克唐阿等奏、查明要工应修情形一摺。永陵明堂前泊岸工程紧要。著钦天监于本年六月内选择吉期。行知依克唐阿等遵照。敬谨兴修。现月　　

○两江总督刘坤一奏、遵旨筹议上海制造局及炼钢厂。迁移湖南。繁重难行。据实覆陈。报闻。摺包　　

○荣和出差。以正黄旗汉军副都统永隆署镶黄旗汉军副都统。明发　　

○丙申。谕内阁、刘坤一奏、特倢■＜曰融＞■＜石木＞衰庸乖谬之副将等官一摺。安徽安庆协副将刘先文、年力就衰。难期振作。著勒令休致。江西袁州协副将李荣发、才识有限。不胜冲繁。著开缺另补。江西南章滟贡镇中军右营游击熊得胜、任性妄为。几误大局。著即革职永不叙用。江苏漕标盐城营游击陈金福、习气太重。约束不严。著以都司降补。以肃戎行。现月　　

○谕军机大臣等、直隶坝昌道端方、著孙家鼐、胡燏棻、即饬该员来京。豫备召见。现月　　

○又谕、电寄张之洞等、分省补用知府钱恂、江苏候补同知郑孝胥、著该督即饬该二员来京。豫备召见。电寄　　

○又谕、电寄谭钟麟等、福建兴泉永道周连、广东粮道延祉、著边宝泉、谭钟麟、许振祎、饬令该员等来京。豫备召见。江苏上元县知县陈谟、桃源县知县沈佺、著刘坤一、奎俊、给咨送部引见。电寄　　

○湖广总督张之洞奏、鄂省练兵需械。商拨江南购存大口径毛瑟枪快枪二千枝。下所司知之。摺包　　

○甘肃新疆巡抚饶应祺奏、呈进回部循例贡金。下所司知之。摺包　　

○丁酉。谕内阁、朝廷于整饬吏治。不啻三令五申。乃各省大吏。往往粉饰因循。于所属各员。不肯认真考察。以致贤者无由各尽其长。不肖者得以自匿其短。甚至案关吏议。尚不免巧为开脱。误国病民。皆由于此。著各省督抚。嗣后于属员中。务当详加考核。贤能者即行胪陈政绩。保荐擢用。其旷废职事。营私舞弊之员。随时分别奏倢■＜曰融＞■＜石木＞。立予黜革。经此次申谕后。各该督抚身膺重寄。尚其振刷精神。秉公举劾。以期吏治日有起色。毋负谆谆诰诫之至意。

现月

　　

○又谕、朝廷振兴庶务。不厌讲求。所赖大小臣工。各抒谠论。以备采择。著翰林院、詹事府、都察院、各于直日之日。由该堂官轮派讲读编检八员。中赞二员。科道四员。随同到班。听候召见。俾收敷奏以言之益。其部院司员。有条陈事件者。著由各堂官代奏。士民有上书言事者。著赴都察院呈递。毋得拘牵忌讳。稍有阻格。用副迩言必察之至意。现月　　

○又谕、通商惠工。务材训农。古之善政。方今力图富强。业经明谕各省。振兴农政。奖励工艺。并派大臣督办沿江等处商务。惟中国地大物博。非开通风气。不足以尽地力而辟利源。图治之法。以农为体。以工商为用。现当整饬庶务之际。著各省督抚。认真劝导绅民。兼采中西各法。讲求利弊。有能创制新法者。必当立予优奖。该督抚等、务当仰体朝廷开物成务之意。各就该管地方。考察情形。所有颁行农学章程。及制造新器新艺。专利给奖。并设立商务局。选派员绅开办各节。皆当实力推广。俾收成效。此外晶■宜经明降谕旨饬办事宜。亦均宜悉心讲求。次第兴办。毋得徒托空言。一奏塞责。并将各项如何办理情形。随时具奏。将此通谕知之。现月　　

○又谕、铁路矿务。为时政最要关键。现在津榆津卢铁路。早已工竣。由山海关至大淩河一带。亦筹款接办。其粤汉卢汉两路。均归总公司建造。是干路规模。大段已具。矿务以开平、漠河、两处办理最为得法。成效已著。现正一律推广。惟路矿事务繁重。诚恐各省办法未能画一。或致章程歧出。动多窒碍。亟应设一总汇之地。以一事权。著于京师专设矿务铁路总局。特派总理各国事务王大臣王文韶、张荫桓、专理其事。所有各省开矿筑路一切公司事宜。俱归统辖。以专责成。

现月

　　

○谕军机大臣等、现在讲求新学。风气大开。惟百闻不如一见。自以派人出洋游学为要。至游学之国。西洋不如东洋。诚以路近费省。文字相近。易于通晓。且一切西书。均经日本择要繙译。刊有定本。何患不事半功倍。或由日本再赴西洋游学。以期考证精确。益臻美备。前经总理衙门奏称、拟妥定章程。将同文馆东文学生酌派数人。并咨南北洋两广两湖闽浙各督抚。就现设学堂。遴选学生。咨报总理衙门。陆续派往。著即拟定章程。妥速具奏。一面咨催各该省迅即选定学生。开具衔名。陆续咨送。并咨询各部院。如有讲求时务。愿往游学人员。出具切实考语。一并咨送。均毋延缓。现月　　

○又谕、翰林院詹事府都察院直日之日。轮派讲读编检八员。中赞二员。科道四员。听候召见。其是日未经召见之员。著于下次直班日。再行到班。仍按照各衙门派定员数。呈递膳牌。现月　　

○又谕、电寄伍廷芳、前经总理衙门议五廷芳奏请变通成法案内。饬令该大臣博考各国律例。及日本改定新例。酌拟条款。咨送总理衙门核办。现当整饬庶务之际。著伍廷芳迅即详慎酌拟。汇齐咨送。毋得迟延。电寄　　

○刑部右侍郎龙淇霖、因病解职。以内阁学士梁仲衡为刑部右侍郎。现月　　

○纂修官章梫恭纂　　

总纂官钱骏祥恭辑监修总裁世恭阅一签三月二十日正总裁那月日专司蒿■禾本陆恭覆阅癸丑十一月十三日　　

徐月日　　

荣月日副总裁唐月日　　

宗室宝恭阅一签九月初七日

　　

陈恭阅四签十月初五日　　

熙月日　　

郭恭阅十月初九日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之四百二十二　　

光绪二十四年。戊戌。六月。戊戌。上还宫。　　

○云贵总督崧蕃等奏、滇盐畅销。正杂课款。一律规复原额。溢课亦渐起徵。下部知之。摺包　　

○热河都统寿荫奏、查明敖汉郡王达木林达尔达克练兵归各旗训练。并已分拨未拨枪枝数目。报闻。摺包　　

○又奏、查明委员全龄等、所带兵丁。并无惊扰敖汉王府各情。下所司知之。摺包　　

○己亥。谕内阁、昆冈等奏、永定门城楼失失石滟驳位。请将弁兵分别惩处一摺。据称本月初六日。据正蓝旗汉军石滟驳营参领联棣禀称、因武胜营调取石滟驳营存石滟驳。当赴永定门城楼查验。始知失去铜石滟驳二位等语。城楼重地。宜如何严密看守。乃竟有失去石滟驳位情事。该弁兵等平日所司何事。实属疏懈异常。所有城门及绿营直班住宿弁兵。著交刑部严行审讯。该管堂官。查取职名。先行交部议处。并著步军统领衙门、顺天府、五城、一体严缉窃犯。务获究办。现月　　

○又谕、孙家鼐奏、议覆五城添立小学堂。请饬设法劝办一摺。京师现已设立大学堂。其小学堂亦应及时创立。俾京外举贡生等一体入学。广为造就。以备升入大学堂之选。著五城御史设法劝办。务期与大学堂相辅而行。用副培养人才之至意。其大学堂章程。仍著孙家鼐条分缕析。迅速妥议具奏。现

月

　　

○谕军机大臣等、给事中郑思贺奏、米价翔贵。请饬妥筹办理一摺。据称比岁以来。米价渐次加增。都城尤甚。论者谓出洋之米过多所致。请嗣后外洋各国订购中国米粮。须令照会总理衙门。电达各海关查照放行。购运之数。亦宜稍示限制。此外如有奸商私贩出口。及冒充洋商旗号者。一律查拏治罪等语。著荣禄、刘坤一、会商沿海各省将军督抚。体察情形。妥筹办法。原摺均著钞给阅看。将此各谕令知之。现月　　

○又谕、有人奏、蒙古土默特旗达尔汗贝勒衙门嘎尔札布等、以练兵为名。冤杀平民。诈索赃款。所练兵丁。皆系广甯、易州、犯案马贼。恃强行凶。民居骚扰等语。著寿荫按照所倢■＜曰融＞■＜石木＞各节。确切查明。据实具奏。毋稍徇隐。原片著钞给阅看。将此谕令知之。现月　　
</div>
    <div class="pagination">
<a href="清实录光绪朝实录_page844.html">上一页</a><span>...</span><a href="清实录光绪朝实录_page840.html">840</a><a href="清实录光绪朝实录_page841.html">841</a><a href="清实录光绪朝实录_page842.html">842</a><a href="清实录光绪朝实录_page843.html">843</a><a href="清实录光绪朝实录_page844.html">844</a><span class="current-page">845</span><a href="清实录光绪朝实录_page846.html">846</a><a href="清实录光绪朝实录_page847.html">847</a><a href="清实录光绪朝实录_page848.html">848</a><a href="清实录光绪朝实录_page849.html">849</a><a href="清实录光绪朝实录_page850.html">850</a><span>...</span><a href="清实录光绪朝实录_page846.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
