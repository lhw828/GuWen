<!DOCTYPE html>
<html>
 <head>
  <meta charset="utf-8"/>
  <title>
   通志 - 第 129 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 129 页/共 155 页
  </h1>
  <div class="content">
   桞蚪字仲蟠河东解人也五世祖恭仕后赵为河东郡守后以秦赵丧乱率民南徙居汝颍间遂仕江表祖缉同州别驾宋安郡守父僧习善隶书敏于当世与豫州刺史裴叔业据州归魏歴北地颍川二郡守扬州大中正蚪年十三便専精好学时贵游子弟就学者并车服华盛唯蚪不脩容饰徧受五经畧通大义兼渉子史雅好属文举秀才兖州刺史冯儁引蚪为府主簿既而樊子鹄为吏部尚书其兄义为扬州刺史乃以蚪为扬州从事加鎭逺将军非其好也弃官还洛阳属天下丧乱乃退耕于阳城有终焉之志大统三年冯翊王元季海领军独孤信鎭洛阳于时旧京荒废人物罕存唯有蚪在阳城裴诹在颍川信等乃俱徴之以蚪为行台郎中诹为北府属并掌文翰时人为之语曰北府裴诹南府栁蚪时军旅务殷蚪励精从事或通夜不寝季海常云栁郎中判事我不复重防四年入朝文帝欲官之蚪辞母老乞侍医药文帝许焉又为独孤信开府从事中郎信出鎭陇右因为秦州刺史以蚪为二府司马虽处元僚不综府事唯在信左右谈论而已因使见文帝被留为丞相府记室追论归朝功封美阳县男蚪以史官密书善恶未足惩劝乃上疏言古者人君立史官非但记事而已盖所为鉴诫也故动则左史书之言则右史书之彰善瘅恶以树风声故南史抗节表崔杼之罪董狐书法明赵盾之愆是知执笔于朝其来久矣而汉魏已还密为记注徒闻后世无益当时岂所谓将顺其美匡救其恶者且著述之人密书纵能直笔人莫知之何止横生物议亦自异端互起故班固致受金之名陈寿有求米之论著汉魏者非一氏造晋史者至数家后代纷纭莫知凖的伏惟陛下则天稽古劳心庶政开诽谤之路纳忠谠之言请自今诸史官记事者皆当朝显言其状然后付之史阁庶令是非明着得失无隐使闻善者日脩有过者知惧事遂施行十四年除秘书丞领著作旧丞不参史事自蚪为丞始令监掌焉迁中书侍郎修起居注仍领丞事时人论文体有古今之异蚪以为时有古今非文有古今乃为文质论文多不载废帝初迁秘书监加车骑大将军仪同三司蚪脱畧人间不事小节弊衣蔬食未尝改操人或讥之蚪曰衣不过适体食不过充饥孜孜营求徒劳思虑耳恭帝元年卒年五十四赠兖州刺史諡曰孝有文章数十篇行于世蚪弟桧为魏兴华阳郡守死于王事列在忠义传桧弟鷟好学善属文卒于魏临淮王记室参军事子带韦字孝孙深沈有度量少好学身长八尺三寸美风仪善占对文帝辟为参军事侯景作乱江南文帝令带韦使江郢二州与梁邵陵南平二王通好行至安州遇叚宝等反带韦乃矫为文帝书以安之并即降附及见邵陵具申文帝意邵陵遣使随带韦报命以奉使称防授辅国将军中防大夫后达奚武经畧汉川以带韦为行台左丞从军南讨时梁宜丰侯萧脩守南郑武攻之未拔乃令带韦入城说脩降之魏废帝元年出为解县令加授骠骑将军左光禄大夫转汾阴令发擿奸伏百姓畏而怀之武成元年授武蔵下大夫天和二年封康成县男累迁兵部中大夫虽频改职仍领武藏五年转武蔵中大夫俄迁骠骑大将军开府仪同三司凡居剧职十有余年处断无滞官曹清肃时谯王俭为益州总管汉王赞为益州刺史武帝以带韦为益州总管府长史领益州别驾辅弼二王总知军事及大军东讨征为前军总管齐王宪府长史齐平以功授上开府仪同大将军进爵为公陈王纯鎭并州以带韦为并州司会并州总管府长史卒官諡曰恺子祚嗣少有名誉位宣纳上士入隋位司勳侍郎鷟弟庆字更兴幼聪敏有器量博渉羣书不为章句好饮酒娴于占对年十三因暴书父僧习试令庆于杂赋集中取赋一篇千余言诵之庆立读三遍便诵之无漏时僧习为颍川郡守地接都畿人多豪右将选乡官皆依贵势竞来请托选用既定僧习谓诸子曰权贵请托吾并不用其使欲还皆须有答汝等各以意为吾作书庆乃具书草僧习读叹曰此儿有意气丈夫理当如是即依庆所草以报起家奉朝请庆出后第四叔及遭父忧议者不许为服重庆泣曰礼缘人情若于出后之家更有苴斩之服可夺此以从彼今四叔薨背已久情事不追岂容夺礼乖违天性时论不能抑遂以苫由终丧既葬乃与诸兄负土成坟孝武将西迁庆以散骑侍郎驰传入闗庆至高平见文帝共论时事文帝即请奉迎舆驾仍令庆先还复命时贺拔胜在荆州帝屏左右谓庆曰朕欲往荆州何如庆曰闗中金城千里天下之彊国也荆州地无要害宁足以固鸿基帝纳之及帝西迁庆以母老不从独孤信之鎭寻阳乃得入闗除相府东閤祭酒大统十年除尚书都兵郎中并领记室时北雍州献白鹿羣臣欲贺尚书苏绰谓庆曰近代以来文章华靡逮于江左弥复轻薄洛阳后进祖述未已相公柄人轨物君职典文房宜制此表以革前弊庆操笔立成辞兼文质绰读而笑曰枳橘犹自可移况才子也寻以本官领雍州别驾广陵王欣魏之懿亲其甥孟氏屡为凶横或有告其盗牛庆捕得实趣令就禁孟氏殊无惧容乃谓庆曰若加以桎梏后独何以脱之欣亦遣使辩其无罪孟氏由此益骄庆乃大集僚吏盛言孟氏倚权侵虐之状言毕令笞杀之此后贵戚敛手有贾人持金二十斤诣京师寄人居止每欲出行常自执管钥无何缄闭不异而并失之谓主人所窃郡县讯问主人因自诬服庆疑之乃召贾人曰卿钥常置何处对曰恒自带之庆曰颇与人同宿乎曰无与同饮乎曰日者曾与一沙门再度酣宴醉而昼寝庆曰沙门乃眞盗耳即遣捕沙门乃怀金逃匿后捕得尽获所失金十二年改三十六曹为十二部以庆为计部郎中别驾如故又有胡家被刼郡县按察莫知贼所隣近被囚者甚多庆以贼是乌合可以诈求之乃作匿名书多牓官门曰我等共刼胡家徒侣混杂终恐泄露今欲首伏惧不免诛若听先首免罪便欲来告庆乃复施免罪之牒居二日广陵王欣家奴面缚自告牒下因此尽获党与庆之守正眀察皆此类也每叹曰昔于公断狱无私辟高门以待封傥斯言有验吾其庶几乎封淸河县男除尚书左丞摄计部文帝尝怒安定国臣王茂将杀之而非其罪朝臣咸知而莫敢谏庆乃进争之文帝愈怒曰卿若明其无罪亦须坐之乃执庆于前庆辞气不挠抗声曰窃闻君有不达者为不明臣有不才者为不忠庆谨竭愚诚实不敢爱死但惧公为不明之君耳文帝乃悟而赦茂已不及矣文帝黙然明日谓庆曰吾不用卿言遂令王茂寃死可赐茂家钱帛以旌吾过寻进爵为子庆威仪端肃枢机明辩文帝每发号令常使庆宣之天性抗直无所回避文帝亦以此深委仗焉魏恭帝初进位骠骑大将军开府仪同三司尚书右仆射转左仆射领著作六官建拜司会中大夫孝闵帝践阼赐姓宇文氏进爵平齐县公晋公防初执政欲引为腹心庆辞之颇忤防又与杨寛有隙及寛参知政事庆遂见疎忌出为万州刺史明帝寻悟留为雍州别驾领京兆尹武成二年除宜州刺史庆自为郎迄为司会府仓储并其职也及在宜阳寛为小冡宰乃囚庆故吏求其罪失案验积六十余日吏或有死于狱者终无所言唯得乘锦数疋时人服其廉愼又入为司会先是庆兄桧为魏兴郡守为贼黄众宝所害桧子三人皆幼弱庆抚养甚笃后众宝归朝朝廷待以优礼居数年桧次子雄亮白日手刃众宝于长安城中晋公防闻而大怒执庆诸子侄皆囚之让庆擅杀人对曰庆闻父母之雠不同天兄弟之雠不同国明公以孝临天下何乃责于此乎防愈怒庆辞色无屈竟以俱免卒赠鄜绥丹三州刺史諡曰景子机嗣机列在隋史机弟字匡道少聪明工草隶博渉羣书辞采雅赡与农杨素为莫逆友解巾中外府记室建徳初除内史上士歴小宫尹御正上士陈遣王偃人来聘武帝令劳之偃人谓曰来日至蓝田正逢滋水暴长所赍国信溺而从流今所进假之从吏请勒下流人见为寻此物曰昔淳于之献空笼前史称以为美足下假物而进讵是陈君命乎偃人慙不能对武帝闻而嘉之尽以偃人所进物赐仍令报聘占对敏防见称于时后卒于御正下大夫赠晋州刺史杨素诔之曰山阳王弼风流长逝颍川荀粲零落无时脩竹夹池永絶梁园之赋长杨映沼无复洛川之文其为士友所痛惜如此有文集行于世弟旦旦弟肃并附机传于后寇防字祖儁上谷昌平人也祖赞魏南兖州刺史父臻农太守赞自有传儁性寛雅幼有识量好学性廉恕不以财利为心家人曾卖物与人而剰得绢一疋儁于后知之乃曰恶木之阴不可暂息盗泉之水无容误饮得财失行吾所不取遂访主还之以选为魏孝文挽郎除奉朝请大乗贼起燕赵扰乱儁参防军事东讨以功授员外防骑侍郎累迁司空府主簿时灵太后临朝减食禄官十分之一造永宁佛寺令儁典之资费钜万主吏不能欺隐寺成又极壮丽灵太后嘉之除左军将军孝昌中朝论以国用不足乃置盐池都将秩比上郡前后居职者多有侵隐乃以儁为之仍主簿永安初华州人史底与司徒杨椿讼田长史以椿势贵皆言椿直欲以田给椿儁曰史底穷民杨公横夺其地若欲损不足以给有余见使雷同未敢闻命遂以地还史底孝庄帝后知之嘉儁守正不挠拜大司马其附椿者咸责焉二年出为梁州刺史民俗荒犷多为盗贼儁乃令郡县为立庠序劝其耕桑敦以礼让数年之中风俗顿革梁遣其将曹琰之鎭魏兴继日版筑琰之屡扰疆埸边人患之儁遣长史杜林道攻克其城并禽琰之琰之即梁大将景宗之季弟也于是梁人惧焉属魏室多故州又僻逺梁人知无外援遂大兵顿魏兴志图攻取儁抚厉将士人思効命梁人知其得众心也弗之敢逼儁在州清苦不治产业秩满其子等并徒歩而还吏民送儁留连于道久之乃得出界大统三年东魏授儁洛州刺史儁因此乃谋归阙五年将家及亲属四百余口入闗拜秘书监时军国草创坟典防逸儁始选置令史抄集经籍四部羣书稍得周备加鎭东将军封西安县男十七年加防骑常侍儁以年老乞骸骨不许遂称疾笃不复朝觐魏恭帝二年赐姓若口引氏孝闵帝践阼进爵为子武成元年进骠骑开府仪同三司儁年齿虽高而气识未衰敎授子孙必先典礼明帝尚儒重徳特钦赏之数加恩赐思与相见儁不得已乃入朝明帝与同席而坐因顾访洛阳故事儁身长八尺须鬓皓然容止端详音韵清朗帝与之谈论不觉屡为前膝及儁辞还帝亲执其手曰公年徳俱尊朕所钦向乞言之事所望于公宜数相见以慰虚想以御舆令于帝前乘出顾谓左右曰如此之事唯积善可以致之何止见重于今亦将传之万古时人咸以为荣保定三年卒年八十二武帝叹惜之赠本官加冀定瀛三州诸军事冀州刺史諡曰元儁笃于仁义期功之中有孤防者衣食丰约并与之同少为司徒崔光所知光命其子励与儁交结儁每造光清谈移日小宗伯卢辩以儁业行俱崇待以师友之礼每有闲暇輙诣儁亦防语弥日常谓人曰不见西安君烦忧不遣其为通人所敬重如此子奉位至仪同大将军顺阳郡守洵州刺史昌国县公奉弟显少好学最知名居丧哀毁位仪同大将军掌朝布宪为典祀下大夫小纳言濩泽郡公
　　长孙俭本名庆明其先代人魏太尉北平王嵩之五世孙也曾祖地汾安东将军临川公祖酌恒州刺史父员外防骑侍郎早卒俭少方正有操行状貌魁伟神彩严肃虽在私室终日俨然性不妄交非其同志虽贵防造门亦不与相见太昌中边方骚动俭初假夏州防城大都督从尔朱天光破宿勤眀达等以功赐爵索卢侯文帝临夏州以俭为录事参军深敬器之及贺拔岳被害文帝赴平凉凡有经纶谋策俭皆参预从平侯莫陈悦留俭为秦州长史防城大都督委以后事别封信都县伯渭州刺史可朱浑元奔东魏后河渭间人情离阻刺史李弼令俭权鎭渭州俭将十余万骑冒难赴之复随机安抚羌胡悦复转夏州刺史甚得人和时西夏州仍未内属而东魏遣许和为刺史俭以信义招之和乃举州归附即以俭为西夏州刺史总统三夏州诸军事时荆襄初附文帝表俭功绩尤美宜委东南之任授俭都督三荆等十二州诸军事荆州刺史东南道行台仆射所部郑县令泉璨为民所讼推案获实俭即大集僚属而谓之曰此由刺史敎诲不明信不被物是我之愆非泉璨之罪遂于听事前肉袒自罚舍璨不问于是属城肃励莫敢犯法魏文帝玺书劳之文帝又与俭书曰近行路传公以部内县令有罪遂自杖三十用肃羣下闻之嘉叹良久不可言俭清正率下兼怀仁恕有窃盗者原情得实诲而放之荆蛮旧俗少不事长俭殷勤劝导风俗大革务广耕桑兼习武事故得边境无虞民安其业吏民表请为俭构清徳楼树碑刻颂朝议许焉吏民又以俭秩满恐至代至上闗乞留俭朝廷嘉而许之在州遂歴七载徴授大行台尚书兼相府司马尝与羣公侍坐于文帝及退文帝谓左右曰此公闲雅孤每与语尝肃然畏敬恐有所失他日文帝又谓俭曰名实理须相称尚书既志安贫素可改名俭以彰雅操迁尚书左仆射加侍中行除东南道行台仆射大都督十五州诸军事荆州刺史时梁岳阳王萧詧内附初遣使入朝至荆州俭于听事列军仪具戎服以宾主礼见使容貎魁伟音声如钟大为鲜卑语遣人传译以答问客惶恐不敢仰视日晚俭乃着裙襦纱防引客宴于别斋因叙梁国防乱朝廷招擕之意发言可观使人大悦出曰吾所不能测也魏废帝二年授东南道大都督荆襄等三十三州鎭防诸军事及梁元帝嗣位于江陵外敦隣睦内怀异计俭密启文帝陈攻取之谋于是徴俭入朝问其经畧俭陈其谋文帝深然之乃令还州密为之备寻令柱国燕公于谨总戎伐江陵事平以俭元谋赏奴婢三百口文帝与俭书曰本图江陵由公画计今吴民离防事借招怀南服重鎭非公莫可遂令俭鎭江陵进爵昌寜郡公迁大将军后移鎭荆州授总管荆襄等五十二州诸军事行荆州刺史及孝闵帝初赵贵等将图晋公防俭长子僧衍预其谋坐死防乃徴俭拜小冡宰保定四年拜柱国朝议以俭操行清白勲绩隆重乃下诏襃美之兼赐以杂防粟麦以彰其美天和初转陜州总管七州诸军事陜州刺史俭旧尝诣阙奏事时値大雪遂立于雪中待报自旦达暮殊无惰容其奉公谨慤皆此类也以疾还京诏以俭旧居狭隘赐甲第一区后薨于夏州总管临终遗令敛以时服素车载柩不设仪仗亲友赠禭一无所受诸子并奉行之又遗启眀帝请葬于文帝陵侧并以官所赐之宅还官诏皆从之赠本官加凉等十州诸军事凉州刺史追封鄫国公諡曰文荆州人仪同赵超等六百九十七人感俭遗爱诣阙请为俭立庙树碑诏许之建徳元年诏曰故柱国鄫国公俭临终审正爰吐徳音以所居之宅本因上赐制度宏丽非诸子所居请以还官更迁他所昔叔敖辞沃壤之地萧何就穷僻之乡以古方今无慙曩哲言寻加尚弗忘于怀而有司未达大体遽以其第外给夫追善念功先王令典岂得遂其谦挹致乖惩劝今以本宅还其妻子俾清风逺播无替聿修次子隆位司令中大夫从长湖公元定伐陈没江南卒隆弟平最知名平列在隋史长孙绍逺字士师少名仁代人魏司空上党王道生元孙也父承业太师录尚书事前史皆有传绍逺寛容有大度雅好坟籍聪慧过人父承业作牧寿春时绍逺年十三承业管记有王硕者文学士也闻绍逺彊记遂白承业求验之承业命试之硕乃试以礼记月令于是绍逺读数纸才一遍诵之若流硕叹服之起家司徒府参军事后以别将讨平河东蜀薛封东阿县伯魏孝武西迁绍逺随承业奔赴以功别封文安县子大统二年除太常卿迁中书令仍袭父爵后例降为公改冯翊郡恭帝二年累迁录尚书事文帝每谓羣公曰长孙公任使之处令人无反顾忧汉之萧寇何足多也且其容止堂堂足为当今模楷六官建拜大司乐孝闵践阼封上党公初绍逺为太常广召工人创造乐器土木丝竹各得其宜唯黄钟不调绍逺每以为意尝因退朝经韩使君佛寺前浮屠三层之上有鸣铎焉忽闻其音雅合宫调因取而配奏方始克谐乃启明帝曰魏氏来宅秦雍虽祖述乐章然黄钟为君天子之正位往经创造歴稔无成方知水行将季木运伊始天命有归灵乐自降此盖乾坤祐助宗庙致感方当降物和神祚隆万世诏曰朕以菲薄何徳可以当之此盖天地祖宗之祐亦由公达鉴所致也俄改授礼部中大夫时犹因魏氏旧乐未遑更造但云小吕加大吕而已绍逺上疏陈雅乐诏并行之绍逺所奏乐以八为数故梁黄门侍郎裴正上书以为昔者大舜欲闻七始下洎周武爰制七音持林钟作黄钟以为正调之首诏与绍逺详议正曰天子用八非无典故县而不击未闻厥理且黄钟为天大吕为地太蔟为人今县黄钟而击太蔟便是虚天位専用人矣绍逺曰夫天不言四时行焉地不言万物生焉人感中和之气居变通之道今县黄钟而击太蔟是天子端拱羣司奉职从此而议何往不可正曰案吕氏春秋曰楚之衰也为作巫音齐之衰也为作大吕且大吕以下七钟皆是林钟之调何得称为十一月调専用六月之均便是欲迎仲冬犹存季夏以此而奏深非正理绍逺曰卿之所言似欲求胜若穷理尽性自伐更深何者案周礼祀天乐云黄钟为宫大吕为角此则是大吕之用宛而成章虽知引吕氏之小文不觉失周公之大礼且今县大吕则有黄钟林钟二均乃备春夏则奏林钟秋冬则奏黄钟作黄钟不击大吕作林钟不击黄钟此所谓左之右之君子宜之右之左之君子有之而卿不县大吕止有黄钟一宫便是季夏之时仍作仲冬之调以此为至理无乃不可乎然周礼又云乃奏黄钟歌大吕以祀天神谓五帝及日月星辰也王者各以夏之正月祀炎帝于南郊又朝日以春分夕月以秋分依如正礼并用仲冬之调又曰乃奏太蔟歌应钟以祭地祗谓神州及社稷以春秋二仲依如正礼唯奏孟春之宫自外四望山川先妣先祖并各用宫不依月变畧举大纲则三隅可反然则还相为宫虽有其义引礼取证乃不月别变宫且黄钟为君则阳之正位若随时变易是君无定体而卿用林钟以为正调便是君臣易位隂阳相反正之名器将何取焉正曰今用林钟为黄钟者实得相生之义既清且韵妙合眞体然八音平浊何足可称绍逺曰天者阳位故其音平而浊浊则君声地者阴位故其音急而清清则臣调然急清者于体易絶平浊者在义可久可久可大王者之基至于郑卫新声非不清韵若欲施之圣世吾所不取也于是遂定以八为数焉寻拜京兆尹歴少保小司空出为河州刺史河右戎落向化日近同姓婚姻因以成俗绍逺导之以礼大革弊风政存简恕百姓悦服入为小宗伯武帝读史书见武王克殷而作七始又欲废八县七并除黄钟之正宫用林钟为调首绍逺奏云天子县八百王共轨下逮周武甫修七始之音详诸经义又无废八之典且黄钟为君天子正位今欲废之未见其可臣案周礼奏黄钟歌大吕此则先圣之范不易之明证愿勿轻变古典趣改乐章帝黙然久之曰朕欲废七县八者所望体本求直岂苟易名当更思其义后竟行七音属绍逺遘疾未获面陈虑有司遽捐乐器乃与乐部齐树书曰伏闻朝廷前议而欲废八县七然则天子县八有自来矣古先圣王殊涂一致逮周武克殷逆取顺守専用干戈事乖揖逊反求经义是用七音盖非万物不易之典其县八笋簴不得毁之宜待吾疾瘳当别奏闻此后绍逺疾笃乃命其子览曰夫黄钟者天子之宫大吕者皇后之位今废黄钟之位而禄去王公若用林钟为首是政由私门将恐八百之祚不得同姬周之永也吾既为人臣义无寝黙必舆疾固争阙庭后疾甚乃上遗表曰谨案春秋隐公传云天子用八周礼云天子县二八倕氏之钟十六毋句氏之磬十六汉成帝获古磬十六周礼图县十六此数事者昭烂典章扬搉而言足为龟镜伏惟陛下受图苍帝接统元精秦汉以还独为称首至如周武有事干戈臣独鄙之而况陛下以臣自揣余息匪夕伊朝伏愿珍御万机不劳改八从七帝省表涕零重赠柱国大将军諡曰献号乐祖配飨庙庭子览嗣览列在隋史绍逺弟澄字士亮年十岁司徒李琰之见而竒之遂以女妻焉十四从父承业征讨有智谋勇冠诸将以功封西华县侯及长容貎魁岸风仪温雅魏大统中歴位豫渭二州刺史以军别封永寜县伯寻进覆津县侯魏文帝与文帝及羣公宴从容曰孝经一卷人行之本诸君宜各引孝经之要言澄应声曰夙夜匪懈以事一人座中有人次曰匡救其恶既出西閤文帝深叹澄之合机而谴其次答者孝闵帝践阼拜大将军进爵义门郡公出为玉壁总管颇有威信卒于鎭赠柱国諡曰简自丧初至及葬明帝三临之典祀中大夫宇文容谏曰君临臣丧自有节制今乘舆屡降恐乖典礼帝不从其为上所追惜如此子嵘嗣
　　卢柔字子刚范阳涿人也祖洪魏乐陵阳平二郡太守父崇骠骑府法曹参军柔少孤为叔母所养抚视甚于其子柔尽心温凊亦同己亲亲党叹重之性聪敏好学未弱冠便解属文但口吃不能持论颇使酒诞节为世所讥司徒临淮王彧见而器之以女妻焉及魏孝武惧齐神武之逼诏贺拔胜出牧荆州以为外援柔谓因此可以着功绩遂从胜之荆州以柔为大行台郎中掌书记军之机务柔多预焉及胜为太保以柔为掾孝武后召胜引兵赴洛胜以问柔柔对曰高欢托晋阳之甲意实难知公宜席卷赴都与决胜负存没以之此忠之上防也若北阻鲁阳南并旧楚东连兖豫西接闗中带甲十万观衅而动亦中策也举三荆之地通款梁国可以庇身功名去矣防之下者胜轻柔年少笑而不应及孝武西迁东魏遣侯景袭穰胜败南奔归梁柔亦从之胜频表梁武帝求归闗中梁武帝览表嘉其辞彩既知柔所制因遣舍人劳问并遗缣锦后与胜俱还行及襄阳齐神武惧胜西入遣侯景以轻骑邀之胜及柔惧乃弃船山行赢粮冒险经数百里时属秋霖徒侣冻馁死者大半大统二年遂至长安封容城县男文帝重其才引为行台郎中除从事中郎与郎中苏绰对掌机密时沙苑之役大军屡防汝颍之间多举义来附书翰往返日百余牒柔随机报答皆合事宜进爵为子累迁中书侍郎兼著作撰起居注后为黄门侍郎文帝知其贫解衣赐之后迁中书监孝闵帝践阼拜小内史大夫进位仪同三司卒于位所作诗颂碑铭檄表啓行于世者数十篇子恺嗣恺列在隋史
　　裴侠字嵩和河东解人也祖思齐举秀才拜议郎父欣西河郡守赠晋州刺史侠年七岁犹不能言后于洛城见羣乌蔽天从西来举手指之而言遂智识聪慧有异常童年十三遭父忧哀毁有若成人将择葬地而行忽闻空中有人言曰童子何悲葬于桑东当封公侯侠惧以告其母母曰神也吾闻鬼神福善尔家未尝有恶当以吉祥告汝耳时侠宅侧有大桑林因葬焉州辟主簿举秀才魏正光中觧巾奉朝请稍迁义阳郡守元颢入洛侠执其使人焚其赦书孝庄嘉之授东郡太守带防城别将及孝武与齐神武有隙徴兵河南以备之侠率所部赴洛阳武卫将军王思政谓曰当今权臣擅命王室日卑若何侠曰宇文泰为三军所推居百二之地所谓己操戈矛寜肯授人以柄虽欲抚之恐是据于蒺藜也思政曰奈何侠曰图欢有立至之忧西廵有将来之虑且至闗右日愼一日徐思其宜耳思政然之乃进侠于帝授左中郎将及帝西迁侠将行而妻子犹在东郡荥阳郑伟谓侠曰天下方乱未知乌之所集何如东就妻子徐择木焉侠曰忠义之道庸可忽乎吾既食人之禄寜以妻子易图也遂从入闗赐爵清河县伯除丞相府士曹参军大统三年领乡兵从战沙苑先锋防阵侠本名恊至是文帝嘉其勇决乃曰仁者必有勇因命改名侠焉以功进爵为侯王思政鎭玉壁以侠为长史齐神武以书招思政思政令侠草报书辞甚壮烈文帝善之曰虽鲁仲连无以加也除河北郡守侠躬履俭素爱民如子所食唯菽麦盐菜而已吏民莫不怀之郡旧制有渔猎夫三十人以供郡守侠曰以口腹役人吾所不为也乃悉罢之又有丁三十人供郡守役使侠亦不以入私并収庸直为官市马歳时既积马遂成羣去职之日一无所取民歌之曰肥鲜不食丁庸不取裴公清恵为世规矩侠尝与诸牧守俱谒文帝文帝命侠别立谓诸牧守曰裴侠清愼奉公为天下最今众中有如侠者可与之俱立众皆黙然无敢应者文帝乃厚赐侠朝野叹服号为独立使君侠撰九世伯祖贞侯潜传以为裴氏清公自此始也欲使后生奉而行之宗室中知名者咸付一通从弟伯凤世彦时并为丞相府佐笑之曰人生仕进须身名俱泰清苦若此竟欲何为侠曰清者涖职之本俭者持身之基况我大宗世济其美故能存见称于朝廷没流芳于典策今吾幸以凡庸滥防殊遇固其穷困非慕名也志在自脩惧辱先也翻被嗤笑知复何言伯凤等慙而退再迁郢州刺史加仪同三司梁竟陵太守孙暠酂城守张建并以郡来附侠见之密谓人曰暠目动言肆轻于去就者也建神情审定当无异心乃驰啓其状文帝曰裴侠有知人之鉴深得之矣遣大都督苻贵鎭竟陵而酂城竟不遣监统及柳仲礼军至暠还以郢叛卒如侠言寻转大将军拓州刺史徴拜雍州别驾孝闵帝践阼除司邑下大夫加骠骑大将军开府仪同三司进爵为公迁户部中大夫时有奸吏主守仓储积年隐没至千万者及侠在官励精发擿数旬之内奸盗畧尽转工部中大夫有大司空掌钱物典李贵乃于府中悲泣或问其故对曰所掌官物多有费用裴公清严有名惧遭罪责是以泣耳侠闻之许其自首贵自言隐费钱五百万侠之肃奸皆此类也侠尝遇疾沈顿士友忧之忽闻五鼓便即惊起顾左右曰可向府邪所苦因此而瘳晋公防闻之曰裴侠危笃若此而不废忧公因闻鼓声疾病遂愈此岂天祐其勤恪也又司空许国公宇文贵小司空北海公申徽并来侠疾所居第屋不免霜露贵等还言之于帝帝矜其贫苦乃为起宅并赐良田十顷奴耕耒粮粟莫不备足搢绅咸以为荣卒于位赠太子少师蒲州刺史諡曰贞河北郡前功曹张回乃吏民等感侠遗爱乃作颂纪其清徳焉子祥性忠谨有理剧才少为成都令淸不及侠断决过之后除长安令为权要所惮迁司仓下大夫侠之终也以毁卒祥弟肃列在隋史
　　裴寛字长寛河东闻喜人也祖徳欢魏中书侍郎河内郡守父静虑银青光禄大夫赠汾州刺史寛仪貎瓌伟博渉羣书弱冠为州里所称亲殁抚诸弟以笃友闻荥阳郑孝穆尝谓其从弟文直曰裴长寛兄弟天伦笃睦人之师表吾爱之重之汝可与之游处年十三以选为魏孝明帝挽郎释褐防骑侍郎及孝武西迁寛谓其诸弟曰君臣逆顺大义昭然今天子西幸理无东面以亏臣节乃将家属避难于大石岭独孤信鎭洛阳始出见焉时汾州刺史韦子粲降于东魏子粲兄弟在闗中者咸已从坐其季弟子爽先在洛窘急乃投寛寛开怀纳之遇有大赦或传子爽合免因尔遂出子爽卒以伏法独孤信知而责之寛曰穷来见归义无执送今而获罪是所甘心以经赦宥遂得不坐大统五年授都督同轨防长史加征虏将军十三年从防主韦法保向颍川解侯景围景密谋南叛伪亲狎于法保寛谓法保曰侯景狡猾必不肯入闗虽诡款于公恐未可信若伏兵斩之亦一时之功也如曰不然便须深加严警不得信其诳诱自贻后悔法保纳其言然不能图景但自固而已十四年与东魏将彭乐乐恂战于新城因伤被禽至河隂见齐文襄寛举止闲雅善于占对文襄甚赏异之解鎻赴舘厚加礼遇寛乃裁所卧氊夜缒而出因得遁还见于文帝帝顾谓诸公曰被坚执锐或有其人疾风劲草歳寒方验裴长寛为高澄如此厚遇乃能冒死归我虽古之竹帛所载何以加之乃手书署寛名下授持节帅都督封夏阳县男即除孔城城主十六年迁河南郡守仍鎭孔城魏废帝元年进使持节车骑大将军仪同三司防骑常侍孝闵帝践阼进爵为子寛在孔城十三年与齐洛州刺史独孤永业相对永业有谋计多谲诈或声言春发秋乃出兵或掩蔽消息倐忽而至寛每揣知其情出兵邀击无不克之天和三年除温州刺史初陈氏与周通和脩聘好自华皎附后乃图寇掠沔州既接敌境于是以寛为沔州刺史陈将程灵洗攻之力屈城陷陈人乃执寛至扬州寻被送岭外经数载复还建邺遂卒于江左子义宣从御正杜果使于陈始得将寛柩还隋开皇元年文帝诏赠襄郢二州刺史义宣位司金二命士合江令寛弟汉字仲霄操尚雅聪敏好学尝见人作百字诗一览便诵魏孝武初释褐员外防骑侍郎大统五年除大丞相府士曹行参军转墨曹汉善尺牍尤便簿领理识明赡断割如流相府为之语曰日下灿烂有裴汉武成中为司车路下大夫与工部郭彦太府高宾等参议格令每较量时事必有条理天和五年加车骑大将军仪同三司汉少有宿疾常带虚羸剧职繁官非其好也时晋公防擅权搢绅等多谄附之以图仕进汉直道自守故八年不徙职性不饮酒而雅好宾游每良辰美景必招引时彦宴赏留连间以篇什当时人物以此重之自寛没后遂断防从不听琴瑟嵗时伏腊哀恸而已抚养兄弟子情甚笃至借人异书必躬自录本至于疾疹弥年亦未尝释卷卒赠晋州刺史子镜人少聪敏渉猎经史为大将军谭公会记室参军累迁春官府都上士仕隋位兵曹郎汉弟尼字景尼性雅有器局位御正下大夫卒赠随州刺史子之隐赵王招府记室参军之隐弟师人好学有识度见称于时起家秦王贽府记室参军仍兼侍读寛族弟鸿少恭谨有干畧歴官内外天和初拜郢州刺史转襄州总管府长史赐爵高邑县侯从卫公直南征军败遂没寻卒于陈朝廷哀之赠丰资三州刺史
　　裴果字戎昭河东闻喜人也祖思贤魏靑州刺史父遵齐州刺史果少慷慨有志畧魏太昌中为阳平郡丞文帝曾使并州与果遇果知非常人密托附焉永安中盗贼蜂起果从军征讨乘黄骢马衣青袍每先登陷阵时人号为黄骢年少永熙中授河北郡守及齐神武败于沙苑果乃率其宗党归阙文帝嘉之赐田宅奴婢牛马什物等从战河桥解玉壁围摧锋陷击所向披靡大统九年又从战芒山于文帝前挺身陷阵禽东魏都督贺娄焉逻兰勇冠当时众人莫不叹服以此文帝愈亲待之补帐内都督迁帅都督平东将军后从开府杨忠平随安陆以功加大都督除正平郡守正平果本郡也以威猛为政百姓畏之然盗贼亦为之屏息迁司农卿又从大将军尉迟迥伐蜀果率所部为前军开剑阁破季庆堡降杨干运皆有功废帝三年授龙州刺史封冠军县侯俄而州人张遁李拓驱率百姓围逼州城时粮仗皆阙兵士又寡果设方畧以拒之贼便退走于是出兵追击累战破之旬月之间州境清晏转陵州刺史孝闵帝践阼除隆州刺史加持节骠骑大将军开府仪同三司进爵为公歴眉复二州刺史果性严猛能断决抑挫豪右申理屈滞歴牧数州号为称职卒于位赠本官加綘晋建州刺史諡曰质子孝仁嗣孝仁防聪敏渉猎经史有誉于时起家舍人上士累迁长寜鎭将捍御齐人甚有威边之畧歴建谯亳州刺史
　　裴文举字道裕河东闻喜人也祖秀业魏天水郡守赠平州刺史父邃性方严为州里所推挹大统三年东魏来寇邃乃纠合乡人分据险要以自固及李弼畧地东境邃为之乡导多所降下文帝嘉之特赏衣物封澄城县子卒于正平郡守赠开府仪同三司定州刺史文举少忠谨渉猎经史大统十三年起家奉朝请文帝诸子年幼盛简賔友文举以选与诸公子防雅相钦敬未尝戏狎迁著作郎中外府参军魏恭帝二年赐姓贺兰氏孝闵帝践阼袭爵澄城县子齐公宪初开幕府以文举为司录及宪出鎭劒南复以文举为总管府中郎武成二年就加使持节车骑大将军仪同三司蜀土沃饶商贩百倍或有劝文举以利者文举答之曰利之为贵莫若安身身安则道隆非货之谓是以不为非恶财也宪矜其贫窭每欲资给之文举恒自谦逊辞多受少保定三年迁绛州刺史邃之任正平也以廉约自守每行春省俗单车而已及文举临州一遵其法百姓美而化之总管韦孝寛特相钦重每与谈论不觉膝前于席天和初进骠骑大将军开府仪同三司防为孝寛柱国府司马六年入为司宪中大夫进爵为伯转军司马文举少丧父其兄又在山东唯与弟玑幼相训养友爱甚笃玑又早亡文举抚视遗孤逾于己子时人以此称之初文举叔父季和为曲沃令终于闻喜川而叔母韦氏卒于正平县属东西分隔韦氏坟垄遂在齐境及文举在本州每加赏募齐人感其孝义潜相要结以韦柩西归竟得合葬六年除南青州刺史宣政元年卒于位子胄嗣位至大都督子神安邑通守有子知礼
　　崔猷字宣猷博陵安平人也祖挺魏司徒司马父孝芬吏部尚书为齐神武所诛事具挺传猷少好学风度闲雅性鲠正有军国筹畧普泰初累迁司徒从事中郎既遭家难遂间行入闗及谒魏孝武哀动左右帝为之改容目送曰忠孝之道萃在一门即以本官奏门下事大统初兼给事黄门郎平原县伯二年正黄门行军禽窦泰复农破沙苑猷常以本官从军典文翰五年除司徒左长史加骠骑将军时太庙初成四时祭祀犹设俳优角抵之戏其郊庙祭官多有假兼猷上疏諌书奏并纳焉迁京兆尹时婚姻礼嫁聚会之辰多举音乐又壥里富室衣服奢淫乃有织成文绣者猷请禁断事并施行与卢辩等剙脩六官十二年除淅州刺史十四年侯景据河南归款遣行台王思政赴之文帝与思政书曰崔宣猷智畧明赡有应变之才若有所疑宜与量其可不思政初顿兵襄城后于颍川为行台并致书于猷猷复曰襄城控带京洛实当今之要地如有动静易相应接颍川既隣寇境又无山川之固贼若潜来径至城下莫若顿兵襄城为行台所颍川置州遣郭贤守则表里胶固人心易安纵有不虞岂能为患使人见文帝具以啓闻文帝令依猷防思政重啓求与朝廷立约贼若水攻乞一周为断陆攻请三歳为期限内有事不烦赴援过此以往唯朝廷所裁乃许之及颍川没文帝深追悔焉以疾去职属大军东征文帝赐以马随军与之筹畧十七年进侍中骠骑大将军开府仪同三司本州大中正赐姓宇文氏魏恭帝元年文帝欲开梁汉旧路乃命猷督仪同刘道通等五人开通车路凿山堙谷五百余里至于梁州即以猷为都督梁州刺史及文帝崩始利渉兴等诸州阻兵为逆信合开楚四州亦叛唯梁州境内人无二心利州刺史崔士谦请援猷遣兵六千赴之信州粮尽猷为送米四千斛于是二鎭获全猷第二女帝养为己子封富平公主明帝即位徴拜御正中大夫时依周礼称天王又不建年号猷以为世有浇淳故帝王因以沿革今天子称王不足以威天下请遵秦汉称皇帝建年号朝议从之除司会中大夫御正如故明帝遗诏立武帝晋公防谓猷曰鲁公禀性寛仁在文帝诸子之中年又最长今尊奉遗防翊戴为主君以为如何猷曰殷道尊尊周道亲亲今朝廷既遵周礼无容輙违此义防曰天下事大恐冀公幼耳猷曰昔周公辅成王以朝诸侯况明公亲贤莫二若行周公之事方为不负顾托事虽不行当时称其守正及陈将华皎来附晋公防议欲南伐公卿莫敢言猷独进曰前岁东征死伤过半比虽加抚循而创痍未复近者长星为灾乃上元所以垂鉴诫也岂可穷兵极武而重其谴责哉防不从后水军果败而裨将元定等遂没江南建徳六年拜少司徒加上开府仪同大将军隋文帝受禅以猷前代旧齿授大将军进爵汲郡公开皇四年卒諡曰明子仲方列在隋史猷弟宣度位齐王开府司马恒农太守宣度弟宣轨有才学位考功郎中与弟宣质宣静宣畧并早卒崔士谦字士逊博陵安平人也祖辩魏武邑太守父楷殷州刺史辩自有传士谦幼聪明神彩嶷然及长深沈有识量歴观经史不持章句志在博闻而已每览经国纬民之事心常好之未尝不抚卷叹息孝昌中解褐著作郎贺拔胜出鎭荆州以士谦为行台左丞胜虽居方岳之任至于安辑夷夏纲纪众务皆委士谦焉士谦亦尽其智能以相佐佑胜有声南州皆士谦之力也及魏孝武将备齐神武之逼乃诏胜引兵赴洛军至广州帝已西迁胜乃迟疑将旋士谦谓胜曰昔周室不造诸侯释位汉祚中微列藩尽节今皇家多故主上防尘斯实忠臣枕戈之时义士立功之日公受方面之重总宛叶之众若仗义而动首唱勤王天下闻风孰不感诚宜倍道兼行谒帝闗右然后与宇文行台同心协力电讨不庭则二伯之勳复兴兹日中道而退人皆解体一失事机后悔何及胜不能用人情果大骇动州民刘诞引侯景军奄至胜与战败绩遂将麾下数百骑奔梁士谦亦随行及至梁每乞师赴援梁武虽不为出军而嘉胜等志节并许其还国乃令士谦先且通隣好文帝素闻其名甚礼之授征西将军赐爵千乘县男及胜至拜太师长史以功赐爵为子拜尚书右丞从文帝解洛阳围经河桥战加定州大中正瀛州刺史又破柳仲礼于随郡讨李迁哲于魏兴并有功进骠骑大将军开府仪同三司直州刺史赐姓宇文氏恭帝初转利州刺史士谦性明悟深暁政术吏民畏而爱之保定二年迁总管安州刺史加大将军进爵武康郡公天和三年授江陵总管荆州刺史既统摄遐方俗兼夷夏又南接陈境东隣齐寇士谦外御彊敌内抚军民风化大行号称良牧每年考绩常为天下之最屡有诏褒美焉士谦随贺拔胜之在荆州也虽被亲遇而名位未显及践其位朝野以为荣四年卒于州阖境痛惜之立祠堂四时祭飨子旷嗣士谦性至孝与弟訦特相友爱虽复年位并高资产皆无私焉居家严肃旷及訦子度并奉其遗训云旷少温雅隋大业末位开府仪同三司大将军浙州刺史旷弟彭有盛名列在后史訦本名士约少有气槩膂力过人尤工骑射贺拔胜攻荆州以为假节冠军将军防城都督又随奔梁复自梁归西魏授武卫将军都督封安昌县子后文帝复农战沙苑皆有功进爵为侯除京兆郡守累迁都官尚书定州大中正改封安固县侯赐姓宇文氏并赐名訦焉进骠骑大将军开府仪同三司加侍中进爵高平县公再迁总管凉州刺史訦涖政彊毅百姓畏之后除使持节能和忠三州崇徳等十三防诸军事加授大将军改封安平县公建徳四年卒赠廓延等五州刺史諡曰壮子度仕周歴隋性酷虐列在酷吏传中
　　李昶小名那顿邱卫国人魏御史中尉彪之孙也彪自有传昶伯父志为南荆州刺史父防随志在任建义初与志俱奔江左昶性峻急不杂交游幼年已解属文有声洛下时洛阳初置眀堂昶年十数岁为眀堂赋虽优洽未足才制可观见者咸曰有家风也初谒文帝文帝深竒之厚加资给令入太学文帝每见学生必问才行及问昶昶神情清悟应对明辩文帝称叹之绥徳公陆通盛选僚佐请以昶为司马文帝许之昶虽年少通特见接待公私之事咸取决焉又兼二千石郎中典仪注累迁都官郎中相州大中正昶虽处郎官文帝恒欲以书记委之于是为丞相府记室参军著作郎脩国史转大行台郎中中书侍郎又转黄门侍郎封临黄县伯尝谓曰卿祖昔在中朝为御史中尉卿操尚贞固理应不坠家风但孤以中尉弹劾之官爱憎所在故未即受卿耳然此职久旷无以易卿乃奏昶为御史中尉赐姓宇文氏六官建拜内史下大夫进爵为侯明帝初行御伯中大夫武成元年除中外府司录保定初进骠骑大将军开府仪同三司转御正中大夫时以近侍清要盛选国华乃以昶及安昌公元则中都公陆逞临淄公唐瑾等并为纳言寻进爵为公五年出为昌州刺史在州遇疾求入朝诏许之未至京卒赠相瀛二州刺史昶文帝世已当枢要兵马处分専以委之诏策文笔皆昶所作也及晋公防执政委任如旧昶常曰文笔之事不足流于后世经邦致化庶及古人故所作文笔了无藁草唯留心政事而已又以父在江南身寓闗右自少及终不饮酒聴乐时论以此称焉子丹嗣
　　郑道邕字孝穆荥阳开封人也祖敬叔魏濮阳太守父琼范阳太守道邕幼谨厚以清约自居年未弱冠渉猎经史父叔四人并早殁昆季之中道邕居长抚训诸弟有如同生闺门之中怡怡如也魏孝昌初解褐太尉行参军累以战功进至光禄大夫太师咸阳王长史及孝武西迁从入闗除司徒左长史领临洮王友赐爵永寕县侯大统初行岐州刺史在任未几有能名王罴时为雍州刺史钦其善政贻书盛相称述先是所部百姓久遭离乱逃防殆尽道邕下车之日户止三千留情绥抚逺近咸至数年之内有四万家歳考绩为天下最文帝赐书叹美之徴拜京兆尹及梁岳阳王萧詧称藩乃假道邕防骑常侍持节拜詧为梁王使还称防进仪同三司加防骑常侍时文帝东讨除大丞相府右长史封金乡县男军次潼闗命道邕与左长史孙俭司马杨寛尚书苏亮谘议刘孟良等分掌众务仍令道邕引接闗东归附人士并品藻才行而任用之抚纳铨叙咸得其宜后拜中书令赐姓宇文氏防以疾免孝闵帝践阼加骠骑大将军开府仪同三司进爵为子歴御伯中大夫御正宜华虞陜四州刺史频歴数州皆有政绩入为少司空卒赠本官加郑梁北豫三州刺史諡曰贞子诩嗣歴位纳言为聘陈使后至开府仪同大将军邵州刺史诩弟译于隋文帝有翊赞功开皇初又追赠道邕大将军徐兖等六州刺史改諡曰文译隋史有传
　　郑伟字子直道邕之族子也父先防魏孝庄世尚书右仆射为尔朱仲逺所害先防事具从曾祖秘书监羲传中伟少倜傥有大志每以功名自许善骑射胆力过人初仲逺之入洛也伟逃奔梁及尔朱氏灭后自梁归魏及孝武西迁伟亦归乡里不求仕进大统三年河内公独孤信既复洛阳伟乃与宗人荣业纠合州里举兵于陈留信宿间众有万人遂拔梁州禽东魏刺史鹿永及鎭城守将令狐徳并获陈留郡守赵季和乃率众西附因是梁陈间相次降款伟驰入闗西文帝与语叹美之拜北徐州刺史封武阳县伯从战河桥及解玉壁围伟常先锋陷阵侯景归欵文帝命伟率所部应接及景叛伟亦全军而还除荥阳郡守进爵襄城郡公侍中骠骑大将军开府仪同三司魏恭帝二年进位大将军江陵防主都督十五州诸军事伟性麤犷不遵法度睚眦之间便行杀戮朝廷以其立义之效每优容之及在江陵乃専戮副防主杞宾工坐除名保定元年诏复官爵天和六年为华州刺史伟前后涖职皆以威猛为政吏民莫敢犯禁盗贼亦为之休止虽非仁政然颇以此见称卒于州赠本官加少傅都督司州刺史諡曰肃伟性吃少时尝逐鹿于野失之遇牧竖问焉牧竖答之其言亦吃伟怒谓其效己遂射杀之其忍暴如此子大士嗣司马裔字遵允河内温人也晋宣帝弟太常卿馗之后曾祖楚之属宋武帝诛晋氏戚属避难归魏位至鎭西将军封琅邪王楚之生吏部尚书金龙金龙生豫州刺史悦悦生裔裔少孤有志操州郡辟召并不应后起家司徒府参军以军功授员外防骑常侍及魏孝武西迁裔时在邺志在立功潜归乡里大统三年于温起义及六军西征裔乃于温送欵遂率所部从战有功六年授北徐州刺史八年入朝文帝嘉之特防赏劳顷之河内有四千余家归附并裔之乡旧乃命领河内郡守令安集流民十五年文帝令山东立义诸将能率众入闗者并加重赏裔领户千室先至文帝欲以封裔裔固辞曰立义之士辞乡里捐亲戚逺归皇化者皆是其诚心内发岂裔能率之乎今以封裔便是卖义士以取荣非所愿也文帝善而从之授帅都督拜其妻元为襄城郡公主孝闵帝践阼除巴州刺史进使持节骠骑大将军开府仪同三司进爵琅邪伯四年为御正中大夫进爵为公大军东讨裔与少师杨檦守轵闗即授怀州刺史天和初信州蛮酋冉令贤等反连结二千余里裔随上庸公陆腾讨之裔自开州道先入昼夜攻围腹背受敌自春至秋五十余战贼党粮仗俱竭乃降于是羣蛮率服歴信潼二州刺史六年徴拜大将军除西宁州刺史未之部卒于京师裔性清约不事生产所得俸禄并防之亲戚身死之日家无余财宅舍卑陋丧庭无所诏为起祠堂焉赠本官加四州刺史諡曰定子偘嗣偘字道迁少果勇未弱冠便从戎旅位乐安郡守以军功加骠骑大将军开府仪同三司迁兖州刺史未之部卒赠本官加豫州刺史諡曰恵子运嗣
　　司马消难字道融河内温人也父子如为齐神武佐命位尚书令自有传消难防聪慧微渉经史有风神好自矫饰以求名誉起家著作郎子如既当朝贵消难亦爱賔客邢子才王元景魏收陆卬崔瞻等皆游其门稍迁光禄卿出为北豫州刺史齐文宣末年昏虐滋甚消难既惧祸及常有自全之谋曲意抚纳颇为百姓所附不能廉洁为御史所劾又尚公主而情好不睦公主愬之属文宣在并州驿召上党王涣涣惧害斩使者东奔邺中大扰后竟获于济州涣之初走朝士疑赴成臯云若与司马北豫连谋必为国患此言达于文宣颇见疑消难惧密令所亲裴藻间行入闗请举州来附晋公防遣达奚武杨忠迎之消难入朝授大将军封荥阳公累迁大司寇从武帝东伐还除梁州总管大象初迁大后丞遂纳女为静帝后寻出为防州总管隋文帝辅政消难既闻蜀公尉迟迥不受代遂欲与迥合势亦举兵应之使其子永质于陈以求援隋文帝命襄州总管王谊为元帅发荆襄兵以讨之八月消难闻军将至夜率其麾下奔于陈初杨忠之迎消难结为兄弟情好甚笃隋文每以叔礼事之及陈平消难至京特免死配为乐户经二旬放免犹被旧恩特防引见防卒于家消难性贪滛轻于去就故世言反覆者皆以方之其妻高齐神武女也在邺极加礼敬入闗便相弃薄及赴防州留妻及三子在京妻言于文帝曰荥阳公擕宠自随必不顾妻子愿防虑之及消难入陈高母子因此获免子谭即高氏所生以消难勲拜仪同大将军坐消难除名裴藻字文芳少机辩有不覊之志为子如太傅主簿消难鎭北豫又以为中兵参军入周封闻喜县男除晋州刺史薛端字仁直本名沙陁河东汾隂人也祖驎驹魏中书博士徙居冯翊之夏阳父英集书侍御史通直防骑常侍端少有志操遭父忧居丧合礼与弟裕励精笃学不交人事年十七司空高干邕辟为参军赐爵平隂男端以天下扰乱遂弃官归乡里魏孝武西迁文帝令大都督薛崇礼据龙门引端同行崇礼寻失守降东魏东魏遣行台薛脩义督乙千贵西度据杨氏壁端与宗亲及家僮等先在壁中脩义乃令其兵逼端等东渡方欲济河会日暮端宻与宗室及家僮等叛之脩义亦遣骑追端且战且驰遂入石城栅得免栅中先有百家端与并力固守贵等数来慰喻知端无降意遂拔还河东东魏又遣其将贺兰懿南汾州刺史薛琰达守杨氏壁端率其属并招喻村人多设竒兵以临之懿等疑有大军便东遁赴船溺死者数千人端收其器械复还杨氏壁文帝遣南汾州刺史苏景恕鎭之降书劳问徴端赴阙以为大丞相府户曹参军从禽窦泰复弘农战沙苑并有功进爵为伯后改封交城县伯累迁吏部郎中端性彊直每有奏请不避权贵文帝嘉之故赐名端欲令名实相副自居选曹先尽贤能虽贵逰子弟才劣行薄者未尝升擢之每啓文帝云设官分职本康时务苟非其人不如旷职文帝深然之大统十六年军东讨柱国李弼为别道元帅妙简英僚数日不定文帝谓弼曰为公思得一长史无过薛端弼对曰眞才也乃遣之转尚书右丞仍掌选事梁主萧詧曾献马瑙钟文帝执之顾丞郎曰能掷摴蒲头得卢者便与钟已经数人不得顷至端乃执摴蒱而言曰非谓此钟可贵但露其诚耳便掷之五子皆黑文帝大悦即以赐之魏帝废近臣有劝文帝践极文帝召端告之端以三方未一遽正名号示天下以不广请待龛翦僭伪然后俯顺乐推文帝抚端背曰成我者卿也卿心既与我同身岂与我异遂脱所着冠帯袍袴并以赐之进授吏部尚书赐姓宇文氏端久处选曹雅有人伦之鉴其所擢用咸得其才六官建拜军司马加侍中骠骑大将军开府仪同三司进爵为侯孝闵帝践阼再迁户部中大夫进爵为公晋公防将废帝召羣臣议之端颇具同异防不悦出为蔡州刺史为政寛恵吏民爱之转基州刺史基州地接梁陈事借鎭抚总管史寜遣司马梁荣催令赴任蔡州父老诉荣请留端者千余人至基州未几卒遗诫薄葬府州赠遗勿有所受赠本官加大将军进封文城郡公諡曰质子胄嗣胄列在隋史端弟裕字仁友少以孝悌闻于州里弱冠丞相参军事时京兆韦夐志安放逸不干世务裕慕其恬静数载酒肴之谈宴终日夐遂以孙女妻之裕尝谓亲友曰大丈夫当圣明之运而无灼然文武之用为世所知虽复栖迟徒为劳苦耳至如韦居士退不邱壑进不市朝怡然守道荣辱弗及何其乐也裕曾宿宴于夐之庐后庭有井裕夜出户若有人欲牵其手裕便却行遂落井同坐共出之因劝裕酒曰向虑卿不测忧幸得无他宜尽此爵裕曰坠井盖小小耳方当逾于此也人问其故裕曰近梦恐有两楹之忧寻卒文章之士诔之者百数人文帝伤惜之追赠洛州刺史
　　薛善字仲良端之族曽孙也父和南青州刺史善少为司空府参军再迁监池都将魏孝武西迁东魏改河东为秦州以善为别驾善家素富僮仆数百人兄元信仗气豪侈每食方丈坐客恒满歌不絶而善独恭己率素爱乐闲静大统三年齐神武败于沙苑留善族兄崇礼守河东文帝遣李弼围之崇礼固守不下善密谓崇礼曰髙欢戎车犯顺致主上播越与兄忝是衣冠绪余受国荣宠今大军已临而兄欲为髙氏尽力若城防之日送首长安云逆贼某甲之首死而有灵岂不殁有余愧不如早归诚款虽未足表竒节庶获全首领崇礼犹持疑不决会善从弟馥妹夫高子信为防城都督守城南面子信遣馥来诣善云意欲应接西军但恐力所不制善即令弟济将门生数十人与子信馥等斩闗引弼军入时预谋者并赏五等爵善以背逆归顺臣子常情岂容阖门大小俱叨封邑遂与弟愼等并固辞不受文帝嘉之以善为汾阴令善干用彊明一郡称最太守王罴美之令善兼督六县事寻为行台郎中时欲广置屯田以供军实乃除司农少卿领同州夏阳县二十屯监又扵夏阳诸山置鐡冶复以善为冶监每月役八千人营造军器善亲自督课兼加抚慰甲兵精利而皆忘其劳苦焉迁大丞相从事中郎追论屯田功赐爵龙门县子迁黄门侍郎除河东太守进骠骑大将军开府仪同三司赐姓宇文氏六官建拜工部中大夫进爵博平县公转民部中大夫时晋公防执政仪同齐轨语善云兵马万机须归天子何因犹在权门善白之防遂杀轨以善忠于己引为中外府司马迁司会中大夫副总六府事加授京兆尹仍行司会出为隆州刺史兼益州总管府长史徴拜武威少府卒赠三司刺史武帝以善告齐轨事諡曰缪公子襃嗣官至髙阳郡守善弟愼字伯防好学能属文善草书少与同郡裴叔逸裴诹之桞虬范阳卢柔陇西李璨友善起家丞相府墨曹参军文帝于行台省置学取丞郎及府佐徳行明敏者充生悉令旦理公务晚就讲习先六经而后子史又于诸生中简徳行淳懿者侍读书慎与李璨及陇西李伯良辛韶武功苏衡谯郡夏侯裕安定梁旷梁礼河南长孙璋河东裴举薛同荥阳郑朝等十二人并应其选又以慎为学师以知诸生课业文帝雅好谈论并简名僧深识元宗者一百人于第内讲说又命愼等十二人兼学佛义使内外俱通由是四方竞为大乘之学在学数年复以愼为宜都公侍读累迁礼部郎中六官建拜膳部下大夫愼兄善又任工部并居清显时人荣之孝闵帝践阼除御正下大夫封淮南县子歴师氏御伯中大夫保定初出为湖州刺史界既杂蛮夷恒以刼掠为务愼乃集诸豪帅具宣朝防仍令首领每月一参或预言事者不限时节慎每见必殷勤劝诫及赐酒食一年之间翕然从化诸蛮乃相谓曰今日始知刺史真民父母也莫不欣悦自是襁负而至者千余户蛮俗婚娶之后父母虽在即与别居慎谓守令曰牧守令长是化人者也岂有子娶妻便与父母离析非唯氓俗之失亦是牧守之罪愼乃亲自诱导示以孝慈并遣守令各喻所部有数户蛮别居数年乃还奉养及行得果膳归奉父母愼以其从善之速具状以闻有诏蠲其赋役于是风化大行有同华俗寻为蕃部中大夫以疾去职卒于家有文集颇为世所传
　　薛寘河东汾阴人也祖遵顔魏河东郡守安邑侯父乂清河广平二郡守寘幼览篇籍好属文起家奉朝请从魏孝武西迁封郃阳县子废帝元年领著作佐郎脩国史寻拜中书侍郎脩起居注迁中书令燕公于谨征江陵以寘为司录军中谋畧寘并参之江陵平进爵为伯朝廷方改物创制欲行周礼乃令寘与小宗伯卢辩斟酌古今共详定行之六官建授内史下大夫孝闵帝践阼进爵为侯转御正中大夫时前中书监卢柔学业优深文藻华赡而寘与之方驾故世号曰卢薛焉久之进位骠骑大将军开府仪同三司出为淅州刺史卒于位吏民哀惜之赠虞州刺史諡曰理所着文集二十余卷行于世又撰西京记三卷引据该洽世称其博闻焉寘性至孝虽年齿已衰职务繁广至于温清之礼朝夕无违当时以此称之子明嗣大象末仪同大将军清水郡守
　　薛憕字景猷河东汾隂人也曾祖敞值赫连之乱率宗人避地襄阳憕早丧父家贫躬耕以养祖母有暇则览文籍疎宕不拘时人未之奇也江表取人多以世族憕世无贵仕解褐不过侍郎既覉旅不被擢用常叹曰岂能五十年戴帻死一校尉低头倾首俯仰而向人也常郁郁不得志每在人间輙陵架胜逹负才使气未尝趋世禄之门左中郎将京兆韦潜度谓之曰君门地非下身才不劣何不裾数参吏部憕曰世胄蹑髙位英俊沈下僚古人以为叹息窃所未能也潜度告人曰此年少实慷慨但不遭时耳孝昌中杖策还洛阳先是憕从祖眞度与族祖安都拥徐兖归魏其子怀儁见憕甚相亲善属尔朱荣废立憕遂还河东止怀儁家不交人物终日读书手自抄畧将二百卷唯郡守元袭时相要屈与之抗礼怀儁谓憕曰汝还乡里不营产业不肯娶妻岂复欲南乎憕亦不介意普泰中拜给事中加伏波将军及齐神武起兵憕乃东防陈梁间谓族人孝通曰髙欢阻兵陵上丧乱方始闗中形胜之地必有霸王据之乃与孝通俱防长安侯莫陈悦闻之召为行台郎除鎭逺将军歩兵校尉及悦害贺拔岳军人咸相庆慰憕独谓军司傅长髙曰悦才畧本寡輙害良将败亡之事其则不逺吾属今即为人所虏何庆之有乎长高以憕言为然并有忧色寻而文帝平悦引憕为记室参军孝武西迁授征虏将军中防大夫封夏阳男魏文即位拜中书侍郎加安东将军大统四年宣光清徽殿初成憕为之颂魏文又造二欹器一为二仙人共持一鉢同处一盘鉢盖上有山山有香气一仙人又持金瓶以临器上倾水灌山则出于瓶而注乎器烟气通发山中谓之仙人欹器一为二荷同处一盘相去盈尺中有莲下垂器上以水注荷则出于莲而盈乎器以鳬鴈蟾蜍以饰之谓之水芝欹器二盘各处一牀鉢圆而牀方其中有人三才之象也皆置清徽殿前器形似觥而方满则平溢则倾憕各为颂皆为时所称大统初仪制多阙文帝令憕与卢辩檀翥等参定之自以流离世故不听音乐虽幽室独处尝有戚容后坐事赐死子舒嗣官至礼部下大夫仪同大将军聘陈使副











　　通志卷一百五十七
&lt;史部,别史类,通志&gt;
　　钦定四库全书
　　通志卷一百五十八
　　宋　右　廸　功　郎　郑　樵　渔　仲　撰列传第七十一
　　后周
　　达奚武【子震】若干惠　怡　刘亮　王徳　赫连达　韩果　蔡祐　常善　辛威　库狄昌　梁椿　梁台　田【予仁恭】王杰　王勇　宇文蚪耿豪　髙琳　李和　伊娄穆　达奚实　刘雄侯植　李延孙【父长寿】韦祐　陈欣【韩雄】魏元　泉
　　仚【子元礼仲遵】李迁哲　杨干运　扶猛　阳雄　席固　任果　崔彦穆　杨纂　段永　令狐整【弟休】唐永【子瑾】桞敏　王士良　郭贤　杨寛
　　达奚武字成兴代人也祖眷父长并为镇将武少倜傥好驰射贺拔岳征闗右引为别将及岳为侯莫陈悦所害武与赵贵收尸归平凉同翊戴文帝从平悦封须昌县伯大统初自大丞相府中兵参军出为东秦州刺史齐神武与窦防髙敖曹三道来侵文帝欲并兵击防诸将多异议唯武及苏绰与文帝意同遂禽之文帝进图农遣武从两骑觇武与其骑遇即交战斩六级获三人而反齐神武趣沙苑文帝复遣武觇之武从三骑皆衣敌人衣至暮下马潜听其军号歴营若警夜者有不如法者往往挞之具知敌情以告文帝遂从破之进爵髙阳郡公四年文帝援洛阳武为前锋与李弼破莫多娄贷文又进至河桥力战斩其司徒髙敖曹再迁雍州刺史复从战邙山时大军不利齐神武乘胜进军至陜武御之乃退七年诏武经畧汉川梁州刺史宜丰侯萧脩固守南郑武围之脩请服防梁武陵王遣其将杨干运等救脩脩更不下武击走干运脩乃降自劒门以北悉平明年振旅还京师朝议欲以武为柱国武曰我作柱国不应在元子孝前固辞不受以大将军出镇玉壁孝闵帝践阼授柱国大司冦齐豫州刺史司马消难举州来附诏武与杨忠迎消难以归武成初转大宗伯进封郑国公齐将斛律敦侵汾綘武御之敦退武筑栢壁城留开府权严薛羽生守之保定三年迁太保其年大军东伐隋公杨忠引突厥自北道武以三万骑自东道期防晋阳武至平阳后期不进而忠已还武尚未知齐将斛律明月遗武书曰鸿鹤已翔于寥廓罗者犹视于沮泽也武览书乃班师出为同州刺史明年从晋公防东伐时尉迟迥围洛阳为敌所败武与齐王宪于芒山御之至夜收军宪欲待明更战武曰洛阳军败人情骇动不因夜速还明日欲归不得宪从之遂全军而返天和三年转太傅武微时奢侈好华饰及居重位不持威仪行常单马左右从一两人而已门外不施防常昼掩一扉或谓曰公位冠羣后何轻率若是武曰吾昔在布衣岂望富贵今日富贵不可顿忘畴昔且天下未平国恩未报安可过事威容乎言者慙而退武之在同州时旱武帝敕武祀华岳岳庙旧在山下常所祈祷武谓僚属曰吾备位三公不能燮理阴阳不可同于众人在常祀所必须登峯展诚寻其圣奥岳既髙峻人迹罕通武年逾六十唯将数人攀藤而上于是稽首祈请晚不得还即于岳上借草而宿梦一白衣来执武手曰快辛苦甚相嘉尚遂惊觉益用祗肃至旦云雾四起俄而澍雨逺近霑洽武帝闻之玺书劳武曰公年尊徳重弼谐朕躬比以隂阳序时雨不降命公求祈止言庙所不谓公不惮危险遂乃逺陟髙峯但神道聪眀无幽不烛感公至诚甘泽斯应闻之嘉赏无忘于怀今赐公杂防百疋公其善思嘉猷匡朕不逮念坐而论道之义勿复更烦筋力也武性贪恡其为大司冦也在库有万钉金带当时宝之武因入库乃取以归主者白晋公防防以武勲重不彰其过因而赐之时论深鄙焉薨赠太傅十五州诸军事同州刺史諡曰桓子震嗣震字猛畧少骁勇走及奔马文帝尝于渭北校猎时有兎过文帝前震与诸将竞射之马倒而坠震足不倾踬因歩走射之一发中兎顾马才起遂廻身腾上文帝喜曰非此父不生此子遂赐武杂练一百段后封魏昌县公明帝初拜司右中大夫加骠骑大将军开府仪同三司武成初进爵广平郡公除华州刺史震虽出自膏腴少习武艺然颇有政术天和三年拜柱国建徳初袭爵郑国公从平邺赐妾二人女乐一部拜大宗伯震父尝爲此职时论荣之宣政中出为原州总管隋开皇初薨于家震弟惎大象末为益州刺史与王谦据蜀起兵被诛
　　若干惠字恵保代郡武川人也其先与魏氏俱起以国爲姓父树利周从魏广阳王深征葛荣战没赠冀州刺史惠以弱冠从尔朱荣平河北拜中坚将军复以别将从贺拔岳西征定陇右恵毎力战有功封北平县男及岳为侯莫陈悦所害恵与冦洛赵贵等同谋翊戴文帝仍从平悦拜直閤将军魏孝武西迁除右卫将军从禽窦泰复农破沙苑惠先登陷阵加侍中开府仪同三司进爵长乐郡公大统四年从魏文帝东廵洛阳与齐神武战于河桥力战破之七年迁领军及髙仲密举北豫州来附文帝迎之军至洛阳齐神武屯于芒山惠为右军与中军大破之齐神武乃萃攻左军军将赵贵等战不利防日暮齐神武进兵攻恵恵击之皆披靡至夜中齐神武骑复来追惠恵徐下马顾命厨人营食食讫谓左右曰长安死此中死异乎乃建旗鸣角收诸败军而还齐神武追骑惮恵疑有伏兵不敢逼至农见文帝陈贼形势恨其垂成之功覆于一篑于是欷歔不自胜文帝壮之迁司空惠性刚质有勇力容貌魁岸善于抚御将士无不怀防及侯景内附朝议欲收集河南令恵以本官镇鲁阳遇疾薨于军中恵于诸将年最少早丧父事母以孝闻文帝尝造射堂新成与诸将宴射恵窃叹曰亲老矣何时办此乎文帝闻之即日徙堂于恵宅其见重如此及薨为之流涕久之恵丧至又临抚焉加赠秦州刺史諡曰武烈子鳯嗣鳯字达摩有识度袭父爵长乐郡公尚文帝女位开府仪同三司大驭中大夫后录惠佐命功封鳯徐国公拜柱国
　　怡峯字景阜辽西人也本姓黙台因避难改焉髙祖寛燕辽西郡守魏道武时归朝拜羽真赐爵长虵公曽祖文冀州刺史峯少从征役以骁勇闻从贺拔岳万俟丑奴为征虏将军赐爵蒲隂县男及岳为侯莫陈悦所害峯与赵贵等同谋奉迎文帝进爵为伯及齐神武与孝武帝构隙文帝令峯与都督赵贵赴洛阳至潼闗属孝武西迁峯即从文帝拔廻洛复潼关后以讨曹泥功进爵华阳县公又从破窦泰于小关复农破沙苑进爵乐陵郡公仍与元季海独孤信复洛阳东魏行台任祥率歩骑万余攻颍川峯复以轻骑五百邀击大破之自是威名转盛加授开府仪同三司及文帝与东魏战河桥时峯为右军不利与李逺先还文帝遂班师诏原其罪拜夏州刺史大统十五年东魏围颍川峯与赵贵赴援至南阳遇疾卒峯沈毅有胆畧得士卒心当时号为骁将文帝嗟悼者久之赠华州刺史諡曰襄威子昂嗣位开府仪同三司朝廷追录峯功封昂长沙郡公昂弟光少以峯勲赐爵安平县侯加开府仪同三司光弟春少知名位吏部下大夫仪同三司
　　刘亮中山人也本名道徳父特真位领人酋长魏大统中以亮着勲追赠恒州刺史亮少倜傥有从横计畧姿貌魁杰见者惮之普泰初以都督从贺拔岳西征常先锋陷阵以功拜大都督封广兴县子及岳为侯莫陈悦所害亮与诸将谋迎文帝仍从平悦悦党豳州刺史孙定儿仍据州不下泾秦灵等州悉与相应众至数万推定儿为主以拒文帝文帝令亮袭之定儿以义兵犹逺未为之备亮乃轻将二十骑先竖一纛于近城髙岭即驰入城中定儿方置酒髙防卒见亮至众皆骇愕莫知所为亮乃麾兵斩定儿悬首州门以号令贼党仍遥指城外纛令二骑曰出追大军贼党忷惧一时降服于是诸州皆归款及文帝置十二军简诸将领之亮领一军每征讨与怡峯俱为骑将以复潼关功封饶阳县伯寻加侍中魏孝武西迁以迎驾功除使持节左光禄大夫左大都督南秦州刺史从禽窦泰复农及沙苑之役亮并力战有功迁开府仪同三司大都督进爵长广郡公以母忧去职居丧毁瘠文帝嗟其至性毎忧惜之起复本官亮以勇敢见知为当时名将兼屡陈兵策多合机宜文帝谓之曰卿文武兼资即孤之孔明也乃赐名亮并赐姓侯莫陈氏十年出为东雍州刺史为政清静百姓安之卒于州丧还亰师文帝亲临之泣而谓人曰股肱丧矣腹心何寄令鸿胪卿监防丧事追赠太尉諡曰襄后配飨文帝庙庭子昶嗣昶尚文帝女西河长公主大象中位柱国秦灵二州总管以亮功封彭国公隋开皇中坐事死昶弟静天水郡守静弟恭开府仪同三司饶阳县伯恭弟干上仪同三司襃中侯
　　王徳字天防代武川人也少善骑射虽不经师训以孝悌称初从尔朱荣讨元颢赐爵同官县子又从贺拔岳讨平万俟丑奴别封深泽县男及侯莫陈悦害岳徳与寇洛等议翊戴文帝于是除平凉郡守徳虽不知书至断决处分良吏无以过泾州所部五郡徳常为最及孝武西迁进封下博县伯行东雍州事在州未几百姓怀之赐姓乌丸氏大统元年进爵为公加车骑大将军迁仪同三司北雍州刺史后常从文帝征伐累有战功加开府侍中进爵河间郡公先是河渭间种羗屡叛以徳有威名拜河州刺史羣羌率服后卒于泾州刺史諡曰献徳性厚重防慎言行无择母几年百嵗后徳终子庆嗣小名公奴性谨厚位开府仪同三司初徳丧父贫无以葬乃卖公奴并一女以营葬事因遭兵乱不复相知及徳在平凉始得之遂名曰庆
　　赫连达字朔周盛乐人勃勃之后也曽祖库多汗因避难改姓杜氏达刚鲠有胆力少从贺拔岳征讨有功拜都督赐爵长广郷男及岳爲侯莫陈悦所害军中大扰赵贵建议迎文帝诸将未决达曰宇文夏州昔为左丞眀畧过人一时之杰今日之事非此公不济赵将军议是也达请轻骑告文帝仍迎之诸将或欲南追贺拔胜或云东告朝廷达又曰此皆逺水不救近火何足道哉谋遂定令达驰往文帝见达哀恸问故达以实对文帝遂以数百骑南赴平凉令达率骑据弹筝峡时百姓惶惧奔散者军争欲掠之达止之乃抚以恩信人皆悦文帝闻而嘉之加平东将军文帝谓诸将曰当清水君遇祸之时君等性命在于贼手虽欲来告其路无从杜朔周冒万死之难逺来见及遂得共尽忠节同雪讐耻虽借众力实赖杜子之功劳而不酬何以劝善乃赐马二百疋魏孝武入闗襃叙勲义以达首迎元帅匡复秦陇进爵魏昌县伯从仪同李伟破曹泥后从复农战沙苑皆有功诏复姓赫连氏以达勲望兼隆乃除云州刺史即本州也进爵为公从大将军达奚武攻汉中梁冝丰侯萧脩拒守积时乃送款武问诸将进止之宜开府贺兰愿徳等以其食尽欲急攻取之达曰不战而获城策之上也无容利其子女贪其财帛仁者不爲如其困兽犹鬪则成败未可知武曰公言是也乃受脩降师还进骠骑大将军开府仪同三司加侍中进爵蓝田县公保定初为大将军夏州总管达虽非文吏然性质直遵奉法度轻于鞭挞而重慎死罪又性防俭边境胡人或馈以羊者达欲招纳异类报以缯帛主司请用官物达曰羊入我厨物出官库是欺上也命取私帛与之识者嘉其仁恕寻进乐川郡公位柱国薨子迁嗣位大将军蒲州刺史
　　韩果字阿六拔代武川人也少骁雄善骑射贺拔岳西征引为帐内击万俟丑奴及其党转战数十合并破之膂力絶伦被甲荷戈升陟峯岭犹渉平路虽数十百日不以为劳以功授宣威将军从文帝讨平侯莫陈悦迁都督大统初累进爵为石城郡公果性彊记有权畧善伺敌虚实揣知情状所行之处有潜匿溪谷欲为间侦者果登髙望之所疑处往必有获文帝由是以果为虞都督毎从征行常领骑昼夜廵察畧不眠寝从袭窦泰于潼关文帝依其规画军以胜返赏真珠金带一条帛二百疋授征虏将军又从复农破沙苑战河桥并有功歴朔安二州刺史从战芒山军还除河东郡守又从大将军破稽胡于北山胡地险阻人迹罕至果进兵穷讨散其种落稽胡惮果劲勇趫防号为着翅人文帝闻之笑曰着翅之名宁减飞将录前后功累迁开府仪同三司进爵襃中公魏恭帝元年授大将军保定三年拜少师进位柱国天和初授华州刺史为政寛恵吏民称之薨子明嗣为黎州刺史大象中至上大将军与尉迟防同谋反被诛
　　蔡祐字承先其先陈留圉人也曽祖绍为夏州镇将徙居髙平因家焉父袭名著西州魏正光中万俟丑奴乱闗中袭乃背贼归洛阳拜齐安郡守及孝武西迁祐拔难西归赐爵平舒县伯除岐雍二州刺史祐聪敏有行检袭之背贼东归祐年十四事母以孝闻及长有膂力便骑射文帝在原州召为帐下亲信及迁夏州以祐为都督及贺拔岳为侯莫陈悦所害诸将遣使迎文帝文帝将赴之夏州首望弥姐元进等阴有异计文帝微知之与祐谋执元进祐曰狼子野心防当反噬今若执缚不如杀之文帝曰汝大决也于是召元进等入计事祐即出外衣甲持刀直入瞠目叱诸人曰与人朝谋夕异岂是人也乃叱元进斩之其党并伏诛一坐战栗于是与诸将盟同心诛悦文帝以此知重之乃谓祐曰吾今以尔为子尔其父事我乎后从迎魏孝武于潼闗以前后功封苌郷县伯大统初从禽窦泰复农破沙苑皆有功授平东将军太中大夫又从战于河桥祐乃下马歩闘手杀数人左右劝乘马以备急卒祐怒曰丞相养我如子今日岂以性命为念遂率左右十余人齐声大呼杀伤甚多敌以其无继围之十余重乃弯弓持满四靣拒之东魏之兵不敢逼乃募厚甲长刀者直进取祐去祐可三十歩左右劝射之祐曰吾曹性命在一矢耳岂虚发哉敌渐进可十歩祐乃射之正中其靣应而倒便以矟刺杀之因战数合唯失一人敌稍却祐乃徐引退是战也我军不利文帝已还祐至农夜中与文帝相防文帝字之曰承先尔来吾无忧矣文帝心惊不得寝枕祐股上乃安以功进爵为公授京兆郡守九年东魏豫州刺史髙仲密举州来附文帝率军援之与齐神武遇战于邙山祐时着明光铁铠所向无前敌人咸曰此是铁猛虎也皆避之歴青原二州刺史寻除大都督遭父忧请终丧纪弗许累迁开府仪同三司加侍中十三年赐姓大利稽氏进爵怀宁郡公魏恭帝三年拜大将军六官建授兵部中大夫文帝不豫祐与晋公防贺兰祥等侍疾及崩祐悲慕遂得气疾孝闵践阼拜少保祐与尉迟纲俱掌禁兵递直殿省时帝信任司防李植等谋害晋公防祐每泣谏帝不听寻而帝废明帝即位拜小司马少保如故帝之为公子也与祐特相友昵至是礼遇弥隆御膳每有异味輙以赐祐羣臣朝宴每被别留或至昏夜列炬鸣笳送祐还宅祐以过蒙礼遇常辞疾避之至于婚姻尤不愿结于势要寻以本官权镇原州顷之授宜州刺史未之部卒于原州祐少有大志与郷人李穆布衣齐名常相谓曰大丈夫当建立功名以取富贵安能久处贫贱邪言讫各大笑穆即申公也后皆如其言及从征伐常溃围陷阵为士卒先军还之日诸将争功祐终无所言文帝毎叹之尝谓诸将曰承先口不言勲孤当代其论叙其见知如此性节俭所得禄秩皆宗族身死之日家无余财赠柱国大将军原州都督諡曰庄子正嗣祐弟泽颇好学有干能后为卭州刺史以不从司马消难被害
　　常善髙阳人也家本豪族魏孝昌中从尔朱荣入洛封房城县男后文帝平侯莫陈悦除天水郡守累迁骠骑大将军开府仪同三司西安州刺史转蔚州刺史频莅二藩有政绩进爵永阳郡公孝闵帝践阼拜大将军宁州总管保定二年入为小司徒卒赠柱国大将军都督延州刺史子昂和嗣
　　辛威陇西人也少慷慨有志畧初从贺拔岳征伐有功假防国将军都督及文帝统岳众见威竒之引为帐内封白土县伯后进爵为公累迁开府仪同三司赐姓普屯氏出为鄜州刺史威时望既重朝廷以桑梓荣之迁河州刺史本州大中正频领二镇颇得人和孝闵帝践阼拜大将军进爵枹防郡公宣政元年进位上柱国大象二年进封宿国公复为少傅薨威性持重有威严歴官数十年未尝有过故得以身名终兼其家有义五世同居时以此称之子永达嗣位仪同大将军
　　库狄昌字恃徳神武人也少便弓马有膂力及长进止闲雅胆气壮烈毎以将帅自许从尔朱天光定闗中天光败又从贺拔岳征讨及岳被害昌与诸将议翊戴文帝从平侯莫陈悦赐爵阴盘县子后从迎孝武复潼闗改封长子县子大统初累迁开府仪同三司进爵方城郡公六官建授稍伯中大夫孝闵帝践阼拜大将军卒梁椿字千年代人也初从尔朱荣入洛又从贺拔岳讨平万俟丑奴仍从文帝平侯莫陈悦大统中累以战功封东平郡公开府仪同三司孝闵帝践阼除华州刺史改封清陵郡公保定元年拜大将军卒于位赠都督扬州刺史諡曰烈椿性果毅善于抚纳所获赏物分赐麾下故毎践敌场咸得其死力雅好俭素不营赀产时论以此称焉子明以椿功赐爵丰阳县公后袭椿爵旧封廻授弟朗
　　梁台字洛都苌池人也少果敢有志操后尔朱天光入闗陇赐爵陇城郷男及天光败于韩陵贺拔岳又引为心膂岳为侯莫陈悦所害台与诸将翊戴文帝从平悦累功授颍州刺史赐姓贺兰氏累迁骠骑大将军开府仪同侍中孝闵帝践阼进爵中部县公保定四年拜大将军时大军围洛阳久不拔齐骑奄至齐公宪御之有数人为敌所执已去台单马突入射杀两人敌皆披靡被执者遂还齐公宪毎叹曰梁台果毅胆决不可及也五年拜鄜州刺史台性踈通恕以待物至于莅人尤以恵爱为心不过识千余字口占书唘词意可观年过六十犹能被甲跨马足不蹑镫驰射弋猎矢不虚发后以疾卒
　　田字广畧髙平人也少慷慨志立功名膂力过人而有谋畧初陷万俟丑奴尔朱天光入闗自原州归顺及文帝初统众求谒见论世事深被引纳即处以爪牙之任又以迎孝武功封鹑阴县子文帝尝以所着鐡甲赐之云天下若定还将此甲示孤也大统三年转帅都督毎从征伐功居多累防殊赏赐姓纥干氏寻授原州刺史以勲望兼至故以衣锦荣之文帝在同州文武并集乃谓之曰人人如尽心天下岂不早定即授车骑大将军仪同三司魏废帝元年加骠骑大将军开府仪同三司平蜀后梁信州刺史萧韶等未从朝化诏讨平之又讨西平反及鳯州叛氐等并破之毎临阵推锋直前身被一百余箭破骨者九马被十矟朝廷壮之孝闵帝践阼进爵鴈门郡公保定元年出为岷州刺史吐谷浑冦西边宕昌潜相应接诏讨之获二十五王平七十六栅天和中从隋公杨忠伐齐破齐将段孝先等拔其宜阳等九城进位柱国大将军建徳二年拜大司空三年出为襄州总管薨于州子仁防嗣仁恭字长贵性寛仁有局度歴位幽州总管隋文帝受禅进位上柱国拜太子太师甚见亲重尝幸其第宴饮极欢礼赐甚厚奉诏营太庙进爵观国公拜武衞大将军转左武衞大将军卒官赠司空諡曰敬子世师嗣世师字徳懋有孝行列在孝友传仁防时有玉城郡公王景鲜虞县公谢庆恩并位上柱国大义公辛遵及其弟韶并位上柱国隋文帝以其俱佐命功臣特加崇贵亲礼与仁恭等事并亡失云
　　王杰金城直城人也本名文达父巢魏榆中镇将杰少有壮志毎以功名自许善骑射有膂力魏孝武初起家子都督后从西迁文帝竒其才擢授羽林监文帝谓诸将曰王文达万人敌也但恐勇决太过耳从复潼闗破沙苑争河桥战邙山皆以勇敢闻亲待日隆赏赐加于伦等于是赐姓宇文氏进爵为公累迁侍中骠骑大将军开府仪同三司魏恭帝元年从于谨围江陵时栅内有人善用长矟战士将登者多为所毙谨令杰射之应而倒登者乃得入余众继进遂拔之谨喜曰济我大事者在公此箭也孝闵帝践阼进爵张掖郡公出为河州刺史朝廷以杰勲望俱重故授以本州保定三年进位大将军与隋公杨忠自汉北伐齐至并州而还又从齐公宪东御齐将斛律明月进位柱国天和六年除泾州总管杰少从军事虽不习吏事所歴州府咸以忠恕为心以是颇为百姓所慕宣帝即位拜上柱国大象元年薨赠七州诸军事河州刺史追封鄂国公諡曰威子孝迁位开府仪同大将军
　　王勇代武川人也本名胡仁少雄健有器干便弓马膂力过人魏永安中万俟丑奴等冦乱闗陇勇占募数从侯莫陈悦贺拔岳征讨以功居多拜别将及文帝为丞相引为帐内直荡都督封包信县子从禽窦泰复农战沙苑气盖众军文帝叹其勇敢赏赐特隆进爵为公从讨赵青雀论功居防除衞大将军邙山之战勇率敢死之士三百人并执短兵大呼直进出入冲击杀伤甚多是役也大军不利唯胡仁及王文达耿令贵三人力战皆有殊功军还皆拜上州刺史以雍州岐州北雍州拟授胡仁等然州有优劣令探筹取之胡仁遂得雍州文达得岐州令贵得北雍州仍赐胡仁名勇令贵名豪文达名杰以彰其功进侍中骠骑大将军开府仪同三司魏恭帝元年从柱国赵贵征蠕蠕破之进爵新阳郡公赐姓库汗氏又论讨蠕蠕功别封永固县伯时有别封者例听廻授次子勇独请封兄子兴时人义之寻进位大将军六官建拜稍伯中大夫勇性雄猛为当时骁将然矜功伐善好扬人之恶时论以此鄙之柱国侯莫陈崇勲髙望重与诸将同谒晋公护闻勇数论人之短乃于众中折辱之勇遂惭恚因疽发背而卒子昌嗣官至大将军
　　宇文蚪字乐仁代武川人也骁悍有胆畧少从征讨累有战功封南安侯孝武西迁以独孤信为行台信引蚪为帐内都督随信奔梁大统三年归阙进爵为公禽窦泰复农及沙苑河桥之战皆有功又从独孤信讨梁企定破之累迁南秦州刺史骠骑大将军开府仪同三司蚪毎经行阵必身先士卒故上下同心战无不克后除金州刺史大将军卒
　　耿豪钜鹿人也本名令贵其先家于武川豪少麤犷有武艺好以气凌人贺拔岳西征引为帐内岳被害乃归文帝以武勇见知豪亦自谓所事得主从讨侯莫陈悦及迎孝武録前后功封平原子迁征虏将军沙苑之战豪杀伤甚多血染甲裳尽赤文帝见之叹曰观令贵之甲裳足以为騐不须更论级数也于是进爵为公从文帝战于邙山豪谓所部曰大丈夫见贼须右手拔刀左手把矟直刺直斫慎莫皱眉畏死遂大呼独入敌人锋刅乱下当时咸谓豪已殁俄而奋刀而还战数合当豪前者死伤相继又谓左右曰吾非乐杀人但壮士除贼不得不尔若不能杀贼又不为人所伤何异逐坐人也文帝嘉之拜北雍州刺史大统十三年论前后战功授车骑大将军十五年赐姓和稽氏进位侍中骠骑大将军开府仪同三司豪性凶悍言多不逊文帝惜其骁勇毎优容之豪亦自谓意气冠羣终无所屈李穆蔡祐初与豪同时开府后并居豪之右豪意不平谓文帝曰外间物议谓豪胜李穆蔡祐文帝曰何以言之豪曰人言李穆蔡祐是丞相髆髀耿豪王勇是丞相咽项以咽项在上故爲胜也豪之麤猛皆此类也十六年卒文帝痛惜之子雄嗣位至大将军
　　髙琳字季珉其先髙句丽人也六代祖钦为质于慕容廆五世祖宗率众归魏拜第一领民酋长赐姓羽真氏琳母尝祓禊泗濵遇见一石光彩朗润遂持以归是夜梦见一人衣冠有若仙者谓其母曰夫人向所将来之石是浮磬之精若能宝持必生令子母惊寤便举身流汗俄而有娠及生子因名琳字以珉焉魏正光初起家衞府都督魏孝武西迁琳从入闗封钜野县子大统三年从文帝破齐神武于沙苑转安西将军河桥之役琳先驱奋击勇冠诸军文帝谓曰公即我之韩白也复从战邙山除正平郡守齐将东方老来寇琳率众御之老恃其勇健直前趣与琳短兵接战琳击之老中数创乃退谓其左右曰吾经阵多矣未见如此健儿密使人劝琳东归琳斩其使者以闻除鄜州刺史进骠骑大将军开府仪同三司侍中孝闵帝践阼进爵犍为郡公武成二年文州氐酋反诏琳讨平之师还帝宴羣臣仍命赋诗言志琳诗末章云寄言窦车骑为谢霍将军何以报天子沙漠静妖氛帝大悦曰獯猃陆梁未时款塞卿言有验国之福也天和三年为江陵副总管时陈将吴明彻来冦总管田与梁主萧岿出保纪南城唯琳与梁仆射王操固守江陵三城以抗之昼夜拒战凡经十旬明彻退走岿表言其状帝乃优诏追琳入朝亲加劳问六年进位柱国薨赠本官加五州诸军事冀州刺史諡曰襄子儒袭爵位仪同大将军
　　李和本名庆和朔方岩緑人也父僧养以累世雄豪为夏州酋长和少敢勇有识度状貌魁伟为州里所推贺拔岳作镇闗中引为帐内都督后从文帝累迁侍中骠骑大将军开府仪同三司夏州刺史赐姓宇文氏文帝尝谓诸将曰宇文庆和累经任委毎称吾意又赐名恵焉改封永丰县公保定二年除司宪中大夫寻改封徳广郡公出为洛州刺史和前在夏州颇留遗恵及有此授商洛父老莫不想望徳音和至州以仁恕训物狱讼为之简静进柱国大将军隋开皇元年迁上柱国和立身刚简老而愈励诸子趋事若奉严君以惠是周文帝赐名今帝朝已革和则父之所命义不可违至是遂以和为名二年薨赠本官加司徒公諡曰肃子彻列在隋史
　　伊娄穆字奴干代人也父灵善骑射为文帝所知尝谓之曰昔伊尹阿衡于殷致主尧舜卿既姓伊庶卿不替前绪于是赐名尹焉歴衞将军隆州刺史卢奴县公穆弱冠为文帝帐内亲信以机辩见知歴中书舎人通直骑常侍尝入白事文帝望见悦之字之曰奴干作仪同靣见我矣于是拜仪同三司赐封安阳县伯孝闵帝践阼进位骠骑大将军建徳中卒
　　达奚实字什伏代河南洛阳人也父显相武衞将军实少脩立有干局从魏孝武西迁封临汾县伯从文帝禽窦泰复农破沙苑皆力战有功累迁相府从事中郎实性严重深见器遇六官建行蕃部中大夫加骠骑大将军开府仪同三司进爵平阳县公保定初卒于刺史諡曰恭子丰嗣
　　刘雄字猛雀临洮子城人也少机辩慷慨有大志初为文帝亲信后拜中大夫兼中书舎人赐姓宇文氏孝闵帝践阼加大都督天和中累迁骠骑大将军开府仪同三司封周昌侯歴位纳言内史中大夫正武帝尝从容谓曰古人云富贵不归故郷如衣锦夜游乃以雄为河州刺史雄先已为本县令复有此授郷里荣之及皇太子西征吐谷浑雄自凉州从滕王逌先入功居多加上开府仪同三司从平并州拜上大将军进爵赵郡公平邺城进柱国宣政元年突厥冦幽州雄战殁赠亳州总管子升嗣以雄死王事授仪同大将军
　　侯植字仁干其先上谷人也髙祖恕为北地太守子孙因家于北地之三水植少倜傥有大节容貌竒伟武艺絶伦仕魏为义州刺史甚有政绩后从孝武西迁赐姓侯伏氏从文帝破沙苑战河桥进大都督凉州刺史文仲和据州作逆植从开府独孤信讨禽之封肥城县公赐姓贺屯氏后从于谨平江陵进骠骑大将军开府仪同三司别封一子汧源县伯孝闵帝践阼进爵郡公时帝幼冲晋公防执政植从兄龙恩为防所亲及防诛赵贵诸宿将等多不自安植谓从兄龙恩曰主上春秋既富安危系于数公若多诛戮自立威权何止社稷有累卵之危恐吾宗亦缘此败兄安得知而不言龙恩竟不能用植又承间言于防曰公以骨肉之亲当社稷之寄愿推诚王室拟迹伊周则率土幸甚护曰我誓以身报国卿岂谓吾有他志邪又闻其先与龙恩言乃阴忌之植惧不免祸遂以忧卒赠大将军平州刺史諡曰节子定嗣及防伏诛龙恩及其弟万夀并预其祸武帝以植忠于朝廷特免其子孙
　　李延孙伊川人也父长夀性雄豪少与蛮酋结托侵掠闗南魏孝昌中朝议恐其为乱乃以长夀为防蛮都督给其鼓节长夀尽其智力防遏羣蛮伊川左右冦盗为之稍息永安之后长夀徒侣日盛魏帝借其力用因而抚之累迁北华州刺史赐爵清河郡公及孝武西迁长夀率励义士拒东魏后为黄州刺史东魏遣行台侯景攻之城陷遇害追赠太尉延孙亦雄武有将率才畧少从长寿征讨以勇敢闻贺拔胜为荆州刺史表延孙为都督肃清鵶路颇有力焉及长寿被害延孙乃还收集其父之众自孝武西迁后朝士流亡广陵王欣录尚书长孙承业颍川王斌之安昌王子均及建宁江夏陇东诸玉并百官等携持妻子来投延孙者即率众衞送并赠以珍玩咸达关中齐神武深患之遣行台慕容绍宗等数道攻击延孙大破之乃授延孙亰南行台节度河南诸军事广州刺史寻进车骑大将军仪同三司大都督赐爵华山郡公延孙既防委重毎以克清伊洛为己任频以寡击众威振敌境大统四年为其长史杨伯兰所害赠司空子人杰有祖父风官至开府仪同三司改封颍川郡公
　　韦祐字法保京兆山北人也以字行为州郡着姓父义上洛郡守魏大统中以法保着勲追赠秦州刺史法保少好游侠而质直少言所与交游皆轻猾亡命父没事母以孝闻慕李长夀之为人遂娶其女因寓居闗南正光末王公避难者或依之多得全济以此为贵游所徳及孝武西迁法保赴行在所封固安县男及长夀被害其子延孙收长寿余众守御东境朝廷恐延孙兵少乃除法保东洛州刺史配兵数百以援延孙法保至潼闗农郡守韦孝寛谓曰恐子此役难以吉还法保曰古人称不入虎穴不得虎子安危之事未可预量遂倍道兼行与延孙兵接乃并势置栅于伏流未几文帝追法保与延孙还朝赏劳甚厚除河南尹及延孙被害法保乃率所部据延孙旧栅尝与东魏战流矢中颈从口中出久之乃苏大统九年镇九曲城及侯景以豫州内附法保率兵赴景景欲留之法保疑其贰乃固辞还所镇十五年加骠骑大将军开府仪同三司寻进爵为公防东魏遣军送粮馈宜阳法保潜邀之中流矢卒于阵諡曰庄子初嗣位开府仪同大将军阎韩防主
　　陈欣字永怡宜阳人也少骁勇有气侠姿貌魁岸同类咸敬惮之孝武西迁后欣乃于辟恶山招集勇敢少年寇掠东魏仍宻遣使归附授立义大都督赐爵霸城县男累迁宜阳郡守恭帝二年进位骠骑大将军开府仪同三司加侍中宜阳邑大中正赐姓尉迟氏文帝以欣著绩累载赠其祖昆及父兴孙俱为仪同三司位刺史东魏洛州刺史独孤永业号有智谋往来境上欣与韩雄等恒令间谍觇其动静齐兵毎至輙破之故永业深惮欣等不敢为冦孝闵帝践阼进爵许昌县公后除熊州刺史卒于州欣与韩雄里闬姻娅少相亲昵俱总兵境上三十余载毎御扞二人相赴常若影响故数对勍敌而常保功名虽并有武力至于挽彊射中欣不如雄财施恵得士众心则雄不如欣身死之日将吏荷其恩徳莫不感恸子万敌嗣朝廷以欣雅得士心还令万敌领其部曲
　　魏元字僧智其先任城人也后徙于新安元少慷慨有胆畧孝武西迁东魏北徙人情各懐去就元毎率郷兵抗拒东魏芒山之役大军不利宜阳洛州皆为东魏守而元母及弟并在冝阳元以为忠孝不两立乃率义从还闗南镇抚文帝手书劳之除洛阳令封广宗县子保定元年累迁骠骑大将军开府仪同三司镇阎韩迁熊州刺史政存简恵百姓悦之转和州刺史伏流防主进爵为公及齐将斛律明月率众向宜阳兵威甚盛元率众御之毎战輙克后以疾卒于位
　　泉仚字思道上洛丰阳人也世雄商洛自晋东度常贡属江东曽祖景言魏大延五年率郷里归化仍引王师平商洛拜建节将军假宜阳郡守世袭本县令封丹水侯父安志复为建节将军宜阳郡守领本县令降爵为伯仚九嵗丧父哀毁类于成人服阕袭爵年十二郷人皇平陈合等三百余人诣州请仚为县令州为申上时吏部尚书郭阼以仚年少请别选遣终此一限令仚代之宣武诏依皇平等所请巴俗事道尤重老子之术仚虽童防而好学恬静百姓安之寻以母忧去职县中父老复表请起复本任后除上洛郡守及萧宝夤反遣兵趣青泥图取上洛上洛豪族泉杜二姓密应之仚与刺史董绍掩袭二姓二姓散走宝夤亦退迁浙州刺史别封泾阳县伯永安中大破梁将王元真于顺阳除东雍州刺史进爵为侯部人杨羊皮太保椿之从弟恃椿侵扰百姓守宰多被其陵侮皆畏而不敢言仚收之将加极法杨氏慙惧阖宗请恩自此豪右无敢犯者性又清约纎毫不扰于人在州五年毎扵鄊里运米自给梁魏兴郡与洛州接壤表请内属诏仚为行台尚书以抚纳之大行台贺拔岳以仚昔莅东雍为吏民所怀乃表仚复为刺史诏许之蜀人张国儁聚党剽刧州郡不能制仚收戮之阖境清肃及齐神武专政孝武有西顾之心欲委仚以山南之事乃除洛州刺史未几帝西迁齐神武率众至潼闗仚遣其子元礼御之神武不敢进上洛人都督泉岳及其弟猛畧与顺阳人杜窋等谋翻洛州以应东魏仚知之杀岳及猛畧传首诣阙大统元年加开府仪同三司兼尚书右仆射进爵上洛郡公仚志尚防慎毎除一官忧见顔色寝食輙减至是频让魏帝手诏不许三年髙敖曹围逼州城杜窋为其鄊导仚拒守旬余矢尽援絶城乃陷焉谓敖曹曰泉仚力屈志不服也及窦泰被禽敖曺退走遂执仚而东以窋为刺史仚临发宻戒二子元礼仲遵曰吾生平志愿不过令长遭逢圣防位亚台司今爵禄既隆年齿又暮前途夷险抑亦可知汝等堪立功効不得以我在东遂亏臣节也乃挥涕而诀闻者莫不愤叹寻卒于邺元礼少有志气好弓马颇闲草有士君子之风赐爵临洮县伯散骑常侍及洛州陷与仚俱被执而东元礼于途逃归时杜窋虽为刺史然巴人素轻杜而重泉及元礼至与仲遵相见感父临别之言潜与豪右结讫遂率郷人袭州城斩窋传首长安朝廷嘉之代袭洛州刺史从文帝战于沙苑中流矢卒子贞嗣仲遵一名恭少谨实渉猎经史年十三为郡主簿十四为县令及长有武艺髙敖曹攻洛州与仚力战拒守矢尽以棒杖扞之为流矢中目不堪复战及城陷士卒叹曰若二郎不伤岂至于此仚之东也仲遵以被伤不行后与元礼斩窋以功封丰阳县伯东豫州刺史及元礼战没复以仲遵为洛州刺史颇得时誉大统十三年行荆州刺史事梁司州刺史桞仲礼毎为边冦文帝令仲遵率郷兵从开府杨忠讨之梁随郡守桓和拒守不降忠谓诸将曰先取仲礼则桓和不攻而自服也仲遵对曰若弃和深入仲礼未即就禽则首尾受敌此危道也忠从之仲遵以计由己出乃先登城遂禽和从击仲礼又获之进骠骑大将军开府仪同三司本州大中正复行荆州刺史十三州诸军事寻遭母忧请从防制不许大将军王雄南征上津魏兴仲遵从雄讨平之遂于上津置南洛州以仲遵为刺史仲遵留情抚接百姓安之初蛮帅杜青和自称巴州刺史以州入附朝廷因其所据而授之仍东梁州都督青和以仲遵善于抚御请仲遵朝议以山川非便弗之许也青和遂结安康酋帅黄众寳等举兵共围东梁州复遣王雄讨平之改巴州为洵州于仲遵先是东梁州刺史刘孟良在职贪婪人多背叛仲遵以防简处之羣蛮帅服仲遵虽出自巴夷而有方雅之掺歴官之处皆以清白见称朝廷又以其父临危抗节乃令袭爵上洛郡公旧封听廻授一子寻出为都督金州刺史卒官赠大将军三州刺史諡曰庄子暅嗣位至开府仪同大将军
　　李迁哲字孝彦安康人也世为山南豪族仕于江左父元直仕梁歴东梁衡二州刺史骑常侍沌阳侯迁哲少脩立有识度慷慨善谋画起家文徳主帅其父为衡州留迁哲本郷监统部曲事时年二十抚驭羣下甚得其情后袭爵沌阳侯位都督东梁州刺史侯防簒逆迁哲外御边宼自守而已大统十七年文帝遣达奚武王雄等畧地山南迁哲军败遂防于武然犹意气自若武乃执送亰师文帝谓曰何不早归国家乃劳师旅今为俘虏不亦媿乎答曰世荷国防不能死节实以此为愧耳文帝深嘉之拜车骑大将军封沌阳县伯防帝初直州人乐炽洋州人黄国等连结为乱文帝以迁哲信着山南乃令与开府贺若敦同经畧炽等寻并平荡仍与敦南出徇地迁哲先至巴州入其封郭梁巴州刺史牟安人开门请降安人子宗彻等犹据巴城不下迁哲攻克之军次鹿城城主遣使请降迁哲谓其众曰纳降如受敌吾观其使瞻视犹髙得无诈也遂不许之梁人果于道左设伏以邀迁哲迁哲进击破之遂屠其城自此巴濮之人防欵相继军还文帝赐以所服紫袍玉带及所乘马加授侍中骠骑大将军开府仪同三司除直州刺史即本州也仍给军仪鼓节令与田同讨信州魏防帝三年正月军次并州梁并州刺史杜满望风送欵进围叠州克之获刺史冉助国等迁哲每率骁勇为军锋所有攻战无不身先士卒凡下十八州拓地二千余里时信州为蛮酋向五子王等所围遣迁哲赴援比至信州已陷五子王等闻迁哲至狼狈遁走迁哲入据白帝贺若敦等复至遂共追五子王等破之及田旋军文帝令迁哲留镇白帝信州先无仓储军粮匮乏迁哲乃收葛根造粉兼米以给之迁哲亦自取供食时有异膳即分赐兵士有疾患者又亲加医药以此军中感之人思効命黔阳蛮田乌度田乌唐等毎抄掠江中为百姓患迁哲随机出讨杀获甚多由是诸蛮畏威各送粮饩又遣子弟入质者千有余家迁哲乃于白帝城外筑城以处之并置四镇以静峡路自此宼抄颇息军粮赡给焉明帝初授都督信州刺史二年进爵西城县公武成元年朝于京师明帝甚礼之赐甲第及庄田等天和三年进位大将军诏迁哲率金上等诸州兵镇襄阳五年陈将章昭达攻逼江陵梁明帝告急于襄州衞公直令迁哲往救焉迁哲率其所部守江陵城外自率骑出南州又令歩兵自北门出两军首尾邀之陈人多投水死是夜陈人又窃于城西堞以梯登城登者已数百人迁哲又率骁勇扞之陈人复溃俄而大风暴起迁哲乘闇出兵击其营陈人大乱杀伤甚众江陵总管陆腾复破之于西隄陈人乃遁建徳二年进爵安康郡公三年卒于襄州赠金州总管諡曰壮武迁哲累叶雄豪为鄊里所服性复华侈能厚自奉养妾媵至有百数男女六十九人縁汉千余里间第宅相次姬媵之有子者分处其中各有僮仆侍婢阍人守防迁哲毎鸣笳导从往来其间纵酒欢防尽生平之乐子孙参见或防其年名者披簿以审之长子敬仁先迁哲卒第六子敬猷嗣还统父兵位仪同大将军迁哲弟显位上仪同大将军杨干运字元邈傥城兴势人也少雄武为鄊闾信服为安康郡守陷梁仕歴潼南梁二州刺史及武陵王萧纪称尊号以干运威服巴渝乃拜梁州刺史镇潼州封万春县公时纪与其兄湘东王绎争帝干运兄子畧劝干运归附干运然之防文帝令干运孙法洛至畧即夜送之干运送欵文帝宻赐干运鐡券授开府仪同三司侍中梁州刺史安康郡公及尉迟迥征蜀遂降迥迥因此进军成都数旬克之及至京师礼遇隆渥寻卒于长安赠尚书右仆射子端嗣畧亦以归附功位至开府仪同三司大将军封上庸县伯干运女壻乐广安州刺史封安康县公
　　扶猛字宗畧上甲黄土人也其种落号白虎蛮猛仕梁位南洛北司二州刺史封宕渠县男魏废帝元年以众降文帝厚加抚纳复爵宕渠县男割二郡为罗州以猛为刺史令从开府贺若敦南讨信州敦令猛直道白帝所由之路人迹不通猛乃梯山扪葛备歴艰阻遂入白帝城抚慰人夷莫不悦附以功进开府仪同三司俄而信州蛮反猛复从贺若敦平之进爵临江县公从田破汉南诸蛮进位大将军卒
　　阳雄字元畧上洛邑阳人也累叶豪族父猛从孝武西迁以功封郃阳伯位征东将军扬州刺史雄起家奉朝请以军功封安平县侯得子孙相袭拜邑阳郡守累迁平州刺史进爵王城县公加开府仪同三司骠骑大将军歴京兆户部中大夫进位大将军转中外府长史迁江陵总管改封鲁阳县公卒于镇追封郡公諡曰怀雄善附防能自谋身故任兼内外保全爵禄子长寛嗣席固字子坚其先安定人也髙祖衡因姚氏之乱寓居襄阳仕晋为建威将军遂为襄阳着姓固少有逺志梁大同中为齐兴郡守久居郡职士多附之遂有亲兵千余人梁元帝时迁兴州刺史军人募从者至五千余人固欲自据一州以观时变大统中以地归魏时文帝方南取江陵西定蜀汉闻固至甚礼遇之就拜使持节骠骑大将军开府仪同三司大都督侍中丰州刺史封新丰县公后转湖州刺史固唘求入觐及至进爵静安郡公寻拜昌归宪三州诸军事昌州刺史固居家孝友莅官颇有声绩卒于州赠大将军五州刺史諡曰肃敕襄州赐其墓田子雅嗣雅字彦文性方正少以孝闻位大将军雅弟英上开府仪同大将军
　　任果字静鸾南安人也本方隅豪族父襃仕梁为沙州刺史新巴县公果性勇决志在立功魏废帝元年率所部来附文帝嘉其逺至待以优礼果因靣陈取蜀防深被纳之乃授沙州刺史南安县公从尉迟迥伐蜀寻进授骠骑大将军开府仪同三司及成都平除始州刺史文帝以其方隅首领早立忠节进爵乐安郡公赐以鐡券听相传袭并赐路车驷马及仪衞等以光宠之寻为刺客所害
　　崔彦穆字彦穆清河东武城人魏司空安阳侯林之九世孙也曽祖顗后魏平东府谘议参军祖蔚遭从兄司徒浩之难南奔江左仕宋为给事黄门侍郎汝南义阳二郡守延兴初复归于魏拜颍川郡守因家焉后终于郢州刺史父防位终永昌郡守隋开皇初以献皇后外曽祖追赠上开府仪同三司新州刺史彦穆防明悟神彩卓然魏吏部尚书陇西李神儁有知人之鉴见而叹曰王佐才也永安末除司徒府参军事再迁大司马从事中郎孝武西迁彦穆时不得从大统三年乃与兄彦珍于成臯举义因攻拔荥阳禽东魏郡守苏淑仍与鄊郡王元法威攻颍川斩其刺史李景道即拜荥阳郡守寻赐爵千乘县侯十四年授骑常侍司农卿时军国草创众务殷繁文帝乃引彦穆入幕府兼掌文翰及于谨伐江陵彦穆以本官从平之明帝初进骠骑大将军开府仪同三司俄拜安州刺史总管十二州诸军事入为御正大夫陈氏请敦隣好诏彦穆使焉彦穆风韵闲旷器度方雅善元言解谈谑甚为江表所称转戸部中大夫进爵为公天和三年聘齐还除金州刺史总管七州诸军事进位大将军寻徴拜小司徒及宣帝崩隋文帝辅政三方起兵以彦穆为行军总管与襄州总管王谊讨司马消难军次荆州总管独孤永业有异志遂收而戮之及事平隋文帝徴王谊入朝即以彦穆为襄州刺史总管六州诸军事加授上大将军进爵东郡公顷之永业家自理得雪彦穆坐除名寻复官爵开皇元年卒子君绰嗣君绰性夷简博覧经史有父风大象末丞相府賔曹参军君绰弟君肃解巾道王侍读大象末颍川郡守
　　杨纂广宁人也父安仁魏朔州镇将纂少慷慨有志畧勇力兼人年二十从齐神武起兵于信都以军功稍迁武州刺史自以赏薄志怀怨愤毎叹曰大丈夫富贵何必故郷若以妻子经怀岂不沮人雄志大统初乃间行入闗文帝执纂手曰人所贵者忠义也所惧者危亡也其能不惮危亡蹈兹忠义者今方见之于卿耳即授征南将军大都督封永兴县侯从文帝解洛阳围经河桥芒山之战纂毎先登军中咸推其敢勇累迁骠骑大将军开府仪同三司加侍中进爵为公赐姓莫胡卢氏俄授岐州刺史孝闵帝践阼进爵宋熙郡公保定元年位大将军改封陇东郡公除陇州刺史从隋公杨忠东伐至并州而还天和六年进授柱国大将军转华州刺史纂性质朴又不识文字前后莅职但推诚信而已吏人以其忠恕颇亦怀之寻卒于州子睿位至上柱国渔阳郡公
　　段永字永賔其先辽西石城人晋幽州刺史疋防之后也曽祖愄仕魏黄龙镇将因家髙陆之河阳焉永防有志操闾里称之魏正光末北镇扰乱遂携老防避地中山后赴洛阳拜平东将军封沃阳县伯青州人崔社客举兵反永讨平之进爵为侯除左光禄大夫时有贼魁元伯生西自崤潼东至巩洛屠陷城壁所在为患孝武遣京畿大都督疋娄昭讨之昭请以五千人行永进曰此贼既无城栅唯以防抄为资取之在速不在众也若星驰电发出其不虞精骑五百足矣帝然其计于是命永代昭以五百骑倍道兼行遂破平之及帝西迁永时不及从大统初乃结宗人潜谋归款密与都督赵业等袭斩西中郎将慕容显和传首京师以功别封昌平县子徐州刺史从禽窦泰复农破沙苑并有战功进爵为公河桥之役永力战先登授南汾州刺史累迁骠骑大将军开府仪同三司赐姓尔绵氏废帝元年授恒州刺史于时朝贵多其部人谒永之日冠盖盈路当时荣之孝闵帝践阼进爵广城郡公歴文二州刺史戸部中大夫保定四年拜大将军永厯任内外所在颇有声称轻财好士朝野以此重焉天和四年授小司防寻为右二军总管率兵北道讲武遇疾卒于贺葛城丧还武帝亲临赠使持节柱国大将军同华等五州刺史諡曰基子岌嗣位至仪同三司兵部下大夫
　　令狐整字延保敦煌人也本名延世为西土冠冕曽祖嗣祖绍安官至郡守咸为良二千石父蚪早以徳行着闻仕歴瓜州司马敦煌郡守郢州刺史封长城县子魏大统末卒于家文帝甚痛悼之遣使者监防丧事又敇鄊人为营坟垄赠龙骧将军州刺史整防聪敏沈深有识量学艺骑射并为河右所推刺史魏东阳王元荣辟整为主簿加荡防将军整进趣详雅对扬辩畅谒见之际州府倾目荣器整徳望尝谓僚属曰令狐延保西州令望方成重器岂州郡之职所可絷维但一日千里必基武歩寡人当委以庶务画诺而已顷之孝武西迁河右扰乱荣仗整防扞州境获宁及邓彦窃据州拒不受代整与开府张穆等密应使者申徽执彦送京师文帝嘉其忠节表为都督寻而城人张保又杀刺史成庆与凉州刺史宇文仲和构逆规据河西晋昌人吕兴等复害郡守郭肆以郡应保初保等将图为乱虑整守义不从既杀成庆因欲及整然以整为人之望复恐其下叛之遂不敢害虽外加礼敬内甚忌整整亦伪若亲附而密欲图之阴令所亲说保曰君与仲和结为唇齿今东军渐逼凉州彼势孤危恐不能敌若或摧衂则祸及此土宜分遣鋭师星言救援二州合势则东军可图然后保境息民计之上者保然之而未知所任整又令人说保曰歴观成败在于任使所择不善旋致倾危令狐延保兼资文武才堪统御若使为将蔑不济矣保纳其计且以整父兄等并在城中弗之疑也遂令整行整至玉门郡召集豪杰説保罪逆驰还袭之先定晋昌斩吕兴进军击保州人素服整威名并弃保来附保遂奔吐谷浑众议推整为刺史整曰本以张保肆逆杀害无辜阖州之人俱陷不义今者同心务在除凶若其相推荐复恐效尤致祸于是乃推波斯使主张道义行州事具以状闻诏以申徽为刺史徴整赴阙授寿昌郡守封襄武县男文帝谓整曰卿早建殊勲今官位未足酬赏方当与卿共平天下同取富贵遂立为州义首整以国难未宁常愿举宗効力遂率鄊亲二千余人入朝随军征讨整善于抚驭躬同丰约是以士众并忘覊旅尽其力用文帝尝从容谓整曰卿逺祖立忠而来可谓积善余庆世济其羙者也整逺祖汉建威将军迈不为王莾屈其子称避地河右故文帝称之云累迁骠骑大将军开府仪同三司加侍中文帝又谓整曰卿勲同娄项义等骨肉立身敦雅可以范人遂赐姓宇文氏并赐名整焉宗人二百余戸并列属籍孝闵帝践阼拜司宪中大夫处法平允为当时所称进爵彭城县公初梁兴州刺史席固以州来附文帝以固为丰州刺史固莅职既久犹习梁法凡所施为多亏政典朝议密欲代之而难其选令整权镇丰州委以代固之畧整广布威恩倾身抚接数月之间化洽州府于是除整丰州刺史以固为湖州丰州旧不居民中赋役参集劳逸不均整请移居武当诏可其奏奬励抚导迁者如归旬月之间城府周备固之迁也其部曲多愿留为整左右整谕以朝制弗之许焉莫不流涕而去及整秩满代至吏民恋之老防送整逺近毕集数日停留方得出界其得人心如此拜御正中大夫出为中华郡守转同州司防迁始州刺史整雅识情伪尤明政术恭谨防慎常惧盈满故歴居内外所在见称进位大将军晋公防之初执政也欲委整以腹心整辞不敢当颇忤其意防以此疎之及防诛附防者咸伏法而整独保全时人称其先觉卒赠本官加四州诸军事鄜州刺史諡曰襄子熙嗣熙列在隋史整弟休防聪敏有文武才用与整同起兵逐张保授帅都督后为中外府乐曹参军时诸功臣多为本州刺史晋公防谓整曰以公勳望应得本州但朝廷借公委任无容逺出然公一门之内须有衣锦之荣乃以休为敦煌郡守在郡十余年甚有政绩卒于合州刺史
　　唐永北海平夀人汉尚书令林之后也本居晋昌之愤安县晋乱徙于丹阳祖揣始还魏官至北海太守因家焉父伦青州刺史永身长八尺少耿介有将帅才读班超传慨然有万里之志正光中为北地太守当郡别将俄而贼将宿勤明达车金雀等宼郡境永击破之境内稍安永善驭下士人竞为之用临阵常着帛裙襦把角如意以指麾处分辞色自若在北地四年与贼数十战未尝败北时人语曰莫陆梁恐尔逢唐将永所营处至今犹称唐公垒也行台萧寳夤表永为南幽州刺史夷人送故者莫不垂泪当路遮留追随数日始得出境大统元年拜东雍州刺史寻加卫将军封平夀伯卒赠司空公永性清防家无蓄积妻子不免饥寒世以此称之子陵少习武艺颇闲吏职位大都督应州刺史车骑大将军仪同三司陵子悟羙风仪博渉经史文咏可观大象中颇被宣帝任遇位至内史下大夫汉阳公隋文帝得政废于家而卒陵弟瑾字附璘性温防有器量博渉经史雅好属文身长八尺二寸容貌甚伟年十七文帝闻其名乃贻永书曰闻公有二子曰陵曰瑾陵纵横多武畧瑾雍容富文雅可并遣入朝孤欲委以文武之任因召拜尚书员外郎相府记室参军事军书羽檄瑾多掌之从破沙苑战河桥并有功封姑臧县子累迁尚书右丞吏部郎中于时魏室播迁庶务草创朝章国典瑾并参之数从征战有功累迁户部尚书进位骠骑大将军开府仪同三司赐姓宇文氏时燕公于谨勳髙望重朝野所属白文帝曰谨幸借时乗遂叨荣显子弟垂缨曵组数十人其所交游未有徳义可称尚书唐瑾学行兼修愿与之同姓结为兄弟庶子孙承其余论有益义方文帝叹异者久之更赐瑾姓万纽于氏谨乃深相结纳敦长防之序瑾亦庭罗子孙行弟侄之敬其为朝望所宗如此进爵临淄县伯转吏部尚书铨综衡流雅有人伦之鍳以父忧去职寻起令视事时六尚书皆一时之秀文帝自谓得人号为六俊然瑾尤见器重于谨南伐江陵以瑾为元帅府长史军中谋畧多出瑾焉江陵既平衣冠仕伍并没为仆瑾察其才行有片善者輙议免之赖瑾获济者甚众时论多焉及军还诸将多因虏掠大获财物瑾一无所取唯得书两车载之以归或白文帝曰唐瑾大有辎重悉是梁朝珍玩文帝初不信之然欲明其虚实密遣使检阅之唯见坟籍而已文帝乃叹曰孤知此人来二十许年了谓其不以利干义向若不令检视恐常人有投杼之疑孤所以益明之耳凡受人委任当如此也论平江陵功进爵为公六官建授礼部中大夫出为蔡州刺史歴拓州硖州皆有徳化吏民称之转荆州总管府长史入为吏部中大夫歴御正纳言内史中大夫曽未十旬遂迁四职搢绅咸以为荣久之除司宗中大夫兼内史寻卒赠小宗伯諡曰方瑾性方重有风格退朝休假恒正衣冠以对妻子遇迅雷烈风虽暮亱晏寝必起冠帯端笏危坐又好施与家无余财所得禄赐常散之宗族其尤贫者又割膏腴田宅以振之所留遗子孙者并墝埆之地朝野以此称之撰新仪十篇所着赋颂碑诔二十余万言孙大智嗣瑾次子令则性好篇章兼解音律文多轻艳为时人所传天和初以齐驭下大夫使于陈大象中官至乐部下大夫仕隋位太子左庶子皇太子勇废被诛
　　桞敏字白泽河东解人晋太常纯之七世孙也父懿魏车骑大将军仪同三司汾州刺史敏九嵗而孤事母以孝闻性好学渉猎经史阴阳卜筮之术靡不习焉年未弱冠起家员外骑常侍累迁河东郡丞朝议以敏之本邑故有此授敏虽统御鄊里而处物平允甚得时誉及文帝克复河东见而器异之乃谓之曰今日不喜得河东喜得卿也即拜丞相府参军事俄转户曹参军兼记室毎有四方賔客常令接之爰及吉凶礼仪亦令监综又与苏绰等修撰新制为朝廷政典迁礼部郎中封武城县子加帅都督领本鄊兵俄进大都督遭母忧居丧旬日之间髪鬓半白寻起为吏部郎中毁瘠过礼杖而后起文帝见而异之特加禀赐及尉迟迥伐蜀以敏为行军司马军中筹略并以委之益州平进骠骑大将军开府仪同三司加侍中迁尚书赐姓宇文氏六官建拜礼部中大夫孝闵帝践阼进爵为公又除河东郡守寻复徴拜礼部出为郢州刺史甚得物情及将还朝夷夏士民感其恵政并赍酒肴及物产之于路敏乃从他道而还复拜礼部后改礼部为司宗仍以敏为之敏操履方正性又恭勤毎日将朝必夙兴待旦又久处台阁明练故事近仪或乖先典者皆案据旧章刋正取中迁小宗伯监脩国史转小司马又监脩律令进位大将军出为鄜州刺史以疾不之部武帝平齐进爵武徳郡公敏自建徳以后寝疾积年武帝及宣帝并幸其第问疾焉隋开皇元年进位上大将军太子太保其年卒赠五州诸军事晋州刺史临终戒其子等丧事须务从简约其子等并涕泣奉行少子昂知名列在隋史
　　王士良字君明其先太原晋阳人也后因晋乱避地凉州魏太祖平沮渠氏曽祖景仁归魏为敦煌镇将祖公礼平城镇司马因家于代父延兰陵郡守士良少脩谨不妄交游孝庄末尔朱仲逺启为府参军事歴大行台郎中谏议大夫封石门县男后与纥豆陵歩藩交战军败为藩所禽遂居河右伪行台纥豆陵伊利钦其才擢授右丞妻以孙女士良既为姻好便得尽言遂晓以祸福伊利等即归附朝廷嘉之太昌初进爵晋阳县子寻进爵琅邪县侯授太中大夫右将军出为殷州车骑府司马东魏徙邺之后置亰畿府专典兵马时齐文襄为大都督以士良为司马领外兵参军寻迁长史加安西将军徙封符垒县侯武定初除行台右中兵郎中又转大将军府属从事中郎仍摄外兵事王思政镇颍川齐文襄率众攻之授士良大行防左丞加镇西将军进爵为公令辅其弟演于并州居守齐文宣即位入为给事黄门侍郎领中书舎人仍总知并州兵马事加征西将军别封新丰县子俄除骠骑将军尚书吏部郎中文宣自晋阳赴邺宫复以士良为尚书左丞统留后事仍迁御史中丞转七兵尚书未防入为侍中转殿中尚书顷之复为侍中吏部尚书士良少孤事继母梁氏以孝闻及卒居丧合礼文宣起令视事士良屡表陈诚再三不许方应命文宣见其毁瘠乃许之因此卧疾歴年文宣毎自临视疾愈除沧州刺史干明初徴还邺授仪同三司孝昭即位遣三道使搜扬人物士良与尚书令赵郡王髙叡太常卿崔昂分行郡国但有一介之善者无不以闻齐武成初除太子少傅少师复除侍中转太常卿寻加开府仪同三司出为豫州道行台豫州刺史保定四年晋公防东伐权景宣以山南兵围豫州士良举城防授大将军小司徒赐爵广昌郡公寻除荆州总管荆州刺史复入为小司徒俄除鄜州刺史转金州刺史士良去鄊既久忽临本州耆老故人犹有存者逺近咸以为荣加授上大将军以老病乞骸骨优诏许之开皇元年卒时年八十二子徳衡大象末仪同大将军
　　郭贤字道因赵兴阳州人也性彊记学渉经史以征讨有功授都督大统初齐神武袭陷夏州文帝虑其南下与朝臣议之贤进曰髙欢兵虽众智勇已竭策其举措必不敢逺来昔贺拔公初薨闗中振骇而欢不能因利乘便进取雍州是无智也及銮驾西迁六军寡弱毛鸿賔丧败闗门不守又不能乘此危机以要一战是无勇也今上下同心士民戮力欢志沮丧宁敢送死且豳夏荒阻千里无烟纵欲南侵资粮莫继以此而言不来必矣齐神武后果退如贤所策孝闵践阼进位骠骑大将军明帝初除迎师中大夫天和元年卒于陜州刺史杨寛字防仁农华阴人也曽祖晖魏洛州刺史赠农公諡曰简祖恩河间太守父钧位七兵尚书北道大行台恒州刺史怀朔镇将赠侍中司空公临贞县伯諡曰恭寛少有大志毎与诸儿童游处必择髙大之物坐之见者咸异焉及长颇解属文尤尚武艺弱冠除奉朝请父钧出镇恒州请随从展効乃授髙阙戌主既而蠕蠕乱其主阿那瓌奔魏魏帝诏钧卫送寛亦从行时北边贼起攻围镇城钧卒城人等推寛守御寻而城陷寛乃北走蠕蠕后讨六镇贼破寛始得还朝广阳王深与寛素相昵深犯法得罪寛被逮捕孝庄时为侍中与寛有旧蔵之于宅遇赦得免除宗正丞北海王颢少相器重时为大行台北征葛荣欲启寛为左丞寛辞以孝庄厚恩未报义不见利而动颢未之许颢妹壻李神轨谓颢曰匹夫犹不可夺志况义士乎乃止孝庄践阼累迁洛阳令以都督从太宰上党王元天穆讨平邢果师未还属元颢入洛庄帝出居河内天穆惧集诸将谋之寛劝天穆径取成臯防兵伊洛天穆然之乃趣成臯令寛与尔朱兆为后拒寻以众议不同乃回赴石济寛夜行失道遂后期诸将咸言寛少与北海周旋今不来矣天穆答曰杨寛非轻去就者也吾当为诸君明之言讫骑白寛至天穆抚髀而笑曰吾固知其逺来遽出帐迎握其手曰是所望也与天穆俱谒孝庄于太行仍为都督从平河内进围北中时梁陈庆之为颢勒兵守北门天穆驻马围外遣寛至城下説庆之不答久之乃曰贤兄抚军在此颇欲相见不寛答仆兄既力屈凶威迹沦逆党人臣之理何烦相见天穆闻之自此弥加敬重孝庄反正除太府华州大中正封澄城县伯尔朱荣被诛其从弟世澄等出据河桥还逼京师进寛使持节大都督随机捍御世隆谓寛曰岂忘太宰相知之深也寛答曰太宰见爱以礼人臣之交耳今日之事事君之节及尔朱兆陷洛阳囚执孝庄帝寛还洛不可遂自成臯奔梁至建业闻庄帝弑崩寛发丧尽礼梁武义之寻以礼送还孝武初除给事黄门侍郎孝武与齐神武有隙遂召募骁勇广増宿卫以寛为閤内大都督专总禁旅从孝武入闗兼吏部尚书録从驾勳进爵华山郡公大统初迁太子太傅五年除骠骑大将军开府仪同三司都督雍州刺史即本州也魏废帝初为尚书左仆射将作大监坐事免明帝初拜大将军从贺兰祥讨吐谷浑破之别封宜阳县公除小冢宰转御正大夫武成二年诏寛与麟趾殿学士参定经籍寛性通敏有器干频牧数州号称清简歴居台阁有当官之誉然与桞机不协案成其罪时论颇以此讥之保定元年除总管梁兴等十九州诸军事梁州刺史薨于州赠华陜虞上潞五州刺史諡曰元子文恩入隋列在隋史






　　通志卷一百五十八
&lt;史部,别史类,通志&gt;
　　钦定四库全书
　　通志卷一百五十九
　　宋　右　廸　功　郎　郑　樵　渔　仲　撰列传第七十二
　　后周
　　豆卢宁　杨绍　王雅　韩雄　贺若敦　申徽陆通【父政弟逞】库狄峙　杨荐　王庆　赵刚　赵
　　昶　王悦　赵文表　元定　杨　韩襃　赵肃　张轨　李彦　郭彦　梁昕　皇甫璠　辛庆之【族子昂】王子直　杜杲　吕思礼　徐招　檀翥　孟信　宗懔　刘璠【子祥】桞遐【子靖】斛斯徴
　　豆卢宁字永安昌黎徒何人其先本姓慕容氏燕北地王精之后也髙祖胜以燕皇始初归魏授长乐郡守赐姓豆卢氏或云北人谓归义为豆卢因氏焉又云避难改焉未详孰是父苌魏柔元镇将有威重见称于时武成中以宁勲追赠柱国大将军少保涪郡公宁少骁果有志气身长八尺羙姿容善骑射魏永安中以别将随尔朱天光入闗以破万俟丑奴功赐爵灵寿县男尝与梁仚定遇于平凉川相与肄射乃相去百歩县莎草以射之七发五中仚定服其能赠遗甚厚天光败从侯莫陈悦及文帝讨悦宁与李弼来归孝武西迁以奉迎勳封河阳县伯后进爵为公从禽窦泰复农破沙苑除卫大将军兼大都督大统七年从于谨破稽胡帅刘平伏于上郡及梁仚定反以宁为军司监陇右诸军事贼平进位侍中使持节骠骑大将军开府仪同三司九年从文帝迎髙仲密与东魏战于芒山迁左卫将军进爵范阳郡公十六年拜大将军羌帅傍乞鐡怱及郑五丑等反叛宁讨平之恭帝二年改封武阳郡公迁尚书右仆射孝闵帝践阼授柱国大将军武成初出为同州刺史迁大司防进封椘国公邑万户别食盐亭县一千戸收其租赋保定四年授岐州刺史属大兵东讨宁舆疾从军薨于同州赠太保十州诸军事同州刺史諡曰昭初宁未有子养弟永恩子勣及生子赞亲属皆请赞为嗣寕曰兄弟之子犹子也吾何择焉遂以勣嗣时以此多之及宁薨勣袭爵勣列在隋史赞以宁勳建徳初赐爵华阴县侯累迁开府仪同大将军进爵武阳郡公永恩少有识度与宁俱归文帝以迎孝武功封新兴伯屡从征讨皆有功进位骠骑大将军开府仪同三司孝闵帝践阼授鄯州刺史改封沃野县公保定元年入为司防中大夫宁封椘国公请以先封武阳郡三千戸益沃野之封诏许焉卒于官赠少保諡曰敬子通嗣通字平东一名防厚有器以父功赐爵临贞县侯改封沃野县公位开府北徐州刺史隋开皇初进爵南陈郡公尚隋文帝妹昌乐县长公主歴定相二州刺史夏洪二州总管并以寛恵称卒官諡曰安子寛嗣
　　杨绍字子安农华阴人也祖兴魏新平郡守父国中散大夫绍少慷慨有志略屡从征伐力战有功魏普泰初封平郷县男大统元年进爵冠军县公四年为鄜城郡守绍性恕直兼有威恵百姓安之累迁骠骑大将军开府仪同三司鄜州刺史赐姓叱吕引氏孝闵帝践阼进爵傥城郡公位大将军卒赠成文等八州刺史諡曰信子雄嗣雄列在隋史
　　王雅字度容阐熙新冏人也少沈毅木讷寡言有胆勇善骑射文帝闻其名召入军以功赐爵居庸县子从禽窦泰于潼闗沙苑之战雅谓所部曰彼军殆有百万今我不满万人常理论之实难与敌但相公神武以顺讨逆岂计众寡大丈夫不以此时破贼何用生为乃擐甲出战所向披靡文帝壮之又从战芒山时大军失利诸将皆退雅独拒之敌人见其无继歩骑竞进雅左右奋击斩九级敌众稍退雅乃还文帝叹曰王雅举身悉是胆也进爵为伯累迁骠骑大将军开府仪同三司明帝初除汾州刺史励精为政人庶悦附自逺至者七百余家卒于夏州刺史子世积嗣世积列在隋史
　　韩雄字木兰河南东垣人也祖景魏孝文世为赭阳郡守雄少敢勇旅力絶人工骑射有将率材畧及孝武西迁雄便慷慨有立功之志大统初遂与其属六十余人于洛西举兵数日间至千人与河南行台杨琚共为掎角毎抄掠东魏所向尅获东魏洛州刺史韩贤以状闻邺乃遣其军司慕容绍宗与贤合势讨雄战数十合雄众畧尽兄及妻子皆为贤所获将以为戮乃遣人告雄至皆免之雄乃诣贤军即随贤还洛潜引贤党谋欲袭之事泄遁免谒文帝于农封武阳县侯遣还鄊里更图进取雄乃招集义众从独孤信入洛阳芒山之役文帝命雄邀齐神武于隘道神武怒命三军并力取雄雄突围得免除东徐州刺史东魏雍州刺史郭叔畧接境颇为边患雄密图之轻将十骑夜入其境伏于道侧遣都督韩仕于畧城服东魏人衣服诈若自河阳叛投闗西者畧出驰之雄自后射之再发咸中遂斩畧首除河南尹进爵为公寻进骠骑大将军开府仪同三司侍中河南邑中正孝闵帝践阼进爵新义郡公赐姓宇文氏明帝二年除都督中州刺史雄久在边具知敌人虚实毎率众深入不避艰难前后经四十五战虽时有胜负而雄志气益壮东魏深惮之卒于镇赠大将军五州诸军事諡曰威子禽虎隋史有传
　　贺若敦河南洛阳人也其先居漠北世为部落大人曽祖贷魏献文时入国为都官尚书封安富县公祖伏连仕魏位云州刺史父统勇健不好学以祖荫为秘书郎永安初从太宰元天穆讨邢杲以功封当亭子齐神武初起以统为颍川长史执刺史田迅以州防拜兖州刺史赐爵当亭县公歴位北雍恒二州刺史卒赠司空諡曰哀敦少有器干善骑射统之将执田迅也虑事不果又以累弱既多难以自拔沈吟者久之敦时年十七乃进策曰大人往事葛荣已为将帅后入尔朱礼遇尤重韩陵之后屈节髙欢既非故人又无功効今日委任无异于前者正以天下未定方借英雄之力一旦清平岂有相容之理统流涕从之遂定谋归文帝时羣盗蠭起大龟山贼张世显潜来袭统敦挺身赴战手斩七八人贼乃退走统大悦谓左右僚属曰我少从军旅战阵非一如此儿年时胆畧者未见其人非惟成我门户亦当为国名将明年从河内公独孤信于洛阳被围敦弯三石弓箭不虚发信大竒之乃言于文帝遂引置之麾下授都督封安陵县伯尝从校猎于甘泉宫时围人不齐兽多越逸文帝大怒人皆股战围内唯有一鹿俄亦突围而走敦跃马驰之鹿上东山敦弃马歩逐至山半便乃掣之而下文帝大悦诸将因得免责累迁太子庶子魏废帝二年拜右卫将军俄加骠骑大将军开府仪同三司进爵广鄊县公时岷蜀初开人情尚梗巴西人谯淹据南梁州与梁西江州刺史王开业共为表里扇动羣蛮文帝令敦率军讨平之山路艰险人迹罕至敦身先将士攀木縁崖倍道兼行乘其不意淹率其众三万自垫江而下就梁王琳敦邀击破之尽俘其众进爵武都郡公拜典祀中大夫寻为金州都督蛮帅向白彪向五子王等聚众为防围逼信州诏敦与开府田赴救未至而城已陷乃进军追讨遂平信州是嵗荆州蛮帅文子荣据沮漳为逆自号仁州刺史复令敦与开府叚韶讨之禽子荣并虏其众武成元年入为军司马自江陵平后巴湘之地并内属毎遣梁人守之至是陈将侯瑱侯安都等围逼湘州遏絶粮援乃令敦率歩骑六千度江赴救瑱等以敦孤军深入规欲取之敦毎设方畧连战破之乘胜进次湘州因此轻敌不以为虞陈师遂断其粮敦于是分兵抄以充资费敦恐瑱等知其粮少乃于营内多为土聚覆之以米集诸营将士各持囊若欲给粮者因召侧近村民阳有所访问令于营外遥见随即遣之瑱等闻之良以为实乃据守要险欲旷日以老敦师敦亦増修营垒造庐舎示以持久嵗余湘罗之间遂废农业瑱等无如之何初土人亟乘轻船载米粟及笼鸡鸭以饷瑱军敦患之乃伪为土人装船伏甲士于中瑱军人望见谓饷船之至逆来争取敦甲士遂禽之又敦军数有叛人乘马投瑱瑱輙纳之敦又别取一马牵以趣船令船中逆以鞭鞭之如是者再三马便畏船不上后伏兵于江岸使人乘畏船马以招瑱军诈云投附瑱便遣兵迎接竞来牵马马既畏船不上伏兵发尽杀之此后实有馈饷及亡奔瑱者犹谓敦之诈并不敢受相持嵗余瑱等不能制求借船送敦度江敦虑其诈或谓曰舎我百里当为汝去瑱等遂留船于是将兵去津路百里敦觇知非诈勒众而还在军病死者十五六晋公防以敦失地无功除其名保定五年累迁中州刺史镇函谷敦恃功负气顾其流軰皆为大将军敦独未得兼以湘州之役全军而反翻被除名毎出怨言晋公防怒徴还逼令自杀临行呼子弼谓曰吾必欲平江南然心不果汝当成吾志吾以舌死汝不可不思因引锥刺弼舌出血诫以慎口建徳初追赠大将军諡曰烈弼隋史有传
　　申徽字世仪魏郡人也六世祖钟为后赵司徒冉闵末中原丧乱钟子邃避地江左曽祖爽仕宋位雍州刺史祖隆道宋北兖州刺史父明仁郡功曹早卒徽少与母居尽力孝养及长好经史性审慎不妄交游遭母忧丧毕乃归于魏元颢入洛以元邃为东徐州刺史邃引徽为主簿颢败邃被槛车送洛阳故吏賔客并委去唯徽送之及邃得逸乃广集賔友叹徽有古人之风寻除太尉府行参军孝武初徽以洛阳兵难未已遂间行入闗见文帝文帝与语甚竒之荐之于贺拔岳岳亦雅相敬待引为賔客文帝临夏州以徽为记室参军兼府主簿文帝察徽沈密有度量毎事信委之乃为大行台郎中时军国草创幕府务殷四方书檄皆徽之辞也以迎孝武功封博平县子本州大中正大统初进爵为侯四年拜中书舎人修起居注河桥之役大军不利近侍之官分者众徽独不离左右魏帝称叹之十年迁给事黄门侍郎先是东阳王元荣为州刺史其女壻刘彦随焉及荣死州首望表荣子康为刺史彦遂杀康而取其位属四方多难朝廷不遑问罪因授彦刺史频徴不奉诏又南通吐谷浑将图叛逆文帝难于动众欲以权畧致之乃以徽为河西大使密令图彦徽径以五十骑行既至止于賔馆彦见徽单使不以为疑徽乃遣一人微劝彦归朝以揣其意彦不从徽又使贲成其住计彦便从之遂来至馆徽先与州豪右密谋执彦遂叱而防之彦辞无罪徽数之曰君无尺寸之功滥居方岳之重恃逺背诞不恭贡职戮辱使人轻忽诏命计君之咎实不容诛但受诏之日本令相送归阙所恨不得即申明罚以谢边逺耳于是宣诏慰劳吏民及彦所部复云大军续至城内无敢动者使还迁都官尚书十二年州刺史成庆为城人张保所杀都督令狐延等起义逐保启请刺史以徽信洽西土拜假节州刺史徽在州五稔俭约率下边人乐而安之十六年徴兼尚书右仆射加侍中骠骑大将军开府仪同三司魏废帝二年进爵博平公正右仆射赐姓宇文氏徽性勤至凡所居官案牍无大小皆亲自省览以是事无稽滞吏不得为奸虽歴公卿此志不懈出为襄州刺史时南方初附旧俗官人皆通饷遗徽性防慎乃画杨震像于寝室以自戒及代还民吏送者数十里不絶徽自以无徳于民慨然怀愧因赋诗题于清水亭柱长防闻之皆竞来就读递相谓曰此是申公手迹并冩诵之明帝以御正任总丝纶更崇其秩为上大夫员四人号大御正又以徽为之歴小司空少保出为荆州刺史入为小司徒小宗伯天和六年上疏乞骸骨诏许之薨赠四州刺史諡曰章子康嗣位泸州刺史司织下大夫上开府康弟敦汝南郡守敦弟静齐郡守静弟处上开府同昌县侯卒
　　陆通字仲明吴郡人也曽祖载从宋武帝平闗中军还留载随其子义真镇长安遂没赫连氏魏太武平赫连氏载仕魏位中山郡守父政性至孝其母吴人好食鱼北土鱼少政求之常苦难后宅侧忽有泉出而有鱼遂得以供膳时人以为孝感所致因谓其泉为孝鱼泉从尔朱天光讨伐及天光败归文帝文帝为行台以政为行台左丞原州长史赐爵中都县伯天统中卒通少敦敏好学有志节防从政在河西遂逢防难与政相失通乃自拔东归从尔朱荣荣死又从尔朱兆及尔朱氏灭乃入关文帝时在夏州引为帐内督顷之贺拔岳为侯莫陈悦所害时有传岳军府已亡者文帝忧之通以为不然居数日问至果如所防自是愈见亲礼遂昼夜陪侍家人罕见其靣通虽处机宻愈自恭谨文帝以此重之后以迎孝武功封都昌县伯大统元年进爵为侯从禽窦泰复农战沙苑之役力战有功又从解洛阳围军还属赵青雀反于长安文帝将讨之以人马疲弊不可速行又谓青雀等一时陆梁不足为虑乃云我到长安但轻骑临之必当靣防通进曰青雀等既以大军不利谓朝廷倾危同恶相求遂成反乱然其逆谋久定必无迁善之心且其诈言大军败绩东防将至若以轻骑往百姓谓为信然更沮兆庶之望大兵虽疲弊精鋭犹多以明公之威率思归之众以顺讨逆何虑不平文帝深纳之因从平青雀録前后功进爵为公徐州刺史以防难未平留不之部与于谨讨刘平伏加大都督从文帝援玉璧进仪同三司九年髙仲宻以地来附通从若干恵战于芒山众军皆退唯恵与通率所部力战至夜中乃引还敌亦不敢逼进授骠骑大将军开府仪同三司太仆卿赐姓歩六孤氏进爵绥徳郡公孝闵践阼拜小司空保定五年累迁大司防通性柔谨虽久处列位常清慎自守所得禄赐尽与亲故共之家无余财常曰凡人患贫而不贵不患贵而不贫也建徳元年转大司马其年薨通弟逞逞字季明初名彦字世雄魏文帝尝从容谓之曰尔既温裕何因乃字世雄且为世之雄非所冝也于尔兄弟又复不类遂改焉逞少谨宻早有名誉兄通先以军功别受茅土乃让父爵中都县伯令逞袭之起家羽林监文帝内亲信时軰皆以骁勇自达唯逞独兼文雅文帝由此加礼遇焉大统十四年参大丞相府军事寻兼记室保定初累迁吏部中大夫歴蕃部御伯中大夫进骠骑大将军开府仪同三司迁司宗中大夫转军司马逞干识详明歴任三府所在著绩朝廷嘉之进爵为公天和三年齐遣侍中斛斯文略中书侍郎刘逖来聘初修隣好盛选行人诏逞为使主尹公正为副以报之逞羙容止善辞令敏而有礼齐人称焉还届近畿诏令路车仪服郊迎而入时人荣之四年除亰兆尹郡界有豕生数子经旬而死其家又有豮遂乳养之诸防赖之以活时论以逞仁政所致俄迁司防中大夫出为河州刺史晋公防雅重其才表为中外府司马颇委任之寻复为司防兼纳言迁小司马及防诛坐免官顷之起为纳言又以疾不堪剧任及除宜州刺史故事刺史奉辞例备卤簿逞以时属农要奏请停之武帝深嘉焉诏遂其所请以彰雅掺逞在州有恵政吏民称之东宫初建授太子太保卒赠大将军子操嗣库狄峙其先辽东人本姓叚匹防之后也因避难改焉后徙居代世为豪右祖凌武威郡守父贞上洛郡守峙少以厚知名善骑射有谋畧仕魏位髙阳郡守政存仁恕百姓颇悦之孝武西迁峙乃弃官从入闗大统元年拜中书舍人参掌机宻以防谨见称迁黄门侍郎时与东魏争衡蠕蠕乘虚屡为边患朝议欲结和亲乃使峙往峙状貌魁梧善于辞令蠕蠕主雅信重之自是不复为防文帝谓峙曰昔魏绛和戎见称前史以君方之彼有愧色封髙邑县公累迁骠骑大将军开府仪同三司拜侍中蠕蠕灭后突厥彊盛虽与周通好而外连齐氏文帝又令峙衔命喻之突厥感悟即执齐使归诸京师进爵安丰郡公歴小司空小司防明帝初为益州刺史都督三十一州诸军事峙性寛和尚清靖为夷獠所安后为宜州刺史入为少师以年老乞骸骨诏许之卒諡曰定子嶷嗣少知名位开府仪同三司职方中大夫蔡州刺史卒官嶷弟徴从平齐以功拜仪同大将军赐爵乐陵县公徴弟徽亦以军功至仪同大将军保城县男徽弟嵚性厚有局度以齐右下大夫从武帝东伐入并州军败侍臣殱焉及帝之出唯嵚侍从以功授上仪同大将军迁开府歴右宫伯赐爵乐成县侯仕隋位至户部尚书
　　杨荐字承畧秦郡宁夷人也父寳昌平郡守荐防孤早有名誉性防谨喜怒不形于色魏永安中随尔朱天光入闗讨羣贼封髙邑县男文帝临夏州补帐内都督及平侯莫陈悦使荐入洛请事孝武授文帝闗西大行台仍除荐直閤将军时冯翊长公主嫠居孝武意欲归诸文帝乃令武衞元毗喻防荐归白文帝又遣荐入洛阳请之孝武即许焉孝武欲向闗中荐贲成其计孝武曰卿归语行台迎我文帝又遣荐与长史宇文测出闗接孝武至长安进爵清水县子大统元年蠕蠕请和亲文帝遣荐与杨寛使并结婚而还进爵为侯又使荐纳币于蠕蠕魏文帝郁久闾后崩文帝遣仆射赵善使蠕蠕更请婚善至夏州闻蠕蠕贰于东魏欲执使者善惧乃还文帝乃使荐往赐黄金十斤杂防三百匹荐至蠕蠕责其背约食言并论结婚之意蠕蠕感悟乃遣使随荐报命焉及侯景来附文帝令荐助镇遏荐知景翻覆遂求还具陈事实文帝乃遣使密追助景之兵寻而景叛十六年大军东讨文帝恐蠕蠕乘虚防掠乃遣荐往更论和好以安慰之进使持节骠骑大将军开府仪同三司加侍中孝闵帝践阼除御伯大夫进爵姚谷县公仍使突厥结婚突厥可汗弟地头可汗阿史郍库头居东靣与齐通和说其兄欲背先约计谋已定将以荐等送齐荐知其意乃正色责之辞气慷慨涕泗横流可汗惨然良久曰幸无所疑当共平东贼然后发遣我女乃令荐先报命仍请东讨以奉使称防迁大将军保定四年又纳币于突厥还行小司马又行大司徒从陈公纯等逆女于突厥进爵南安郡公天和三年迁总管梁州刺史后以疾卒
　　王庆字兴庆太原祈人也父因魏灵州刺史怀徳县公庆少开悟有才畧初从文帝征伐复农破沙苑并有战功毎获殊赏大统十年授殿中将军孝闵帝践阼晋公防引为典籖庆枢机明辩渐见亲待授大都督武成元年以前后功赐爵始安县男二年行小賔部保定二年使吐谷浑与其分疆仍论和好吐谷浑主悦服遣所亲随庆贡献初突厥与周和亲许纳女为后既而齐人知之惧成合从之势亦遣使求婚财馈甚厚突厥贪其重赂便许之朝议以魏氏昔与蠕蠕结婚遂为齐人离贰今者复恐改变欲遣使结之遂授庆左武伯副杨荐为使是嵗遂兴入并之役庆乃引突厥骑与隋公杨忠至太原而还及齐人许送皇姑及世母朝廷遂与通和突厥闻之复致疑阻于是又遣庆往谕之可汗感悦结好如初五年复与宇文贵使突厥逆女自此以庆信着北蕃频歳出使后更使突厥属其可汗暴殂突厥谓庆曰前后使来值我国丧者皆靣表哀况今二国和亲岂得不行此礼庆抗辞不从曰我中华之礼临丧哭泣而已欲今靣必不敢闻命突厥见其守正卒不敢逼武帝闻而嘉之録庆前后使功迁开府仪同三司兵部中大夫进爵为公歴丹中二州刺史为政严肃吏不敢犯大象元年授小司徒加上大将军总管汾石二州五镇诸军事汾州刺史又除延州总管进位柱国隋开皇元年进爵平昌郡公卒于镇赠上柱国諡曰庄子淹嗣赵刚字僧庆河南洛阳人也祖宁魏髙平太守父和永平中陵江将军南讨度淮闻父丧輙还所司将致之于法和曰罔极之防终天莫报若许安丧礼毕而即罪戮死且无恨言讫号恸悲感傍人主司以闻遂宥之丧毕除宁逺将军大统初追赠胶州刺史刚少机辩有干能起家奉朝请累迁金紫光禄大夫领司徒府从事中郎加内閤都督及孝武与齐神武构隙刚密奉防召东荆州刺史冯景昭未及发而神武已逼洛阳孝武西迁景昭集府僚文武议其去就司马冯道和请据州待北方处分刚抽刀投地曰公若为忠臣可斩道和如欲从贼可见杀景昭感悟遂率众赴闗右属侯景逼穰城东荆州人杨欢等起兵应景以其众邀景昭于路景昭战败刚遂投于蛮后自赎免乃见东魏东荆州刺史李魔怜劝令归闗西魔怜纳之使刚至并州宻观事势神武引刚内宴因令刚赍书申饬荆州刚还报魔怜仍説魔怜斩杨欢等以州归西魔怜乃使刚入朝大统初刚于灞上见文帝具陈闗东实情文帝嘉之封阳邑县子论复东荆州功进爵临汝县伯初贺拔胜独孤信以孝武西迁之后并流寓江左至是刚言于魏文帝请追而复之乃以刚为兼给事黄门侍郎使梁魏兴赍移书与其梁州刺史杜懐珤等即与刚盟歃受移送建康仍遣人随刚报命是年又诏刚使三荆听在所便宜从事使还称防进爵武成县侯除大丞相府帐内都督复使魏兴重申前命寻而梁人礼送贺拔胜独孤信等顷之御史中尉董绍进策请图梁汉以绍为行台梁州刺史刚以为不可而朝议已决遂出军绍竟无功还免为庶人除刚颍川郡守髙仲宻以北豫州来附兼大行台左丞持节赴颍川节度义军师还刚别破侯防前驱于南陆复获其郡守二人时有流言传刚东叛神武因设反间声遣迎接刚乃率骑袭其丁坞拔之文帝知刚无贰乃加赉焉除营州刺史进爵为公渭州人郑五丑构逆与叛羌傍乞鐡怱相应令刚往镇之将发魏文帝引见内寝举觞属刚曰昔侯景在东为卿所困黠羌小丑岂足劳卿谋虑也时五丑已尅定夷镇所在立栅刚至并攻破之其党与五丑于是西奔鐡怱刚又进破鐡怱伪广宁郡属宇文贵等西讨诏以刚行渭州事资给粮饩加骠骑大将军开府仪同三司入为光禄卿六官建拜膳部中大夫孝闵帝践阼进爵浮阳郡公出为利州总管沙州氐恃险逆命刚再讨复之方州生獠自此始从赋役刚以信州濵江负险乃表请讨之诏刚率利沙等十四州兵往经畧焉仍加授渠州刺史刚初至渠帅惮其军威相次降欵刚师出逾年士卒疲弊寻复亡叛后遂以无功而还又与所部仪同尹才失和被徴赴阙遇疾卒于路赠中浙涿三州刺史諡曰成子元卿仲卿仲卿酷暴列在隋酷吏传中
　　赵昶字长舒天水南安人也曽祖襄仕魏至中山郡守因家于代焉昶少聪敏有志节弱冠以材力闻魏北中郎将髙千镇陜以昶为长史中军都督文帝平农擢为相府典籖大统九年大军失律于芒山清水氐酋李防仁自军逃还慿险作乱文帝将讨之先求可使者遂令昶使焉昶见防仁喻以祸福羣凶或从或不从其不从命者复将加刅于昶而昶神色自若志气弥厉防仁感悟遂相率降氐梁道显叛攻南由文帝复遣昶慰喻之道显等皆即款附东秦州刺史魏光因徙其豪帅三十余人并部落于华州文帝即以昶为都督领之先是汾州胡叛再遣昶慰劳之皆知其虚实及大军往讨昶为先驱遂破之以功封章武县伯十五年拜安夷郡守帯长虵镇将氐俗荒犷昶咸怀以礼莫不悦服朞歳之后乐从军者千余人加授帅都督时属军兴科发切急氐情难之复相率谋叛昶又潜遣诱説离间其情因其携贰遂轻往临之羣氐不知所为咸来见昶乃收其首逆者二十余人斩之余众遂定朝廷嘉之除大都督行南秦州事时氐帅盖閙等反昶复讨禽之又与史宁破宕昌羌獠二十余万拜武州刺史魏恭帝初加骠骑大将军开府仪同三司潭水羌叛杀武陵潭水二郡守昶率仪同骆天人等讨平之明帝初鳯州人仇周贡魏兴等反自号周公破广化郡攻没诸县分兵西入围广业修城二郡广业郡守薛爽修城郡守杜杲等请昶为援昶遣使报杲为周贡党樊伏兴等所获兴等知昶将至解修城围据泥功岭设六伏以待昶昶至遂遇其伏合战破之广业之围亦解昶追之至泥阳川而还兴州人叚咤及氐酋羌多复反攻没郡县昶讨斩之昶自以被拔擢居将帅之任倾心下士虏获氐羌抚而使之皆为昶尽力文帝常曰不烦国家士马而能威服氐羌者赵昶有之矣至是明帝録前后功进爵长道郡公赐姓宇文氏赏劳甚厚二年徴拜賔部中大夫行吏部寻以疾卒
　　王悦字众喜京兆蓝田人也少有器干为州里所称文帝初定关陇悦率募郷里从军屡有战功大统元年除相府刑狱参军封蓝田县伯四年东魏将侯防攻围洛阳文帝赴援悦又率郷里千余人从军至洛阳将战之夕悦罄其行资市牛飨战士悦所部尽力斩获居多迁大行台右丞转左丞久居管辖颇获时誉三年侯景据河南来附仍请兵为援文帝先遣韦法保贺兰愿徳等帅众助之悦言于文帝曰侯景之于髙欢始则笃郷党之情末乃定君臣之契位居上将职重台司论其分义有同鱼水今欢始死景便离贰岂不知君臣之道有违忠义之礼不足盖其图既大不防小嫌然尚能背徳于髙氏岂肯尽节于朝廷今若益之以势援之以兵非唯侯景不为池中之物亦恐朝廷贻笑将来也文帝纳之乃遣追法保等而景寻叛后拜京兆郡守骑常侍迁大行台尚书从达奚武征梁汉军出武令悦説其城主杨贤悦乃贻之书贤于是遂降悦又白武云白帝冲要是必争之地今城守寡弱易可图也若蜀兵更至攻之实难武然之即令悦率轻骑径趣白马悦示其祸福梁将深悟遂以城降时梁武陵王萧纪果遣其将任珍竒欲先据白马行次闗城闻其已降乃还及梁州平文帝即以悦行刺史事招携初附民吏安之魏废帝二年徴还本任属改行台为中外府尚书员废悦以仪同领兵还郷里悦既久居显职及此之还私怀怏怏犹陵驾郷里失于宗党之情其长子康恃悦旧望遂自骄纵所部军人将有婚礼康乃非礼陵辱军人诉之悦及康并坐除名仍配逺防及于谨伐江陵令悦从军展効江陵平因留镇之孝闵帝践阼依例复官授郢州刺史寻拜使持节骠骑大将军开府仪同三司大都督司水中大夫进爵蓝田县侯俄迁司宪中大夫赐姓宇文氏又进爵河北县公悦性俭约不营生业虽外内荣显家徒四壁而已明帝手勅劳勉之保定元年卒于位子康嗣官至司邑下大夫
　　赵文表其先天水西人也后徙居南郑累世为二千石父珏性方严有度量位御伯中大夫封昌国县伯赠虞绛二州刺史諡曰贞文表少而修谨志存忠节起家为文帝亲信累迁左金紫光禄大夫保定五年授畿伯下大夫迁许公宇文贵府长史寻拜车骑大将军仪同三司仍从贵使突厥迎皇后进止仪注皆令文表典之文表斟酌而行皆合礼度及皇后将入境突厥托以马瘦徐行文表虑其为变遂説突厥使罗莫縁曰后自发彼蕃已淹时序途经沙漠人马疲劳且东防毎伺间隙吐谷浑亦能为变今君以可汗爱女结婚上国曽无防虑岂人臣之礼乎莫縁然之遂倍道兼行数日至甘州以迎后功别封伯阳县伯天和三年除梁州总管府长史所管地名恒棱者方数百里并夷獠所居恃其险固常怀不轨文表率众讨平之迁蓬州刺史政尚仁恕夷獠怀之加骠骑大将军开府仪同三司又加大将军进爵为公大象中拜吴州总管时开府毛颛为吴州刺史及隋文帝执政尉迟迥等举兵逺近骚然人怀异望颛自以秩大且为国家肺腑惧文表背己谋欲先之乃称疾不出文表往问之颛遂手刅文表因令其吏民告云文表谋反仍驰启其状帝以诸方未定恐颛为变遂授颛吴州总管以安之后知文表无异志虽不罪颛而听其子仁海袭爵
  </div>
  <div class="pagination">
   <a href="通志_page128.html">
    上一页
   </a>
   <span>
    ...
   </span>
   <a href="通志_page124.html">
    124
   </a>
   <a href="通志_page125.html">
    125
   </a>
   <a href="通志_page126.html">
    126
   </a>
   <a href="通志_page127.html">
    127
   </a>
   <a href="通志_page128.html">
    128
   </a>
   <span class="current-page">
    129
   </span>
   <a href="通志_page130.html">
    130
   </a>
   <a href="通志_page131.html">
    131
   </a>
   <a href="通志_page132.html">
    132
   </a>
   <a href="通志_page133.html">
    133
   </a>
   <a href="通志_page134.html">
    134
   </a>
   <span>
    ...
   </span>
   <a href="通志_page130.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
