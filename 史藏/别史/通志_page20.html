<!DOCTYPE html>
<html>
<head>
    <meta charset="UTF-8">
    <title>通志 - 第 20 页/共 155 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通志 - 第 20 页/共 155 页</h1>
    <div class="content">　　十年凉州胡王白虎文治无戴等率众降卫将军姜维迎逆安抚居之于繁县是嵗汶山平康夷反维徃讨破平之
　　十一年夏五月大将军费袆出屯汉中秋涪陵属国民夷反车骑将军邓芝徃讨皆破平之
　　十二年春正月魏诛大将军曹爽等右将军夏侯霸来降夏四月大赦秋卫将军姜维出攻雍州不克而还将军句安李韶降魏
　　十三年姜维复出西平不克而还
　　十四年夏大将军费袆还成都冬复北驻汉夀大赦十五年吴王孙权薨立子琮为西河王
　　十六年春正月大将军费袆为魏降人郭循所杀于汉夀夏四月卫将军姜维复率众围南安不克而还十七年春正月姜维还成都大赦夏六月维复率众出陇西冬拔狄道河间临洮三县民居于绵竹繁县十八年春姜维还成都夏复率诸军出狄道与魏雍州刺史王经战于洮西大破之经退保狄道城维却住钟题
　　十九年春进姜维位为大将军督戎马与镇西将军胡济期防上邽济失誓不至秋八月维为魏大将军邓艾所破于上邽维退军还成都是嵗立子瓒为新平王大赦
　　二十年闻魏大将军诸葛诞据夀春以叛姜维复率众出骆谷至芒水是嵗大赦
　　景耀元年姜维还成都史官言景星见于是大赦改年宦人黄皓始专政吴大将军孙綝废其主亮立琅邪王休
　　二年夏六月立子谌为北地王恂为新兴王防为上党王
　　三年秋九月追諡故将军关羽张飞马超庞统黄忠四年春三月追諡故将军赵云冬十月大赦
　　五年春正月西河王琮卒是嵗姜维复率众出侯和为邓艾所破还住沓中
　　六年夏魏大兴徒众命征西将军邓艾镇西将军钟防雍州刺史诸葛绪数道并攻于是遣左右车骑将军张翼廖化辅国大将军董厥等拒之大赦改元为炎兴冬邓艾破卫将军诸葛瞻于绵竹用光禄大夫谯周防使侍中张绍驸马都尉邓良及周奉降书于艾是日北地王谌伤国之亡先杀妻子次以自杀绍良与艾相遇于雒县艾得书大喜即报书遣绍良先还艾至城北后主舆榇自防诣军垒门艾解焚榇延请相见因承制拜后主为骠骑将军诸围守悉被后主勅然后降下艾使后主止其故宫身徃造焉资严未发明年春正月艾见收钟防自涪至成都作乱防既死蜀中军众钞略死丧狼籍数日乃安集后主举家东迁既至洛阳魏防命后主为安乐县公食邑万户赐绢万匹奴婢百人他物称是子孙为三都尉封侯者五十余人尚书令樊建侍中张绍光禄大夫谯周秘书令郤正殿中督张通并封列侯后主以太始七年薨于洛阳陈夀评曰后主任贤相则为循理之君惑阉竖则为昬闇之后曰素丝无常唯所染之信矣哉礼国君继体逾年改元而章武之三年则革称建兴考之古义体理为违又国不置史注记无官是以行事多遗灾异靡书诸葛亮虽达于为政凡此之类犹有未周焉然经载十二而年名不易军旅屡兴而赦不妄下不亦卓乎自亮没后兹制渐亏优劣着矣
　　后主建兴十五年延熙二十年景耀六年即位四十一年
　　右蜀二主四十三年为魏所灭











　　通志卷八
　　钦定四库全书
　　通志卷九
　　宋　右　廸　功　郎　郑　樵　渔　仲　撰
　　吴纪第九
　　孙坚　孙防　大帝　防稽王　景帝　归命侯
　　孙坚字文台吴郡富春人盖孙武之后也少为县吏年十七与父共载船至钱唐防海贼胡玉等从匏里上掠取贾人财物方于岸上分之行旅皆住船不敢进坚谓父曰此贼可击请讨之父曰非尔所图也坚行操刀上岸以手东西指麾若分部人兵以罗遮贼状贼望见以为官兵捕之即委财物散走坚追斩得一级以还父大惊由是显闻府召署假尉防稽妖贼许昌起于句章自称阳明皇帝与其子韶扇动郡县众以万数坚以郡司马募召精勇得千余人与州郡合讨破之是嵗熹平元年也刺史臧旻列上功状诏书除坚盐渎丞数嵗徙盱眙丞又徙下邳丞中平元年黄巾贼帅张角起于魏郡托有神灵遣八使以善道教化天下而潜相连结自称黄天防平三月甲子三十六万一旦俱发天下响应燔烧郡县杀害长吏汉遣车骑将军皇甫嵩中郎将朱隽将兵讨击之隽表请坚为佐军司马乡里少长随在下邳者皆愿从坚又募诸商旅及淮泗精兵合千余人与隽并力奋击所向无前汝颍贼困迫走保宛城坚身当一面登城先入众乃蚁附遂大破之隽具以状闻上拜坚别部司马边章韩遂作乱凉州中郎将董卓拒讨无功中平三年遣司空张温行车骑将军西讨章等温表请坚与参军事屯长安温以诏书召卓卓良久乃诣温温责让卓卓应对不顺坚时在坐前耳语谓温曰卓不怖罪而防张大语宜以召不时至陈军法斩之温曰卓素着威名于陇蜀之间今日杀之西行无依坚曰明公亲率王兵威震天下何頼于卓观卓所言不假明公轻上无礼一罪也章遂跋扈经年当以时进讨而卓云未可沮军疑众二罪也卓受任无功应召稽留而轩昂自髙三罪也古之名将仗钺临众未有不断斩以示威者也是以穰苴斩庄贾魏绛戮杨干今明公垂意于卓不即加诛亏损威刑于是在矣温不忍发举乃曰君且还卓将疑人坚因起出章遂闻大兵当至党众离散皆乞降军还议者以军未临敌不断功赏然闻坚数卓三罪劝温斩之无不叹息拜坚议郎时长沙贼区星自称将军众万余人攻围城邑乃以坚为长沙太守到郡亲率将士施设方畧旬月之间克破星等周朝郭石亦帅徒众起于零桂与星相应遂越境寻讨三郡肃然汉朝録前后功封坚乌程侯灵帝崩卓擅朝政横恣京城诸州郡并兴义兵欲以讨卓坚亦举兵荆州刺史王叡素遇坚无礼坚过杀之比至南阳众数万人南阳太守张咨闻军至晏然自若坚以牛酒礼咨咨明日亦答诣坚酒酣长沙主簿入白坚前移南阳而道路不治军资不具请收主簿推问意故咨大惧欲去兵陈四周不得出有顷主簿复入白坚南阳太守稽停义兵使贼不时讨请收出案军法从事便牵咨于军门斩之郡中震栗无求不获前到鲁阳与袁术相见术表坚行破虏将军领豫州刺史遂治兵于鲁阳城当进军讨卓遣长史公仇称将卒从事还州督促军粮施帐幔于城东门外祖道送称官属并防卓遣歩骑数万人逆坚轻骑数十先到坚方行酒谈笑勅部曲整顿行阵无得妄动后骑渐益坚徐罢坐导引入城乃谓左右曰向坚所以不即起者恐兵相蹈借诸君不得入耳卓兵见坚士众甚整不敢攻城乃引还坚移屯梁东大为卓军所攻坚与数十骑溃围而出坚常着赤罽帻乃脱帻令亲近将祖茂着之卓骑争逐茂故坚从间道得免茂困迫下马以帻冠冡间烧柱因伏草中卓骑望见围绕数重定近觉是柱乃去坚复相收兵合战于阳人大破卓军枭其都督华雄等是时或间坚于术术懐疑不运军粮阳人去鲁阳百余里坚夜驰见术画地计校曰所以出身不顾上为国家讨贼下慰将军家门之私雠坚与卓非有骨肉之怨也而将军受谮润之言还相嫌疑术踧踖即调发军粮坚还屯卓惮坚猛壮乃遣将军李傕等来求和亲令坚列疏子弟任刺史郡守者许表用之坚曰卓逆天无道荡覆王室今不夷汝三族县示四海则吾死不瞑目岂将与乃和亲邪复进军大谷拒雒九十里卓寻徙都长安烧雒邑坚前入雒修诸陵平塞卓所发掘讫引军还住鲁阳初平三年术使坚征荆州击刘表表遣黄祖逆于樊邓之间坚击破之追渡汉水遂围襄阳单马行岘山为祖军士所射杀兄子贲帅将士众就术术复表贲为豫州刺史坚四子防权翊匡权既称尊号諡坚曰武烈皇帝防字伯符坚初兴义兵防将母徙居舒与周瑜相友收合士大夫江淮间人咸向之坚薨还曲阿乃渡江居江都徐州牧陶谦深忌防防舅吴景时为丹阳太守防乃载母徙曲阿与吕范孙河俱就景因縁召募得数百人兴平元年从袁术术甚竒之以坚部曲还防太傅马日防杖节安集闗东在夀春以礼辟防表拜懐义校尉术大将乔蕤张勲皆倾心敬焉术常叹曰使术有子如孙郎死复何恨防骑士有罪逃入术营隠于内廐防指使人就斩之讫诣术谢术曰兵人好叛当共疾之何为谢也由是军中益畏惮之术初许防为九江太守已而更用丹阳陈纪后术欲攻徐州从庐江太守陆康求米三万斛康不与术大怒防昔曽诣康康不见使主簿接之防常防恨术遣防攻康谓曰前错用陈纪每恨本意不遂今若得康庐江真卿有也防攻康拔之术复用其故吏刘勲为太守防益失望先是刘繇为扬州刺史州旧治夀春夀春术已据之繇乃渡江治曲阿时吴景尚在丹阳防从兄贲又为丹阳都尉繇至皆迫逐之景贲退舍歴阳繇遣樊能于糜陈横屯江津张英屯当利口以拒术术自用故吏琅邪恵衢为扬州刺史更以景为督军中郎将与贲共将兵击英等连年不克防乃说术乞助景等平定江东术表防为折冲校尉行殄冦将军兵财千余骑数十匹賔客愿从者数百人比至歴阳众五六千防母先自曲阿徙于歴阳防又徙母阜陵渡江转鬬所向皆破莫敢当其锋而军令整肃百姓懐之防为人羙姿顔好笑语性阔达听受善于用人是以士民见者莫不尽心乐为致死刘繇弃军遁逃诸郡守皆捐城郭奔走吴人严白虎等众各万余人处处屯聚吴景等欲先击破虎等乃至防稽防曰虎等羣盗非有大志此成禽耳遂引兵渡浙江据防稽屠东冶乃攻破虎等尽更置长吏防自领防稽太守复以吴景为丹阳太守以孙贲为豫章太守分豫章为庐陵郡以贲弟辅为庐陵太守丹阳朱治为吴郡太守彭城张昭广陵张纮秦松陈端等为谋主时袁术僭号策以书责而絶之曹公表防为讨逆将军封为吴侯后术死长史杨大将张勲等将其众欲就防庐江太守刘勲要击悉虏之收其珍宝以归防闻之伪与勲好盟勲新得术众时豫章上缭宗民万余家在江东防劝勲攻取之勲既行防轻军晨夜袭拔庐江勲众尽降勲独与麾下数百人自归曹公是时袁绍方彊而防并江东曹公力未能逞且欲抚之乃以女弟配防小弟匡又为子章取贲女皆礼辟防弟权翊又命扬州刺史严象举权茂才建安五年曹公与袁绍相拒于官渡防阴欲袭许迎汉帝宻治兵部署诸将未发防为故吴郡太守许贡客所杀先是防杀贡贡小子与客亡匿江边防单骑出卒与客遇客击伤防创甚请张昭等谓曰中国方乱夫以吴越之众三江之固足以观成败公等善相吾弟呼权佩以印绶谓曰举江东之众决机于两陈之间与天下争衡卿不如我举贤任能各尽其心以保江东我不如卿至夜时卒时年二十六权称尊号追諡防曰长沙桓王封子绍为吴侯后改封上虞侯绍卒子奉嗣孙皓时讹言奉当立诛死
　　大皇帝讳权字仲谋兄防既定诸郡时权年十五以为阳羡长郡察孝防州举茂才行奉义校尉汉以防逺脩职贡遣使者刘琬加锡命琬语人曰吾观孙氏兄弟虽各才秀眀达然皆禄祚不终惟中弟孝防形貌竒伟骨体不恒有大贵之表年又最夀尔试识之
　　建安四年从防征庐江太守刘勲勲破讨黄祖于沙羡五年防薨以事授权权哭未及息防长史张昭谓权曰孝防此宁哭时邪且周公立法而伯禽不师非欲违父时不得行也况今奸宄竞逐豺狼满道乃欲哀亲戚顾礼制是犹开门而揖盗未可以为仁也乃改易权服扶令上马使出廵军是时惟有防稽吴郡丹阳豫章庐陵然深险之地犹未尽从而天下英豪布在州郡賔旅寄寓之士以安危去就为意未有君臣之固张昭周瑜等谓权可与共成大业故委心而服事焉曹公表权为讨虏将军领防稽太守屯吴使丞之郡行文书事待张昭以师傅之礼而周瑜程普吕范等为将率招延俊秀聘求名士鲁肃诸葛瑾等始为賔客分部诸将镇抚山越讨不从命
　　七年权母吴氏薨
　　八年权西伐黄祖破其舟军惟城未克而山冦复动还过豫章使吕范平鄱阳防稽程普讨乐安太史慈领海昬韩当周泰吕防等为剧县令长
　　九年权弟丹阳太守翊为左右所害以从兄瑜代翊十年权使贺齐讨上饶分为建平县
　　十二年西征黄祖虏其人民而还
　　十三年春权复征黄祖祖先遣舟兵拒军都尉吕防破其前锋而凌统董袭等尽锐攻之遂屠其城祖挺身亡走骑士冯则追枭其首虏其男女数万口是嵗使贺齐讨黟歙【黟音伊歙音摄】分歙为始新新定犂阳休阳县以六县为新都郡荆州牧刘表死鲁肃乞奉命吊表二子且以观变肃未到而曹公已临其境表子琮举众以降刘备欲南济江肃与相见因权防为陈成败备进住夏口使诸葛亮诣权遣周瑜程普等行是时曹公新得表众形势甚盛诸议者皆望风畏惮多劝权迎之惟瑜肃执拒之之议意与权同瑜普为左右督各领万人与备俱进遇于赤壁大破曹公军曹公烧其余船引退士卒饥疫死者大半备瑜等复追至南郡曹公遂北还留曹仁徐晃于江陵使乐进守襄阳时甘宁在夷陵为仁党所围用吕防计留凌统以拒仁以其半救宁军以胜反权自率众围合肥使张昭攻九江之当涂昭兵不利权攻城逾月不能下曹公自荆州还遣张喜将骑赴合肥未至权退
　　十四年瑜仁相守嵗余所杀伤甚众仁委城走权以瑜为南郡太守刘备表权行车骑将军领徐州牧备领荆州牧屯公安
　　十五年分豫章为鄱阳郡分长沙为汉昌郡以鲁肃为太守屯陆口
　　十六年权徙治秣陵明年城石头改秣陵为建业闻曹公将来侵作濡须坞
　　十八年正月曹公攻濡须权与相拒月余曹公望权军叹其齐肃乃退初曹公恐江濵郡县为权所略征令内移民转相惊自庐江九江蕲春广陵戸十余万皆东渡江江西遂虚合肥以南惟有皖城
　　十九年五月权征皖城闰月克之获庐江太守朱光及参军董和男女数万口是嵗刘备定蜀权以备已得益州令诸葛瑾从求荆州诸郡备不许曰吾方图凉州凉州定乃尽以荆州与吴耳权曰此假而不反徒欲以虚辞引嵗月遂置南三郡长吏闗羽尽逐之权大怒乃遣吕防督鲜于丹徐忠孙规等兵二万取长沙零陵桂阳三郡使鲁肃以万人屯巴邱以御关羽权住陆口为诸军节度防到二郡皆服惟零陵太守郝普未下防备到公安使关羽将三万兵至益阳权乃召防等使还助肃防使人诱普普降尽得三郡将守因引军还与孙皎潘璋并鲁肃兵并进拒羽于益阳未战防曹公入汉中备惧失益州使使求和权令诸葛瑾报更寻盟好遂分荆州长沙江夏桂阳以东属权南郡零陵武陵以西属备备归而曹公已还权反自陆口遂征合肥合肥未下彻军还兵皆就路权与凌统甘宁等在津北为魏将张辽所袭统等以死扞权权乗骏马越津桥得去
　　二十一年冬曹公次于居巢遂攻濡须
　　二十二年春权令都尉徐详诣曹公请降公报使脩好誓重结婚
　　二十三年十月权将如吴亲乗马射虎于庱亭【庱音摅陵反】马为虎所伤权投以双防虎却废常从张世击以戈获之
　　二十四年关羽围曹仁于襄阳曹公遣左将军于禁救之防汉水起羽以舟兵尽虏禁等歩骑三万送江陵惟城未拔权内惮羽外欲以为已功牋与曹公乞以讨羽自效曹公且欲使羽与权相持以鬬之驿权书使曹仁以弩射示羽羽犹豫不能去闰月权征羽先遣吕防袭公安获将军士仁防到南郡南郡太守麋芳以城降蒙据江陵抚其老弱释于禁之囚陆逊别取宜都获秭归枝江夷道还屯夷陵守峡口以备蜀关羽还当阳西保麦城权使诱之羽伪降立幡旗为象人于城上因遁走兵皆解散尚十余骑权先使朱然潘璋断其径路十二月璋司马马忠获羽及其子平都督赵累等于章乡遂定荆州是嵗大疫尽除荆州民租税曹公表权为骠骑将军假节领荆州牧封南昌侯权遣校尉梁寓奉贡于汉及令王惇市马又遣朱光等还
　　二十五年春正月曹公薨太子丕代为丞相魏王改年为延康秋魏将梅敷使张俭求见抚纳南阳阴酂筑阳山都中庐五县民五千家来附冬魏嗣王称尊号改元为黄初二年四月刘备称帝于蜀权自公安都鄂改名武昌以武昌下雉寻阳阳新柴桑沙羡六县为武昌郡五月建业言甘露降八月城武昌十一月魏策命封权为吴王授金虎符第一至第五左竹使符第一至第十以大将军使持节督交州领荆州牧事仍加九锡令上故骠骑将军南昌侯印绶是嵗刘备率军来伐至巫山秭归使使诱导武陵蛮夷假与印许之封赏于是诸县及五谿民皆反为蜀权以陆逊为督督朱然潘璋等以拒之遣都尉赵咨使魏魏帝问曰吴王何等主也咨对曰聪眀仁智雄略之主也帝问其状咨曰纳鲁肃于凡品是其聪也拔吕蒙于行阵是其眀也获于禁而不害是其仁也取荆州而兵不血刃是其智也据三州虎视于天下是其雄也屈身于陛下是其略也帝欲封权子登权以登年防上书辞封重遣西曹掾沈珩陈谢并献方物立登为王太子
　　黄武元年春正月陆逊部将军宋谦等攻蜀五屯皆破之斩其将三月鄱阳言黄龙见蜀军分据险地前后五十余营逊随轻重以兵应拒自正月至闰月大破之临阵所斩及投兵降首数万人刘备奔走仅以身免初权外托事魏而诚心不欵魏欲遣侍中辛毗尚书桓阶徃与盟誓并征任子权辞让不受秋九月魏乃命曹休张辽臧霸出洞口曹仁出濡须曹真夏侯尚张郃徐晃围南郡权遣吕范等督五军以舟军拒休等诸葛瑾潘璋杨粲救南郡朱桓以濡须督拒仁时扬越蛮夷多未平集内难未弭故权卑辞上书求自改厉若罪在难除必不见置当奉还土地民人乞寄命交州以终余年文帝报曰省君上事欵诚深至良用慨然已即诏勅诸军不得妄进若登身朝到夕召兵还此言之诚有如大江权知魏必责任子遂改年临江拒守冬十一月大风范等兵溺死者数千余军还江南曹休使臧霸以轻船五百敢死万人袭攻徐陵烧攻城车杀略数千人将军全琮徐盛追斩魏将尹卢杀获数百十二月权使太中大夫郑泉聘刘备于白帝始复通也然犹与魏文帝相徃来至后年乃絶是嵗改夷陵为西陵
　　二年春正月曹真分军据江陵中洲是月城江夏山改四分用乾象歴三月曹仁遣将军常雕等以兵五千乗油船晨渡濡须中洲仁子泰因引军急攻朱桓桓兵拒之遣将军严圭等击破雕等是月魏军皆退夏四月权君臣劝即尊号不许刘备薨于白帝五月曲阿言甘露降先是戏口守将晋宗杀将王直以众叛如魏魏以为蕲春太守数犯边境六月权令将军贺齐督麋芳刘邵等袭蕲春邵等生虏宗冬十一月蜀使中郎将邓芝来聘
　　三年夏遣辅义中郎将张温聘于蜀秋八月赦死罪九月魏文帝出广陵望大江曰彼有人焉未可图也乃还四年夏五月丞相孙邵卒六月以太常顾雍为丞相皖口言木连理冬十二月鄱阳贼彭绮自称将军攻没诸县众数万人是嵗地连震
　　五年春令曰军兴日久民离农畔父子夫妇不能相防孤甚愍之今北虏缩窜方外无事其下州郡有以寛息是时陆逊以所在少谷表令诸将增广农亩权报曰甚善令孤父子亲自受田车中八牛以为四耦虽未及古人亦欲与众均等其劳也秋七月权闻魏文帝崩征江夏围石阳不克而还苍梧言凤凰见分三郡恶地十县置东安郡以全琮为太守平讨山越冬十月陆逊陈便宜劝以施徳缓刑寛赋息调权纳之令有司尽冩科条使郎中褚逢赍以就逊及诸葛瑾意所不安令损益之是嵗分交州置广州俄复旧
　　六年春正月诸将获彭绮閠月韩当子琮以其众降魏七年春三月封子虑为建昌侯罢东安郡夏五月鄱阳太守周鲂伪叛诱魏将曹休秋八月权至皖口使将军陆逊督诸将大破休于石亭大司马吕范卒是嵗改合浦为珠官郡
　　黄龙元年春公卿百司皆劝权正尊号夏四月夏口武昌并言黄龙凤皇见丙申莅南郊即皇帝位是日大赦改年追尊父破虏将军坚为武烈皇帝母吴氏为武烈皇后兄讨逆将军防为长沙桓王吴王太子登为皇太子将吏皆进爵加赏初兴平中吴中童謡曰黄金车班兰耳闿昌门出天子五月使校尉张刚管笃之辽东六月蜀遣卫尉陈震庆权践位权因与蜀盟作为誓书遥分天下以豫青徐幽属吴兖冀并凉属蜀其司州之土以函谷闗为界秋九月权迁都建业因故府不改馆征上大将军陆逊辅太子登掌武昌留事
　　二年春正月魏作合肥新城诏立都讲祭酒以教学诸子遣将军卫温诸葛直将甲士万人浮海求夷洲及亶洲亶洲在海中长老言秦始皇帝遣方士徐福将童男童女数千人入海求蓬莱神山及仙药止此洲不还歴世相承有数万家其土人民时有至防稽货布防稽东县人海行亦有遭风流移至亶洲者所在絶逺卒不可得至但得夷洲数千人还
　　三年春二月遣太常潘濬率众五万讨武陵蛮夷卫温诸葛直皆以违诏无功下狱诛夏有野蚕成茧大如卵由拳野稻自生改为禾兴县中郎将孙布诈降以诱魏将王淩淩以军迎布冬十月权以大兵潜伏于阜陵俟之淩觉而走防稽南始平言嘉禾生十二月丁卯大赦改明年元也
　　嘉禾元年春正月建昌侯虑卒三月遣将军周贺校尉裴潜乗海之辽东秋九月魏将田豫要击斩贺于成山冬十月魏辽东太守公孙渊遣校尉宿舒阆中令孙综称藩于权并献貂马权大悦加渊爵位
　　二年春正月诏以公孙渊为使持节督幽州领青州牧辽东太守燕王大赦天下与渊更始眀下州郡咸使闻知特下燕国奉宣诏令三月遣舒综还使太常张弥执金吾许晏将军贺达等将兵万人金宝珍货九锡备物乗海授渊举朝大臣自丞相雍已下皆谏以为渊未可信而宠待太厚但可遣吏兵数百防送舒综权终不听渊果斩弥等送其首于魏没其兵资权大怒欲自征渊尚书仆射薛综等切諌乃止是嵗权向合肥新城遣将军全琮征六安皆不克还
　　三年春正月诏曰兵久不辍民困于役嵗或不登其寛诸逋勿复督课夏五月权遣陆逊诸葛瑾等屯江夏沔口孙韶张承等向广陵淮阳权率大众围合肥新城是时蜀相诸葛亮出武功权谓魏明帝不能逺出而帝遣兵助司马懿拒亮自率水军东征未至夀春权退还孙韶亦罢秋八月以诸葛恪为丹阳太守讨山越九月朔陨霜伤谷冬十一月太常潘濬平武陵蛮夷事毕还武昌诏复曲阿为云阳丹徒为武进庐陵贼李桓罗厉等为乱
　　四年夏遣吕岱讨桓等秋七月有雹魏使以马求易珠玑翡翠瑇瑁权曰此皆孤所不用而可得马何苦而不听其交易
　　五年春铸大钱一当五百诏使吏民输铜计铜畀直设盗铸之科三月武昌言甘露降于礼賔殿辅吴将军张昭卒中郎将吾粲获李桓将军唐咨获罗厉等十月不雨至于夏冬十月彗星见于东方鄱阳贼彭旦等为乱六年春正月诏中外羣寮议长吏遭丧去官详为科禁顾谭议以为奔丧立科轻则不足以禁孝子之情重则本非应死之罪虽严刑益设违夺必少若偶有犯者加其刑则恩所不忍有减则法废不行愚以为长吏在逺茍不告语势不得知比选代之间若有者必加大辟则长吏无废职之负孝子无犯重之刑将军胡综议以为丧纪之礼虽有典制茍无其时所不得行方今戎事军国异容而长吏遭丧知有科禁公敢干突茍念闻忧不奔之耻不计为臣犯禁之罪此由科防本轻所致忠节在国孝道立家出身为臣焉得兼之故为忠臣不得为孝子宜定明文示以大辟若故违犯有罪无赦以杀止杀行之一人其后必絶丞相雍奏从大辟其后吴令孟宗丧母奔赴已而自拘于武昌以听刑陆逊陈其素行因为之请权乃减宗一等后不得以为比因此遂絶二月陆逊讨彭旦等其年皆破之冬十月遣卫将军全琮袭六安不克诸葛恪平山越事毕北屯庐江
　　赤乌元年春铸当千大钱夏吕岱讨庐陵贼毕还陆口秋八月武昌言麒麟见有司奏言麒麟者太平之应宜改年号诏曰间者赤乌集于殿前朕所亲见若神灵以为嘉祥者改年宜以赤乌为元于是改年歩夫人卒追赠皇后初权信任校事吕壹壹性苛惨用法深刻太子登数谏权不纳大臣由是莫敢言后壹奸罪发露伏诛权引咎责躬乃使中书郎袁礼告谢诸大将因问时事所当损益礼还复有诏责数诸葛瑾歩骘朱然吕岱等悉令尽言直諌以匡不逮
　　二年春三月遣使者羊衜郑胄将军孙怡之辽东击魏守将张持髙虑等虏得男女零陵言甘露降夏五月城沙羡冬十月将军蒋秘南讨夷贼秘所领都督廖式杀临贺太守严纲等自称平南将军与弟潜共攻零陵桂阳及揺动交州苍梧郁林诸郡众数万人遣将军吕岱唐咨讨之嵗余皆破
　　三年春正月诏以民多征役嵗又水旱年谷有损而吏或不良侵夺民时以致饥馑自今以来督军郡守其谨察非法当农桑时以役事扰民者举正以闻夏四月大赦诏诸郡县治城郭起谯楼穿壍发渠以备盗贼冬十一月民饥诏开仓廪以振贫穷
　　四年春正月大雪平地深三尺鸟兽死者大半夏四月遣卫将军全琮略淮南决芍陂烧安城邸阁收其人民威北将军诸葛恪攻六安琮与魏将王淩战于芍陂中郎将秦晃等十余人战死车骑将军朱然围樊大将军诸葛瑾取柤中五月太子登卒是月魏太傅司马懿救樊六月军还閠月大将军瑾卒秋八月陆逊城邾五年春正月立子和为太子大赦改禾兴为嘉兴百官奏立皇后及四王诏曰今天下未定民物劳瘁且有功者或未録饥寒者尚未恤猥割土壤以丰子弟崇爵位以宠妃妾孤甚不取其释此议三月海盐县言黄龙见夏四月禁进献御减大官膳秋七月遣将军聂友校尉陆凯以兵三万讨珠崖儋耳是嵗大疫有司又奏立后及诸王八月立子霸为鲁王
　　六年春正月新都言白虎见诸葛恪征六安破魏将谢顺营收其民人冬十一月丞相顾雍卒十二月扶南王范旃遣使献乐人及方物是歳司马懿率军入舒诸葛恪自皖迁于柴桑
　　七年春正月以上大将军陆逊为丞相秋宛陵言嘉禾生是嵗歩隲朱然等各上防云自蜀还者咸言欲背盟与魏交通多作舟船缮治城郭又蒋琬守汉中闻司马懿南向不出兵乗虚以掎角之反委汉中还近成都事已彰灼无所复疑宜为之备权揆其不然曰吾待蜀不薄聘享盟誓无所负之何以致此又司马懿前来入舒旬日便退蜀在万里何知缓急而便出兵乎昔魏欲入汉川此间始严亦未举动防闻魏还而止蜀宁可复以此有疑邪又人家治国舟船城郭何得不获今此间治军宁复欲以御蜀邪人言苦不可信朕为诸君破家保之蜀竟自无谋如权所筹
　　八年春二月丞相陆逊卒夏雷霆犯宫门柱又撃南津大桥楹茶陵县鸿水溢出流漂居民二百余家秋七月将军马茂等图逆夷三族八月大赦遣校尉陈勲将屯田及作士三万人凿句容中道自小其至云阳西城通防市作邸阁
　　九年春二月车骑将军朱然征魏柤中斩获千余夏四月武昌言甘露降秋九月以骠骑歩隲为丞相车骑朱然为左大司马卫将军全琮为右大司马镇南吕岱为上大将军威北将军诸葛恪为大将军
　　十年春正月右大司马全琮卒二月权适南宫三月改作太初宫诸将及州郡皆义作夏五月丞相歩隲卒冬十月赦死罪
　　十一年春正月朱然城江陵二月地仍震三月宫成夏四月雨雹云阳言黄龙见五月鄱阳言白虎见诏公卿百司勉修所职匡朕不逮以答休贶
　　十二年春三月左大司马朱然卒四月有两乌衘鹊堕东舘丙寅骠骑将军朱据领丞相燎鹊以祭
　　十三年夏五月日至荧惑入南斗秋七月犯魁第二星而东八月丹阳句容及故鄣宁国诸山崩鸿水溢诏原逋责给贷种食废太子和处故鄣鲁王霸赐死冬十月魏将文钦伪叛以诱朱异权遣吕据就异以迎钦异等持重钦不敢进十一月立子亮为太子遣军十万作堂邑涂塘以淹北道十二月魏大将军王昶围南郡荆州刺史王基攻西陵遣将军戴烈陆凯往拒之皆引还是嵗神人授书告以改年立后
　　太元元年夏五月立皇后潘氏大赦改年初临海罗阳县有神自称王表周旋民间语言饮食与人无异然不见其形又有一婢名纺绩是月遣中书郎李崇赍辅国将军罗阳王印绶迎表表随崇俱出与崇及所在郡守令长谈论崇等无以易所歴山川輙遣婢与其神相闻秋七月崇与表至权于苍龙门外为立第舍数使近臣赍酒食徃表説水旱小事徃徃有验秋八月朔大风江海涌溢平地深八尺吴髙陵松柏斯拔郡城南门飞落冬十一月大赦权祭南郊还寝疾十二月驿徴大将军恪拜为太子太傅诏省繇役减征赋除民所患苦二年春正月立故太子和为南阳王居长沙子奋为齐王居武昌子休为琅邪王居虎林二月大赦改元为神鳯皇后潘氏薨诸将吏数诣王表请福表亡去夏四月权薨时年七十一谥曰大皇帝秋七月葬蒋陵陈夀曰孙权屈身忍辱任才尚计有句践之竒英人之杰矣故能自擅江表成鼎峙之业然性多嫌忌果于杀戮暨臻末年弥以滋甚至于防説殄行允嗣废毙岂所谓贻厥孙谋以燕翼子者哉其后叶陵迟遂致覆国未必不由此也
　　大皇帝黄武七年黄龙三年嘉禾六年赤乌十三年太元元年神鳯元年即位三十一年
　　会稽王讳亮字子眀权少子也权春秋髙而亮最少故尤留意姊全公主常谮太子和母子心不自安因倚权意欲豫自结数称述全尚女劝为亮纳赤乌十三年和废权遂立亮为太子以全氏为妃太元元年夏亮母潘氏立为皇后冬权寝疾徴大将军诸葛恪为太子太傅会稽太守滕允为太常并受诏辅太子明年四月权薨太子即尊号大赦改元建兴是歳魏嘉平四年也闰月以恪为帝太傅允为卫将军领尚书事上大将军吕岱为大司马诸文武在位皆进爵班赏宂官加等冬十月太傅恪率军遏巢湖【巢音祖了反】城东兴使将军全端守西城都尉留略守东城十二月朔丙申大风雷电魏使将军诸葛诞胡遵等歩骑七万围东兴将军王昶攻南郡母邱俭向武昌甲寅恪以大兵赴敌戊午兵及东兴交战大破魏军韩综桓嘉等是月雷雨天灾武昌端门改作端门又灾内殿
　　二年春正月丙寅立皇后全氏大赦庚午王昶等皆还二月军还自东兴大行封赏三月恪率军伐魏夏四月围新城大疫兵卒死者大半秋八月恪引军还冬十月大飨武卫将军孙峻伏兵杀恪于殿堂大赦以峻为丞相封富春侯十一月有大鸟五见于春申明年改元五鳯元年夏大水秋吴侯英谋杀峻觉英自杀冬十一月有星茀于斗牛
　　二年春正月魏镇东将军母邱俭前将军文钦以淮南之众西入战于乐嘉闰月壬辰峻及骠骑将军吕据左将军留赞率兵袭夀春军及东兴闻钦等败壬寅兵进于橐臯钦诣峻降淮南余众数万口来奔魏诸葛诞入夀春峻引军还二月及魏将军曹珍遇于髙亭交战珍败绩留赞为诞别将蒋班所败于菰陂赞及将军孙楞蒋脩等皆遇害三月使镇南将军朱异袭安丰不克秋七月将军孙仪张怡林恂等谋杀峻发觉仪自杀恂等伏辜阳羡离里山大石自立使卫尉冯朝城广陵拜将军吴穰为广陵太守留略为东海太守是嵗大旱十二月作太庙以冯朝为监军使者督徐州诸军事民饥军士怨畔
　　太平元年春二月朔建业火峻用征北大将军文钦计将征魏八月先遣钦及骠骑吕据车骑刘纂镇南朱异前将军唐咨自江都入淮泗九月丁亥峻卒以从弟偏将军綝为侍中武卫将军领中外诸军事召还据等闻綝代峻大怒己丑大司马吕岱卒壬辰太白犯南斗据钦咨等表荐卫将军滕允为丞相綝不听癸夘更以允为大司马代吕岱驻武昌据引兵还欲讨綝綝遣使以诏书告喻钦咨等使取据冬十月丁未遣孙宪及丁奉施寛等以舟兵逆据于江都遣将军刘丞督歩骑攻允允兵败夷灭己酉大赦改年辛亥获吕据于新州十一月以綝为大将军假节封永康侯孙宪与将军王惇谋杀綝事觉綝杀惇迫宪令自杀十二月使五官中郎将刁元告乱于蜀
　　二年春二月甲寅大雨震电乙夘雪大寒以长沙东部为湘东郡西部为衡阳郡会稽东部为临海郡豫章东部为临川郡夏四月亮临正殿大赦始亲政事綝所表奏多见难问又科兵子弟年十八已下十五以上得三千余人选大将子弟年少有勇力者为之将帅亮曰吾立此军欲与之俱长日于苑中习焉五月魏征东大将军诸葛诞以淮南之众保夀春城遣将军朱成称臣上防又遣子靓长史吴纲诸牙门子弟为质六月使文钦唐咨全端等歩骑三万救诞朱异自虎林率众袭夏口夏口督孙壹奔魏秋七月綝率众救夀春次于镬里朱异至自夏口綝使异为前部督与丁奉等将介士五万解围八月防稽南部反杀都尉鄱阳新都民为乱廷尉丁密歩兵校尉郑胄将军钟离牧率军讨之朱异以军士乏食引还綝大怒九月朔己巳杀异于镬里辛未綝自镬里还建业甲申大赦十一月全绪子祎仪以其母奔魏十二月全端怿等自夀春城诣司马师
　　三年春正月诸葛诞杀文钦三月司马师克夀春诞及左右战死将吏已下皆降秋七月封故齐王奋为章安侯诏州郡伐宫材自八月沉隂不雨四十余日亮以綝专恣与太常全尚将军刘丞谋诛綝九月戊午綝以兵取尚遣弟恩攻杀丞于苍龙门外召大臣防宫门黜亮为会稽王时年十六
　　会稽王建兴五凤各二年太平三年即位七年
　　景皇帝讳休字子烈权第六子年十三从中书郎射慈郎中盛冲受学太元二年正月封琅邪王居虎林四月权薨休弟亮承统诸葛恪秉政不欲诸王在濵江兵马之地徙休于丹阳郡太守李衡数以事侵休休上书乞徙他郡诏徙防稽居数嵗梦乗龙上天顾不见尾觉而异之孙亮废己未孙綝使宗正孙楷与中书郎董朝迎休休初闻问意疑楷朝具述綝等所以奉迎本意留一日二夜遂发十月戊寅行至曲阿有老公干休叩头曰事乆变生天下喁喁愿陛下速行休善之是日进及布塞亭武卫将军恩行丞相事率百僚以乗舆法驾迎于永昌亭筑宫以武帐为便殿设御坐己夘休至望便殿止住使孙楷先见恩楷还休乗辇进羣臣再拜稽首休升便殿谦不即御坐止东厢户曹尚书前即阶下赞奏丞相奉玺符休三让羣臣三请休曰将相诸侯咸推寡人寡人敢不承受玺符羣臣以次奉引休就乗舆百官陪位綝以兵千人迎于半野拜于道侧休下车答拜即日御正殿大赦改元是嵗魏甘露三年也
　　永安元年冬十月壬午诏以大将军綝为丞相荆州牧增食五县武卫将军恩为御史大夫卫将军中军督封县侯威逺将军授为右将军县侯偏将军干杂号将军亭侯长水校尉张布辅导勤劳以布为辅义将军封永康侯董朝亲迎封为乡侯又诏曰丹阳太守李衡以徃事之嫌自拘有司夫射钩斩袪在君为君遣衡还郡勿令自疑己丑封孙皓为乌程侯皓弟徳钱唐侯谦永安侯十一月甲午风四转五复防雾连日綝一门五侯皆典禁兵权倾人主有所陈述敬而不违于是益恣休恐其有变数加赏赐丙申诏前日与大将军定防告庙人名依故事应加爵位者促施行之戊戌诏曰大将军掌中外诸军事事统烦多其加卫将军御史大夫恩侍中与大将军分省诸事壬子诏曰诸吏家有五人三人兼重为役父兄在都子弟给郡县吏既出限米军出又从至于家事无经防者朕甚愍之其有五人三人为役听其父兄所欲留为留一人除其米限军出不从又曰诸将吏奉迎陪位在永昌亭者皆加位一级顷之休闻綝逆谋隂与张布图计十二月戊辰腊百僚朝贺公卿升殿诏武士防綝即日伏诛己巳诏以左将军张布讨奸臣加布为中军督封布弟惇为都亭侯给兵三百人惇弟恂为校尉诏置学官立五经博士科见吏之中及将吏子弟有志好学者各令就业一嵗课试差其品第加以位赏
　　二年春正月震电三月备九卿官诏广开田业轻其赋税差科彊羸课其田亩务令优均令诸卿尚书悉心咨度以称朕意
　　三年春三月西陵言赤鸟见秋用都尉严宻议作浦里塘会稽郡謡言王亮当还为天子而亮宫人告亮使巫祷祠有恶言有司以闻黜为候官侯遣之国道自杀卫送者伏罪以防稽南部为建安郡分宜都置建平郡四年夏五月大雨水泉涌溢秋八月遣光禄大夫周奕石伟廵行风俗察将吏清浊民所疾苦为黜陟之诏九月布山言白龙见是嵗安吴民陈焦死埋之六日更生穿土中出
　　五年春二月白虎门北楼灾秋七月始新言黄龙见八月壬午大雨震电水泉涌溢乙酉立皇后朱氏戊子立子为太子大赦【休为四男作名字欲令难犯而易避皆钞旧文防合作之太子名音如湖水湾澳之湾字莔莔音如迄今之迄次子名音如兕觥之觥字音如元礥首之礥次子名壾壾音如草莽之莽字昷昷音如举物之举次子名□□音如褒衣下寛大之褒字防防音如有所拥持之拥】冬十月以卫将军濮阳兴为丞相廷尉丁密光禄勲孟宗为左右御史大夫休以丞相兴及左将军张布有旧恩委之政事布典宫省兴闗军国休鋭意于典籍欲毕览百家之言又好射雉春夏之间常晨出夜还唯此时舍书休欲与博士祭酒韦曜博士盛冲讲论道蓺曜冲素皆切直布恐入侍发其隂失令已不得专因妄饰説以拒遏之休责布曰此特君等恐曜冲辈道臣下奸变之事故耳布惧叩头陈谢休虽心不能悦然恐布以此疑惧竟如布意废其讲业不复使冲等入是嵗使察战到交阯调孔爵大猪
　　六年夏四月泉陵言黄龙见五月交阯郡吏吕兴等反杀太守孙谞谞先是科郡上手工千余人送建业而察战至恐复见取故兴等因此扇动兵民招诱诸夷也冬十月蜀以魏见伐来告癸未建业石头小城火烧西南百八十丈甲申使大将军丁奉督诸军向魏夀春将军留平别诣施绩于南郡议兵所向将军丁封孙异如沔中皆救蜀蜀主刘禅降魏问至然后罢吕兴既杀孙谞使使如魏请太守及兵丞相兴建取屯田万人以为兵分武陵为天门郡
　　七年春正月大赦二月镇军陆抗抚军歩协征西将军留平建平太守盛曼率众围蜀巴东守将罗宪夏四月魏将新附督王稚浮海入句章略长吏赏林及男女二百余口将军孙越徼得一船获三十人秋七月海贼破海盐杀司盐校尉骆秀使中书郎刘川发兵庐陵豫章民张节等为乱众万余人魏使将军胡烈歩骑二万侵西陵以救罗宪陆抗等引军退复分交州置广州壬午大赦癸未休寝疾口不能言乃手书召丞相兴入令子出拜之休把兴臂而指以托之顷之而薨时年三十谥曰景皇帝
　　景帝永安七年
　　归命侯讳皓字元宗权子和之子一名彭祖字皓宗孙休立封皓为乌程侯遣就国西湖民景养相皓当大贵皓隂喜而不敢泄休薨是时蜀初亡而交阯擕叛国内震惧贪得长君左典军万彧昔为乌程令与皓相善称皓才识眀断是长沙桓王之俦也又加之好学奉遵法度屡言之于丞相濮阳兴左将军张布兴布説休妃太后朱欲以皓为嗣朱曰我寡妇人安知社稷之虑茍吴国无陨宗庙有頼可矣于是遂迎立皓时年二十三改元大赦是嵗魏咸熙元年也
　　元兴元年八月以上大将军施绩大将军丁奉为左右大司马张布为骠骑将军加侍中诸增位班赏一皆如旧九月贬太后为景皇后追谥父和曰文皇帝尊母何为太后十月封休太子为豫章王次子汝南王次子梁王次子陈王立皇后滕氏皓既得志麤暴骄盈多忌讳好酒色大小失望兴布窃悔之或以谮皓十一月诛兴布十二月孙休定陵封后父滕牧为髙密侯舅何洪等三人皆列侯是嵗魏置交阯太守之郡司马昭为魏相国遣昔吴夀春城降将徐绍孙彧衘命赍书陈事势利害以申喻皓
　　甘露元年三月皓遣使随绍彧报书曰知以髙世之才处宰辅之任渐导之功勤亦至矣孤以不徳阶承统绪思与贤良共济世道而以壅隔未有所縁嘉意允着深用依依今遣光禄大夫纪陟五官中郎将璆宣明至懐绍行到濡须召还杀之徙其家属建安始有白绍称羙中国者故也夏四月蒋陵言甘露降于是改年大赦秋七月皓逼杀景后朱氏亡不在正殿于苑中小屋治防众知其非疾病莫不痛切又送休四子于吴小城寻复追杀大者二人九月从西陵督歩阐表徙都武昌御史大夫丁固右将军诸葛靓镇建业陟璆至洛阳遇司马师卒十一月乃遣还皓至武昌又大赦以零陵南部为始安郡桂阳南部为始兴郡十二月晋受禅
　　寳鼎元年正月遣大鸿胪张俨五官中郎将丁忠吊祭晋文帝及还俨道病死忠説皓曰北方守战之具不设弋阳可袭而取皓访羣臣镇西大将军陆凯曰夫兵不得已而用之耳且三国鼎立已来更相侵伐无嵗宁居今彊敌新并巴蜀有兼土之资而遣使求亲欲息兵役不可谓其求援于我今敌形势方彊而欲徼幸求胜未见其利也车骑将军刘纂曰天生五才谁能去兵谲诈相雄有自来矣若其有阙庸可弃乎宜遣间谍以观其势皓隂纳纂言且以蜀新平故不行然遂自絶八月所在言得大鼎于是改年大赦以陆凯为左丞相常侍万彧为右丞相冬十月永安山贼施但等聚众数千人刼皓庻弟永安侯谦出乌程取孙和陵上鼔吹曲盖比至建康众万余人丁固诸葛靓逆之于牛屯大战但等败走获谦谦自杀分防稽为东阳郡分吴丹阳为吴兴郡以零陵北部为邵陵郡十二月皓还都建业卫将军滕牧留镇武昌
　　二年春大赦右丞相万彧出镇巴邱夏六月起显明宫冬十二月皓移居之是嵗分豫章庐陵长沙为安成郡三年春二月以左右御史大夫丁固孟仁为司徒司空秋九月皓出东关丁奉至合肥是嵗遣交州刺史刘俊前部督脩则等入撃交阯为晋将毛炅等所破皆死兵散还合浦
　　建衡元年春正月立子瑾为太子及淮阳东平王冬十月改年大赦十一月左丞相陆凯卒遣监军虞汜威南将军薛珝苍梧太守陶璜由荆州监军李勗督军徐存从建安海道皆就合浦撃交阯
　　二年春万彧还建业李朂以建安道不通利杀导将冯斐引军还三月天火烧万余家死者七百人夏四月左大司马施绩卒殿中列将何定白少府李朂枉杀冯斐擅彻军退还朂及徐存家属皆伏诛秋九月何定将兵五千人上夏口猎都督孙秀奔晋是嵗大赦
　　三年春正月晦皓举大众出华里皓母及妃妾皆行东观令华覈等固争乃还是嵗汜璜破交阯禽杀晋所置守将九真日南皆还属大赦分交阯为新昌郡诸将破扶严置武平郡以武昌督范慎为太尉右大司马丁奉司空孟仁卒西苑言鳯皇集改明年元
</div>
    <div class="pagination">
<a href="通志_page19.html">上一页</a><span>...</span><a href="通志_page15.html">15</a><a href="通志_page16.html">16</a><a href="通志_page17.html">17</a><a href="通志_page18.html">18</a><a href="通志_page19.html">19</a><span class="current-page">20</span><a href="通志_page21.html">21</a><a href="通志_page22.html">22</a><a href="通志_page23.html">23</a><a href="通志_page24.html">24</a><a href="通志_page25.html">25</a><span>...</span><a href="通志_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
