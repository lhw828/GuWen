<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 387 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 387 页/共 523 页
  </h1>
  <div class="content">
   ○遣官祭先医之神。　　

○谕军机大臣等、赛冲阿追巢□刀苗小一股匪。已渡汉江北岸。因闻另有蓝号股匪数百人。由太阳滩踹浅渡江旋又折回追巢

□刀歼获贼匪四百余名。擒获伪先锋旗手多名。所办迅速可嘉。陕省贼匪。均各蓄意入川。以图勾结。川北川东。与陕境处处可通。巴山老林。路径丛杂。搜巢□刀亦复费手。此时紧要机宜。总以防贼入川为要。现在陕省贼匪。已有各路官兵分投紧蹑。不致散窜。而江岸辽阔贼匪屡次窥伺。傥赛冲阿深入陕境。转致后路空虚。该将军在洋县一带。追巢□刀红号绿号股匪。吴廷刚等、并已由北逼巢□刀而来。谅该贼匪不致远窜。可以就地埽除巢□刀竣此股。若数十里百里内。有贼窜至。自当随时截杀。若在数百里之外。切勿穷追远涉。务当步步紧顾川界。川省边防严密。即所以助陕省成功。并传知多隆武、暨桂涵、罗思举、分督弁兵。在川省沿边一带。多设侦探。加意防范。其七盘关及沿江一带。均派兵巡逻。声息相应。勿稍疏懈。将此谕令知之。　　

○乙未。遣官祭文昌帝君庙。　　

○谕内阁、御史孙汶奏、挑选侍卫酌定弓力一摺。国家以弧矢开基。武备之修。挽强为尚。但力不同科。若如该御史所奏、概令开弓在八力以上。亦属难行。此事惟在练习精勤。则膂力日增。即力弱者亦渐能挽强嗣后著领侍卫内大臣、及管理旗营诸大臣。各率所属。勤加教演纵不能悉挽八力劲弓。总约以六力为合格。庶御侮折冲。干城之选日众矣。　　

○谕军机大臣等、前因睢州漫工亟宜堵合。又虑大汛长发以前。工程不能办竣。则帑项皆归虚掷。降上□日令吴璥等详议具奏。本日朕恭阅皇考高宗纯皇帝实录、内载乾隆四十三年八月、派高晋等堵筑仪封等处漫工之时。钦奉谕上□日、前者杨桥漫工。刘统勋、兆惠、前往堵筑。裘曰修亦同差往。回京时曾向人言。下埽渐近中泓。颇难著力。因思埽在水内。其质轻浮。遂设

法系以船上大铁锚八支。便得直坠到底。自此下一埽即得一埽之益。不复有漂走者。其说似为近理。著传谕高晋等、口门收小时。水深溜紧。或可以其法试之。所需铁锚。若仅买之大船。恐不数用。即可仿式成造等因钦此。仰见我皇考廑念。河防慎重埽工之至意。其时高晋等如何遵办。是否因此得益。豫省必有成案。此次办理大工之时。著吴璥、方受畴、详查旧制。如果用以下埽。即可追压到底。则料物可无漂失之虞。所费有限。而得力不如后来进占之稳实。亦即据实覆奏。再此次堵筑漫工。关系下游灾区。难以再缓。但一切物料如何筹办不致缺少。以及挑河筑坝等事。能否确有把握。可于大汛前合龙之处。伊等自己会商。斟酌万全。迅速奏闻。以慰廑注。将此谕令知之。　　

○以乌噜木齐都统晋昌、为盛京将军。塔尔巴哈台参赞大臣伊冲阿、为乌噜木齐都统。塔尔巴哈台领队大臣松福、为塔尔巴哈台参赞大臣。赏伊犁总管德克金布、副都统衔。为塔尔巴哈台领队大臣。　　

○上以祭社稷坛。自是日始。斋戒三日。　　

○丙申。遣官祭关帝庙。　　

○丁酉。祭先师孔子。遣大学士曹振镛行礼。　　

○谕军机大臣等、长龄等奏、宝鸡县东河桥地方、有不知姓名贼匪千余人、执旗抢掠、现已入山、有赴陇州之势等语。此股是否系龚贵股匪。抑系各处零匪、复行聚合。现在长龄已亲自带同特依顺保、色尔衮、并满汉官兵二千名。由斜峪关探踪进巢□刀。务须迅速扑灭。勿任旁窜。现在东窜股匪。巢□刀除净尽。又有吴廷刚、祝廷彪、两路胜兵。长龄等酌看情形。何路紧要即令该镇等前往协巢□刀或分往。或合往。随时调度。朕亦不为遥制。将此谕令知之。　　

○又谕、常明奏、陕匪南窜、亲带官兵驰往迎巢□刀一摺。所奏过涉张皇。洋县渡江股匪。节据赛冲阿奏报巢□刀办完竣。其折窜北江零匪、亦仅止千余人。经赛冲阿等带兵巢□刀捕。无难立就埽除。川界东北一带。现饬多隆武、桂涵、罗思举、督率弁兵。扼要分防。足资守御。省城地方紧要。理宜镇静抚绥。常明一接贼匪渡江之信。即纷纷徵调。带领多兵。轻率远出。致令人心惊疑。实属不知缓急。著传上□日申饬。常明即速回省城。镇静弹压。并饬知重庆镇总兵罗声皋、即回本任。所调之军督提三标。及建昌兵二千名。均令回营归伍。　　

○又谕、东林奏、豫挑驻防满兵五百名以备调拨一摺。东林不识事体。挑备驻防满兵多名。岂不令人心惶惑。所办轻率。东林著传上□日申饬。所挑官兵。即传令安静驻守。勿得轻举妄动。　　

○又谕、前因商州龙驹寨等处。毗连豫省边境。饬令南阳镇总兵呢玛善、选带弁兵一千名。前赴该处扎营防堵。本日据长龄等奏报、陕省东路肃清。豫省西界不须派兵防堵。著方受畴飞檄呢玛善彻兵归伍。仍留心察探镇抚地方为要。　　

○长龄奏、生擒首逆陈四。并尹朝贵零匪全数殄灭。得上□日奖赉。下部议叙。赏总兵官祝廷彪、吴廷刚、提督衔。把总李明举等、升赏有差。　　

○戊戌。祭大社。大稷。上亲诣行礼。　　

○幸圆明园。　　

○谕军机大臣等、朕自四年以后。每岁恭谒裕陵。用纾孺慕。上年九月、行次白涧。适得逆匪突入禁门之信。案关重大。亟须回京办理。当即由彼转程。未克祗谒。霜露倏更。寤寐至今耿耿。现在直隶军务甫竣。闾阎正须休息。春闲不能前往。或俟至秋间。诹吉展谒。亦未可定。那彦成曾受高宗纯皇帝＜闲＞擢厚恩。兹以巢□刀贼蒇功。膺朕懋赏。本应敬诣裕陵虔申叩谢。著那彦成于古北口查办营马事竣。即由彼前往。于叩谒后、沿途经过蓟州三河通州三州县地方。各暂驻一二日。途间如三家店、邦均、段家岭、夏店、烟郊等大村镇。均留心察看。现在各该处地方情形、是否宁谧。其编查保甲一事。该州县办理能否认真。不致有名无实。有无容留奸慝。现任州县官均能胜任与否。有应参劾更调者。即奏明甄别。事竣回京复命再赴新任。又本日章煦奏、查验。省南州县分别降补勒休各遗缺拣员捕授一摺。发交那彦成阅看。该督于抵任后。再行确加查验。是否均各允协。覆奏到日。再降谕上□日。将此谕令知之。　　

○又谕、陕甘学政韩鼎晋、条奏南山内巢□刀贼善后事宜一摺。此次南山匪徒。经各路官兵截击歼擒过半。零匪日益穷蹙。无难克期埽除净尽。惟该处山径丛杂。贼踪四窜。必尽杜其劫掠裹胁之路。则蒇事更速。即如每次破贼。搜获枪炮器械等件。皆该匪等就各寨硐抢掠所得。可见守御不坚。即资寇而赍盗粮。著长龄等即饬令南山内外各寨硐村堡。将粮食搬聚。合并固守。俾窜匪所到。无可得食。则搜巢□刀更易为力。是即坚壁清野之遗意也。至用兵所以卫民。必须于所过地方。秋毫无犯。方为纪律之师。其克贼有功之弁兵。自必加以升赏。若掳掠妇人子女。军法在所不宥。即逆犯家属例应缘坐者。亦自有国法办理。尚不当纵令弁兵掳掠。若将难民子女。从而掳掠。此与贼何异著长龄等严饬领兵各镇将。约束弁兵。申明纪律。如有掳掠妇人子女者。立即究明从重办理。其贼中投出之妇人子女。除逆党缘坐外。讯系被贼裹胁者。妥为省释办理。无俾失所。再南山毗连各州县。一应抚绥安辑各事宜。均关紧要。非精明强干、实心任事者弗克胜任。著长龄、朱勋、于巢□刀贼事竣后。察看各州县内、如有阘茸废弛者。即严行甄别。另拣贤能之员。奏明调补。以期除莠安良。将此谕令知之。　　

○又谕、松筠奏、行抵叶尔羌、面询玉努斯、及差赴霍罕之阿巴斯供词一摺。玉努斯身为郡王。现系阿奇木伯克。乃率自遣入前赴霍罕。送礼通好。访问萨木萨克之子下落。致被爱玛尔轻视。向其所遣之人。争添礼物。不肯见面。并令称其为汗。皆由玉努斯多事取辱。现在霍罕地方。讯明并无萨木萨克有子之说。而爱玛尔因见玉努斯卑礼厚币。从而生心。旋即遣人前来。欲在喀什噶尔、添设哈子伯克。玉努斯无端生衅。是即其罪。松筠现将玉努斯摘去顶翎。在叶尔羌看守。一面前赴喀什噶尔。讯办恩长具奏霍罕遣使缘由。并确查玉努斯各项款迹。著即据实讯明。秉公定拟。如玉努斯之咎。祇在革职以下。松筠奏明。候上□日饬遵。其其罪系在革职以上。著松筠一面具奏。一面解京。听候核办。现在该处有换班之领队彦吉保、百祥、回京。著即派令押解玉努斯到京。勿稍疏失。松筠于此案讯明具奏后。仍由喀什噶尔参赞大臣行文。饬知霍罕伯克爱玛尔。将玉努斯前此私自遣人送礼现在查明治罪缘由。明白晓谕。俾爱玛尔得知原委。自不敢生心轻视。其恩长等失察之处。著于定案时一并附参。将此谕令知之。　　

○赛冲阿奏、追巢□刀汉江北岸红号绿号股匪。并生擒首逆罗怀等。得上□日嘉奖。擢游击余步云、为参将。并赏巴图鲁名号。赏千总严登第、把总杨映春、李万春、花翎。骁骑校哲库讷等、蓝翎。余升补有差。　　

○以正红旗汉军副都统文凯、为乌里雅苏台参赞大臣。塔尔巴哈台参赞大臣松福、为正红旗汉军副都统。　　

○己亥。孝淑皇后忌辰。遣官祭陵寝。　　

○谕内阁、上年九月内。贼匪突入禁门。以及直隶河南山东逆党同时滋事。皆由林清造谋主使。往来勾结实为元恶巨憝。而其同谋助逆、倚为心腹者。除拏获正法各犯外。尚有祝现、刘呈祥、刘第五、董伯旺、支进财、五人。又刘成章一犯、系李文成义子。李文成遣令来京。与林清约期造反。此六犯关击紧要节经降上□日纳饬拏。迄今数月。总未弋获。现在京城。审办逆案。伏法已二百余人。河南山东及直隶边界。全就肃清。即陕省南山匪徒滋事之案。日内官军连次大捷。亦歼获渠党殆尽。而此逆党数人。尚在窜逸稽诛。成何事体。前因步军统领、五城、顺天府各衙门缉获要犯。屡经破格施恩。优加升赏。近日来又相率懈弛。实属可恨。其奏获之犯。大率皆临时胁从。给与刀布者。该犯祇图一时免祸。接受后、或在家不敢同行。或中途畏罪逃遁。其罪止于知情不首。即或幸免数人。尚无大害。若祝现等数犯。实系蓄心谋逆、显为悖乱者。该犯等一日不获。则遗孽一日不尽。大臣官员等、具有天良。宜如何认真查缉。乃各该衙门、于应缉要犯。泄泄不问。惟将余犯奏获数人。以为搪塞地步。仍蹈因循怠玩陋习。岂实心任事之道乎。著再严饬步军统领、五城、顺天府、各发天良。督率所属。将祝现等各犯、上紧设法。密访踪迹。务于一二月内。勒限缉获。果于限内报获。审讯明确。则赏格具在。必立予恩施。若逾限不获。即将该大臣官员、以及番役人等。分别惩治。决不轻恕。其从前获犯受赏者。有功必录。亦有过必罚。不能幸邀宽贷也。　　

○旌表守捐躯云南沾益州民吕开元女吕氏。　　

○庚子。谕内阁、那彦成等奏、查明古北口营马亏短、旗马未能照例拴养情形、分别拟议一摺。古北口营马。历年亏缺。扣存马乾买补。并未赔价。所有未经买补马八十匹。并动用马乾买马银两。著历年提督将备等、照数分赔。其旗马一项。自嘉庆十三年。至十七年折变马价。支领马乾银两。除办理马匹事件、动用各款免其著赔外。历任正署提督办公赏兵。各有动用之项。殊属不合。积拉堪用过银二百两。著交部察议。福长安用过银四百七十余两。伊系弃瑕录用之人。又私行挪用公项。著交部议处。薛大烈用过银二千七百余两。喜明用过银四千八百余两。均著交部严加议处。伊四人所用银两。仍著照数赔缴。不准分限。余俱照所议完结。　　

○又谕、巡视东漕给事中李鸿宾奏、续开新泉、请令按名汇册报部一摺。东省运河。全资泉源接济。多浚一泉。即多收一泉之益。乃该地方官、每因惜费。懈于疏挑。以致多所淤塞。著照该给事中所请嗣后各州县疏出新泉。由巡漕御史查勘具奏后。该州县即将泉名勒石。申报各上司。由抚臣汇册咨部。如有湮废。确查扣除。其将新泉隐匿朦混不报者。该上司查明参处。　　

○又谕、给事中李鸿宾、条奏三省善后事宜一摺。所言切中时敝□大。皆应速办。上年直隶豫东三省交界奸民滋事。皆由林清首倡逆谋。枭獍豺狼。滔天之罪。寸磔不足蔽辜。其从逆徒党。亦皆被其煽惑。罹刑网、伏诛夷者。殆以万计。而良民受其荼毒。因而戕生荡析者。更不可胜数。朕思之实为悯恻。三省连年本多荒歉。兹又加以兵燹。闾阎凋瘵。若再不尽心抚字。其何以拯救黎元。前屡颁谕上□日。令该督抚等加意赈恤。分给银米。并于各处多设粥厂。俾道路饥民。咸资糊口。今据该给事中奏称、粥厂虽设。而民居窎远。老弱卧病。枵腹余生。不能赴食。并有匍匐而来。未得食而先毙者。殊堪悯恻。直隶大名、山东曹州、情形相同。而河南滑、浚、中牟、睢、郑、祥符、考城、宁陵、各州县为尤甚。夫以民就厂。何如以厂就民。此时亟应多为筹备米粟。酌量村庄远近。添设粥厂。或本境米粮稀少。即就近于丰熟地方、广为采买。督抚大吏、下及有司。皆有为朕牧民之责。伊等动辄以捐廉办公为请。朕多不允纳。若仰体朕保赤之诚。以俸入所余。倡先施济。使地方富户绅民。共知则傚。能令灾民多所全活。其所济者大矣。又所奏查禁地窨一节。上栋下宇。庐舍廛。各有恒式。今奸民等创为地窨。为鬼为蜮。小而窝藏奸赌。大而聚匿凶徒。皆倚以为巢穴。不可不严行查禁。著三省督抚、即分饬地方官、访明现在巢窟。令其自行毁除。若不毁除。或经官查出。或被人告发。以违制论。并出示晓谕。毋许再有私造。以杜隐慝。又所奏严禁私渡一条。据称官渡因查人过严、难民致被拦阻、而私渡得钱卖放、奸民转可偷渡、三省沿河地方、及河南睢宁二境、黄河口门以下、比比皆是、坝上棚民、因禁渡路毙日多等语。渡口盘诘奸宄。若因此稽留难民。为暴商旅。是防敝□大而适以滋敝□大。著该督抚分派妥员。于官渡私渡。一体留心查察。如形迹可疑、及带有违碍字迹器具者。即行查缉。其勒索钱文、苦累平民、卖脱奸宄者。查出从重惩治。毋稍姑息。又所奏派兵会哨一事。搜捕余匪。弹压地方。防兵不能旷日久驻。该给事中奏请仿江海会哨之条藉以察勘营汛。稽查匪党。是亦弭患之道。但每月二次。亦未免太数。应如何按计营汛程途远近。拨派弁兵。轮流巡缉。俾居民无扰。奸匪潜踪。著直隶河南山东督抚、酌议章程。妥协办理。　　

○谕军机大臣等、现在著名逆犯。如祝现等尚在窜逸稽诛。其余饬拏各犯。并直隶豫东巢□刀散零匪。均不免有潜踪伏匿者。该犯等闻有兴办大工之信。或逞其狡计。冒充夫役。溷迹其中。乘闲焚烧料垛。恐致人心惊惧。历来办理大工。总派武职大员。带兵在工次弹压。此次又当加倍慎重。著河南巡抚方受畴、多派文武干员。常川驻工。昼夜巡逻。以杜奸宄而靖人心。将此谕令知之。　　

○以前任工部左侍郎顾德庆、署兵部左侍郎。　　

○赏圆明园直宿官兵银。　　

○辛丑。谕军机大臣等、山海关地当要隘。那彦成藉查阅营伍。察看一路土俗民情。于事甚便。其经过之滦州一带。向有卖符传教匪徒。曾经惩办有案。现在该处有无传习邪教之事。或祝现等要犯。在彼潜匿。亦未可定。那彦成并当留心访查。如能弋获要犯。更为有益。将此传谕知之。　　

○又谕、本日朕恭阅皇考高宗纯皇帝实录、内载乾隆四十三年十一月丁亥圣谕。昨召见雅德、据称回子伯克、每日俱上大臣衙门。每见必叩头行礼。殊属非是。中国之待外藩。原有定制。不在接见间过事森严。朕抚驭怀徕。回子等无不感恩知法。不敢稍怀异心。然而必命大臣前往驻劄者。乃国家亿万年之计。我后世子孙。不可不善体朕意。将所定成法。永远遵守。大臣等果能正己率属。恩威并施。伊等自然悦服。倘回子伯克干犯法律。据实参奏。小则降革。大则予诛。亦不为过。若徒倚恃尊严。欺陵作践。断乎不可。不但见回子伯克、不可如此。即土尔扈特金川番子见大臣。亦不可如此等因。钦此仰见我皇考统驭外藩思深虑远之至意。国家抚有万方。长驾远驭。回疆卫藏。俱特派将军大臣、驻劄抚绥。当令知大皇帝威德远播。统于一尊。同深感畏。至将军大臣等、于回番伯克部长。虽有约束镇抚之责。然同为朝廷臣子。于接见时、自当各按定制。以礼相遇。若妄自尊大。将伊等视同奴隶。殊乖抚绥之义。且伊等于将军大臣之前。几同臣僚。又何以辨上下、别等威乎。著传谕该将军大臣等。并转饬所辖各处。务遵照乾隆四十三年颁发圣谕。恪守定制。不可将外藩等欺陵蔑视。并将此上□日各抄录一通。永远奉行。　　

○河南巡抚方受畴奏、军营出力人员。赏道员赵麟、按察使衔。都司汪凤临、花翎。全保等、蓝翎。知府昌宜泰等、加衔升叙有差。　　

○壬寅。上御勤政殿听政。　　

○谕内阁、御史卓秉恬奏慎重保举一摺。朕惟为治在乎得人。知人则哲。自古其难。虞书明四目。达四聪。所以广求贤之路也。上年降上□日通谕满汉文武一二品大臣。保举贤员。密疏入奏。冀收登崇俊良之益。今该御史谓假以密保之名。安能必其无私。与其密保而慎所举。何若明保而示以公。试思三载考绩。内而京察。外而卓异。莫非明列荐章。若密保、则大臣各举所知。以备＜闲＞擢。即古人荐贤为国不市私恩之义。使必令其露章入告。则人之才具。安能有醇无疵。设御史等各以恩怨为毁誉。纷纷以某所举为不公。交章论列。效明季把持攻讦陋习。尚复成何政体耶。至云迩曰外闲、竟有钻密保之语。该御史既有所闻。著即将钻刺者何人。受其钻刺之大臣何人。或系徇情。或系受贿。据实指名参奏。朕必立行究治。以为植党援私者戒。若并无其人。该御史以空言阻挠善政。阳博建白之名。阴闭进贤之路。则用人行政。朕自有权衡。断不能在求贤望治之心、为浮言所摇夺也。　　

○又谕、向来云南土贡。例进铜炉。浙江岁进嘉炉湖镜。两淮岁进铜火盆。相沿已久。历年所积、宫内存贮者甚多。朕爱惜物力。思以有用之铜斤。庋之无用之地。殊为虚掷。现在钱局官铜。未为丰裕。若省此耗费。俾广为流通。于鼓铸不为无益。著传谕该督抚盐政、此数项铜器。嗣后均无庸呈进。则铸造者少。而地宝胥归利用矣。　　

○谕军机大臣等、本日赛冲阿等奏、巢□刀除青蓝红绿四号股匪、将首逆苗小一歼毙一摺。此数股贼匪巢□刀净之后。川陕边界。已就肃清。惟龚贵残匪数百人。在宝鸡东河桥一带奔窜。杨遇春已驰往巢□刀办。其吴抓抓等股匪。业经杨芳、游栋云、巢□刀办完竣。有另股贼匪七八百人。奔窜竹坝子。该镇等星驰追巢□刀。以得胜之师。乘残败之贼。谅可克日殄除。此外尚有长龄前奏窜往陇州不知姓名贼匪千余人。该督自行带兵往巢□刀。曾否追及埽除。此时长龄与赛冲阿、杨遇春、军营相距。均不甚远。伊等各将所办之贼。追杀净尽。即可以次会合。看来蒇事捷音。必能符前二月之限。惟大股贼匪巢□刀除之后。必当将山内山外、及附近栈道零星窜匪。搜捕净尽。伊等会勘实无遗孽。即由六百里加紧奏报蒇功。总于迅速之中。倍加慎重。勿留遗孽。将此谕令知之。　　

○以巢□刀除陕西贼匪。并歼毙首逆苗小一功。加封赛冲阿、二等男。赏双眼花翎。　　

○以太常寺卿哈宁阿、为内阁学士。兼礼部侍郎衔。詹事府少詹事恩宁、为詹事。　　

○癸卯。孝康章皇后忌辰。遣官祭孝陵。　　

○谕军机大臣等、长龄等奏、巢□刀灭吴抓抓股匪、并将首逆吴抓抓吴奇歼毙一摺。现在各股贼匪。次第埽除。惟剩有张占鳌小股七百余人。由沔县旁窜。谭贵亦在其内。杨芳等已乘胜追巢□刀。谅可即日办竣。其龚贵股匪窜入黑河老林。贼夥不过八九百人。若在平地。不难一战殄除。今老林内灌木丛杂。兵力不能施展。长龄、杨遇春、各派总兵特依顺保、副将何占鳌、分带弁兵。步行入林搜巢□刀。该匪等困兽犹斗。潜伏丛莽之中。若乘官兵不备。戕害将士。即兵丁稍有伤损。已属不值。若得力将弁。更当慎重保全。此等残败之贼。即谭贵龚贵等、均不须按名生擒。但将首夥歼毙。即可竣事。与其冒险搜林。不如用火焚烧。或枪炮轰击。乘其窜出之时。扼要堵截。聚而歼旃。较为妥善。长龄等相机办理。勿迟滞。亦勿冒昧。将此谕令知之。　　

○以巢□刀灭首逆吴抓抓等股匪。总兵官杨芳等、下部优叙。余升赏有差。　　

○以太仆寺卿巴绷阿、为科布多参赞大臣。　　

○甲辰。遣官祭黑龙潭昭灵沛泽龙王之神。玉泉山惠济慈佑灵濩龙王之神。昆明湖安佑普济沛泽广生龙王之神。密云县白龙潭昭灵广济龙王之神。谕内阁、科道职司纠察。先当屏除私见。精白乃心。则所言皆公是公非。方为无忝厥职。乃近日往往有挟私逞忿。以攻讦为报复者。此等恶习。安能逃朕鉴察。本日御史傅棠、以王集失察曹纶父子谋逆一案未请处分。具摺参奏。曹纶以汉军职官。潜与逆谋。枭獍性成。本无族类。上年办理该犯之日。即明降谕上□日。令汉军臣仆等。皆不必引以为愧。彼时王集于召对时。曾经免冠叩首。涕泗交流。自请治罪。经朕面谕。令其安心供职。毋庸惭惧。嗣将该旗都统副都统等分别惩处。因系管辖之员。漫无觉察。无所逃罪。王集于曹纶毫无统属。亦与禄康等不同。该御史若谓其职居台长。非其余汉军大臣可比。亦当于上年查办曹纶定谳时。即行具奏。何以当时默无一语。直至数月以后。追溯前事。忽为此举。王集两耳重听。曾有人面奏伊藐视同官、不与人接谈、人向伊言、置之不理等语。此必伊与王集、近日挟此小嫌。藉以纠弹。洩其悁悁之忿。岂出于直道之公耶。傅棠原摺著掷还。　　

○又谕、林清逆案内助恶凶渠。补诛殆尽。尚有祝现、刘呈祥、刘第五、董伯旺、支进财、刘成章、六犯。关系紧要。迄今总未弋获。前经严饬步军统领、五城、顺天府、各衙门督饬所属。勒限缉拏。但该犯等形迹诡谲。侦知查拏严密。自必更易姓名。潜踪窜匿。若非指认明确。徒事海捕。总难迅获。惟当多购眼目。设法踹缉。著步军统领等衙门广出示谕。无论军民人等。有与祝现等六犯认识者。到官报明。能随同番役。将正犯指拏。必奏明重加赏赉。断不因其与逆犯识认。致予波累。即向系习教之人。亦从宽免其治罪。该衙门即购线严拏。勿令要犯日久稽诛。　　

○谕军机大臣等、据御史傅棠奏称、浙江各府属、山势深峻处所、多有外来游民、租场斫柴、翻掘根株、种植苞芦、以致土石松浮一遇山水陡发冲入河流、水道淤塞、濒河堤岸多被冲决、淹浸田禾、大为农人之害、其游民多系来自福建江西安徽等省、成群结伴、自数十以至百数、散处各山、无人稽察、不可不严行禁止等语。此等无籍游民。租场开恳。既有碍水利。兼之百十为群。往来无定。难保日久不滋生事端。初彭龄、董教增、前任安徽巡抚时。曾将安徽省租典山场游民、奏定章程。严立限期。勒令退山回籍。今浙省租场开恳情形。与安省稍有不同。著李奕畴仿照。安省奏准之例。察看情形。酌量变通。将此项游民、如何定限勒令退山回籍之处。妥议章程奏明。分饬所属认真办理。将此谕令知之。　　

○乙巳。上幸万筹山。　　

○谕军机大臣等、据给事中李可蕃奏称、广西富川、贺、昭平、等县、与湖南广东交界之姑＜浦女＞山等处、现在匪徒多人、结拜添弟会、抢劫吓诈、上年秋冬、连劫富川等县吕松墟等处之居民铺户盐埠人等、地方官并不彻底查拏、梧州肇庆等府、亦有会匪滋扰商贩勒索银两、又广州肇庆各府属、有匪徒复兴三合曾名目抢劫、又广东民人多有潜入天主教者、香山等县妇女亦多人教、更恐奸民潜踪教内、转相引诱滋事等语。粤东粤西。地广人稠。良莠不齐。兹又有匪徒潜匿拜会肆劫。亟应严密查办。至香山岙门一带。地迫外洋。为夷人寄居之所。近复传习天主教。久之亦恐滋患。现饬各省编查保甲。著蒋攸铦、董教增、各饬所属。将此等习教拜会匪徒。设法严查究办。并出示晓谕绅耆人等。俾其互相稽察。自行约束。有拜会入教者。禀官究治。纵容者罪之。以除邪慝而安良善。将此谕令知之。
  </div>
  <div class="pagination">
   <a href="清实录嘉庆朝实录_page386.html">
    上一页
   </a>
   <span>
    ...
   </span>
   <a href="清实录嘉庆朝实录_page382.html">
    382
   </a>
   <a href="清实录嘉庆朝实录_page383.html">
    383
   </a>
   <a href="清实录嘉庆朝实录_page384.html">
    384
   </a>
   <a href="清实录嘉庆朝实录_page385.html">
    385
   </a>
   <a href="清实录嘉庆朝实录_page386.html">
    386
   </a>
   <span class="current-page">
    387
   </span>
   <a href="清实录嘉庆朝实录_page388.html">
    388
   </a>
   <a href="清实录嘉庆朝实录_page389.html">
    389
   </a>
   <a href="清实录嘉庆朝实录_page390.html">
    390
   </a>
   <a href="清实录嘉庆朝实录_page391.html">
    391
   </a>
   <a href="清实录嘉庆朝实录_page392.html">
    392
   </a>
   <span>
    ...
   </span>
   <a href="清实录嘉庆朝实录_page388.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
