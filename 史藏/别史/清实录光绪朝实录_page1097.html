<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1097 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1097 页/共 1316 页</h1>
    <div class="content">○辛未。上奉慈禧端佑康颐昭豫庄诚寿恭钦献崇熙皇太后御仁寿殿。各国使臣之妻及繙译等。觐月并赐游果食。　　

○谕内阁。夏土滟皆奏。开办省会学堂。拟聘名师以端学术一摺。湖南举全闿运昌明经术。学有本原力拒邪说深明大义著传旨嘉奖。准其聘充江西学堂总教习。以维正学现月　　

○商部奏。派员出洋考查华民工商事业从之摺包　　

○吉林将军长顺等奏、开办九厘等捐截数报部出力人员请奖得旨、准其择尤酌保毋许冒滥。　　

○又奏、拟抽烧窑车辆等捐权作省城修街经费余仍充饷报闻。摺包　　

○又奏。病仍未愈请假回旗就医得旨著再赏假两个月安心调理毋庸开缺。摺包　　

○伊＜覀之＞■牛副都统春满奏、遵旨归还科布多借地。派员前往交割。得旨、著即妥为交收摺包　　

○河南巡抚陈夔龙奏卢汉铁路展筑开封河南支路。与比国公司议订合同下外务部核议。寻奏所订合同。于还本付息用人购器一切办法均与卢汉铁路合同相符而意义更为周密惟合同第二十三款。及行车合同第九款。应令添叙明晰其余各款均请准如所议办理。从之。　　

○以厘收丰旺。予四川试用知县沈兆蕙奖叙。摺包　　

○以拳匪清复已革四川仁寿县知县张之鹤、署资阳县知县马承基署名山县知县卢鼎智原官摺包　　

○壬申。谕军机大臣等有人奏委员舞弊。请旨饬查一摺著袁世凯派委妥员彻底根究毋任冤抑。原摺著钞给阅看将此谕令知之。现月　　

○护理四川总督陈璚奏各属被水需款抚恤。请将常赈各捐再展限一年。允之。摺包　　

○又奏、招降匪首邓瀛州等、责令捕匪自赎。得旨、著锡良覆奏。妥筹办理。摺包　　

○授协办大学士吏部尚书敬信为大学士。命兵部尚书裕德协办大学士。现月　　

○调礼部尚书世续为吏部尚书。刑部尚书荣庆为礼部尚书。理藩院尚书奎俊为刑部尚书。现月　　

○癸酉。谕内阁御史王乃徵奏、倢■＜曰融＞■＜石木＞枢臣袒庇一摺。御史例得风闻言事。然必确有凭据。方可登之奏牍。王之春苏元春、办理广西军务先后贻误降旨将王之春革职苏元春交刑部治罪皆出自宸断。非枢臣所能擅请朝廷赏罚自有权衡。并无轩轾于其闲。至谓汤寿铭为王文韶女滟濙亲希贤为奕劻女滟濙亲。各有私函属托岑春火滟宣该署督即有电奏两员留办军务。奉旨著不准行等语。该署督并无此奏。王乃徵辄以臆度之辞登之弹章殊属非是姑念时事艰难朝廷虚己求言从宽免究王乃徵著传旨严行申饬。嗣后言官奏事。有关军国重大者务当据实直陈。不得以臆度无据之词。率行入奏以副朝廷实事求是之至意。现月　　

○谕军机大臣等、户部侍郎戴鸿慈奏、广东吏治营伍积弊甚深。请饬疆臣认真整顿一摺。察吏治兵。尤为今日之急务。非认真整顿。不足以除盗贼而安民生。广东吏治营务之坏。较他省为尤甚。著岑春火滟宣、张人骏、按照所陈各节。切实筹办力除弊端。严申警戒如有不肖官弁。随时奏倢■＜曰融＞■＜石木＞严办毋得瞻徇。以靖地方。原摺著钞给阅看将此各谕令知之。

现月

　　

○又谕、电寄李兴锐电悉徐绍桢、著以道员发往福建补用。

电寄　　

○以工部右侍郎溥兴为理藩院尚书。现月　　

○派睿亲王魁斌吏部尚书张百熙会同户部盘查银库。　　

○以缮修军机处清字档册出力。予内阁侍读钟佩等升叙封典有差。现月　　

○以控案审结复已革山西副将聂心田、都司姜得胜、原官诬讦之哨书董学文、监禁十年。摺包　　

○以偷减学堂工料。革河南试用知县郑祖光职。并讯办。摺包

　　

○甲戌。世宗宪皇帝忌辰。遣官祭泰陵。　　

○谕军机大臣等、给事中熙麟潘庆澜奏、秋审重案。请饬覆议各摺片。江苏陆来映■恩强占郭改子为妻一案。著刑部详细覆议具奏。毋稍回护。原摺片均著钞给阅看。寻奏原议并无出入。仍请改实。得旨绞犯陆来映■恩情节究有一蝱滟戋可原。著加恩缓决。　　

○又谕。聂缉规电悉甯海县现出教案。著该抚迅饬镇道府县妥为保护教堂教士。严拏首要解散胁从。迅速了结。　　

○礼部奏、议覆江西虔南厅添设学额依议行。　　

○又奏添铸铁岭防守尉关防缮模呈览报闻。　　

○以内阁学士署理藩院左侍郎溥金滟闰为工部右侍郎兼管钱法堂事务内务府大臣庄山署理藩院左侍郎。现月　　

○调镶红旗蒙古副都统松鹤为镶蓝旗满洲副都统以记名副都统塔克什讷为镶红旗蒙古副都统。现月　　

○调镶红旗护军统领伊立布为正白旗护军统领。以镶红旗汉军副都统志钧为镶红旗护军统领。记注　　

○以正白旗护军统领恩寿为右翼前锋统领。记注　　

○调右翼总兵景沣为左翼总兵官。以正蓝旗满洲副都统毓秀为右翼总兵官。记注　　

○准前刑部主事韩弓滟＜兪＞滟弓元、重与鹿鸣筵燕。赏员外郎衔。现月　　

○以废弛营规。革青州镶白旗佐领荣智职。摺包　　

○乙亥谕内阁、翁曾桂奏、特倢■＜曰融＞■＜石木＞庸劣不职各员一摺浙江平阳县知县邹寿祺、性情暴戾。怨讟繁兴宣平县知县刘肇甲前署桐庐县任内办事轻率几陷无辜江山县县丞朱敦溎年老务得被控有案署丽水县县丞黄龙宾操守平常不知自爱试用县丞刘承基行止不端官箴有玷乐清县巡检杨宝仁擅离职守兼有嗜好遂昌县典史邓涤、举止轻浮声名狼藉玉环厅训导郭维城、勒买廪缺。士论哗然均著即行革职。试用知县刘锡五才识平庸。难膺民社。著以府经历县丞降补天台县知县张绍恺才欠开展驭下不严惟文理尚优。著以教职归部铨选。玉环厅同知吴蓉意气用事。江山县典史陆尔长人欠稳练。均著开缺另补。现月　　

○谕军机大臣等、兵部奏、遵议山海关副都统倭恒额处分一摺。倭恒额著加恩改为革职留任。　　

○召见直隶补用道毛庆蕃。得旨著以道员留于直隶遇缺即补仍交军机处存记现月　　

○以救护遭风难民出力予浙江绅董颜鑫等奖叙摺包　　

○丙子谕内阁丁振铎奏、特倢■＜曰融＞■＜石木＞庸劣不职各员一摺云南补用道卢国熙、招摇撞骗有玷官箴。署蒙自县恩安县知县孙家祥、轻率发难。贻害地方卸署新平县补用知县朱寿祺纵丁索贿。押毙无辜署可渡巡检骆怀祖、狡猾嗜利。鱼肉地方威远知事施以恩、纵子妄为。致招物议署曲江巡检补用州吏目戴寿铭、反覆离奇故纵匪犯。均著即行革职。普洱府知府韦勋承、文义欠通难资表率著开缺以同知归部用。署通海县文山县知县蓝荣畴遇案科罚虽未入己。究属违例著开缺留省察看。又奏武职各员营私玩法据实纠倢■＜曰融＞■＜石木＞等语。贵州古州镇总兵李昌麟、纵容子弟。屡滋事端云南昭通镇总兵何雄辉、便利是图。罔知职守著一并开缺。记名提督署临元镇总兵张梁、于所属游击陆鸣皋通匪酿乱漫无觉察著以参将降补。补用副将梁士伟、挟贼为重反覆离奇刘萃纵子为恶扰害乡闾。游击钱之福横恣颟顸不明事理补用都司李云生弁勇被控匿不交案署元新营守备刘纲营伍废弛贵州遵义协守备马锡蕃贪劣著闻安义镇右营守备徐文炳、缉捕不力擅放要匪均著一并革职以示惩儆。现月　　

○谕军机大臣等、有人奏、蒙古游牧开办盐场。请饬行查等语著袁世凯查明情形。据实覆奏。原摺著钞给阅看。将此谕令知之寻奏、口外设立督销盐局。蒙民赴厂售盐较从前售于私贩者尤为得利且青白二盐为蒙古旧有出产。并非于游牧地面新辟盐厂。于蒙民生计。并无妨碍。请仍照原奏试办报闻。　　

○召见河南试用知府顾家相得旨著以知府发往河南补用。并交军机处存记。现月　　

○督办垦务绥远城将军贻谷等奏。的留察哈尔八旗官兵缺地暨各佐公共牧地以恤蒙艰允之摺包　　

○又奏、察哈尔左翼垦务成效过半请奖出力人员得旨准其择尤保奖。毋许冒滥摺包　　

○察哈尔都统奎顺奏、试办加收马厘并推广牛马驼只等捐以济饷需下部知之。摺包　　

○河南巡抚陈夔龙奏直豫两岸芦盐加价。既由芦商每岁包缴银二十四万请迳解沪关划抵赔款。又奏、请试办酒捐均下部知之。摺包　　

</div>
    <div class="pagination">
<a href="清实录光绪朝实录_page1096.html">上一页</a><span>...</span><a href="清实录光绪朝实录_page1092.html">1092</a><a href="清实录光绪朝实录_page1093.html">1093</a><a href="清实录光绪朝实录_page1094.html">1094</a><a href="清实录光绪朝实录_page1095.html">1095</a><a href="清实录光绪朝实录_page1096.html">1096</a><span class="current-page">1097</span><a href="清实录光绪朝实录_page1098.html">1098</a><a href="清实录光绪朝实录_page1099.html">1099</a><a href="清实录光绪朝实录_page1100.html">1100</a><a href="清实录光绪朝实录_page1101.html">1101</a><a href="清实录光绪朝实录_page1102.html">1102</a><span>...</span><a href="清实录光绪朝实录_page1098.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
