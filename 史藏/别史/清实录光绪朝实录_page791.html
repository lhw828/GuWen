<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 791 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 791 页/共 1316 页</h1>
    <div class="content">○又奏、湖北钱少价昂。奸商居奇。现设立官钱局制为钱票银圆禁。与现钱一律通行。以平市价而纾民困。下部知之。

摺包

　　

○又奏。购茶运俄。试销有效拟仍相机酌办。以维商务。下所司知之。摺包　　

○陕甘总督陶模奏、遵旨酌核甘省情形酌裁营旗。腾饷无多。不敷尚钜。请另行指拨。并拟于所留营旗内。再加裁遣即以董军分拨填补。以节饷需。下部议。摺包　　

○驻藏帮办大臣讷钦奏、达赖喇嘛亲至大招讽经。派兵迎护以昭慎重。又奏、派员赴后藏巡阅营伍边隘情形。并报闻。

摺包　　

○蠲缓甘肃环、礼、二县被灾地方银粮有差。摺包　　

○癸亥。察哈尔都统祥麟等奏、张家口驻防官兵应支粟米。请全行开放本色。以符旧制而济兵艰。下部议。摺包　　

○甲子遣官祭先医之神。外记注　　

○谕军机大臣等、电寄出使各国大臣。聘问往来邦交所重嗣后各大国如有称庆之事。该出使大臣驻扎彼都。一有见闻。著先期速即电达。毋得临时再行奏请。电寄　　

○以四川布政使王毓藻为贵州巡抚。现月　　

○以前直隶布政使裕长为四川布政使。现月　　

○乙丑。谕军机大臣等、现藩院奏、青海年班来京之王贝子等呈称回匪虏掠。复被旱灾。请赏给赈银。据情代奏一摺。青海地广人稀。究竟情形如何。能否酌给赈款。著奎顺派员查明速奏。原摺著钞给阅看。将此谕令知之。现月　　

○直隶总督王文韶奏、直隶筹办工抚。需款浩繁。请将前督臣李鸿章发商生息赈余银四十万两。收回成本。以济工抚之用。下部知之。摺包　　

○河东河道总督任道镕奏、豫省黄河凌汛安澜。仍饬筹备修守以重防工。报闻摺包　　

○广西巡抚史念祖奏、本年各属官荒民荒。共垦出田七千三百一十亩有奇。概未动用公帑。仍饬力筹推广。下部知之。

摺包　　

○命辅国公那苏图之子达赉在乾清门行走。外记注　　

○拨直隶枪枝五百杆。解赴甘肃凉州以练洋操。摺包　　

○上以祭社稷坛。自是日始。斋戒三日。早事　　

○丙寅。孝淑睿皇后忌辰。遣官祭昌陵。照例　　

○引见各衙门保送京察。一等人员。得旨、此次京察一等钤出人员。著各该堂官再行出具切实考语。交吏部带领引见。钤出之满洲蒙古中书笔帖式等官。著归入理事同知通判内。遇有缺出。与旧记名人员。一体带领引见。汉军汉人。著交部以抚民同知通判等官。分别选用。起居注主事多龄、大理寺右寺丞陈毓熊、太常寺寺丞兼读祝官志骧、光禄寺署正志瑞、胡尚德、侍＜目辟＞行＜匧心＞口＜韦未＞＜夗贝＞处主事多祥、唐古特学司业承庆、宗人府委署主事宗室继仁、户部宝泉局西厂大使英勣、翰林院待诏联庄、通政使司知事陈履贞、太常寺赞礼郎觉罗德龄、读祝官崇恩、国子监助教松廷、庞瑞霖、典簿麟瑞、鸿胪寺鸣赞觉罗宽裕、成惠、侍＜目辟＞行＜匧心＞口＜韦未＞＜夗贝＞处署主事润福、銮仪＜目辟＞行＜匧心＞口＜韦未＞＜夗贝＞鸣赞鞭官耀震、钦天监五官正桂芾、灵台郎古启图、俱著交部照例以应升之缺升用。其内阁侍读德元等二百八十六员。俱著准其一等加一级。现月　　

○广西巡抚史念祖奏、招商开采贵县等处金银各矿。未动公帑。并酌定监炉抽税章程。下部知之。摺包　　

○桂祥、札拉丰阿、芬车、明惠、广忠、色普徵额、赴南苑驻操。以克勤郡王晋祺署镶白旗汉军都统。兵部尚书协办大学士荣禄、署正蓝旗蒙古都统。刑部左侍郎阿克丹、署左翼前锋统领。镶黄旗蒙古副都统官祥、署镶黄旗满洲副都统。镇国公载泽、署镶白旗蒙古副都统。正黄旗汉军副都统永隆、署镶红旗蒙古副都统。正白旗蒙古副都统英信、署镶红旗汉军副都统。辅国将军奕功、署銮仪＜目辟＞行＜匧心＞口＜韦未＞＜夗贝＞銮仪使。以翰林院侍读学士瞿鸿禨、为詹事府詹事。明发　　

○丁卯。祭先师孔子。遣吏部尚书熙敬行礼。外记注　　

○谕内阁、御史彭述奏、新班遇缺先知县。加足十成收捐等语。著该部议奏。早事　　

○谕军机大臣等、有人奏、大淩河马君■羊。向归副都统管辖。锦州协领文楷。署副都统时。信任门丁。营私舞弊。餧养官马草豆。委主事英华等、合谋包折、该雷领亦有勒索情事。请饬查办等语。著依克唐阿按照所倢■＜曰融＞■＜石木＞各节。确切查明。据实具奏。毋稍徇隐。原片著钞给阅看。将此谕令知之。现月　　

○又谕、御史彭述奏、湖南钱粮积弊。请饬整顿一摺据称湖南近年钱价昂贵。而粮银折钱收数。相沿未改。衡阳清泉等县。地丁一两。收银一两三钱零。每两折钱二千二三百文不等。过期未完。由包户垫款。将票领出。逐月计息。零陵县民粮一石。收钱五千四百文。上下忙逾限未完。每千均加罚二百文。胥吏从中舞弊。贫民受累实深。请饬查办等事。州县徵收钱粮。总以均平为主。不得任意轻重。著陈宝箴按照该御史所奏各节。体察情形。酌量办理。其加徵科罚等弊。即著查明禁止。另片奏。湖南漕米折色。请仿照江苏成案。酌定徵价等语。著该抚一并酌量核办。原摺片著钞给阅看。将此谕令知之。现月　　

○御史孙赋谦奏。热河等处、试办矿务。请及时升科。以裕财源。下部议。早事　　

○以西勒达尔玛、袭札萨克头等台吉。摺包　　

○戊辰。祭大社大稷。上亲诣行礼。外记注　　

○诣仪鸾殿、问慈禧端佑康颐昭豫庄诚寿恭钦献崇熙皇太后安。至癸未皆如之。　　

○引见京察年至六十五岁以上人员。得旨、内阁中书景魁等均著照旧供职。现月　　

○江苏巡抚赵舒翘奏、苏省已采购河运籼米一万四千石。今统归海运。以籼易禾滟更。一时无从粜换。请搭解籼米。按石抵收。以示体恤。从之。摺包　　

○贵州巡抚嵩昆奏、黔省地尽荒芜。以故各属钱粮未能徵收。现设法垦种荒地。冀复原额。下部知之。摺包　　

○以遗命捐俸恤嫠。予刑部左侍郎李端棻之母何氏建坊。

摺包

　　

○己巳。谕内阁、步军统领衙门奏、拏获结夥持械抢劫邻境盗犯请交部审办一摺。所有拏获之王汶升即王洪儿、张二即张义中、马同蕣即小马、刘四即刘葆幅、高二即高保全、李七等六名。著交刑部严行审讯。按律惩办。未获之老魏小王等犯。仍著严拏务获。毋任漏网原拏此案之员弁。著俟刑部定案时声明请旨。现月　　

○谕军机大臣等、文海奏、病体渐愈。拟仍前赴打箭炉一摺。览奏均悉。著俟抵打箭炉后。斟酌情形。即行入藏。与讷钦相机妥办。毋稍逗遛。将此谕令知之。现月　　

○以京师拏获巨盗出力。予右营参将吴魁麟优叙。余升赏有差。现月　　

○庚午。孝康章皇后忌辰。遣官祭孝陵。照例　　

○谕内阁、李秉衡奏、凌汛异涨。历城等处民土滟念冲塌成口。现筹堵合情形。请将在事各员。暂缓倢■＜曰融＞■＜石木＞处。并自请议处一摺。本年正月二十二日。山东历城章邱地方。因冰淩壅塞水势陡涨。以致民土滟念被决。小沙难口门宽至二十余丈。胡家岸口门宽至四十余丈。水由郭宗寨经齐东等县入海。此次民土滟念冲刷。即据该抚声称。实因冰厚水猛。去路塞积。人力难施。总办道员蒋兆奎、提调知府文煜、营官都司刘振兴、均著照所请。暂缓倢■＜曰融＞■＜石木＞处。即著该抚督饬各该员。限一月内迅速堵合完竣。毋得迟误干咎。李秉衡著交部议处。寻议、应得降一级留任公罪。得旨、准其抵销。现月早事　　

○总理各国事务衙门奏、近日邦交益密。赠答日繁。请酌定宝星式样。从之。摺包　　

○四川总督鹿传霖奏、请变通州县补缺章程。如有展倢■＜曰融＞■＜石木＞等案。比照以肬■闲调繁之例。查级或补捐抵销。并准将卓异起复回省人员。先行请升。以励人才而裨吏治。下部议。　　

○以甘肃边境肃清。予办理粮台陕西布政使张汝梅、襄办营务翰林院编修陈嘉言议叙。摺包　　

○以期满回国。赏法国水师提督德博孟宝星。摺包　　

○辛未。遣官祭文昌帝君庙。外记注　　

○陕甘总督陶模等奏、派员查办河州逸匪。仍饬认真＜目辟＞暒穴＜曰融＞夕＜夗贝＞捕。务绝根株。报闻。摺

</div>
    <div class="pagination">
<a href="清实录光绪朝实录_page790.html">上一页</a><span>...</span><a href="清实录光绪朝实录_page786.html">786</a><a href="清实录光绪朝实录_page787.html">787</a><a href="清实录光绪朝实录_page788.html">788</a><a href="清实录光绪朝实录_page789.html">789</a><a href="清实录光绪朝实录_page790.html">790</a><span class="current-page">791</span><a href="清实录光绪朝实录_page792.html">792</a><a href="清实录光绪朝实录_page793.html">793</a><a href="清实录光绪朝实录_page794.html">794</a><a href="清实录光绪朝实录_page795.html">795</a><a href="清实录光绪朝实录_page796.html">796</a><span>...</span><a href="清实录光绪朝实录_page792.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
