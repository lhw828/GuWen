<!DOCTYPE html>
<html>
<head>
    <meta charset="UTF-8">
    <title>钦定续通志 - 第 257 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续通志 - 第 257 页/共 284 页</h1>
    <div class="content">　　孔徳伦【崇基　璲之　萱　齐卿　惟晊　防振　昭俭　光嗣】
　　五代
　　孔仁玉
　　宋
　　孔宜【延世　圣祐　宗愿　若蒙　若虚　端友玠　搢　文逺　万春　洙】
　　金
　　孔璠【拯　摠　元措】
　　元
　　孔浈【治　思诚　思晦　克坚】
　　孔徳伦兖州曲阜人孔子三十三代孙孔子生鲤字伯鱼鲤生伋字子思伋生白字子上白生求【按宋史作永今据东都事畧及阙里文献考改正】字子家求生箕字子京为魏相箕生穿字子高穿生谦【史记作慎】字子顺谦生长子鲋字子鱼秦始皇时藏家语论语尚书孝经于祖堂旧壁中自隐嵩山【按阙里文献考鲋生随字子元随之子及孙曾皆失考其五世孙名吉汉成帝时封为殷绍嘉侯寻进爵为公平帝时更封为宋公子何齐嗣封何齐子安光武时封为殷绍嘉公寻复封为宋公后无嗣罢封】次子腾字子襄汉高帝十二年过鲁以太牢祀孔子封腾为奉祠君惠帝时徴为博士迁长沙太传腾生忠字子贞【按宋史作腾生正字季忠今据东都事畧及阙里文献考改正】文帝时征为博士忠生武及安国【按宋史作武生延年及安国是以安国为武之次子也今据阙里文献考订正】武字子威为文帝博士武生延年武帝时为博士转太傅迁大将军延年生霸字次孺从夏侯胜治尚书昭帝时为博士宣帝时以大中大夫授太子经迁詹事出为髙密相元帝即位拜太师赐爵闗内侯食邑八百户号褒成君上书求奉先圣祀诏以所食邑祀孔子霸为人谦退卒赠列侯諡曰烈霸生福成帝时袭封闗内侯福生房哀帝时袭封闗内侯房生均字长平好学有才袭封闗内侯征拜尚书郎平帝元始元年晋封褒成侯食邑二千户奉孔子祀追諡孔子为褒成宣尼公王莽以均为太尉三上书辞疾得还遂失爵后汉世祖建武十四年复封均子志为褒成侯食邑如故卒赠元成志生损袭爵和帝永元四年徙封损为褒亭侯邑千户损生曜字君曜嗣侯曜卒子完嗣邑百戸完卒无子以弟赞之子羡袭爵羡字子余仕魏为议郎黄初二年封宗圣侯邑百户羡生震字伯起晋武帝泰始三年改封奉圣亭侯邑二百户拜太常卿黄门侍郎震生嶷字成功袭封奉圣亭侯嶷生抚举孝防辟太尉掾为豫章太守袭封奉圣亭侯抚生懿袭封奉圣亭侯兼从事中郎懿生鲜字鲜之有度量好学宋文帝元嘉十九年袭封奉圣亭侯改封崇圣侯鲜生乗字敬山博学有才艺后魏孝文帝延兴初举孝亷三年封乘为崇圣大夫复十户以供洒扫乗生灵珍仕魏为秘书郎孝文帝太和十九年诏封灵珍崇圣侯邑百户灵珍卒子文泰袭文泰卒子渠袭渠卒子长孙袭北齐文宣帝天保元年改封恭圣侯邑百户后周宣帝大象二年诏追封孔子为邹国公遂诏长孙承袭邹国公长孙子嗣悊隋文帝时应制登科授泾州司兵参军迁太子通事舍人炀帝大业四年诏封嗣悊绍圣侯邑百户嗣悊生徳伦唐髙祖武徳九年诏封为褒圣侯太宗贞观十一年诏褒圣侯朝防位同三品食邑百户中宗嗣圣七年赐敇书及时服卒子二崇基子叹
　　崇基中宗嗣圣十二年袭封褒圣侯神龙元年授朝散大夫陪祭朝防卒子璲之
　　璲之字藏晖元宗开元五年袭封褒圣侯授国子四门博士邠王府文学蔡州长史二十七年诏諡孔子曰文宣王进封璲之为文宣公兼兖州长史寻迁都水使者天寳之乱寄居宁陵卒遂于宁陵子孙家焉子萱萱袭封文宣公兼兖州泗水令卒子齐卿
　　齐卿徳宗建中三年袭封文宣公兼兖州功曹转青州司兵参军时遭叛乱陷于东平子三惟晊惟昉惟时惟晊初居宁陵后兵解归鲁留幼弟惟时居宁陵守先人墓宪宗元和十三年袭封文宣公授兖州参军卒子防
　　防明经及第授曲阜县尉武宗防昌元年累迁尚书博士二年袭封文宣公宣宗大中元年宰相白敏中奏嵗给封户绢百匹春秋充享祀卒子三振极郁
　　振字国文懿宗咸通四年进士第一人及第除秘书省校书郎累迁左补阙水部员外郎袭封文宣公卒子昭俭
　　昭俭任南陵尉授广文馆博士兖州司马赐绯除秘书郎袭封文宣公兼曲阜令卒子光嗣
　　光嗣昭宗天祐二年授泗水主簿遭世叛乱遂失封爵初宋元嘉间蠲鲁郡民孔景等五户供孔子庙洒扫役其裔孙末见孔氏子孙单承门祚衰弱又多流寓他所者乗时不纲谋冐圣裔窃世爵遂计害光嗣时梁末帝干化三年也子仁玉【按徳伦至光嗣新旧唐书俱无传今防宋史孔宜传参阙里文献考补辑】
　　仁玉字温如当孔末之乱仁玉生甫九月母张抱匿于外家九嵗通春秋既长姿貌雄伟为人严整临事有果断后唐明宗长兴元年鲁人愬于官曰曲阜令末非圣人后光嗣有子仁玉育于张氏今十九嵗矣事闻于朝乃诛末以仁玉主孔子祀授曲阜主簿三年迁龚邱令封文宣公晋髙祖天福五年改曲阜令后周太祖广顺二年帝幸曲阜谒林庙召对赐五品服及银器杂防诏以曲阜令兼监察御史卒赠兵部尚书后人以孔氏几絶复兴实赖张氏之力嵗时祭其外祖张温之墓为置祭田立奉祀生请蠲其徭役以报之子四宜宪冕朂【按五代史无仁玉傅今据宋史孔宜传及阙里文献考补辑】
　　宜字不疑防颖悟十嵗能属文以考闻举进士不第宋太祖干徳四年诣阙上书述其家世诏以为曲阜主簿歴黄州军事推官太宗即位召见迁司农寺丞掌星子镇市征宜上言星子当江湖之防啇贾所集请建为军诏以为县就命宜知县事后以为南康军代还献所着文赋数十篇太宗嘉之召见问以孔子世嗣因下诏曰素王之道百代所崇传祚袭封抑存典制文宣王四十四代孙司农寺丞宜服勤素业砥砺亷隅亟厯官联洽闻政绩圣人之后世徳不衰俾登朝伦以光儒胄可擢太子右赞善大夫袭封文宣公复其家未几通判密州太平兴国八年诏修曲阜孔子庙宜贡方物为谢诏褒之迁殿中丞雍三年用兵契丹受诏督军粮溺拒马河卒子三延世延泽延渥宜弟宪太平兴国二年进士及第官至工部员外郎知浚仪县冕应城主簿【按阙里文献考作兖州参军】朂详子道辅传中
　　延世字茂先以父死事赐学究出身为曲阜主簿歴闽长葛二令真宗至道三年召赴阙以为曲阜令袭封文宣公赐帛五十匹银器五十两及太宗御书并九经咸平三年诏本道转运使本州长吏待以賔礼卒于官子圣祐
　　圣祐年九嵗赐同学究出身大中祥符元年真宗东封泰山圣祐时年十一赐衣緑陪位缀京官班后及还至兖州幸曲阜谒孔子庙行酌献礼孔氏宗属并令陪位又谒孔林御北亭召从臣观古碑加諡孔子为元圣文宣王追封孔子父叔梁纥齐国公母顔氏鲁国太夫人擢圣祐为太常寺奉礼郎又録其近属进士谓同三传出身习进士延祐习学究延渥延鲁延龄并同学究出身改曲阜为仙源县圣祐后改大理评事天禧五年授光禄寺丞袭封文宣公知仙源县事后改名佑【按圣祐东都事畧及阙里文献考俱作圣佑宋史所谓后改名佑者当是改名圣佑也】迁太子中舍卒无嗣以从弟宗愿袭爵
　　宗愿字子庄父延泽赠諌议大夫仁宗天圣中以从父道辅防补太庙斋郎寳元二年授国子监主簿袭封文宣公知仙源县事至和二年改封衍圣公迁尚书比部员外郎通判潍州卒于官子四若防若虚若愚若拙若防字公明神宗熙宁元年袭封衍圣公为仙源县主薄哲宗元祐元年授承奉郎改封奉圣公专主祀事不预他职遇郊祀大礼赴阙陪位元符元年坐事废以弟若虚袭子二端友端操
　　若虚字公实袭封奉圣公徽宗崇宁中卒复改奉圣公为衍圣公仍以若防之子端友绍封
　　端友字子交徽宗崇宁三年袭封衍圣公宣和三年转通直郎除直袐阁赐绯髙宗建炎二年赴扬州陪位不克归遂寓于三衢终郴州知州卒无子以弟端操之防子玠嗣
　　玠字锡老髙宗绍兴二年袭封衍圣公卒子搢嗣搢字季绅髙宗绍兴二十四年授右承奉郎袭封衍圣公卒子文逺嗣
　　文逺字绍先光宗绍熙四年授承奉郎袭封衍圣公卒子万春嗣
　　万春字耆年理宗寳庆二年袭封衍圣公卒子洙嗣洙字景清理宗绍定四年袭封衍圣公通判吉州宋亡归元元世祖命议孔氏子孙当立者或言孔氏子孙寓衢者乃其宗子至元十九年冬召至阙劳问洙逊于居曲阜者帝嘉之曰宁违荣而不违亲真圣人后也遂命为国子祭酒承务郎兼提举浙东学校事与防持林庙玺书秩满再授奉训大夫儒学提举卒无嗣自端友至洙袭封于衢者盖六世云【按宜至圣祐俱见宋史孔宜传宗愿见东都事畧若防以下并据阙里文献考补辑】
　　孔璠字文老孔子四十九代孙宋朝奉郎袭封衍圣公端友弟端操之子刘豫授为迪功郎袭封衍圣公主管祀事天防十五年刘豫废熙宗即位兴制度礼乐立孔子庙于上京天眷三年诏求孔子后加璠承奉郎袭封衍圣公奉祀事是时熙宗雅爱读论语尚书春秋左氏传及诸史通歴唐律乙夜乃罢皇统元年三月帝谒奠孔子庙北面再拜顾谓侍臣曰朕防年防侠不知志学嵗月逾迈湥以为悔大凡为善不可不勉孔子虽无位其道可尊万世髙仰如此皇统三年璠卒赠荣禄大夫子拯袭封
　　拯字元济熙宗皇统二年授文林郎袭封衍圣公海陵天徳二年定衍圣公俸格加于常品是嵗立国子监久之加拯承直郎世宗大定元年卒弟摠袭封
　　摠字元防大定三年授文林郎袭封衍圣公二十年召至京师欲与之官尚书省奏摠主先圣祀事若加任使守奉有阙乃授曲阜县令进奉直大夫章宗明昌元年卒赠光禄大夫子元措元纮
　　元措字梦得初父摠年已四十生数子皆不育及宰曲阜收葬枯骨夜梦众人来谢一人稍前曰嗟哉暮云之弗及既寤又搜得十余骸并葬之已复梦其人来谢曰今子非尔子后丑年庚月丁日所生真尔子矣当名元措已果得子因即以名之而字梦得【据阙里文献考増】明昌二年袭封衍圣公诏曰衍圣公视四品阶止八品不称可超迁中议大夫永着于令四年八月章宗行释奠礼北面再拜亲王百官六学生员陪位承安二年诏元措兼曲阜县令仍世袭元措厯事宣宗哀宗累迁光禄大夫太常卿【据阙里文献考増】后归元太宗仍袭封衍圣公卒无子以弟元纮之孙浈嗣爵
　　浈字昭度祖元纮敦厚慎黙仕金至安逺大将军武昌节度判官父之固浈于元宪宗元年袭封衍圣公喜较猎二年曲阜管民长官孔治率族人以不事儒雅攻之遂夺爵后知潍州无子世爵在北者中絶絶四十三年至成宗即位以治绍封
　　治字世安六世祖若愚字公直四十六代衍圣公宗愿第三子也五世祖端立字子植金时权主祀事髙祖琥字西老曽祖拂字文通并授进义校尉祖元用字俊卿金宣宗时衍圣公元措赴汴以元用代摄祀事元师攻益都以元用有将畧授以兵使随征寻卒于军父之全字工叔以迪功郎为曲阜县尹治于世祖中统元年袭县尹四年权主祀事至元十三年授承事郎宰曲阜二十余年以才干闻二十二年授奉训大夫单州防御使以其子思诚代为曲阜尹将行戒其子曰母妄怒轻笞楚人邑中长者视之如父兄幼者抚之如子弟以无负乃父训及至单州兴学校正风俗听讼平允人自不寃二十九年迁奉直大夫知密州成宗元真元年赴阙大臣言治孔子裔孙其祖元用有军功没于王事治权奉祖事三十余年袭封爵莫宜治诏从之授中议大夫袭封衍圣公卒子思诚嗣
　　思诚以世袭县尹袭公爵寻以非嫡罢封止世袭县尹迁国子监丞安庆路推官升知恩州丁内艰不赴寻拜江南湖北道肃政亷访司佥事皆不赴以朝列大夫知濮州致仕清勤奉职所至皆有名子克钦世袭曲阜尹【按浈及治思诚元史俱无传今据关里文献考补辑】
　　思晦字明道孔子五十四代孙进义校尉拂之五世孙也曽祖元孝祖之厚赠亚中大夫济宁路总管轻车都尉鲁郡侯父浣字曰新赠通议大夫礼部尚书轻车都尉鲁郡侯思晦资质端重性简黙童丱时读书已识大义及长受业导江张讲求义理于词章之习薄而弗为家贫躬耕以为养虽剧寒暑为学未尝懈大徳中游京师祭酒耶律有尚欲荐之以母老辞归母卧疾躬进药饵衣不解带居丧勺水不入口者五日至大中举茂才为范阳儒学教谕延祐初调宁阳学先是两县校官率以廪薄不能守职而思晦以俭约自将教养以法比代去学者皆不忍舍之当是时衍圣公思诚以支庶袭爵族人不服相与议思晦适长且贤宜袭封爵奉祀事状上政府事未决仁宗一日问孔子之裔今几世袭爵为谁廷臣具对曰未定帝亲取孔氏谱牒按之曰以嫡应袭封者思晦也复奚疑特授中议大夫袭封衍圣公月俸五百緍赐四品印泰定三年山东亷访副使王鹏南言袭爵上公而阶止四品于格弗称且失尊崇意明年陞嘉议大夫至顺二年改赐三品印思晦每遇祭祀必敬必慎初庙燬于兵后虽葺治而角楼围墙未备思晦竭力营度以复其旧金丝堂壊又一新之祭器礼服悉加整饬又以尼山乃毓圣之地故有庙已毁民冒耕祭田且百年思晦复其田里请置尼山书院以列于学官朝廷从之三氏学旧有田三千亩占于豪民子思书院旧有营运钱万缗贷于民取子钱以供祭祀久之民不输子钱并负其本思晦皆理而复之圣父旧封齐国公思晦言于朝曰宣圣封王而父爵犹公愿加褒崇乃诏加封圣父启圣王圣母王夫人五季时孔末之后方盛欲以伪灭真害宣圣子孙几尽至是其裔复欲冒称宣圣后思晦以为不早辨则真伪久益不可明彼与我不共戴天乃列于族与共拜殿廷可乎遂防族人稽典故斥之既又重刻宗谱于石而孔氏族裔益明矣元统元年卒有鹤百余翔其屋上又有神光自东南落其舍北至正中朝廷加赠其官赐諡文肃子克坚
　　克坚字璟夫袭封衍圣公阶嘉议大夫既而进通奉大夫至正十五年召为同知太常礼仪院事拜陜西行台侍御史迁国子祭酒擢山东肃政亷访使不赴子希学袭封衍圣公【按希学以下俱详明史衍圣公传】
　　钦定续通志卷五百三十六
　　钦定四库全书
　　钦定续通志卷五百三十七
　　孔氏后裔传
　　支属
　　唐
　　孔頴逹　　　孔若思【从父桢　桢子柔诩子至】孔巢父【従子戡峨戢　峨孙纬戢子温紫】孔述睿【敏行】
　　宋
　　孔承恭　　　孔道辅【宗翰】　孔宗旦
　　孔旼　　　　孔文仲【武仲平仲】
　　金
　　孔端甫
　　孔颖逹字仲达冀州衡水人孔子三十二世孙幼就学诵记日千余言闇记三礼义宗及长明服氏春秋传郑氏尚书诗礼记王氏易善属文通步歴隋大业初举明经髙第授河内郡博士焬帝召天下儒官集东都诏国子秘书学士与论议颖逹为冠又年最少有耻出其下者隂遣客刺之匿杨感家得免补太学助教隋乱避地虎牢太宗平洛授文学馆学士迁国子博士贞观初封曲阜县男转给事中时帝新即位颖逹数以忠言进帝问孔子称以能问于不能以多问于寡有若无实若虚何谓也对曰此圣人教人谦耳已虽能仍就不能之人以资所未能已虽多仍就寡少之人更资其多内有道外若无中虽实容若虚非特匹夫君德亦然故易称防以养正明夷以莅众帝称善除国子司业嵗余以太子右庻子兼司业与诸儒议厯及明堂事多从其説以论譔劳加散骑常侍爵为子皇太子令颖逹譔孝经章句因文以尽箴讽帝知数争太子失赐黄金一斤绢百匹乆之拜祭酒仍侍讲东宫帝幸太学观释莱命颖逹讲经毕上释奠颂有诏褒美后太子稍不法颖逹争不已乳夫人曰太子既长不宜数面折之对曰防国厚恩虽死不恨剀切愈至后致仕二十二年卒陪葬昭陵赠太常卿諡曰宪初颖逹与顔师古司马才章王恭王琰等受诏譔五经义训凡百余篇号义赞诏改为正义云虽包贯诸家然不能无谬冗博士马嘉运駮正其失有诏更令裁定功未就永徽二年诏中书门下与国子三馆博士文馆学士考正之于是尚书左仆射于志宁右仆射张行成侍中髙季辅就加増损书始布下颖逹子志终司业志子恵元力学寡言又为司业累擢太子谕德三世司业时人美之【案颖达传新书例于儒学今据阙里文献考改入】孔若思越州山隂人孔子三十六世孙陈吏部尚书奂四世孙也祖绍安与兄绍新早知名陈亡客居鄠励志于学外兄虞世南曰本朝沦覆吾分湮灭有弟若此知不亡矣绍安与孙万夀皆以文辞称时谓孙孔隋大业末为监察御史髙祖讨贼河东绍安与夏侯端同监军礼遇尤宻帝即位端先归已而绍安间道走长安帝悦擢内史舍人若思早孤其母躬训教长以博学闻有遗以禇遂良书者纳一卷焉其人曰是书贵千金何取之亷答曰审尔此为多矣更还其半擢明经歴库部郎中常曰仕宦至郎中足矣座右置止水一右明自足意中宗初敬晖桓彦范当国以若思多识古今凡大政事必咨质后行三迁礼部侍郎出为卫州刺史故事以宗室为州别驾见刺史骜放不肯致恭若思劾奏别驾李道钦请讯状有诏别驾见刺史致恭自若思始以清白擢银青光禄大夫赐绢百匹累封梁郡公开元七年卒谥曰恵从父祯【按阙里文献考作桢】第进士歴监监察御史门无賔谒时称其介髙宗时再迁绛州刺史封武昌县子谥曰温祯子季诩【案阙里文献考作季翊】永昌初擢制科授秘书郎陈子昂尝称其神清韵逺可比卫玠终左补阙若思子至字惟防歴著作郎明氏族学与韦述萧颖士柳冲齐名譔百家类例以张説等为近世新族剟去之説子垍方有宠怒曰天下族姓何豫若事而妄纷纷耶垍弟素善至以实告初书成示韦述述谓可傅及闻垍语惧欲更増损述曰止丈夫奋笔成一家书奈何因人动摇有死不可改遂罢时述及颖士冲皆譔类例而至书称工【案若思传新书列于儒学今据阙里文献考改入】
　　孔巢父字弱翁居冀州【按旧书作冀州人巢父为孔氏后裔不应称冀州人今改】孔子三十七代孙少力学隠徂徕山永王璘称兵江淮辟署幕府不应侧身潜遁由是知名广德中李季卿宣抚江淮荐为左卫兵曺参军三迁库部员外郎出为泾原行军司马累拜湖南观察使未行防普王为荆襄副元帅署行军司马俄而德宗狩奉天擢给事中为河中陜华等州招讨使累上破贼方畧帝嘉纳未几兼御史大夫为魏博宣慰使巢父辩而才及见田悦与言君臣大义利害逆顺开晓其众是时悦乆不臣下皆厌乱杂然喜曰不图今日还为王人酒中悦起自夸工骑射曰陞下见用何敌不摧巢父曰若尔不早自归乃一剧贼耳悦曰能为剧贼岂不能为功臣乎巢父曰国方多虞待子而息悦谢焉数日田绪杀悦与大将邢曺俊等听命巢父即以绪权知军务纾其难李懐光据河中帝复令巢父宣慰罢其兵以太子太保授之懐光素服待命巢父弗止之众忿曰太尉无官矣方宣诏乃噪而合害巢父并杀中人啖守盈初巢父至懐光以其使魏博而田悦死疑谋出巢父故军乱不肯救帝闻震悼赠尚书左仆射谥曰忠诏具礼收葬赐其家粟帛存防之从子戡戣戢【按巢父以下至温业各传新书列于列传今据阙里文献考改入】
　　戡字胜始【按旧书云巢父兄岑父之子】进士及第补修武尉以大理评事佐昭义李长荣节度府长荣死卢从史自别将代之留署掌书记从史稍得志益骄与王承宗田绪隂相结欲乆连兵以固其位戡始隂争不从则于防言以折之从史始若受其言后偃蹇不轨戡遂以疾归洛阳未几李吉甫镇掦州表置幕府戡未应从史曰是欲舍我而从人邪即诬以事奏三上诏以卫尉丞分司东都自贞元后帅镇劾奏僚佐不验辄斥至是给事中吕元膺执不可宪宗遣使谕曰朕非不知戡行用之矣未几卒从史败追赠司勲员外郎
　　戣字君严【按旧书孔纬传云曽祖岑父位终秘书省著作佐郎纬为戣之孙则戣乃岑父之子也】擢进士第郑滑卢羣辟为判官羣卒摄总留务监军杨志谦颇自肆戣邀志谦至府与对榻卧起示不疑志谦严惮不敢动入为侍御史累擢谏议大夫条上四事一多冗官二吏不奉法三百姓田不尽垦四山泽酟为州县弊宪宗嘉纳之中人刘希光受赇二十万缗抵死吐突承璀坐厚善责授淮南监军太子舍人李渉知帝意投匦上言承璀有功不可弃戣得副章不肯受面质让之渉更因左右以闻戣劾奏渉结近幸罔上听诏斥渉峡州司马【旧书作陕州司仓】宦宠侧目人为危之戣自以适所志轩轩甚得俄兼太子侍读改给事中江西观察使李少和坐赃狱寝不下博陵崔易简杀从父兄鞫状具京兆尹左右之翻其情戣慷慨论正贬少和杀易简夺尹三月俸再迁尚书左丞信州刺史李位好黄老数祠祷部将韦岳告位集方士图不轨监军髙重谦上急变捕位劾禁中戣奏刺史有罪不容系仗内请付有司诏送御史台戣与三司杂治无反状岳坐诬防诛贬位建州司马中人愈怒出为华州刺史明州嵗贡淡菜蚶蛤之属戣以为自海抵京师递役凡四十三万人奏罢之歴大理卿国子祭酒防岭南节度使崔咏死帝谓裴度曰尝论罢蚶菜者谁欤今安在是可徃为朕求之度以戣对即拜岭南节度使既至免属州逋负十八万缗米八万斛黄金税嵗八百両先是属刺史俸率三万又不时给皆取部中自衣食戣乃倍其俸约不得为贪暴稍以法绳之南方鬻口为货掠人为奴婢戣峻为之禁士之斥南不能北归与有罪之后百余族才可用者用之其穷而无告者为嫁遣其女子蕃舶泊歩有下碇税始至有阅货宴所饷犀琲下及仆戣禁絶无所求索旧制海商死者官籍其赀满三月无妻子诣府则没入戣以海道嵗一徃复茍有验者不为限悉推与【按旧书云先是凖诏祷南海神多令从事代祠戣每受诏自犯风波而徃韩愈在潮州作诗以美之】自贞元中黄洞诸蛮叛乆不平容桂二管利虏掠幸有功乃请合兵讨之戣固言不可帝不聼大发江湖兵防二管入讨士被瘴毒死者不胜计安南乗之杀都防李象古而桂管裴行立容管阳旻皆无功忧死独戣不务邀功交广晏然大治穆宗立以吏部侍郎召【按旧书作敬宗即位召为吏部侍郎又称长庆中改右散骑常侍卒于长庆四年长庆系穆宗年号则是戣未逺事敬宗今从新书纂辑】改右散骑常侍还为左丞以老自乞雅善韩愈愈谓曰公尚壮上三留何去之果戣曰吾岂要君者吾年一宜去吾为左丞不能进退郎官二宜去愈曰公无留资何恃而归曰吾负二宜去尚奚顾愈嗟叹即上疏言臣与戣同在南省数与戣相见其为人守节清苦论议正平年七十筋力耳目未衰忧国忘家用意至到如戣軰在朝不过三数人陛下不宜茍顺其求不留自助也礼大夫七十致仕若不得谢则赐之几杖安车不必七十尽许致仕令戣据礼求退陛下若不聼许亦无伤义而有留贤之美不报以礼部尚书致仕嵗致羊酒如汉徴士礼长庆四年卒赠兵部尚书谥曰贞子遵儒温裕皆登进士第大中以后迭居显职温裕位京兆尹天平军节度使【据旧书増辑】遵孺子纬
　　纬字化文少孤依诸父多与有名者游才誉早成擢进士第东州崔慎由表置幕府从崔铉淮南复从慎由守河中再迁观察判官宰相杨收荐以长安尉直文馆迁监察御史进礼部员外郎兼集贤院直学士毋丧解还为右司员外郎赵隠言其才拜翰林学士俄知制诰频迁户部侍郎擢御史中丞纬方雅疾恶若讐中外闻风未绳辄肃三迁吏部侍郎权要私谒书牍至盈几一不省当路不悦改太常卿从僖宗至蜀以刑部尚书判户部萧遘雅不喜坐调度不给改太子少保及帝避朱玫次陈仓惟仓门卫士数百扈乗舆诏拜纬御史大夫令趣百官至行在时羣臣露次盩厔为盗剽胁衣囊畧尽纬谒宰相欲有所论遘与裴澈怨田令孜在帝左右不欲行辞不见纬召御史曰吾等身被国恩谊不辞难今诏羣臣皆不至夫与人布衣游犹缓急相防况于君乎且泣下御史亦辞方防敚丐衣食请办一日费而行纬曰吾妻疾旦暮尽丈夫岂以家事后国事乎公善自谋吾行决矣徃见李昌符曰诏书再至而羣臣顾未行仆大夫也不敢后愿假兵防送天子所昌符具资装送之既及行在纬防玫必反建言闗邑阨狭不足驻六师请幸梁州即日去陈仓而玫兵至防纬言几不脱进拜兵部侍郎同中书门下平章事玫平从帝还领诸道盐鐡转运使累还尚书左仆射赐号持危啓运保乂功臣鐡卷恕十死又赐天兴良田善和里第各一区兼京畿营田使昭宗即位进司空以太学焚残命兼国子祭酒完治之加司徒封鲁国公进兼太保时天武都头李顺节疏暴人也以浙西节度使兼平章事台史白已谢当班见百官纬判止之明日顺节盛服至则无班怏怏去他日见纬以为言纬曰固疑公见望也且百辟卿士天子廷臣班见宰相以宰相为之长公提天武健儿据堂受礼安乎必欲用之去都头乃可顺节慙缩不敢言张濬将伐太原帝不决以问纬纬助濬请既濬败坐傅防出为荆南节度使又贬均州刺史寻有诏聼所便乃屏居华隂李茂贞入杀韦昭度帝恶大臣朋比与藩臣交特召纬入朝擢吏部尚书以司空门下侍郎复辅政使者敦欢力疾到京师见帝呜咽流涕自陈衰疾不任事乞归田里帝动容诏使者送纬至堂视事防天子出次石门从至莎城以疾还都家人召医视纬曰天下方乱何乆求生不肯服药卒赠太尉子崇弼亦登进士仕至散骑常侍
　　戢字方举戣母弟也以季父巢父死难德宗嘉其忠诏与一子正员官授戢修武尉不受以让其兄戡擢明经书判入髙等授校书郎阳翟尉累迁殿中侍御史分司东都昭义判官徐玫故尝助卢从史为防扈者从史败孟元阳代欲复用之戢遂牒泽潞收玫以俟命然后列状上闻诏流玫播州转侍御史库部员外郎初泾师之乱朱泚以彭偃为中书舍人至是偃子充符为鄜坊从事或荐其能召还京师戢谓京兆裴武曰泚所下伪诏皆偃为之逆臣子不鸟窜兽伏乃干誉求进乎子盍效季孙行父逐莒仆以勉事君者武即逐出充符拜京兆少尹再迁为湖南观察使召授右散骑常侍京兆尹嵗旱文宗忧甚戢躬祠曲江池一夕大澍帝悦诏兼御史大夫太和三年卒赠工部尚书子温业
　　温业字逊志擢进士第大中时为吏部侍郎求外迁宰相白敏中顾同列曰吾等可少警孔吏部不乐居朝矣后为太子賔客子晦
　　孔述越州山隂人孔子三十八代孙梁侍中休源八世孙也曽祖昌寓字广成贞观中对策髙第歴魏州司马有治状帝为不置刺史为政三年玺书褒美进膳部郎中祖祖舜字奉先为监察御史以累下除成武令雉驯子廷述少与兄充符弟充譲笃孝既孤偕隠嵩山而述资嗜学大歴中刘晏荐于代宗以太常寺协律郎召累擢司勲员外郎史馆修撰述每一迁即至朝谢俄而辞疾归以为常徳宗立拜諌议大夫命河南尹赵惠伯赍诏书束帛敦遣既至对别殿赐第宅给廏马兼皇太子侍读固辞弗许久乃改秘书少监兼右庻子复为史馆修撰述重次地理志本未最详性退譲未始忤物虽亲朋燕集严黙终日与令狐峘同职峘数抵侮然卒不校也时称长者贞元四年帝念平凉之难以述慤诚遣持祠具称诏临祭九年又以疾乞解乆乃许以太子賔客还乡故事致仕不给公驿帝特命给马卒赠工部尚书子敏行字至之元和初擢进士第岳鄂吕元膺表在节度府元膺徙东都河中辄随府迁入拜右拾遗四迁司勲郎中集贤殿学士谏议大夫李纬遇害事本监军杨叔元时无敢言敏行上书极论之叔元乃得罪敏行少修洁及仕宦能交当时豪俊有名一时太和九年卒赠工部侍郎【按孔述睿传新书列于隐速令据阙里文献考改入】孔承恭字光祖孔子四十三代孙本京兆万年人唐昭宗东迁举族随之遂占籍河南五世祖戡自有传戡孙廻莱州刺史廻子昌庻虞部郎中昌庻子庄仕晋为右谏议大夫由戡至庄皆登进士第承恭庄之子也以门防授秘书省正字歴温安豊二县主簿时王审琦节度夀春以承恭名家子奏摄节度推官府罢调补郑州録事参军入为大理寺丞献宫词托意求进太祖怒其引喻非宜免所居官放归田里太宗即位以赦复授旧官时初防酒以承恭监西京酒麴歳増课六千万迁大理正议狱平允擢库部员外郎判大理少卿事歴屯田兵部郎中同考校京朝官课第端拱三年下诏曰九寺三监国之羽仪制度声名徃徃而在各有副贰率其司存品秩素髙职任尤重郎吏迁授斯为旧章比闻搢绅之流颇以台阁自许目为散地甚无谓焉朕将振之自我而始其以兵部郎中孔承恭为太常少卿魏羽为秘书少卿户部郎中柴成务为光禄少卿魏庠为卫尉少卿张洎为太仆少卿吕端为大理少卿臧丙为司农少卿袁廓为鸿胪少卿工部郎中张雍为太府少卿又以屯田郎中雷有终为少府少监虞部即中索湘为将作少监时裴祚慎从吉宋雍先为少卿皆改授东宫官又诏承恭与左散骑常侍徐铉刋正道书俄以疾求解官且言早游嵩少间乐其风土愿卜居焉帝召见悯其嬴瘠授将作监致仕以其子玢同学究出身为登封县尉俾就禄养未果行而卒承恭少疎纵及长能折节自励尝上疏请令州县长吏询访耆老求知民间疾苦吏治得失及举令文贱避贵少避长轻避重去避来请诏京兆并诸州于要害处设木牌刻其字违者论如律帝皆为行之【案承恭传宋史列于列传今据阙里文献考改入】
　　孔道辅字原鲁初名延鲁孔子四十五代孙也父朂进士及第为太平州推官以殿中丞道判广州防真宗东封躬诣孔子祠帝问宰相孔氏今孰为名者或言朂有治行即召对以为太常博士知曲阜县初朂在广州以清洁闻及被召蕃酋争持寳货以献皆慰遣之后为御史台推直官累迁秘书监分司南京管勾祖庙以尚书工部侍郎致仕后道辅卒年八十九道辅幼端重大中祥符五年进士及第为寕州军事推官数与州将争事有蛇出天庆观真武殿中一郡以为神州将帅官属往奠拜之欲上其事道辅径前以笏击蛇碎其首观者初惊后莫不叹服迁大理寺丞知仙源县主孔子祠事上言庙制卑陋请加修崇诏可再迁太常博士庄献太后临朝召为左正言受命日论奏枢密使曺利用尚御药罗崇勲窃弄威柄宜早斥去以清朝廷【按东都事畧云道辅请太后归政天子宋史本传不载】太后可其言乃退未防为直史馆判三司理欠慿由司使辽道除右司諌龙圗阁待制辽宴使者优人以文宣王为戏道辅艴然径出辽使主客者邀道辅还坐且令谢之道辅正色曰我国与北朝通好以礼文相接今俳优之徒慢侮先圣而不之禁北朝之过也道辅何谢辽君臣黙然又酌大巵谓曰方天寒钦此可以致和气道辅曰不和固无害既还言者以为生事仁宗问其故对曰平时使者至辽为所侮若不较恐益慢我朝帝然之歴判吏部流内铨紏察在京刑狱坐紏事不当出知郓州徙青州还判流内铨迁尚书兵部员外郎复出知徐许二州徙应天府明道二年召为右谏议大夫权御史中丞以諌废郭后出知泰州徙徐州又徙兖州进龙圗阁直学士迁给事中在兖三年复入为御史中丞道辅性鲠挺遇事弹劾无所避及再执宪权贵益忌之初道辅与父僦郭贽旧宅居之有言于帝者曰道辅家近太庙出入传呼非所以尊神明即诏道辅他徙集贤校理张宗古上言汉内史府在太庙堧垣中国朝以来庙垣下皆有官私地舍谓不须避帝出宗古通判莱州道辅叹曰憸人之言入矣防受诏鞫冯士元狱事连参知政事程琳宰相张士逊素恶琳而疾道辅不附已将逐之察帝有不悦琳意即谓道辅上顾程公厚今为小人所诬见上为办之道辅入对言琳罪薄不足深治帝果怒以道辅朋党大臣出知郓州已而道辅知为士逊所卖颇愤惋时大寒上道行至韦城病卒皇祐三年王素因对语及道辅仁宗思其忠特赠尚书工部侍郎子宗翰
　　宗翰字周翰登进士第知仙源县为治有条理遇族人有恩不以私故骩法王珪司马光皆上章论荐由通判陵州为防峡转运判官提防京东刑狱知防州城濵章贡两江嵗为水齧宗翰伐石为址冶铁锢之由是屹然歴陜洪兖州皆以治闻哲宗初立求言吏民上书以千数诏司马光采阅其可用者十五人独称奬其二乃宗翰与王巩也元祐初召为司农少卿迁鸿胪卿言孔子之后自汉以来有褒成奉圣之号皆赐实封或缣帛以奉先祀国朝益加崇礼真宗赐世袭然兼领他官不在故郡请自今袭封者终身在乡里诏改为奉圣公不领他职【按东都事畧云仁宗封孔子后为衍圣公哲宗时改为奉圣公徽宗时复为衍圣公】给庙学田万亩赐国子监书立学官以诲其子弟进刑部侍郎属疾求去以宝文阁侍制知徐州未拜而卒【按道辅传宋史列于列传今据阙里文献考改入】
　　孔宗旦鲁人孔子四十六代孙祖冕父延龄宗旦为邕州司戸参军侬智髙未反时邕州有白气起郡庭旁江水暴溢宗旦以为兵象度智髙必反以书告知州陈珙珙不聼后智髙破横州即载其亲徃桂州曰吾有官守不得去无为俱死也既而州破被执贼欲任以事宗旦叱贼且大骂遂被害知袁州祖无择以其事闻赠太子中允【案宗旦传宋史列于忠义今据阙里文献考改入】
　　孔旼字寜极孔子四十六代孙隐居汝州龙兴县龙山之滍阳城性孤洁喜读书有田数百亩赋税常为乡里先遇嵗饥分所余赒不足者闻人之善若出于已动止必依礼法环所居百余里人皆爱慕之见旼于路辄敛袵以避葬其父庐墓三年日食米一溢壁间生紫芝数十本州以行义闻赐粟帛给复其家近臣列荐授秘书省校书郎致仕居数年召为国子监直讲辞不赴即迁光禄寺丞顷之起知龙兴县复辞卒赠太常丞盗尝入旼家发其廪粟旼避之纵其所取尝逢嬴弱者为盗掠夺其赀旼追盗与语责之以义解金畀之使归所掠居山未尝逄毒蛇虎豹或谓之曰子母夜行此亦可畏旼曰无心则无所畏晚年惟玩周易老子他书亦不复读为太图张壁上外列方州部家而规其中心空之曰易所谓寂然不动者与此无异也【按孔旼传宋史列于隐逸今据阙里文献考改入】
　　孔文仲字经父居临江新喻孔子四十七代孙举进士第一调余杭尉恬介自守不事请谒转台州推官熙寕初翰林学士范镇以制举荐对策九千余言力论王安石所建理财训兵之法为非是宋敏求第为异等安石怒奏神宗罢归故官呉充为相欲置之馆阁有忌之者仅得国子直讲学者方用王氏经义进取文仲不习其书换为三班主簿出通判保徳军时征西夏众数十万皆道境上乆不解邉人苦之文仲陈三不便元祐初召为秘书省校书郎进礼部员外郎有言皇族唯扬荆二王得称皇叔余宜各系其祖若唐人称诸王孙之比文仲曰上新即位宜广敦睦之义不应疎间骨肉议遂寝迁起居舎人擢左谏议大夫日食七月朔上疏陈五事又论青苗免役首困天下保甲保马茶盐之法为遗螫留蠧改中书舍人三年同知贡举文仲先有寒疾及是昼夜不废职同院以其形瘵劝之出或居别寝谢曰居官则任其责敢以疾自便乎于是疾益甚还家而卒初文仲与弟武仲平仲皆以文声起江西时号三孔后追贬梅州别驾元符末复其官有文集五十卷【按文仲传及武仲平仲二传宋史列于列传今据阙里文献考改入】
　　武仲字常父举进士甲科调谷城主簿元祐初为秘书省正字稍迁国子司业尝论科举之弊诋王氏三经新义请复诗赋取士进起居郎兼侍讲迩英殿除起居舍人数月拜中书舍人直学士院时议祠北郊乆不决武仲建用纯隂之月亲祠如神州地祗擢给事中迁礼部侍郎以寳文阁待制知洪州请从臣为州者杖以下公坐止劾官属俟狱成聴大理约法庻防刑不逮贵近又全朝廷体貌之意遂着为令徙宣州坐元祐党夺职居池州卒元符末追复之所着诗书论语金华讲义内外制杂文共百余卷
　　平仲字义甫登进士第又应制科以吕公着荐为秘书丞集贤校理歴京西路提防刑狱绍圣中言者诋其元祐时附防当路讥毁先烈削校理知衡州提举董必劾其不推行常平法陷失官米之直六十万置狱潭州平仲疏言米贮仓五年半陈不堪食若非乘民阙食随宜泄之将成弃物矣倘以为非臣不敢迯罪乃徙韶州又以前上书故责惠州别驾安置英州改单州团练副使饶州居住【按东都事畧平仲自安置英州后又改单州团练副使饶州居住徽宗即位乃自饶州召还宋史失载今据补】徽宗即位召为户部郎中歴帅鄜延环庆党论再起罢主管兖州景灵宫卒所着续世説绎解稗诗戏诸书传于世
　　孔端甫孔子四十八代孙明昌初学士党懐英荐其年德俱髙读书乐道该通古学召至京师特赐王泽榜及第除将仕郎小学教授以主簿奉祀玫仕【按端甫见金史孔璠附传璠传已入嫡嗣兹摘出另编】













　　钦定续通志卷五百三十七
<史部,别史类,钦定续通志>
　　钦定四库全书
　　钦定续通志卷五百三十八
　　儒林传【一】
　　【臣】等谨按司马迁史记立儒林传歴代因之唐以后诸史若新旧唐书及元史皆称儒学宋史则于儒林之外别立道学一门意在推崇周程张邵朱数大儒然于体例未当昔人已多讥之者且亦第可施之于宋通史固不能援以为例也今依郑氏例襃辑诸传自唐迄元统曰儒林间有重加删节改入别类者以其为士流趋向所系持择宜严不敢沿讹袭谬云
　　唐【一】
　　曹宪【魏模公孙罗许淹】　王恭　　　马嘉运
　　贾公彦【大徳　李植】　　张后　　盖文达【文懿】
　　谷那律【从政】　　　　许叔牙　　敬播【刘伯庄秦景通】
　　罗道琮　　　　　郎余令　　徐齐聃【坚峤】
　　沈伯仪　　　　　路敬淳【敬潜】王元感
　　彭景直　　　　　卢粲　　　尹知章
　　张齐贤　　　　　柳冲　　　马怀素
　　殷践猷【寅亮】
　　曹宪州江都人仕隋为秘书学士聚徒教授凡数百人公卿多从之游于小学家尤邃自汉杜林卫宏以后古文亡絶至宪复兴帝令与诸儒譔桂苑珠丛规正文字又注广雅学者推其该洽藏于秘书贞观中扬州长史李袭誉荐之以文馆学士召不至即家拜朝政大夫当世荣之太宗尝读书有奇难字辄遣使者问宪宪具为音注援证详明帝咨赏之卒年百余嵗宪始以梁昭明太子文选授诸生而同郡魏模公孙罗江夏李善相继传授于是其学大兴句容许淹者自浮屠还为儒多识广闻精故训与罗等并名家罗官沛王府防军事无锡丞模武后时为左拾遗子景倩亦世其学善见子邕传
　　王恭滑州白马人少笃学教授乡闾弟子数百人贞观初召拜太学博士讲三礼别为义证甚精博盖文懿文达皆当时大儒每讲三礼皆徧举先儒义而必畅恭所説【按王恭马嘉运原附孔頴达传后今頴达移入圣裔特析为专传】
　　马嘉运魏州繁水人少为沙门还治儒学长论议贞观初累除越王东阁祭酒退隠白鹿山诸方来授业至千人十一年召拜太学博士文馆学士以孔頴达正义繁冗掎摭其疵诸儒咸服其精高宗为太子引为崇贤馆学士数与洗马秦暐侍讲宫中终国子博士【按唐书原有徐旷陆元朗欧阳询朱子奢张士衡诸传俱以经仕隋朝并移入文苑】
　　贾公彦洺州永年人永徽中官至太学博士撰次章句甚多子大隠仪凤中为太常博士累迁中书舎人垂拱中博士周悰请武氏庙为七室唐庙为五下比诸侯大隠奏秦汉母后称制未有戾古越礼者悰损国庙数悖大义不可以训武后不获已伪听之时皆服其持正终礼部侍郎公彦传业于赵州李植植又受左氏春秋于王徳韶受诗于齐威该览子史百家贞观间为文馆直学士高宗时数召见与方士浮屠讲説植以帝闇弱颇申规讽帝礼之后坐事迁巴令【旧书作汜水令】卒【按贾公彦传新书附张士衡传后今依旧书】
　　张后字嗣宗苏州昆山人祖僧绍梁零陵太守父冲【旧书作中】陈国子博士入隋为汉王谅并州博士后甫冠以学行称高祖镇太原引为客以经授秦王义宁初为齐王文学封新野县公武徳中擢员外散骑侍郎太宗即位进燕王谘议从王入朝召见初帝在太原尝问隋运将终得天下者何姓答曰公家徳业天下系心若顺天而动自河以北指防可定然后长驱闗右帝业可成至是自陈所言帝曰是事未始忘之乃赐宴月池帝令羣臣以春秋酬难曰朕昔受大谊于君今尚记之后顿首谢曰陛下乃生知臣叨天功为己力罪也帝大悦迁燕王府司马出为睦州刺史乞骸骨帝见其彊力问欲何官因陈谢不敢帝曰朕从卿受经卿从朕求官何所疑后顿首愿得国子祭酒授之寻迁散骑常侍永徽中致仕加金紫光禄大夫朝朔望禄赐防閤如旧卒赠礼部尚书【旧唐书作礼部侍郎】諡曰康陪葬昭陵
　　盖文达冀州信都人博涉前载尤明春秋三家刺史窦抗集诸生讲论时耆儒刘焯刘轨思孔頴达咸在坐而文达依经辨举皆诸儒意所未叩一坐厌叹抗奇之问安所从学焯曰若人岐嶷出自天然以多问寡则焯为之师抗曰冰生于水而寒于水其谓此邪武徳中授国子助教为秦王文学馆直学士贞观初【旧书作贞观十年】擢谏议大夫兼文馆学士为蜀王师以王有罪坐免后除崇贤馆学士卒其宗人文懿亦以儒学称【旧书云文懿贝州宋城人】当时号二盖高祖于秘书省置学以教王公子文懿为国子助教既升席公卿更相质问文懿譬晓密微逺近宗仰终国子博士
　　谷那律魏州昌乐人贞观中累迁国子博士淹识羣书褚遂良尝称为九经库迁谏议大夫兼文馆学士从太宗出猎遇雨沾渍因问曰油衣若为而无漏邪那律曰以瓦为之当不漏帝悦其直赐帛二百段永徽初卒官孙倚相仕为秘书省正字讐覆图书多所刋定倚相子崇义天宝末为幽州大将以雄敢闻歴左金吾卫大将军遂客蓟门崇义子从政畧涉儒学有风操事李宝臣歴定州刺史封清江郡王宝臣及张孝忠妻其女兄弟也宝臣初倚任晩稍疏忌从政乃阖门谢交游及宝臣子惟岳知节度与田悦谋拒天子命从政谏曰上神断绌诸侯欲致太平尔考与燕有切骨恨天子致讨命帅莫先于燕诛怨复雠必尽力后已前日尔考诛大将百余子弟存者常不平乘危相覆谁不能尔昔魏有洺相之围王师四集身投零陵仰天垂泣不知所出頼尔考保佑顿兵不进而先帝寛厚仅获赦贷不然田氏尚有种乎今悦凶狯孰与承嗣尔又防富贵不出户庭便欲旅拒且人心难知天道难欺军中诸将乘危投隙自古岂少哉今图久安计莫若令而兄惟诚摄留后尔速入宿卫则福禄可保矣不纳从政移疾不出惟岳所信王他奴等疑其怨望日伺之从政惧乃吐血即仰药死曰吾不恨死痛渠覆宗矣后惟岳被杀于王武俊如其揣云
　　许叔牙字延基润州句容人贞观时迁晋王府防军事文馆直学士【按旧书作累授晋王文学兼侍读迁太子洗马兼崇贤馆学士与新书异】于诗礼尤邃献诗纂义十篇太子令写本付司经局御史大夫高智周见之曰欲明诗者宜先读此二十三年卒【按叔牙原附萧徳言传后今徳言移入文苑故析为专传】
</div>
    <div class="pagination">
<a href="钦定续通志_page256.html">上一页</a><span>...</span><a href="钦定续通志_page252.html">252</a><a href="钦定续通志_page253.html">253</a><a href="钦定续通志_page254.html">254</a><a href="钦定续通志_page255.html">255</a><a href="钦定续通志_page256.html">256</a><span class="current-page">257</span><a href="钦定续通志_page258.html">258</a><a href="钦定续通志_page259.html">259</a><a href="钦定续通志_page260.html">260</a><a href="钦定续通志_page261.html">261</a><a href="钦定续通志_page262.html">262</a><span>...</span><a href="钦定续通志_page258.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
