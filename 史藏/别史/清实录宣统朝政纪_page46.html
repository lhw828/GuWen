<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 46 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 46 页/共 148 页</h1>
    <div class="content">
○热河都统廷杰奏、遵章校阅常备军第一标。程度均有可观。现奏添练一标。拟就内务府庄头亲丁挑选。将来推广。更可编练围场驻防。俾边外八旗子弟之兵壁垒一新。该标统带刘玉琦等训练有方。可否分别奖叙。以策后效。下所司议。　　

○又奏、常备军步队业经编制齐全。惟马队第一营尚缺后队一队。自应一律补足。以厚兵力而便操防。下部知之。　　

○以凉州副都统玉昆为成都将军。　　

○调镶蓝旗蒙古副都统恩志为凉州副都统。　　

○赏恭送神牌回京之王公大臣。暨护送员弁各一级。兵丁半月钱粮。并恭请神牌黄舆銮舆＜目辟＞行＜匧心＞口＜韦未＞＜夗贝＞校尉银。　　

○孝钦显皇后升祔礼成。赏礼部执事各官纪录有差。　　

○丁亥。验放陆军部游学毕业生。得旨、王风清等十七名著赏给陆军步兵科举人。张凤标等五名著赏给陆军工兵科举人。李铎等四名著赏给陆军马兵科举人。朱绶光等九名著赏给陆军石滟驳兵科举人。均并授副军校。万德等八十六名著赏给陆军步兵科举人。李实茂等三十五名著赏给陆军石滟驳兵科举人。韩凤楼等十九名著赏给陆军工兵科举人。张鹗翎等二十三名著赏给陆军马兵科举人。萧祖康等八名著赏给陆军辎重兵科举人。均并授协军校。梁训勤等四名著赏给陆军石滟驳兵科举人。吴元钧著赏给陆军马兵科举人。谢家珍著赏给陆军辎重兵科举人。恩锡等五名著赏给陆军步兵科举人。均并以协军校记名补用。　　

○东三省总督锡良等奏、敬谨勘明陵寝禁山周围额设鹿角。援案兴修。下部知之。　　

○又奏、吉林之延吉厅。自光绪三十三年日兵越界图占。前督臣徐世昌遂奏请特派专员督办吉林边务。其时日人藉口界务未定。地方官应办诸事。措置为难。故边务处之设。不独兵队归其管辖。即地方一切裁判巡警学堂。亦无不统属于边务。自系一时权宜之计。现在延吉界务业已解决。日人原设宪兵分遣所。亦经裁撤。开办商埠。大致亦已就绪。亟应设官建治。因时制宜。查督办边务本系军事性质。以后自当划分权限。除军政国防仍由该督办吴禄贞随时商办外。凡地方一切行政。及外交事件。应即归地方官主持管理。惟日人于延吉特设总领事。体制较崇。我自应有高级之地方官与之对待。拟即将驻珲春之东南道移驻延吉。或半年驻珲。半年驻延。以期兼顾。臣昭常昨抵延吉。晤商督办边务吴禄贞。并与臣锡良一再电商。意见均各相同。自应奏明办理。惟臣等所至为筹虑者。延吉全境南临朝鲜。东控海参崴。为吉林南部重要地域。日俄两国一旦有事。亦为形势之所必争。利害攸关。实系东省全局。趁此领土已定。整军经武。讵能再作缓图。此次日人要约开埠四处。均占延境形胜。无非为军事上之计画。且名虽开放。交通未便。西人裹足。实与日人租借地无异。现在驻延日总领事甫到。擅带警兵多名。即有违约举动。臣等焦忧切虑。未敢谓边务大局从此可望和平。且查俄人于东海滨省一带。有陆军十余万。日于朝鲜亦驻兵数万人。我则由延至珲。分段驻扎。仅有陆军一标。边卡空虚。兵力单薄。不特缓急一无可恃。且益以召外侮而启戎心。臣锡良前在京时。曾奏调拨陆军两协前往延吉。比到任后。查明除调东客军不计外。奉省仅有陆军两标。吉省仅有陆军一协。均系驻扎要地。不能抽调。江省则并无陆军。夫吉江两省。东自临江州以至珲春。南自长白山以至图们江口。绵长三千余里。处处与俄韩。边境毗连。实逼处此。不得已先其所急。则延珲一带。至少非练有陆军一镇。不足以言备边。查吉林边防经费。部拨与吉省筹拨各三十万两。支应一切。本未宽余。吉省财力拮据。骤增出款三十余万金。实已筋疲力尽。自开放商埠后。豫计添设各级审判检察各厅。每年已需经费十三四万两。此外如增设官署。推广巡警学堂。筹办实业。在在均须补助。年来督办边务经费。极力腾挪。祗能勉拨银十余万两。通盘筹画。必须由部常年筹拨银一百万两。内外协济。方可编练陆军一镇。现督办边务吴禄贞熟谙韬略。胆识俱优。恳恩府念根本重地。饬部臣会议筹拨。仍令吴禄贞督办边务。专管延珲全境军政防务事宜。傥部臣拨款为难。一时未能拨济。则惟有将督办边务一差暂予裁撤。仍俟筹有钜款。再行扩张规画。要之此事关系国防。必当内外协力通筹。始克徐图补救。此则臣等旦夕焦思。举凡筹虑所及。不敢不切实上陈者也。得旨、该衙门妥议具奏。　　

○湖广总督陈夔龙奏、两湖有赈粜米捐一款。系前湖南抚臣俞廉三奏准开办。嗣因鄂省收回美商承造奥汉铁路。一时无款可筹。经前任督臣饬将此项米捐借拨垫用。本为一时权宜之计。本年鄂省水灾奇重。仰蒙朝廷施济于上。官绅商界协助于下。而动用之款。数已不资。此后由冬俎春。赈抚工粜。需款尤钜。伏思鄂省应得一半赈粜米捐。原为灾荒而设。际此饥馑洊臻之日。顾史思义。自应将前项捐款仍拨充赈粜之用。以符奏案而济急需。所有鄂境粤汉铁路之应还赎路本息金圆小票息金。及粤汉川汉两局局用。铁路学堂经费。现在粤汉及鄂境川汉两路。均归邮传部接办。此后支付上项款目。亦应由邮传部筹给。其以前为该两路垫用之赈粜米捐。如能由部归还清款。固属最善。否则即作为两路之股款。给以股息。俟开车见利。照章分红。以期两有裨益。下部知之。　　

○改铸奉天临江县八道江分防巡检印信。从东三省总督锡良请也。　　

○以内阁学士耆龄为马兰镇总兵官。兼总管内务府大臣。　　

○调湖广总督夔龙为直隶总督兼北洋大臣。未到任以前。以布政使崔永安暂行护理。　　

○以江苏巡抚瑞澂署湖广总督。调山西巡抚宝棻为江苏巡抚。以山西布政使丁宝铨为山西巡抚。　　

○实授孙宝琦为山东巡抚。　　

○蠲免湖北沔阳、江陵、公安、石首、监利五州县被水田亩本年应徵钱粮杂课。并将上年原缓银米递缓一年。　　

○戊子。谕军机大臣等、电寄陈夔龙、瑞澂、宝棻、均著迅速来京陛见。湖广总督著杨文鼎暂行护理。江苏巡抚著陆钟琦暂行护理。　　

○内阁侍读学士甘大璋奏、川省盐出于井。泉脉之富。几遍全蜀。千里膏腴。井穴■士■黾相望。其盐质向分二种。一为花盐。一为巴盐。花盐色白莹细。精类洋产。巴盐色青坚整。状如块甓。质味双佳。人争购食。而尤以鄂湘两地之民为尤甚。盖川盐之济楚者。向仅湖北鹤山■夆等八州县、并湖南衡永郴宜等处。销地未广。而每年济楚收数。已三四百万串。若再扩其销路。则税收正未可量。惟向来论盐务者。多袒淮南辟川。谓川盐侵入淮界。则淮盐课厘必大受亏损。不知淮消而川长。同属国家维正之供。初何碍乎国计。＜圭黾＞滟兄川盐除本省各州县及滇黔边界各岸外。仅鄂湘十余州县之地行销。而统计岁入额数。已达六七百万两之多。而淮盐则行销鄂湘章滟贡皖豫并江甘等地。远及六七省。范围之广。十倍于川盐。而历年该省奏销。岁入不过四五百万两。虽经光绪二十九年查办之后。清出款目甚多。约计正杂两项。每年入款不下一千二三百万两。其中除正款五百万两外。余八百万两均未报部。且淮盐近复缺产。年来恒借运芦东两地之盐。以资商配。今鄂湘距淮较远。距川较近。淮盐现既缺产。而川盐产额充富。积聚之数。几倍岁销。且有若干旺井可开。货弃于地。诚属可惜。何不将向销淮引之鄂湘各处。划归川盐引年。俾川盐得以渐辟销场。而淮盐亦不至顾此失彼。此酌盈剂虚之理。为借川助淮之总机关。实弥补土药税筹款之一大宗也。应请饬下四川总督会同两江总督。湖广总督湖南巡抚体察情形。妥速筹议。勿执彼疆此界之说。致遗全局之利。于川淮盐务。两有裨益。得旨、度支部妥议具奏。　　

○外务部奏、直隶唐山开平煤矿。经前督办张翼赴英控诉得直。而英商始终占据。不允归还。复由直隶督臣袁世凯另筹开设滦州矿务公司。以救煤荒。而英使又以开办滦矿。即是侵害开平利益。晶■宜请停办。直隶各绅则谓开平旧界不过十里。滦矿既在界外。为中国自办完全之矿。一则援成约以诘责。一则据旧界以立言。各执一词。两不相让。臣部外迫交涉。内顾舆论。兼权并计。应付实穷。窃思开滦两矿同在直境。同为直隶所倡办。而各绅又同系直隶之人。与其由臣部空言支拄。而事机逼处。补救终难为功。何如由直督就近询商。俾情事了然。解决或易为力。拟请旨饬下新任直隶督臣陈夔龙妥筹办法。以息争竞而杜轇轕。从之。　　

○两江总督张人骏奏、开办南洋劝业会。事属创举。而经费支绌。办事竭蹶。整理不易。谨与在事各员谆切图维。一面加筹的款。一面赶速催办。由沪商董事与包工匠人改订合同。缩短期限。务令依期开会。以免延展而误事机。下部知之。　　

○又奏、江北各属被水成灾。扬州府一带。湖河并涨。至一丈七尺有奇。业先后开放车逻等坝。得免溃决。海州等处则冲塌房屋至数万闲。淹毙人口至三四百名。其毁坏圩堤。淹没田禾牲畜。不可胜计。淮属亦同时被浸。当经派员分别赈抚。现据各牧令禀报。扬州两属收成尚有六分。此后举办平粜。足资接济。惟海州、溧阳、章滟贡榆三属被淹较广。灾民较血■乣。其极贫者既有救死不赡之忧。既次贫者亦将为极贫之续。断非专恃粜粮所能拯济。江北民情强悍。抢劫时闻。深恐迫于饥寒。流为盗贼不得不妥筹安抚。而江南财政困难。已非一日。＜圭黾＞滟兄值前岁钜灾之后。罗掘更穷。惟有恳恩准将江南应解镇边军饷。筹备饷需。除已解外。尚未解银二十余万两。照数截留。拨充赈灾之用。并准将动支各项。作正开销。下部议。　　

○黑龙江巡抚周树模奏、江省改编巡防队。按照部定章程。参酌本省情势。量为编订。谨就原有中左右三路。添设前后两路。以分区域。练足马队十六营。步队七营。以符额数。加给官弁薪费。什兵服装。及雇备车扈兵夫。以资利用。并请将营务处名目暂缓裁撤。下所司议。　　

○命乌里雅苏台参赞大臣奎焕留京当差。赏头等侍＜目辟＞行＜匧心＞口＜韦未＞＜夗贝＞荣恩副都统衔为乌里雅苏台参赞大臣。　　

○以山西按察使志森为布政使。浙江盐运使王庆平为山西按察使。　　

○以嗜好未除。革銮舆＜目辟＞行＜匧心＞口＜韦未＞＜夗贝＞笔帖式贝都哩。暨黑龙江银库笔帖式毓秀等四员职。永不叙用。　　

○己丑。谕内阁、前奉先朝谕旨。谆谆以筹备立宪为要图。业经严定年限。各专责成。期于计日程功。届时颁布。不啻三令五申。朕临御以来。又复晶■宜降明谕。或于批摺内诰诫再三。其于宪政前途实事求是之心。早为天下臣民所共见。现据各部院堂官。各直省督抚奏陈第一二届筹备事宜。均尚妥协。果能实心实力次第兴办。何难日起有功。所虑积习相沿。难保无以一奏塞责者。须知此项要政。上禀前谟下慰民望。关系至为重大。自兹以往。益当振刷精神。认真整饬。无取夫虚文粉饰。徒事铺张。若揆诸现在情形。办理或有窒碍。亦准其剀切胪陈。并妥筹善法。仍一面持以毅力。务底于成。断不可遇事畏难。互相诿过。方今时事多艰。朝廷宵旰忧劳。无时或息。丙内外诸臣受国厚恩。理宜殚竭血诚。担负责任。傥稍涉虚假。将来宪政不克依限实行。试问能当此重咎否耶。即著宪政编查馆将所奏成绩。随时稽核。如查有措办迟逾。或因循敷衍。毫无实际者。据实倢■＜曰融＞■＜石木＞奏。朕惟有懔遵上年八月初一日谕旨。按照溺职例惩处。纪纲具在。决不姑宽。要之仔肩固无旁贷。而协力乃克有成。尤望尔内外诸臣共矢和衷。屏除私见。毋党同而伐异。毋勤始而怠终。庶几上下一心。弓滟＜兪＞滟弓成郅治。朕心实嘉赖焉。将此通谕知之。　　

○谕军机大臣等、理藩部奏、查明敖汉札萨克郡王出缺无嗣。亦无亲兄弟。应行遴选承袭。声明例案。请旨办理一摺。著依议。　　

○两江总督张人骏奏、前督臣端方于光绪三十四年奏准举办江阴要塞。原以该处扼长江门户。有险可守。系为慎重防务起见。惟今昔情形不同。要当合全局以统筹。不容据一隅而专注。以长江流域论。江阴犹重门也。吴淞犹外户也。主人防盗。断无洞开外户、而紧守重门之理。臣前亲诣履勘。周览形胜。窃谓以此防内。尚属合宜。若以此御外。则未为握要。为防内计。则原有之各路石滟驳台。设法整顿。已足以资镇摄。若撤各路之防。而全力专注于一区。万一内匪乘虚窃发。其将何所恃以防御。是未见其利。而先受其害。且要塞与海军相辅而行。应在何处设立。如何筹办。应俟海军大臣通盘筹画。审定施行。查此项工程需银五十万两。系在新案盐斤加价项内提用。本属设法腾挪。既非急不及待之工。又值财政万窘之际。似应从缓办理。仍俟海军成立以后。再行会同海军大臣择要设防。妥筹商办。以归实际而免虚糜。下所司议。　　

○又奏、江南添练混成一协。原期厚集兵力。惟饷需奇绌。迄今三年之久。仅成步队一营。马队两营。即已成之第九镇。亦尚多缺额。与其兼顾并营而两俱阙略。何如专心一致而务底完全。拟请将混成协即行裁撤。并将各营目兵挑补第九镇缺额。庶一举两得。不至徒骛虚名。下所司议。　　

○又奏、自强军底饷无力筹解。请饬部改拨的款。以供支用。下部议。　　

○黑龙江巡抚周树模奏、江省财政。自前署将军程德全到任后。岁入较增。计向来未经报部之款。如牲畜土药等税十余款。火耗平余等费数项。均经随时动支。无可稽核。应请援案变通办理。免其分年造报以省繁牍。下部知之。　　

○以马兰镇总兵耆龄未到任前。仍命贝勒载瀛暂行署理。　　

○庚寅。谕内阁、宪政编查馆会奏、覆核各省州县事实。分别劝惩。开单呈览一摺。著依议行。各省州县事实。原以考核吏治。鼓励人才。乃近来各督抚所开事实。详核者固多。而疏略者在所不免。揆诸事理。殊难凭信。似此积习相沿。实于宪政前途大有妨碍。即如巡警一项。所报事实。或仅寥寥数名。或尚未经举办。余事可以类推。定限綦严。岂容任意诿饰。著各督抚查照历次奏定章程。认真办理。务将事实表册据实造报。严定等第。毋得稍涉虚滥。致负朝廷实事求是之至意。　　

○谕军机大臣等、电寄陈夔龙、电奏悉。该督向来办事认真。北洋地方紧要。所请收回成命之处。著毋庸议。仍遵前旨迅速来京陛见。　　

○宪政编查馆奏、提法使一官。名为提刑所改建。实乃法曹之分司。其制虽为各国所无。而其集权中央之旨则一。臣等遵核原定官制。计其中应行斟酌者尚有四端。一原拟四科。并为三科。一佥事改为科长。并于科长之次酌设一二等科员。一经历等官应以所官录事及相当之职调用。不得改补推事检察书记等官。亦不得径升审判检察厅相当之官。一监狱官职掌繁重。断非数条例文所能赅载。拟请析出。由该部会同修订法律大臣另辑监狱法。以资遵守。其余章程内词义未协。及字句歧异之处。臣等公同商酌。逐条修改。仍厘定为十八条。并附考用提法司属官章程十条。缮单呈览。请旨颁行。从之。　　

○库伦办事大臣延祉奏、哈拉格囊围地方金砂畅旺。拟设厂开办。下部议。寻奏、核与成案相符。自应按照定章一律开办。从之。　　

○库伦办事大臣延祉因病解职。赏归化城副都统三多副都统衔署库伦办事大臣。　　

○以记名副都统麟寿为归化城副都统。　　

○辛卯。谕内阁、监国摄政王面奉隆裕皇太后懿旨。十一月初三日崇上徽号。是日皇帝在宫内行礼。王大臣著在慈宁宫行礼。三品以下文武百官著在午门行礼。在外公主福晋命妇均著进内行礼。　　

○又谕、张人骏等电奏、苏属溧阳等处各赈需款。吁恳恩施等语。本年溧阳、金坛、荆溪、宜兴四县被灾奇重。且频年灾祲。仓谷空虚。元气未复。余如丹徒。丹阳。震泽等处同受偏灾。现在节届隆冬。饥民待哺。朝廷殊深悯恻。加恩著赏给帑银三万两。由度支部给发。该督等即派委妥员。按照所属灾区。查明户口灾情轻重。分别散放。务使实惠均沾。毋任失所。用副朝廷轸念灾黎至意。　　

○谕军机大臣等、礼部奏崇上皇太后徽号。恭进奏书等日。王公百官入内奏事及在署办事服色一摺。十一月初三日均穿补褂挂朝珠。初二初四日应穿貂褂者穿貂褂挂朝珠。不应穿貂褂者。常服挂珠。　　

○又谕、电寄瑞澂、电奏悉。湖广地方重要。朝廷以该署督办事认真。肬■闲署斯任。所请收回成命之处。著毋庸议。仍遵前旨迅速来京陛见。　　

○礼部奏、八旗并各省驻防保送举贡。拟由礼部选取。从之。　　

○山西巡抚宝棻奏、晋省陆军混成协业已成立。计步队两标六营。马石滟驳各一营。工辎各一队。军乐队半部。月需饷薪银三万三千余两。惟财力艰困。一切杂支装具车辆。尚未完备。应即酌量缓急。竭力置办。俟内外均有可观。再行奏请钦派大臣校阅。以符定制。下所司知之。　　

○出使大臣钱恂奏、使职色色近有创为宜改从西式之说者。事关巨典。非臣所敢轻言。傥一旦朝廷议改。凡在臣工。孰敢不遵。今朝廷尚未议改。则三百年来制度。又岂可私自违背。查翦发易服之习。起于留学生。在学生入彼学校。又只身就学。诸事宜从肬■闲易。诚不得不翦发易服。在使馆中无关轻重人员。苦于在外无薙发匠。无成衣匠。偶一为之。亦尚可原。若夫身膺使任。名为代表。与彼邦君相时相过从。而亦翦发易服。试问果为何国之代表。臣二十余年从未敢私改西装。臣每与翦发易服者同入酬酢之场。同登礼法之庭。彼邦贵官恒问臣保以一改装一不改装。果遵何项法律。语含嘲笑。臣代为赧颜。夫不遵法律而擅自改装。不但不能见重友邦。并益为友邦所轻。此近来使界之病。不可不亟伸严诏。以崇国体者也。又恪奉正朔。亦臣民定范。中西历日殊异。年来亦有创为宜改用阳历之说者。查日本于纪年仍用明治。而月日已改从阳历。我中国若果由朝廷议改。自必一体遵奉。今朝廷尚未议改。则饩羊又何可不存。向来使馆中与彼邦公牍。均专用西国月日。而不列本国正朔。夫在外交涉。原不能不用彼国月日。然本国月日何妨并列。查俄国与各国月日不同。其所致他国公牍。无不两历并存者。我国正可仿照书写。臣任使两年。公牍无不兼用两历。外人颇以为然。不以为非。可见事非不可行者。其如何饬在使人员无忘本国正朔之处。并候圣裁。下部知之。　　

○派贝子衔镇国将军载振管理新旧营房城内官房事务大臣。　　

○以山西禁种土药肃清。予候补知府觉罗元嶲。在籍候选郎中乔廷选等五十一员升叙加衔有差。　　

○以编纂论说。有益交涉。赏德人胡恩宝星。　　

○纂修官欧家廉恭纂　　

总纂官熊方燧恭辑监修总裁世恭阅二签正月初三日正总裁那月日专司蒿■禾本陆恭覆阅甲寅正月二十三日　　
</div>
    <div class="pagination">
<a href="清实录宣统朝政纪_page45.html">上一页</a><span>...</span><a href="清实录宣统朝政纪_page41.html">41</a><a href="清实录宣统朝政纪_page42.html">42</a><a href="清实录宣统朝政纪_page43.html">43</a><a href="清实录宣统朝政纪_page44.html">44</a><a href="清实录宣统朝政纪_page45.html">45</a><span class="current-page">46</span><a href="清实录宣统朝政纪_page47.html">47</a><a href="清实录宣统朝政纪_page48.html">48</a><a href="清实录宣统朝政纪_page49.html">49</a><a href="清实录宣统朝政纪_page50.html">50</a><a href="清实录宣统朝政纪_page51.html">51</a><span>...</span><a href="清实录宣统朝政纪_page47.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
