<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 120 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 120 页/共 148 页</h1>
    <div class="content">○护理山西巡抚布政使王庆平奏、义国赠前任山西巡抚丁宝铨宝星。可否准其佩带。得旨。准其收受佩带。摺包随手纂修

官袁励准恭纂　　

总纂官熊方燧恭辑监修总裁世恭阅二签正月十五日正总裁那月日专司蒿■禾本陆恭覆阅甲寅二月初三日　　

徐月日　　

荣月日副总裁唐月日　　

宗室宝恭阅一签九月初二日

　　

陈恭阅五签二月廿五日　　

熙月日　　

郭恭阅一签十一月二十日　　

宗室麒月日



大清宣统政纪卷之五十八　　

宣统三年。辛亥。七月。丙寅朔。时享太庙。遣庄亲王载功恭代行礼。　　

○谕内阁、电寄陈夔龙、据电奏假期届满。病仍未痊。恳再赏假等语。陈夔龙著再赏假一个月。安心调理。病痊随时销假。

电寄　　

○又谕、松寿、电奏闽省禁烟。先筹禁运邻土情形等语。著外务部知道。电寄　　

○丁卯。谕内阁、张人骏、程德全电奏、革道蔡乃煌擅自离沪。请饬通缉等语。蔡乃煌亏款甚钜。未经完结。私自逃匿。殊属胆玩。著民政部、步军统领衙门、顺天府、各省督抚。一体严缉务获。解交张人骏等、严行监追。认真究办。廷寄　　

○又谕、电寄张人骏等、据电奏江水陡涨。滨江沙洲圩堤。半遭冲决。据各属禀报。巡情甚重。并有淹毙人口情事。业经咨商盛宣怀、冯煦、拨款协助等语。览奏殊深悯恻。仍著该督抚妥筹赈抚。毋任失所。电寄　　

○又谕、电寄赵尔丰、据电奏四川股东会议论激昂。正在传集劝诫。街市忽有匿名传单。鼓动罢市罢课情形等语。此次该省激动情形。有无匪徒从中煽惑。著赵尔丰确切查明。严行弹压。毋任再滋事端。所有各领事馆、教堂、及重要局库。务须尽力保护。不得稍有疏虞。仍将办理情形。随时电奏。电寄　　

○又谕、电寄张人骏等、电奏悉。所请将革道蔡乃煌现有押产。交由各省大清分银行。确查估计。分别变价催赎各节。著度支部议奏。蔡乃煌以勒限严追之犯。擅自离沪。实属胆玩已极。除通饬内外一体严缉外。仍责成张人骏、程德全、饬令刘燕翼、督同县廨。勒限缉拏。务获究追。该督抚亦不得置身事外。电寄　　

○又谕、三多。电奏设立垦务总分各局。拟将图盟各旗垦地。分别上中下等。以今年先收押荒。发给地照。明年再升科等语。著度支部知道。电寄　　

○己巳。谕内阁、电寄赵尔丰、电奏悉。商店罢市。既系有人播弄。省外伏莽。蠢蠢思动。著仍切实弹压。毋任嚣张。并确查情形。随时电奏。所称省城兵势甚单。拟设法筹款。暂添兵队等语。著该衙门知道。电寄　　

○又谕、电寄赵尔丰、据电奏请调参赞钱锡宝充四川军事参议员等语。钱锡宝甫经肬■闲任驻藏右参赞。事务重要。所请调川之处。著毋庸议。电寄　　

○庚午。谕内阁、杨文鼎奏、敬举贤良。恳恩嘉奖一摺。湖南调署长沙府知府本任常德府知府戚朝卿、卸署常德府知府郴州直隶州知州候补知府谭承元、调署永顺府知府靖州直隶州知州李见荃、调署长沙县知县古文坪同知候补知府沈瀛、署桂阳直隶州候补同知陈继良、署浏阳县知县湘乡县知县朱国华、调署甯乡县知县永定县知县张致安、邵阳县知县邱景章、署华容县知县即用知县乔联昌、武陵县知县廖世英、既据该抚胪陈政绩。均著传旨嘉奖。现月　　

○又谕、电寄沈秉＜辶黎＞方■土、据电奏广西补用直隶州州判熊文蔚。侵吞税项。抗案潜逃。请将该员革职通缉。归案究追等语。著照所请。电寄　　

○辛未。谕内阁、安徽提学使吴同甲著留任。现月　　

○又谕、朱家宝奏、查明庸劣不职各员。据实倢■＜曰融＞■＜石木＞劾一摺。安徽和州直隶州知州魏有声、性耽安逸。玩视民瘼。庐州府同知臧著兴、离职误工。人言啧啧。丁忧凤阳府通判时宝璜、纵容差役。任性妄为。试用通判杨庆霖、藉差招摇。操守难信。宣城县知县李长郁、庸懦无能。难期振奋。试用知县蒋颍滨、志趣卑陋。不知自爱。试用知县刘秉棪、才识庸闇。罔恤名检。无为州泥汊司巡检谢士玙、因循颟顸。贻误要工。均著即行革职。凤阳县县丞孙治、调验舞弊。烟癖未除。试用巡检张景辰、天性凉薄。逞凶酿命。均著革职永不叙用。现月　　

○又谕、孙宝琦奏、江苏委员张金瓯等、采买马匹。过境需索。纵马滋扰等语。著程德全查明惩处。嗣后各省委员赴口买马。应如何妥定章程。以保民田而防滋事之处。著陆军部查酌情形。筹拟办法。奏请施行。原片著钞给阅看。廷寄　　

○准故陕西知县余宏蔚。政绩宣付史馆立传。从陕西巡抚恩寿请也。摺包　　

○壬申。谕内阁、电寄赵尔丰、电奏悉。铁路收归国有。系为减轻小民担负起见。晶■宜经降旨宣布。乃川民仍多误会。相率要求。其词虽激。其愚可悯。朝廷亦何忍重负吾民。著邮传部、督办粤汉川汉铁路大臣。将路款轇轕。妥速清理。明示办法。以释君■羊疑。赵尔丰身任疆圻。保＜目辟＞行＜匧心＞口＜韦未＞＜夗贝＞治安。是其专责。务当仰体朝廷爱民之隐。剀切开导。设法解散。俾各安心静候。照常营业。傥或办理不善。以致别滋事端。定惟该督是问。电寄　　

○又谕、玉昆等、电奏悉。昨据赵尔丰电奏。已谕令邮传部妥筹办法。并电饬赵尔丰剀切开导。俾各安心静候。并各照常营业。该将军等、务当协力维持。妥筹应付。毋令滋生事端。电寄　　

○附录内阁致署四川总督赵尔丰电。联衔电奏川路股一请交院局议一节。详细斟酌窒碍甚多。一经交议。必不以收归国有订借外债为然。＜圭黾＞滟兄事阔四省。傥竟相率效尤。朝廷岂能因此收回成命。且合同早经签字。业已开卖债票。尤不能轻议取销。致起交涉。以上各节。想

阁下早已虑及。不待烦言。仍希卓裁。揭明理由。切实开导。此次覆电。于收路查款两事。极力变通。尊处大可藉此转圜。深望川人顾全大局。早为结束。仍望将所办情形。随时电知。希秘密为要。庆、桐、昌、　　

○内阁致署四川总督赵尔丰电。连接江支豪各电均悉。当及将支电代奏。本日奉电旨一道。遵即电达。此次川民争路。势甚汹汹。而卒未暴动者。固由川民深明大义。亦阁下维持之力居多。此中一切为难之处。朝廷均经洞悉。惟铁路国有。势难反汗。现在一面商明邮传大臣。将川省路事。及所收路款。酌筹变通办法。径行电闻。一面仍由阁下恪遵谕旨。宣布德意。剀切开导。俾血■乣晓然圣恩宽大。不予严究。早日解散。各安生业。来电所称川民有搭盖芦棚。供奉神牌于街市等事。甚属不敬。应敬谨移请万寿宫内。即将芦棚一律拆去。虽系愚民无知。或不难于理喻。阁下治蜀有年。久为绅民所悦服。但能操纵得宜。决不至变生意外。务希揆度情势。策画万全。并望将办理情形。随时电示。遇事定当竭力相助。以期早就敉平。

　　

○又谕、电寄长庚、据电奏伊新饷源奇绌。电请设法接济。甘肃库空如洗。罗掘俱穷。难于应付。请饬催各省关将应解协饷。迅速提解等语。甘新边防。关系至为重要。所有各省关协饷。著度支部再行严切电催。迅速筹解。毋销迟误。　　

○癸酉。谕内阁世续奏、假期届满。病难速痊。恳恩开缺一摺。大学士世续、著再赏假一个月。安心调理。毋庸开缺。现月　　

○又谕、世续现在赏假。资政院总裁。著李家驹署理。副总裁著达寿署理。现月　　

○以裁缺吏部右侍郎荣勋署理藩部左侍郎。现月　　

○福建提督洪永安因病解职。以福建福甯镇总兵孙道仁为福建提督。督标中军副将丁季升为福建福甯镇总兵官。现月　　

○甲戌。孝静成皇后忌辰。遣官祭慕东陵。　　

○谕内阁、著派湖广总督瑞澂、两广总督张鸣岐、署四川总督赵尔丰湖南巡抚余诚格、各于粤汉川汉所辖境内。会同办理铁路事宜。现月　　

○又谕、御史温肃片奏、已故致远船管带副将邓世昌、以死勤事。应如何加恩等语。著海军部查核具奏。现月　　

○又谕、御史温肃奏、逆党潜结新军。宜行分别汰留一摺。著该衙门查核具奏。现月　　

○又谕、本日召见之江苏试用道梅光远、著以道员仍发江苏补用。分省试用道丁乃澄、著以道员发往广东补用。均交内阁存记。现月　　

○又谕、广东京官李家驹等奏、粤省兵扰民迁。局危势迫。请饬速筹补救一摺。据称广东防营。主客混杂。骚扰地方特甚。新军巡警。又复不相浃洽。省城官民。纷纷迁徙。十室九空。商业萧条。金融停滞。大局岌岌可危。现复大举清乡。四出骚扰。人心愈形摇动等语。广东地方紧要。人心不靖。似此肆行蹂躏。后患何堪设想。著张鸣岐迅即统筹全局。痛湔积弊。将恢复省城治安秩序办法。奏明办理。并分饬李准、龙济光等、约束所部。如再有滋扰情事。从重治罪。至所称先将广东地方划定＜目辟＞行＜匧心＞口＜韦未＞＜夗贝＞戍区域。俾新军择要驻扎一节。著该衙门议奏。又奏、清乡之法。惨酷离奇。请饬迅速另筹治盗办法。并慎选妥员办理一片。著张鸣岐一并妥筹办理。以安良善而靖地方。原摺片分别钞给阅看。廷寄　　

○乙亥。孝懿仁皇后忌辰。遣官祭景陵。　　

○谕内阁、弓滟＜兪＞滟弓德院院长荣庆等奏、请拨典礼院改建礼器库款。并价购民房。及续拨开办经费一摺。著依议。现月　　

○又谕、农工商部会奏、制造度量权衡各种新器开单呈览一摺。知道了。　　

</div>
    <div class="pagination">
<a href="清实录宣统朝政纪_page119.html">上一页</a><span>...</span><a href="清实录宣统朝政纪_page115.html">115</a><a href="清实录宣统朝政纪_page116.html">116</a><a href="清实录宣统朝政纪_page117.html">117</a><a href="清实录宣统朝政纪_page118.html">118</a><a href="清实录宣统朝政纪_page119.html">119</a><span class="current-page">120</span><a href="清实录宣统朝政纪_page121.html">121</a><a href="清实录宣统朝政纪_page122.html">122</a><a href="清实录宣统朝政纪_page123.html">123</a><a href="清实录宣统朝政纪_page124.html">124</a><a href="清实录宣统朝政纪_page125.html">125</a><span>...</span><a href="清实录宣统朝政纪_page121.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
