<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 776 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 776 页/共 1316 页</h1>
    <div class="content">　　

○广东巡抚许振祎奏、广州等府属。先后被风。饬查抚恤情形。得旨。所有被风地方。即著妥为抚恤。摺包　　

○又奏。广东不产白蜡。恐误贡品。请由粤筹款。归四川承办。下所司议。摺包　　

○伊＜覀之＞■牛将军长庚等奏。伊＜覀之＞■牛满蒙各营演石滟驳行围章程。通饬各属。认真练习遵守。报闻。

摺包

　　

○己丑。谕内阁、前据御史杨崇伊奏倢■＜曰融＞■＜石木＞江苏巡抚赵舒翘、勒迁棚民几致激变。暨署元和县知县叶怀善、著名贪酷各节。当经谕令龙湛霖确查具奏。兹据查明奏称赵舒翘崇实去浮。勤求吏治。被倢■＜曰融＞■＜石木＞各节。均系讹传。即著毋庸置议。署元和县知县叶怀善、声名狼藉。怨讟繁兴。著即行革职。现月　　

○谕军机大臣等、有人奏、近来刑部审办案件。有迟延四五月之久尚未完结者。其中无辜受累在所难免。又有会同宗人府审讯之案。该府司员往往订期不到。以致延阁等语。著刑部堂官督率司员。从速讯办。并知照宗人府严饬承审各员。遇有会审案件。迅速审结。毋任延宕。原片著钞给阅看。将此谕令知之。现月　　

○又谕、有人奏、永定河决口、亟宜提前赶办一摺。据称此次全河夺溜。由北东入海来源一日不断。村落一日不能涸出于农事大有妨碍等语。著王文韶督饬在工各员弁。赶紧堵筑。毋稍玩延。原摺著钞给阅看。将此谕令知之。现月　　

○又谕、前据御史杨崇伊奏倢■＜曰融＞■＜石木＞江苏候补道朱之榛。当经谕令龙湛霖确查具奏。兹据奏称该道人颇精明。惟居心叵测。若听其恋栈贪荣。恐致贻误公事等语。朱之榛服官苏省多年晶■宜经有人保奏。上次因案交查。刘坤一赵舒翘覆奏。亦称其办事精核。不避嫌怨。其平日居心行事。究竟若何。著该督抚秉公察看。据实具奏。原片均著钞给阅看。将此谕令知之。寻刘坤一等奏遵查道员朱之榛居心行事。实属有用之才。报闻。现月　　

○又谕、有人奏、沿海各县设立渔团领牌给照。莫不有费。暨台州盗匪肆行抢劫团甲人等。结党分赃并请禁止温州洋面官轮营船牌照等费各摺片。著廖寿丰按照原奏所指各节。确切查明。分别办理。原摺片均著钞给阅看。将此谕令知之。现

月

　　

○又谕、有人奏、知县贪劣不职请饬查办等语。据称陕西富平县知县傅汝梅、徵收钱粮。加耗甚多。该县境内盗贼充斥。置若罔闻。并有加收陋规。藉差勒派需索银两甚多等情。著魏光焘按照所倢■＜曰融＞■＜石木＞各节。确切查明。据实具奏。毋稍徇隐。原片著钞给阅看。将此谕令知之。寻魏光焘奏、傅汝梅被倢■＜曰融＞■＜石木＞各款。或查无其事。或传闻失实。惟于赵邦甯服毒身死一事。虽尸亲并未报案。而该令未经查出申报。殊干例议。又张印绶捐款。虽系地方公事绅捐绅办官未经手。第张印绶具禀请捐之时。另有控案未结。该令不知远嫌。遽与批准。致滋口实。究属不合。应请将傅汝梅交部议处。如所请行。摺包　　

○又谕、前四川盐茶道降补同知玉铭、胆大钻营。卑鄙无耻。著即行革职。发往新疆。遇赦不赦。现月　　

○三品顶戴督办云南矿务唐炯奏、遵旨设法赶运京铜。下部知之。摺包　　

○以欠解款银。革广东长乐县知县杜鹿鸣职。并勒追。摺

包

　　

○庚寅。谕军机大臣等、通政使司副使刘恩溥等奏、畿疆水患日深。亟须拯救敬陈管见一摺。永定河屡堵屡决。本年又复漫溢。自应妥筹长策以弭水患。该京卿等所称疏尾闾。挑淤塞。穵中洪。开减河。保旧堤。兴沟洫。各条。著王文韶、孙家鼎、胡燏棻、体察情形。会同妥议具奏。另片奏、请收卢沟桥河防局归并天津水利局等语。著王文韶斟酌办理。原摺片均著钞给阅看。将此各谕令知之。现月　　

○又谕有人奏、广东贪劣员弁贻误地方请饬办一摺。据称署广州协副将凤鸣嗜好甚深。纵盗贪贿勒索。都司关贵昌把总邓帜龄银两。由千总李世桂等经手。广州协千总邓惠良专以逢迎凤鸣为事。并与知县李家焯结拜师生。李家焯假冒顶戴汇缘得缺。上年都司杜金衢捕获贼犯。该员得赃卖放。候补盐经历忠＜辶黎＞方■土出入运署。与邓惠良李家焯等狼狈为奸等语。著谭钟麟许振祎按照所倢■＜曰融＞■＜石木＞各节。确切查明。据实具奏。原摺均著钞给阅看。将此谕令知之。寻谭钟麟等奏、查明副将凤鸣等倢■＜曰融＞■＜石木＞款均无实据。报闻。随手　　

○西甯办事大臣奎顺奏、回匪前窜青海各旗蒙古王公等甫经被扰。现虽据报肃清。为时未久防范难疏。未便传调。拟将本年青海祀典并蒙古王公等会盟。仍请暂缓。俟下届再行照例举办。允之。摺包　　

○辛卯。谕内阁、御史张兆兰奏外省问刑衙门。滥用非刑。请严行禁止一摺。朝廷设立刑章原有定制。外省问刑衙门滥用非刑。晶■宜经降旨申禁。兹据该御史所奏。各直省州县仍有滥用各种非刑情事。殊非矜恤民命之道。著各该督抚严饬所属。懔遵晶■宜次谕旨。实力奉行傥仍敢阳奉阴违。即著从严倢■＜曰融＞■＜石木＞办。现月　　

○谕军机大臣等、御史张兆兰奏、发遣军流等项人犯。请饬认真稽查等语。著兵部咨行各直省照例核实办理。现月　　

○又谕电寄陶模、甘回一律肃清后董福祥等即当联衔先行电奏、以慰廑系。至应撤各军队。除董福祥所部暂留十二营旗外。余著陶模悉心斟酌妥办。电寄　　

○出使英法义比国大臣龚照瑗、奏保道员黄遵宪办理交涉。保护商民。均能措置裕如力持大体。得旨、著交吏部带领引见。摺包　　

○以随使期满。予候补知府张振勋以道员尽先补用。余升叙加衔有差。摺包　　

○予出洋病故。浙江贡生候选府经历周玑珑优恤。摺包　　

○壬辰。谕内阁、御史华煇奏、请讲求种植水利以开利源一摺。著该部议奏。早事　　

○谕军机大臣等、镶蓝旗蒙古都统恩佑等奏、革员闻风隐匿请饬严拏一摺。前四川盐茶道降补同知玉铭、昨经降旨革职发遣。该革员竟敢畏罪隐匿。实属胆大藐法。著步军统领衙门、顺天府、五城、一体严拏务获。并著该旗都统等转饬伊弟礼部笔帖式玉顺、责令将玉铭交出。傥敢隐匿定行一并治罪。将此谕令知之。现月　　

○江西巡抚德寿奏、酌裁友教书院童卷。移设算科。招生学习。如有新法明通畅达时务者。咨送总理各国事务衙门考试。以备器使报闻。摺包　　

○又奏、息借商款各户。报效助饷。请照例给奖。下部知之。摺包协修官杨家骥恭纂　　

总纂官钱骏祥恭辑监修总裁世恭阅二签三月十九日正总裁那月日专司蒿■禾本陆恭覆阅癸丑十一月初七日　　

徐月日　　

荣月日副总裁唐月日　　

宗室宝恭阅七月十八日

　　

陈恭阅五签六月二十七日　　

熙月日　　

郭恭阅八月二十二日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之三百九十五　　

光绪二十二年。丙申。九月。癸巳朔。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。翌日如之。外记　　

○总理各国事务衙门奏、中日通商条约。请派大臣互换。得旨、著派张荫桓互换。摺包　　

○直隶总督王文韶奏、堵筑永定河估需银两。请拨款。下部知之。摺包　　

○甲午。谕内阁、吏部奏、遵议处分一摺。江甯布政使瑞璋、著照部议即行革职。现月　　

○乙未。谕军机大臣等。电寄饶应祺。陶模饶应祺驰奏关外肃清摺已悉。触暑遄征。将士用命。所请奖叙。均即照准。俟关内全境敉平奏到。再行一并宣示。电寄　　

○又谕。电寄董福祥等、前谕将甘境肃清情形。联衔电奏。何以数日来尚未奏到。今关外已报肃清。关内甘州南山零星残匪。何难克日歼除。著董福祥陶模奎顺等、速即会奏。并先电闻。毋再濡滞。电寄　　

○以江西按察使松寿、为江甯布政使。直隶通永道张绍华、为江西按察使。现月　　

</div>
    <div class="pagination">
<a href="清实录光绪朝实录_page775.html">上一页</a><span>...</span><a href="清实录光绪朝实录_page771.html">771</a><a href="清实录光绪朝实录_page772.html">772</a><a href="清实录光绪朝实录_page773.html">773</a><a href="清实录光绪朝实录_page774.html">774</a><a href="清实录光绪朝实录_page775.html">775</a><span class="current-page">776</span><a href="清实录光绪朝实录_page777.html">777</a><a href="清实录光绪朝实录_page778.html">778</a><a href="清实录光绪朝实录_page779.html">779</a><a href="清实录光绪朝实录_page780.html">780</a><a href="清实录光绪朝实录_page781.html">781</a><span>...</span><a href="清实录光绪朝实录_page777.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
