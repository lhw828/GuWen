<!DOCTYPE html>
<html>
 <head>
  <meta charset="utf-8"/>
  <title>
   清实录宣统朝政纪 - 第 145 页/共 148 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录宣统朝政纪 - 第 145 页/共 148 页
  </h1>
  <div class="content">
   ○以候补道方燕年署山东提学使。　　

○以陕甘补用总兵周得金署伊＜覀之＞■牛镇总兵官。　　

○丁酉。命裁缺学部右侍郎于式枚充国史馆副总裁官。　　

○外城巡警总厅厅丞吴篯孙因病解职。以分省补用道治格署外城巡警总厅厅丞。　　

○以旧土尔扈特多罗郡王帕勒塔署科布多办事大臣。赏毓庆宫行走大学士陆润庠正红旗汉军副都统陈宝琛、正蓝旗汉军副都统伊克坦、总管内务府大臣景丰、穿带嗉貂褂。并命伊克坦在紫禁城内骑马。　　

○戊戌。穆宗毅皇帝忌辰。遣官祭惠陵。　　

○谕内阁、电寄巡抚衔兼办直隶山西两省防务大臣张怀芝、内阁代递电奏悉。该大臣向来勇于任事。现值防务紧要。正资筹画。著再赏假五日。赶紧调理。假期以内。仍当力疾从公。假满即行销假。　　

○内阁代递两江总督张人骏奏、本年秋闲。武汉变起。江甯地处下游。匪党构煽。人心摇惑。已岌岌有不可终日之势。臣与将军铁良、提督张勋、肬■闲练防军。安缉镇摄。勉力支持。迨九月闲。苏沪章滟贡浙。相继变乱。江甯孤悬。本万无全理。幸赖江防各营。力御新军之乱。然东南各省。均已独立。咸以江甯为集矢之的。纠集各路匪党。锐意进攻。业将坚守待援。血■乣寡不敌。并统将王有宏阵亡情形。电奏在案。嗣于十月初四日。会同铁良、张勋、电奏徐绍桢、程德全、带粤浙苏镇等匪。万数千人。于初四日分攻雨花台及各城门。我选精兵出朝阳门。遇贼于马君■羊孝陵＜目辟＞行＜匧心＞口＜韦未＞＜夗贝＞之闲。鏖战五日夜。毙贼八九百人。初九日。贼援大至。血■乣寡大悬。遂婴城固守。是日贼先犯雨花台及各城门。为牵制之计。徐、挥敢死队。猛攻紫金山。水路兵轮。石滟驳击沿江石滟驳台。幕府山老虎山石滟驳台。降贼反击狮子山北极阁各处。隔江另军攻浦口。断江防归路。此初四至初九战＜圭黾＞滟兄也。我兵单城大。不敷分布。内外兼顾。饷械两穷。奸细内鬨。不特战不足恃。且虑守难久持。惟盼速援以救孤城等语。十二日。又会同铁良电奏、初十日贼屡犯城。并攻紫金山各处。被我军击退。入夜。风雨大作。贼督敢死军运药多箱于朝阳门。药燃贼进。我军从烟火中猛冲。毙匪多名。夜分。匪由紫金山猱蚁而升。我擒毙无算。天明。贼四面轰击。我军多死。子弹一空。紫金不守。贼以巨石滟驳环击。城内四面火起。兵民不能立足。内匪乘机而起。以致不保。良等罪无可辞。应请从重治罪。甯垣困守二十余日。饷源不济。械弹告竭。民心已涣。援军未来。江南祗一孤城。江北同为匪据。欲图恢复。又无立足以地。勋、拟收残军。扎徐曹。为畿南屏璋。良、人骏、束身赴京。敬候朝命等语。维时江北皆变乱。臣与铁良潜行赴沪。因匪党＜目辟＞暒穴＜曰融＞夕＜夗贝＞查甚紧。当将初十十二两电。托人代发。旋由海道绕至天津。知前两次电奏并未达到。以徐州扼南北之冲。张勋收集散亡。粗能成军。惟兵力过单。饷械匮缺。当留天津筹画徐州兵饷等事。冀作进取基础。俟就绪。即往会同张勋力图恢复。稍赎愆戾。无如甯城吃紧以后。筹画战守。日夜焦劳。心力俱瘁。受病已深。精神亦觉恍惚。在津延医诊治。迄未痊愈。两江职务关系重要。万不敢以败衄之后。年衰久病之躯。再羁职任。惟有据实陈明。恳恩即予罢黜治罪。并请另肬■闲贤员。速往任事。以免贻误。一俟病体稍痊。即当赴京归罪。不胜惶悚待命之至。得旨、失守地方。本属咎有应得。惟念该督效力有年。此次与铁良、张勋、坚守苦战。援绝城陷。情尚可原。既据奏称病难速痊。著开缺听候查办。　　

○内阁代递资政院议长内阁法制院院使李家驹奏、请开去差缺。得旨、资政院关系重要。所请开去资政院暨内阁法制院差缺之处。著毋庸议。　　

○学务大臣唐景崇。正白旗蒙古都统增祺。因病请解职。得旨、再赏假一个月。安心调理。毋庸开缺。　　

○署邮传部副大臣李经迈请解职。允之。　　

○以会办江防事宜江南提督张勋护理两江总督。　　

○署山东巡抚胡建枢因事解职。实授张广建为山东布政使。兼署山东巡抚。　　

○赏协统领吴鼎元陆军副都统衔。会办山东防务。　　

○己亥。孝惠章皇后忌辰。遣官祭孝东陵。　　

○谕内阁、内阁代递奉天八旗满蒙汉宗室觉罗内务府总代表德禄电奏、傥革党仍不反正。东省八旗子弟。定必组织决死队。附入北军。定期南征等语。著赵尔巽查明情形。究竟能编练若干营。何时可以成军开拔。迅速奏闻。　　

○又谕、电寄陈夔龙、内阁代递电奏悉。该督力疾从公。勉支危局。业经数月。地方赖以乂安。兹据奏称患病情形。朝廷弥殷廑系。惟和局久无解决。筹备防务。刻不容缓。近畿地方。尤关重要。该督夙秉公忠。正资倚任。著偿假十日。赶速调理。遇有要事。仍著勉力筹画。际此国步艰危。当亦不认引身而退也。　　

○内阁总理大臣袁世凯奏、前日由国务诸大臣胡惟德等面传懿旨。饬仍按召集正式国会与革军接议等因。当即钦遵电致革军代表伍廷芳商办。覆语悖妄。尚无头绪。仍与切实磋商。臣病虽稍减。发烧未已。步履尚难照常。现赶加医治。调养二三日。当可支撑销假。　　

○内阁代递查办库伦事件大臣多尔济帕拉穆等奏臣等奉命前赴库伦查办事件。曾经其摺陈明。原拟于上月二十八日起程。乃正在豫备就途之际。准理藩部函知。据有库伦来电一通。系共和会具名。其电文内有外蒙四盟。此次倡义。本为保种保教保全领土起见。现血■乣志成城。大局已定。查办大臣。不惟无事可议。并不容其来库等语。措词甚为逆理。臣等准理藩部函知后。筹度再四。窃以库伦事件。猝往查办。急切未能有效。伏查蒙古地处边陲。逼近俄国。俄人觐觎蒙地利权。匪伊朝夕。前据驻京俄使要求在蒙连筑铁路各端。经外务部驳复。未能遂其所欲。俄使旋又来言。前主各节。中国如能承认。则库伦事件。俄国能相助办结。否则前往查办。亦难措手。又上月二十五日。外务部准驻俄使臣陆徵祥电告。据俄外部意。不欲中国在蒙古驻兵殖民。并内治事宜归蒙自理。以上三款。如中国应允。请给俄证据。以昭郑重各等语。臣等默察种种情形。安知库伦之事。非有俄人在内。阴行操纵之计。且据库伦来电。已显有悖叛之奣＜虘阝＞亦。若臣等前往申说大义。揆诸事势。恐非口舌所能胜。目下计画。不如一面先探蒙地实情。一面与俄使妥协商订。免致干涉。臣等现经酌定。臣多尔济帕拉穆拟即请假带同随员图什业图汗部落三等台吉西尔甯达木登。先回蒙古。侦察情形。随时知照臣桂芳。暂行留京。以便得信后筹画办法。如遇俄使重有要请。更可探其意向所在再会同外务部设法与之磋议。总期相机迎拒勿使俄人干预蒙事为要。俟办法妥定。臣等再到库会齐。诸事协同办理。现在时艰孔急。而蒙古地方。对内对外。措置尤难。似此从长画策。庶事前先有把握。临时免费周折。报闻。　　

○热河都统锡良奏添募练勇二营。请部协济银七八万两。得旨、准其添募营勇。所需饷项。攻度支部设法筹拨。　　

○署度支部大臣绍英因病请解职。得旨、再赏假五日。假满后宜即视事。毋庸开去署缺。　　

○予伊＜覀之＞■牛殉难将军志锐祭葬恤荫。如将军阵亡例。并赠太子少保。子海昆、以员外郎用。寻谥文贞。　　

○庚子。谕内阁、前自武汉事起朝廷不忍民生涂炭。采资政院之议。曾降谕旨。不以兵力平内乱。嗣由友邦介绍。以尊重人道停战和商为请。遣派代表赴沪。讨论大局。多以国体问题。付诸国民公决。较为允当。召问王公大臣。各无异词。遂复降旨谕令召集国会。以待公决。无非委曲求全。以期和平解决之意。现在讹言繁兴。人心不靖。诚恐民听易惑。致生误会。其国会办法。正在磋商之际。凡我臣民。尤不容妄启谣疑。著该管衙门。务本此意。详切诰戒军民。勿得听信浮言。转相煽惑。以维秩序。将此通谕知之。　　

○又谕、电寄齐耀琳。据内阁代递电奏、豫省饷项告竭。势将不支。恳请饬部迅予筹拨等语。著度支部设法筹拨。　　

○又谕、电寄周树模、据内阁代递电奏、因病请开缺等语。江省地居边塞。关系紧要。值兹人心不靖。正赖该抚设法维持。以保治安而消反侧。著赏假十五日调理。毋庸开缺。　　

○又谕、电寄额勒浑。内阁代递电奏悉。所陈筹画防守情形。尚属妥协。仍著会商长庚、袁大化、随时设法。妥速办理。　　

○内阁总理大臣袁世凯奏、本月初六日奉旨。国会选举。暨开会地点。可酌量变通办理等因。臣原拟会员每州县各一人。每旗各一人。地点定为北京。磋商越二十日。伍廷芳坚持不让。遂强定为选举区二十四处。一省为一处。内外蒙为一处。前后藏为一处。每处三人。臣以人数太少。血■乣情不服。现拟改为二十八处。一省为一处。蒙藏合为六处。每处六人。共一百六十八人。与资政院额数相去不远。其国体未决以前。民党惧罹刑网。不敢来京会议。拟酌定为天津。汉口。青岛三处如蒙俞允拟仍电商伍廷芳从速核覆。再民军所拟扰待皇室条件。前曾代请面奏。此次两面派人暗中商议。如改为国会议决国体则优待皇室条件。似亦应由国会议定。能否照前优隆。臣未敢豫决。报闻。　　

○辛丑。谕内阁、钦奉隆裕皇太后懿旨。内阁总理大臣袁世凯公忠体国。懋著勤劳。自受任以来。筹画国谟。匡襄大局。厥功尤伟。著锡封一等侯爵。以昭殊奖。毋许固辞。　　

○又谕、电寄长庚、内阁代递电奏悉。所陈派兵防堵。及密檄锡伯索伦两营总管。严申戒备各节。尚合机宜。伊＜覀之＞

■牛将军员缺。前已谕令额勒浑兼署。著即改为署理。带兵赴伊。与长庚、袁大化、互相会商。妥速筹办。塔尔巴哈台参赞大臣。著文琦暂行署理。　　

○又谕、电寄长庚、据内阁代递电奏、庆阳解围。并收复合水。击散各匪情形。请将出力员绅。择尤保奖。并将失事之署甯州知州周凤勋等、革职查办等语。庆阳毗连陕境。道路纷歧。此次土匪蠢动。围攻府城。占踞各邑。经兵转竭力抵御。击散匪血

■乣。实属奋勇异常。所有出力员绅。著准其择尤保奖。以资鼓励。　　

○又谕、电寄出使大臣汪大变。据内阁代递电奏、日本驻小仓之师团。豫备由门司至大连等语。仍著严密侦查。随时电奏。　　

○内阁代递安徽巡抚朱家宝奏、省垣失守。贻误地方。恳恩罢斥治罪。查皖省当长江之冲。地瘠民贫。连年灾祲。本年秋闻。武昌变起。黄州。九江相继沦陷。皖之英霍一带。毗连鄂省。人心浮动。窃发时虞。九月初九初十两日。皖省石滟驳营标营相继叛变。当于十一日。将兵变击退情形。电奏在案。十三日。奉电旨。此次该省兵变。经该抚豫为戒备。立即击散。克保危城。洵属布置有方。深堪嘉尚。仍著该抚严密防守。毋稍疏虞。所有在事出力员弁。俟事定后。准其择尤保奖。臣遵即督同在城各官。竭力筹防。而咨议局及各士绅。佥以沿江各省会。俱宣告独立。皖不独立。则上下夹攻。民生涂炭。性命财产。势将不保。两次具呈来署环求。情词激迫。正在切实筹商。以保治安。突有九江兵侦知皖省江防两营。因南京吃紧。业已开回江甯。省防空虚。遂即驰抵城外江岸。猝于二十五日。蜂拥入城。焚击各署。并在各街市大肆杀掠。是时士绅胁于淫威。亦不能阻止。顿失其自保之初念。变起仓卒。无兵可以抵御。此皖省城垣失事之实在情形也。自九月十三日以后。皖电已不能通。所有省城失事情形。致稽奏陈。久劳宸廑。悚惶实深。臣待罪皖疆晶■宜膺变故。仰赖威福。幸就敉平。此次鄂、章滟贡、苏、浙、先后失陷。皖处各省之中。腹背受敌。而饷绌兵单。较他省为尤甚。晶■宜经臣三次电请部拨饷项。迄无丝毫的款。未能添募一兵。以致束手无策。坐视浔兵之蹂躏。疾首痛心。莫可言状。至臣不能保全省垣。有负圣明倚畀。罪无可辞。惟有据实奏明。恳恩罢黜治罪。以谢天下。得旨、失守地方。本属咎有应得。惟近年安徽屡次变乱。均经该抚立即扑灭。不为无功。此次悉力防守。卒以饷绌兵单。省城失陷。情尚可原。著开缺听候查办。　　

○资政院议长李家驹因病解职。以奉天交涉使许鼎霖为资政院议长。　　

○壬寅。谕内阁、钦奉隆裕皇太后懿旨。袁世凯奏、沥陈下情。恳请收回封爵成命一摺。览奏具见谦抑之忱。惟现在时局阽危。该大臣艰辛困苦。一力支撑。保全甚大。锡以侯封。洵非过奖。该大臣其敬受朝命。毋再固辞。　　

○又谕、电寄陈夔龙、据内阁代递电奏、口北地面紧要。丁忧口北道成和。筹办防务。正资得力。请改为署任等语。著照所请。　　

○又谕、电寄长庚、据内阁代递电奏收复平罗县城。先后毙匪多名等语。办理尚为得手。所有出力及阵亡弁兵。准其查明并案奏请奖恤。　　

○又谕、电寄长庚。内阁代递电奏悉。此次灵州失陷。经固原回绅马元璋、遣子马广武等。督带团勇。自备资粮。先后收复州城。及吴忠堡等处。洵属深明大义。忠勇可嘉。管带马世恩等、带队会剿。均著有劳绩。所有在事出力各员弁兵丁。及阵亡团勇。著准其分别从优奖恤。以昭激劝。　　

○又谕、电寄额勒浑、著即恪遵昨日谕旨。带队驰往伊＜覀之＞■牛。与长庚、袁大化、会同因应。妥筹布置。　　

○又谕、电寄袁大化、内阁代递电奏悉。著即按照所筹各节。妥速布置。严密防堵。毋误事机。　　

○内阁总理大臣袁世凯奏、请收回封爵成命。臣世受国恩。屡叨殊遇。本年武汉事起。重膺疆寄。兼绾兵符。寻以更新政治。洊秉钧衡。当艰阻之晶■宜乘。愤阽危之莫挽。绵历数月。寸效未收。国势土崩。人心瓦解。千疮百孔。无术补苴。诚有如明臣史可法所言。但有罪之当诛。并无功之足录者。谨将微臣受任以来为难情形。为我圣上披沥陈之。此次各省事变。始而军队兴戎。继而官民响应。未及一月。而沦陷者十有三省。甚至畿疆东夏。亦多离涣。朝廷俯顺民情。允准资政院所奏。颁布宪法信条。君权剥削殆尽。无复留转圜之余地。近人谓虚君共和者。即同此意。臣入朝之初。抱定君主立宪宗旨。冀以挽救大局。虽近畿军队渐就范围。山东一省。取销独立。方谓初衷可期勉遂。乃汉口甫下。海军继叛。汉阳既克。金陵复失。友邦出而介绍。以尊重人道息战和商为请。于是遣派代表。讨论大局。磋商兼旬。迄无效力。民党坚持共和。毫不通融。而顺直河南咨议局。从而和之。腹地各省。时虞不靖。近则库伦、伊＜覀之＞■牛、呼伦等处。亦相继告变。以数百年之屏翰。亦有倒戈之形。臣苦虑焦思。深恐大局决裂。贻忧宗社。不得已沥陈实情。仰蒙慈圣召问。王公大臣。询谋佥同。遂奉召集临时国会公决国体之旨。臣之初志。既已背驰。然尚望国会开成。或不至偏重共和。尚存君宪之望。乃召集地点。及正式选举法。皆不克议行。而纷纷电请者。不独素著时望之绅衿。曾立事功之督抚。洞达外势之使臣。即各埠之商团公会等。亦多坚主共和。臣独坐深思。每为涕下。诚不知人心何以如此乖离。国势何以竟难维挽。此臣之奉职无状者一也。以军事言。臣起家督师之始。即以鄂事重大。请饷增兵。经奉准后。始敢成行。乃饷械之筹拨。军队之召募。均未齐备。晶■宜奉催往之命及臣亲赴前敌激厉将士。规复汉口。若竟乘势进取武昌。未必不下。而其时院员建议。各界争持。血■乣口一词。皆请主抚。因之明诏晶■宜颁。不以兵力从事。臣奉宣德意。停止进攻。洎入都后。筹计饷需。搜肬■闲军器。无一不形匮绌。借款屡议。迄无所成。乾隆新疆金川诸役。嘉庆川湖陕东豫之师。饷款合计。皆及万万。中兴告功。而各路销饷者至十万万。今兵食之筹备者。知本月而不知下月。幸荷慈施。屡发内帑免于饥溃。而兵不能增。饷不能益。顾此失彼。左支右吾。江甯荆襄之不能救。弊皆坐此。兼之党人到处煽动。土匪乘机窃发。失陷之地。既未易复。而安靖之处。亦难保无虞。民军可随时增加。我军则祗有此数。东三省组织之军队。徵调而弗能即至。秦晋皖豫环起之土匪。屡剿而尚未廓清。遂致军事至今亦无起色。此臣之奉职无状者又一也。军事既属困难。外交复形棘手。即如铁路之运兵。关税之抵款。及各外国商团。亦以条约失其效力。要求保护生命财产。皆事之尤为显著者。旷日持久。枝节必多。理喻情求。斡旋何术。此臣之奉职无状者又一也。至于政治因军事而延阁。腐败如前。人才以学说而推迁。振起不易。犹其小焉者也。臣以衰病之身。受恩如此。受任如此。而咎愆日积。涓埃无补。分当自请罢斥。祗以累世受恩。仰见宵旰焦劳。不忍以言去者。重烦圣虑。然若再受高爵。则上累朝廷赏罚之明。下辜全国军民之望。其何以昭示天下。表率君■羊僚。惟有恳

恩收回成命。使臣之心奣＜虘阝＞亦稍白。免致重臣之罪。无任激切屏营之至。　　

○内阁代递绥远城将军＜辶黎＞方■土岫等奏、匪徒攻逼萨厅。归绥万分危险。请电饬大同暨察哈尔都统等处领兵大员。飞速往援。得旨、著该衙门迅速饬拨军队往援。　　

○癸卯。谕内阁、钦奉隆裕皇太后懿旨。袁世凯奏、再陈下忱。仍恳收回封爵成命一摺。论功行赏。天下通义。昨经该大臣奏请收回成命。曾谕令毋再固辞。兹复历引往事。剀切陈请。弥徵谦退。惟此次变出非常。为从前所未有。该大臣顾全大局。亦较从前为尤难。数月以来。艰苦备尝。允宜膺兹懋赏。该大臣务当恪遵前旨。敬受侯封。毋再固辞。　　

○又谕、内阁奏、据齐耀琳、赵倜、周符麟各电称、克复潼关情形等语。此次赵倜、周符麟、带队由渑池前进。旬日之闲。连复陕州。灵宝。阌乡等州县。函谷潼关各要塞。节节埽荡。迅奏肤功。足徵该统领等、督率有方。谋勇兼备。各将士兵丁。亦皆知方用命。忠勇勃发。殊堪嘉尚。著赏银一万两。交该统领等、犒赏各营兵丁。以资鼓励。广东高州镇总兵赵倜、著赏还顶戴。并赏给果勇巴图鲁名号。陆军十二协统领周符麟、著补授陆军协都统。并赏给靖勇巴图鲁名号。在事出力员弁。著准其查明开单请奖。其陆军第二镇统制王占元等、或助战前敌。或分剿支匪。中清理后路。均属著有劳勚。著该抚查明职衔。拟给奖励。　　

○内阁总理大臣袁世凯奏、再恳收回封爵成命。我朝故事。最慎锡封。开国从龙。公侯极少。三藩之定。赵良栋王进宝。不过子男。中兴之隆。曾国藩、李鸿章、始踪侯伯。然皆澄清海宇。偃甲灵台。功在山河。乃延带砺。未有大局屯邅。舆情腾沸宿师在野。而裂爵告功者也。至于伊＜覀之＞■牛金川诸役。本棱威于外徼。廓喀安南之锡。亦懋赏于边勋。然傅恒辞再封于前。孙士毅让上公于后。皆蒙鉴察俾遂衷忱。今顾何时。讵容忝窃。前代典章。尤堪援证。有明一代。文臣不拜公侯。东汉十朝。台司未分茅土。谢安之匡沦鼎。庐陵不受于生前。邓禹之称元功。梁侯苦辞于封始。在唐宋典非世及。故郡国无异勋阶。然当大业之初开。犹慎虚名于滥予。他若高齐之季。歌罢封王。由榔之廷。国公满地。烂羊被讥于关内。长耳致诮于实封。怀光予铁券而疑。知祥邀蜀封而大。此皆于权宜。违乎理化。可为鉴而不可为法者也。＜圭黾＞滟兄支擎时局。无补于丝毫。艰困鞠躬。愈增夫事变。如是而受高爵。揆之祖制。既所不容验之前朝适成衰象。现在艰危日迫。困难殊多。朝廷爱臣不可使臣受挟权要赏之讥。臣爱朝廷。不欲使朝廷有市恩虚糜之奣＜虘阝＞亦臣诚惶诚恐。无地自容仍祈圣明曲谅下情。收回成命。俾举世免致腾笑而臣心亦得自安。感戴鸿慈。尤无既极。　　

○甲辰。孝和睿皇后忌辰。遣官祭昌西陵。　　

○谕内阁、钦奉隆裕皇太后懿旨。袁世凯奏再陈下忱。恳恩暂行收回成命一摺。情词肫切。出于至诚。惟兹懋赏之加。朝廷实权衡至当。著即恪遵晶■宜次谕旨。毋再恳辞。　　

○又谕、节制各路军队大臣袁世凯奏、奖保克复汉阳异常出力各员。开具清单呈览一摺。又奏、请将前第四镇统制吴凤岭、一律给奖。又奏、革职留任湖北提督张彪。时有功绩。恳恩开复革职处分各片。均著照所请。
  </div>
  <div class="pagination">
   <a href="清实录宣统朝政纪_page144.html">
    上一页
   </a>
   <span>
    ...
   </span>
   <a href="清实录宣统朝政纪_page140.html">
    140
   </a>
   <a href="清实录宣统朝政纪_page141.html">
    141
   </a>
   <a href="清实录宣统朝政纪_page142.html">
    142
   </a>
   <a href="清实录宣统朝政纪_page143.html">
    143
   </a>
   <a href="清实录宣统朝政纪_page144.html">
    144
   </a>
   <span class="current-page">
    145
   </span>
   <a href="清实录宣统朝政纪_page146.html">
    146
   </a>
   <a href="清实录宣统朝政纪_page147.html">
    147
   </a>
   <a href="清实录宣统朝政纪_page148.html">
    148
   </a>
   <a href="清实录宣统朝政纪_page146.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
