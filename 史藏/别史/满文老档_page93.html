<!DOCTYPE html>
<html>
<head>
    <meta charset="UTF-8">
    <title>满文老档 - 第 93 页/共 213 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>满文老档 - 第 93 页/共 213 页</h1>
    <div class="content">若有【原档残缺】，则各携一牛前来，再各以一牛合耕。若四户各有一牛，可携其二牛前来，其馀二牛，四户合耕。凡来修城牛车，每一解石灰，付役银三钱。偏差筑城处【原档残
缺】取之。所付银两合分【原档残缺】，所遣之人，按尔汉人之例【原档残缺】取之。各地之人不得付给财物【原档残缺】，於我国无收付给财物之例。
【原档残缺】乌克善，尔勿离敖巴。尔等女锡伯人一味贪享富贵矣。虽与喀尔喀结亲通好，亦不可信之。喀尔喀人皆似鬼城心肠。喀尔喀五贝勒已往誓和好，彼已禁止驱赶扎鲁特之牧群乎？稳操国政不动摇之主安在？尔兄弟亦稍强於喀尔喀之亲戚矣。恃力【原档残缺】。
初四日，都堂致书刘副将曰：“以四卫之果子，一半给其栽培之主，听其出售，一半由尔收聚送来。又尔将购猪者执送前来，可称尔为忠臣也。倘徒报消息，不行察拿，则可称尔为奸臣矣。授尔为前四卫总【原档残缺】，何益哉？八家之人皆【原档残缺】。”







第十一函　太宗皇帝崇德元年①正月至三月
第一册　崇德元年正月
率【原档残缺】叩贺。第十一，右翼末尾镶蓝旗纛固山额真【原档残缺】率诸臣叩贺。第十二，左翼末尾正蓝旗纛固山额真、梅勒章京达尔汉额驸率诸臣叩贺。第十三，汉军固山额真石廷柱率八旗众汉员叩贺。第十四，蒙古八固山额真率蒙古诸臣叩贺。第十五，阿鲁喀尔喀部进降表使都叩贺。第十六，自黑龙江来贡貂皮之呼尔哈叩贺。各地贝勒及固山额真等率诸臣叩贺时，萨比干、祁充格照诸贝勒例鸣赞。礼毕，还宫。辰刻，汗御殿，备阵百献，大宴毕，申刻，汗入宫。
初二日，未刻，汗御大殿，备阵百献，大宴毕，酉刻，汗入宫。
初四日，汗之岳母小妈妈将至，汗之福晋率诸贝勒之福晋出盛京城迎於五里外，大宴毕，入城。
初五日，以郎希载病故，著其子郎廷辅仍袭三等甲整理章京职，仍准再袭三次。
是日，召大妈妈入汗家，大宴之。
初六日，汗之岳母小妈妈进雕鞍马二，空马四、驼四、羊一百、貂衣一、貂帽二、貂皮被褥、猞猁狲皮六、鱣鱼三十、油十肚。又以六牛、十羊之肉及四壶酒具宴以献。宴毕，汗
阅所进诸物，俱纳之。
初六日，汗荐嘛哈噶喇佛曼陀罗一、瑞绳法轮、莲花、伞、纛、壶、白海螺、鱼、轮宝、如意宝、福晋宝、相臣宝、象宝、马宝、将军宝、纯金木鱼、猞猁狲皮、狼皮、狐皮、熊皮、水獭皮、宝盖一、腰刀、枪、黑马、鸟牛、黑犬、黑羊，以上诸物，俱系五种幅，献於佛前。汗率大贝勒。扎萨克图杜棱，行九跪九叩头礼。先是，沙尔巴库图克图自孟库地方送嘛哈喝喇
佛至。至是，命造银塔一座，重五百两，镀以金，藏其骸骨於塔内，置左配殿，礼祀之。祀毕，奉佛喇嘛巩格林臣献马四、驼一、二牛、八羊之内；阿木出特喇嘛献马二、驼一。汗悉却之。
革镶红旗三等甲喇章京柯永茂职。革职缘由：先是，镶白旗大凌河王参将家一男丁逃去，至是复还，柯永茂未告於众，私行销档，故罚银百两，不令管民，革三等甲喇章京职，夺其
敕书。後其所辖汉民称其原主甚善等语。承政图尔格依、色勒、李延庚、满珠习礼奏报於汗，命其照旧管原辖之民。
革哈达部克西讷三等梅勒章京职。革职缘由：因与其祖母哈达格格之罪有涉，故令随其母，给与满珠习礼额驸，革梅勒章京职，夺其敕书。
初七日，延岳母大祖母及小祖母、满珠习礼舅舅，扎萨克图杜棱。汗御两门之间，命陈百献，大筵宴之。时请二妈妈坐於床上。汗跪於地，行礼奉酒。
初十日，汗之次女下嫁之日，额尔克孔果尔行聘礼、具盛宴，时进雕鞍马一、驼一、琥珀素珠一、缎服二、蟒缎四、妆缎一、各色缎十七。汗阅毕，赏二妈妈各蟒缎服一、缎二，扎萨克图杜棱、满珠习礼、达尔汉洪巴图鲁各蟒缎一、缎二。
先是牛录章京李勤公、自登州来归，请求留住盖州。至是，以来朝礼，汗赏人二对、缎二、佛头青布十。
十二日，汗具大筵宴外藩诸贝勒，时科尔沁贝勒杜梅之妻献雕鞍马二、空马十八、羊十三、貂皮一。
穆章黄台吉、色本达尔汉巴图鲁、伊尔扎木、尚嘉布、车根、巴林部满珠习礼、扎萨克图杜棱、蒙夸、古穆台吉、穆寨等来朝贺元旦。汗以财帛赏之。
十三日，汗赐外藩贝勒扎萨克图杜棱蟒缎二、龙缎二、妆缎一、补缎二、大缎五、彭缎三、绸三、帽缎二、大毛青布二十、小毛青布八十、绿科皮二、水晶壶二、琥珀杯、甲二、股子皮鞍韂、镶绿松石鞍韂、烟百刀、海参十包。请和硕贝勒、台吉等出城送行。
	十四日，工部承政孟阿图奏汗曰：“从葬罪人莽古尔泰、德格类二贝勒之金银器皿，臣等已收藏，当作何处之？”汗大怒，遣希福、刚林、罗硕、詹霸等往谕诸贝勒曰：“尔诸贝勒先欲抛撒莽古尔泰、德格类二贝勒之骸骨，我曾谕曰，不可抛撒，彼二人作奸犯科，已削其旗，降谪其子，天鉴其恶，且已诛之，即抛撒其已寒之骨何益，彼等岂因抛撒骸骨而於九泉之下有所痛楚耶？其骸骨唯不守护、不祭奠而已等语。今尔等违谕抛弃其骸骨者，盖尔等以我之故怒而弃之耳。尔等与其为我抛撒死人之骨，何如嗣後勤於政事，不存异志，我亦幸悦心。於尔等亦有益也。”诸贝勒答曰：“汗之此言良是，我等非敢违汗谕抛弃骸骨，已命停止遣人往看守其骸骨，若有金银，恐人盗取以致抛撒骸骨，是以收取其金银器皿，而以骸骨装於大瓶内，仍葬原处。”汗谕曰：“我以死尸为仇，抛其骸骨，岂效法恶人乎？如是则非贤者之义也！既复葬之，则亦已矣。”
赏扎萨克图杜棱貂里蟒缎朝衣、蟒缎一、缎十五、佛头青布一百、雕鞍辔二、玉壶一、琥珀杯一、甲二、烟百刀、海参三十包。设筵宴毕，诸和硕贝勒等出城送之还。
十六日，以汗次女玛喀塔格格不嫁察哈尔汗之子额尔克孔果尔。时命於汗家院子内，支下帐房九，内集诸贝勒大臣，额尔克孔果尔杀牲九十，以礼具大宴。时额尔克孔果尔献雕鞍
马二、空马六、金酒海一、貂皮暖帽二、黄妆缎面镶沿薰貂皮一、黄妆缎面镶沿薰貂裘套蟒缎捏摺女朝褂一袭、貂皮一、金腰带一，蟒缎二、蟒缎汉人衣服二、各色缎六十四。汗阅
毕，俱纳之。
朝鲜国王复书金国汗曰：“使臣再至，屡闻起居吉祥，甚慰！甚慰！来书词意尽是。然其中似犹有未尽本情者，故粗言之。贵国有百战百胜之兵，而两国犹得和睦相处，敝国君臣岂有不知贵国恩德之礼耶？且今贵国兵力增加，所向无敌，统一蒙古诸部，威行大漠之外，此皆敝邦所知，敢有一毫轻视贵国之心，上天鉴之。至书中所用‘致’、‘奉’等字，乃邻国相敬之称。展阅前後书信，贵国书中或时亦用‘奉’字。则敝国何惜此一牵乎？今所用‘致’字，非我有意为之。今阅来书，不胜惊讶。人参价值多寡，唯在两国之人计值交易，非可勒抑也，
此事我亦不知。总而言之，凡属贸易，争求盈利耳。若与皮岛及贵国贸易，价值尽一，则商人执肯转贩乎？尔来书云，人参一斤，值银二十两等语，断无此事。皮岛在我边境，我边民受害不浅也。彼等强取谷船，或购之以去，概不可言无此事。即有之，亦没奈何。至云助来二万竹篓给船五十只者，本无此事，乃汉人之诈无稽之言也，贵国奈何轻信一无赖之言，致生疑於兄弟之国耶？上等货物，明帝禁止出境今愈严矣。或有奸商，潜挟暗售，常於贵国交易，此皆贵国之所知也。来书似疑敝国吝惜上等货物，岂不冤乎？初告天立誓时，唯以信义为重，而未言及财物之多寡。上年，贵国所示礼物这数，除金、银、弓、角外，所列方物亦多，非敝国所能办，是以往复商定，蒙贵国领受，敝国使者业与贵国使者面定而还。敝国曾欲以此定为恒规，故前书之言，未敢轻信。今复特遣使责备，我若拒绝又恐贵国不知敝国财力以竭，反谓我轻视兄弟之好，心甚不安，故
复与部臣议增，并将所增数额，告知来使。虽不能全所定之数，其馀之数，我力有所难及，但思我仰付贵国之好，可谓至矣！东土之民私自贸易，敝国严行禁止，治以死罪，今其弊稍息。惟越界采参，乃我民大利所在，自去岁始复兴，我不胜扰虑，今复申饬再四，不绝其迹，断不罢休。幸暂容恕，请观来日。至行商一款，实属为难，来已悉知之。因有妻丧，心中伤悲，
言犹未尽，唯望谅察。更知贵国不见外之盛意。十贝勒子之言，敝国未曾听。倘若是，诚为可讶。汉人此等谎言甚多，贵国之所知也，奈何惟以铁山人之言为是耶？敝国臣服於明朝，非自今始。今君臣之义一定不可移。倘以平乱而易其心，则与买卖之事无异也，岂可容於天地间乎？兄弟之道亦如是。贵国亦当思之。倘有人告其父母之过，为子者喜闻而张扬之，则贵国将彼为何如人耶？前书中已有此意，因未敢明答。今复来告，故少吐露焉。”
十七日，汗以礼部萨哈廉贝勒病，其扰，乃遣弘文院希福、刚林，秘书院罗硕往谕萨哈廉贝勒曰：“我欲尔病愈速起，念之甚切。尔则不可强图速愈，急来见我。若存此念，则病久不愈矣。再者，尔勿以前事为扰。我为前事，於尔毫无介意。启我所不及，助我所遗忘，辅理国政，惟尔是赖。古书《元坛宝藏》云：‘与恶人相交，不若与善人相争。’因此，昔尔父与尔弟获罪时，我念尔才德可用，心中计之，欲令尔为我辅理国政也，遂以所欲言，尽行告尔【原档残缺】勿以此故，过怀扰虑。当安定已身，唯以病速愈为念！”萨哈廉贝勒对曰：“汗主所言，臣虽死不忘。倘若得生，唯图竭力报效而已，更复何言？臣以前罪故，岂有怀怨之理？蒙汗主开诚诲谕，我由此即知怜臣之
意。前见汗主谴责，今复染此疾，欲寿尽当死。今蒙汗主如此眷顾，且以善言抚慰。臣所望者，仰赖汗主洪福，能有为国报效之福分，犹可得生。唯的憾者，今当我国隆兴之际，不能为主效力，捐躯报国，何竟死於妇人之手，以此为恨耳！”悉以其言奏闻，汗恻然曰：“岂专事兵戈耶？倘蒙天佑，开拓疆土，克成大业，彼时若无此等明哲之人，何以治理国政乎？”
十八日，革正蓝旗牛录章京宋万元职。革职缘由：因无适当人袭职，故革其牛录章京职，夺其敕书。
二十日，汗遣人往察时，以工部大臣等不在，令吏部大臣等记罚。工部承政祝世阴命罗硕、刚林奏汗曰：“臣及参政皆在，唯满州承政不在。此系奏报者之误。”汗谕曰：“著再行询问，若实系在部，将祝世阴注销。”遂由罗硕，刚林将此谕转交吏部承政图尔格依，参政塔木拜。
二十三日，赐大妈妈薰貂镶沿捏摺女朝褂捏摺女朝衣一袭，黄色捏摺女朝褂、捏摺女朝衣一袭，元青缎捏摺女朝衣，捏摺女朝褂一袭，黑貂皮一，嵌绿松宝石挂在颈上之大荷包一，嵌东珠龙项圈一，嵌东珠耳坠二对，薰貂皮暖帽一，缎靴十只，大蟒缎二，龙缎二，汉人美衣四，各色残缺妆缎六，倭缎五，朝鲜大缎，圆彭缎十一，扁彭缎五，绸缎十，帽缎十，朝鲜纺系五，毛青布及布二百，银茶桶一，有脚酒海一，绿斜皮四，暗甲一，雕鞍二。次日，加赐妈妈黄缎捏摺女朝褂、蓝蟒缎捏摺女朝衣一袭，各色残缺片金四，金杯一，银杯碟二对，
玉杯二对，玉壶一，象牙雕银胆杯二，银梳二，象牙梳一，剪子，针包六，竖柜二，挂皮红柜四，烟百刀，海参十包。大福晋率诸福晋送妈妈至五里外，大宴而还。遣章京，侍卫等送一
宿之程。
二十七日，外蒙古诸贝勒奏汗曰：“成群黄羊由黄河一带，越兴安而来。尽边蒙古人连其妻子出逐之，锤殪甚多。”
是日，汗往视礼部贝勒萨哈廉疾，见其羸瘦，然泪下。萨哈廉亦悲痛垂涕。
　　　　
①崇德元年与天聪十年为交叉年号，正月至三月为天聪十年，於四月改元崇德，故本函封套及内装之六册，对面所书“崇德元年”有误，应为“天聪十年”。











第二册　崇德元年二月
二月初二日，命户部承政英古尔贷为使，往朝鲜，与国王面议一切事宜，遣马富塔为使臣往吊朝鲜王妻丧。时内八和硕贝勒之使臣及外藩四十九部贝勒之使臣同行，意在与朝鲜国王商定汗之尊号。彼等所赍书曰：“金国汗致书朝鲜国王：“以新年礼，遣春使往问王安，以答来书。来书悉阅，若照王言一一答复，恐彼此语多不尽。故书中未答复，特遣重臣，备言一切。”
“金国汗致书朝鲜国王：使臣还奏，复阅来书，遽闻王妻丧事，不胜惊悼。然则奈之若何？前定寿数如此，不可避免，寿禄既尽，人命将终，不幸之事，自古有之。王勿过为悲伤，
时时追思，宜自珍惜也。今聊具菲仪，用申奠意，特遣使慰问。”
金国八和硕贝勒，十七旗大臣奉书朝鲜国王：“我诸贝勒、文武大臣既外藩诸部贝勒商共议，仰副天意，顺应时机，颂杨汗主功德，欲定尊号。去岁曾奏闻一次。汗以实察天意，拒而弗允。今岁各部贝勒，以新年礼，前来朝贺。乘此机会，咸集盛京城。我等共商，议定汗主尊号。时汗主谕曰：尔等固我子弟，朝鲜国王亦我弟也。欲定尊号，宜令报朝鲜国王知之等语。我等亦以为此谕深合大义，是以，我等诸贝勒遣使相闻，不知王愿与我等共议否？以我等思之，王应以汗兄兵威所向，招抚各国，兼获玉玺而大喜，一则亲来称贺，二则劝进尊号。此二端不可不谓王之大错也！今我等遣使相闻，王宜欢幸，速遣亲近子弟来，共定尊号则前失可补矣。古人有言：天下者，非一人之天下，乃天下人之天下。唯有德者居之等语。是以，大明国洪武帝，尽收周围人民，定尊号於金陵，後得大元国之天下。今汗主敷布仁德，国内就治，人民和好，抬抚外藩以成一统，犹如父养子、兄爱弟，恩德浃洽於众志，博得人心。以故车迄在海，西抵唐古特，北至北海，各国悦服，内外藩国，承指向风，无背恩义，违法令者。大军出征，纵横天下，无不如志。
此皆合天意，顺民心所致也。我等仰体天意，俯合舆情，汗主尊号，现已定毕，王意若何？”
金国各路诸贝勒奉书朝鲜国王：“我等受大明国恩赏，已二百馀年。今我等非乐於背离大明国，祗因大明国诸臣奸宄，以财利为上，蒙蔽其上，明帝茫然不知，贻祸国家，兼以将懦兵弱，内则奸宄盛行，外则覆师丧地。试观天象，大明国必亡。金国汗明哲，施仁布德，招徕诸国，养育人民，品行公正，法度严明，兼以将勇兵强，所向无敌，众心顾慕。预知天必眷佑金国，我等皆顺天意而行。昔我外藩散乱无统，今蒙汗诞布宽仁，弘敷教化，临照在上，如日方升，恩及万方，国泰民安，终治其乱矣。是以，我外藩各部贝勒及军民人等，每念汗主恩德，皆欲捐躯报效。唯听汗主指示，以俟时机之至。我等即肝脑涂地，撄锋冒刃，赴汤蹈火，亦在所不辞也。我等预知天意眷佑汗主，故欲顺天意奉上尊号。去岁，我外藩各部贝勒齐集盛京城，与在内诸贝勒商议具奏。汗曰，今以何理由即受此尊号等语，拒而弗允今我四十万众之外藩蒙古汗之子太子孔果尔、
科尔沁部土谢图济浓、卓里克图黄台吉、大阿巴盖、孔果尔宝图、扎萨克图杜棱、达尔汉洪巴图鲁、拉玛斯希墨尔根台吉、东果尔伊尔都齐、扎赖特部蒙夸达尔汉霍绍齐、昂阿伊尔都齐、杜尔伯特部塞冷达尔汉台吉、甘地斯辖布台吉、郭尔罗斯部古木哈坦巴图鲁、布木巴伊尔登、敖汉部驸马班迪，索诺木杜棱，奈曼部洪巴图鲁、巴林部满珠习礼台吉、阿玉希台吉、土默特部格根汗之孙鄂木布楚虎尔、索诺木墨尔根台吉，耿格尔古英塔布囊、沙木巴塔布囊扎鲁特部达尔汉巴图鲁、内齐、坤杜伦戴青、喀巴海卫徵、果畀儿图杜棱、青巴图鲁、济尔哈朗、察哈尔部土巴济浓、阿鲁部达尔汉卓里克图、伊尔扎木墨尔根台吉、达赖达尔汉诺颜、箔章黄台吉、翁牛特部杜棱济浓、东额尔德尼戴青、达喇海寨桑黄台吉、班迪卫徵黄台吉、喀喇车里克部嘎尔玛黄台吉、阿喇纳诺木齐、喀喇沁部古鲁斯喜布、塞冷塞臣、万丹卫徵、马济都里胡、乌喇特部土门达尔汉、土巴额尔克台吉、塞冷伊尔登等十六部四十九贝勒、约於十二月齐集於汗之盛京城，与在内诸贝协议同奏汗曰，今诸国已归服，兼获玉玺，天意佑助，信而有徵，宜建汗主尊号，以顺人之心等语。汗主曰：朝鲜国王，乃我弟也，亦宜令彼知之等语。我等皆以此谕深合大义，遂遣我各部贝勒大臣，与王共议。王亦应遣亲近子弟来共定汗主尊号。我等皆顺天意，进汗尊号，事
已确定，唯亲王愿与我等兵议与否。”
以丧礼遣书曰：“汗敕谕礼部曰：我与朝鲜国主，结为兄弟，庆吊之礼，互相往来。今闻王弟之妻亡故，深为惋悼！特遣部臣，携薄物往於灵前宣读我之祭文：鸣呼！智贤福晋，乃国中闺范，劻勷内政，如同齐姜。奈何寿短早逝。闻讣不胜为弟哀！遣员致祭，聊布微忱。惟灵魂鉴之！”
是日，命卫寨桑、巴赖山津、伯布格为使赍敕往谕队鲁喀尔喀部。敕书曰：“天聪汗敕谕阿鲁喀尔喀马哈撒嘛谛色臣汗。尔曾谓我欲图太平之道，自有睿裁等语。此言诚是。我对各国，非贪得而无故征伐之。昔明国夙与我为仇，故发兵征伐之。时察哈尔汗贪明国财帛，助之以兵，吾遂发兵征察哈尔。是以天地厌察哈尔汗，以察哈尔国畀我。今尔等卖马与明，以换取其财物，岂非加增明国势力乎？尔等行事，如此乘悖，我亦不以介怀。结盟通好事宜，愿听尔等之言。”
天聪汗敕谕色臣济浓：“来书尽悉。至投入喀尔喀之人，因相距辽远，安能知其所在？凡尔等所行之事，惟尔等自知之耳。”
天聪汗敕谕额尔德尼诺木齐。“尔等来书尽悉。至投入喀尔喀之人，因相距辽远，安能知其所在？凡尔等所行之事，惟尔等自知之耳矣。”
天聪汗敕谕扎萨克图济浓：“来书尽悉。我曾言结盟通好，後亦遣使往来，事皆属实。然尔等食言，与喀尔喀和好。我并未食言，今更复何言？”
汗谕曰：“托尔博图弃喀尔喀来归，优恤之。赐名达尔汉，给以敕书。”
以阿鲁喀尔喀部初次遣使来朝见汗，赐硕雷福晋蟒缎二、缎二十二、毛青布一百八，虎皮二、豹皮二、雕鞍二、暗甲二、雕花腰刀二、雕花撒袋二、雕花腰带二、海獭皮二、金二两、
银杯一，琥珀素珠一、绿斜皮一；赐其使臣毕齐格齐喇嘛蟒缎服一、缎三、毛青布三十二。赐乌珠穆沁济浓蟒缎一、大缎四、毛青布三十、暗甲一、雕鞍一、撒袋一、腰刀一、腰带一；赐其使臣绰尔济喇嘛蟒缎服一、缎二、毛青布二十四。赐巴奉土谢图元青蟒缎一、缎二、毛青布二十。雕鞍一、甲一、腰带一；赐其使臣博尔博依班第蟒缎朝服一、缎二、佛头青布二十四。赐塞木缎二、佛头青布十六。赐济浓绰尔济银茶桶一；赐其使臣缎一、毛青布八。赐额齐克绰尔济银茶桶一、烟三十刀，赐其使臣缎一、赐二班第各红布二、毛青布八；赐其跟役佛头青布四。赐达尔汉嘎布楚蟒缎一、大缎九、毛青布五十、雕鞍一；赐其从者缎一、毛青布八。赐多尔济黄台吉缎二、毛青布十、绿斜皮二、银杯一、烟四十刀。赐奇塔特台吉缎毛青布十、绿斜皮一、烟二十刀；赐其使臣佛头青布五。赐恩克戴巴图鲁缎一、毛青布十、绿斜皮一、烟二十刀；赐其使臣毛青布五。赐布雅虎古英大蟒缎一、缎二、毛青布十、海獭皮一、烟三十刀、雕鞍一；赐其使臣缎一、佛头青布六。赐达尔汉乌巴希、杨爱达尔汉塔布囊、侍卫多博兑冰图三人各蟒缎服一、缎二、佛头青布二十四。赐叶儿登寺谢图之使臣沙达罕缎朝衣一、缎一、佛头青布十六。赐多尔济济浓属下人色臣浑金蟒缎服一、缎二、佛头青布二十四。赐塞冷额尔德尼之使臣巴克都、希巴汉察之使臣古希、布达希礼台吉之使臣达尔汉班第三人各缎朝服一、缎一、佛头青布十六。赐多尔济济浓之使臣鄂木布、额林沁台吉之使臣东尼、霍托郭沁台吉之使臣卓礼克图、伊尔毕斯色臣台吉之使臣朗苏、多诺依福晋之使臣豁吉格尔、苏格戴青之使臣塔毕泰、恩克台吉之使臣明安岱等七人各缎朝衣一、缎一、佛头青布十六。赐博罗特部额尔德尼之使臣阿玉希、阿巴嘎济浓之使臣诺尔布塔布囊等二人各缎朝衣一、缎一、佛头青布十六。以多尔济济浓属下人鄂木布、希巴汉察属下人古希二人往本部率其诸贝勒之使臣至，加赏各缎一、佛头青布各八；赏其众跟役各朝衣一。赐小妈妈貂镶棉索捏摺女朝衣及捏摺女朝褂一袭、蟒缎捏摺女朝衣及捏摺女朝褂一袭，补子捏摺女朝衣及捏摺女朝褂一袭、熏貂暖帽一、嵌绿松宝石大荷包一、黑貂皮一、缎靴二双、片金四、嵌十东珠颈圈一、嵌东珠耳坠二副、蟒缎衬衣一、蟒缎二、龙缎二、汉人服四、各色妆缎六，倭
缎五、缎四十六、毛青布二百、银酒海一、茶桶一、甲一、绿斜皮四、玉杯二、骨雕银胆杯二、银杯碟二对。赐满珠习礼舅舅蟒缎一、无肩披领一、补子缎一、缎七、毛青布三十、甲一、雕鞍一。赐济尔哈朗夫妇缎五、佛头青布二十、雕鞍一、蟒缎捏摺女朝衣及捏摺女朝褂一袭、黄缎捏摺女朝衣及捏摺女朝褂一袭、缎靴一双、镀金杯碟一对、银壶一、玉杯一、蟒缎无肩披领一。



第三册 崇德元年二月
初六日，小妈妈、满珠习礼舅舅，汗之福晋率诸贝勒之福晋送行，至五里外演武场，杀牛羊，大宴而还。
初十日，汗以巴克什达海精通汉文典籍，尽力辅佐王政，注念不忘，召达海三子至，飨以美食，并赐一野猪肉、鹿一、鱼二十、缎一、佛头青布十，仍谕其次子陈德依勒习汉书。
十二日，巴奇兰曾於旅顺口被创，後病创复发而卒，加其前功，著升一等梅勒章京为三等昂邦章京，其子拜山袭职，再加世袭二次，准袭十三次。
图尔格依：後赴锦州焚粮时，闻祖总兵官之弟夜入锦州。乃令图尔格依率护军赴锦州、松山之间瞭探，夜遇自锦州遣往松山之兵二队擒斩二十人，获马十六。又我军十人，追明哨卒，时星讷坠马，敌兵进逼，图尔格依率三十人冲入，敌乃退，星讷复得乘马。往侦敌筑大凌河城形势时，获俘一百六十人。围人凌河时，敌兵出城，来攻城南壹，彼徒步追击至城壕。是役也，命其率左翼兵伏松山城下，时沿城纵掠，杀敌哨卒十人，生擒守备一员，获俘六十二人。复率左翼兵比值掠锦州城以南，获俘四十二人，斩杀十六人。出征大同时，令图尔格依率兵驻守都尔鼻地方。遣尼堪、巴都里、席特库。率二十人，追蹑於敖汉城，遇明兵百人，击败之，获马十六。往取额哲依额驸时，兵入明边後，墨尔根戴青贝勒、豪格贝勒亲自监督，编左翼兵为三队，令彼追击哨卒。遇敌哨近百人，正追击间，又遇伏兵，即追杀至崞山城下，又击败平虏卫出城敌兵。出边还时，令彼率左翼兵殿後，彼即率左翼兵设伏，明军不知，尾随我军後，图尔格依还击之，敌兵乃退，填拥於城门外侧，斩杀甚多。故升二等甲喇章京为一等梅勒章京，准袭五次。
苏尔德依：後攻锦州未克时，率本旗兵冲入宁远步兵大队。又追明安贝勒属下逃人八十三名、马十五匹，尽获之。往征北京时，随地哨探，斩二十七人，获马二十七。战袁都堂兵时，与鄂罗色臣同进。攻取大凌河之役，阿济格贝勒击败锦州兵，时苏尔德依，率本旗精兵进击。往略前屯卫後，还兵出边之日，遇宁远兵，率前锋兵冲入。进兵大同之後，往捉生三次，擒获九人。往取额哲依额驸时，率四十人溯上都而上，遇明哨卒，斩杀四人，生擒一人，获马十一，又率四十人於忻口设伏，遇敌兵二百馀人，击败之，获马五十一、纛三，生擒六人。出边之日，於平虏卫设伏，斩杀二人、获马二。因擢牛录章京为三等甲喇章京，准再袭二次。
乌巴海初征察哈尔时，往追我国逃人，杀察哈尔五人，获以十九。往征旅顺口时，以善战记录。往取额哲依额驸时，遣彼往录喀尔喀部人。时岳托贝勒、阿什达尔汉舅舅谓之曰：“勿拒毛罕之言，唯听其调遣，遇敌则力战。”後觉毛罕心怀异志，图谋不轨，乌巴海即从问道往追。毛罕潜遣人先至，领敌预先遁去，乌巴海奋力追击，星夜追及之，获驼五十、马四十七，貂皮四百、银百两，并生擒明使四人，俱斩之。复往追喀尔喀部後队之人，一无脱者，悉执以归，获驼三十七、马一百有八。还军时，又往追俄尔绰克，擒其蒙古人二十一名。及其蒙古头目一员，杀之，获妇女五十口、马二十、牛十八，并得兀山马以归。因加前功，擢牛录章京为三等甲喇章京，准再袭二次。
纳穆泰：再次往侦大凌河筑城情形时，获俘一百六十人。克大凌河之役，纳穆泰往锦州、松山之间设伏，获俘一百人。进兵大同之役，四旗兵攻王家庄之城，彼先坠其城，克之。往
取额哲依额驸时，入明边，遇平卢卫出城兵，击败之。因擢三等甲喇章京为三等梅勒章京，准再袭四次。迨病故後，以其子阿哈廉袭三等梅勒章京职，准再袭三次。
鄂罗色臣：後驻守永平。时彼率旗兵，往开平取草。开平明兵出战，叶赫之胡希布败走，彼击败敌兵，故夺胡希布之贾，赐与鄂罗色臣。克大凌河之役，留其守城，城中兵出，图赖进
击，彼亦连战二次。往取额哲依额驸时，入明边，崞山兵出战，彼原居三队，奋勇当先，追敌至横壕，杀四人，获马四以还。因擢三等甲喇章京为二等甲喇章京，再加一次，准袭七次。
诺门哈坦巴图鲁：尔原系白身。克大凌河之役，汗亲征败锦州兵。时诺门、土墨特尔兄弟二人先纛进击，败之，追至步营後，兄中矢仆、携之还。明兵自大凌河城出诺门急赴汗前陷阵擒敌，用钩牵曳一人，其人衣裂得脱。诺门再次陷阵，获披甲蒙古人一名以还。又同布哈率二旗九十人往略锦州，获人畜共三百以还。出边後，於六十里外索寻马匹，时有明军千人追至，击败我军，诺门车骑突入，马中矢仆，布彦，虽纳海至，更好马再行进击时，诺门率十人倡先击杀，败之。乃敌兵复至，率众军迎战时，彼仍介先击敌，败之，获马五十。俘获人畜，未有丢弃，尽携之还。因授为三等甲喇章京，准再袭四次。
阿尔津：後片取额哲依额驸时，遣彼往搜寻喀尔喀部人，岳托贝勒、阿什达尔汉舅舅谓之曰：“勿拒毛罕之言，唯监视其动静而行。遇敌则力战。”後觉毛罕心怀异志，图谋不轨，阿尔津即问道往进。毛罕潜遣人先至，领敌预先遁去，阿尔津奋力进击，星夜追及之，获驼五十、马四十七、貂皮四百、银百两，并生擒明使四人。俱斩之。复往追喀尔喀部後队之人一无脱者，悉执以归，获驼三十七、马一百有八．还军时，又往追俄尔绰克，擒蒙古人二十一名，及其蒙古头目一员，杀之，获妇女五十口、马二十、牛十八，并得兀山之马以归。因擢二等甲喇章京为一等甲喇章京，再加世袭一次，准袭五次。
哈宁阿：後征大同之时，两黄旗兵攻取小西城，时哈宁阿光竖本甲喇云梯，并第二登城。又率二十人出略，遇明兵三百人，击败之，获马五。往取额哲依额驸时，入明边，出边之日，
同图尔格依击败明兵。明兵填拥城壕，斩杀甚众。因擢三等甲喇章京为一等甲喇章京，再加世袭一次，准袭七次。
布彦：後攻取东揆之役，为岳托贝勒向导，遇敌接战，身先进击。片克希克腾之役，战索诺木诺木齐时，身先进击。同布哈往略锦州，获俘回师，出边之後，明军约於进至，遂同诺
门哈坦巴图鲁击败之。因擢牛录章京为三等甲喇章京，再加世袭二次，准袭八次。
</div>
    <div class="pagination">
<a href="满文老档_page92.html">上一页</a><span>...</span><a href="满文老档_page88.html">88</a><a href="满文老档_page89.html">89</a><a href="满文老档_page90.html">90</a><a href="满文老档_page91.html">91</a><a href="满文老档_page92.html">92</a><span class="current-page">93</span><a href="满文老档_page94.html">94</a><a href="满文老档_page95.html">95</a><a href="满文老档_page96.html">96</a><a href="满文老档_page97.html">97</a><a href="满文老档_page98.html">98</a><span>...</span><a href="满文老档_page94.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
