<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 790 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 790 页/共 1316 页</h1>
    <div class="content">○以亏款延缴革已故前任湖南湘阴县知县韩受卿职。提属勒追。籍产备抵。　　

○庚戌。山东巡抚李秉衡奏、甯海等十二州县缺分最苦。首领佐杂养廉无几。请免接扣光绪二十三年部提军需三成。并免各年推展补扣。以示体恤。下部议。摺包　　

○盛京将军依克唐阿奏、遵旨覆陈被倢■＜曰融＞■＜石木＞各节。得旨、该将军身膺重寄。仍当不避嫌怨。毋恤人言。摺包　　

○辛亥。孝穆成皇后忌辰。遣官祭慕陵。　　

○谕军机大臣等、张之洞等电奏、湖北上年被灾甚广。请截留漕米及运费。以充工赈等语。著户部速议具奏。早事　　

○以亏短代。革已故福建罗源县知县荆瑞职。提属勒追。

摺包

　　

○予因伤病故福建建甯镇总兵秦怀亮优恤。并附祀前大学士左宗棠专祠。从闽浙总督边宝泉请也。摺包　　

○以遵命捐产育婴。予福建浦城县附生季忠怀等各为其父母建坊。　　

○癸丑孝圣宪皇后忌辰。遣官祭泰东陵。　　

○谕内阁、前据御史彭述奏倢■＜曰融＞■＜石木＞、贵州巡抚嵩昆需索供应各节。当经谕令崧蕃、黄槐森、确查具奏。兹据查明奏称、嵩昆虽无需索供应。讳灾不报等语。惟二十一年闲。贵州地方秋收歉薄。前藩司唐树森并不据禀委勘。嵩昆亦未严行催司赶办详奏。遵义被灾最重。不将直隶拨赈银两。全数给发赈济。又纵令门丁和龄与县丞梁秉钧往来交结。致滋物议。殊属疏于觉察。嵩昆著交部议处。前贵州藩司唐树森、年老昏愦。不恤民艰。虽经病故。仍著革职。遵义县知县刘保厚、欺罔止司。玩视民瘼。丙妹县丞梁秉钧、结交门丁。不知自爱。均著即行革职。以肃吏治。寻吏部议上。得旨、贵州巡抚嵩昆著照部议。即行革职。　　

○云贵总督崧蕃奏、猓匪首逆。潜匿外域。请饬总署照会英使按约拏交。下所司议。摺包　　

○甲寅。以捐助书院经费。予故广东肇庆府教授陈继蕃建坊。摺包　　

○乙卯。上御文华殿。美国使臣田贝、法国使臣施阿兰、英国使臣窦纳乐、德国使臣海靖、和国使臣克罗伯、比国使臣费葛、俄国使臣巴布罗福、义国署使臣威达雷、日本国署使臣内田康哉、日国署使臣瑟理威、粤国署使臣罗士恒觐见。　　

○谕内阁、三载考绩。为国家激扬大典。中外满汉诸臣。有能恪共职守。劳勚最著者。允宜特加甄叙。以示优眷。兹当京察届期。吏部开单题请。朕详加披阅。恭亲王勋劳懋著。夙矢公忠。首赞枢廷。竭诚匡弓滟＜兪＞滟弓。靖共夙夜。夹辅深资。著交宗人府从优议叙。礼亲王世铎、协办大学士吏部尚书李鸿藻、户部尚书翁同和、工部尚书刚毅、都察院左都御史钱应溥、夙夜从公。和衷共济。尽心擘画。倍著慎勤。均著交该衙门议叙。大学士李鸿章、久资倚任。劳瘁不辞。著交部议叙。直隶总督王文韶、宣勤畿辅。筹画精详。著开复降三级留任处分。两江总督刘坤一、老成练达。重任克肩。著交部议叙。余著照旧供职。现月　　

○河南巡抚刘树堂奏、委员往上海购运后膛枪枝机器材料。请免税放行。下部知之。摺包　　

○丙辰。谕内阁、此次京察引见三品以下京堂各官。钦天监右监副张抡奎、太医院右院判李德昌、因何并未到班。著吏部查明具奏。余均著照旧供职。现月　　

○加赏京师梁家园百善堂暖厂粟米二百石。现月　　

○丁巳。谕内阁、嵩昆奏。道员在籍办团。积劳病故。恳恩赐恤。并宣付史馆立传一摺。已故道员高以廉。在籍联团御寇。与军营积劳病故不同。所请著不准行。现月　　

○谕军机大臣等。鹿传霖奏。遵旨派员入藏。瞻对暂缓设官。及达赖不能生衅一摺。即著饬令裕钢。迅速会同前派委员李毓森、禀商讷钦。遵照晶■宜次谕旨。明白宣示。开导达赖。必须令其心悦诚服。取有的实回信。瞻事自易转圜。是在该督审度机宜。妥慎办理。不在遽撤番官也。另片奏。印藏界务。藏番已允会勘。请即由讷钦知照印督。会同画界等语。著照所请行。将此由四百里谕令知之。现月　　

○以剿办回捻。战功卓著。予故前广东水师提督曹克忠。照军营立功后积劳病故例优恤。事迹宣付史馆立传。并准其在

天津原籍。及立功省分建立专祠。从直隶总督王文韶请也。现月

　　

○加赏赴隶通州王恕园等处粥厂籼米三百石。　　

○戊午。谕内阁。步军统领衙门奏。王府送交抢掠商人勒赎人犯等。请旨严办一摺。据称上年十二月闲。广丰木厂商人董崇仁即董崇谦。由醇王府回寓。中途被人抢走勒赎。经该王府访查。有更夫赵全信等同谋情事。当经送交惩办。复经该衙门将拏获送回董崇仁之觉罗多增等三名。并提同该王府首领太监任朗山即任德禄等。分别审讯。商人董崇仁。因病未能到案。该犯等供词闪烁。除将太监任朗山等六员。仍交该王府自行看管外其余各犯。请交刑部。会同宗人府审讯等语。案关抢虏勒赎。大干例禁。亟应从严惩办。著刑部会同宗人府将赵全信、李顺、英祥、李升、王四、觉罗多增、多春、车夫张宝等八名。严行审讯。按律惩办。所有案内之太监任朗山即任德禄、护＜目辟＞行＜匧心＞口＜韦未＞＜夗贝＞志旭亭即特依苏勒、刘五即嘎尔萨、邢三即爱图礼、苏拉贾二、太监罗春等六名。著一并交部分别管押。与商人董崇仁听候传质。未获之冯大个。薛臣杨启才等犯。著严行拏获。送部惩办。现月　　

○谕军机大臣等、有人奏、顺直义赈。动用官款。名实不符。请饬申禁一摺。据称京官办理义赈。始则罗致善捐。近且动支官款。无从稽核。恐有重晶■宜影射诸弊等语。京官办理义赈。自不应拨用官款。方昭核实。嗣后官赈义赈。各专责成。用款毋得稍有牵混。至所称分任地段办理之处。著顺天府直隶总督随时斟酌妥协。原摺均著钞给阅看。将此各谕令知之。现月　　

○又谕、国子监司业黄思永奏、翻垦沙压地亩。以免久荒一摺。据称止年永定河决。大兴、宛平、永清、三县。当冲之地。积沙甚厚。欲将浩瀚之沙。全数挑去。无地可容。惟有翻垦之法。尚可播种。所需垦费。现届春融。可以工代赈。其义绅所筹春抚款项。亦可协助等语。著孙家鼐。胡燏棻。体察情形。酌筹办理。原摺均钞给阅看。将此谕令知之。现月　　

○又谕、黄思永奏、出使各国领事官前后任。请在使署交接。又奏、加税值百抽十。华商亏折太甚各片。著总理各国事务衙门议奏。寻奏、领事责任綦重。应请饬出使大臣严定章程。嗣后各处领事。必俟接任有人。方能交卸回华。如有擅离。准其奏倢■＜曰融＞■＜石木＞。以重职守。又奏、徵税章程。有碍华商。应仍照前电覆浙江缓徵原案办理。俟洋商有开办机器厂时。华洋一体徵税。以免藉口。均允行。摺包　　

○又谕、有人奏、自创办官钱票。勒令各州县代销。不准申解官款。绳以官法。民难相信。以致银价愈低。钱价愈昂。川省去秋荒歉。百物腾贵。官民交困。请饬抚恤补救等语。川省官钱票。究竟办理有德各项情弊。著鹿传霖查明妥办。毋得稍存成见。原片著钞给阅看。将此谕令知之。现月　　

○己未。世祖章皇帝诞辰。遣官祭奉先殿。　　

○孝仪纯皇后忌辰。遣官祭裕陵。　　

○以国子监祭酒崇宽为詹事府詹事。外记协修官陈启煇恭纂　　

总纂官熊方燧恭辑监修总裁世恭阅五签三月十九日正总裁那月日专司蒿■禾本陆恭覆阅癸丑十一月初九日　　

徐月日　　

荣月日副总裁唐月日　　

宗室宝恭阅八月初一日

　　

陈恭阅五签又一签七月初一日　　

熙月日　　

郭恭阅九月二十二日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之四百一　　

光绪二十三年。丁酉。二月庚申朔上诣仪鸾殿问慈禧端佑康颐昭豫庄诚寿恭钦献崇熙皇太后安。至乙丑皆如之。外记注　　

○辛酉。谕内阁、本年输应查阅福建浙江广东广西四省营伍之期。福建即派边宝泉。浙江即派廖寿丰。广东即派谭钟麟。广西即派史念祖。认真查阅。各省营伍。关系紧要。国家养兵。岁糜钜帑。原以备御侮折冲之用。近来各督抚。循例校阅往往视为具文。以致武备日形废弛。殊属有负委任。兹特再行申谕。各该督抚务当逐一肬■闲校。如有技艺生疏。老弱充数。及军实不齐等弊。即将该管将弁据实严倢■＜曰融＞■＜石木＞。毋得稍涉瞻徇。现月　　

○壬戌。遣官祭文昌帝君庙。外记注　　

○谕内阁、本年五月为英君主在位六十年之期。著派尚书衔户部左侍郎张荫桓、前往英国致贺。以重邦交。洋务　　

○谕军机大臣等、电寄鹿传霖、电悉。夔绥忠三属被灾青黄不接。著匀拨仓谷集捐购粮。妥为赈抚。并准其开办赈捐。以资接济。至夔州系长江上游。饥民出掠虽经解散。尤宜严切镇抚。毋任流离失所激生事端。电寄　　

○湖广总督张之洞等奏、湖北制钱缺乏拟筹款购机。制造钱币以济民用从之。摺包　　

</div>
    <div class="pagination">
<a href="清实录光绪朝实录_page789.html">上一页</a><span>...</span><a href="清实录光绪朝实录_page785.html">785</a><a href="清实录光绪朝实录_page786.html">786</a><a href="清实录光绪朝实录_page787.html">787</a><a href="清实录光绪朝实录_page788.html">788</a><a href="清实录光绪朝实录_page789.html">789</a><span class="current-page">790</span><a href="清实录光绪朝实录_page791.html">791</a><a href="清实录光绪朝实录_page792.html">792</a><a href="清实录光绪朝实录_page793.html">793</a><a href="清实录光绪朝实录_page794.html">794</a><a href="清实录光绪朝实录_page795.html">795</a><span>...</span><a href="清实录光绪朝实录_page791.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
