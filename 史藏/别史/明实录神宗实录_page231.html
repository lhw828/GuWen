<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 231 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 231 页/共 367 页</h1>
    <div class="content">　　○庚申赐原任礼部尚书朱赓妻陈氏祭葬仍加祭一坛以赓讲幄劳也
　　○是夜子刻月犯井宿
　　○兵部覆蓟辽总督邢玠辽东抚按李植杨宏科妖民金得时煽惑一方＜锍-釒＞言左道聚众宣谕不从迹其狂悖之踪似有怙终之态况逼邻虏地奔逸可虞宜移文督抚诸臣严行将道相机剿处歼厥渠魁胁从罔治仍防虏冲以枉狂奔悬免死以招悔罪固不可多杀伤和亦不可纵奸贻患要在恩惠并行期于地方宁谥允之
　　○辛酉大学士沈一贯＜锍-釒＞谢遣医  上优诏答之
　　○壬戌大学士沈一贯以疾在告  上命赐猪羊米酒甜酱瓜茄＜锍-釒＞谢报闻
　　○总督仓场户部右侍郎赵世卿＜锍-釒＞假葬妻  上以仓场任重不允
　　○癸亥兵部覆狭西督按李汶吴楷西宁军丁背叛＜锍-釒＞言副帅王国柱督工严急逼军逃窜应行革任以警贪能其通判曾学明监收滥恶兵备刘敏宽功过可准应咨吏部具请定夺章下革国柱回卫
　　○甲子兵部覆辽督抚邢玠李植会报东关驿虏寇入犯阵亡官兵言辽左孤悬久弊丑虏每思窃发而秋高马肥正可逞之时已经屡行申饬令纠众突犯我军失利副将解生等暨霍汉卿或死或伤深属可虞且解生等以客兵战殁而本地将卒公然无恙是以外来之兵当敌为饵更属可恨若非奉  旨申严人心不免玩视得旨辽镇狡虏谋犯屡有旨申饬如何堤备大严以致解生等阵亡有无失事重轻着督抚官查明具奏以后镇道将领等官协力防守策应务保无虞
　　○乙丑兵部＜锍-釒＞奏辽东荡平妖贼于孤江等得旨报闻
　　○丙寅南京吏部尚书赵焕以考绩至京诏予恩命如例
　　○赐乐昌王廷儒书院书楼额名弘训
　　○以琉璃河悬木安石遣督工部臣祭告  后土司工之神
　　○戊辰以起复太常寺多卿程奎补原官　　○兵部覆辽东督抚邢玠李植所报辽民朱勇归自日本口谈情形先后矛盾迹似涉虚惟是倭情难料防御宜周应科沿海督抚加意训练期备缓急仍申谕朝鲜国王振襄起弱慎守筌山要地勿令一倭登岸孤  天朝恢复之恩至刘万寿王建功通倭缘繇生死的确核寔奏报以凭处分从之
　　○己巳辅臣沈一贯进阁办事是日以骤寒命  皇长子輙讲
　　○四川加渴瓦等番僧桑藏等八名赴京进贡筵赏如例
　　○庚午  上以  庙享届期偶感风寒服药调摄扎谕辅臣传示遣官及陪祀助事诸人各秉虔洁供事行礼辅臣回奏  皇上诚敬孝思钦崇  庙享偶尔感冒惧难成礼身虽不得亲事心寔无敢怠遑故特佩明纶用昭悃款切惟  祖宗在天之灵固望  皇上享祀之躬亦望  皇上绍还之永故孝子之事亲也当善继其志善述其事其精虔可求  祖宗于焄蒿凄怆之表其斋洁可对  祖宗于居处笑语之间事事可质于神明言言可传于来裔则盥荐之至诚斯存而礼祀之本意斯得  九庙之所以居歆而不吐者此矣伏愿  皇上留神
　　○升右庶子兼翰林院侍读周应宾为詹事府少詹事掌南京翰林院事
　　○以起复从督四夷馆太常寺少卿赵崇善补原官
　　○晋巡抚宁夏兵部右侍郎揭时宁为右都御史以考绩加恩也
大明神宗范天合道哲肃敦简光文章武安仁止孝显皇帝寔录卷之三百五十一
大明神宗范天合道哲肃敦简光文章武安仁止孝显皇帝实录卷之三百五十二
　　万历二十八年十月辛未朔以孟氶太庙遣侯陈良弼代侯郭大诚伯王学礼分献是日钦天监进万历二十九年大统历于文华门给赐百官颁行天下
　　○户部覆南京屯田御史王藩臣乞豁秋粮＜锍-釒＞言前项钱粮系各军额饷难以议豁但既称节年水旱无从取办若不改折则屯伍荒虚宜令御史同户曹官勘核灾伤屯地分别轻重照例改折轻者每石折银三钱伍分重者止折三钱通融作数扺放军粮仍备册核考允之
　　○兵部覆巡按湖广监察御史王立贤＜锍-釒＞请平播总兵陈璘魂简精卒会剿皮林诸恶苗宜允所奏仍令偏沅巡抚江铎墨襄临戎协心共济其黎平籍系黔属广西地当后劲各该督抚共图扑灭无分被此诏如议行
　　○又覆宣大总督梅国祯所奏制造神机等枪诚为有备无患之谋应移文山西抚臣照议打造分给三关军士允之
　　○工科都给事中王德完奏言臣读河南抚按曾如春袁九皋之＜锍-釒＞大都为中州灾沴频仍逃亡荒瘠下令开垦上陈六议其纲目犁然具矣臣闻垦田之议仁大亟称而莫于宋太宗有州县旷土许民佃业仍蠲三岁租输之诏真宗有改易姓名妄求请射押归本贯之诏真馆陈情有朝耕尺寸暮入差徭追胥接踵虽蠲常租无补捐瘠之言此皆今日劝农之芳规垦荒之炯鉴也然其大者尤在得人以兴水利臣闻原任磁州知州刘安仁凿渠建闸溉田可千数顷所费二千余緍悉出节省之余宜有异擢而尚令淹滞郡倅非其任矣乞敕部博采果着劳绩寄以专城风示海内＜锍-釒＞入留中
　　○壬申  孝洁肃皇后忌辰遣抚宁侯朱继勋祭  永陵
　　○户科都给事中李应策＜锍-釒＞参湖州府通判黄仕凤总解白粮迁延插和已经寺臣论列矣而复假给繇文册投贿户曹郎王梁梁不胜战栗执奏于廷人赃具存岂风闻比乃问径五月竟卸罪解户营救与仕凤无干遂从轻拟夫部寺两劾众目昭彰辇毂之下公然饰诈以惑愚安所论于他陬投贿者常恨其不发而已发者又虑其不处以见监原犯原赃仅从罚议不知王梁未参又何处焉乞敕部院从公查核有无馈托回护据寔上请不得仍前交通曲庇隳法纪而遗衅官常也＜锍-釒＞入留中
　　○癸酉朵颜等卫夷人何买等一百三十八名赴京进贡筵赏如例
　　○甲戌以  中宫千秋令节赐辅臣上尊珍馔
　　○户科给事中田大益奏言人君镜于人无镜于水不能无过而务速改过  皇上冲龄践祚躬神圣而力追治古盖超然有周成汉昭之烈焉后稍渐靡犹不失为中庸乃十数年来受命日久骄泰易乘恣□转剧  神灵震根本虚飞布豺虎殄灭善类民无所措靡不蓄怨积忿以图一旦愤发而  皇上不悟也臣窃历历痛泣愿  皇上猛然鉴古肃  天地崇  祖宗无摧臣下无戕民生无任阉竖无贷无赖无务暴刻无甘怠荒猛政改辙以保  皇祖百战之天下
　　○乙亥大学士沈一贯奏言臣因患病不能入阁每日章奏发臣＜宀禹＞票拟臣惟阁臣乃密勿之臣阁务皆几宜之务密之为言秘也不可洩而使疏几之为言微也不宜宣而使着故内阁切近禁地与外朝相悬奉有特旨不许闲襍擅入防宣洩也往时三四臣同直一人偶病余人尚多入直者代  天之言不致旷官废事在告者徼  天之惠亦得安意静养故二百年来阁门无封闭不启之时阁务无私居办理之日今臣孑然一身独任此职者三年矣一婴雾露则阁门长闭遂成空署发本拟票经行长安街历外朝而后至御前夫私＜宀禹＞非内阁北左右耳目岂能尽防长安街非禁地比往来经行岂能尽密易曰君不密则失臣臣不密则失身几事不密则害成万一漏洩机宜衅彰隙兆是国家受害成之忧而臣不免失身之祸也臣欲强起入直则弱体难扶欲请假调理则妨害日某故不敢忧渎扰之愆而已于再三之请伏望  皇上亟简阁臣数员入阁办事俾几务有归不至屑越道路则于今日以为尤便臣亦得安意调理少宽忧惶＜锍-釒＞入不振
　　○丙子广东税监李凤奏祈专署  上命改义仓为之又奏流弁戴君恩所称二十万之税院司详议委曲祇承监课岁可贡十万金其置买方物岁可具三万金搜括已极原额难盈按臣顾龙祯奏亦如之  上可其数仍令有司徵解该监数进
　　○云南税监杨荣奏阿瓦猛密土夷效顺恭进宝石象牙布毯诸方物并祈宝井专敕以便开采  上令方物贮库敕如请予之
　　○户部覆光禄寺卿孙玮＜锍-釒＞参部粮通判黄仕凤典史胡文宇主簿卢俨宜分别罚治示惩  上令夺仕凤俸三月文字俨各二月
　　○丁丑兵部覆太仆寺少卿陈应芳兑马近京殷寔之＜锍-釒＞深于马政有禆宜如议行允之
　　○又覆应芳条列马政＜锍-釒＞言克减草料赁顾骑载种种弊蠹岂止知应芳所云应行将领各官严为禁饬其立单以绝冒友亦得补偏救弊之术宜取户部下粮册互相查比以防奸弊至于差官相剥一节京城内外二十里而近者不妨差委道里稍远寔为难行容令邻屠结报皮张依期赴验真伪或亦不爽得旨允之
　　○刑科右给事中陈维春以朝审停刑请涣发纶音南北省直一体暂免以便宣扬德音＜锍-釒＞入留中
　　○戊寅都察院左都御史温纯等＜锍-釒＞参广东巡按监察御史顾龙祯裂冠毁裳四詈行欧丑态可差应行解任布政使王泮取辱有无难以悬断既擅离任岂容再莅合所吏部酌议其争殴始未仍合督按二臣分别轻重核寔具奏允之
　　○庚辰论松虏降附功总督李汶巡抚徐三畏参议张蒲总兵达云各纪录俊别功通叙参将葛赖给赏官虏目那汉答那速绰力克等百户总小旗有差
　　○辛巳大学士赵志皋哀吁乞骸并请亟简阁臣共弘化理不报
　　○予巡抚湖广右佥都御史支可大父母恩命如其官以三年考绩也
　　○壬午给嗣应城伯孙廷勋饩廪如例
　　○癸未升河南按察使李氏质为右布政使分守左参政袁奎为按察使
　　○  部奏言臣部营库主事袁和称太仓库贮原有京粮一顷十二万三千余金专供御马等仓料直隶巡责稽核委难那借迩来经费浩繁前主事杨文裕借发兵饷诚万不得已之计乃空匮日甚势难顿偿而巡青簿籍尚注见在执虚牍而责寔数深属不便请移文该衙门于循环簿内明白登记俊银库稍充照数补还允之
　　○乙酉  上令文书官金忠到阁传谕辅臣  祖宗制度父子天伦朕岂不知册立冠婚分封典礼廔有明谕静俟举行何昨者诸司不体上心不遵屡旨又数来激奏必有群小之辈捏扯无粮之言故来要誉谏阻好生可恶卿等辅弼股肱宜体朕意可传示大小诸司静俟旨行若有不遵渎扰的必待来春举行谕卿等知辅臣回奏臣等窃惟大典一事屡奉明纶长幼次第既昭若日星三礼并行复坚如金石臣等恭体  圣意传约诸臣静听毋哗亦既无遗力矣乃复啧有烦言恩于请燕此臣等之罪也然天下之大事与天下显然共行之则人自无言乃者年复一年日复一日  皇上久断之意继之以需故天下久信之心转之为疑臣等备员股肱义同心膂犹能以肝胆字信至于诸臣则影响相惊口语滋沸矣诸臣犹可以理论至于天下又影中见影声外传声矣是以意想测度捏扯滋繁职此之故也语曰扬汤止沸不如去火抽薪今未见于事谁信臣等乏心未践于行谁信臣等之言臣等捧诵纶言进退维谷在  皇上必谓臣等不能委曲调护致生烦言在诸臣又谓臣等不能仰赞睿谟克光盛典此臣等之难也夫  圣意久定本无可疑何必咎天下之疑盛典将行本无可言何必招天下之言镇静人心之机悬于皇上伏望旦晚传谕礼部示以加期使天下晓然见  皇上之心将人人歌颂不暇复何烦卖之有
　　○锦衣卫都指挥使郑国秦奏办科臣杨天民参论事情乃都指挥使李承恩私忿假名轻率妄奏具＜锍-釒＞中冠婚先之继以册立此乃沮滞之言寔背  皇上久定之成命乞敕部科与臣并讯庶人言可息而臣冤始明  上切责承恩遗旨紊礼摇惑众人姑念懿亲从轻夺俸一年国泰不必疑虑仍令诸司毋得渎扰
　　○兵部覆  天寿上失火各＜锍-釒＞言山羊驼东沟等处密迩  陵寝干系非轻以故在山树木砍伐有禁巡缉特严今盗犯非一焚烧蔓延各该官军法当宄处第失火根因尚无确据必须廉得其实方可明正厥罪惟是燎原难迩重地宜防余烬尽熄后忧始免至盗砍祸胎委宜严禁起火地方疏纵员役并应核明以凭处断  上令严督所司扑灭查奏不许容纵
　　○丙戌工部题催浙江抚按刘元霖李楠改造叚疋暂行停止＜锍-釒＞言该省叚疋原派三万七千疋除解外未完止一万十四疋似应依期织进但工料银两悉取部额备查解部留用外自二十一年起至二十三年止止十万余两俱系未来之数已为婚礼袍叚留用尚因不敷题借户部并议留江西料银叚价未蒙俞允今复将改叚与袍叚并织其料银又添九百余两该省既无措处本部又无别金元霖等寔见时势之难是以勤恳疏请伏望俯念穷绌将未完叚疋暂行停止侯婚礼袍叚完日然后织解庶工料可陆续措处而赏用必不至一旦缺乏也得旨允之仍令户部江西银两依议留借
　　○丁亥以脩理  景陵  裬恩殿祭告并捧请  宣宗皇帝神位遣侍郎姚继可行礼
　　○大学士沈一贯以几务久旷＜锍-釒＞乞罢斥仍请简用阁臣无虚政本不报
　　○戊子  城孝昭皇后忌辰遣隆平侯张炳祭  献陵
　　○给唐府内使冠带平巾有差从王请也
　　○己丑朝鲜国陪臣辛庆晋等十五名入京奏事筵赏如例
　　○予原任太子太保兵部尚书兼都察院右副都御史江东妻田氏祭葬如例
　　○庚寅大学士沈一贯题催川贵总督不播州之役二三年来百方拮据始奏此捷善后诸务正在目前不意督臣李化龙忧归廷推贾待问王象乾二人为代既一月矣尚未钦定昨得两省按臣书揭成云播称沃野人人垂涎今当鼎革之时原有地者思欲多占原无地者亦思妄认漫无统纪至相争杀黔既不敢问蜀又不复言日久月深患在眉睫其言若此则彼处望新督臣之至情甚急矣伏祈即赐点用令其刻期到任以图善后长策以纾西顾  圣忧不报
　　○辛卯加山西右布政使吴道行太仆寺卿致仕从抚按疏请也
　　○工部覆河南抚案曾如春袁九皋兴水利以滋灌溉＜锍-釒＞深于民生有禆应相度施行允之
　　○壬辰兵部覆湖贵抚按支可大郭子章王立贤宋兴祖会剿叛苗＜锍-釒＞言皮林恶苗戕杀官兵攻劫县治罪既在于罔赦法难缓夫六师惟是深林茂箐中伏可虞则进取之寔难府卫同灭楚黔分隶则控制之匪易地通九股后联西粤则奔突之当防二省联兵嫌忌易起则心志之当一此抚臣等所以相继而有言也据称督臣虽云兼制而驻劄相距三千偏沅虽仅四百而抚臣忧制将去贵阳武昌俱离窎远鞭长不及寔切隐忧宜合抚臣江铎暂驻偏沆会同总兵陈璘相机进剿湖广川贵广西各督抚移邻近地搜兵措饷协力夹攻或遏旁奔或阻后逸仍申严大小将领各释成心共襄国事如有挟忿睚眦秦越相视者听督抚按臣廉寔指名从重参究诏如议行
　　○癸巳赐辅臣鲜藕
　　○御史周盘＜锍-釒＞训被察鸿胪寺左寺丞蔡如山察处浮躁已经奉旨乃疑寺卿张栋少卿李承华暗害投揭丑诋夫部院科道采众论以评庶官岂独以寺卿之言为据哉不被显斥已属厚幸乃逞噂＜口沓＞之吻图报复之私使人人效尤将聚众曷极违禁干犯尤当重究  上是御史言蔡如山其重论如法仍令严缉私揭匿帖以息刁风  上又以巡方宪体禠王泮职听勘寻寺卿栋少卿承华＜锍-釒＞办如山造言刻揭波生平地惟图耸听反噬同堂御史于永清等亦＜锍-釒＞参泮以场务一言之忤为先发制人之术诬蔑按臣龙祯无端受诬若与同勘即旋复亦傞风犯而长效尤先将伴勘明重处敕龙祯安心供职左给事中许子伟复疏参栋等钱神足以结要津奴态足以媚贵人幸甘词足以变是非傥既挂弹章犹伟漏网臣何颜面祇承纠察  上于前两＜锍-釒＞皆前已有旨答之俾栋等视事如故而切责子伟逞臆渎扰钱神等语含糊不明促令回话子伟寻上＜锍-釒＞认罪镌一秩讁边方用
　　○乙未大学士沈一贯＜锍-釒＞病乞休  上温诏慰留促出辅政仍令鸿胪卿宣谕
　　○革石门路副总兵官参将事牛伯英原任紫荆关副总兵南京后府佥书麻承勋太平路副总兵管参将事贾应隆原任东路南兵营游击升湖广参将吴存贤原任河大营游击调京营李登原任沈阳营游击在告张国华原任保定车营都司调四川征播戴守礼原任浮图峪守备升真定车营游击焦惟垦蓟镇总兵标下中军守备刘先启白马关守备余怀德河南营领班都司杨国臣回卫右匝营游击汪宗尧原任司马台提调昌镇左军营游击宋金章移闲地原任冷口开守备听调张元德巡关御史逮讯脩边河南营都司刘本义中军裴希度千总刘光祖把总陈勋倪爱穆端王照各夺俸三月以阅视御史姚思仁＜锍-釒＞紏也
　　○丁酉大学士沈一贯＜锍-釒＞谢宣谕报闻  予遂安伯陈澍暨妻祭葬如例
　　○工科左给事中张问达以典试山东所经道路饥馑流离之状风雹瘟疫之灾征赋重叠之惨□列上奏请亟罢矿税恤民生安  宗社＜锍-釒＞入留中
　　○己亥大学士沈一贯再＜锍-釒＞催简川贵督臣不报
　　○庚子工科都给事中王德完＜锍-釒＞论宫闱事言天子与后犹天地日月阴阳父母地与天并位天不交地则乾坤毁月与日并明日不丽月则昼夜息阴与阳并行阳不顺阴则寒暑愆母与父并配父不顾母则家道索  皇上万国之父也  中宫万国之母也  皇上聪明天纵仁爱性生其春擅  中宫夙称优渥乃臣自入京数月以来道路喧传咸谓  中宫役使上得数人忧郁数亲药饵且阽危不自保臣不胜惊惋宫禁深严卢寔未审臣即愚昧窃知其不然苐臣得以风闻言事果有如道路所传则  天地阴阳之大变  宗庙  社稷之隐忧大小臣二无一人不闻无一人不骇而无一人敢言臣尪羸之骨不足尝棰楚然仰恃  高皇在天之灵俯羡袁盎却坐之事得致  皇上眷顾  中宫止辇虚受媲美汉文即死且不朽＜锍-釒＞入  上震怒下德完诏狱严询主使之人仍令不许狥私容纵疑畏已而尚书李戴等御史周盘等连章论救  上皆以党护渎扰切责之而夺御史为首者俸一年余者各八月先是椒寝凝严中外颇滋浮议德完来自遐方讼言调护辅臣沈一贯惧干圣怒致生他隙力疾草奏称此等流言在一月前满京四布日至于臣之耳臣仰信  皇上彝伦建极万无可疑且近日游宴必从尤可深信每为人言而一人不能胜众口今德完果有此奏正为谤传满衢欲明  皇上之心臣窃恐  皇上偶未下察致动  宸威使人益增其疑惟冀万分慎重或因此而明示  皇上惇伦厚纪之意使天下流言尽息尤在廷之愿望也一翼日  上遣文书官冉登传谕内阁朕览文书见工科都给事中王德完不谙规矩妄言宫禁是非且中宫乃  圣母选择朕之元配见今侍朕同居一宫就少有过失岂不体悉优容前准后弟王栋之袭伯爵寔朕厚礼之意迩年以来稍稍悍戾不慈朕每随事教训务全妇道中宫亦知改悟何尝有疾这畜物狂肆妄言惑乱观听卿等为朕辅弼股肱有君臣一体大义特谕知之辅臣回奏臣等捧诵  圣谕不胜战栗昨接德完揭帖见其言及宫闱不识告  君之体已恐上干震怒矣今奉谕知  皇上加厚  中宫之心直可示之天日然彝伦之间关系甚大视一政一事之得失不同中宫伉俪  皇上二十四年于兹朝夕侍奉日月久长  皇上礼遇教诲固甚优厚万一自今而后稍减于昔则天下见影生疑日滋多口臣等虽家置一啄安能阐扬  圣心之光明而天下后世遂成谤毁之声臣等辅弼之无状益不可追矣  皇上视臣等为股肱臣等仰事  皇上为父  中宫为母惟愿父母安乐福祚无穷人子之心始能即安涕泣之道何能遽已伏望  皇上养性情平喜怒必毋使举动少有过当以保尧舜之鸿名以释道路之妄语以绥靖诸臣过计之烦言万代瞻仰在此一举伏祈  圣明留神入数日一贯复上言臣惟古之爱君者必于无人之所款曲进言臣千载奇逢为  皇上腹心之臣敢密以腹心之言进臣前接  圣谕具揭回奏比时臣病初起不能尽言然恐泄漏  圣谕除首辅外严密至今不使一人见也外廷言正纷纭若见此谕必又生出一番新奇疑议臣之调停愈苦愈难矣盖此流言之兴非但今日在昔十年之前民间即已鼎沸观二十一年王锡爵揭帖已有外人疑不利于  中宫以为夺长之地臣力办之等语则从来人情险仄可知矣况至今典礼未定又何怪夫纷纷也臣以股肱大巨心信  皇上恨不分身百户为  皇上辨白若以谕札传外外人必不谓  皇上因小臣一时生怒而必谓果符前情不利于  中宫矣然则民间数年之谤本虚而反以为寔  皇上数年之旨本寔而反以为虚臣所为  皇上辨白者不以为愚即以为佞虽欲再开口何可得乎民间纶纶臣尚可以辨白千年万载史书之中谁能为  皇上办白者况今天下粮饷匮乏豺虎纵横不逞之徒常思乘间而起若大纲常大伦理处稍有未安则奸雄必且借词安危关系不小虽辨白何益也  皇上以上圣之姿建彝伦之极必不肯有一毫差误但臣读谕因有悍戾不慈之语不觉惶怖欲绝及至尔知改悟何尝有疾惊魂乃始定耳  中宫为  皇上元配选自  圣母体统甚隆既二十四年矣朝夕同宫恩好甚笃被  皇上肃雍之化以成柔嘉之美天下各藩府以至万国四夷无不岁进表笺瞻依仰戴倘闻此谕妄加惊疑凡为来使试观臣庶之贱夫妇之间即有违言不告邻里矧尊俪于  宸极言隐于掖廷一字丝纶震动天地臣揆度  圣衷原无纤毫芥蒂特以臣等腹心大臣不觉深言至此臣闻  圣主刑家之化以和洽为至美大臣格心之业以调护为精忠  皇上意向众目所窥万一左右颛愚未知大体不悟  皇上之言出于辨白美意而或致妄猜妄构浪传浪语则  此谕非惟不宜布之于外廷此意亦不宜微露宫禁也臣为辅弼恩委隆重安忍坐视不言致令少伤令名为今古史书所讥讪一字得失臣甚畏之欲保令名必自慎发丝纶谨戒枢机始故竭其区区之愚  上寻令文书官卢受到阁口传  圣旨王德完因为大小九卿诸司官员救护渎扰着打百棍发原籍为民册立冠婚本欲举行因大小臣工沽名市恩屡屡渎激所以延迟又令司礼监太监成敬口传  圣意大小臣工为皇长子重为王德完重如为皇长子重不必又来渎扰如为王德完重上本来故致延迟一贯复回奏二臣传意甚详臣恭听竦绎谨即钦遵传示恪守仰惟  皇上天性至恩国本远虑上遵  祖宗家法申言长幼有伦屡谕极明昭乖四表原不须小臣聒渎致干霆怒乃其自取诸臣渎救亦属常事既蒙  切责谅皆震惧不宁拱听德音以光大典  圣意久定不移岂以人言而蚤亦岂以人言而迟乞培养性情迓迎和气为  宗庙  社稷万万保重不必以小臣触忤戒怀臣不胜惓惓  后夙以幽闲范六宫  上雅相眷重第为＜锍-釒＞语所激故屡颁严谕然嗣是恩礼优隆始终无间
　　○吏部尚书李戴等题臣比见御史顾龙祯与布政使王泮互相讦奏一则词平而失显一则说辨而机深应俟勘明从重议处惟是体统日紊纪纲渐隳方遂以知府抗御史张邦正以知府抗都御史犹曰礼节至泮则触之使怒挑之使争而龙祯亦自坏其体夫平居既可反唇相诟有事安得弹治之将来抚按之令不能行之司道司道之令不能行之郡邑皆于人轻执法之臣而执法之臣自为轻也令行申饬以后按臣重颦笑慎交际持国纪纲惜民膏血无为藩臬有司所持倘有狂如遂抗如政险如泮即露章上闻定行重治庶体统肃而台纲可正又见察处寺丞蔡如山以补官奏办揭其寮采奉旨议遣无容别陈惟是私揭盛行公道渐诎如近年屈灿以考察被参驾空反噬法纪寝弛人情愈肆臣等以为被褐者未必尽小人而揭人者必小人合行申饬以后有于察前揭害处后奏扰及飞语中伤匿名告罪者重处不贷奏揭立案不行庶私揭杜而公道可伸  上曰部议是泮事速勘如山法司逮讯飞语匿帖其广行申戒犯者重绳之
　　大明神宗范天合道哲肃敦简光文章武安仁止孝显皇帝寔录卷之三百五十二
　大明神宗范天合道哲肃敦简光文章武安仁止孝显皇帝实录卷之三百五十三
　　万历二十八年十一月辛丑朔户部覆河南抚按曾如春袁九皋所陈五事深于垦荒有禆宜照议施行顾建议非难责实为难拊循督察抚臣尤当留意允之
　　○兵部覆巡关御史姚思仁所陈七事委为安边制虏良谟应照议施行其改疲营以期实效一节欲将遵化辎重一营绝军免勾所遣名粮召募壮丁见在驮骡易买战马似亦可从但查前营已草复设谅有深意且武弁无良每每以家丁准粮名色易于虚冒更卖骡之费亦属不赀乃以四百七十头之骡止买一百八十匹之马低昂不情仍宜移文督抚悉心商确期在安便无致亏国损官具奏定夺允之
　　○壬寅大学士沈一贯进阁办事
　　○升福建漳州府知府韩擢为四川副使分巡川西
　　○升山东兖州府知府陈良材为福建副使兵备福宁
　　○妖人赵一平伏诛一平浙之山阴人索习邪卫俶诡喜乱会丽水妖妇王氏假称佛号分派孙技与义鸟奸吏陈天宠傅香淫聚煽惑浙东其夫死一平夤缘妻之造指南径妖书令其党分投两都省署同日布散簧鼓人心党获惧诛易号古元逃窜徐州结纳无赖猖狂大言已而流寓杭城诵经聚众拒捕杀人变姓名亡命沧瀛间至宝抵为千户刘文所擒械京邸讯至是狱具一平王氏天宠戮西市悬首狥众余党各论斩枷示戍遣有差
　　○癸卯论辽东开垦屯田功按察使张中鸿参政张登云徐准暨游击陈伯怿刘大宗备御周朝卿中军刘可学千总康如圭委官许汝瀛汪时鸣孙克乾胡帝臣龚茂衡守堡赵廷壁俱纪录
　　○甲辰祭  三皇于  景惠殿遣侍郎朱国祚行礼寻以收回祭品赐辅臣各三卓
　　○论东关失事死事赏罚降参将左国卿为游击游击傅元勋为守备各策励管事游击霍汉卿戴罪立功革副总兵刘搢国回卫点备御艾自约白衣立功赠副总兵解生右都督子升原荫三级世袭千摠裴文光把总钱尚责赠三级子予二级世袭
　　○乙巳  恭让章皇后忌辰遣官祭  金山陵寝
　　○大学士赵志皋沈一贯以  圣谕病回合＜锍-釒＞慎起居平喜怒以善珍摄一贯亦自有＜锍-釒＞以养性情惩忿欲为请
　　○丁未兵部覆大仆寺卿南企仲所陈七事切于马政有禆应如议行其严掣总以省烦费欲止收本色之摠批于府官免各州县之批文极为执简御烦之要务第卿丞之与仆少有若网在纲之意必纲举而后目乃张查户部之钱粮未有分文不繇于部面而癸之太仓亦未有分文不繇太仓而发之各圭者  祖宗立法良有深意似当照旧允之
　　○己酉朝鲜国陪臣朴承宗等入贺长至赐衣币宝镪如例
　　○壬子太学士沈一贯题臣惟  圣体违和皆夙夜忧勤所至但恐文书来发者曰多则  圣心之焦劳曰甚而妨调摄不少方今最急无如代祀  南郊祭告  陵寝至于四方水旱蠲恤灾伤入觐题留川贵摠督皆系紧要而九边缺饷尤为至紧至要饥军鼓噪理势必然宜再借太仓库贮少济燃眉伏乞  皇上宁耐  圣心静养  圣目且将前项紧要文书发臣票拟谨候  圣安并陈悃款以闻
　　○癸丑直保蓟永税监王虎奏请各州县官屯民地开垦荒田归并督理徵粮查复投亩类进其监商侵占苇地刈割苇草量为徵税以充国课诏悉从之
　　○甲寅以  圣母万寿圣节赐辅臣赵志皋沈一贯及讲官刘元震等各金万寿篆字金银书黄红符有差
　　○升户科都给事中李应策为太常寺少卿
　　○升吏部左侍郎裴应章为南京工部尚书
　　○户部题差郎中胡三省主事曹志遇解银十万给饷辽东  上允发且念边军寒苦令应给者速处或借老库以示德意毋使悬望
　　○兵部覆朝鲜请留南兵并给折饷言其枝辞蔓语难以尽凭应行经抚两臣或令该邦或测倭势酌议撤留数言而决毋得再持两可使其责望无已去留难定允之
　　○丙辰冬至大祀  天于  园丘遣侯陈良弼代侯徐文炜伯王学礼尚书田乐侍郎冯琦分献  遣官分祀  诸陵
　　○丁巳一贯以庆贺传免诣仁德门行礼  是日赐辅臣上尊珍馔
　　○戊午  孝惠皇后忌辰遣隆平侯张炳祭  茂陵  孝烈皇后忌辰遣抚宁侯未继勋祭  永陵
　　○己未  慈圣皇太后圣节免命妇朝贺赐辅臣上尊珍馔
　　○南京户部尚书张益另＜锍-釒＞陈衰朽乞罢  上以留都任重不允
　　○壬戌遣行人崔尔健掌行衡府平度王翊＜釒敖＞丧礼王尔康掌行淮府广信王厚煤丧礼
　　○癸亥大学士沈一贯以病乞假  上允令调理仍促出辅政
　　○甲子宁夏巡抚杨时宁＜锍-釒＞辞加秩不允
　　○丁卯大学士沈一贯题前真人张国祥二本臣拟下部院此系旧制不敢违越而三次蒙发改票臣未测  圣意所在但思天下田土除皇庄外无不出办差徭者今国祥恃恩祈免上比皇庄已非国制且其粮数二百八十石加三百五十石计田将二万余亩几罄一县之境安可尽蠲其徭而令军国费用靡所出耶臣查品官蠲免皆有定数即皇亲勋臣之家亦无全免之理  皇上既欲特广  圣恩亦宜下部斟酌不惟通融民力办理公储且以防奸衅而遏不道之源其侵葬一事已悉依原奏行抚按勘问  皇上明见万里乞俯垂睿照庶政无偏党而人咸悦服臣堇再改拟上进仰候  宸断施行
　　○锦衣卫指挥同知许浚祥奏捐赀助工且以羽檄时闻辞免钦给庄田徵银备饷  上令银两贮库庄田准辞
</div>
    <div class="pagination">
<a href="明实录神宗实录_page230.html">上一页</a><span>...</span><a href="明实录神宗实录_page226.html">226</a><a href="明实录神宗实录_page227.html">227</a><a href="明实录神宗实录_page228.html">228</a><a href="明实录神宗实录_page229.html">229</a><a href="明实录神宗实录_page230.html">230</a><span class="current-page">231</span><a href="明实录神宗实录_page232.html">232</a><a href="明实录神宗实录_page233.html">233</a><a href="明实录神宗实录_page234.html">234</a><a href="明实录神宗实录_page235.html">235</a><a href="明实录神宗实录_page236.html">236</a><span>...</span><a href="明实录神宗实录_page232.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
