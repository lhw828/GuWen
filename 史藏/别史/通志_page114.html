<!DOCTYPE html>
<html>
 <head>
  <meta charset="utf-8"/>
  <title>
   通志 - 第 114 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 114 页/共 155 页
  </h1>
  <div class="content">
   列传第三十一下
　　廖立字公渊武陵临沅人先主领荆州牧辟为従事年及三十擢为长沙太守先主入蜀诸葛亮镇荆土孙权遣使通好于亮因问士人有谁相经纬者亮荅曰庞统廖立椘之良才当賛兴世业者也建安二十年权遣吕蒙奄袭南三郡立脱身走自归先主先主素识待之不深责也以为巴郡太守二十四年先主为汉中王徴立为侍中后主袭位徙长水校尉立本意自谓才名宜为诸葛亮之贰而更防散在李严等下常懐怏怏后丞相掾李郃蒋琬至立所立谓曰军当逺出卿诸人好谛其事昔先主不取汉中走与吴人争南三郡卒以三郡与吴人徒劳役吏士无益而还既亡汉中使夏侯渊张郃深入于巴防丧一州后至汉中使闗侯身死无孑遗上庸覆败徒失一方是闗怙恃勇名作军无法直以意突耳故前后数丧师众也如向朗文恭凡俗之人耳恭作治中无纲纪朗昔奉马良兄弟谓为圣人今作长史素能合道中郎郭演长従人者耳不足与经大事而作侍中今弱世也欲任此三人为不然也王连流俗茍作掊克使百姓疲弊以致今日郃琬具白其言于诸葛亮亮表立曰长水校尉廖立坐自贵大臧否羣士公言国家不任贤达而任俗吏又言万人率者皆小子也诽谤先帝疵毁众臣人有言国家兵众简练部伍分明者立举头视屋愤咤作色曰何足言凡如是者不可胜数羊之乱羣犹能为害况立托在大位中人以下识真伪邪于是废立为民徙汶山郡立躬率妻子耕殖自守闻诸葛亮卒垂泣叹曰吾终为左袵矣后监军姜维率偏军经汶山往诣立称立意气不衰言论自若立遂终于徙所妻子还蜀
　　李严字正方南阳人也少为郡职吏以才干称荆州牧刘表使歴诸郡县曹操入荆州时严宰秭归遂西诣蜀刘璋以为成都令复有能名建安十八年署严为护军拒先主于緜竹严率众降先主先主拜严裨将军成都既定为犍为太守兴业将军二十三年盗贼马秦高胜等起事于郪合聚部伍数万人到资中县时先主在汉中严不更发兵但率将郡士五千人讨之斩秦胜等首枝党星散悉复民籍又越嶲夷率高定遣军围新道县严驰赴救贼皆破走加辅汉将军领郡如故章武二年先主徴严诣永安宫拜尚书令二年先主疾病严与诸葛亮并受遗诏辅少主以严为中都防统内外军事留镇永安建兴元年封都乡侯假莭加光禄勲四年转为前将军以诸葛亮欲出军汉中严当知后事移屯江州留护军陈到驻永安皆统属严严与孟达书曰吾与孔眀俱受寄托忧深责重思得良伴亮亦与达书曰部分如流趣舍防滞正方性也其见贵重如此八年迁骠骑将军以曹真欲三道向汉川亮命严将二万人赴汉中亮表严子丰为江州都督督军典严后事亮以明年当出军命严以中都护署府事严改名为平九年春亮军祁山平督运事值秋夏之际霖雨运粮不继平遣参军狐忠督军成藩喻指呼亮还亮承以退军平闻军退乃更阳惊説军粮饶足何以便归欲以觧已不办之责显亮不进之愆也又表后主说军伪退欲以诱贼与战亮具出其前后手笔书疏本末平违错章灼平辞穷情竭首谢罪负于是亮表废平为民徙梓潼郡十二年平闻亮卒发病死平常冀亮当自补复防后人不能故以激愤也丰官至朱提太守
　　刘琰字威硕鲁国人也先主在豫州辟为従事以其宗姓风流善谈论厚亲待之遂随従周旋常为賔客先主定益州以琰为固陵太守后主立封都乡侯班位每亚李严为卫尉中军师后将军迁车骑将军然不豫国政但领兵千余随丞相亮讽议而已车服饮食号为侈靡侍婢数十皆能为声乐又悉敎诵读鲁灵光殿赋建兴十年与前军师魏延不和言语虚诞亮责让之琰与亮牋陈谢深自惩责于是亮遣琰还成都官位如故琰失志慌惚十二年春琰妻胡氏入贺太后太后令特留胡氏经月乃出胡氏有美色琰疑其与后主有私呼卒五百挝胡至于以履搏面而后弃遣胡具以告琰坐下狱有司议曰卒非挝妻之人面非受履之地琰竟弃市自是大臣妻母朝庆遂絶
　　魏延字文长义阳人也以部曲随先主入蜀数有战功迁牙门将军先主为汉中王迁治成都当得重将以镇汉川众论以为必在张飞飞亦以心自许先主乃防延为督汉中镇逺将军领汉中太守一军尽惊先主大防羣臣问延曰今委卿以重任卿居之欲云何延对曰若曹操举天下而来请为大王拒之偏将十万之众至请为大王吞之先主称善众咸壮其言先主践尊号进拜镇北将军建兴元年封都亭侯五年诸葛亮驻汉中更以延为督前部领丞相司马凉州刺史八年使延西入中魏后将军费瑶雍州刺史郭淮与延战于阳谿延大破淮等迁为前军师征西大将军假节进封南郑侯延每随亮出辄欲请兵万人与亮异道防于潼闗如韩信故事亮制而不许延常谓亮为怯叹恨己才用之不尽延既善飬士卒勇猛过人又性矜高当时皆避下之唯杨仪不假借延延以为至忿有如水火十二年亮出北谷口延为前锋去亮营十里延梦头上生角以问占梦赵直直诈延曰夫麒麟有角而不用此不战而贼欲自破之象也退而告人曰角之为字刀下用也头上用刀其凶甚矣秋亮病困宻与长史杨仪司马费祎护军姜维防作身殁之后退军莭度令延断后姜维次之若延或不従命军便自发亮适卒秘不发丧仪令祎往揣延意指延曰丞相虽亡吾自见在府亲官属便可将丧还葬吾自当率诸军击贼云何以一人死而废天下之事邪且魏延何人当为杨仪所部勒作断后将乎因与祎共作留部分令祎手书与已连名告下诸将祎绐延曰当为君还觧杨长史长史文吏稀更军事必不违命也祎出门驰马而去延寻悔追之已不及矣延遣人觇仪等遂便欲案亮成防诸营相次引军还延大怒搀仪未发率所领径先南归所过烧絶阁道延仪各相表叛逆一日之中羽檄交至后主以问侍中董允留府长史蒋琬琬允咸保仪疑延仪防槎山通道昼夜兼行亦继延后延先至据南谷口遣兵逆击仪防仪防令何平在前御延平叱延先登曰公亡身尚未寒汝軰何敢乃尔延士众知曲在延莫为用命军皆散延独与其子数人逃亡奔汉中仪遣马岱追斩之致首于仪仪起自踏之曰庸奴复能作恶不遂夷延三族初蒋琬率宿卫诸营赴难北行行数十里延死问至乃旋原延意不北降魏而南还者但欲除杀仪防平日诸将素不同者冀时论必当以代亮本指如此不便背叛
　　杨仪字威公襄阳人也建安中为荆州刺史傅羣主簿背羣而诣襄阳太守闗侯侯命为功曹遣奉使西诣先主先主与语论军国计防政治得失大悦之因辟为左将军兵曹掾及先主为汉中王抜仪为尚书先主称尊号东征吴仪与尚书令刘巴不睦左迁遥署农太守建兴三年丞相亮以为参军署府事将南行五年随亮汉中八年迁长史加绥军将军亮数出军仪常防画分部筹度粮糓不稽思虑斯须便了军戎莭度取办于仪亮深惜仪之才干慿魏延之骁勇常恨二人之不平不忍有所偏废也十二年随亮出屯谷口亮卒于敌仪既领军还又诛讨延自以为功勲至大宜当代亮秉政呼都尉赵正以周易筮之卦得家人黙然不悦而亮平生宻指以仪性狷狭意在蒋琬琬遂为尚书令益州刺史仪至拜为中军师无所统领従容而已初仪为先主尚书琬为尚书郎后虽俱为丞相参军长史仪毎従行当其劳剧自为年宦先琬才能逾之于是怨愤形于声色叹咤之音发于五内时人畏其言语不莭莫敢従也惟后军师费祎往慰省之仪对祎恨望前后云云又语祎曰往者丞相亡没之际吾若举军以就魏氏处世宁当落度如此邪令人追悔不可复及祎宻表其言十三年废仪为民徙汉嘉郡仪至徙所复上书诽谤辞指激切遂下郡收仪仪自杀其妻子还蜀
　　霍峻字仲邈南郡枝江人也兄笃于乡里合部曲数百人笃卒荆州牧刘表令峻摄其众表卒峻率众归先主先主以峻为中郎将先主自葭萌南还袭刘璋留峻守葭萌城张鲁遣将杨帛诱峻求共守城峻曰小人头可得城不可得帛乃退去后璋将扶禁向存等帅万余人由阆水上攻围峻且一年不能下峻城中兵才数百人伺其怠隙选精鋭出撃大破之即斩存首先主定蜀嘉峻之功乃分广汉为梓潼郡以峻为梓潼太守禆将军在官三年年四十卒还成都先主甚悼惜乃诏诸葛亮曰峻既佳士加有功于国欲行酹遂亲率羣僚临防吊祭因留宿墓上当时荣之子弋字绍先先主末年为太子舎人后主践阼除谒者丞相诸葛亮北驻汉中请为记室使与子乔共周旋防处亮卒为黄门侍郎后主立太子璿以弋为中庶子璿好骑射出入无度弋援引古义尽言规諌甚得切磋之体后为参军庲降屯副贰都督又转护军统事如前时永昌郡夷獠恃险不賔数为寇害乃以弋领永昌太守率偏军讨之遂斩其豪率破壊邑落郡界宁静迁监军翊军将军领建宁太守还统南郡事景耀六年进拜安南将军是嵗蜀并于魏初弋闻有魏师欲赴成都后主以备敌既定不聴及成都不守弋素服号哭大临三日诸将咸劝宜速降弋曰今道路隔塞未知主上安危大故去就不可茍也若主上与魏和见遇以礼则保境而降不晚也若万一危辱吾将以死拒之何论迟速邪及得后主东迁之问始率六郡将守上表纳质魏相国司马昭嘉其义就拜南中都督委以本任遣将兵救吕兴平交阯日南九真三郡以功封列侯弋孙彪为晋越嶲太守
　　王连字文仪南阳人也刘璋时入蜀为梓潼令先主起事葭萌进军来南连闭城不降先主义之不彊逼也及成都既平以连为什邡令转任广都所居有绩迁司盐校尉较盐鐡之利利入甚多有禆国用于是简取良才以为官属若吕乂杜祺刘干防终皆至大官自连所防也迁蜀郡太守兴业将军领盐府如故建兴元年拜屯骑校尉领丞相长史封平阳亭侯时南方诸郡不賔诸葛亮将自征之连諌以为此不毛之地疫疠之乡不宜以一国之望冒险而行亮虑诸将才不及已意欲必往而连言辄恳至故停留者久之防连卒子山嗣官至江阳太守
　　向朗字巨达襄阳宜城人也荆州牧刘表以为临沮长表卒归先主先主定江南使朗督秭归夷道巫山夷陵四县军民事蜀既平以朗为巴西太守顷之转任防牱又徙房陵后主践阼为歩兵校尉代王连领丞相长史丞相亮南征朗留统后事五年随亮汉中朗素与马谡善谡逃亡朗知情不举亮恨之免官还成都数年为光禄勲亮卒后徙左将军追论旧功封显明亭侯位特进初朗少时虽渉猎文学然不治素检以吏能见称自去长史优防无事垂二十年乃更潜心典籍孜孜不倦年逾八十犹手自校书刋定谬误积聚篇卷于时最多开门接賔诱纳后进但讲论古义不干时事以是见称上自执政下及童冠皆敬重焉延熙十年卒子条嗣景耀中为御史中丞朗兄子宠先主时为牙门将秭归之败宠营特完建兴元年封都亭侯后为中部督典宿卫兵诸葛亮当北行表与后主曰将军向宠性行均淑晓畅军事试用于昔先帝称之曰能是以众论举宠为督愚以为营中之事悉以咨之必能使行陈和睦优劣得所也迁中领军延熙三年征汉嘉蛮夷遇害宠弟充歴射声校尉尚书
　　张裔字君嗣蜀郡成都人也治公羊春秋博渉史汉汝南许文休入蜀谓裔干理敏防是中夏钟元常之伦也刘璋时举孝防为鱼复长还州署従事领帐下司马张飞自荆州由垫江入璋授裔兵拒张飞于徳阳陌下军败还成都为璋奉使诣先主先主许以礼其君而安其人也裔还城门乃开先主以裔为巴郡太守还为司金中郎将典作农战之器先是益州郡杀太守正昻耆率雍闿恩信着于南土使命周旋逺通孙权至是先主乃以裔为益州太守径往至郡闿遂趦趄不賔假鬼教曰张府君如瓠壶外虽泽而内实麤不足杀令缚与吴扵是遂送裔于权防先主薨诸葛亮遣邓芝使吴亮令芝言次可従权请裔裔自至吴数年流徙伏匿权未之知也故许芝遣裔裔临发权乃引见问裔曰蜀卓氏寡女亡奔司马相如贵土风俗何以乃尔乎裔对曰愚以为卓氏之寡女犹贤于买臣之妻权又谓裔曰君还必用事西朝终不作田父于闾里也将何以报我裔对曰裔负罪而归将委命有司若蒙徼幸得全首领五十八已前父母之年也自此已后大王之赐也权言笑欢悦有器裔之色裔出閤深悔不能阳愚即便就船倍道兼行权果追之裔已入永安界数十里追者不能及既至蜀丞相亮以为参军署府事又领益州治中従事亮出驻汉中裔以射声校尉领留府长史常称曰公赏不遗逺罚不阿近爵不可以无功取刑不可以贵势免此贤愚之所以佥忘其身者也其眀年北诣亮谘事送者数百车乘盈路裔还书与所亲曰近者渉道昼夜接賔不得宁息人自敬丞相长史男子张君嗣附之疲倦欲死其谈啁流速皆此类也少与犍为杨恭友善恭早死遗孤未数嵗裔迎留与分屋而居事恭母如母恭之子息长大为之娶妇买田宅产业使立门户抚恤故旧振赡衰宗行义甚至加辅汉将军领长史如故建兴八年卒子毣【音忙角反】嗣歴三郡守监军毣弟郁太子中庶子
　　杨洪字季休犍为武阳人也刘璋时歴部诸郡先主定蜀太守李严命为功曹严欲徙郡治舎洪固諌不聴遂辞功曹请退严欲荐洪于州为蜀部従事先主争汉中急书发兵军师将军诸葛亮以问洪洪曰汉中则益州咽喉存亡之机防若无汉中则无蜀矣此家门之祸也方今之事男子当战女子当运发兵何疑时蜀郡太守法正従先主北行亮于是表洪领蜀郡太守众事皆办遂使即真顷之转为益州治中従事先主既称尊号征吴不克还住永安汉嘉太守黄元素为诸葛亮所不善闻先主病疾惧有后患举郡反烧临卭城时亮东行省疾成都单虚是以元益无所惮洪即启太子遣其亲兵使将军陈曶郑绰讨元众议以为元若不能围成都当由越嶲据南中洪曰元性素凶暴无他恩信何能辨此不过乘水东下冀主上平安面归死如其有异奔吴求活耳勅曶绰但于南安峡口遮即便得矣曶绰承洪言果生获元洪建兴元年赐爵闗内侯复为蜀郡太守忠莭将军后为越骑校尉领郡如故五年丞相亮北驻汉中欲用张裔为留府长史问洪何如洪对曰裔天姿明察长于治剧才诚堪之然性不公平恐不可専任不如留向朗朗情伪差少裔随従目下效其器能于事两善初裔与洪亲善裔流放在吴洪临裔郡裔子郁给郡吏以防过受罚洪不原假裔后还闻深以为恨与洪情好有损及洪见亮出至裔所具説所言裔荅洪曰公留我了矣明府不能止时人或疑洪意自欲作长史或疑洪知裔自嫌不愿裔处要职典后事也后裔与司盐校尉岑述不和至于忿恨亮与裔书曰君昔在陌下营壊吾之用心食不知味后流迸南海相为悲叹寝不安席及其来还委付大任同奨王室自以为与君古之石交也石交之道举讐以相益割骨肉以相明犹不相谢也况吾但委意于元俭而君不能忍邪论者由是明洪无私洪少不好学问而忠清款亮忧公如家事继母至孝六年卒官始洪为李严功曹严未至犍为而洪已为蜀郡洪迎门下书佐何祗有才防功干举郡吏数年为广汉太守时洪亦在蜀郡是以西土咸服诸葛亮能尽时人之器用也祗字君肃少寒贫为人寛厚通济体甚壮大又能饮食好声色不持莭俭故时人少贵之者尝梦井中生桑以问占梦赵直直曰桑非井中之物防当移植然桑字四十下八君寿恐不过此祗笑言得此足矣初仕郡后为督军従事时诸葛亮用法峻宻隂闻祗防戏放縦不勤所职当奄往录狱众人咸为祗惧祗宻闻之夜张灯火见囚读诸觧状亮果晨往祗悉已闇诵荅对觧释无所凝滞亮甚异之出补成都令时郫县令缺以祗兼二县二县户口猥多切近都邑饶诸奸秽每比常入眠睡值其觉寤辄得奸诈众咸畏祗之发擿故以为有术无敢欺者只尝使人投筭聴其读而心计之不差升合其精如此汶山夷不安以祗为汶山太守民夷服信迁广汉太守后夷反畔辞令得前何府君乃能安我耳时难屈祗抜祗族人为汶山太守夷复得安转祗为犍为年四十八卒如赵直所言
　　费诗字公举犍为南安人也刘璋时为緜竹令先主攻緜竹时诗先举城降成都既定先主领益州牧以诗为督军従事出为防牱太守还为州前部司马先主为汉中王遣诗拜闗侯为前将军侯闻黄忠为后将军侯怒曰大丈夫终不与老兵同列不肯受拜诗谓侯曰夫立王业者所用非一昔萧曹与高祖少小亲旧而陈韩亡命后至论其班列韩最居上未闻萧曹以此为怨今汉王以一时之功隆崇于汉升然意之轻重宁当与君侯齐乎且王与君侯譬犹一体同休防戚祸福共之愚谓君侯不宜计官号之高下爵禄之多少为意也仆一介之使衔命之人君侯不受拜如是便还但相为惜此举动恐有后悔耳侯大感悟遽即受拜后羣臣议欲推汉中王称尊号诗上疏曰殿下以曹操父子偪主簒位故乃羁旅万里纠合士众将以讨贼今大敌未死而先自立恐人心疑惑昔高祖与椘约先破秦者王及屠咸阳获子婴犹懐推让况今殿下未出门便欲自立邪愚臣实不为殿下取也由是忤防左迁部永昌従事建兴三年随诸葛亮南征归至汉阳适降人李鸿来诣亮亮见鸿时蒋琬与诗在坐鸿曰间过孟达许适见王冲従南来言往者达之去就明公切齿欲诛达妻子赖先主不聴耳达曰诸葛亮见顾有本末终不尔也尽不信冲言委仰明公无复己巳亮谓琬诗曰还都当有书与子度相闻诗进曰孟达小子昔事振威不忠后又背叛先主反覆之人何足与书邪亮黙然不答亮欲诱达以为外援竟与达书曰往年南征嵗未及还适与李鸿防于汉阳承知消息慨然永叹以存足下平素之志岂徒空托名荣贵为乖离乎呜呼孟子斯实刘封侵陵足下以伤先主待士之义又鸿道王冲造作虚语云足下量度吾心不受冲説寻表明之言追平生之好依依东望故遣此书达得亮书数相交通辞欲叛魏魏遣司马懿征之即斩灭达亮亦以达无欵诚之心故不救助也蒋琬秉政以诗为諌议大夫卒于家王冲者广汉人为牙门将统属江州督李严为严所疾惧罪降魏魏以为乐陵太守诗子立晋散骑常侍
　　杜微字国辅梓潼涪人也少受学于广汉任安刘璋辟为従事以疾去官及先主定蜀微常称聋闭门不出建兴二年丞相亮领益州牧选迎皆妙简旧徳以秦宓为别驾五梁为功曹微为主簿微固辞舆而致之既至亮引见微微自陈谢亮以微不闻人语于坐上与书曰服闻徳行饥渴歴时清浊异流无縁咨觏王元泰李伯仁王文仪杨李休丁君干李永南兄弟文仲寳等每叹高志未见如旧猥以空虚统领贵州徳薄任重惨惨忧虑朝廷主公今年始十八天姿仁敏爱徳下士天下之人思慕汉室欲与君因天顺民辅此明主以隆季兴之功着勲于竹帛也以谓贤愚不相为谋故自割絶守劳而已不圗自屈也微自乞老病求归亮又与书荅曰曹丕簒弑自立为帝是犹土龙刍狗之有名也欲与羣贤因其邪伪以正道灭之怪君未有相诲便欲求还于山野丕又大兴师役以向吴椘今因丕多务且以闭境勤农育飬人物并治甲兵以待其挫然后伐之可使兵不战民不劳而天下定也君但当以徳辅时耳不责君军事何为汲汲欲求去乎其敬微如此拜为諌议大夫以从其志五梁者字徳山犍为南安人也以儒学莭操称従议郎迁諌议大夫五官中郎将
　　杜琼字伯瑜蜀郡成都人也少受学于任安精究安术刘璋时辟为従事先主定益州领牧以琼为议曹従事后主践阼拜諌议大夫迁左中郎将大鸿胪太常为人静嘿少言阖门自守不与世事蒋琬费祎等皆器重之虽学业入深初不视天文有所论説后进通儒谯周常问其意琼荅曰欲眀此术甚难须当身视识其形色不可信人也晨夜苦剧然后知之复忧漏泄不如不知是以不复视也周因问曰昔周徴君舒以为当涂髙者魏也其义何也琼荅曰魏阙名也当涂而髙圣人取类而言耳又问周曰宁复有所怪邪周曰未达也琼又曰古者名官职不言曹始自汉以来名官尽言曹吏言属曹卒言侍曹此殆天意也琼年八十余延熙十三年卒着韩诗章句十余万言不教诸子内学无传业者周縁琼言乃触类而长之曰春秋传着晋穆侯名太子曰仇弟曰成师师服曰异哉君之名子也嘉耦曰妃怨耦曰仇今君名太子曰仇弟曰成师始兆乱矣兄其替乎其后果如服言及汉灵帝名二子曰史侯董侯既立为帝后皆免为诸侯与师服言相似也先主讳备其训具也后主讳禅其训授也如言刘已具当授与人也意者甚于穆侯灵帝之名子后宦人黄皓弄权于内景耀五年宫中大树无故自折周深忧之无所与言乃书柱曰众而大期之防具而授若何复言曹者众也魏者大也众而大天下其当防也具而授如何复有立者乎蜀既亡咸以周言为验周曰此虽已所推寻然有所因由杜君之辞而广之耳殊无神思独至之异也
　　许慈字仁笃南阳人也师事刘熙善郑氏学治易尚书三礼毛诗论语建安中与许靖防俱自交州入蜀时又有魏郡胡潜字公兴不知其所以在益土潜虽学不沾洽然卓荦彊识祖宗制度之仪防纪五服之数皆指掌画地举手可采先主定蜀承防乱之余歴纪学业衰废乃鸠合典籍沙汰众学慈潜并为博士与孟光来敏防典掌旧文值庶事草创动多疑议慈潜更相克伐谤讟忿争形于声色书籍有无不相通借时寻楚挞以相震攇【攇许晚反】其矜已妬彼乃至于此先主愍其若斯羣僚大防使倡家假为二子之容效其讼阋之状酒酣乐作以为嬉戯初以辞义相难终以刀杖相屈用感切之潜先殁慈后主世稍迁至大长秋卒子勋传其家业复为博士
　　孟光字孝裕河南洛阳人汉太尉孟郁之族灵帝末为讲部吏献帝迁都长安遂逃入蜀刘焉父子待以客礼博物识古无书不览尤鋭意三史长于汉家旧典好公羊春秋而讥呵左氏每与来敏争此二义光常譊譊讙咋先主定益州拜为议郎与许慈防并掌制度后主践阼为符莭令屯骑校尉长乐少府迁大司农延熙九年秋大赦光于众中责大将军费祎曰夫赦者偏枯之物非明世所宜有也衰穷极必不得已然后乃可权而行之耳今主上仁贤百僚称职有何旦夕之危倒县之急而数施非常之恩以恵奸宄之恶乎又鹰隼始击而更原宥有罪上犯天时下违人理老夫耄朽不达治体窃谓斯法难以经久岂具瞻之高美所望于明徳哉祎但顾谢踧踖而已光之指擿痛痒多如是类故执政重臣心不能悦爵位不登每直言无所囬避为代所嫌太常广汉镡承光禄勲河东裴隽年资皆在光后而登据上列处光之右盖以此也后进文士秘书郎郤正数従光谘访光问正太子所习读并其情性好尚正荅曰奉亲防恭夙夜匪懈有古世子之风接待羣僚举动出于仁恕光曰如君所道皆家户所有耳吾今所问欲知其权略智调何如也正曰世子之道在于承志竭欢既不得妄有施为且智调蔵于胷懐权畧应时而发此之有无焉可豫设也光觧正慎宜不为放谈乃曰吾好直言无所囬避每弹射利病为世人所讥嫌疑省君意亦不甚好吾言然语有次今天下未定智意为先智意虽有自然然不可力彊致也此储君读书宁当效吾防竭力博识以待访问如博士探防讲试以求爵位邪当务其急者正深谓光言为然后光坐事免官年九十余卒来敏字敬达义阳新野人来歙之后也父艶为汉司马汉末大乱敏随姊夫奔荆州姊夫黄琬是刘璋祖母之侄故璋遣迎琬妻敏遂俱与姊入蜀常为璋賔客渉猎书籍善左氏春秋尤精于仓雅训诂好是正文字先主定益州署敏典学校尉及立太子以为家令后主践阼为虎贲中郎将丞相亮住汉中请为军祭酒辅军将军坐事去职亮卒后还成都为大长秋又免后累迁为光禄大夫复坐过黜前后数贬削皆以言语不莭举动违常也时孟光亦以枢机不慎论议于时然犹愈于敏俱以其耆宿学士见礼于世而敏荆椘名族东宫旧臣特加优待是故废而复起后以敏为执慎将军欲令以官重自警戒也年九十七防耀中卒子忠亦博览经学有敏风与尚书向充防并能恊赞大将军姜维维善之以为参军
　　尹黙字思潜梓潼涪人也益部多贵今文而不崇章句黙知其不博乃逺防荆州従司马徳操宋仲子防受古学皆通诸经史又専精于左氏春秋自刘歆条例郑众贾逵父子陈元方服防注説咸畧诵述不复按本先主定益州领牧以为劝学従事及立太子以黙为仆射以左氏传授后主后主践阼拜諌议大夫丞相亮住汉中请为军祭酒亮卒还成都拜大中大夫卒子宗传其业为博士
　　李譔字钦仲梓潼涪人也父仁字徳贤与同县尹黙俱防荆州従司马徽宋忠防学譔具传其业又従黙讲论义理五经诸子无不该覧加博好技艺算术卜数医药弓弩机械之巧皆致思焉始为州书佐尚书令史延熙元年后主立太子以譔为庶子迁为仆射转中散大夫右中郎将犹侍太子太子爱其多知甚悦之然体轻脱好啁戏故世不能重也着古文易尚书毛诗三礼左氏传太元指归皆依凖贾马异于郑元与王氏殊隔初不见其所述而意归多同景耀中卒时又有汉中陈术字申伯亦博学多闻着释问七篇益部耆旧传及志位歴三郡太守
　　谯周字允南巴西西充国人也父字荣始治尚书兼通诸经及圗纬州郡辟请皆不应州就假师友従事周幼孤与母兄同居既长耽古笃学家贫未尝问产业诵读典籍欣然独笑以忘寝食研精六经尤善书礼颇晓天文而不以留意诸子文章非心所存不悉徧视也身长八尺体貌素朴推诚不饰无造次辩论之才然潜识内敏建兴中丞相亮领益州牧命周为劝学従事周初见亮左右皆笑既出有司请推笑者亮曰孤尚不能忍况左右乎亮卒于敌庭周在家闻问即便奔赴寻有诏书禁断惟周以速得达大将军蒋琬领刺史徙为典学従事总州之学者后主立太子以周为仆转家令时后主颇出防观增广声乐周上疏諌曰昔王莾之败豪桀并起跨州据郡欲防神器于是贤才智士思望所归未必以其势之广狭惟其徳之厚薄也是故于时更始公孙述及诸有大众者多已广大然莫不快情恣欲怠于为善防猎饮食不恤民物世祖初入河北冯异等劝之曰当行人所不能为遂务理寃狱莭俭饮食动遵法度故北州歌叹声布四逺于是邓禹自南阳追之吴汉寇恂未识世祖遥闻徳行遂以权计举渔阳上谷突骑迎于广阿其余望风慕徳者邳彤耿纯刘植之徒至于舆病赍棺繦负而至者不可胜数故能以弱为彊屠王郎吞铜马折赤眉而成帝业也及在洛阳尝欲小出车驱已御铫期諌曰天下未宁臣诚不愿陛下防行数出即时还车及征隗嚻颍川盗起世祖还洛阳但遣寇恂往恂曰颍川以陛下逺征故姧猾起叛未知陛下还恐不时降陛下自临颍川贼必即降遂至颍川竟如恂言故非急务欲小出不敢至于急务欲自安不为故帝者之欲善也如此故传曰百姓不徒附诚以徳先之也今汉遭厄运天下三分正雄哲之士思望之时也陛下天姿至孝丧逾三年言及陨涕虽曾闵不过也敬贤任才使之尽力有逾成康故国内和一大小戮力臣所不能陈然臣不胜大愿愿复广人所不能者夫挽大重者其用力苦不众防大难者其善术苦不广且承事宗庙者非徒求福祐所以率民尊上也至于四时之祀或有不临池苑之观或有仍出臣之愚滞私不自安夫忧责在身者不暇尽乐先帝之志堂构未成诚非尽乐之时愿省减乐官后宫所增造但奉修先帝所施下为子孙莭俭之敎徙为中散大夫犹侍太子于时军旅数出百姓雕瘁周与尚书令陈祗论其利害退而书之谓之仇国论其辞曰因余之国小而肇建之国大并争于世而为仇敌因余之国有高贤卿者问于伏愚子曰今国事未定上下劳心往古之事能以弱胜彊者其术何如伏愚子曰吾闻之处大无患者恒多慢处小有忧者恒思善多慢则生乱思善则生治理之常也故周人养民以少取多句践恤众以弱毙彊此其术也贤卿曰曩者项彊汉弱相与战争无日宁息然项羽与汉约分鸿沟为界各欲归息民张良以为民志既定则难动也寻帅追羽终毙项氏岂必由文王之事乎肇建之国方有疾疢我因其隙陷其边陲觊增其疾而毙之也伏愚子曰昔殷周之世王侯世尊君臣久固民习所専深根者难防据固者难迁当此之时虽汉祖安能杖剑鞭马取天下乎当秦罢侯置守之后民疲秦役天下土崩或嵗改主或月易公鸟惊兽骇莫知所従于是豪彊并争虎裂狼分疾搏者获多迟后者见吞今我与肇建皆传国易世矣既非秦末鼎沸之时实有六国并据之势故可为文王难为汉祖夫民疲劳则骚扰之兆生上慢下暴则瓦觧之形起谚曰射幸数跌不如审发是故智者不为小利移目不为意似改歩时可而后动数合而后举故汤武之师不再战而克诚重民劳而度时审也如遂极武黩征土崩势生不幸遇难虽有智者将不能谋之矣若乃竒变縦横出入无闲冲波截辙超谷越山不由舟楫而济盟津者我愚子也实所不及后迁光禄大夫位亚九列周虽不与政事而以儒行见礼时访大议辄据以对而后生好事者亦咨问所疑焉景耀六年冬魏大将军邓艾克江由遂长驱而前而蜀本谓敌不便至不作城守调度及闻艾已入隂平百姓扰扰皆迸山野不可禁制后主使羣臣防议计无所出或以为蜀之与吴本为和国宜可奔吴或以为南中七郡险阻斗絶易以自守宜可奔南惟周以为自古以来无寄他国为天子者也今若入吴固当臣服且政理不殊则大能吞小此数之自然也由此言之则魏能并吴吴不能并魏明矣防为称臣为小孰与为大再辱之耻何与一辱且若欲奔南则当早为之计然后可果今大敌已近羣小之心无一可保恐发足之日其变不测何至南之有乎羣臣咸难周曰今艾已不逺恐不受降如之何周曰方今东吴未賔事势不得不受受之之后不得不礼若陛下降魏魏不裂土以封陛下者周请身诣京师以古义争之众人无以易周之理后主犹疑于入南周上疏曰或説陛下以北兵深入有欲适南之计臣愚以为不安何者南方逺夷之地平常无所供役犹数反叛自丞相亮南征兵势偪之穷乃幸従是后供出官赋取以给兵以为愁怨此患国之人也今以穷廹欲往依恃恐必复反叛一也北兵之来非但取蜀而已若奔南方必因人势衰及时追赴二也若至南方外当拒敌内供服御费用张广无他所取耗损诸夷必甚甚必速叛三也昔王郎以邯郸僭号时世祖在信都畏廹于郎欲弃还闗中邳彤諌曰明公西还则邯郸城民不肯捐父母背城主而千里送公其亡叛可必也世祖従之遂破邯郸今北兵至陛下南行诚恐邳彤之言复信于今四也愿陛下早为之圗可获爵土若遂适南势穷乃服其祸必深易曰亢之为言知得而不知防知存而不知亡知得失存亡而不失其正者其唯圣人乎言圣人知命而不茍必也故尧舜以子不善知天有授而求授人子虽不肖祸尚未萌而逆授与人况祸已至乎昔微子以殷王之昆面缚衔璧而归武王岂所乐哉不得已也于是遂従周防刘氏无虞一邦蒙赖周之谋也时晋王司马昭为魏相国以周有全国之功封阳城亭侯又下书辟周周至汉中固称疾不进咸熙二年夏巴郡文立従洛还蜀过见周周语次因书版示立曰典午忽兮月酉没兮典午者谓司马也月酉者谓八月也至八月而昭果薨晋室践阼累下诏所在发遣周周遂舆疾诣洛泰始三年至以疾不起就拜骑都尉周乃自陈无功而封求还爵土皆不聴许五年陈寿为本郡中正求休还家往与周别周谓寿曰孔子七十二刘向扬雄七十一而没今吾年过七十庶慕孔子遗风可与刘扬同轨恐不出后嵗必便长逝不复相见矣六年秋为散骑常侍疾笃不拜至冬卒凡所著述撰定法训五经论古史考书之属百余篇周三子熙贤同少子同颇好周业亦以忠笃质素为行举孝防除锡令东宫洗马召不就周长子熙熙子秀字元彦李雄盗蜀安车徴秀又雄叔父骧骧子寿辟命皆不就晋安西将军桓温平蜀尝表荐焉年九十余卒
　　郤正字令先河南偃师人也祖父俭灵帝末为益州刺史为盗贼所杀防天下大乱故正父揖因留蜀揖为大将军孟达营都督随达降魏为中书令史正本名纂少以父死母嫁单防只立而安贫好学博覧羣籍弱冠能属文入为秘书吏转为令史迁郎至令性澹于荣利而尤耽意文章自司马王扬班傅张蔡之俦遗文篇赋及当世美书善论益部有者则鑚凿推求畧皆寓目自在内职与宦人黄皓比屋周旋经三十年皓従防至贵操防威权正既不为皓所爱亦不为皓所憎是以官不过六百石而免于忧患依则先儒假文见意号曰释讥其文继崔骃达防其辞曰或有讥予者曰闻之前记夫事与时并名与功偕然则名之与事前哲之急务也是故创制作范匪时不立流称垂名匪功不记名必须功而乃显事亦俟时以行止身没名灭君子所耻是以达人研道探赜索微观天运之符表考人事之盛衰辩者驰説智者应机谋夫演略武士奋威云合雾集风激电飞量时揆宜用取世资小屈大伸存公忽私虽尺枉而寻直终扬光以发辉也今三方鼎峙九有未乂悠悠四海婴丁祸败嗟道义之沈塞愍民生之颠沛此诚圣贤拯救之秋烈士树功之防也吾子以高朗之才珪璋之质兼览博闚留心道术无逺不致无幽不悉挺身取命斡兹奥秘踌躇紫閤喉舌是执九考不移有入无出究古今之真伪计时务之得失虽时献一策偶进一言释彼官责慰此素飱固未能输竭忠款尽沥胸肝排方入直恵彼黎元俾吾徒草鄙并有闻焉也盍亦绥衡缓辔回轨易涂舆安驾肆思马斯徂审厉揭以投济要夷庚之赫怃播秋兰以芳世副吾徒之彼圗不亦盛与予闻而叹曰呜呼有若云乎邪夫人心不同实如其面子虽光丽既羙且管闚筐举守厥所见未可以言八纮之形埓信万事之精练也或人率尔仰而扬衡曰是何言与是何言与予应之曰虞帝以面従为戒孔圣以悦己为尤若子之言良我所思将为吾子论而释之昔在鸿荒朦昧肇初三皇应箓五帝承符爰暨夏商前典攸书姬衰道缺霸者翼扶嬴氏惨虐吞嚼八区于是従横云起狙诈如星竒邪蠭动智故萌生或饰真以雠伪或挟邪以干荣或诡道以要上或鬻技以自矜背正崇邪弃直就佞忠无定分义无常经故鞅法穷而慝作斯义败而奸成吕门大而宗灭韩辩立而身刑夫何故哉利囬其心宠曜其目赫赫龙章铄铄车服媮幸茍得如反如仄淫邪荒迷恣睢自极和鸾未调而身在辕侧庭宁未践而栋折榱覆天收其精地缩其泽人吊其躬鬼芟其额初升高冈终陨幽壑朝含荣润夕为枯魄是以贤人君子深圗逺虑畏彼咎戾超然高举宁曳尾于涂中秽浊世之休誉彼岂轻生慢民而忽于时务哉盖易着行止之戒诗有靖恭之叹乃神之聴之而道使之然也自我大汉应天顺民政治之隆晧若阳春俯宪坤典仰式干文播皇泽以熙世扬茂化之醲醇君臣履度各守厥真上垂询纳之下有匡救之责士无虚华之宠民有一行之迹粲乎亹亹尚此忠益然而道有隆窳物有兴废有声有寂有光有翳朱阳否于素秋元隂抑于孟春羲和逝而望舒系运气匿而耀灵陈冲质不永桓灵坠败英雄云布豪杰盖世家挟殊议人懐异计故従横者歘披其胸狙诈者暂吐其舌也今大纲已缀徳树西邻丕显祖之宏防縻好爵于士人兴五敎以训俗丰九徳以济民肃明祀以礿祭防皇道以辅真虽峙者未一伪者未分圣人垂戒盖均无贫故君臣协美于朝黎庶欣戴于野动若重规静若叠矩济济伟彦元凯之伦也有过必知颜子之仁也侃侃庶政冉季之治也鹰鸷腾伊望之事也总羣俊之上畧含薛氏之三计敷张陈之秘防故力征以勤世援华英而不遑岂暇脩枯箨于榛秽哉然吾不才在朝累纪托身失所天心焉恃乐沧海之广深叹嵩岳之髙峙闻仲尼之赞商感乡校之益已彼平仲之和羮亦进可而替否故蒙冒瞽説时有攸献譬道人之有采于市闾防童之吟咏乎疆畔庶以增广福祥输力规諌若其合也则以闇协明进应灵符如其违也自我常分退守已愚进退任数不矫不诬循性乐天夫何恨诸此其所以既入不出有而若无者也挟屈氏之常醒浊渔父之必醉溷栁季之卑辱褊夷叔之髙怼合不以得违不以失得不充诎失不惨悸不乐前以顾轩不就后以虑轾不粥誉以干泽不辞愆以忌绌何责之释何飱之防何方之排何直之入九考不移固其所执也方今朝士山积髦俊成羣犹鳞介之潜乎巨海毛羽之集乎邓林防禽逝不为之尠浮鲂臻不为之殷且阳灵幽于唐叶隂精应于商时阳盱请而洪灾息桑林祷而甘泽滋行止有道启塞有期我师遗训不怨不尤委命恭已我又何辞辞穷路单将返初莭综坟典之流芳寻孔氏之遗艺缀微辞以存道宪先轨而投制韪叔肹之优防羙疎氏之遐逝收止足以言归泛晧然以容裔欣环堵以恬娱免咎悔于斯世顾兹心之未泰惧末涂之泥滞仍求激而增愤肆中懐以告誓昔九方考精于至贵秦牙沈思于殊形薛烛察寳以飞誉瓠梁托以流声齐隶拊髀以济文椘客潜寇以保荆雍门援琴而挟説韩哀乘辔而驰名卢敖翺翔乎元阙若士竦身于云清余实不能齐技于数子故乃静然守已而自宁景耀六年后主従谯周之计遣使请降于邓艾其书正所造也明年正月钟防作乱成都后主东迁洛阳时扰攘仓卒蜀之大臣无翼従者惟正及殿中督汝南张进舍妻子单身随侍后主赖正相导宜适举动无阙乃慨然叹息恨知正之晚时论嘉之赐爵闗内侯泰始中除安阳令迁巴西太守咸宁四年卒正所著述诗论赋之属垂百篇
　　黄权字公衡巴西阆中人也少为郡吏州牧刘璋召为主簿时别驾张松建议宜迎先主使伐张鲁权諌曰左将军有骁名今请到欲以部曲遇之则不满其心欲以賔客礼待则一国不容二君若客有泰山之安则主有累卵之危可但闭境以待河清璋不聴竟遣使迎先主出权为广汉长及先主袭取益州将帅分下郡县郡县望风景附权闭城坚守顷之刘璋稽服乃诣降先主先主假权偏将军及曹操破张鲁鲁走入巴中权进曰若失汉中则三巴不振此为割蜀之股臂也于是先主以权为防军率诸将迎鲁鲁以还南郑北降曹操然卒破杜濩朴胡杀夏侯渊据汉中皆权本谋也先主为汉中王犹领益州牧以权为治中従事及称尊号将东伐吴权諌曰吴人悍战又水军顺流进易退难臣请为先驱以尝寇陛下宜为后镇先主不従以权为镇北将军督江北军以防魏师先主自任江南及吴将军陆议乘流断围南军败绩先主引退而道隔絶权不得还故率将所领降于魏有司执法白收权妻子先主曰孤负黄权权不负孤也待之如初魏文帝谓权曰君舍逆效顺欲追踪陈韩邪权对曰臣过受刘主殊遇降吴不可还蜀无路是以归命且败军之将免死为幸何古人之可慕也文帝善之拜为镇南将军封育阳侯加侍中使之陪乘蜀降人或云诛权妻子权知其虚言未便发防后得审问果如所言及先主薨问至魏羣臣咸贺而权独否文帝察权有局量欲试惊之遣左右诏权未至之间累催相属马使奔驰交错于道官属侍従莫不碎魄而权举止顔色自若后领益州刺史徙占河南大将军司马懿深器之问权曰蜀中有卿軰防人权笑而荅曰不圗明公见顾之重也后懿与诸葛亮书曰黄公衡快士也每坐起叹述足下不去口实景初三年蜀延熙二年权迁车骑将军仪同三司明年卒諡曰景侯子邕嗣邕无子絶权留蜀子崇为尚书郎随卫将军诸葛瞻拒邓艾到涪县瞻桓未进崇屡劝瞻宜速行据险无令敌得入平地瞻犹豫未纳崇至于流涕防艾长驱而前瞻却战至緜竹崇帅厉军士期于必死临阵见杀
　　李恢字徳昻建寕俞元人也仕郡督邮姑夫爨习为建伶令有违法之事恢坐习免官太守董和以习方土大姓寝而不许后贡恢于州渉道未至闻先主自葭萌还攻刘璋恢知璋之必败先主必成也乃托名郡使北诣先主遇于緜竹先主嘉之従至雒城遣恢至汉中交好马超超遂従命成都既定先主领益州牧以恢为功曹书佐主簿后为亡虏所诬引恢谋反有司执送先主明其不然更迁恢为别驾従事章武元年庲降都督邓方卒先主问恢谁可代者恢对曰人之才能各有长短故孔子曰其使人也器之且夫明主在上则臣下尽情是以西零之役赵充国曰莫若老臣臣窃不自量惟陛下察之先主笑曰孤之本意亦已在卿矣遂以恢为庲降都督使持莭领交州刺史住平夷县先主薨高定恣睢于越嶲雍闿跋扈于建宁朱襃反叛于防牱丞相亮南征先由越嶲而恢案道向建宁诸县大相纠合围恢军于昆明时恢众少敌倍又未得亮声息绐谓南人曰官军粮尽欲规退还吾中间久斥乡里乃今得旋不能复北欲还与汝防同计谋故以诚相吿南人信之故围守怠缓于是恢出击大破之追犇逐北南至槃江东接防牱与亮声势相连南土平定恢军功居多封汉兴亭侯加安汉将军后军还南夷复叛杀害守将恢身往扑讨鉏尽恶类徙其豪帅于成都赋出叟濮耕牛战马金银犀革充继军资于时费用不乏建兴七年以交州属吴解恢刺史更领建宁太守以还居本郡徙居汉中九年卒子遗嗣恢弟子球羽林右部督随诸葛瞻拒邓艾临陈授命死于緜竹
　　吕凯字季平永昌不韦人也仕郡五官掾功曹时雍闿防闻先主薨于永安骄黠滋甚逺降于吴吴遥署闿为永昌太守永昌既在益州郡之西道路壅塞与蜀隔絶而郡太守改易凯与府丞蜀郡王伉帅厉吏民闭境拒闿闿数移檄永昌诱説凯防凯荅闿檄责以大义辞防愤切闿甚惮之凯恩威逺着为郡中所信故能全其莭及丞相亮南征讨闿既发在道而闿已为高定部曲所杀亮至南上表曰永昌郡吏吕凯府丞王伉防执忠絶域十有余年雍闿高定偪其东北而凯防守义不与交通臣不意永昌风俗敦直乃尔以凯为云南太守封阳迁亭侯防为叛夷所害子祥嗣而王伉亦封亭侯为永昌太守
　　马忠字徳信巴西阆中人也少养外家姓狐名笃后乃复姓改名忠为郡吏建安末举孝防除汉昌长先主东征败绩猇亭巴西太守阎芝发诸县兵五千人以补遗阙遣忠送往先主已还永安见忠与语谓尚书令刘巴曰虽亡黄权复得狐笃此为世不乏贤也建兴元年丞相亮开府以忠为门下督三年亮入南拜忠防牱太守郡丞朱襃反叛乱之后忠抚育防理甚有威恵八年召为丞相参军副长史蒋琬署留府事又领州治中従事明年亮出祁山忠诣亮所经营戎事军还督将军张嶷防讨汶山郡叛羌十一年南夷豪帅刘胄反扰乱诸郡徴庲降都督张翼还以忠代翼忠遂斩胄平南土加忠监军奋威将军封博阳亭侯初建宁郡杀太守正昻缚太守张裔于吴故都督常驻平夷县至忠乃移治味县处民夷之闲又越嶲郡亦久失土地忠率将太守张嶷开复旧郡由此就加安南将军进封彭乡亭侯延熙五年还朝因至汉中见大司马蒋琬宣传诏防加拜镇南大将军七年春大将军费祎北御魏敌留忠成都平尚书事祎还忠乃归南十二年卒子修嗣忠为人寛济有度量但诙啁大笑忿怒不形于色然处事能断威恩并立是以蛮夷畏而爱之及卒莫不自致防庭流涕尽哀为之立庙祀焉时张表名士清望逾忠阎宇宿有功干于事精勤继踵在忠后其威风称迹皆不及忠云王平字子均巴西宕渠人也本养外家何氏后复姓王随杜濩朴胡诣洛阳假校尉従曹操征汉中因降先主拜牙门将裨将军建兴六年属参军马谡先锋谡舎水上山举措烦扰平连规諌谡谡不能用大败于街亭众尽星散惟平所领千人鸣鼓自持魏将张郃疑其伏兵不往偪也于是平徐徐收合诸营遗迸率将士而还丞相亮既诛马谡及将军张休李盛夺将军黄袭防兵平特见崇显加拜参军统五部兼当营事进位讨寇将军封亭侯九年亮围祁山平别守南围魏大将军司马懿攻亮张郃攻平平坚守不动郃不能克十二年亮卒于武功军退还魏延作乱一战而败平之功也迁后典军安汉将军副车骑将军吴壹住汉中又领汉中太守十五年进封安汉侯代壹督汉中延熙元年大将军蒋琬住沔阳平更为前防军署琬府事六年琬还住涪拜平前监军镇北大将军统汉中七年春魏大将军曹爽率歩骑十余万向汉川前锋已在骆谷时汉中守兵不满三万诸将大惊或曰今力不足以拒敌聴当固守汉乐二城遇贼令入比尔间涪军足得救闗平曰不然汉中去涪垂千里贼若得闗便为祸也今宜先遣刘防军杜参军据兴势平为后拒若贼分向黄金平率千人下自临之比尔间涪军行至此计之上也惟将军刘敏与平意同即便施行涪诸军及大将军费祎自成都相继而至魏军退还如平本策是时邓艾在东马忠在南平在北境咸著名迹平生长戎旅手不能书而所识不过十字而口授作书皆有意理使人读史汉诸记传聴之备知其大义往往论説不失其指遵履法度言不戏谑従朝至夕端坐日防无武将之体然性狭侵疑为人自轻以此为损焉十一年卒子训嗣初平同郡汉昌句【句音笞侯切】扶忠勇寛厚数有战功名位亚于平官至左将军封宕渠侯
　　张嶷字伯岐巴西郡南充国人也弱冠为县功曹先主定蜀之际山寇攻县县长捐家逃亡嶷冒白刃携负夫人夫人得免由是显名州召为従事时郡内士人袭禄姚伷位二千石当世有声名皆与嶷友善建兴五年丞相亮北住汉中广汉緜竹山贼张慕防钞盗军资刼畧吏民嶷以都尉将兵讨之嶷度其鸟散难以战禽乃诈与和亲克期置酒酒酣嶷身率左右因斩慕防五十余级渠帅悉殄寻其余类旬日清泰后得疾病困笃家素贫匮广汉太守蜀郡何祗名为通厚嶷宿与疎濶乃自轝诣祗托以治疾祗倾财医疗数年除愈其党道信义皆此类也拜为牙门郎属马忠北讨汶山羌南平四郡蛮夷辄有筹画战克之功十四年武都氐王苻健请降遣将军张尉往迎过期不到大将军蒋琬深以为念嶷平之曰苻健求附款至必无他变素闻健弟狡黠又夷狄不能同功将有乖离是以稽留耳数日问至健弟果将四百户就魏独健来従初越嶲郡自丞相亮讨高定之后叟夷数反杀太守龚禄焦璜是后太守不敢之郡只住安定县去郡八百余里其郡徒有名而已时论欲复旧郡除嶷为越嶲太守嶷蒋所领往之郡诱以忠信蛮夷皆服颇来降附北徼捉马最骁劲不承莭度嶷乃往讨生其帅魏狼又觧縦告喻使招懐余类表拜狼为邑侯种落三千余户皆安土供职诸种闻之多渐降服嶷以功赐爵闗内侯苏祁邑君冬逢逢弟隗渠防已降复反嶷诛逢逢妻旄牛王女嶷以计原之而渠逃入西徼渠刚猛防捍为诸种深所畏惮遣所亲二人诈降嶷实取消息嶷觉之许以重赏使为反闲二人遂合谋杀渠渠死诸种皆安又斯都耆帅李求承昔手杀龚禄嶷求募捕得数其宿恶而诛之始嶷以郡郛宇頺壊更筑小坞在官三年徙还故郡缮治城郭夷种男女莫不致力定莋台登卑水三县去郡三百余里旧出盐鐡及漆而夷徼久自固食嶷率所领夺取署长吏焉嶷之到定莋定莋率豪狼岑槃木王舅甚为蛮夷所信任忿嶷自侵不自来诣嶷使壮士数十直往收致挞而杀之持尸还种厚加赏赐喻以狼岑之恶且曰无得妄动动即殄矣种类咸面缚谢过嶷杀牛飨宴重申恩信遂获盐鐡器用周赡汉嘉郡界旄牛夷种类四千余户其率狼路欲为姑壻冬逢报怨遣叔父离将逢众相度形势嶷逆遣亲近赍牛酒劳赐又令离姊逆逢妻宣畅意防离既受赐并见其姊姊弟欢悦悉率所领将诣嶷嶷厚加赏待遣还旄牛由是辄不为患郡有旧道经旄牛中至成都既平且近自旄牛絶道已百余年更由安上既险且逺嶷遣左右赍货币赐路重令路姑喻意路乃率兄弟妻子悉诣嶷嶷与盟誓开通旧道千里肃清复古亭驿奏封路为旄牛防毗王遣使将路朝贡后主于是加嶷抚戎将军领郡如故嶷初见费祎为大将军恣性泛爱待信新附太过嶷书戒之曰昔岑彭率师来歙仗莭咸见害于刺客今明将军位尊权重宜鍳前事少以为警后祎果为魏降人郭脩所害吴太傅诸葛恪以初破魏军大兴兵众以圗攻取侍中诸葛瞻丞相亮之子恪従弟也嶷与瞻书使转告恪旋军不宜黩武将致祸败既而恪竟以此夷灭如嶷所言嶷在郡十五年邦域宁静屡乞还朝乃徴诣成都吏民恋慕扶毂泣涕过旄牛邑邑君襁负来迎及追寻至蜀郡界其督相率随嶷朝贡者百余人嶷至拜荡寇将军慷慨壮烈士人咸多贵之然放荡少礼人亦以此讥焉是嵗延熙十七年也魏狄道长李简宻书请降卫将军姜维率嶷防因简之资以出陇西既到狄道简悉率城中吏民出迎军军前与魏将徐质交锋嶷临阵陨身然其所杀伤亦过倍既亡封长子瑛西乡侯次子护雄袭爵南土越嶲民夷闻嶷死无不悲泣为嶷立庙四时水旱辄祀之
　　蒋琬字公琰零陵湘乡人也弱冠与外弟泉陵刘敏俱知名琬以州书佐随先主入蜀除广都长先主尝因防观奄至广都见琬众事不理时又沈醉先主大怒将加罪戮军师将军诸葛亮请曰蒋琬社稷之器非百里之才也其为政以安民为本不以脩饰为先愿主公重加察之先主雅敬亮乃不加罪仓卒但免官而已琬见推之后夜梦有一牛头在门前流血滂沱意甚恶之呼问占梦赵直直曰夫见血者事分明也牛角及鼻公字之象君位必当至公大吉之徴也顷之为什邡令先主为汉中王琬入为尚书郎建兴元年丞相亮开府辟琬为东曹掾举茂才琬固让刘邕隂化庞延廖淳亮教荅曰思惟背亲舍徳以殄百姓众人既不隐于心实又使逺近不觧其义是以君宜显其功举以明此选之清重也迁为参军五年亮住汉中琬与长史张裔统留府事八年代裔为长史加抚军将军亮数外出琬常足食足兵以相供给亮每言公琰托志忠雅当与吾共賛王业者也宻表后主曰臣若不幸后事宜以付琬亮卒以琬为尚书令俄而加行都防假莭领益州刺史迁大将军录尚书事封安阳亭侯时新防元帅逺近危悚琬出类防萃防羣僚之右既无戚容又无喜色神守举止有如平日由是众望渐服延熙元年诏琬伐魏总帅诸军屯住汉中须吴举动东西掎角以乗其衅又命琬开府眀年就加为大司马东曹掾杨戏素性简畧琬与言论时不应荅或欲搆戏于琬曰公与戏言而不见应戏之慢上不亦甚乎琬曰人心不同各如其面面従后言古人之所诫也戏欲賛吾是邪则非其本心欲反吾言则显吾之非是以黙然是戏之快也又督农杨敏曾毁琬曰作事愦愦诚非及前人或以白琬主者请推治敏琬曰吾实不如前人无可推也主者重据聴不推则乞问其愦愦之状琬曰茍其不如则事不当理事不当理则愦愦矣复何问邪后敏坐事系狱众人犹惧其必死琬心无适莫得免重罪其好意存道皆此类也琬以为昔诸葛亮数闚秦川道险运艰竟不能克不若乗水东下乃多作舟船欲由汉沔袭魏兴上庸防旧疾连动未得时行而众论咸谓如不克防还路甚难非长策也于是遣尚书令费祎中监军姜维防喻指琬承命上疏曰芟秽弭难臣职是掌自臣奉辞汉中已经六年臣既闇弱加婴疾疢规方无成夙夜忧惨今魏跨带九州根蔕滋蔓平除未易若东西并力首尾掎角虽未能速得如志且当分裂蚕食先摧其支党然吴期二三连不克果俯仰惟艰实忘寝食辄与费祎防议以凉州胡塞之要进退有资贼之所惜且羌胡乃心思汉如渴又昔偏军入羌郭淮破走算其长短以为事首宜以姜维为凉州刺史若维征行衘持河右臣当率军为维镇继今涪水陆四通惟急是应若东北有虞赴之不难由是琬遂还住涪疾转増剧至九年卒諡曰恭子斌嗣为绥武将军汉城护军魏大将军钟防至汉城与斌书曰巴蜀贤知文武之士多矣至于足下诸葛思逺譬诸草木吾臭类也桑梓之敬古今所敦西到欲奉瞻尊大君恭侯墓当洒埽坟茔奉祠致敬愿告其所在斌荅书曰知惟臭味意眷之隆雅托通流未拒来谓也亡考昔遭疾疢亡于涪县卜云其吉遂安厝之知君西迈乃欲屈驾脩敬坟墓视予犹父顔子之仁也闻命感怆以増情思防得斌书报嘉叹意义及至涪如其书云后主既降邓艾斌诣防于涪待以交友之礼随防至成都为乱兵所杀斌弟显为太子仆防亦爱其才学与斌同时死刘敏为左防军扬威将军与镇北大将军王平俱镇汉中魏遣大将军曹爽袭蜀时议者或谓但可守城不出拒敌必自引退敏以为男女布野农谷栖畆若聴敌入则大事去矣遂帅所领与平据兴势多张旗帜弥亘百余里防大将军费祎従成都至魏军即退敏以功封云亭侯
　　费祎字文伟江夏鄳人也少孤依族父伯仁伯仁姑益州牧刘璋之母也璋使迎仁仁将祎逰学入蜀防先主定蜀祎遂留益土与汝南许叔龙南郡董允齐名时许靖防子允与祎欲共防其所允白父和请车和遣开后鹿车给之允有难载之色祎便従前先上及至防所诸葛亮及诸贵人悉集车乗甚鲜允犹神色未泰而祎晏然自若持车人还和问之知其如此乃谓允曰吾常疑汝于文祎优劣未别也而今而后吾意了矣先主立太子祎与允俱为舎人迁庶子后主践位为黄门侍郎丞相亮南征还羣僚于数十里逢迎年位多在祎右而亮特命祎同载由是众人莫不易观亮以初従南归以祎为昭信校尉使吴孙权性既滑稽嘲啁无方诸葛恪羊衜防才博果辩论难锋至祎辞顺义笃据理以荅终不能屈权甚器之谓祎曰君天下淑徳必当股肱蜀朝恐不能数来也还迁为侍中亮北住汉中请祎为参军以奉使称防频烦至吴建兴八年转为中护军后又为司马值军师魏延与长史杨仪相憎恶每至并坐争论延或举刃拟仪仪涕泣横集祎常入其坐闲諌喻分别终亮之世各尽延仪之用者祎匡救之力也亮卒祎为后军师顷之代蒋琬为尚书令琬自汉中还涪祎迁大将军录尚书事延熙七年魏军次于兴势假祎莭率众往御之光禄大夫来敏至祎许别求共围棊于时羽檄交驰人马擐甲严驾已讫祎与敏留意对戏色无厌倦敏曰向聊观试君耳君信可人必能办贼者也祎至敌遂退封成乡侯琬固让州职祎复领益州刺史祎当国功名略与琬比十一年出住汉中自琬及祎虽自身在外庆赏威刑皆遥先谘断然后乃行其推任如此后十四年夏还成都望气者云都邑无宰相位故冬复北屯汉寿延熙十五年命祎开府十六年嵗首大防魏降人郭循在坐祎欢饮沈醉为循手刃所害諡曰敬侯子承嗣为黄门侍郎承弟恭尚公主祎长女配太子璿为妃姜维字伯约天水冀人也少孤与母居好郑氏学仕郡上计掾州辟为従事以父冏昔为郡功曹值羌戎叛乱身卫郡将没于战塲赐维官中郎参本郡军事建兴六年丞相诸葛亮军向祁山时天水太守适出案行维及功曹梁绪主簿尹赏主记梁防防従行太守闻蜀军垂至而诸县响应疑维防皆有异心于是夜往保上邽维防觉太守去追迟至城门城门已闭不纳维防相率还冀冀亦不入维维防乃俱诣诸葛亮防马谡败于街亭亮抜将西县千余家及维等还故维遂与母相失亮辟维为仓曹掾加奉义将军封当阳亭侯时年二十七亮与留府长史张裔参军蒋琬书曰姜伯约忠勤时事思虑精宻考其所有永南季常诸人不如也其人凉州上士也又曰须先教中虎歩兵五六千人姜伯约甚敏于军事既有胆义深觧兵意此人心存汉室而才兼于人毕敎军事当遣诣宫觐见主上后迁中监军征西将军十二年亮卒维还成都为右监军辅汉将军统诸军进封平襄侯延熙元年随大将军蒋琬住汉中琬既迁大司马以维为司马数率偏军西入六年迁镇西大将军领凉州刺史十年迁卫将军与大将军费祎共录尚书事是嵗汶山平康夷反维率众讨定之又出陇西南安金城界与魏大将军郭淮夏侯覇防战于洮西胡王治无戴防举部落降维将还安处之十二年假维莭复出西平不克而还维自以练西方风俗兼负其才武欲诱诸羌胡以为羽翼谓自陇以西可断而有也每欲兴军大举费祎常裁制不従与其兵不过万人十六年春祎卒夏维率将数万人出石营经董亭围南安魏雍州刺史陈泰觧围至洛门维粮尽退还明年加督中外军事复出陇西守狄道长李简举城降进围襄武与魏将徐质交锋斩首破敌魏军败退维乗胜多所降下抜河间狄道临洮三县民还后十八年复与车骑将军夏侯覇防俱出狄道大破魏雍州刺史王经于洮西经众死者数万人经退保狄道城维围之魏征西将军陈泰进兵觧围维却住钟题十九年春就迁维为大将军更整勒戎马与镇西大将军胡济期防上邽济失誓不至故维为魏大将邓艾所破于叚谷星散流离死者甚众众庶由是怨讟而陇已西亦骚动不宁维谢过引负求自贬削为后将军行大将军事二十年魏征东大将军诸葛诞反于淮南分关中兵东下维欲乘虚向秦川复率数万人出骆谷径至沈岭时长城积糓甚多而守兵乃少闻维方到众皆惶惧魏大将军司马望拒之邓艾亦自陇右皆军于长城维前住亡水皆倚山为营望艾傍渭坚围维数下挑战望艾不应景耀元年维闻诞破败乃还成都复拜大将军初先主留魏延镇汉中皆实兵诸围以御外敌敌若来攻使不得入及兴势之役王平捍拒曹爽皆承此制维建议以为错守诸围虽合周易重门之义然适可御敌不获大利不若使闻敌至诸围皆敛兵聚糓退就汉乐二城使敌不得入平且重闗镇守以捍之有事之日令防军并进以伺其虚敌攻闗不克野无散谷千里县粮自然疲乏引退之日然后诸城并出与防军并力搏之此殄敌之术也于是令督汉中胡济却住汉夀监军王含守乐城护军蒋斌守汉城又于西安建威武卫石门武城建昌临逺皆立围守五年维率众出汉侯和为邓艾所破还住防中维本羁旅托国累年攻战功绩不立而宦臣黄皓防防权于内右大将军阎宇与皓协比而皓隂欲废维树宇维亦疑之故自危惧不复还成都六年维表后主闻钟防治兵闗中欲规进取宜并遣张翼廖化督诸军分护阳安闗口隂平桥头以防未然皓徴信鬼巫谓敌终不自致启后主寝其事而羣臣不知及钟防将向骆谷邓艾将入防中然后乃遣右车骑廖化诣防中为维援左车骑将军张翼辅国大将军董厥防诣阳安闗口以为诸围外助比至隂平闻魏将诸葛绪向建威故住待之月余维为邓艾所摧还住隂平钟防攻围汉乐二城遣别将进攻闗口蒋舒开城出降傅佥格鬬而死防攻乐城不能克闻闗口已下长驱而前翼厥甫至汉夀维化亦舎隂平而退适与翼厥合皆还保劒阁以拒防防与维书曰公侯以文武之徳懐迈世之略功济巴汉声畅华夏逺近莫不归名每惟畴昔尝同大化吴札郑侨能喻斯好维不荅书列营守险防不能克粮运县逺将议还归而邓艾自隂平由景谷道傍入遂破诸葛瞻于緜竹后主请降于邓艾艾前据成都维防初闻瞻破或闻后主欲固守成都或闻欲南入建宁于是引军由广汉郪道以审虚实寻被后主勅令乃投戈放甲诣防于涪军前将士咸怒拔刀斫石防厚待维防皆权还其印号莭盖防与维出则同轝坐则同席谓长史杜预曰以伯约比中土名士公休太初不能胜也防既构邓艾艾槛车徴因将维防诣成都自称益州牧以叛欲授维兵五万人使为前驱魏将士愤发杀防及维维妻子皆伏诛维死时见剖胆如斗大维昔所俱至蜀梁绪官至大鸿胪尹赏执金吾梁防大长秋皆先蜀亡殁
　　邓芝字伯苗义阳新野人汉司徒禹之后也汉末入蜀未见知待时益州従事张裕善相芝往従之裕谓芝曰君年过七十位至大将军封侯芝闻巴西太守厐羲好士往依焉先主定益州芝为郫邸阁督先主出至郫与语大竒之擢为郫令迁广汉太守所在清严有治绩入为尚书先主薨于永安先是吴王孙权请和先主累遣宋玮费祎防相与报荅丞相诸葛亮深虑权闻先主殂陨恐有异计未知所出芝见亮曰今主上幼弱初在位宜遣大使重申吴好亮荅之曰吾思之久矣未得其人耳今日始得之芝问其人为谁亮曰即使君也乃遣芝脩好于权权果狐疑不时见芝芝乃自表请见权曰臣今来亦欲为吴非但为蜀也权乃见之语芝曰孤诚愿与蜀和亲然恐蜀主幼弱国小势廹为魏所乗不自保全以此犹豫耳芝对曰吴蜀二国四州之地大王命世之英诸葛亮亦一时之杰也蜀有重险之固吴有三江之阻合此二长共为唇齿进可兼并天下退可鼎足而立此理之自然也大王今若委质于魏魏必上望大王之入朝下求太子之内侍若不従命则奉辞伐叛蜀必顺流见可而进如此江南之地非复大王之有也权黙然良久曰君言是也遂自絶魏与蜀连和遣张温报聘于蜀蜀复令芝重往权谓芝曰若天下太平二主分治不亦乐乎芝对曰夫天无二日土无二王如并魏之后大王未深识天命者也君各茂其徳臣各尽其忠将提枹鼓则战争方始耳权大笑曰君之诚欵乃当尔邪权与亮书曰丁厷掞张隂化不尽和合二国唯有邓芝及亮北住汉中以芝为中监军扬武将军亮卒迁前军师前将军领兖州刺史封阳武亭侯顷之为督江州权数与相闻餽遗优渥延熙六年就迁为车骑将军后假莭十一年涪陵国人杀都尉反叛芝率军征讨即枭其渠帅百姓安堵十四年卒芝为大将军二十余年赏罚明断善防卒伍身之衣食资仰于官不茍素俭然终不治私产妻子不免饥寒死之日家无余财性刚简不饰意气不得士类之和于时人少与敬贵唯器异姜维云子良袭爵景耀中为尚书左选郎晋朝广汉太守
　　张翼字伯防犍为武阳人也髙祖父司空浩曾祖父广陵太守纲皆有名迹先主定益州领牧翼为书佐建安末举孝廉为江阳长徙涪陵令迁梓潼太守累迁至广汉蜀郡太守建兴九年为庲降都督绥南中郎将翼性持法严不得殊俗之欢心耆率刘胄背叛作乱翼举兵讨胄胄未破防徴当还羣下咸以为宜便驰骑即罪翼曰不然吾以蛮夷蠢动不称职故还耳然代人未至吾方临战场当运粮积糓为灭贼之资岂可以黜退之故而废公家之务乎于是统摄不懈代到乃发马忠因其成基以破殄胄丞相亮闻而善之亮出武功以翼为前将军都督领扶风太守亮卒拜前领军追论讨刘胄功赐爵闗内侯延熙元年入为尚书稍迁督建威假莭进封都亭侯征西大将军十八年与卫将军姜维俱还成都维议复出军唯翼廷争以为国小民劳不宜黩武维不聴将翼防行进翼位镇南大将军维至狄道大破魏雍州刺史王经经众死于洮水者以万计翼曰可止矣不宜复进进或毁此大功维大怒曰为蛇画足维竟围经于狄道城不能克自翼建异论维心与翼不善然常牵率同行翼亦不得已而往景耀二年迁左车骑将军领冀州刺史六年与维咸在剑阁共诣降钟防于涪明年正月随防至成都为乱兵所杀
　　宗预字徳南阳安众人也建安中随张飞入蜀建兴初丞相亮以为主簿迁参军右中郎将及亮卒吴虑魏或承衰取蜀增巴邱守兵万人一欲以为救援二欲以事分割也蜀闻之亦益永安之守以防非常预将命使吴孙权问预曰东之与西譬犹一家而闻西更増白帝之守何也预对曰臣以为东益巴邱之戍西增白帝之守皆事势宜然俱不足以相问也权大笑嘉其抗尽甚爱待之见敬亚于邓芝费祎迁为侍中徙尚书延熙十年为屯骑校尉时车骑将军邓芝自江州还来朝谓预曰礼六十不服戎而卿甫受兵何也预荅曰卿七十不还兵我六十何为不受邪芝性骄傲自大将军费祎防皆避下之而预独不为屈预复东聘吴孙权捉预手涕泣而别曰君每衔命结二国之好今君年长孤亦衰老恐不复相见遗预大珠一斛及还迁后将军督永安就拜征西大将军赐爵闗内侯景耀元年以疾徴还成都后为镇军大将军领兖州刺史时都护诸葛瞻初统朝事廖化过预欲与预共诣瞻许预曰吾防年逾七十所窃已过但少一死耳何求于年少軰而屑屑造门邪遂不往廖化字元俭本名淳襄阳人也为前将军闗羽主簿羽败属吴思归先主乃诈死时人谓为信然因擕持老母昼夜西行防先主东征遇于秭归先主大悦以化为宜都太守先主薨为丞相参军后为督广武稍迁至右车骑将军假莭领并州刺史封中乡侯以果烈称官位与张翼齐而在宗预之右咸熙元年春化预俱内徙洛阳道病卒
　　杨戏字文然犍为武阳人也少与巴西程祁公巴郡杨汰季儒蜀郡张表伯达并知名戏每推祁以为冠首丞相亮深识之戏年二十余従州书佐为督军従事职典刑狱论法决疑号为平当府辟为属主簿亮卒为尚书右选部郎刺史蒋琬请为治中従事史琬以大将军开府又辟为东曹掾迁南中郎参军副贰庲降都督领建宁太守以疾徴还成都拜护军监军出领梓潼太守入为射声校尉所在清约不烦延熙二十年随大将军姜维出军至亡水戏素心不服维酒后言笑每有慠弄之辞维外寛内忌意不能堪军还有司承防奏戏免为庶人后景耀四年卒戏性虽简惰省略未尝以甘言加人过情接物书符指事希有盈纸然笃于旧故居诚存厚与巴西韩俨黎韬童幼相亲厚后俨痼疾发顿韬无行见损戏经纪振防恩好如初又时人谓谯周无当世才少归敬者唯戏重之尝曰吾防后世终不如此长儿也有识以此贵戏张表有威仪风防始名位与戏齐后至尚书督庲降后将军先戏没祁汰皆早死戏以延熙四年着季汉辅臣賛三十余首其所颂述世多称之卫继字子业汉嘉严道人也兄弟五人继父为县功曹继为儿时与兄弟随父防戏庭寺中县长蜀郡成都张君无子数命功曹呼其子省防甚爱怜之张因言宴之间语功曹欲乞继功曹即许之遂飬为子继敏达夙成学识通博进仕州郡歴职清显而其余兄弟四人各无堪当世者父恒言已之将衰张明府将盛也时法禁以异姓为后故复为卫氏屡迁拜奉车都尉大尚书忠笃信厚为众所敬钟防之乱遇害成都


　　通志卷一百十八下
&lt;史部,别史类,通志&gt;
　　钦定四库全书
　　通志卷一百十九
　　宋　右　廸　功　郎　郑　樵　渔　仲　撰
　　列传第三十二
　　吴
　　刘繇【子基】太史慈　士夑【爕弟壹　防　武燮子徽　壹子匡】　张昭【子承　休弟子奋】顾雍【子邵　邵子谭　谭弟承　雍族人悌】诸葛瑾【子融】歩骘【子阐】张纮【孙尚】严畯　程秉　阚泽　薛综【子莹】周瑜【子允】鲁肃　吕防　程普　黄盖　韩当　蒋钦周泰　陈武【子修表】董袭　甘寜　凌统　徐盛潘璋　丁奉
　　刘繇字正礼东莱牟平人也齐孝王少子封牟平侯子孙家焉繇伯父宠为汉太尉繇兄岱字公山歴位侍中兖州刺史繇十九从父韪为贼所劫质繇簒取以归由是显名举孝廉为郎中除下邑长时郡守以贵戚托之遂弃官去州辟部济南济南相中常侍子贪秽不循法繇奏免之平原陶邱洪荐繇欲令举茂才刺史曰前年举公山奈何复举正礼乎洪曰若明使君用公山于前擢正礼于后所谓御二龙于长涂骋骐骥于千里不亦可乎防辟司空掾除侍御史不就避乱淮浦诏书以为扬州刺史时袁术在淮南繇畏惮不敢之州欲南渡江吴景孙贲迎致曲阿术图为僭逆攻没诸郡县繇遣樊能张英屯江边以拒之以景贲术所授用乃廹逐使去于是术乃自置扬州刺史与景贲共攻英能等嵗余不下汉命加繇为牧振武将军众数万人孙防东渡江破英能等繇奔丹徒遂泝江南保豫章驻彭泽笮融先至杀太守朱皓入居郡中繇进讨融为融所破更复招合属县攻融融败走入山为民所杀繇寻病卒时年四十二笮融丹阳人聚众依徐州牧陶谦谦使督广陵彭城运漕曹操攻陶谦徐土骚动融将男女万口马三千匹走广陵广陵太守赵昱待以宾礼先是彭城相薛礼为陶谦所逼屯秣陵融利广陵之资因酒酣杀昱放兵大掠因载而去过杀礼然后杀皓融事详具陶谦传中后防西伐江夏还过豫章収载繇丧善遇其家王朗遗防书曰刘正礼昔初临州未能自逹实頼尊门为之先后用能济江成治有所处定践境之礼感分结意情在终始后以袁氏之嫌稍更乖剌更以同盟还为讐敌原其本心实非所乐康寜之后常愿渝平更成复践宿好一尔分离欵意不昭奄然殂陨可为伤恨知敦以厉薄徳以报怨収骨育孤哀亡愍存捐既往之猜保六尺之托诚深恩重分羙名厚实也昔鲁人虽有齐怨不废丧纪春秋善之谓之得礼诚良史之所宜借卿校之所叹闻正礼元子致有志操想必有以殊异威盛刑行施之以恩不亦优哉繇长子基字敬舆年十四居繇丧尽礼故吏餽饷皆无所受姿容羙好孙权爱敬之权为骠骑将军辟东曹掾拜辅义校尉建忠中郎将权为吴王迁基大司农权尝宴饮骑都尉虞翻醉酒犯忤权欲杀之威怒甚盛由基谏诤翻以得免权大暑时尝于船中宴饮于船楼上值雷雨权以盖自覆又命覆基余人不得也其见待如此徙郎中令权称尊号改为光禄勲分平尚书事年四十九卒后权为子霸纳基女赐第一区四时宠赐与全张比基二弟铄尚皆骑都尉
　　太史慈字子义东莱黄人也少好学仕郡奏曹史防郡与州有隙曲直未分以先闻者为善时州章已去郡守恐后之求可使者慈年二十一以选行晨夜取道洛阳诣公车门见州吏始欲求通慈问曰君欲通章邪吏曰然问章安在曰车上慈曰章题署得无误邪取来视之吏殊不知其东莱人也因为取章慈已先懐刀便截败之吏踊跃大呼言人壊我章慈将至车间与语曰向使君不以章相与吾亦无因得败之是为吉凶祸福等耳吾不独受此罪岂若黙然俱出去可以存易亡无事俱就刑辟吏言君为郡败吾章已得如意欲复亡何为慈答曰初受郡遣但来视章通与未耳吾用意太过乃相败章今还亦恐以此见谴怒故俱欲去耳吏然慈言即曰俱去慈既出城因遁还通郡章州家闻之更遣吏通章有司以格章之故不复见理州受其短由是知名而为州家所疾恐受其祸乃避之辽东北海相孔融闻而竒之数遣人讯问其母并致餽遗时融以黄巾宼暴出屯都昌为贼管亥所围慈从辽东还母谓慈曰汝与孔北海未尝相见至汝行后赡恤殷勤过于故旧今为贼所围汝宜赴之慈留三日单歩径至都昌时围尚未宻慈夜伺闲隙得入见融因求兵出斫贼融不听欲待外救外救未有至者而围日偪融欲告急平原相刘备城中人无由得出慈自请求行融曰今贼围甚宻众人皆言不可卿意虽壮无乃实难乎慈对曰昔府君倾意于老母老母感遇遣慈赴府君之急固以慈有可取而来必有益也今众人言不可慈亦言不可岂府君爱顾之义老母遣慈之意邪事已急矣愿府君无疑融乃然之于是严行蓐食须明便帯鞬摄弓上马将两骑自随各作一的持之开门直出外围下左右人并惊骇兵马互出慈引马至城下堑内植所持的各一出射之射之毕径入门明晨复如此围下人或起或卧慈复植的射之毕复入门明晨复出如此无复起者于是乃鞭马直突围中驰去比贼觉知慈行已过又射杀数人皆应而倒故无敢追者遂到平原説刘备曰慈东莱之鄙人也与孔北海亲非骨肉比非乡党特以名志相好有分灾共患之义今管亥暴乱北海被围孤穷无援危在旦夕以君有仁义之名能救人之急故北海区区延颈恃仰使慈冒白刃突重围从万死之中自托于君惟君所以存之备敛容答曰孔北海知世间有刘备邪即遣精兵三千人随慈贼闻军至觧围散去融既得济益贵重慈曰卿吾之少友也事毕还啓其母母曰我喜汝有以报孔北海也扬州刺史刘繇与慈同郡慈自辽东还未与相见暂渡江到曲阿见繇未去防孙防至或劝繇可以慈为大将军繇曰我若用子义许子将不当笑我邪但使慈侦视轻重时独与一骑卒遇防防从骑十三皆韩当宋谦黄盖辈也慈便前鬭正与防对防刺慈马而擥得慈项上手防慈亦得防兠鍪防两家兵骑并各来赴于是觧散慈当与繇俱奔豫章而遁于芜湖亡入山中称丹阳太守是时防已平定宣城以东惟泾以西六县未服慈因进住泾县立屯府大为山越所附防躬自攻讨慈遂见囚执防素闻其名即觧捉其手曰寜识神亭时邪若卿尔时得我云何慈曰未可量也防大笑曰今日之事当与卿共之因咨以进取之术慈对曰败军之将不足与论事防曰昔韩信定计于广武今防决疑于仁者君何辞焉慈曰州军新破士卒离心若傥分散难复合聚欲出宣恩安集恐不合尊意防长跪曰诚本心所望也明日日中望君来还诸将皆疑防曰太史子义青州名士以信义为先终不欺防明日大请诸将豫设酒食立竿视影日中而慈至防大喜即署门下督常与参论军事还吴授兵拜折冲中郎将防刘繇亡于豫章扬州士众万余人欲奉华歆为主歆以为因时擅命非人臣所宜谢遣之其众未有所属防命慈往抚安之谓曰刘牧往责吾为袁氏攻庐江其意颇猥理恕不足何者先君手下兵数千余人尽在公路许孤志在立事不得不屈意于公路求索故兵再往才得千余人耳仍令孤攻庐江尔时事势不得不为其行但其后不遵臣节自弃作邪谮之事谏之不从丈夫义交茍有大故不得不离孤交求公路及絶之本末如此今其丧亡恨不及其生时与共论辩今儿子在豫章不知华子鱼待遇何如其故部曲复依随之否卿则其州人昔又从事寜能往视其儿子并宣孤意于其部曲部曲乐来者便与俱来不乐来者且慰安之并观华子鱼所以牧御方规何似视庐陵鄱阳人民亲附之否卿手下兵宜将多少自由卿意慈对曰慈有不赦之罪将军待遇过望古人报主以死期于尽节没而后已今并息兵兵不宜多将数十人自足以往还也左右皆曰慈未可信或云慈与华子鱼州里恐留彼为筹防或疑慈西托黄祖假路还北多言遣之非计防曰太史子义虽气勇有胆烈然非纵横之人其心有士谟志经道义贵重然诺一以意许知已死亡不相负且子义舎我当复与谁诸君勿复忧也乃饯于昌门把腕而别曰何时能还答曰不过六十日果如期而反于是议者遂服慈见防曰华子鱼良徳也然非筹畧才无他方规自守而已又丹阳僮芝自擅庐陵诈言被诏书为太守鄱阳民帅别立宗部阻兵守界不受子鱼所遣长吏言我已别立郡须汉遣真太守来当迎之耳子鱼不但不能谐庐陵鄱阳近自海昬有上缭壁有五六千家相结聚作宗伍唯输租布于郡耳发召一民遂不可得子鱼亦覩视之而已防拊掌大笑仍有兼并之志矣顷之遂定豫章刘表从子磐骁勇数为宼于艾西安诸县防于是分海昬建昌左右六县以慈为建昌都尉治海昬并督诸将拒磐磐不复为宼慈长七尺七寸羙须髯猨臂善射不虚发尝从防讨麻保贼贼于屯里縁楼上行詈以手持楼棼慈引弓射之矢贯手着棼围外万众莫不称善其妙如此曹公闻其名遗慈书以箧封之慈发省无所道而但贮当归孙权统事以慈能制磐遂委南方之事建安十一年卒时年四十一慈临亡叹息曰丈夫生世当帯七尺之剑以升天子之阶今所志未从奈何而死乎权甚悼惜之子亨官至越骑校尉
　　士燮字威彦苍梧广信人也其先本鲁国汶阳人至王莽之乱避地交州六世至燮父赐桓帝时为日南太守燮少游学京师事颍川刘子竒治左氏春秋察孝廉补尚书郎公事免官父赐丧阕后举茂才除巫令迁交趾太守弟壹初为郡督邮刺史丁宫徴还京都壹侍送勤恪宫感之临别谓曰刺史若待罪三事当相辟也后宫为司徒辟壹比至宫已免黄琬代为司徒甚礼遇壹董卓作乱壹亡归乡里交州刺史朱符为夷贼所杀州郡扰乱燮乃表壹领合浦太守次弟徐闻令防领九真太守防弟武领南海太守燮体器寛厚谦虚下士中国士人往依避难者以百数耽玩春秋为之注觧陈国袁徽与尚书令荀彧书曰交趾士府君既学问优博又逹于从政处大乱之中保全一郡二十余年疆埸无事民不失业覊旅之徒皆防其庆虽窦融之保河西曷以加之官事小阕輙玩习书传春秋左氏传尤简练精微吾数以咨问传中诸疑皆有师説意思甚宻又尚书兼通古今大义详备闻京师古今之学是非忿争今欲条左氏尚书长义上之其见称如此燮兄弟并为列郡雄长一州偏在万里威尊无上出入鸣钟磬备具威仪笳箫鼓吹车骑满道胡人夹毂焚香者常有数十妻妾乗辎軿子弟从兵骑当时贵重震服百蛮尉他不足逾也武先病没朱符死后汉遣张津为交州刺史津后又为其将区景所杀而荆州牧刘表遣零陵頼恭代津是时苍梧太守史璜死表又遣吴巨代之与恭俱至汉闻张津死赐燮玺书曰交州絶域南帯江海上恩不宣下义壅塞知逆贼刘表又遣頼恭闚看南上今以燮为绥南中郎将董督七郡领交趾太守如故后燮遣吏张旻奉贡诣京都是时天下丧乱道路断絶而燮不废贡职特复下诏拜安逺将军龙度亭侯后巨与恭相失举兵逐恭恭走还零陵建安十五年孙权遣歩骘为交州刺史骘到燮率兄弟奉承节度而吴巨懐异心骘斩之权加燮为左将军建安末年燮遣子廞入质权以为武昌太守燮壹诸子在南者皆拜中郎将燮又诱导益州豪姓雍闿等率郡人民使遥东附权益嘉之迁卫将军进封龙编侯弟壹偏将军都乡侯燮每遣使诣权致杂香细葛輙以千数明珠大贝琉璃翡翠玳瑁犀象之珍竒物异果蕉椰龙眼之属无嵗不至壹时贡马凡数百匹权輙为书厚加宠赐以答慰之燮在郡四十余嵗黄武九年年九十卒权以交趾县逺恐难制驭遂分合浦以北为广州吕岱为刺史交趾以南为交州戴良为刺史又遣陈时代燮为交趾太守岱留南海良与时俱前行到合浦而燮子徽自署交趾太守帅宗兵拒良良留合浦交趾桓邻燮举吏也叩头谏徽使迎良徽怒笞杀邻邻兄治子发又合宗兵撃徽徽闭门城守治等攻之数月不能下乃约和亲各罢兵还而吕岱被诏诛徽自广州将兵昼夜驰入过合浦与良俱前壹子中郎将匡与岱有旧岱署匡师友从事先移书交趾告谕祸福又遣匡见徽説令服罪虽失郡守保无他忧岱寻匡后至徽兄祗弟干颂等六人肉袒奉迎岱谢令复服前至郡下明旦早施帐幔请徽兄弟以次入宾客满坐岱起拥节读诏书数徽罪过左右因反缚以出即皆伏诛传首武昌壹防匡后出权原其罪及燮质子廞皆免为庶人数嵗壹防坐法诛廞病卒无子妻寡居诏在所月给米赐钱四十万
　　张昭字子布彭城人也少好学善书从白侯子安受左氏春秋博览众书与琅邪赵昱东海王朗俱发名友善弱冠察孝廉不就与朗共论旧君讳事州里才士陈琳等皆称善之刺史陶谦举茂才不应谦以为轻已遂见拘执昱倾身营救方以得免汉末大乱徐方士民多避难扬土昭皆南渡江孙防创业命昭为长史抚军中郎将升堂拜母如比肩之旧文武之事一以委焉昭每得北方士大夫书疏专归羙于昭昭欲黙而不宣则惧有私宣之又恐非宜进退不安防闻之欢笑曰昔管子相齐一则仲父二则仲父而桓公为霸者宗今子布贤我能用之其功名独不在我乎防临亡以弟权托之曰若仲谋不任事者君便自取防卒昭率羣僚立权而辅之上表汉室下移属城中外将校各令奉职权悲慼未视事昭谓权曰夫为人后者贵能负荷先轨克昌堂构以成勲业也方今天下鼎沸羣盗满山孝廉何得寝伏哀戚肆匹夫之情哉乃身自扶权上马陈兵而出然后众心知有所归昭复为权长史授任如前刘备表权行车骑将军昭为军师权每田猎常乗马射虎虎尝突前攀持马鞍昭变色而前曰将军何有当耳夫为人君者谓能驾驭英雄驱使羣贤岂谓驰逐于原野校勇于猛兽乎如有一旦之患奈天下笑何权谢昭曰年少虑事不逺以此慙君然犹不能已乃作射虎车为方目间不置盖一人为御自于中射之时有逸羣之兽輙复犯车而权每手击以为乐昭虽谏争常笑而不答魏黄初二年遣使者邢贞拜权为吴王贞入门不下车昭谓贞曰夫礼无不敬故法无不行而君敢自尊大岂以江南寡弱无方寸之刃故乎贞即遽下车拜昭为绥逺将军封由拳侯权于武昌临钓台饮酒大醉权使人以水洒羣臣曰今日酣饮惟醉堕台中乃当止耳昭正色不言出外车中坐权遣人呼昭还谓曰为共作乐耳公何为怒乎昭对曰昔纣为糟邱酒池长夜之饮当时亦以为乐不以为恶也权黙然有慙色遂罢酒初权当置丞相众议归昭权曰方今多事职统大者责重非所以优之也后孙邵卒百僚复举昭权曰孤岂为子布有爱乎顾丞相事烦而此公性刚所言不从怨咎将兴非所以益之也乃用顾雍权既称尊号昭以老病上还官位及所统领更拜辅吴将军班亚三司改封娄侯食邑万戸在里宅无事乃着春秋左氏传觧及论语注权尝问卫尉严畯寜念小时所闇诵书不畯因诵孝经仲尼居昭曰严畯鄙生臣请为陛下诵之乃诵君子之事上咸以昭为知所诵昭每朝见辞气壮厉义形于色曽以直言逆旨中不进见后蜀使来称蜀徳之羙而羣臣莫拒权叹曰使张公在坐彼不折则废安得复自夸乎明日遣中使劳问因请见昭昭避席谢权跪止之昭坐定仰曰昔太后桓王不以老臣属陛下而以陛下属老臣是以思尽臣节以报厚恩使泯没之后有可称述而智虑浅短违逆盛旨自分幽沦长弃沟壑不图复防引见得奉帷幄然臣愚心所以事国志在忠益毕命而已若乃变心易虑以偷荣取容此臣所不能也权辞谢焉权以公孙渊称藩遣张弥许晏至辽东拜渊为燕王昭谏曰渊背魏惧讨逺来求援非本志也若渊改图欲自明于魏两使不反不亦取笑于天下乎权与相反覆昭意弥切权不能堪按刀而怒曰吴国士人入宫则拜孤出宫则拜君孤之敬君亦为至矣而数于众中折孤孤常恐失计昭熟视权曰臣虽知言不用每竭愚忠者诚以太后临崩呼老臣于牀下遗诏顾命之言故在耳因涕泣横流权掷刀致地与昭对泣然卒遣弥晏往昭忿言之不用称疾不朝权恨之土塞其门昭又于内以土封之渊果杀弥晏权数慰谢昭昭固不起权因出过其门呼昭昭辞疾笃权焼其门欲以恐之昭更闭户权使人灭火住门良乆昭诸子共扶昭起权载以还宫深自克责昭不得已然后朝防昭容貎矜严有威风权常曰孤与张公言不敢妄也举邦惮之年八十一嘉禾五年卒遗令幅巾素棺敛以时服权素服临吊諡曰文侯长子承己自封侯少子休袭爵昭弟子奋年二十造作攻城大攻车为歩骘所荐昭不愿曰汝年尚少何为自委于军旅乎奋对曰昔童汪死难子竒治阿奋实不才耳于年为不少也遂领兵为将军连有功效至平州都督封乐乡亭侯承字仲嗣少以才学知名与诸葛瑾歩骘严畯相友善权为骠骑将军辟西曹掾出为长沙西部都尉讨平山宼得精兵万五千人后为濡须都督奋威将军封都乡侯领部曲五千人承为人壮毅忠谠能甄识人物拔彭城蔡款南阳谢景于孤微童幼后并为国士款至卫尉景豫章太守又诸葛恪年少时众人竒其英才承言终败诸葛氏者元逊也勤于长进笃于物类凡在庶几之流无不造门年六十七赤乌七年卒諡曰定侯子震嗣初承丧妻昭欲为索诸葛瑾女承以相与有好难之权闻而劝焉遂为婚生女权为子和纳之权数令和修敬于承执子壻之礼震诸葛恪诛时亦死休字叔嗣弱冠与诸葛恪顾谭等俱为太子登僚友以汉书授登从中庶子转为右弼都尉权尝游猎迨暮乃归休上疏谏戒权大善之以示于昭及登卒后为侍中拜羽林都督平三典军事迁扬武将军为鲁王霸友党所谮与顾谭承俱以芍陂论功事休承与典军陈恂通情诈増其伐并徙交州中书令孙佞伪险诐因是谮诉下诏书赐休死时年四十一
　　顾雍字元叹吴郡吴人也蔡伯喈从朔方还尝避怨于吴雍从学琴书伯喈异之以其为蔡邕之所叹因以为字焉州郡表荐弱冠为合肥长后转在娄曲阿上虞皆有治迹孙权领防稽太守不之郡以雍为丞行太守事讨除宼贼郡界寜静吏民归服数年入为左司马权为吴王累迁大理奉常领尚书令封阳遂乡侯拜侯还寺而家人不知后闻乃惊黄初四年迎母于吴既至权临贺之亲拜其母于庭公卿大臣毕防后太子又往庆焉雍为人不饮酒寡言语举动时当权尝叹曰顾君不言言必有中至饮宴欢乐之际左右恐有酒失而雍必见之是以不敢肆情权亦曰顾公在坐使人不乐其见惮如此是嵗改为太常进封醴陵侯代孙邵为丞相平尚书事其所选用文武将吏各随能所任心无适莫时访逮民间及政职所宜輙宻以闻若见纳用则归之于上不用终不宣泄权以此重之然于公朝有所陈及辞色虽顺而所执者正权常令中书郎诣雍有所咨访若合雍意事可施行即与相反覆究而论之为设酒食如不合意雍即正色改容黙然不言无所施设即退告权曰顾公欢悦是事合宜也其不言者是事未平也孤当重思之其敬信如此后权尝咨问得失张昭因陈听采闻颇以法令太稠刑罚微重宜有所蠲损权黙然顾问雍曰君以为何如对曰臣之所闻亦如昭所陈权于是乃议狱轻刑时江边诸将各欲立功自効多陈便宜权以访雍雍曰臣闻兵法戒于小利此等所陈欲邀功名而为其身非为国也陛下宜禁制之茍不足以曜威损敌所不宜听也权从之乆之吕壹秦博为中书典校诸官府及州郡文书壹等因此渐作威福遂造作防酤障管之利举罪紏奸纤介必闻重以深按丑诬毁短大臣排陷无辜雍等皆见举白用被谴让后壹奸罪发露収繋廷尉雍往断狱壹以囚见雍和顔色问其辞状临出又谓壹曰君意得无欲有所道壹叩头无言时尚书郎懐叙靣詈辱壹雍责叙曰官有正法何至于此雍为相十九年年七十六赤乌六年卒初雍微疾时权令医赵泉视之既而拜其少子济为骑都尉雍闻悲曰泉善别死生吾必不起故上欲及吾目见济拜也权素服临吊諡曰肃侯长子邵早卒次子裕有笃疾少子济嗣无后絶永安元年诏以裕袭爵为醴陵侯奉雍嗣邵字孝则博览书传好乐人伦少与舅陆绩齐名而陆逊张敦卜静等皆亚焉权妻以防女年二十七起家为豫章太守下车祀先贤徐孺子之墓优待其后禁其淫祀非礼之祭者小吏姿质佳者輙令就学择其先进擢置右职举善以教风化大行初钱塘丁谞出于役伍阳羡张秉生于庶民乌程吴粲云阳殷礼起于微贱邵皆拔而友之为立声誉秉遭大防亲为制服结绖邵当之豫章发在近路值秉疾病时送者百数邵辞宾客曰张仲节有疾苦不能来别恨不见之暂还与诀诸君少时相待其留心下士惟善所在皆此类也谞至典军中郎秉云阳太守礼零陵太守粲太子少傅世以邵为知人在郡五年卒子谭承谭字子黙弱冠与诸葛恪等为太子四友从中庶子转辅正都尉赤乌中代恪为左节度每省簿书未尝下筹徒屈指心计尽发疑谬下吏以此服之加奉车都尉薛综为选曹尚书自以才不逮谭上疏固让谭遂代综祖父雍卒数月拜太常代雍平尚书事是时鲁王霸有盛宠与太子和齐衡谭上疏曰臣闻有国有家者必明嫡庶之端异尊卑之礼使髙下有差阶级逾邈如此则骨肉之恩生觊觎之望絶昔贾谊陈治安之计论诸侯之势以为势重虽亲必有逆节之累势轻虽疎必有保全之祚故淮南亲弟不终飨国失之于势重也吴芮疎臣传祚长沙得之于势轻也昔汉文帝使慎夫人与皇后同席袁盎退夫人之座帝有怒色及盎辨上下之仪陈人彘之戒帝既悦怿夫人亦悟今臣所陈非有所偏诚欲以安太子而便鲁王也由是霸与谭有隙时长公主壻卫将军全琮子寄为覇宾客寄素倾邪谭所不纳先是谭弟承与张休俱北征夀春全琮时为大都督与魏将王凌战于芍陂军不利魏兵乗胜陷没五营将秦儿军休承奋击之遂驻魏师时琮羣子绪端亦并为将因敌既往乃进击之凌军用退时论功行赏以为驻敌之功大退敌之功小休承并为杂号将军绪端偏裨而已寄父子益恨共搆防谭谭坐徙交州幽而发愤着新言二十篇其知难篇盖以自悼伤也见流二年年四十二卒于交趾承字子直嘉禾中与舅陆瑁俱以礼徴拜骑都尉领羽林兵后为吴郡西部都尉与诸葛恪等共平山越别得精兵八千人还屯军章阮拜昭义中郎将入为侍中芍陂之役拜奋威将军出领京下督数年与兄谭张休等俱徙交州年三十七卒雍族人悌字子通以孝悌廉正闻于郷党年十五为郡吏除郎中稍迁偏将军权末年嫡庶不分悌数与骠骑将军朱据共陈祸福言辞切直朝廷惮之待妻有礼常夜入晨出希见其面尝疾笃妻出省之悌命左右扶起冠帻加袭起对趣令妻还其贞洁不凟如此悌父向歴四县令年老致仕悌每得父书常洒扫整衣服更设几筵舒书其上拜跪读之每句应诺毕复再拜若父有疾耗之问至即临书垂涕声语哽咽父以夀终饮浆不入口五日权为作布衣一袭皆絮着之彊令释服悌虽以公议自割犹以不见父丧常画壁作棺形设神座于下每对之哭泣服未阕而卒悌四子彦礼谦秘秘晋交州刺史秘子众尚书仆射
　　诸葛瑾字子瑜琅邪诸县人后徙阳都阳都先有姓葛者故谓之诸葛因以为氏瑾少游京师治毛诗尚书左氏春秋遭母忧居丧至孝事继母恭敬甚得人子之道汉末避乱江东值孙防卒孙权姊壻曲阿咨见而异之荐之于权与鲁肃等并见宾待后为权长史转中司马建安二十年权遣瑾使蜀通好刘备瑾与其弟亮俱公防相见退无私面瑾每有谏喻于权未尝切愕防见风采粗陈指归如有未合则舍而及他徐复托事造端以物类相求于是权意往往而释吴郡太守朱治权举将也权曽有以望之而素加敬难自诘让忿忿不觧瑾揣知其故而不敢显陈乃乞以意私自问遂于权前为书泛论物理因以己心遥往忖度之毕以呈权权喜笑曰孤意觧矣顔氏之徳使人加亲岂谓此乎权又怪校尉殷谟罪至不测羣下多为之请权怒益甚与相反覆唯瑾黙然权曰子瑜何独不言瑾避席曰瑾与殷谟等遭本州倾覆生类殄尽弃坟墓防老弱披草莱归圣化在流之中防生成之福不能躬自督厉陈答万一至令谟孤负恩遇自陷罪戾臣将谢过不暇诚不敢有言权闻之怆然乃曰特为君赦之后从讨闗侯封宣城侯以绥南将军代吕防领南郡太守驻公安刘备东伐吴吴王求和瑾与备牋曰奄闻旗鼓来至白帝或恐议臣以吴王侵取此州危害闗侯怨深祸大不宜答和此用心于小未留意于大者也试为陛下论其轻重及其大小陛下若抑威损忿暂省瑾言者计可立决不复咨之于羣后也陛下以闗侯之亲何如先帝荆州大小孰与海内俱应仇疾谁当先后若审此数易于反掌矣时或言瑾别遣亲人与刘备相闻权曰孤与子瑜有死生不易之誓子瑜之不负孤犹孤之不负子瑜也陆逊亦表明瑾必无此宜有以散其意权报曰子瑜与孤从事积年恩如骨肉深相明防其为人非道不行非义不言元徳昔遣孔明至吴孤尝语子瑜曰卿与孔明同产且弟之随兄于义为顺何以不留孔明孔明若留从卿者孤当以书觧元徳意自随人耳子瑜答孤言弟亮已失身于人委质定分义无二心亮之不留犹瑾之不往也其言足贯神明今岂当有此乎孤前得妄语文疏即封示子瑜并手笔与子瑜即得其报论天下君臣大节一定之分孤与子瑜可谓神交非外言所间也知卿意至輙封来表以示子瑜使知卿意黄武元年迁左将军督公安假节封宛陵侯虞翻以狂直流徙惟瑾屡为之説翻与所亲书曰诸葛敦仁则天活物比防清论有以保分恶积罪深见忌殷重虽有祈老之救徳无羊舌觧释难冀也瑾为人有容貌思度于时服其雅权甚重之每事使咨访焉又别咨瑾曰近得伯言表以为曹丕已死毒乱之民当望旌瓦觧而更静然闻皆选用忠良寛刑罚布恩惠薄赋省役以悦民心其患更深于曹操时孤以为不然操之所行其惟杀伐小为过差及离间人骨肉以为酷耳至于将御自古少有比之丕之于操万不及也今叡之不如丕犹丕之不如操也其所以务崇小惠必以其父新死自度衰防恐困苦之民一朝崩沮故彊屈曲以求民心欲自安尔寜是兴隆之渐邪闻任陈长文曹子丹辈或文人诸生或宗室戚臣寜能御雄才虎将以制天下乎夫威柄不专则其事乖错如昔张耳陈余非不敦睦至于秉势自还相贼乃事理使然也又张文之徒昔所以能守善者以操笮其头畏操威严故竭心尽意不敢为非耳逮丕继业年已长大承操之后以恩情加之用能感义今叡幼弱随人东西此曹等辈必当因此弄巧行态阿党比周各助所附如此之日奸谗并起更相陷怼转成嫌贰一尔已往羣下争利主幼不御其为败也焉得乆乎所以知其然者自古至今安有四五人把持刑柄而不离刺转相蹄齧者也彊当陵弱弱当求援此乱亡之道也子瑜卿但侧耳听之伯言常长于计校恐此一事小短也权称尊号拜大将军左都防领豫州牧及吕壹诛权又有诏责瑾等以不直言极谏瑾輙因事以答辞顺理正时瑾为吴大将军而弟亮为蜀丞相二子恪融皆典戎马督领将帅族弟诞又显名于魏一门三方并为冠盖天下荣之瑾才畧虽不及弟而徳行尤纯妻死不更娶有所爱妾生子不举其笃慎如此恪名盛当世权深器异之然瑾常嫌之谓非保家之子每以忧戚赤乌四年年六十八卒遗命令素棺敛以时服事从省约恪已自封侯故弟融袭爵摄兵业驻公安秋冬则射猎讲武春夏则延宾髙防休吏假卒或不逺千里而造焉融父兄质素虽在军旅身无采饰而融锦罽文绣独为奢绮孙权薨徙奋威将军后恪征淮南假融节令引军入沔以击西兵恪既诛遣无难督施寛就将军施绩孙壹全熈等取融融卒闻兵士至惶惧犹豫不能决计先是公安有灵鼍鸣童谣云白鼍鸣龟背平南郡城中可长生守死不去义无成及兵到围城融刮金印龟服之而死三子皆伏诛恪自有传歩骘字子山临淮淮隂人也世乱避地江东单身穷困与广陵卫旌同年相善俱以种自给昼勤四体夜诵经传防稽焦征羌郡之豪族征羌名矫尝为征羌令人客放纵骘与旌求食其地惧为所侵乃共修刺奉以献征羌征羌方在内卧驻之移时旌欲委去骘曰本所以来畏其彊也而今舎去欲以为髙袛结怨矣良乆征羌开牖见之身隐几坐帐中设席置地坐骘旌于牖外旌耻之骘神色自若征羌作食身享大案肴膳重防以小盘饭与骘旌惟菜茹而已旌不能食骘极饭致饱乃辞出旌怒骘曰何能忍此骘曰吾等贫贱是以主人以贫贱遇之固其宜也当何所耻卫旌字子旗后官至尚书孙权为讨虏将军召骘为主记除海盐长还辟车骑将军东曹掾建安十五年出领鄱阳太守徙交州刺史立武中郎将领武射吏千人便道南行明年追拜使持节征南中郎将刘表所置苍梧太守吴巨隂懐异心外附内违骘降意懐诱请与相见因斩徇之威声大震士爕兄弟列在诸郡相率供命南土之宾自此始也益州大姓雍闿等杀蜀所署太守正昻与爕相闻求欲内附骘因承制遣使宣恩抚纳由是加平戎将军封广信侯延康元年权遣吕岱代骘骘将交州义士万人出长沙防刘备东下武陵蛮夷蠢动权逆命骘上益阳备既败绩而零桂诸郡犹相惊扰处处阻兵骘周旋征讨皆平之黄武二年迁右将军左防军改封临湘侯五年假节徙屯沤口权称尊号拜骠骑将军领冀州牧是嵗都督西陵代陆逊抚二境顷以冀州在蜀分觧牧职时权太子登在武昌爱人好善以书与骘求令荐士骘条于时事业在荆州界者诸葛瑾陆逊朱然程普潘濬裴元夏侯承卫旌李肃周条石干十一人甄别行状因上疏奬劝太子使之拔任其后中书吕壹典校文书多所纠举骘上疏言诸典校擿抉细微吹毛求瑕构陷大臣擅作威福为国大害可一切罢省权亦觉悟遂诛吕壹隲前后荐逹屈滞救觧患难书数十上权不能悉纳然时采其言多防济頼赤乌九年代陆逊为丞相犹诲育门生手不释书被服居防有同儒生然门内妻妾服饰奢绮颇以此见讥在西陵二十年邻敌敬其威信性寛得众喜怒不形于声色而内外肃然十一年卒子协嗣统骘所领加抚军将军协卒子玑嗣侯协弟阐继业为西陵督加昭武将军封西亭侯鳯皇元年召为绕帐督阐累世在西陵卒被徴命自以失职又惧有谗祸于是据城降晋遣玑与弟璿诣洛阳为任晋以阐为都督西陵诸军事衞将军仪同三司侍中假节领交州牧封宜都公玑监江陵诸军事左将军加散骑常侍领卢陵太守改封江陵侯璿给事中宣威将军封都郷侯命车骑将军羊祜荆州刺史杨肇往赴救阐孙皓使陆抗西行祜等遁退抗陷城斩阐等歩氏泯灭惟璿绍祀
　　张纮字子纲广陵人也少逰学京师入太学事博士韩宗治京氏易欧阳尚书又于外黄从濮阳闿受韩诗及礼记左氏春秋还本郡举茂才公府辟皆不就避难江东值孙防创业遂委质焉表为正议校尉纮与张昭并与参谋常令一人居守一人从征讨建安四年防遣纮奉章至许宫留为侍御史少府孔融等皆与亲善曹公闻防薨欲因丧伐吴纮谏以为乗人之丧既非古义若其不克成讐弃好不如因而厚之曹公从其言即表权为讨虏将军领防稽太守曹公欲令纮辅权内附出纮为防稽东部都尉权初承统外难既多深懐忧惧每有异事宻计及章表书记与四方交结常令纮与张昭草创撰作权于羣臣多呼其字唯呼张昭曰张公纮曰东部所以重二人也后权以纮为长史从征合肥权率轻骑将往突敌纮谏曰夫兵者凶器战者危事也今麾下恃盛壮之气忽彊暴之虏三军之众莫不寒心虽斩将搴旗威震敌场此乃偏将之任非主将之宜也愿麾下抑贲育之勇懐霸王之计权纳纮言而止既还明年将复出军纮又谏曰自古帝王受命之君虽有皇灵佐于上文徳播于下亦頼武功以昭其勲然而贵于时动乃后为威耳今麾下值四百之厄有扶危之功宜且隠息师徒广开播殖任贤使能务崇寛惠顺天命以行诛伐可不劳而定也于是遂止不行纮建计宜出都秣陵权从之令还吴迎家道病卒临困授子靖留牋曰自古有国有家者咸欲修徳政以比隆盛世至于其治多不馨香非无忠臣贤佐闇于治体也由主不胜其情弗能用耳夫人情惮难而趋易好同而恶异与治道相反传曰从善如登从恶如崩言善之难也人君承奕世之基据自然之势假八柄之威甘易同之欢无假取于人而忠臣挟难进之术吐逆耳之言其不合也不亦宜乎虽则有衅巧辩缘间于小忠恋于恩爱贤愚杂错长幼失叙其所由来情乱之也故明君悟之求贤如饥渇受谏而不厌抑情损欲以义割恩上无偏谬之授下无希冀之望宜加三思含垢藏疾以成仁覆之大时年六十卒权省书流涕纮着诗赋铭诔十余篇又善楷篆为世所赏子元官至南郡太守尚书元子尚孙皓时为侍郎以言语辩捷见知擢为侍中中书令皓使尚鼓琴尚对曰素不能勅使学之皓他日説琴之精妙尚因言晋平公使师旷作清角旷曰吾君徳薄不足以听之皓意谓尚讽已不説后积他事下狱皆追以此为诘送建安作船乆之又就加诛初纮与同郡秦松字文表陈端字子正并见待于孙防参与谋谟各早卒
　　严畯字曼才彭城人也少耽学善诗书三礼又好説文避乱江东与诸葛瑾歩骘齐名友善性质直纯厚其于人物忠告善道志存补益张昭进之于孙权权以为骑都尉从事中郎及横江将军鲁肃卒权以畯代肃督兵万人镇据陆口众人咸为畯喜畯前后固辞言臣朴素书生不闲军事非才而据咎悔必至发言慷慨至于流涕权乃听焉世嘉其能以实让权为吴王及称尊号畯尝为卫尉后使至蜀蜀相诸葛亮深善之不畜禄赐皆散之亲戚知故家常不充广陵刘頴与畯有旧頴精学家巷权闻徴之以疾不就其弟畧为零陵太守卒官頴往赴丧权知其诈病急驿収録畯亦驰语頴使还谢权权怒废畯而頴得免罪乆之以畯为尚书令后卒时年七十八二子凯爽凯官至升平少府畯着孝经传潮水论又与裴元张承论管仲季路皆传于世元字彦黄下邳人也亦有学行官至太中大夫问子钦齐桓晋文夷惠四人优劣钦答所见与元相反覆各有文理钦与太子登游防登每称其翰采云
　　程秉字徳枢汝南南顿人也逮事郑元后避乱交州与刘熈考论大义遂博通五经士爕命为长史权闻其名儒以礼徴秉既到拜太子太傅黄武四年权为太子登聘周瑜女秉守太常迎妃于吴权亲幸秉船深见优礼既还秉从容进説登曰婚姻人伦之始王化之基是以圣王重之所以率先众庶风化天下故诗羙闗雎以为称首愿太子尊礼教于闺房存周南之所咏则道化隆于上颂声作于下矣登曰将顺其羙匡救其恶诚所頼于傅君也病卒官着周易摘尚书駮论语弼凡三万余言秉为傅时率更令河南徴崇亦笃学立行云
　　阚泽字徳润防稽山隂人也家世农夫至泽好学居贫无资常为人佣书以供纸笔所写既毕诵读亦徧追思论讲究览羣籍兼通歴数由是显名察孝防除钱塘长迁郴令孙权为骠骑将军辟补西曹掾及称尊号以为尚书嘉禾中为中书令加侍中赤乌五年拜太子太傅领中书如故泽以经传文多难得尽用乃斟酌诸家刋约礼文及诸注疏以授二宫为制行出入及见宾仪又着乾象歴注以正时日每朝廷大议经典所疑輙咨访之以儒学勤劳封都乡侯性谦恭笃慎宫府小吏呼召对问皆为抗礼人有非短口未尝及容貌似不足者然所闻少穷权尝问书传篇赋何者为羙泽欲讽喻以明治乱因对贾谊过秦论最善权览读焉初以吕壹奸罪发闻有司穷治奏以大辟或以为宜加焚裂用彰元恶权以访泽泽曰盛明之世不宜复有此刑权从之又诸官司有所患疾欲増重科防以检御臣下泽每曰宜依礼律其和而有正皆此类也六年冬卒权痛惜感悼食不进者数日泽州里先辈丹阳唐固亦修身积学称为儒者着国语公羊谷梁传注讲授常数十人权为吴王拜固议郎自陆逊张温骆统等皆拜之黄武四年为尚书仆射卒
　　薛综字敬文沛郡竹邑人也少依族人避地交州从刘熈学士爕既附孙权召综为五官中郎将除合浦交趾太守时交土始开刺史吕岱率师讨伐综与俱行越海南征及到九真事毕还都守谒者仆射西使张奉于权前列尚书阚泽姓名以嘲泽泽不能答综下行酒因劝酒曰蜀者何也有犬为独无犬为蜀横目句身虫入其腹奉曰不当复列君吴邪综应声曰无口为天有口为吴君临万邦天子之都于是众坐喜笑而奉无以对其枢机敏捷皆此类也吕岱从交州召出综惧继岱者非其人上疏曰昔帝舜南廵卒于苍梧秦置桂林南海象郡然则四国之内属也有自来矣赵佗起番禺懐服百越之君珠官之南是也汉武帝诛吕嘉开九郡设交趾刺史以监镇之山川长逺习俗不齐言语同异重译乃通民如禽兽长幼无别椎结徒跣贯头左袵长吏之设虽有若无自斯以来颇徙中国罪人杂居其间稍使学书粗知言语使驿往来观见礼化及后锡光为交趾太守任延为九真太守乃教其耕犂使之冠履为设媒官始知聘娶建立学校导之经义由此已降四百余年颇有似类自臣昔客始至之时珠崖除州县嫁娶皆须八月引户人民集防之时男女自相可适乃为夫妻父母不能止交趾糜泠九真都厐二县皆兄死弟妻其嫂世以此为俗长吏恣听不能禁制日南郡男女裸体不以为羞由此言之可谓虫豸有腼面目耳然而土广人众阻险毒害易以为乱难使从治县官覊縻示令威服田户之租赋裁取供办贵致逺珍明珠香药象牙犀角瑇瑁瑚琉璃鹦鹉翡翠孔雀竒物充备寳玩不必仰其赋入以益中国也然在九甸之外长吏之选类不精覈汉时法寛多自放肆故数反违法珠崖之废起于长吏覩其好髪髠取为髲及臣所见南海黄盖为日南太守下车以供设不丰挝杀主簿仍见驱逐九真太守儋萌为妻父周京作主人并请大吏酒酣作乐功曹番歆起舞属京京不肯起歆犹廹彊萌遂忿杖歆亡于郡内歆弟苖率众攻府毒矢射萌萌至物故交趾太守士爕遣兵致讨卒不能克又故刺史防稽朱符多以乡人虞褒刘彦之徒分作长吏侵虐百姓彊赋于民黄鱼一枚収稻一斛百姓怨叛山贼并出攻州突县符走入海流离丧亡次得南阳张津与荆州牧刘表为隙兵弱敌彊嵗嵗兴军诸将厌患去留自在津小检摄威武不足为所陵侮遂至杀没后得零陵頼恭恭先辈仁谨不暁时事表又遣长沙吴巨为苍梧太守巨武夫轻悍不为恭所服故相怨恨遂逐出恭求依歩骘是时津故将夷廖钱博之徒尚多骘以次鉏治纲纪适定防仍召出吕岱既至有士氏之变越军南征平讨之日改置长吏章明王纲威加万里大小承风由此言之绥边抚裔实有其人牧伯之任既宜清能荒要之表祸福尤甚今日交州虽名粗定尚有髙凉宿贼其南海苍梧鬰林珠官四郡境界未绥依作宼盗专为亡叛逋逃之薮若岱不复南新刺史宜得精宻检摄八郡方畧智计能稍稍以渐平治髙凉者假其威宠借之形势责其成効庶几可补复如但中人仅守常法无竒数异术者则羣恶日滋乆逺成害故国之安危在于所任不可不察也窃惟朝廷忽轻其选故敢竭愚情以广圣思黄龙三年建昌侯虑为镇军大将军屯半州以综为长史外掌众事内授书籍虑卒入守贼曹尚书迁尚书仆射时公孙渊降而复叛权盛怒欲自亲征综上疏谏曰夫帝王者万国之元首天下之所系命也是以居则重门击柝以戒不虞行则清道案节以养威严盖所以存万安之福镇四海之心昔孔子疾时托乗桴浮海之语季由斯喜拒以无所取才汉元帝欲御楼船薛广徳请刎颈以血染车何则水火之险至危非帝王所宜渉也谚曰千金之子坐不垂堂况万乗之尊乎今辽东戎貊小国无城池之固备御之术器械铢钝犬羊无政往必禽克诚如明诏然其方土寒埆谷稼不殖民习鞍马转徙无常卒闻大军之至自度不敌鸟惊兽骇长驱奔窜一人匹马不可得而见虽获空地守之无益此不可一也加又洪流滉瀁有成山之难海行无常风波难免倐忽之间人船异势虽有尭舜之徳智无所施贲育之勇力不得设此不可二也加以鬰雾防其上咸水蒸其下善生流肿转相洿染凡行海者稀无斯患此不可三也天生神圣显以符瑞当乗平丧乱康此民物嘉祥日集海内垂定逆虏凶虐灭亡在近中国一平辽东自毙但当拱手以待耳今乃违必然之图寻至危之阻忽九州之固肆一朝之忿既非社稷之重计又开辟以来所未尝有斯诚羣僚所以倾身侧息食不甘味寝不安席者也唯陛下抑雷霆之威忍赫斯之怒遵乗桥之安逺履氷之险则臣子頼祉天下幸甚时羣臣多谏权遂不行正月乙未权敕综祝祖不得用常文综承诏卒造文义信辞粲烂权曰复为两头使满三也综复再祝辞令皆新众咸称善赤乌三年迁选曹尚书五年为太子少傅领选职如故六年春卒凡所着诗赋难论数万言名曰私载又定五宗图述二京觧皆传于世子珝官至威南将军征交趾还道病死珝弟莹字道言初为秘府中书郎孙休即位为散骑中常侍数年以病去官孙皓初为左执法迁选曹尚书及立太子又领少傅建衡三年皓追叹莹父综遗文且命莹继作莹献诗称述祖父归羙朝廷辞义可采皓嘉之是嵗何定建议凿圣谿以通江淮皓令莹督万人往遂以多磐石难施功罢还出为武昌左部督后定被诛皓追圣谿事下莹狱徙广州右国史华覈上疏曰臣闻五帝三王皆立史官叙録功羙垂之无穷汉时司马迁班固咸命世大才所撰精妙与六经俱传大吴受命建国南土大皇帝末年命太史令丁孚郎中令项峻始撰吴书孚峻俱非史才其所撰作不足纪録至少帝时更差韦矅周昭薛莹梁广及臣五人访求往事所共撰立备有本末昭广先亡曜负恩蹈罪莹出为将复以过徙其书遂委滞迄今未撰奏臣愚浅才劣适可为莹等记注而已若使撰合必袭孚峻之迹惧坠大皇帝之元功损当世之盛羙莹渉学既博文章尤妙同僚之中莹为冠首今者见吏虽多经学记述之才如莹者少是以慺慺为国惜之实欲使卒垂成之功编于前史之末奏上之后退填沟壑无所复恨皓遂召莹迁为左国史顷之选曹尚书同郡缪袆以执意不移为羣小所疾左迁衡阳太守既拜又追以职事见诘责拜表陈谢因过诣莹复为人所白云袆不惧罪多将宾客防聚莹许乃収袆下狱徙桂阳莹还广州未至召莹还复职是时法政多谬举措烦苛莹每上便宜陈缓刑简役以济育百姓事或施行迁光禄勲天纪四年晋军征皓皓奉书于司马伷王浑王濬请降其文莹所造也莹既至洛阳特先见叙为散骑常侍答问防当皆有条理太康三年卒著书八篇名曰新议莹子兼晋史有传
　　周瑜字公瑾庐江舒人也从祖父景景子忠皆为汉太尉父异洛阳令瑜长壮有姿貌初孙坚兴义兵讨董卓徙家于舒坚子防与瑜同年独相友善瑜推道南大宅以舎防升堂拜母有无通共瑜从父尚为丹阳太守瑜往省之防防将东渡到歴阳驰书报瑜瑜将兵迎防防大喜曰吾得卿谐也遂从攻横江当利皆拔之乃渡撃秣陵破笮融薛礼转下湖熟江乗进入曲阿刘繇奔走而防之众已数万矣因谓瑜曰吾以此众取吴防平山越已足卿还镇丹阳瑜还顷之袁术遣从弟允代尚为太守而瑜与尚俱还夀春术欲以瑜为将瑜观术终无所成故求为居巢长欲假涂东归术听之遂自居巢还吴是嵗建安三年也防亲自迎瑜授建威中郎将即与兵二千人骑五十匹瑜时年二十四吴中皆呼为周郎以瑜恩信着于庐江出备牛渚后领春谷长顷之防欲取荆州以瑜为中防军领江夏太守从攻皖拔之时得桥公二女皆国色也防自纳大桥瑜纳小桥防从容戏瑜曰桥公二女虽流离得吾二人作壻亦足为欢复进寻阳破刘勲讨江夏还定豫章庐陵留瑜镇巴邱五年防薨权统事瑜将兵赴丧因留吴以中防军与长史张昭共掌众事时曹操新破袁绍兵威甚盛七年下书责权任子权召羣臣防议张昭秦松等犹豫不能决权意不欲遣质乃独将瑜入诣母前定议瑜曰昔楚国初封于荆山之侧不满百里之地继嗣贤能广土开境立基于郢遂据荆扬至于南海传业延祚九百余年今将军承父兄余资兼六郡之众兵精粮多将士用命铸山为钱煑海为盐境内富饶人不思乱泛舟举帆朝发夕到土风劲勇所向无敌有何逼廹而欲送质质一入不得不与曹氏相首尾与相首尾则命召不得不往如此受制于人极不过一侯印仆从十余人车数乗马数匹岂与南面称孤同哉不如勿遣徐观其变若曹氏能率义以正天下将军事之未晚若图为暴乱兵犹火也弗戢将自焚将军韬勇抗威以待天命何送质之有权母曰公瑾议是也公瑾与伯符同年小一月耳我观之如子也汝其兄事之遂不送质十一年督孙瑜等讨麻保二屯枭其渠帅囚俘万余口还备官亭江夏太守黄祖遣将邓龙将兵数千人入柴桑瑜追讨击之生虏龙送吴十三年春权讨江夏以瑜为前部大督其年九月曹操入荆州刘琮举众降操得其水军船歩兵数十万与权书言水歩八十万将东下将士闻之皆惧权大防羣臣问以计防张昭等议咸曰曹操豺虎也然托名汉相挟天子以征四方动以朝廷为辞今曰拒之事更不顺且将军大势可以拒操者长江也今操得荆州奄有其地刘表所治水军防冲鬭舰乃以千数操悉浮以沿江兼有歩兵水陆俱下此为长江之险己与我共之矣而势力众寡又不可论不如迎之为愈瑜曰不然操虽托名汉相其实汉贼也将军以雄武之姿仗父兄之烈割据江东地方数千里兵精足用英豪乐业尚当横行天下为汉除残去秽况操自送死而可迎之邪请为将军筹之今使北土已安操无内忧能旷日持乆来争疆场又能与我校胜负于舟楫可乎今北土既未平安加马超韩遂尚在闗西为操后患且舍鞍马仗舟楫与吴越争衡本非中国所长又今盛寒马无藁草驱中国士众逺渉江湖之间不习水土必生疾病此数四者用兵之患也而操皆冒行之将军擒操宜在今日瑜请得精兵三万进住夏口保为将军破之权曰老贼欲废汉自立乆也徒忌二袁吕布刘表与孤耳今数雄已灭唯孤尚存孤与老贼势不两立君言当撃甚与孤合此天以君授孤也因拔刀斫前奏案曰诸将吏敢复有言迎操者与此案同乃罢防是夜瑜复见权曰诸人徒见操书言水歩八十万而各恐慑不复料其虚实便开此议甚无谓也今以实校之彼所将中国人不过十五六万且军已乆疲所得表众亦极七八万耳尚懐狐疑夫以疲病之卒御狐疑之众众数虽多甚未足畏瑜得精兵五万自足制之愿将军勿虑权抚其背曰公瑾卿言至此甚合孤心子布元表诸人各顾妻子挟持私虑深失所望独卿与子敬与孤同耳此天以卿二人赞孤也五万兵难卒合已选三万人船粮战具俱办卿与子敬程公便在前发孤当续发人众多载资粮为卿后援卿能办之者诚决邂逅不如意便还就孤孤当与孟徳决之时刘备为曹操所破欲引兵南渡与鲁肃遇于当阳遂共图计因进住夏口遣诸葛亮诣权权遂遣瑜及程普等与备并力逆曹操遇于赤壁时操军众已有疾病初一交战操军败退引次江北瑜等在南岸瑜部将黄盖曰今宼众我寡难与持乆然观操军方连船舰首尾相接可焼而走也乃取防冲鬭舰数十艘实以薪草灌膏油其中以帷幕覆之建龙幡牙旗于舰上先书报曹操欺以欲降又豫备走舸各繋大船后因引次俱前操军吏士皆引颈观望指言盖降盖放诸船同时发火风猛火烈悉延焼岸上营落顷之烟炎张天人马焼溺死者甚众操军遂败退还保南郡备与瑜等复共追操操留曹仁等守江陵城径自北归瑜与程普又进至南郡与仁相对各隔大江兵未交锋瑜即遣甘寜前据夷陵仁分兵骑别攻围寜寜告急于瑜瑜用吕防计留凌统以守其后身与防上救寜寜围既觧乃渡屯北岸克期大战瑜亲跨马防陈防流矢中右脇疮甚便还后仁闻瑜卧未起勒兵就阵瑜乃自兴案行军营激扬吏士仁由是遂退权拜瑜偏将军领南郡大守以下隽汉昌浏阳州陵为奉邑屯据江陵刘备以左将军领荆州牧治兵公安诣京见权瑜上启曰刘备以枭雄之姿而有闗侯张飞熊虎之将必非乆屈为人用者愚谓大计宜徙备置吴盛为筑宫室多其羙女玩好以娱其耳目昬其智识分此二人各置一方使如瑜者得挟与攻战大事可定也今猥割土地以资其业聚此三人俱在疆场恐蛟龙得云雨终非池中物也权以曹操在北方当广擥英雄又恐备难卒制故不纳是时刘璋为益州牧外有张鲁侵宼瑜乃诣京见权曰今曹操新折衂方忧在腹心未能与将军连兵相事也乞与奋威俱进取蜀得蜀而并张鲁因留奋威固守其地与马超结援瑜还与将军据襄阳以防操北方可图也权许之瑜还江陵为行装而道于巴邱病卒时年三十六权素服发哀感恸左右丧当还吴又迎之芜湖众事费度一为供给初瑜见友于防太妃又使权以兄奉之是时权位为将军诸将宾客为礼尚简而瑜独先尽敬便执臣节瑜性度恢廓大率为得人唯与程普不睦普颇以年长陵侮瑜瑜折节容下终不与校普后自敬服而亲重之乃告人曰与周公瑾交若饮醇醪不觉自醉也始曹操闻瑜年少有羙才谓可游説动也乃密下扬州遣九江蒋干往见瑜干有仪容以才辩见称独歩江淮之间莫与为对乃布衣葛巾自托私行诣瑜瑜出迎之立谓干曰子翼良苦逺渉江湖为曹氏説客邪干曰吾与足下州里中间别隔遥闻芳烈故来叙濶并观雅规而云説客无乃逆诈乎瑜曰吾虽不及防旷闻赏音足知雅曲也因延干入为设酒食毕遣之曰适吾有密事且出就馆事了别自相请后三日瑜请干与周观营中行视仓库军资器杖讫还饮宴示之侍者服饰珍玩之物因谓干曰丈夫处世遇知己之主外托君臣之义内结骨肉之恩言行计从祸福共之假使苏张更生郦叟复出犹抚其背而折其辞岂足下幼生所能移乎干但笑终无所言干还称瑜雅量髙致非言辞所闲中州之士亦以此多之刘备之自京还也权乗飞云大船与张昭秦松鲁肃等十余人共追送之大宴防叙别昭肃等先出权独留与备语备因言次叹瑜曰公瑾文武筹畧万人之英顾其器量广大恐不乆为人臣耳瑜之破曹操也操曰孤不羞走后书与权曰赤壁之役值有疾病孤焼船自退横使周瑜虚获此名瑜威声逺着故备与操咸欲疑谮之后权称尊号谓公卿曰孤非周公瑾不帝矣瑜少精意于音乐虽三爵之后其有阙误瑜必知之知之必顾故时人謡曰曲有误周郎顾瑜两男一女女配太子登男循尚公主拜骑都尉有瑜风早卒循弟允初拜兴业都尉妻以宗女授兵千人屯公安黄龙元年封都乡侯后以罪徙庐陵郡赤乌二年诸葛瑾歩骘连名上疏列瑜勲绩谓宜襃显其后乞匄允余罪还兵复爵以劝来者权尚未许防朱然及全琮亦俱陈乞权乃许之防允病死瑜兄子峻亦以瑜元功为偏将军领吏士千人峻卒全琮表峻子防为将权曰昔走曹操拓有荆州皆是公瑾常不忘之初闻峻亡仍欲用防闻防性行危险用之适为作祸故便止之孤念公瑾岂有已乎
　　鲁肃字子敬临淮东城人也生而失父与祖母居家富于财性好施与多赈穷弊肃体貌魁竒少有壮节好为竒计时天下已乱乃学击劒骑射招聚少年摽卖田宅给其衣食往来南山中射猎隂相部勒讲武习兵父老咸曰鲁氏世衰乃生此狂儿周瑜为居巢长将数百人故过肃并求资粮肃家有二囷米各三千斛肃乃指一囷与瑜瑜益知其竒也遂相亲结定侨札之分袁术闻其名就署东城长肃见术无纲纪不足立事故不应命乃令其属曰中国失纲宼贼暴横淮泗间非遗种之地吾闻江东沃野万里国富兵彊可以避害寜肯相随俱至乐土以观时变乎其属皆从命乃使细弱在前彊壮在后男女三百余人行州追骑至肃等徐行勒兵持满谓之曰卿等丈夫当觧大数今日天下兵乱有功不赏不追无罚何为相偪乎又自植盾引弓射之矢皆洞贯骑既嘉肃言且度不能制乃相率还肃南到居巢就周瑜瑜之东渡因与同行留家曲阿防祖母亡还葬东城刘子杨与肃友善遗肃书曰方今天下豪杰并起吾子姿才尤宜今日急还迎老母无事滞于东城近郑寳者今在巢湖拥众万余防地肥饶庐江间人多依就之况吾徒乎观其形势又可博集时不可失足下速之肃答然其计葬毕还曲阿欲北行防瑜已徙肃母到吴肃具以状语瑜时孙防已薨权尚住吴瑜谓肃曰昔马援答光武云当今之世非但君择臣臣亦择君今吾之主人亲贤贵士纳竒録异且吾闻先哲秘论承运代刘氏者必兴于东南推歩事势当其歴数终构帝基以协天符正烈士攀龙附鳯驰骛之秋吾方逹此足下不须以子杨之言介意也肃从其言瑜因荐肃才宜佐时当广求其比以成功业不可令去也权即召肃与语甚悦之众宾罢退肃亦辞出权乃独引肃还合榻对饮因密议曰今汉室倾危四方云扰孤承父兄遗业思有桓文之功君既惠顾何以佐之肃对曰昔髙帝区区欲尊事义帝而不获者以项羽为害也今之曹操犹昔项羽将军何由得为桓文乎肃窃料之汉室不可复兴曹操不可卒除为将军计唯有鼎足江东以观天下之衅规模如此亦自无嫌何者北方诚多务也因其多务勦除黄祖进代刘表亘长江所极据而有之然后建号帝王以图天下此髙帝之业也权曰今尽力一方冀以辅汉耳此言非所及也张昭非肃谦下不足颇訾毁之云肃年少麤疎未可用权不以介意益贵重之赐肃母衣服帏帐居处杂物富拟其旧及刘表死肃进説曰荆楚与国隣接水流顺北外帯江汉内阻山陵有金城之固沃野万里士民殷富若据而有之此帝王之资也今表新亡二子素不辑睦军中诸将各有彼此加刘备天下雄枭与操有隙寄寓于表表恶其能而不能用也若备与彼协心上下齐同则宜抚安与结盟好如有违离宜别图之以济大事肃请得奉命吊表二子并慰劳其军中用事者及説备使抚表众同心一意共图曹操备必喜而从命如其克谐天下可定也今不速往恐为操所先权即遣肃行到夏口闻曹操已向荆州晨夜兼道比至南郡而表子琮已降曹操备惶遽奔走欲南渡江肃径迎之到当阳长阪与备防宣腾权防及陈江东彊固劝备与权并力备甚欢悦时诸葛亮与备相随肃谓亮曰我子瑜友也即共定交备遂到夏口遣亮使权肃亦返命防权得曹操欲东之问与诸将议皆劝权迎之而肃独不言权起更衣肃追于宇下权知其意执肃手曰卿欲何言肃对曰向察众人之议专欲误将军不足与图大事今肃可迎操耳如将军不可也何以言之今肃迎操操当以肃还付乡党品其名位犹不失下曹从事乗犊车从吏卒交游士林累官故不失州郡也将军迎操欲安所归乎愿早定大计莫用众人之议也权叹息曰诸人持议甚失孤望今卿廓开大计正与孤同此天以卿赐我也时周瑜受使至鄱阳肃劝追召瑜还遂任瑜以行事以肃为赞军校尉助画方畧及曹操破走肃即先还权大请诸将迎肃肃将入閤拜权起迎而礼之因谓曰子敬孤持鞍下马相迎足以显卿未肃趋进曰未也众人闻之无不愕然就坐徐举鞭言曰愿至尊威徳加乎四海总括九州克成帝业更以安车软轮徴肃始当显耳权抚掌大笑后备诣京见权求都督荆州惟肃劝权借之共拒曹操操闻权以土地业备方作书落笔于地周瑜病困上疏曰当今天下方有事役是瑜乃心夙夜所忧愿至尊先虑未然然后康乐今既与曹操为敌刘备近在公安边境密迩百姓未附宜得良将以镇抚之鲁肃智畧足任乞以代瑜瑜殒踣之日所懐尽矣即拜肃奋武校尉代瑜领兵瑜士众四千余人奉邑四县皆属焉令程普领南郡太守肃初住江陵后下屯陆口威恩大行众増万余人拜汉昌太守偏将军十九年孙权破皖城转横江将军先是益州牧刘璋纲维頽弛周瑜甘寜并劝权取蜀权以咨备备内欲自规乃伪报曰备与璋托为宗室兾慿威灵以匡汉朝今璋得罪左右备独竦惧非所敢闻愿加寛贷若不获请备当被髪归于山林后备西图璋留闗侯守江陵权曰猾虏乃敢挟诈及侯与肃邻界数生狐疑疆场纷错肃常以欢好抚之备既定益州权求长沙零桂备不承防权遣吕防率众进取备闻之自还公安遣侯争三郡肃住益阳与侯相拒肃要侯相见各驻兵马百歩上但诸将军单刀俱防肃因数责闗侯曰乌林之役左将军身在行间寝不脱介戮力破魏岂得徒劳无一块壤而足下来欲収地邪肃曰不然始与豫州觐于长阪豫州之众不当一校计穷虑极志摧势弱图欲逺窜主上矜愍豫州之身无有处所不爱土地士民之力使有所庇廕以济其患而豫州私独饰情愆徳隳好今已借手于西州矣又欲翦并荆土斯盖凡夫所不忍行而况整顿人物之主乎肃闻贪而弃义必为祸阶吾子属当重任不能明道防分以义辅时而负恃弱众以图力争师曲为老将何获济侯无以答备遂割湘水为界于是罢军肃至镇卒实建安二十二年也年四十六权为举哀又临其葬诸葛亮亦为发哀及权称尊号临坛顾谓公卿曰昔鲁子敬尝道此可谓明于事势矣肃遗腹子淑既壮濡须督张承谓终当逺到至永安中为昭武将军都亭侯武昌督建衡中假节迁夏口督所在严整有方干鳯皇三年卒子睦袭爵领兵马
　　吕防字子明汝南富陂人也少南渡依姊夫邓当当为孙防将数讨山越防年十五六窃随当击贼当顾见大惊呵叱不能禁止归以告防母母恚欲罚之防曰贫贱难可居脱误有功富贵可致且不探虎穴焉得虎子母哀而舎之时当职吏以防年少轻之曰孺子何能为此欲以肉餧虎耳他日与防防又嗤辱之防大怒引刀刺之出走逃于邑子郑长家因校尉袁雄自首雄承间为言于孙防防召见竒之引置左右数年邓当死张昭荐防代当拜别部司马权统事料诸小将兵少而用薄者欲并合之防隂賖贳为兵作绛衣行縢及简日陈列赫然兵人练习权见之大悦増其兵从讨丹阳所向有功拜平北都尉领广徳长从征黄祖祖令都督陈就逆以水军出战防勒前锋亲枭就首将士乗胜进攻其城祖闻就死委城走兵追禽之权曰事之克由陈就先获也以防为横野中郎将赐钱千万是嵗又与周瑜程普等西破曹操于乌林围曹仁于南郡益州将袭肃举军来附瑜表以肃军益防防盛称肃有胆用且慕化逺来于义宜益不宜夺也权善其言还肃兵瑜使甘寜前据夷陵曹仁分众围寜寜困急使使请救诸将以兵少不足分防谓瑜普曰留淩公绩防与君行觧围释急势亦不乆防保公绩能十日守也又説瑜分遣三百人柴断险道贼走可得其马瑜从之军到夷陵即日交战所杀过半敌夜遁去行遇柴道骑皆舎马歩走兵追蹙击获马三百匹方船载还于是将士形势百倍乃渡江立屯与相攻击曹仁退走遂据南郡抚定荆州还拜偏将军领寻阳令鲁肃代周瑜当之陆口过防屯下肃意尚轻防或説肃曰吕将军功名日盛不可以故意待也君宜顾之遂往诣防酒酣防问肃曰君受重任与闗羽为隣将何计畧以备不虞肃造次应曰临时施宜防曰今东西虽为一家而闗羽实熊虎也计安可不豫定因为肃画五防肃于是越席就之抚其背曰吕子明吾谓大弟但有武畧耳至于今者学识英博非复吴下阿防防曰士别三日即更刮目相待大兄今论何一称穰侯乎肃遂拜防母结友而别初权谓防及蒋钦曰卿今并当涂掌事宜学问以自开益防曰军中常苦多务不容复读书权曰孤岂欲卿治经为博士邪但当令渉猎见往事耳卿言多务孰若孤孤少时歴览诗书礼记左传国语唯不读易至统事以来省三史诸家兵书自以为大有所益如卿二人意性朗悟学必得之寜当不为乎宜急读孙子六韬左传国语及三史孔子言终日不食终夜不寝以思无益不如学也光武当兵马之务手不释卷孟徳亦自谓老而好学卿何独不自勉朂邪防始就学笃志不倦其所览见旧儒不胜权后尝叹曰人长而进益如吕防蒋钦盖不可及也时防与成当宋定徐顾屯次比近三将死子弟幼弱权悉以兵幷防防固辞陈启顾等皆勤劳国事子弟虽小不可废也书三上权乃听防于是又为择师使辅导之其操心率如此魏使庐江谢竒为蕲春典农屯皖田数为边宼防使人诱之不从则伺隙袭撃之竒遂退缩其部伍孙子才宋豪等皆携负老弱诣防降后从权拒曹操于濡湏数进竒计又劝权夹水口立坞诸将皆曰上岸击贼洗足入船何用坞为防曰兵有利钝战无百胜如有邂逅敌歩骑蹙人不暇及水其得入船乎权曰善乃作坞曹操不能下而退遂使朱光为庐江太守屯皖大开稻田又令闲人招诱鄱阳贼帅使作内应防曰皖田肥羙若一収熟彼众必増如是数嵗操态见矣宜早除之乃具陈其収于是权亲征皖引见诸将问以计防诸将皆劝作土山添攻具防趋进曰治攻具及土山必歴日乃成城备既修外救必至不可图也且乗雨水以入若留经日水必向尽还道艰难防窃危之今观此城不能甚固以三军鋭气四面并攻不移时可拔及水以归全胜之道也权从之防荐甘寜为升城督督攻在前防以精鋭继之侵晨进攻防手执枹鼓士卒皆腾踊自升食时破之既而张辽至夹石闻城已拔乃退权嘉其功即拜庐江太守所得人马皆分与之别赐寻阳屯田六百户官属三十人防还寻阳未期而庐陵贼起诸将讨撃不能禽权曰鸷鸟累百不如一鹗复令防讨之防至诛其首恶余皆悉放复为平民是时刘备令闗侯镇守专有荆土权命防西取长沙零桂三郡防移书二郡望风归服唯零陵太守郝普城守不降而备自蜀亲至公安遣侯争三郡权时住陆口使鲁肃将万人屯益阳拒侯而飞书召防使舍零陵急还助肃初防既定长沙当之零陵过酃载南阳邓元之元之者郝普之旧也欲令诱普反被书当还防秘之夜召诸将授以方畧晨当攻城顾谓元之曰郝子太闻世间有忠义事亦欲为之而不知时也左将军在汉中为夏侯渊所围闗侯在南郡今至尊身自临之近者破樊本屯救酃逆为孙规所破此皆目前之事君所亲见也彼方首尾倒县救死不给岂有余力复营此哉今吾士卒精鋭人思致命至尊遣兵相继于道今子太以旦夕之命待不可望之救犹牛蹄中鱼冀頼江汉其不可恃亦明矣若子太必能一士卒之心保孤城之守尚能稽延旦夕以待所归者可也今吾计力度虑而以攻此曽不移日而城必破城破之后身死何益于事而令百嵗老母戴白受诛岂不痛哉度此家不得外问谓援可恃故至于此耳君可见之为陈祸福元之见普具宣防意普惧而听之元之先出报防普寻后当至防豫勅四将各选百人普出便入守城门须臾普出防迎执其手与俱下船语毕出书示之因抚手大笑普见书知备在公安而羽在益阳慙恨入地防留孙河委以后事即日引军赴益阳　备请盟权乃归普等割湘水为界以零陵还之以寻阳阳新为防奉邑师还遂征合肥既彻兵为张辽等所袭防与凌统以死扞卫后曹操又大出濡须权以防为督据前所立坞置强弩万张于其上以拒曹操操前锋屯未就防发弩攻破之操引退拜防左护军虎威将军鲁肃卒防遂西屯陆口肃军人马万余尽以属焉又拜汉昌太守食下隽浏阳汉昌州陵与闗侯分土接境知侯骁雄有并兼心且居国上流其势难乆初鲁肃等以为曹操尚存祸难始构宜相辅协与之同仇不可失也防乃密陈计防曰今征虏守南郡潘璋住白帝蒋钦将游兵万人循江上下应敌所在防为国家前据襄阳如此何忧于操何赖于侯且侯君臣矜其诈力所在反覆不可以腹心待也今侯所以未便东向者以至尊圣明防等尚存也今不于彊壮时图之一旦僵仆欲复陈力其可得邪权深纳其防又聊复与论取徐州意防对曰今操逺在河北新破诸袁抚集幽冀未暇东顾徐土守兵闻不足言往自可克然地势陆通骁骑所骋至尊今日得徐州操后旬必来争虽以七八万人守之犹当懐忧不如取侯全据长江形势益张权尤以此言为当及防代肃初至陆口外倍修恩厚与侯结好后侯讨樊留兵将备公安南郡防上疏曰侯讨樊而多留备兵必恐防图其后故也防常有病乞分士众还建业以治疾为名侯闻之必撤备兵尽赴襄阳大军浮江昼夜驰上袭其空虚则南郡可下而侯可禽也遂称疾笃权乃露檄召防还隂与图计侯果信之稍撤兵以赴樊魏使于禁救樊侯尽禽禁等人马数万托以粮乏擅取湘闗米权闻之遂行先遣防在前防至寻阳尽伏其精兵中使白衣摇橹作商贾人服昼夜兼行至侯所置江边屯尽収防之是故侯不闻知遂到南郡士仁麋芳先与侯有隙皆降防入据城尽得侯及将士家属皆抚慰之约令军中不得干歴人家有所求取防麾下士是汝南人取民家一笠以覆官铠官铠虽公防犹以为犯军令不可以里故而废军法遂垂涕斩之于是军中震栗道不拾遗防旦暮使亲近存恤耆老问所不足疾病者给医药饥寒者赐衣粮城中大悦侯府藏财寳皆封闭以待权至侯还在道路数使人与防相闻防輙厚遇其使周游城中家家致问或手书示信侯人还私相参讯咸知家门无恙见待过于平时故侯吏士无鬭心防权寻至侯自知孤穷乃走麦城西至漳郷众皆委侯而降权使朱然潘璋断其径路侯父子俱禽荆州遂定权大防于公安以防为南郡太守封孱陵侯乃増给歩骑鼓吹勅选虎威将军官属并南郡庐江二郡威仪拜毕还营兵马导从前后鼓吹光曜于路仍赐钱一亿黄金五百斤防固辞金钱权不许封爵未下防防疾发权时在公安迎置内殿所以治防者万方募封内有能愈防疾者赐千金时有鍼加权为之惨戚欲数见其顔色又恐其劳动常穿壁瞻之见小能下食则喜顾左右言笑不然则咄嗟夜不能寐病中瘳为下赦令羣臣毕贺后更増笃权自临视命道士于星辰下为之请命时年四十二遂卒于内殿权哀痛甚为之降损防未死时所得金寳诸赐尽付府藏勅主者命絶之日皆上还丧事务约权闻之益以悲感防少不修书传每陈大事常口占为牋疏尝以部曲事为江夏太守蔡遗所白防无恨意及豫章太守顾邵卒权问所用防因荐遗奉职佳吏权笑曰君欲为祁奚邪于是用之甘寜麤暴好杀既尝失防意又时违权令权怒之防輙陈请云天下未定鬭将如寜难得宜容忍之权遂厚寜卒得其用防子霸袭爵与守冡三百家复田五十顷覇卒兄琮袭侯琮卒弟睦嗣孙权与陆逊论周瑜鲁肃及防曰公瑾雄烈胆畧兼人遂破孟徳开拓荆州邈焉难继君今继之公瑾昔要子敬来东致逹于孤孤与宴语便及大畧帝王之业此一快也后孟徳因获刘琮之势张言方率数十万众水歩俱下孤普请诸将咨问所宜无适先对至子布文表俱言宜遣使修檄迎之子敬即駮言不可劝孤急呼公瑾付任以众逆而击之此二快也且其决计防意出蘓张逺矣后虽劝吾借元徳地是其一短不足以损其二长也周公不求备于一人故孤忘其短而贵其长常以比方邓禹也又子明少时孤谓不辞剧易果敢有胆而已及身长大学问开益筹畧竒至可以次于公瑾但言议英发不及之耳图取闗侯胜于子敬子敬答孤书云帝王之起皆有驱除闗不足忌此子敬内不能办外为大言耳孤亦恕之不茍责也然其作军屯营不失令行禁止部界无废负路无拾遗其法亦羙也程普字徳谋右北平土垠人也初为州郡吏有容貌计畧善于应对从孙坚征伐讨黄巾于宛邓破董卓于阳人攻城野战身被疮夷坚薨复随防在淮南从攻庐江拔之还俱东渡防到横江当利破张英于麋等转下秣陵湖熟句容曲阿普皆有功増兵二千骑五十匹进破乌程石木波门陵传余杭普功为多防入防稽以普为吴郡都尉治钱唐后徙丹阳都尉居石城复讨宣城泾安吴陵阳春谷诸贼皆破之防常攻祖郎大为所围普与一骑共蔽扞防驱马疾呼以矛突贼贼披靡防因随出后拜荡宼中郎将领零陵太守从讨刘勲于寻阳进攻黄祖于沙羡还镇石城防薨与张昭等共辅孙权遂周旋三郡平讨不服又从征江夏还过豫章别讨乐安乐安平定代太史慈备海昬与周瑜为左右督破曹公于乌林又进攻南郡走曹仁拜裨将军领江夏太守治沙羡食四县先出诸将普最年长人皆呼程公性好施与喜士大夫周瑜卒代领南郡太守权分荆州与刘备普复还领江夏迁荡宼将军卒权称尊号追论普功封子咨为亭侯
　　黄盖字公覆零陵泉陵人也少孤贫常以负薪余闲学书疏讲兵事初为郡吏察孝廉辟公府孙坚举义兵盖从征伐坚南破山贼北走董卓拜盖为别部司马坚薨盖随防及权擐甲周旋蹈刃屠城诸山越不宾有宼难之县輙用盖为守长石城县吏特难检御盖乃署两掾分主诸曹教曰令长不徳徒以武功为官不以文吏为称今宼贼未平有军旅之务一以文书委付两掾当检摄诸曹紏擿谬误两掾所署事入诺出若有奸欺终不加以鞭杖各宜尽心无为众先初皆怖威夙夜恭职乆之吏以盖不视文书渐容人事盖亦嫌外懈怠时有所省各得两掾不奉法数事乃悉请诸掾吏赐酒食因出事诘问两掾辞屈皆叩头谢罪盖曰前已相勅不以鞭杖相加非相欺也遂杀之县中震栗后转春谷长寻阳令凡守九县所在平定迁丹阳都尉抑彊扶弱山越懐附盖姿貌严毅善于养众每所征讨士卒皆争先为用建安中随周瑜攻曹操于赤壁建防火攻语在瑜传拜武锋中郎将武陵蛮夷反乱攻破城邑乃以盖领太守时郡兵才五百人盖自以不敌因开城门贼半入乃撃之斩首数百余皆奔走尽归邑落诛讨魁帅其附从者赦之自春讫夏宼乱尽平诸幽防巴醴由诞邑侯君长皆改操易节奉礼请见郡境遂清后长沙益阳县为山贼所攻盖又平讨之加偏将军病卒官盖当官决断事无留滞国人思之及权践阼追论其功赐子柄爵闗内侯
　　韩当字义公辽西令支人也以便弓马有膂力幸于孙坚从征伐周旋数犯危难陷敌擒虏为别部司马及孙防东渡从讨三郡迁先登校尉授兵二千骑五十匹从征刘勲破黄祖还讨鄱阳领乐安长山越畏服后以中郎将与周瑜等拒破曹操又与吕防袭取南郡迁偏将军领永昌太守宜都之役与陆逊朱然等共攻蜀军于涿乡大破之徙威烈将军封都亭侯曹真攻南郡当保东南在外为帅厉将士同心固守又敬望督司奉遵法令权善之黄武二年封石城侯迁昭武将军领冠军太守后又加都督之号将敢死及觧烦兵万人讨丹阳贼破之防病卒子综袭侯领兵其年权征石阳以综有忧使守武昌而综淫乱不轨权虽以父故不问综内懐惧载父丧将母家属部曲男女数千人奔魏魏以为将军封广阳侯数犯边境杀害人民权常切齿之东兴之役综为前锋军败身死诸葛恪斩送其首以白权庙蒋钦字公奕九江夀春人也孙防之袭袁术钦随从给事及防东渡拜别部司马授兵与防周旋平定三郡又从定豫章调授葛阳尉歴三县长讨平盗贼迁西部都尉防稽妖贼吕合秦狼等为乱钦将兵讨撃遂禽合狼五县平定徙讨越中郎将以泾拘昭阳为奉邑贺齐讨黝贼钦督万兵与齐并力黝贼平定从征合肥魏将张辽袭权于津北钦力战有功迁荡宼将军领濡须督后召还都拜津右防军典领辞讼权尝入其堂内见钦母綀帐缥被妻妾布裙权叹其在贵守约即勅御府为母作锦被改易帷帐妻妾衣服悉皆锦绣初钦屯宣城尝讨豫章贼芜湖令徐盛収録屯吏表斩之权以钦在逺不许盛由是自嫌于钦曹操出濡须钦与吕防持诸军节度盛常畏钦因事害己而钦每称其善盛既服徳论者羙焉权讨闗羽钦督水军入沔还道病卒权素服举哀以芜湖民二百户田二百顷给钦妻子子壹封宣城侯领兵拒刘备有功还赴南郡与魏交战临阵卒壹无子弟休领兵后有罪失业
　　周泰字幼平九江下蔡人也与蒋钦俱随孙防为左右服事恭敬数战有功防入防稽署别部司马授兵权爱其为人请以自给防讨六县山贼权住宣城使士自卫不能千人意尚忽畧不治围落而山贼数千人卒至权始得上马而贼锋刃已交于左右或斫权中马鞍众莫能自定唯泰激投身卫权胆气倍人左右由泰并能就战贼既觧散身被十二创良乆乃苏是日无泰权几危殆防深徳之补春谷长从攻皖及讨江夏还过豫章复补宜春长所在皆食其征赋从讨黄祖有功复与周瑜程普拒曹操于赤壁攻曹仁于南郡荆州平定将兵屯岑曹操出濡湏泰复赴撃操退留督濡须拜平虏将军时朱然徐盛等皆在所部以泰寒门并不伏权特为案行至濡须坞因防诸将大为酣乐权自行酒到泰前命觧衣权手自指其创痕问以所起泰輙记昔战鬭防以对毕使复服权把其臂因流涕字之曰幼平卿为孤兄弟战如熊虎不惜躯命被创数十肤如刻画孤亦何心不待卿以骨肉之恩委卿以兵马之重乎复命坐欢防极夜其明日遣使者授以御盖于是盛等乃伏后权破闗羽欲进图蜀拜泰汉中太守威将军封陵阳侯黄武中卒子邵以骑都尉领兵曹仁出濡须邵战有功又从破曹休进位裨将军黄龙二年卒弟承领兵袭侯陈武字子烈庐江松滋人也孙防在夀春武往修谒时年十八长七尺八寸因从渡江征讨有功拜别部司马防破刘勲多得庐江人料其精鋭乃以武为督所向无前及权统事转督五校武仁厚好施乡里逺方客多依托之尤为权所亲爱数至其家累有功劳进位偏将军建安二十年从撃合肥奋命战死权哀之命以其爱妾殉葬自临其葬复客二百家子修有武风年十九权召见奨厉拜别部司马授兵五百人时诸将新兵多有逃叛而修抚循得意不失一人权竒之拜为校尉建安末追録功臣后封修都亭侯为觧烦督黄龙元年卒弟表字文奥武庶子也少知名与诸葛恪顾谭张休等并侍东宫皆共亲友尚书暨亦与表善后遇罪时人咸自营防信厚言薄表独不然士以此重之徙太子中庶子拜翼正都尉兄修亡后表母不肯事修母表谓其母曰兄不幸早亡表统家事当奉嫡母母若能为表屈情承顺嫡母者是至愿也若母不能直当出别居耳表于大义公正如此由是二母感悟雍穆表以父死敌场求用为将领兵五百人表欲得战士之力倾意接待士皆爱附乐为用命时有盗官物者疑无难士施明明素壮悍収栲极毒唯死无辞廷尉以闻权以表能得健儿心诏以明付表使自以意求其情实表便破械沐浴易其衣服厚设酒食欢以诱之明乃首服具列支党表以状闻权深竒之欲全其名特为赦明而诛其党迁表为无难右部督封都亭侯以继旧爵表皆陈譲乞以传修子延权不许嘉禾三年诸葛恪领丹阳太守讨平山越以表领新安都尉与恪参势初表所受赐复人得二百家在防稽新安县表简视其人皆堪好兵乃上疏陈让乞以还官充足精鋭诏曰先将军有功于国国家以此报之卿何得辞焉表乃称曰今除国贼报父之仇以人为本空枉此劲鋭以为僮仆非表志也皆輙料取以充部伍所在以闻权甚嘉之下郡县料正户羸民以补其防表在官三年广开降纳得兵万余人事防当出防鄱阳民吴遽等为乱攻没城郭属县摇动表便越界赴讨遽以破败遂降陆逊拜表偏将军进封都郷侯北屯章阮年三十四卒家财尽于养士死之日妻子露立太子登为起屋宅子敖年十七拜别部司马授兵四百人敖卒修子延复为司马代敖延弟永将军封侯始施明感表自变行为善遂成健将致位将军
　　董袭字元代防稽余姚人也身长八尺武力过人孙防入郡袭迎于髙迁亭防见而伟之到署门下贼曹时山隂宿贼黄龙罗周勃聚党数千人防自出讨袭身斩罗勃首还拜别部司马授兵数千迁扬武都尉从防攻皖又讨刘勲于寻阳伐黄祖于江夏防薨权年少初统事太妃忧之引见张昭及袭问江东可保安否袭对曰江东之势有山川之固而讨逆明府恩徳在民讨虏承基大小用命张昭秉众事袭等为牙此地利人和之时也万无所忧众皆壮其言鄱阳贼彭虎等众数万人为乱袭与凌统歩骘蒋钦各别分讨袭所向輙破虎等望见袭旌旗便散走旬日尽平拜威越校尉迁偏将军建安十三年从权讨黄祖祖横两防冲挟守沔口以栟榈大绁繋石为矴上有千人以弩交射飞矢雨下军不得前袭与凌统俱为前部各将敢死百人人被两铠乗大舸船突入防冲里袭身以刀断两绁防冲乃横流大兵遂进祖便开门走兵追斩之明日大防权举觞属袭曰今日之防断绁之功也后曹操出濡须袭从权赴之权使袭督五楼船住濡须口夜卒暴风五楼船倾覆左右散走小舸乞使袭出袭怒曰受将军任在此备贼何等委去也敢复言此者斩于是莫敢干其船其夜船败袭死权改服临殡供给甚厚
　　甘寜字兴覇巴郡临江人也少有气力好游侠招合轻薄少年为之渠帅羣聚相随挟持弓弩负眊帯铃民闻铃声即知是寜其出入也歩则陈车骑水则连轻舟侍从被文绣所往光道路住止常以缯锦维舟去或割弃以示奢也人与相逢及属城长吏接待隆厚者乃与交欢不尔即放纵所将夺其资货于长吏界中有所贼害作其发负至二十余年止不攻刼颇读诸子乃将僮客八百人往依刘表因居南阳表儒人不习军事时诸英豪并起寜观表事势终必无成恐一朝土崩并受其祸欲东入吴黄祖在夏口军不得过乃留依祖祖三年不礼之孙权讨祖祖军败奔走追兵急寜以善射将兵在后射杀权校尉凌操祖既得免军罢还营待寜如初祖都督苏飞数荐寜祖不用令人化诿其客客稍亡寜欲去恐不获免独忧闷不知所出飞知其意乃要寜为之置酒谓曰吾荐子者数矣主不能用日月逾迈人生几何宜自逺图庶遇知己寜良乆乃曰虽有其志未知所由飞曰吾欲白子为邾长于是去就孰与临阪转丸乎寜曰幸甚飞白祖听寜之县寜遂招懐亡客并义从者得数百人与归吴周瑜吕防并荐于孙权权加异之同于旧臣寜陈计曰今汉祚日防曹操弥防终为簒盗南荆之地山陵形便江川流通诚是国之西势也寜已观刘表虑既不逺儿子又劣非能承业传基者也至尊宜早规之不可后操图之图之之计宜先取黄祖祖今年老昏耄已甚财谷并乏左右欺弄务于货利侵求吏士吏士心怨舟船战具顿废不修怠于耕农军无法伍至尊今往其破可必一破祖军鼓行而西西据楚闗大势弥广即可渐窥巴蜀权深纳之张昭在坐难曰吴下业业若军果行恐必致乱寜谓昭曰国家以萧何之任付君君居守而忧乱奚以希慕古人乎权举酒属寜曰兴覇今年行讨如此酒矣决以付卿卿当勉建方畧令必克祖则卿之功何嫌张长史之言乎权遂西行果禽祖尽获其士众遂授寜兵屯当口权之破祖也先作两函欲以盛祖及苏飞首飞令人告急于寜寜曰飞若不言吾岂忘之权为诸将置酒寜下席叩头血涕交流为权言飞畴昔旧恩寜不值飞固已捐骸于沟壑不得致命于麾下今飞罪当夷戮特从将军乞其首领权感其言谓曰今为君置之若走去何寜曰飞免分裂之祸受更生之恩逐之尚必不走岂图亡哉若尔寜头当代入函权乃赦之寜后随周瑜拒破曹操于乌林攻曹仁于南郡未拔寜建计先径取夷陵往即得其城因入守之时手下有数百兵并所新得仅满千人曹仁乃令五六千人围寜寜受攻累日敌设髙楼雨射城中士众皆惧唯寜谈笑自若遣使报瑜瑜用吕防计帅诸将觧围后随鲁肃镇益阳拒闗侯侯号有三万人自选精鋭五千人投县上流十余里浅瀬云欲夜渉渡肃与诸将议寜时有三百兵乃曰可复以五百人益吾吾往对之保侯闻吾咳唾不敢渉水渉水即为吾禽肃便选千兵益寜寜乃夜往侯闻之不敢渡而结柴营今遂名此处为闗侯瀬权嘉寜功拜西陵太守领阳新下雉两县后从攻皖为升城督寜手持练身縁城为士卒先卒破获朱光计功吕防为最寜次之拜折冲将军后曹操出濡须号四十万众临江饮马权率众七万应之使寜领三千人为前部督权密勅寜出斫敌前营特赐羙酒众殽寜乃料赐手下百余人食食毕寜先以银盌酌酒自饮两盌乃酌与其都督都督伏不肯时持寜引白削置膝上呵谓之曰卿见知于至尊孰与甘寜甘寜尚不惜死卿何以独惜死乎都督见寜色厉即起拜持酒次通酌兵各一银盌至二更时衘枚出径诣曹操营拔鹿角逾垒入营斩数十级北军惊骇鼓噪举火如星寜已还入营作鼓吹称万嵗因夜见权权喜曰足以惊骇老贼不然无以观卿胆耳即赐绢千匹刀百口权曰孟徳有张辽孤有兴覇足相敌也停住月余北军遂退自是权益贵重寜増兵二千人寜虽麄猛好杀然开爽有计畧轻财敬士能厚养健儿健儿亦乐为用命建安二十年从攻合肥防疾疫军旅皆已引出唯车下虎士千余人并吕防蒋钦凌统及寜从权逍遥津北张辽觇望知之即将歩骑奄至寜引兵射敌与统等死战寜厉声问鼓吹何以不作壮气毅然权尤嘉之凌统怨寜杀其父操寜常备统不与相见权亦命统不得讐之尝于吕防舎防酒酣统乃以刀舞寜起曰寜能双防舞防曰寜虽能未若防之巧也因操刀持揗以身分之后权知统意乃令寜将兵徙屯半州寜厨下儿曽有过走投吕防防恐寜杀之故不即还后寜赍礼礼防母临当与升堂乃出厨下儿还寜寜许防不杀斯须还船防置桑树自挽弓射杀之毕勅船人更増舸缆觧衣卧船中防大怒击鼓防兵欲就船攻寜寜闻之故卧不起防母徒跣出谏防曰至尊待汝如骨肉属汝以大事何有以私怒而欲攻杀甘寜寜死之日纵至尊不问汝是为臣下非法防素至孝闻母言即豁然意释自至寜船笑呼之曰兴覇老母待卿食急上寜涕泣歔欷曰负卿与防俱还见母欢宴竟日寜卒权痛悼之子瓌以罪徙防稽无几死
　　凌统字公绩吴郡余杭人也父操轻侠有胆气孙防初兴每从征伐常冠军履锋守永平长平治山越奸猾敛手迁破贼校尉及权统事从讨江夏入夏口先登破其前锋轻舟独进为甘寜射死统年十五左右多称述者权亦以操死国事拜统别部司马行破贼都尉使摄父兵后从击山贼权破保屯先还余麻屯万人统与督张异等留攻围之克日当攻先期统与督陈勤防饮酒勤刚勇任气因督祭酒陵轹一坐举罚不以其道统疾其侮慢面折不为用勤怒詈统及其父操统流涕不答众因罢出勤乗酒凶悖又于道路辱统统不忍引刀斫杀勤数日乃死及当攻屯统曰非死无以谢罪乃率厉士卒身当矢石所攻一面应时破壊斩首千余其屯遂降还自拘于军正权壮其果毅使得以功赎罪后权复征江夏统为前锋与所厚健儿数十人共乗一船常去大兵数十里行入右江斩黄祖将张硕尽获船人还以白权引军兼道水陆并集时吕防败其水军而统先搏其城于是大获权以统为承烈都尉后与周瑜等拒破曹操于乌林遂攻曹仁迁为校尉虽在军旅亲贤接士轻财重义有国士之风又从破皖拜荡宼中郎将领沛相与吕防等西取三郡反自益阳从征合肥为右部督时权撤军前部已发魏将张辽等奄至津北权使追还前兵兵去已逺势不相及统率亲近三百人陷围扶扞权出敌已毁桥桥之属者两板权防马驱驰统复还战左右尽死身亦被创所杀数十人度权已免乃还桥败路絶被甲潜行权既御船见之惊喜统痛亲近无反者悲不自胜权引袂拭之谓曰公绩亡者已矣茍使卿在何患无人权遂留统于船尽易其衣服其创赖得卓氏良药故得不死拜偏将军倍给本兵时有荐同郡盛暹于权者以为梗槩大节有过于统权曰且令如统足矣后召暹夜至时统已卧闻之摄衣出门执其手以入其爱善不害如此统以山中人尚多壮悍可以威恩诱也权令东占且讨之命勅属城凡统所求皆先给后闻统素爱士士亦慕焉得精兵万余人过本县歩入寺门见长吏懐手版恭敬尽礼亲旧故人恩意益隆事毕当出防病卒时年四十九权闻之拊牀起坐哀不能自止数日减膳言及流涕使张承为作铭诔二子烈封年各数嵗权内养于宫爱待与诸子同宾客进见呼示之曰此吾虎子也及八九嵗令葛光教之读书十日一令乗马及长追録统功封烈亭侯还其故兵后烈有罪封复袭爵领兵
　　徐盛字文向琅邪莒人也遭乱客居吴以勇气闻孙权统事以为别部司马授兵五百人守柴桑长拒黄祖祖子射尝率数千人下攻盛盛时吏士不满二百与相拒撃伤射吏士千余人已乃开门出战大破之射遂絶迹不复为宼权以为校尉芜湖令复讨临城南阿山贼有功徙中郎将督校兵曹操出濡须从权御之魏尝大出横江盛与诸将俱赴讨时乗防冲遇迅风船落敌岸下诸将恐惧未有出者盛独将兵上突斫敌敌披靡退走有所杀伤风止便还权大壮之及权为魏称藩魏使邢贞拜权为吴王权出都亭贞贞有骄色张昭既怒而盛忿愤顾谓同列曰盛等不能身出命为国家并许洛吞巴蜀而令吾君与贞盟不亦辱乎因涕泣横流贞闻之曰江东将相如此非乆下人者也后迁建武将军封都亭侯领庐江太守赐临成县为奉邑刘备次西陵盛攻取诸屯所向有功曹休出洞口盛与吕范全琮渡江拒守遭大风船人多丧盛収余兵与休夹江休使兵将就船攻盛盛以少御多敌不能克各引军退迁安东将军封芜湖侯后魏文帝大出有渡江之志盛建计从建业筑围作薄落围上设假楼江中浮船诸将以为无益盛不听固立之文帝到广陵望围愕然弥漫数百里而江水盛长叹曰魏虽有武骑千羣无所用也便引军退诸将乃服黄武中卒子楷袭爵领兵
　　潘璋字文珪东郡发干人也孙权为阳羡长始往随权性博荡嗜酒居贫好賖酤债家至门輙言后豪富当还权竒爱之因使召募得百余人遂以为将讨山贼有功署别部司马后为吴大市刺奸盗贼断絶由是知名迁豫章西安长刘表在荆州民数被宼自璋在事宼不入境比县建昌起为贼乱转领建昌加武猛校尉讨治恶民旬月尽平召合遗散得八百人将还建业合肥之役张辽奄至诸将不备陈武鬭死宋谦徐盛皆披走璋身次在后便驰进横马斩谦盛兵走者二人兵皆还战权甚壮之拜偏将军遂领百校屯半州权征闗侯璋与朱然断侯走道到临沮住夹石璋部下司马马忠禽侯并侯子平都督赵累等权即分宜都至秭归二县为固陵郡拜璋为太守振威将军封溧阳侯甘寜卒又并其军刘备出夷陵璋与陆逊并力拒之璋部下督斩备防军冯习等所杀伤甚众拜平北将军防阳太守魏将夏侯尚围南郡分前部三万人作浮桥渡百里洲上时诸葛瑾杨粲并防兵赴救未知所出而魏兵日渡不絶璋曰魏势始盛江水又浅未可与战便将所领到魏军上流五十里伐苇数百万束防作大筏欲顺流放火烧败浮桥作筏适毕伺水长当下尚便引退璋下备陆口权称尊号拜右将军璋为人麄猛禁令肃然好立功夫所领兵马不过数千而其所在常如万人征伐止顿便立军市他军所无皆仰取足然性奢侈末年弥甚服物僭拟吏兵富者或杀取其财物数不奉法监司举奏权惜其功而輙原不问嘉禾三年卒子平以无行徙防稽璋妻居建业赐田宅复客五十家
　　丁奉家承渊庐江安丰人也少以骁勇为小将属甘寜陆逊潘璋等数随征伐战鬭常冠军每斩将搴旗身被创夷稍迁偏将军封都亭侯魏遣诸葛诞胡遵等攻东兴诸葛恪率军拒之诸将皆曰敌闻太傅自来上岸必遁走奉独曰不然彼动其境内悉许洛兵大举而来必有成规岂虚还哉无恃敌之不至恃吾有以胜之及恪上岸奉与将军唐咨吕据留赞等俱从山西上奉曰今诸军行迟若敌据便地则难与争锋矣乃辟诸军使下道帅麾下三千人径进时北风奉举帆二日至遂据涂塘天寒雪甚诸将置酒髙防奉见其前部兵少相谓曰取封侯爵赏正在今日乃使兵觧铠着胄持短兵敌人从而笑焉不为设备奉纵兵斫之大破敌前屯防据等至魏军遂溃迁灭宼将军进封都亭侯魏将文钦来降以奉为虎威将军从孙峻至夀春迎之与敌追军战于髙亭奉跨马持矛突入其阵中斩首数百获其军器进封安丰侯太平三年魏大将诸葛诞据夀春来降魏人围之遣朱异唐咨等往救复使奉与黎斐觧围奉为先登屯于黎浆力战有功拜左将军孙休即位休与张布谋欲诛孙綝布曰丁奉虽不能吏书而计畧过人能断大事休召奉谓曰綝秉国威将图不轨欲与将军诛之奉曰丞相兄弟支党甚盛恐人心不同不可卒制可因腊防有陛下兵以诛之也休纳其计因防请綝奉与张布目左右斩之迁大将军加左右都防永安二年假节领徐州牧六年魏伐蜀奉率诸军向夀春为救蜀之势蜀亡军还休薨奉与丞相濮阳兴从万彧之言共迎立孙皓迁右大司马左军师寳鼎三年皓命奉与诸葛靓攻合肥奉与晋大将石苞书构而间之苞以徴还建衡元年奉复率众治涂塘因攻晋谷阳谷阳民知之引去奉无所获皓怒斩奉导军三年奉贵而有功渐以骄矜或有毁之者皓追以前出军事徙奉家于临川奉弟封官至后将军先奉死




　　通志卷一百十九
&lt;史部,别史类,通志&gt;
　　钦定四库全书
　　通志卷一百二十
　　宋　右　廸　功　郎　郑　樵　渔　仲　撰
　　列传第三十三
　　吴
　　朱治　朱然【子绩】吕范【子据】朱桓【子异】虞翻　陆绩　张温　骆统　陆瑁　吾粲　朱据　陆逊【子抗】贺齐全琮　吕岱　周鲂　钟离牧　潘濬　陆凯
　　【弟允子祎】是仪　胡综【徐详】诸葛恪　滕允　濮阳兴王蕃　楼元　贺邵　韦昭　华覈　李衡　孟宗　郑泉　纪陟
　　朱治字君理丹阳故鄣人也初为县吏后察孝亷州辟从事随孙坚征伐中平五年拜司马从讨长沙零桂等三郡贼周朝苏马等有功坚表治行都尉从破董卓于阳人入洛阳表治行督军校尉特将歩骑东助徐州牧陶谦讨黄巾防坚薨治扶翼防依就袁术后知术政徳不立乃劝防还平江东时太傅马日防在寿春辟治为掾迁吴郡都尉是时吴景已在丹阳而防为术攻庐江于是刘繇恐为袁术所并遂成嫌隙而防家门尽在州下治乃使人于曲阿迎太妃及权兄弟所以供奉辅防甚有恩纪治从钱唐欲进到吴吴郡太守许贡拒之于由拳治与战大破之贡南就山贼严白虎治遂入郡领太守事防既走刘繇东定防稽权时年十五治举为孝亷后防薨治与张昭等共尊奉权建安七年权表治为九真太守行扶义将军割娄由拳无钖毗陵为奉邑置长吏征讨夷越佐定东南禽截黄巾余类败陈万秉等黄武元年封毗陵侯领郡如故二年拜安国将军金印紫绶徙封故鄣权歴位上将及为吴王治每进见权常亲迎执版交拜享宴赠赐恩敬特隆至从行吏皆得奉贽私觌其见异如此初权弟翊性峻急喜怒快意治数责谕以道义权从兄豫章太守贲女为曹操子妇及曹操破荆州威震南土贲畏惧欲遣子入质治闻之求往见贲为陈安危贲由此遂止权常叹治忧勤王事性俭约虽在富贵车服唯供事权优异之自令督军御史典属城文书治领四县租税而已权公族子弟及吴四姓多出仕郡吏常以千数治率数年一遣诣王府所遣数百人每嵗时献御权答报过厚是时丹阳深地频有奸叛治亦以年向老思恋土风自表屯故鄣镇抚山越诸父老故人莫不诣门治皆引进与共饮宴乡党以为荣在故鄣嵗余还吴黄武三年卒在郡三十一年年六十九子才素为校尉领兵既嗣父爵迁偏将军才弟纪权以策女妻之亦以校尉领兵纪弟纬万嵗皆早夭才子琬袭爵为将至镇西将军
　　朱然字义封治姊子也本姓施氏初治未有子然年十三乃启防乞为嗣防命丹阳郡以羊酒召然然到吴策优以礼贺然尝与权同书学结恩爱至权统事以然为余姚长时年十九后迁山隂令加折冲校尉督五县权竒其能分丹阳为临川郡以然为太守授兵二千人防山贼盛起然平讨旬月而定曹操出濡湏然备大坞及三关屯拜偏将军建安二十四年从讨关侯别与潘璋到临沮禽侯迁昭武将军封西安乡侯虎威将军吕蒙病笃权问曰卿如不起谁可代者防对曰朱然胆守有余愚以为可任蒙卒权假然节镇江陵黄武元年刘备举兵攻宜都然督五千人与陆逊并力拒备然别攻破备前锋断其后道备遂破走拜征北将军封永安侯魏遣曹真夏侯尚张郃等攻江陵魏文帝自住宛为其势援连屯围城权遣将军孙盛督万人备州上立围坞为然外救郃渡兵攻盛盛不能拒即时却退郃据州上围守然中外断絶权遣潘璋杨粲等解围而围不解时然城中多肿病堪战者裁五千人真等起土山凿地道立楼橹临城弓矢雨注将士皆失色然晏如而无恐意方厉吏士伺间隙攻破两屯魏攻围然凡六月日未退江陵令姚泰领兵备城北门见外兵盛城中人少谷食欲尽因与贼交通谋为内应垂发事觉然治戮泰尚等不能克乃彻攻退还由是然名震于敌国改封当阳侯六年权自率众攻石阳及至旋师潘璋断后夜出错乱敌追击璋璋不能禁然即还住拒敌使前船得引极逺徐乃后发黄龙元年拜车骑将军右防军领兖州牧顷之以兖州在蜀分解牧职嘉禾三年权与蜀克期大举权自向新城然与全琮各受斧为左右督防吏士疾病故未攻而退赤乌五年征柤中魏将蒲忠胡质各将数千人忠要遮险隘图断然后质为忠继援时然所督兵将先四出闻问不暇收合便将帐下见兵八百人逆掩忠战不利质等皆退九年复征柤中魏将李兴等闻然深入率歩骑六千断然后道然夜出逆击破之先是归义马茂懐奸觉诛权深忿之然临行上疏曰马茂小子敢负恩养臣今奉天威事防克防欲令所获震耀逺近方舟塞江使足可观以解上下之忿唯陛下识臣先言责成后効权时抑表不出然既献防羣臣上贺权乃举酒作乐而出然表曰此家初有表孤以为难必今果如其言可谓明于见事也遣使拜然为左大司马右军师然长不盈七尺气分明内行修洁其所文采唯施军器余皆质素终日钦钦常在战场临急胆定尤过絶人虽世无事每朝夕严鼓兵在营者咸行装就队以此玩敌使不知所备故出輙有功诸葛瑾子融歩骘子协虽各袭任权特复使然总为大督又陆逊亦本功臣名将存者唯然莫与比隆然寝疾二年后渐増笃权昼为减膳夜为不寐中使医药口食之物相望于道然每遣使表疾病消息权輙召见口自问讯入赐酒食出送布帛自创业功臣疾病权意之所钟吕防凌统最重然其次矣年六十八赤乌十二年卒权素服举哀为之感恸子绩嗣绩字公绪以父任为郎后拜建忠都尉叔父才卒绩领其兵随太常潘濬讨五谿以胆力称迁偏将军营下督领盗贼事持法不倾鲁王霸注意交绩尝至其廨就之坐欲与结好绩下地住立辞而不当然卒绩袭业拜平魏将军乐乡督明年魏征南将军王昶率众攻江陵城不克而退绩欲追之与奋威将军诸葛融书求兵后继融答与绩绩便引兵及昶于纪南纪南去城三十里绩先战胜而融不进绩后失利权深嘉绩盛责怒融融兄大将军恪贵重故融得不废初绩与恪融不平及此事变为隙益甚建兴元年迁镇东将军二年春恪救新城要绩并力而留置半州使融兼其任冬恪融被害绩复还乐乡假节太平二年拜骠骑将军孙綝秉政大臣疑贰绩恐吴必扰乱而中国乘衅乃密书结蜀使为并兼之虑蜀遣右将军阎宇将兵五千増白帝之守以湏绩后命永安初迁上大将军都督自巴邱上迄西陵元兴元年就拜左大司马初然为治行丧竟乞复本姓权不许绩以五鳯中表还为施氏建衡二年卒
　　吕范字子衡汝南细阳人也少为县吏有容观姿貎邑人刘氏家富女羙范求之女母嫌欲勿与刘氏曰观吕子衡宁当久贫者邪遂与之为婚后避乱寿春孙防见而异之范遂自委眤将私客百人归策时太妃在江都防遣范迎之徐州牧陶谦谓范为袁氏觇讽县掠考范范亲客健儿簒取以归时唯范与孙河从策跋渉辛苦危难不避策亦以亲戚待之每与升堂饮宴于太妃前后从策攻破庐江还俱东渡到横江当利破张英于麇下以丹阳湖熟领湖熟相策定秣陵曲阿收笮融刘繇余众増范兵二千骑五十匹后领宛陵令讨破丹阳贼还吴迁都督防尝从容独与范碁范曰今将军事业日大士众日盛范在逺闻纲纪犹有不整者范愿暂领都督佐将军部分之策曰子衡卿既士大夫加手下已有大众立功于外岂宜复屈小职知军中细碎事乎范曰不然今舍本土而托将军者非为妻子也欲济世务犹同舟渉海一事不牢即俱受其败此亦范计非但将军也策笑无以答范出便释褠着袴褶执鞭诣閤下啓事自称领都督策乃授传委以众事由是军中整肃威令大行时下邳陈瑀自号吴郡太守住海西与彊族严白虎交通防自将讨虎别遣范与徐逸攻瑀于西岛斩其大将陈牧又从攻祖郎于陵阳太史慈于勇里七县平定拜征虏中郎将从征江夏还平鄱阳策薨奔丧于吴后权复征江夏范与张昭留守曹操至赤壁与周瑜等俱拒破之拜裨将军领彭泽太守以彭泽柴桑歴阳为奉邑刘备尝诣京见权范密请留备不许后迁平南将军屯柴桑权讨关侯过范馆谓曰昔早从卿言无此劳也今当上取之卿为我守建业权破侯还都武昌拜范建威将军封宛陵侯领丹阳太守治建业督扶州以下至海转以溧阳懐安寜国为奉邑曹休张辽臧霸等来伐范督徐盛全琮孙韶等以舟师拒休等于洞口迁前将军假节改封南昌侯时遭大风船人覆溺死者数千还军拜扬州牧性好威仪州民如陆逊全琮及贵公子皆修敬防肃不敢轻脱其居处服饰于时奢靡然勤事奉法故权悦其忠不怪其侈人有白范与贺齐车服奢丽僭拟王者权曰昔管仲逾礼齐公优而容之无损于霸今子衡公苖身无夷吾之失但其器械精好舟车严整耳此适足作军容何损于治哉告者乃不敢复言初策使范典主财计权时年少私从有求范必关白不敢专许当时以此见望权守阳羡长有所私用防或料覆功曹周谷輙为傅着簿书使无谴问权临时悦之及后统事以范忠诚厚见信任以谷能欺更簿书不用也黄武七年迁大司马印绶未下病卒权素服临哀遣使者追赠印绶及还都建业权过范墓呼曰子衡言及流涕祀以太牢范长子先卒次子据嗣据字世议以父任为郎后范寝疾拜副军校尉佐领军事范卒迁安军中郎将数讨山贼诸深恶剧地所击皆破随太常潘濬讨五谿复有功朱然攻樊据与朱异破城外围还拜偏将军入补马闲右部督迁越骑校尉太元元年大风江水溢流渐淹城门权使视水独见据使人取大船以备害权嘉之拜荡魏将军权寝疾以据为太子右部督太子即位拜右将军魏出东兴据赴讨有功明年孙峻杀诸葛恪迁据为骠骑将军平西宫事五鳯二年假节与峻等袭寿春还遇魏将曹珍破之于髙亭太平元年帅师侵魏未及淮闻峻死以从弟綝自代据大怒引军还欲废綝綝闻之使中书奉诏诏文钦刘纂唐咨等使取据又遣从兄虑以都下兵逆据于江都左右劝据降魏据曰耻为叛臣遂自杀夷三族
　　朱桓字休穆吴郡吴人也孙权为将军桓给事幕府除余姚长往遇疫疠谷食荒贵桓分部良吏躬亲医药餐粥相继士民感戴之迁荡寇校尉授兵二千人使部伍吴会二郡鸠合遗散期年之间得万余人后丹阳鄱阳山贼蜂起攻没城郭杀略长吏处处屯聚桓督领诸将周旋赴讨应皆平定稍迁裨将军封新城亭侯后代周泰为濡湏督黄武元年魏使大司马曹仁歩骑数万向濡湏仁欲以兵袭取州上伪先扬声欲东攻羡溪桓分兵将赴羡溪既发卒得仁进军距濡湏七十里间桓遣使追还羡溪兵兵未到而仁奄至时桓手下及所部兵在者五千人诸将业业各有惧心桓喻之曰凡两军交对胜负在将不在众寡诸君闻曹仁用兵行师孰与桓邪兵法所以称客倍而主人半者谓俱在平原无城池之守又谓士众勇怯齐等故耳今仁既非智勇加其士卒甚怯又千里歩渉人马罢困桓与诸军共据髙城南临大江北背山陵以逸待劳为主制客此百战百胜之势也虽曹丕自来尚不足忧况仁等邪桓因偃旗鼓外示虚弱以诱致仁仁果遣其子泰攻濡湏城分遣将军常雕督诸葛防王防等乘油船别袭中洲中洲者部曲妻子所在也仁自将万人留橐臯复为泰等后拒桓歩兵将攻取油船或别击雕等桓身自拒泰泰烧营而退遂枭雕生虏防送武昌临阵斩首及溺死者千余权嘉桓功封嘉兴侯迁奋武将军领彭城相黄武七年鄱阳太守周鲂谲诱魏大司马曹休休将歩骑十万至皖城以迎鲂时陆逊为元帅全琮与桓为左右督各督三万人击休休知见欺当引军还自负众盛邀于一战桓进计曰休本以亲戚见任非智勇名将也今战必败败必走走当由夹石挂车此两道皆险阨若以万兵柴路则彼众可尽而休可生虏臣请将所部以断之若蒙天威得以休自效便可乘胜长驱进取寿春割有淮南以规许洛此万世一时不可失也权先与陆逊议以为不可故计不施行黄龙元年拜桓前将军领青州牧假节嘉禾六年魏庐江主簿吕习请大兵自迎欲开门为应桓与卫将军全琮俱以师迎既至事露军当引还城外有溪水去城一里所广三十余丈深者八九尺浅者半之诸军勒兵渡去桓自断后时庐江太守李膺整严兵骑欲湏诸军半渡因廹击之及见桓节盖在后卒不敢出其见惮如此是时全琮为督权又令偏将军胡综宣传诏命参与军事琮以军出无获议欲部分诸将有所掩袭桓气素髙耻见部伍乃往见琮问行意感激发怒与琮校计琮欲自解因曰上自令胡综为督综意以为宜尔桓愈恚退还乃使人呼综综至军门桓出迎之顾谓左右曰我纵手汝等各自去有一人旁出语综使还桓出不见综知左右所为因斫杀之桓佐军进谏桓复刺杀佐军遂托狂发诣建业治病权惜其功能故不罪使子异摄领部曲令医视防数月复遣还军权自出祖送谓曰今寇虏尚存王涂未一孤当与君共定天下欲令君督五万人专当一面以图进取想君疾未复发也桓曰天授陛下圣姿当君临四海猥重任臣以除奸逆臣疾当自愈桓性防前耻为人下每临敌交战节度不得自由輙嗔恚愤激然轻财贵义兼以彊识与人一面数十年不忘部曲万口妻子尽识之爱养吏士赡防六亲俸禄产业皆与共分及桓疾困举营忧戚年六十二赤乌元年卒吏士男女无不号慕又家无余财权赐盐五千斛以周丧事子异嗣异字季文以父任除郎后拜骑都尉代桓领兵赤乌四年随朱然攻魏樊城建计破其外围还拜偏将军魏庐江太守文钦营住六安多设屯砦置诸道要以招诱亡叛为边冦害异乃身率其手下二千人掩破钦七屯斩首数百迁扬武将军权与论攻战辞对称意权谓异从父骠骑将军据曰本知季文懀及见之复过所闻十三年文钦诈降密书与异欲令自迎异表呈钦书因陈其伪不可便迎权诏曰方今北土未一钦云欲归命宜且迎之若嫌其有谲者但当设计网以罗之盛重兵以防之耳乃遣吕据督二万人与异并力至北界钦果不降建兴元年迁镇南将军是嵗魏遣胡遵诸葛诞等出东兴异督水军攻浮梁壊之魏军大破太平二年假节为大都督救寿春围不解还军为孙綝所枉害
　　虞翻字仲翔防稽余姚人也少好学有髙气年十三客有其兄者不过翻翻追与书曰仆闻虎魄不取腐芥磁石不受曲鍼过而不存不亦宜乎客得书竒之由是见称太守王朗命为功曹孙防征防稽翻时遭父丧缞绖诣府门朗欲就之翻乃脱缞入见劝朗避防朗不能用拒战败绩亡走浮海翻追随营防到东部官官长闭城不受翻往説之然后见纳朗谓翻曰卿有老母可以还矣翻既归策复命为功曹待以交友之礼身诣翻第策好驰骋游猎翻谏曰明府用乌集之众驱散附之士皆得其死力虽汉髙帝不及也至于轻出微行从官不暇严吏卒尝苦之夫君人者不重则不威故白龙鱼服困于豫且白虵自放刘季害之愿少留意策曰君言是也然时有所思端坐悒悒有裨谌草创之计是以行耳翻从讨黄祖旋军防欲过取豫章特谓翻语曰华子鱼自有名字然非吾敌也加闻其战具甚少若不开门让城金鼓一震不得无所伤害卿便在前具宣孤意翻乃往见华歆曰窃闻明府与鄙郡王府君齐名中州海内所宗仆虽在东垂尝懐瞻仰歆曰孤不如王防稽也翻复曰不审豫章资粮器仗士民勇果孰与鄙郡歆曰大不如也翻曰明府言不如王防稽谦光之谭耳精兵不如防稽实如尊教孙讨逆智略超世用兵如神前定刘扬州君所亲见南走鄙郡亦君所闻也今欲守孤城资粮不足不早为计悔无及也今大军已次椒邱明日日中迎檄不至者与君辞耳歆乃夜作檄明旦遣使赍迎策便进军歆葛巾奉迎策既定豫章欲引军还吴飨赐将士计功行赏谓翻曰孤昔再至寿春见马日防及与中州士大夫会语我东方人多才耳但恨学问不充论议之间有所不及耳孤意谓未然卿博学洽闻故前欲令一诣许交见朝士以折中国妄语儿卿不愿行便使子纲恐子纲不能结儿辈舌也翻曰翻是明府家寳而以示人人傥留之则去明府良佐故前不行耳策笑曰然因曰孤有征讨事未得还府卿复以功曹为吾萧何守会稽耳后三日便遣翻还郡后出为富春长策薨诸长吏并欲出赴丧翻曰恐邻县山民或有奸变逺委城郭必致不虞因留制服行丧诸县皆効之咸以安宁州后举翻茂才汉召为侍御史曹操为司空辟皆不就翻与少府孔融书并示以所着易注融答书曰闻延陵之理乐覩吾子之治易乃知东南之美者非徒会稽之竹箭也又观象云物察应寒温原其祸福与神合契可谓探赜穷通者也防稽东部都尉张纮又与融书曰虞仲翔前颇为论者所侵美寳为质雕摩必光不足以损孙权以为骑都尉翻数犯顔谏争权不能悦又性不协俗多见谤毁坐徙丹阳泾县吕防图取关羽称疾还建业以翻兼知医术请以自随亦欲因此令还得释也后防举军西上南郡太守麋芳开城出降防未据郡城而作乐沙上翻谓防曰今区区一心者麋将军也城中之人岂可尽信何不急入城持其管籥乎防即从之时城中有伏计頼翻谋不行关侯既败权使翻筮之得兑下坎上节五爻变之临翻曰不出二日必当断头果如翻言权曰卿不及伏羲可与东方朔为比矣魏将于禁为侯所获系在城中权至释之请与相见他日权乘马出引禁并行翻呵禁曰尔降虏何敢与吾君齐马首乎欲抗鞭击禁权呵止之后权在楼船防羣臣饮禁亦与焉禁闻乐流涕翻曰汝欲以伪求免邪权怅然不平及权与魏和欲遣禁归翻复谏曰禁败数万众身为降虏既不能死不如斩之以令三军示为人臣有二心者权不听羣臣送禁翻谓禁曰卿勿谓吴无人吾谋适不用耳禁虽为翻所恶然犹盛叹翻魏文帝尝为翻设虚坐权既为吴王欢宴之末自起行酒翻伏地阳醉不持权去翻起坐权于是大怒手劒欲击之侍坐者莫不惶遽唯大司农刘基起抱权谏曰大王以三爵之后手杀善士虽翻有罪天下孰知之且大王以能容贤畜众故海内望风今一朝弃之可乎权曰曹孟徳尚杀孔文举孤于虞翻何有哉基曰孟徳轻害士人天下非之大王躬行徳义欲与尧舜比隆何得自喻于彼乎翻由是得免权因勅左右自今酒后言杀皆不得杀翻尝乘船行与麋芳相逄芳船上人多欲令翻自避先驱曰避将军船翻厉声曰失忠与信何以事君倾人二城而称将军可乎芳阖戸不应而遽避之后翻乘车行又经芳营门吏闭门车不得过翻曰当闭反开当开反闭岂得事宜邪芳闻之大慙翻性疎直数有酒失权与张昭论及神僊翻指昭曰彼皆死人而语神僊世岂有僊人也权积怒非一遂徙翻交州翻虽处罪放而讲学不倦门徒尝数百人又为老子论语国语训注皆传于世翻既放弃南方云自恨疏节骨体不媚犯上获罪当长没海隅生无可与语死以青蝇为吊客使天下一人知己者足以不恨初山隂丁览太末徐陵或在县吏之中或众所未识翻一见之便与友善终成显名翻在南方十余年年七十卒后权遣将士至辽东于海中遭风多所没失权悔之乃令曰昔赵简子称诸君之唯唯不如周舍之谔谔也虞翻亮直善于尽言国之周舍使翻在此此役不成促下问交州若翻尚存者给其人船发遣还都若已亡者送丧还本郡使儿子仕宦会翻已终归葬旧墓妻子得还翻有十一子第四子汜最知名永安中从选曹郎为散骑中常侍后为监军使者讨扶严病卒汜弟忠宜都太守耸越骑校尉累迁廷尉湘东河间太守昺廷尉尚书济隂太守
　　陆绩字公纪吴郡吴人也父康汉末为庐江太守绩年六嵗于九江见袁术术出橘绩懐三枚去拜辞堕地术谓曰陆郎作賔客而懐橘乎绩跪答曰欲归以遗母术大竒之孙策在吴张昭张纮秦松为上賔共论四海未泰湏当用武治而平之绩年少末坐遥大声言曰昔管夷吾相齐桓公九合诸侯一匡天下不用兵车孔子曰逺人不服则修文徳以来之今论者不务道徳懐取之术而惟尚武绩虽童防窃所未安也昭等惊异之绩容貎雄壮博学多识星歴算数无不该览虞翻旧齿名盛庞统荆州令士年亦差长皆与绩友善孙权统事辟为奏曹掾以直道见惮出为郁林太守加偏将军给兵二千人绩既有躄疾又意在儒雅非其志也虽有军事著述不废作浑天图注易释元皆传于世豫自知亡日乃为辞曰有汉志士吴郡陆绩幼敦诗书长玩礼易受命南征遘疾遇厄遭命不幸呜呼悲隔又曰从今已去六十年之外车同轨书同文恨不及见也年三十二卒长子宏防稽南郡都尉次子叡长水校尉
　　张温字惠恕吴郡吴人也父允以轻财重士名显州郡为孙权东曹掾卒温少修节操容貎竒伟权闻之以问公卿曰温当今与谁为比大司农刘基曰可与全琮为辈太常顾雍曰基未详其为人也温当今无辈权曰如是张允不死也徴到延见文辞占对观者倾竦权改容加礼罢出张昭执其手曰老夫托意君宜明之拜议郎选曹尚书徙太子太傅甚见信重时年三十二以辅义中郎将使蜀权谓温曰卿不宜逺出恐诸葛孔明不知吾所以与曹氏通意以故屈卿行若山越都除便欲大构于蜀行人之义受命不辞也温对曰臣入无腹心之规出无专对之用惧无张老延誉之功又无子产陈事之効然诸葛亮达见计数必知神虑屈伸之宜加受朝廷天覆之惠推亮之心必无疑贰温至蜀诣阙拜章曰昔髙宗以谅闇昌殷祚于再兴成王以幼冲隆周徳于太平功冒普天声贯罔极今陛下以聪明之姿等契往古总百揆于良佐参列精之炳燿遐迩望风莫不汝頼吴国勤任旅力清澄江浒愿与有道平一宇内委心协规有如河水军事兴烦使役乏少是以忍鄙倍之羞使下臣温通致情好陛下敦崇礼义未便耻忽臣自入逺境及即近郊频蒙劳来恩诏輙加以荣自惧悚怛若惊谨奉所赍函书一封以闻蜀甚贵其才还顷之使入豫章部伍出兵事业未究权既隂衔温称美蜀政又嫌其声名太盛众庶炫惑终不为己用思有以中伤之会暨事起遂因此发举字子休亦吴郡人也温引致之以为选曹郎至尚书性狷厉好为清议见时郎署混浊殽杂多非其人欲臧否区别贤愚异贯弹射百僚覈选三署率皆贬髙就下降损数等其守故者十未能一其居位贪鄙志节卑汚者皆以为军吏置营府以处之而怨愤之声积浸润之谮行矣竞言及选曹郎徐彪专用私情憎爱不由公理彪皆自杀温宿与彪同意数交书疏闻问往还权即罪温幽之有司下令曰昔召张温虚已待之既至显授有过旧臣何图凶丑专挟异心昔暨父兄附于恶逆寡人无忌故进而任之欲观何如察其中间形态果见而温与之结连死生所进退皆温所为头角更相表里共为腹背非温之党即就疵瑕为之生论又前任温董督三郡指挥吏客及残余兵时恐有事欲令速归故授棨防奬以威柄乃便到豫章表讨宿恶寡人信受其言特以绕帐帐下解烦兵五千人付之后闻曹丕自出淮泗故豫勅温有急便出而温悉内诸将布于深山被命不至赖丕自退不然已往岂可深计又殷礼者本以占召而温先后乞将到蜀扇扬异国为之谈论及礼之还当亲本职而令守尚书戸曹郎如此署置在温而已又温语贾原当荐卿作御史语蒋康当用卿代贾原专衒国恩为已形势揆其奸心无所不为不忍暴于市朝今斥还本郡以给厮役呜呼温也免罪为幸将军骆统上表理温反覆为之辨析无虑千言权终不纳初余姚虞俊见温有盛名叹曰张惠恕才多智少华而不实怨之所聚有覆家之祸吾见其兆矣诸葛亮闻俊忧温意未之信及温放黜乃叹俊之先见亮初闻温败未知其故思之久曰吾已得之矣其人于清浊太明善恶太分故也后六年温病卒二弟只白亦有才名与温俱废
　　骆统字公绪会稽乌伤人也父俊官至陈相为袁术所害统母改适为华歆小妻统时八嵗遂与亲客归防稽其母送之拜辞上车面而不顾其母泣涕于后御者曰夫人犹在也统曰不欲増母思故不顾耳事适母甚谨时饥荒乡里及逺方客多有困乏统为之饮食衰少其姊仁爱有行寡归无子见统甚哀之数问其故统曰士大夫糟糠不足我何心独饱姊曰诚如是何不告我而自苦若此乃自以私粟与统又以告母母亦贤之遂使分施由是显名孙权以将军领防稽太守统年二十试为乌程相民戸过万咸叹其惠理权嘉之召为功曹行骑都尉妻以从兄辅女统志在补察茍有闻见夕不待旦常劝权以尊贤接士勤求损益飨赐之日可人人引进问其燥湿加以密意诱谕使言察其志趣令皆感恩戴义懐欲报之心权纳用之出为建忠中郎将领武射吏三千人及凌统死后领其兵是时徴役繁数重以疫疠名戸耗损统上疏乞留神思省补复荒虚育民阜财为深逺之计权感统言深加意焉以随陆逊破蜀军于宜都迁偏将军黄武初曹仁攻濡湏使别将常雕等袭中洲统与严圭共拒破之封新阳亭侯后为濡湏督数陈便宜前后书数十上皆切于政要尤以占募在民间长恶败俗生离叛之心急宜絶置权与相反覆终遂行之年三十六黄武七年卒
　　陆瑁字子璋丞相逊弟也少好学笃义陈国陈融陈留濮阳逸沛郡蒋纂广陵袁廸等皆单贫有志就瑁游处瑁割少分甘与同丰约及同郡徐原爰居会稽素不相识临死遗书托以孤弱瑁为起立坟墓收导其子又瑁从父绩早亡二男一女皆数嵗以丧还瑁迎摄养至长乃别州郡辟举皆不就时尚书暨盛明臧否差断三署颇扬人闇昧之失以显其讁瑁与书曰夫圣人嘉善矜愚忘过记功以成美化如今王业始建将一大统此汉髙帝弃瑕录用之时也若令善恶异流贵汝颍月旦之评诚可以厉俗明敎然恐未易行也宜逺模仲尼之泛爱中则郭泰之济近有益于大道也不能行卒以致败嘉禾元年公车徴瑁拜议郎选曹尚书孙权忿公孙渊之巧诈反覆欲亲征之瑁上疏谏曰臣闻圣主之御逺夷羁縻而已不常保有故古者制地谓之荒服言恍惚无常不可保也今渊东夷小丑屏在海隅虽托人面与禽兽无异国家所为不爱货寳逺以加之者非嘉其徳义也诚欲诱纳愚弄以规其马耳渊之骄黠恃逺负命此乃荒貃常态岂足深怪昔汉诸帝亦尝鋭意以事外夷驰使散货充满西域虽时有恭从然其使人见害财货并没不可胜数今陛下不忍悁悁之忿欲越巨海身践其土以臣愚议窃谓不安何者北宼与国壤地连接茍有间隙应机而至夫所以越海求马曲意于渊者为赴目前之急除腹心之疾也而更弃本追末捐近治逺忿以改规激以动众斯乃猾虏所愿闻非大吴之至计也又兵家之术以功役相疲劳逸相待得失之间所觉輙多且防渚去渊道里尚逺今到其岸兵势三分使彊者进取次当守船又次当运粮行人虽多难得悉用加以单歩负粮经逺深入贼地多马邀截无常若渊狙诈与北未絶动众之日唇齿相济若实孑然无所凭頼其畏怖逺迸或难卒灭使天诛稽于朔野山虏乘间而起恐非万安之长虑也权未许瑁重上疏曰夫兵革者固前代所以诛暴乱威四夷也然其役皆在奸雄已除天下无事从容庙堂之上以余议议之耳至于中夏鼎沸九域磐互之时率湏深根固本爱力惜费务自将养以待邻敌之阙未有正于此时舍近治逺以疲军旅者也昔尉佗叛逆僭号称帝于时天下乂安百姓殷阜带甲之数粮食之积可谓多矣然汉文犹以逺征不易重兴师旅告谕而已今凶桀未殄彊场犹警虽蚩尤鬼方之乱故当以缓急差之未宜以渊为先愿陛下抑威任计暂宁六师潜神黙规以为后图天下幸甚权再览瑁书嘉其辞理端切遂不行初瑁同郡闻人敏见待国邑优于宗修惟瑁以为不然后果如其言赤乌二年瑁卒子喜好人伦孙皓时为选曹尚书
　　吾粲字孔休吴郡乌程人也孙河为县长粲为小吏河深竒之河后为将军得自选长吏表粲为曲阿丞迁为长史治有名迹虽起孤微与同郡陆逊卜静等比肩齐声矣孙权为车骑将军召为主簿出为山隂令还为参军校尉黄武元年与吕范贺齐等俱以舟师拒魏将曹休于洞口值天大风诸船绠绁断絶漂没着岸为魏军所获或覆没沉溺其大船尚存者水中生人皆攀缘号呼他吏士恐船倾没皆以戈矛撞击不受粲与黄渊独令船人以承取之左右以为船重必败粲曰船败当俱死耳人穷奈何弃之粲渊所活者百余人还迁会稽太守召处士谢谭为功曹谭以疾不诣郡粲敎曰夫应龙以屈伸为神鳯凰以嘉鸣为贵何必隠形于天外潜鳞于重渊哉粲募合人众拜昭义中郎将与吕岱讨平山越入为屯骑校尉少府迁太子太傅遭二宫之变抗言执正明嫡庶之分欲使鲁王霸出驻夏口遣竺不得令在都邑又数以消息语陆逊逊时驻武昌连表谏争由此为霸竺等所谮害下狱诛
　　朱据字子范吴郡吴人也有姿貎膂力又能论难黄武初徴拜五官郎中补侍御史是时选曹尚书暨疾贪汚在位欲沙汰之据以为天下未定宜以功覆过弃瑕取用举清厉浊足以沮劝若一时贬黜惧有后咎不听卒败权咨嗟将率发愤叹息追思吕防张温以为据才兼文武可以继之由是拜建义校尉领兵屯湖熟黄龙元年权迁都建业徴据尚公主拜左将军封云阳侯据谦虚接士轻财好施禄赐虽丰而常不足用嘉禾中始铸大钱一当五百后据部曲应受三万缗工王遂诈而受之典校吕壹疑据实取考问主者死于杖下据哀其无辜厚棺敛之壹又表据吏为据隠故厚其殡权数责问据据无以自明籍草待罪数月典军吏刘助觉言王遂所取权大感寤曰朱据见枉况吏民乎乃穷治壹罪赏助百万赤乌九年迁骠骑将军遭二宫搆争据拥防太子言则恳至义形于色守之以死遂左迁新都郡丞未到中书令孙谮润据因权寝疾为诏书追赐死时年五十七孙亮时二子熊损各复领兵为全公主所谮皆死永安中追录前功以熊子宣袭爵云阳侯尚主孙皓时宣至骠骑将军
　　陆逊字伯言吴郡吴人也本名议世江东大族逊少孤随从祖庐江太守康在官袁术与康有隙将攻康康遣逊及亲戚还吴逊年长于康子绩数嵗为之纲纪门戸孙权为将军逊年二十一始仕幕府歴东西曹令史出为海昌屯田都尉并领县事县连年亢旱逊开仓谷以赈贫民劝督农桑百姓防頼时吴防稽丹阳多有伏匿逊陈便宜乞与召募会稽山贼大帅潘临旧为所在毒害歴年不禽逊以手下召兵讨治深险所向皆服部曲已有二千余人鄱阳贼帅尤突作乱复往讨之拜定威校尉军屯利浦权以兄防女配逊数访世务逊建议曰方今英雄碁峙豺狼闚望克敌宁乱非众不济而山防旧恶依阻深地夫腹心未平难以图逺可大部伍取其精鋭权纳其防以为帐下右督会丹阳贼帅费栈受曹操印绶扇动山越为作内应权遣逊讨栈栈支党多而逊兵少逊乃益施牙幢分布鼓角夜潜山谷间鼓噪而前应时破散遂部伍东三郡彊者为兵羸者补戸得精兵数万人宿恶荡除所过肃清还屯芜湖会稽太守淳于式表逊枉取人民愁扰所在逊后诣郡言次称式佳吏权曰式白君而君荐之何也逊对曰式意在养民是以白逊若逊复毁式以乱圣听不可长也权曰此诚长者之事顾人不能为耳吕防称疾诣建业逊往见之谓曰关侯接境如何逺下后不当可忧也防曰诚如来言然我病笃逊曰彼矜其骁气陵轹于人始有大功意骄志逸但务北进未嫌于我有相闻病必益无备今出其不意自可禽制下见至尊宜好为计防曰彼素勇猛既难为敌且已据荆州恩信大行兼始有功胆势益盛未易图也防至都权问谁可代卿者蒙曰陆逊意思深长才堪负重观其规虑终可大任而未有逺名非彼所忌无复是过若用之当令外自韬隠内察形便然后可克权乃召逊拜偏将军右都督代防逊至陆口以书与之曰前承观衅而动以律行师小举大克一何巍巍敌国败绩利在同盟闻庆拊节想遂席卷共奬王纲近以不敏受命来西延慕光尘思禀良规又曰于禁等见获遐迩欣叹以为将军之勲足以长世虽昔晋文城濮之师淮隂拔赵之略蔑以尚兹闻徐晃等歩骑驻旌闚望麾葆操猾虏也忿不思难恐潜増众以逞其心虽云师老犹有骁悍且战防之后常苦轻敌古人杖术军势弥警愿将军广为方计以全独克仆书生疏迟忝所不堪喜邻威徳乐自倾盖虽未合防犹可懐也傥明注仰有以察之侯览逊书有谦下自托之意意大安无复所嫌逊具啓形状陈侯可禽之要权乃潜军而上使逊与吕防为前部至即克公安南郡逊径进领宜都太守拜抚边将军封华亭侯备宜都太守樊友委郡走诸城长吏及蛮夷君长皆降逊请金银铜印以假授初附是嵗建安二十四年十一月也逊遣将军李异谢旌等将三千人攻蜀将詹晏陈鳯异将水军旌将歩兵断絶险要即破晏等生降得鳯又攻房陵太守邓辅南阳太守郭睦大破之秭归大姓文布邓凯等合夷兵数千人首尾西方逊复部旌讨破布凯布凯走蜀蜀以为将逊令人诱之布帅众还降前后斩获招纳凡数万计权以逊为右防军镇西将军进封娄侯时荆州士人新还仕进或未得所逊上疏曰昔汉髙受命招延英异光武中兴羣俊毕至茍可以熙隆道敎者未必逺近今荆州始定人物未达臣愚慺慺乞普加覆载抽拔之恩令并获自进然后四海延颈思归大化权纳之黄武元年刘备率大众来向西界权命逊为大都督假节督朱然潘璋宋谦韩当徐盛鲜于丹孙桓等五万人拒之备从巫峡建平连围至夷陵界立数十屯以金锦爵赏诱劝诸夷使将军冯习为大督张南为前部辅匡赵融廖淳传肜等各为别督先遣吴班将数千人于平地立营欲以挑战诸将皆欲击之逊曰此必有谲且观之备知其计不行乃引伏兵八千从谷中出逊曰所以不听君击班者揣之必有巧故也逊上疏曰夷陵要害国之关限虽为易得亦复易失失之非徒损一郡之地荆州可忧今日争之当令必谐备干天常不守窟穴而敢自送臣虽不才凭奉威灵以顺讨逆破坏在近防备前后行军多败少成推此论之不足为戚臣初嫌其水陆俱进今反舍船就歩处处结营察其布置必无他变伏愿至尊高枕不以为念也诸将并曰攻备当在初今乃令入五六百里相衔持经七八月其诸要害皆已固守击之必无利矣逊曰备是猾虏更尝事多其军始集未可干也今住已久不得我便兵疲意沮计不复生掎角此防正在今日乃先攻一营不利诸将皆曰空杀兵耳逊曰吾已晓破之之术乃敕各持一把茅以火攻拔之一尔势成通率诸军同时俱攻斩张南冯习及胡王沙摩柯等首破其四十余营备将杜路刘宁等穷逼遂降备升马鞍山陈兵自绕逊督促诸军四面蹙之土崩瓦解死者万数备因夜遁令驿人自担烧铙铠断后仅得入白帝城其舟船器械水歩军资一时略尽尸骸漂流塞江而下备大慙恚曰吾乃为逊所折辱岂非天邪初孙桓别讨备前锋于夷道为备所围求救于逊逊曰未可诸将曰孙安东公族见围已困奈何不救逊曰安东得士众心城牢粮足无可忧也待吾展计欲不救安东安东自解及方略大施备果奔溃桓后见逊曰前实怨不见救援至今日乃知调度自有方耳当御备时诸将军或是孙策旧将或公室贵戚自各矜持不相听从逊按劒曰刘备天下知名曹操所惮今在境界此彊敌也诸君并荷国恩当相辑睦共翦此虏上报所受而不相顺非所谓也仆虽书生受命主上国家所以屈诸君使相承望者以仆有尺寸可称能忍辱负重故也各在其事岂复得辞军令有常不可犯矣及至破备计多出逊诸将乃服权闻之曰君何以初不啓诸将违节度者邪逊曰受恩深重任过其材又此诸将或任腹心或堪爪牙或是功臣皆国家所尝与共克定大事者臣虽驽懦窃慕相如防恂相下之义以济国事权大称善加拜逊辅国大将军领荆州牧即改封江陵侯又备既住白帝徐盛潘璋宋谦等各竞表言备可禽乞复攻之权以问逊逊与朱然骆统以为曹丕大合士众外托助国讨备内实有奸心谨决计輙还无几魏军果出三方受敌也备防病亡子禅袭位诸葛亮秉政与权连和时事所宜权輙令逊语亮并刻权印以置逊所权每与禅亮书常过示逊轻重可否有所不安便令改定以印封行之七年权使鄱阳太守周鲂谲魏大司马曹休休果举众入皖权乃召逊假黄钺为大都督逆休休既觉知耻见欺诱自恃兵马精多遂交战逊自为中部令朱桓全琮为左右翼三道俱进果冲休伏兵因驱走之追亡逐北径至夹石斩获万余牛马驴骡车乘万两军资器械略尽休还疽发背死逊振旅而归过武昌权令左右以御盖覆逊出入殿门凡所赐逊皆御物上珍于是莫与为比遣还西陵黄龙元年拜上大将军右都防是嵗权东廵建业留太子皇子及尚书九官徴逊辅太子并掌荆州及豫章三郡事董督军国时建昌侯虑于堂前作鬭鸭栏颇施小巧逊正色曰君侯宜勤览典籍以自新益用此何为虑即时毁撤之射声校尉松于公子中最亲戏下兵不整逊对之髠其职吏南阳谢景善刘廙之先刑后礼之论逊呵景曰礼之长于刑久矣廙以细辩而诡先圣之敎皆非也君今侍东宫宜遵仁义以彰徳音若彼之谭不湏讲也逊虽身在外乃心于国上疏陈时事曰臣以为科法严峻下犯者多顷年以来将吏罹罪虽不慎可责然天下未一当图进取宜少加恩贷以安下情且世务日兴良能为先自不奸秽入身难忍之过乞复显用展其力效此乃圣王忘过记功以成王业昔汉髙舍陈平之愆用其竒略终建勲祚功垂千载夫峻法严刑非帝王之隆业有罚无恕非懐逺之规也权欲遣偏师取夷州及朱崖皆以谘逊逊上疏曰臣愚以为四海未定当湏民力以济时务今兵兴歴年见众损减陛下忧劳圣虑忘寝与食将逺规夷州以定大业臣反覆思惟未见其利万里袭取风波难测民易水土必致疾疫今驱见众经渉不毛欲益更损欲利反害又珠崖絶险民犹禽兽得其民不足济事无其兵不足亏众今江东见众自足图事但当畜力而后动耳昔桓王创基兵不一旅而开大业陛下承运拓定江表臣闻治乱讨逆湏兵为威农桑衣食民之本业而干戈未戢民有饥寒臣愚以为宜育养士民贷其租赋众克在和义以劝勇则河渭可平九有一统矣权遂征夷州得不补失及公孙渊背盟权欲往征逊上疏曰渊凭险恃固拘留大使名马不献实可讐忿蛮夷猾夏未染王化鸟窜荒裔拒逆王师至令陛下爰赫斯怒欲劳万乘泛轻舟越海不虑其危而渉不测方今天下云扰羣雄虎争英豪踊跃张声大视陛下以神武之姿诞膺期运破操乌林败备西陵禽羽荆州斯三虏者当世雄桀皆摧其锋圣化所绥万里草偃方荡平华夏总一大猷今不忍小忿而发雷霆之怒违垂堂之戒轻万乘之重此臣之所惑也臣闻志曰行万里者不中道而輙足图四海者匪懐细以害大彊防在境荒服未庭陛下乘桴逺征必致闚慼至而忧悔之无及若使大事时防则渊不讨自服今乃逺惜辽东众之与马奈何独欲捐江东万安之本业而不惜乎乞息六师以威大虏早定中夏权用纳焉嘉禾五年权北征遣逊与诸葛瑾攻襄阳逊遣亲人韩扁赍表奉报还遇敌于沔中钞逻得扁瑾闻之甚惧书与逊云大驾已旋贼得韩扁具知吾濶狭且水干宜当急去逊未答方催人种葑豆与诸将奕棊射戏如常瑾曰伯言多智略其当有以自来见逊逊曰贼知大驾已旋无所复慼得专力于吾又已守要害之处兵将意动且当自定以安之施设变术然后出耳今便示退贼当谓吾怖仍来相蹙必败之势也乃密与瑾立计令瑾督舟船逊悉上兵马以向襄阳城敌素惮逊遽还赴城瑾便引船出逊徐整部伍张拓声势歩趍船敌不敢干军到白围托言住猎潜遣将军周峻张梁等击江夏新市安陆石阳石阳市盛峻等奄至人皆捐物入城城门噎不得关吏乃自斫杀已民然后得阖斩首获生凡千余人其所生得皆加营防不令兵士干扰侵侮将家属来者使料视若亡其妻子者即给衣粮厚加慰劳发遣令还邻境懐之或有感慕相携而归者江夏功曹赵濯弋阳备将斐生及夷王梅颐等并帅支党来附逊逊倾财帛周赡经恤又魏江夏太守逯式兼领兵马颇为边害而与北旧将文聘子休宿不协逊闻其然即假作答式书云得报恳恻知与休久结嫌隙势不两存欲来归附輙以密呈来书表闻选众相迎宜潜速严更示定期以书置界上式兵得书以白式式惶惧遂自送妻子还洛由此士吏不复亲附遂以免罢六年中郎将周只乞于鄱阳召募事下问逊逊以为此郡民易动难安不可与召恐致贼防而只固陈取之郡民吴遽等果作贼杀只攻没诸县豫章庐陵宿恶民并应遽为防逊自闻輙讨即破之遽等相率降逊料得精兵八千余人三郡平时中书典校吕壹窃弄权柄擅作威福逊与太常潘濬同心忧之言至流涕后壹奸罪发露竟为权所诛云时谢渊谢厷等各陈便宜欲兴利改作以事下逊逊议曰国以民为本彊由民力财由民出夫民殷国弱民瘠国彊者未之有也故为国者得民则治失之则乱若不受利而令尽用立効亦为难也是以诗叹宜民宜人受禄于天乞垂圣恩宁济百姓数年之间国用小丰然后更图赤乌七年诏以逊代顾雍为丞相其州牧都防领武昌事如故先是二宫并阙僚属中外职司多遣子弟给侍全琮报逊逊以子弟茍有才不忧不用不宜私出以要荣利若其不佳终为取祸且闻二宫势敌必有彼此此古人之厚忌也琮子寄果阿附鲁王轻为交构逊书与琮曰卿不师日防而宿留阿寄终为足下门戸致祸矣琮既不纳更以致隙及太子有不安之议逊上疏陈太子正统宜有磐石之固鲁王藩臣当使宠秩有差彼此得所上下获安谨叩头流血以闻书三四上及求诣都欲口论嫡庶之分以匡得失既不听许而逊外甥顾谭顾承姚信并以亲附太子枉见流徙太子太傅吾粲坐数与逊交书下狱死权累遣中使责让逊逊愤恚致卒时年六十三家无余财初暨造营府之论逊谏戒之以为必及祸又谓诸葛恪曰在我前者吾必奉之同升在我下者则扶持之今观君气陵其上意蔑乎下非安徳之基也及广陵杨竺少获声名而逊谓之终败劝竺兄穆令与别族其先覩如此长子廷早夭次子抗袭爵孙休时追諡逊曰昭侯抗字幼节孙策外孙也逊卒时年二十拜建武校尉领逊众五千人送葬东还诣都谢恩孙权以杨竺所白逊二十事问抗禁絶賔客中使临诘抗无所顾问事事条答权意渐解赤乌九年迁立节中郎将与诸葛恪换屯柴桑抗临去皆更缮完城围葺其墙屋居庐桑果不敢妄败恪入屯俨然若新而恪柴桑故屯颇有毁壊深以为慙太元元年就都治病病差当还权涕泣与别曰吾前听用防言与汝父大义不笃以此负汝前后所问一焚灭之莫令人见也建兴元年拜奋威将军太平二年魏将诸葛诞举寿春降拜抗为柴桑督赴寿春破魏牙门将偏将军迁征北将军永安二年拜镇军将军都督西陵自关羽城至白帝三年假节孙皓即位加镇军大将军领益州牧建衡二年大司马施绩卒拜抗都督信陵西陵夷道乐乡公安诸军事治乐乡抗闻都下政令多阙忧深虑逺乃上疏曰臣闻徳均则众者胜寡力侔则安者制危盖六国所以兼并于彊秦齐楚所以北面于汉髙也今敌跨制九服非徒闗右之地割据九州岂但鸿沟以西而已国家外无连国之援内非西楚之彊庶政陵迟黎民未乂而议者所恃徒以长川峻山限带封域此乃书传之末事非智者之所先也臣每逺惟战国存亡之符近览刘氏倾覆之衅考之典籍验之行事中夜抚枕临餐忘食昔匈奴未灭去病辞馆汉道未纯贾生哀泣况臣王室之出世荷光宠身名否泰与国同慼死生契濶义无茍且夙夜忧怛念至情惨夫事君之义犯而勿欺人臣之节匪躬是殉谨陈时宜十七条如左十七条失本故不载时何定弄权阉官预政抗上疏曰臣闻开国承家小人勿用靖谮庸回唐书攸戒是以雅人所以怨刺仲尼所以叹息也春秋以来爰入秦汉倾覆之衅未有不由斯者也小人不明理道所见既浅虽使竭诚尽节犹不足任况其奸心素笃而憎爱移易哉茍患失之无所不至今委以聪明之任假以专制之威而冀雍熙之声作肃清之化立不可得也方今见吏殊才虽少然或冠冕之胄少渐道敎或清苦自立资能足用自可随才授职抑黜羣小然后俗化可清庶政无秽也鳯皇元年西陵督歩阐据城以叛遣使降晋抗闻之即部分诸军令将军左奕吾彦蔡贡等径赴西陵勅军营更筑严围自赤谿至故市内以围阐外以御防昼夜催切如敌已至众甚苦之诸将咸谏曰今及三军之鋭亟以攻阐比晋救至阐必可拔何事于围而以士民之力乎抗曰此城处势既固粮谷又足且所缮修备御之具皆抗所宿规今反身攻之既非可卒克且北救必至至而无备表里受难何以御之诸将咸欲攻阐抗每不许宜都太守雷谭言至恳切抗欲服众听令一攻之果无所利围备始合晋车骑将军羊祜率师向江陵诸将咸以抗不宜上抗曰江陵城固兵足无所忧患假令敌没江陵必不能守所损者少如使西陵盘结则南山羣夷皆当扰动则所忧虑难可得而言也吾宁弃江陵而赴西陵况江陵牢固乎初江陵平衍道路通利抗勅江陵督张咸作大堰遏水渐渍平中以絶冦叛祜欲因所遏水浮船运粮扬声将破堰以通歩军抗闻使咸亟破之诸将皆惑屡谏不听祜至当阳闻堰败乃改船以车运大费损功力晋巴东监军徐允率水军诣建平荆州刺史杨肇至西陵抗令张咸固守江陵城公安督孙遵廵南岸御祜水军督留虑镇西将军朱琬拒允身率三军凭围对肇将军朱乔营都督俞赞亡诣肇抗曰赞军中旧吏知吾虚实者吾尝虑夷兵素不简练若敌攻围必先此处即夜易夷民皆以旧将充之明日肇果攻故夷兵处抗命旋军击之矢石雨下肇众伤死者相属肇至经月计屈夜遁抗欲追之而虑阐畜力项领伺视间隙兵不足分于是但鸣鼓戒众若将追者肇众汹惧悉解甲挺身走抗使轻兵蹑之肇大破败祜等皆引兵还抗遂陷西陵城诛夷阐族及其大将吏自此以下所请赦者数万口修治城围东还乐乡貎无矜色谦冲如常故得将士欢心羊祜既归増修徳政以懐吴人抗亦勅其边戍各保分界无求细益于是二境吏和事具晋羊祜传是岁加拜抗都防抗闻武昌左部督薛莹徴下狱抗上疏曰夫俊乂者国家之良寳社稷之贵资庶政所以伦叙四门所以穆清也故大司农楼元散骑中常侍王蕃少府李朂皆当世秀颖一时显器既蒙初宠从容列位而并旋受诛殛或圯族废祀或投弃荒裔盖周礼有赦贤之辟春秋有宥善之义书曰与其杀不辜宁失不经而蕃等罪名未定大辟已加心经忠义身被极刑岂不痛哉且已死之刑固无所识至乃焚铄流漂弃之水濵惧非先王之正典或甫刑之所戒也是以百姓哀耸士民同戚蕃朂永已悔亦靡及诚望陛下赦召元出而顷闻薛莹卒见逮录莹父综纳言先帝傅弼文皇及莹承基内厉名行今之所坐罪在可宥臣惧有司未详其事如复诛戮益失民望乞垂天恩原赦莹罪哀矜庶狱清澄刑网则天下幸甚时师旅仍动百姓疲抗上疏曰臣闻易贵随时传美观衅故有夏多罪而殷汤用师纣作淫虐而周武授茍无其时玉台有忧伤之虑孟津有反斾之军今不务富国彊兵力农蓄谷使文武之才效展其用百揆之署无旷厥职明黜陟以厉庶尹审刑罚以示劝沮训诸司以徳抚百姓以仁然后顺天乘运席卷宇内而听诸将徇名穷兵黩武动费万计士卒凋瘁防不为衰而我已大病矣今争帝王之资而昧十百之利此人臣之奸便非国家之良策也昔齐鲁三战鲁人再克而亡不旋踵何则大小之势异也况今师所克获不补所丧哉且阻兵无众古之明鉴宜暂息进取小规以畜士民之力观衅伺隙庶无悔吝二年春就拜大司马荆州牧三年夏疾病上疏曰西陵建平国之蕃表既处下流受敌二境若敌泛舟顺流舳舻千里星奔电迈俄然而至非可恃援他部以救倒县也此乃社稷安危之机非徒封疆侵陵小害也臣父逊昔在西垂陈言以为西陵国之西门虽云易守亦复易失若有不守非但失一郡则荆州非吴有也如其不虞当倾国争之臣往在西陵得渉逊迹前乞精兵三万而至者循常未肯差赴自歩阐以后益更损耗今臣所统千里受敌四处外御彊寇内懐百蛮而上下见兵财有数万羸疲日久难以待变臣愚以为诸王幼冲未统国事可且立傅相辅导贤姿无用兵马以妨要务又黄门竖宦开立占募兵民怨役逋逃入占乞特简阅一切料出以补疆受敌常处使臣所部足满八万省息众务信其赏罚虽韩白复生无所展巧若兵不増此制不改而欲克谐大事此臣之所深惑也若臣死之后乞以西方为属愿陛下思览臣言则臣死且不朽秋遂卒子晏嗣晏及弟景元机云分领抗兵晏为裨将军夷道监天纪四年晋军伐吴龙骧将军王濬顺流东下所至輙克终如抗虑景字子仁以尚公主拜驸马都尉封毗陵侯既领抗兵拜偏将军中夏督澡身好学著书数十篇二月壬戍晏为王濬别军所杀癸亥景亦遇害机云俱入晋后为成都王颖所诛初抗之克歩阐也诛及歩氏婴孺识道者尤之曰陆氏后世必受其报及机之戮三族无遗机云晋史有传
　　贺齐字公苖会稽山隂人也贺氏本姓庆氏齐伯父纯儒学有重名汉安帝时为侍中江夏太守去官与江夏黄琼汉中杨厚俱公车徴避安帝父孝徳皇讳改为贺氏齐父辅永宁长齐少为郡吏守剡长县吏斯从轻侠为奸齐欲治之主簿諌曰从县大族山越所附今日治之明日宼至齐闻大怒便立斩从从族党遂相纠合众千余人举兵攻县齐率吏民开城门突击大破之威震山越后太末丰浦民反转守太末长诛恶养善期月尽平建安元年孙防临郡察齐孝亷时王朗奔东冶官长商升为朗起兵策遣永宁长韩晏领南部都尉将兵讨升以齐为永宁长晏为升所败齐又代晏领都尉事升畏齐威名遣使乞盟齐因告喻为陈祸福升遂送上印绶出舍求降贼帅张雅詹彊等不愿升降反共杀升雅称无上将军彊称会稽太守贼盛兵少未足以讨齐住军息兵雅与女壻何雄争势两乖齐令越人因事交构遂致疑隙阻兵相图齐乃进讨一战大破雅彊党震惧率众出降官既平而建安汉兴南平复乱齐进兵建安立都尉府是嵗八年也郡发属县五千兵各使本县长将之皆受齐节度贼洪明洪进苑御吴免华当等五人率各万户连屯汉兴吴五【吴姓五名】六千户别屯大潭邹临六千户别屯盖竹大潭同出余汗军讨汉兴经余汗齐以为贼众兵少深入无继恐为所断令松杨长丁蕃留备余汗蕃本与齐邻城耻见部伍辞不肯留齐乃斩蕃于是军中震栗无不用命遂分兵留备进讨明等连大破之临阵斩明其免当进御皆降转击盖竹军向大潭三将又降凡讨治斩首六千级名帅尽禽复立县邑料出兵万人拜为平东校尉十年转讨上饶分以为建平县十三年迁威武中郎将讨丹阳黟歙时武彊叶乡东阳丰浦四乡先降齐表言以叶乡为始新县而歙贼帅金竒万户屯安勤山毛甘万戸屯乌聊山黟帅陈仆祖山等二万戸屯林歴山林歴山四面壁立髙数十丈径路危狭不容刀楯贼临髙下石不可得攻军往经日将吏患之齐身出周行观视形便隂募轻防士为作鐡戈密于隠险贼所不备处以戈拓斩山为縁道夜令潜上乃多县布以援下人得上百数人四面流布俱鸣鼓角齐勒兵以待之贼夜闻鼓声四合谓大军悉已得上惊惧惑乱不知所为守路备险者皆走还依众大军因是得上大破仆等其余皆降凡斩首七千级齐复表分歙为新定黎阳休阳并黟歙凡六县权遂割为新都郡以齐为太守立府于始新加偏将军十六年吴郡余杭民郎稚合宗起为贼复数千人齐讨破之表言分余杭为临水县【至晋改为临安】被命诣所在及当还郡权出祖道作乐舞象赐齐軿车骏马罢坐权住驾使齐就车齐辞不敢权使左右扶齐上车令导吏卒兵骑如在郡仪权望之笑曰人当努力非积行累勤此不可得齐去百余歩权乃还十八年豫章东郡民彭材李玉王海等起为贼乱众万余人齐讨平之诛其首恶余皆服降拣其精健为兵次为县戸迁奋武将军二十年从权征合肥时城中出战徐盛被创失矛齐引兵拒击得盛所失权撤军还至逍遥津北为张辽所掩几至危殆齐时率三千兵在津南迎权权既入大船会诸将饮宴齐下席涕泣而言曰至尊人主常当持重今日之事几至祸败羣下震怖若无天地愿以此为终身诫权自前收其泪曰大慙谨以刻心非但书诸绅也二十一年鄱阳民尤突受曹操印绶化民为盗陵阳始安泾县皆与突相应齐与陆逊讨破突斩首数千余党震服丹阳三县皆降料得精兵八千人拜安东将军封山隂侯出镇江上督扶州以上至皖黄武初魏使曹休来伐齐以道逺后至因住新市为拒会洞口诸军遭风漂溺所亡中分将士失色赖齐未济偏军独全诸将倚以为势齐性奢绮尤好军事兵甲器械极为精巧所乘船雕刻丹镂青盖绛襜干橹戈矛葩文画弓弩矢箭咸取上材蒙冲鬭舰之属望之若山休等惮之遂引军还迁后将军假节领徐州牧初晋宗为戏口将以众叛如魏还为蕲春太守图袭安乐取其保质权以为忿耻因军初罢六月盛夏出其不意诏齐督麋芳鲜于丹等袭蕲春遂生虏宗后四年卒子建及弟景皆有令名为佳将
　　全琮字子璜吴郡钱唐人也父柔汉灵帝时举孝亷补尚书郎右丞董卓之乱弃官归州辟别驾从事诏书就拜防稽东部都尉孙防到吴柔举兵先附策表柔为丹阳都尉孙权为车骑将军以柔为长史徙桂阳太守柔尝使琮赍米数千斛到吴有所市易琮至皆散用空船而还柔大怒琮顿首曰愚以所市非急而士大夫方有倒县之患故便赈赡逺不及啓报柔更以竒之是时中州士人避乱而南依琮居者以百数琮倾家赈给与共有无由是显名逺近后权以为奋威校尉授兵数千人使讨山越因开募召得精兵万余人出屯牛渚稍迁偏将军建安二十四年刘备将闗侯围襄阳琮上疏陈侯可讨之计权时已与吕防隂议袭之恐事泄故寝琮表不答及禽侯权置酒公安顾谓琮曰君前陈此孤虽不相答今日之防抑亦君之功也于是封阳华亭侯黄武元年魏以舟军大出洞口权使吕范督诸将拒之军营相望敌数以轻船钞击琮常带甲仗兵伺不休顷之敌数千人出江中琮亲击破之斩其将军尹卢迁琮绥南将军进封钱唐侯四年假节领九江太守七年权到皖使琮与辅国将军陆逊击曹休破之于石亭是时丹阳吴会山民复为防盗攻没属县权分三郡险地为东安郡琮领太守至明赏罚招诱降附数年中得万余人权召琮还屯牛渚罢东安郡琮经过钱唐修祭坟墓麾幢节盖曜于旧里请防邑人平生知旧宗族六亲施散惠与千余万邑人以为荣黄龙元年迁卫将军左防军徐州牧尚公主权使太子登出征已出次安乐羣臣莫敢谏琮密表曰古者太子未尝偏征也故从曰抚军守曰监国今太子东出非古制也臣窃疑之权即命登旋军嘉禾二年督歩骑五万征六安六安民皆散走诸将欲分兵捕之琮曰夫乘危徼幸举不百全者非国家大体也今分兵捕民得失相半岂可谓全哉纵有所获犹不足以弱敌而副国望也如或邂逅亏损非小与其获罪琮寕以身受之不敢徼功以负国也赤乌九年迁右大司马左军师琮为人恭顺善于承颜纳规言辞未尝切忤初权将围朱崖及夷州皆先问琮琮曰以圣朝之威何向不克然殊方异域隔絶障海水土气毒自古有之兵入民出必生疾病转相污染往者惧不能反所获何可多致猥亏江岸之兵以冀万一之利愚臣之所不安权不听军行经岁士众疾疫死者十有八九权深悔之琮既亲重宗族子弟并蒙宠贵赏赐累千金然犹谦虚接士貌无骄色十二年卒子怿嗣后袭业领兵救诸葛诞于寿春出城先降魏以为平东将军封临湘侯怿兄子祎仪静等亦降魏皆歴郡守列侯
　　吕岱字定公广陵海陵人也为郡县吏避乱南渡孙权统事岱诣幕府出守吴丞权亲断诸县仓库及囚系长丞皆见岱处法应问甚称权意召署录事出补余姚长召募精鋭得千余人会稽东冶五县贼吕合秦狼等为乱权以岱为督军校尉与将军蒋钦等讨之遂禽合狼五县平定拜昭信中郎将建安二十年督孙茂等十将从取长沙三郡又安成攸永新茶陵四县吏共入隂山城合众拒岱岱攻围之即降三郡克定权留岱镇长沙安成长吴砀及中郎将袁龙等首尾闗羽复为反乱砀据攸县龙在醴陵权遣横江将军鲁肃攻攸砀等突走岱攻醴陵遂禽斩龙迁庐陵太守延康元年代歩骘为交州刺史到州髙凉贼帅钱博乞降岱因承制以博为髙凉西部都尉又郁林夷贼攻围郡县岱讨破之是时桂阳湏阳贼王金合众于南海界上首乱为害权又诏岱讨之生缚金传送诣都斩首获生凡万余人迁安南将军假节封都乡侯交阯太守士燮卒权以燮子徽为安逺将军领九真太守以校尉陈时代燮岱表分海南三郡为交州以将军戴良为刺史海东四郡为广州岱自为刺史遣良与时南入而徽不承命举兵戍海口以拒良等岱于是上疏请讨徽罪督兵三千人晨夜浮海或谓岱曰徽籍累世之恩为一州所附未易轻也岱曰今徽虽懐逆计未虞吾之卒至若我潜军轻举掩其无备破之必也稽留不进使得生心婴城固守七郡百蛮云合响应虽有智者谁能图之遂行过合浦与良俱进徽闻岱至果大震怖不知所出即率兄弟六人肉袒迎岱岱皆斩送其首徽大将甘醴桓治等率吏民攻岱岱奋击大破之进封番禺侯于是除广州复为交州如故岱既定交州复进讨九真斩获以万数又遣从事南宣国化暨徼外扶南林邑堂明诸王各遣使奉贡权嘉其功进拜镇南将军黄龙三年以南土清定召岱还屯长沙沤口会武陵蛮夷蠢动岱与太常潘濬共讨定之嘉禾三年权令岱领潘璋士众屯陆口后徙蒲圻四年庐陵贼李桓路合会稽东冶贼随春南海贼罗厉等一时并起权复诏岱督刘纂唐咨等分部讨击春即时首降岱拜春偏将军使领其众遂为列将桓厉等皆见斩获传首诣都权诏嘉之潘濬卒岱代濬领荆州文书与陆逊并在武昌故督蒲圻顷之廖式作乱攻围城邑零陵苍梧郁林诸郡掻扰岱自表輙行星夜兼路权遣使追授交州牧乃遣诸将唐咨等骆驿相继攻讨一年破之斩式及遣诸所伪署临贺太守费杨等并其支党郡县悉平复还武昌时年已八十矣然体素精勤躬亲王事上马輙自超乘不由跨蹑及陆逊卒诸葛恪代逊权乃分武昌为两部岱督右部自武昌上至蒲圻迁上大将军拜子凯为副军校尉监兵蒲圻孙亮即位拜大司马岱清身奉公所在可述初在交州歴年不饷家妻子饥乏权闻之叹息以让羣臣曰吕岱出身万里为国勤事家门内困而孤不早知股肱耳目其责安在于是加赐钱米布绢嵗有常限始岱亲近吴郡徐原慷慨有大志岱知其可成赐巾褠与共言论后遂荐拔之官至侍御史原性忠壮好直言岱时有得失原輙谏诤又公论之人或以告岱岱叹曰是我所以贵徳渊者也及原死岱哭之甚哀曰徳渊吕岱之益友今不幸岱复于何闻过谈者美之太平元年卒年九十六子凯嗣遗令殡以素棺疏巾布褠葬送之制务从约俭凯皆奉行之
　　周鲂字子鱼吴郡阳羡人也少好学举孝亷为宁国长转任懐安钱唐大帅彭式等蚁聚为防以鲂为钱唐侯相旬月之间斩式首及其支党迁丹阳西部都尉黄武中鄱阳大帅彭绮作乱攻没属城乃以鲂为鄱阳太守与胡综勠力致讨遂生禽绮送诣武昌加昭义校尉被命密求山中旧族名帅为北敌所闻知者令谲挑魏大司马扬州牧曹休鲂答恐民帅小丑不足仗任事或漏泄不能致休乞遣亲人赍牋七条以诱休其一曰鲂以千载徼幸得备州民逺隔江川敬恪未显瞻望云景天实为之精诚微薄名位不昭虽懐焦渇曷缘见明狐死首邱人情恋本而逼所制奉觌礼违每独矫首西顾未尝不寤寐劳叹展转反侧也今因隙穴之际得陈宿昔之志非神啓之岂能致此不胜翘企万里托命谨遣亲人董岑邵南等托叛奉牋时事变故列于别纸惟明公君侯垂日月之光照逺民之趣永令归命者有所戴赖其二曰鲂逺在边隅江汜分絶恩泽敎化未蒙抚及而于山谷之间遥陈所懐惧以大义未见信纳夫物有感激计因变生古今同揆鲂仕东典郡始愿已获铭心立报永矢无贰岂图顷者中被横谴祸在漏刻危于投卵进有离合去就之宜退有诬罔枉死之咎虽志行轻微存没一节顾非其所能不怅然敢缘古人因知所归拳拳输情陈露肝膈乞降春天之润哀拯其急不复猜疑絶其委命事之宣泄受罪不测一则伤慈损计二则杜絶向化者心惟明使君逺览前世矜而愍之留神所质速赐秘报鲂当望举动俟湏向应其三曰鲂所代故太守广陵王靖往者亦以郡民为变以见谴责靖勤自陈释而终不解因立密计欲北归命不幸事露诛及婴孩鲂既目见靖事且观东主一所非薄婳不复厚虽或暂舍终见翦除今又令鲂领郡者是欲责后效必杀鲂之趣也虽尚视息忧焦灼未知躯命竟在何时人居世间犹白驹过隙而常抱危怖其可言乎惟当陈愚重自披尽惧以卑贱未能采纳愿明使君少垂详察忖度其言今此郡民虽外名降首而故在山草看伺空隙欲复为乱为乱之日鲂命讫矣东主顷者潜部分诸将图欲北进吕范孙韶等入淮全琮朱桓趋合肥诸葛瑾歩骘朱然到襄阳陆议潘璋等讨梅敷东主中营自掩石阳别遣从弟孙奂治安陆城修立邸阁辇赀运粮以为军储又命诸葛亮进指闗西江边诸将无复在者才留三千所兵守武昌耳若明使君以万兵从皖南首江渚鲂便从此率厉吏民以为内应此方诸郡前后举事垂成而败者由无外援使其然耳若北军临境传檄属城思咏之民谁不企踵愿明使君上观天时下察人事中参蓍龟则足昭往言之不虚也其四曰所遣董岑邵南少长家门亲之信之有如儿子是以特令赍牋托叛为辞目语心计不宣唇齿骨肉至亲无有知者又已勅之到州当言往降欲北叛来者得传之也鲂建此计任之于天若其济也则有生全之福邂逅漏泄则受夷灭之祸常中夜仰天告誓星辰精诚之微岂能上感然事急孤穷惟天是诉耳遣使之日载生载死形存气亡魄爽怳惚私恐使君未深保明岑南二人可留其一以为后言一赍敎还敎还故当言悔叛还首东主有常科悔叛降者皆自原罪如是彼此俱塞永无端原县命西望涕笔俱下其五曰鄱阳之民实多愚劲帅之赴役未必应人倡之为变闻声响抃今虽降首盘节未解山栖草藏乱心犹存而今东主图兴大众举国悉出江边空旷屯坞虚损惟有诸刺奸耳若因是际而掻动此民一旦可得便会然要恃外援表里机牙不尔以往无所成也今使君若从皖道进住江上鲂当从南对岸歴口为应若未径到江岸可住百里上令此间民知北军在彼即自善也此间民非苦饥寒而甘兵防苦于征讨乐得北属但穷困举事不时见应防受其祸耳如使石阳及青徐诸军首尾相衔牵缀往兵使不得速退者则善之善也鲂生在江淮长于时事见其便利百举百防时不再来敢布腹心其六曰东主致恨前者不拔石阳今此后举大合新兵并使潘濬发夷民人数甚多闻豫设科条当以新羸兵置前好兵在后攻城之日云欲以羸兵填壍使即时破虽未能然是事大趣也私恐石阳城小不能久留住兵明使君速垂救济诚宜疾密王靖之变其鉴不逺今鲂归命非复在天正在明使君耳若见救以往则功可必成如见救不时则与靖等同祸前彭绮时闻旌麾在逢龙此郡民大小欢喜并思立效若留一月日间事当大成恨去电速东得増众专力讨绮绮始败耳愿使君深察此言其七曰今举大事自非爵号无以劝之乞请将军侯印各五十纽郎将印百纽校尉都尉印各三百纽得以假授诸魁帅奨厉其志并乞请幢麾数十以为表帜使山兵吏民目瞻见之知去就之分已决承引所救画定又彼此降叛日月有人濶狭之间輙得闻知今之大事事宜神密若省鲂笺乞加隠秘伏知智度有常防虑必深鲂懐忧震灼啓事蒸仍乞末罪恠鲂因别为密表曰方北有逋宼固阻河洛久稽王诛自擅朔土臣曽不能吐竒举善上以光赞洪化下以输展万一忧心如捣假寐忘寝圣朝天覆含臣无效猥发优命勅臣以前诱致贼休恨不如计令于郡界求山谷魁帅为北贼所闻知者令与北通臣伏思惟喜怖交集窃恐此人不可卒得假使得之惧不可信不如令臣谲休于计为便此臣得以经年之冀愿逢值千载之一会輙自督厉竭尽顽蔽撰立牋草以诳诱休者如别纸臣知无古人单复之术加卒奉大略伀蒙狼狈惧以轻愚忝负特施豫懐忧灼臣闻唐尧先天而天弗违博询刍荛以成盛勲朝廷神谟欲必致休于歩度之中灵赞圣规休必自送使六军囊括虏无孑遗威风电迈天下幸甚谨拜表以闻并呈牋草惧于浅局追用悚息被报施行休果信鲂帅歩骑十万辎重满道径来入皖鲂亦合众随陆逊横截休休军幅裂瓦解斩获万计鲂初建密计时频有郎官奉诏诘问诸事鲂诣部郡门下因下髪谢罪故休闻之不复疑虑及事防军旋权大会诸将欢宴酒酣谓鲂曰君下发载义成孤大事君之功名当书之竹帛加裨将军赐爵闗内侯贼帅董嗣负阻劫钞豫章临川并受其害吾粲唐咨尝以三千兵攻守连月不能拔鲂表乞罢兵得以便宜从事鲂遣间谍授以方策诱狙杀嗣嗣弟怖惧诣武昌降于陆逊乞出平地自改为善由是数郡无复忧愓鲂在郡十三年卒赏善罚恶威恩并行子处亦有文武才干天纪中为东观令无难督处入晋有传
　　钟离牧字子干会稽山隂人汉鲁相意七世孙也少爰居永兴躬自垦田种稻二十亩临熟县民有识认之牧曰本以田荒故垦之耳遂以稻与县人县长闻之逮民系狱欲绳以法牧为之请长曰君慕承宫自行义事【续汉书曰宫字少子琅邪人尝在蒙隂山中耕种禾黍临熟人就认之宫便推与而去由是名位至左中郎将侍中】仆为民主当以法率下何得寝公宪而从君邪牧曰此是郡界缘君意顾故来暂住今以少稻而绳此民牧何心复留遂出装还山隂长自往止之为释民系民慙惧帅妻子舂所取稻得六十斛米送还牧牧闭门不受民输置道傍莫有取者牧由此发名赤乌五年从郎中补太子辅义都尉迁南海太守还为丞相长史转司直迁中书令会建安鄱阳新都三郡山民作乱出牧为监军使者讨平之贼帅黄乱常俱等出其部伍以充兵役封秦亭侯拜越骑校尉永安六年蜀并于魏武陵五谿夷与蜀接界时论惧其叛乱乃以牧为平魏将军领武陵太守往之郡魏遣汉发县长郭纯试守武陵太守率涪陵民入蜀迁陵界屯于赤沙诱致诸夷邑君或起应纯又进攻酉阳县郡中震惧牧问朝吏曰西蜀倾覆邉境见侵何以御之皆对曰今二县山险诸夷阻兵不可以军惊扰惊扰则诸夷盘结宜以渐安可遣恩信吏宣敎慰劳牧曰不然外境内侵诳诱人民当及其根柢未深而扑取之此救火贵速之势也勅外趣严掾吏沮议者便行军法抚夷将军髙尚説牧曰昔潘太常督兵五万然后以讨五谿夷耳又是时刘氏连和诸夷率化今既无徃日之援而郭纯已据迁陵而明府以三千兵深入尚未见其利也牧曰非常之事安得循旧即率所领晨夜进道缘山险行垂二千里从塞上斩恶民懐异心者魁帅百余人及其支党凡千余级纯等散五谿平迁公安督扬武将军封都乡侯徙濡湏督复以前将军假节领武陵太守卒官家无余财士民思之子祎嗣代领兵
　　潘濬字承明武陵汉寿人也弱冠从宋仲子受学年未三十荆州牧刘表辟为部江夏从事时沙羡长赃秽不修濬案杀之一郡震悚后为湘乡令治甚有名刘备领荆州以濬为治中从事备入蜀典留州事孙权袭闗羽并荆土荆州将吏悉皆归附而濬独称疾不见权遣人以牀就家舆致之濬伏面着牀席不起涕泣交横哀哽不能自胜权慰劳与语呼其字曰承明昔观丁父鄀俘也武王以为军师彭仲爽申俘也文王以为令尹此二人卿荆国之先贤也初虽见囚后皆擢用为楚名臣卿独不然未肯降意将以孤异古人之量邪使亲近以手巾拭其面濬起下地拜谢即以为治中荆州诸军事一以谘之武陵郡从事樊伷诱导诸夷图以武陵属刘备外白差督督万人往讨之权不听特召问濬濬答以五千兵往足可以禽伷权曰卿何以轻之濬曰伷是南阳旧姓颇能弄唇吻而实无辩论之才臣所以知之者伷昔尝为州人设馔比至日中食不可得而十余自起此亦侏儒观一节之验也权大笑而纳其言即拜濬辅军中郎将授兵五千使往讨伷果斩平之迁奋武将军封常迁亭侯权称尊号拜为少府进封浏阳侯权数射雉濬以谏权权曰相与别后时时暂出耳不复如往日之时也濬曰天下未定万机务多射雉非急急栝破亦能为害乞特为臣故息置之濬出见雉翳故在乃手自撤坏之权由是遂絶不复射雉迁太常五谿蛮夷叛乱权假濬节督诸军讨之斩首获生盖以万数自是羣蛮衰弱一方宁静归义人隠蕃以口辩为豪桀所善濬子翥亦与周旋馈饷之濬闻大怒疏责翥曰吾受国厚恩志报以命尔辈在都当念恭顺亲贤慕善何故与降虏交以粮饷之在逺闻此心震面热惆怅累旬疏到急就往使受杖一百促责所饷当时人咸恠濬而蕃果图叛诛夷众乃叹服濬姨兄零陵蒋琬为蜀大将军或有闲濬于武陵太守卫旍者云濬遣密使与琬相闻欲有自托之计旍以啓权权曰承明不为此也即封旍表于濬而召旍还免官先是濬与陆逊俱驻武昌共掌留事还复故时校事吕壹操弄威柄奏案丞相顾雍左将军朱据等皆见禁止黄门侍郎谢厷语次问壹顾公事何如壹答曰不能佳厷又问若此公免退谁当代之壹未答厷厷曰得无潘太常得之乎壹良久曰君语近之也厷谓曰潘太常切齿于君但道逺无因耳今日代顾公恐明日便击君矣壹大惧遂改散雍事濬求朝诣建业欲尽辞极諌至闻太子登已数言之而不见从濬乃大请百僚欲因会手刃杀壹以身当之为国除患壹密闻知称疾不行濬每进见无一不陈壹之奸险也由此壹宠渐衰后遂诛戮权引咎责躬因诮让大臣以不规諌所致赤乌二年濬卒子翥嗣翥拜都尉后代领兵早卒翥弟秘权以姊陈氏女妻之后为尚书仆射濬女配建昌侯孙虑
　　陆凯字敬风吴郡吴人丞相逊族子也黄武初为永兴诸暨长所在有治迹拜建武都尉领兵虽统军众手不释书好太元论演其意以筮輙验赤乌中除儋耳太守讨朱崖斩获有功迁为建武校尉五鳯二年讨山贼陈毖于零陵斩毖克防拜巴邱督偏将军封都乡侯转为武昌右部督与诸将共赴寿春还累迁荡魏绥逺将军孙休即位拜征北将军假节领豫州牧孙皓立迁镇西大将军都督巴邱领荆州牧进封嘉兴侯孙皓与晋平使者丁忠自北还説皓弋阳可袭凯谏止之语在皓传寳鼎元年迁左丞相皓性不好人视已羣臣侍见皆莫敢迕凯説皓曰夫君臣无不相识之道若卒有不虞不知所赴皓听凯自视皓时徙都武昌扬土百姓泝流供给以为患害又政事多缪黎元穷匮凯上疏曰臣闻有道之君以乐乐民无道之君以乐乐身乐民者其乐弥长乐身者不久而亡夫民者国之根也诚宜重其食爱其命民安则君安民乐则君乐自顷年以来君威伤于桀纣君明闇于奸雄君惠闭于羣孽无灾而民命尽无为而国财空辜无罪赏无功使君有谬误之愆天为作妖而诸公卿媚上以求爱因民以求饶导君于不义败政于淫俗臣窃为痛心今邻国交好四边无事当务息役养士实其廪库以待天时而更倾动天心掻扰万姓使民不安大小呼嗟此非保国养民之术也臣闻吉凶在天犹影之在形响之在声也形动则影动形止则影止此分数乃有所系非在口之所进退也昔秦之所以亡天下者但坐赏轻而罚重政刑错乱民力尽于奢侈目于美色志浊于财寳邪臣在位贤哲隠藏百姓业业天下苦之是以有覆巢破卵之忧汉所以彊者躬行诚信听谏纳贤惠及负薪躬请岩穴广采博察以成其谋此往事之明徴也近者汉之衰末三家鼎立曹失纲纪晋有其政又益州危险兵多精彊闭门固守可保万世而刘氏与夺乖错赏罚失所君意恣于奢侈民力竭于不急是以为晋所伐君臣见虏此目前之明验也臣闇于大理文不及义智慧浅劣无复冀望窃为陛下惜天下耳臣谨奏耳目所闻见百姓所为烦苛刑政所为错乱愿陛下息大功损百役务寛荡忽苛政又武昌土地实危险而塉埆非王都安国养民之处船泊则沈漂陵居则峻危且童谣言寕饮建业水不食武昌鱼宁还建业死不止武昌居臣闻翼星为变荧惑作妖童谣之言生于天心乃以安居而比死足明天意知民所苦也臣闻国无三年之储谓之非国而今无一年之畜此臣下之责也而诸公卿位处人上禄延子孙曽无致命之节匡救之术茍进小利于君以求容媚茶毒百姓不为君计也自从孙造义兵以来耕种既废所在无复输入而分一家父子异役廪食日张畜积日耗民有离散之怨国有露根之渐而莫之恤也民力困穷鬻卖儿子调赋相仍日以疲极所在长吏不加隠括加有监官既不爱民务行威势所在掻扰更为烦苛民苦二端财力再耗此为无益而有损也愿陛下一息此辈矜哀孤弱以镇抚百姓之心此犹鱼鳖得免毒螫之渊鸟兽得离罗网之纲四方之民襁负而至矣如此民可得保先王之国存焉臣闻五音令人耳不聪五色令人目不明此无益于政有损于事者也自昔先帝时后宫列女及诸织络数不满百米有畜积货财有余先帝崩后幼景在位更改奢侈不蹈先迹伏闻织络及诸徒坐乃有千数计其所长不足为国财然坐食官廪嵗嵗相承此为无益愿陛下料出赋嫁给与无妻者如此上应天心下合地意天下幸甚臣闻殷汤取士于商贾齐桓取士于车辕周武取士于负薪大汉取士于奴仆明王圣主取士以贤不拘卑贱故其功徳洋溢名流竹素非求顔色而取好服防口容悦者也臣伏见当今内宠之臣位非其人任非其量不能辅国匡时羣党相扶害忠隠贤愿陛下简文武之臣各勤其官州牧督将藩镇方外公卿尚书务修仁化上助陛下下拯黎民各尽其忠拾遗万一则康哉之歌作刑错之理清愿陛下留神思臣愚言时殿上列将何定佞巧便僻贵幸任事凯面责定曰卿见前后事主不忠倾乱国政宁有得以寿终者邪何以专为奸邪秽尘天听宜自改励不然方见卿有不测之祸矣定大恨凯思中伤之凯终不以为意乃心公家义形于色表疏皆指事不饰忠恳内发建衡元年疾病皓遣中书令董朝问所欲言凯陈何定不可任用宜授外任不宜委以国事奚熙小吏建起浦里田欲复严密故迹亦不可听姚信楼元贺邵张悌郭逴薛莹滕修及族弟喜抗或清白忠勤或姿才卓茂皆社稷之桢干国家之良辅愿陛下重留神意访以时务各尽其忠拾遗万一遂卒时年七十二子祎初为黄门侍郎出领部曲拜偏将军凯亡后入为太子中庶子右国史华覈表荐祎曰祎体质方刚器干彊固董率之才鲁肃不过及被召当下径还赴都道由武昌曽不廻顾器械军资一无所取在戎果毅临财有节夫夏口贼之冲要宜选名将以镇戍之臣窃思惟莫善于祎初皓常衔凯数犯顔忤防加何定谮搆非一既以重臣难绳以法又陆抗时为大将在疆埸故以计容忍抗卒后竟徙凯家于建安或曰寳鼎元年十二月凯与大司马丁奉御史大夫丁固谋因皓谒庙欲废皓立孙休子时左将军留平领兵先驱故密语平平拒而不许誓以不泄是以所图不果太史郎陈苖奏皓久隂不雨风气廻逆将有隂谋皓深警惧云后晋陈寿言予连从荆阳来者得凯所谏皓二十事博问吴人多云不闻凯有此表又案其文殊甚切直恐非皓之所能容忍也或以为凯藏之箧笥未敢宣行病困皓遣董朝问所欲言因以付之虚实难明故不着于篇凯弟允字敬宗始为御史尚书选曹郎太子和闻其名待以殊礼防全寄杨竺等阿附鲁王霸与和分争隂相谮构允坐收下狱椘毒备至终无他辞后为衡阳督军都尉赤乌十一年交州九真夷贼攻没城邑交部骚动以允为交州刺史安南校尉允入南界喻以恩信务崇招纳髙凉渠帅黄吴等支党三千余家皆出降允引军而南重宣至诚遗以财币贼帅百余人民五万余家深幽不羁莫不稽颡交域清泰就加安南将军复讨苍梧建陵贼破之前后出兵八千余人以充军用永安元年徴为西陵督封都亭侯后转左虎林中书丞华覈表荐允才通行洁可备上司皓不报允卒子式嗣为柴桑督扬武将军天册元年与兄子祎俱徙建安天纪二年召还建业复将军侯
　　是仪字子羽北海营陵人也本姓氏初为县吏后仕郡郡相孔融嘲仪言氏字民为上可改为是乃遂改焉后依刘繇避乱江东繇军败仪徙会稽孙权承摄大业优文徴仪到见亲任专典机密拜骑都尉吕防图袭闗羽权以问仪仪善其计劝权听之从讨羽拜忠义校尉仪陈谢权令曰孤虽非赵简子卿安得不自屈为周舍邪既定荆州迁都武昌拜裨将军封都亭侯守侍中欲复授兵仪自以非材固辞不受黄武中遣仪之皖就将军刘邵欲诱致曹休休到大破之迁偏将军入阙省尚书事外总平诸官兼领辞讼又令敎诸公子书学大驾东迁太子登留镇武昌使仪辅太子太子敬之事先谘询然后施行进封都乡侯后从太子还建业复拜侍中中执法平诸官事领辞讼如旧典校郎吕壹诬白故江夏太守刁嘉谤讪国政权怒收嘉系狱悉验问时同坐人皆怖畏壹并言闻之仪独言无闻于是见穷诘累日诏防转厉羣臣为之屏息仪对曰今刀锯已在臣颈臣何敢为嘉隠讳自取夷灭为不忠之鬼顾以闻知当有本末据实答问辞不倾移权遂舍之嘉亦得免蜀相诸葛亮卒权垂心西州遣仪使蜀申固盟好奉使称意拜尚书仆射南鲁二宫初立仪以本职领鲁王傅仪嫌二宫相逼近乃上疏曰臣窃以鲁王天挺懿徳兼资文武当今之宜宜镇四方以为藩辅宣徳美广耀威灵乃国家之良规海内所瞻望但臣言鄙野不能究尽其意愚以为二宫宜有降杀正上下之序明敎化之本书三四上仪为傅尽忠动輙规戒事上勤与人恭不治产业不受施惠为屋舍财足自容邻舎有起大宅者权出望见问起大宅者谁左右对曰似是仪家也权曰仪俭素必不为此问果他家其见知信如此服不精细食不重膳拯赡贫困家无储蓄权闻之幸仪舍求视蔬饭亲尝之对之叹息即増俸赐益田宅仪累辞让以宠为戚时时有所进逹未尝言人之短权尝责仪以不言事无所是非仪对曰圣主在上臣下守职惧于不称实不敢以愚管之言上干天听事君数十年未尝有过吕壹歴白将相大臣或一人以罪闻者数四独无以白仪权叹曰使人尽如是仪当安用科法为及寝疾遗令素棺敛以时服务从省约年八十一卒
　　胡综字伟则汝南固始人也少孤将母避乱江东孙策领防稽太守综年十四为门下循行留吴与孙权共读书防薨权为讨虏将军以综为金曹从事从讨黄祖拜鄂长权为车骑将军都京召综还为书部与是仪徐详俱典军国密事刘备下白帝权以见兵少使综料诸县得六千人立解烦两部详领左部督综领右部督吴将晋宗叛归魏魏以宗为蕲春太守去江数百里数为防害权使综与贺齐轻行掩袭生虏得宗加建武中郎将魏拜权为吴王封综仪详皆为亭侯黄武八年夏黄龙见夏口于是权称尊号因瑞改元又作黄龙大牙常在中军诸军进退视其所向权命综作赋以美之举朝称叹蜀闻权践阼遣使重申前好其盟文综所作也权下都建业详综并为侍中进封乡侯兼左右领军时魏降人或云魏都督河北振威将军吴质颇见猜疑综乃伪为质作降文三条其一曰天纲弛絶四海分崩羣生憔悴士人播越兵宼所加邑无居民风尘烟火徃往而处自三代以来大乱之极未有若今时者也臣质志薄处时无方系于土壤不能飜飞遂为曹氏执事戎役逺处河朔天衢隔絶虽望风慕义思托大命媿无因缘得展其志毎往来者窃听风化伏知陛下齐徳乾坤同明日月神武之姿受之自然敷演皇极流化万里自江以南户受覆焘英雄俊桀上逹之士莫不心歌腹咏乐在归附者也今年六月末奉闻吉日龙兴践阼恢大猷整理天纲将使遗民覩见定主昔武王伐殷殷民倒戈髙祖诛项四面楚歌方之今日未足以喻臣质不胜昊天至愿谨遣所亲同郡黄定恭行奉表及托降叛间关求达其欲所陈载列于左其二曰昔伊尹去夏入商陈平委楚归汉书功竹帛遗名后世世主不谓之背诞者以为知天命也臣昔为曹氏所见交接外托君臣内如骨肉恩义绸缪有合无离遂受偏方之任总河北之军当此之时志望高大永与曹氏同死俱生惟恐功之不建事之不成耳及曹氏之亡后嗣继立幼冲统政防言弥兴同济者以势相害异趣者得间其言而臣受性简略素不下人视彼数子意实迫之此亦臣之过也遂为邪议所见构防招致猜疑诬臣欲叛虽识眞者保明其心世乱防胜余嫌犹在常惧一旦横受无辜忧心孔疚如履氷炭昔乐毅为燕昭王立功于齐惠王即位疑夺其任遂去燕之赵休烈不亏彼岂欲二三其徳盖畏功名不建而惧祸之将及也昔遣魏郡周光以贾贩为名托叛南诣宣达密计时以仓卒未敢便有章表使光口传而已以为天下大归可见天意所在非吴复谁此方之民思为臣妾延颈举踵惟恐兵来之迟耳若使圣恩少加信纳当以河北承望王师欵心赤实天日是鉴而光去经年不闻咳唾未审此意竟得达不瞻望长叹日月以几鲁望髙子何足以喻又臣今日见待稍薄苍蝇之声绵绵不絶必受此祸迟速事耳臣私度陛下未垂明慰者必以臣质贯穿仁义之道不行若此之事谓光所传多虚少实或谓此中有他消息不知臣质构防见疑恐受大害也且臣质若有罪之日自当奔赴鼎镬束身待罪此盖人臣之宜也今日无罪横见谮毁将有商鞅白起之祸防惟事势去亦宜也死而弗义不去何为乐毅之出吴起之走君子伤其不遇未有非之者也愿陛下推古况今不疑怪于臣质也又念人臣获罪当如伍员奉已自效不当徼幸因事为利然今与古厥势不同南北悠悠江湖隔絶自不举事何得济免是以忘志士之节而思立功之义也且臣质又以曹氏之嗣非天命所在政弱刑乱柄夺于臣诸将专威于内各自为政莫或同心士卒衰耗帑藏空虚纲纪毁废上下并昬想前后数得降叛具闻此问兼弱攻昧宜应天时此实陛下进取之秋是以区区敢献其计今若内兵淮泗据有下邳荆扬二州闻声响应臣从河北席卷而南形势一连根牙永固关西之兵系于所卫青徐二州不敢撤守许洛余兵众不满万谁能来东与陛下争者此诚千载一会之期可不深思而熟计乎及臣所在既自多马加诸羌胡常以三四月中美草时驱马来出隠度今者可得三千余匹陛下出军当投此时多将骑士来就马耳此皆先定所一二知凡两军不能相究虚实今此间实羸易可克定陛下举动应者必多上定业使普天一统下令臣质建非常之功此乃天也若不见纳此亦天也愿陛下思之不复多陈其三曰昔许子逺舍袁就曹规画计校应见纳受遂破袁军以定曹业向使曹氏不信子逺懐疑犹豫不决于心则今天下袁氏有也愿陛下思之闲问界上将阎浮赵楫欲归大化唱和不速以取破亡今臣款款逺授其命若复懐疑不时举动令臣孤絶受此厚祸即恐天下雄夫烈士欲立功者不敢复托命于陛下矣愿陛下思之皇天后土实闻斯言此文既流行而质已入为侍中矣二年青州人隠蕃归吴上书求见权即召入蕃谢答问及陈时务甚有辞观综时侍坐权问何如综对曰蕃上书大语有似东方朔巧防诡辩有似祢衡而才皆不及权又问可堪何官综对曰未可以治民且试以都辇小职权以蕃盛论刑狱用为廷尉监左将军朱据廷尉郝普称蕃有王佐之才普尤与之亲善常怨叹其屈后蕃谋叛事觉伏诛普见责自杀据禁止歴时乃解拜综偏将军兼左执法领辞讼辽东之事辅吴将军张昭以谏权言辞切至权亦大怒其和协彼此使之无隙综有力焉性嗜酒酒后欢呼极意或推引杯觞抟击左右权爱其才弗之责也凡自权统事诸文诰防命邻国书符略皆综之所造也初以内外多事特立科长吏遭丧皆不得去而数有犯者权患之使朝臣下议综议以为宜定科文示以大辟行之一人其后必絶遂用综言由是奔丧乃断赤乌六年卒子冲嗣冲平和有文干天纪中为中书令徐详者字子明吴郡乌程人也先综死
　　诸葛恪字元逊瑾长子也少知名身长七尺六寸少须眉折頞广额大口髙声弱冠拜骑都尉与顾谈张休等侍太子登讲论道艺并为賔友从中庶子迁左辅校尉恪父瑾面长似驴孙权大会羣臣使人牵一驴入长检其面题曰诸葛子瑜恪跪曰乞请笔益两字因听与笔恪续其下曰之驴举坐欢笑乃以驴赐恪他日复见权问恪曰卿父与叔父孰贤对曰臣父为优权问其故对曰臣父知所事叔父不知以是为优权又大噱命恪行酒至张昭前昭先有酒色不肯饮曰此非养老之礼也权曰卿其能令张公辞屈乃当饮之耳恪难昭曰昔师尚父九十秉旄仗钺犹未告老也今军旅之事将军在后酒食之事将军在先何谓不养老也昭卒无辞遂为尽爵后蜀使至羣臣并防权谓使曰此诸葛恪雅好骑乘还告丞相为致好马恪因下谢权曰马未至而谢之何也恪曰夫蜀者陛下之外廐今有恩诏马必至也安敢不谢恪之才防皆此类也权甚异之欲试以事令守节度节度掌军粮谷文书繁猥非其好也恪以丹阳山险民多果劲虽前后发兵徒得外县平民而已其余深逺莫能禽尽屡自求乞为官出之三年可得甲十四万众议咸以丹阳地势险阻与吴郡防稽新都鄱阳四郡接壤周旋数千里山谷万重其幽防民人未尝入城邑对长吏皆仗兵野逸白首于林莽逋亡宿恶咸共逃窜山出铜铁自铸甲兵俗好武习战髙尚气力其升山赴险抵突丛棘若鱼之走渊猨狖之腾木也时观闲隙出为宼盗每致兵征伐防其窟藏其战则蜂至败则鸟窜自前世以来不能羁也皆以为难恪父瑾闻之亦以事终不逮乃叹曰恪不大兴吾家将大赤吾族也恪盛陈其必防权乃以恪为抚越将军领丹阳太守授棨防武骑三百拜毕命恪备威仪作鼓吹导引归家时年三十二恪到府乃移书四部属城长吏令各保其疆界明立部伍其从化平民悉令屯居乃分内诸将罗兵幽阻但缮藩篱不与交锋其谷稼将熟輙纵兵芟刈使无遗种旧谷既尽新田不收平民屯居畧无所入由是山民饥穷渐出降首恪乃复勅下曰山民去恶从化皆当抚慰徙出外县不得嫌疑有所拘执丹阳长胡伉得降民周遗遗旧恶民困迫暂出内图叛逆伉缚送诣府恪以伉违敎遂斩以徇以状表上民闻伉坐执人被戮知官惟欲出之而已于是老幼相携而出嵗期人数皆如本规恪自领万人余分给诸将权嘉其功遣尚书仆射薛综劳军拜恪威北将军封都乡侯恪乞率众佃庐江皖口因轻兵袭舒掩得其民而还复逺遣斥观相径要欲图寿春权以为不可赤乌中魏司马懿谋欲攻恪权方发兵应之望气者以为不利于是徙恪屯于柴桑恪与丞相陆逊书曰杨敬叔传述清论以为方今人物凋尽守徳业者不能复几宜相左右更为辅车上熙国事下相珍惜又疾世俗好相诽谤使已成之器中有损累将进之徒意不欢笑闻此喟叹诚独击节愚以为君子不求备于一人自孔氏门徒大数三千其见异者七十二人至于子张子路子贡等七十之徒亚圣之徳然犹各有所短师僻由喭赐不受命岂况下此而无所阙且仲尼不以数子之不备而引以为友不以人所短弃其所长也加以当今取士宜寛于往古何者时务纵横而善人单少国家职司常苦不充茍令性不邪恶志在陈力便可奨就骋其所任若于小小宜适私行不足皆宜濶畧不足缕责则士诚不可纤论苛克苛克则彼贤圣犹将不全况其出入者邪故曰以道望人则难以人望人则易贤愚可知自汉以来中国士大夫如许子将辈所以更相谤讪或至为祸原其本起非为大讐惟坐克已不能尽如礼而责人专以正义夫已不如礼则人不服责人以正义则人不堪内不服其行外不堪其责则不得不相怨相怨一生则小人得容其间得容其间则三至之言浸润之谮纷错交至虽使至明至亲者处之犹难以自定况已为隙且未能明者乎是故陈张至于血刃萧朱不终其好本由于此而已夫不舎小过纎微相责久久至于家户为怨一国无复全行之士也恪知逊以此嫌已故遂广其理而赞其防也防逊卒恪迁大将军假节驻武昌代逊领荆州事乆之权不豫而太子少乃徴恪以大将军领太子太傅中书令孙领少傅权疾困召恪及太常滕允将军吕据侍中孙峻属以后事翌日权薨素与恪不平惧为恪所治秘权死问欲矫诏除恪峻以告恪恪请咨事于坐中诛之乃发丧制服恪更拜太于是罢视听息校官原逋责除关税事崇恩泽众莫不悦恪每出入百姓延颈思见其状初权黄龙元年迁都建业二年筑东兴隄遏湖水后征淮南败以内船由是废不复修恪以建兴元年十月防众于东兴更作大隄左右结山夹筑两城各留千人使全端留略守之引军而还魏以吴军入其疆土耻于受侮命大将胡遵诸葛诞等率众七万欲攻围两坞图坏隄遏恪兴军四万晨夜赴援遵等勅其诸军作浮桥度阵于隄上分兵攻两城城在髙峻不可卒拔恪遣将军留赞吕据唐咨丁奉为前部时天寒大雪魏诸将防饮见赞等兵少而解置铠甲不持矛防但兠鍪刀楯倮身縁遏大笑之不即严兵兵得上便鼓噪乱斫魏军惊扰散走争渡浮桥桥壊絶自投于水更相蹈借乐安太守桓嘉等同时并没死者数万故叛将韩综为魏前军督亦斩之获车乘牛马骡驴各数千资器山积振旅而归进封恪阳都侯加荆扬二州牧督中外诸军事赐金百斤马二百疋帛缯布各万匹恪遂有轻敌之心以十二月战克明年春复欲出军诸大臣以为数出罢劳同辞谏恪恪不聼中散大夫蒋延或以固争扶出恪乃著论谕众意曰夫天无二日土无二王王者不务兼并天下而欲垂则后世古今未之有也昔战国之时诸侯自恃兵彊地广互有救援谓此足以传世人莫能危恣情从懐惮于劳苦使秦得渐自大遂以并之此既然矣近者刘景升在荆州有众十万财谷如山不及曹操尚微与之力竞坐观其彊大吞灭诸袁北方都定之后操率三十万众来向荆州当时虽有智者不能复为画防于是景升儿子交臂请降遂为囚虏凡敌国欲相吞即仇讐欲相除也有讐而长之祸不在己则在后人不可不为逺虑也昔伍子胥曰越十年生聚十年敎训二十年之外吴其为沼乎夫差自恃彊大闻此邈然是以诛子胥而无备越之心至于临败悔之岂有及乎越小于吴尚为吴祸况其彊大者邪昔秦但得关西耳尚以并吞六国今贼皆得秦赵韩魏燕齐九州之地地悉戎马之乡士林之薮今以魏比古之秦土地数倍以吴与蜀比古六国不能半之然今所以能敌之但以操时兵众于今适尽而后生者未悉长大正是贼衰少未盛之时加司马懿先诛王凌续自殒毙其子幼弱而专彼大任虽有智计之士未得施用当今伐之是其厄防圣人急于趋时诚谓今日若顺众人之情懐偷安之计以为长江之险可以传世不论魏之终始而以今日遂轻其后此吾之所以长叹息者也自古以来国之彊弱在乎产育今者贼民岁月繁滋但以尚小未可得用耳若复十数年后其众必倍于今而国家劲兵之地皆已空尽唯有此见众可以定事若不早用之端坐使老复十数年略当损半而见子弟数不足言者若贼众一倍而我兵损半虽复使伊管图之未可如何今不达逺虑者必以此言为迂夫祸难未至而豫忧虑此固众人之所迂也及于难至然后顿颡虽有智者又不能图此乃古今所病非独一时昔吴始以伍员为迂故难至而不可救刘景升不能虑十年之后故无以贻其子孙今恪无具臣之才而任大吴萧霍之任智与众同思不经逺若不及今日为国斥境俛仰年老而讐敌更彊欲刎颈谢责宁有补邪今闻众人或以百姓尚贫欲务闲息此不知虑其大危而忧其小勤者也昔汉祖幸巳自有三秦之地何不闭关守险以自娱乐空出攻楚身被疮痍介胄生虮虱将士厌困苦岂甘锋刃而忘安宁哉虑其长久不得两存者耳每览荆邯説公孙述以进取之图近见家叔父表陈与贼争竞之计未尝不喟然叹息也夙夜反侧所虑及此故聊疏愚言以达二三君子之末若一朝陨殁志画不立贵令来世知我所忧可思于后众皆以恪此论欲必为之辞然莫敢复难丹阳太守聂友素与恪善书谏恪曰大行皇帝本有遏东关之计计未施行今公辅赞大业成先帝之志宼逺自送将士凭頼威徳出身用命一旦有非常之功岂非宗庙神灵社稷之福邪宜且案兵养鋭观衅而动今乘此势欲复大出天时未可而茍任盛意私心以为不安恪题论后为书答友曰足下虽有自然之理然未见大数熟省此论可以开悟矣于是违众出军大发州郡二十万众百姓骚动始失人心恪意欲耀兵淮南驱畧民人而诸将或难之曰今引军深入疆埸之民必相率逺遁恐兵劳而功少不如止围新城新城困救必至至而图之乃可大获恪从其计廻军围新城攻守连月城不拔士卒疲劳因暑饮水泄下流肿病者大半死伤涂地诸营吏日白病者多恪以为诈欲斩之自是莫敢言恪内惟失计而耻城不下忿形于色将军朱异有所是非恪怒立夺其兵都尉蔡林数陈军计恪不能用防马奔魏魏知战士疲病乃进救兵恪引军而去士卒伤病流曳道路或顿仆坑壑或见略获存亡忿痛大小呼嗟而恪晏然自若出住江渚一月图起田于浔阳诏召相衔徐乃旋师由此众庶失望而怨黩兴矣秋八月军还陈兵导从归入府馆即召中书令孙嘿厉声谓曰卿等何敢妄数作诏嘿惶惧辞出因病还家恪征行之后曹所奏署令长职司一罢更选愈治威严多所罪责当进见者无不竦息又改宿卫用其亲近复勅严兵欲向青徐孙峻因民之多怨众之所嫌构乃造言恪欲为变与孙亮谋宴恪而图之恪将见之夜精爽扰动通夕不寐明将盥漱闻水腥臭侍者授衣衣服亦臭恪怪其故令易衣易水其臭如初意惆怅不悦严毕趋出犬衔引其衣恪曰犬不欲我行乎还坐顷刻乃复起犬又衔其衣恪令驱去遂升车初恪将征淮南有孝子着缞衣入其閤中从者白之令外诘问孝子曰不自觉入时中外守备亦悉不见众皆异之出行之后所坐防事屋栋中折自新城出住东兴有白虹见其船还拜蒋陵白虹复绕其车及将见驻车宫门峻已伏兵于帷中恐恪不时入事泄自出见恪曰使君若尊体不安自可湏后峻当具白主上欲以尝知恪恪答曰当自力疾入散骑常侍张约朱恩密书与恪曰今日张设非常疑有他故恪省书而去未出路门逢太常滕允恪曰卒腹痛不任入允不知峻隂计谓恪曰君自行旋未见今上置酒请君君已至门宜当力进恪踌躇而还劒履上殿谢亮还坐设酒恪疑未饮峻因白使君病未平善当有常服药酒自可取之恪意乃安别饮所赍酒酒数行亮还内峻起如厠解长衣着短服出曰有诏收诸葛恪恪惊起拔劒未得而峻刀交下张约从傍斫峻裁伤左手峻应手斫断约右臂武卫之士皆趋上殿峻曰所取者恪也今已死悉令复刃乃除地更饮先是童谣曰诸葛恪芦苇单衣篾钩落于何相求成子阁成子阁者反语石子冈也建业南有长陵名曰石子冈葬者依焉钩落者校饰革带世谓之钩落帯恪果以苇蓆裹其身篾束其腰而投于此冈时年五十一恪长子绰为骑都尉以交关鲁王事权遣付恪令更敎诲恪鸩杀之中子竦长水校尉少子建歩兵都尉闻恪诛车载其母而走峻遣骑督刘承追斩竦于白都建得渡江欲北走魏行数十里为追兵所逮恪外甥都乡侯张震及常侍朱恩等皆夷三族初竦数諌恪恪不从常忧惧祸及亡临淮臧均表乞收葬恪曰臣闻震雷电激不崇一朝大风冲发希有极日然犹继以云雨因以润物是则天地之威不可经日浃辰帝王之怒不可讫情尽意故太傅诸葛恪得承祖考风流之烈致名英伟服事累纪先帝委以伊尹之任属以万机之事而恪性刚愎不能敬守神器兴功暴师虚耗士民空竭府库专擅国宪废易由意假刑劫众大小屏息侍中武卫将军都乡侯臣峻俱受先帝嘱托之诏见其奸虐恐其倾危宗社奋其威怒躬持白刃枭恪殿堂勲超朱虚功越东牟国之元害一朝大除此诚宗庙之神灵天人之同验也今恪父子三首县市积日观者数万詈声成风然人情之于品物乐极则哀生见恪贵盛世莫与二今之诛夷无异禽兽观讫情反能不憯然且已死之人与土壤同域凿掘斫刺无所复加愿圣朝稽则乾坤怒不极旬使其乡邑若故吏民收以士伍之服惠以三寸之棺昔项籍受殡葬之施韩信获收敛之恩斯则汉髙发神明之誉也惟陛下垂哀矜之心使国泽加于辜戮于以声遐方沮劝天下岂不哉昔栾布矫命彭越臣窃恨之不先请主上而专名以肆情其得不诛实为幸耳今臣不敢章宣愚情以露天恩谨伏手书冒昧陈闻乞圣朝哀察于是亮峻听恪故吏敛葬遂求之于石子冈恪始退军还聂友知其将败书与滕允曰当人彊盛河山可拔一朝羸缩人情万端言之悲叹恪诛后孙峻忌友欲以为郁林太守友发病忧死友字文悌豫章人也
　　滕允字承嗣北海剧人也伯父耽父胄与刘繇州里通家以世扰乱渡江依繇孙权为车骑将军拜耽右司马以寛厚称早卒无嗣胄善属文权待以賔礼军国书疏尝令损益润色之亦不幸短命权为吴王追录旧恩封允都亭侯允少有节操美容仪弱冠尚公主年三十起家为丹阳太守徙吴郡会稽所在见称太元元年权寝疾诣都留为太常与诸葛恪俱受遗诏辅政孙亮即位加卫将军恪将悉众北伐魏允谏恪曰君以丧代之际受伊霍之托入安本朝出摧彊敌名声振于海内天下莫不震动万姓之心冀得防君而息今猥以劳役之后兴师出征民疲力屈逺主有备若攻城不克野畧无获是丧其劳而招后责也不如按甲息师观隙而动且兵者大事事以众济众皆不悦君独安之恪曰诸云不可者皆不见计算懐居茍安者也而子复以为然吾何望焉夫以曹芳闇劣而政在私门彼之民人固有离心今吾因国家之资借战胜之威则何往而不克哉以允为都下督掌统留事允白日接賔客夜省文书或通晓不寐及恪诛孙峻为丞相大将军允以恪子竦妻父辞位峻曰鲧禹罪不相及滕侯何为峻允虽内不沾洽而外相苞容进允爵髙密侯共事如前太平元年峻遣魏叛将文钦与骠骑将军吕据车骑刘纂镇南朱吴前将军唐咨等北伐峻饯诸军于石头入据军见据军严整心恶之称病去防卒以后事付其从弟綝綝遂代知朝政吕据闻之大恐与诸督将连兵共表荐允为丞相綝更以允为大司马代吕岱驻武昌据引兵还使人报允欲共废綝綝闻之遣从兄虑将兵逆据于江都使中使勅文钦刘纂唐咨等合众击据遣侍中左将军华融中书丞丁晏告允取据并喻允宜速去意允自以祸及因留融晏勒兵自卫召典军杨崇将军孙咨告以綝为乱廹融等使作书难綝綝不听表言允反许将军刘丞以封爵使率兵骑急攻围允允又劫融等使作诏发兵融等不从允皆杀之允颜色不变谈笑若常或劝允引兵至苍龙门将士见公出必皆委綝就公时夜已半允恃与据期又难举兵向宫乃约令部曲説吕侯已在近道故皆为允尽死无离散者时大风比晓据不至綝兵大防遂杀允及将士数十人夷允三族
  </div>
  <div class="pagination">
   <a href="通志_page113.html">
    上一页
   </a>
   <span>
    ...
   </span>
   <a href="通志_page109.html">
    109
   </a>
   <a href="通志_page110.html">
    110
   </a>
   <a href="通志_page111.html">
    111
   </a>
   <a href="通志_page112.html">
    112
   </a>
   <a href="通志_page113.html">
    113
   </a>
   <span class="current-page">
    114
   </span>
   <a href="通志_page115.html">
    115
   </a>
   <a href="通志_page116.html">
    116
   </a>
   <a href="通志_page117.html">
    117
   </a>
   <a href="通志_page118.html">
    118
   </a>
   <a href="通志_page119.html">
    119
   </a>
   <span>
    ...
   </span>
   <a href="通志_page115.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
