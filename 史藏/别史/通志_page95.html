<!DOCTYPE html>
<html>
 <head>
  <meta charset="utf-8"/>
  <title>
   通志 - 第 95 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 95 页/共 155 页
  </h1>
  <div class="content">
   宋
　　长沙景王道怜【孙韫还秉】临川烈武王道规【子义庆鲍昭】营浦侯遵考【从父弟子季连】
　　武帝七男
　　庐陵孝献王义真　彭城王义康　江夏文献王义恭　南郡王义宣　衡阳文王义季
　　文帝十九男
　　元凶劭【始兴王濬】南平穆王铄　竟陵王诞　建平宣简王宏【子景素】庐陵王祎　晋熈王昶【孙晖】武昌王浑始安王休仁　晋平刺王休祐　海陵王休茂鄱阳哀王休业　临庆冲王休倩　新野懐王
　　夷父　桂阳王休范　巴陵哀王休若
　　孝武十四王
　　豫章王子尚　晋安王子勋　松滋侯子房　临海王子顼　始平孝敬王子鸾　永嘉王子仁始安王子真　邵陵王子元　齐敬王子羽　淮南王子孟　晋陵孝王子云　南海哀王子师淮阳思王子霄　东平王子嗣　武陵王赞【眀帝子】眀帝四王
　　邵陵殇王友　随阳王翽　新兴王嵩　始建王憘
　　长沙景王道怜武帝中弟也初为国子学生谢琰为徐州命为从事史武帝克京城及平建业道怜常留侍太后后以军功封新渝县男累迁建威将军南彭城内史青州刺史刘该反引魏兵为援诸郡应之魏围彭城道怜率众救之大破魏军斩刘该从武帝征广固慕容超突围走道怜所部获之以功改封竟陵县公进位左将军北徐州刺史镇彭城武帝伐刘毅召为都督镇京口及讨司马休之道怜监太尉留府事江陵平为骠骑将军开府仪同三司荆州刺史防南蛮校尉加都督北府文武悉配之道怜素无才能言音甚楚举止施为多诸鄙拙而贪纵过甚畜财聚货常若不足去镇之日府库为之一空徴拜司空徐兖二州刺史加都督出镇京口武帝受命进位太尉封长沙王先是庐陵王义真为扬州刺史太后谓上曰道怜是汝布衣兄弟宜用为扬州刺史上曰寄奴于道怜岂有所惜但以扬州根夲所寄事务至重非道怜所了耳太后曰道怜年已五十岂不如十嵗儿邪上曰车士虽为刺史事无大小皆由寄奴道怜年长不亲其事于听望不足太后乃无言竟不授永初三年薨时年五十五赠太傅礼依晋太宰安平王孚故事銮辂九旒黄屋左纛輼辌车挽歌二部前后羽葆鼔吹虎贲班劒百人文帝元嘉九年诏故太傅长沙景王故大司马临川烈武王故司徒南康文宣公刘穆之开府仪同三司华容县公王开府仪同三司永脩县公檀道济故青州刺史龙阳县公王镇恶并勒功天府配祭庙庭道怜子义欣嗣位豫州刺史镇夀阳境内畏服道不拾遗为盛藩彊镇薨赠开府仪同三司谥曰成王子悼王瑾嗣传爵至于齐受禅国除瑾弟韫字彦文位雍州刺史侍中领右卫将军领军将军升眀二年为齐髙帝所诛韫人才凡鄙特为眀帝所宠在湘州雍州使善画者圗其出行卤簿羽仪常自披翫尝以圗示征西将军蔡兴宗兴宗戯之阳若不觧画者指韫形问之曰此何人而在舆韫曰政是我其庸底类如此韫弟述字彦思亦甚庸劣从子俣疾危笃父秉母萧对之哭泣述尝之便命左右取酒肉令俣进之皆莫知其意或问焉答曰礼云有疾饮酒食肉述又尝新有缌惨或诣之问其母安否述曰唯有愁惽次访其子对曰所谓父子聚麀盖谓麀为忧也义欣弟义融封桂阳县侯邑千戸凡王子为侯食邑皆千戸义融位五兵尚书领军有质干善于用短卒谥恭侯子孝侯觊嗣无子弟袭以子晃继袭字茂徳性庸鄙为郢州刺史暑月露裈上聴事时纲纪政伏閤怪之访问乃知是袭义融弟义宗防为武帝所爱字曰伯奴封新渝县侯位太子左卫率坐门生杜徳灵放横伤人入义宗第隐蔽免官徳灵以姿色故义宗爱宠之义宗卒于南兖州刺史谥曰恵侯子懐珍嗣无子弟秉以子承继秉字彦节少以宗室清谨见知孝武时其弟遐坐通嫡母殷氏飬女云敷殷每禁之及殷亡口血出众疑遐行毒害孝武使秉从弟祗讽秉啓证其事秉曰行路之人尚不应尔今日乃可一门同尽无容奉勅众以此称之后废帝即位累迁尚书左仆射参选元徽元年领吏部加兵五百人桂阳王休范为逆中领军刘勔出守石头秉权兼领军将军所给加兵自随入殿封当阳侯与齐髙帝袁粲禇渊分日入直平决机事迁中书令加抚军将军及帝废为苍梧王秉出集议于路逢从弟韫韫问曰今日之事故当归兄邪秉曰吾等已让领军矣韫捶胷曰兄肉中讵有血邪今年族矣齐髙帝闻而恶之顺帝即位转尚书令时齐髙帝辅政秉知鼎命将迁乃宻懐异圗及沈攸之举兵齐髙帝入屯朝堂袁粲镇石头潜与秉及诸大将黄囬等谋夜防石头诘旦乃举兵秉素怯骚扰不自安日晡后便自丹阳郡以车载妇女尽室奔石头临去妇萧氏彊劝令食秉歠羮写胷中手振不自禁其主簿丁灵卫闻难即入语左右曰今日之事难以取济但我受刘公厚恩义无二情及至见粲粲惊曰何遽便来事今败矣秉曰今得见公万死亦何恨从弟韫直省内与直閤将军卜伯兴谋其夜共攻齐髙帝防秉事觉秣陵令刘实建康令刘遐宻告齐髙帝髙帝夜使骁骑将军王敬则收杀之伯兴亦遇害粲败秉逾城走于额檐湖见禽被杀秉子俣与弟陔剃发被法服向京口于客舍为人识执于建康狱尽杀之秉既贵士子自非三署不得上方榻时人以此少之其妻萧思话女也常惧祸败毎谓曰君富贵已足故应为儿作计秉不从故及祸秉弟遐字彦道为嫡母殷暴亡有司纠之徙始安郡后得还位吴郡太守至是亦见诛遐人才甚凡自讳名有同至讳常对客曰孝武无道见枉杀母其顽騃若此及秉当权遐累求方伯秉曰我在事而用汝作州于听望不足遐曰富贵则言不可相闗从坐之日得免不至是果死义宗弟义賔封兴安侯位徐州刺史卒谥肃侯义賔弟义綦封营道县侯凡鄙无识始兴王濬尝谓曰陆士衡诗云营道无烈心其何意苦阿父如此义綦曰下官初不识士衡何忽见苦其庸塞皆然位湘州刺史谥僖侯临川烈武王道规字道则武帝少弟也倜傥有大志武帝竒之与谋诛桓元时桓镇广陵以为征冦中兵参军武帝克京城道规亦以其日与刘毅孟昶共斩收众济江元败走武陵王遵承志以道规为振武将军与刘毅何无忌追破之元西走留何澹之等固守湓口列舰拒战澹之空设羽仪旗帜于一舫而别在他船无忌欲攻羽仪众不同道规曰此亦计也往攻之遂禽其船因鼔唱曰已斩何澹之贼众及义军并以为然贼徒大败即克湓口连进大破元军无忌笃欲乗胜追元直造江陵道规曰诸桓世居西楚羣小皆为竭力桓振勇冠三军且可顿兵以计防縻之无忌不从果为振败乃退还寻阳缮舟甲复进遂平巴陵无忌翼卫天子还京师道规留屯夏口江陵平道规推毅为元功无忌为次自居其末时荆湘江豫犹多桓氏余烬往往屯结复进道规都督九郡随宜翦扑以起义勲封华容县公累迁镇防南蛮校尉荆州刺史加都督善于刑政士庶畏而爱之卢循防逼建业道规遣司马王镇之及扬武将军檀道济广武将军到彦之等赴援朝廷至寻阳为循党荀林所破林乗胜伐江陵声言徐道覆已克京邑而桓谦自长安入蜀谯纵以谦为荆州刺史与其大将谯道福俱防江陵二防交逼乆絶都邑之间荆楚既桓氏义旧并懐异心道规乃防将士告之曰桓谦今在近畿闻论者颇蓄去就之计吾东来文武足以济事若欲去者不相禁因夜开城门达晓不闭众咸股栗莫有去者雍州刺史鲁宗之自襄阳来赴或谓宗之意未可测道规乃单车出迎众咸感悦众议欲使檀道济到彦之共撃荀林等道规曰非吾自行不决乃使宗之居守委以心腹率诸将大败谦斩之谘议刘遵追荀林斩之巴陵初谦至枝江江陵士庶皆与谦书言城内虚实或欲谋为应至是曹仲宗检得之道规一皆烧焚不视众于是大安徐道覆率众二万奄至破冡鲁宗之已还襄阳人情大震或传循已克京师遣道覆上为刺史江汉士庶感其焚书之恩无复二志道规使刘遵为游军自拒道覆前驱失利道规壮气愈厉遵自外横撃大破之斩首数千级赴水死者殆尽道覆单船而走初道规使遵为游军众咸言不宜割见力置无用之地及破道覆果得游军之力众乃服焉遵字慧眀淮南海西人道规从母兄也位淮南太守追封监利县侯道规进号征西大将军开府仪同三司改授豫州以疾不拜义熈八年薨于京师赠司徒谥曰烈武进封南郡公武帝受命赠大司马追封临川王道规无子以长沙景王第二子义庆嗣文帝少时为道规所飬故武帝复命文帝绍焉羣官执事咸以礼无二继之文故文帝还夲而定义庆为后义庆为荆州庙主当随往江陵文帝下诏褒羙勲徳及慈防之重追崇丞相加殊礼鸾路九旒黄屋左纛给节钺前后部羽葆鼓吹虎贲班劔百人及长沙太妃檀氏临川太妃曹氏后祭皆凖给义庆防为武帝所知年十三袭封南郡公永初元年袭封临川王元嘉中为丹阳尹有百姓黄初妻赵杀子妇遇赦应避孙讐义庆议以为周礼父母之仇避之海外盖以莫大之寃理不可夺至于骨肉相残当求之法外礼有过失之宥律无讐祖之文况赵之纵暴夲由于酒论心即实事尽荒耄岂得以荒耄之王母等行路之深讐宜共天同域无亏孝道六年加尚书左仆射八年太白犯左执法义庆惧有灾祸乞求外镇文帝诏谕之曰乾象茫昧难可知测且史家诸占各有异同郑仆射亡后左执法尝有变王光禄至今平安日蚀三朝天下之至忌者孝武初有此异终亦无他设此天必降灾寜可千里逃避邪义庆固求觧仆射乃许之九年出为平西将军荆州刺史加都督荆州居上流之重资实兵甲居朝廷之半故武帝使诸子徧居之义庆以宗室令羙故特有此授性谦虚始至及去镇迎送物并不受十二年普使内外羣臣举士义庆表举前临汝令新野庾实前徴奉朝请武陵龚祈处士南郡师觉授义庆留心抚物州统内官长亲老不随在官舍者一年聴三吏饷家先是王为江州亦有此制在州八年为西土所安撰徐州先贤传十卷奏上之又拟班固典引为典叙以述皇代之羙改授江州又迁南兖州刺史并帯都督寻即夲号加开府仪同三司性简素寡嗜欲爱好文义文辞虽不多然足为宗室之表厯任无浮滛之过唯晚节奉沙门颇致费损少善骑乗及长以世路艰难不复跨马招聚才学之士逺近必至太尉袁淑文冠当时义庆在江州请为卫军谘议其余呉郡陆展东海何长瑜鲍昭等并有辞章之羙引为佐吏国臣所着世説十卷集林二百卷并行于世文帝每与义庆书常加意斟酌鲍昭字眀逺东海人文辞赡逸尝为古乐府文甚遒丽元嘉中河济俱清当时以为羙瑞昭为河清颂其序甚工昭始尝谒义庆未见知赏欲贡诗言志人止之曰卿位尚卑不可轻忤大王昭勃然曰千载上有英才异士沈没而不闻者安可数哉大丈夫岂可遂蕴智能使兰艾不辨终日碌碌与燕雀相随乎于是奏诗义庆竒之赐帛二十匹寻擢为国侍郎甚见知赏迁秣陵令文帝以为中书舍人上好文章自谓人莫能及昭悟其防为文章多鄙言累句咸谓昭才尽实不然也临海王子顼为荆州昭为前军参军掌书记之任子顼败为乱兵所杀义庆在广陵有疾而白虹贯城野麕入府心甚恶之因陈求还文帝许觧州以夲号还朝二十一年薨于都下追赠司空谥曰康王子哀王曅嗣为元凶所诛曅子绰嗣升眀三年见杀国除
　　营浦侯遵考武帝族弟也曾祖淳皇曾祖武原令混之弟位正员郎祖岩海西令父涓子彭城内史始武帝诸子并弱宗室唯有遵考及北伐平定以为并州刺史领河东太守镇蒲坂闗中失守南还再迁冠军将军晋帝逊位居秣陵宫遵考领兵防卫武帝初即位封营浦县侯元嘉中累迁寜蛮校尉雍州刺史加都督为政严暴聚敛无节为有司所纠上寝不问孝武大眀中位尚书左仆射领崇宪太仆后老疾失眀元徽元年卒赠左光禄大夫开府仪同三司諡曰元公子澄之升眀末贵达澄之弟琨之为竟陵王诞司空主簿诞有寳琴左右犯其徽诞罚焉琨之谏以为非是诞曰此余寳也琨之曰前哲以善人为寳不以珠玉为寳王孙圉称观射父为楚国之寳未闻以琴瑟为寳诞忸然不悦诞之叛也以琨之为中兵参军辞曰忠孝不得并琨之老父在将安之乎诞杀之后赠黄门郎诏谢庄为诔遵考从父弟思考亦官歴清显卒于骑常侍金紫光禄大夫子季连字恵续早歴清官齐髙帝受禅将及诛太宰禇渊素善之固请乃免建武中为平西萧遥欣长史南郡太守遥欣多招賔客眀帝甚恶之季连有憾于遥欣乃宻表眀帝言其有异迹眀帝乃以遥欣为雍州刺史而心徳季连以为益州刺史令据遥欣上流季连父思考宋时为益州虽无政绩州人犹以义故故喜得之季连存问故老见父时人吏皆泣对之遂寜人龚惬累世有学行辟为府主簿士多归心及闻东昬失徳稍自骄矜性忌遂严愎酷恨士人始怨永元元年九月因声讲武遂遣中兵参军宋买以兵袭中水穰人李托买战不利退还州郡遂多叛乱眀年十月巴西人赵续伯反奉其乡人季为圣主乗佛舆以五防裹青石诳百姓云天与己玉印当王蜀季连遣中军参军李奉伯大破获之将刑谓刑人曰我须臾飞去复曰汝空杀我我三月三日会更出遂斩之梁武帝平建业遣使送季连二子及弟通直郎子深喻防季连受命修还装武帝以西防将邓元起为益州刺史元起南郡人季连为南郡时待之素薄元起典籖朱道琛者尝为季连府都録无頼季连欲杀之逃免至是説元起请先使检校縁路奉迎及至言语不防又歴造府州人士见器物輙夺之曰防属人何须苦惜军府大惧言于季连季连以为然又恶昔之不礼元起益愤懑司马朱士略説季连求为巴西郡守以三子为质季连许之既而召兵算之精甲十万临军叹曰据天险之地握此盛兵进可以匡社稷退不失作刘备欲以此安归乎遂矫称齐宣徳皇后令复反收朱道琛杀之书报朱士略兼召涪令李膺并不受命天监元年六月元起至巴西季连遣其将李奉伯拒战见败季连固守元起围之城中人相食二年乃肉袒请罪元起诛李奉伯送季连还都季连既至诣阙谢罪自东掖门入数歩一稽首以至帝前帝笑谓曰卿欲慕刘备而曾不及公孙述岂无卧龙之臣乎赦为庶人四年出建阳门为蜀人蔺相如所杀季连在蜀杀其父变名走建业至是报焉乃靣缚归罪帝壮而赦之
　　武帝七男
　　武帝七男张夫人生少帝孙脩华生庐陵孝献王义真胡倢伃生文帝王脩容生彭城王义康桓羙人生江夏文献王义恭孙羙人生南郡王义宣吕羙人生衡阳文王义季
　　庐陵孝献王义真羙仪貌神情秀彻初封桂阳县公年十二从北征及闗中平定武帝议欲东还而诸将行役既乆咸有归心欲留偏将恐不足固人心乃以义真行都督雍凉秦三州安西将军领防西戎校尉雍州刺史太尉谘议参军以京兆王脩为长史委以闗中之任帝将还三秦父老泣诉曰残民不霑王化于今百年始覩衣冠方仰圣泽长安十陵是公家坟墓咸阳宫殿是公家屋宅舍此何之武帝为之恻然慰譬曰受命朝廷不得擅留今留第二儿令文武才贤共镇此境临还自执义真手以授王脩令脩执其子孝孙手授武帝义真又进都督并东秦二州领东秦州刺史时陇上流户多在闗中望得归夲及置东秦州父老知无复经畧陇右固闗中之意咸共叹息而赫连勃勃宼逼交至沈田子既杀王镇恶王脩又杀田子义真年少赐与左右不节脩裁减之左右怨脩因白义真曰镇恶欲反故田子杀之脩今杀田子岂又欲反也义真乃使左右刘乞杀脩脩既死人情离异无相统一武帝遣右将军朱龄石代义真镇闗中使义真轻兵疾归诸将竞敛财货多载子女方轨徐行建威将军傅之曰追骑若至何以待之贼追兵果至青泥义真大败义真日暮与左右相失独逃草中中兵参军段宏单骑追寻縁道呌唤义真识其声曰非叚中兵邪身在此行矣必不两全可刎身头以南使家公望絶宏泣曰死生共之下官不忍乃束义真于背单马而归义真谓宏曰今日之事诚无算略然丈夫不经此何以知艰难初武帝闻青泥败未得义真审问怒甚尅日北伐谢晦谏不从及得宏啓事知义真免乃止义真寻为司州刺史加都督以段宏为义真谘议参军宏鲜卑人为慕容超尚书左仆射武帝伐广固归降时河洛萧条未及脩理义真改扬州刺史镇石头永初元年封庐陵王移镇东城武帝始践阼义真色不悦侍读博士蔡茂之问其故义真曰安不忘危何可恃也眀年迁司徒武帝不豫以为车骑将军开府仪同三司南豫州刺史加都督镇厯阳未之任而武帝崩义真聪敏爱文义而轻动无徳业与陈郡谢灵运琅邪顔延之慧琳道人并周旋异常云得志之日以灵运延之为宰相慧琳道人为西豫州刺史徐羡之等嫌义真与灵运延之昵狎过甚故吏范晏从容戒之义真曰灵运空踈延之隘薄魏文云鲜能以名节自立者但性情所得未能忘言于悟赏故与游耳将之镇列部伍于东府前既有国哀义真与灵运延之慧琳等坐视部伍因宴舫里使左右剔每舫函道施己船而取其胜者及至厯阳多所求索羡之等每裁量不尽与深怨执政表求还都初少帝之居东宫多狎羣小谢晦常言于武帝恐其不克负荷帝曰庐陵何如晦曰臣请观焉晦造义真义真盛欲与谈晦不甚答还曰徳轻于才非人主也由是出居于外及羡之等専政义真愈不悦时少帝失徳羡之等宻谋废立则次第应在义真以义真轻訬不任主社稷因其与少帝不协乃奏废为庶人徙新安郡前吉阳令张约之上疏谏徙为梁州府军参军寻杀之景平二年羡之等遣吏杀义真于徙所时年十八元嘉元年八月诏追复先封迎灵柩并孙脩华谢妃一时俱还三年正月诛徐羡之傅亮等是日诏追崇侍中大将军王如故赠张约以郡义眞无子文帝以第五子绍字休允嗣袭庐陵王绍少寛雅位扬州刺史薨无子以南平王铄子敬先嗣
　　彭城王义康年十四武帝自夀阳被徴入辅留义康代镇夀阳永初元年封彭城王厯南豫南徐二州刺史并加都督文帝即位为骠骑将军开府仪同三司元嘉三年改授都督荆州刺史给班劒三十人义康少而聪察及居方任职事修理六年司徒王表义康宜还入辅徴为侍中司徒録尚书事领平北将军都督南徐州刺史二府置佐领兵与王共辅朝政既多疾且每事推让自是内外事务一断之于义康太子詹事刘湛有经国才用义康昔任豫州湛为长史既素情欵至是待遇特隆动皆谘访故前后在藩多有善政九年王薨又领扬州刺史十二年又领太子太傅义康性好吏职鋭意文案纠剔是非莫不精尽既専縂朝权事决自己生杀大事皆以録命断之凡所陈奏入无不可方伯以下并委义康授用由是朝野辐凑势倾天下义康亦自彊不息无有懈倦府门每旦尝有数百乗车虽复位卑人防皆被引接加之聪识过人一闻必记尝所蹔遇终身不忘稠人广坐毎标题所忆以示聪眀人益以此推服之爱惜官爵未尝以阶级私人凡朝士有才用者皆引入己府自下乐为竭力不敢欺负文帝有虚劳疾寝顿积年毎意有所想便觉心中痛裂属纩者相继义康入侍医药尽心卫奉汤药饮食非口所尝不进或连夕不寐弥日不觧衣内外众事皆専决施行十六年进位大将军领司徒义康素无学术待文义者甚薄袁淑常诣义康义康问其年答曰邓仲华拜衮之嵗义康曰身不识也淑又曰陆机入洛之年义康曰身不读书君无为作才语见向其浅陋若此既闇于大体自谓兄弟至亲不须复存君臣形迹率心而行会无猜防私置僮六千余人不以言防时四方献馈皆以上品荐义康而以次者供御上尝冬月噉甘叹其形味并劣义康在坐曰今年甘殊有佳者遣人还东府取大供御者三寸仆射殷景仁为帝所宠与刘湛素善而意好晚乖湛常欲因宰辅之权以倾景仁景仁为帝所保持义康屡言不见用湛愈愤南阳刘斌湛之宗也有渉俗才用为义康所知自司徒右长史擢为左长史从事中郎琅邪王履主簿沛郡刘敬文祭酒鲁郡孔允秀并以倾侧自入见帝疾笃皆谓宜立长君上尝危殆使义康具顾命诏义康还省流涕以告湛及景仁曰天下艰难讵是防主所御湛景仁不答而允秀等輙就尚书仪曹索晋咸康末立康帝旧事义康不知也及帝疾瘳防闻之而斌等既为义康所宠又见威权尽在宰相遂结为朋党若有尽忠奉国不同己者必构以罪黜毎采拾景仁短长或虚造同异以告湛自是主相之势分内外之难结矣义康欲以斌为丹阳尹啓陈其家贫上觉其防义康言未卒上曰以为吴郡后会稽太守羊元保求还义康又啓欲以斌代之上时未有所拟仓卒曰我已用王鸿上以嫌隙既成将致大祸十七年乃收刘湛又诛斌及大将军録事参军刘敬文并贼曹孔劭秀中兵邢懐眀主簿孔允秀丹阳丞孔文秀司空从事中郎司马亮乌程令盛云泰徙尚书库部郎何黙子余姚令韩景之永兴令顔遥之湛弟黄门郎素斌弟给事中温于广州王履废于家青州刺史杜骥勒兵殿内以备非常时义康入宿留止中书省遣人宣防告以湛等罪衅义康上表逊位改授江州刺史出镇豫章实幽之也停省十余日桂阳侯义融新渝侯义宗秘书监徐湛之往来慰视于省奉辞便下渚上唯对之恸哭余无所言上遣沙门慧琳视之义康曰弟子有还理不慧琳曰恨公不读数百卷书征防司马萧斌为义康所昵刘斌等防之被斥乃以斌为谘议领豫章太守事无大小皆委之司空主簿谢综素为义康所狎以为记室左右爱念者并聴随从至豫章辞州见许资奉优厚朝廷大事皆报示之义康未败时东府聴事前井水忽涌溢野雉江鸥并入所住斋前龙骧参军巴东令扶育上表申眀义康奏入即收付建康赐死会稽长公主于兄弟为长帝所亲敬上尝就主宴集甚懽主起再拜顿首悲不自胜上不晓其意起自扶之主曰车子嵗暮必不见容特乞其命因恸哭上亦流涕举手指蒋山曰必无此虑若违今誓便是负初宁陵即封所饮酒赐义康曰会稽姊饮忆弟所饮余令封送车子义康小字也二十二年太子詹事范等谋反事连义康有司奏收付法罪诏特宥大辟并子女并免为庶人絶属籍徙安成郡义康在安成读汉史见淮南厉王长事废书叹曰前代乃有此我得罪为宜也二十四年豫章胡诞世前吴平令袁恽等谋反欲奉戴义康太尉江夏王义恭奏徙义康广州奏可未发会魏军至歩天下骚动上虑有异志者或奉义康为乱孝武时镇彭城累啓宜早为之所尚书左仆射何尚之并以为言二十八年正月遣中书舍人严麝赍药赐死义康不肯服曰佛教自杀不复得为人身乃以被掩杀之时年四十三以侯礼安成郡子允元凶杀之孝武大眀四年义康女玉秀等乞反旧茔诏听之
　　江夏文献王义恭防而眀嶷姿顔端丽武帝特所钟爱诸子莫及也帝性俭诸子饮食不过五醆盘义恭求须果食日中无算得未尝噉悉以与旁人诸王未尝敢求求亦不得元嘉元年封江夏王六年授都督荆州刺史义防渉猎文义而骄奢不节既出藩文帝与书诫之曰礼贤下士圣人垂训骄侈矜尚先哲所去豁达大度汉祖之徳猜忌褊急魏武之累汉书称卫青云大将军遇士大夫以礼与小人有恩西门安于矫性齐善闗羽张飞任偏同行已举事深宜鉴此汝一月日自用不可过三十万若能省此益羙西楚殷旷常宜早起接对賔客园池堂观计无须改作凡讯狱前一二日可取讯簿宻使刘湛辈粗共详论慎无以喜怒加人能择善者从之羙自归己不可専志自决以矜独烛之眀也刑狱不可壅滞一月可更讯凡事皆应慎宻名器深宜慎惜不可妄以假人声乐嬉游不宜令过宜数引见佐史非唯臣主自应相见不数则彼我不亲不亲无因得尽人人不尽何由具知众事九年为南兖州刺史加都督镇广陵十六年进位司空眀年彭城王义康有罪出藩徴义恭为侍中都督扬南徐兖三州司徒録尚书事领太子太傅给班劒二十人置佐领兵二十一年进太尉领司徒义恭小心且戒义康之失虽为縂録奉行文书而已文帝安之年给相府钱二千万他物称此而义恭性奢用常不足文帝又别给钱年至千万时有献五百里马者以赐义恭二十七年文帝欲有事河洛义恭縂统羣帅出镇彭城及魏军至歩义恭与孝武闭城自守初魏军深入上虑义恭不能固彭城备加诫勅义恭答曰臣虽未能临瀚海济居延庶免刘仲奔逃之耻及魏军至义恭果欲走頼众议得停降号骠骑将军开府仪同三司鲁郡孔子旧庙有栢树二十四株厯汉晋其大连抱有二株先倒折土人崇敬莫之敢犯义恭悉遣伐取父老莫不叹息又以夲官领南兖州刺史加都督移镇旴眙修馆宇拟东城二十九年冬还朝上以御所乗苍鹰船上迎之遭太妃忧改授大将军南徐州刺史还镇东府元凶肆逆其日劭急召义恭先是诏召太子及诸王虑有诈妄致害者召皆有人至是义恭求常所遣传诏劭遣之而后入义恭凡府内兵仗并送还防进位太保孝武入讨劭疑义恭异志使入尚书下省分诸子住神虎门外侍中下省孝武前锋至新亭劭挟义恭出战故不得自防战败义恭单马南奔劭大怒遣始兴王濬杀义恭十二子义恭既至劝孝武即位授太尉録尚书六条事假黄钺事寜进位太傅领大司马增班劒为三十人以在藩所服玉环大绶赐之上不欲致礼太傅讽有司奏天子不应加拜从之及立太子东宫文案使先经义恭及南郡王义宣等反又加黄钺白直百人入六门事平以臧质七百里马赐义恭孝武以义宣乱逆由于彊盛欲削王侯义恭希防请省録尚书上从之又与骠骑大将军竟陵王诞奏陈贬损之格九条诏外详议于是有司奏九条之格犹有未尽更加附益凡二十四条大抵聴事不得南向坐施帐国官正冬不得跣登国殿公主妃传令不得朱服舆不得重防鄣扇不得雉尾劒不得鹿卢形槊眊不得孔雀白夹毂队不得绛袄平乗诞马不得过二疋歌伎不得防衣舞伎正冬着袿衣不得妆面诸妃主不得着绲帯信幡非防省官悉用绛郡县内史相及封内长官于其封君罢官则不复追敬不称臣诸镇常行车前不过六队刀不得过银铜餙诸王女封县主诸王子孙袭封王之妃及封侯者夫人行并不得卤簿诸王子继体为王者婚吉凶悉依诸国公侯之礼不得同皇弟皇子车舆非轺车不得油幢平乗船皆下两头作露平形不得拟象龙舟诏可孝建二年为扬州刺史加入朝不趋赞拜不名劒履上殿固辞殊礼义恭撰要记五卷起前汉讫晋太元表上之诏付秘阁时西阳王子尚有盛宠义防觧扬州以避之乃进位太宰领司徒义防常虑为孝武所疑及海陵王休茂于襄阳为乱乃上表称诸王贵重不应居邉有州不须置府其余制度又多所减省时孝武严暴义防虑不见容乃卑辞曲意阿会皆有容仪每有祥瑞輙上赋颂大眀元年有三脊茅生石头西岸又劝上封禅帝甚悦及孝武崩遗诏义防觧尚书令加中书监栁元景领尚书令入住城内事无巨细悉闗二公大事与沈庆之参决若有军旅可为縂统尚书中事委顔师伯外监所统委王元谟前废帝即位复録尚书夲官如故尚书令栁元景即夲号开府仪同三司领兵置佐又增义防班劒为四十人更申殊礼之命固辞殊礼义防性嗜不常与时移变自始至终屡迁第宅与人游欵意好亦多不终而奢侈无度不爱财寳左右亲幸者一日乞与或至一二百万小有忤意輙追夺之大眀时资供丰厚而用常不足賖市百姓物无钱可还民有通辞求钱者輙题后作原字善骑马觧音律游行或二三百里孝武恣其所之东至吴郡登虎邱山又登无锡县乌山以望太湖大眀中撰国史孝武自为义防作传及永光中虽任居宰辅而承事近臣戴法兴等常若不及前废帝狂悖无道义防元景等谋欲废立废帝亲率羽林兵于第害之并其四子断析义防支体分裂腹胃挑取眼睛以蜜渍之以为鬼目粽眀帝定乱令书追崇侍中都督中外诸军丞相领太尉中书监録尚书事王如故给九旒鸾辂虎贲班劒百人前后部羽葆鼓吹輼辌车防始三年又诏陪祭庙庭
　　南郡王义宣生而舌短澁于言论元嘉元年年十二封竟陵王都督南兖州刺史迁中书监中军将军时竟陵羣蛮充斥役刻民改封南谯王十三年出为江州刺史加都督初武帝以荆州上流形胜地广兵彊遗诏诸子次第居之谢晦平后以授彭城王义康义康入相次江夏王义防又以临川王义庆宗室令望且临川烈武王有大功于社稷义庆又居之其后应在义宣上以义宣人才素短不堪居上流十六年以衡阳王义秀代义庆而以义宣为南徐州刺史而会稽公主每以为言上迟囬乆之二十一年乃以义宣都督七州诸军事车骑将军荆州刺史义宣至镇勤自课厉政事修理白晳羙须眉身长七尺五寸腰帯十围多畜嫔媵后房千余尼媪数百男女三十人皆崇餙绮丽费用殷广进位司空改侍中二十七年魏军南侵义宣虑防至谋欲奔上眀及魏军退文帝诏之曰善修民务不须营潜逃计也迁司徒扬州刺史侍中如故元凶弑立以义宣为中书监领司徒义宣闻之即时起兵徴聚甲卒传檄逺近会孝武入讨义宣遣参军徐遗寳率众三千助为前锋及孝武即位以义宣为中书监都督扬豫二州丞相録尚书六条事扬州刺史加羽葆鼔吹给班劒四十人改封南郡王追谥义宣所生为献太妃封次子宜阳侯恺为南谯王义宣固辞内任及恺王爵于是改授都督八州诸军事荆湘二州刺史持节侍中丞相如故降恺为宜阳县王将佐已下并加赏秩义宣在镇十年兵彊财富既首创大义威名著天下凡所求欲无不毕从朝廷所下制度意所不同者一不遵奉尝献孝武帝酒先自酌饮封送所余其不识大体如此初臧质隂有异志以义宣凡弱易可倾移欲假手为乱以成其奸自襄阳往江陵见义宣便尽礼乃至江州每宻信説义宣以为有大才负大功挟震主之威自古尠有全者宜在人前早有处分不尔一旦受祸悔无所及义宣隂纳其言而孝武闺庭无礼与义宣诸女滛乱义宣因此发怒宻治舟甲尅孝建元年秋冬举兵报豫州刺史鲁爽兖州刺史徐遗寳使同爽狂酒失防其年正月便反遣府户曹送版以义宣补天子并送天子羽仪遗寳亦勒兵向彭城义宣及臧质狼狈起兵二月加都督中外诸军事置左右长史司马使僚佐悉称名遣使奉表以奸臣交乱圗倾宗社輙徴召甲卒戮此凶丑诏答之太傅江夏王义防又与义宣书谕以祸福义宣移檄诸州郡遣参军刘谌之尹周之等率军下就臧质雍州刺史朱修之起兵奉顺义宣率众十万发自江陵舳舰数百里是日大风船垂覆没仅得入中夏口以第八子慆为辅国将军荆州刺史以司马竺超民辅之留镇江陵遣鲁爽弟秀及朱昙韶万余人北讨朱修之秀初至江陵见义宣既出拊膺曰阿兄误人事乃与痴人共作贼今年败矣义宣至寻阳与质俱下质为前锋至鹊头闻徐遗寳败鲁爽于小岘授首相视失色孝武使镇北大将军沈庆之送爽首示义宣并书与义宣质等上先遣豫州刺史王元谟舟师顿梁山洲内东西两岸为却月城营栅甚固抚军栁元景据姑熟为大统偏师郑琨武念戍南浦质径入梁山去元谟一里许结营义宣屯芜湖五月十九日西南风猛质乗风顺流攻元谟西垒冗从仆射胡子友等战失利弃垒度就元谟质又遣将庞法起率数千兵趣南浦仍使自后掩元谟与琨念相遇法起战大败赴水死略尽义宣至梁山质上出军东岸攻元谟元谟分遣游撃将军桓防之竟陵太守薛安都出垒奋撃大败质军军人一时投水防之等因风纵火焚其舟乗风势猛盛烟熖覆江义宣时屯西岸火延烧其营殆尽诸将乗风火之势纵兵攻之众一时奔溃义宣与质相失各单舸迸走东人士庶并归顺西人与义宣相随者船舸犹有百余义宣女先适臧质子比过寻阳入城取女载以西奔至江夏闻巴陵有军被抄断囬入泾口歩向江陵众且尽左右唯有十许人脚痛不能复行就民间僦露车自载无复食縁道求告至江陵郭外竺超民具羽仪兵众迎之时帯甲尚万余人义宣既入城仍出聴事见客左右翟灵寳诫使抚慰众賔以臧质违防授之宜用致失利今治兵缮甲更为后圗昔汉髙祖败终成大业而义宣误云项羽千败众咸掩口而笑鲁秀竺超民等犹为之爪牙欲收合余烬更圗一决而义宣昏垫无复神守入内不得出左右腹心相率奔叛鲁秀北走义宣不复自立欲随秀去乃于内戎服盛粮糗帯佩刀擕其息慆及所爱妾五人皆着男子服相随城内扰乱白刃交横义宣大惧落马仍便歩地超民送至城外更以马与之超民还守城义宣冀及秀望诸将送北入魏既失秀所在未出郭将士逃尽唯余慆及五妾两黄门而已夜还向城入南郡空廨无牀蓆地至旦遣黄门报超民超民遣故车一乗载送刺奸义宣止狱户外坐地叹曰臧质老奴误我始与五妾俱入狱五妾寻被遣出义宣号泣语狱吏曰常日非苦今日分别始是苦大司马江夏王义防诸公王八座与荆州刺史朱修之书言义宣反叛便宜専戮书未达修之已至江陵于狱尽之孝武聴还旧墓长子恢年十一拜南谯王世子晋氏过江不置城门校尉及卫尉官孝武欲重城禁故复置卫尉卿以恢为侍中领卫尉卫尉之置自恢始也义宣反録付廷尉自杀恢弟恺字景穆生而飬于宫中宠均王子十嵗封宜阳侯孝武时进爵为王义宣反问至恺于尚书寺内着妇人衣乗问讯车投临汝公孟诩诩于妻室内为地窟藏之事觉并诩诛其余并为修之所杀衡阳文王义季防而夷简无鄙近之累文帝为荆州武帝使随往由是特为文帝所爱元嘉元年封衡阳王十六年代临川王义庆为都督荆州刺史先是义庆在任遇巴蜀扰乱师旅应接府库空虚义季畜财节用数年还复充实队主续丰母老家贫无以为飬遂不食肉义季哀其志给丰母月米二斛钱一千并制丰噉肉义季素拙书上聴使人书啓事唯自署名而已尝大搜于郢有老父帯苫而耕命左右斥之老人拥耒而对曰昔楚子盘游受讥令尹今阳和扇气播厥之始一日不作民失其时大王驰骋为乐驱斥老夫非劝农之意义季止马曰此贤者也命赐之食老人曰吁愿大王均其赐也茍不夺民时则一州皆享王赐老人不偏受其私也斯饭也不敢当问其名不言而退义季素嗜酒自彭城王义康废后遂为长夜之饮略少醒日文帝诘责曰此非唯废伤事业亦自损性皆汝所谙近长沙兄弟皆縁此致故将军苏徴耽酒成疾旦夕待尽一门无此酣法汝于何得之义季虽奉防酣纵如初遂以成疾二十一年徴为征北大将军开府仪同三司南兖州刺史加都督发州之日帷帐器服诸应随刺史者悉留之荆楚以为羙谈二十二年迁徐州刺史眀年魏攻邉北州扰动义季虑祸不欲以功勤自业无他经略唯饮酒而已文帝又诏责之二十四年薨于彭城时年三十二太尉江夏王义防表觧职迎丧不许上遣东海王祎迎丧追赠司空传国至孙齐受禅国除
　　文帝十九男
　　文帝十九男元皇后生元凶劭潘淑妃生始兴王濬路淑媛生孝武帝吴淑仪生南平穆王铄髙脩仪生庐陵昭王绍殷修华生竟陵王诞曹偼伃生建平宣简王宏陈脩容生东海王祎谢容华生晋王昶江脩容生武昌王浑沈媫伃生眀帝杨羙人生始安王休仁邢羙人生山阳王休祐蔡羙人生海陵王休茂董羙人生鄱阳哀王休业顔羙人生临庆冲王休倩陈羙人生新野懐王夷父荀羙人生桂阳王休范罗羙人生巴陵哀王休若绍出继庐陵王义真
　　元凶劭字休逺文帝长子也帝即位生劭时上犹在谅闇故秘之元嘉三年闰正月方云劭生自上代以来未有人君即位后皇后生太子唯殷帝乙既践阼正妃生纣至是又有劭焉始生三日帝往视之簮防甚坚无风而坠于劭侧上不悦初命之曰劭在文为召刀后恶焉改刀为力年六嵗拜为皇太子中庶子二率入直永福省为更筑宫制度严厉年十二出居东宫纳黄门侍郎殷淳女为妃十三加元服好读史传尤爱弓马及长羙须眉大眼方口身长七尺四寸亲览宫事延接賔客意之所欲上必从之东宫置兵与羽林等十七年拜劭京陵大将军彭城王义康竟陵王诞桂阳侯义融并从二十七年上将北伐劭与萧思话固谏不从魏太武至歩京邑震骇劭出镇石头縂统水军善于抚御上登石头城有忧色劭曰不斩江湛徐湛之无以谢天下上曰北伐自我意不闗二人但湛等不异耳由是与江徐不平上时务夲业劝课耕桑使宫内皆欲以讽励天下有女巫严道育夫为劫坐没入奚官劭姊东阳公主应閤婢王鹦鹉白公主言道育通灵能役使鬼物主乃白上托云善蚕求召入道育既入乃言所奉天神当赐符应时主夕卧见流光相随状若萤火遂入巾箱化为双珠圎青可爱于是主及劭并信惑之始兴王濬素佞事劭并多过失虑上知使道育祈请欲令过不上闻歌儛咒诅不舍昼夜道育輙云自上天陈请必不泄露劭等敬事号曰天师后遂为巫蛊刻玉为上形像埋于含章殿前初东阳公主有奴陈天兴鹦鹉飬以为子而与之滛通鹦鹉天兴及寜州所献黄门庆国并与巫蛊事劭以天兴补坠主后东阳公主薨鹦鹉应出嫁劭虑言语泄与濬谋之时吴兴沈懐逺为濬府佐见待异常乃嫁鹦鹉与懐逺为妾不啓上虑事泄因临贺公主防言之上后知天兴领队遣阉人奚承祖让劭曰汝间用队主副尽是奴邪欲嫁者又嫁何处劭答南第昔属天兴求将吏驱使视形容粗健便兼队副下人欲嫁者犹未有处时鹦鹉已嫁懐逺矣劭惧以书告濬并使报临贺主上若问嫁处当言未定濬答书曰啓此事多日今始见问当是有感发之者计临贺故不应翻覆言语自生寒热也此姥由来挟两端难可孤保正尔自问临贺冀得审实也其若见问当作依违答之天兴先署佞人府位不审监上当无此簿领可急宜挞之殿下已见王未宜依此具令严自躬上啓闻彼人若为不己政可促其余命或是大庆之渐凡劭濬相与书类如此所言皆为名号谓上为彼人或以为其谓太尉江夏王义恭为佞人东阳主第在西掖门外故云南第王即鹦鹉姓躬上啓闻者令道育上天白天神也鹦鹉既适懐逺虑与天兴私通事泄请劭杀之劭宻使人害天兴既而庆国谓宣传往来唯有二人天兴既死虑将见及乃具以其事白上上惊惋即遣收鹦鹉封籍其家得劭濬手书数百纸皆咒诅巫蛊之言又得所埋上形像于宫内道育叛亡捕求不得上诘责劭濬劭濬惶惧无辞唯陈谢而己道育变服为尼逃匿东宫濬往京口又以自随或出止民张旿家上谓江夏王义恭曰常见典籍有此谓之传空言不意亲覩若劭南面之日非复我及汝事汝儿子多将来遇此不幸耳先是二十八年彗星起毕昻入太防扫帝座端门灭翼轸二十九年萤惑逆行守氐自十一月霖雨连雪阳光罕曜时道士范材修练形术是嵗自言死期如期而死既殡江夏王义恭疑其仙也使开棺视之首如新刎血流于背上闻而恶焉三十年正月大风飞霰且雷上忧有窃发輙加劭兵东宫实甲万人其年二月濬自京口入朝当镇江陵复载道育还东宫欲将西上有告上云京口人张旿家有一尼服食出入征北内似是严道育上使掩得二婢云道育随征北还都上谓劭濬已当斥遣道育而犹与往来惆怅骇惋乃欲废劭赐濬死初濬母卒命潘淑妃飬以为子淑妃爱濬濬心不附妃被宠上以谋告之妃具以告濬濬报劭劭因是有异谋毎夜輙飨将士或亲自行酒宻与腹心队主陈叔儿斋帅张超之任建之谋之其月二十一日夜诈作上诏云鲁秀谋反汝可平眀率众入因使超之等集素所飬士二千余人皆被甲云有所讨宿召前中庶子右军长史萧斌及左卫率袁淑中舍人殷仲素左积弩将军王正见并入告以大事自起拜斌等因流涕众并惊愕眀旦劭以朱衣加戎服上乗画轮车与萧斌同载卫从如常入朝仪从万春门入旧制东阁队不得入城劭语门卫士云受勅有所收讨令后队速来张超之等数十人驰入云龙东中华门及斋閤拔刀径上合殿上其夜与尚书仆射徐湛之屏人语至旦烛犹未灭直卫兵尚寝门阶户席并无侍卫上以几自鄣超之手行弑上五指俱落并杀湛之劭进至合殿中閤文帝已崩出坐东堂萧斌执刀侍直呼中书舍人顾瑕瑕惧不时出及至问曰欲共见废何不早启未及答斩之遣人于崇礼闼杀吏部尚书江湛文帝左细仗主卜天与攻劭于东堂见杀又使人入杀潘淑妃剖其心观其邪正使者阿防答曰心邪劭曰邪佞之心故宜邪也又杀文帝亲信左右数十人急召始兴王濬率众屯中堂劭即伪位百僚至者裁数十人乃为书曰徐湛之弑逆吾勒兵入殿已无所及今罪人斯得元凶克殄可大赦天下改元嘉三十年为太初元年素与道育所定也初使萧斌作诏斌辞以不文乃使侍中王僧绰为之旧制逾年改元劭问僧绰僧绰曰晋恵帝即位便改元劭喜而从之始文帝未崩前一日甲夜太史奏东方有急兵其祸不测宜列万人兵于太极前殿可以消灾上不从及劭弑逆闻而叹曰防误我事乃问太史令曰我得防年对曰得十年退而语人曰十旬耳劭闻而怒欧杀之即位讫便称疾还入永福省然后迁大行皇帝升太极殿以萧斌为尚书仆射何尚之为司空大行大敛劭辞疾不敢出先给诸处兵仗悉收还武库遣人谓鲁秀曰徐湛之常欲相危我以为卿除之使秀与屯骑校尉厐秀之对掌军队以侍中王僧达为吏部尚书司徒左长史何偃为侍中成服日劭登殿临灵号恸不自持博访公卿询求政道遣使分行四方分浙江以东五郡为防州省扬州立司校尉以殷仲素补之以大将军江夏王义恭为太保司徒南谯王义宣为太尉荆州刺史始兴王濬进号骠骑将军王僧绰以先豫废立见诛长沙王瑾弟楷临川王煜桂阳觊新渝玠并以宿恨死礼官希防谥文帝不敢尽羙称谥曰中宗景皇帝及闻孝武及南谯王义宣随王诞等诸方镇并举义悉取诸王于城内移江夏王义恭住尚书下舍分义恭诸子住侍中下省四月立妻殷为皇后孝武檄至数劭罪恶劭自谓素习武事语朝士曰卿等助我理文书勿措意戎阵若有防难吾当自出唯恐贼人不敢动耳中外戒严防孝武世子于侍中省南谯王义宣诸子于太仓空屋劭使濬与孝武书言上亲御六师太保执钺临统吾与乌羊相寻即道上圣恩毎厚法师令在殿内住想弟欲知消息故及乌羊者南平王铄法师孝武世子小名也劭欲杀三镇士庶家口江夏王义恭何尚之説曰凡举大事不顾家口且多是驱廹今欲诛其余累政足坚彼意耳劭乃下书一无所问濬及萧斌劝劭勒水军自上决战不尔则保据梁山江夏王义恭虑义兵仓卒船舫陋小不宜水战乃进防以为宜以逸待之若逺出梁山则京都空弱东军乗虚容能为患若分力两赴则兵势离不若飬鋭待期劭善其议萧斌厉色曰南中郎二十年少能建如此大事岂复可量沈庆之甚谙军事栁元景宗慤屡尝立功形势如此实非小敌唯及人情未离尚可决力一战端坐防城何由得乆今主相咸无战意岂非天也劭不纳劭疑朝廷旧臣不为己用厚抚王罗汉鲁秀悉以兵事委之多赐珍玩羙色以悦其志罗汉先为南平王铄右军参军劭以其有将略故委以心膂焉或劝劭保石头城者劭曰昔人所以固石头俟诸侯勤王耳我若守此谁当见救唯应力战决之日日自出行军慰劳将士使有司奏立子伟之为皇太子二十一日义军至新亭劭使萧斌率鲁秀王罗汉等精兵万人攻新亭垒劭登朱雀门躬自督战将士懐劭重赏皆为之力战将克而鲁秀鸣退鼓军乃止为栁元景所乗故大败劭又率腹心同恶自来攻垒元景复破之禇湛之擕二子与檀和之同归顺劭惧走还防城其夜鲁秀又南奔二十五日江夏王义恭又单马南奔劭遣濬杀义恭诸子以辇迎蒋侯神像于宫内稽颡乞恩拜为大司马封钟山郡王苏侯为骠骑将军使南平王铄为祝文罪状孝武二十七日临轩拜其子伟之为皇太子百官皆戎服劭独衮衣下书大赦天下唯孝武刘义恭义宣诞不在原例五月三日鲁秀等募勇士五百人攻大舫钩得一舶王罗汉昏酣作妓闻官军已度惊惶放仗归降是夜劭闭守六门于门内凿堑立栅以露车为楼城内沸乱将吏并逾城出奔劭使詹叔儿烧辇及衮冕服萧斌闻大舫不守惶窘不知所为宣令所统皆使觧甲寻戴白幡来降即于军门伏诛四日劭腹心白直诸同逆先屯阊阖门外并走还入殿程天祚与薛安都副谭金因而乗之即得俱入臧质将大军从广莫门入同防太极殿前即斩太子左卫率王正见建平东海等七王并号哭俱出劭穿西垣入武库井中队副髙禽执之濬率左右数十人与南平王铄于西眀门出俱南奔于越城遇江夏王义恭濬下马曰南中郎今何在义恭曰己君临万国又称字曰虎头来得无晚乎义恭曰恨晚又曰故当不死义恭曰可诣行阙请罪又曰未审犹能得一职自効不义恭又曰此未可量勒与俱自归命于马上斩首濬字休眀将产之夕有鵩鸟鸣于屋上闻者莫不恶之元嘉十三年年八嵗封始兴王二十六年出为征北将军南徐兖二州刺史濬少好文籍资质端妍母潘淑妃有盛宠时六宫无主潘専縂内政濬人才既羙母又至爱文帝甚所留心与建平王宏侍中王僧绰中书郎蔡兴宗等并以文义往复初元皇后性忌以潘氏见幸恚恨致崩故劭深疾潘氏及濬濬虑将来受祸乃曲意事劭劭与之遂善又多有过失屡为上所让忧惧乃与劭共为巫蛊后出镇京口乃因员外骑侍郎徐爰求镇江陵又求助于尚书仆射徐湛之而尚书令何尚之等咸谓濬太子次弟不应逺出上以上流之重宜有至亲故以濬为卫将军开府仪同三司荆州刺史加都督领防南蛮校尉濬入朝遣还京口为行留处分至京口数日而巫蛊事发时二十九年七月也上惋叹弥日谓潘淑妃曰太子圗富贵更是一理虎头复如此非复思虑所及汝母子岂可一日无我邪眀年荆州事方行二月濬还朝十四日临轩受拜其日藏严道育事发眀旦濬入谢上容色非常其夕即加诘问濬唯谢罪潘淑妃抱濬泣曰汝始咒诅事发犹冀刻己思愆何意忽藏严道育今日用活何为可送药来吾当先自取尽不忍见汝祸败濬奋衣去曰天下事寻自判必不上累劭入弑之旦濬在西州府舍人朱法瑜曰防内呌唤宫门皆闭道上传太子反未测祸变所至濬阳惊曰今当奈何濬未得劭信不知事之济否搔扰不知所为将军王庆曰今宫内有变未知主上安危预在臣子当投赴难濬不聴俄而劭遣张超之驰马召濬濬问状讫即戎服乗马而去朱法瑜固止濬濬不从至中门王庆又谏不宜从逆濬曰皇太子有令敢复言者斩及入见劭劝劭杀荀赤松等劭谓濬曰潘淑妃为乱兵所害濬曰此是下情由来所愿其悖逆如此劭将败劝劭入海辇珍寳缯帛下船及劭入井髙禽于井出之劭问天子何在禽曰至尊近在新亭将劭至殿前臧质见之恸哭劭曰天地所不覆载丈人何为见哭质因辩其逆状答曰先朝当见枉废不能作狱中囚问计于萧斌斌见劝如此又语质曰可得为乞逺徙不质曰主上近在航南自当有处分缚劭马上防送军门及至牙下据鞍顾望太尉江夏王义恭与诸王共临视之义恭曰我背逆归顺有何大罪顿杀吾十二儿劭曰杀诸弟此一事负阿父江湛妻庾氏乗车骂之厐秀之亦加诮让劭厉声曰汝背复何烦耳先杀其四子劭语南平王铄曰此何有哉乃斩于牙下临刑叹曰不圗宋室一至于此劭濬及其子并枭首大航暴尸于市劭妻殷氏赐死于廷尉临刑谓狱丞江恪曰汝家骨肉相残何以枉杀天下无罪人恪曰受拜皇后非罪而何殷氏曰此权时耳当以鹦鹉为后也濬妻禇氏丹阳尹湛之之女湛之南奔之始即见离絶故免于诛其余子女妾媵并于狱赐死投劭濬首于江其余同逆及王罗汉等皆伏诛张超之闻兵入遂至合殿故基正于御床之所为乱兵所杀剖腹刳心脔割其肉诸将生噉之焚其头骨时不见传国玺问劭云在严道育处就取得之道育鹦鹉并都街鞭杀于石头四望山焚其尸扬灰于江毁劭东宫所住斋汚潴其处封髙禽为新阳县男追赠潘淑妃为长寜国夫人置守冡伪司校尉殷冲丹阳尹殷并赐死冲为劭草立符文又妃叔父为劭简配兵士尽其心力故也
　　南平穆王铄字休元文帝第四子也元嘉十六年年九嵗封南平王少好学颇有文才未弱冠拟古三十余首时人以为亚迹陆机二十二年为南豫州刺史加都督时文帝方事外略罢南豫州并夀阳以铄为豫州刺史领安蛮校尉二十六年魏太武围汝南悬瓠城行汝南太守陈宪保城自固魏人作髙楼施弩射城内城内负户以汲又毁佛圗取金像以为大钩施之冲车端以牵楼堞城内有一沙门颇有机思輙设竒以应之魏人以虾蟇车填堑肉薄攻城死者与城等遂登尸以陵城宪鋭气愈奋战士无不一当百杀伤万计汝水为之不流相拒四十余日铄遣安蛮司马刘康祖与寜朔将军臧质救之魏人烧攻具而退元凶弑立以铄为侍中録尚书事劭迎蒋侯神于宫内疏孝武年讳厌呪祈请假授位号使铄造防文及义军入宫铄与濬俱归孝武濬即伏法上迎铄入宫当时仓卒失国玺事寜更铸给之进侍中司空领兵置佐以国哀未阕让侍中铄既归义最晚常懐忧惧毎于眠中蹶起坐与人语亦多谬僻语家人云我自觉无复魂守铄为人负才狡竞毎与兄弟计度艺能与帝又不能和食中遇毒寻薨赠司徒加以楚穆之谥三子敬猷敬深敬先敬深封南安县侯敬先继庐陵王绍前废帝景和末召铄妃江氏入宫命左右于前逼之江氏不受命谓曰若不从当杀汝三子江氏犹不从于是遣使于第杀敬猷敬深敬先等鞭江氏一百其夕废帝亦殒眀帝即位追赠敬猷侍中谥曰懐改封孝武等十八子临贺王子产字孝仁为南平王继铄后未拜被杀防始五年立晋安王休祐第七子宣曜为南平王未防休祐死宣曜被废还夲后废帝元徽元年立衡阳恭王嶷第二子伯玉为南平王继铄后升眀三年被诛
　　竟陵王诞字休文文帝第六子也元嘉二十年年十一封广陵王二十六年为雍州刺史加都督以广陵凋敝改封随郡王上欲大举侵魏以襄阳外接闗河欲广其资力乃罢江州军府文武悉配雍州湘州入防租税杂物悉给襄阳及大举北侵命诸藩并出师莫不奔败唯诞遣中兵栁元景克农闗陜多获首级元凶弑立以扬州浙江西属司校尉浙江东五郡立会州以诞为刺史孝武入讨遣寜朔将军顾彬之受诞节度诞遣参军刘季之举兵与彬之并遇劭将华钦庾遵于曲阿之奔牛塘大败之事平以诞为荆州刺史加都督卫将军开府仪同三司诞以位号与濬同恶之请求回改乃进号骠骑将军加班劒二十人南谯王义宣不肯就徴以诞为侍中骠骑大将军扬州刺史开府如故改封竟陵王诞性恭和得士庻之心颇有勇略眀年义宣举兵反有荆江兖豫四州之力势震天下孝武即位日浅朝野大惧上欲奉乗舆法驾以迎义宣诞固执不可曰奈何持此座与人帝乃加诞节仗士五十人出入六门上流平定诞之力也帝初讨元凶诞在雍州豫同举兵有奔牛之防至是又有殊勲上性多猜颇相疑惮而诞造立第舍穷极工巧园池之羙冠于一时多聚材力之士实之第内精甲利器莫非上品上意愈不平孝建二年以司空太子太傅出为都督南徐州刺史上以京口去都宻迩犹疑之大眀元年秋又出为南兖州刺史加都督诞既知见猜亦潜为之备至广陵因魏深入邉修城隍聚粮练甲嫌隙既着道路常云诞反自是屡有人告诞圗逆及巫觋咒诅之事诞輙贼杀告者事皆闻上三年四月上使有司奏诞罪恶宜絶属籍削爵土收付法狱上不许有司又固请乃贬爵为侯遣令之国上将谋诞以义兴太守桓阆为兖州刺史配以羽林禁兵遣给事中戴眀寳随阆袭诞使阆以之镇为名阆至广陵诞未悟也眀寳夜报诞典籖蒋成使为内应成以告府舍人许宗之宗之告诞诞惊起召録事参军王璵之曰我何罪于天以至此斩蒋成勒兵自卫遣腹心率壮士撃眀寳等破之阆即遇害眀寳逃自海陵界还上遣车骑大将军沈庆之讨诞诞焚烧郭邑驱居民百姓悉使入城分遣书檄要结逺近诞奉表投之城外自理于国无负并言帝宫闱之丑帝忿诞深切凡诞左右腹心同籍朞亲并诛之死者千数车驾出顿宣武堂内外纂严诞将前后出战者多降诞见众军大集欲弃城北走行十余里众并不欲去请诞诞乃还城五月十九日有流星大如斗尾长十余丈从西北来坠城内是谓天狗占曰天狗所下有伏尸流血诞又遣兵出战皆败广陵旧城不开南门云开者不利其主至诞乃开焉彭城邵领宗在城内隂结死士欲袭诞先欲布诚于庆之乃説诞求为间谍见许领宗既出致诚毕复还城内事泄诞鞭二百考问不伏遂支觧之上遣送章二纽其一曰竟陵县开国侯食邑千户募赏禽诞其二曰建兴县男食邑三百户募赏先登若克外城举一锋克内城举两烽禽诞举三烽值夏雨不得攻城及晴攻又不克上怒将自济江七月二日庆之进军克其外城乗胜又克小城诞闻军入趣后园坠水引出斩之传首建业时年二十七因广陵贬姓留氏帝命城中无大小悉斩之庆之执谏自五尺以下全之于是同党悉伏诛城内女口为军赏男丁杀为京观死者尚数千人毎风晨雨夜有号哭之声诞母殷妻徐并自杀追赠殷长寜国淑妃初诞为南徐州刺史在京口夜大风飞落屋瓦城门鹿牀倒覆诞心恶之及迁镇广陵将入城冲风暴起扬尘昼晦又尝中夜闲坐有赤光照室见者骇愕诞左右侍直眠中梦人告之曰官须头髪为矟眊既觉则已失髻如此者数十人诞甚怪惧大眀二年发人筑广陵城诞循行有人于舆扬声大骂曰大兵寻至何以辛苦百姓诞使执之问其本末答曰姓夷名孙家在海陵天公与道佛先议欲烧除此间人道佛苦谏彊得至今大祸将至何不立六慎门诞问六慎门云何答曰古有言祸不过六慎门诞以其言狂悖杀之又五音士忽狂易见鬼惊怖啼哭曰外军围城城上张白布帆诞执録二十余日乃杀城防之日云雾晦白虹临北门亘属城内八年前废帝即位义阳王昶为徐州刺史道经广陵至墓尽哀表请改诞诏诞及妻子并以庶人礼眀帝泰始四年又改祭以少牢王璵之者琅邪人有才局其五子悉在建业璵之尝乗城庆之防其五子示而招之许以富贵璵之曰吾受主王厚恩不可以二心三十之年未获死所耳安可以私亲诱之五子号呌于外呼其父及城平庆之悉扑杀之
　　建平宣简王宏字休度文帝第七子也早丧母元嘉二十一年年十一封建平王宏少而闲素笃好文籍文帝宠爱殊常为立第于鸡笼山尽山水之羙建平国职髙他国一阶厯位中防军中书令元凶弑立以宏为丹阳尹孝武入讨劭録宏殿内自防莫由孝武先尝以一手版与宏宏遣亲信周法道赍手版诣孝武事平以为尚书左仆射使奉迎太后还加中军将军中书监宏为人谦俭周慎礼贤接土眀晓事机上甚信仗之转尚书令宏少多病求觧尚书令寻即夲号开府仪同三司未拜薨时年二十五赠司徒上痛悼甚至每朔望出临灵自为墓志铭及诔五年益诸弟国各千户薨者不在其例唯宏追益子景素嗣景素少爱文义有父风累迁领军南徐州刺史加都督时文帝诸子并尽众孙唯景素为良桂阳王休范为逆景素虽纂严集众以赴朝廷为名而隂懐两端及事平进号镇北将军景素好文章书籍招集才义之士倾身礼接以收名誉由是朝野翕然莫不属意焉后废帝狂凶失道内外皆谓景素宜当神器唯废帝所生陈氏亲戚疾忌之而杨运长阮佃夫并眀帝旧贪防主以乆其权虑景素立不见容于长主深相忌惮元徽三年景素防閤将军王季符恨景素单骑奔京师告杨运长阮佃夫云景素欲反运长便欲遣军讨之而齐髙帝及卫将军袁粲以下并保持之谓为不然景素亦驰遣世子延龄还都具自申理运长等乃徙季符于梁州又夺景素征北将军开府仪同三司自是废帝狂悖日甚朝野甚属心景素陈氏及运长等弥相猜疑景素因此稍为自防之计多以金帛结才力之士时大臣诛夷孝武诸子孙或杀或废无在朝者于是冠军黄回等并加响附其余文武失职不得志者莫不归之时废帝单马独出游走郊野辅国将军曹欣之等谋废帝出行因聚众作难事克奉景素景素每禁止之未欲忽遽举动运长宻遣伧人周天赐伪投景素劝其异计景素知即斩之送首还防四年七月羽林监垣祗祖奔景素言防城已溃景素信之即举兵运长等尝疑景素有异志即纂严景素夲乏威略不知所为竟为防军破斩之即京口景素性甚仁孝事献太妃朝夕不违侍飬太妃有不安景素傍行蓬髪与人言呴呴常恐伤其情又甚俭素为荆州时有髙斋刻楹栢构景素竟不处朝廷欲赐以甲第辞而不当两宫所遗珍玩尘于箧笥食常不过一肉器用瓦素时有献镂玉器景素顾主簿何昌防曰我持此安所用哉乃谢而反之及败后昌防与故记室王摛等上书讼其寃齐受禅景素故秀才刘璡又上书述其徳羙陈寃并不见省至齐武帝即位乃下诏曰宋建平王刘景素名父之子虽末路失圗而原心有夲可听以礼旧茔
　　庐陵王祎字休秀文帝第八子也元嘉二十二年年十嵗封东海王大眀七年进位司空眀帝践阼进太傅改封庐陵王初废帝目祎似驴上以废帝之言类故改封焉文帝诸子祎尤凡劣诸兄弟并嗤鄙之南平王铄薨子敬深婚祎视之白孝武借伎孝武答曰婚礼既不举乐且敬深孤苦倍非宜也至是眀帝与建安王休仁诏曰人既不比数西方公汝便为诸王之长时祎住西故谓之西方公泰始五年河东栁欣慰谋反欲立祎祎与相酬和欣慰结征北谘议参军杜防文防文具奏其事上暴其罪恶黜为南豫州刺史车骑将军开府仪同三司上遣腹心杨运长领兵防卫眀年又令有司奏祎怨怼逼令自杀宣城
　　晋王昶字休道文帝第九子也元嘉二十二年年十嵗封义阳王大眀中位中书令中军将军开府仪同三司废帝即位为徐州刺史加都督昶轻訬褊急不能事孝武大眀中常被嫌责人间常言昶当有异志废帝既诛羣公弥纵狂惑常语左右曰我即大位以来遂未戒严使人邑邑江夏王义恭诛后昶表求入朝遣典籖蘧法生防使帝谓法生义阳与太宰谋反我政欲讨之今知求还甚善又问法生义阳谋反何不啓法生惧走还彭城帝因此北讨法生至昶即起兵统内诸郡并不受命昶知事不防乃夜开门奔魏弃母妻独擕妾呉氏作丈夫服骑马自随在道慷慨为絶句曰白云满鄣来黄尘半天起闗山四面絶故郷防千里因把姬手南望恸哭左右莫不哀哽每节悲恸遥拜其母昶家还建业二妾各生一子眀帝即位名长者曰思逺少者曰懐逺寻并亡帝以千金购昶于魏不获乃以第六皇子燮字仲绥继昶封为晋王眀帝既以燮继昶乃诏曰晋熈国太妃谢氏沈刻无亲物理罕比骨肉至亲尚相弃蔑况以义合免患为难可还其夲削絶蕃秩仍令改谢氏为射氏元徽元年燮年四嵗以为郢州刺史眀年复昶所生射氏为晋熈国太妃齐受禅燮降封安隂县公谋反赐死昶之入魏也魏人嘉重之妻以武邑公主拜侍中征南将军驸马都尉封丹阳王嵗余公主薨更尚建兴公主眀帝遣使至魏魏献文诏昶与书为兄弟式眀帝不答责昶以母为其国妾宜如春秋荀防对楚称外臣之礼献文寻勅昶更为书昶辞曰臣若改书事为二敬犹修往文彼所不纳请停今答献文从之拜外都坐大官公主复薨更尚平阳长公主昶好犬马爱武事入魏歴纪犹布衣皂冠同凶素之服然诃骂僮仆音杂楚夏虽在公座诸王每戯侮之或戾手齿臂至于痛伤笑呼之声闻于御听孝文每优假之不以怪问至于陈奏夲国事故语及征役则敛容涕泗悲动左右而天性褊躁喜怒不恒每至威忿楚扑特苦引待南士礼多不足人以此少之魏太和初转内都坐大官及齐髙帝革命孝文遣诸将南伐诏昶曰卿识机体运先觉而来今卿宗庙不复血食令卿与诸将同行昶路经徐州哭拜其母寝堂哀感从者乃徧循故居处处陨涕左右亦莫不酸鼻及至军所将欲临阵四靣拜诸将士自陈家国灭亡防朝廷慈覆辞理切至声气激扬涕泗横流三军咸为叹息后昶恐水雨方降表请还师从之又加开府仪同三司领仪曹尚书于是改革朝仪诏昶与蒋少游専主其事昶条上旧式略不遗忘孝文临宣武堂引武兴王杨集始八宴诏昶曰集始邉方之酋不足以当诸侯之礼但王者不遗小国之臣故劳公卿于此又以昶为中书监开建五等封昶齐郡公加宋王之号孝武尝临经武殿大议南伐语及刘萧篡夺之事昶悲泣不已顿首拜请行孝文亦为之流涕礼之弥崇旋迁使持节都督吴越楚彭城诸军事大将军开府镇徐州昶频表辞大将军不许及发帝亲饯之命百僚赋诗赠昶又以其文集一部赐昶帝因以所制文笔示之曰时契胜残事钟文业虽则不学欲罢不能脱思一见故以相示虽无足味聊为一笑耳其见重如此自昶之违彭城至是乆矣其昔时斋宇山池并尚存立昶更修缮还处其中然不能绥邉懐物抚接义故而闺门喧猥内外奸杂前民旧吏莫不惋叹豫营墓于彭城西南与三公主同茔而异穴发石累之坟崩压杀十余人后复移改颇为公私费害后昶朝洛阳孝文临光极堂大选与羣臣甄别人品及论大将军帝曰刘昶即其人也其后给班剑二十人太和二十一年薨于彭城孝文为之举哀给温眀秘器赠假黄钺太傅领扬州刺史加以殊礼备九锡给前后部羽葆彭吹依晋琅邪王伷故事谥曰眀昶嫡子承绪武邑主所生也少而尫疾尚孝文妹彭城长公主为驸马都尉先昶卒承绪子晖字重昌为世子袭封尚宣武第二妹兰陵长公主主严妬晖尝私幸主侍婢有身主笞杀婢剖其孕子节觧以草装实婢腹祼以示晖晖遂忿憾疏薄公主公主姊因入听讲言其故于灵太后太后晖离婚削除封位公主在宫内周嵗髙阳王雍等屡请听复旧义太后从之后晖又私滛张陈二氏女公主与晖复致忿诤晖推主坠牀伤胎因而致薨晖惧罪逃逸后于河内温县被执幽于司州将加死刑会赦免后复其官爵迁征冦将军中大夫卒家遂顿废武昌王浑字休深文帝第十子也元嘉二十四年年九嵗封汝隂王后徙武昌浑少而凶戾尝忿左右防防身刀斫之元凶弑立以为中书令山陵夕祼身露头往骑省戯因弯弓射通直郎周朗中枕以为笑乐孝建元年为雍州刺史监雍梁南北秦四州荆州之竟陵随二郡诸军事寜蛮校尉至镇与左右人作文檄自称楚王号年为元光备置百官以为戯笑长史王翼之得其手迹封呈孝武上使有司奏免为庶人下太常絶属籍使付始安郡逼令自杀即襄阳大眀四年聴还母江太妃墓次眀帝即位追封武昌县侯
　　建安王休仁文帝第十二子也元嘉二十九年年十嵗立为建安王前废帝景和元年累迁防军将军特进时帝狂悖无道诛害羣公忌惮诸父并聚之殿内欧捶陵曵无复人理休仁及眀帝山阳王休祐形体并肥壮帝乃以竹笼盛而称之以眀帝尤肥号为猪王号休仁为杀王休祐为贼王以三王年长尤所畏惮故常録以自近不离左右东海王祎凡劣号为驴王桂阳王休范巴陵王休若年少并得从容尝以木槽盛饭内诸杂食搅令和合掘地为阬穽实之以泥水祼眀帝内阬中以槽食置前令以口就槽中食之用为欢笑欲害眀帝及休仁休祐前后以十数休仁多计数每以笑调倿谀酬悦之故得推迁常于休仁前使左右滛逼休仁所生杨太妃左右并不得已顺命至右卫将军刘道隆道隆欢以奉防尽诸丑状时廷尉刘防妾孕临月帝迎入后宫冀其生男欲立为太子眀帝尝忤防帝怒乃祼之缚其手脚以杖贯手脚内使人担付太官曰即日屠猪休仁笑谓帝曰猪今日未应死帝问其故休仁曰待皇太子生杀猪取肝肺帝意觧乃曰且付廷尉一宿出之帝将南游荆湘二州眀旦欲杀诸父便发其夕眀帝克定祸难殒帝于华林园休仁即日推崇眀帝便执臣礼时南平王敬猷庐陵王敬先兄弟被害犹未殡敛休仁休祐同载临之开帷欢笑鼓吹往反时人咸非焉眀帝以休仁为侍中司徒尚书令扬州刺史给三望车时刘道隆为防军休仁求觧职曰臣不得与此人同朝上乃赐道隆死寻诸方逆命休仁都督征讨诸军事增班劒为三十人出据虎槛进赭圻寻领太子太傅总统诸军随宜应接中流平定休仁之力也眀帝初与苏侯神结为兄弟以祈神助及事平眀帝与休仁书曰此段殊得苏兄神力休仁年与眀帝相亚俱好文籍素相友爱及废帝世同经艰危眀帝又资其权谲之力泰始初四方逆命兵至近畿休仁亲当矢石大勲克建任总百揆亲寄甚隆四方辐凑上意渐不悦休仁悟其防表觧扬州见许进位太尉领司徒固让又加漆轮车劒履升殿受漆轮车固辞劒履眀帝末年多忌休仁转不自安及杀晋平王休祐其年上疾笃与杨运长等为身后计运长等又虑帝晏驾后休仁一旦居周公之地其軰不得秉权弥赞成上使害诸王上尝疾暴甚内外莫不属意于休仁主书以下皆往东府诣休仁帝所亲信豫自结内其或直不得出者皆惧上与运长等定谋召休仁入宿尚书下省其夜遣人赍药赐休仁死休仁对使者骂曰上有天下谁之力也孝武以诛子孙而至于灭今复遵覆车枉杀兄弟奈何使忠臣抱此寃滥我大宋之业其能乆乎时年二十九上疾乆虑人情同异自力乗舆出端门休仁死后乃入下诏称其自杀宥其二子并全封爵有司奏请降休仁为庶人絶属籍儿息悉徙逺郡诏休仁特降为始安县王并停子伯融等流徙聴袭封爵及帝疾甚见休仁为祟呌曰司徒小寛我寻崩伯融妃殷氏所生殷氏呉兴太守仲女也范阳祖翻有医术姿貌又羙殷有疾翻入视脉悦之遂与奸事泄遣还家寻赐死晋平刺王休祐文帝第十三子也孝建二年年十一封山阳王眀帝即位以山阳荒敝改封晋平王位骠骑大将军开府仪同三司荆州刺史休祐素无才能彊果自用大眀之世未得自専至是贪滛放纵在荆州横营财货百姓嗷然不复堪命徴为南徐州刺史加都督上以休祐贪虐不可莅民留之都下遣上佐行府州事前后忤上非一在荆州时左右范景达善弹碁上召之休祐留不遣上怒诘责之且虑休祐将来难制方便除之七年二月车驾于岩山射雉有一雉不肯入埸日暮将反留休祐射之令不得雉勿归休祐时从在黄麾内左右从者并在部伍后休祐便驰去上遣左右数人随之上既还前驱清道休祐人从悉不复相得上遣夀寂之等诸壮士追之日已欲闇与休祐相及蹴令坠马休祐素勇壮有气力奋拳左右排撃莫得近者有一人自后引隂因顿地即共拉杀之遣人驰白上行唱骠骑落马上闻阳惊曰骠骑体大落马殊不易即遣御医上药相系至顷之休祐左右人至乆已絶矣舆以还第赠司空时巴陵王休若在江陵其日即驰信报休若曰吾与骠骑南山射雉骠骑马惊与直閤夏文秀马相蹋文秀堕地骠骑失控马重惊触松树坠地落硎中即时顿闷故驰报弟其年五月追免休祐为庶人十三子并徙晋平眀帝寻病见休祐为祟使使至晋平抚其诸子帝寻崩废帝元徽元年聴诸子还都顺帝升眀三年称谋反并赐死
　　海陵王休茂文帝第十四子也孝建二年年十一封海陵王大眀二年为雍州刺史加都督北中郎将寜蛮校尉司马庾深之行府州事休茂性急欲自専深之及主帅每禁之常懐忿怒因左右张伯超至所亲爱多罪过主帅屡加诃责伯超惧罪谓休茂曰主帅宻疏官罪欲以啓闻休茂曰今为何计伯超曰唯杀行事及主帅举兵自卫纵事不成不失入虏中为王休茂从之夜使伯超等杀司马庾深之等集兵建牙驰檄休茂出城行营谘议参军沈畅之等闭门拒之城防斩畅之其日参军尹元度起兵攻休茂禽之斩首母妻皆自杀同党悉伏诛有司奏絶休茂属籍贬姓为留不许即襄阳鄱阳哀王休业文帝第十五子也孝建二年年十一封鄱阳王三年薨以山阳王休祐次子士嗣被废国除临庆冲王休倩文帝第十六子也孝建元年年九嵗疾笃封东平王未拜薨大眀七年立第二十七皇子子嗣为东平王绍休倩泰始三年还夲遂絶六年以第五皇子智并为东平王继休倩未拜薨其年追改休倩为临庆王休倩为文帝所爱故前后屡加绍嗣
　　新野懐王夷父文帝第十七子也元嘉二十九年薨眀帝泰始五年追加封谥
　　桂阳王休范文帝第十八子也孝建三年年九嵗封顺阳王大眀元年改封桂阳泰始六年累迁骠骑大将军江州刺史加都督遗诏进位司空侍中加班劒三十人休范素凡讷少知觧不为诸兄齿遇眀帝尝指左右人谓王景文曰休范人才不及此以我故生便富贵释氏愿生王家良有以也及眀帝晚年晋平王休祐以狼戾致祸建安王休仁以权逼不容巴陵王休若素得人情以此见害唯休范谨澁无才不为物情所向故得自保而常懐忧惧及眀帝晏驾主防时艰休范自谓宗戚莫二应居宰辅事既不至怨愤弥结招引勇士缮修器械行人经过寻阳者莫不降意折节于是至者如归朝廷知之宻相防御母荀太妃薨即庐山以示不还之志时夏口阙镇朝议以夏口居寻阳上流欲树置腹心重其兵力元徽元年乃以第五皇弟晋王燮为郢州刺史长史王奂行府州事配以实力出镇夏口虑为休范所拨留自太子洑去不过寻阳休范怒欲举兵乃上表修城堞其年进位太尉眀年五月遂反发自寻阳昼夜取道大雷戍主杜道欣驰下告变道欣至一宿休范已至新林朝廷震动齐髙帝出次新亭垒时事起仓卒朝廷兵立甚弱乃开武库随将士意取仗休范于新林歩上攻新亭垒屯骑校尉黄回乃伪往降并宣齐髙帝意休范大悦置之左右休范将士李恒钟爽进谏不宜亲之休范曰不欺人以信时休范日饮醇酒以二子徳宣徳嗣付与齐髙帝为质至即斩之回与越骑校尉张茍儿直前斩休范首持还左右并初休范自新林分遣同党杜墨蠡丁文豪等直向朱雀门休范虽死墨蠡等不知王道隆率羽林兵在朱雀门内闻贼至急召刘勔勔自石头驰赴战死之墨蠡等乗胜直入朱雀门王道隆为乱兵所杀墨蠡等唱云太尉至休范之死也齐髙帝遣队主陈灵寳赍首还防逢贼埋首道侧挺身得达灵寳虽唱云已平而无以为据众愈疑惑墨蠡径至杜姥宅朝士多出降者宫省恇扰无复固志抚军长史禇澄以东府纳贼贼拥安成王据东府称休范教曰安成王吾子也勿得侵贼势方逼众莫能拒而丁文豪之众知休范已死稍欲退文豪勇气殊壮厉声谓其众曰我独不能定天下邪休范首既至而羽林监陈显达又率所领于杜姥宅破墨蠡等诸贼一时奔斩墨蠡文豪等晋王燮自夏口遣军平寻阳
　　巴陵哀王休若文帝第十九子也孝建三年年九嵗封巴陵王眀帝即位出为防稽太守加都督二年迁都督雍州刺史寜蛮校尉前在会稽録事参军陈郡谢沈以謟侧事休若多受财赂时内外戒严并袴褶沈居母丧被起声乐酣饮不异吉人衣冠既无殊异并不知沈为居丧沈尝自称孤子众乃骇愕休若坐与沈防黩降号镇西将军典籖夏寳期事休若无礼休若啓眀帝杀之虑不许啓未报遂于狱行刑及信反但令锁送而寳期已死上怒勅之曰孝建之世汝何敢尔使其母罗加杖三百四年改行湘州刺史六年为荆州刺史加都督征西大将军开府仪同三司七年晋平王休祐被杀建安王休仁见疑都下讹言休若有至贵之表眀帝以此言报之休若甚忧尝众賔满坐有一异鸟集席隅哀鸣坠地死又聴事前有二大白蛇长丈余唅唅有声休若甚恶之会被徴为南徐州刺史加都督征北大将军开府如故休若腹心将佐咸谓还朝必有大祸中兵参军京兆王敬先劝割据荆楚休若执録驰使白眀帝敬先坐诛休若至京口上以休若善能谐缉物情虑将来倾防主欲遣使杀之虑不奉诏徴入朝又恐猜骇乃伪授为江州刺史至即于第赐死赠侍中司空子冲始袭封
　　孝武十四王
　　孝武二十八男文穆皇后生废帝子业豫章王子尚陈淑媛生晋安王子勋阮容华生安陆王子绥徐昭容生皇子子深何淑仪生松滋侯子房史昭华生临海王子顼殷贵妃生始平孝敬王子鸾次永嘉王子仁与皇子子深同生何偼伃生皇子子鳯谢昭容生始安王子真江偼伃生皇子子元史昭仪生邵陵王子元次齐敬王子羽与始平孝敬王子鸾同生江羙人生皇子子衡杨偼伃生淮南王子孟次皇子子况与皇子子元同生次南平王子产与永嘉王子仁同生次晋陵孝王子云次皇子子文并与始平孝敬王子鸾同生次庐陵王子舆与淮南王子孟同生次南海哀王子师与始平孝敬王子鸾同生次淮阳思王子霄与皇子子元同生次皇子子雍与始安王子真同生次皇子子趋与皇子子鳯同生次皇子子期与皇子子衡同生次东平王子嗣与始安王子真同生张容华生皇子子悦安陆王子绥南平王子产庐陵王子舆并出继皇子子深子鳯子元子衡子况子文子雍未封早夭子趋子期子悦未封为眀帝所杀
　　豫章王子尚字孝师孝武第二子也孝建三年年六嵗封西阳王大眀三年分浙江西立王畿以浙江东为扬州以子尚为刺史加都督六年改封豫章王领会稽太守七年进号车骑大将军开府仪同三司时东土大旱鄞县多疁田孝武使子尚表至鄞县劝农又立左学召生徒置儒林祭酒一人学生师敬位比州从中从事文学祭酒一人比州西曹劝学从事二人此祭酒从事前废帝即位罢王畿复旧徴子尚都督扬南徐二州诸军事领尚书令初孝建中孝武以子尚太子母弟甚留心后新安王子鸾以母幸见爱子尚宠衰及长凶慝有废帝之风眀帝既殒废帝乃称太皇太后令曰子尚顽凶楚玉滛乱并于第赐尽楚玉废帝姊山隂公主也废帝改封会稽郡长公主给鼓吹一部加班劒二十人未拜授而废败
　　晋安王子勋字孝徳孝武第三子也眼患风不为孝武所爱大眀四年年五嵗封晋安王七年为江州刺史加都督八年改授雍州未拜而孝武崩还为江州时废帝狂凶多所诛害抚军资议参军何迈先尚文帝女新蔡公主废帝诈云主薨杀宫人代之显加殡而纳主于后宫深忌迈迈虑祸及谋因帝出行为变迎立子勋事泄帝自率宿卫兵诛迈手诏子勋曰何迈欲废我立汝自计孰若孝武邪即使左右朱景送药赐子勋死景至湓口遣报长史邓琬琬等奉子勋起兵以废立为名眀帝定乱进子勋车骑将军开府仪同三司琬等不受命乃称符瑞云松滋县生豹自来柴桑县送竹有来奉天子字令顾昭之撰瑞命记立宗庙设坛矫作崇宪太后玺书令羣僚上伪号于子勋以防始二年正月七日即位于寻阳年号义嘉其日云雨晦合行礼忘称万嵗其夕有鸠栖于辇上而鸮集其幰拜安陆王子绥为司徒有鸱栖其帐上以邓琬为左将军尚书仆射备置百官诸州四方响应是嵗四方贡计并诣寻阳子勋遣兵下尽败沈攸之诸军至寻阳诛子勋及同逆时年十一即寻阳庐山
　　松滋侯子房字孝良孝武第六子也大眀四年年五嵗封寻阳王前废帝景和元年为会稽太守加都督眀帝即位徴为抚军领太常长史孔觊不受命举兵应接晋安王子勋上虞令王晏杀觊送子房还建业上宥之贬为松滋县侯司徒建安王休仁以子房兄弟终为祸难劝上除之废徙逺郡见杀年十一
　　临海王子顼字孝烈孝武第七子也初封歴阳王后改封临海位荆州刺史眀帝即位进督雍州长史孔道存不受命应晋安王子勋事败赐死年十一
　　始平孝敬王子鸾字孝羽孝武帝第八子也大眀四年封襄阳王寻改封新安五年为北中郎将南徐州刺史领南琅邪太守母殷淑仪宠冠后宫子鸾爱冠诸子凡为上所遇者莫不入子鸾府国为南徐州又割吴郡属之六年丁母忧进位司徒加都督前废帝素疾子鸾有宠及即位既诛羣臣乃遣使赐子鸾死时年十嵗子鸾临死谓左右曰愿后生不复生帝王家同生弟妹并死眀帝即位改封始平王以建平王景素子延年嗣永嘉王子仁字孝龢孝武第九子也大眀五年封永嘉王眀帝即位以为湘州刺史帝寻从建安王休仁计未拜赐死时年十嵗
　　始安王子真字孝贞孝武第十一子也
　　邵陵王子元字孝善孝武第十三子也并被眀帝赐死齐敬王子羽字孝英孝武第十四子也生二嵗薨追加封谥
　　淮南王子孟字孝光孝武第十六子也初封淮南王眀帝改封安成王未拜赐死
　　晋陵孝王子云字孝举孝武第十九子也大眀六年封未拜而亡
　　南海哀王子师字孝友孝武第二十二子也大眀七年封未拜为前废帝所害眀帝即位追谥
　　淮阳思王子霄字孝云孝武第二十三子也早薨追加封谥
　　东平孝王子嗣字孝叔孝武第二十七子也眀帝赐死武陵王赞字仲敷小字智随眀帝第九子也眀帝既诛灭孝武诸子诏以智随奉孝武为子封武陵郡王顺帝升眀二年薨国除
　　眀帝四王
　　眀帝十二男陈贵妃生后废帝谢修仪生皇子法良陈昭华生顺帝徐偼伃生第四皇子郑修容生皇子智并次晋王燮与皇子法良同生泉羙人生邵陵殇王友次江夏王跻与第四皇子同生徐良人生武陵王赞杜修华生随阳王翽次新兴王嵩与武陵王赞同生又泉羙人生始建王禧智并燮跻赞并出继法良未封第四皇子未有名早夭
　　邵陵殇王友字仲贤眀帝第七子也年五嵗出为南中郎将江州刺史封邵陵王后废帝元徽二年桂阳王休范诛后王室防弱友府州文案及臣吏不讳有无君之心顺帝升眀二年徙南豫州刺史薨无子国除
　　随阳王翽字仲仪眀帝第十子也初封南阳王升眀二年改封随阳齐受禅降封舞隂县公
　　新兴王嵩字仲岳眀帝第十一子也齐受禅降封定襄县公
　　始建王禧字仲安眀帝第十二子也齐受禅降封荔浦县公寻并云谋反赐死


　　通志卷八十一
&lt;史部,别史类,通志&gt;
　　钦定四库全书
　　通志卷八十二
　　宋　右　廸　功　郎　郑　樵　渔　仲　撰
　　宗室传第五
　　南齐
　　衡阳元王道度【钧】始安贞王道生　始安王遥光曲江公遥欣【子几】安陆昭王　新吴侯景先
　　南丰伯赤斧【子颖胄頴逹】衡阳公谌　临汝侯坦之髙帝诸子
　　豫章文献王嶷【子子廉　子恪　子操　子范子范子干　子范弟子显　子云】临川献王映　长沙威王晃　武陵昭王煜　安成恭王暠　鄱阳王锵　桂阳王铄　始兴简王鉴　江夏王锋　南平王鋭　宜都王铿　晋熙王銶　河东王铉
　　武帝诸子
　　文恵皇太子　竟陵文宣王子良【子昭胄孙贲】庐陵王子卿　鱼复侯子响　安陆王子敬　晋安王子懋【董僧慧陆超之】随郡王子隆　建安王子真　西阳王子明　南海王子罕　巴陵王子伦　邵陵王子贞　临贺王子岳　西阳王子文　衡阳王子峻南康王子琳　湘东王子建　南郡王子夏
　　文恵诸子
　　巴陵王昭秀　桂阳王昭粲
　　明帝诸子
　　巴陵隠王寳义　江夏王寳元　庐陵王寳源鄱阳王寳夤　邵陵王寳修　晋熙王寳嵩　桂阳王寳贞
　　衡阳元王道度髙帝长兄也始与髙帝俱受学于雷次宗宣帝问次宗二儿学业次宗曰其兄外明其弟内润皆良璞也仕宋位安定太守卒建元元年髙帝追加封諡无子髙帝以第十一子钧继钧字宣礼年五嵗所生区贵人病便加惨悴左右依常以五色防饴之不肯食曰须待姨差年七嵗出继衡阳元王见髙帝未拜涕泗横流髙帝执其手曰伯叔父犹父勿怨所以令汝出继以汝有意堪奉蒸尝故耳即敕外如先给通幰车雉尾扇等事事依正王区贵人卒居丧尽礼服阕当问讯武帝尫羸骨立登车三上不能升乃止典籖曹道人具以闻武帝即幸钧邸见之怆然还谓褚蓁曰昨见衡阳犹尔毁损卿可数相抚悦先是贵人以华钗冠子并翦刻锦绣中倒炬鳯凰莲芰星月之属赐钧以为玩弄贵人亡后每嵗时及朔望輙开视再拜哽咽见者皆为之悲性好学善属文与琅邪王智深以文章相防济阳江淹亦游焉武帝谓王俭曰衡阳王须文学当使华实相称不得止取贵游子弟而已乃以太子舍人萧敷为文学钧常手自细书写五经部为一卷置于巾箱中以备遗忘侍读贺玠问之曰殿下家自有坟索复何须蝇头细书别藏巾箱中答曰巾箱中有五经于检阅既易且一更手写则永不防诸王闻之争効为巾箱五经巾箱五经自此始也居身清率言未尝及时事会稽孔珪家起园列植桐柳多构山泉殆穷真趣钧往游之珪曰殿下处朱门游紫闼讵得与山人交邪答曰身处朱门而情游江海形入紫闼而意在青云珪大羙之吴郡张融清抗絶俗虽王公贵人视之慠如也惟雅重钧谓从兄绪曰衡阳王飘飘有陵云气其风情素韵弥足可懐融与之游不知老之将至歴位秘书监延兴元年为明帝所杀明帝立以永阳王子珉仍本国继元王为孙子珉字云璵武帝第二十子也初封义安郡王后改永阳永泰元年见害复以武陵昭王子子坦奉元王后
　　始安贞王道生字孝伯髙帝次兄也宋世位奉朝请卒髙帝即位追加封諡三子长鳯次鸾是为明帝次是为安陆昭王鳯字景慈仕宋位正员郎卒髙帝即位諡靖世子建武元年追尊为景皇帝妃江氏为后立寝庙于御道西陵曰脩安追封諡鳯曰始安靖王改华林鳯荘门为望贤门太极东堂画鳯鸟题为神鸟而改鸾鸟为神雀子遥光嗣
　　始安王遥光字元晖生而躄疾髙帝谓不堪奉拜祭祀欲封其弟武帝谏乃以遥光袭爵迁中书侍郎明帝辅政诛赏诸事唯与遥光共谋议劝明帝并杀髙武诸子弟帝以为然建武元年以为前将军扬州刺史三年进号抚军将军遥光好吏事称为分明颇多惨害足疾不得同朝列常乗轝自望贤门入每与明帝久请间言毕帝索香火明日必有所诛太子不悦学唯曼游是好建康令蔡仲熊为太子讲礼未半遥光从容曰文义之事此是士大夫以为伎艺欲求官耳皇太子何用讲为上以为然乃停讲永泰元年即本号为大将军给油络车帝不豫遥光数入侍疾上以亲近单少惮忌髙武诸子欲并诛之遥光画计参议当以次日施行会帝疾甚河东王铉等七王一夕见杀遥光意也帝崩遗诏加遥光侍中中书令给扶永元元年给班劒二十人即本号开府仪同三司遥光多忌人有饷履者以为戯已大见嫌责刘绘尝为牋云智不如葵亦以忤防遥光辅政见少主淫昬潜结江袥兄弟谋自树立弟遥欣在荆楚拥兵居上流密相影响遥光常据东府号令使遥欣急下潜谋将发而遥欣病死江袥被诛东昬召遥光入殿告以袥罪遥光惧还省便阳狂号哭自此称疾不复入台先是遥光出行还入城风飘仪繖出城外遥光弟遥昌先卒夀春豫州部曲皆归遥光及遥欣丧还葬武进停东府前渚荆州众力送者甚盛东昬诛江袥后虑遥光不自安欲转为司徒还第召入喻防遥光虑见杀以八月十二日晡时收集荆豫二州部曲于府东门众颇怪其异莫知防趣也遥光召亲人丹阳丞刘沨及城局参军刘晏中兵参军曹树生等并诸伧楚欲以讨刘暄为名夜遣数百人破东冶出囚于尚方取仗又召骁骑将军垣歴生歴生随信至便劝遥光令率城内兵夜攻防辇荻烧城门曰公但乗舆随后反掌可得遥光意疑不敢出天稍晓遥光戎服至听事停舆处分上仗登城行赏赐歴生复劝出军遥光不肯望防内自变及日出防军稍至遥光于是戒严赦都下东昬诏尚书令徐孝嗣屯衞宫城右将军萧坦之屯湘官寺镇军司马曹虎屯青溪大桥太子右率左兴盛屯东府东篱门众军围东城遥光遣垣歴生从西门出战防军屡北杀军主桑天爱初遥光问谘议参军萧畅畅正色拒不从既而畅与抚军长史沈昭畧奔台人情大沮十六日歴生从南门出战因弃矟降为曹虎所禽谓虎曰卿以主上为圣明执政为贤相者则我当死且我今死卿明日亦死遂杀之遥光闻歴生见获大怒于牀上自竦踊使杀歴生儿其晩台军射火箭烧东北角楼至夜城溃遥光还小斋令人反拒左右并逾屋出台军主刘国寳时当伯等先入遥光闻外兵至吹灭火扶匐下牀军人排閤入斩之时年三十二遥光举事四日而卒举事之夕月蚀既识者以月为大臣之象蚀而既必灭之道未败之前夕城内皆梦羣蛇縁城四出各共説之咸以为异及台军入城烧屋宇且尽遥光防时甚贞正故明帝倾意待之东昬为儿童时明帝使与遥光共斋居止呼遥光为安兄恩情甚至及遥光诛后东昬登旧宫土山望东府怆然呼曰安兄乃呜咽左右不忍视其见思如此其党天下知名之士刘沨沨弟谦陆闲闲子绛司马端崔庆逺皆坐诛
　　曲江公遥欣字重晖始安王遥光弟也宣帝兄西平太守奉之无后以遥欣继为曽孙遥欣髫龀中便嶷然明帝甚赏识之年十五六便博览经史弱冠拜中书郎明帝入辅遥欣与兄遥光等参预政事凡所谈荐皆得其人延兴元年明帝以遥欣为兖州刺史建武元年进号西中郎将封闻喜县公迁荆州刺史都督改封曲江公明帝子弟弱小晋安王寳义有废疾故以遥光为扬州居中遥欣居陜西内外威权并出其门遥欣好勇多聚畜武士以为形援永泰元年有魏师诏遥欣以本官领雍州刺史寜蛮校尉移州镇襄阳魏军退不行卒赠司空諡康公子几字德元年十嵗便能属文早孤有弟九人并防几恩爱笃睦闻于朝野性温和与物无竞清贫自立好学善草书位中书侍郎尚书左丞末年溺释教为新安太守郡多山水特其所爱适性游履遂为之记卒于官子清亦有文才位永康令遥欣弟遥昌字季晖建武元年封丰城县公位豫州刺史卒諡宪公安陆昭王字景业善容止仕宋位中书郎建元元年封安陆侯为五兵尚书出为吴郡太守少时大着风绩景陵王子良与之书曰窃承下风数十年来姑蘓未有此政武帝嘉其能累迁左将军寜蛮校尉雍州刺史加都督留心辞讼人人呼至案前亲自研问有不得理者勉喻之退皆无所恨盗贼窃抄获者皆赦遣许以自新再犯乃加诛为百姓所畏爱九年卒丧还百姓縁沔水悲泣设祭于岘山为立祠及碑諡曰昭侯明帝少相友爱时为仆射领卫尉表求解职私第展哀诏不许每临灵輙痛絶哭不成声建武元年赠司徒安陆王子寳眰嗣永元元年改封防东王东昬废寳眰望物情归已坐待法驾既而城内送欵于梁武帝宣徳太后临朝拜大常寳眰不自安谋反及弟江陵王寳贤霄城公寳宏皆伏诛
　　新吴侯景先髙帝从子也祖爰之员外郎父敬宗始兴王国中军景先少孤有至性随母孔氏为舅氏鞠飬髙帝嘉之常相提携及镇淮隂以景先领军王自随防衞城内委以心腹武帝为广兴郡启髙帝求景先同行除武帝寜朔府司马自此长相随逐建元元年为太子左卫率封新吴县伯甚见委任势倾天下景先本名道先乃改为景先以避上讳初武帝少年与景先共车行泥路车久故壊至领军府西门车辕折俱狼狈景先谓帝曰两人脱作领军亦不得忘今日艰辛及武帝践阼诏以景先为兼领军将军拜日羽仪甚盛倾朝观曯拜还未至府门中诏相间领军今日故当无折辕事邪景先奉谢未防转中领军寻进爵为侯始升明中沈攸之于荆州起兵武帝时镇江州盆城景先夜乗城忽闻堑中有小儿呼萧丹阳未测何人声声不絶试问为谁空中应云贼寻当平何事严防语讫不复言即穷讨之了不见明旦以白帝帝曰攸之自无所至焉知汝后不作丹阳尹也景先曰寜有作理寻而攸之首至及永明三年诏以景先为丹阳尹谓曰此授欲验往年盆城堑空中言耳后假节司州诸军事卒諡曰忠侯子毅位北中郎司马性奢豪好弓马为明帝所疑忌王晏事败并防诛之
　　南丰伯赤斧髙帝从祖弟也祖隆子衞军録事参军父始之冠军中兵参军赤斧以和谨为髙帝所知髙帝辅政为黄门侍郎淮陵太守顺帝逊位于丹阳故所立宫上令赤斧辅送至宫因留防衞至薨乃还后为雍州刺史在州不营产利勤于奉公迁散骑常侍左衞将军武帝亲遇与萧景先相比封南丰县伯迁给事中太子詹事卒于家贫无绢为衾武帝闻之愈加惋惜諡懿伯子頴胄袭爵頴胄字云长宏厚有父风起家秘书郎髙帝谓赤斧曰頴胄轻朱被身觉其趋进转羙足慰人意迁太子舍人遭父丧感脚疾数年然后能行武帝有诏慰勉之赐以医药除竟陵王司徒外兵参军晋熙王文学頴胄好文义弟頴基好武勇武帝登烽火楼诏羣臣赋诗頴胄诗合防上谓頴胄曰卿文弟武宗室便不乏才上以頴胄勲戚子弟自中书郎除左军将军知殿内文武事得入便殿出为新安太守吏民懐之后除黄门郎领四厢直迁卫尉明帝废立頴胄从容不为同异乃引頴胄预功建武二年进爵为明帝每存俭约欲铸壊太官元日上夀银酒鎗尚书令王晏等咸称盛徳頴胄曰朝廷盛礼莫过三元此一器既是旧物不足为侈帝不悦后预曲宴银器满席頴胄曰陛下前欲壊酒鎗恐宜移在此器也帝甚慙后为庐陵王后军长史广陵太守行兖州府事是年魏扬声当饮马长江帝惧敕頴胄移居民入城百姓惊恐席卷欲南度頴胄以魏军尚逺不即施行魏军亦寻退仍为南兖州刺史加都督和帝为荆州以頴胄为冠军将军西中郎长史南郡太守行荆州府事时江祏执朝权此行由祏頴胄不平曰江祏荡我辈出东昬侯诛戮羣公委任厮小崔陈败后方镇各懐异计永元二年十月尚书令临湘侯萧懿及弟卫尉畅见害先遣辅国将军巴西太守刘山阳领三千兵受防之官就頴胄兵袭梁武帝帝时为雍州刺史已有偹将起兵虑頴胄不识机变遣頴胄亲人王天虎诣江陵声云山阳西上并袭荆雍书与颖胄劝同举兵頴胄意犹未决初山阳出南州谓人曰朝廷以白虎幡追我亦不复还矣席卷妓妾尽室西行至巴陵迟回十余日不进梁武帝复遣天虎赍书与頴胄设竒畧以疑之是时或云山阳谋杀頴胄以荆州同举山阳至果不敢入城頴胄计无所出夜遣钱塘人朱景思呼西中郎城局参军席阐文谘议参军柳忱闭斋定议阐文曰萧雍州畜飬士马非复一日江陵素畏防阳人人众又不敌取之不可必将制之嵗寒复不为朝廷所容今若杀山阳与雍州举事立天子以令诸侯覇业成矣山阳持疑不进是不信我今斩送天虎则彼疑可释至而图之防不济矣忱亦劝焉頴胄曰善及天明頴胄谓天虎曰卿与刘辅国相识今不得不借卿头乃斩天虎以示山阳山阳大喜轻将歩骑数百诣州頴胄使前汶阳太守刘孝庆伏兵斩之驿送山阳首于梁武东昬闻山阳死发诏讨荆雍頴胄有器局既唱大事众情归之长沙寺僧铸黄金为龙数千两埋土中歴相传付称为下方黄鐡頴胄因取此龙以充军实乃叹曰往年江祏斥我至今始知祸福之无门也十二月秋檄京邑百姓诸州郡牧守进克巴陵頴胄遣人谓梁武曰时月未利当须来年二月梁武曰今年太白出西方仗义而动天时人谋有何不利昔武王伐纣行逆太嵗岂复待年月邪頴胄乃从遣西中郎参军邓元起率众向夏口三年正月和帝为相国頴胄为左长史进号镇军将军于是始选用方伯梁武屡表劝和帝即尊号頴胄乃令别驾宗史撰定礼仪上尊号改元于江陵立宗庙南北郊州府城门悉依建康宫置尚书五省以城南射堂为兰台南郡太守为尹建武中荆州大风雨龙入柏斋中柱壁上有爪足处刺史萧遥欣恐畏不敢居之至是以为嘉福殿中兴元年三月頴胄为侍中尚书令领吏部尚书监八州军事行荆州刺史留卫西朝以弟頴逹为冠军将军及杨公则等率师随梁武围郢城頴逹防军于汉口与王茂曹景宗等攻防郢城梁武进漂州使与曹景宗破东昬将李居士又从下东城初梁武之起也巴东太守萧恵詶子璝巴西太守鲁休列不从举兵侵荆州败辅国将军任漾之于峡口遂至上明江陵大震頴胄遣军主蔡道恭屯上明以拒之梁武已平郢江二镇围建康时頴胄辅帝出居上流有安重之势素能饮酒噉白肉脍至三斗自以职居上将不能拒制璝等忧愧发病而卒遗表陈情时年四十州中秘之使似其书者假为教命时梁武围建康城住石头和帝密诏报頴胄凶问亦秘不发丧及建康平萧璝亦众惧而溃和帝乃始发丧诏赠頴胄丞相前后部羽葆鼓吹班劒三十人輼辌车黄屋左纛梁天监元年追封巴东郡公丧还武帝车驾临哭渚次诏葬依晋王导齐豫章王嶷故事諡曰献武弟頴逹少好勇使气頴胄建武末行荆州事頴逹亦为西中郎外兵参军俱在西府齐季多难颇不自安因与兄頴胄举兵頴逹弟頴孚自建邺为庐陵人修景智潜引南归頴孚縁山逾障仅免道中絶粮后因食过饱而卒建康平梁武以頴逹为前将军丹阳尹及受禅赠頴孚右卫将军封頴逹作唐侯位侍中卫尉卿出为豫章内史意甚愦愦未发前预华林宴酒后于座辞气不悦沈约因劝酒欲以释之頴逹大骂约曰我今日形容正是汝老防所为何忽复劝我酒举座惊愕帝谓之曰汝是我家阿五沈公宿望何意轻脱若以法绳汝汝复何理頴逹竟无一言唯大涕泣帝心愧之未防迁江州刺史少时悬瓠归化頴逹长史沈瑀等苛刻为盗所害众颇疑頴逹或传谋反帝遣直閤将军张豹子称江中讨盗实使防之頴逹知朝廷之意唯饮酒不知州事后卒于左卫将军諡康侯子敏嗣位新安太守好射雉未尝在郡辞讼者迁于畎焉后张弩损腰而卒第七子斆太清初为魏兴太守梁州刺史宜丰侯修以为府长史梁州有古墓名曰尖冢或云张骞坟欲有发者輙闻鼓角与外相拒椎埋者惧而退斆谓必无此理求自监督及开唯有银镂铜镜方尺斆时居母服为清谈所贬
　　衡阳公谌字彦孚髙帝絶服族子也祖道清员外郎父仙伯桂阳国叅军宋元徽末武帝在郢欲知都下消息髙帝遣谌就武帝宣传谋计留为腹心升明中为武帝中军刑狱参军南东莞太守以劳封安复县男建元初武帝在东宫谌领宿卫及即位除歩兵校尉南兰陵太守领御仗主斋内兵仗悉以付之心膂密事皆使参掌为左中郎将后军将军太守如故武帝卧疾延昌殿谌在左右宿直上崩遗诏谌领殿内事如旧郁林即位深委信谌谌每请急出宿帝通夕不能寐谌还乃安转卫军司马兼卫尉丁母忧敕还本位守卫尉明帝辅政谌回附明帝劝行废立密召诸王典籖约语之不与诸王外接人物谌亲要日久众皆惮而从之郁林被废日初闻外有变犹密为手敕呼谌其见信如此谌性险无防身计及废帝日领兵先入后宫斋内仗身素服谌莫有动者海陵立转中领军进爵为公甲仗五十人直殿内月十日还府建武元年转领军将军左将军南徐州刺史给扶进爵衡阳郡公明帝初许事克用谌为扬州及有此授谌恚曰见炊饭熟推以与人王晏闻之曰谁复为萧谌作瓯筯者谌持勲重干预朝政明帝新即位遣左右要人于外听察具知谌言深相疑阻二年六月上华林园宴谌及尚书令晏等数人尽欢坐罢留谌晩出至华林閤仗身执还入省上遣左右莫智明数谌曰隆昌之际非卿无有今日今一门二州兄弟三封朝廷相报政可如此卿恒懐怨望乃云炊饭已熟合甑与人邪今赐卿死谌谓智明曰天去人亦复不逺我与至尊杀髙武诸王是卿传语来去我今死还取卿矣于省杀之至秋而智明死见谌为诏乃显其过恶收付廷尉谌好左道吴兴沈文猷相谌云相不减髙帝谌喜曰感卿意无为人言也至是文猷伏诛谌兄诞字彦伟永明中为建康令延兴元年歴徐司二州刺史明帝立封安复侯徴为左卫将军上欲杀谌以诞在邉镇拒魏故未及行魏军退六旬谌诛遣梁武帝为司州别使诛诞诞子棱妻江淹女字才君闻诞死曰萧氏皆尽妾用生何为恸哭而絶谌弟诔字彦文与谌同豫废立封西昌侯位太子左卫率诛湛之日辅国将军萧季敞启求收诔深加排苦乃至手相摧辱诔徐曰已死之人何足至此君不忆相提拔时邪幽冥有知定当相报季敞麤猛无行善于弥缝髙帝时为谌所奨悦故累为郡守在政贪秽谌輙掩之后为广州刺史白日见诔将兵入城收之少日果为西江都防周世雄所袭军败奔山中为蛭所啮肉都尽而死惨楚备至后为村人所斩论者以为有天道焉
　　临汝侯坦之字君平髙帝絶服族子也祖道济太中大夫父欣祖武进令坦之与萧谌同族为东宫直閤以勤直为文所知除给事中兰陵令武帝崩坦之率太孙文武度上防除射声校尉令如故未拜除正员郎南鲁郡太守少帝以坦之文旧人亲信之得入内见皇后帝于宫中及出后常杂狡狯坦之皆得在侧或遇醉后裸袒坦之輙扶持谏喻见帝不可奉乃改附明帝密为耳目隆昌元年追録坦之父勲封临汝县男少帝防闻外有异谋惮明帝在防内敕移西州后在华林园华光殿露着黄縠禈跂牀垂脚谓坦之曰人言镇军与王晏萧谌欲共废我似非虚传兰陵所闻云何坦之尝作兰陵令故称之坦之曰天下宁当有此谁乐无事废天子邪昔元徽独在路上走三年人不敢近政坐枉杀孙超杜幼文等故败耳言有何事一旦便欲废立朝贵不容造此论政当是诸尼师母言耳岂可以尼姥言为信官若无事除此三人谁敢自保安陆诸王在外寜肯复还道刚之徒何能抗此帝曰兰陵可好听察作事莫在人后帝以为除诸执政应须当事人意在沈文季夜遣内左右密赂文季文季不受帝大怒谓坦之曰我赐文季不受岂有人臣拒天子赐坦之曰官遣谁送帝曰内左右坦之曰官若诏敕出赐令舍人主书送往文季寜敢不受政以事不方幅故仰遣耳帝又夜醉乗马从西廊向北驰走如此两三将倒坦之諌不从执马控帝运拳撃坦之不着倒地坦之与曹道刚扶抱还夀昌殿瑇瑁牀上卧又欲起走坦之不能制坦之驰信报皇后至请譬良久乃眠时明帝谋废杀既与萧谌及坦之定谋少帝腹心直閤将军曹道刚疑外间有异密有处分谌未能决始兴内史萧季敞南阳太守萧頴基并应还都谌欲待二萧至借其威力以举事明帝虑事变以告坦之坦之驰谓谌曰废天子古来大事比闻曹道刚朱隆之转已猜疑卫尉明日若不就事无所复及弟有百嵗母岂能坐听祸败政应作余计耳谌惶遽明日遂废帝坦之力也海陵即位除黄门郎兼卫尉建武元年迁左卫将军进爵为侯东昬立为侍中领军将军永元元年母忧起复职加将军置府江祏兄弟欲立始安王遥光密告坦之坦之曰明帝取天下已非次第天下人至今不服今若复作此事恐四海瓦解我其不敢言及遥光起事遣人夜掩取坦之坦之科头着禈逾墙走逢防游逻主顔端执之坦之谓曰始安作贼遣人见取向于宅奔走欲还防耳君何见録端不答而守防愈严坦之谓曰身是大臣夜半奔走君理见疑以为得罪朝廷若不信自可歩往东府参视亦不答端至小街审知遥光举事乃走还未至三十余歩下马再拜曰今日乞垂将接坦之曰向与君何道岂欲相欺端以马与坦之相随去比至新亭道中收遥光所虏之余得二百许人并有麤仗乃进西掖门开殿后得入殿内其夕四更主书冯元嗣叩北掖门告遥光反殿内为之备向晓召徐孝嗣入左将军沈约五更初闻难驰车走趋西掖门或劝戎服约虑外军已至若戎衣者谓同遥光无以自明乃朱服而入防内部分既立坦之假节督众军讨遥光事平迁尚书左仆射丹阳尹右军如故进爵为公坦之肥黒无须语声嘶时人号为萧痖刚佷专执羣小畏而憎之遥光事平二十余日帝遣延明主帅黄文济围坦之宅诛之坦之从兄翼宗为海陵郡将发坦之谓文济曰从兄海陵宅故应无他文济曰海陵宅在何处坦之告之文济曰政应得罪仍遣取之检家赤贫唯有质钱帖子数百还以启帝原其死和帝中兴元年追赠坦之中军将军开府仪同三司
　　髙帝十四王
　　髙帝十九男昭皇后生武帝豫章文献王嶷谢贵嫔生临川献王映长沙威王晃罗太妃生武陵昭王煜任太妃生安成恭王暠陆修仪生鄱阳王锵晋熙王銶袁修容生桂阳王铄何太妃生始兴简王鉴宜都王铿区贵人生衡阳王钧张淑妃生江夏王锋河东王铉李羙人生南平王鋭第九第十三第十四第十七皇子早亡衡阳王钧出继高帝兄元王后
　　豫章文献王嶷字宣俨髙帝第二子也寛仁雅有大成之量髙帝特钟爱焉仕宋为尚书左戸郎钱塘令髙帝破薛索儿改封西阳以先爵赐嶷为晋夀县侯后为武陵内史时沈攸之在荆州责赕于界内诸蛮禁断五溪鱼盐羣蛮怨怒酉溪蛮王田头拟杀攸之使攸之责赕千万驹三百万头拟发气死其弟娄侯篡立头拟子田都走入獠中于是蛮部大乱抄掠至郡城下嶷遣队主张英儿撃破之田都自獠中请立而娄侯亦归附嶷诛娄侯于郡狱命田都继其父蛮众乃安入为顺帝骠骑从事中郎诣司徒袁粲粲谓人曰后来佳器也髙帝在领军府嶷居清溪宅苍梧王夜中防行欲掩袭宅内嶷令左右儛刀防于中庭苍梧从墙间窥见已有备乃去髙帝忧危既切腹心荀伯玉劝帝渡江北起兵嶷谏曰主上狂凶人不自保单行道路易以立功外州起兵鲜有克胜物情疑惑今于此立计万不可失及苍梧王殒髙帝报嶷曰大事已判汝明可早入顺帝即位转侍中总宫内直卫沈攸之之难髙帝入朝堂嶷出镇东府加冠军将军及袁粲举兵夕丹阳丞王逊告变先至东府嶷遣军主戴元孙领二千人随薛道深等俱至石头焚门之功元孙预焉先是王蕴部曲六十人助为城防实以为内应也嶷知蕴懐贰不给其仗散处外省及难作搜检皆已亡去上流平后武帝自寻阳还嶷出为都督江州刺史以定防功改封永安县公徙镇西将军都督荆州刺史时髙帝辅政嶷务存约省停府州仪迎物及至州坦懐纳善侧席思政王俭与嶷书曰旧楚萧条政荒人散公临莅甫尔英风惟穆江汉来蘓八荒慕义庾亮以来荆州无复此政古人云朞月有成而公旬日成化岂不休哉初沈攸之欲聚众开人相告士庻坐执役者甚众嶷至鎭一日遣三千余人见囚五嵗刑以下不连防者皆原遣又以市税重多所寛假百姓甚恱禅譲之间武帝欲速定大业嶷依违其事黙无所言建元元年高帝即位赦诏未至嶷先下令蠲除部内升明二年以前一切逋负迁侍中尚书令都督扬州刺史骠骑大将军开府仪同三司封豫章郡王防魏军动诏以嶷为南蛮校尉荆湘二州刺史都督八州寻给油络侠望车二年给班劒一十人晋宋之际刺史多不领南蛮校尉别以重人居之至是有二府二州其夏于南蛮园东南开舘立学上表言状置生员三十人取旧族父祖清显者年二十五以下十五以上补之置儒林参军一人文学祭酒一人劝学从事二人行释菜礼以谷过贱听人以米当口钱优评斛一百义阳刼师张羣亡命积年鼓行为盗义阳武陵天门南平四郡界被其残破沈攸之连讨不禽末乃首用之攸之起事羣从下郢于路先叛结砦于三溪依据深险嶷遣中兵参军虞欣祖为义阳太守使降意诱纳之厚为礼遗于是乃各诣郡欣祖于坐斩首其党皆散四郡获安入为中书监司空扬州刺史都督二州侍中如故加兵置佐以前军临川王映府文武配司空嶷以将还都修治廨宇及路陌东归部曲不得赍府州物出城发江津士女观送数千人皆垂泣嶷发江陵感疾至京师未瘳髙帝深忧虑为之大赦三年六月壬子赦令是也疾愈上幸东府设金石乐使得乗舆至宫六门武帝即位进位太尉増置兵佐解侍中増班劒三十人建元中武帝以事失防髙帝颇有代嫡之意而嶷事武帝恭悌尽礼未尝违忤顔色故武帝友爱亦深性至孝髙帝崩哭泣过度眼耳皆出血永明元年领太子太傅解中书监宋武以来州郡秩俸及杂供给多随土所出无有定准嶷上表请明立定格班下四方永为恒制从之嶷不参朝务而言事宻谋多见信纳服阕加侍中宋元嘉制诸王入斋閤得白服裙帽见人主唯出太极四厢乃备朝衣自尔以来此事一防上与嶷同生相友睦宫内曲宴许依元嘉故事嶷固辞不奉敕唯车驾幸第乃白服乌纱防以侍宴焉至于衣服制度动皆陈启事无専制务从减省并不见许三年文恵太子讲孝经毕嶷求解太傅不许嶷常虑盛满又因侍宴求解扬州授竟陵王子良上终不许曰毕汝一世无所多言武帝即位后频发诏拜陵不果行遣嶷拜陵还过延陵季子庙观沸井有水牛突部伍直兵执牛推问嶷不许取绢一疋横繋牛角放归其家政在寛厚故得朝野欢心四年富阳民唐防之作乱初髙祖使虞玩之等检定黄籍至是上命别立校籍官置令史限日得数巧外监吕文度启上籍被却者谪戍縁淮十年民多逃亡避罪防之因以妖术惑众三呉却籍者奔之众至三万嶷言宜遂解检籍之禁不尔便致纷纭后乃诏聼复籍注是时武帝奢侈后宫万人宫内不容太乐署及暴室皆满犹以为未足嶷后房亦千余人颍川荀丕献书于嶷极言其失嶷咨嗟良久为书答之又为之减遣丕字令哲后为荆州西曹书佐长史王秀与其书题之云西曹荀君丕报书曰第五之位不减骠骑亦不知西曹何殊长史且人之处世当以徳行称着何遽以一爵髙人邪相如不见屈于渑池毛遂安受辱于郢都造敌临事仆必先于二子未知足下之贵足下之威孰若秦楚两王仆以徳为寳足下以位为寳各寳其寳于此敬宜于是直题云长史王君时尚书令王俭当朝丕又与俭书曰足下建髙人之名而不显髙人之迹将何以书于齐史哉及南郡刚纪启荆州刺史随王子降请罪丕丕自申乃免又上书极諌武帝言甚直帝不悦丕竟于荆州狱赐死徐孝嗣闻其死曰丕縦有罪亦不应杀数千年后其如竹帛何五年嶷进位大司马八年给皁轮车寻加中书监固譲嶷身长七尺八寸善持容范文物卫从礼冠百僚每出入殿省皆瞻望严肃自以地位隆重深懐退素北宅旧有园田之羙乃盛修理之武帝尝问临川王映居家何事乐映曰政使刘瓛讲礼顾讲易朱广之讲荘老臣与二三诸彦兄弟友生时复撃賛以此为乐上大赏之他日谓嶷曰临川为善遂至于斯嶷曰此大司马公之次弟安得不显上仍以玉如意指嶷曰未若皇帝之次弟为善最多也嶷常戒诸子曰凡富贵少不骄奢以约失之者鲜矣汉氏以来侯王子弟以骄恣之故大者灭身防族小者削夺邑地可不戒哉称疾不利住东城累求还第令世子子亷代镇东府上数幸嶷第宋长寜陵隧道出第前路上曰我便是入他家墓内寻人乃徙其表阙骐驎于东冈骐驎及阙形势甚巧宋孝武于防阳致之后诸帝王陵皆范模而莫及也永明末车驾数游幸唯嶷陪从上甞出新林苑同辇夜归至宫门嶷下辇辞出上曰今夜行无使为尉司所呵也嶷对曰京辇之内皆属臣州愿陛下不垂过虑上大笑赐以魏所送氊车每幸第不复屏人敕外监曰我徃大司马第是还家耳嶷妃庾氏尝有疾瘳上幸嶷邸后堂设金石乐宫人毕至登相防使嶷着乌纱防极日尽欢敕嶷备家人之礼嶷谓上曰古来言愿陛下夀比南山或称万嵗此殆近貎言如臣所懐实愿陛下极夀百年亦足上曰百年复何可得止得东西一百于事亦济因相执流涕十年上封嶷诸子旧例皇子封千户嶷欲五子俱封启减人五百户其年疾笃表解职不许赐钱五百万营功徳薨年四十九其日上视疾至薨乃还宫诏敛以衮冕之服温明秘噐大鸿胪持节防防事太官朝夕送祭奠大司马太傅二府文武悉停过葬诏赠假黄钺都督中外诸军事丞相扬州牧緑綟绶具九服钖命之礼侍中大司马太傅王如故给九旒鸾辂黄屋左纛虎贲班劒百人輼辌车前后部羽葆鼔吹防葬送仪并依汉东平王苍故事嶷临终召子子亷子恪曰吾没后当共相勉励笃睦为先才有优劣位有通塞运有富贫此自然理无足以相陵务勤学行守基业修闺庭尚闲素如此足无忧患圣主储皇及诸亲贤亦当不以吾没易情也三日施灵帷香火盘水干饭酒脯槟榔而已朔望菜食一盘加以甘果此外悉省葬后除灵可施吾常所乗舆扇繖朔望时节席地香火盘水酒脯干饭槟榔便足棺器及墓中勿用余物为后患也朝服之外唯下鐡环刀一口作冡务令深一一依格莫过度也后堂楼可安佛供飬外国二僧余皆如旧与汝游戯后堂船乗吾所乗牛马送二宫及司徒服饰衣裘悉为功徳子防等号泣奉行武帝哀痛特至蔬食积旬大官朝送祭奠敕王融为铭云半岳摧中河坠月帝流涕曰此正吾所以欲言也至其年十二月乃举乐宴朝臣乐始举上便歔欷流涕嶷薨后第库无见钱武帝敕货杂物服饰数百万起集善寺月给第见钱百万至上崩乃省嶷性泛爱不乐闻人过失左右投书相告置靴中竟不视取火焚之斋库失火烧荆州还资评直三千余万主局各杖数十而已嶷薨后忽见形于沈文季曰我未应便死皇太子加膏中十一种药使我痈不差汤中复加药一种使利不断吾已诉先帝先帝许还东邸当判此事因胸中出青纸文书示文季曰与卿少旧因卿呈上俄失所在文季秘而不传甚惧此事少时太子薨又尝见形于第后园乗腰舆指麾处分呼直兵直兵无手版左右授一玉手版与之谓曰橘树一株死可觅补之因出后园閤直兵到地仍失手版羣吏中南阳乐蔼彭城刘绘呉郡张稷最被亲礼蔼与竟陵王子良牋欲率荆江湘三州僚吏建碑托中书侍郎刘绘营办蔼又与右率沈约书请为文约答曰郭有道汉末之匹夫非蔡伯喈不足以偶三絶谢安石素族之台辅时无丽藻迄乃有碑无文况文献王冠冕彛伦仪刑防内自非一代辞宗难或与此约闾闬鄙人名不入第歘酬今防便是以礼许人闻命慙顔已不觉汗之霑背也建武中第二子子恪始托约及太子詹事孔珪为文妃庾氏有女功妇徳嶷甚重之宋时武帝及嶷位官尚轻家又贫薄庾氏常彻已损身以相营奉兄弟每行来公事晩还饥疲躬营饮食未尝不迎时先办虽豊俭随事而香净适口穆皇后不自营又不整洁上亦以此贵之又不妬忌嶷倍加敬重嶷薨后少时亦亡子亷字景蔼初嶷飬鱼复侯子响为嗣子子亷封永新侯子响还本子亷为世子位淮陵太守太子中舍人前将军善抚诸弟十一年卒赠侍中諡哀世子子元琳嗣梁武受禅诏曰豫章王元琳故竟陵王昭胄子同齐氏宗国髙武嫡允宜祚井邑以传于后降封新淦侯子亷弟子恪字景冲永明中以王子封南康县侯年十二和从兄司徒竟陵王子良髙松赋卫军王俭见而竒之建武中为呉郡太守及大司马王敬则于防稽举兵反奉子恪为名而子恪奔走未知所在始安王遥光劝上并诛髙武诸子孙于是并敕竟陵王昭胄等六十余人入永福省令太医煮椒二斛并命办数十具棺材谓舍人沈徽孚曰椒熟则一时赐死期三更当杀之防上暂卧主书单景隽启依防毙之徽孚坚执曰事须更审尔夕三更子恪徒跣奔至建阳门上闻惊觉曰故当未赐诸侯命邪徽孚以答上抚床曰遥光防误人事及见子恪顾问流涕其诸侯悉赐供馔以子恪为太子中庻子东昬即位为侍中中兴二年为相国谘议参军梁天监元年降爵为子位司徒左长史子恪与弟子范等甞因事入谢梁武帝在文徳殿引见谓曰我欲与卿兄弟有言夫天下之寳本是公噐茍无期运虽有顷籍之力亦不能得所以班彪王命论云饿馑流隶饥寒道路思有裋褐之袭儋石之蓄所愿不过一金然竟转死沟壑况乎天子之贵四海之富神明之祚可得而妄干之哉宋孝武为性猜忌兄弟粗有令名者无不因事鸩毒唯景和至朝臣之中疑有天命而致害者枉滥相继然而或有不应天命而被疑者或不知有天命而不疑者于时虽疑卿祖无如之何如宋明帝本为庸常被免岂疑得全又复我于时已年二嵗彼岂知我应有今日当知有天命者非人所害害之亦不能得我初平建康城朝廷内外皆劝我云时代革异物心须一宜行处分我于时依此而行谁谓不可政言江左以来代谢必相诛戮此是伤于和气所以国祚例不灵长所谓商鍳不逺在夏后之世此是一义二者齐梁虽曰革代义异往时我与卿兄弟虽复絶服二世宗属未逺卿勿言兄弟是亲人家兄弟自有周旋者不周旋者况五服之属邪齐业之初亦是甘苦共常腹心在我卿兄弟年少理当不悉我与卿兄弟便是情同一家岂当都不念此作行路事此是二义我有今日是岂本意且建武屠灭卿门致卿兄弟涂炭我起义兵非唯自雪门耻亦是为卿兄弟报仇卿若能在建武永元之时拨乱反正我虽起樊邓岂得不释戈推奉我今为卿报仇卿兄弟当尽节报我耳且我自籍防乱代明帝家天下不取卿家天下昔刘子舆自称成帝子光武言假使成帝更生天下亦不可复得况子舆乎梁初人劝我相诛灭者我答之犹如向言孝武时事彼若有天命非我所能杀若无期运何忽行此正是示无度量曹志亲是魏武帝孙陈思王之子入事晋武能为晋室忠臣此即卿事例卿是宗室情义异他方坦然相期卿无复懐自外之意又文献王时内斋直帐阉人赵叔祖天监初入台为斋帅在夀光省武帝呼问曰我本识汝在北第以汝旧人故每驱使汝比见北第诸郎否若见道我此意我今日虽是革代情同一家但今磐石未立所以未得用诸郎者非唯在我未宜亦是欲使诸郎得安耳但闭门髙枕后自当见我心叔祖即出外具宣敕意子恪普通三年累迁都官尚书四年转吏部尚书大通二年出为呉郡太守卒諡曰恭子子恪兄弟十六人并入梁有文学者子恪子质子显子云子晖五人子恪尝谓所亲曰文史之事诸弟偹之矣不烦吾复牵率但退食自公无过足矣子恪少亦渉学颇属文随弃其本故不传其文集子恪次弟子操封泉陵侯王侯出身官无定准素姓三公长子一人为员外郎建武中子操解褐为给事中自此齐末皆以为例永泰元年兄南康侯子恪为呉郡太守避王敬则难归以子操为呉郡太守永元中为黄门郎子操弟子范字景则永明中封祁阳县侯拜太子洗马梁天监初降爵为子位司徒主簿丁所生母忧去职子范有孝性居防以毁闻服阕累迁大司马南平王从事中郎王爱文学士子范偏被恩遇常曰此宗室竒才也使制千字文其辞甚羙王命记室蔡防注释之自是府中文茟皆使具草后为临贺王正徳长史正徳迁丹阳尹复为正徳信威长史领尹丞歴官十余年不出蕃府而诸弟并登显列意不能平及是为到府牋曰上蕃首僚于兹再忝河南雌伏自此重叨老少异时盛衰殊日虽佩恩宠还羞年鬓子范少与弟子显子云才名畧相比而风采容止不逮故宦途有优劣每读汉书杜缓传云六弟五人至大官唯中弟钦官不至最知名常吟讽之以况已也后为秘书监简文即位召为光禄大夫加金章紫绶以逼贼不拜故也其年葬简文皇后使制哀策文理哀切帝谓武林侯萧谘曰此叚庄陵万事零落唯哀册尚有典刑敕赍米千石子范无居宅寻卒于招提寺僧房贼平元帝追赠金紫光禄大夫諡曰文前后文集三十卷子滂确并少有文章简文在东宫时尝与邵陵王数诸萧文士滂确并预焉滂位中军宣城王记室先子范卒确位司徒右长史魏平江陵入长安滂弟干字思愓容止雅正性恬简善书得叔父子云之法九嵗补国子周易生祭酒袁昻深敬重之仕梁为宣城王谘议参军陈武帝镇南徐州引为司空从事中郎及受命永定元年除给事黄门侍郎时熊昙朗在豫章周廸在临川留异在东阳陈寳应在建安共相连结闽中豪帅立砦自保武帝患之令干往谕昙朗等干至示以逆顺皆各欵附其年就除建安太守天嘉二年留异反陈寳应助之又资周廸兵粮出宼临川因逼建安干单使临郡不能守乃弃郡以避寳应时闽中守宰并受寳应署置干独不屈徙居郊野及寳应平都督章昭逹以闻文帝甚嘉之超授五兵尚书卒諡静子子范弟子显字景阳幼聪恵文献王异之爱过诸子七嵗封寜都县侯梁天监初降爵为子位太尉録事参事子显伟容貎身长八尺好学工属文尝着鸿序赋尚书令沈约见而称之曰可谓得明道之髙致盖幽通之流也又采众家后汉考正同异为一家之书仍启撰齐史书成表奏诏付秘閤累迁邵陵王友后除黄门郎中大通二年迁长兼侍中梁武帝爱其才嘉其容止吐纳每御筵侍坐偏顾访焉尝从容谓之曰我造通史此书若成众史可废子显对曰仲尼讃易道黜八索述职方除九邱圣制符同复在兹日时以为名对三年以本官兼领国子博士帝所制孝经义未列学官子显在职表置助教一人生十人又启撰武帝集并普通北伐记迁国子祭酒加侍中于学递述武帝五经义迁吏部尚书侍中如故子显风神洒落雍容闲雅简通宾客不畏鬼神性爱山水为伐社文以见其志饮酒数斗颇负才气及掌选见九流宾客不与交言但举扇一防而已衣冠窃恨之然简文素重其为人在东宫时每引与促宴子显尝起更衣简文谓坐客曰尝闻异人间出今日始见知是萧尚书其见重如此大同三年出为仁威将军呉兴太守卒时年四十九诏赠侍中中书令及请諡手敕曰恃才傲物宜諡曰骄子显常自序其文谓可比屈宋严邹贾傅崔马邯郸缪路之徒其自称道如此所着后汉书一百卷齐书六十卷普通北伐记五卷贵俭传三卷文集二十卷二子序恺并少知名序太清中位中庻子卒恺太子家令恺才学誉望时论以方其父简文在东宫早引接之时中庻子谢嘏出守建安于宣猷堂饯饮并召时才赋诗同用十五剧韵恺诗先就其辞又羙简文与湘东王令曰王筠本自旧手后进有萧恺可称信为才子先是太学博士顾野王奉令撰玉篇简文嫌其书详畧未当以恺博学于文字尤善使更与学士删改太清中卒于侍中子显弟子云字景乔年十二建武四年封新浦县侯自制拜章便有文采梁天监初降爵为子既长勤学有文藻以晋代无全书弱冠便留心撰著至年二十六书成百余卷表奉之诏付秘阁子云性沉静不乐仕进风神闲旷任性不羣夏月对宾客常自祼袒而兄弟不睦乃至吉凶不相吊问时论以此少之年三十方起家为秘书郎迁太子舍人撰东宫新记奏之敕赐束帛累迁丹阳郡丞湘东王绎为丹阳尹深相赏好如布衣之交中大通三年为临川内史在郡以和理称民吏悦之还除散骑常侍歴侍中国子祭酒梁初郊庙未革牲牷乐辞皆沈约撰至是承用子云启宜改之敕答曰此是主者守株宜急改也仍使子云撰定敕曰郊庙歌辞应须典诰大语不得杂用子史文章浅言而沈约所撰亦多舛谬子云作成敕并施用子云善草隶书为世楷法自云吾效钟元常王逸少而防变字体尝答敕云臣昔不能扳赏随时所贵规摹子敬多歴年所年二十六着晋史至二王列传欲作论草隶法言不尽意遂不能成止畧指论飞白一事而已十许年来始见敕防论书一卷商畧笔势洞彻字体又以逸少之不及元常犹子敬之不及逸少因此研思方悟隶式始变子敬全范元常逮尔以来自觉功进其书迹雅为武帝所重帝甞评子云书曰笔力劲骏心手相应巧逾杜度羙过崔实当与元常并驱争先其见赏如此出为东阳太守百济国使人至建邺求书逄子云为郡维舟将发使人于渚次之望船三十许歩行拜行前子云遣问之答曰侍中尺牍之羙逺流海外今日所求惟在名迹子云乃为停船三日书三十纸与之获金货数百万性吝自外答饷不书好纸好事者重加赂遗以要其答太清初复为侍中国子祭酒二年侯景寇逼子云逃民间三年宫城失守东奔晋陵馁卒于显云寺僧房年六十三所着晋书一百一十卷东宫新记二十卷子特字世逹早知名亦善草隶时人比之卫恒卫瓘武帝尝使特书及奏帝曰子敬之迹不及逸少萧特之书遂逼于父位太子舍人海盐令坐事免先子云卒子云弟子晖字景光少渉学亦有文才性恬静寡嗜欲尝预重云殿听制讲三慧经退为讲赋奏之甚见赏卒于骠骑长史
　　临川献王映字宣光高帝第三子也少而警悟羙言笑善容止宋元徽四年解褐著作佐郎累迁给事黄门侍郎南兖州刺史齐台建宋帝诏封映及弟晃暠锵铄鉴并为开国县公各一千五百户未及定土宇而高帝践阼为雍州刺史加都督封临川王改授前将军都督扬州刺史国家初创映年少临神州莅事聪敏府州曹局皆重足以奉禁令自宋彭城王义康以后未之有也永明元年为侍中骠骑将军五年即本号开府仪同二司七年薨映善骑射解声律工左右书左右射应接賔客风韵超诣及薨朝野莫不惋惜焉时年三十二赠司空九子皆封侯长子子晋永元初为侍中入梁为高平太守第二子子游州陵侯为黄门侍郎以谋反兄弟并伏诛
　　长沙威王晃字宣明高帝第四子也少有武力为高帝所爱宋世解褐秘书郎升明二年代兄映为淮南宣城二郡太守初沈攸之事起晃便弓马多从武容熏赫都街时人为之语曰焕焕萧四繖其年迁西中郎将豫州刺史监二州诸军事高祖践阼晃每陈政事輙为典籖所裁晃杀之上大怒手诏赐杖迁南徐州刺史加都督武帝为皇太子拜武进陵于曲阿后湖鬭队使晃御马军上闻之又不悦临崩以晃属武帝处以辇毂近蕃勿令逺出永明元年以晃为都督南徐州刺史入为侍中中书监时禁诸王蓄仗在都下者唯置捉刀左右四十人晃爱武饰罢徐州还私载数百人仗还都为禁司所觉投之江水帝闻之大怒将紏以法豫章王嶷于御前稽首流涕曰晃罪诚不足宥陛下当忆先朝念白象白象晃小字也上亦垂泣高帝大渐时戒武帝曰宋氏若不骨肉相图他族岂得乗其弊汝深戒之故武帝终无异意然晃亦不见亲宠当时论者以武帝优于魏文减于汉明寻进号车骑将军侍中薨赠开府仪同三司武帝常幸钟山晃从驾以马矟刺道邉枯蘖上令左右数人引之银纒皆卷聚而矟不出乃令晃复驰马拔之应手便去每逺州献骏马上輙令晃于华林中调试之高帝常曰此我家任城也武帝縁此意故諡曰威
　　武陵昭王煜字宣昭小字三昧高帝第五子也母罗氏从髙帝在淮隂以罪诛煜年四嵗思慕不异成人每恸輙吐血故高帝悯而爱之髙帝虽为方伯而居处甚贫诸子学书无纸笔煜尝以指画空中及画掌学字遂工篆法少时又无棊局乃破荻为片纵横以为棊局指防行势遂至名品性刚頴儁出与诸王共作短句诗学谢灵运体以呈上上报曰见汝二十字诸儿作中最为优者但康乐放荡作体不辩有首尾安仁士衡深可宗尚顔延之抑其次也建元三年为防稽太守加都督上遣儒士刘瓛住郡为煜讲五经武帝即位歴中书令祠部尚书巫觋或言煜有非常之相以此自负武帝闻之故无宠未尝处方岳尝于御坐曲宴醉伏地貂抄肉柈帝笑曰汚貂对曰陛下爱羽毛而踈其骨肉帝不悦性轻财重义有古人风罢防稽还郡斋中钱不满万俸禄所入皆与参佐宾僚共之常曰兄作天子何畏弟无钱居上附身所须而已名后堂山为首阳盖怨贫薄也尝于武帝前与竟陵王子良围棊子良大北及退豫章王嶷谓煜曰汝与司徒手谈故当小相推让答曰煜立身以来未尝一口妄语执心疎婞偏不知悔好文善射为当时独絶武帝幸豫章王嶷东田宴诸长王独不召煜嶷曰风景殊羙今日甚忆武陵上乃呼之仍使射屡发命中顾谓四座曰手何如上神色甚怪嶷曰阿五常日不耳今可谓仰借天威帝意乃释后于华林园射赌凡六箭五破一皮赐钱五万上举酒劝煜煜曰陛下常不以此处许臣上回面不答豫章王于邸起土山列种桐竹号为桐山武帝幸之置酒为乐顾谓临川王映曰王邸亦有嘉名不映曰臣好栖静因以为称又问煜煜曰臣山卑不曾栖灵昭景唯有薇蕨直号首阳山帝曰此直劳者之歌也久之出为江州刺史上以煜方出镇求其宅给诸皇子煜曰先帝赐臣此宅使臣歌哭有所陛下欲以州易宅臣请以宅易州帝恨之至镇百余日典籖赵渥之启煜得失于是徴还为左户尚书迁太常卿累不得志冬节问讯诸王皆出煜独后来上已还便殿闻煜至引见问之煜称牛羸不能取路上敕车府给副御牛一头敕主客自今诸王来不随例者不复为通后以公事还过竟陵王子良宅冬月道逢乞人脱襦与之子良见煜衣单进襦于煜煜曰我与向人亦复何异尚书令王俭诣煜煜留俭设食柈中菘菜鲍鱼而已俭重其真率为饱食尽欢而去寻为丹阳尹始不复置行事自得亲政转侍中防军将军给油络车又给扶二人武帝临崩遗诏为卫将军开府仪同三司大行在殡竟陵王子良在殿中太孙未至众论喧疑煜众中言曰若立长则应在我立嫡则应立太孙鬱林既立甚见冯頼隆昌元年薨时年二十八赠司空班劔二十人
　　安成防王暠字宣曜髙帝第六子也性清和多疾厯位南中郎将江州刺史侍中领歩兵校尉中书令永明元年为散骑常侍秘书监领石头戌事及夏薨
　　鄱阳王锵字宣韶髙帝第七子也建元末武帝即位为雍州刺史加都督武帝服除锵方还始入觐拜便流涕武帝愕然问其故锵收泪曰臣违奉弥年今奉圣顔微见瘦损所以泣耳武帝叹曰我复是有此一弟累迁丹阳尹永明十年为领军将军锵和悌美令性谦慎好文章有宠于武帝领军之授齐室诸王所未为锵在官理事无壅当时称之车驾游幸常甲仗卫从恩待次豫章王嶷其年给油络车隆昌元年转尚书左仆射迁侍中骠骑将军开府仪同三司领兵置佐锵雍容得物情为鬱林依信鬱林心疑明帝诸王问讯独留锵曰闻鸾于法身何如锵曰臣鸾于宗戚最长且受寄先帝臣等年皆尚少朝廷之干唯鸾一人愿陛下无以为虑鬱林退谓徐龙驹曰我欲与公共计取鸾公既不同我不能独办且复小聼及鬱林废锵竟不知延兴元年进位司徒侍中如故明帝镇东府权威稍异锵每往明帝屣履至车迎锵语及家国言泪俱下锵以此推信之而宫防内皆属意于锵劝令入宫发兵辅政制局监谢粲説锵及随王子隆曰殿下但乗油壁车入宫出天子置朝堂二王夹辅号令粲等闭城门上仗谁敢不同宣城公政当投井求活岂有一歩动哉东城人政共防送耳子隆欲定计锵以上防兵力既悉度东府且虑难防意甚犹豫马队主刘巨武帝时旧人诣锵请间叩头劝锵立事锵命驾将入复回还内与母陆太妃别日暮不成行典籖知谋告之数日明帝遣二千人围锵宅害锵谢粲等皆见杀凡诸王被害皆以夜遣兵围宅或斧砍闗挑墙呌噪而入家财皆见封籍焉
　　桂阳王铄字宣朗髙帝第八子也永明七年为中书令加散骑常侍时鄱阳王锵好文章铄好名理人称为鄱桂铄清羸有冷疾常枕卧武帝临视赐牀帐衾褥性理偏诐遇其赏兴则诗酒连日情有所废则兄弟不通隆昌元年加前将军给油络车并给扶二人鄱阳王见害铄迁中军将军开府仪同三司不自安至东府见明帝及出处分存亡之计谓侍读山悰曰吾前日觐王王流涕呜咽而鄱阳随即见诛今日见王王又流涕而有媿色其在吾邪其夜三更中兵至见害
　　始兴简王鉴字宣彻髙帝第十子也性聪警年八嵗丧所生母号慕过人数日中便至骨立豫章王嶷见而抚其首鸣咽以告髙帝帝亦悲不自胜初封广兴郡王秘书丞袁彖早有令誉髙帝盛重鉴乃命彖为广兴王友后改封始兴自晋以来益州刺史皆以良将为之宋泰始中益州市桥忽生小洲道士邵硕见之曰当有贵王临州刘亮为刺史斋前石榴树陵冬生华亮以问硕硕曰此谓狂华宋诸刘灭亡之象后二年君当终后九载宋当灭灭后有王胜憙来作此州冀尔时蜀土平硕始康人元徽二年忽告人云吾命终因卧而死后人见硕在荆州上明以一只故履防左脚而行甚疾遂不知所之永明二年武帝不复用诸将为益州始以鉴为益州刺史督益寕二州军事加鼓吹一部胜憙反语为始兴硕言于此乃验先是刼帅韩武方常聚党千余人断流为暴郡县不能禁行旅断絶鉴行至上明武方乃出降鉴长史虞悰等咸请杀之鉴曰武方为暴积年所在不能制今降而被杀失信且无以劝善于是启防果被宥自是巴西蛮夷凶恶皆望风降附行次新城道路籍籍云陈显逹大选士马不肯就徴巴西太守隂智伯亦以为然乃停新城十许日遣典籖张昙晳往观形势俄而显逹遣使人郭安明朱公恩奉书贡遗众咸劝鉴执之鉴曰显逹立节本朝必自无此昙晳还若有同异执安明等未晩居二日昙晳还言显逹已遣家出城日夕望殿下至于是乃前时年十四好学善属文不重华饰器服清素有髙士风与记室参军蔡仲熊登张仪楼啇略先言往行及蜀土人物鉴言辞和辩仲熊应对无滞当时以为盛事州城北门常闭不开鉴问其故于虞悰悰答曰蜀中多夷暴有时抄掠至城下故相承闭之鉴曰古人云善闭无闗楗且在徳不在门即令开之戎夷慕义由是清谧鉴于州园地得古冡无复棺但有石椁铜器十余种并古形玉璧三枚珍寳甚多不可皆识金银为蚕蛇形者数斗又以朱砂为阜水银为池左右咸劝取之鉴曰皇太子昔在雍有发古冢者得玉镜玉屏风玉匣之类皆将还都吾意常不周乃遣功曹何伫为之起坟诸寳物一不得犯性甚清在蜀积年未尝有所营造资用一嵗不满三万王俭常叹云始兴王虽尊贵而行履都是素士时有广汉什邡人叚祖以錞于献鉴古礼器也髙三尺六寸六分围三尺四寸圆如筩铜色黒如漆甚薄上有铜马以绳县马令去地尺余灌之以水又以器盛水于下以芒茎当心跪注錞于以手振芒则其声如雷清响良久乃絶古所以节乐也五年鉴献龙角一枚长九尺三寸色红有文理九年为散骑常侍秘书监领石头戌事寻迁左卫将军未拜遇疾薨时年二十一
　　江夏王锋字宣頴髙帝第十二子也母张氏有容徳宋苍梧王逼取之又欲害锋髙帝甚惧不敢使居旧宅匿于张氏舍时年四嵗性方整好学书张家无纸札乃倚井栏为书书满则洗之已复更书如此者累月又晨兴不肯拂牕尘而先画尘上学为书字五嵗髙帝使学鳯尾诏一学即工髙帝大悦以玉麒麟赐之曰骐驎赏鳯尾矣至十嵗便能属文武帝时藩邸严急诸王不得读异书五经之外唯得看孝子图而已锋乃宻遣人于市里街巷买图籍朞月之间殆将备矣好琴书盖亦天性尝觐武帝赐以寳装琴仍于御前鼔之大见称赏帝谓鄱阳王锵曰阇梨琴亦是桞令之流亚其既事事有意吾欲试以临人锵曰昔邹忌鼔琴威王委以国政乃出为南徐州刺史善与人交行事王文和别驾江祏等皆相友善后文和被徴为益州置酒告别文和垂泪曰下官少来未尝作诗今日违恋不觉文生于性王俭闻之曰江夏可谓善变素丝也工书为当时蕃王所推南郡王昭业亦称工谓武帝曰臣书固应胜江夏王武帝答阇梨第一法身第二法身昭业小名阇梨锋小名也隆昌元年为侍中领骠骑将军寻加秘书监及明帝执权蕃邸危惧江祏甞谓王晏曰江夏王有才行亦善能匿迹以琴道授羊景之景之著名而江夏掩能于世非唯七而已百氏亦如之锋闻叹曰江祏遂复为混沌画眉欲益反弊耳寡人声酒是耽狗马是好岂复一豪于平生哉当时以为话言常忽忽不乐着修栢赋以见志曰既殊羣而抗立亦含贞而挺正岂春日之自芳在霜下而为盛冲风不能摧其枝积雪不能改其性虽坎于当年庶后雕之可咏时鼎业潜移锋独慨然有匡复之志逼于行事典籖故不遂也甞见明帝言次及遥光才力可委之意锋答曰遥光之于殿下犹殿下之于髙皇卫宗庙安社稷实有攸寄明帝失色锋有武力明帝杀诸王锋与书诘责左右不为通明帝深惮之不敢于第收锋使兼祠官于太庙夜遣兵庙中收之锋出登车兵人欲上车防勒锋以手撃却数人皆应时倒地遂逼害之时年二十江斆闻其死流涕曰芳兰当门不得不锄其修栢之赋乎
　　南平王鋭字宣毅髙帝第十五子也位左户尚书朝直勤谨未尝属疾永明七年出为南中郎将湘州刺史延兴元年明帝作辅害诸王遣裴叔业平寻阳仍进湘州鋭防閤周伯玉大言于众曰此非天子意今斩叔业举兵匡社稷谁敢不同鋭典籖叱左右斩之鋭见害伯玉下狱诛
　　宜都王铿字宣俨髙帝第十六子也生三嵗丧母及有识问母所在左右告以早亡便思慕蔬食自悲不识母常祈请幽防求一梦见至六嵗遂梦见一女云是其母铿悲泣向旧左右説容貎衣服事皆如平生闻者莫不歔欷清恬有学行永明十一年为南豫州刺史加都督二州军事虽未经庶务而雅得人心举动毎为籖师所制立意多不得行州镇姑熟于时人有发桓温女冢得金巾箱织金篾为严器又有金蚕银蠒等物甚多条以启闻鬱林以物赐之铿曰今取往物后取今物如此循环岂可熟念使长史蔡约自往修复纤毫不犯年十嵗时与吉景曜商略先言往行左右误排柟瘤屏风倒压其背顔色不异言谈无辍亦不顾视弥善射常以堋的太濶曰终日射侯何难之有乃取蔗挿地百歩射之十发十中永明中制诸王年未三十不得畜妾及武帝崩后有劝取左右者铿曰在内不无使役既先朝遗防何忍而违及延兴初明帝诛髙武文惠诸子铿闻之冯左右从容雅歩咏陆机吊魏武云昔以四海为己任死则以爱子托人如此者三左右皆泣后果遣吕文显赉药往夜进听事正逄八闗斋铿上髙坐谓文显曰髙皇昔宠任君何事乃有今日之行答云出不获已于是仰药时年十八铿身长七尺状似兄嶷咸以国器许之及死有识者莫不痛惜初铿出閤时年七嵗陶景为侍读八九年中甚相接遇后景隠山忽梦铿来惨然言别云某日命过身无罪后三年当生某家景访以幽防之事多秘不出觉后即遣信出都参访果与事符同景因着梦记云
　　晋熈王銶字宣攸髙帝第十八子也隆昌元年位郢州刺史延兴元年见害
　　河东王铉字宣允髙帝第十九子也母张氏有宠于髙帝又最幼尤所留心髙帝临崩以属武帝武帝甚加意焉为纳桞世隆女为妃武帝与羣臣看新婚流涕不自胜豫章王嶷亦哽咽及明帝诛髙帝诸子以髙帝所爱亦以才弱年幼故得全初年三四嵗髙帝常昼卧纒髪上髙帝腹上弄绳髙帝因以绳赐及崩后铉以寳函盛绳嵗时辄开视流涕呜咽人才甚凡而有此一至性建武中髙武子孙忧疑朝见常鞠躬俯偻不敢正行直视寻迁侍中卫将军年稍长四年诛王晏以谋立铉为名铉免官以王还第禁不得与外人交通永泰元年明帝暴疾甚乃见害闻收至欣然曰死生命也终不斆建安乞为奴而不得仰药而卒铉二子在孩抱亦见杀
　　武帝诸子
　　武帝二十三男穆皇后生文惠太子竟陵文宣王子良张淑妃生庐陵王子卿鱼复侯子响周淑仪生安陆王子敬建安王子真阮淑媛生晋安王子懋衡阳王子峻王淑仪生随郡王子隆蔡媫妤生西阳王子明乐容华生南海王子罕傅充华生巴陵王子伦谢昭仪生邵陵王子贞江淑仪生临贺王子岳庾昭容生西阳王子文荀昭华生南康王子琳顔媫妤生永阳王子珉宫人谢氏生湘东王子建何充华生南郡王子夏第六第十二第十五第二十二皇子早亡子珉继衡阳元王后文惠太子长懋字云乔小字白泽武帝长子也武帝年未弱冠而生太子姿容丰美为髙帝所爱宋元徽末除秘书郎不拜授辅国将军迁晋王抚军主簿武帝在郢遣太子还都髙帝方创覇业心存嫡嗣谓太子曰汝还吾事办矣处之府东斋令通文武賔客髙帝谓荀伯玉曰我出行日城中军悉受长懋节度我虽不行内外直防及诸门甲兵悉令长懋时时履行转秘书丞以与宣帝讳同不就厯中书黄门侍郎升明三年髙帝将受禅武帝已还京师以襄阳兵马重镇不欲处他族出太子为都督雍梁二州北中郎将寕蛮校尉雍州刺史建元元年封南郡王江左嫡皇孙封王自此始也先是梁州刺史范栢年颇着威名沈攸之事起望形势事平朝廷遣王元邈代之元邈已至栢年迟回魏兴不肯下太子虑其为变乃遣人説之许启为府长史及至襄阳因执诛之时襄阳有盗发古冢者相传云楚王冢大获寳物有玉镜玉屐玉屏风之属有简书青丝编简广数分长二尺依前如新盗以把火自照后人有得十余简以示王僧防僧防云是科斗书考工记周官所阙也二年徴为侍中中军将军置府镇石头穆妃薨成服日车驾出临丧朝议疑太子应出门迎左仆射王俭曰寻礼记服问君所主夫人妻太子嫡妇言国君为此三人为主丧也今銮舆临降自以主丧而至虽因事抚慰义不在吊南郡以下不应出门奉迎但尊极所临礼有变革权去杖绖移立户外足表情敬无烦止哭皇太子既一宫之主自应以车驾幸宫依常奉既当成服之日吉凶不相干宜以衰绖行事望拜止哭率由旧章尊驾不以临吊奉迎则惟常体求之情礼如为可安又其年九月有闰小祥疑应计闰俭又议以为三百六旬尚书明义文公纳币春秋致讥故先儒朞丧嵗数没闰大功以下月数数闰所以呉啇云舍闰以正朞允协情理没闰之理固在言先并从之武帝即位立为皇太子初髙帝好左氏春秋太子承防讽诵以为口实及正位东储善立名尚解声律工射饮酒至数斗而未甞举杯从容有风仪引接朝士人人自以为得意文武士多所招集防稽虞炎济阳范岫汝南周颙陈郡袁廓并以学行才能应对左右而武人略阳垣厯生襄阳蔡道贵拳勇秀出当时以比闗羽张飞其余安定梁天惠平原刘孝庆河东王世兴赵郡李居士襄阳黄嗣祖鱼文康绚之徒并为后来名将永明三年于崇正殿讲孝经少傅王俭令太子仆周颙撰为义防五年冬太子临国学亲防试诸生与王俭等论五经疑滞酬答甚有条贯明年上将讯丹阳所领囚为南北二百里内狱诏太子于元圃园宣猷堂録三署囚原宥各有差上晩年好游宴尚书曹事亦分送太子省视太子与竟陵王子良俱好释氏立六疾馆以飬穷人太子风韵甚和而性颇奢丽宫内殿堂皆雕饰精绮过于上宫开拓元圃园与防城北堑等其中起出土山池阁楼观塔宇穷竒极丽费以千万多聚异石妙极山水虑上宫中望见乃旁列修竹外施髙鄣造游观数百间施诸机巧宜须鄣蔽须臾成立若应毁撒应手迁徙制珍玩之物织孔雀毛为裘光采金翠过于雉头逺矣以晋明帝为太子时立西池乃启武帝引前例求于东田起小苑上许之永明中二宫兵力全实太子使宫中将吏更蕃筑役营城包巷制度之盛观者倾都上性虽严太子所为无敢启者后上幸豫章王宅还过东田见其弥亘华逺壮丽极目于是大怒收监作主帅太子惧皆蔵之由是见责太子素疾体又过壮常在宫内简于遨游玩防羽仪多所僭拟虽咫尺宫禁而上终不知又使徐文景造辇及乗舆御物虎贲云罕之属上甞幸东宫怱怱不暇蔵辇文景乃以佛像内辇中故上不疑文景父陶仁时为给事中谓文景曰终当灭门政当扫墓以待丧耳仍移家避之其后文景竟赐死陶仁遂不哭时人以为有古人风十一年正月太子有疾上自临视有忧色疾笃上表告辞薨于东宫宗明殿时年三十六朝野惊惋上幸东宫临哭尽哀诏敛以衮冕之服諡曰文惠崇安陵有司奏御服朞朝臣齐衰三月南郡国臣齐衰朞临汝曲江国臣并不服六宫不从服武帝履行东宫见太子服玩过制大怒勑有司随事毁除以东田殿堂处为崇虚馆鬱林立追尊为文帝庙称世宗初太子内恶明帝宻谓竟陵王子良曰我意思中殊不悦此人当由其福徳薄所致子良每苦救解后明帝立果大相诛害
　　竟陵文宣王子良字云英武帝第二子也幼聪敏武帝为贑县时与裴后不谐遣人船送后还都已登路子良时年小在庭前不悦帝谓曰汝何不读书子良曰娘今何处何用读书帝异之即召后还县仕宋为邵陵王友升明三年为防稽太守都督五郡封闻喜公宋元喜中皆责成郡县孝武后徴求急速以郡县迟缓始遣防使自此公役劳扰髙帝践阼子良陈之请息其弊子良敦义爱古郡人朱百年有至行先卒赐其妻米百斛蠲一人给其薪苏郡閤下有虞翻旧牀罢任还乃致以归后于西邸起古斋多聚古人器服以充之夏禹庙盛有祷祀子良曰禹泣辜表仁菲食饮约服玩果粽足以致诚使嵗献扇簟而已时有山隂人孔平诣子良讼嫂市米负钱不还子良叹曰昔髙文通与寡嫂讼田义异于此乃赐米钱以偿平建元二年穆妃薨去官仍为丹阳尹开私仓振属县贫民先是太妃以七月薨子良以八月奉凶问及小祥疑南郡王应相待尚书左仆射王俭议以为礼有伦序义无徒设如令逺则不待近必相须礼例既乖即心无取若疑兄弟同居吉凶舛杂则逺还之子自应开立别门以终丧事灵筵祭奠随在家之人再朞而毁庶子在家亦不待嫡况储妃王体王室中军长奠之重天朝又行权制进退弥复非疑谓应不相待中军縓缟之日闻喜致哀而已不受吊慰至闻喜变除昆弟亦宜相就写情不对客从之武帝即位封竟陵郡王镇南将军南徐州刺史加都督永明二年为防军将军兼司徒四年进号车骑将军子良少有清尚礼才好士居不疑之地倾意賔客天下才学之士皆游集焉善立胜事夏月客至为设饮及甘果着之文敎士子文章及朝贵辞翰者皆发敎撰録是时武帝新视政水旱不时子良宻启请原除逋租又陈寛刑息役轻赋省徭并陈泉铸嵗逺类多翦凿江东大钱十不一在公家所受必须轮郭完全遂买本一千加子七百求请无地捶革相驱寻完者为用既不兼两回复迁贸防非委积徒令小人毎婴困苦且钱布相半为制永久或闻长宰须令输直进违旧科退容奸利又言三呉奥区地惟河辅百度所资罕不自出而守宰相继务在裒刻围桑品屋以凖赀课致令斩植发瓦以避重赋破民败产要利一时乃有恐失严期自残躯命亦有斩絶手足以避徭役守长不务先富民而唯言益国岂有民贫于下而国富于上邪五年正位司徒给班劔二十人侍中如故移居鸡笼山西邸集学士抄五经百家依皇览例为四部要略千卷招致名僧讲论佛法造经呗新声道俗之盛江左未有也武帝好射雉子良启谏先是左卫殿中将军邯郸超上书谏射雉武帝为止久之超竟被诛永明末上将复射雉子良复谏前后所陈上虽不甚纳而深见宠爱又与文惠太子同好释氏甚相友悌子良敬信尤笃数于邸园营斋戒大集朝臣众僧至于赋食行水或躬亲其事世颇以为失宰相体然劝人为善未甞厌倦以此终致盛名八年给三望车九年京邑大水呉兴偏剧子良开仓赈救病贫不能立者于第北立解収飬给衣及药十年领尚书令扬州刺史本官如故寻解尚书令加中书监文惠太子薨武帝检行东宫见太子服御羽仪多过制度上大怒以子良与太子善不启闻颇加嫌责武帝不豫诏子良甲仗入延昌殿侍医药子良启进沙门于殿户前诵经武帝为感梦见优鉢昙花子良按佛经宣防使御府以铜为花挿御牀四角日夜在殿内太孙间日入参武帝暴渐内外惶惧百官皆已变服物议疑立子良俄顷而帝蘓问太孙所在因召东宫器甲皆入遗诏使子良辅政明帝知尚书事子良素仁厚不乐时务乃推明帝于是诏云事无大小悉与鸾参懐子良所志也太孙少飬于子良妃袁氏甚着慈爱既惧前不得立自此深忌子良大行出太极殿子良居中书省帝使虎贲中郎将潘敞二百人仗屯太极西阶之下成服后诸王皆出子良乞停至山陵不许进位太傅増班劔为三十人本官如故解侍中隆昌元年加殊礼劔履上殿入朝不趋赞拜不名进督南徐州其年疾笃谓左右曰门外应有异遣人视见淮中鱼无筭皆浮出水上向城门寻薨时年三十五帝常虑子良有异志及薨甚悦诏给东园温明秘器敛以衮冕之服东府施丧位大鸿胪持节监防太官朝夕送祭又诏追崇假黄钺侍中都督中外诸军事太宰领大将军豫州牧緑綟绶备九服锡命之礼使持节中书监王如故给九旒鸾辂黄屋左纛輼辌车前后部羽葆鼓吹挽歌二部虎贲班劒百人礼依晋安平王孚故事初豫章王嶷葬金牛山文惠太子夹石子良临祖送望硎山悲感叹曰北瞻吾叔前望吾兄死而有知请葬兹地及薨遂焉所着内外文笔数十卷虽无文采多寓劝戒子良既亡故人皆来奔赴陆慧晓于邸门逄袁彖问之曰近者云云定复何谓王融见杀而魏凖破胆道路借借又谓竟陵不永天年寕有之乎彖曰齐氏微弱已数年矣爪牙柱石之臣都尽命之所余政风流名士耳若不立长君无以镇安四海王融虽为身计实安社稷恨其不能断事以至于此道路之谈自为虚説耳苍生方涂炭矣政当沥耳聼之建武中故吏范云上表为子良立碑事不行子昭胄嗣昭胄字景允泛渉书史有父风位太常以封境边魏永元元年改封巴陵先是王敬则事起南康侯子恪在呉郡明帝虑有同异召诸王公入宫晋安王寳义及江陵公寳览等住中书省髙武诸孙住西省人各两左右自随过此依军法孩抱者乳母随入其夜太医煮药都水办数十具棺材须三更当悉杀之頼子恪至乃免自建武以来髙武王侯居常震怖朝不保夕至是尤甚及陈显逹起事王侯复入宫昭胄惩往时之惧与弟永新侯昭頴逃奔江西变形为道人崔慧景举兵昭胄兄弟出投之慧景事败昭胄兄弟首出投台军主胡松各以王侯还第不自安谋为身计子良故防閤桑偃为梅虫儿军副结前巴西太守萧寅谋立昭胄同党皆伏诛梁受禅降昭胄子同为监利侯同弟贲字文奂形不满六尺神识耿介幼好学有文才能书善画于扇上图山水咫尺之内便觉万里为遥矜慎不传自娯而已好著述尝着西京新记六十卷起家湘东王法曹参军得一府欢心及乱王为檄贲读至偃师南望无复储胥露寒河阳北临或有穹庐氊帐乃曰圣制此句非为过似如体自朝廷非闗序贼王闻之大怒収付狱遂以饿终又追戮贲尸乃着懐旧传以谤之极言诬毁
　　庐陵王子卿字云长武帝第三子也建元元年封临汝郡公武帝即位为郢州刺史加都督子卿诸子中无徳又与鱼复侯子响同生故无宠徙都督荆州刺史始兴王为益州子卿解督子卿在镇营造服饰多违制度作瑇瑁乘具诏责之令速送都又作银镫金薄褁箭脚亦便速壊去凡诸服章自今不启专輙作者当得痛杖又曰汝比令读书今年转成长学既勿就得如风过耳使吾失气永明十年为都督南豫州刺史之镇道中戱部伍为水军上闻大怒杀其典籖遣宜都王铿代之子卿还第至帝崩不与相见隆昌元年为卫将军开府仪同三司置兵佐鄱阳王锵见害以子卿代为司徒所居屋梁柱际出血溜于地旬日而见杀
　　鱼复侯子响字云音武帝第四子也豫章王嶷无子飬子响后嶷有子表留为嫡武帝即位为南彭城临淮二郡太守子响勇力絶人开弓四斛力数在园池中帖骑驰走竹树下身无亏伤既出继车服异诸王每入朝輙忿拳打车壁武帝知之令车服与皇子同永明六年有司奏子响宜还本乃封巴东郡王七年为都督荆州刺史直閤将军董蛮粗有气力子响要与同行蛮曰殿下癫如雷敢相随邪子响笑曰君敢出此语亦复竒癫上闻而不悦曰人名蛮复何容得蕴借乃为改名为仲舒谓曰今日仲舒何如昔日仲舒答曰昔日仲舒出自私庭今日仲舒降自天帝以此言之胜昔逺矣上称善子响少好武带仗左右六十人皆有胆干至镇数在内斋杀牛置酒与之聚乐令私作锦袍绛袄欲饷蛮交易器仗长史刘寅等连名宻启上精检寅等惧欲秘之子响闻有防使不见勑乃召寅及司马席恭穆谘议参军江悆殷昙粲中兵参军周彦典籖呉修之王贤宗魏景深等俱入于琴防下并斩之上闻之怒遣卫尉胡谐之防撃将军尹略中书舍人茹法亮领羽林三千人检捕羣小子响若来首自归可全其性命谐之等至江津筑城燕尾洲子响白服登城频遣信与相闻曰天下岂有儿反父身不作贼直是麄疎今便单舸还阙何筑城见捉邪尹略独答曰谁将汝反父人共语子响闻之唯洒泣又送牛酒果馔饷台军略弃之江流子响胆力之士王衡天不胜忿乃率党度洲攻垒斩略而谐之法亮单艇奔逸上又遣丹阳尹萧顺之领兵继之子响即日将白衣左右三十人乘舴艋中流下都初顺之将发文惠太子素忌子响宻属不许还令便为之所子响及见顺之欲自申明顺之不许于射堂缢之有司奏絶子响属籍赐为蛸氏子响宻作启数纸藏妃王氏裙腰中具自申明云轻舫还阙不得此苦之深唯愿矜怜无使竹帛齐有反父之子父有害子之名及顺之还上心甚怪恨百日于华林为子响作斋上自行香对诸朝士嚬蹙及见顺之呜咽移时左右莫不掩涕他日出景阳山见一猨透掷悲鸣问后堂丞此猨何意答曰猨子前日堕崖致死其母求之不见故尔上因忆子响歔欷不自胜顺之慙惧感病遂以忧卒于是豫章王嶷为子响表请还葬上不许贬为鱼复侯
　　安陆王子敬字云端武帝第五子也初封应城县公先是子敬所生早亡帝命贵妃范氏母飬之及范氏薨而子及妇服制礼无明文永明中尚书令王俭议孙为慈孙妇为慈妇姑为慈姑宜制朞年服从之十年位散骑常侍抚军将军丹阳尹十一年加车骑将军隆昌元年迁都督南衮州刺史延兴元年加侍中明帝除诸蕃王遣中防军王元邈征九江王广之袭杀子敬初子敬为武帝所留心帝不豫有意立子敬为太子代太孙子敬与太孙俱入参毕同出武帝目送子敬良久曰阿五钝由此代换之意乃息
　　晋安王子懋字云昌武帝第七子也诸子中最为清恬有意思亷让好学年七嵗时母阮淑媛尝病危笃请僧行道有献莲华供佛者众僧以铜甖盛水渍其茎欲华不萎子懋流涕礼佛曰若使阿姨因此和胜愿诸佛令华竟斋不萎七日斋毕华更鲜红视甖中稍有根须当世称其孝感永明五年为南衮州刺史监五州军事六年徙监湘州刺史八年撰春秋例苑三十卷奏之武帝勑付秘阁十一年为都督雍州刺史给鼓吹一部时豫章王丧服未毕上以边州须威望许得奏之子懋启求所好书武帝曰知汝常以读书在心足为深欣赐以杜预手所定左传及古今善言隆昌元年为征南大将军江州刺史留西楚部曲助镇襄阳单将白直侠毂自随陈显逹时屯襄阳入辞子懋谓之曰朝廷命身单身而反身是王者岂可过尔轻率今欲将二三千人自随于公意何如显逹曰殿下若不留部曲便是大违防显逹因辞出便发去子懋计未立还镇寻阳延兴元年加侍中闻鄱阳随郡二王见杀欲起兵赴难与参军周英防閤陆超之议传檄荆郢入讨君侧事成则宗庙获安不成犹为义鬼防閤董僧慧攘曰此州虽小孝武亦尝用之今以勤王之师横长江指北阙以请鬱林之过谁能对之于是部分兵将入匡社稷母阮在都遣书欲宻迎上阮报同产弟于瑶之为计瑶之驰告明帝于是纂严遣中防军王元邈平西将军王广之南北讨使军主裴叔业与瑶之先袭寻阳声云为郢府司马子懋知之遣三百人守湓城叔业泝流直上袭湓城子懋先已具船于稽亭渚闻叔业得湓城乃据州自卫子懋部曲多雍土人皆踊跃愿奋叔业畏之遣于瑶之説子懋曰今还都必无过忧政当作散官不失富贵也子懋既不出兵攻叔业众情稍沮中兵参军于琳之瑶之兄也説子懋重赂叔业子懋使琳之往琳之因説叔业请取子懋叔业遣军主徐元庆将四百人随琳之入城僚佐皆奔散唯周英及外兵参军王皎更移入城内子懋闻之叹曰不意吾府有义士二人琳之从二百人仗自入斋子懋笑谓之曰不意渭阳翻成枭獍琳之以防障靣使人害之故人惧罪无敢至者唯英皎僧慧号哭尽哀为丧殡董僧慧丹阳姑熟人出自寒微而慷慨有节义好读书甚骁果能反手于背弯五斛弓当世莫有能者元邈知其豫子懋之谋执之僧慧曰晋安举义兵仆实豫议古人云非死之难得死之难仆得为主人死不恨耳愿至主人大敛毕退就汤镬虽死犹生元邈义而许之还具白明帝乃贷死配东冶毎言及九江时事輙悲不自胜子懋子昭基九嵗以方二寸绢为书参其消息并遗钱五百以金假人﨑岖得至僧慧覩书对钱曰此郎君书也悲恸而卒陆超之呉人以清静雅为子懋所知子懋既败于琳之劝其逃亡答曰人皆有死此不足惧吾若逃亡非唯孤晋安之眷亦恐田横客笑人元邈等以其义欲囚将还都而超之亦端坐侍命超之门生姓周者谓杀超之当得赏乃伺超之坐自后斩之头坠而身不僵元邈嘉其节厚为殡敛周又助举棺未出户棺坠政压其头折颈而死闻之者莫不以为有天道焉随郡王子隆字云兴武帝第八子也性和美有文才娶尚书令王俭女为妃武帝以子隆能属文谓俭曰我家东阿也永明八年为都督荆州刺史隆昌元年为侍中抚军将军领兵置佐延兴元年转中军大将军侍中如故子隆年二十一而体过充壮常使徐嗣伯合芦茹丸以服冀自销损然犹无益明帝辅政谋害诸王武帝诸子中子隆最以才貎见惮故与鄱阳王锵同夜先见杀文集行于世
　　建安王子真字云仙武帝第九子也永明七年累迁郢州刺史加都督隆昌元年为散骑常侍防军将军延兴元年明帝遣裴叔业就典籖柯令孙杀之子真走入牀下令孙手牵出之叩头乞为奴赎死不从见害年十九西阳王子明字云光武帝第十子也永明元年封武昌王三年失国玺改封西阳十年为防稽太守督五郡军事子明风姿明浄士女观者咸嗟叹之建武元年为抚军将军领兵置佐二年诛萧谌子明及弟子罕子贞同谌谋见害年十七
  </div>
  <div class="pagination">
   <a href="通志_page94.html">
    上一页
   </a>
   <span>
    ...
   </span>
   <a href="通志_page90.html">
    90
   </a>
   <a href="通志_page91.html">
    91
   </a>
   <a href="通志_page92.html">
    92
   </a>
   <a href="通志_page93.html">
    93
   </a>
   <a href="通志_page94.html">
    94
   </a>
   <span class="current-page">
    95
   </span>
   <a href="通志_page96.html">
    96
   </a>
   <a href="通志_page97.html">
    97
   </a>
   <a href="通志_page98.html">
    98
   </a>
   <a href="通志_page99.html">
    99
   </a>
   <a href="通志_page100.html">
    100
   </a>
   <span>
    ...
   </span>
   <a href="通志_page96.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
