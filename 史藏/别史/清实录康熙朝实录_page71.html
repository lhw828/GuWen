<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 71 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 71 页/共 681 页</h1>
    <div class="content">
○升内务府郎中卓灵阿、为内秘书院学士　　

○以盛京户部侍郎吴玛护、为奉天将军。江宁副都统额楚、为江宁将军。西安副都统瓦尔喀、为西安将军　　

○以故一等阿思哈尼哈番陈绍宗子陈王道、袭职　　

○辛丑。河南巡抚张自德、疏奏折解布花价值数目。得上□日、改折布花、价值太过。恐致累民。应否减折、核议具奏。寻户部议、布花价值、照每年时价折解。庶不累民。如有冒徵侵蚀之弊。该抚指名题参。从之　　

○壬寅。予故议政大臣二等伯都统卓罗祭葬。谥忠襄。加祭一次　　

○癸卯。上诣太皇太后宫、问安　　

○以刑部尚书对喀纳、为内国史院大学士　　

○甲辰。以左都御史王熙、为工部尚书　　

○转兵部右侍郎迈音达、为左侍郎。升内秘书院学士塞色黑、为兵部右侍郎　　

○乙巳。升四川按察使李翀霄、为江西布政使司布政使。狭西按察使潘超先、为贵州布政使司布政使　　

○丙午。以正白旗蒙古都统伯宜理布、为满洲都统　　

○予故一等阿思哈尼哈番和尔浑、祭葬如例　　

○丁未。裁四川崇宁县、归并郫县。彭县、归并新繁县。岳池县、归并广安州。新宁县、归并梁山县。大宁县、归并奉节县。武隆县、归并涪州　　

○戊申。升内弘文院学士明珠、为刑部尚书　　

○庚戌。命大学士对喀纳、充世祖章皇帝实录总裁官　　

○辛亥。上诣太皇太后皇太后宫、问安　　

○升吏部左侍郎冯溥、为都察院左都御史　　

○以户部尚书马迩赛、兼正白旗蒙古都统　　

○壬子。内秘书院侍读学士熊赐履疏言、皇上一身。宗庙社稷所倚赖。中外臣民所瞻仰。近闻车驾将幸边外。伏乞俯采刍言。收回成命。如以农隙讲武。则请遴选儒臣。簮笔左右。一言一动、书之简册、以垂永久。得上□日、是。朕允所奏。停止边外之行。所称应设起居注官。知道了　　

○吏科给事中赵之符疏言、今天气已寒。乞仰体太皇太后慈衷顾虑。暂停远行。且今□山戊示□地震水溢。似宜休息兵民。得上□日、是　　

○癸丑。谕吏部、兵部、朕顷以秋冬农隙讲武之时、欲一往边外阅视、不久即还。今览诸臣前后各疏、称今□山戊示□灾变甚多、不宜出边、以致兵民困苦。朕思诸臣、抒陈忠悃、直言进谏、深为可嘉。已允所请。停止边外之行。以后国家紧要重大事情、如有未当。务将所见直陈。朕不惮更改。尔二部即传谕遵行　　

○内秘书院侍读学士熊赐履疏言、朝政积习未祛。国计隐忧可虑。恭陈管见。仰佐睿谟。臣闻古帝王制治。贵力行。不贵多言。人主格天。在实政感孚。不在铺张仪具。我皇上聪明天亶。朝纲独握。天下之人、靡不翘踵拭目、以观德化之成。而莅政以来、设施措置、犹未足以大厌服斯人之望。岂积习之难除欤、抑力行之未至也。如祀郊坛。秉琮璧。敬天矣。而时几敕命、果无间于旦明否也。修实录。率旧章。法祖矣。而觐扬光烈、果无斁于显承否也。早临午御。勤政矣。而章程之丛脞犹烦也。蠲荒赈乏。恤民矣。而井闾之疾苦犹剧也。诏修太学矣。而辟雍之钟鼓不闻。疏请经筵矣。而文华之几案未设。清铨叙而吏道益杂。肃官箴而废弛滋甚。皇上日孜孜焉、唯乂安致治之是务、而曾无一如圣志之所期。此臣之所为太息也。年来灾异频仍。饥荒叠见。此正宵旰忧勤。撤悬减膳之日。伏乞皇上思祖宗付托之重。念朝野望治之殷。恪谨天戒。顾畏民碞。以诚为奉若之本。以敬为绥猷之要。乘乾行健。自强不息。所为君志定而天下之治成矣。然非曰、一人垂拱于上。百职事承奉于下。而初无藉于启沃开导也。宋儒程颐曰、天下治乱系宰相。君德成就责经筵。是讲学勤政、二者不可偏废。而在今日、尤为最切要者也。臣请莅政之暇。间御便殿。接见儒臣。咨诹讲论。如天人理欲之分。危微操舍之界。道术是非之辨。政事得失之由。一一明晰而讨究之。凡措诸事为。徵诸政教。无一不本之以诚。持之以敬。而无或有纤微之间怠。则祲沴潜消。庶徵协应矣。得上□日、本内称朝政积习未除。国计隐忧可虑。设施措置、未大厌服斯人之望等语。著据实逐一明白具奏　　

○甲寅。升左通政纳桑阿、为盛京户部侍郎　　

○乙卯。上诣太皇太后宫、问安　　

○丙辰。内秘书院侍读学士熊赐履遵上□日回奏、前疏请举经筵。蒙皇上有抒陈忠悃、直言进谏之褒。随复奉有严纶。令臣明白指陈。臣学道无闻。愿忠有素。祗因年来灾变流行。上天谴告。或亦人事因循所致。故有积习未祛、隐忧可虑之奏。又愿皇上治如尧舜。俗若成康。故有未大厌服斯人之望等语。正使今日已治已安。尽善尽美。而臣子入告。亦必有忧勤惕励之言。以感动至尊。庶几制治未乱。保邦未危之意。惟皇上俯鉴焉。得上□日、既不能实在指陈。则是妄行冒奏、以沽虚名也。下部议处。寻部议降二级调用。上从宽免之　　

○丁巳。升协领张所养、为京口副都统　　

○免浙江宁海等七县、本年分旱灾额赋有差　　

○己未。调工部左侍郎杜笃祜、为吏部左侍郎　　

○升护军参领马哈丹、为正白旗满洲副都统　　

○庚申。上诣太皇太后皇太后宫、问安　　

○辛酉。停总兵官军政自陈。听总督提督考核。其无总督地方。听提督巡抚考核　　

○以喀尔喀故多罗冰图贝勒巴尔布子索诺穆、袭爵　　

○壬戌。命江南苏州府开炉一百座、鼓铸　　

○癸亥。孝慈高皇后忌辰。遣官祭福陵　　

○乙丑。调内秘书院学士卓灵阿、为内弘文院学士。升二等侍卫鄂善、为内秘书院学士　　

冬。十月。丙寅朔。享太庙。上亲诣行礼　　

○遣官祭永陵、福陵、昭陵、孝陵　　

○颁康熙八年时宪历　　

○丁卯。上诣太皇太后皇太后宫、问安　　

○命查故明废藩田房。悉行变价。照民地徵粮。其废藩名色、永行除革　　

○调广东左路总兵官刘进忠、为广西左江总兵官　　

○命内外八旗满洲蒙古汉军武官、为其父母、祖父母、及过继父母、祖父母、居丧三月。私居仍持服三年。奉差出外者、以回家之日为始　　

○戊辰。皇太后圣寿节。遵懿上□日、免行礼　　

○庚午。上幸南苑行围　　

○甲戌。添设孝陵读祝官、赞礼郎、各一员　　

○戊寅。参领拜他喇布勒哈番泥堪、创发身故、照阵亡例、予祭葬　　

○予故内大臣博罗色冷、祭葬如例　　

○定武殿试一甲一名进士、以参将用。二名进士、以游击用。三名进士、以署游击管营都司佥书用　　

○兵部题、康熙四年、定缉盗处分例、内开附近地方官、不行追捕、与本汛驻防官、一体革职。似太过。应改降一级调用。从之　　

○己卯。上自南苑回宫。诣太皇太后皇太后宫、问安　　
</div>
    <div class="pagination">
<a href="清实录康熙朝实录_page70.html">上一页</a><span>...</span><a href="清实录康熙朝实录_page66.html">66</a><a href="清实录康熙朝实录_page67.html">67</a><a href="清实录康熙朝实录_page68.html">68</a><a href="清实录康熙朝实录_page69.html">69</a><a href="清实录康熙朝实录_page70.html">70</a><span class="current-page">71</span><a href="清实录康熙朝实录_page72.html">72</a><a href="清实录康熙朝实录_page73.html">73</a><a href="清实录康熙朝实录_page74.html">74</a><a href="清实录康熙朝实录_page75.html">75</a><a href="清实录康熙朝实录_page76.html">76</a><span>...</span><a href="清实录康熙朝实录_page72.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
