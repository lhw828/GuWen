<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 188 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 188 页/共 367 页</h1>
    <div class="content">　　○戊子各省直解进金银数目短少浙江江西广东福建四布政司直隶苏松常徽四府逋欠太多住有司俸追徵其布政司掌印督粮等官俱罚俸六月
　　○立汉前将军寿亭侯关羽庙于所生地解州西门外赐额曰英烈
　　○己丑福建漳州府通判王遵路犯赃追赎为民　　○庚寅协理戎政都御史沉思孝上＜锍-釒＞辩论嗾赵文炳劾蒋时馨事且云时馨以卖官实其橐装文炳以弹事劾其职业各有所为于臣何与因引疾乞身  上不允日讲官右谕德刘应秋亦＜锍-釒＞辩且盛气诋时馨  上以时馨已逐谕不必论辩
　　○湖广抚按请以宋儒周敦颐周辅成从祀启圣祠从之
　　○升赏延镇薛家洼地方有功卫所将士刘熺等各有差
　　○辛卯大学士赵志皋等以锦衣卫掌印官缺久将兵部原拟宋金等列名以请  上不允
　　○时值  万寿圣节诏文武各官如前例免宴各锡钞锭有差
　　○以河西安远堡备御都司葛赖任分守镇番参将　　○壬辰升山西按察司佥事王嗣羙为为江西布政使司左参议狭西庆阳府知府刘应聘为本省副使兼参议
　　○工科给事中杨应文言王畿四方之极其民倍宜存恤而锦衣卫缉事旗较及五城兵马司番役倚势作奸恣其凌虐令吞舟者漏网守秣者覆盆且五城兵马司及大兴宛平二县设店房系人备极忄□参刻甚非所以劳来而安集之也又中都等处入操班军为领班都司科歛朘削当一体拊恤＜锍-釒＞下兵部部以革去店房事系法司余如言以覆报可
　　○癸巳大理寺右少卿江东之自陈与沉思孝刘应秋李三才高桂等相友善期于忠君爱国而为蒋时馨所诋因乞归以评其忌不许
　　○给宁阳侯陈应诏母郭氏祭葬
　　○遣武定侯郭大诚致祭于  祖陵暨黄淮二渎　　○甲午广西泗城州并程县上林长官司备银器马匹各差族目岑荣等朝贡谕限奉旨照近例仍准全赏
　　○  上谕内阁昨日官被论不候旨处分逞臆强辩又牵引多事已经斥逐今孙丕扬注考丁此吕贪纵朕一一览单该部院公同考察请自  上裁焉有不当沉思孝深奖此吕淆乱公论朕黜蒋时馨原非为此卿等票旨著丕扬即出安心供职以副眷委随谕锦衣卫逮此吕来京究问时丕扬有＜锍-釒＞辩论此吕赃迹故有此谕
　　○乙未总督漕运尚书褚鈇奏漕政五事一议早给修船以苏民困一严核漂流以杜假掜一严限起纳以速回空一减造漕船以省糜费一晒扬粮米以杜争哄户部如其言以请皆报可　　○铸给管理广宁马政通判分守关内道关防
　　○以游击詹鞠餋为分守蓟镇台头路参将
　　○丙申大学士赵志皋等言丁此吕不谨闲住已为尽法且考察大典久奉处分偶一时争辩之言再有逮问之旨恐事体纷纭人心惶惑况孙丕扬因时馨罹罪局缩不安加罪此吕愈速其去乞收成命以安丕扬之心不答
　　○总督狭西三边右都御史李汶上防边十四事一曰申调遣以一法令嘉靖以前秋防旧规军门每于八月初旬提兵赴花马池亲自控御定靖沙梁等处延宁巡抚狥师毕会两镇总兵官悉整搠材官彍骑环甲待战固原总兵官或趋堵定边或屯聚下马关联络靖兰环庆诸路以厚内备近则不然旧岁套虏倾巢内讧独延绥总兵麻贵斩搴可纪宁夏总兵萧如薰檄之不前坐视盐池韦州之虔刘固原总兵杨浚远去河洮逗遛观望竟不见一虏大将若此偏禆可知俱宜按军法参处一曰控东虏以恤于邻自顺义结大众连海虏一入临洮而几亡秦陇旧岁原中深入各旃部复煽恶助逆以助套虏譬九州之水澎湃并于一国治之甚难惟愿河东申大义于顺义使寻盟无西而套虏之势自熸矣一曰置大将以免推诿旧岁卜失兔猝犯定边掠平巩固原镇守杨浚方远备河洮而靖兰各路勒兵不前是以内地空虚虏得饱扬而去临洮新设副将属固原镇守节制相距千里声势不联合于临洮罢副将改设镇守总兵凡河洮岷阶皆属统辖其于责成甚便一曰别顺逆以昭大义套海诸虏延绥则有卜失兔庄秃赖之属宁夏则有黄台吉著力兔之属松山则宾兔遗种两川则火真诸部部落既殊顺逆亦异如戕败我王略则却贡绝款务申国威苟抑我鼻息则虽时有犒予非为耗诎一曰收番族以携虏志番族利我之茶以蕃生故抑我而作我侦探树我藩篱自海虏住牧两川诸番畏其劫杀阳顺阴逆甘自首鼠今宜于番部之环我疆圉者重以结纳要以盟誓不论生熟远迩皆推心置腹使戴我而乐役于我一曰宥胁逆以杜衅端哱贼之乱一时助逆通丁有脱身亡命甘心异域而冀缓须臾死者然皆胁从类也宜令通夜执招降牌数百遍行树插束手来归者即为良民斩首虏来者照例赏其有诛名王酋首来者验实封赏毫无所靳如此不惟开叛逆自新之路亦且起丑虏猜怨之端其自相戮屠必矣一曰惩婪债以作士气将领之有馈遗其筐筥相属不过多方筭及卒伍以图自便今后各属有非礼馈遗及非礼授受者俱行参处一曰清塞野以绝掳掠虏之入寇大率乘我衅瑕望屋而食因粮于我内地每慢藏而诲之川原相望畜牧遍野直如处堂燕雀胡骑一入荡然失守合行分属各将领约其附近墩院村落一遇有警即并归城堡山寨俾丑虏进无所掠退不能急脱是亦坚戍清野之法也一曰储精骑以伐虏谋虏之敢于长驱肆掠量我之莫敢击其惰归也宜令延夏两镇各选精兵三千人责勇略宿将统之侦计出入所经固垒不动方其闯入即搜巢捣穴以殄其种及其惰归即腰击尾剪以挫其锋此形格势禁之术也一曰饬摆守以振军势重镇要塞戍兵每称不足岂尽强脆多寡之判然哉夫今之守墙守墩传塘按伏皆兵也惟置之散地无所训练虏溃墙直入涣然离耳今狭西延绵数千里在在皆兵必令各将领先事简练派定信地一闻虏入各守城堡俟其分掠或犄或角或设奇以挠之兵不别徵饷无再籍此亦无兵得兵之胜筭也一曰消疑二以肃纪纲督抚之于司道将领同为国家捍卫疆圉固不宜形迹判之令堂属监临之间稍有不悦或虏未至而甲可乙否虏既入而此町彼畦何利之有今而后同心共济一膈相照庶几内胜自强之术乎一曰均恩赉以恤劳臣狭中东联云谷再东蓟辽鼎峙云联非有轩轾且边起洮河嘉峪蜿蜒数千里悉属战场沿塞各司道身历戎行拮据惊尘殆无虚晷固职分当尔惟是三年阅视东镇诸边道计功程劳超晋二级三边司道仅一晋俸隆杀甚悬何以为任事之劝令愿一体均劳秩赉所加一如云谷蓟辽＜锍-釒＞上兵部覆议以请悉从之
　　○丁酉改南太仆寺卿徐大任南光禄寺卿
　　○御史何尔徤上言自古治乱不一未有不由言路之重轻重言官所以为朝廷未闻有摭拾言者之短反唇以相击阴阳主上之意而乘机以倾陷甚者□□弃舍一官之去而引绳以批根牵连同官之众而逐影以疑形言者未已辩者踵至辩者未已继辩者又踵至群啄竞起无复定论若波及而皆处则薰莸混而难为下波及而不处则主权亵而难为上究使上心日猜下心日竞纪纲不正劝惩不立岂细故哉今后文武大小臣工果奸邪植党与不才坏法者科道但有见闻即指实劾奏被言者杜门席藁听部院之覆议明旨之裁处论人者不得复行渎击以求必胜被论者不得率尔展辩以冀必免如此则言路重而议论省处分省而  君权振清净宁一之理一申饬间而可得矣  上是其语下所司
　　○户部题覆三边总督李汶议防边十四事其二事系户部一专责司道以理民屯之积逋而因以完欠定考成一预储客饷以备调集之军丁而因以新陈递迁易此皆计饷之大者报可
　　○游击沈惟敬报倭众定议焚栅渡海兵部以闻  上甚悦
　　○戊戌提督鴈门兼巡抚山西都御史魏允贞节省赎锾籴榖以备赈贷户部以闻诏从之
　　○己亥工科右给事中张同德等劾虞衡司署司事员外郎徐庭竹所管铸钱出纳有弊并及署部事左侍郎徐作回互掩盖  上命庭竹吏部议徐作照旧供职
　　○命徐弘基袭魏国公爵
　　○庚子朝鲜国王李昖以日本谢恩人船取道对马岛经由本国恐复起衅端愿依督臣顾餋谦所议贡道仍出宁波而兵部尚书石星酷信沈惟敬之言以为关白恪遵三事约束计日焚栅卷众悉归不宜示以猜疑之端诏从之
　　明神宗显皇帝实录卷之二百八十七
明神宗显皇帝实录卷之二百八十八
　　万历二十三年八月辛丑朔固原地震
　　○勒原任浙江巡抚常居敬闲住以科臣勘河失护  祖陵罪也
　　○长芦巡盐御史徐元正奏盐正六事其设防守一事隶兵部职掌外五事一开草场北起山海南接利津延袤千里皆可垦田俟成熟时炤灶地起科一清荡地灶产民产各有界限合州县相侵匿者清出以归运司一酌徵收查某场系某州县该秋粮马草若干与民佃折课若干总归运司徵纳一复关津凡行盐处严禁商舡越渡因防棍徒夹带之奸一重责成有司不淂纵容私贩以壅官引兼以缉捕勤惰分别惩劝户部覆报可
　　○兵部以广宁总兵官董一元捣巢大捷请择日宣捷祭告  郊  庙  上从之
　　○锦衣卫北镇抚司理刑指挥同知周嘉庆请给假治丧从之
　　○以山西行都司掌印都指挥佥事张国将为分守大同井坪城参将
　　○壬寅升国子监司业叶向高为中春坊右中允兼编修充正史馆纂修官
　　○大学士张位陈于陛撰万历壬辰乙未二科进士题名记进览且请命工部镌刻从之
　　○以前游击史儒征倭死事加升其子史凤鸣实职三级其次子史凤举荫授本卫正千户世袭
　　○癸卯  上以万寿节颁赐四辅臣及讲官刘元震廿□寺金银万寿字及金银书符各有差
　　○调原任太仆寺少卿王士性为南京鸿胪寺卿王国为山西副使分巡河东道
　　○以五军二营练勇参将许大成为京城巡捕右参将
　　○甲辰治原任固原总兵杨浚遇虏退缩罪革其任从科臣吴文梓请也
　　○勘河给事中张企程奏兼程抵泗州展谒  祖陵见长淮激湍洪波汩流诚有如御史牛应元所图上者前此河不为  陵患自隆庆末年高宝淮扬告急当事狃于目前清口既淤又筑高堰以遏之堤张福以束之涨全淮之水与黄角胜不虞其势不敌也迨后甃石加筑堙塞愈坚举七十二溪之水汇于泗者仅留数丈一口出之出者什一停者什九河身日高流日壅淮日益不淂出而潴蓄日益深安淂不倒流旁溢为  陵泗患乎今论＜锍-釒＞淮以安  陵有谓清口当辟有谓高堰当决有谓周家桥武家墩当开有谓高良涧施家沟当浚论＜锍-釒＞黄以导淮有谓腰铺可仍有谓老黄河故道可复有谓鲍王二口可因有王家坝五塂口可寻顾淮水之涨虽由高堰之筑而工程浩钜未可议废且以屏捍高宝淮扬亦不可少周家桥北去高堰五十里有支河下接草子湖若并未挑三十余里大加开浚一由金家湾入芒稻河注之江一由子婴沟入广洋湖达之海则淮水上流半有宣洩矣武家墩南去高堰十五里逼邻永济河引水由窑湾闸出口直达泾河从射阳湖入海则淮水下流半有归宿矣此急救  祖陵第一议也工部覆议诏作速＜锍-釒＞浚毋淂推诿观望
　　○乙巳掌院事余继登奏纂修正史兼探家乘乡评以备考订下所司
　　○以副总兵刘綎充镇守临洮总兵官　　○丁未遣大学士张位释奠于  先师
　　○时御史强思＜锍-釒＞劾大理寺少卿江东之倾陷蒋时馨东之遂＜锍-釒＞辩且言吏部近因推补员缺间有未蒙点用者遂以躁急之心逞无忌惮之词以  皇上所未点者为正人以  皇上所点用者为邪人吕坤阴主之强思廿□寺羽翼之臣义不当言去然非去无以明臣蒙恩点用之无他愿赐罢斥  上谕令供职
　　○以刑部郎中熊宇奇为湖广提学佥事
　　○戊申遣公徐文璧致祭于  太社  太稷  孝康敬皇后忌辰遣新宁伯谭国佐致献于  泰陵
　　○以添注前府佥书萧如兰为中军都督府佥书管事
　　○己酉升左庶子兼侍读冯梦祯为南京祭酒升大理寺左少卿荆州土巡抚河南
　　○庚戌刑部左侍郎吕坤上＜锍-釒锍-釒＞论坤阴主邪正之说因请采公论以定群疑留中
　　○辛亥以神机五营佐击高应选为遵化右车营游击
　　○壬子  潞王翊镠以祝延  圣寿欲暂出城诣  万寿宫观音寺廿□寺处祈祷  上以会典所禁不允
　　○升分守四川松藩副总兵万鏊为镇守四川充总兵官
　　○癸丑御史冯从吾劾江东之□口尸禹□托不遂倾陷蒋时馨奏留中
　　○甲寅陕西三边总督李汶条上三镇防守事宜大概言陕西四镇甘镇远直河西海虏势相缅邈松虏向颇驯伏可无大虞延绥边垣千余里东路环境皆山巉岩陡峻零寇勷敚则有之从来不通大举独西路定边南北沙梁廿□寺处虏所直扑径入者宁夏花马池以及横城三百余里其间安定沙湃清水等处亦虏窥便往还者固原之下马关环庆廿□寺处远别塞南数百里语兵力则营垒瓜分较大势则漶漫难守此三镇鼎峙之大较也臣总督秋防必驻花马池一切御虏机宜炤先臣刘天和题准事例延绥宁夏总兵各提兵西毕会虏如拥众入犯或凭墙叠拒或扼险邀击义切辅车虏果败衄遁走将士皆以异捷受大升赏如仍往日故套聚之如连鸡驱之如冻蝇更诡言惑众托以鞭长力分不行堵御则按法参处如各将士堵遏甚力而边垣薄长虏酋溃入则固原总兵遏其冲东西路游兵皆星驰景从延宁两镇总兵随向夹击此率然势也不然虏肆蹂躝惟专治固原将领之罪而延宁两镇重垣信地玩而不守罪不及焉则门庭之寇谁复捍御而堂奥之间噬脐何及矣兵部据其语覆从之
　　○乙卯以中秋令节颁赐四辅臣上尊珍馔及酒脯饼有差
　　○丙辰御史马经纶以恭逢  圣寿恳请临朝受贺不报
　　○丁巳以  万寿圣节遣侯孙承恩朱继勋柳懋勋伯毛国辅卫国本焦梦熊施光祖张世恩杨世阶致享  诸陵颁赐四辅臣上尊珍馔及寿面有差
　　○是日大学士赵志皋等以  万寿圣节礼当庆贺鸿胪寺既奉旨传免臣等备员辅弼受恩深重与在廷诸臣不同遂诣会极门行称祝礼　　○庚申巡抚狭西兵部右侍郎吕鸣珂奏狭西岁用新样绒袍至四千疋据停织造二十四年局作机张向已倾废今始葺修挑花等匠见存无几蚕丝取之异省绒线产于临兰岂能立办计开机之时距解运之日才四阅月为日几何能完四千疋伏望特赐宽假乞将今年头运止以见完者解进以后不拘年限不论多寡惟以织成者陆续恭进数完而止＜锍-釒＞入  上报可
　　○辛酉以洗马兼修撰朱国祚充  皇长子讲筵侍班官
　　○壬戌朝鲜国遣陪臣闵仍伯等朝贺  万寿圣节给宴赏如例
　　○以南京司业李道统为左中允管司业事
　　○优给琉球夷人哈那等时有琉球船入浙温州海洋浙抚刘元霖审知为琉球人据实以闻命遣还之
　　○癸亥以江西右参政郑继之为太仆寺少卿程奎为太常寺少卿
　　○吏部尚书孙丕扬乞休优诏不允
　　○戎政都御史沉思孝上＜锍-釒＞乞免因言孙丕扬庇属负国御史马经纶阿丕扬祖述杨东明之语而诬蔑之谗口嗷嗷难以展布乞赐罢免以遂谗邪倾危之计  上不允
　　○吏部覆南京太常寺卿杨时乔病愈宜令赴任供职从之
　　○祭酒杨起元以母老乞遵制侍餋不允
　　○吏科给事中戴士衡奏请量留天津新设水陆兵令开屯自食查得附近海防营地方东西南三面泥胶水淡可树嘉禾督兵开屯计每人约五十亩浚古渠以盛水势开小渠以通支流河道建闸以备畜洩分区联伍暂借以牛种农具择贤能府佐或运同一员司其出纳择干用千把总数人分其事任更选熟知屯务兵机之将总领屯政而兼训练一年而饷可住支三年而田可尽辟仍谕富□及附近居民自行开垦每田五十亩出兵一名入册操练不以征税扰之新庄济宁静海武清等处闲地俱可成田又见巡盐御史徐元正欲招谕灶户开荒每顷纳盐四引若灶户开垦令其出盐民户开垦令其出兵利相悬而功相济矣＜锍-釒＞上户部具覆诏即与施行
　　○升授宁夏广武营井沟口等处斩获虏首功把总赵梦龙等有差
　　○广西分守昭平参将白斯清擅剿贵县五山贼失利贼遂焚劫四出分巡左江副使杨寅秋设方略定之巡按御史黄纪贤以闻法司拟遣戍从之　　○直隶崇明县知县杨大成犯赃论赎为民
　　○乙丑致祭于  历代帝王遣公徐文璧行礼侯徐文炜伯费甲金尚书杨俊民侍郎孙继皋分献于两庑
　　○总督河道工部尚书杨一魁奏报  祖陵积水渐消画图以进  上悦仍谕诸臣同心协议相度地宜通行宣洩章下所司
　　○浙江解绫纱违式  上令姑收饬该部不许仍前故违
　　○丙寅革居庸路副总兵蒋助职以御史马文卿论其贪肆也
　　○丁卯以诰敕房办事汪民敬史鉴李宪吴子敬为制敕房办事以起居注办事周正谟鲍佐正史馆办事包文綗为诰敕房办事方仑张大续为起居注馆办事　　○戊辰大学士赵志皋等言锦衣卫缺掌印官已几二年人无统摄事无主持昨见兵部尚书石星言今冬当军政考察之年卫官贤否皆出掌印而兵部据以考察若无掌印则兵部无从咨访察典未免淆乱已具本奏  上欲臣等为之代请据其＜锍-釒＞开王之祯等四人而又极称宋金之可用盖因屡荐不允不敢列之于前然金老成清慎在卫几三十年卫中事体谙练贤否周知似无贤于金者  上纳之是日即以宋金为锦衣卫掌印管事
　　○吏部尚书孙丕扬乞休优诏不允
　　○户科给事中黄运泰＜锍-釒＞论江东之结纳阴邪陷害良善阴险败露不引罪求去而摇唇鼓舌密口甘言以希留用复妄扯祸因点用之说以倾谏官且奸且邪凶狠无赖满朝臣工见者侧目闻者切齿赵文炳以法官误受指使即无颜就列然风闻言事犹可自解高桂早年负气不畏豪强发觉科场一＜锍-釒＞风采□□禀然今乃投足权门甘心蝇拊助邪为虐尽失生平所宜并斥＜锍-釒＞入不报江东之复＜锍-釒＞辩言蒋时馨之贪既经论劾奉旨处分冯从吾黄运泰欲为时馨报复诸臣皆置时馨之赃于不问而专论文炳之论时馨为臣主使则  皇上之斥时馨也将谓谁使之且论贪官与护贪官人品孰优孰劣忤吏部与媚吏部心术孰正孰邪因乞罢诏已有旨不必辩辞
　　○先是狭西巡按李楠奏禁湖南茶引以绝夹带至是巡按刘景辰谓禁其新报不当追其旧给从来茶引必三四年后方得茶到若前引尽追则旧储既空新招未至空乏可虞户部以请从之　　○南京工部奏南京内官监成造幪金膳卓膳盒擎灯圆炉寺器共计共料银二十二万六千七百余议分四运二年造解一运今第一运第二运已完解讫见今成造第三运尚缺银二万四千有奇准于本部应解户部新增芦课及应天府别项堪动银两共支造完其未造四运缘库藏匮乏支给不敷乞行暂停以纾财用工部覆请不允
　　○己巳南京大理寺右寺丞今升右通政李植乞休不允
　　○江北凤阳淮安等处四十五州县大水漕运总督褚鈇具灾状以闻户部请行巡盐御史吴崇礼勘实具报从之
　　○遣侯吴继爵宴建州等卫夷人少童等九十九名
　　明神宗显皇帝实录卷之二百八十八
明神宗显皇帝实录卷之二百八十九
　　万历二十三年九月庚午朔御史赵文炳言强思冯从吾称蒋时馨之廉为失实因言台省谕事必访之他人臣＜锍-釒＞论时馨范洋一事江东之知状曾一访之亦未受稿于东之也奏上诏以已有旨下所司知之
　　○朝鲜国王李昖以长庶子临海君李珒久陷贼中虽获生还惊忧成疾不堪继嗣次子光海君李晖收集离散功绩茂著已奉敕谕驻劄全庆地方经理防御请立为嗣礼臣范谦执奏继统大义长幼定分不宜僣差奉旨移文止之至是复以举国臣民启状上陈且引永乐年间本国恭定王例以请事下所司礼科薛三才参驳其非制且不宜以播迁之余轻率立少失  宗社大计于是礼臣复奏李昖以次子请封业奉  明旨报罢今复执有功之说谓出自通国之公即所奏尽实臣等何由知之即谓世乱先有功亦宜俟其邦家绥靖而徐议今日似未可遽许诏曰可
　　○申饬蓟镇督抚等官协力防御以报东虏土蛮纠众近边故也
　　○河南巡按御史涂宗浚以陈州等州县灾荒议留解部种马草料及缺官柴马等银备赈兵部以军兴正殷难允  上从部议
　　○升协守漳潮副总兵周于德为南京右军都督府佥书管事
　　○辛未宴毛怜等卫贡夷尚加秃等伯费甲金待
　　○诚意伯刘世延妄言灾祥＜锍-釒＞言  大峪山  寿宫龙穴非真通政司不肯为达屡强之通政使田蕙奏其狂妄前后南北台省交章论劾皆不报
　　○免河南陈州等处被灾州县杂役各有差
　　○以延绥镇节省钱粮可嘉赏赉抚臣李春光郎中郑璧银有差
　　○壬申原任日讲官何雒文以输粟助赈赏赉银币具＜锍-釒＞陈谢
　　○以锦衣卫堂上佥书王之祯为锦衣卫提督
　　○调蓟镇宁山春班游击李皆春于海防
　　○癸酉  孝恭章皇后忌辰遣伯陈如松致享于  景陵
　　○原任兵部武选司郎中起复候补高桂＜锍-釒＞辩冯从吾黄运泰称与江东之结党事出讦因乞休  上以有旨不问
　　○兵科都给事中吴文梓等奏称武科之设原以骑为主末场论策亦观其韬略不取其浮华骑射既精方略可采即点缀不甚工亦不宜轻弃至既列贤科当照文举鳞次甄录随材委用不当使其沦弃兵部覆请诏悉从之
　　○甲戌固原靖虏中卫官军松山捣巢有功赏赉宁夏巡抚周光镐及守备马跃龙
　　○宁夏兴武营守备马梦麟杜世威烧荒获级赏赉有差
</div>
    <div class="pagination">
<a href="明实录神宗实录_page187.html">上一页</a><span>...</span><a href="明实录神宗实录_page183.html">183</a><a href="明实录神宗实录_page184.html">184</a><a href="明实录神宗实录_page185.html">185</a><a href="明实录神宗实录_page186.html">186</a><a href="明实录神宗实录_page187.html">187</a><span class="current-page">188</span><a href="明实录神宗实录_page189.html">189</a><a href="明实录神宗实录_page190.html">190</a><a href="明实录神宗实录_page191.html">191</a><a href="明实录神宗实录_page192.html">192</a><a href="明实录神宗实录_page193.html">193</a><span>...</span><a href="明实录神宗实录_page189.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
