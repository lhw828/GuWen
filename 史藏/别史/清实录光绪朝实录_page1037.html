<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1037 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1037 页/共 1316 页</h1>
    <div class="content">○以捐助学堂经费数及钜万。赏候补四品京堂李经迈生母莫氏正一品封典。　　

○旌表河南烈妇余田氏、马周氏、烈女周稳姐、早事　　

○乙卯。谕军机大臣等、有人奏、知县贪酷勒索。纵盗殃民。请饬查办一摺。据称四川遂甯县知县孙增、信任丁役。藉端索贿。并纵盗讳劫。滥刑毙命等语。著奎俊按照所指各节。确切查明。据实倢■＜曰融＞■＜石木＞办。毋稍徇隐。原摺著钞给阅看。将此谕令知之。寻奏、原倢■＜曰融＞■＜石木＞各节。除事涉疑似。或查无实据。或情有可原。请免置议外。惟丁役诈赃各案。孙增是否知情庇纵。抑系失于觉察现已委员亲往遂甯。提证严审彻究拟请先将遂甯县知县孙增撤任开缺。俟审定再行奏办。得旨、孙增著先行开缺。听候查办。　　

○科布多参赞大臣瑞洵奏、乌梁海游牧暂安之哈萨克。四出纷扰。恐酿衅端。遵旨索还借地。妥筹安插得旨、著即亲往履勘。将该处哈民清查。酌度情形。妥筹安插。务令各得其所。以顺舆情而重边要。　　

○又奏、阿拉克别克地方。俄人要索太甚。并据驻库匡索勒官照会。勒限腾让。请饬妥商和平办理之法。得旨、著外务部妥为商办。　　

○豁免直隶滦平县被冲地亩粮租。摺包　　

○丁巳。工部奏、传心殿等工。可否从缓。得旨、此项工程。著暂缓修。所有已修之工。著该部及原修大臣等切实保护。以免虚糜。　　

○塔尔巴哈台参赞大臣春满奏、塔城边防。已阅九载。出力员弁请奖。得旨、准其分别择尤酌保。毋许冒滥。　　

○以玩视边务。毫无愧悔。革塔尔巴哈台哈密古特牛录佐领僧格衣职。　　

○戊午。谕内阁、袁世凯奏、查明疏防文武官弁分别倢■＜曰融＞■＜石木＞劾一摺。管带大名练军参将马振武、驻防广宗。乃匪首景廷宾由该县东召村逸出。复在钜鹿啸聚滋事。该参将毫无觉察。又不跟踪＜目辟＞暒穴＜曰融＞夕＜夗贝＞捕。迅往扑灭。实属庸弱无能。著即行革职永不叙用。署顺德府正任河闲府知府如松、于已革署广宗县知县魏祖德、擅自派捐。物议沸腾。并不据实揭倢■＜曰融＞■＜石木＞。迨亲赴广宗查办。复不能体察情形。豁免捐款。仍谕令减数交纳。疲玩颟顸。不知政体。著即行革职。署钜鹿县正任阜城县知县王伯我■鸟、当匪首景廷宾在该县传帖聚血■乣之始。不敢出城晓谕解散。致使匪焰日炽。酿成巨案。开缺另补之威县知县程之翰、于匪徒拆毁教堂。不能保护。于法国教士罗泽浦、道出该境。又复疏防防范。以致被匪戕害。著一并革职。署广宗县知县赵锷、于匪徒屯聚县境。不能设法解散。咎有应得。惟据称到任未久。事后随营办匪。亦颇出力。尚知愧奋。著撤任摘去顶戴。广平府知府岑春煦、有管辖之责。亦难辞咎。惟据称平日颇有政声。亦无纵匪情事。著即撤任。以示薄惩。现月　　

○谕军机大臣等、宗人府奏、补修玉牒。是否仍援照奏定报效成案。抑或由部拨款一摺。著由户部拨款。核实办理。现

月

　　

○署直隶总督袁世凯奏、剿办南境土匪。已将逸匪和尚老慈即郝振邦格毙。得旨、仍将余匪赶紧缉拏。以绝根株。摺包　　

○甘肃新疆巡抚饶应祺奏、遵设武备学堂。得旨、著即督饬认真训练。务除积习。期收实效。摺包　　

○盛京将军增祺奏任满请觐。得旨。俟接收事定。后再行请旨。又奏。已革花翎副都统衔协领英凯、勤干有为。请予录用。得旨、英凯著准其开复原官翎衔。仍督饬妥办荒务。　　

○考试应开列试差满汉二品以下京堂各官于上书房。　　

○命翰林院修撰吴鲁提督云南学政。现月　　

○以战绩昭著。予故贵州道员储裕立、附祀前贵州巡抚黎培敬专祠。从贵州巡抚邓华熙请也。摺包　　

○己未孝慎成皇后忌辰。遣官祭慕陵。　　

○谕军机大臣等、翰林院侍读学士恽毓鼎、平日品行操守。究竟如何。著昆冈、孙家鼐、悉心察看。据实具奏。将此谕令知之。现月　　

○又谕、有人奏、国子监学正贾景仁、素无行检。夤缘议约案内。保以道员分省补用。现调山西办理矿务。声势赫赫等语。贾景仁品行操守。究竟如何。著岑春火滟宣悉心察看。据实具奏。将此谕令知之。现月　　

○绥远城将军信恪因病赏假。以归化城副都统文瑞暂署绥远城将军。随手　　

○纂修官谢绪璠恭纂　　

总纂官钱骏祥恭辑监修总裁世恭阅二签五月初十日正总裁那月日专司蒿■禾本陆恭覆阅癸丑十一月二十九日　　

徐月日　　

荣月日副总裁唐月日

　　

宗室宝恭阅六月初二日　　

陈恭阅四月初七日　　

熙月日　　

郭恭阅十月初七日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百九十九　　

光绪二十八年。壬寅五月。庚申朔。上诣宁寿宫乐寿堂。问慈禧端佑康颐昭豫庄诚寿恭钦献崇熙皇太后安。至戊子皆如之。外起居注　　

○奉皇太后御乾清宫。俄国耆亲王觐见。　　

○谕军机大臣等、有人奏、州牧苛敛民财。控案多端请饬查办一摺。据称直隶滦州知州李振鹏、在任多年。贪劣素著。前岁拳匪之乱。藉端勒索枉杀无辜。并有加徵船锐隐匿地粮情事。请饬查办等语。著袁世凯按照所倢■＜曰融＞■＜石木＞各节。确切查明。据实倢■＜曰融＞■＜石木＞奏。毋稍徇隐。原摺著钞给阅看。将此谕令知之。寻奏、所倢■＜曰融＞■＜石木＞各款均无实据。当日联军到境。该知州与其立约签字。铁路以南。得免骚扰。保护地面。不无微劳。惟平日约束丁役不严。身体亦复孱弱。未可再任繁剧。应请将滦州知州李振鹏开缺另补。报闻。　　

○又谕、有人奏、东安县劣吏蠹役。肆意横行。刑书沙治田、快役蒋明、尤为鱼肉乡里。蒋明曾为拳匪。与捕役王赵田等、有杀害梁姓等家人口情事。请饬拏办等语。著顺天府查照所指各节。按名严拏惩办。以儆凶横。原片著钞给阅看。将此谕令知之。现月　　

○换铸湖北襄阳府知府印信。从湖北巡抚端方请也。　　

○辛酉。政务处礼部会奏、秦晋乡试合闱。内廉同考官每省七房。分校试卷。将优拔副三贡出身人员。一体考充。其余执事人员。均由陕西酌派。毋庸由山西调取。以归肬■闲易。将来两省分考时。仍应查照向章办理。从之。随手　　

○翰林院侍读朱福诜奏、变法自强。应先明定章程。择要兴办。下政务处知之。随手　　

○两广总督陶模等奏、粤省沿海各州县。幅员辽阔。各巡检分司其地。责有专归。惟今昔势异。必须变通办理。请将吴川县石滟匈州司巡检。移设该县之塘土滟嗽地方。名曰塘土滟嗽司巡检。仍隶吴川县管辖。遂溪县湛川司巡检。移设电白县之水东地方。名曰水东司巡检。改隶电白县管辖。新安县九龙司巡检。移设合浦县之涠洲墩地方。名曰涠洲墩司巡检。改隶合浦县管辖。仍照旧例定为外调要缺下部议。摺包　　

○命公衔头等台吉宗祐在乾清门行走。　　

○以亏短库项逮已革广东海康县知县朱念祖籍产备抵早事　　

○壬戌孝诚仁皇后忌辰。遣官祭景陵。黄绫本　　

○予故吉林将军延茂在吉林建祠。并予故记名副都统文福、佐领承顺、附祀。从吉林将军长顺请也。　　

○予积劳病故。记名副都统西隆阿照军营立功后病故例议恤。　　

○展缓吉林三姓地方旗民丁佃、应徵光绪二十七年分银谷租赋。　　

○癸亥。山西巡抚岑春火滟宣奏、太原驻防满兵。援照所拟常备军营制。改练步队一旗。以资整顿。得旨、著照所拟办理。俟城守尉肬■闲放到任。即督同认真训练力除积习。以成劲旅。　　

○实授袁世凯直隶总督。兼北洋大臣。现月　　
</div>
    <div class="pagination">
<a href="清实录光绪朝实录_page1036.html">上一页</a><span>...</span><a href="清实录光绪朝实录_page1032.html">1032</a><a href="清实录光绪朝实录_page1033.html">1033</a><a href="清实录光绪朝实录_page1034.html">1034</a><a href="清实录光绪朝实录_page1035.html">1035</a><a href="清实录光绪朝实录_page1036.html">1036</a><span class="current-page">1037</span><a href="清实录光绪朝实录_page1038.html">1038</a><a href="清实录光绪朝实录_page1039.html">1039</a><a href="清实录光绪朝实录_page1040.html">1040</a><a href="清实录光绪朝实录_page1041.html">1041</a><a href="清实录光绪朝实录_page1042.html">1042</a><span>...</span><a href="清实录光绪朝实录_page1038.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
