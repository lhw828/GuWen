<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 115 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 115 页/共 148 页</h1>
    <div class="content">○代理川滇边务大臣补用道傅嵩炑奏、边务经费支绌。西藏安设电蝱滟戋。无款划拨。下部议。　　

○以办理交涉出力。复已革陕西知县王振铎原官。　　

○予因公死事。四川优贡直隶州州判陈文猷、都司杨文奎、周监议恤如例。　　

○辛巳。谕内阁、监国摄政王面奉隆裕皇太后懿旨。皇帝冲龄践祚。寅绍丕基。现当养正之年。亟宜及时典学。以裕圣功而端治本。著钦天监于本年七月内选择吉期。皇帝在毓庆宫入学读书。著派大学士陆润庠。侍郎陈宝琛授皇帝读。其各朝夕纳诲。尽心启沃。务于帝王之学。古今中外治乱之原。详晰讲论。随事箴规。当此世界大通。文明竞进。举凡数十年来通行之宪政。发明之学理。尤当按切时势。择之务精。语之务详。仍不外乎孔子格致诚正修齐治平之要旨。庶几弓滟＜兪＞滟弓成日新之德。即以培成郅治之基。皇帝读书课程。及毓庆宫一切事宜。由监国摄政王妥为照料。至于国语清文。乃系我朝根本。著派记名副都统伊克坦随时教习。并由监国摄政王一体照料。　　

○又谕、陆润庠著开去禁烟大臣差使。山西巡抚陈宝琛著开缺以侍郎候补。都察院副都御史伊克坦著开缺以副都统记名。　　

○又谕、兼管顺天府府尹事务一差。著即裁撤。　　

○又谕、赵尔巽奏、周笔祥因公来奉。请将该员留于东三省差委等语。四川巡警道周肇祥著开缺准其留于东三省差委酌量补用。　　

○又谕、有人奏、疆臣玩灾捏奏。据实指倢■＜曰融＞■＜石木＞一摺。著赵尔巽按照所奏各节。确切查明。据实具奏。毋稍徇隐。原摺著钞给阅看。　　

○又谕、松寿、电奏、请将闽省停收膏捐。暨土行坐贾银两。就于洋土药加税项下。按年照数拨补。抑或将闽省奉派新案偿款。酌量减拨等语。著度支部议奏。　　

○御史陈善同奏、请慎选高等实业专门最优等毕业生。赴美就学等语。下部知之。　　

○又奏、边务交涉日棘。请饬筹备详细地图。以毖后患而固封守。下所司知之。　　

○出使奥国大臣沈瑞麟奏、外患日亟。请速定联盟政策。以结强援而维危局。窃维世界之竞争愈烈。则强国互相猜忌。而孱弱转得以图存。联邦之协约既成。则弱国日即阽危。而苟延断难以持久。近十年来各国之协以谋我者。肇始于光绪二十四年之英俄协商。而二十五年。乃有英日协商。二十八年。三十一年。有先后两次之英日协约。三十三年。又有日法协约。日俄协约。英俄协约。宣统二年。复有日俄新协约。因缘事会。与时推移。阳托保全尊重之虚名。阴行取侮兼攻之秘策。其举动之彰明较著者。英则兵踞片马矣。俄则特派陆军大臣前赴远东。为军事上之规画矣。日则出其全力经画辽沈。近且与俄议割满洲。公布于俄报矣。万一不幸。英日俄法四国之中。有一国焉首先发难。则列强各挟机会均等之主义。以肆其横行。于此而予取予求。弗汝疵瑕乎。而赤县神州。岂容他族。实逼处此。将坚拒而不许乎。而海陆军备。一无足恃。又何以为折冲御侮之资。然则为今之计。宜莫如联络德美。以结我援而树彼敌。使竞争得以继续。即协约不能实行。奚以明其然也。德与法为世讎。与英为劲敌。而侵略世界之政策。又往往与俄相抵触。故欧洲大局。德奥义为一部。英法俄为一部。久成对峙之形。至于美日之于东方。莫能两大。日自胜俄并韩以后。高掌远蹠。几欲争揽太平洋之海权。故美与日相轧相倾。初不以一千九百零八年之缔约而变其计画又＜圭黾＞滟兄德为新造之国。而美则世守孟禄主义。其在中国所得权利。远不逮英日俄法之优。是对于四国嫉之愈深。斯对于我国援之必力。东三省铁路之中立。美首倡言。哈尔滨市制之施行。德先抗议。非爱中国也。盖协约未得圆满之果。则竞争尚无休息之期也。臣　　

○愚以为乘此时机。与之联络。握定维持现状四字。为联盟宗旨。但期制限英日俄法之权力。以遏其进取。在德美必表同情。如有非分之要求。则现在增练新军。需款甚钜。或阴许以日后借款特殊之利。以结其欢心。固无损于主权。且有裨于实用。利害之权衡既审。斯操纵之因应皆宜。或三国同盟。以树声援之壮。或两国分议。以免牵掣之虑。事贵速成。谋宜勇断。设再逡巡郤顾。坐失时机。恐德美亦相率加盟。陷我于孤立之域。则眉睫之祸。有不堪设想者矣。国势安危。争此一举。应如何相机办理。克期举行。拟请饬下内阁外务部迅决机宜。密定政策。庶外交不致棘手。而宪政分年筹备。亦得藉此和平之保障。以促其进行。又奏、各国通告公牍。会盟约文。全以法文为外交公共文字。我国驻洋使臣。暨各分馆计十余处。但所驻国习用文字。恒有英法德三者之不同。拟请饬下外务部参照通例。厘定画一办法。由部遴选精通法文。熟谙交涉之员。查照汉文。译成定稿。分别咨行。均下外务部知之。　　

○命礼部尚书荣庆充弓滟＜兪＞滟弓德院院长。署外务部尚书邹嘉来充弓滟＜兪＞滟弓德院副院长。　　

○以训练陆军第三镇著有成效。予记名总兵曹锟以提督升用。余升叙有差。　　

○以办事公允。赏前驻沪奥国总领事沈迪迈宝星。　　

○以热心教授。赏直隶初级师范学堂日本教员小幡勇治、熊泽文吾、江苏高等学堂日本教员理学士三谷新等宝星。纂修官

吴怀清恭纂　　

总纂官钱骏祥恭辑监修总裁世恭阅正月十五日正总裁那月日专司蒿■禾本陆恭覆阅甲寅二月初三日　　

徐月日　　

荣月日副总裁唐月日　　

宗室宝恭阅九月初一日　　

陈恭阅三签二月廿二日　　

熙月日　　

郭恭阅二签十一月二十日　　

宗室麒月日


大清宣统政纪卷之五十六　　

宣统三年。辛亥。六月。壬午。谕内阁、大学士陆润庠等、现在毓庆宫行走。差务重要。著加恩陆润庠每月赏给养廉银一千两。陈宝琛每月赏给养廉银八百两。伊克坦每月赏给养廉银六百两。　　

○以宗人府府丞朱益藩为都察院副都御史。候补三品京堂许秉琦为宗人府府丞。　　

○以江苏布政使陆钟琦为山西巡抚直隶提法使齐耀琳为江苏布政使。山西劝业道翁斌孙为直隶提法使。　　

○命侍郎陈宝琛在紫禁城内骑马。　　

○旌表未婚守志。江苏四品荫生候选中书科中书陆家振继妻徐氏。　　

○癸未。军咨府奏、湖北浙江等省军事参议官。拟请兼任参谋处职务。从之。　　

○督办川滇边务大臣赵尔丰奏、收服巴塘之南得荣地方。八十余村。纵横五六百里。该处百姓纷纷开报户籍。请纳粮税。内有浪庄寺喇嘛千余名。许其还俗回村。各安耕牧。不准再行滋事。又奏、巴塘之东北隅有地名临卡石。该民相率投诚。即将该处拨归三坝厅管理徵粮。均报闻。　　

○广西巡抚沈秉＜辶黎＞方■土奏、宝业为裕民至计。拟请整顿教育。特设银行。以图振兴而固邦本。比年以来晶■宜奉明谕。振兴实业。设立各种实业学堂。学部农工商部督责进行。不遗余力。然而成效尚未大著者。非尽奉行之不力。实亦筹画之有未尽也。查农工商各项实业。论其深非颛门名家不能精。语其浅则庸夫俗子皆能喻。精深之学。势不易成。成亦祇能责以主持指挥。必有多数粗浅技能之人。供其驱策。譬之设一工厂。为之主者。固必为大学问家。或大资本家。至于为技师为工匠之千数百人。则但具粗浅持能。已足应用。而事业之收效。全赖此粗浅技能之千数百人。故与其造少数之专精人才。费重而效迟。不如造多数之粗浅人才。费轻而利溥。学部定章。初等中等高等各项实业学堂。毕业之后。皆应按级升学。又以实官奖励。导之于利禄之途。以是言功课。则初等实中等之豫科。中等实高等之豫科。高等实大学之豫科。不能自成结构。教授不能切实。以言学生。则入学之初。人人皆抱一希冀奖励之心。以为毕业之后。皆奖阳滟＜扌戋＞历宦途。责以场厂实习。率皆夷然不屑。夫名为实业。而不能实习。安有实业之可言。加以课程又系豫科性质。本难应用。又何怪学生毕业之后。莫肯从事实业耶。东西各国。各种各等实业学堂。率皆自为结构。其课程以等级为浅深。要皆各足应用。毕业之后。并不升学。故其学生。皆能各执其业。自谋生计而有余。以全国人民。人人皆知自谋生计。皆有自谋生计之技能。安有不兴之业。安有失所之民。遇有一二专门名家。发明特殊事业。所需技师助手。以至工匠。又所在皆是。易于图成。其民生之充裕在此。其国力之雄厚在此。其新学新艺之日有发明亦在此。似应酌量仿照。将实业学堂升学章程。及时修改。毕业奖励。应否但给学位。不奖实官。亦应切实筹议。务使学生确能从事实业。并宜多设中等初等实业学堂。及实业补习普通学堂。以养成多数粗浅技能之人。散布全国。人知自谋。庶实业能有振兴之日。此定章之宜变通者也。农工商各种实业。新理新艺。日出不穷。自必借助外国教员。以期取人之长。补我所短。惟近来各处实业学堂。聘用外国教员。率皆听其自为教授。不复过问。虽学理本无二致。而民情物产。则国各有不同。彼之所略。或为我所当详。彼之所急。或为我所宜缓。所授学理。若与事实乐不相应。则学成而不能应用。亦自不能专咎学生。此犹曰外人未能悉我国情也。而留学毕业学生。充当教习。亦多袭用外国课本。不复参酌变通。以此为教。安能致用。更有各处工场制造。亦皆袭取外国物品。或专制奢侈玩具。不问本国民生日用。是否相需。甚至一图画之细。一雕刻之微。在彼皆于其民俗国情。具有关系。隐寓国民教育之深心。而依样葫芦。则如秦越肥瘠。毫无关涉。徒启厌薄土物之心。有失陶铸国民之旨。事虽细微。关系颇大。至于应用课本。如农政学。农事法规。土木法规。工业法规。商业历史。商业地理之属。尤须参照本国情形。乃为适切。似应及时编撰颁行。俾各省得以一律遵用。此办法之宜筹画者也。奏定学堂章程。农工商各种实业学堂。均归提学司管理。而农工商部筹备清单。复将农林。蚕业水产各项学堂。列入责成劝业道筹办。同一性质之学堂。而颁布定章。与筹备事宜。隶属各异。一有争揽。则奣＜虘阝＞亦涉侵权。互相推诿。则事嫌旷职。且一学堂而隶属各分。命令不一。在下无所禀承。在上不负责任。办理断难收效。若谓提学司但核课程。劝业道专任设置。则学堂一切设备。胥与课程有密切之关系。事权既分。势难相应。此权限之宜厘划者也。凡此皆现今实业教育之情形。应行改良之事项。切近易行。至于振兴实业。更有应行筹画之端。近来各省设置工厂。开采矿山。以及组织公司场所。从事各项实业者。不乏其处。然皆旋起旋仆。不能有成。良由资本薄弱。而国家无实业金融机关以为之救济。故商民零星资本。丧失已多。而实业终无起色。且使后起者鉴车生畏。莫肯投资。因仍不返。必致民资丧尽。而业无一成。尤可危惧。窃查东西各国实业所由发达。其农业商业工业。皆各有其信用机关。即以日本言之。为商业之信用机关者。有各种之商业银行。为工业之信用机关者。有兴业银行。为农工业之信用机关者。有劝业银行。及各府县之农工银行。似应酌量仿办。于京师设立殖业银行。并于各省或特别繁盛府州。设立农工业银行。以为催进实业之机关。其办法约有数端。一宜厚集资本也。殖业银行。为全国农工银行之中央银行。所负责任至重。所期目的亦至大。自非厚集资本。不能保持其信用。日本劝业银行。资本多至一千万圆。其后逐渐增加。益以公债金。殆又倍之。盖不如是。不足以资灵活而持久远也。一宜守定范围也。殖业银行性质。异于商业银行。其事业之效果。往往收之于数年。或数十年之后。故其贷款为年赋偿还。或定期偿还。若以殖业银行而兼营商业银行之业务。则其结果必陷于危险之地。故必办明性质。确守范围。乃能有利而无弊。一宜官商合办也。考特种银行。若纯为官有。则银行基础。必因政治上之关系而时有摇动。若纯为公司。则又虑主其事者。专营私利不顾公益。殖业银行。亦特种银行之一也。自应官商合办。乃能相与维持。一宜予以发行债票之特权也。应兴之实业无穷。银行之资本有限。纯恃本金以副兴业之望。必逐渐告乏。终有穷时。但殖业银行。若发行钞票以资周转。则侵占中央银行之范围。为货币制度所不许。若吸集存款。以谋业务之扩张。则性质又不相容。惟有发行债票之一策。虽此项办法。吾国尚未试行。而欲图实业之急兴。自不能不令其便宜创办。一宜特定条例为之保护。并宜由官任检查监督之事也。殖业银行。既足以开发富源。充实国力。则保护补助。宜由国家任之。日本劝业银行。由其政府特定种种条例。以保护之补助之。并以大藏大臣监督之。如变更章程。设立分行。分配余利。必得大藏大臣许而后行。实成法之可师者也。要之殖业银行。以全国实业之改良发达为目的。以不动产为抵当。利息既低。长期贷附。于经营实业大有助力。现在我国情形。不惟工商未能进行。即传习自古之农业。亦有衰萎之势。荒地帛滟系一■旦。歉薄相闻。实由不动产之信用薄弱。资金无出。欲兴业而不能。则特设实业金融机关。实为事势所不容缓。至此项银行创设之初。所需成本为数颇钜。川汉粤汉各铁路。现经收归国有。其各路公司原有股本。约计尚不下三四千万。与其筹还商民。一散不能复聚。何如即将原有资本。移之殖业银行。各省商民投集此项资本。本以营业为宗旨。以之补助实业。又系官商合办。当为舆情所乐从。一经转移。即可成立。再行量拨官款。酌集商股以益之。资本可期雄厚。此尤事机之可乘者也。下内阁会议具奏。寻奏、农工实业。关系全国财源。已由农工商部奏定劝惩专章。应即通行各省督抚。随时体察情形。提倡维持。其教育各事。当由学部督饬各学堂。将课程及教授法。详细厘定。殖业银行。当由农工商部。会同度支部统筹全局。另行办理。至以铁路公司股本。移办殖业银行。前已议定还款给股三项办法。未便再议挪移。致碍大信。从之。　　

○甲申。贵胄法政学堂总理贝勒毓朗奏、贵胄法政学堂第一届常年经费。撙节动支。扩充校舍七十余闲。并缴余款银三百余两。又奏、添取第二班学员入堂肄业。此项经费。拟就撙节款内开支。均报闻。　　

○学部奏、前拟筹设游学日本高等五校豫科。现在亟须开办。兹拟具章程十三条。即于本年秋闲考选学生入堂肄业。从之。　　

○改甘肃新疆温肃县分防县丞为温肃府属分防巡检。从巡抚联魁请也。　　

○添铸内阁承宣厅、制诰局、叙官局、统计局、印铸局、法制院、印信各一颗。　　

○予故云南临元镇总兵覃修纲祭葬。　　

○乙酉。谕内阁、＜辶黎＞方■土岫奏、查明准噶尔旗被灾较重。请饬部速筹赈抚一摺。准噶尔旗屡年灾歉。去年又复亢旱。兼以去冬今春连遭大雪。蒙民产业牲畜。倒毙殆尽。困苦情形。殊堪悯念。加恩著赏给帑银一万两。由度支部给发。交＜辶黎＞方■土岫委派妥员前往灾区。查明被灾轻重。分别妥为散放。毋任失所。用副朝廷轸念蒙艰之至意。　　

○命陆军速成学堂监督护理总办陈文运。充陆军第三镇第六协统领官。近畿陆军督练处参议官蔡成勋、充浙江暂编陆军第二十一镇第四十一协统领官。陆军第二十三镇步队第八十九标统带官裴其勋、充吉林暂编第二十三镇第四十六协统领官。山西参谋处总办谭振德、充山西暂编陆军第四十三混成协统领官。均并赏陆军协都统衔。　　

○丙戌。谕内阁、陈夔龙奏、特倢■＜曰融＞■＜石木＞庸劣不职各员一摺。直隶沙河县知县雷其源、听断糊涂。怨声载道。调署任邱县蠡县知县张祖厚、捕务废弛。纵盗殃民。肥乡县知县张新曾、优柔玩忽。颇滋民怨。房山县典史张桂森、阜城县典史范奎垣、疏防逾限。罔顾职守。均著即行革职。试用知州陈宝铭、胆大妄为。声名恶劣。钻营奔竞。有玷官常。著革职驱逐回籍。不准逗遛。前署束鹿县候补直隶州知州张敬效、性情迂缓。难膺繁剧。著以州判降补。新河县知县陈曾翰、才具平庸。难期振作。前署临榆县保定县知县马庆麟、办事粗疏。被控有案。均著以县丞降补。定兴县知县王锦阳年老颓唐。难膺民社。著勒令休致。开州知州孙德成、才力竭蹶。不胜繁要。甯津县知县韩树梅、性近偏执。防疫不力。均著开缺另补。又片奏、裁缺龙固营都司岳骏声、盗卖官树。侵吞公款。著即行革职。并将盗卖树木价值。及侵蚀公款。勒限追缴。　　

○又谕、电寄长庚等、据电奏、丹噶尔厅及西甯县揽隆庄等处。匪党聚血■乣。同时起事。晶■宜经调拨马步各队。先后拏获逆首李旺、及李统春、李官博俭等。并拏获匪党多名。丹噶尔厅已获各犯。委西甯府知府兴廉前往会讯。实系逆奣＜虘阝＞亦昭著者。就地正法等语。西甯地处边要。党徒不时窃发。攻该督等饬令该府迅速前往。将丹噶尔厅所获各犯。认真讯究。凡系逆奣＜虘阝＞亦昭著之犯。即著就地正法。并将西甯获犯。一并讯明惩办。毋稍宽纵。其未获各犯。仍责成该督等饬属严拏务获。尽法惩治。以绝根株。嗣后仍著加意防范。免再滋生事端。　　

○又谕、电寄张人骏等、革道蔡乃煌玩误要款一案。上年八月曾谕令张人骏、程德全、饬令该革道将经手款项。勒限两个月缴清。嗣因逾限已久。又于本年三月初十日。电谕该督。将现办情形。迅速电奏。是月二十四日。始据该督等电奏该革道欠款。以押件作抵。如各处押产悬而无薄。仍责成该革道清偿等语。复经谕令该督等勒限严追。毋再延缓。现在又逾数月。该革道押产。究竟有无著落。能否作抵。钜款攸关。竟不上紧严办。致令久延。殊属不成事体。仍责成张人骏、程德全、迅速认真清理。毋再迟延。并将现办情形。先行电奏。　　

○礼部会奏、遵拟国乐办法。延聘通才。及谙习音乐人员。参酌古今中外乐制。详慎审订。编制专章。奏请颁行。从之。　　

○东三省总督赵尔巽等奏、吉省常赦不原遣流人犯。援照奉省奏准办法。一并毋庸发配。留于吉省分别年限。收所习艺。下法部议。寻奏、如所请行。从之。　　

○丁亥。谕内阁、监国摄政王面奉隆裕皇太后懿旨。钦天监奏、遵择入学读书吉期一摺。著于本年七月十八日辰刻。皇帝入学读书。　　

○戊子。谕内阁、电寄张人骏等、据电奏、办理灾赈各员绅。久历艰辛。始终罔懈。请援照成案。准予保奖。并医员等可否汇案奏保等语。著准其择尤酌保。毋许冒滥。　　

○弓滟＜兪＞滟弓德院奏、遵拟弓滟＜兪＞滟弓德院办事及议事细则三十七条。缮单呈览。又奏、觅定东安门内礼部礼器库。即前光禄寺旧署地址。恳恩拨给。以便修筑。均从之。　　
</div>
    <div class="pagination">
<a href="清实录宣统朝政纪_page114.html">上一页</a><span>...</span><a href="清实录宣统朝政纪_page110.html">110</a><a href="清实录宣统朝政纪_page111.html">111</a><a href="清实录宣统朝政纪_page112.html">112</a><a href="清实录宣统朝政纪_page113.html">113</a><a href="清实录宣统朝政纪_page114.html">114</a><span class="current-page">115</span><a href="清实录宣统朝政纪_page116.html">116</a><a href="清实录宣统朝政纪_page117.html">117</a><a href="清实录宣统朝政纪_page118.html">118</a><a href="清实录宣统朝政纪_page119.html">119</a><a href="清实录宣统朝政纪_page120.html">120</a><span>...</span><a href="清实录宣统朝政纪_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
