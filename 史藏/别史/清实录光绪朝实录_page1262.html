<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1262 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1262 页/共 1316 页</h1>
    <div class="content">
○又谕。电寄端方等、据端方致外务部电称、江西南康县有焚毁教堂戕害教士重案。尚未据瑞良奏报。殊堪诧异。著端方、瑞良、迅派得力文武员弁。驰往查办。务将正凶暨滋事首犯。严拏惩治。其保护不力之地方官。亦须查明撤倢■＜曰融＞■＜石木＞。所有现存教士教民暨各产业。应认真防范保护。乃稍疏虞。一面将详细情形。迅即电奏。　　

○陆军部奏、建设军官学堂。变通北洋原定章程。选京外成军各镇之军官学识兼优者。入学肄业。从之。摺包　　

○辛巳。谕军机大臣等、电寄端方等、两次电悉。南康县境既出有焚毁杀害重案。该地方文武应如何加意防范。以遏乱萌。乃章滟贡城内又有焚烧教堂情事。殊属疏忽。著端方、瑞良认真查办。勿稍赡徇。代理南康县知县杨寅揆、即行革职留缉。黄寿山以死勤事。应由该督抚查明请恤。并著严饬印委各员。切实保护弹压。勿再滋生事端。电寄　　

○陕甘总督升允奏、降调陕西延榆绥道严金清。自充督练公所参议。于调度操防。不辞劳怨。前经奏。请开复原官原衔。未蒙俞允。乞恩先赏还原衔。得旨、所请仍不准行。摺包　　

○以考选优生。批行迟延。陕甘总督升允、下部察议。摺

包

　　

○以贪劣不职。革甘肃灵台县知县王尧儒、署大通县知县姜镇南职。摺包　　

○予甘肃新建已故伊＜覀之＞■牛将军金顺专祠列入祀典。摺包　　

○壬午。世宗宪皇帝忌辰。遣官祭泰陵。　　

○谕内阁、朕钦奉慈禧端佑康颐昭豫庄诚寿恭钦献崇熙皇太后懿旨、前经降旨豫备立宪。原以君主立宪。为吾国政体所最宜。薄海臣民。咸当确切办明。免涉误会。内外百官。俱有长民之责。尤须认真购明。以示趣向。著在京各部院。在外各督抚。迅即将君主立宪国政体。博考各国成案。慎选名人论说。督率所属各员。分班切实研究。务期宗旨纯正。事理明通。其有力学精思。贯通治术。有裨时用者。该管长官据实保荐。听候擢用。其不能切实研究。于治理毫无体会者。亦应随时董戒。俾各勉为通才。共济时艰。傥或误入歧途。倡为谬说。淆乱国是。必须严查禁止。以杜流弊而端治源。将此通谕知之。现月　　

○又谕、朕钦奉皇太后懿旨、上年降旨宣布宪政。业经明白申谕。视进步之迟速。定期限之远近。朝廷廑怀宪政。盼望至殷。近已降旨先设资政院。以立议院基础。顾议院言论之得失。全现议员程度之高下。非教育普及。则民智何由启发。非地方自治。则人才无从历练。至教育宗旨。必以忠君爱国。屏除邪说为归。自治法规。必以选举贤能。力谋公益为主。著学部通筹普及善法。编辑精要课本。以便通行。并著民政部妥拟自治章程。请旨饬下各省督抚择地依次试办。并由该部随时切实稽查。立为考成。勿任空文塞责。务使议员资格日进高明。庶议院早日成立。宪政可期实行。有厚望下。现月　　

○谕军机大臣等、据广州副都统李国杰电奏、各省驻防旗丁。骤闻裁撤口粮。易致惊惶。请饬妥慎办理等语。朝廷为旗民广筹生计。授地耕种。并筹办各项实业教育事宜。实属仁至义尽。该将军督抚等果能会同认真经理。先筹地亩。妥为安插。然后按照授地旗丁分数。徐为裁撤口粮之计。并非操切从事。至分购民田。谕令按照时价。于驻防附近州县。酌量购买。官民交易。务期平允。不至抑勒强迫。各该将军督抚等仍当懔遵前旨。实心实力。认真妥办。一面剀切晓谕。宣布朝廷德意。务使旗民人等家喻户晓。尽释疑惧。期副朝廷化除畛域之至意。现月　　

○农工商部奏、直隶司道大员。设立洋灰公司。请予立案。报闻。摺包　　

○以民政部右丞裕厚署左丞。左参议刘彭年署右丞。现月　　

○以候补道陆钟岱署内城总厅厅丞。候补道吴篯孙为外城总厅厅丞。现月　　

○癸未。谕内阁、保护传教。载在约章。凡在内地之外国教士身命财产。地方官均有保护之责。近年来各省焚毁教堂。戕害教士。仍复在所不免。朝廷深为惋惜。推究其故。民教之不和。多由官吏处置之未善。从前历经订约。载明安分传教习教之人。不得刻待禁阻。又如系中国律令之事。仍由地方官照例办理。是其界限本极分明。著各省督抚迅将中国与各国所定约章内传教各条。摘要辑刊成册。分发所属各官。责令认真讲习。遇有外国教士交接事件。遵照约章切实办理。至平民教民。同为朝廷赤子。同受国家法律。一切违犯科条。及诉讼案件。不分民教。悉按定律持平判断。毋稍歧视假借。俾各输诚悦服。并随时剀切晓谕。使民教各安本分。勿相侵陵。官吏能主持公道。民教自化除忿嫉。其有痞棍匪徒。造谣播弄。滋生事端者。平时宜严加防范。临时须迅与消弭。傥地方官吏不谙约章。或颟顸偏执。或畏葸因循。以致酿生重案。定予查究。分别惩处。将此通谕知之。谕军机大臣等。电寄端方等。电奏均悉。仍著懔遵前旨。加意防范。认真保护。俟查明结案时。再行降旨。

　　

○浙江巡抚张曾阳滟＜扌戋＞奏。浙西盐巡营统将身故。暂以江南提督刘光才兼统。从之。　　

○以亏款延缴。革浙江桐庐县知县胡裔麟职。并勒追。摺包

　　

○蠲缓云南昆明、石屏、恩安、三州县。水旱被灾各地方田粮。摺包　　

○甲申。上奉慈禧端佑康颐昭豫庄诚寿恭钦献崇熙皇太后御仁寿殿。德国使臣雷克司、带领水师提督克尔彭等、暨日本国使臣阿部守太郎、带领陆军中将鲛岛重雄等觐见。起居注　　

○以杀贼有功。衰病乞退。予伊＜覀之＞■牛索伦营镶红旗佐领德里春原品休致。赏食全俸。摺包　　

○以办灾弊混。革浙江归安县知县朱鉴章等四员职。摺包　　

○以贪劣显著。革浙江青田县知县范泽溥等二员职。永不叙用。　　

○以舞弊营私。革浙江铜圆局委员、知县黄霦、董秉清、同如赵增恪、府经历胡廷溥、县丞熊岳钟、王簿彭汝球职。黄霖、赵增恪、胡廷溥、熊岳钟并永不叙用。　　

○以捐款助学。予山西洪洞县绅妇刘冯氏建坊。　　

○乙酉。修订法律大臣沈家本奏。刑律草案告成。计总则十七章。分则三十六章。共三百八十七条。统计法系。约分法德英为三派。日本则又折衷法德暨唐明我朝刑律之闲。风气所越。万难守旧。盖有毖于时局。鉴于国际。惩于教案。而不能不改者。下宪政编查馆知之。摺包　　

○御史江春霖奏、议院与都察院名实不同。不宜混合改并。下会议政务处议。摺包　　

○以江苏布政使陈启泰署江苏巡抚。江苏苏松太道瑞澂为江西按察使。现月　　

○以交结匪类。革前外务部员外郎戢翼翚职。并解回原籍。交地方官严加看管。现月　　

○以东省日兵撤退。赏在事日员伊藤博文山县有朋御书画各一轴。桂太郎等六员宝星。摺包　　

○以任满更调。赏比使随员德瓦勒宝星。摺包　　

○丙戌。谕军机大臣等、有人奏、甘肃回民马化龙之孙。到处抢掠。大为民害。董福祥坐拥厚资。颇储利器各等语。著升允按照所指各节。查核情形。妥筹办理。原片著钞给阅看。寻奏、遵查马化龙之孙。实无抢掠案据。应毋庸议。董福祥储械无多。虽拥厚资。既不乐输。未便相强。至甯夏兵力虽单。尚敷分布。容俟饷项稍纾。再行添练劲旅以固边圉。报闻。现

月

　　

○又谕、电寄张人骏、电悉。仍著梁诚先来京覆命。再行赴＜目辟＞＜訁冉＞米＜度攵＞＜夗贝＞。电寄　　

○又谕、电寄端方、新授江西按察使瑞澂、著端方转饬迅赴新任。毋庸来京请训。电寄　　

○命甯夏将军色普徵额开缺。回京当差。以前盛京将军增祺为甯夏将军。现月　　

○丁亥。命陕西巡抚曹鸿勋开缺候肬■闲。调山西巡抚恩寿为陕西巡抚。江苏巡抚张曾阳滟＜扌戋＞为山西巡抚。现

月　　

○实授陆建章为山东曹州镇总兵官。现月　　

○戊子。谕内阁、顺天府奏、特倢■＜曰融＞■＜石木＞诈妄贪劣各员一摺。顺天府治中孙寿臣、滑诈性成。办事谬妄。著以州同降补。香河县知县前署文安县知县王维琛、藉端苛罚。操守难信。候补知县郑世纲、天性太薄。被控有案。石港司巡检前署门头沟县丞邓汝霖、违例擅受。控告有案。均著即行革职。顺义县知县吴亦琳、恃才任性。办事草率。著开缺察看。另片奏、顺天高等学堂监督候选训导保厘东、居心近利。鄙玩已甚。著即革职。又片奏、署霸州知州候补直隶州知州周登皞、署文安县知县升补西路同知李培之、署昌平州知州候补知县何则贤、均堪为循良之选。著传旨嘉奖。现月　　

○谕军机大臣等、电寄陆徵祥、电悉。和赠宝星二件。均准收受。电寄　　

○给事同忠廉等奏、立宪政体。下议院宜特设。不可以都察院更改。下会议政务处议。摺包　　

○御史李春溥奏、晋矿关击紧要。福公司别生狡谋。请饬会议大员极力维持。下部知之。摺包　　

○两江总督端方等奏、苏省银价腾贵。州县徵解亏累。酌议补救办法。下部议。寻奏。该省拟加徵忙价。碍难遽准。从之。　　

○又奏。遵章创练苏省马石滟驳工辎各队。改编防营办法。下部知之。　　

○命开缺陕西巡抚曹鸿勋迅即来京。豫备召见。电寄　　
</div>
    <div class="pagination">
<a href="清实录光绪朝实录_page1261.html">上一页</a><span>...</span><a href="清实录光绪朝实录_page1257.html">1257</a><a href="清实录光绪朝实录_page1258.html">1258</a><a href="清实录光绪朝实录_page1259.html">1259</a><a href="清实录光绪朝实录_page1260.html">1260</a><a href="清实录光绪朝实录_page1261.html">1261</a><span class="current-page">1262</span><a href="清实录光绪朝实录_page1263.html">1263</a><a href="清实录光绪朝实录_page1264.html">1264</a><a href="清实录光绪朝实录_page1265.html">1265</a><a href="清实录光绪朝实录_page1266.html">1266</a><a href="清实录光绪朝实录_page1267.html">1267</a><span>...</span><a href="清实录光绪朝实录_page1263.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
