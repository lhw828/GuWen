<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1191 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1191 页/共 1316 页</h1>
    <div class="content">○以前库伦办事大臣德麟为镶黄旗汉军副都统。前归化城副都统朴寿为正白旗汉军副都统。工部尚书松溎为西安将军。明发　　

○癸巳。谕内阁、张之洞奏、特倢■＜曰融＞■＜石木＞不职各员一摺。湖北试用知府杨汝康、性情狂妄。抽捐不实。通城县知县汪邦柱、糊涂卑陋。纵丁病民。大挑知县刘汉云、承办赈务。帐目不清。均著即行革职。汉阳府通判宋鼎勋、猥鄙见小。不称府佐。著以县丞降补。截取知县吴星映、专任私人。难膺民社。惟文理尚优。著以教职归部铨选。襄阳县知县李祖荫、规避出洋。要求要差。兴山县知县楼汝济、不谙吏治。尚须学习。均著开缺另补。另片奏倢■＜曰融＞■＜石木＞武营劣员等语。湖南署永顺协副将提标右营游击李占鳌、嗜好甚重。兵缺徇私。署镇溪营游击补用游击苏文扬、癃老废弛。形同木偶。永顺协中军都司刘耀宗、衰老昏瞆。不顾职守。均著即行革职。提标中军参将傅懋凯、袒兵生事。人地未宜。著开缺留省另补。湖北德安营中军守备张殿扬、冒饷剥兵。欺骗孤寡。著革职。提省审讯。按律惩办。现月　　

○都察院奏、得道缺多事肬■闲。请设法疏通。并赏给津贴银两。下政务处会同吏部户部议奏。现月　　

○练兵处奏、拟拨暂编第十三协移隶江北。饷项由江北筹供新军款内动支。营队亦并入该处应练一镇内办理。又奏、请将京师帅府园神机营之霆字捷字队兵厂。改建陆军小学堂。并依议行。摺包　　

○巡警部奏、绿营疲弱。请饬各省一律改为巡警。以收实用而节虚糜。一政务处会同兵部议行。　　

○湖广总督张之洞等奏、鄂湘＜目辟＞＜訁冉＞米＜度攵＞＜夗贝＞三省修筑铁路。经三省官绅公商妥协。议定条款十四条。豫议路成后条款四条。下部知之。摺包　　

○又奏、筹办湖北境内川汉铁路。并将南端接川界之路工。北端接干路之路工。分别接修办法。商定大纲。下部知之。摺包　　

○署贵州巡抚林绍年奏、清理通省插花地面。画分改隶。正经界以便管辖。绘图进呈。得旨、著岑春蓂认真办理。摺包　　

○以户部右侍郎戴鸿慈为礼部尚书。未到任前。以都察院左都御史陆宝忠署理。现月　　

○调兵部尚书松寿为工部尚书。以荆州将军清锐为兵部尚书。未到任前。以松寿兼署。现月　　

○以镶红旗汉军都统载卓为荆州将军。现月　　

○调商部左侍郎陈璧为户部右侍郎。以商部左丞唐文治为商部左侍郎。候补侍郎吴重喜■心为仓场侍郎。内阁学士刘永亨为工部右侍郎。现月　　

○以都察院左都御史寿耆为镶红旗蒙古都统。以镶白旗满洲副都统崇勋为镶红旗汉军都统。现月　　

○调河南巡抚陈夔龙为江苏巡抚。山西巡抚张人骏为河南巡抚。以裁缺江淮巡抚恩寿为山西巡抚。现月　　

○以究心操防。予署贵州古州镇总兵何秀桢等二员、军机处存记。　　

○以捐款兴学。赏贵州遵义县在籍道员华之骑二品顶戴。予故河南临颍县知县鲁宗礼、山西候补知府陈廷瑞、为其故父母各建坊。　　

○旌表善事继母。贵州安顺府孝子刘开元。摺包　　

○甲午。谕军机大臣等、电寄濮子潼、陈夔龙、未到任以前。江苏巡抚。著濮子潼暂行护理。电寄　　

○引见京察三品以下京堂各官。得旨、宗人府府丞王培佑才具平庸。大理寺卿王福祥久病未愈。均著原品休致。顺天府府尹李希杰难胜繁剧。著开缺另候肬■闲用。余著照旧供职。现月　　

○派醇亲王载沣管理健锐营事务。肃亲王善耆管理圆明园八旗官兵并鸟枪营事务。明发　　

○命恭亲王溥伟为阅兵大臣。明发　　

○命外务部尚书瞿鸿禨协办大学士。现月　　

○以内阁学士绍昌为刑部左侍郎。光禄寺卿伊克坦为都察院左副都御史。现月　　

○调镶黄旗汉军副都统孚琦为镶白旗满洲副都统。以前正蓝旗满洲副都统毓秀为镶黄旗汉军副都统。明发　　

○浙江按察使王仁宝因病解职。调湖南按察使颜钟骥为浙江按察使。以湖北汉黄德道继昌为湖南按察使。

现月

　　

○乙未。科布多参赞大臣连魁奏、冬令提用仓粮。散放穷蒙。下部知之。摺包　　

○署贵州巡抚林绍年奏、黔边肃清。请将新添防勇酌量裁改。以节饷需。下所司知之。摺包　　

○以江苏按察使袁树勋为顺天府府尹。未到任前。以户部右侍郎陈璧兼署。现月　　

○以光禄寺卿管廷鹗为太常寺卿。现月　　

○丙申。谕军机大臣等、电寄岑春火滟宣、据电奏、请将广东收捐展限等语。著户部议奏。电寄　　

○热河都统廷杰奏、筹办粮捐。作为警务专款。并整顿税捐。酌拟比较功过章程。下部知之。摺包　　

○又奏、河南候补道李禔等三员。暨休致四川知府姜鹏程、请留热差委。得旨、姜鹏程著毋庸议。余著照所请。随手　　

○转商部右丞绍英为左丞。左参议王清穆为右丞。

现月　　

○以直隶通永道朱家宝为江苏按察使。现月　　

○分别蠲缓带积广西崇善、养利、武宣、来宾、马平、贵、名滟隹容、融、象、桂平、宜山、苍梧、临桂、灵川、迁江、十五州县。兵燹地方地丁兵米。摺包　　

○丁酉。世祖章皇帝诞辰。遣官祭奉先殿。　　

○孝仪纯皇后忌辰。遣官祭裕陵。照例　　

○谕军机大臣等、西苑门内重地。所有当差各员人等例不应进者。均不准擅入。现月　　

○又谕、电寄周馥、电悉。袁树勋著照所请。俟查办事竣。再行来京。电寄　　

○办理商约大臣兵部尚书吕海寰奏、在沪开办商约以来。英美日葡四国。业已议竣。德国尚待续议。义奥比荷等国。均俟德国订约后。方能开议。俄法有陆路商务。未能刻期蒇事。谨密陈情形。下外务部知之。摺包　　

○署甘肃新疆巡抚吴引孙奏、新疆练兵兴学。筹款维艰。请将追出前抚臣潘效苏等侵挪冒销各款留新。免其提拨。以济要需。下户部议摺包　　

○纂修官朱汝珍恭纂　　

帮总纂官程棫林恭辑监修总裁世恭阅八月初一日正总裁那月日专司蒿■木本陆恭覆阅癸丑十二月十一日　　

徐月日　　

荣月日副总裁唐月日　　

宗室宝恭阅一签三月初一日

　　

</div>
    <div class="pagination">
<a href="清实录光绪朝实录_page1190.html">上一页</a><span>...</span><a href="清实录光绪朝实录_page1186.html">1186</a><a href="清实录光绪朝实录_page1187.html">1187</a><a href="清实录光绪朝实录_page1188.html">1188</a><a href="清实录光绪朝实录_page1189.html">1189</a><a href="清实录光绪朝实录_page1190.html">1190</a><span class="current-page">1191</span><a href="清实录光绪朝实录_page1192.html">1192</a><a href="清实录光绪朝实录_page1193.html">1193</a><a href="清实录光绪朝实录_page1194.html">1194</a><a href="清实录光绪朝实录_page1195.html">1195</a><a href="清实录光绪朝实录_page1196.html">1196</a><span>...</span><a href="清实录光绪朝实录_page1192.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
