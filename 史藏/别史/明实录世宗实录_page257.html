<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 257 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 257 页/共 518 页</h1>
    <div class="content">　　○荣安惠顺端僖皇贵妃及
　　○哀冲太子西一室祔
　　○端和恭顺温僖皇贵妃及
　　○庄敬太子东一室祔怀荣贵妃西二室祔荣安贞妃礼部以荣妃既祔葬  孝洁皇后陵次即当祔享今五室已满若别为营建则与祔享之义不协＜锍-釒＞请  上裁故有是命
　　○戊午责州都匀府地震
　　○始通天津海运转漕永平诸军平自
　　○庚戌虏患后燕河石门二路所增至客兵饷岁计三十万石有余而该郡土硗岁收不给稍稍水旱水陆绝无□贩全恃挖运前巡抚都御史温景葵遂倡通漕之议会以疾去诏继任都御史耳□大随朝勘奏及是勘上该郡有清滦二河清河为工钜不可开滦河自永平西门外经流一百五十四里至纪各庄入海自纪各庄至天津卫四百二十六里悉并岸行舟中开开洋一百二十里沿途有建河粮小沽大沽河中流遇贼可以避引宜于纪各庄建修仓廒自天津漕粟于此卸囤转载小舟由滦河达之永平永豊仓力半功倍可为佐辅永利部覆报可自是每岁通漕省国帑十二滦东诸邑渐称饶阜云
　　大明世宗肃皇帝实录卷五百六十


大明世宗肃皇帝实录卷五百六十一
　　嘉靖四十五年八月己未朔
　　○甲子进封敬妃文氏为贵妃册封宫御尚氏为寿妃  命镇远侯顾寰安平伯方承裕持节大学士李春芳郭朴捧册
　　○乙丑
　　○宁夏卫地震
　　○丙寅  孝康敬皇后忌辰  奉先殿行祭礼遣宁伯刘允中祭  泰陵
　　○丁卯  孝慈高皇后忌辰前一日  奉先殿行祭礼
　　○祭先师孔子庙礼部尚书高仪行礼以明日  万寿圣节遣玉田伯蒋荣彭城伯张熊成安伯郭应乾清平伯吴家彦分祭  八陵都指挥佥事卢瓒祭  恭仁康定景皇帝中官祭  恭让章皇后各陵寝
　　○升贵妃文氏父承武为锦衣卫指挥同知赠寿妃尚氏父臣为骠骑将军左军都督府都督佥事兄文辉授锦衣卫正千户
　　○戊辰
　　○祭  太社稷命镇远侯顾寰代  万寿圣节命驸马都尉谢诏代告  内殿成国公朱希忠代祭  天子咸福宫  上不御殿百官具朝诣皇极门行五拜三叩头礼上表称贺
　　○免宴赐节钱钞
　　○朝鲜国王李峘差陪臣吏曹参判朴启贤等朵颜等三卫夷人都督影克差头目阿里麻等贵州土官衙门差舍犯宋一汶等各来朝贺贡马及方物宴赉如例
　　○己巳
　　○祭  帝社稷命成国公朱希忠代
　　○泰王怀埢薨  上辍朝三日治丧葬如例谥曰宣
　　○甲戌
　　○宁夏卫地震有声
　　○丁丑西苑献瑞谷九十九本遣成国公朱希忠告献  太庙群臣表贺
　　○戊寅命工部速建紫宸新宫迎冬至一赐入居
　　○己卯先是广东和平县岑冈贼首李文彪与江西龙南县高沙保贼首谢允樟下历贼首赖清规自三十五六年间相与结党构乱号为三巢时时劫掠近巢郡邑居民前后具奏请剿无虑十余＜锍-釒＞以倭患方棘广福多故不暇及也至是文彪已死其子珍与谢赖二贼势益猖炽每约期分道四出攻城略邑众且数万于是提督南赣都御史吴百朋决计封之上＜锍-釒＞曰三巢依险作乱根盘深固僣拟称王四方群盗率以倚为声势逈非张土□连林朝目□羲辈崛起新贼可比且逞其故智往往愚弄官府寻招寻叛自为淂计臣每宣扬朝廷德威曲加慰谕冀其自新乃怙终不悛跳梁如故即今广东之和平龙川兴宁江两之龙南信豊安远诸县叛图业已蚕食过半一应钱粮词讼有司不敢诘问者积有年矣及今不亟行驱除将来之祸有不可胜言者臣目击时艰亟欲讨贼自效顾两省官民为群盗即威所劫但议征剿闻者咋舌即讯之老将知兵者亦以为积年臣寇必湏各四省之师夹攻之兵非三十万银非百万不可展转推避莫肯直任臣窃以为运用之妙在将不在兵驭兵之要贵精不贵多臣任事三年朝夕筹画其于地形之险夷人情之向背察识已真训习将士历试可用兼以近日民心内属贼党渐离率其子弟政其仇讎出其不意攻之必矣弟寇垒有坚土□叚用兵有先后先其坚者则瑕者盖瑕三巢之中如高沙谢允樟等则已质其妻子帖然听命岑冈李珍江月照等畏威马□充不敢妄动推龙南下历贼首赖清规紏同熟水贼首徐仁标汶龙贼首王凤阳胡坑贼首胡应川小石保贼首吴珊大石保贼首杨明甫洪保贼首刘乔嵩信豊上里贼首袁尚信广东龙川羊石寨贼首李世柏鎱钹寨贼首宋伯颗等洿据江广六县时众负固逆命如昨故议用兵必先自下历始机有可乘时不易得臣已移镇信豊部置将士专委岭北守巡葵为李佑同知李多祚等监督刻期分道直捣其巢强寇既举则弱者自服岑冈高沙渐次可平矣惟  陛下专付臣以讨贼之任不效则治臣之罪臣又惟师行粮从士不宿饱不重赏而能却敌者未之闻也请自今将南赣府县库贮银悉容臣权宜贷用或令江西布政司协济十余万两以充军前粮赏之需今参政蔡文督理之其钱粮出纳擒斩功次乞勍江西巡按御史成守莭稽查以免侵冒之毙＜锍-釒＞下兵部议覆三巢毒流两省固王法所必诛百朋志锐讨贼不烦调兵方略已定本部难于遥制即令督蔡文李佑等相机图之钱粮行户部计处从之
　　○庚辰  宪宗纯皇帝忌辰  奉先殿行祭礼遣广宁伯刘允中祭  茂陵
　　○遣礼部主事徐廷祼奉承天大志祭告  显陵
　　○甲申兵部覆巡按广东御史陈联芳奏山贼李亚亢等毒掠河源河平诸县是年二月提督吴桂芳吴百朋各调集官兵分为五哨使原任总兵官俞大猷督之直捣其巢擒斩一万四百余级俘一千余人夺归八万余人招降一千二百余人听抚四千余人贼党悉平大猷向以失事革任当议赎桂芳百朋指授方略总兵官吴继爵协谋其济参政郭应聘李佑副使张子松刘稳王化佥事李偕参将王诏蔡汝兰游击魏宗瀚戴冲霄等分哨兵功俱当叙  诏光赏桂芳继爵百朋太猷各银币大猷复原职听用其余有功者御史核实以请
　　○乙酉提督两广侍郎吴桂芳原任巡抚福建汪道昆各以万桥山澳捷闻道昆据佥事毕竟初立报称吴平已生檎桂芳独疑之以为平素号猾贼必不肯自投传应嘉哨内以就显戮今初报生擒之妄已不待言即自沉一说亦止据贼党供报彼时风火之中昏黑莫辨之际何由知其必死也因劾应嘉妄报当罪而汤尧＜宀十见＞不能乘胜穷追亦当议罚＜锍-釒＞并下兵部尚书杨博等复言据闽广诸将续报则平已定死桂芳止以初闻不实复有此疑今各道兵舡劳费日久倘贼已荡平而复内自犹豫非计之得也请令广东巡按御史严查吴平果系自溺余党悉平即具列两省诸臣功罪奏请赏罚并议安南助兵剿贼之功  上从部议
　　○虏众由平山墩入寇延安
　　○丁亥荫大学士徐阶子瑛为中书舍人以三十三年诸边奏捷加恩也
　　○秋分祭夜明于夕月坛遣寅城伯卫守正行礼
　　○以  玄极殿前地隘不便陪侍  命撤去咸熙宫改建大享门
　　大明世宗肃皇帝实录卷五百六十一


大明世宗肃皇帝实录卷五百六十二
　　嘉靖四十五年九月戊子朔
　　○礼部进明年祀册
　　○己丑祭历代帝王遣镇远侯顾寰行礼
　　○蓟镇总兵胡镇久病不视事抚按官劾其旷官黩货宜罢斥  上请镇先年有战功令以原职餋病升副总兵王孟夏代之
　　○辛卯  孝恭章皇后忌辰  奉先殿行祭礼遣兴安伯徐梦赐祭  景陵
　　○壬辰复设柘林守备以澄海潮阳二县水兵隶之令往来南澳及河渡门等处备盗时吴平既败余党陈新老林道乾等复窥南澳议者以南头参将去海洋远不便弹压欲于南澳别设参将募重兵守之侍郎吴桂芳以南澳中地险而腴在胜国时设兵戍守其后戍兵即据之以叛此所谓御盗生盗覆辙照然不如置戍柘林而以南头参将及该府补盗官节制督察之便报可
　　○修乾光殿
　　○荫故崇明县死事知县唐一岑子庆道为国子生
　　○湖广襄阳等处大霪雨累昼夜不止平地水深丈余随坏城垣漂没庐舍民溺死无筭
　　○修武福宫
　　○甲午祭云南风雨雷岳镇海渎山川诸神遣镇远侯顾寰行礼
　　○吏部尚书胡松言比来抚按官举劾往往狥私市恩无为国任怨之忠每举已虑数十人每人亡虑数卜语且多以升任行取及年浅者掇名于前及其所劾者则犯赃宜逮治矣而止拟以降调罢软及贪残宜罢闲矣而止拟以改教夫举人不当其功则人有轻心劾人不正其罪则人无惴志且巡抚年终列有贤否文册到部今皆无之本部将安所据以议陟黜也请特降严旨申饬有仍前举劾不公及贤否册失期不至者罪之  上嘉纳其言令抚按官务实举行违者参治不贷
　　○四川仁寿县盗二百余人夜入城劫库杀人寻趋永播遁去巡抚谈论巡按李廷龙以闻因劾佥事吕荫知事周大绣等各失事罪且言永播实为盗主请切责永宁参将安大朝讨贼自效而今播州参将周表改驻川贵适中之地毋使偏累播州一司得旨夺荫俸一月下大绣等于御史问守土事宜令纶悉心计处以闻
　　○革肃府金坛王长子弼楏爵发高墙降镇国将军弼祯为庶人发间定各禁住坐狂纵不检侵侮肃王故也
　　○龙门卫都指挥符祯等宣府镇抚王昱等各谋升调保荐等事遣人挟重赀入京为巡城御史王宗载逻得之并获其诸纳贿作奸私券及总兵马芳报内臣刘升书奏之诏下祯等各按臣逮讯其马芳受嘱事情令总督查核以闻仍命厂卫及五城御史严捕在京一切诓骗奸徒不许姑息
　　○乙未修  玄极宝殿成奉安  上帝  睿宗皇帝神位成国公朱希忠行礼
　　○丙申罢重阳节宴
○遣工部左侍郎张守直往承天府修理  显陵祾恩等殿更建龙飞殿  诏川广两省抚按官各采大木
　　○丁酉巡按四川御史李廷龙奏新升南京操江都御史盛汝谦本南直隶人以乡官监临本籍例当回避原任四川按察使李侨一月间历升左右布政皆坏乱选法迄将二臣议处而治文选司郎中罗良任事不谨之罪部覆操江乃南京坐院非在外巡抚比按察去布政阶地不甚相悬且二臣资望亦自当得之良无私也得旨汝谦侨良俱供职如故  命原任广东总兵俞大猷仍总兵官镇守广西  敕江西按察使季德甫右参政张渊佥事毛汝麒右参议胡顺华等闲住时巡按御史成守节奉  诏大索严世番等寄赃银以二司官不肯为任怨乃劾罢之
　　○戊戌致仕南京工部侍郎龚辉率辉浙江余姚人嘉靖癸未进士由工部郎中出为福建副使累官右副都御史提督南赣寻改总督漕运历大理寺卿工部侍郎复改前职引年致仕归卒于家隆庆改元赠右都御史赐祭葬如例
　　○升河南道御史董鲲为湖广按察司副使
　　○古田獞贼韦银豹等降时银豹久据古田与诸獞分其地为上下里居之银豹两犯省城独下四里人从之提督军务吴桂芳因以其间遣典史廖元入上四里谕降诸獞诸獞复业者一千九百余人于是银豹势孤亦请降桂芳即以古田平闻因言古田自弘正来县令未尝入城令与吏廖元恢复已有次第宜量升本县主薄俟其政成即擢为令又本省副总兵止以都指挥充之不兼制柳庆权轻位下几事輙为抚夷道所特令诸獞虽纳款犬豕之性难保其终欲为地方长久之计莫如稍重将权则选材勇堪任者代门崇文镇守仍守其便宜行事兵部覆从其言于是革崇文职听调改设总兵一员加都督职衔兼制柳庆诸獞廖元升擢俱如拟
　　○庚子兵科右给事中魏时亮劾奏都察院左都御史张永明衰耄庸鄙并诬具受贿数事乞罢黜吏部以永明素称清谨受贿事不实诏供职如故
　　○降翰林院检讨吴可行二级调外任调翰林院修撰范应期南京别用以给事中卒自修魏时亮御史李辅刘翾劾可行险横当罢斥翾并劾应期居乡为人请托事故有是命
　　○辛丑大享视牲遣成国公朱希忠代镇远侯顾寰安平伯方承裕尚书高燿杨博轮视
　　○南京吏科给事中张崇伦等劾奏南京刑部左侍郎叶金□查南京兵部右侍郎喻时南京大理寺卿王爚俱衰痛不职  诏镗闲住时爚各回籍听用
　　○癸卯以更建新宫祈祐于紫极殿五日停常封河南抚按官孟餋性李文续以灾伤奉  诏条陈弭盗事宜一请河南兵备道所辖各卫所州县军舍民壮三千人编置一营令所司随方督练以备调遣一南阳守备驻嵩县地广难策应请改设一参将而移守备驻本府适守之地专督南阳邓唐三卫所巡逻矿洞一汝宁守备有将无兵乞以本府民壮及千户所军丁共三千人隶之令协同府捕通判往来练习一睢陈参将虽兼领直隶兵马其调度机宜悉听于河南抚按有司仍令徐永□页各兵备助之一叚涉县吴儿峪守备为河北守备驻卫辉府要地防守一加清军副使兼管兵备职衔定驻省城练兵防盗一通行府县州将各民壮汰其老弱补以壮丁多方团练守巡道时阅其勤惰而赏罚之一请留先年防秋民兵银四万二千两充饷兵部覆奏  诏允行
　　○甲辰川湖抚剿土寇黄中功罪久不缺给事中舒化奉使由楚入蜀其得其状乃上言贼巢在楚蜀之交讐杀之害在蜀不在楚故川必主于剿湖必主于抚川主于剿然大兵数举未尽得利仍遣千户李景葵监生陈一言等往察招抚楚主于抚然间谍虽行首恶未出仍督宣慰彭冀南舍把彭宗贤等进兵攻杀惟两省抚剿互用于是黄中投降之志始决其所以不知川而之楚者以结怨在川川必杀之无怨于楚可求生耳今议者徒见楚实得贼妄置低昂虽楚蜀当事诸臣亦然故其奏捷也在楚则无抚之功贼党俱散而不推功于蜀在蜀则曰剿之功讳言于抚而谓余党尚存其实支罗自黄中降后余党千余人皆已就抚推两省持论不决故降人稍自疑惧潜有异谋而四川南岓之民必欲尽灭支罗之族每过为播扬有司亦因此籍口以证抚者之为非剿者之为是皆非公言也臣谓两省抚剿相资助当并论友罗余民既已听抚惟一＜宀十见＞恩亟处而地方无事矣兵部覆议两省诸臣身在功罪之内故其言私化身在罪之外故其言公今黄中既诛当悉放其妻子弟侄并诸党与以慰小夷之心全国家之信至于两省抚剿二议原未相悖仍令巡抚谭论杨豫孙会各巡按御史从实勘奏不得偏信所属仍前争辨致误机宜报可
　　○丙午大享  上帝于  玄极宝殿先期请  皇考配及是日行礼俱  命成国公朱希忠代
　　○己酉  诏顺天抚按官严禁僧尼至戒坛说法仍令厂卫巡城御史通查京城内外僧寺有仍以受戒寄寓者收捕下狱四方游僧悉听所在有司递回籍当差时白莲教盛行西山秋坡群盗以四月初八日劫戒坛御史鲍承荫上＜锍-釒＞言自来妖盗本为一途如近京之马相吕恺河南之李应乾四川之蔡伯贯其初并挟邪媚道鼓众遂成大患启鉴不远不可不惩兵部因请严游僧惑众之禁从之
　　○都察院右副都御史周如斗卒赐祭葬如例
　　○庚戌工科都给事中王元春以新河未通劾奏总理河道工部尚书朱衡幸功欲速无为国计长久意宜罢黜因请访求元人海运故道初衡议开新河自南阳至留城几一百九十四里有奇八月间工垂成矣祗余十余里未通值黄河暴涨堤岸有溃决者于是朝议纷纷谓新河必不可成元春及给事中何起鸣御史黄衮等咸请亟罢衡起鸣初主新河之议者至是亦自变其说＜锍-釒＞俱下部议覆而衡与河道御史潘季驯以新河工成告言大帮粮运由境山进新河过薛河至南阳出口随处河水通满堤岸坦平并无阂阻于是群嚣寂然吏工二部乃覆诸臣＜锍-釒＞谓河工既有成绩衡宜留用令会同季驯悉心料理以图永久从之
　　○初四川妖贼蔡伯贯等既擒都御史刘自强摉捕其党与数百人悉案杀之时临清兵备副使吴遵晦徽州府知府何东序归安县知县李松并著酷声遵晦为户科给事中张宪臣所劾东序松为刑科都给事中赵格所劾自强皆与马章下吏部部覆自强为国诛妖不当录其小过东序廉吏特用法太严遵晦松峻急过之而廉不如当分别议处得旨  命自强留用东序改调而下遵晦松于巡按御史问奏
　　○裁革湖广沅州竹寨安江二水驿并沅陵县清浪驿于北容驿
　　○辛亥升大理寺卿张翰为刑部右侍郎南京太仆寺卿吴悌为南京大理寺卿改提督两广兵部右侍郎吴桂芳为南京兵部右侍郎南京工部右侍郎徐陟为南京刑部右侍郎
　　○夺南京礼部尚书尹台职为民以御史王同道劾其贪鄙不职故也
　　○壬子  命右军都督府掌印南和伯方炳充南京协同守备官升分守凉州副总兵署都指挥佥事雷龙为署都督佥事充总兵官镇守宁夏
　　○癸丑以山西修筑西黄河险崖若等处河墙工成赏先任巡抚侍郎万恭银三十两纻丝二表里奇岚宁武兵备副使王学谟参议沈绍德等赏赉有差复革职总兵董一奎任升督工太原府同知李春芳降一级
　　○改设整饬荆夔兵备湖广按察司副使一员专驻施州以湖广荆州等处四川重庆夔州等处属之兼听川湖贵州抚按官节制仍分重庆夔州二府为上下川东二道以整饬下川东道副使即兼守巡仍驻达州专辖夔州府卫州县并石柱上司分巡上川东道佥事即兼兵备专辖重庆府卫州县并播州有阳等上司其分守涪州参议令兼理忠州长寿塾江南川酆都彭水武隆黔江九州县初土寇黄中既平吏部已覆湖广抚按官谷中虚等奏添设兵备佥事于施州矣既而给事中邢守庭主事罗青霄贵州巡抚陈洪蒙俱请复设川湖贵州总督洪蒙又请改添设佥事为副使重其事权独给事中何起鸣以为设总督不如专设兵备副使便宜下兵部行四川巡抚谭论会议竟从起鸣言
　　○丁巳霜降节遣彭城张熊清平伯吴家彦玉田伯蒋荣成安伯郭应乾分祭  八陵指挥同知文承武祭  恭仁康定景皇帝中官祭  恭让章皇后废后吴氏都指挥同知陈书祭  孝洁皇后
　　○哀冲
　　○庄敬二太子各陵坟
　　○兵科都给事中欧阳一敬奏两广田各设巡抚一员后因提督问府苍梧而巡抚遂废今地方多事请复设巡抚于广东其广西总兵官原以流官都督为之后改用勋臣与督府同驻梧州为地方烦扰且今恭顺侯吴继爵绵劣不足任事宜召令回京仍选用留官命移镇广西会省便吏部覆如其言  诏暂设广东巡抚改提督军门为总督两广军务兼理粮饷巡抚广西地方召吴继爵还京以总兵官俞大猷代之
　　○升提督四夷馆太常寺少卿陈炌为南京太仆寺卿
　　大明世宗肃皇帝实录卷五百六十二


大明世宗肃皇帝实录卷五百六十三
　　嘉靖四十五年十月戊午朔时享  太庙  命驸马都尉谢诏代
　　○颁明年大统历
　　○以两淮水灾留运司工本盐银二万两赈济灶丁
　　○己未  孝洁皇后忌辰  内殿行祭礼遣广宁伯刘允中祭  陵寝
　　○户礼二部进录玉盈尺者三  上留用发价银七千两给之仍命购白浆水碧二色玉以进初户部既进三玉  上以示大学士徐阶谓不中作宝用令召礼部尚书高仪观使别觅佳者仪请同户部多方访买至是复进三玉云  诏浚豊润县环香河转漕太平等寨军饷从顺天巡按御史鲍承荫奏也
　　○河浚自成化间设豊盈仓于该县舟运粟十余万石贮之以便东路官军支给仓廒及所设官攒具存乃河道湮废舟楫不通久矣近岁蓟镇边警日棘其太平寨一路主客兵饷俱赴蓟州关领如喜峰三屯等处远者至四五百里公私俱称不便承荫乃查复旧河运仍于北齐庄张官屯鸦鸿设三闸以潴水云
　　○庚申裁革浙江金衢分巡道佥事一员以其事并于新设徽兢严衢兵备副使仍令兼辖江西广信府玉山县以防矿贼
　　○辛酉升户部左侍郎王廷为南京礼部尚书顺天府府尹任士凭为南京工部右侍郎光禄寺卿吴三乐大理寺卿吏部文选司郎中罗良为太常寺少卿提督四夷馆
　　○谪原任大理寺卿万采充边卫军广西按察司副使袁应枢充烟瘴军下刑
</div>
    <div class="pagination">
<a href="明实录世宗实录_page256.html">上一页</a><span>...</span><a href="明实录世宗实录_page252.html">252</a><a href="明实录世宗实录_page253.html">253</a><a href="明实录世宗实录_page254.html">254</a><a href="明实录世宗实录_page255.html">255</a><a href="明实录世宗实录_page256.html">256</a><span class="current-page">257</span><a href="明实录世宗实录_page258.html">258</a><a href="明实录世宗实录_page259.html">259</a><a href="明实录世宗实录_page260.html">260</a><a href="明实录世宗实录_page261.html">261</a><a href="明实录世宗实录_page262.html">262</a><span>...</span><a href="明实录世宗实录_page258.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
