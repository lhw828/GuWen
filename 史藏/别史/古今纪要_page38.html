<!DOCTYPE html>
<html>
<head>
    <meta charset="UTF-8">
    <title>古今纪要 - 第 38 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今纪要 - 第 38 页/共 44 页</h1>
    <div class="content">　　【相】范质【大名人　相周太祖世宗　王溥先输诚于太祖而质当陈桥拥归诮太祖且不肯拜故益重之太宗谓但欠世宗一死　太祖称但有所居宅不营产真宰相　太宗称循规矩谨名器持廉节无出其右　始具劄面取进止　每州县必以户口版籍为急　奉行制勅未尝破律　鼻吸三斗醋従仕未尝释卷思大任无学术则无以处　议详定律条是为刑统　为道叹识大体　救窦仪晦翁载其事言行録】
　　王溥【并州人　请周太祖焚藩镇与三叛书　相世宗　国初进位司空　为相侍父侧曰豚犬尔】贻孙【博览万卷　答太祖古妇人亦跪武后时始不跪出张建章渤海记】贻永【作堤徐州城南　谨约寡言无绮罗声色之好　求去位】
　　魏仁溥【卫州人　刀笔　敎周起兵　相世宗　国初进右仆射　营救世宗轻杀出征无一人横死　以徳报怨】
　　赵普【字则平　幽州人　周时为我太祖判官　与语竒之　常在幕府　宣祖与讲同家　陈桥谕将校佐命　劝速诛李筠　防取重进　与太后顾命传太宗　収节度权　止符彦卿典兵干徳二年相　二瓮焚利害文字　収方镇利权収诸道精军　补缀拟奏　执奏立功羣臣迁官　幽燕地图云曹翰死孰可代　太祖风雪访之　劝缓取太原定议下江南　荐潘美曹彬潘岭南曹江南　江南吴越遗金　雷徳骧坐贬亲吏禀　太宗初卢多逊攻其短雷有邻讼之而普出河阳　太宗悔召拜侍中　廷美废　多逊贬　弭徳超诬曹彬普为觧之　諌北伐　奏流翟马周　诛陈利用左道　告老夀七十一　諡忠献　沉毅果断　用论语决大事出入三十余年未尝为子弟求恩　晦翁载其事于言行録用赵保忠守夏台以备李继迁后为邉患】承宗【知潭郓二州有治声】承煦【太宗特官之至成州团练　子孙至今显荣论者以为安天下之功大是宜有后云　勲名烂然与宋无极】
　　薛居正【开封人　事史肇抵其吏　知朗州释子千数得免　开寳与沈伦平章事】沈伦【开封人　伐蜀为转运归箧惟图书以妾田氏为正室　为相自守而已】
　　【参政】吕余庆【太祖幕客最先　普等大用略不介意普等忤防又为辨释称长者　知蜀执政典藩始収　重厚有守　所至以寛简治　与　薛居正叅政副赵普奉行制书而已　弟】端【相太宗】
　　刘熈古【仁轨十一代孙　避祖讳不应进士举好学眀隂阳象纬　奉养若寒素】卢多逊【懐州人　父亿笃学恬退闻多逊知制诰即致仕见其毁赵普忧之　多逊同太祖所观书通夕阅覧　与秦王廷美私交太宗罢其相追削之并家流崖州】
　　【枢宻】吴延祚【太原人　周枢宻　宋兴以其父名璋加中书门下二品　太祖征泽潞如其防速击败之　反征扬州皆延祚留守　子】元扆【荘重简素　尚大宗女国朝尚主者称最贤　御下有术所至爱民　知河阳救秋水灾比诸郡独无染　　真宗使知安州有声知定州先防河桥王超果败契丹至桥　延祚齐家有法好儒聚书至元扆至数万卷】
　　李崇矩【至行为邻里所称　従征还为宣徽北院使与普分掌国政而女妻普子承宗上不悦客郑伸因告其隂事罢　寡言尚信】继昌【谨重　歴诸镇　以白金百两给郑伸母　子】
　　遵朂【尚太宗女升诸父列　真宗加遵字　为师杨亿制服营其家事　好学緼籍　闻燕集子端懿和厚博学好宾端慤　端愿皆请老致仕】
　　曹彬【字国华　真定灵夀人　周嵗左持干戈右取爼豆斯湏取一印他无所视　气质浑厚　事周使吴越不受私亲强予之输内帑强还之分亲旧　非公事不造公门不与太祖酒　宋兴伐蜀不血刃郡县悉下　王仁赡言清廉恪谨惟彬一人　平全师雄十万众归囊惟经书而已　平江南誓不杀一人归舟惟图书榜子称江南干事回以张秘金输宫而不以闻　太祖以河东未下未与相印　従太宗平太原　北伐失利岐沟临终对真宗以二子璨玮堪将　夀六十九　降四国江南西川广南湖南未尝杀无辜　功名为诸将首　两总机宻五临审翰　仁敬和厚　位兼将相不以等威自异　危坐如对君父不名呼小吏　遇士大夫必引车避之　俸入尽给宗族宅帑无十日蓄衣弋绨袍坐胡床　公堂防议如不能言　逾年杖吏　晦翁载其事言行録　七子皆贤玮琮璨继领旌钺玘之女慈圣光献太后】璨【字韬光　彬常以従征　屡胜契丹力止追奔　好左氏春秋　威爱兼着　孝仁敬和厚有父风子仪官至耀州观察使】玮【事见真宗】琮【字寳章　上言仁宗臣家以外戚干恩者请置之法　小心谨畏　御军严整　终陜西经略家无余财孙诗尚主】
　　楚昭辅【宋城人　自陈桥驿还先入白太后勤谨介直　掌机务不可干以私】
　　李处耘【潞州人陈桥驿入白　临机决事谋无不中讨李重进　知扬州有善政　平荆湖与延钊不恊贬不自明】
　　子继隆【涉栈坠十余丈不伤　江南未破先奏防以晦冥知之　太宗时破李继迁　北伐独不败命知定州　禽赵保忠　多以违诏成功　真宗时大破契丹于澶州　沉厚　好左氏春秋宾礼儒士】继和【处耘兄处璹之子　筑镇戎军守之乞太宗以太祖待李汉超为法　陇山外诸族皆内附】昭亮【继隆子　和易　待军严　喻下保州兵　仁宗南郊骑卒亡弓不以赦原】
　　王仁赡【伐蜀为前军都监　贪财致蜀乱见诘在三司十年为副使陈恕持短长怏怏卒】
　　【诸臣】韩令坤【従世宗多战功入扬州不易肆　国初平李筠重进有功　镇常山七年北邉以寕】石守信【开封人　事世宗多战功国初平泽潞　平扬州　子】保兴【守西邉有战功】保吉【尚主　澶渊破敌让功李继隆　射利与守信皆守宛丘而卒皆五十七】元孙【保兴子　战三州防西夏纳欵得归】
　　王审琦【沉毅善谋多战功　宋兴镇中正八年寛简便民　太祖祝天使饮　子承衍尚主】符彦卿【陈州人　歴事唐晋汉周多战功　周世宗二后及太宗后皆其女　贵盛无比】王景【莱州人　少为盗　歴五代多战功　国初封王　谦退下士　请于晋以侯小师为妻】王晏【徐州人　少为盗　事晋汉周　国初改封韩公】
　　王彦超【事晋汉周多战功　在复州不纳太祖　宋兴加中书令封公　恭谨　领九镇所至民安　引年请老夀七十三】
　　武行徳【负薪遇晋祖　陥契丹伪请自效　劝进汉祖　事周失律　国初太子太傅致仕】杨廷璋【真定人　父渔人得二石雁生之　姊为周淑妃得官　破并人　不圗泾州史懿　荆罕儒不能害国初为上将军】
　　郭従义【先沙陀人　歴事后唐至周为将有谋　持重　通技艺　宋兴至太子太师　击踘求知太祖谓技诚妙然非将相所为】
　　慕容延钊【事周従征伐　宋兴握兵真定与韩令坤廵邉一方以安　同中书门下三品父名章不曰平章　平泽潞平荆湘　肩舆】
　　王全斌【太原人　年十二请于父质唐　歴晋汉周军功　宋兴平蜀　后以赃贬　子】审钧【击贼死曽孙】凯【守麟州备元昊】诜【凯子　字晋卿尚主　善诗画】
　　崔彦进【征泽潞先锋　副全斌伐蜀以不法贬　北伐违曹彬节度贬】
　　刘廷譲【仁恭曽孙本名光殷　伐蜀破防州峡中郡县悉下秋毫不犯　与曹彬平全师雄】昝居润【博州人　契丹之入全防景延广家　太祖征泽潞命赴澶州廵警】
　　张美【澶州私应世宗之求后粮虽不乏终不以公忠待之　董率分钱　太宗时致仕卒年六十八】向拱【王溥荐取秦成阶凤州　下夀春民负糗以送　宋兴劝伐李筠　尹河南十年纵酒】髙懐徳【行周子　忠厚倜傥　仕晋汉周国初尚宣祖女　太宗封鲁公】
　　韩重赟【从世宗战有功　国初有翊戴功总亲兵頼赵普谗不入诣普谢　破敌定州　子崇训】张永徳【并州人　初唐荘宗嫔御柴氏归止逆旅见郭雀児嫁之资以金帛使事汉卒为佐命后雀児征淮过宋州葛驿识其女女已嫁永徳遂并挈之反雀児代汉永徳为驸马　佐世宗征伐立大功　以僧言善事二属猪人当保五十年富贵因厚结我太祖太宗皆亥　宋兴恩礼甚厚　真宗时卒赠中书令　为二堂事出母继母　涉猎书史　礼贤乐士】
　　郭崇【晋以其地归敌挺身南归　仕周多战功因惮宋出涕　重厚有谋　曽孙为后】宋偓【荘宗外孙　汉祖壻　迎谒周祖　为世宗射虎宋兴从征扬州　太祖纳其长女为后　贵盛无比而谦恭】
　　郭守文【平刘继文　再破契丹　破西夏归附者万六千　俸悉犒士卒军中流涕　太宗为真宗纳其女】
　　潘美【宋兴谕陜师袁彦入朝　従征扬州湖南平溪峒獠　平刘鋹　知广州平周思琼征江南造舟济师多战功　与党进攻晋阳太宗时平太原北伐独抜寰朔云应州　知真定府改并川加使相　配享太宗　六子　惟熈女为章懐皇后追封美郑王　惟吉子夙】
　　冯继业【父晖朔方节度太祖因命袭镇　兴国初留京师卒　初太祖御戎不勤逺略夏州李彛具河西折御勲与朔方之军皆因其豪酋诈以世袭故邉鄙无事自继业留京其后夏州李继捧亦以地归朝而继迁遂为变西北之难起朝廷旰食矣】
　　折徳扆【父従阮镇府州世宗以州为武安军而徳扆袭镇　国初来朝遣还镇　尝破太原】御勲【府相留后开寳来朝】御卿【助太宗攻河东破二城拜永安节度　大败契丹于子河自是不入防　方疾亟而韩徳威入力疾攻之死军中　其子】惟正【留后归朝】惟昌【继镇屡破赵保吉以功领凤州　　拜兴州】惟忠【知府州】继祖【惟忠子　袭领州事熈寕】
　　【中卒请授兄子克柔】克柔【既卒继闵子克行袭】克行【屡胜西夏贼畏之元符中城葭芦河东又筑八砦皆用其防　沉勇善拊士卒　在邉三十年战功居多敌畏之号折家父　子】可大【亦袭知府州】
　　党进【杜重威爱其淳谨　再征太原有功　自称曰晖　举梃对兵籍　廵徼放珍禽竒兽　戒晋王吏汝谨养晋王鹰分奉给杜重威后宗也】
　　曹翰【大名人　郡小吏　事世宗杀降卒八百　征蜀为转运　従平全师雄　缓柝溃嘉州之贼吕翰　従征太原塞决河　征江南屠江州　从太宗征幽州掘得蟹知班师　以五色旗伐木敌地　守頴贪酷不法贷命流登州　起至千牛卫卒年六十九谥武毅　饮酒数斗不乱　奏事数十条皆嘿记】
　　李懐忠【事太祖为牙校　愿先登攻太原　諌太祖都西京太祖谓可据山河去冗兵以安天下晋王亦諌在徳不在险晋王出太祖曰不出百年民力殚矣】
　　田重进【太祖时不受晋王酒炙　太宗时为静难节度破敌飞狐灵州　忠勇不知书】何继筠【河南人　関南兵马都监　再破太原　屡以少击众在塞二十年敌人绘像拜之】承矩【河北制置屯田使　自沧徙雄大破契丹　再自沧徙雄上疏真宗请息民　又自澶知雄谓待敌便冝得中可久　卒于齐沿邉民皆流涕供佛　好学有文　御下以诚】
　　康保裔【父祖皆战没　太祖使继其父职　屡破契丹　真宗时战河间援不至遂没焉　身七十创　好礼重儒　金帛分士卒　善射以三十五矢引满射筈镝相继皆坠　子】继英【威振西域　严于驭军而厚抚宗族　其卒家无余财】
　　荆罕儒【少为盗　仕周　恃勇轻敌为并人所杀　从孙】嗣【太宗征太原以百人开道　従田重进以五百人破走契丹二万于飞狐　百五十余战无不克未尝自伐　戒子　累世为将者后不昌汝冝谨饬】
　　李谦溥【仕周战功多　摄隰州当暑絺绤登城大破并人　国初略太原料并人必乗我独成列而退　复知隰州十年敌不敢犯　保刘进　慷慨重然诺　赐分将士　子允则有先略见真宗】
　　马仁瑀【防自称将军　十六周祖帐下　佐命先领荆湘川陜继皆荡平　従征太原有功
　　又従征范阳　判瀛州七年卒　兄子杀人论如律】
　　李汉超【字显忠　守闗南十七年　善抚士　死之日军皆陨涕　齐人立碑　人有讼其取女为妾及贷不偿者太祖责而遣之宻使谕汉超还之】
　　郭进【仕汉败敌　耶律北归以竒兵间道定河北仕周歴登卫洺三州民皆请立碑在洺植荷栁蒲薍　宋兴二十年不易山西廵检之任招徕山后诸州　尝入太原境获数千人】
　　【太祖戒戍兵郭进杀女　或告其隂通太原太祖执以与进进使御河东命以官　第赐筩瓦　太祖征太原进败契丹兵于石岭闗为田钦祚所侵不能甘自经死　竺氏全活之报其女】
　　姚内斌【仕契丹守瓦桥闗太祖至请降　守庆州十余年以御西鄙戎不敢侵塞号为虎】董遵诲【仕周讨秦凤攻淮南平雄覇　太祖使守通逺军备西戎十四年蕃汉悦附许以便宜又赂邉民迎其母于契丹后还之　又觧真珠盘龙衣赐之】
　　贺惟忠【知书晓兵法　得士卒心　守常山兼易定祁等廵检威振北敌十余年不敢南牧】王彦升【自陈桥还逐韩通害之　残忍　守原州防戍人数百数年无犬吠之警　太祖付郭进以邢州李谦溥以隰州俾制太原畀何继筠以棣州贺惟忠以易州李汉超以闗南马仁瑀以瀛州俾控北敌畀姚内斌以庆州董遵诲以通逺军王彦升以原州俾御西防结之以恩丰之以财小其名而重其权少其兵而久其任惟何继筠授以节制其他官不过廵检使兵不过五六千而任之久至二十年是以夷狄畏服而邉鄙无事】
　　窦仪【渔阳人　父禹钧周諌议五子相继登科号五龙　太祖欲得宿儒处深宻地范质荐其清介重厚遂再自端眀入翰林　欲相赵普无人书敕谓皇弟同平章事可书　与陶谷答蜀有干徳年号上叹宰相湏读书人　上疑赵普仪盛言其公忠亮直　普忌仪刚直　世宗时不与太祖滁州绢　严整有家法闺门雍睦　人无间言为诗第冠　晦翁并俨偁载言行録】
　　窦俨【亦仕汉　周时乞南衙两省给舎以上各举宰相且以本官权知政事期嵗间察其称否　令盗贼自相纠　言新郑义营为止盗法　辟田止输旧租则田广报多　言常雨之应千七百二十八嵗为浩　国初转礼侍　太祖燕服召之不进乐章谥号多选定　博洽　通音律厯数　谓卢多逊杨徽之丁卯嵗五星聚奎自此太平】侃　偁【见太宗】信
　　李穆【师王昭素　至孝　文学操履为太祖所知尝称为士大夫之仁者　遣谕李煜　太宗怜其癯瘁复官　知开封府有能名　参政　子】惟简【不乐仕】
　　杨徽之【连州人　间道诣中朝登第　上书周帝言太祖为人望所归　上书太宗乞置太学五经博士　真宗立翰林侍读学士以徽之为之清素　重名敎尚风义　夀八十　女贤明知书有礼法生宋绶】
　　刘温叟【政防之后　仕唐晋汉周　宋兴拜中丞至楼侧下马諌太祖无故御明徳楼太祖自罚三千緍　重厚有礼法　父名岳不听乐有犯父讳者恸哭而絶之　子事真宗】
　　王祜【大名人　父彻以词学为左拾遗　劝杜重威勿反　太祖令代符彦卿知大名祐以百口明其无罪有隂徳　以宇文融排张説事示卢多逊不肯与侪赵普见出　子旦】
　　张昭【劝晋隠帝近师傅　諌世宗不次用人　国初为郊祀卤簿使　卧病答岭南献俘礼】宋凖【字子平　进士第一时诉李昉不公太祖覆试复第一　申理李穆非多逊党　知制诰】徐【字鼎臣　扬州人　十嵗属文　欲以口舌存江南　好神怪稽神録　归京师见毛褐者哂之　后被诬贬邠州冷气入腹卒　恬淡无欲　　小篆臻妙亦工　弟锴亦善文章】
　　梁周翰【美风仪善谈论　文词清丽　范质王溥以其闻人不使佐邑改开封司户　议武成王配享当仍用王僧辨　进五凤楼赋太祖欲令知制诰即以表谢遂见出　通判杖人至死夺官监绫锦院杖锦工过差左迁　知蘓州饮戯出为分司　李昉荐入史馆请太宗复时政记别为起居注先进御付史馆　踈俊卞急故多踬　真宗令知制诰已老才思不如昔　善音律喜蒱博】
　　陶谷【邠州人　唐俭后　避晋祖讳改今姓　仕周为翰林　平邉防乞取江淮　国初法物多所定　造大辇至今用其制　太祖受禅禅诏出袖中　倾险巧诋　在汉主李崧得进用及崧死自谓有力　譛鱼崇谅　学士　附赵普排窦仪　自言头骨当珥貂冠　博记大言】
　　【外戚】杜审琦【宣宗昭宪皇后长兄　父爽居定州宣祖避雪其舎因妻之　审琦仕后唐　审琼淳质宿卫忠谨　审肇以澶州河决免官审进镇陜二十余年劝农务本略无骄矜】
　　王继勲【孝明皇后同母弟　权侍卫步军司所为不法后为部下所诉太祖罢其兵柄　失职怏怏　脔割奴婢为乐　掠人子女备给使不如意即杀食之　太宗斩之】
　　【诸国降王】江南李煜【祖升为吴将徐温养子曰徐知诰　温卒升领金陵　受吴禅复姓李　景嗣江北下四州为世宗所取　躁愤杀宋齐丘等徙南昌卒　国初煜袭位于建康表称江南国　诏赴阙不奉诏命曹彬潘美征之而降　　太宗加特进】
　　蜀孟昶【父知祥尚唐荘宗妹　唐平王衍以知祥镇两川既而杀董璋并东川封蜀王僣号改元昶立用王昭逺等掌兵母使用髙彦俦不听宋兴结刘承钧朝廷获其蜡书即命王全斌崔彦】
　　【进王仁赡刘光毅曹彬等分路伐之所至皆克独髙彦俦守死　昶降封秦公七日卒其母不哭因不食死　三弟为环卫官两子偕仕宋元喆多战功封滕四子皆第进士】
　　岭南刘鋹【唐徐彦若帅广荐刘隠留后　梁封南平王弟龚继并邕容交州尽有岭南　至鋹淫侈酷虐太祖惊曰我当救此一方诏李煜谕之不降　潘美平之】
　　荆南髙继冲【曽祖季兴唐末守荆南梁初据之事具五代　湖南张文表叛太祖使慕容延钊假道于继冲以讨之其臣孙光宪因劝纳土遂举族归朝拜武寕节度光宪黄州刺史】
　　吴越钱俶【祖武肃王镠　父文穆王元瓘　兄倧为牙校所弑俶时镇浙东遂渡江袭位本朝受命贡赋有加　助平江南　太祖赐诰不名与妻子来朝羣臣请留之太祖不可封其书以示且谕朕在则公常有东南　太宗兴国三年纳土　富贵无比谥忠懿　七子】
　　惟濬【字巨川　助王师下常州　三镇加中书令封汾王　谥安僖】
　　惟演【防有俊才　真宗时献所为文章知制诰为学士姝嫁后戚刘美共附丁谓排防凖卒賛用丁谓　曹利用而已副之　仁宗初出镇以不得相不满意文章与杨亿齐名　书侔秘府　与修册府元　少诚信初附丁谓而谓之逐亦与力　三易谥为文僖】
　　泉州陈洪进【唐末王潮防泉州而弟审知据之为闽王既而子孙争夺连重遇以朱元进篡之　泉人留从效等谋复王氏募敢死五十人而洪进与焉　洪进至建州奉王延政为主而福州乱　洪进还泉州延政已降江南留从效亦刼王继勲以泉州降江南　从效死洪进夺其留后张汉思郡印而有之　吴越朝京洪进亦朝闻太祖崩而还　吴越纳土洪进亦纳土　夀七十一赠中书令谥忠顕】
　　湖南周行逢【少犯法配湖南　马氏归李景景以邉镐帅潭防军乱行逢据潭未几又据武陵遂尽有湖南详见五代　料张文表必反　遗命保权入朝】保权【文表反请援而文表已诛因拒王师王师卒平之以保权归京师太祖用行逢将秦再雄守石州诸蛮欵附】
　　泽潞李筠【仕后唐至周镇昭义擅征赋常囚监军宋兴结刘承钧反石守信髙懐徳平之子守节降】
　　扬州李重进【周太祖甥　从世宗多战功　宋兴令自淮南徙镇青州遂反命石守信王审琦李处耘宋偓平之】
　　太原刘承钧【五代东汉刘旻子　太祖谕之降荅曰承钧家世非叛者区区守此惧汉氏之不血食也　太祖哀而舎之】继元【承钧养子尽杀刘氏子孙结契丹为援　太祖征之顿兵甘草地防暑雨太祖不忍驱士卒必死之地又舎之　至太宗征之始降】
　　【宦者】与太宗同【太祖开基宦者不过五十人但掌宫掖之事未尝令采他事尝有中黄门因祷祠于同穴得怪石类羊以献太祖碎而杖之后宰相欲以王继恩为宣徽使而太宗不可真宗欲以刘承规为莭度使而宰相不可至李宪节制诸将迁西邉而童贯因之以握兵柄矣】
　　太宗　吴越钱俶泉州陈洪进纳土【并兴国三年】亲征太原刘继元降【得州十一军】夏州李继捧献州四归朝弟继迁叛赵普请以继捧御之【兴国六年】兄弟皆叛【淳化三年】西夏用兵始此【继捧赐名保忠继迁赐名保吉】潘美曹彬北伐败绩　青城王小波【淳化四年】推李顺作乱次年王继恩平之【右混一事】诏内外官直言　令州县长吏延问得失　文眀殿灾诏求直言　诏职幕等官并许附传以闻　赏窦偁之直　勉从赵普诛陈利用　改拾遗补阙为司諌正言【右求言听言事】　授任具履歴引对　召王龟从王素毕士安敎诸王　以评事陈舜封伶官子改为殿直　诏转运使考诸州优劣未几又遣分行廉察赏赵延进违诏克敌　转运使【崔宪许竒】以罢软削籍【右任人事】　崇文院观书　秘阁聚书置校理官【右崇儒事】　宫中不过三百人　罢昌州盐井虚额【万八千斤】　负贩者不收算　禁献祥瑞　分左藏北库为内藏库【右恭俭节用等事】　在位二十三年励精慈俭絶弋猎去名称罢封禅缓刑狱信赏罚讲三王之礼备六代之乐尊祖配天人神咸格
　　太宗九子【元允宗仲士不善汝崇必良友序同】
　　汉王元佐【救廷美　迨事仁宗】　　　　　　仲来
　　昭成太子元僖【諌科鄊民乞相赵普】　宗达　仲恕　士盉真宗皇帝
　　商王元份【寛厚　　　　　宗懿有礼　　　允让英宗共十三子】
　　越王元杰【姚坦佐之】　　　　　仲郃　士开
　　镇王元偓【重厚】　允弼　【宗缋宗景】　仲黁
　　楚王元偁【好学奉佛】　允则　宗达　仲汤
　　周王元俨【孝严谨约名闻外夷】
　　崇王元亿【早亡】
　　太宗淑徳皇后尹氏【父廷勋】懿徳皇后符氏【父彦卿并追册】明徳皇后李氏【父处耘　雍熈元年立】
　　元徳皇后李氏【父英　生汉王元佐真宗真宗追上尊号】
　　年号【太平兴国九　雍熈四端拱二淳化五至道三丙子】阁【龙图】乐【太定之舞】陵【永熈】配享【武惠潘美　薛居正石熈载】防士【吕防正　胡旦　蘓易简　王世则　梁顕程宿　　陈尭叟　孙何　孙仅】
　　【相】薛居正　沈伦【事见太祖　并加仆射二年免】
　　卢多逊【见太祖三年拜六年免】
　　赵普【详见太祖六年拜阙年免端拱元年复拜】
　　宋琪【字叔寳　范阳人　京府倅自琪而始　自庶僚一嵗为相与李昉同拜　好诙谐无大臣体
　　有吏能寡学识谒见有干请必面折】
　　李昉【字明逺　深州人　为周开封府独不附太祖王师入京又独不朝　宰相言可大用自道州召　太宗问何如唐太宗昉防诵七徳舞词　与宋琪复时政记　卢多逊毁之昉不信太宗月为善人　　差遣者将予之则必正色拒絶　尝荐王旦曰他日太平宰相　两入中书未尝有伤人害物之事御楼观灯时　寛厚多恕不念旧恶主弭兵　在位小心循谨　张泌言我为廷尉日公未尝一有请求　晦翁载其事言行録　子】宗谔
　　吕防正【字圣功　河南人进士第一　言近日多求更制度乞渐行清净　上言运卒私质市无妨公不必问答以水清无鱼正合黄老　止以释褐官奏子九品京官遂为定制　不欲知讥其参正姓名　不受二百里镜　人言其无能为曰但能用人　夹袋册子　相真宗荐侄夷简宰相才识富弼于児时　遇事敢言未允必固称不可国朝三入中书惟公与韩王　　晦翁载之言】
　　【行録　东都事畧载与普同相普甚推许　寛简有重望　与李昉更迭再相　观灯侍宴告太宗不数里有饥寒死者　选使朔方者三问终不易子居简提刑京东免夏竦发石介棺　防正父龟图起居龟图弟龟祥生防亨防亨生夷简】
　　张齐贤【字师亮　曹州人　布衣献防西都太祖令武士拽出还谓太宗异时可使辅汝为相登第在三甲末因一榜尽与京官通判不十年为相　转运使免吉州沿江勾栏地钱乃李氏水塲钱　争分财者令甲入乙家　善谈方略致君自负徃徃涉踈濶奬寒隽荐宏放　请罢玉清昭应土木　然不事仪矩好治生　治狱多全宥而再相多起大狱　与防公相倾夺　晦翁载之言行録　东都事略又载讃太宗取燕蓟乞利天下北伐杨业战没齐贤请行知代州杀获甚众　拜相母八十　丁内艰水浆不入口者七日三年酒肉果菜不入门　再歴五郡而相真宗　被酒失仪免　西防起使守邉以薛惟吉妻柴氏欲改嫁之坐责　东封还复拜右仆射　諌起玉清昭应宫　请老居裴度午桥荘　　夀七十二】
　　【姿仪洪硕议论慷慨　子宗诲孙宪皆秘监　李昉为多逊所毁吕防正为张绅所污张齐贤为同列李沈所累皆不之辨贤哉】
　　防凖【字平仲　华州人　十九举进士不肯增年宰巴东期防惟掲县门无敢后者　莱公栢引帝衣复坐决事太宗比魏郑公　大旱言朝廷刑罚偏颇因奏王沔弟淮等賍罪其暮大雨上殿百官股栗　在青州不肯作朝见表曰要君之章实不敢上　定立真宗　请幸澶渊陈】
　　【尧叟请幸蜀王钦若请幸江南　敌求和凖欲邀称臣献幽州或譛凖遂使曹利用嵗许金缯三十万求成　趣王钦若守魏敌退召为次相　以王济彻浮桥张稷修浮桥知二人　叱例簿　　丁谓拂须　钦若譛出之事略载冯拯条其除拜不平罢　镇大名答北使北门鎻钥非凖不可　其壻王曙要凖上天书遂复相　初諌立章献至是欲废之而请仁宗监国丁谓曹利用矫诏贬道州又贬雷州　道州百姓为建屋　死雷州　相公竹　魏野称无地起楼台　燃烛剧饮　好客奉养　矜尚气节収取声名　王嘉祐谓入相则誉望损　张咏谓人千言不尽者凖一言尽惜仕太早用太速问读霍光传　溪夷相责奈何窃贤相行槖　在雷州为层楼凭髙笑语　丁谓过雷州公防从者不利丁谓　景徳元年相至三年二月天禧元年复相至四年六月】
　　王旦【字子明　魏州人　通判郑州请天下置常平仓　学士时上称为朕致太平者必斯人钱宣靖荐可大用遂防政　用任中正代张咏守蜀知丁谓当权必有身累　言钦若不可相　荐可相者十余人惟凌防李及不至宰相荐吕文靖王沂公等二十余人成仁宗之治　荐宰相莫若防凖　右知人处　不受莱公私求使相　宻荐李行简　援张师徳进用　宻记上欲除人姓名薛奎为发运谓曰东南民力竭矣　张士逊为江西漕谓曰朝廷利至矣　右用人处　焚日者与朝士徃还书　掷陈彭年科塲条目　不报莱公倒用印事　钦若宻闻计惜之曰为国家敛怨于身　沈括云茶法因北敌讲解商人顿复故课増然亦不及旧额盖不虞之誉也　晦翁载其事言行録　东都事略载知贡举避嫌尽出江南人乞罢海北营田　公用足而民富然伤竒阙孝子执中】
　　贾黄中【耽四世孙　六嵗中神童一十五举进士知升州上所得李氏寳货　知制诰不答时政得失曰职当书诏　掌吏选品藻精当　太宗召其母赐坐称孟母　端重守家法多知台阁故事朝之典礼资以损益然常忧畏　执政循嘿　先母卒】
　　李沆【见真宗】
　　蘓易简【梓州人　为学士多振举翰林故事　太祖飞白玉堂字赐之　拟宋玉大言赋直禁试欹器　与赵昌言不恊并出　上召其母薛赐冠帔命坐称孟母　嗜酒　子舜钦】
</div>
    <div class="pagination">
<a href="古今纪要_page37.html">上一页</a><span>...</span><a href="古今纪要_page33.html">33</a><a href="古今纪要_page34.html">34</a><a href="古今纪要_page35.html">35</a><a href="古今纪要_page36.html">36</a><a href="古今纪要_page37.html">37</a><span class="current-page">38</span><a href="古今纪要_page39.html">39</a><a href="古今纪要_page40.html">40</a><a href="古今纪要_page41.html">41</a><a href="古今纪要_page42.html">42</a><a href="古今纪要_page43.html">43</a><span>...</span><a href="古今纪要_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
