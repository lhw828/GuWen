<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 322 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 322 页/共 523 页
  </h1>
  <div class="content">
   ○幸圆明园。　　

○甲寅。上临故大学士戴衢亨园居赐奠。赏其子嘉端举人。一体会试。仍准兼袭云骑尉职。　　

○乙卯。上幸万寿山。　　

○丙辰。谕内阁国家设立都察院堂官六科各道。凡内自王公大臣。外自督抚藩臬。以至百职庶司。如有营私骫法辜恩负职者。言官据实纠弹。立即按款严究。执法重惩。我朝列圣相承。纲纪肃清。力除蒙蔽之敝□大。朕祗遵成宪。太阿在握。惩蠹锄奸。亦从不稍事姑息。然事必核实。斯罚不妄施。乃近年言官中、竟有怀挟私怨。阳沽鲠直之名。阴施报复之计。以巧试其术者。其初列款上闻。浮言耸听。及查明毫无证据。若将言官惩罚过重。似杜敢言之路。而被劾之大臣、一登白＜闲＞虽辨明心迹。谴责不加。究以枉受诬蔑。使在廷之议。谓其曾遭指摘。不免中怀畏欿。损其精白之衷。且君臣之闲。亦不若无此芥蒂。益孚股肱心膂之义也。即如原任大学士戴衢亨、果于任事。惟性急语直。每遇部院公事。判别是非。或从或违。安能尽协人意。因此为怨者所诋。前被给事中花杰封章参奏。指称伊与贡士洪莹交往情密。拔置一甲一名。又黄旭试卷行楷相闲。滥置二甲。经朕密取殿试各卷加封呈览。特将洪莹带至上书房。命二阿哥监看。令其默写试策。惟时距殿试已阅两月有余。洪莹所默试策。与原卷悉相符合不过数。虚字闲有异同。其黄旭原卷。末数行稍欠工整。并无一笔行书。当即明白宣示剖分曲直。本年己巳科庶吉士散馆。朕料洪莹黄旭二人。文义必应考居前列。若抑置在后。非有心屏黜。即衡校未当。及阅卷大臣公拟进呈。拆阅弥封。洪莹黄旭同列一等。设戴衢亨尚在。派令阅卷。必谓其徇情拔取。即不与阅卷之列。亦或疑其转相嘱托。今戴衢亨已故。可见文章自有定评。岂同列诸大臣。至今日尚曲为附和乎。戴衢亨盖棺论定。心迹已明。应含笑泉下矣。花杰从前凭空捏造。诬陷大臣。是诚何心。姑置勿论。嗣后诸言官务当各矢天良。遇有不公不法之事。必求确据。直列弹章。不可因有此上□日。缄默不言。若以毫无影响之谈。诬人名节。天鉴难逃。国法具在。凛之慎之。　　

○谕军机大臣等、前据蕴端多尔济奏、俄罗斯固毕尔纳托尔特哷斯沁、恳请遣人探望伊之喇嘛及学生、并赍送盘费等语。当经交该部议奏。兹据该部奏称、向来俄罗斯驻京之喇嘛。并无遣人前来接济盘费探望之例、其请沿途供应驼马路费廪给之处、应不准行。所驳甚是。著蕴端多丙济等咨覆该处、谕以此事已咨理藩院。据院驳称事不合例。本院未敢具奏。即著饬回。将此谕令知之。　　

○以故青海额鲁特扎萨克贝子旺沁丹津子格勒克纳木扎勒、袭爵。　　

○予广东出洋淹毙都司黄勇、把总刘炳洪、外委陈国宁、祭葬世职。兵丁李青彪等七十三名、赏恤如例。　　

○旌表守正捐躯山东滕县民任住妻红氏。　　

○以河南开封、归德、彰德、卫辉、怀庆、河南、陈州、南阳、许、汝光、十一府州属缺雨。命借粜仓谷。并给开封驻防兵一月本色米。贷绿营兵每名谷一石。　　

○丁巳。谕内阁、据徐锟奏、伊父徐绩现年八十六岁、伊并无兄弟、此次来京陛见、曾以终养之意禀请伊父、徐绩自以精力尚健、情愿赴闽就养、俾其子及时报效等语、建宁系海疆要地。徐绩曾任大员。勉勖伊子办公报效。不令终养。尚属能知大养。但念徐绩年逾八旬。南方炎热。风土不宜。设或就养至彼、稍有疾病。徐锟转不能专意操防。且亦非国家教孝之意。徐锟著调补直隶正定镇总兵。俾得就近迎养。九十从前曾历军营。于操练一切尚能认真。即著调补福建建宁镇总兵。九十不必来京请训。俟徐锟到任交卸后、即赴新任。其徐锟另摺奏伊次子达兴阿、三子达昌阿、此次俱经圈出挑差、恳将达兴阿随带赴任、以便侍奉伊祖、并料理家务等语。亦著照所请。将达兴阿引见之处扣除。准其随任。　　

○引见己巳科散馆人员。得上□日、此次散馆之修撰洪莹、编修廖金城、张岳崧、及补行散馆之编修石承藻、业经授职、其汉书二甲考列一等之庶吉士孔传纶、黄中模、郑家麟、熊常錞、王家相、李振庸、周之桢、廖鸿藻、李广滋、黄旭、冯清聘、谭瑞东、敏德、龚镗、清书二甲考列二等之庶吉士谢崧、郭尚先、汉书二甲考列二等之庶吉士黄安涛、喻士藩、俞肯堂、卿祖培、宗室瑞林、俱著授为编修、汉书三甲考列一等之庶吉士戚人镜、唐鉴、李德立、汉书三甲考列二等之庶吉士丁杰、俱著授为检讨。刘教五。潘正常、李韫英、潘榞、元在功、邱云腾、郭承恩、佘文铨、徐镛、张曾霭、吴孝铭、光聪谐、何炳、宗室崇硕、顾寅、杜薇之、路德、高赐礼、周祖荫、姚庆元、钟昌、朱瀛、玉绶、俱著以部属用、何太青、曹德赞、金洙、陈宗畴、解运衢、姚樟、余源、陈瑞球、张思诚、蔡培。齐彦槐、叶申芗。潘光炜、郭安龄、俱著以知县即用。　　

○戊午命于黑龙潭、及山高水长设坛祈雨。　　

○上诣山高水长祈雨坛拈香。　　

○幸静明园。诣龙神庙拈香。　　

○幸静宜园。　　

○旌表守正捐躯安徽宿州民李玉女李氏。　　

○是日。驻跸静宜园至壬戌皆如之。　　

○己未。颁发直隶保定府莲花池关帝庙御书扁额、曰神佑灵源。　　

○旌表守正捐躯陕西榆林县民贺有柱妻庄氏。　　

○庚申。谕内阁、礼部议驳、吴椿奏请老生另编字号。并添号军等一摺。官生向例另设中额。老生自未便引以为例。号军本有定额。不应遽议增添。人多转恐滋敝□大。至老年筋力就衰。必令等候士子全行入场后、始准点进。殊非体恤之道。嗣后派出王大臣、于点名时毋许士子拥挤。即年老诸生中。亦勿致自相搀越。务饬员役等妥为扶掖。以示体恤。　　

○以云贵督标中军副将珠勒什、为云南普洱镇总兵官。　　

○赏还云南巡抚孙玉庭二品顶带。　　

○辛酉。上御演武厅。阅健锐营操。　　

○旌表守正捐躯陕西华阴县民蔡喜生妻谢氏。四川彰明县民张开学妻章氏。　　

○壬戌。谕内阁、勒保等奏、截留宿州两帮漕船、请将此项漕粮借给回空各帮、来春另购好米搭运交通一摺。宿州两帮漕船。经由洪湖。本年湖水微弱。出口较迟。著照所请。该二帮正耗米三万四千八百余石。即令在清河县境内截留暂贮。并循照旧章。每百石贴出备耗米二石。俟回空帮船南下。按照军船四千四百余只。每只各借给稄米五石一斗零、粟米二石八斗零。以为饭米。各借领丁船、于归次后另购好米。来春搭运交通。内粟米一项。非江浙等省所产。并准其将每船所借粟米二石八斗零。各随地土所宜。改购粳稄米二石。搭运同交。其应交麦十九石零。仍令本帮收领。下运搭解。所有此二帮未行程途银米。并加恩准于今冬先扣一半。余俟下运扣还以纾丁力。该漕督即遵照督率所属妥速经理。现在重运漕船。四月初七日以前、已渡黄七十七帮。在后者仅有十九帮。计二十日以前。当可全数趱渡。该督等并饬催各项铜铅银只衔尾前进。迅速渡黄。其御黄坝、总遵前上□日。务于端阳前堵闭。使黄水并力东行。畅刷海口。御黄坝堵后。运河内有应须修浚之处。并著及早筹办。俾回空船只遄行无滞。　　

○旌表守正捐躯河南泌阳县民张良贵妻高氏。　　

○癸亥。上幸静明园。　　

○还圆明园。　　

○诣山高水长祈雨坛拈香。　　

○命皇次子旻宁仪亲王永璇、成亲王永瑆、分诣天神坛地祇坛太岁坛祈雨。　　

○旌表守正捐躯四川雅安县民李春盛妻范氏。河南项城县民孙麦妻李氏。　　

○甲子。孝端文皇后忌辰。遣官祭昭陵。　　

○上诣黑龙潭神祠拈香。　　

○太子少保协办大学士刑部尚书长麟卒。予祭葬。谥文敏。　　

○旌表守正捐躯四川广安州监生张鸣岐妻邹氏。河南唐县民黄钥妻马氏。　　

○乙丑。谕内阁、庆桂等奏、审明偷窃仓米各犯。分别定拟一摺。此案骁骑营满洲马甲庆幅、在朝阳门城上包班替放。胆敢起意钓扇。将太平仓米石节年叠窃。实为全案罪魁。著照拟处绞。即行正法。其听从盗窃、及效尤夥窃之百顺等二十五犯、拟以发遣。随同偷窃分赃、及知情销米拉米之药王保等十二犯、拟以杖徒。俱尚觉轻纵。百顺等著加枷号三个月。药王保等著加枷号两个月。再行发遣杖徒。余俱照所拟完结。至此案情节。所系甚大。京师重地。城垣守卫綦严。国家定鼎以来。立制于九门城上分设堆拨。派骁骑步军两营章京、率领兵丁轮班防守。每十日交代。报明本旗都统等及步军统领各派员不时前往稽察。并将每班官兵名册先期送兵部备核。由该部轮派司员不时往查。定例森严。具有深意诚以兵可百年不试。不可一日无备非专为查察仓庾起见也。该旗营派拨官兵、及该衙门分司稽核。宜如何认真办理。乃马甲庆幅、自派该城班之后。即令各兵丁不必上城。每月索取包班钱文。与同夥百顺等八人在城应名该班。甚至藐法肆窃。缒城入仓。历有年所章京等旷班不直。毫无管束。本旗及各衙门亦漫无觉察。而步军营所派兵丁。非但任其包班雇替。不加查察。并于分派之时。概令年老残疾不能埽街垫道者、前往充数。试思养兵原以备用。似此残废无用兵丁。即应查革。岂容以额设钱粮。为伊等养老养病之需。况街道系属平地。伊等尚不能供埽垫之役。转令其登高查城。又安能不包班雇替耶。京城守备如此。实属废弛已极。总因朕不知人。所用都统副都统步军统领总兵等官。皆任意因循。无能无耻。以致如此。朕惟引咎自责。未知诸臣知愧否。知悔否。若尚不知愧悔。朕之咎益重。在朝竟无可议政之大臣矣。所有失察庆幅等此次偷米之该旗都统、副都统、并步军统领衙门、该仓监督、兵部查城官员、俱著交部严加议处。其历年失察各员。亦著交部查明分别议处。以示惩儆。至各该城直班官兵。日久旷玩。其非附近仓廒处所。虽不致有窃米之案。亦难保无包班旷直及衰老兵丁充数等敝□大。自应急为整顿。著军机大臣调查各衙门各旗例案。将如何严立章程、及如何派员认真稽查之处。悉心详议具奏。　　

○又谕、本日御史韩鼎晋条奏、请核戎政以归实效一款。据称近京各省军政尚修、远省每视为具文、即如川省、历年兵额缺多虚悬、上下通同、侵蚀兵饷、从前有事巢□刀捕、及大员阅兵、率皆临时募充等语。国家设立营伍。给予饷糈。以资干城之卫。此全在各该督抚提镇等平时实力训练。俾人人技艺娴熟。而尤须认真查点。足额无亏。设一兵即得一兵之用。方足以杜虚糜而收实效。今据称四川一省。竟有冒支虚粮之事。恐他省亦所不免。著各直省督抚等、随时严密查核。务期兵充实额。饷归实用。傥有虚捏冒领情敝□大。该督抚等徇庇容隐。不行参奏。一经查出。即将该督抚等一并严惩。至武员专以娴习弓马为事。何得耽逸忘劳。乃据该御史称川省参游都守等官。近多乘坐大轿。费用侈靡尤为诧事。该武员等所得饷项无多。何能供其挥霍。其有侵扣情敝□大。已可概见。前岁庆惠前赴西藏。以钦差二品大员违例乘轿。经朕查出。尚经加以惩处。况该武员等、竟敢恣意妄为。罔顾国家体制耶。此时该武员等如有乘轿等事。著该督抚等即行指名严参惩办。若徇隐不奏。别经参劾。亦惟该督抚等是问。又据称、川省阵亡兵丁子孙应得赏恤银两、该将弁等往往刁难不发、并假名扣存、作为营中公项、实则任意花销、已多亏缺等语。现在四川及陕楚各省、如有从前阵亡子孙未领赏恤银两者。著该督抚等严饬该管将弁、会同道府等官访查确数。按名亲给。毋任影射捏冒。致有虚糜。又所称各州县分汛千把外委、原以协同弹压。而川省汛弁、竟至干与地方公事。亦属大干厉禁。并著各直省督抚等一体饬禁。以清积敝□大而肃戎行。将此通谕各直省督抚提镇等知之。　　

○丙寅。上诣山高水长祈雨坛拈香。　　

○旌表守正捐躯安徽和州民刘启锋妻毕氏。　　

○丁卯。谕内阁、向来天坛三大祀。恭阅祝版时。祝版玉帛香亭设于太和殿之西。香亭设于太和殿之东。及恭阅祝版玉帛香行礼后。各安设亭内。复诣东边香亭行礼。方始舁行朕思香亭之设。原因祝版通诚于上帝。故必于香亭内上香行礼。至舁行时。即舁于祝版亭之前。今祝版亭安设在西。朕祇于香亭前望空行礼。尚于义未协。嗣后三大祀阅祝版时。祝版亭即设于东边香亭之后。朕阅视祝版后。再恭诣香亭前、向祝版上香行礼。以昭祗肃。　　

○以协办大学士兵部尚书刘权之、吏部尚书瑚图礼、邹炳泰、礼部尚书王懿修、吏部右侍郎秀宁、兵部左侍郎万承风、工部左侍郎陈希曾、内阁学士汪廷珍、为殿试读卷官。　　

○直隶宣化镇总兵官图兴阿年老。命回京。以前任江西九江镇总兵官刘荣庆、为宣化镇总兵官。　　

○命修筑直隶任邱等州县长堤、并雄县叠道。以工代赈。　　

○戊辰。策试天下贡士朱壬林等二百三十七人于保和殿。制曰、朕诞膺昊眷。寅缵丕基。于今十有六年。幸函夏宁谧。海洋肃清。惟日孜孜。冀臻上理。探帝王建极之原。期河漕安澜之庆。刑罚清而民讼息。操防肃而兵制严。尔多士以敷奏为明试。爰资启沃。伫听嘉谟。危微精一之上□日。为帝王道统所开。尧曰执中。舜曰用中。汤曰建中。与中庸致中和之义有合否。朱子谓大学之格致诚正以至修齐治平。始终不外一敬。中庸之圣神功化。枢纽不外一诚。心法治法一以贯之。二书实括其全。能申明其意欤。真德秀大学衍义。略治平而不言。何欤。唐太宗帝范。范祖禹帝学。以及大宝丹扆之箴。有可采欤。洪范皇极。汉儒训为大中。宗儒又以为不然。何欤。禹之治河。先疏下流。禹贡一书可按也。若今之治河。则兼欲利漕。其治法不过曰疏曰浚曰塞。潘季驯云。水性不可拂。河防不可弛。地利不可强。治理不可凿。此诚不易之论也。夫以堤束水。以水刷沙。自有成法。顾何以浊流或致分侵。运道或成淤淀。以借黄济运。苟且目前。不顾后患。宜用何策使之涓滴不入。又能利漕。其于入口出口堤防牐坝之利。宜何如置力欤。国家数百万漕。岁资济运。而施工亦所费不赀。必使清足敌黄。黄不倒灌。水得遄行。帑归实用。始于河漕均有裨益。讵可因循怠忽。致失机宜欤。虞廷弼教。钦恤惟刑。周官大司寇以五刑纠万民。有五禁五戒。所以使勿犯也。有三刺五听。所以致其慎也。有三赦三宥八议。所以加之仁也。肉刑除于何代。五刑之属三千。夏商与周同否。法与名何以分为二家。兵与刑何以合为一典。人命至重。所谓悉其聪明。致其忠爱。岂不在折狱者之无成心、无偏见欤。朕哀矜庶狱。每阅谳牍。再三审慎。以期无枉无纵。而司狱者或以姑息为阴德。或以武健为胜任。岂称不刚不柔受王嘉师之意欤。兵可以百年不用。不可以一日不备。易占利用。书称克诘。礼有搜苗狝狩之典。皆于农隙讲武。所以振国威也。周制寓兵于农。管子作内政而兵农以分。汉有南北军之屯。唐有府兵彍骑之制。宋有禁兵乡兵之殊。元立五卫。明设京兵边兵。统属异同。其详若何。今直省营制。非不勾稽有册。＜闲＞阅有规。校练有期。侵冒有禁。保无有老弱充伍、巡防疏惰、习为具文而无实效者乎。近日又有团勇练勇之称。究竟有益无益。其何以副朕整饬戎行设兵卫民之意。多士试详言之。夫心法为宰化之枢。河防为安民之本。刑罚中而祥风洽。训练谨而武备修。皆致治之要图。经邦之大计也。多士学古入官。讲求实用。其各以素所诵习者著于篇。毋泛毋隐。朕将亲遴焉。　　

○钦差侍郎成格等奏、审明山西民人杜子海挟制讹诈、致令县官自缢一案。得上□日、此案杜子海、本系蔑伦重犯。被控到官。该管知县陈绍贵、意存姑息。改写供词。从轻审办。该犯不知感愧。转藉端讹诈索银、多至数千。以致本官被逼自缢。情节殊为可恶。秋录应入情实。亦必予勾。杜子海、著即处绞。以昭炯戒。　　

○以雨泽愆期。命刑部清理庶狱。并以河南山东缺雨。一体遵照办理。　　

○赏二等侍卫台保、头等侍卫。为库尔喀喇乌苏领队大臣。　　

○贷兴京锦州、金州、熊岳、复州、辽阳、岫岩、各城兵丁旗仓米。　　

○己巳。上幸万寿山。　　

○庚午上诣大高殿行礼。时应宫拈香。
  </div>
  <div class="pagination">
   <a href="清实录嘉庆朝实录_page321.html">
    上一页
   </a>
   <span>
    ...
   </span>
   <a href="清实录嘉庆朝实录_page317.html">
    317
   </a>
   <a href="清实录嘉庆朝实录_page318.html">
    318
   </a>
   <a href="清实录嘉庆朝实录_page319.html">
    319
   </a>
   <a href="清实录嘉庆朝实录_page320.html">
    320
   </a>
   <a href="清实录嘉庆朝实录_page321.html">
    321
   </a>
   <span class="current-page">
    322
   </span>
   <a href="清实录嘉庆朝实录_page323.html">
    323
   </a>
   <a href="清实录嘉庆朝实录_page324.html">
    324
   </a>
   <a href="清实录嘉庆朝实录_page325.html">
    325
   </a>
   <a href="清实录嘉庆朝实录_page326.html">
    326
   </a>
   <a href="清实录嘉庆朝实录_page327.html">
    327
   </a>
   <span>
    ...
   </span>
   <a href="清实录嘉庆朝实录_page323.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
