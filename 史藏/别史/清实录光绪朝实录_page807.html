<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 807 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 807 页/共 1316 页</h1>
    <div class="content">
　　

○壬寅。中元节。上诣奉先殿寿皇殿行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭庄顺皇贵妃园寝。端慧皇太子园寝。醇贤亲王园寝。　　

○谕军机大臣等、崧蕃等奏、游目率血■乣求抚。业经分别布置一摺。游目阮朝忠、黄镇辉、麦贵安、业经该督等将其所部。编为三营。分别安置。一军调赴蒙自县城。即著总兵高德元等认真训练。并饬令总兵冯绍珠等统带阮朝忠、黄镇辉、两军。前赴广南边界。会同黄呈祥等悉心商办。会剿边匪。所请赏给阮朝忠等四品顶翎。著照所请行。至所需饷项。即由该省裁并防营项下。妥筹拨给。该游目等业经受抚。虽不至复萌反侧。该督等仍当饬令高德元等严加约束。以观后效。将此各谕令知之。现月　　

○又谕、户部奏、筹拨甘肃新饷。并分摊关内外各军饷数一摺。甘肃关内外各军饷需。关系紧要。经该部将光绪二十四年新饷。查照上届所拨银数。于各省关指拨。请饬依限提前报解等语。著该将军督抚等严饬各该司道。按照单开数目。于本年十二月底赶解三成。至来年四月底止。再解三成。其余四成。统限于九月底止。埽数解清。各该省如能依限完解。即由陕甘总督奏请奖叙。傥有延欠。即由户部照例奏倢■＜曰融＞■＜石木＞。原单均著钞给阅看。至甘肃关内外各军饷数。业经该部核实分摊。即著陶模、饶应祺、按照单开数目。知照办理。其光绪二十五年应需饷项。并著陕甘督抚于明年春闲。先行详估奏报。以凭核办。另单一件。著钞给阅看。将此由四百里各谕令知之。现月　　

○癸卯。谕内阁、本日召见发往山东差委之提督林秀全、谢恩后起立不跪。殊属荒谬。著即行革职。发往直隶差委之提督蔺福喜、奏对失仪。著交部议处。现月　　

○又谕、御史宋伯鲁奏、八旗教习。补缺迟滞。请酌量变通一摺。著吏部议奏。现月　　

○又谕、御史宋伯鲁奏、上年八月闲。中城地面商人王远来。贾钰桢。被毒身死一案。该城正指挥沈墉。与尸亲商同讳匿。总甲王瑞句串科房。捏供详报。该城御史张仲炘、听受门丁郭兰州、及素狎之优伶贿托。并不虚心研鞫。草率勒结。迨贾钰桢之母贾郭氏追悔晶■宜控。均皆驳斥。不为审理。请饬查办等语。人命重案。必应审讯明确。著刑部提集此案。人证卷宗。悉心研究。务期水落石出。俾成信谳。现月　　

○又谕、宋伯鲁奏、土司沿途需索。请饬查禁等语。土司过境。供应向有定章。该土司不应任意需索。地方官于例所应备。亦不容稍有缺乏。嗣后土司所经过地方。各州县务当照例供给。妥为护送。该土司头目。如有纵容随从人等滋扰情事。即著该州县禀明督抚办理。　　

○库伦办事大臣连顺奏、图盟所属西北旗哈喇河等处。向有开垦地亩。曾经奏明。不准续垦。每届台布章京更换实任。由库伦大臣劄委清查一次。所得陋规。约在二千数百两以上。拟请将查地之差永行裁革。查地陋规。化私为公。下所司知之。摺包　　

○又奏、游牧地方。向不准内地民人搭盖房闲。孳养牲畜。垦荒民人建房养畜。认交罚款。恳将该商民罚款。照数发还。如所请行。摺包　　

○予故通政使司通政使张鹏展、入祀乡贤祠。故广西按察使姚莹、入祀名宦祠。　　

○缓徵顺天东安县褚河港水灾地方钱粮。　　

○甲辰。文宗显皇帝忌辰。上诣奉先殿寿皇殿行礼。遣官祭定陵。　　

○陕甘总督陶模奏、恳准甘省免采昬＜虘阝＞马头。并免岷州＜目辟＞行＜匧心＞口＜韦未＞＜夗贝＞二十四寺改进昬＜虘阝＞马头。仍恳展缓贡马。以恤番情而纾民力。下所司知之。摺包　　

○饬工部勘修朝阳门城楼。　　

○追予故贵州布政使王德榜、照军营立功后病故例优恤。战迹宣付史馆立传。于立功省分及原籍建祠。从湖南巡抚陈宝箴请也。　　

○予伤发病故。湖南总兵刘福兴议恤如例。事迹宣付史馆立传。并于立功省分。附祀故布政使席宝田专祠。摺包　　

○乙巳。谕内阁、都察院奏、已革总兵林宜华遣抱以案悬不结等词。赴该衙门呈诉一摺。著谭钟麟、许振祎、讯明办理。现月　　

○谕军机大臣等、詹事府奏、洗马恽毓鼎以苏省盗贼横行。请饬严密查拏。据情代奏一摺。据称江南北盗贼逢■偘起。太湖匪首施老窝子尤为猖獗。在苏州常熟等处。投帖借钱。各处散勇。皆为该匪首募去。捕役莫敢过问。六月二十七日。常州府城外白家桥等处。突有盐枭船十余只停泊。并带军装号褂。明卖私盐。府城中肆行抢劫。巨案晶■宜见等语。著刘坤一、赵舒翘迅饬地方文武。严密查拏。认真究办。恽毓鼎摺著钞给阅看。将此各谕令知之。现月　　

○以故霍硕特札萨克贝子棍布札布子桑济札布袭爵。并补授盟长。　　

○以校勘方略出力。予国子监司业特图慎、候补侍读学士陈邦瑞、以三品京堂候补。户部郎中孚琦、刑部员外郎李荫銮、以五品京堂候补。余升叙加衔有差。　　

○丙午。谕内阁、依克唐阿、钟灵奏、请选择合龙吉期一摺。盛京福陵隆恩殿工程。将次完竣。著钦天监选择合龙吉期。先行知照。该将军等敬谨遵照办理。现月　　

○又谕、依克唐阿、钟灵奏、勘估福陵二柱门应修工程。请择吉兴修一摺。著钦天监于本年八月内。选择吉期。先行知照该将军等届期敬谨兴修。现月　　

○又谕、给事中文郁奏、銮仪＜目辟＞行＜匧心＞口＜韦未＞＜夗贝＞衙门体制两歧。请变通办理一摺。据称銮仪＜目辟＞行＜匧心＞口＜韦未＞＜夗贝＞汉军銮仪使随满洲一体应差。而升途回异。请将汉军銮仪使一员。遇有副都统缺出。一体肬■闲放。满洲章京。向戴翎枝。汉军章京。请一体戴用各等语。銮仪＜目辟＞行＜匧心＞口＜韦未＞＜夗贝＞升途翎枝均有旧制。满洲汉军。各有专司。该给事中所奏。有违定章。非意存见好。即受人属托。实属不胜言官之任。文郁著回原衙门行走。以示薄惩。　　

○谕军机大臣等、有人奏、革绅怙恶不悛。结匪充差。请饬严惩一摺。据称广东已革在籍候选道刘学询、声名甚劣。前充闱商时。欠饷吞赈。亏匿国帑甚钜。倢■＜曰融＞■＜石木＞革后。复贿通知县许国荣等、将现承闱商之押柜银两扣留。率其弟刘学诠引匪拆毁闱厂多家。酿毙人命等语。刘学询屡经被人倢■＜曰融＞■＜石木＞奏。兹所陈各节。如果属实。实属怙恶不悛。著许振祎查明究办。另片奏、广东盗风日炽。新会、丰顺、尤甚。地方官有心讳纵。列案纠倢■＜曰融＞■＜石木＞等语。并著许振祎即将所指各案。确切查明。如该地方官实有讳纵情事。即著从严倢■＜曰融＞■＜石木＞办。并通饬所属。整顿捕务。以靖地方。原摺片均著钞给阅看。将此谕令知之。现月　　

○戊申。上诣瀛秀门、跪送慈禧端佑康颐昭豫庄诚寿恭钦献崇熙皇太后幸颐和园驻跸。　　

○以欠解徵存银两。革已故福建云霄同知彭廷枢职。提属勒追。摺包　　

○己酉。以左翼前锋统领芬车署正蓝旗汉军副都统。　　

○以解清甘饷。予两广总督谭钟麟等奖叙有差。　　

○庚戌。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至壬子皆如之。　　

○安徽巡抚邓华熙奏、安庆等十三府州属。晴雨欠调。江淮并涨。低洼悉被淹浸。沿江圩堤防护情形。得旨、被淹田亩。即饬查勘圩堤。妥为防护。　　

○江西巡抚德寿奏、义甯州等属。山水暴涨。田庐被淹。分别查勘。量予抚恤。得旨。即著饬属查勘抚恤。一面赶紧疏消积水。补种秋禾。　　

○以品学兼优。士林矜式。予山西蒲州府教授任来朴等四员。太原府廪生胡瀛等二员、奖叙。　　

○以印信被劫。革河南内黄县知县蒯篯职。留任勒缉。　　

○予捕匪伤亡。山东金乡县团长李星钤议恤。　　

○辛亥。礼部左侍郎＜辶黎＞方■土岫奏、承修泰陵等处工程。原派之刑部左侍郎李端棻调补仓场侍郎。可否另派大臣一员。会同修理。得旨、毋庸添派。摺包　　

○壬子。上还宫。　　

○仁宗睿皇帝忌辰。上诣寿皇殿行礼。遣官祭昌陵。　　

○陕甘总督陶模奏、新疆各营旗员弁各缺。尚未一律请补。闲有实缺到任者。历俸多未满五年。本届军政。请展缓举办。允之。摺包　　

○派肃亲王隆勤为崇文门正监督。承恩公桂祥为副监督。　　

○以包揽私货。革甘肃知州李瀛职。驱逐回籍。摺包　　

○癸丑。谕军机大臣等、朕钦奉慈禧端佑康颐昭豫庄诚寿恭钦献崇熙皇太后懿旨。东西配殿。照大殿用黄花梨木色。罩笼罩漆。余依议。现月　　

○陕西巡抚魏光焘奏、陕西北山各属。缺分瘠苦。请免扣三成廉银。允之。摺包　　

○甲寅。山西巡抚胡聘之奏、平遥县属普洞村。因山势低陷。连房屋全行陷没。得旨、山陷地中。事所罕有。该处被灾户口。著妥为抚恤。其详细形势。仍著查勘具奏。摺包　　

○以记名副都统灵熙为兴京副都统。明发　　

○西安右翼副都统德溥因病解职。以记名副都统锡震为西安右翼副都统。　　

○予故兴京副都统奕雨■澍恤典如例。现月　　

○乙卯。谕军机大臣等、王毓藻奏、游匪行踪无定。宜妥筹办法一摺。据称游匪巢窟。多在广西境内。淩云、西隆、西林、各州县。素为凶徒卵育之区。粤匪一日不靖。滇黔边界一日不安。请饬史念祖派员统带重兵。驻扎淩云等处。并饬各该州县编查保甲。严惩内匪。滇黔各清各界。以防为剿等语。游匪诡谲异常。晶■宜经官军＜目辟＞暒穴＜曰融＞夕＜夗贝＞剿。现虽伏而不动。难保不复图冲突。所奏淩云等处。向为匪徒渊薮。应如何派兵驻扎。著史念祖酌筹办理。毋任养痈为患。贻害邻封。至保甲本为弭盗良法。并著该抚督饬该地方官。详查户口。认真稽查。其滇黔境内。著崧蕃、黄槐森、王毓藻、饬令沿边各州县。举办团练。以防为剿。傥该匪复有屯聚抗拒情事。仍著该督抚等分饬将弁。合力会剿。毋得稍分畛域。以靖边陲。王毓藻摺。著钞给崧蕃、黄槐森、史念祖、阅看。将此谕令知之。现月　　
</div>
    <div class="pagination">
<a href="清实录光绪朝实录_page806.html">上一页</a><span>...</span><a href="清实录光绪朝实录_page802.html">802</a><a href="清实录光绪朝实录_page803.html">803</a><a href="清实录光绪朝实录_page804.html">804</a><a href="清实录光绪朝实录_page805.html">805</a><a href="清实录光绪朝实录_page806.html">806</a><span class="current-page">807</span><a href="清实录光绪朝实录_page808.html">808</a><a href="清实录光绪朝实录_page809.html">809</a><a href="清实录光绪朝实录_page810.html">810</a><a href="清实录光绪朝实录_page811.html">811</a><a href="清实录光绪朝实录_page812.html">812</a><span>...</span><a href="清实录光绪朝实录_page808.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
