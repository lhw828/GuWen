<!DOCTYPE html>
<html>
 <head>
  <meta charset="utf-8"/>
  <title>
   清实录宣统朝政纪 - 第 77 页/共 148 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录宣统朝政纪 - 第 77 页/共 148 页
  </h1>
  <div class="content">
   ○命湖南岳常澧道熙桢开缺来京。豫备召见。　　

○命黑龙江提学使张建勋留任。　　

○以江西广饶九南道文炳为江西提法使。　　

○乙丑。谕军机大臣等、电寄李经羲、电奏悉。滇疆边远。饷项支绌。所奏艰危各节。自系实在情形。著度支部妥速筹议具奏。　　

○直隶总督陈夔龙奏详议赵炳麟原奏。意在因事量财。乃徐责依次进行之效。王乃徵原奏。意在就款办事。遂力言同时并举之非。臣窃维比年中外臣工。兼营并骛。日不暇给。而时事之阽危。血■乣情之抵触。几倍曩昔良以规章稠晶■宜。观听纷歧。或数人数十人所分任之事。畀之一手或数年十数年所应办之事。发之一时。上之督责愈严。下之补苴愈甚。而帑藏尤艰窘万端。臣愚以为此时但当择其事之直接关系豫备立宪者。专精以赴之其余关于行政之事惟当随时酌行。夫东西立宪国。不外立法司法行政三权。中国既实行豫备。按诸九年清单。其最有直接关系者。如清厘财政。编查户籍。各省遵章调查岁出入总数。试办豫算决算。调查户口总数。汇报户口数。节经分投举办。至于厘订京外官制。编纂各项法典。诸臣协力殚勤。必可克期蒇事。现在疆臣亟应措注。而需款较繁者。为筹设外省各级审判检察厅。改良各处监狱。而筹办地方自治次之。查天津高等审判检察各分厅。成立在先。其建筑开办费早经核销。毋庸列算。计自本年至宣统八年。筹设全省各级审判检察各厅。共需开办常年费银七百九十余万两。自宣统三年至八年。应改良省城及各属监狱。共需改良。及常年费银六十五万余两。其原经指定的款并豫计各该厅所收印花状纸等项。每年不过十万两。所短约七百余万但事关司法独立。不得稍逾年限。而性质既属国家行政。又难就地摊派。自当分年规画。又查筹办地方自治经费。自宣统元年至六年。全省自治会。一律成立。共应需银六十一万余两。其中尚未筹定者。共银三十四万余两。近来各属因筹学警等款。罗掘殆尽。若更举此数责之地方小民。实有未逮。现拟饬藩司每年暂由公家拨助。一面体查情形。变通办理。所有繁盛城镇设立议董事会。其实在贫瘠者。先设厅州县上级自治。城镇乡再图推广。凡此两事。皆臣所谓直接关系立宪。当专精以赴之者也。此外如直省教育。本年经费略有端绪。以后照章扩充。各学堂用款。自宣统三年至八年。共需银二千二百二十五万余两。内公款未经筹定者。约一百九十二万余两。而地方款竟加筹四百一十六万余两。巡警则直隶开办较早。现每年经费出入相抵。此后若逐年推广。自宣统三年至八年。共需银一千二百七十余万两。内除先经筹定各款。实短银二百七万余两。是学警两项。待增之款不少。似应徐图进步。总之事关内部行政。无论立宪前后。均应视国力以为设施。不必划归豫备范围之内也。至于振兴实业。直隶经设劝业道。自当认真经理。第查农工商部奏定事项。无不一需钜款。窃谓公家所筹办者。各局厂学堂试验场陈列所。不过藉资提倡终以广兴民业为主。则实业又当分别筹议者也下所司知之。　　

○河南巡抚宝棻奏、方今内外臣工所日汲汲者。地方自治也审判厅也实业也。教育巡警新军也。而所恃以筹款者。不外增租税行印花盐斤加价。募集公债。臣恐利未见而害丛生。即以汴省观之除司法教育警务各费之必应追加者不计外。尚须增五十余万。方足敷用。当今新政。不能不办。臣愚以为实业一项。为人民应有之天职。与其干涉而多牵掣。不如放任而听自谋。巡警一项经费不亚于练兵认真则力不举循例则名空存。计惟省城及商埠宜亟整顿。此外可置缓图至调查户口一事。与地方自治相辅而行若必另行设所调查。恐蹈从前保甲门牌之积弊。若肬■闲易识字学塾似宜听下级地方自治之自为。各级审判厅止先于省城商埠而试办。此皆宜变通办理者也抑臣更有请者豫省陆军。现止混成一协明年期当添练成镇综计饷需一百八十余万。以豫省财力。断难举此。似又当酌量宜缓者矣。下宪政编查馆议。　　

○出使义国大臣吴宗濂奏、外交官吏。请照军官出洋短衣之制以便交通下所司议。　　

○命大学士陆润庠充禁烟大臣。　　

○以哈尔滨江关道施肇基署外务部右丞以直隶候补道王克敏试署直隶交涉使。江苏候补道汪嘉棠试署江苏交涉使。分省补用道熊希龄试署湖北交涉使。外务部郎中吴锜试。署福建交涉使以安徽皖南道李清芬为广东交涉使。　　

○命外务部参议上行走沈瑞麟为出使奥国大臣。　　

○派外务部右丞刘玉麟充和京万国禁烟大会全权会员。　　

○命湖广总督瑞澂在紫禁城内骑马。　　

○以贪鄙妄为。革直隶候补直隶州知州邱兆焜职。私办煤窑。煽血■乣抗捐。革直隶都司张鸿年职。　　

○赏义国提督嘎萨讷瓦二等第二宝星。　　

○赏驻烟台各国正副领事美员法勒等十九员宝星。　　

○丙寅。仁宗睿皇帝忌辰。遣官祭昌陵。　　

○谕军机大臣等、长庚电奏今年各省解到协饷。为数寥寥。近又接济新疆伊＜覀之＞■牛各款。库空如洗。待饷孔亟。请饬下各省关将本年应解甘省协饷。迅速筹解等语甘省边陲关系紧要。所有各省关应解甘省协饷。著度支部电催各督抚迅速筹解。　　

○山东巡抚孙宝琦奏、遵旨详议山东行政经费分别筹计。查九年筹备事宜。以法务警务学务需款为最重司法一项。山东省城商埠。现设审判六厅。以后分年筹备。全省拟设地方厅十二年。地方分厅五十二年。初级厅五十一所。乡镇初级厅二十所。并将监狱羁所一并改良附设。豫算经费类别有四。一为各厅建筑开办常年费。一为监狱建筑开办常年费。一为提法使办公行政费。一为调查设置事宜费。计宣统三年需款十四万五千余两。四年一百五十五万余两五年一百九十五万六千余两。六年二百十八万四千余两。七八两年每年二百零三万五千余两。本年应设六厅。需常年费七万六千余两。已由东海关裁并项下筹拨。其余尚难筹定。似可采英日制度。加收讼费。不足。由国家补助。警察一项。省城警务公所。及城乡商埠铁路各区。已设官警二千六百二十员名。本年费二十三万余两。由藩库筹定。及其他收入共有二十一万三千余两。宣统三年后。尚须扩充。约每年不敷银十一万两。拟将全省州县厘为三等上等十五属本年额定巡警七十名由宣统三年至六年。每年各推广一百名。中等二十七属。本年额定五十名。由宣统三年至六年。每年各推广八十名。下等六十五属。本年额定三十名。由宣统三年至六年每年各推广六十名统计约需九百九十余万。现各属已筹之款。每年约十五万七千余金。不敷甚钜。学务一项。筹备清单仅列肬■闲易字塾。学部奏案并举四项教育。所定师范、实业专门普通。各类自筹备第一年至九年。合需款约二千零四十五万余两。其各属小学、及劝学所教育分会。由绅民就地筹办者。不在此数现经筹定由司局拨发及各属认解。每年约四十九万六千余两。由各府州县自筹定者。每年约三十七万两。匀计每年应筹经费五百万金。此外地方自治。改定官制。添练陆军。提倡实业计亦须四五百万。是一省岁添筹一千万金。东省岁入虽一千万左右。而协拨认解外。留作本省行政经费者无多若云就地妥筹。事尤多阻。学警两项现由民闲担任五十余万金。本年自治添筹十余万。而抗拒时有所闻是筹之于地方经费者。尤不可豫期故御史。赵炳麟。以分别轻重缓急。次第施行为请。湖北布政使王乃徵。以酌分缓急变通成案为请。按之时势实有不得不然者。下所司知之。　　

○又奏、拨助湖南华昌炼矿公司银三万两。由筹赈局赈捐项下支拨。请饬部立案。下部知之。　　

○命协办大学士徐世昌充实录馆总裁官。　　

○命大学士世续充国中馆总裁官。　　

○以狎娼滋事。革安徽候补知县徐锡畴职。亏短潜逃。已革山东德平县知县沈彭年查抄备抵。　　

○丁卯。谕军机大臣等、有人奏、贪风日炽。酿盗殃民。择尤纠倢■＜曰融＞■＜石木＞一摺。著陈夔龙按照所倢■＜曰融＞■＜石木＞各节。确切查明据实具奏。毋稍徇隐。原摺著钞给阅看。寻奏请将饶阳县知县徐永棨。饶阳县典史任金寿。一并革职。所罚银钱。先已拨充巡警禁烟等费。应免究追未拨各款。责令接任之员。提充地方公用从之。　　

○御史叶芾棠奏、自捐纳既停以来。捐票之移奖。举人之截取举贡之保送。优拔贡之朝考。廪增附之考职。举贡之就职。留学生学堂毕业生之奖励。岁入仕途者不下数千人。此外如各局所学堂办事人员。莫不皆有保举。以致各部各省人浮于事。几数百倍。差缺难得。百计钻营。则害在人心。请托者血■乣。长官不能因缺择人。转致为人择缺。则害在吏治。始犹暮夜苞苴。继且公行贿赂。则害在风俗。需次既久。债累盈身。偶得一缺有如饿虎。则害在民生最可异者直隶州州同盐库大使。盐按经历等官。每省多则十余缺。少或一二缺。而候补至数百人。有穷途自尽者。名为疏通正途。实则纳诸陷阱而已。请饬政务详议奏明办理庶于官方政治。两有裨益。下会议政务处议。寻奏、移奖实官。截至明年二月永远停止。为日无多。毋庸再议。拔贡一项。自此次后即行截止。举贡保送。生员考职优贡朝考。本限三次。现均已考试两次。留学生考试。学部历届悉遵奏章办理。内地学堂毕业奖励亦按照分数给奖。办学人员之保举。晶■宜经严加限制。奏明在案。至原奏称直隶州州同等缺少人多。自系实在情形。惟查文官考试章程。明年即须实行。无论何项官吏。必有相当之试验。该御史所请量予停止之处。应暂毋庸置议。从之。　　

○又奏、每年漕运共计一百万石。闻自江浙起运至京仓交纳每石连运费及杂耗。须银十五六两。而在京购米石不过六七两。若包与招商局。或殷实商人转运。刻期可到。年可省数百万金。此事绝无阻碍所不便者。该管吏胥而已。拟请交政务处妥议办理。下度支部知之。　　

○法部奏本年五月宪政编查馆会同臣部奏定各省法。官变通回避办法。凡各省地方审判检察厅以下推事检察各官。只令回避本管府州。及本籍三百里以内。邻府邻省。皆可任用诚以司法各员。以清厘讼狱为务。自以熟于风土人情语言为合宜。臣等此次所订各条。亦即此义。拟请嗣后凡与法官考录人员。及法院编制法第一百七条。及一百十二条之免考人员。应分发京外各审判检察厅学习。或候补者。得照馆章由该员呈请。准分发本省仍以地方以下各厅为限。此外各员。由臣部仿照吏部分发直州同直州判各员例。专分发邻近省分其已服官到省。或现在流寓省分。果系风土人情熟悉语言相通。均听自行呈请。经臣部考验。准予发往。至京署人员。向例不拘籍贯。自不必以本省近省相绳其各省高等审判检察厅及分厅之推事检察官。仍照宪政编查馆会同臣部原奏。回避本省。以示限制从之。　　

○又奏、新疆法官考试窒碍。请照广西成案。钦派该省提学使。会同颠迪道兼提法使衔各员。遵照考试章程举办其襄校人员。由该抚遴选合定章资格人员二三名。电咨臣部。届时一并奏派从之。　　

○湖南巡抚杨文鼎奏、查湘省历年积亏几三百万两。由光绪三十一年起。赈粜米捐衡宝配销拨为赎路之费。岁入骤短银四五十万两。而岁出增解京练兵二十万两。添练常备新军四十余万两。又游学暨学堂经费。原指赈粜米捐铜圆余利今米捐改拨铜圆停铸少银四十余万两。巡警约十余万两。添设巡警劝业各道。调查咨议各局筹办审判自治各处又需十余万两。皆丝毫无著。此后宪政推行愈广。筹备更紧。实觉为难。兹豫计宣统三年岁入经常临时各款银七百六十六万一千余两。内除赈粜米捐归鄂湘铁路分用。盐捐归湘铁路动用外。岁入银六百七十四万五千余两。岁出经常临时地方行政经费九百二十三万二千七百余两。除交通费剔归鄂湘铁路支用。实岁出八百三十一万。七千余两。内拨解京协各饷新旧赔款长江经费三百万余两。新军暨水陆防营绿营薪饷马乾杂支银二百零三万六千余两。仅余三百二十余万两。此豫算宣统三年不敷之情形也。又筹备清单。宣统三年以新军成镇需费为最多。湘省弹压地方查拏匪类。向惟水陆防营是赖。姑留旧军。暂缓新军成镇。余如民政、司法、教育、实业。先就省城计算。约增二十八万六千余两尚有未编入豫算者。如赔偿外人损失息借银行来年应还本利银四十九万六千两。此来年新增不敷之情形也。统计来年出款。新旧不敷银二百三十五万余两。加以历年积次三百万两。本年秋冬入不敷出。约增亏一百万两。臣竭力节省银九万八千余两。无可再节。今欲筹大宗款项。而不致累民者。惟有推广矿务盐务。加收出口米捐。容妥拟奏明办理。下度支部知之。　　

○换铸江苏苏州府印信从巡抚程德全请也。　　

○戊辰。谕军机大臣等民政部奏、缉获偷窃祭器人犯荣勋即黄辅臣一名。请旨办理一摺。著交大理院审讯。　　

○资政院奏、议员公费拟定每员常年会期支六百圆。计共十二万圆。议员旅费除京员毋庸支给外。应以省分之远近为多寡。最远者八百圆。最近者一百圆。每常年会期。计兵六万圆外藩王公照例驰驿来京。旅费毋庸支给。总裁公费年支一万圆。副总裁五千圆。其秘书厅经费。自秘书长以至书记。员数既严为限制。薪俸亦力戒浮糜。其余守＜目辟＞行＜匧心＞口＜韦未＞＜夗贝＞经费杂费及豫备费。均核实厘定。统计全院经费每年共支三十万圆。如遇临时会期。除议员旅费照常年会期外。议员公费。照常年会期减半。加以开会费用每一临时会期。定为经费十三万圆。以上各项数目。如蒙俞允。即行知度支部。归入豫算照章办理。从之。　　

○东三省总督锡良奏、恭查福陵果房果楼厨房大班房等处。年久失修。计应修估实工料银四千六百六十两。请援案发给。下所司知之。　　

○又奏、奉省葫芦岛扼海陆形要。其港岸足与大连海口并峙。其工程宜与锦爱铁路兼营。实关东省全局命脉。现在路事虽未定议。若先修锦州至洮南一段。俄人无可置辞自未便迁延贻误且查港岛工程。如建筑海堤。经营船历滟鸟。非七八年不成。尤应克期举办。部议募借公债。筹抵为难。查东省盐务局赢余一款。向归外销。除额拨审判等经费外。年可余银二十万。又查有补徵盐厘及盐栈店帖税票费。斗课减平等杂款。除各局开支外。年可余银七八万。应尽数提拨。俟工竣之日止。不敷之款。再由臣咨商度支部酌筹分认。下部知之。　　

○调镶蓝旗汉军副都统奎焕为成都副都统。以内阁学士占凤为镶蓝旗汉军副都统。　　

○以营务废弛索贿舞弊。革湖北降调通判谢谦职遣戍军台。　　

○己巳。谕军机大臣等、张人骏等电奏运河堤工。启坝后仍须实力抢护岁修额款。业已用罄请援案添拨防费银四千两解工济用等语。著度支部知道。　　

○又谕、长庚电奏请将盐斤加价银两。仍旧留支兵饷等语。著度支部盐政处议奏。　　

○云贵总督李经羲奏、筹办滇越铁路巡警。与法驻滇。交涉委员宝如华订警章十三章。全路分三段。于首城。阿迷河口设正局各一所。另设分局三十一所。计五百六十二员名。蒙自为省城河口中权。设路警公所。将原设之驻蒙铁路局裁撤常年费需银一十万两四千六百余两。开办费现已用四万余两。库储无款可挪。恳饬部指拨下部知之。　　

○黑龙江巡抚周树模奏齐齐哈尔。原定船套子一带地方辟作商场。惟偏在城西。华洋商人并无前往。兹拟将商埠地址向东推展。期与城厢接近。而又恐距城太迩毫无区分乃指定齐昂铁路巡过路蝱滟戋。作为天然界限。道南全作埠场路北仍为内地界内民。有田庐。由官给价收买转行租赁。俾免抑勒居奇之弊。至于建造房屋。则听华洋各商自理。官止量拨地段此次购地筑路。约需银三四万两。已由民政司拨用正款。俟工程竣后。再行造册报销。下部知之。　　

○添设黑龙江讷河直隶厅同知。汤原县巡检。各一员。从巡抚周树模请也。　　

○添铸黑龙江高等审判厅检察厅黑龙江府地方审判厅检察厅。第一初级审判厅。检察厅各印信。从巡抚周树模请也。　　

○庚午。谕军机大臣等赵尔巽电奏、据川路公司董事等呈称沪庄倒欠川路股款沪道办理违法。恳设法归款并明示追偿办法等情著张人骏程德全督饬蔡乃煌持平办理。不得稍有偏护。致激事端原电著钞给阅看。　　

○又谕、给事中张世培奏京曹截取道府两项请饬部变通选法等语。著吏部议奏。　　

○又谕、给事中张世培奏盐政紊乱。民生重困请定画一办法。改为就场徵收一摺。著督办盐政大臣知道。　　

○四川总督赵尔巽奏、川省财政困绌明年豫算。虽已编制。而出入不敷千余万。查各款以陆军为大宗。拟请援照广东减练成案先练一镇。其余一镇暂从缓办。可省筹银三省六十余万两豫备金尚不在内实于国计民生。两有裨益。下所司议寻军咨处度支部陆军部会奏、仍请饬该督就全省财政通盘筹画。务将奏定之两镇。赶紧练成从之。　　

○又代奏开缺驻藏帮办大臣温宗尧。密陈西藏情形。今之论藏事者。皆曰英俄皆当防闲也英俄皆干涉我也藏人意已不属我而有专属也事机危急。无可挽救也。臣窃谓自我言之。则英俄皆当防闲。自英俄言之。则防英者俄。防俄者英。中国当趁此各有忌惮之时。急整理西藏内政恢复主权。观近日英外部大臣三次致驻俄英使之文。所述两国申论之语。则中国不必防闲英俄。即英俄亦无防闲中国之意。假使中国能增加治理西藏之权力。则英俄方且赞助不遑。何也盖西藏者无独立资格。我不能保之。则属于英。而有害于俄之中亚细亚。属于俄。而有害于英之印度。两国必出死力以相争。而大局决裂此两国所不愿也。臣谓我不必防闲彼彼亦不干涉我者此也考藏人凡分三级。一曰僧俗官吏一曰喇嘛。一曰百姓官吏。皆各有自雄之心。而实无坚强之性往者官吏背约。英兵来则恭顺矣番官无礼于我军至则改观矣达赖革则屏息矣。喇嘛迷信佛教俄以其术牢笼之。故向俄较热百姓蠢无知识。英以柔道牢笼之。故反感英德三级人之性情向背如此再考西藏政体全乎专制。官吏命令。无敢违者。中国但能增长权力。制其官吏。则向俄向英。皆归无效。臣谓不患其不属我者此也。至论事机。诚危急矣。而英俄既不事防闲干涉。则挽救正可及时。英之不惜委曲牢笼者。何尝须臾忘西藏哉。特不欲操之过急。且恐招俄之忌耳。我若仍前因循。既不能保藏人之受其牢笼。尤不保英俄之别谋权利。故今日中国治藏须分别表里。善为操纵。不必遽改为行省。而当以治行省之道治之。不必强同于汉民。而当以爱汉民之心爱之。宣威布德。较蒙古诸藩为易。臣愚以为达赖既革。当以呼图克图分任藏事。利用转世迷信之愚。永废达赖之制。则番官各自树帜。而英俄无从牢笼事莫急于此者。此外练兵兴学开矿垦荒通商殖民诸政则又当循序进行者矣。得旨、密交外务部知道。　　

○闽浙总督松寿奏、闽省裁撤绿营。就原有归代。腾出底饷改编巡防队十六营。并划分全省区域为五路。现在饷需不断。五路先编练十二营。全年需薪饷公费衣履银二十五万零二百一十五两。遇闰加薪饷银一万八千九百四十六两。除将旧有驻厦门提督所统＜目辟＞行＜匧心＞口＜韦未＞＜夗贝＞队亲兵、暨福建亲军中前二营、福锐中军左营、福锐前军右营、漳州镇所统福毅前左二营、汀州镇所统福锐右军中左二营改编腾出饷装银十六万三千八百四十九两拨抵外。不敷银八万六千三百六十六两。惟有议裁绿营。腾饷凑拨查闽省绿营裁存额设官缺。自提镇至外额。尚有三百八十员。步战守舵炊兵夫尚有五千九百一十三名常年应需养廉俸饷银二十八万三千八百二十一两兹遵照筹备事宜毕内。绿营裁尽年限。本年先裁一次。宣统四年再裁一次。至六年尽裁。本年所裁三分之一。腾出底饷拨充巡防队饷需。其余四营。俟第二次裁撤三分之一。再将腾饷添练。原拟所缺之巡防队四营。于前后左右四路内。每路各添一营。合成五路十六营。所有巡防队官弁兵丁。先尽绿营裁汰官兵挑选精壮委充次及召募以免失所。至水师一经裁撤亟应改编内河外海防队数营。扼要驻扎。以固海防下所司议。　　

○又奏、筹设闽省检验学习所。附高等巡警学堂内。以六十名为额。七月内开学。已聘定曾在外国法医学堂毕业者二人专司教导生理剖解诸术。另延熟悉检验学术者。一人。专司讲解洗冤录。定期一年半毕业。择合格者发各审判厅并繁缺各州县充役。遵章改名检验吏实地练习。予以出身下部知之。　　

○辛未。军咨处奏、近闻各省有核减军费之说。自是苦于筹款之难。不知中国现势。即编成三十六镇。尚嫌单薄。若复减之。几不国矣拟请嗣后新军旗营绿营巡防队。并杂项队伍。以及关乎新旧军事之局厂公所学堂等项一切军费。均按照光绪三十四年宣统元年用过数目一律专归军用。不准挪作他用即关乎旧军各面事宜。有应行裁改整顿者。亦由军咨处陆军部会商办法。不得任意裁并其旧有之款。仍专归军用。不得挪拨至各省新旧各军费用。傥有虚浮必须裁减者。应由军咨处陆军部彻查核定。咨令遵照从之。　　

○蠲缓新疆库车州鄯善县被水地方额徵粮草。纂修官金兆丰恭纂
  </div>
  <div class="pagination">
   <a href="清实录宣统朝政纪_page76.html">
    上一页
   </a>
   <span>
    ...
   </span>
   <a href="清实录宣统朝政纪_page72.html">
    72
   </a>
   <a href="清实录宣统朝政纪_page73.html">
    73
   </a>
   <a href="清实录宣统朝政纪_page74.html">
    74
   </a>
   <a href="清实录宣统朝政纪_page75.html">
    75
   </a>
   <a href="清实录宣统朝政纪_page76.html">
    76
   </a>
   <span class="current-page">
    77
   </span>
   <a href="清实录宣统朝政纪_page78.html">
    78
   </a>
   <a href="清实录宣统朝政纪_page79.html">
    79
   </a>
   <a href="清实录宣统朝政纪_page80.html">
    80
   </a>
   <a href="清实录宣统朝政纪_page81.html">
    81
   </a>
   <a href="清实录宣统朝政纪_page82.html">
    82
   </a>
   <span>
    ...
   </span>
   <a href="清实录宣统朝政纪_page78.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
