<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1013 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1013 页/共 1316 页</h1>
    <div class="content">○壬戌。四川总督兼署成都将军奎俊等奏、前将军绰哈布、酌变成都满营阵式。校阅完竣。均尚娴习。并查阅精锐营。振威营洋枪阵式。报闻。摺包　　

○护理山东巡抚胡廷干奏、东海关常税一年期满。短徵赢余银两。请准以胶关代收税银作抵。免其议赔议处。下部议。

摺包

　　

○以巡防得力。管带浙江浙西盐捕左营游击吴家正、赏还顶戴。摺包　　

○以亏款延缴。革山东前钜野县知县许绍俨、已故荣成县知县赵昉熙职。与已革前莒州知州葛鹏、前济阳县知县沈逢龙、分别勒追。摺包纂修官王大钧恭纂　　

帮总纂官程棫林恭辑监修总裁世恭阅一签四月二十五日正总裁那月日专司蒿■禾本陆恭覆阅癸丑十一月二十七日　　

徐月日　　

荣月日副总裁唐月日　　

宗室宝恭阅又五月五日

　　

陈恭阅一签二月十三日　　

熙月日　　

郭恭阅九月初九日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之四百八十九　　

光绪二十七年。辛丑。十一月。癸亥朔。上诣慈禧端佑康颐昭豫庄诚寿恭钦献崇熙皇太后前问安。至庚寅皆如之。　　

○谕内阁朕钦奉皇太后懿旨。宗人府府丞盛宣怀、赞襄和议。保护东南地方。总税务司赫德、随同商办和约。颇资赞助。盛宣怀、赫德、均著赏加太子少保衔。以示奖励。现月　　

○又谕、如格、陈璧奏、监察吏部清厘档卷完竣。并敬陈管见各摺片。吏部档卷。现已清厘完竣。惟其中繁复者多。自应严加删汰。仍著如格、陈璧、会同吏部堂官。督饬司员。将实在无用者。悉行焚毁其现行常用者。改大册为小册。并分册为总册。各省各衙门、连类登载。勿令破碎夹杂。总期一目了然。统限一年竣事。以后仍于月终年终。随时删修。一切档册。均提存司堂。以便检阅。至文选考功两司各项官册。记载尤多庞杂。著责成该管司员。一并厘定。其月选人员。著该部按月于未拟选之先。提前张榜晓示。既拟选之后。印刷叙单。即不投供之教佐等官。亦将应选缘由附入叙单。每月编表刻册。俾众咸知。经此次申谕之后。该堂官等务当认真整顿。实事求是。毋得稍涉敷衍。以肃铨政而杜弊端。　　

○召见直隶候补道梁诚。得旨、著以道员留于原省遇缺即补。仍交军机处存记。　　

○河东河道总督锡良奏、河运虽停。在事各员劳绩在先。援案请奖。得旨、准其择尤酌保。毋许冒滥。　　

○予升用内阁学士张翼以侍郎候补。　　

○以报效军饷钜万。予广东候补道李准、军机处存记。遇缺题奏。候选直隶州知州员耀先、以道员即选。　　

○甲子。召见道员用直隶候补知府王瓘。得旨、著以道员仍留原省遇缺即补。　　

○留京办事大臣吏部尚书敬信等奏、清查册卷完竣。并陈办理情形。得旨、本日已有旨矣。该堂官务当切实整顿以杜弊端。现月　　

○赏河南巡抚松寿、陕西巡抚升允、尚书衔。并开复松寿革职留任处分。现月　　

○以剿捕安徽票会匪出力。予直隶州知州丁翰年等、升叙有差。摺包　　

○乙丑。谕内阁、丁振铎奏、特倢■＜曰融＞■＜石木＞庸劣不职各员一摺。广西平乐府知府吴其珍、老迈昏庸。公事废弛。著勒令休致。补用知府全文炳、带勇缉匪。约束不严。著以通判降补。署西隆州知州候补直隶州知州杨际康、嗜酒任性。民怨沸腾。候补直隶州知州傅恩荣、粗俗鄙秽。有玷官箴。候补同知孙澜、谬妄卑污人所不齿。前署阳朔县知县候补通判余铭勋、心地糊涂。不理公事。卸署淩云县知县彭光辅。貌似有才。声名狼藉。马平县知县丁桓光、纵容素贿。擅放要犯。前署永康州知州候补知县吕德鳌、苟且图全。居心狠鸷。卸署江州土州同试用府经历陈祖谦、轻浮佻达。思管巡检彭垚、劣奣＜虘阝＞亦多端。均著一并革职。卸署怀远县知县区渐逵、识闇才庸。难膺民社。惟文理尚优。著以教职归部铨选。署隆安县知县苍梧县知县陈占书捕务懈弛。人地不宜。著开缺另补。现月　　

○外务部奏、比国使臣请给天津租界。现经北洋大臣派员与该国领事划定界址。磋商地价。会订合同十二条。均尚妥协。应请照准画押盖印。以便交换。从之。摺包　　

○以镶蓝旗汉军都统长庚为成都将军。现月　　

○以劳绩瘴故。遗爱在民。予署广西思恩府知府冯德材照军营立功后病故例优恤。摺包　　

○以逼胁被戕。予新疆绥来县良回木沙子、暨剿贼阵亡营勇李富贵等赏恤如例。摺包　　

○丙寅。上奉慈禧端佑康颐昭豫庄诚寿恭钦献崇熙皇太后自开封府启銮。　　

○是日驻跸新店镇。随手　　

○丁卯。上奉慈禧端佑康颐昭豫庄诚寿恭钦献崇熙皇太后自新店镇启銮。　　

○以理藩院尚书阿克丹为镶蓝旗汉军都统。现月　　

○是日驻跸延津县。翌日如之。　　

○戊辰。留京办事大臣大学士昆冈等奏、库储祭器遗失。请拨款修造。从之。随手　　

○盛京将军增祺等奏、奉省俄兵未退。交涉事繁。本年大计。请展缓办理。如所请行。随手　　

○己巳。上奉慈禧端佑康颐昭豫庄诚寿恭钦献崇熙皇太后自延津县启銮。随手　　

○谕军机大臣等、萨保奏、统筹善后要务。请推广屯垦一摺。黑龙江所属荒地甚多。近年如通肯等处。晶■宜经历任将军奏明开办有案。该署将军所请将通省一律开放。审时度势。自属目前急务。现在绰哈布尚未到任。即著萨保体察情形。将勘丈分拨一切事宜。先行妥筹试办。以实边地。而裕饷源。仍将办理情形。随时奏闻。将此谕令知之。现月　　

○礼部尚书管理太常寺事务世续等奏、坛内兵队撤尽。应请派大臣承修。得旨、著派世续撙节承修。随手　　

○又奏、祀典重地。派兵防范。报闻。随手　　

○护理陕西巡抚李绍芬奏、建立关中大学堂。拟就西安考院拓地兴修。调选学生。先以二百名为额。并恳留光禄寺少卿屠仁宗、暂充总教习。所有教法学程。均由总教习等悉心定拟。如所请行。摺包　　

○绥远城将军信恪奏、边商承领信票。前往蒙古地方贸易情形。妥拟办法。以杜弊端而符定例。下所司知之。摺包　　

○又奏、管理杀虎口驿传事务理藩院员外郎金滟＜木厄＞庆、办事得力。恳留任三年以资熟手。得旨、著照所请。嗣后不得援以为例。摺包　　

○以记名提督柴洪山为甘肃肃州镇总兵官。　　

○以报效军饷二万。予呼伦贝尔镶红镶蓝两旗副管东海以总管遇缺即补。并加副都统衔。　　

○以藉端勒索。革黑龙江云骑尉文哲布等三员职。　　

○蠲免黑龙江呼兰城、及呼兰同知绥化通判所属光绪二十六年分旗民田租赋。摺包　　

</div>
    <div class="pagination">
<a href="清实录光绪朝实录_page1012.html">上一页</a><span>...</span><a href="清实录光绪朝实录_page1008.html">1008</a><a href="清实录光绪朝实录_page1009.html">1009</a><a href="清实录光绪朝实录_page1010.html">1010</a><a href="清实录光绪朝实录_page1011.html">1011</a><a href="清实录光绪朝实录_page1012.html">1012</a><span class="current-page">1013</span><a href="清实录光绪朝实录_page1014.html">1014</a><a href="清实录光绪朝实录_page1015.html">1015</a><a href="清实录光绪朝实录_page1016.html">1016</a><a href="清实录光绪朝实录_page1017.html">1017</a><a href="清实录光绪朝实录_page1018.html">1018</a><span>...</span><a href="清实录光绪朝实录_page1014.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
