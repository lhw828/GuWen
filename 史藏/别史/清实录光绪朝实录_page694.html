<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 694 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 694 页/共 1316 页</h1>
    <div class="content">○以捐助育婴经费。予江西候补知县赵辉为其父母建坊。　　

○蠲缓湖南安乡、武陵、沅江、新化、龙阳、益阳、巴陵、华容、澧、临湘、湘阴、十一州县、暨岳州卫上年被水地方钱粮芦课。并原贷修堤银两有差。现月　　

○辛未。祫祭太庙。上亲诣行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。　　

○醇贤亲王园寝。　　

○遣官祭太岁之神。记注　　

○谕军机大臣等、电寄廖寿丰、所奏已悉。著该抚传知聂缉规、如无经手未完事件。即行赴任。毋庸来京陛见。电寄　　

○又谕、电寄刘坤一、现在威海需兵甚亟。刘坤一所调江南马步诸军。著即分电饬知由山东境迅赴威海助剿。归李秉衡调遣。至海城踞贼。连日据长顺等电奏、接仗互有胜负。攻城未甚得手。宋庆电奏营口情形亦急。刘坤一此电所称海城已复。东路较松。倭尽锐赴山东。尚未尽合情势。吴大澂已定初二日出关。山海要防。不容一刻稍懈。刘坤一著即统率牛师韩、马心胜、宋朝儒、杨金龙各军。迅速赴关。不得在津逗遛。傥有贻误。定惟该大臣是问。贼之踞荣成。逼威海。其意似仍在占踞海口。窥伺近畿。程文炳、董福祥两军。未便轻议移动。该大臣请令前赴山东保护运道。尚非当务之急。著毋庸议。电寄　　

○又谕、电寄李秉衡、倭寇距威海不远。势必并力攻扑。守威之兵。亟待援军接应。方可收夹击之效。著李秉衡饬令孙万林等军迅速前往。奋力堵剿。丁槐一军。前已准其截留。昨复令饬陈凤楼马队五营协同助剿。此外刘坤一所调江南各军。尚有李占春五营。万本华五营。张国林五营。陆续由清江北上。本日据该督电奏、已调令前赴烟台威海等处。探踪截击。自系先其所急。著李秉衡查明各该营行抵何处。即行分饬前进。迅殄逆氛。力保威海。是为至要。董福祥一军。留卫畿辅所请调赴东省之处。应毋庸议。电寄　　

○帮办军务湖南巡抚吴大澂奏、军务需员请调记名副都统成鹤、办理转运直隶候补道弟大衡、襄理营务。允之。摺包　　

○壬申。谕内阁、裕禄奏、查明失守地方各员。开单分晰参办。并自请议处一摺。奉天凤凰城等厅州县地方各官。均未能实力守御。咎有应得。所有单开之刘继勋等五十九员。均著革职查办。按例分别治罪。裕禄身膺疆寄备御未能周密。著交部议处。前经降旨。将东边道宜麟、凤凰城守尉佑善、署凤凰厅同知章樾、署东安县知县荣禧、革职查办。尚未覆奏。著裕禄迅速审办。按例治罪。毋稍延缓。寻兵部吏部奏、裕禄照例议以降二级留任。不准抵销。从之。　　

○谕军机大臣等。电寄李鸿章等。成山倭轮四十艘。已开赴东洋。其上岸之贼。逼近威海来势甚锐。威海南岸炮台。正当荣成来路。最为吃重。在防兵勇。必须齐心戮力。共效死守不得稍涉疏虞。傥能坚守勿退力。却凶锋。朝廷破格酬庸。定加以不次之赏。如有临敌溃退者。即以军法从事。李鸿章、李秉衡、当剀切晓谕全营将士俾共懔遵。电寄　　

○酉刻。上诣慈禧端佑康颐昭豫庄诚寿恭钦献崇熙皇太后前行礼。纂修官舒伟俊恭纂　　

帮总纂官程棫林恭辑监修总裁世恭阅二签三月十九日正总裁那月日专司藳本陆恭覆阅癸丑八月二十三日　　

徐月日　　

荣月日副总裁唐月日　　

宗室宝恭阅一签六月初二日

　　

陈恭阅九签六月十五日　　

熙月日　　

郭恭阅一签七月初八日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之二百五十八　　

光绪十四年。戊子。八月。庚辰朔。上诣仪鸾殿问慈禧端佑康颐昭豫庄诚皇太后安。至乙酉皆如之。内记　　

○谕内阁、刘秉璋奏、察看属吏分别参劾一摺。四川汉州知州黄华镐、听断颟顸。万县知县路朝霖、才疏气盛。云阳县知县叶庆木□寻、偏私任性。均著开缺以无字＜闲＞缺另补。试用道林寿鼎、前充官运局差。有因公渔利情事著以盐运同归部铨选。试用同知张兴书、办公疏忽。周炜、行为不谨。候补同知赵茂林、漫视公事。候补知州盛樾、声名平常。候补知县曾邦菶、操守难信。均著以府经历归部铨选。候补知县鲍梦松、情性贪鄙。著即行革职。候补知县罗炤、行同无赖。著革职永不叙用。另片奏参四川候补道丁士彬、贪鄙巧滑。不堪造就等语。丁士彬著即行革职。现月　　

○礼部、内务府奏、两次崇上徽号。均请于归政后敬办。得旨、依议。著礼部劄行钦天监。于明年二月初五日以后。选择吉期。　　

○理藩院奏、大婚届期。拟令御前乾清门行走之蒙古王公等、来京朝贺。报可。随手江苏学政王先谦奏、刊刻皇清经解续编蒇事。计为书二百九部。都一千四百三十卷。板存江阴南菁书院。报闻。摺包　　

○命刑部右侍郎周德润、提督顺天学政。大理寺少卿杨颐、提督江苏学政。内阁学士钱桂森、提督安徽学政。詹事府少詹事龙湛霖、提督江西学政翰林院侍读学士潘衍桐、提督浙江学政。工部左侍郎乌拉布、提督福建学政。翰林院编修赵尚辅、提督湖北学政。张亨嘉、提督湖南学政。河南道监察御史陈琇莹、提督河南学政。内阁学士裕德、提督山东学政。翰林院编修管廷鹗、提督山西学政。柯逢时、提督陕西学政。胡景桂、提督甘肃学政。朱善祥、提督四川学政。翰林院侍讲樊恭煦、提督广东学政。湖广道监察御史黄煦、提督广西学政。翰林院编修王丕厘、提督云南学政。陈荣昌、提督贵州学政。奉天府府丞兼学政延茂、仍留任。　　

○辛巳。钦奉慈禧端佑康颐昭豫庄诚皇太后懿旨。明年正月皇帝大婚礼成。著于二月初二日。行朝见礼。初四日行庆贺礼。升殿颁诏。初五日赐燕。所有应行事宜。著该衙门敬谨查明具奏。现月　　

○又奉懿旨。皇帝大婚礼成后。坤宁宫祈福。著钦天监敬谨选择吉期具奏。现月　　

○又奉懿旨。明年正月皇帝大婚典礼。著于二十四日。坤宁宫移请神杆。现月　　

○盛京将军庆裕等奏、永陵明堂前草仓河泊岸被水冲刷情形。得旨、著查明泊岸等工。认真保护修整。一面先行覆奏、以慰廑系。并将被灾户口。妥为抚恤。毋任失所。摺包　　

○又奏、奉天省城东南关于七月初陡涨大水。冲倒火药局库。火药烘药。全行漂没。下部知之。摺包　　

○吉林将军希元等奏、长春厅原设通判。权轻责重。拟请改建府治。并于农安分设一县。归府管辖。下部议。摺包　　

○热河都统谦禧奏、平泉州铜洞矿局被贼抢劫。现在勘缉。报闻。摺包　　

○塔尔巴哈台参赞大臣额尔庆额奏、拏获会匪岳富林等正法。得旨、著即严拏逸犯李东升、务获究办。摺包　　

○周德润、乌拉布、现出学差。以工部左侍郎徐用仪兼署刑部右侍郎。兵部右侍郎崇礼兼署工部左侍郎。礼部左侍郎敬信兼署吏部右侍郎。现月　　

○加赏卢沟桥粥厂粟米四百石。现月　　

○壬午。黑龙江将军恭镗等奏、黑龙江左岸地方。从前原以外兴安岭为中俄大界内有二卡伦。六封堆。每年派兵查放均为防俄窥边而设。上年遵例查放。经海兰泡城俄酋。派兵拦截。据称江左俄属。毋庸中兵查放伏查咸丰八年中俄和约。载明黑龙江松花江左岸。由额尔古讷河至松花江海口作为俄国属地右岸顺江流至乌苏里河。作为中国属地是凡属左岸地方。应归俄属。所有原设卡伦封堆悉在其中。俄酋阻止官兵。似非有意寻衅。所有碍难查放情形请饬核议。下所司议。寻总理各国事务衙门奏、江左精奇里河一带。地虽划分俄境惟原住旗屯。应照约管辖。则查放旧章。不妨藉为维系。未可遽尔迁就。从之。摺包　　

○加呼兰、绥化、二厅学额文四名。武二名。从黑龙江将军恭镗、等请也。摺包　　

○以疏脱绞犯。革黑龙江云骑尉刚苟职。随手　　

○癸未。遣官祭文昌帝君庙。外记　　

○以神灵显应。颁台湾新竹县城隍庙扁额。曰金门保障。龙神祠扁额。曰泽普瀛堧观音庙扁额。曰大海慈云。现月　　

○谕军机大臣等、御史崇龄奏、京师匪徒。肆行抢劫。请饬严拏等语。著步军统领衙门、顺天府、五城御史、一体饬属严拏。如有讳盗不报者。即著据实参处。现月　　

○福建台湾巡抚刘铭传奏、部咨奏定新章。各省购买外洋机器。听候海军衙门、暨户部核定不得擅自定议。兹查明台省定购外洋机器料件。系在未奉新章以前。应请立案。下所司知之。摺包　　

○又奏、埤南番叛。围攻厅治。先后派兵解围。并筹剿办情形。得旨、仍著饬令派出各员。分别妥为剿抚。以靖地方。

摺包

　　

</div>
    <div class="pagination">
<a href="清实录光绪朝实录_page693.html">上一页</a><span>...</span><a href="清实录光绪朝实录_page689.html">689</a><a href="清实录光绪朝实录_page690.html">690</a><a href="清实录光绪朝实录_page691.html">691</a><a href="清实录光绪朝实录_page692.html">692</a><a href="清实录光绪朝实录_page693.html">693</a><span class="current-page">694</span><a href="清实录光绪朝实录_page695.html">695</a><a href="清实录光绪朝实录_page696.html">696</a><a href="清实录光绪朝实录_page697.html">697</a><a href="清实录光绪朝实录_page698.html">698</a><a href="清实录光绪朝实录_page699.html">699</a><span>...</span><a href="清实录光绪朝实录_page695.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
