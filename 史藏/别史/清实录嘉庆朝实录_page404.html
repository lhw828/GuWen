<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 404 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 404 页/共 523 页</h1>
    <div class="content">○戊戌。上御正直和平殿。勾到四川情实罪犯。停决斩犯三十一人。绞犯三十九人。余一百三十一人予勾。　　

○谕内阁、那彦成奏、请将因荒贱卖地亩、准照原价回赎、以恤贫民一摺。小民以耕作为业。藉资养赡。直隶大名等府属三十余州县。前因连年荒歉。民闲地亩。多用贱价出售。较丰年所值。减至十倍。本处富户及外来商贾。多利其价贱。广为收买。本年雨水调匀。而失业之民。已无可耕之地。流离迁徙。情殊可悯。亟宜官为调剂。以遂民生。著照该督那彦成所请。明定章程。自上年麦收以后。本年麦收以前。所卖地亩。准令照原价赎取。定以三年为期。俾贫民渐次复业。免致失所。此外山东河南两省上年被扰歉收各州县。并著各该抚饬属查明。一体办理。务令各地方官善为经画。毋许稍涉争竞。以期闾阎恒产有资。其安乐土。　　

○又谕、本日勾到四川省情实人犯内、由该省定拟缓决经刑部改入情实者十七起。所改各案。情罪俱属允当。朕详加酌核。此内惟林俸名一犯、故杀理斥之妻。原应勾决。因先被伊妻殴伤。是以未勾。其王老三一犯、犯窃被获。助势伤差。王庭相一犯、因口角细故。喝令子弟轮殴王庭扬多伤毙命。黄楞一犯、因邓氏诬窃争闹。金刃立毙妇女。以另伤其姑。谢允孝一犯、理曲逞忿。故杀徒手妇女。汪正太一犯、因口角细故。逞凶刃毙妇女、伤多且重。朱帼俸一犯、理曲凶殴。一死一伤。复致失火烧毙三命。汤奇仲一犯、因诬窃争殴。砍戳妇女多伤毙命。僧普济一犯、妒奸杀人。又另酿奸妇一命。周卯卯一犯、逞忿叠殴幼孩毙命。此九犯皆必应问拟情实。内朱帼俸一犯情罪尤重。即予以立决。亦不为过。李亭宽一犯、诬控图赖。致被诬之人自尽。黄大喻毋三让二犯、俱故杀病妻。情殊残忍。杨帼兴一犯、三次开棺见尸。周万林一犯、挟嫌听纠。殴戳曾尚恩伤重立毙。任会元一犯、逞凶叠殴杨幅章伤多立毙。王玉春一犯、逞忿故杀八岁义女。此七犯亦应问拟情实。必不可恕。秋谳大典。理应慎重详核。乃该省于应拟情实人犯。失出至十七起之多。办理实属轻纵。所有此次分别实缓核定具详之臬司、系由何人任内勘办。著查取职名。交部严加议处。其总督常明、著一并交部议处。寻奏、按察使常发祥、勘定二起。瞿曾辑、勘定十五起。得上□日、常发祥失出未及五起。著免其议处。瞿曾辑、著降三级调用。　　

○又谕、从前办理川楚陕三省邪匪时。地方官清查叛产绝产。甚属迟延。自缘三省地方辽阔。林薮邃深。事阅多年。易滋轇轕。其延缓尚属有因。此次平定教匪。如林清祝现等犯。其逆产即在近畿。此外李文成及附逆匪犯。大抵籍隶滑浚长垣东明开州暨曹定一带。逆产在千里之内。地势平衍。并无山林错杂。且前后三月。蒇事彻兵。为时不久。清查较易。前经降上□日饬办。延未办竣。又犯因循疲玩之锢疾矣。著顺天府府尹、直隶河南山东各督抚、迅即督饬所属。各将该管地方叛产并绝产勒限查清。奏明办理。毋得日久宕延。致吏胥等隐匿侵欺。种滋敝□大窦。　　

○以吏部右侍郎顾德庆、知武举。工部右侍郎鲍桂星、为武会试正考官。都察院左副都御史李宗瀚、为副考官。　　

○己亥。上御正直和平殿。勾到奉天、陕甘、浙江、情实罪犯。停决奉天斩犯四人。绞犯七人。陕甘斩犯十四人。绞犯十人。浙江斩犯四人。绞犯五人。余一百九人。予勾。　　

○谕内阁、太常寺于各坛奉祀。例徵草价。任令拖延。及题销时。又未详查银数。率以虚款具题。办理均属错谬。景安、贾允升、系自行查出。其自请议处之处。著加恩改为察议。舒宁著交部严加议处。奉祀王显俊、许春庆、钱孝荣、范扬兴、已革寺丞德龄、满兴、书吏顾沛苍、均著交刑部审讯。如讯有舒宁通同敝□大混情事。并著一并参奏。寻议上。得上□日、舒宁、著降二级调用。仍兼赞郎。　　

○又谕、吴璥等奏、新设副总河应否颁给关防等语。南河旧设正副总河。公用关防。如遇正总河携印外出。副总河即调用道印。此次添设之河东副总河。亦毋庸另给关防。吴璥未回署之前。著李鸿宾照例调用道印。　　

○又谕、马慧裕等奏、持斋诵经愚民、遵示呈缴经卷图像一摺。本年春闲。湖北民人余元漋等、遵示自首。缴出各种经卷图像。当经降上□日。将余元漋等免罪。并令嗣后如有曾经习教民人自行改悔到官者。即照此办理。兹又据湖北云梦等县民人陈金辉等、首称伊父向习天主教。该民人等相沿持斋念经。并未敛钱传教。今遵示具结改悔。将经卷图像及十字架等件呈缴。并经各该县亲赴各家逐细查看。除自行呈出经件外。并无别项违禁之物。所有云梦等县民人陈金辉等、著一并免其治罪。其缴出各经卷。除寻常释道持诵之经不应禁者、即著分给释道寺观、无庸销毁外。其应禁各经卷及十字架等件。即著该督抚亲视销毁。不必解部。　　

○又谕、广厚奏、查明苗疆均屯田租、酌将借垫各银谷分别捐赔一摺。湖南苗疆经费。前经展扣三成军需银六万两。发交买谷四万石。并余银二万零五百八十两以为储备。又苗粮盈余存仓谷二万一千七百五十三石零。因节年荒歉。及垫办公用。借动前项银两。并动用谷四万九千二十三石零。此内各苗弁借支丈田谷六千五百五十石。著加恩豁免。其余银两谷石。现据广厚查明实系因公动用。自应即速补还。以实边备。著照所请。将仓廒等项抵交谷一万三百九十七石七斗外。其所短银二万五百八十两。谷三万二千七十五石六斗。以谷一石作银一两。共计银五万二千六百五十五两六钱。准将广厚捐银六千两。翁元圻捐银四千两。并通省摊扣三成军需展摊一年。计银三万两归补。尚短银一万二千六百五十五两六钱。即著署辰沅永靖道姚兴洁照数赔缴。嗣后备储银谷。如遇有要需及租谷歉收不敷。非核实奏明。不得擅动。　　

○庚子。上幸静明园。　　

○还圆明园。　　

○辛丑。谕军机大臣等、本日据御史孙汶奏、州县仓谷积敝

□大一摺。常平仓谷。原以为民闲水旱不时之备。若奉行不善。更或滋生事端。则不特缓急无备。并且勒借派买。为害闾阎。该御史所称、山东于嘉庆十六七等年、登莱青三府偏灾、十八年泰兖曹诸属灾歉、未闻以开仓平粜赈贷为请者、可见仓廒并无实贮等语。所言的确之至。东省现在清查库项。其各属仓谷如有亏缺。自应一并查办。至采买须视收成分数在八九分以上粮价平减。方发价采买。庶不致谷贵病民。本系常平仓成法。其抑勒派买。亦干例禁。著陈预严饬所属、力加整顿。毋得因循滋敝□大。又御史贾声槐奏、严禁浮收漕粮一摺。据称山东兖州曹州东昌等府、收成较丰、然上年冬闲蹂躏之余、元气未复、莱青二府闲被虫灾、收成尚有六七分、武定府得雨已晚、虫灾更甚、收成不过四分、若再浮收、恐致拮据等语。州县徵收漕粮。不准浮收颗粒。例禁綦严。虽在丰熟之区。亦当杜绝敝□大端。况值民力维艰。岂可任令贪猾朘削。著陈预通饬所属、力除漕敝□大。并随时严加查察。如有仍前敝□大混。即据实参办。　　

○又谕、英和等奏、已革临清州知州张光熙、应赔关税银三万三千余两、无力完缴、现交刑部监追、该州士民李永吉等、以该员居官清廉、惠政及民、情愿代交应赔银两、并开列张光熙惠政十一条、恳求代奏等语。著交陈预将革员张光熙平素居官情形。并李永吉等所开惠政十一条、是否属实。即据实查明迅速覆奏。　　

○壬寅。谕内阁、上年逆案内、尚有祝现等最要次要各犯六十余名。日久稽诛。节经降上□日饬拏。城集乡屯。各皆揭示晓谕。其督缉承缉衙门。或自设方略。或另悬赏格。又无不遍行出示。计直隶河南山东山西数千里之闲。乡曲小民。谅已无不周知。而各逆犯仍杳无踪迹。自系有平日习教之家。为之窝藏。捕拏愈急。则伏匿愈深。而贪功之员役。嗜利之眼目。复妄猜讹指。索之于虚无恍惚之乡。不独徒乱人意。抑且扰累无辜。全于捕务无益。著步军统领、顺天府、五城、及各该督抚、通饬所属、自此次降上□日之日为始。所有从前张贴告示赏格、听其剥落漫刓无庸更易外。此后亦不必另有揭示。仍遵前上□日。各就本管地方。逐细留心察访。如确有最要次要各犯踪迹。即密速掩捕。傥该犯等乘闲窃出。亦即可随时盘获。总在各查各境。无处不周。无时稍懈。该逆等自可期必获。如各该地方官。果能将最要次要各犯缉获。其失察本境内藏匿之咎。即自去冬至今经年之久者。亦概从宽免。仍必加以恩奖。将此通谕知之。　　

○命五城于冬春二季。设厂煮赈。　　



大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百九十七　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十九年。甲戌。九月。癸卯。上御洞明堂。勾到安徽、湖广、江西、情实罪犯。停决安徽斩犯七人。绞犯六人。湖广斩犯十二人。绞犯十四人。江西斩犯十二人。绞犯七人。余一百一人予勾。　　

○谕内阁、密哩、以伊子都克津、补授前锋什长。具摺谢恩。什长系六品虚职。仍食钱粮。非食俸之员可比。密哩具摺谢恩。甚属不合。著传上□日申饬。嗣后大员子弟。补放食俸之员。准其具摺谢恩。如系护军校以下食钱粮之员。不准谢恩。　　

○又谕、据敬徵面奏、镶黄旗护军楞额、于上年贼匪扰及禁门时、守护合符、身被重伤等语。当令军机大臣传询该护军。据称伊上年九月十五日、在隆宗门该班、适值匪徒持械突至、因门上合符关系紧要、取藏怀内、当被刃伤三处、昏晕倒地、至次日始醒、将合符取出交章京卓凌阿收存等语。德楞额当变生仓卒之际。不避锋刃。竭力保护合符。深明大义。除前经照头等伤赏恤外。著加恩拔捕护军校。先换顶带。遇缺即行挑补。以示奖劝。　　

○谕军机大臣等、据御史陈钟麟奏、本年江苏省被旱歉收。亟需调剂、闻该省州县官、因藉口设措亏项、于民情灾务未能兼顾、兹际颗粒如珠、傥徵收漕粮、借弥补名目、多方勒掯、则乡曲穷黎。更形支绌、请饬令该督抚悉心妥办、毋得顾此失彼等语。江苏仓库亏缺。皆缘贪官污吏。恣意侵欺。饱其欲壑。平素视国帑为己私。指官亏为民欠。究之实在致亏之由。与民何涉。实堪切齿痛恨。断勿令其幸免。此时办理亏空。惟当将各该员名下所亏实数。按款彻查。指名参办。或籍没。或追赔。或责限弥补。一一罄其私赀。偿补足数。办理方为允协。若州县因筹补旧亏。藉徵收为设措。则是官侵吏蚀。其累悉归于民。甚或不肖之徒。转复藉此渔利。公项未清。私橐又饱。其朘民伊于胡底。江苏省现当荒旱之年。米粮缺少。正须尽心抚字。岂可因官员之不肖。苦累吾民。此时果有实欠在民。毫无影射。伊等查明据实陈奏。朕仍即酌量加恩。当与官员旧亏分别办理可也。张师诚昨已起身赴任。初彭龄于交篆后著作为钦差。暂留苏省。仍会同该督抚。将此事详悉妥办。俟办定章程。再行来京供职。其该御史奏请招徕商贩勿过于抑勒市价、俾令踊跃运贩之处。并著该督抚酌量情形。随宜妥办。将此谕令知之。　　

○又谕、昌平州监犯赵二格越狱脱逃一事。前据刘镮之等参奏、当即降上□日饬拏。兹据那彦成奏到尚未弋获。又前日章煦奏、钱樾坐船至德州高官厂地方。被盗进舱者六人。在外把风者约有十余人。据钱樾云该盗犯打劫后。仍向东北而去。似从沧州景州一带跟来。该处系南北孔道。钱樾以二品大臣坐船。盗匪等明火执仗。肆劫无忌。实属目无法纪。又本日御史黄中杰奏、近闻河闲富庄驿地方。有响马贼公然拦截客车。意图行劫。因客伴众多。幸免劫掠。以近畿地方。如此奸徒充斥。可见直隶缉捕废弛。无怪乎饬拏要犯多名全无弋获。那彦成所司何事。又犯因循疲玩大病矣。著传上□日申饬。所有赵二格一犯。该督著即勒限缉拏务获。其行劫钱樾坐船各盗匪。并著严饬所属。无分水陆。一体踹访。迅即按名就获。不致漏网。其富庄驿响马贼伺劫一事。并饬令派员密查。如果实有此等匪徒。并当一一捕获。置之于法。以安行旅而息盗风。其最要次要各逸犯。并著该督认真督缉。一经就获。迅速奏闻。勿存泄泄之见。将此谕令知之。　　

○以通政使司通政使景禄、为都察院左副都御史。　　

○甲辰。谕内阁、户部奏、查核常平仓谷额贮现存未买各数目、开单进呈。朕详加披阅。内惟四川一省实贮在仓。并无动缺外。其各省节年动缺未买仓谷。自一万余石至五百一万余石不等。积贮为民食所关。国家设立常平仓。存贮谷石。为有备无患之计。各该省遇有动用。必须随时买补。颗粒无亏。以期缓急有恃。今各省仓谷动缺如此之多。日久虚悬。延不买补。实属玩视仓储。不可不严定章程。画一办理。著各该督抚查明所属仓谷动缺未补者若干。各按地方之大小。兼视年岁之丰歉。自行奏明。立限买补。各省俱以四川为式。务令实贮无亏。俟补足后。即行奏闻。该督抚惟当实心查察。毋令各州县藉采买为名。有多买短发浮收勒索情事。以致累及闾阎。更不得以无报有。以少报多。自蹈欺饰之咎。将此通谕知之。　　

○又谕、御史鲁垂绅条陈外省吏治二摺。所奏俱是。上年九月以来。朕以内外臣工积习因循。诸务废弛。节经降上□日训饬。并特颁手谕。谆谆告诫。不啻至再至三。宵旰焦愁。唇焦舌敝。诸臣总未能领会。仍各怠玩居心。悠忽度日。诚不可解矣。科道等条陈时务。累牍连篇。其有议论可行者。无不亟加采纳。立予施行。如本日鲁垂绅摺内所云、州县不得滥收长随、包庇胥役、严禁劣衿恶棍、并州县词讼不准转委佐杂、又各营卫毋许纵容兵丁恃强不法、及甄别教官等事。皆属地方大吏应行认真经理者。伊等身任封疆。凡令甲所颁。早当正己率属。实力奉行。何待降上□日饬遵。及科道等一一陈说。若因循疲玩。锢习不移。即朕日加训谕。颁示科条。该督抚不过视为具文。阳奉阴违。于实政亦复何益。嗣后直省督抚等。当各激发天良。痛湔积习。于吏治民生所在。悉心讲求。勉力综理。以期渐臻实效。用副朕勤求治理至意。将此通谕知之。　　

○又谕、章煦奏、查明上年曹州军营、实在出力未保武弁、续行保奏一摺。莱州行营千总马承举、兖中营经制外委王义如、黄大文、投效已革外委金玉魁四员。历经打仗杀贼十余名至四十余名不等。实属奋勇出力。自应加以鼓励。马承举、王义如、黄大文、俱著加恩赏戴蓝翎。金玉魁遇有额外外委缺出。即行补用。其同兴原保赏戴蓝翎之曹州营把总霍学功、杀贼无多。劳绩最次。武举仙魁、打仗缉捕。查无禀据。未便滥膺恩赏。俱著拔去蓝翎。又原赏武举之德州满营领催会林、亦查明杀贼不多。著注销武举。仍给还领催。其投效从九品黄炳、冒名邀功。原保留东补用之处。著先行注销。仍查提审讯。治以应得之罪。　　

○谕军机大臣等、本日章煦等奏、交卸抚篆各摺。陈预接受抚篆后。所有地方刑名钱谷事务。自应由该抚专办。章煦著以钦差暂留该省。此时逆犯未获。缉拏紧要。著章煦会同陈预密饬严拏。勿任久匿远扬。是为至要。又东省各州县仓库亏空一事。伊二人应即督同藩司庆炆、将该州县所亏实数及致亏之由。逐一究出。如同兴朱锡爵二人及凝图等有染指得赃情事。当不避嫌怨。指名参奏。如同兴等并无染指。亦应将州县内侵蚀肥己者。据实严参。忽使幸免。其余分别核办。此等贪官污吏。悖入已久。或籍没。或追赔。或责限弥补。惟当一一罄其私赀。傥补足数。不得任其以民欠为词。如实有未完民欠。伊二人确切查明并无影射。奏明后方可酌量施恩。章煦俟将此事办定章程。再行来京供职。将此谕令知之。　　

○又谕、熙昌等奏、查讯荣麟办理北仓截卸漕米缘由一摺。荣麟于北仓截卸各帮米石。并不遵上□日照原议办理。又将满号船只一并任意截卸。种种乖谬。已据熙昌等查明具奏。惟于荣麟办理此事有无情敝□大之处。尚未查明。现据摺内奏称传到在通开设木厂收买湖北头帮满号船只之李泳发、据供该帮头伍毛胜、于八月闲、曾经告伊因贪图省便、贿买仓场衙门截卸北仓、船只可免到坝等语。毛胜既有此语。情敝□大显然。必须彻底究问。现在毛胜尚未获案。已降上□日山东巡抚。将该头伍迅速获解。著熙昌等于毛胜到时。严加根究。其贿嘱截卸一事。是否该头伍恳书吏等夤缘请托。荣麟受贿檄饬办理。抑系书吏等私行受贿朦禀。荣麟率行听信准办。均即讯问明确。据实参奏。不可袒护。将此谕令知之。　　

○又谕、御史陶澍奏、湖南山田旱歉一摺。据称该省澧州慈利桃源安化及宝永所属、岁旱歉收、沅陵泸溪麻阳等处尤甚、米价腾踊、谷多家不肯零粜、沿江无赖游民、阻守米船抢夺等语。地方偶遇歉收。全赖商贩流通。俾小民得资口食。若囤积遏粜。甚至乘机攘夺。殊干例禁。著该抚即饬各该地方官查明。出示晓谕积谷殷户毋许居奇。严禁匪徒阻遏米贩。如有抢夺情事。立拏重惩。又据该御史奏、沅陵县大油山金矿、有聚众偷挖之事、安化等处铁矿深曲、窝藏盗窃等语。开采矿厂。易滋事端。并著该抚转饬该属。即将大油山偷挖金矿匪徒。设法遣散。仍将该矿永行封禁。其各处应采铁矿。不时弹压稽查。毋致藏奸滋事。　　

○以大理寺少卿永祚、为太常寺卿。　　

○乙巳。上御洞明堂。勾到江苏、河南、山东、情实罪犯。停决江苏斩犯四人。绞犯六人。河南斩犯八人。绞犯二十四人。山东斩犯四人。绞犯三人。余一百二十人予勾。　　

○旌表守正捐躯福建建安县民吴廷益妻吕氏。　　

○缓徵河南光、固始、商城、光山、四州县、旱灾新旧额赋。及漕项加价仓谷。并粜贷仓谷。　　

○丙午。谕内阁、蒋攸铦等奏、特参调度失宜之总兵、并玩视巡缉之备弁、请上□日分别严议革惩、以肃水师一摺。粤省水师捕务。经节年整理。洋面甫就肃清。该镇将等惟当实力巡防。始终弗懈。方可永臻宁谧。萌蘖不滋。乃南澳镇总兵胡于鋐、因见粤洋宁靖。囤将所隶海门达濠各营师船。纷纷调遣远出。以致本年春夏闲、南皋□□表圭湖墩各洋面商船。闲有失事。该总兵调度失宜。事后又不能实力捕获。咎无可辞。著交部严加议处。先行离任。厅候部议。都司衔署澄海右营守备黄正嵩、藉词奉文赴省。并未迅即遵调会捕。实属怠玩。著降补把总。以观后效。如再退葸。即严参治罪。碣石左营千总曾廷辅、在洋分巡。正值商船失事。毫无觉察。非寻常疏防可比。著革退千总。作为水师兵丁。责令随同侦缉。其署海门营参将游击曾荣、据称平日在师船奋勇出力。并著照所请、加恩留于粤省以水师参将升补。　　

○又谕、和宁等奏、拏获偷砍偷运木植各犯、请上□日严审一摺。此案谭克仁等犯、胆敢雇倩多人。私越边门偷砍木植。其船户张永付等、驾船装运。私至边外高丽沟地方。均属大干法纪。著将现获各犯。解交盛京刑部严审定拟具奏。城守尉宗室福宁、拏获案犯多名。起出木植有三千四百余件之多。缉捕奋勉。著加恩赏戴花翎。仍交部议叙。以示鼓励。　　

○谕军机大臣等、据御史孙汶奏称、河工向有赔四销之例、工员等往往偷减侵蚀、豫为赔修步、请饬河臣豫饬工员核实办理等语。现在睢漏兴办大工。颁发帑金多至三百余万。一切募夫购料。工钜费繁。那彦宝等驻工督办。惟当认真稽察。勿任稍有偷减。与其偷减而著赔于后。何如于兴工之始实力妥办。俾工坚料实。此时钱粮不致虚糜。则将来承办之员。亦永无赔累之事。岂不甚善。将此谕令知之。　　

○又谕、近来四川民情犷悍。重案繁多。本年该省秋审情实人犯起数、多于往岁。本日刑部题本内。乃竟有十二岁幼孩罗娃、九岁幼孩朱娃、谋毙八岁幼孩刘德富剥取衣裤之案。此在稔恶强徒。图财害命。已属可恶。该犯等年在幼穉。即胆敢肆恶罔忌。可见习与性成。该省风俗凶悍已极。不可不严行惩创。常明等办理姑息。即如现在秋审人犯。经刑部由缓改入者至十七起之多。似此任意轻纵。暋不畏法之徒。更复何所顾忌。著常明督率该地方官。尽心化导。俾风气渐臻淳厚。勉为良善。傥遇命盗各案。则当尽法严惩。勿稍宽纵。以冀辟以止辟。渐挽浇风。不致流为顽梗也。将此谕令知之。　　

○两江总督百龄等奏、秋汛安澜。得上□日嘉奖。下部议叙。赏江南河道总督黎世序、二品顶带。余升叙有差。　　

○京口副都统赓音苏、以老病休致。以荆州协领额勒经额、为京口副都统。　　

○丁未。上幸万寿山。　　

○谕内阁、常明奏、审明挟嫌支解之重犯、定拟请上□日一摺。此案乞丐陈讨口、因陈洪家小猪食伊米饭。用棍殴毙。衅端甚属细微。陈洪辄商同其弟陈淮、将陈讨口支解致死洩忿。复烧尸灭迹。凶残已极。川省民情犷悍。重案繁多。该督于此等重犯。审明后应即请王命将该犯等正法示众。庶杀一儆百。可收辟以止辟之效。乃常明仍拘泥请上□日。各省之设王命。将安用耶。督抚统辖全省。苟用法轻重得宜。即可转移民俗。似此凶恶不法之徒。鞫讯明确。尚不立寘重典。缓待奏报。往返需时。设瘐毙囹圄。幸逃显戮。地方匪徒。见督抚不能即寘之法。意存玩视。益复无所儆惧。何以革犷俗而善民风。陈洪著照支解为首律、即凌迟处死。陈淮照为从加功律、即行处斩。　　

○湖广总督马慧裕奏、捐修宜城县城商民。赏李丽园等顶带议叙有差。　　

○以故镇国将军弘康子永淳、降龚辅国将军。　　

○缓徵陕西榆林、怀远、葭、神木。府谷。绥德、米脂、潼关、华、华阴、十厅州县、本年旱灾霜灾水灾新旧额赋。赈潼关、华、华阴、三厅州县、被水贫民。并给房屋修费。　　

○戊申。谕军机大臣等、阮元奏、拏获谋逆奸匪、究出首夥姓名、亲赴督办一摺。此案逆首朱毛俚、胆敢于光天化日之下。潜蓄逆谋。编捏谣词。造作龙文凭票木戮。伪封匪党官职。实属罪大恶极。凡我臣民。皆应发指。现在从逆之邱忝泽等。虽经获案。该逆朱毛俚先已前往福建浦城。著汪志伊即派明干之员。飞速严拏。务在必获。无任闻风逃匿。该犯在余干境内。既已煽诱多人。其在浦城一带。如有被诱入夥者。并著一并查拏。不可一名漏网。该犯朱毛俚一经就获。该督即一面由驿奏闻。一面饬派员弁押解江西。归案审办。该犯起意谋逆。其煽惑始于何时。有无造作器械窝藏之处。均应彻底根究。其得受伪封之匪徒。亦必当尽法惩治。毋稍姑息。阮元现已前赴余干。著即督率搜捕。务期尽绝根株。并严讯供词。分别定拟。由驿具奏。将此谕令知之。　　

</div>
    <div class="pagination">
<a href="清实录嘉庆朝实录_page403.html">上一页</a><span>...</span><a href="清实录嘉庆朝实录_page399.html">399</a><a href="清实录嘉庆朝实录_page400.html">400</a><a href="清实录嘉庆朝实录_page401.html">401</a><a href="清实录嘉庆朝实录_page402.html">402</a><a href="清实录嘉庆朝实录_page403.html">403</a><span class="current-page">404</span><a href="清实录嘉庆朝实录_page405.html">405</a><a href="清实录嘉庆朝实录_page406.html">406</a><a href="清实录嘉庆朝实录_page407.html">407</a><a href="清实录嘉庆朝实录_page408.html">408</a><a href="清实录嘉庆朝实录_page409.html">409</a><span>...</span><a href="清实录嘉庆朝实录_page405.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
