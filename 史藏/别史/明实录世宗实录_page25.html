<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 25 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 25 页/共 518 页</h1>
    <div class="content">　　○裁革直隶博野县管马县丞一员添设东鹿县县丞一员
　　○给赐皇亲玉田伯蒋轮护坟地十三顷田一顷准兑换近坟军民田地先是轮援例陈乞该科及户部皆执奏不可  上命量给前数云
　　○铸给山西督理屯田佥事关防
　　○夜二更月犯轩辕左角星
　　○己未太子太保兵部尚书彭泽屡乞致仕  上曰卿先年总制军务屡子剧贼劳债茂著起用以来清忠体国时进谠言新政之初方切委任乃国求休退
　　○特允所请加少保写敕奖谕给驿还乡有司月给米三石岁拨夫四名岁时以礼存问
　　○追赠太子少保工部尚书李充嗣前母田氏为俶人从其诗也  命借留直隶江浙漕运京粮三十万石于南京给军以南运粮每石折银七钱角□羊补不为例从户部覆南京给事中黄仁山等奏也
　　○庚申升狭西右参政蔡天祐为山西按察使
　　○以灾伤免山东各府卫税粮子粮有差
　　○辛酉升吏部郎中牛凤为南京太仆寺少卿
　　○赠故巡按山东监察御史朱节为光禄寺少卿录其剿贼功也
　　○兵部覆提督团营太监张忠奏复旧规实营伍事请遵照近旨行各该官司依限着实举行不许虗应故事  上是之仍命各都督府严督所属各卫查补老疾病故原额
　　○兵科给事中陈时明言逆党廖鹏受赂逆濠计复护卫李琮捱兵境内为彬心腹俱罪坐及逆不可未减始法官拟罪朋党乱政盖预为角□羊脱之地乃得奉旨缓死物议沸腾乞将鹏琮押赴市曹明正其罪仍敕都察院追究纳赂舞文者寘之法下所司知之
　　○西番满速儿等王差使臣速坛虎力献还被虏人十口并备方物来贡
　　○壬戌刑科都给事中刘济等言臣等近三覆应决罪囚何明王钦等俱奉旨且牢固监侯臣惟自古人君未有弛刑而能治者今所奏囚犯俱经会审情罪允当无可疑者仍俱蒙宽纵愚民妄腾异议谓廖鹏辈行赂左右以求缓刑是以概祈  圣恩并宽群囚若非专为此辈者且近来臣下小小罪愆每蒙愆责下之诏狱乃于重辟反加矜恤岂诚若人言左右者为之耶望追还前旨仍敕法司将前奏犯人悉行处决十三道御史谢汝仪等亦以为言俱不报
　　○癸未  命贷重犯王钦王锦王铨死各发边卫永远充军仍免追赃时钦等饰词奏辩左右有为之营脱者刑脱者刑科都给事中刘济等言王钦等已奉钦依处决忽降内批免赃减死以天下共诛之人为左右罔利之地废法乱纪莫此为甚已而刑部都察院执奏俱报有旨
　　○乙丑升兵科左给事中储昱为江西布政司右参议兵部郎中孙继芳为云南按察司副使提督学校南京兵部给事中鲁纶为江西按察司佥事
○升湖广按察司副使杨叔通为狭西右参政
　　○户部言近御史王佩奏行丈量田土小民不便据成安县民任本所奏委有骚扰情毙乞行停止从之
　　○周府奉国将军安滆扑死无罪二人命隔禄米三之一仍命周王我饬该府教授张渊下御史问
　　○丙寅  命庆成一奇浈长子表率代理府事以王年老引疾从其请也
　　○赐阳由王府镇国将军镇镆夫人丁氏祭一坛不为例以生母进封非正嫡礼宜从省故有是命
　　○朝鲜国俘获倭夷二名审系进贡至浙自相构杀拒敌官兵者国王李怿遣陪臣刑曹参判成昌执以来献并倭人首级三十三颗及送回被虏中国人八名  上嘉其忠顺命写敕褒谕赐银百两锦四叚纻丝十二表里使臣及领兵官俱赉银币有差
　　大明世宗肃皇帝实录卷三十二
大明世宗肃皇帝实录卷三十三
　　嘉靖二年十一月丁卯朔改南京参赞机务兵部尚书秦金为户部尚书
　　○户部左侍郎边宪以衰病乞休不允
　　○赐故巡抚山东右副都御史沈林祭葬如例
　　○潞城王府辅国将军聦涎以赌博革禄米四之一仍令代王严加戒谕
　　○己巳添设云南整饬曲靖寻甸马龙木密沾益等处兵备副使一员兼管晋安东川地方从云南镇巡官请也
　　○庚午以旱灾免镇江苏州常川松江等府税粮有差
　　○辛未以明日冬至节遣昌国公张鹤龄京山侯崔元昌化伯郡蕙分祭  七陵恭顺侯吴世兴祭  景皇帝陵
　　○是日  恭让章皇后忌辰遣中官致祭  陵寝
　　○以应天庐凤等府灾伤暂停徵所欠马价
　　○宜川王府辅国将军诚滇诚湜以互争奉祀赴京奏扰夺禄米三之一仍谕秦王切贵之长史等官下御史问
　　○方山王府辅国将军表椤先以僣用民校奉旨查革至是复奏扰命晋王严加戒饬教授等官行巡按御史逮治
　　○壬申冬至节以  孝惠皇太后丧免百官宴并免命妇朝贺
　　○改刑部尚书金献民为兵部尚书
　　○吏部言近抚按官举劾多任己意或滥及匪人或追求细故紏劾之词取足排偶有直指一事即盖终身未见所行预料不称求之既备责之太急又有传闻飞误遂相附和假托民谣以为左证士习治体甚非所宜故给事中葛鴊论抚臣举荐非人深属时毙但未及紏劾一端乞敕抚按务慎举剌诏从之
　　○户部议以山西布政司余盐银量补庆成王府禄米从其请也
　　○淳安大长公主奏讨没入犯人王准房屋工部谓已奉钦依变卖以备修理各工支用用若复给赐工役将何措办且驸马都尉蔡宸先已奏讨三里河园地房屋今未数月复尔陈乞宜勿与诏从部议
　　○南京工部右侍郎吴廷举以灾异自陈不职乞罢因言古帝王遇灾修德策免大臣今两京堂上官三年间被劾六次者宜通令致仕以儆有位仍望  陛下日亲师保访九卿进儒臣温经史览章奏远女色防佞幸斥佛老早择宗室承  兴国王祚而两年以来戚畹之过分横赏宦寺之违例叨恩者追夺改正所谓应天以实者也因条陈本部兴革利毙曰添官分理政务曰申明罚班事例曰申明蠲免军需曰查处收角□羊皮张曰查点琉璃甎曰通融脩造军器军议处海运舡只曰议处料价还□曰抽分杉篙折价曰查处造舡匠作曰修举地方遗利曰处分芦洲争讼为十二事以上已而工部覆议其所陈十二事得旨俱如议行
　　○昏刻月犯木星
　　○癸酉革府军前卫掌卫事武进伯朱江闲住以贪纵为兵部所劾也
　　○工部言光禄寺进宫器皿俱未发出为费不赀成造龙床匠役几三百人已逾二年日糜供给宜如给事中郑一鹏言稽查进出严限毕工以省糜费从之
　　○乙亥以斩获达贼功升赏神木威武二堡官军张友才等六十六员名有差
　　○丙子以旱灾免保定河间二府属县税粮有差
　　○丁丑兵部右侍郎李昆屡乞休不允
　　○贵州宣慰司应袭土舍安万鉴差舍把安然等贡马并贺  圣节赐锦叚彩叚绢钞有差
　　○诏狭西宁汉二卫官军仍分番宁夏备御先是狭西副使吕和以各军畏远脱班奏改徵银召募而宁夏镇巡官复执旧例奏讨督发部议以为徵银纷扰仍遵旧规便报可
　　○戊寅撒马儿罕并土鲁番哈密卫番王头目可春等遣满剌掜慎等来贡马及方物赐彩叚金织衣绢钞有差
　　○先是大理寺右寺正林希元以议狱忤卿李琳降调右寺副钟云瑞奏希元据理守法自罹谴诃臣与共事批驳实同岂可独罪希元乞照例一同降调卖反坐视窃禄偷安臣实耻之且希元所驳狱情既经奏请久系不决乞敕法司早赐会勘刑部覆议请下南京法司并勘以闻从之
○己卯刘最既调广德州判官去而东厂太监苪景贤复奏最在途仍用礼科旧御乘座舡取夫役而长芦巡盐御史黄国用复遣纸牌送之并属违例  上命逮最国用下诏狱镇抚司具狱上得旨最谪戍国用降远方杂职刑部执奏最等情罪宜下法司拟评不报
○南京给事中黄仁山御史王文等言都御史盛应期巡抚江西吏民畏服宜久任超迁以责成功及各抚臣有惠政者一体奖留部议以为当  上曰专任审听朝廷驭臣之道今后巡抚官历任四五年之上功绩显著者其降敕增秩如议
　　○庚辰先是楚王荣＜氵戒＞及湖广抚按官奏承奉副潘朝等挟势要求肆言谤毁指斥亲王面忤世子命遣官会鞫之至是都察院覆议朝等十三人情罪比依谋叛宜寘重典其胁从者当谪戍如律而楚王以淳质受侮宜赐书慰谕得旨俱如所拟
　　○壬午改南京刑部尚书赵鉴为刑部尚书太子少保尚书兼都察院左副都御史巡抚应天李充嗣为南京兵部尚书参赞机务太子少保如故
　　○癸未南京工部尚书柴昇卒昇河南内乡人成化丁未进士授工科给事中历参政布政副都御史吏部侍郎南京礼部尚书改南京兵部尚书丁忧服阕起南京工部尚书以疾乞休命驰驿归赐岁夫月米卒赠太子少保赐祭葬昇居官处乡人咸称其清慎云
　　○命兵部尚书金献民提督团营操练
　　○命咸宁侯仇鸾掌府军前卫印
　　○甲申  孝惠皇太后小祥  上诣  几筵殿行祭礼遣建昌侯张延龄祭  茂陵是日陪祭官行礼者未终事先退为科道鸿胪寺官所紏命查核俱夺俸一月
　　○建昌侯张延龄强占宛平县民孙名土地名词法司未理兵科给事中张原论延龄恣横不法因言定国公徐光祚子并玉田伯昌化伯家各张皇声势檀作威福并乞痛加裁抑章下所司刑部覆言延龄事先已行都察院问理玉田伯昌化伯事无指实惟徐光祚之子宜查提究问从之
　　○工科给事中角□羊一贯以营皇亲陈万言第宅穷极壮丽财力不堪＜锍-釒＞乞随宜取用木植章下所司
　　○乙酉以顺天府蓟州等州县及镇朔等卫所水旱蝗灾蠲税有差
　　○御马监以勇士营随驾官勇士马匹不足欲行太仆寺调取兵部言本监兑过马匹足备骑操似难再给但称省牲在迩请将顺天府所属寄餋者挨次选五百匹暂给之并行领马官勇士不许任情选择其各营倒失者仍行提督营马少卿追赔无姑息以致损耗从之
　　○夺湿川王府辅国将军成与□□禄米三之二革其子奉国将军聦浰为庶人与□□专恣贪淫浰悖乱上蒸赴京诬奏其父故并罪之
　　○夜晓刻月犯轩辕左角星
　　○丁亥南京工部奏请以应角□羊料银三千余两借支买办丝料织造近年传造叚纱其远年传造未完者乞念民困特赐停免工部覆议  上命陆续带徵以后年分通融处给务足供用
　　○戊子升南京户部右侍郎兼都察院左佥都御史吴廷举为都察院右都御史总理粮储兼巡抚应天等处地方
　　○升户部左侍郎边宪为南京刑部尚书
　　○刑部言比者刘最黄国用颜如环所犯未经法司问拟大理寺评允輙从中断将最谪戍国用降调如环为民成命一下中外骇愕虽  圣衷渊微未易窥测窃恐群小援此为奸法纪尽废＜锍-釒＞上报闻
　　○始太监于经占夺人田园已论罪追赃入官而其弟于纶复夤缘奏乞得领价值刑部执奏谓律凡赃枉法者入官求索者给主此定法也纶以匹夫荧惑  上听怙终乱法罪不可宥请治之得报有旨
○己丑户部言河南地方水旱相仍请以近发太仓银三万余两并本地预备仓粮无碍库银酌量被灾轻重给发赈济得旨地方灾伤朕心矜念巡抚官其选委良吏设法赈济务使民沾实惠应徵钱粮暂止候丰年带徵
　　○工部覆贵州巡按御史陈克宅奏贵州陇政构祸方议用兵年例物料办纳实难请将元年派出物料以十分为率每年派徵二分及近派修盖皇亲房屋散松等木亦乞停止报可
　　○工部覆南京工部侍郎吴廷举所奏荒政十二事内裁省快舡以济荒政积价市米以备赈济借取芦州以济军余弛地利以济贫民竹木折米以济流移权取匠银以供修造查点匠作以省工食并切时务谨议举行得旨芦洲人匠仍旧例余如议行
○庚寅先是大学士杨廷和等以直隶江北水灾异常＜锍-釒＞请集议赈救并蠲一应岁派额办钱粮  上曰灾伤重大朕心恻然其议所以赈救之于是户部集廷臣条陈救荒八事以请一开纳吏农等役即以所纳银补漕运蠲免之数一各府州县原派折粮银十二万八千余两乞尽数截留给发极重灾伤州县相兼赈济一将江西湖广京粮截留七万石南京上纳以备官军月粮一本部岁派应角□羊内府物料及额办厨料马价暂行停止一兑军米除江北各属已停徵乞将应免米即于临广等仓支运通免徵歛于民一江北伤重赈济非二十万不可乞查淮扬折粮银并运司余盐银分派赈济一漕运派徵粮米在十月以后今江北悬望蠲赈若救焚拯溺宜速行各该衙门以凭遵行＜锍-釒＞入  上曰灾伤重大军民困苦存留起运粮米岁办等项钱粮尽与停免其余事宜俱如议仍差两京堂上官一员会同抚按严督所属将前后动支银两设法赈济使沾实惠
　　○兵部请差官往江西湖广等处清理马舡工食料价  上以年歉命暂已之
　　○辛卯奉安  孝惠皇太后神主于  奉慈殿
　　○刑科都给事中刘济等言国家置三法司专理刑狱或主鞫问或主许审权奸不得以恩怨出入  天子不得以喜怒重轻其后乃有锦衣卫镇抚司专理诏狱而三法司几于虗设  陛下升潜诸毙尽革而迩来渐为私移大乖初意如刘最黄国用颜如环俱以小失而缉访于罗织之门鍜炼于诏狱之手裁决于内降之旨窃恐为  圣政之累且李洪陈宣罪至杀人降级而已王钦兄弟奸党乱政谪戍而已以最等视之奚啻天渊而顾一律罪之何以示天下御史王溱等亦言王钦等轻纵则小人效尤最等重谴则君子角□羊体得旨最等玩法已从未减济等既失紏举复恣意回护姑夺俸一月
　　○壬辰革致仕浙江布政司右布政使潘铎为民以其子仕鲁藏匿罪人王锦故也
　　○夜昏刻木星犯垒璧东第六星
　　○癸巳以旱灾免四川彭山县下永豊等乡并成都右卫中所屯田粮税其涪州资县遂宁未经覆勘者命勘处如例
　　○兵科给事中夏言等言顷倭夷入贡肆行叛逆地方各官先事不能防御临变不能剿捕而前后章奏言辞多遁功罪未明该部按据来文迁就议拟虽云行勘亦主故常乞敕风力近臣重行覆勘且宁波系倭夷人贡之路法制具存尚且败事其诸沿海备倭衙门废弛可知宜令所遣官由山东循维扬历浙闽以极于广会同巡抚逐一按视预为区画其倭夷应否通贡绝约事宜乞下廷臣集议得旨差风力给事中一员往其余事宜兵部议处以闻乃遣给事中刘穆往按其事
　　○以延缓斩获达贼功升赏新安营等处官军秦镗等二百五十员名有差
　　○周府莱阳王未封男睦栌睦桄睦槜以淫纵为河南巡按御史所劾命候受封之日减禄米三之一
　　○降新野王府镇国将军宇淡奉国将军宇淙宗濢宇溱俱为庶人以暴横贪淫为唐府管府事文城王宇温及抚按官所劾故也  孝陵神宫监太监杜震等以  陵寝墙垣殿宇颓损奏乞修理命南京工部会同内外守备官即相度修理
　　○甲午升户部右侍郎邹文盛为本部左侍郎命总督仓场户部右侍郎王承裕回部管事升抚治郧阳右副都御史徐蕃为南京户部右侍郎
　　○命岁给皇亲泰和伯陈万言昌化伯邵喜禄米各一千石
　　○以旱灾免真定顺德广平大名各属州县税粮有差
　　○命南京兵部右侍郎席书兼都察院右佥都御史赈济江北地方
　　○乙未命杭州荆州芜湖抽分厂委官限满务候交代接管方许离任从工部议也
　　○丙申吏部言湖广荆襄等府与河挟接界土著流民杂处往往啸聚为盗乞如抚治郧阳右副都御史徐蕃言添设副使一员分巡从之
　　○礼部言达思蛮长官司差来进贡并庆贺登极人员多至四百余名乞行限制禁约每贡限百人者革去赏赐并究起送官治罪报可
　　大明世宗肃皇帝实录卷三十三
大明世宗肃皇帝实录卷三十四
　　嘉靖二年十二月丁酉朔命武靖伯赵弘泽坐效勇营管操
　　○己亥升分守掠州副总兵署都指挥佥事彭楧署都督佥事充总兵官镇守延绥地方
　　○命协守大同副总兵杨贤仍充副总兵镇守山西地方兼提督鴈门等关
　　○升翰林院编修湛若水为侍读以九年考满也
　　○庚子升四川布政司左参政董天锡为本布政司右布政使
　　○升湖广按察司佥事杨守礼为本司副使抚治荆州等府流民
</div>
    <div class="pagination">
<a href="明实录世宗实录_page24.html">上一页</a><span>...</span><a href="明实录世宗实录_page20.html">20</a><a href="明实录世宗实录_page21.html">21</a><a href="明实录世宗实录_page22.html">22</a><a href="明实录世宗实录_page23.html">23</a><a href="明实录世宗实录_page24.html">24</a><span class="current-page">25</span><a href="明实录世宗实录_page26.html">26</a><a href="明实录世宗实录_page27.html">27</a><a href="明实录世宗实录_page28.html">28</a><a href="明实录世宗实录_page29.html">29</a><a href="明实录世宗实录_page30.html">30</a><span>...</span><a href="明实录世宗实录_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
