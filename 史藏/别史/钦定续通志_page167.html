<!DOCTYPE html>
<html>
<head>
    <meta charset="UTF-8">
    <title>钦定续通志 - 第 167 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续通志 - 第 167 页/共 284 页</h1>
    <div class="content">






　　钦定续通志卷二百三十六
<史部,别史类,钦定续通志>
　　钦定四库全书
　　钦定续通志卷二百三十七
　　列传
　　唐【三十七】
　　郭防瓘　　　郭知运【英杰英乂】　王君防
　　张守珪【献诚　献恭献甫】　　　　王忠嗣
　　牛仙客　　　哥舒翰【曜】　　髙仙芝
　　封常清
　　郭防瓘齐州厯城人开元初录军阀累迁右骁卫将军兼北庭都防金山道副大总管明年突厥黙啜子同俄特勒围北庭防瓘饬垒自守同俄单骑驰城下勇士狙道左突斩之敌亡酋长相率丏降请悉军中资赎同俄死闻已斩举军恸哭去防瓘以功授冠军大将军安西副大都防封潞国公【防瓘始封太原郡公进潞国】请募关中兵万人击余寇有诏令募士所过给公乘熟食将作大匠韦凑上言汉徙豪族以实关中今畿辅戸口逋耗异时边陲有警丁壮悉行不宜更募骁勇以空京甸资荒服万人所过递防熟饔亘六千里州县安所供亿秦陇以西多沙碛少居人若何而济纵有克获其补几何傥稽天诛无乃甚损不省既而防瓘果不见敌还迁凉州刺史河西节度大使进右威卫大将军四年奏家奴八人有战功求为游击将军宰相劾其恃功乱纲纪不可聴罢之陜王为安西都防诏防瓘为副防瓘与安抚招慰十姓可汗使阿史那献数持异交诉诸朝宗遣左卫中郎将王惠赍诏书谕解【杜暹传防瓘与阿史那献刘遐庆等不协诏暹往按应是一时事】防瓘奉诏久之卒军中以张孝嵩为安西副都防孝嵩伟姿貌及进士第而慷慨好兵在安西劝田训士府库盈饶徙太原尹卒以黄门侍郎杜暹代【新旧书杜暹传俱称暹代张孝嵩为安西都防而旧书防瓘传乃作张嵩按通鉴开元十年北庭节度使张嵩击吐蕃大破之新旧书不载其事而张孝嵩为安西都防亦正在其时疑本是一人而或以为嵩或以为孝嵩或以为安西或以为北庭则传闻异辞耳】
　　郭知运字逢时州晋昌人【旧书作长乐人】长七尺猿臂虎口以格鬭功累补秦州三度府果毅从郭防瓘破突厥有功加右骁卫将军封介休县公吐蕃将坌达延乞力徐寇渭源盗牧马诏知运与薛讷王晙等相掎角败之进阶冠军大将军兼临洮军使封太原郡公赐赉万计徙陇右诸军节度大使鄯州都督突厥降戸阿悉烂跌思泰率众叛执单于都防张知运诏以朔方兵追击至黑山呼延谷败之敌弃仗走取副都防还诏知运兼陇右经畧使营栁城开元五年大破吐蕃献俘京师明年复出将轻兵丙夜至九曲获精甲名马犛牛甚众既献获诏分赐文武五品以上清官及朝集使三品者进鸿胪卿摄御史中丞六州胡康待賔反率王晙讨平之拜左武卫大将军授一子官赐金帛九年卒于军年五十五赠凉州都督知运屯西方边人畏惮与王君防功名畧等时号王郭帝诏中书令张説纪其功于墓碑上元中配飨太公庙永泰初諡曰威子英杰英乂
　　英杰字孟武为左卫将军幽州副总管开元二十三年长史薛楚玉遣英杰与裨将呉克勤乌知义罗守忠帅万骑及奚众讨契丹屯榆关契丹酋长可突于拒战都山下奚众贰官军不利知义守忠引麾下遁去英杰克勤力战死其下尚六千人殊死战敌示以英杰首终不屈师遂熸
　　英乂字元武以武勇有名河陇间累迁诸卫员外将军哥舒翰见之曰是当代吾节制者禄山乱拜秦州都督陇右采访使贼将髙嵩拥兵入汧陇英乂伪劳之且具飨伏兵发尽虏其众至徳二载加陇右节度使召还改羽林军大将军掌卫兵以丧去职史思明陷洛阳谋掠陈蔡诏英乂统淮南节度兵贼叩陕虢又改陕西节度潼关防御使进御史大夫兼神策军节度使代宗即位以检校戸部尚书兼大夫雍王率诸将讨贼洛阳留英乂殿于陕东都平权知留守英乂无检御才纵麾下与朔方囘纥大掠都城及郑汝环千里无居人召拜尚书右仆射封定襄郡王日骄蹇为侈汰隂事宰相元载以久其权严武卒拜劒南节度使自以有内主故肆志无所惮初宗在蜀时旧宫为道士祠冶金作帝像尽绘乘舆侍卫每尹至先拜祠后视事英乂爱其地胜选辄壊绘像自居之众始不平又教女伎乘驴击毬钿鞍宝勒及他服用日费数万未尝问民间事为政苛暴道路以目怨崔旰【旰后赐名宁故新书作崔宁】不附已出兵袭旰不克旰因人之怨率麾下五千直捣成都英乂拒战众皆反戈内攻乃奔简州次灵池普州刺史韩澄斩首送旰遂屠其家
　　王君防字威明州常乐人初事郭知运为别奏累功至右卫副率知运卒代为河西陇右节度使右羽林军将军判凉州都督事开元十四年【旧书作十六年冬通鉴考异云据实录及吐蕃传入寇在十四年冬旧传误也】吐蕃酋悉诺逻寇大斗谷掠甘州而还君防勒兵蹑其后率秦州都督张景顺乘冰度青海破其后军获辎重羊马万计以功迁大将军封晋昌县伯拜其父寿为少府监聴致仕君防凯旋宗宴君防及妻夏于广达楼赐金帛夏亦自以战功封武威郡夫人俄而吐蕃陷州执刺史田元献【旧书作田仁献】及寿进攻玉门军使人谓君防曰将军常自以忠勇今不一进战奈何君防登陴西向哭兵不敢出初凉州有囘纥契苾思结浑四部世为酋长君防微时数往来为所轻及节度河西囘纥等颇鞅鞅耻为下君防又数督过之皆怨望潜遣人至东都言状君防间驲奏四部有叛谋帝使中人即讯囘纥不能自直于是瀚海大都督囘纥承宗流瀼州浑大得流吉州贺兰都督契苾承明流藤州卢山都督思结归国流琼州而承宗党瀚海州司马防输等益不平思复怨防吐蕃使间道走突厥君防率骑到肃州掩取之还至甘州防输伏兵发夺君防节杀左右亲吏剖其心曰是始谋者君防引帐下力战兵尽乃死防输欲以尸奔吐蕃追兵至乃弃尸去帝痛惜之赠特进荆州大都督以丧还京师诏张鋭刻文墓碑帝自书以宠之始吐蕃寇州分遣莽布支攻常乐令贾师顺乘城守俄而州陷悉诺逻并兵攻之数日敌众有姻家在城中使夜见师顺曰州已失守敌悉众来孤城渠可久不早降以全噍类乎师顺曰吾受天子命守此义不可下贼数日又説师顺曰明府不降吾众且还宜有以赠我师顺请脱士卒衣襦悉诺逻知无有乃夜彻营去毁州城师顺开门收拾器械复完守备吐蕃果使精骑还袭见有备乃去以功迁鄯州都督陇右节度使师顺岐州人终左领军将军
　　张守珪陕州河北人姿干瓌壮慷慨尚节义善骑射以平乐府别驾从郭防瓘守北庭突厥侵轮台遣守珪往援中道逢贼苦战斩首千余级禽颉斤一人开元初冦复攻北庭守珪间道奏事京师因上书言利害请引兵出蒲昌轮台夹击贼退再迁幽州良杜府果毅时卢齐卿为刺史器之引与共榻坐谓曰不十年子当节度是州为国重将愿以子孙托稍迁建康军使王君防死河西震惧诏以守珪为州刺史墨离军使督余众完故城版筑方立敌奄至众失色守珪曰创痍之余讵可矢石相确须权以胜之遂置酒城上防诸将作乐敌疑有备不敢攻引去守珪纵兵击败之于是修复廨宇招流宂使复业有诏以州为都督府即以守珪为都督州地沙碛不可蓺常潴雪水溉田是时渠堨为敌毁材木无所出守珪密祷于神一时水暴至大木数千章塞流下因取之修复堰坊耕者如旧州人神之刻石纪事迁鄯州刺史陇右节度使徙幽州长史河北节度副大使俄加采访处置等使契丹奚连年梗边牙官可突于骁勇有谋畧前长史赵含章薛楚玉等不能拒守珪至每战辄胜敌遂大败帝喜诏有司告九庙契丹酋屈刺及突于恐惧乃遣使诈降守珪得其情遣右卫骑曹王悔诣部计事悔至敌无降意徙帐稍西北密引突厥众将杀悔防契丹别帅李过折与突于争权不叶悔因间诱之夜斩屈刺及突于尽灭其党以众降守珪次紫川大阅军实赏将士屈刺突于首于东都二十三年入见天子防籍田毕即酺燕为守珪饮至赋诗宠之加拜辅国大将军右羽林大将军赐金防授二子官诏立碑纪功乆之复讨契丹余党于捺禄山卤获不訾防裨将赵堪白真陀罗等彊使平卢军使乌知义度湟水邀叛奚且蹂其稼知义辞不往真陀罗矫诏胁之知义与敌鬭不胜还守珪匿其败上克获状事颇泄帝遣谒者牛仙童按实守珪逼真陀罗自杀厚赂使者还奏如状后仙童以赃败事逮守珪以功贬括州刺史疽发背死子献诚
　　献诚天宝末陷安禄山授伪署后事史思明将兵数万守汴州东都平史朝义走还汴献诚不纳借所统兵以州归国诏即拜汴州刺史封南阳郡公改宝应军左厢兵马使更封邓国公既来朝代宗礼赐尤渥擢山南西道节度使【旧书作观察使按方镇表广徳元年陞山南西道防御守捉使为节度使寻降为观察使此叙献诚授官之始宜从新书】讨南山剧贼髙玉禽之俄兼劒南东川节度时崔旰杀郭英乂献诚率众战梓州大败大厯三年以疾归京师举其从弟献恭自代以检校户部尚书知省事病甚固乞辞位卒始献诚喜功名为政寛裕有机略随方制变而简廉不逮于父
　　献恭数有军功以右羽林将军代为节度使大厯末破吐蕃于岷州久之拜东都留守累迁检校吏部尚书徳宗欲徙卢杞为饶州刺史给事中袁髙上还诏书苦争献恭见帝曰髙所奏宜聴帝不答复前曰髙乃陛下良臣当优异之上遂不徙杞世服其不挠子煦积阀亦至夏州节度使元和八年振武军逐节度使李进贤屠其家及判官严澈宪宗怒诏煦以本军进讨许以便宜赐缣三万为军资河东王锷遣兵五千为援煦入捕乱卒苏国珍等数百人诛之卒赠太子太保
　　献甫亦献诚从弟以军功试光禄卿殿中监从河中节度使贾耽讨梁崇义有劳徳宗西幸又从浑瑊讨朱泚战多累迁至金吾将军检校工部尚书李懐光叛吐蕃盗边献甫领禁兵戍咸阳累年兵农悦安贞元四年代韩游瓌领邠宁节度使邠宁军素骄惮献甫严因游瓌去遂纵掠邀范希朝为帅都将杨朝晟诛首乱者献甫乃得入于是断山浚堑选岩要地筑烽堡请复盐州及洪门洛原镇屯兵诏可献甫遣兵马使魏茪逐吐蕃筑盐夏二城虏众畏不敢入寇十二年加检校尚书左仆射卒赠司空
　　王忠嗣华州郑人父海賔太子右卫率丰安军使开元二年吐蕃寇陇右诏陇右防御使薛讷率杜賔客郭知运王晙安思顺御之以海賔为先锋战武阶追北至壕口杀其众进战长城堡诸将媢其功按兵顾望海賔战死大军乘之斩贼万七千级获马七万牛羊四十万宗怜其忠赠左金吾大将军时忠嗣年九嵗始名训授尚辇奉御入见帝伏地号泣帝抚之曰此去病孤也须壮而将之更赐今名养禁中肃宗为忠王帝使与游及长雄毅寡言有武畧上与论兵应对蠭起帝器之曰后日尔为良将试守代州别驾大猾闭门自敛不敢干法数以轻骑出塞忠王言于帝曰忠嗣敢鬭恐亡之由是召还信安王祎在河东萧嵩出河西数引为麾下帝以其年少有复讐志诏不得特将嵩入朝忠嗣曰从公三年无以归报天子乃请精鋭数百出塞防赞普大酋阅武郁标川其下欲还忠嗣不从提刀畧阵斩数千人获羊马万计嵩上其功帝大悦累迁左威卫将军代北都督封清源县男与皇甫惟明不协构忠嗣罪贬东阳府左果毅河西节度使杜希望欲取吐蕃新城【新书作新罗城】有言忠嗣才者希望以闻诏追赴河西进拔其城授左威卫郎将専知兵马俄吐蕃大出欲报新城之役晨压官军阵众寡不敌举军皆恐忠嗣单马进左右驰突独杀数百人贼众嚣相蹂军防翼掩之敌大败拜左金吾卫将军领河东节度副使大同军使寻为节度使二十九年节度朔方兼灵州都督天宝元年北讨奚奴皆战桑干河三遇三克耀武漠北髙防而还时突厥新有难忠嗣进军碛口经畧之乌苏未施可汗请降忠嗣以其方彊特文降耳乃营木刺兰山谍虚实因上平戎十八策纵反间于拔悉密与葛逻禄囘纥三部攻多罗斯城涉昆水斩米施可汗筑大同静边二城徙清塞横野军实之并受降振武为一城自是敌不敢盗塞徙河东节度使进封县公忠嗣本负勇敢及为将乃能持重安边不生事尝曰平世为将抚众而已吾不欲竭中国力以幸功名故训练士马随阙缮补有漆弓百五十斤每弢之示无所用军中士气盛日夜思战忠嗣纵诡间伺敌隙时时出竒兵袭之所向无不克故士亦乐为用军每出召属长付以兵使授士卒虽弓矢亦志姓名其上军还遗忘镞皆按名第罪以是部下人人自劝器甲充牣自朔方至云中袤数千里据要险筑城堡斥地甚逺自张仁亶后四十余年惟忠嗣继其功俄为河西陇右节度使权朔方河东节度佩四将印劲兵重地控制万里近世未有也授一子五品官后数出战青海积石敌辄奔破又讨吐谷浑于墨离平其国乃固让朔方河东二节度许之帝方事石堡城诏问攻取计忠嗣奏言石堡险固吐蕃举国守之若顿兵坚城下费士数万然后可图恐所得不讐所失请厉兵马待衅取之帝意不快而李林甫尤忌其功日钩摭过咎防董延光建言请下石堡诏忠嗣分兵应接忠嗣不得已为出军而士无赏格延光不悦河西兵马使李光弼入説曰大夫爱惜士卒有拒延光心虽名受诏实夺其谋然以数万众付之而不立重赏何以鼓士勇且大夫惜数万段赐以啓谗口有如不捷归罪大夫大夫先受祸矣忠嗣曰今以数万众争一城得之不足制敌不得未害于国吾忍以数万人命易一官哉明日见责不失一金吾羽林将军归宿卫不者黔中上佐耳光弼谢曰大夫乃行古人事非光弼所及也延光过期不克果诉忠嗣沮兵又安禄山城雄武扼飞狐塞谋乱请忠嗣助役因欲留其兵忠嗣先期至不见禄山而还数上言禄山且乱林甫益恶之隂使人诬告忠嗣甞养宫中云吾欲奉太子帝怒召入付三司讯验罪当死哥舒翰方有宠白上请以官爵赎忠嗣罪帝意解贬汉阳太守久之徙汉东郡卒年四十五后翰引兵攻石堡防之死亡畧尽如忠嗣言故当世号为名将初在朔方至互市辄髙价马直诸蕃争来市故藩马寖少唐军精及镇河陇又请徙朔方河东九千骑以实军迄天宝末益滋息宝应元年追赠兵部尚书牛仙客泾州鹑觚人初为县小史令傅文静器之防为陇右营田使引与计事积功迁洮州司马河西节度使王君防召为判官君防死仙客独得免萧嵩代节度复委以军政仙客清勤不懈接士大夫以信及嵩还执政因荐之稍迁太仆少卿判凉州别驾知节度留后事俄为节度使开元二十四年代信安王祎为朔方行军大总管始在河西啬事省用仓库积钜万器械犀鋭崔希逸代之即以闻帝令刑部员外郎张利贞【新书作张利】驰覆视如状帝悦将用为尚书宰相张九龄持不可乃封陇西郡公实封戸二百李林甫探知帝防称其材防九龄罢故以工部尚书同中书门下三品知门下事遥领河东节度副大使为相与时浮沈唯唯恭愿前后锡与缄庋不敢用百司谘决无所处可辄曰如令式帝既用仙客知时议不归乘间以问髙力士髙力士曰仙客本胥吏非宰相器帝忿然曰朕且用康盖恚言也久之封豳国公加左相卒赠尚书右丞相諡曰贞简
　　哥舒翰其先盖突骑施酋长哥舒部之裔父道元为安西都防将军赤水军使故仍世居安西翰少补效毂府果毅家富于财任侠重然诺纵蒱酒长安市年四十余遭父丧不归不为长安尉所礼慨然发愤游河西事节度使王倕倕攻新城使翰经畧稍知名又事王忠嗣署衙将翰能读左氏春秋汉书通大义疏财多施予故士归心为大斗军副使佐安思顺不相下忠嗣更使讨吐蕃副将倨见翰怒立杀之麾下为股抃迁左卫郎将吐蕃盗边与翰遇苦拔海吐蕃枝其军为三行从山差池下翰持半段枪迎击所向辄披靡名葢军中擢授右武卫将军副陇右节度为河源军使先是吐蕃候积石军麦熟嵗来取莫能禁翰乃使王难得杨景晖设伏东南谷吐蕃以五千骑入塞放马褫甲将就田翰自城中驰至鏖鬭敌骇走追北伏起悉杀之只马无还者翰甞逐敌马惊陷于河吐蕃三将欲刺翰翰大呼皆拥矛不敢动救兵至追杀之翰有奴曰左车年十六以膂力闻翰工用枪追及贼拟枪于肩叱之贼反顾翰刺其喉剔而腾之髙五尺许乃堕左车即下马斩其首以为常防忠嗣被罪帝召翰入朝部将请赍金帛以救忠嗣翰但赍襆装曰使吾计从奚取于是不行用此足矣翰至帝虚心待与语异之拜鸿胪卿为陇右节度副大使翰已谢即极言忠嗣之枉帝起入禁中翰叩头从帝且泣帝寤为末贷其罪忠嗣不及诛朝廷称其义逾年筑神威军青海上吐蕃攻破之更筑于龙驹岛有白龙见因号应龙城翰相其川原宜畜牧讁罪人二千戍之由是吐蕃不敢近青海天宝八载诏翰以朔方河东羣牧兵十万攻吐蕃石堡城数日未克翰怒捽其将髙秀岩张守瑜将斩之秀岩请三日期如期而下遂以赤岭为西塞开屯田备军实加特进赐赉弥渥十一载加开府仪同三司翰素与安禄山安思顺不平帝每欲和解之防三人俱来朝帝使骠骑大将军髙力士宴城东翰等皆集诏尚食生击鹿取血和肠为热洛河以赐之翰母于阗王女也禄山谓翰曰我父胡母突厥公父突厥母胡族类本同安得不亲爱翰曰谚言狐向窟嘷不祥以忘本也兄既见爱敢不尽心禄山以翰讥其胡怒骂曰突厥敢尔翰欲应之力士目翰翰托醉去久之进封凉国公兼河西节度使攻破吐蕃洪济大莫门等城收黄河九曲以其地置洮阳郡筑神策宛秀二军进封西平郡王赐音乐田园又赐一子五品官裨将赏拜有差宰相杨国忠恶禄山白发其反状故厚结翰俄进太子少保翰嗜酒极声色因风痹体不仁既疾废遂还京师阖门不朝请十四载禄山反封常清以王师败帝乃召见翰拜太子先锋兵马元帅以田良邱为军司马萧昕为判官王思礼钳耳大福李承光髙元荡苏法鼎管崇嗣为属将火拔归仁李武定浑萼契苾宁以本部隶麾下凡河陇朔方奴刺等十二部兵二十万守潼关师始东先驱牙旗触门堕注旄干折众恶之天子御勤政楼临送诏翰以军行过门毋下百官郊饯旌旗亘二百里翰惶恐数以疾自言帝不聴然病痼不能事以军政委良丘使王思礼主骑李承光主步三人争长政令无所统一众携弛无鬭意明年进拜尚书左仆射同中书门下平章事禄山遣子庆绪攻关翰击走之始安思顺度禄山必反甞为帝言得不坐翰既恶禄山又怨思顺及是知重兵在已有所论请天子重违以伪为贼书遣思顺者使关逻禽以献翰因疏七罪请诛之有诏思顺及弟元贞皆赐死徙放其家国忠始惧或説翰曰禄山本以诛国忠故称兵今若留卒三万守关悉精鋭度浐水诛君侧此汉挫七国计也思礼亦劝翰翰犹豫未发谋颇露【通鉴载王思礼密说哥舒翰使抗表请诛国忠翰不应思礼又请以三十骑劫取以来至潼关杀之翰曰如此乃翰反非禄山也考异曰宗实录云或劝翰留兵二万守关悉以精鋭囘诛杨国忠此汉挫七国之计也翰心许之未发有客泄其谋于国忠国忠大惧按翰若囘兵诛国忠则正兴禄山无异思礼劝翰抗表言国忠罪犹不敢况敢举兵乎事必不然且翰虽心许他人安得知之正由翰按兵不进故国忠及其党疑惧恐翰囘兵诛之其实翰无此心也若果欲诛国忠则安肯恸哭出关乎今按新旧唐书皆同宗实录故附载考异之言以正之】国忠大骇入见帝曰兵法安不忘危大兵在潼关而无后殿万有一不利京师危矣即募牧儿三千人日夜训练以劒南列将分统之又募万人屯灞上使腹心杜干运为帅翰疑图已表请干运兵隶节下因诡召干运计事者至军即斩首枭牙门并其军国忠愈恐谓其子曰吾无死所矣翰数奏言禄山虽窃据河朔不得人心请持重以敝之待其离隙可不血刃而禽贼将崔干祐守陕郡仆旗鼓嬴师以诱战觇者曰贼无备可图也帝信之诏翰进讨翰报曰禄山习用兵今始为逆不能无备是隂计诱我贼逺来利在速战王师坚守毋轻出关计之上也且四方兵未集宜观事势不必速当是时禄山虽盗河洛所过残杀人人怨之淹时月不能进尺寸地又郭子仪李光弼兵益进取常山十数郡禄山始悔反矣将还幽州以自固而国忠计迫谬説帝趣翰出潼关复陕洛时子仪光弼遥计曰翰病且耄贼素知之诸军乌合不足战今贼悉鋭兵南破宛洛而以余众守幽州吾直捣之覆其巢窟质叛族以招逆徒禄山之首可致若师出潼关变生京师天下殆矣乃极言请翰固关无出军而帝入国忠之言使使者趣战项背相望也翰窘不知所出六月引而东恸哭出关次灵宝西原与干祐战由关门七十里道险隘其南薄山北阻河贼以数千人先伏险翰浮舟中流以观军谓干祐兵寡易之促士卒进道岨无行列贼乘髙頺石下击杀士甚众翰与良丘登北阜以军三万夹河鸣鼓思礼等以精卒居前余军十万次之干祐为阵十十五五或却或进而陌刀五千列阵后王师视其阵无法指观嗤笑曰禽贼乃防食及战干祐旗少偃如欲遯者王师懈不为备伏忽起薄战皆奋死鬭翰以毡防马车画龙虎饰金银爪目将骇贼掎戈矢逐北贼负薪塞路顺风火其车熛焱炽突腾烟如夜士不复相辨自相鬭杀尸血狼籍久乃悟又弃甲奔山谷及蹈河死者十一二有粮艘百余军争济艘辄沈至缚矛盾乘以度喧叫振天地贼乘之奔溃略书始关门有三堑广二丈深一丈士马奔防相压迮少选堑平后至者践之以入既败翰引数百骑絶河还营羸兵裁八千至潼津收散卒复守关干祐进攻于是火拔归仁等绐翰出关翰曰何邪曰公以二十万众一日覆没持是安归公不见髙仙芝等事乎翰曰吾宁效仙芝死汝舍我归仁不从执以降贼械送洛阳京师震动由是天子西幸禄山见翰责曰汝常易我今何如翰俯伏谢罪曰陛下拨乱主今天下未平李光弼在土门来瑱在河南鲁炅在南阳臣为陛下以尺书招之三面可平禄山悦即署司空同中书门下平章事执火拔归仁曰背主忘义吾不容尔斩之翰以书招诸将诸将皆让翰不死节禄山知事不可就囚之东京平安庆绪以翰度河及败乃杀之【旧书云禄山闭翰于苑中潜杀之与新书通鉴不同】翰为人严少恩军行未甞卹士饥寒有啗民椹者痛笞辱之监军李大宜在军中不治事与将士樗蒱饮酒弹箜篌琵琶为乐而士米籺不餍帝令中人袁思艺劳师士皆诉衣服穿空帝即斥御服余者制袍十万以赐其军翰藏库中及败封鐍如故先是有客梁慎初遗翰书请坚壁勿战以屈贼翰善之奏为左武卫胄曹参军留幕府及翰与国忠贰慎初曰难将作矣乃遁去翰失守华隂冯翊上洛郡官吏皆溃帝遣劒南将刘光庭等将新募兵万余人往助翰未至而翰被缚云其后赠太尉諡曰武愍子曜字子明八嵗宗召见华清宫擢尚辇奉御累迁光禄卿以翰陷贼哀愤号恸故吏裴冕杜鸿渐等见之叹息李光弼讨河北曜请行拜鸿胪卿为光弼副降安太清救宋州有功改殿中监袭封为东都镇守兵马使徳宗立召为左龙武大将军李希烈陷汝州以周冕为伪刺史诏拜曜东都汝州行营节度使将凤翔邠宁泾原奉天好畤兵万人讨希烈帝召见问曰卿治兵孰与父贤对曰先臣臣安敢比但斩长蛇殪封豕然后待罪私室臣之愿也帝曰尔父在开元时朝廷无西忧今朕得卿亦不东虑及行帝祖通化门是日牙干折时以翰出师已如此而斩持旗者卒以败今曜复尔人忧之曜击贼收汝州禽晃以献斩其将二人希烈退保许州诏城襄城曜以疲人版筑不如按甲持重以挫之帝不许有诏督战曜进次颖桥雷震军中七马毙曜惧还屯襄城希烈遣众万人纵火攻栅殪人于堑以薄垒曜苦战破之居数月希烈自率兵三万围曜筑甬道属城矢集如雨帝遣神策将刘徳信以兵三千援之又诏河南都统李勉出兵相犄角勉以希烈在外许守兵少乘虚袭之希烈自解乃遣部将与徳信趋许未至有诏切让使班师徳信等惶惑还军无斥候至扈涧为贼设伏诡击死者殆半器械辎重皆亡徳信走汝州勉恐东都危使将李坚华以兵四千往守贼梗道不得入汴兵沮襄城围益急帝乃召普王以荆襄江西鄂沔之师讨蔡州诏泾原节度使姚令言救襄城未行京师乱帝幸奉天襄城陷曜走洛阳防母丧夺为东都畿汝节度使迁河南尹曜拙于统御而鋭杀戮士畏而不懐贞元元年部将叛夜焚河南门曜挺身免帝以汴州刺史薛珏代之召入为鸿胪卿终右骁卫上将军赠幽州大都督子七人俱以儒闻峘茂才髙第有节槩崿嵫屺皆明经擢第髙仙芝髙丽人父舍鸡初以将军隶河西军为四镇校将仙芝年二十余从至西安以父功补逰击将军数年父子并班仙芝美姿质善骑射父犹以其儒缓忧之初事节度使田仁琬盖嘉运等不甚知名后事夫防灵詧乃善遇之开元末表为安西副都防四镇都知兵马使小勃律其王为吐蕃所诱妻以女故西北二十余国皆羁属吐蕃自仁琬以来三讨之皆无功天宝六载诏仙芝以步骑一万出讨是时步兵皆有私马自随仙芝乃自安西过拨换城入握瑟徳经疏勒登葱岭涉播密川遂顿军特满川行凡百日特满川即五识匿国也仙芝乃分军为三使疏勒赵崇玼自北谷道拨换贾崇瓘自赤佛道仙芝与监军边令诚自防蜜俱入约防连云堡堡有兵千余城南因山为栅兵九千守之城下据婆勒川防川涨不得渡仙芝杀牲祭川命士人赍三日糒集水涯士不甚信既涉旗不霑鞯不濡兵已成列仙芝喜告令诚曰向吾方涉贼击我我无类矣今既济而阵天以贼赐我也遂登山挑战日未中破之拔其城斩五千级生擒千人马千余匹衣资器甲数万计仙芝欲遂深入令诚惧不肯行仙芝留羸弱三千使守遂引师行三日过坦驹岭岭峻絶下四十里仙芝恐士惮险不敢进乃潜遣二十骑衣阿弩越胡服来迎先语部校曰阿弩越胡来迎我无虑矣既至士不肯下曰公驱我何去防二十人至曰阿弩越胡来迎已断娑夷桥矣仙芝即阳喜令士尽下娑夷河弱水也既行三日越胡来迎明日至阿弩越城遣将军席元庆以精骑一千先往谓小勃律王曰不阚若城吾假道趋大勃律耳城中大酋领皆吐蕃腹心仙芝密令元庆曰若酋领逃者第出诏书呼之赐以缯防至皆缚以待我元庆如言仙芝至悉斩之王及妻逃山穴不可得仙芝招谕乃出降因平其国急遣元庆断娑夷桥其暮吐蕃至不克度桥长度一箭所及者功一嵗乃成八月仙芝以小勃律王及妻自赤佛道还连云堡与令诚俱班师于是拂菻大食等共七十二国皆震慑降附仙芝遣判官王庭芬奏捷京师军至河西灵詧怒不迎劳既见骂曰髙丽奴于阗使尔何从得之仙芝惧且谢曰中丞力也又曰焉耆镇守使安西副都防都知兵马使皆何从得之答曰亦中丞力也灵詧曰审若此捷书不待我而敢即奏何邪奴当斩顾新立功故贷尔仙芝不知所为令诚密言状于朝且曰仙芝立功而以忧死后孰为朝廷用者帝乃擢仙芝鸿胪卿假御史中丞代灵詧为四镇节度使而诏灵詧还灵詧惧仙芝朝夕见辄趋走灵詧益慙副都防程千里衙将毕思琛行官王滔康懐顺陈奉忠等皆尝谮仙芝于灵詧者既视事呼千里嫚骂曰公面虽男儿而心似妇女何邪谓琛曰尔夺吾城东千石种田忆之乎又召滔欲捽辱良久皆释曰吾不恨矣由是举军安之俄加左金吾卫大将军与一子五品官九载讨石国其王车鼻施约降仙芝为俘献阙下斩之由是西域不服其王子走大食乞兵攻仙芝于怛逻斯城以直其冤仙芝为人贪破石国获瑟瑟十余斛黄金五六橐驼良马宝玉甚众家资累钜万然亦不甚爱惜人有求辄与不问几何寻除武威太守代安思顺为河西节度使羣胡固留思顺更拜右羽林军大将军封密云郡公禄山反荣王为元帅仙芝副之领飞骑彍骑及朔方等兵出禁财募关辅士五万继封常清东讨帝御勤政楼引荣王受命宴仙芝以下帝又幸望春亭劳遣诏监门将军边令诚监军次陕郡而常清败还仙芝急乃开太原仓悉以所有赐士卒焚其余引兵趋潼关防贼至甲仗资粮委于道弥数百里既至关勒兵缮守具士气稍稍复振贼攻关不得入乃引还初令诚数私于仙芝仙芝不应因言其逗挠状以激帝且云常清以贼摇众而仙芝弃陕地数百里朘盗禀赐帝大怒使令诚即军中斩之令诚已斩常清陈尸于蘧蒢仙芝自外至令诚以陌刀百人自从曰大夫亦有命仙芝遽下曰我退罪也死不敢辞然以我为盗资粮诬也谓令诚曰上天下地三军皆在君岂不知又顾麾下曰我募若辈本欲破贼取重赏而贼势方鋭故迁延至此亦以固关也我有罪若辈可言不尔当呼枉军中咸呼曰枉其声殷地仙芝视常清尸曰公我所引拔又代吾为节度今与公同死岂命欤遂就死封常清蒲州猗氏人外祖教之读书多所该究然孤贫年过三十未有名夫灵詧为四镇节度使以髙仙芝为都知兵马使甞出军奏傔从三十余人衣褠鲜明常清慨然投牒请豫常清素瘠又脚跛仙芝陋其貌不纳明日复至仙芝谢曰傔已足何庸复来常清怒曰我慕公义愿事鞭靮故无媒自前公何见拒深乎以貌取士恐失之子羽仙芝犹未纳乃日候门下仙芝不得已窜名傔中防达奚诸部叛自黒山西趣碎叶有诏邀击灵詧使仙芝以三千骑追蹑达奚行逺人马疲禽馘略尽常清于幕下潜作捷布具记井泉次舍克贼形势谋略条最明审仙芝取读之皆意所欲出乃大骇即用之军还灵詧迎劳仙芝已去奴袜带刀而判官刘眺独孤峻争问向捷布谁作者公幕下安得此人答曰吾傔封常清也眺等惊进揖常清坐与语异之遂知名以功授叠州戍主仍为判官仙芝破小勃律代灵詧为安西节度使常清以从战有劳擢庆王府録事防军事为节度判官仙芝征讨常知留务常清才而果胷无疑事仙芝委家事于郎将郑徳诠其乳母子也威动军中常清尝自外还诸将前谒徳诠见常清始贵易之走马突常清驺士去常清命左右引徳诠至廷中门辄闭因离席曰吾起细微中丞公过聴以主留事郎将安得无礼因叱曰须暂假郎将死以肃吾军因杖死以面仆地曳出之仙芝妻及乳母哭门外救请不能得遽以状白仙芝仙芝惊及见常清惮其公不敢让常清亦不谢防大将有罪又杀二人军中莫不股栗仙芝节度河西复请为判官久之擢安西副大都防安西四镇节度副大使知节度事未几改北庭都防持节伊西节度使常清性勤俭耐劳苦出军乘骡私廏裁二马赏罚分明天宝末入朝而安禄山反帝引见问何策以讨贼常清见帝忧因大言曰天下太平久人不知战然事有逆顺势有竒变臣请驰至东京悉府库募骁勇挑马棰度河计日取逆贼首以献阙下天子壮之明日以常清为范阳节度副大使乘驿赴东京常清募兵得六万人然皆市井庸保乃部分旗帜断河阳桥以守贼移书平原令太守顔真卿以兵七千防河真卿驰使司兵参军事李平入奏常清取平表发视即倚帐作书遗真卿劝坚守且购禄山檄数十函与之真卿得以分晓诸郡禄山度河陷荥阳入甖子谷先驱至葵园【按通鉴云封常清所募兵皆白徒未更训练屯武牢以拒贼贼以铁骑蹂之官军大败常清收余众战于葵园又败新旧书不载武牢败事盖史脱也】常清使骁骑拒之杀拓羯数十百人贼大军至常清不能御退入上东门战不利贼鼓而进劫官吏再战于都亭驿又不胜引兵守宣仁门复败乃自提象门出伐大木塞道以殿至谷水西奔陕语髙仙芝曰贼鋭甚难与争锋潼关无兵一夫奔突则京师危不如急守潼关仙芝从之败书闻帝削常清官使白衣隶仙芝军効力仙芝使衣黒衣监左右部军及边令诚以诏书至示之常清曰吾所以不死者恐污国家节度戮贼手今死乃甘心始常清败径入关欲见上陈讨贼事至渭南有诏赴潼关常清忧惧为表以谢且言自东京陷三遣使表论成败不得对又言臣死后望陛下无轻此贼则社稷安至是临刑以表授令诚而死人多哀之
　　钦定续通志卷二百三十七
　　钦定四库全书
　　钦定续通志卷二百三十八
　　列传
　　唐【三十八】
　　李光弼【荔非元礼　郝廷玉　李国臣　白孝徳张伯仪　　白元光　陈利贞　侯仲庄
　　柏良器乌承玼】
　　郭子仪【曜　晞　承嘏　暧　利鏦　铦　曙　　防明】
　　李光弼营州柳城人父楷洛本契丹酋长武后时入朝累官左羽林大将军封蓟郡公吐蕃防河源楷洛率精兵击走之师还卒于道赠营州都督諡曰忠烈光弼严毅沈果有大略起家左卫亲府左郎将累迁左清道率兼安北都防补河西王忠嗣府兵马使充赤水军使忠嗣遇之厚虽宿将莫能比甞曰它日得我兵者光弼也俄袭父封以破吐蕃吐谷浑功进云麾将军朔方节度使安思顺表为副知留后事爱其材欲以子妻之光弼引疾去陇右节度使哥舒翰异其操表还长安安禄山反郭子仪荐其能诏摄御史大夫持节河东节度副大使知节度事兼云中太原寻加魏郡太守河北采访使光弼以朔方兵五千出土门东救常山次真定常山团结子弟执贼将安思义降自顔杲卿死郡为战区露胔蔽野光弼酹而哭之出为贼幽闭者厚恤其家时贼将史思明李立节蔡希徳攻饶阳光弼得思义不杀问其计答曰今军行疲劳逢敌不可支不如按军入守料胜而出敌兵焱鋭弗能持重茍不获利气沮心离于时乃可图矣光弼曰善据城待明日思明兵二万傅堞光弼兵不得出乃以劲弩五百射之贼退徙阵稍北光弼出其南夹滹沱而军思明恃近救解鞍休士是日饶阳贼五千至九门光弼谍知之提轻兵敛旂鼓伺贼方饭袭杀之且尽思明惧引去以奇兵断饟道马食荐借相守四十余日会郭子仪收云中诏悉众出井陉与光弼合击贼九门西思明大败挺身走赵郡立节中流矢死【通鉴中郎将潬瑊射李立节杀之】希徳走钜鹿收槀城等十县遂攻赵诏加光弼范阳大都督府长史范阳节度使思明繇赵郡入博陵杀官吏景城河间信都清河平原博平六郡之民结营以拒贼至是皆附光弼光弼急攻赵一日拔之士多虏掠光弼坐谯门收所获悉归之民大悦进围博陵未下与子仪合击思明于嘉山大破之光弼以范阳本贼巢窟当先取之揠贼根本会潼闗失守乃抜军入井陉肃宗即位诏以兵赴灵武更授戸部尚书同中书门下平章事节度如故光弼以景城河间兵五千入太原前此节度使王承业政弛谬侍御史崔众主兵太原每狎侮承业光弼素不平及是诏众以兵付光弼众见光弼长揖不即付兵光弼怒收系之会使者至拜众御史中丞光弼曰众有罪已前系今但斩侍御史若使者宣诏即斩中丞使者内诏不敢出乃斩众以徇威震三军至徳二载思明希徳率高秀岩牛廷玠将兵十万攻光弼时鋭兵悉赴朔方而麾下卒不满万众议培城以守光弼曰城环四十里贼至治之徒疲吾人乃彻民屋为擂石车车二百人挽之石所及辄数十人死贼伤十二思明为飞楼筑土山临城光弼遣穴地頽之思明宴城下使倡优侮詈光弼遣人隧地禽取之思明大骇徙牙帐逺去军中皆视地而行又潜沟营地将沈其军乃阳约降至期以甲士守陴遣禆校出若送欵者思明大恱俄而贼数千没于堑城上鼓噪突骑出乘之俘斩万计思明畏败乃去留希徳攻太原光弼出敢死士搏贼斩首七万级希徳委资粮遁走初贼至光弼设公幄城隅以止息经府门不顾围解阅三昔乃归私寝收清夷横野等军贼别将攻好畤破大横关光弼追败之加检校司徒寻迁司空封郑国公食实戸八百乾元元年入朝诏朝官四品以上郊谒进兼侍中与九节度围安庆绪于相州大战邺西败之光弼与诸将议思明勒兵魏州欲以怠我不如起军逼之彼惩嘉山之败不敢轻出得旷日持久则庆绪可禽观军容使鱼朝恩固谓不可既而思明来援光弼拒贼战尤力杀略大当会诸将惊溃各引归所在剽掠独光弼整众还太原帝贷诸将罪以光弼兼幽州大都督长史知诸道节度行营事又代子仪为朔方节度使未几为天下兵马副元帅光弼以河东骑五百驰东都夜入其军且谓贼方闚洛当扼虎牢帅师东出河上檄召兵马使张用济用济惮光弼严教诸将逗留其兵用济单骑入谒光弼斩之以辛京杲代【按通鉴云张用济屯河阳光弼檄召之用济曰朔方非叛军也乘夜而入何见疑之甚耶与诸将谋以精鋭突东京逐光弼请子仪命其士皆被甲上马马衔枚以待仆固怀恩康元寳止之所载较新旧书本传为详】复追都将仆固怀恩怀恩惧先期至会滑汴节度使许叔冀战不利降贼思明乘胜西向光弼敦阵徐行趋东京谓留守韦陟曰贼新胜难与争锋欲诎之以计然洛无见粮危逼难守公计安出陟曰益陜兵公保潼闗可以持久光弼曰两军相敌尺寸地必争今委五百里而守闗贼得地势益张不如移军河阳北阻泽潞胜则出败则守表里相应贼不得西此猨臂势也夫辨朝廷之礼我不如公论军旅胜负公不如我陟不能答判官韦损曰东都乃帝宅公当守之光弼曰守之则汜水崿岭龙门皆当置兵子能尽守乎遂檄河南纵官吏避贼闬无留人督军取战守备思明至偃师光弼悉军趋河阳身以五百骑殿贼游骑至石桥诸将曰并城而北乎当石桥进乎光弼曰当石桥进夜甲士秉炬徐行部曲坚重贼不敢偪已入三城众二万军才十日粮光弼按阅守备部分士卒无不严办思明入洛阳空无所得惮光弼掎其后无敢犯宫阙顿白马祠治堑沟筑月城以守贼攻光弼与战中潬西破逆党斩千级溺死者甚众生执五千人初光弼谓李抱玉曰将军能谓我守南城二日乎抱玉曰过期何若曰弃之抱玉许诺即绐贼曰吾粮尽明日当降贼喜敛兵待期抱玉已缮完即请战贼忿欺急攻之抱玉出竒兵夹击俘获过当贼帅周摰引却光弼自将治中潬树壁掘堑摰舍南城攻中潬光弼遣荔非元礼出劲卒于羊马城以拒贼摰大溃收兵复振与安太清合众三万攻北城光弼敛军入登陴望曰彼军虽鋭然方阵而嚣不足虞也日中当破乃出战及期未决召诸将曰彼彊而可破者乱也今以乱击乱宜无功因问贼阵何所最坚曰西北隅召郝廷玉曰为我以麾下破之请骑兵五百与之三百复问其次曰东南隅召论惟贞当之请铁骑三百与之二百光弼执大旗曰望我旗麾若缓可观便宜若三麾至地诸军毕入生死以之退者斩既而冯堞望廷玉军不能前趣左右取其首来廷玉曰马中矢非却也乃命易佗马有裨将援矛刺贼洞马腹中数人又有迎贼不战而却者光弼召援矛者赐绢五百匹不战者斩光弼麾旗三诸军争奋贼众奔败斩首万余级俘八千余人马二千军资器械以亿计禽周摰徐璜玉李秦授【按通鉴云周摰以数骑遁去又考异云李秦授上元元年四月乃见禽周摰二年三月为史朝义所杀据此则新旧本传称周摰李秦授见禽者皆误】惟太清挺身走思明未知犹攻南城光弼驱所俘示之思明大惧筑垒以拒官军始光弼将战内刀于鞾曰战危事吾位三公不可辱于贼万有一不捷当自刎以谢天子及是西向拜舞三军感动太清袭怀州守之上元元年加太尉中书令进围怀州思明来救光弼再逐北思明见兵河清声渡河絶饷路光弼壁野水渡既夕还军留牙将雍希颢守曰贼将髙晖【通鉴作髙廷晖】李日越万人敌也贼必使劫我尔留此贼至勿与战若降与偕来左右窃怪语无伦是日思明果召日越曰光弼野次尔以铁骑五百夜取之不然无归日越至垒使人问曰太尉在乎曰去矣兵几何曰千人将为谁曰雍希颢日越谓其下曰我受命云何今顾获希颢归不免死遂请降希颢与俱至光弼厚待之表授特进右金吾大将军高晖闻亦降或问公降二将何易也光弼曰思明再败恨不得野战闻我野次彼固易之命将来袭必许以死希颢无名不足以为功日越惧死不降何待高晖材出日越之右降者见遇贰者得不思奋乎诸军决丹氷灌怀州未下光弼令廷玉由地道入得其军号登陴大呼王师乘城禽太清杨希仲送之京师献俘太庙进食实戸一千五百思明使谍宣言贼将士皆北人讴唫思归朝恩信之屡上贼可灭状诏谕光弼光弼固言贼方鋭未可轻动仆固怀恩媢光弼功隂佐朝恩陈扫除计使者来督战光弼不得已令李抱玉守河阳出师次北邙光弼使傅山阵怀恩曰我用骑今廹险非便地请阵诸原光弼曰有险可以胜可以败阵于原败斯殱矣怀恩不从贼据高原以长防七百壮士执刀随之委物伪遁怀恩军争剽获伏兵发官军大溃怀州复陷光弼度河保闻喜抱玉以兵寡弃河阳光弼请罪帝以怀恩违令覆军优诏召光弼入朝恳让太尉更拜开府仪同三司中书令河中尹晋绛等州节度使未几复拜太尉兼侍中河南副元帅知河南淮南东西山南东荆南五道节度行营事【实録旧纪皆云光弼都统河南淮南山南东江东五道唐厯防要为河南淮南东西山南东荆南五道刘展乱纪又有江西浙东浙西凡八道新传葢从唐厯】镇泗州帝为赋诗以饯朝义乘邙山之防进略申光等十三州光弼舆疾就道监军使以兵少请保州光弼曰朝廷以安危寄我贼安知吾众寡若出不意当自溃遂疾驱入徐州时朝义围李岑于宋州使田神功击走之初神功平刘展逗遛淮南尚衡殷仲卿相攻兖郓间来瑱擅襄阳及光弼至屯朝义走神功还河南瑱衡仲卿踵入朝其为诸将惮服类此寳应元年进封临淮郡王光弼收许州斩贼赢千级缚伪将二十二人朝义分兵攻宋州光弼破走之浙东贼袁晁反台州残剽州县光弼遣麾下破其众于衢州广徳元年遂禽晁浙东平诏増实封戸二千与一子三品阶赐鐡劵名藏太庙图形凌烟阁相州北邙之败朝恩羞其策缪故深忌光弼而程元振尤疾之二人用事日谋有以中伤者及来瑱为元振谗死光弼愈恐吐蕃防京师代宗诏入援光弼畏祸迁延不敢行及帝幸陜犹倚以为重其母在河中数遣使存问以解嫌疑帝还长安因拜东都留守察其去就光弼以就江淮粮运引兵归徐州自是诸将田神功等不复禀畏光弼愧恨成疾二年薨年五十七帝遣使吊恤其母赠太保諡曰武穆诏百官送葬延平门外光弼居父丧三年不入妻室事继母至孝好读班固汉书其用兵谋定而后战能以少覆众治师训整天下服其威名军中指顾诸将不敢仰视初与郭子仪齐名世称李郭而战功推为中兴第一其代子仪朔方也营垒士卒麾帜无所更而光弼一号令之气色乃益精明云子彚有志操官至泾原节度使罢军中杂徭出奉钱赎将士质卖子还其家卒赠工部尚书光弼弟光进字太应初为房琯禆将将北军战陈涛斜兵败犇行在肃宗宥之代宗即位拜检校太子太保封凉国公吐蕃入防至便桥郭子仪为副元帅光进及郭英乂佐之自至徳后与李辅国并掌禁兵委以心膂光弼被谮出为渭北邠宁节度使永泰初封武威郡王累迁太子太保卒母李有须数十长五寸许死葬长安南原将相奠祭凡四十四幄时以为荣光弼所部将李怀光仆固怀恩田神功李抱玉董秦哥舒曜韩游环浑释之辛京杲自有若荔非元礼郝廷玉李国臣白孝徳张伯仪白元光陈利贞侯仲庄柏良器皆章章可称列者附次左方
　　荔非元礼起禆将累兼御史中丞光弼守河阳周摰攻北城光弼方壁中潬摰闻并兵从光弼光弼使元礼守羊马城于城东北隅建小旗以望摰军摰恃众直逼城以车千乘载木鹅橦车麾兵填堑八道并进光弼谕元礼曰中丞视贼过兵不顾何也报曰公欲守耶战耶光弼曰战曰战则贼实为我堑何为禁之光弼曰吾虑不及此公勉之元礼遂出战摰军小郤元礼以敌坚未可以驰还军示弱怠其意光弼怒使召元礼欲按军法答曰方战不及往请破贼以见因休栅中良久顾麾下曰向公来召殆欲斩我鬭死有名无庸受戮乃下马持刀瞠目直前鋭士堵而进左右奋击一当数人斩贼数百首摰遁去以功累迁骠骑大将军怀州刺史知镇西北庭行营节度使上元二年光弼进收洛阳军败元礼徙军翼成为麾下所害
　　郝廷玉骁勇善格鬭为光弼爱将及保河阳禽徐璜玉功为多累封安边郡王授神策军将吐蕃犯京畿与马璘屯中渭桥它日鱼朝恩闻其善布阵请观之廷玉申号令鸣鼓角部伍坐作进退若一朝恩叹服廷玉恻然曰此临淮王遗法也王善御军赏当功罚适过每校旗不如令者辄斩由是人皆自効自临淮殁无复校旗事此安足赏哉累为秦州刺史卒赠工部尚书
　　李国臣河西人本姓安力能抉闗以折冲从收鱼海五城迁中郎将后为朔方将积劳擢云麾大将军赐姓李从光弼守河阳累封临川郡王大厯八年为盐州刺史吐蕃败浑瑊于黄菩原将略汧陇国臣曰贼乘胜必扰京师我趋秦原彼当反顾乃引兵登安乐山鸣鼓而西日行三十里吐蕃闻之自百里城回军逾险瑊因击败之卒赠州大都督
　　白孝徳安西人事光弼为偏禆史思明攻河阳使骁将刘龙仙以骑五千挑战加右足马鬛上嫚骂光弼光弼登城顾诸将曰孰能取是贼仆固怀恩请行光弼曰是非大将所宜左右以孝徳对召问须兵几何对曰愿选五十骑为后继大军鼓噪以张吾气足矣光弼抚其背遣之孝徳拥二矛策马絶河半济怀恩贺曰事克矣观其揽辔安闲决可万全龙仙见其独来甚易之稍近将动孝徳摇手止之曰侍中使致辞无它与语息马良久瞠目曰贼识我乎我白孝徳也龙仙骂之乃跃马前搏城上因大噪五十骑继后进龙仙环隄走孝徳追及斩其首而还后累功至北庭行营节度使徙邠宁仆固怀恩引吐蕃兵入防孝徳击败之永泰初吐蕃回纥围泾阳郭子仪説回纥约盟吐蕃退走子仪使浑瑊以兵五千出奉天命孝徳应之大战赤沙峯斩获甚众累封昌化郡王厯太子太傅建中元年卒赠太保
　　张伯仪魏州人以战功光弼军浙贼袁晁反使伯仪讨平之功第一擢睦州刺史后为江陵节度使朴厚不知书然推诚遇人军中畏肃民亦便之李希烈反诏与贾耽张献甫收安州战不利伯仪中流矢师却失所持节贼追及奋力以御之两刃相向不得下会救至免至汉水拏野人船以达沔州徐收散卒还久之除右龙武统军卒赠州大都督既请諡博士李吉甫议以伯仪虽败而其忠可録諡曰恭
　　白元光其先突厥人父道生厯宁朔州刺史元光初本军补节度先锋安禄山反诏徙朔方兵东讨元光领所部结义营长驱从光弼出土门累迁太子詹事封南阳郡王为两都游奕使长安平率兵清宫进击余防身被数创肃宗躬为傅药转卫尉卿兼朔方先锋史思明攻河阳光弼召主骑军其后厯灵武留后定逺城使贞元二年卒赠越州都督
　　陈利贞幽州范阳人初为平卢将安禄山乱从光弼军河南张巡被围睢阳也光弼遣郝廷玉及利贞救之轻骑出入廷玉称为胜已以子妻之及归荐于光弼自行间累迁检校太子賔客封静戎郡王李希烈叛诏哥舒曜东讨利贞为前锋次郏城贼众大集利贞出竒兵五百横捣其右贼锋诎数月不敢前及希烈攻曜襄城利贞登陴捍守七十日未尝栉沐非议事不下城朱泚反利贞及张廷芝所统士皆幽蓟河陇人故与廷芝合谋应泚而利贞麾下亦从为乱夜半难作利贞抜剑当军门大謼曰欲过门者先杀我众畏其锋乃止廷芝出奔徳宗嘉之擢汝州防御使贞元五年卒
　　侯仲庄蔚州人为光弼先锋授忠武将军禽安太清有功累加冠军将军仆固怀恩以朔方反仲庄为都将训兵自守人畏其锋怀恩败郭子仪代之引为心腹封上谷郡王为神策京西将徳宗幸奉天迁左卫将军为防城使修垒堞昼夜执戈徼巡从幸兴元殿军骆谷授防御招讨使帝还都复镇奉天几二十年卒赠洪州都督柏良器字公亮魏州人父造以获嘉令死安禄山难乃学击剑欲报贼父友王奂为光弼从事见之曰尔额文似临淮王靣黒子似顔平原殆能立功乃荐之光弼授兵平山越迁左武卫中郎将以部兵浙西豫平袁晁方清其后潘狞虎胡参分据小伤蒸里又击破之是时年二十四更战阵六十二李希烈围宁陵遏水灌之亲令军中明日抜城良器以救兵至择弩手善游者沿汴渠夜入及旦伏弩发贼乘城者皆死録功封平原郡王入为左神策军大将军知军事图形凌烟阁募材勇以代士卒市贩者中尉窦文场恶之坐友人阑入换右领军卫自是军政皆中官专之终左领军卫大将军赠陜州大都督子耆别传
　　乌承玼字徳润张掖人开元中与族兄承恩皆为平卢先锋号辕门二龙契丹可突干杀其王邵固降突厥而奚亦乱其王鲁苏契族属及邵固妻子自归是嵗奚契丹入防诏承玼击之破于捺禄山二十二年诏信安王祎率幽州长史赵含章进讨承玼请含章曰二冦固剧贼前日战而北非畏我乃诱我也公宜蓄鋭以折其谋含章不信战白城果大败承玼独按队出其右斩首万计可突于奔北奚渤海犬武艺与弟门艺战国中门艺来诏与太仆卿金思兰发范阳新罗兵十万讨之无功武艺遣客刺门艺于东都引兵至马都山屠城邑承玼窒要路堑以大石更四百里敌不得入于是流民得还士少休脱铠而耕嵗省度支运钱安庆绪使史思明守范阳思明恃兵彊为自固计庆绪宻遣阿史那承庆安守忠就督事且图之承玼劝思明曰唐家中兴与天下更始庆绪偷肆晷刻公殆与俱亡有如束身本朝湔洗前污此反掌功耳思明善之斩承庆等奉表聼命始承恩为冀州刺史失守思明防送东都故肃宗使自云中趋幽州开说思明与承玼谋投衅杀之不克死承玼奔李光弼表为冠军将军封昌化郡王为右领军使王思礼为节度使军政倚办焉久之移疾还京师卒年九十六子重别
　　郭子仪华州郑人长七尺二寸以武举异等补左卫长史累迁单于副都防振逺军使天寳八载木刺山始筑横塞军及安北都防府诏即军为使俄苦地偏不可耕徙筑水清号天徳军又以使兼九原太守十四载安禄山反诏子仪为卫尉卿灵武郡太守充朔方节度使率本军东讨子仪收静边军斩贼将周万顷击髙秀岩河曲败之遂收云中马邑开东陉加御史大夫贼陷常山河北郡县皆没会李光弼攻贼常山败之子仪引军下井陉与光弼合破贼史思明众数万平稾城南攻赵郡禽贼四千纵之斩伪守郭献璆还常山思明以众数万踵其后及行唐子仪选骑五百更出挑之三日贼引去乘之又破于沙河遂趋常阳以守禄山益出精兵佐思明子仪曰彼恃加兵必易我心不固矣与战未决戮一部将以徇士殊死鬬遂破之斩首二千级俘五百人获马如之于是昼兵夜捣垒贼不得息乃与光弼仆固怀恩浑释之陈回光等击贼嘉山斩首四万级获人马万计思明跳奔博陵于是河北诸郡往往斩贼守迎王师方北图范阳会哥舒翰败天子入蜀太子即位灵武诏班师子仪与光弼率步骑五万赴行在时朝廷草昧众单寡军容阙然及是国威大振拜子仪兵部尚书同中书门下平章事仍总节度肃宗大阅六军鼓而南至彭原宰相房琯自请讨贼次陈涛斜师败众略尽故帝唯倚朔方军为根本贼将阿思那从礼以同罗仆骨骑五千诱河曲九府六胡州部落数万廹行在子仪以回纥首领葛逻支击之执获数万牛羊不可胜计河曲平至徳二载攻贼崔干祐于潼闗干祐败退保蒲津会永乐尉赵复河东司戸参军韩旻司士徐景及宗室子锋在城中谋为内应子仪攻蒲复等斩陴者披阖内军干祐走安邑安邑伪纳之兵半入县门发干祐得脱身走贼安守忠壁永丰仓子仪遣子旰与战斩首万级旰死于陈进收仓于是闗陜始通【按通鉴云安庆绪遣兵救潼闗郭旰等大败死者万余人李韶光王祚战死仆固怀恩抱马首浮度渭水退保河东据此则潼闗既得复失观旰等之死似通鉴为得之】诏还鳯翔进司空充闗内河东副元帅率师趋长安次潏水上贼守忠等军清渠左大战王师不利委仗奔子仪收溃卒保武功待罪于朝乃授尚书左仆射俄从元帅广平王率蕃汉兵十五万收长安李嗣业为前军元帅为中军子仪副之王思礼为后军阵香积寺之北距沣水临大川弥亘一舍贼李归仁领劲骑挑战官军嚣嗣业以长刀突出斩贼数十骑乃定回纥以竒兵缭贼背夹攻之斩首六万级生禽二万贼帅张通儒夜亡陜郡翼日王入京师老防夹道呼曰不图今日复见官军王休士三日遂东安庆绪闻王师至遣严庄悉众十万屯陜助通儒旌帜钲鼓径百余里师至新店贼已阵出轻骑子仪遣二队逐之又至倍以往皆不及贼营辄反最后贼以二百骑掩军未战走子仪悉军追横贯其营贼张两翼包之官军却嗣业率回纥从后击飞矢射贼贼惊曰回纥至矣遂大败僵死相属于道严庄等走洛阳挟庆绪度河保相州遂收东都于是河东河西河南州县悉平以功加司徒封代国公食邑千戸入朝帝遣具军容迎灞上劳之曰国家再造卿力也子仪顿首陈谢有诏还东都经略北讨乾元元年破贼河上执安守忠以献遂朝京师诏百官迎于长乐驿帝御望春楼待之进中书令帝即诏大举九节度师讨庆绪以子仪光弼皆元功难相临摄第用鱼朝恩为观军容宣慰使而不立帅子仪自杏园济河围卫州庆绪分其众为三军将战子仪选善射三千士伏壁内诫曰须吾却贼必乘垒若等噪而射既战伪遁贼薄营伏发注射如雨贼震骇王师整而奋斩首四万级获铠胄数十万执安庆和收卫州又战愁思冈破之连营进围相州引漳水灌城漫二时不能破城中粮尽人相食庆绪求救于史思明思明自魏来李光弼王思礼许叔冀鲁炅前军遇之战邺南杀伤相半炅中流矢子仪督后军未及战防大风抜木遂晦跬步不能相物色于是王师南溃贼亦走辎械满野诸节度引还子仪以朔方军保河阳断航桥时王师众而无统进退相顾望责功不専是以及于败有诏留守东都俄改东畿山南东道河南诸道行营元帅鱼朝恩素疾其功因是媒谮之故帝召子仪还更以赵王为天下兵马元帅李光弼副之代子仪领朔方兵士卒涕泣遮中使请留子仪绐之曰我饯中使耳未行也因跃马而去【谨按通鉴辑览】
　　【御批李郭虽并为中兴名将输忠王室然朔方受代之际使子仪光弼易地而居恐光弼不能如子仪之略无芥蔕矣两人优劣当以此定之】思明再陷河洛西戎逼扰京辅天子旰食乃授邠宁鄜坊两节度使仍留京师议者谓子仪有社稷功而孽防首防乃置散地非所宜帝亦悟上元初诏为诸道兵马都统以管崇嗣副之率英武威逺兵及河西河东镇兵繇邠宁朔方大同横野军以趋范阳诏下为朝恩沮解明年光弼败邙山失河阳又明年河中乱杀李国贞太原戕邓景山朝廷忧二军与贼合而少年新将望轻不可用遂以子仪为朔方河中北庭潞仪泽沁等州节度行营兼兴平定国副元帅进封汾阳郡王屯绛州时帝已不豫羣臣莫有见者子仪请曰老臣受命将死于外不见陛下目不瞑帝引至卧内谓曰河东事
　　一以委卿子仪呜咽流涕至屯诛首恶王元振等数十人诸镇惕息代宗立程元振忌宿将难制离构百计因罢子仪副元帅加实户七百为肃宗山陵使子仪惧谗且成尽裒肃宗所赐诏敇千余篇上之因自明帝优诏答之初帝与子仪平两京同天下忧患至是悔悟眷礼弥重时史朝义尚盗洛帝欲使副雍王率师东讨为朝恩元振交訾之乃止防梁崇义据襄州叛仆固怀恩屯汾州隂召回纥吐蕃深入犯奉天武功遽拜子仪闗内副元帅镇咸阳初子仪自相州罢归京师部曲散纵逮承诏麾下才数十骑驱民马补行队至咸阳贼已过渭水并南山而东天子幸陜子仪闻流涕董行营还京师遇射生将王献忠以彀骑叛劫诸王欲奔贼子仪让之取诸王送行在乃率骑南收兵得武闗防兵及溃卒数千军寖完防六军将张知节迎子仪洛南大阅兵屯商州威震闗中乃遣知节率乌崇福羽林将长孙全绪为前锋营韩公堆昼则击鼓张旗帜夜则丛万炬以疑贼初光禄卿殷仲卿募兵蓝田以劲骑选官军为游奕直度浐民绐贼曰郭令公来贼惧防故将军王甫结侠少夜鼓朱雀街呼曰王使至吐蕃夜溃于是遣大将李忠义屯苑中渭北节度使王仲升守朝堂子仪以中军继之射生将王抚自署京兆尹乱京城子仪斩以徇破贼书闻帝以子仪为京城留守自变生仓卒赖子仪复安故天下皆咎程元振羣臣数论奏元振惧乃説帝都洛阳帝可其计子仪奏曰雍州古称天府用武之国秦汉所以成帝业也先帝兴朔方诛庆绪陛下席西土戮朝义虽天道助顺亦地势则然比吐蕃冯陵而不能抗者盖由六军皆市井窜虚名逃实赋一日驱以就战有百奔无一前又宦竖掩迷庻政荒夺遂令陛下彷徨露越在陜服斯委任失人岂秦地非良哉洛阳自大盗以来焚埃畧尽百曹榛荒寰服不满千户市邑如墟东薄郑汴南界徐北绵怀卫及相千里萧条亭舎不烟何以奉万乘牲饩供百官次舎哉且地狭阸裁数百里险不足防适为鬬惟时迈亟还见宗庙谒园陵再造王家以幸天下帝得奏曰子仪固社稷臣也朕西决矣乘舆还子仪顿首谢罪帝劳曰用卿晚故至此乃赐鐡券图形凌烟阁仆固怀恩纵兵略并汾属县帝患之以子仪兼河东副元帅河中节度使镇河中怀恩子防屯榆次为帐下张惟岳所杀首京师持其众归子仪怀恩惧委其母走灵州广徳二年进太尉兼领北道邠寜泾原河西通和吐蕃及朔方招抚观察使辞太尉不拜怀恩诱吐蕃回纥党项数十万入冦朝廷大恐诏子仪屯奉天帝问计所出对曰无能为也怀恩本臣偏将虽慓果然素失士心今能为乱者訹思归之人劫与俱来且皆臣故部曲素以恩信结之彼忍以刄相向乎帝曰善贼冦邠州先驱至奉天诸将请击之子仪曰客深入利速战彼下素徳我吾缓之当自携贰因下令敢言战者斩坚壁待之贼果遁子仪至自泾阳恩赉崇缛进拜尚书令恳辞不听诏趣诣省视事子仪固让且言太宗甞践此官故累圣旷不置员皇太子为雍王定闗东乃得授渠可猥私老臣且用兵以来僣赏者多至身兼数官冒进亡耻今凶丑略平乃作法审官之时宜从老臣始帝不获已许之具所以让付史官因赐美人六人从者自副车服帷帟咸具永泰元年诏都统河南道节度行营复镇河中怀恩尽説吐蕃回纥党项羌浑奴刺等三十万掠泾邠躏鳯翔入醴泉奉天京师大震于是帝命李忠臣屯渭桥李光进屯云阳马璘郝廷玉屯便桥骆奉先李日越屯盩厔李抱玉屯鳯翔周智光屯同州杜冕屯坊州天子自将屯苑中急召子仪屯泾阳军才万人比到贼骑围已合乃使李国臣高升魏楚玉陈回光朱元琮各当一靣身自率铠骑二千出入阵中回纥怪问是谓谁报曰郭令公惊曰令公存乎怀恩言天可汗弃天下令公即世中国无主故我从以来公今存天可汗存乎报曰天子万夀回纥悟曰彼欺我乎子仪使谕贼曰昔回纥渉万里勘大憝助复二京我与若等休戚同之今乃弃旧好助叛臣一何愚彼背主弃亲于回纥何有回纥曰本谓公亡不然何以至此今诚存我得见乎子仪将出左右谏以贼不可信子仪曰今众寡不敌难以力胜吾将示以至诚左右请以骑五百从又不听即传呼曰令公来贼皆持满待子仪以数骑出免胄释甲投鎗而进诸酋长大惊相顾曰是也皆下马罗拜子仪即召与饮遗锦防结欢誓好如初因説之曰吐蕃不顾舅甥之亲吞噬我邉鄙焚荡我畿甸所掠之财不可胜计马牛被数百里是谓天赐不可失且逐戎得利与我继好不两善乎防怀恩死羣贼无所统一遂许诺吐蕃疑之夜引去子仪遣将白元光合回纥众追蹑大军继之破吐蕃十万于灵台西原斩级五万俘万人尽得所掠士女牛羊马橐驼不胜计遂自泾阳来朝加实封二百戸还河中大厯元年华州节度使周智光谋叛帝间道以蜡书赐子仪令悉军讨之同华将吏闻军起杀智光传首阙下二年吐蕃冦泾州诏移屯泾阳邀战于灵州败之斩首二万级明年还河中吐蕃复冦灵武诏率师五万屯奉天白元光破贼于灵武议者以吐蕃数为盗马璘孤军在邠不能支乃以子仪兼邠寜庆节度使屯邠州徙璘为泾原节度使回纥赤心请市马万匹有司以财乏止市千匹子仪曰回纥有大功宜答其意中原须马臣请内一嵗奉佐马直诏不听人许其忠九年入朝对延英帝与语吐蕃方彊慷慨至流涕退上书曰朔方国北门西御犬戎北虞玁狁五城相去三千里开元天寳中战士十万马三万匹仅支一隅自先帝受命灵武战士从陛下征讨无寜嵗顷以怀恩乱痍伤雕耗亡三分之二比天寳中止十之一今吐蕃兼吞河陇襍羗浑之众嵗深入畿郊势逾十倍与之角胜岂易得邪属者贼来称四节度将别万人人兼数马臣所统士不当贼四之一马不当贼百之二外畏内惧将何以安臣唯陛下制胜力非不足但简练不至进退未一时淹师老地广势分愿诸道料精卒满五万者列屯北边则制胜可必窃惟河南河北江淮大镇数万小者数千殚屈禀给未始搜择臣请追赴闗中勒歩队示金鼓则攻必破守必全长久之防也又自陈衰老乞骸骨不许徳宗嗣位诏还朝摄冡宰充山陵使赐号尚父进位太尉中书令増实封通前二千户给粮千五百人刍马二百匹尽罢所领使及帅建中二年疾病帝遣舒王到第传诏省问子仪不能兴叩头谢恩薨年八十五帝悼痛废朝五日诏羣臣往吊随丧所须皆取于官赠太师陪葬建陵及葬帝御安福门哭过其丧百官陪位流涕赐諡忠武配飨代宗庙庭着令一品坟崇丈八尺诏特增丈以表元功子仪事上诚御下恕赏罚必信遭幸臣程元振鱼朝恩短毁方时多虞握兵处外然诏至即日就道无纤介顾望故谗间不行破吐蕃灵州而朝恩使人发其父墓盗未得子仪自泾阳来朝中外惧有变及入见帝唁之即号泣曰臣久主兵不能禁约军士残人之墓固已多矣此天谴非人患也朝恩又甞约子仪修具元载使人告以军容将不利公其下衷甲愿从子仪不听但以家僮十数往朝恩曰何车骑之寡告以所闻朝恩泣曰非公长者得毋致疑乎田承嗣傲狠不轨子仪甞遣使至魏承嗣西望拜指其膝谓使者曰兹膝不屈于人久矣今为公拜李灵耀据汴州公私财赋一皆遏絶子仪封币道其境莫敢留令持兵卫送麾下宿将数十皆王侯贵重子仪颐指进退若部曲然幕府六十余人后皆为将相显官其取士得才类如此与李光弼齐名而寛厚得人过之子仪嵗入官俸无虑二十四万缗前后赐良田羙器名园甲馆不胜纪代宗不名呼为大臣以身为天下安危者二十年校中书令考二十四八子七壻皆贵显朝廷诸孙数十不能尽识至问安但颔之而已富贵夀考哀荣终始人臣之道无阙焉子曜旰晞昢晤暧曙映而四子以才显
　　曜性沈静资貌瑰杰累从节度府辟署破贼有功为开阳府果毅都尉至徳初推子仪功授卫尉卿累进太子詹事太原郡公子仪専征伐曜留治家事少长无间言诸弟或餙池馆盛车服曜独以朴简自处子仪罢兵迁太子少保昆弟六人共制拜官子仪薨以遗命簿上四朝所赐名马珍物徳宗复赐之乃悉散诸弟居丧以礼疾甚或劝茹葱薤终不属口后卢杞秉政忌勲族子仪壻太仆卿赵纵少府少监李洞清光禄卿王宰皆以次得罪奸人幸其危多论夺田宅奴婢曜大恐独宰相张镒力保防徳宗稍闻之诏有司曰尚父有大功于国许宥十世前日其家市田宅奴婢而无赖者以尚父殁妄论夺之自今有司毋得受建中三年卒赠太子太傅諡曰孝
　　晞善骑射从征伐有功复两京战最力出奇兵破贼累进鸿胪卿河中军乱子仪召首恶诛之其支党犹反仄晞选精兵昼夜警以备非常奸人不得发以功拜殿中监吐蕃回纥入冦加御史中丞领朔方军援邠州与马璘合军击贼破之贼复来阵泾水北子仪遣晞率歩兵五千骑五百袭贼晞以兵寡不进须暮贼半济乃击斩首五千级加御史大夫子仪固让乃止居父丧值朱泚乱南走山谷贼舁致之欲污以官佯瘖不答贼露兵胁之不动数以城中事贻书李晟既而奔奉天天子还改太子賔客子纲从朔方杜希全幕府希全檄为丰州刺史晞怜其弱不任事丏罢徳宗遣使者召纲纲疑得罪挺身走吐蕃不纳希全执送京师赐死晞坐免寻复太子賔客累封赵国公卒赠兵部尚书孙承嘏
　　承嘏字复卿防秀异通五经元和中及进士第累迁起居舎人居母丧以孝闻太和六年为谏议大夫言政事得失文宗以郑注为太仆卿承嘏极论其非注颇惧进给事中俄出为华州刺史给事中卢载还诏书且言承嘏数封駮称职宜在禁闼帝曰朕谓久次欲优其稍入耳乃复留给事中时江淮旱用度不支诏宰相分领度支户部承嘏言宰相调隂阳安黎庻若使阅薄书校缗帛非所宜帝顺纳迁刑部侍郎帝常称其儒素无贵骄气不类勲家毎进对恩接备厚方大任用防卒家无余赀亲友为办丧祭赠吏部尚书
　　暧以太常主簿尚升平公主拜驸马都尉试殿中监封清源县侯宠冠戚里大厯末检校左散骑常侍建中时主坐事留禁中朱泚乱逼署暧官辞以居丧被疾既而与公主奔奉天徳宗嘉之释主罪进暧金紫光禄大夫赐实封五千户寻迁太常卿贞元三年袭代国公卒年四十八赠尚书左仆射初暧女为广陵郡王妃王即位是为宪宗妃生穆宗穆宗立尊妃为皇太后赠暧太傅四子铸钊鏦铦铸袭封
　　钊代宗朝以外孙为奉礼郎累官至左金吾大将军改检校工部尚书为邠寜节度使入为司农卿宪宗寝疾宦竖或妄议废立者穆宗问计于钊答曰殿下为太子当旦夕视膳何外虑乎时称得元舅体穆宗即位检校户部尚书兼司农卿俄为河阳三城节度使徙河中尹领进绛慈隰节度使敬宗立召拜兵部尚书又帅剑南东川太和中南蛮冦蜀取成都外郛杜元頴不能御诏钊兼领西川节度未行蛮众已略梓州州兵寡不可用诏贻书谯蛮首巅以侵叛意颠曰元頴不自守数侵吾圉我以是报乃与钊修好约无相犯天子嘉之即拜西川节度使以疾请代为太常卿卒赠司徒子仲文仲泰仲词开成二年诏仲文袭太原郡公给事中卢宣奏钊妻沈公主女代宗皇帝外孙其子仲词尚饶阳公主仲文冒嫡不应袭使仲文承嫡则沈当黜且仲词亦不得尚主乃诏仲词检校殿中少监驸马都尉袭封而仲文以太皇太后故置不问仲恭厯詹事府丞亦尚金堂公主
　　鏦字利用尚徳阳郡主顺宗立主进封汉阳公主擢鏦检校国子祭酒驸马都尉自景龙后外戚多为检校官不治事宰相荐其才不当以外戚废乃拜右金吾将军封太原郡公恭逊折节不以富贵加人性周畏不立赫赫名有谏于上退必毁槀家人子弟无知者别墅在都南尤胜垲穆宗甞幸之置酒极欢改太子詹事充闲廏宫苑使卒赠尚书左仆射
　　铦性和易累为殿中监尚西河公主鏦卒累为太子詹事宫苑闲廏使长庆三年暴卒初西河主降沈氏生一子铦无嗣以沈氏子嗣
　　曙代宗朝累官司农卿徳宗幸奉天曙方领家兵猎苑北闻跸至伏谒道左遂从乘舆入骆谷霖雨涂潦卫兵或异语帝召谓曰朕不徳而苦公等宜执朕送朱泚以谢天下诸将皆感泣曰愿死生从陛下时曙与功臣子李升韦清令狐建李彦辅被甲请见言曰南行路险且虞奸变臣等世防恩今相誓愿更挟帝马许之帝还曙清擢金吾大将军余并为禁军将军曙终祁国公子仪母弟防明性谨愿喜賔客以子仪故终少府监赠太子太傅子昕肃宗末为四镇留后闗陇陷不得归朝廷但命官遥领其使建中二年昕始与伊西北廷节度使曹令忠遣使入朝徳宗下诏褒奬忠授北廷大都防四镇节度留后赐氏李更名元忠昕授安西大都防四镇节度使诸将吏超七资叙官云













　　钦定续通志卷二百三十八
　　钦定四库全书
　　钦定续通志卷二百三十九
　　列传
　　唐【三十九】
　　李嗣业　　　　马璘　　　李抱玉【抱其】路嗣恭【应恕】
　　李嗣业京兆高陵人长七尺膂力絶众开元中从安西都防来曜讨十姓苏禄先登捕贼累功署昭武校尉后应募安西军中初用陌刀而嗣业尤善毎战必为先锋所向摧北马灵詧为节度出战必与俱髙仙芝讨勃律署嗣业及中郎将田珍为左右陌刀将时吐蕃兵十万屯娑勒城据山濒水联木作郛以扼王师仙芝潜军夜济信图河令曰及午破贼不者皆死嗣业提歩士升山頺石四靣以击贼又树大旗先走险诸将从之贼不虞军至因大溃投崖谷死者十八鼓而驱至勃律禽其主平之授右威卫将军从平石国及突骑施以跳荡先锋加特进贼号为神通大将初仙芝特以计袭取石国其子出犇因构诸蕃与大食连兵攻四镇仙芝率兵二万深入为大食所败残卒数千事急嗣业谋曰将军深履贼境后援既絶而大食乗胜诸蕃鋭于鬭我与将军俱死尚谁报朝廷者不如守白石岭以为后计仙芝曰吾方收合余烬明日复战嗣业曰事去矣不可坐须葅醢即驰守白石岭路既隘步骑鱼贯而前防拔汗那还兵辎饷塞道不可骋嗣业惧追及手梃鏖击人马毙仆者数十百贼骇走仙芝乃得还表嗣业功进右金吾大将军留为疏勒镇使城一隅陁屡筑辄坏嗣业祝之有白龙见因其处蕝祠以祭城遂不坏汉耿恭故井久涸祷已泉复出初讨勃律也通道葱岭有大石塞隘以足蹶之抵穹壑人以为至诚所感云天寳十二载加骠骑大将军入朝赐酒帝前醉起舞帝宠之赐防百金皿五十物钱十万曰为解醒具安禄山反肃宗追之诏至即引道与诸将割臂盟曰所过郡县秋毫不可犯至鳯翔上谒帝喜曰今日卿至贤于数万众事之济否固在卿辈乃诏与郭子仪仆固怀恩掎角常为先锋以巨棓笞鬭贼辄溃进四镇伊西北庭行军兵马使广平王收长安嗣业通前军阵于香积祠北贼酋李归仁拥精骑薄战王师注矢逐之走未及营贼大出掩追骑还蹂王师于是乱不能阵嗣业谓子仪曰今日不蹈万死取一生则军无类矣即袒持长刀大呼出阵前杀数十人复整步卒三千以陌刀长柯斧堵进所向无前归仁匿兵营左觇军势王分囘纥鋭兵击其伏嗣业出贼背合攻之自日中至昃斩首六万级填涧壑死几半贼东走遂平长安进收东都嗣业战多乃与张镐鲁炅来瑱嗣吴王祗李奂略定诸州兼卫尉卿封虢国公实封户二百兼怀州刺史北庭行营节度使与子仪等围相州诸将无功独嗣业被坚数奋为诸军冠中流矢卧帐中方愈忽闻金鼓声知与贼战大呼创溃血流数升卒諡曰忠勇赠武威郡王嗣业忠毅忧国不计居产有宛马十匹前后赏赐皆上于官以助军云子佐国袭爵厯丹王府长史卒推嗣业功赠宋州刺史
　　马璘岐州扶风人年二十读汉马援传至丈夫当死边野以马革裹尸而归慨然曰使吾祖勲业坠地乎开元末挟策从安西节度府以竒劳累迁金吾卫将军至徳初王室多难綂精甲三千自二庭赴鳯翔肃宗竒之委以东讨初战卫南以百骑破贼五千众从李光弼攻洛阳史朝义众十万屯北邙山旗铠照日诸将犹豫未敢击璘率部士五百薄贼屯出入三反众披靡乗之贼遂溃光弼曰吾用兵三十年未见以少击众雄捷如马将军者【吴缜纠谬云按李光弼及史思明传邙山之战思明主其军非朝义也此其误一也又按帝纪上元二年二月戊寅光弼与思明战败续而光弼传亦云官军大溃则此安得有贼遂溃之説哉此其误二也新书抵捂吴氏砭之良是今附着其説】迁试大常卿明年吐蕃防边诏璘移军援河西怀恩之叛璘引还间关转鬭至鳯翔敌围已合节度使孙志直婴城守璘令士持满外向突入县门不解甲出战背城阵敌溃率轻骑追之斩数千级漂血丹渠帝引见慰劳擢兼御史大夫永泰初拜四镇行营节度南道和蕃使俄检校工部尚书北庭行营邠宁节度使元日有卒犯盗或曰宜赦璘曰赦之则人将伺其日为盗遂戮之天大旱里巷为土龙聚巫以祷璘曰旱由政不修即命撤之明日雨是歳大穰未几徙泾原权知凤翔陇右节度副使四镇北庭如旧复以郑颍二州隶之大厯八年吐蕃内冦浑瑊战宜防不利璘设伏潘原与瑊合击破之俘级数万【通鉴璘出精兵袭贼辎重于潘原杀贼数千人与本小异】进检校尚书右仆射明年入朝求宰相以检校左仆射知省事进扶风郡王【通鉴十年九月吐蕃防泾州璘破之于百里城事出实録而本传未载】十一年卒于军年五十六赠司徒諡曰武璘少学术而武干絶伦遭时屯棘以忠力奋在泾八年缮屯壁为战守具令肃不残人乐为用敌不敢犯为中兴鋭将初泾军乏财帝讽李抱玉让郑颍璘因得裒积且前后赐赉无算家富不赀治第京师侈甚其寝堂无虑费钱二十万缗徳宗在东宫闻之不喜及即位乃禁第舍不得逾制诏毁璘中寝及宦人刘忠翼第璘家惧悉籍亭馆入之官其后赐羣臣宴多在璘山池而子无行财亦寻尽
　　李抱玉本安兴贵曾孙世居河西善养马始名重璋闲骑射少从军为人沈毅有谋尤忠谨李光弼引为禆校天寳末宗以其战河西有功为改今名禄山乱守南阳斩贼使至徳二载上言世占凉州耻与逆臣共宗有诏赐之姓因徙籍京兆举族以李为氏进至右羽林大将军知军事擢陈郑颍亳节度使史思明已破东都光弼壁河阳拒之使抱玉守南城贼急攻抱玉纵竒兵出表里俘杀甚众贼乃舍去从光弼战大败因不能西差功第一封栾城县公代宗立兼泽潞节度使綂相卫仪邢十一州兵以功授司空兼兵部尚书武威郡王恳辞王爵徙凉国公进司徒广徳中吐蕃入冦帝次陜羣盗徧南山五谷间东距虢西抵岐椎剽不胜计诏太子宾客薛景仙为南山五溪谷防御使引兵招捕久不克更诏抱玉讨贼抱玉尽得贼株柢蹊隧分兵守诸谷使牙将李崇客率精骑四百自桃林虢川袭之贼帅高玉脱身走城固山南西道张献诚禽以献悉索支党斩之不阅旬五谷平即诏抱玉权鳯翔陇右节度抱玉恳让司徒故以尚书左仆射同中书门下平章事河西陇右副元帅又让仆射故还为兵部尚书大厯二年来朝久之加山南西道副元帅兼节度使屯盩厔抱玉兼三节度三副元帅位望隆赫乃上言陇坻逹扶文緜地二千里敌孔道不一梁岷重则闗辅轻愿择能臣帅西道当一靣臣得専事闗陇帝多其让许之抱玉在镇十余年禁暴安人为将臣之良卒年七十四赠太保諡曰昭武从父弟抱真
　　抱真字大沈虑而断抱玉属以军事授汾州别驾仆固怀恩反防焉挺身归京师代宗以怀恩倚囘纥所将朔方兵精忧之召抱真问状答曰郭子仪尝领朔方军人多徳之怀恩欺其下曰子仪为朝恩所杀今起而用之是伐其谋兵可不战解也既而怀恩败如抱真策迁殿中少监陈郑泽潞节度留后既谢因言百姓劳逸在牧守愿得一州以自试更授泽州刺史兼泽潞节度副使徙怀州仍为怀泽潞观察留后凢八年抱真策山东有变泽潞兵所走集乗战伐后赋重人困军伍雕刓乃籍户三丁择一蠲其徭租给弓矢令闲月得曹偶习射歳终大校亲按籍第能否赏责比三年皆为精兵举所部得成卒二万遂雄山东天下称昭义歩兵为诸军冠久之为泽潞节度行军司马防昭义节度李承昭病诏抱真权磁邢兵马留后徳宗嗣位检校工部尚书领昭义节度使建中中田悦反围邢及临洺诏抱真与河东马燧合神策兵救之败悦于双冈斩其将杨朝光又破之临洺围遂解以功检校兵部尚书复与悦战洹水走之进围魏悦战城下大败进检校尚书右仆射防朱滔王武俊反救悦抱真退保魏帝仓卒狩奉天闻问诸将皆哭各引麾下还屯于时李希烈陷汴李纳反郓李怀光相次反河中抱真独以数州横絶溃叛中离沮其奸为羣盗所惮兴元初检校左仆射同中书门下平章事繇倪国公进义阳郡王朱滔悉幽蓟兵与囘纥围贝州以应朱泚而希烈既窃名号则欲臣制诸叛众稍离天子下罪已诏竝赦羣盗抱真乃遣客贾林以大义説武俊使合从击滔武俊许诺而内犹豫抱真将自造其壁诿军事于司马卢卿曰吾此行系时安危使遂不还部勒以聼天子命惟子励兵东向雪吾之耻亦惟子即以数骑驰入见武俊曰泚希烈争窃帝号滔攻贝州此其志皆欲自肆于天下足下既不能与竞长雄舍九叶天子而臣反贼乎且诏书罪已禹汤之心也方上暴露播越公能自安乎因持武俊涕下交頥武俊亦感泣左右皆泣退卧帐中甘寝久之武俊感其不疑乃益恭指心誓天曰此身已许公死矣食讫约为昆弟而别旦日合战大破滔经城进检校司空实封六百户贞元初朝京师诏还所镇抱真喜士虽小善皆卑礼厚币数千里邀致之好方士谓不死可致有孙季长者为治丹且曰服此当僊去抱真惑之因疾请降官七让司空还为左仆射饵丹二万丸不能食且死医以彘肪谷漆下之疾少间季长曰危得僊何自弃也益服三千丸卒年六十二其子殿中侍御史缄匿丧与其属卢防昌元仲经谋防诸将仲经诡抱真令曰吾疾不任事令缄典军勉佐之副使李説及诸校俯首皆呒曰诺缄盛服出众拜之悉发府库劳军防昌即为抱真表翌日令诸将署章请以节付缄天子已闻抱真丧遣使者驰入军诏以事属大将王延贵缄伪若抱真疾者三日乃出见陈兵甚严使者曰朝廷已知公薨诏以兵属延贵君速归发丧缄愕然乃遽以印钥上监军始发丧使者趣延贵视事防缄赴东都诏赠抱真太保
　　路嗣恭字懿范京兆三原人始名劔客以世荫为邺尉席豫黜陟河朔表为萧闗令连徙神乌姑臧二县考绩为天下最宗以为可嗣汉鲁恭因赐名转渭南令主杜化东阳二驿时闗畿用兵使人系道嗣恭储具有素而民不扰后为郭子仪朔方节度留后大将孙守亮拥重兵骄蹇不受制嗣恭因称疾守亮至即杀之一军皆震大厯三年【新书作永泰三年按永泰二年十一月即改元大厯不得有永泰三年也今从旧书】检校刑部尚书知省事出为江西观察使以善治财赋称有贾明观者素事鱼朝恩朝恩诛当坐死宰相元载纳其赂遣効力江西将行居民数万怀瓦石击载谕市吏禁止乃得去魏少游畏载常囘容之及嗣恭代少游即日杖死大厯八年岭南将哥舒晃杀节度使吕崇贲五岭大扰诏嗣恭兼岭南节度使封冀国公嗣恭募勇敢士八千人以流人孟瑶敬冕为才擢任之使瑶督大军当其冲冕率轻兵由间道出不意遂斩晃及支党万余筑尸为京观俚洞魁宿为恶者皆族夷之还为检校兵部尚书复知省事嗣恭起州县吏以课治进至显官及晃事株戮舶商没其财数百万私有之代宗恶焉故赏不酬功【建中实録云自兵兴以来诸军杀将帅而要君者多矣皆因授其任以茍安之其王师征讨不失有罪始斯役也既而有谤其收南海府库阅上不实者不得用久之此与新旧书本传小异又邺侯家传云嗣恭附元载遗载琉璃盘代宗恶之故不用】徳宗立阴赂宰相杨炎炎録前功更拜兵部尚书东都留守俄加怀郑汝陜河阳三城节度东都畿观察使卒年七十一赠左仆射子应恕应字从众以荫为著作郎贞元初出为防州刺史诏嗣父封凿赣石梗崄以通舟道徳宗时李泌为相号得君帝尝曰谁于卿有恩者朕能报之泌乃言曩为元载所疾谪江西路嗣恭与载厚臣尝畏之防与其子应竝驱马齧其胫臣惶恐不自安应閟不言勉起见父臣常媿其长者思有以报帝曰善即日加应检校屯田郎中服金紫累迁宣歙池观察使封襄阳郡王李锜反应发乡兵救湖常二州以故锜不能拔元和六年以疾授左散骑常侍卒諡曰靖
　　恕字体仁从嗣恭讨哥舒晃授检校工部员外郎得从便宜擢降将伊慎用之贼平恕功多嗣恭节度河阳也恕为怀州刺史年才三十杨炎用扞魏博为时嗤诋累迁鄜坊宣歙观察使坐事贬吉州刺史以右散骑常侍致仕卒赠洪州都督













　　钦定续通志卷二百三十九
　　钦定四库全书
　　钦定续通志卷二百四十
　　列传
　　唐【四十】
</div>
    <div class="pagination">
<a href="钦定续通志_page166.html">上一页</a><span>...</span><a href="钦定续通志_page162.html">162</a><a href="钦定续通志_page163.html">163</a><a href="钦定续通志_page164.html">164</a><a href="钦定续通志_page165.html">165</a><a href="钦定续通志_page166.html">166</a><span class="current-page">167</span><a href="钦定续通志_page168.html">168</a><a href="钦定续通志_page169.html">169</a><a href="钦定续通志_page170.html">170</a><a href="钦定续通志_page171.html">171</a><a href="钦定续通志_page172.html">172</a><span>...</span><a href="钦定续通志_page168.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
