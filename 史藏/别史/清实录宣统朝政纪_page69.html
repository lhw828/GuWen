<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 69 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 69 页/共 148 页</h1>
    <div class="content">
○都察院奏、代递北京玻王滟黎公司股东姚汉刚等公呈。部臣违律朦奏破坏商业。请饬交法部转饬审判厅查讯。附呈合同一件。下部知之。寻农工商部奏、该股东等原呈。有不可解者四。臣部于该公司一事。实已查有实据。始将蒋唐祐奏请惩办。且查此案。前经臣部遵守商律奏明办理。本毋庸琐陈。惟既据该股东呈由都察院代奏。故谨将现办情形陈明。报闻。摺包现月　　

○四川总督赵尔巽奏、德格春科高日三土司。改土归流应建置道府州县。以资治理。拟请于登科设知府一员。名曰登科府。龚垭设知州一员。名曰德化州。杂渠卡设知县一员。名曰石渠县。白玉设知州一员。名曰白玉州。洞普设知县一员。名曰同普县。并于登科府设分巡兼兵备道一员。名曰边北道。统辖各府州县。所设各员。均请作为边疆要缺。下会议政务处议。寻奏、该督奏陈建置事宜。均系择要经画应请如所奏。添设各缺。一切事宜。归边务大臣统辖。以资控驭。所拟补缺升途各节。并请准如所奏办理。从之。　　

○云贵总督李经羲奏滇绅呈报滇路无款。急切待修。恳饬部速筹勘办。以保边疆。谨据情代奏。下度支部议。摺包　　

○督办川滇边务大臣赵尔丰奏、边藏情形。时殊势异。亟宜将洛隆宗硕板多边坝杂狯猓＜冉页＞滟羁波密等、紧要地方收回。固我边圉。下外务部查核办理。摺包　　

○追予陕西骂贼捐躯靖边县训导张睢麟、暨继妻李氏、附祀耀州忠义节孝二祠。从巡抚恩寿请也。官报　　

○戊戌。谕内阁、御史俨忠奏、州县悬案不结监禁多人无辜被累请饬认真查办以维宪政一摺。近来举行宪政。诉讼一事。尤宜实心清理。惟各省审判厅尚未能一律成立。各州县办理命盗等案件。难保无羁系牵累等弊。著各直省督抚认真。查核。如地方官有悬案不结无辜久禁者。从严倢■＜曰融＞■＜石木＞办。以副朝廷矜恤庶狱之至意。现月　　

○谕军机大臣等、电寄考察陆军大臣贝勒载涛。电奏、德皇赠给宝星。均著准其收受。电寄　　

○浙江巡抚增韫奏、彩票实即赌博。诱民以赌。政体已乖。虽各省彩票。于财政颇有关系。然在浙言浙。利害所关。不容缄默。请俯允咨照各省。将各种彩票停止来浙。以顺舆情。如所请行。电寄　　

○己亥。谕军机大臣等、电寄杨文鼎。据湖南咨议局议长谭延闿等电请军机处代奏、称鄂督分罪士绅为岑抚曲脱。请旨覆查等请。咨议局议事权限。载在章程不容踰越。乃于朝廷处分官绅。督臣查办奏案。亦欲藉端干预。殊属不安本分。著传旨严行申饬。并著该署抚随时查察该局议长谭延闿等、如借咨议局之名。于不应与闻之地方公事。藉词抗阻。即著从严倢■＜曰融＞■＜石木＞撤。电寄　　

○学部奏、厘订实业学堂毕业年限。分别办理查原奏定学堂章程。各种实业学堂。毕业年限。既有参差办理自难一律。臣等详细考查。高等农业学堂。农学科课程廛授科目。通计四十六科。自非四年不能肄习完备。现科豫科一年奏裁。其本科年限。自应仍旧。高等商船学堂。航海一科。此等专科。既须深求学堂并当注重实习。拟将航海一科。改为四年毕业。前三年教授讲堂功课。后一年派赴船舶实习。机轮科亦比照办理。中等农业学堂。毕业年限奏定为三年。初等农业学堂应并限定三年毕业。不得节缩。至初等商船学堂。等级甚低此项学堂定章。以初等毕业学生升入。二年毕业以学龄计之。毕业生学。不过十三四岁以之从事航海。管理机轮。断难胜任请将此项学堂缓办。其已设立者。改为初等商业学堂。免致有名无实。从之。官报　　

○又奏、实业教育。宜择定外国语文。并修改课程。各等农工商实业学堂。所有外国语文功课。一律定为英文。其应兼习他国语者。仍照章兼习。其原定课程。无外国语文功课者。一律加入外国文一门。其以外国语文列为便宜加设之科目者。一律改为必修科。以便各学堂有所遵守。将来升学。不至因文字歧出有所窒碍。各高等实业学堂。续招学生。所授之功课。其关系实业之学科。一律用英文课本。毕业后送京覆试。用英文考试。均从之。官报　　

○调山西太原镇总兵王世雄为云南普洱镇总兵官。云南普洱镇总兵谢有功为山西太原镇总兵官。现月　　

○以战功足录。复已革故甘肃提督李培荣原衔。摺包　　

○予因公遇害广西候补道刘士骥优恤。摺包　　

○庚子。谕军机大臣等、电寄袁树勋。著转饬新授湖南布政使赵滨彦。迅速赴任。毋庸来京陛见。电寄　　

○又谕、电寄杨文鼎。电奏甯乡益阳等处匪徒。聚血■乣煽乱派兵剿办情形等语。除首要各匪业经正法外。其余各犯。著讯明严行惩办。并饬各军＜目辟＞暒穴＜曰融＞夕＜夗贝＞捕余匪。务绝根株。毋稍松懈。电寄　　

○四川总督赵尔巽奏、常赦所不原遣军流罪各犯。请一律免配。照章监禁工作。下法部议。官报　　

○吉林巡抚陈昭常奏、吉省设立工艺教养所。计设木工、革滟华履、皮革、机织、染色、缝纫、印刷、镶造、八科。所出物品。及购买原料。请援例免税。下部知之。摺包　　

○开缺河南巡抚吴重喜■心奏、藩署设立财政公所。拟定办事规则。下度支部知之。摺包　　

○又奏、遵将上年设立宪政考核处改为宪政筹备处。下所司知之。摺包　　

○以贪婪不职。革吉林候选知府陈璩章、同知周豫仁、悦明阿、知县张寿荃、姚崇寿、张景栻、刘訚、州同职衔徐庄、县丞职衔扬渊泉、杨则程、候选巡检符士英职。周豫仁并永不叙用。摺包　　

○辛丑。以违章吸烟。革记名提督李玉魁职。永不叙用。现月　　

○壬寅。孝慎成皇后忌辰。遣官祭慕陵。　　

○谕军机大臣等、有人奏、劣绅囤积米粮袒庇枭匪请饬查办一摺。著增韫按照所奏各节。确切查办。据实具奏原摺著钞给阅看。寻奏请将已革江西知县余官浚。永不叙用江西候补同知史增美。即行革职一并押解回籍。交地方官严加管束。嘉善县绍兴会馆副董李士棻、刑幕张藉农、一并驱逐回籍。嘉善县知县徐宝棻、开缺另补从之。　　

○又谕、电寄张人骏。前因南洋开办会场。业经调营队兵舰。巡逻布置。现据贝勒载涛来电。德报纷传。长江一带。谣诼繁兴。请饬陆军第二镇抽编混成一协。驻往江甯保护等语。现在长江一带。布置是否周密。昨已开会。地方是否安谧。应否调用第二镇军队前往之处。著张人骏体察情形。迅速电奏。电寄　　

○又谕、电寄出使日本大臣胡惟德。电奏、日皇赠给勋章。著准其收受。　　

○宪政编查馆奏、遵限考核京外各衙门第二年筹备宪政成绩。报闻。　　

○邮传部奏、京汉赎路后。与比公司交涉。其彼此争执。曰大赔款担保款项。曰公积。久未解决。不得已归外务部与驻京比使臣秉公断结。查照大赔款摊算。京汉铁路应得之款最多之年。计约二百十四万佛郎。由中国照数存储上海华比银行。以为担保。至大赔款付清为止。此项存款。仍由该银行照通例给回利息。其盛宣怀所给比分司凭函。即行作废。因比公司办事多年。铁路亦得余利。议定另给酬费。其公积一款。比公司不能索分丝毫。兹由外务部将议结文件咨照前来。赎路交涉全案。至此悉结。报闻。现月摺包　　

○都察院奏、候选直隶州州判王维泰、条陈考试留学生请变通授职酌量派差。下学部知之。现月　　

○纂修官朱汝珍恭纂　　

帮总纂官蓝钰恭辑监修总裁世恭阅六签正月初四日正总裁那月日专司蒿■禾本陆恭覆阅甲寅正月二十八日

　　

徐月日　　

荣月日副总裁唐月日　　

宗室宝恭阅二签八月初二日　　

陈恭阅十签二月初七日　　

熙月日　　

郭恭阅十一月十七日　　

宗室麒月日


大清宣统政纪卷之三十六　　

宣统二年。庚戌。五月。癸卯朔。黑龙江巡抚周树模奏、江省筹办仓谷。拟于省城设常平仓购谷十万石。责成龙江府管理。于呼兰、绥化、海伦三府、肇州、大通、青冈、拜泉各厅、设社仓。按村镇之大小。户口之多寡。量为储蓄。由官督地方自治会经理。其余各府厅县。垦植未久。烟户寥寥。暂从缓办。下部知之。摺包随手　　

○又奏、江省创办官报。以为公布机关。下所司知之。随手摺包　　

○贵州巡抚庞鸿书奏、归并黔省厘金善后两局。统由藩司经管。于司署设立办公处所。俾两局委员。分科办事。下部知之。

随手摺包

　　

○甲辰。谕军机大臣等、昨据载涛电奏、德报纷优长江一带。谣诼繁兴。当即电谕张人骏、体察情形。迅速电奏。兹据电奏称、二十八日。劝业会开幕。一律安谧。现有兵力。足资镇摄。自可毋庸另调兵队前往。电寄　　

○又谕、电寄张人骏、电奏悉。布置尚属周妥。仍著加意严防。所请将南洋协解北洋淮军饷银。尽数留拨江防饷需一节。著度支部议奏。电寄早事　　

○东三省总督锡良奏、收回奉天本溪湖煤矿。作为中日合办。订定合同。中日各派总办一人。以交涉司为督办。定股本二百万圆。各出其半。中国除地股作三十五万圆外。应筹六十五万圆。其余一百万圆。即归日商担任。将来除股本年息八厘外。余利分作十份。以二分五作报效一份作公积。六份五归中日股东平分。其厘金矿税等项。均仿照井陉、临城、合同办理。下部知之。

随手摺手

</div>
    <div class="pagination">
<a href="清实录宣统朝政纪_page68.html">上一页</a><span>...</span><a href="清实录宣统朝政纪_page64.html">64</a><a href="清实录宣统朝政纪_page65.html">65</a><a href="清实录宣统朝政纪_page66.html">66</a><a href="清实录宣统朝政纪_page67.html">67</a><a href="清实录宣统朝政纪_page68.html">68</a><span class="current-page">69</span><a href="清实录宣统朝政纪_page70.html">70</a><a href="清实录宣统朝政纪_page71.html">71</a><a href="清实录宣统朝政纪_page72.html">72</a><a href="清实录宣统朝政纪_page73.html">73</a><a href="清实录宣统朝政纪_page74.html">74</a><span>...</span><a href="清实录宣统朝政纪_page70.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
