<!DOCTYPE html>
<html>
 <head>
  <meta charset="utf-8"/>
  <title>
   清实录宣统朝政纪 - 第 16 页/共 148 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录宣统朝政纪 - 第 16 页/共 148 页
  </h1>
  <div class="content">
   ○考察宪政大臣于式枚奏、查普鲁士宪法。首为国家领土。次曰普人权利。三曰国王。四曰国务大臣。五曰国会。六曰司法权。七曰非裁判之国家官吏。八曰财政。九曰乡市及省府县联属。十为通则。十一为补则。共十一章。百十九条。其法多原于比利时。所异者。比宪法首明主权出于国民。普宪法则特著王权为所自有。比宪法所不载者。其权皆在议院。普宪法所不载者。其权皆归国王。比宪法既行。从前旧法多废。普仍遵用如前。所具列百十条文。不过揭示大纲。俾国民执为保护权利之据。毕士麦谓英法比三国宪法。为暴力要索之条款。与普之惠与者不同。然与索虽殊。其为交换之条款。则无以异宪法定后。国民独于选举法。频年争论。请改不已。因当时本有改定之谕。日久迄未议行。既经允许于先。宜有责言之及。日本宪法又本于普。而删并为七章七十六条。尤为肬■闲括。伊藤博文自为义解。于普法颇有异同。如升天皇于首章。以明臣民统属之义。后大臣于国会。以示原本舆论之公讥箝制君权之偏见。为仿法比宪法之傎。举废弃豫算之变例。为非奥美立宪之正。不必载事变专律。愈见特权保全之真。不备列铸币诸条。益徵大权包括者广。大臣无别设纠弹断罪之法。议院不可有提出议案之权。租税议决。不必限定一年。议置摄政。不必召集两院。其所驳议。具见别裁。固由后世损益之弥工。亦见东方情势之本异也。普自立宪以来。宪法遂为专门之学宪文本肬■闲。所重最在解释。兹就正文逐条译注。根据历史。参稽律令。博采诸儒解释。附为论说。芟繁举要。期于详明。缮单呈览。下宪政编查馆知之。摺包　　

○蠲缓浙江杜渎、芦沥、海沙、浦东、钱清、西兴、长亭、镇海、鲍郎、灾歉各场穴■士■黾课钱粮。摺包　　

○癸亥。谕军机大臣等、现在停止受贺。锡恒奏、接奉恩诏摺内。有叩贺天禧字样。殊属不合。著传旨申饬。现月　　

○江苏巡抚陈启泰奏、新订刑律草案。约有三失。一失之太轻。现刑律死刑七百六十条。草案处死刑者仅四十六条。甚至谋反。叛逆。强盗强奸尚有不死者。而各项之未遂罪。皆昨以罚金了之。恐水懦民玩。犯法者更多。一失于太混。草案每条文于罪名之等级。往往设为某等刑至某等刑上下。或并处以罚金。而罚金之数。又定为数千以下至数百以上。上下起讫。相去太悬。即以第一百八十二条内云。处死刑。无期徒刑。或一等有期徒刑。同一罪状而论刑则分三等。凡此之类。不胜枚举。当此裁判之才缺乏。官吏于法律未尽熟谙。势必至高下任意。处断难平。一失于太疏。礼曰听讼必察大小之比。周书上下比罪。可见比附援引之法三代已行之。考诸外国法律。非无比较参照之办法。即草案内亦常有准照某条适用之文。乃独于第五条著明。凡律例无正条者。不论何种行为。不得为罪。转似明导人以作奸趋避之路。他若枉法赃之不著以死法。和奸罪之不及于室女。杀伤外国代表。既以伤害尊属论。而杀制使及本管官。转概于普通杀人之列。子孙谋杀父祖。既仅处以死刑。而父祖之杀子孙。转以凡人同论。此尤关于政体名教。大有世道人心之忧。得旨、著修订法。律大臣法部汇同京外各衙门条奏、详慎斟酌。另订具奏。摺包　　

○准河南太康县重修明臣张维世张金滟攀专祠。仍复祀典。由地方官春秋致祭。并其裔孙张祥麟等附祀。现月　　

○甲子。遣官祭关帝庙。　　

○命前礼部右侍郎朱祖谋前内阁学士陈宝琛、前署黑龙江巡抚程德全、来京豫备召见。电寄　　

○乙丑。谕内阁、国家豫备宪政。变法维新。晶■宜奉先朝明谕。分年豫备。切实施行。朕登极后。复行申谕依限筹办。毋得延缓。今特将朝廷一定实行豫备立宪维新图治之宗旨。再行明白宣示总之国是已定。期在必成。嗣后大小臣工皆当共体此意。翊赞新猷。其有言责诸臣。亦当慎体朕殷殷求言之至意。于一切新政得失利病。剀切敷陈。俾臻上理傥敢私心揣摩。意存尝试。摭拾腐败浮言。淆乱聪明。亦有应得之咎也。将此通谕知之。现月　　

○驻藏大臣联豫等奏、印藏商约既定。亚东、江孜、噶大克等处。均宜开埠设关。以固主权。查三处情形不同。以地方形势论。江孜实扼前后两藏出入之冲途。以边界论。亚东、噶大克、实处西南之极边。均与英印连界。故开埠设关。皆不容缓。然该三埠商务出入货物。一时难期兴旺。且印度茶叶。现以无入稽查。多由噶大克灌入藏境所关尤大。臣等公同商酌。拟请以亚东关为税务司。其江孜噶大克暂作为分卡。而噶大克距藏较远。计程三月有余。该处土民极为强悍。必须有兵驻摄。新拨藏款。尚不敷用。非别筹的款。断难持久。下部议。寻奏、请饬下税务处。以亚东关为税务司。其江孜噶大克两处。暂作为分卡。从之。摺

包

　　

○丙寅。谕军机大臣等、陆军部奏、核议江西南赣剿匪奖案声明定章请旨一摺。著照二十年吏部定章。文武分计。各以十员为限。现月　　

○内阁侍读学士延昌奏、豫筹八旗生计。亟宜专重教育。以为根本。一增广初等农工商各学堂。现在京师虽已设工艺厂。及初等工业学堂。然以施于穷民言之。则胞与甚宏。以施于旗民言之。则范围甚隘。拟将初等农商业学堂。凡京旗闲散兵丁。分别责令入学。至各省八旗。当视该处情形大约东南繁盛。便于工商。西北偏僻。便于农。在此三项学堂中。酌量设立。关系生计。良非浅鲜。一变通高等普通小学课程。日本高等小学制度。学科本赅手工商业农业。我国定章。则多缺而不讲。溯厥由来。读经讲经时闲。最占多数。以致无暇及此。宜将读讲经与修身并为一科。酌定钟点。以所余时刻。加课手工农商业。将来毕业之时。如事畜无忧。自可升学深造。否则临时急于谋生。祇在初等农工商业学堂。练习数月。即可应用。而于生计甚有裨益。更有请者。我国男子谋生。妇女坐食。久为列邦所讥。以京师首善之区。为八旗会萃之地。尤应速立女工厂数处。先令京旗孤贫妇女。入厂练习。藉示各省模范。次第推行。下所司议。摺包　　

○山东巡抚袁树勋奏、山东选派学生赴英美德各国游学。专摺工艺实业。下部知之。　　

○丁卯。遣官祭文昌帝君庙。　　

○谕内阁、安徽皖南镇总兵吴继培甘肃河州镇总兵罗平安、均著开缺。四川按察使和尔赓额、著开缺另候肬■闲用。福建兴泉永道刘庆汾、吉林依兰府知府王嘉禾、江西瑞州府知府吴祖椿、云南楚雄府知府尹肇熙、贵州思南府知府余云焕、均著开缺送部引见。裁缺江西督粮道锡恩、著送部引见。现月　　

○又谕、前据御史常徽、奏倢■＜曰融＞■＜石木＞两淮运司赵滨彦、威权自擅。纵勇殃民各节。当经谕令陈夔龙确查。兹据查明覆奏。赵滨彦平日办事。尚属认真。惟整顿缉私。稍形操切。著交部察议。两淮缉私水师左营管带拔补把总张文注、左营左哨哨官尽先把总邵春荣、著一并革职。新军营管带前督带水师三营候选通判李祖培、著端方切实察看。现月　　

○谕军机大臣等、奉天昌图府知府查富玑、吉林新城府知府陈作彦、著锡良到任后。留心察看该员等究竟能否胜任。再行出具考语。据实具奏。现月　　

○又谕呈进经史国朝掌故各国历史讲义。著仍派荣庆陆润庠、张英麟、唐景崇、宝熙、朱益藩、添派熙彦、乔树木滟撆、刘廷琛、吴士鉴、周自齐、劳乃宣、赵炳麟、谭学衡、轮班撰拟。并著孙家鼐、张之洞、总司核定进呈。现月　　

○湖广总督陈夔龙奏、新订刑律草案。参订本已详尽。惟中外风俗。不无异宜。人民程度。亦多差等。似有不得不就政教民情。再加讨论者。如删除比附。以杜意为轻重。而情伪万殊。条目不足以赅事变。且审判人才缺乏。如凭审判官就各刑上下之限。临时审定。恐程度不及。亦不免援引失当。出入人罪。他如刑事丁年。断自十六岁以上。碍难施诸强迫教育未行以前。徒罪囚人。虽得许假出狱。亦应案其所犯轻重。酌示限制。五伦首重君亲。设有杀伤。不得以过失而宽减。叛逆大干法纪。若系首要。应处以唯一之死刑。至强奸不科死罪。亲属相奸。未著专条。亦无以维名教之大防。其余如反狱劫囚诈伪等项。亦多从轻减。恐不免水懦民玩之虞。似应与强盗抢夺发冢诸条。同辑暂行章程。并声明此等章程。专为治本国痞匪淫凶而设。不在总则第一章范围之内。以免改正条约时。为外人所藉口。俟人民程度进步。再行一体改从新律。庶于斟酌轻重之中。仍寓权衡缓急之意。得旨、著修订法律大臣法部汇同京外各衙门条奏、详慎斟酌。另订具奏。摺包　　

○命四川提学使方旭开缺。以道员仍留原省补用。现月　　

○以因言获谴。遗爱在民。开复故革职湖北巡抚曾鉌原官。从两江总督端方请也。摺包　　

○以汇缘拜门。革江苏补用道李本森职。摺包　　

○戊辰。谕军机大臣等、外务部会同修订法律大臣奏、拟订国籍条例缮单呈览一摺。著宪政编查馆迅速核议具奏。寻奏、议覆国籍条例开单呈览。得旨、允行。现月　　

○以外务部会办大臣那桐穿孝。命大学士世续署理外务部会办大臣。现月　　

○以湖南辰沅永靖道江毓昌为四川按察使。现月　　

○命前御史赵启霖、以道员用署理四川提学使。现月　　

○以记名总兵王文焕为安徽皖南镇总兵官。现月　　

○以记名总兵何宗莲为甘肃河州镇总兵官。现月　　

○己巳。谕军机大臣等、御史李浚奏、禁止苛捐苛罚责成府州考察所属及门丁报捐官职作为委员一摺。著各省督抚按照所陈各节。认真整顿。分别考核查禁。原摺著钞给阅看。现月　　

○邮传部左参议李稷勋奏、富国之计。莫要于严综核。自强之本。莫先于奖廉耻。综核明而后度支有可言之财政。廉耻重而后缓急有可恃之人才。自顷时事多艰。大局日棘。朝廷厉行新政。亟图振兴方以痛除旧弊为先务。乃自有新政以来。往往效未著而弊已深。有较甚于旧时。而人皆习焉弗察者。一曰敺■几费。一曰敺■几员。夫任意浮销。谓之敺■几费。即量入谨出。而一切粉饰文具。绝无成效可期者。亦曰敺■几费。庸流猥杂。谓之敺■几员。即高材时■滟隽。而所在挂名支薪。不知责任何在者。亦曰敺■几员。自综核之法不行。故敺■几费多。自廉耻之道不讲。故敺■几员多。查此次度支部奏定清理财政章程。于调查考核诸条。备极精密。拟请饬下京外各衙门。此后办理各项新政。每年经费出入。统由度支部照章认真考察。严核虚糜。至于行政用人。除各员。官阶履历应咨明吏部核办外。所有关于行政范围各项委任之职务。及开办以来逐年进行之成绩。应悉责成各该管长官。切实稽考月要岁计。制为肬■闲明表册。分别造报。仿照古时郡国计簿。岁上三公。非实者御史按劾之成法。限于每年三月。将上年应造各项表册。缮具二分。一送内阁会议政务处一送于察院。际兹宪法未布议院未立以前。所藉以监察行政。独赖御史一官耳。与其风闻弹劾。而指摘容有不实。徒寒任事者之心。何如事实胪陈。则参考易得其真。尤足执当局者之口。如有敷衍搪塞。造报不实者。准由该御史等指名纠倢■＜曰融＞■＜石木＞。以儆玩泄。政务处为全国行政之总汇。于现行各要政。尤应洞悉实在情形。拟请俟各衙门送到表册。由该处详加钩考。每年摘要进呈。庶圣主不出堂帷。得晓然于天下行政之现状。未始非明目达聪之一助也。下会议政务处议。摺包　　

○庚午。孝哲毅皇后忌辰。遣官祭惠陵。早事　　

○民政部奏、德宗景皇帝梓宫奉移西陵梁格庄行宫暂安。沿途支搭三宿芦殿。应需钱粮银二万九千两。请由度支部迅速发给。以重要差。从之。摺包　　

○又奏、西陵梁格庄行宫内外。例应支搭平台戗桥及恭备踏跺等项。派员敬谨豫备。报闻。摺包　　

○宪政编查馆奏、统计之法。由来最古。周官岁计曰会。月计曰要。日计曰成。司会考岁成。以知四国之治。司徒颁比法。以受三年之要。王制亦言大司徒大司马大司空以百官之成质于天子。虽其成式不传。而郑重统计之意。要可概见。汉令郡国上计。唐令州县报最。至今每届岁终。内外衙门。犹有汇奏户口城隍钱粮仓谷之事。古今典章。未尝不合特以日久相沿。簿书期会习为故常祇视为报政之虚文。遂失其立法之本意。臣馆遵设统计局。奏定办事章程。并由各部院分设统计处。各省分设调查局。＜目辟＞暒穴＜曰融＞夕＜夗贝＞集各种事项。汇齐办理。现已先后奏明成立。并据民政部等衙门。咨送表册到馆。伏查东西各国。所以刊行统计之意。非徒磨勘帐籍。绘演算式而已。将以研究国家之势力。人民之情状。察其消长进退之原。以为比较设施之准也。惟其关系重要。故列为科学一门。中国疆域广袤。民物殷阗。政治宽大。而相习为阔疏。交通艰阻。而遂成为隔阂。州县之事。督抚不尽知。督抚之事。部院不尽晓。创办统计之初。势难一一赅悉。而委曲繁重。尤莫甚于民政财政两门。民政以清查户口为最难。财政以清理款目为最要。方今积习相仍。编审既虞纷扰。报销尽属通融。检门牌则户户有脱漏之人。查库簿则处处有参差之数。一端已不可究诘。＜圭黾＞滟兄关乎全体之繁。是以逐年筹备事宜。首以此为宪政之初基。开宗之先务。今则清查户口章程。清理财政章程。民政部度支部均已奏定通行。既有审端致力之方。自有循序进行之效。所有统计事项。自宜一并从此入手。以期相辅相成。谨将例要解说。缮具清单。连同表式呈进。伏候钦定颁行。所有表中应开事项。拟请饬下内外各衙门。自此次奉旨文到日起。限半年内。务各查照表式例要。逐一确实迅速填报咨覆。以备查核。不得粉饰稽延。依议行。

摺包

　　

○法部奏、交审革职绥远城将军贻谷。败坏边局要案。节目繁重。谨陈讯供情形。请饬接任垦务大臣信勤。就近确查。迅速咨部。从之。摺包　　

○辛未。监国摄政王代诣德宗景皇帝几筵前行月祭礼。现月　　

○以教练留学生出力。赏奥国军官劳毕等宝星。摺包　　

○壬申。监国摄政王代诣孝钦显皇后几筵前行月祭礼。现月　　

○谕军机大臣等、三月十二日。德宗景皇帝梓宫奉移梁格庄行宫暂安。是日观德殿梓宫前。由监国摄政王代诣奠酒行礼。现

月

　　

○又谕、德宗景皇帝梓宫奉移梁格庄行宫暂安。沿途行朝奠礼。夕奠礼。著派礼亲王世铎恭代。次日行飨奠礼。著派睿亲王魁斌恭代。现月　　

○又谕、此次查验询问保荐人才。著仍派荣庆、梁敦彦、瑞良、严修、俞廉三。现月　　

○癸酉。山东巡抚袁树勋奏、筹办地方自治。设立研究所。东省一百零七州县。现经每处选派二人到省。入所研究。仍派该处司道。率同在事员绅。认真办理。一俟养成此项自治人才。略有基础。再推行各州县。遵章依限扩充。又奏、东省高等巡警学堂。照现行章程。分为正科肬■闲易两班。并在省城先设巡警教练所一处。学额宽定在二百名以上。均经招生开课。又奏、筹办各级审判。当先养成审判人才。现将东省法政学堂。原有速成班。改为司法讲习科。专为养成审判员之地。其新招讲习班。亦准此办理。均下所司知之。摺包　　

○甲戌。谕内阁、禁烟一事。乃今日自强实政。教养大端。于＜目辟＞行＜匧心＞口＜韦未＞＜夗贝＞生足民兴地利塞漏卮各节。皆有极大关系。万国属目。赞助同殷。特是禁吸。禁种。及筹款抵补洋土药税厘三事。相为表里。傥一端办理不力。则其二端不免牵制观望。恐限满仍难收效。比年以来。虽晶■宜经禁烟大臣暨各省督抚。将沾染嗜好各官。查验倢■＜曰融＞■＜石木＞处。然玩违欺饰者。仍复实繁有徒。至各省种烟地亩。初定章程。本限十年递减。嗣据云南、四川、山西、直隶、黑龙江等省。奏请该省于一年内全行禁种。任事颇属奋往。惟究竟各省禁种。是否一律认真。地方官能否于禁种鸦片之外。劝种有益衣食各项植物。俾令小民乐从。至此项税厘。关系军饷大宗。近据度支部奏请。酌加各省盐价。以为抵补此项税厘之策。当经允行。惟盐斤加价。合计不过四五百万。不敷尚多。朝廷求治维殷。既愤国民积弱之难振。复虑友邦期望之难副。言念及此。宵旰忧焦。特此再行申谕。禁吸一事。文武职官。责之禁烟大臣及京外各衙门长官。务须认真纠察。不得徇情避怨。各营兵夫。各学堂师生。责之该管长官。尤须立即严行禁绝。至于商民人等。责之民政部暨各省督抚顺天府尹及管理地方之将军都统等。亦须多访良方。设局施药。励其廉耻。酌采东西各国办法。设法减瘾。由少而无期于比户可封而后已。其禁种一事。亦责之各省督抚顺天府尹及管理地方之将军都统等。酌理本省情形。督饬所属认真禁拔。相其土宜。改莠为良。定当考其成绩。优予奖擢。并由民政部查核。其抵补厘税一事。责之度支部悉心擘画。此时筹款诚艰。要当权其利害轻重。多方筹集。迅速举行。各省督抚如有抵补良策。亦著奏陈备采。俾查禁者不至瞻顾进款。因循寡效。国家财用虽绌。岂恃此酖酒漏脯。以救饥渴。而不为吾民除此巨害耶。似此各分权界。各专责成。不得互相推诿。务须各尽乃职。相助为理。以弓滟＜兪＞滟弓成朝廷利用厚生之盛治。京外各衙门接奉此旨后。各将该衙门如何办法。自行切实覆奏。现月　　

○山西巡抚宝棻奏、晋省同蒲铁路。勘定路蝱滟戋。自太原起。北抵大同所属之天镇县。南至蒲州河滨为干路。其枝路一自山阴所属之岱岳镇。经右玉达归化。一出天镇接京张铁路。一由平阳经潞泽达河南清化镇。股息原定四厘。兹增为周年八厘。以盐斤加价、烟户抽捐、土膏业捐、差徭提款、斗捐加抽、五项。为每年保息之用。下部知之。摺包　　

○丙子。孝昭仁皇后忌辰。遣官祭景陵。早事
  </div>
  <div class="pagination">
   <a href="清实录宣统朝政纪_page15.html">
    上一页
   </a>
   <span>
    ...
   </span>
   <a href="清实录宣统朝政纪_page11.html">
    11
   </a>
   <a href="清实录宣统朝政纪_page12.html">
    12
   </a>
   <a href="清实录宣统朝政纪_page13.html">
    13
   </a>
   <a href="清实录宣统朝政纪_page14.html">
    14
   </a>
   <a href="清实录宣统朝政纪_page15.html">
    15
   </a>
   <span class="current-page">
    16
   </span>
   <a href="清实录宣统朝政纪_page17.html">
    17
   </a>
   <a href="清实录宣统朝政纪_page18.html">
    18
   </a>
   <a href="清实录宣统朝政纪_page19.html">
    19
   </a>
   <a href="清实录宣统朝政纪_page20.html">
    20
   </a>
   <a href="清实录宣统朝政纪_page21.html">
    21
   </a>
   <span>
    ...
   </span>
   <a href="清实录宣统朝政纪_page17.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
