<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 353 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 353 页/共 518 页</h1>
    <div class="content">　　○丙午升总督漕运都察院右副都御史毛恺为左副都御史回院管事
　　○起原任总督仓场户部右侍郎马森为南京工部右侍郎原任工部右侍郎张舜臣为户部左侍郎
　　○升山西左布政使魏尚纯为应天府府尹
　　○丁未升广东按察司佥事朱天球为广西按察司副使提调学校
　　○戊申巡按狭西御史董鲲类勘北虏入边诸臣功罪状三十九年由怀远三角坪等处入延绥官军有功为副总兵张琮游击孙镇指挥李潮有罪为事指挥李三极等当以功赎总兵李辅等当逮问四十年由兴武安定入固原大掠总督程軏巡抚谢淮总兵曹世忠等游击杨津等指挥何忠等俱属失事而世忠等当首论軏等去任当免究阵亡千总李玠等当追恤  上从部拟诏宥軏淮罪赏张土□宗等银十两李三极等杨津等准赎何忠等各罚俸一月李辅等曹世忠等俱下御史逮问
　　○己酉改伸威营副总兵俞大猷为镇守福建总兵官令其仍驻本营兼辖全省而以镇守福建副总兵改为分守听总兵节制初伸威镇城之建专辖漳州一府至是巡抚游震得荐大猷才勇可任大将乃即其地改设总兵以大猷为之
　　○福建倭攻兴化府城陷之倭自十月初犯福建其自浙之温州来者则合福宁连江登岸海贼攻陷寿宁政和宁德等县自广之南澳来者则合福清长乐登岸海贼攻陷玄钟所蔓延及于龙岩松溪大田古田之境无非贼者初浙江参将戚继光与总兵刘显等既连破贼于林墩港等处闽之宿寇尽平继光引兵还浙遇倭自福清东营澳登岸麾兵击之斩首一百八十有奇遂行而闽倭至者日众始攻兴化城不克乃合兵薄城下围之且匝月至是城守卒劳罢贼瞷其懈弛夜以布梯傅城入之开门放火城中方知贼至百姓恇优参将毕高参政翁时器悉缒城宵遁同知奚世亮为贼所杀贼遂入据府至来岁二月始败是时刘显在会城闻兴化危急提兵往援至则城已为贼所破显大兵留江西剿广寇所提入闽卒不及七百人且疲于屡战倭新至势众且锐显知不敌乃逼为营以伺贼隙显有威名兴化人初闻显至以为旦夕破贼既而相待日久疑其养寇深以为恨
　　○庚戌巡抚福建都御史游震得以病乞休  上以福建余寇未靖命震得悉心经略不允
　　○以狭西西延平临巩汉六府所属州县卫所宁夏等卫所各城堡旱灾免秋粮有差
　　明世宗肃皇帝实录卷之五百十五


明世宗肃皇帝实录卷之五百十六
　　嘉靖四十一年十二月辛亥朔
　　○壬子改南京刑部右侍郎王廷为户部右侍郎兼都察右佥都御史总督漕运兼提督军务巡抚凤阳
　　○斥南京户部主事黄鹗为民坐管库出纳不明为尚书黄光昇所劾也先是南京库银监收官例有加耗及鹗败光昇请出榜禁革并岁差科道官清查诏可
　　○甲寅命分守浙江台金严参将戚继光充副总兵官分守福建
　　○以水灾免淮扬所属泰徐等州七州县马价有差
　　○乙卯韩府宁远王融焕薨赐祭葬如例谥恭懿
　　○丙辰以冬深少雪  上亲祈于宫中命定国公徐延德等分告各宫庙
　　○戊午免百官腊宴
　　○辛酉  显陵守备太监张方及奉祀都督佥事蒋华等奏言十一月冬至日甘露降于  显陵之松树先是  上尝思慕  献皇帝  献皇后乃以冬至日奉安  二圣神几于象一宫以便瞻奉而甘露即以是日降于  陵树及是守臣采取以献  上大悦以示礼部部臣因言在昔惟黄帝唐尧本朝惟  太祖  成祖常致斯瑞今  显陵为  二圣发祥之地长至当一阳来复之期且象一方安  圣亲之位而宝露即以是日降祥斯地斯时奇逢妙合宜遣告  圜丘荐献  太庙建典谢玄令百官称贺以昭  圣孝感通之徵  上曰  皇天垂大祐  圣亲享奉迁此  恩示昭昭信不尝得且古圣  二祖以  圣德致瑞今乃  天眷  亲喜之明徵非朕致也其如所请乃命以是日遣成国公朱希忠告于  南郊驸马都尉谢诏献  太庙门贺候启典后行
　　○壬戌南京兵部右侍郎丁以忠以病乞致仕许之
　　○诏南京户部每遇大造黄册毕日将新旧户口田粮之数汇成一帙进览
　　○总督蓟辽侍郎杨选言各边将帅必威令素行于士卒而后可责其御虏近日奸夫滑戍各阴求严将之短浮言籍籍眩惑视听甚则远方入卫之兵往往自负客兵镇抚而下即有藐视抗衡者请自今严造谤之诛重阃外之权仍将主客兵一体训练有梗令者并以军法治之至于边兵防御惟务依墙列守不知各区墙外类多扼塞之地宜于此相机设伏而潘家喜峰口外有滦河之险若□□鲁缮堡墙五百余丈复置临河敌台一座以据形胜斯亦拒虏之长策也又言顺天抚臣职理兵马粮饷而蓟镇之饷抚臣咸不得闻自今宜以主兵粮饷责之管粮郎中收放客兵粮饷责之兵备道召买稽之郎中其每月出入之数悉令该库官揭报巡抚年终主兵会计郎中巡抚同＜锍-釒＞客兵会计巡抚总督同＜锍-釒＞遇有赢缩协心计处查盘之际彼此磨勘仍于巡抚敕书添载催徵屯粮事宜令与屯田御史会同督理著为令＜锍-釒＞下所司覆议从之
　　○户部覆御史徐爌条陈盐政事宜一行盐地方河南南阳一府原属淮北后改河东滁州来安全椒原属淮南今改淮北殊非旧制但南阳改属已久原议淮盐兼卖以致两地构讼历年不已乞行两巡盐御史会查当何所属或相兼货卖务在归一其滁州三州县仍属淮南便一掣盐之时巡盐御史选委府佐县官各依颁降铜铊以平为则不许过刻招怨违者以酷论一南京掣盐过期阻坏盐法乞行管石灰关御史每年务四季称掣勿过仲月永为定规一各处有司销缴退引岁不及十之三四乞通行各司府每半年一缴查无滞积方许升迁给由御史复命之日以十分为率不及三分者参究一淮扬之间私贩盛行乞行巡盐御史严督所司缉捕定限议罚其池河驿官盐不许私税开封一府硝盐不许出城货卖陈州汝宁等处不许刮土煎烧违者治该管官罪一仪真批验所掣过引盐令商人经纪照淮北事例分定甲乙先后以次发卖如有越次争先者许诸人首告坐以重法仍没入盐货一各处所获私盐官发盐行变卖夤缘兴贩影射不止乞行各府州县于便□处所建立仓廒收贮遇有淹消盐引给□掣卖银两转角□羊运司类输本部济边一两淮旧有灶丁六万余人今流冗颇众宜谕令复业免其二年之课三年半办四年全办仍量给草荡尽蠲公私宿逋如有豪家占匿者听三月之内自首免罪一灶丁正粮之外加派杂差殊非优恤之意宜为区分民灶原田以二十年黄册为准如灶卖灶田者止令办粮如旧例如已有灶田又买民田者灶田仍得免差民田三百亩内止编银差三百亩外另议如绝无灶田而新置民田者亦令如灶田例如既有灶田及本县民田又买隔县民田者许隔县编为力差其免丁各以户头为据止免户长一名生员之家亦照见行事例于民田议加优免报可
　　○癸亥韩府宗室以索借禄粮不遂欧伤平凉知府邵大爵抚按官以闻诏降为首奉国将军旭柱融炕为庶人夺奉国将军旭枕镇国中尉旭枚□旉旭枫旭木□夜旭楧融火□立融火□离谟＜土戋＞禄米各二月发庶人融＜火业＞融火□允闲宅禁住仍令巡按御史逮问该府辅导官及拨置为奸者大爵调用
　　○甲子升广东程乡县知县徐甫宰添注广东按察司佥事以御史叚顾言荐其督捕巨盗林朝曦有功也
　　○乙丑  贞惠安和景皇后忌辰遣指挥佥事文承武祭  陵寝
　　○夜望月食云隐不见
　　○丁卯雪百官上表贺
　　○乙亥户部覆御史颜鲸言漕运六事一议改折太仓见贮本色米不供二岁之用请将明年二月分官军月粮每石给银五钱工作班军每月米四斗给银二钱一议职掌每年正二月间令漕运都御史专驻淮安与总兵官一体经理运事俟春汛至日方赴扬州其漕运参将权轻不便弹压宜量假锦衣卫职衔一议羡余各该运官但有漂流粮米所在官司速为具奏务在交粮之前到部以便收受仍劄付通仓坐粮郎中凡运官呈角□羊轻赍银两候粮运毕日即将羡余二分给军以示优恤但有漂流挂欠不得一概混给一议监兑各监兑主事与巡按御史严查有司过限无粮大户私囤插和军船过期不到官旗故意刁难等毙径自逮问每年俱于四月内类奏一议升迁凡把总指挥等官必待粮运已完查无挂欠曾经保荐者方准送兵部推升其余不得朦胧咨送一参迟误浙直应留轻赍银岁终未至乞行巡按御史按治如律报可
　　○以倭寇犯福清县罢副总兵杨缙回卫闲住下参将黎鹏举巡按御史问
　　○丙子诏浙江巡抚都御史严查水陆兵饷之数及累年督抚委用将吏有无克减状以闻
　　○命故彰武伯杨儒男炳袭爵
　　○巡抚延绥都御史孙慎类奏十月中诸将出边先后斩虏共一百八十三级请录总兵赵岢副总兵张琮徐仁参将许忠刘定游击李希靖周池牛秉忠指挥史臣等功＜锍-釒＞下部覆得旨岢升都督同知慎荫一子为国子生各赏银三十两纻丝二表里仁等各升二级琮等各赏银二十两一表里希靖定时方革职戴罪自劾俱复原职仍各赏银二十两
　　○宣大督抚官江东等劾中路参将吴嵩有勇而狂与北西路参将周邦游击刘元勋等十三人各不职宜罢得旨将官以战为职吴嵩虽性气粗豪既称勇敢其令总督官戒谕省改周邦等下御史闻奏
　　○丁丑锦衣卫逮胡宗宪至请旨处分  上曰宗宪非嵩党自御史皆朕升用任事已八九年三呈  上玄锡瑞近上玄秘皆致一手字数载无言伊过近自邹应龙初亦未专为国群邪朋害大臣罢斥者不少既知诸人欺君何俱不早言今日乃言之不已宗宪不白慎致招奏扰但王直原本兵议示获者五等封官今却加罪后来复谁与我任事其释令闲住
　　○礼部类奏四方灾异诏修省如例
　　○初淮王厚焘以白鴈进有白金文绮之赐岁余始遣人谢恩又表文失格礼科劾奏王违慢无藩臣礼诏降敕切责王而令巡按御史治其辅导官罪
　　○夺原任漕运把总梅三锡指挥韩哲等八人职时三锡哲已升任三锡漕运都御史章焕尝荐之哲巡仓御史张胆尝荐之至是皆以贪污巡按御史颜鲸所劾吏部因查其前后举劾互异乞并戒荐者有诏自今抚按奏举文武官务在公当不得狥情滥举
　　○戊寅
　　○以大祫告  太庙  祧庙遣驸马都尉李和安平伯方承裕行礼
　　○巡抚湖广都御史方廉私馈兵科给事中丘橓银五两橓白奏之因并论南京兵部尚书李遂两广总兵官陈王谟锦衣卫南司管事指挥魏大经先后进用俱以重贿得之乞并罢斥  上曰朕禁私馈方廉乃敢故违其冠带闲住后有再犯者罪之遂等吏兵二部参看以闻已而部覆遂功多其过可略王谟等果不职当罢得旨遂令尽心营务居职如故王谟革任大经下法司逮讯之
　　○法司类奏天下矜疑重因之数刑部十五人南京刑部二人北直隶九十八人南直隶七十七人浙江二十二人江西四十六人福建十八人湖广五十二人河南七十二人广东二十七人狭西五十人山东十九人四川一百人山西九十六人广西十六人云南十七人
　　○己卯
　　○行大祫礼于  太庙命驸马都尉谢诏代
　　○岁暮祭告  内殿命驸马都尉许从诚代
　　○以正旦节遣清平伯吴家彦成安伯郭应乾彭城伯张熊玉田伯蒋荣分祭  八陵都指挥同知王极祭  恭仁康定景皇帝都督佥事沉至祭  孝洁皇后及  哀冲  庄敬二太子各陵坟
　　○是岁天下户口田赋之数户九百六十三万八千三百九十六口六千三百六十五万四千二百四十八田地四百三十一万一千六百九十四顷七十亩有奇米一千八百二十一万四千七百七十四石有奇麦四百六十二万五千八百二十一石有奇草二千五百九十万三千四百三十三束有奇丝绵七万三千一百七十二斤有奇绢三十二万四百五十九疋有奇绵花绒二十四万六千五百五十九斤有奇布十二万三千二百六疋有奇土苎六十五斤有奇户口钞一千七百五十五万六千五十锭有奇杂课钞六百五十八万七千七百五十八锭有奇盐课盐二百二万二千七百二引有奇盐课银一百三十二万三千八百一十一两有奇茶课茶五十六万八千九百一十九斤有奇屯田籽粒三百七十一万五百八十一石有奇屯地银一十四万七千七百六十五两有奇新增牧地银一万一千五十八两有奇年例金二千两水银二百二十九斤朱砂四十六斤八两漕运米四百万石内改折一百三十六万七千三百八十九石有奇实运米二百六十三万二千六百一十石有奇
　　大明世宗肃皇帝实录卷五百十六


明世宗肃皇帝实录卷之五百十七
　　嘉靖四十二年正月庚辰朔命成国公朱希忠行拜  天礼于  玄极宝殿文武群臣各具朝服于皇极门行五拜三叩头礼免宴赐节钱钞王府进贺人员及四夷朝贡使仍宴于阙左门
　　○升燕河营副总兵署都指挥使佟登为署都督佥事充总兵官镇守山西
　　○壬午  宣宗章皇帝忌辰  奉先殿行祭礼遣清平伯吴家彦祭  景陵
　　○癸未立春顺天府官进春命司礼监捧入
　　○乙酉时享  太庙遣公徐延德代
　　○庚寅修理芦沟桥兴工
　　○初大学士徐阶以内阁缺人请补  上令廷推之阶以为未可至是  上问阶曰同官可增谁堪其任阶曰知臣莫若君臣不敢妄对  上曰君知臣惟尧舜与我  太祖耳知之真乃用之当若昨嵩朕所自简而不才至此此官虽无相名实有相职相必君择古之正理廷推固非道但后世宫生之主不知人马阶曰尧用四□后乃加放殛  太祖用李善长胡惟庸后乃以罪诛  皇上始知嵩之才而用之后因其听子贪纵而斥遣之皆  大圣人之事无损于明  上曰卿言四□惟庸之类非尧  太祖不知臣者由彼不终慎也尧为圣帝  太祖夫何事不知然且如此后世宫生内长一事不知者安可及其万一能无误任耶嵩罪非听子乃故纵之害国戕民焉
　　○壬辰诏夺伊王典楧禄米三之二革其卫卒下长史等官于按臣逮问夺镇巡官胡尧臣李守仁俸各半年初  上命河南守臣以诏书切责典楧令其亟毁踰制宫垣典楧不奉诏屡＜锍-釒＞自辩至是复为言官所劾礼部议当削罚  上亦怒王稔恶不悛因责尧臣等玩视诏旨乃有是命
　　○革镇守浙直总兵卢镗职仍同原任游击王应岐俱下御史逮问镗初在胡宗宪军门用事及宗宪败镗不自安求去时应岐已革职充军给事中丘橓等因劾镗奸贪八罪言应岐原拟未尽其辜兵部覆请从之
　　○巡抚福建都御史游震得奏上御倭三事一浙江温处与福宁州接壤实倭夷出没之地而一时将官莫贤于参将戚继光宜进继光为副总兵兼守其地而于福宁州添设守备一员隶继光节制仍令募兵三千以备战守又漳州月港亦通倭要地并宜添设守备一员即以指挥殴阳深升署都指挥佥事充之而听节制于总兵俞大猷一八闽之地延平建宁邵武乃其上游宜令建宁募兵一千延平邵武各五百使指挥乐埙统之以备警急其分巡武平佥事亦加以兵备重其事权一闽中自被倭患以来其官军之以死勤事与妇女之死节不辱者宜悉表扬以励人心兵部覆如其言诏可
　　○癸巳广东倭寇犯潮惠二府黄冈大澳等处
　　○甲午敕巡抚山东都御史张鉴不妨原务兼督理营田添设山东兖州府营田同知二员
　　○乙未河南道御史凌儒＜锍-釒＞陈时事举吉水罗洪先等皆强年重望乞早为甄录＜锍-釒＞入  上恶其市恩卖直无故奏扰命锦衣卫逮至午门前杖六十黜为民
　　○丙申  英宗睿皇帝忌辰  奉先殿行祭礼遣广宁伯刘允中祭  裕陵
　　○丁酉甘露复降于  显陵松柏守备太监张方以献上悦宣谕百官遣定国公徐延德往祭  显陵加方恩一等守臣及供奉  园陵者各赐银币有差
　　○庚子御史姜儆进所访法秘书二十帙诏留览
　　○壬寅升湖广左布政使徐南金为都察院右副都御史巡抚湖广
　　○淮王厚焘薨讣闻辍朝三日遣官祭葬如例谥曰宪
　　○福建巡抚游震得以去年十一月倭寇攻陷兴化府状闻初贼至先犯卲武杀指挥齐天祥转掠罗源江等县杀游击将军倪禄遂攻玄钟所城及宁德县入之乘胜直抵府城下会都督刘显兵未至贼遂袭入城杀同知奚世亮等又分兵攻陷寿宁政和二县乞亟命该部计处兵食浙直总督发兵应援部覆贼以旬月内连破数城如蹈无人之境帅府而下职守谓何顾事急之际请姑令戴罪立功其各省援兵请调浙江新募义乌兵一枝以戚继光统之江西兵一枝令抚臣自择良将各星驰应援仍起丁忧参政谭纶以原官兼按察司佥事统浙兵千二百人与都督刘显总兵俞大猷同心共济以收奇功又广东南澳为贼渊薮宜令两广提督张臬引兵捣之使贼退无所归以其地丁料屯盐诸钱榖约二十余万悉留用以佐军兴仍令南京兵部发马价银十万两济之本部仍备银十万两俟缓急督发  上悉命如拟行因夺震得及文武大小诸臣俸许其目效谭纶等依拟用戚继光刘显各令奋勇建功以副委任仍诫浙江巡抚赵炳然江西巡抚胡松两广提督张臬各协力策应每分彼此
　　○癸卯升协守浙直副总兵署都指挥佥事杨尚英为署都督佥事充总兵官镇守浙直命分守肃州参将署都指挥佥事傅津充副总兵官分守燕河营
　　○甲辰  孝静毅皇后忌辰  奉先殿行祭礼遣广宁伯刘允中祭  康陵
　　○乙巳以灾伤诏折徵泰州兴化赣榆沐阳安东盐城清河宿迁通州徐州高邮如皋海门宝应萧沛等州县改兑米有差
　　○丙午荫工部左侍郎刘伯跃子廷芬为国子生以殿工成也
　　○兵部覆巡抚顺天都御史徐绅所陈驿传事宜一议审编顺天驿递之役故事十一年编今民间苦其偏累请三年一编著为令一宽积逋各州县协济驿递银逋欠数多宜令天下自三十八年以前应扣角□羊者姑与蠲除其三十九年至四十一年系小民逋负者免之系所司侵匿者追治一免扣角□羊往因边储告急令天下扣角□羊驿传银两银已输官而小民供应如旧是重困也自今请罢其令一重专官顺天府所属诸驿旧属治中专理今宜申明职守责令以时巡历＜锍-釒＞入  上允其前后诸议而以扣角□羊银两一事令与户部再议以闻部复奏军饷不足则士气馁而国家之藩篱不固驿传不通则行旅滞而国家之气脉攸关二者均非细务即如嘉靖三十七年扣角□羊以其利于军饷者十之一二其害于驿传者十之八九大率各处徵角□羊到部一年多者八九万少仅四五万以之供边九牛之一毛耳至于驿传则十夫九逃十马九缺近者倭奴破兴化府城赍报人以驿马不时应付迁延四十余日始得达京则立法之弊可验已故臣与户部尚书高燿往复咨议皆断以为驿递钱粮宜复旧规尽留本地方供应而后可责其传报声息不致误事此所谓捐小利存大体计之得者也  上乃从之仍令严行各抚按官责令该道从实查理不许侵滥如有坐视故纵者参奏重处
　　○丁未提督两广都御史张臬纪功御史叚顾言各条陈广东善后事宜户部覆行三事一潮州海阳之辟望为倭奴入寇门户宜设一全县以增潮南之藩篱应割都图者七潮阳之＜氵戎＞水宜设裁减一县以控扼海豊惠来长乐三县之要冲应割都图者四又程乡县之豪居新设平远县远隶江西不便宜割程乡及兴宁田粮立为裁减县分仍属广东其原议割武平安远里分宜还各省一饶平县之弦歌大埔县之清远程乡县之溪南松源石屈龟浆诸都向为巨贼所据今虽剿平田多抛荒宜将六都钱粮自三十九年至四十一年尽数蠲免其余量免其半一程乡县延袤千里原额止一十八图豪猾营充千长隘官名色凌轹乡民起盗之源实由于此惠潮二府所属诸县皆然宜及今大造之年添设图分增立里长督办租役其他名色悉为除革＜锍-釒＞上允行乃设澄海县于辟望所普宁县于＜氵戎＞水
　　○发太仓银一万两于密云一万两于昌平备防春客饷
　　○命分守常镇参将署都指挥佥事王应麟充副总兵官协守浙直
　　○去岁十一月间延绥总兵赵岢分部锐卒令管标兵原任游击李希靖由东路神木堡出塞捣虏帐于半坡山管前锋总旗吴花中哨指挥徐执中等由西路定边营出塞击虏骑于荍麦湖共斩首一百十九级获马畜器械以千计总督喻时巡抚孙以闻兵部议覆延绥当十月末虏犯宁夏时东西四路出边斩首一百八十三级才及二旬复有此捷前后斩首凡三百余级近日战功盖所未有前功已从厚叙录此举犹当优赉  上嘉其功诏赏时银四十两纻丝二表里岢慎各三十两二表里希靖升二级仍与佥事阴秉旸各赏银二十两执中花各一级仍与副总兵等官徐仁等赏银有差
　　○戊申旌表故文思院带俸官吕升妻周氏以夫死自缢故也
　　○虏五千骑犯宣府滴水崖由黑漠岭南下败参将宋兰游击麻锦等兵遂掠隆庆永宁等处驻东西红山窥岔道原任大同总兵为事官刘汉力战郤之贼遂西行由柳沟进据虎皮寨攻张家堡不克会大雪乃遁出入凡七日
　　○巡按直隶御史温如璋等奏报是年补练蓟镇主兵之数大约十区中已练者十之七未练者十之三诏赏总督杨选巡抚徐绅蓟州总兵孙膑昌平总兵何淮参政温景葵等银币升密云副总兵胡镇署都督佥事仍同参将白文智等各赏银有差其补练不及数者提调张世武等降二级朱衮等夺俸二月仍令严限责其后功如再有怠玩者重治不宥
　　明世宗肃皇帝实录卷之五百十七





明世宗肃皇帝实录卷之五百十八
　　嘉靖四十二年二月庚戌朔
　　○癸丑行祈榖礼于  玄极宝殿命成国公朱希忠代
　　○诏发太仆寺马价银一万两于良乡县缮葺各公廨驿递良乡最近京供应劳顿会岁比不稔各省直协济银两久不徵角□羊廨宇驿递倾废其丞簿率僦民屋以公使往来多露宿者顺天府尹王国光言其非宜请丞加修缮并请以本府所属徵角□羊马价贮太仆寺者量借一万两供费从之
　　○乙卯兵部覆巡按直隶御史吴守陈马政七事一并差限印烙点验本相关涉今既兼统于印马御史乃给两敕奏缴之期一在三年之后一在一年之终以致官守靡定吏缘为欺自今宜总给一敕通候三年奏缴一裁冗员各州县管马官悉宜裁革令掌印官兼理惟留各府管马通判以总絜纲要一酌审编顺天保定河间所属州县寄养马岁额四万六千六十三匹迩者兵荒频仍民力困敝不复能取盈前数宜通融裁减量泒三万匹备用一选角□羊俵马不堪用者到寺之日类行验退补角□羊往返劳费寔多宜严立法制责各有司于起俵之日加意精选一蠲积逋民间所负马价自二十四年至三十四年尽宜蠲免三十五年以后分为三分每年带徵一分一定群医国初养马之制立之群长佥报兽医即周官趣马简其节巫马攻其疾遗意也乃今充以市井驵侩奸蠹百出自后宜五年一编选殷实人户佥为群长里各五人以次伐役凡五年一周而医兽则每里报佥一人定名专役一酌徵泒谓各府州县泒取内局牛驴及太仆寺春秋马祭银公用之数无几而私歛之费常十倍之宜令如数徵角□羊不得过取殃民诏从之
　　○以江西积欠内库折银停布政使司参政姚一元等十六人俸限完日开支
　　○命恭顺侯吴继爵充总兵官镇守两广
　　○丁巳祭先师孔子命礼部尚书严讷行礼
　　○总督宣大山西尚书江东上三镇招徕虏中人口数一千八百有奇请录诸臣功诏赏东银三十两纻丝二表里总兵姜应熊参将张咸守备尚义各升一级余各赏银币有差
</div>
    <div class="pagination">
<a href="明实录世宗实录_page352.html">上一页</a><span>...</span><a href="明实录世宗实录_page348.html">348</a><a href="明实录世宗实录_page349.html">349</a><a href="明实录世宗实录_page350.html">350</a><a href="明实录世宗实录_page351.html">351</a><a href="明实录世宗实录_page352.html">352</a><span class="current-page">353</span><a href="明实录世宗实录_page354.html">354</a><a href="明实录世宗实录_page355.html">355</a><a href="明实录世宗实录_page356.html">356</a><a href="明实录世宗实录_page357.html">357</a><a href="明实录世宗实录_page358.html">358</a><span>...</span><a href="明实录世宗实录_page354.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
