<!DOCTYPE html>
<html>
<head>
    <meta charset="UTF-8">
    <title>纂修四库全书档案 - 第 123 页/共 196 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>纂修四库全书档案 - 第 123 页/共 196 页</h1>
    <div class="content">《时政议要》，六本。明太仓张泳删述。
《斗酒堂集》，五本。明江上贡修龄着。
《按辽奏疏》，五本。明方震孺着。
《鞠躬堂集》，四本。明温陵刘麟长着。
《经略续草》，三本。明熊廷弼着。
《太平洪业》，三本。明金日升着。
《表式表括表沤言》，三本。明袁黄着。
《兵机选要》，三本。明会稽阮维新着。
《名将略》，二本。明湖上马龙友订。
《张忠烈存集》，二本。明沁水张铨着。
《贺太仆集》，一本。明丹阳贺王盛着。
《后场持雅录》，一本。明华亭周立勋选。
《灵山藏小草》，一本。明上饶郑以伟着。
《阁部爰谘》，一本。明古虞徐尔一着。
《帝京篇》，一本。明何光显著。
《辛未大历》，一本。明何光显著。
《明经济名臣录》，四本。明永新贺中男辑录。
《杨文弱集》，二十二本。明武陵杨嗣昌着。
《李忠定奏议文集》，六本。明左光先选。
《明兵略纂闻》，四本。不全。明常熟瞿汝说辑。
《岳归堂集》，四本。不全。明竟陵谭友夏着。
《贞石堂集》，四本。明吴兴温璜着。
《炳烛斋稿》，三本。明海虞顾大韶着。
《王司马奏疏》，二本。明河北王家桢着。
《娄子柔诗文集》，十本。明长洲娄坚着。
《郁林薖草》，一本。明当湖陆澄原著。
《天启宫词》，一本。抄本。明虞山陈悰着。
《江东乐府》，一本。抄本。明赤山陈简编次。
《军器图说》，一本。明毕懋康着。
《吴文恪集》，六本。不全。明吴道南着。
《安攘疏草》，三本。不全。明吴兴沈儆炌着。
《长啸山房稿》，二本。不全。明豫章胡维霖着。
《奏疏》，一本。不全。明钱塘朱东观选辑。
《三垣笔记》，一本。抄本。明李清记。
《三朝野史》，一本。抄本。明李逊之着。
《登辽记事》，一本。抄本。明金陵余五化着。
《夷考》，一本。抄本。天柱野人着。
《野老漫录》，一本。抄本。无著书人姓氏。
《纪事捷要》，一本。抄本。无著书人姓氏。
《今策》，二本。不全。无选辑人姓氏。
《三三场绛璧》，二本。不全。无选辑人姓氏。
《时务菀鸿集》，二本。不全。无选辑人姓氏。
《冷斋漫评》，一本。不全。无着辑人姓氏。
《经济考》，一本。不全。无着辑人姓氏。
《初外二外》，二本。不全。无着辑人姓氏。
《国史类抄》，七本。抄本，不全。无着辑人姓氏。
《明大臣年表》，一本。抄本。无编辑人姓氏。
《熹庙谅阴记事》一本。抄本。无编辑人姓氏。
《文渊事略》，一本。抄本。无着辑人姓氏。
《元明诗家》，六本。渤海戴明说选。
《木厓续集》，四本。龙眠潘江着。
《庚辛壬癸录》，一本。贵池吴应箕着。
《诗刻二集》，一本。太仓胡周鼒着。
《羁绪》，一本。闽中陈肇曾着。
《甲申传信录》，二本。抄本。彭城钱（巾只）编辑。
《乙酉纪事》，一本。抄本。嘉定朱子素着。
《赣州乙丙纪略》，一本。抄本。雩水易学实着。
《遗事琐谈》，三本。抄本。无着辑人姓氏。（军机处录副奏折） 八二七　军机大臣奏恭录御制诗冠列《诗经世本古义》等集卷首片
乾隆四十六年十一月十六日
臣等遵旨将何楷《诗经世本古义》、张吉《古城集聚》二种，恭录御制诗，冠列卷首。又朱存孝《回文类聚补遗》内《美人八咏》，已遵旨撤去，【真按：前文作回文类聚补遗.】谨于卷首恭录钦奉谕旨。至《契丹国志》一书，现在交馆重订，俟办竣再行缮写进呈。谨奏。（军机处上谕档） 八二八　署陕西巡抚毕沅奏查缴违碍书籍情形折
乾隆四十六年十一月二十二日
署理陕西巡抚臣毕沅跪奏，为查缴违碍书籍，恭折具奏事。
窃照陕省节次钦奉谕旨，并准各省咨开查缴应禁违碍书籍、板片，俱经刊刻书目，遍谕士民查明尽行呈出。所有从前各属缴到书籍，节经臣陆续奏缴在案。
前据布政使尚安将各厅州县续经查获各书呈送前来。臣逐加查阅，内《羣书备考》等书共计十四部，又零星不全书二百十三本，序文二十九篇，均系违碍应禁之书。又臣钦遵谕旨查获尹嘉铨所刻书计十五种，共二十八本，又十八卷。
除一并封送军机处查明销毁外，理合恭折具奏，并分缮书目清单，恭呈御览。伏祈皇上睿鉴。谨奏。
乾隆四十六年十二月初九日奉朱批：览。钦此。（军机处录副奏折） 八二九　户部为知照四库馆总裁等员分别议罚事致典籍厅移会（附黏单）
乾隆四十六年十一月二十二日
户部为遵旨等事。
陕西司案呈，本年十月初二日准吏部咨前事一案，相应抄单，移会内阁典籍厅可也。须至移会者。计黏单一纸。
右移会典籍厅。 
附　黏单
准吏部咨称，会议得内阁抄出尚书 额驸 公福<隆安>等奏称：
查四库全书馆进过书籍，自四月起至六月止，进过全书十四次。臣等详加查核，除总裁记过之程景伊、分校孙辰东、高中、陈文枢、宋枋远、陈墉、吴锡龄、翁树棠、卢遂、沈清藻，已经病故毋庸议外，查总裁八阿哥、十一阿哥、大学士嵇（璜）等，【真按：疑当作嵇<璜>.】并总校、分校等官，应交吏部、都察院照例分别察议，谨奏。乾隆四十六年七月十六日奉旨：着交部。钦此钦遵。抄出到部。查议处四库全书处错悞记过。乾隆四十二年七月奉旨：嗣后总裁应议者，仍令罚俸半年，其总校、分校、覆校各官应议者，止须罚俸三个月。钦此。又奉旨：阿哥所校之书，如有错悞，亦应一体查核，其应罚之俸着照尚书例议罚，卽于应得分例内坐扣。钦此。钦遵。各在案。
查奉旨派出校书之八阿哥多罗仪郡王永<璇>有错悞一次，十一阿哥永<瑆>有错悞五次，应遵旨照尚书俸各罚俸六个月，所罚俸银行知内务府于应得分例内照数坐扣外。至记过八次之总裁 大学士嵇<璜>、记过二次之吏部侍郎今授浙江学政王<杰>、记过一次之户部侍郎 署吏部侍郎董<诰>、记过十八次之兵部侍郎曹<文埴>、记过十四次之兵部侍郎沈<初>、记过一次之总阅 兵部尚书周<煌>、记过三次之吏部侍郎谢<墉>、记过二次之礼部侍郎达<椿>、记过九次之礼部侍郎钱<载>，记过一次之工部侍郎今授江西学政胡<高望>、记过七次之太常寺卿倪承宽，记过一次之翰林院侍讲学士今授福建学政朱珪，记过四次之内阁侍读学士吉梦熊，均照例罚俸六个月。记过一百五十三次之总校 翰林院检讨何思钧、记过一百四十二次之归班进士朱钤、记过九十一次之编修王燕绪、记过九十次之归班进士今授广西平南县知县缪琪，记过八十五次之归班进士今授江南桃源县知县杨懋珩，记过五十九次之编修仓圣脉、记过五次之覆校 侍讲平恕、记过十七次之编修邹炳泰、记过六十六次之编修王增、记过三次之编修庄通敏，记过十五次之编修邵晋涵、记过三十九次之编修吴典、记过二十四次之陕西道监察御史王尔烈，记过二次之分校 编修陈昌齐、检讨孙玉庭、编修于鼎、国子监学录李岩、内阁中书鲍之锺、金光悌、编修今授安徽学政徐立纲、编修戴联奎、大理寺司务汤垣、内阁中书张敦培、编修吴锡麒、周琼、中书今授山西平阳府同知朱炘、编修汪学金、候补中书刘源溥、修撰戴衢亨，记过四次之编修余集、检讨彭元珫、编修程晋芳、侍读今授湖南衡州府知府王家宾、国子监助敎今授山西徐沟鲧知县蔡必昌、编修曹锡龄、戴均元、检讨萧九成、吏部员外郎张慎和、户部额外主事吴绍昱、助教罗万选、检讨钱世锡、候补中书吴甸华、编修朱攸、助教汪锡魁，记过六次之编修李尧栋、詹事府左赞善庄承籛、编修范衷、候补中书甄松年、检讨王坦修、刑部额外主事范鏊、学录常循、内阁典籍袁文邵、中书今升江西建昌府同知嵇承志，记过八次之候补中书王学海、中书今升湖北荆州府同知田尹衡、候补中书邱桂山、兵部额外主事盛惇崇，记过十次之中书王庆长、待诏胡士震、江南道监察御史杨寿楠，中书杨世纶、编修秦泉、励守谦，记过十二次之编修王春煦、户部主事李楘、编修缪晋、候补中书潘奕隽、兵部额外主事雷纯，记过十四次之助敎胡予襄、编修严福、起居注主事牛稔文、宗人府主事王璸、中书李斯咏，记过十六次之编修吴舒帷、助教陈木、编修今授贵州学政潘曾起，记过十八次之通政使经历郭祚炽，记过二十次之中书今升安徽安庆府同知叶兰、监丞张曾炳，记过二十二次之编修潘庭筠，记过二十三次之编修吴裕德，记过二十四次之中书李荃，记过二十七次之编修吴鼎雯，记过三十次之候补中书陆湘，记过四十二次之编修许烺，记过四十四次之学正卜维吉，记过五十次之编修苏青鳌，均照例罚俸三个月。查吉梦熊已经丁忧，应于补官日罚俸六个月；何思钧、王燕绪、余集、罗万选、吴舒帷、张曾炳、潘庭筠俱患病调理；仓圣脉已经降调，孙玉庭、鲍之锺、戴联奎、萧九成、钱世锡、秦泉、缪晋、郭祚炽、许烺俱经丁忧，袁文邵已告假回籍，朱钤、刘源溥、吴绍昱、吴甸华、甄松年、范鏊、王学海、邱桂山、盛惇崇、潘奕隽、雷纯、陆湘俱系候补之员，均应于补官日罚俸三个月；庄通敏、王尔烈又分校任内记过在二次以上，应照例再罚俸三个月。查曹<文埴>、胡<高望>俱有纪录五次，沈<初>有纪录二次，均有罚俸三个月注抵，今议罚俸六个月，连前共罚俸九个月，应各销去纪录一次，抵罚俸六个月，其罚俸三个月之处，仍注于纪录，合计抵销；仓圣脉、戴联奎、钱世锡、汪锡魁俱有纪录一次，平恕有纪录五次，邹炳泰、朱炘、王璸、吴裕德俱有纪录二次，秦泉有纪录三次，陈昌齐、徐立纲、李尧栋俱有纪录四次，蔡必昌有纪录六次，杨寿楠有纪录九次，均有罚俸三个月注抵，今议罚俸三个月，连前共罚俸六个月，王尔烈有纪录二次，今议罚俸六个月，应各销去纪录一次，抵罚俸六个月，均免其罚俸；缪琪、王增、吴锡麒、汪学金、朱攸、范衷、李楘、李斯咏、潘曾起、叶兰、张曾炳、潘庭筠、吴鼎雯俱有纪录一次，于鼎、张慎和、嵇承志、王春煦俱有纪录二次，吴典、庄承籛、严福、牛稔文、苏青鳌俱有纪录三次，缪晋有纪录五次，程晋芳有纪录六次，曹锡龄有纪录七次，今议罚俸三个月，均应注于纪录，合计抵销。
乾隆四十六年八月二十九日题，九月初六日奉旨：皇八子永璇、皇十一子永瑆俱着罚尚书俸六个月；嵇璜、王杰、董诰、周煌、谢墉、达椿、钱载、倪承宽、朱珪俱着罚俸六个月；庄通敏、邵晋涵、周琼、戴衢亨、彭元珫、戴均元、王坦修、励守谦俱着罚俸三个月；吉梦熊着于补官日罚俸六个月；何思钧，王燕绪、余集、吴舒帷、孙玉庭、萧九成、许烺俱着于楠官日罚俸三个月；庄通敏着再罚俸三个月；曹文埴、胡高望、沈初俱着销去纪录一次，其罚俸三个月之处，仍注于纪录抵销；戴联奎、钱世锡、平恕、邹炳泰、吴裕德、秦泉、陈昌齐、徐立纲、李尧栋、杨寿楠、王尔烈俱着销去纪录一次，免其罚俸；王增、吴锡麒、汪学金、朱攸、范衷、潘曾起、潘庭筠、吴鼎雯、于鼎、王春煦、吴典、庄承籛、严福，苏青鳌、缪晋、程晋芳、曹锡龄各罚俸三个月之处，俱着注于纪录抵销。余依议。钦此。相应抄单知照等因。又准宗人府咨同前事各等因前来。【真按：原误作宗入府,径改之!】
查此案四库全书处总裁 兵部侍郎 署本部侍郎曹<文埴>等罚俸之处，议以纪录抵销，及翰林院编修王增等罚俸注于纪录抵销，均毋庸议外。应将大学士 管理吏部事务嵇<璜>等罚俸之案注册，应扣俸银行文内阁等衙门于造送领俸册内声明坐扣；本部侍郎 署吏部侍郎董<诰>应扣俸银，俟领俸时查扣；礼部侍郎达<椿>，应扣俸银移付俸饷处查扣；并八阿哥、十一阿哥各罚尚书俸六个月，吏部行知内务府于应得分例内坐扣，应一并移付俸饷处查照；至内阁侍读学士吉梦熊等补官日罚俸之处，仍咨吏部，俟补官之日知照过部，以便查扣；其归班进士今授江南桃源县知县杨懋珩等罚俸，移付江南等司行文扣抵可也。（内阁移会） 八三○　谕校书错误之总裁嵇璜等着分别罚俸或于纪录抵销
乾隆四十六年十一月二十二日
吏部议四库全书内错误之总裁 大学士嵇璜、协办大学士蔡新、户部侍郎董诰、兵部侍郎曹文埴，总阅 大理寺卿李绶，总校 检讨何思钧、编修王燕绪、编修周永年、励守谦、潘曾起、于鼎、庄通敏、陈昌齐、秦泉、检讨孙玉庭，均照例分别抵罚，何思钧、王燕绪现在告假，孙玉庭丁忧，应于补官日罚俸一疏，奉谕旨：
嵇璜、蔡新、董诰俱着罚俸六个月；周永年、励守谦、庄通敏俱着罚俸三个月；何思钧、王燕绪、孙玉庭俱着于补官日罚俸三个月；曹文埴着销去纪录二次，其从前罚俸三个月之处，仍注于纪录抵销；李绶、于鼎、潘曾起俱着销去纪录一次，免其罚俸；陈昌齐、秦泉各罚俸三个月之处，着注于纪录抵销。余依议。（起居注册） 八三一　军机大臣等奏查《白室杂着》作者等情形并将原书先行缴毁片
乾隆四十六年十二月初三日
发下《白室杂着》一本，臣等将著书之刘及并作序之吴芹，交查礼部学册内有无两人姓名。兹据覆称：康熙、雍正年间学册已经霉烂，无凭查核等语。查此书系江西巡抚郝硕解到，臣等行文该抚就近查明，咨覆到日，再行具奏。谨将原书先行缴进销毁。谨奏。（军机处上谕档） 八三二　谕内阁全书第一分完竣所有总校等着总裁查明咨部照例议叙
乾隆四十六年十二月初六日
乾隆四十六年十二月初六日内阁奉上谕：
四库全书第一分，现在办理完竣，所有总校、分校人员等，着该总裁查明咨部，照例议叙。钦此。（军机处上谕档） 八三三　署陕西巡抚毕沅奏将查出空格书籍封呈军机处折（附清单一）
乾隆四十六年十二月初七日
署理陕西巡抚臣毕沅跪奏，为查办空格书籍，恭折具奏事。
窃臣承准廷寄钦奉上谕：昨因各省进到遗书，有应抄之沈炼《青霞集》一种，内篇中凡违碍字样，俱行空格，已发交阿桂、和珅查核填补矣。此外，各省坊行刻本，如《青霞集》之空格者，谅复不少，俱应酌量填补，但各督抚自行查填，恐未妥协，亦难画一。着传谕各省督抚详查各种书籍，内有不应销毁而印本留有空格者，概行签出解京，俟交馆臣查明，酌量填补后仍行发还。其有版片者，卽着各督抚遵照所填字样，补行填刻，以归画一。钦此。钦遵。在案。
臣查陕省地方，人文朴陋，仕宦旧家自通行经史而外，向无善本书籍，并鲜著书之人，所有历来流传遗书数十种，节经臣陆续查明奏进。兹复接奉谕旨，因卽行知各属，将前项经进各书，逐一查核，另行刷印呈送。今据节次送到，臣悉心检阅，其中印本留有空格者，共得七部，计五十六本。中间有无违碍之处，诚如圣谕，自行查填，未能妥协，谨遵旨将原书黏贴黄签，封呈军机处，俟交馆查明填补发回后，臣再行遵照所填字样，补行刊刻，以归画一。此外，遍加搜查，再无空格书籍。
谨缮折具奏，并将查出空格各书名目，开列清单，恭呈御览。伏祈皇上睿鉴。谨奏。
乾隆四十六年十二月二十日奉朱批：览。钦此。 
附　陕西省查出空格书目清单
计开：
《康海集》六本。
《马理集》四本。
《杨爵集》六本。
《赵崡石墨镌华》四本。
《冯从吾集》十八本。
《李颙集》八本。
《李因笃集》十本。
以上共空格书七部，计五十六本。（军机处录副奏折） 八三四　军机大臣奏查出各省送到应毁重本书开单呈进销毁片
</div>
    <div class="pagination">
<a href="纂修四库全书档案_page122.html">上一页</a><span>...</span><a href="纂修四库全书档案_page118.html">118</a><a href="纂修四库全书档案_page119.html">119</a><a href="纂修四库全书档案_page120.html">120</a><a href="纂修四库全书档案_page121.html">121</a><a href="纂修四库全书档案_page122.html">122</a><span class="current-page">123</span><a href="纂修四库全书档案_page124.html">124</a><a href="纂修四库全书档案_page125.html">125</a><a href="纂修四库全书档案_page126.html">126</a><a href="纂修四库全书档案_page127.html">127</a><a href="纂修四库全书档案_page128.html">128</a><span>...</span><a href="纂修四库全书档案_page124.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
