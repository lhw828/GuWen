<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 435 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 435 页/共 681 页</h1>
    <div class="content">○甲戌。谕大学士等、朕三次亲征、巢□刀灭噶尔丹、皆祖宗庇佑所致。朕奉皇太后躬诣盛京谒陵告祭但此时秋禾盛长、若由山海关而行、恐致践踏田亩。可取道口外前往。　　

○丁丑。上诣皇太后宫、问安。　　

○己卯。京师地微震。　　

○升参领王杰、为福建漳州总兵官。　　

○兵部议覆、四川陕西总督吴赫疏言、狭西边疆紧要、请将沿边武弁、及督标副参游守不论加衔大小、止按见任相当者、选择保题补授。查守备游击参将副将、无越衔升转之例。应无庸议。得上□日、陕西沿边地方武职官员、及督标员缺俱系紧要。果系居官素优、越升一二等者、该督等保题引见、准其补授。若越升三等以上者不准　　

○刑部等衙门议奏、原任山西巡抚温保、布政使甘度、横征科派、激变蒲州百姓。温保、甘度、应拟立斩。太原知府孙毓璘、将库内收贮银二万八千五百两有奇、侵没入己。应将孙毓璘、照侵盗钱粮例、拟斩监候。得上□日、温保甘度已经革职、从宽免死。孙毓璘依议应斩、著监候秋后处决。　　

○庚辰以左都御史张鹏翮、为刑部尚书。　　

○升太常寺卿梅鋗、为宗人府府丞。　　

○銮仪卫銮仪使韩弼、以老病乞休。允之。　　

○壬午。孝懿皇后忌辰。遣官祭陵。　　

○吏部右侍郎陶岱等疏言、等遵上□日赈济朝鲜、于四月十九日进中江。臣等随将赏米一万石、率各司官监视、给该国王分赈。其商人贸易米二万石、交与户部侍郎贝和诺、监视贸易。据朝鲜国王李焞奏、皇上创开海道、运米拯救东国、以苏海澨之民。饥者以饱流者以还。目前二麦熟稔、可以接济八路生灵全活无算下所司知之　　

○御制海运赈济朝鲜记曰、朕闻救灾拯患王政所丞是以夙夜求莫、虽在遐荒绝域、犹若痌瘝乃身、矧属在藩维、苟有疾苦、何忍一日置也康熙三十六年冬、朝鲜国王李焞奏比

□山戊队□荐饥廪庾告匮、公私困穷八路流殍、相续于道吁恳中江开市贸谷以苏沟瘠、俾无殄国祀朕深为恻然、立允其请遂于次年二月命部臣往天津、截留河南漕米、用商船出大沽海口、至山东登州、更用鸡头船拨运引路。又颁发帑金、广给运值、缓徵盐课、以鼓励商人、将盛京所存海运米、平价贸易。共水陆运米三万石。内加赉者一万石朝鲜举国臣庶方藜藿不饱、获此太仓玉粒、如坻如京、人赐之食、莫不忭舞忻悦、凋瘵尽起。该王具表陈谢、感激殊恩、备言民命续于既绝、邦祚延于垂亡、盖转运之速、赈贷之周、亦古所未有也。朕念朝鲜、自皇祖抚定以来奠其社稷绥其疆宇、俾世守东藩、奉职修贡、恩至渥矣。兹者告饥不惮转输数千里之劳、不惜糜费数万石之粟、环国土而户给之、非独一时救灾拯患、实所以普泽藩封而光昭先德也。是乌可以无记。　　

○甲申。奉天左翼副都统穆占、以老病乞解任。得上□日、穆占若果身病、应早请解任。闻朕欲幸盛京奏请解任、殊属不合。著革职　　

○乙酉。升户部左侍郎王士正、为都察院左都御史。　　

○户部题、原任陕西巡抚布喀叩阍、呈告四川陕西总督吴赫、于借给籽粒案内、侵蚀四十万余两请与吴赫等质审。应将布喀、发往陕西、交尚书傅腊塔、张鹏翮等与总督吴赫等质审。从之　　

○丙戌升护军参领沙赖为正黄旗汉军副都统　　

○升左佥都御史王焯、为太常寺卿　　

○丁亥。中元节遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵　　

○添设齐齐哈尔城仓官一员、笔帖式二员。从黑龙江将军萨布素请也。　　

○庚寅。转户部右侍郎王掞、为左侍郎。升左副都御史钱三锡、为户部右侍郎。　　

○辛卯。吏部议覆、云南道御史荆元实疏言、州县官有牧民之责、为任甚重。请嗣后每月州县官掣签之后、令其随本引见。应如所请。得上□日、依议。同知通判等官、亦著引见　　

○户部议覆漕运总督桑额疏言、江南建平县漕粮正耗粳米四千余石、本县不产粳米、每于他郡采买、请嗣后停其采买、将该邑土产籼米交兑应无庸议。得上□日、建平县改徵籼米、于民有益著照该督所请行　　

○以鄂尔多斯故多罗贝勒旺束克弟达西拉卜坦、袭爵　　

○癸巳。予故奉国将军索飞、祭葬如例　　

○直隶巡抚于成龙疏言、霸州等处挑浚新河已竣、乞赐河名、并敕建河神庙得上□日、照该抚所请赐名永定河。建庙立碑　　

○乙未工部议覆、漕运总督桑额等、估计开浚下河、应准行。上谕大学士等曰、下河入海之处、朕虽未及亲览、尝闻人云、盐城一带、地极洼下、海水反高、建闸无益倘河高海低、水性趋下、虽不疏浚、势必决开一道、以归于海。明代于海口设闸、遇河水高则启闸以注诸海。河水平、则闭闸以御海水。前虽特令于成龙、凯音布、修治、毫无禆益。今桑额居官虽优、但此事非身亲阅历者、难以悬拟。必深悉水性、洞彻地形之人、方可定议。尔等问九卿、并淮扬等处人在朝者、确议具奏　　

○丙申。上奉皇太后、自畅春园回宫。　　

○升太仆寺卿吴涵、为都察院左副都御史。　　

○以故一等阿思哈尼哈番又一拖沙喇哈番长保子万神保、袭职。　　

○免江南盐城县、海州、大河卫、本年分水灾额赋有差。　　

○添设直隶赞皇县守备一员、千总一员、把总二员马兵四百名。从直隶巡抚于成龙请也。　　

○丁酉。上御太和殿视朝。文武升转各官谢恩。　　

○戊戌。谕大学士等、朕巡省盛京、车驾既发之后、副都统吴达禅到日、令其驰赴行在、已有谕上□日矣。其余大臣、及众官奉差回时、不必前来。又各处赴京陛见臣工、如有应俟启奏之事、令其暂候。如无事待奏、令各回本任。　　

○己亥。谕大学士等、今叛逆噶尔丹骸骨、已经搜获、不日解至、而遗孽就俘、亦拘系在此、应如何处置尔等会同议政王大臣、满汉九卿、诘朝集议以闻　　

○大学士等奏曰、开浚下河、问之九卿、及在朝淮扬人等、九卿云、淮扬人俱言开浚下河有益。然此事关系甚重应令漕运总督桑额、会同总督巡抚、确议具奏。上顾于成龙曰、尔意若何。于成龙奏曰、姚二沼、船厂、芦坝等河、若行挑浚、于民有益。上曰、朕幸五台山回、欲观浑河清河、因由霸州而来、朕意浑河清河、俱汇流霸州城南、原欲沿河修筑堤岸、不意至霸州询地方百姓、据云浑河原经固安县、后因迁徙、汇合清河、流至霸州、二河水势浩大、以致泛滥为灾。朕遂更初见、一从民言、于固安县开河、事乃有成。朕并不固执己意、尔等为总督巡抚者、能如朕之不固执乎。然此河道甚短、易于修治。南省地形洼下、水势浩瀚、难于修筑、不比此河。今若挑浚姚二沼等河、尔果能保与民有益否。于成龙奏曰、水性年年变异、无有一定、臣何敢永保其无虞。上曰、河工紧要、必熟谙地形水性之人、能确知其利害、方于民有益。于成龙奏曰、桑额为人遇事尚能斟酌、今九卿议、令桑额与总督巡抚、会同确勘定议具奏。上曰、著依九卿议。　　

○升直隶守道于准、为浙江按察使司按察使　　

○吏部议覆、福建道御史刘珩疏言、秦晋两省道府州县、暨各省布政使、按察使缺出、九卿詹事科道、保举贤能官员、请即于会议班次、各书保举之员实事数端确有凭据者不得以空言举荐。其保举升用人员如日后贪婪事发、将原保举之官照督抚徇情荐举例议处应如所请。从之　　

○调正白旗蒙古副都统宗室杨福为奉天左翼副都统。　　

○以广东提督卢崇耀、为广州将军。升陕西宁夏总兵官殷化行为广东提督调江西南赣总兵官叶日芳、为陕西宁夏总兵官浙江黄岩总兵官赵弘灿、为江西南赣总兵官。　　

○庚子。以固山贝子苏尔发、为镶黄旗满洲都统。　　

○议政王大臣等议奏、噶尔丹者、乃逆天负恩之贼也。俟侍读学士喇锡取其骸骨到京后、应照吴三桂粉骨扬灰例、捣为细末、抛散通衢。塞卜腾巴儿珠尔、乃逆贼噶尔丹子、不当存留、应立斩枭示。差理藩院司官一员、乘驿将首级往示四十九旗喀尔喀各扎萨克。至塞卜腾巴儿珠尔乳母之夫徽特和硕齐、亦应处斩。程贝臧布、前因有要言质讯、奉上□日暂且停决。兹事已毕、亦应处斩。得上□日、徽特和硕齐、当免。程贝臧布、当诛。此事俟朕回銮可也喇锡到日、著单身驰驿、趋赴行在。　　

○直隶巡抚于成龙疏言赞皇县地处重山、界联三省、久为山贼藏奸之薮皇上矜悯伊等无知、不即诛戮、命候补参议道李毓桂等、推诚招抚、容其自新。今据贼首李斗等、闻命归诚、于本月十七日赴臣衙门就抚、下部知之。　　

○辛丑。上奉皇太后诣盛京谒陵。命皇长子多罗直郡王允禔、皇三子多罗诚郡王允祉、皇五子多罗贝勒允祺、皇七子多罗贝勒允祜、皇九子允禟皇十子允＜礻我＞、皇十三子允祥随驾。是日启行。驻跸三家店。　　

○以故一等精奇尼哈番许世文子许重琦、袭职。　　

○升右通政励杜讷、为太仆寺卿　　

○添设直隶保定河间二府属管河同知各一员、州判一员、县丞三员、主簿四员、从原任河道总督王新命请也　　

○兵部等衙门议覆、山西巡抚倭伦疏言永宁州等州县、吕梁、交山、骨脊沟诸处、匪类易于潜踞。查交城县山内、原有靖安堡、距骨脊沟八十余里。应将此处、改为靖安营。调平阳城守营守备一员、千总一员、把总一员、于平阳营抽兵二百二十一名、太原营内抽兵五十名、防守。平阳城守营、仍留把总一员、兵一百五十名、分防岳阳、浮山二汛归并平阳营参将管辖。应如所请。从之　　

○刑部等衙门议奏、山西巡抚倭伦疏报、宁乡等州县山贼安守荣、刘虎等聚贼五百余名、劫掠村庄官兵进巢□刀虽自行投首、但聚众行劫、杀伤兵民安守荣、刘虎等十四人、应立斩枭示其余贼犯贺之荣等一百九十四名、亦应照律立斩其未获各犯李雾等二百十二名、应严行缉获另结、得上□日、安守荣、刘虎等、于该抚等兵到、即率众迎降、俱从宽免死、发往奉天安插。贺之荣等一百九十四名、俱从宽免死。李雾等二百十二名俱免缉　　

八月。壬寅朔。上驻跸密云县。　　

</div>
    <div class="pagination">
<a href="清实录康熙朝实录_page434.html">上一页</a><span>...</span><a href="清实录康熙朝实录_page430.html">430</a><a href="清实录康熙朝实录_page431.html">431</a><a href="清实录康熙朝实录_page432.html">432</a><a href="清实录康熙朝实录_page433.html">433</a><a href="清实录康熙朝实录_page434.html">434</a><span class="current-page">435</span><a href="清实录康熙朝实录_page436.html">436</a><a href="清实录康熙朝实录_page437.html">437</a><a href="清实录康熙朝实录_page438.html">438</a><a href="清实录康熙朝实录_page439.html">439</a><a href="清实录康熙朝实录_page440.html">440</a><span>...</span><a href="清实录康熙朝实录_page436.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
