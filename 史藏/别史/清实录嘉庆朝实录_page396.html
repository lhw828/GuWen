<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 396 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 396 页/共 523 页
  </h1>
  <div class="content">
   ○壬寅。平粜奉天铁岭、开原、二县、仓谷。　　

○癸卯。遣官祭关帝庙。　　

○以兵部右侍郎禧恩、兼镶白旗护军统领。调正蓝旗蒙古副都统毓秀、为正白旗满洲副都统。以内阁学士常亮、兼正蓝旗蒙古副都统。　　

○旌表守正被戕广东阳春县民周亚奇妻陈氏。　　

○户部议准、调任福建巡抚张师诚疏报、侯官、龙岩、漳平、三州县、开垦田一顷八十五亩有奇。照例升科。从之。　　

○甲辰。上幸万寿山。诣广润祠拈香。　　

○谕内阁、高杞奏、审拟同知吴邦墉、将县役薛寅枷责毙命一摺。外省办理庶务。非失之不及。即失之太过。总未能准乎情法之平。近日民闲狱讼。玩法逞刁。而胥役为尤甚。非齐之以刑。无以生其儆惧。但刑法自有一定规条。不得滥事酷虐。此案同知吴邦墉、审讯县役薛寅等、不过寻常争殴细故。掌责数至二百。板责数至八十。又滥及无辜妇女。以致薛寅伤重毙命。实属违例滥刑。暴虐乖张。该署督拟以革职遣戍。是其罪所应得。至请于省城枷号一个月。此则未免失当。国家设官治民。置胥役以供指使。其分至为卑贼。若官员以杖毙胥役枷号示众。恐奸胥蠹役。因此长亵官藐法之心。非所以严尊卑上下之制。吴邦墉著革职发往伊犁充当苦差。无庸再加枷号。余著照所拟完结。　　

○乙巳。谕内阁、上年逆首林清、勾结豫东匪徒滋事。所有京外首夥贼众。均已歼除净尽。办理实为妥速。惟案内要犯。尚有祝现刘呈祥刘第五董伯旺支进财刘成章六名、及次要犯五十九名、在逃未获。节经降上□日饬拏。步军统领顺天府五城各衙门派员四出。该委员讲线访拏。实已不遗余力。而日久未获者。缘委员等所带人役无多。势难遍及远方。其直省各州县恃有委员踹缉。转不于所辖之区。严密防查。即有要犯潜匿界内。亦茫无觉察。似此不顾国家。丧尽良心。空食君禄。偝义忘讐。因循怠玩。几同海捕具文。试思逆犯数十名。纵使踪迹诡秘。总不出此数省地界。如果各州县同心协力。比户同查。该逆等安得有容身之地。著再申谕步军统领衙门、顺天府、五城察院、包衣三旗番役、及奉天、吉林、热河、山海关、察哈尔、直隶、山东、河南、山西、陕西、甘肃、江苏、安徽、湖北、各将军督抚都统副都统等、一体饬属上紧查拏。凡境内穷乡僻壤以及庵观寺院。务皆实力稽查。遇有形迹可疑之人。即行盘诘。其路途山谷倒毙自尽者。除有亲属认领外。俱照刑部单开年貌。逐细核对。毋稍遗漏。前次献县知县张翔、于本境拏获逆犯冯克善、当即加超擢知府。各府州县如能将祝现等重犯捕获。朕亦必优予恩施。务各激发天良。义切同仇。使遗孽迅就捕诛。以蒇钜案。将此通谕知之。　　

○成都将军赛冲阿奏报、进巢□刀雷波夷匪。歼获多名。擢巴总王耀龙、为千总。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百九十一　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十九年。甲戌。五月。丙午。谕内阁、朕恭阅皇考高宗纯皇帝实录。内载乾隆五十年六月内钦奉谕上□日、进宫太监。由内务府派拨当差。如其人桀鳌不驯。或言语支离。即应行文原籍。查其有无别故。另行办理。此事全在总管内务府大臣随时察看。方能妥协。宫禁森严。所关匪细。著谕令总管内务府大臣、嗣后于太监甫经投进者。必当二三人同看。务宜留心验看。查讯明确再行交进当差。毋得滥收。致有敝□大混等因。钦此。是时禁闼无事。我皇考驻跸热河。于几暇特降是上□日。仰见先几烛照。垂训周详。实当万年遵守。近来总管内务府大臣。于进宫太监、并不详细查验。一经人数缺少。率将投充应募之人。滥收拨用。而诸王府于交进太监时。尤不慎加选择。祇图充数塞责。以致奸徒得以溷迹其中。上年九月内被林清勾结谋逆之太监共有七人。内刘得财为首传教。刘金率先与谋。余五人由该二犯转相纠约。是以特廷讯刘得财、刘金尽法惩治。此二犯从前即系王府所进。朕不为己甚。彼时未加深究。今亦不复追论。但此后不可不严立禁令。上年臣工等条奏稽察太监条款甚多。因其动有窒碍。未经允行。太监给使内廷。古今通例。与其于进宫之后。多为防禁。不如慎之于进宫之始。较为得要。嗣后进宫太监。其自行投充者。著总官内务府大臣等公同查验。详问来历。行文该地方官、查明实因家道贫苦。在籍并无为匪不法情事。结报到日。方准收进。派拨当差。其由诸王府进者。著该本王自行详择。必须给使已逾三年。察其驯谨朴实。实可放心者。方准交进。如其居心行事、不敢具保者。不许滥进充数。设有疏忽敝□大混。惟原验之总管内务府大臣及该本王是问。其各凛遵毋忽。　　

○又谕、御史夏国培奏支放甲米章程、请归画一、并稽察籴米出城敝□大端一摺。本裕仓附近街市米铺囤积、添派御史会同稽察一款。是否可行。著交仓场衙门议奏。至食米出城一节。著步军统领衙门派委妥员。认真查察。期于不缺民食。而奸商又不致影射回漕。以除积敝□大。寻议上。得上□日、荣麟等奏议覆御史夏国培条奏支放甲米章程一摺。本裕仓放米石。分途载运。岂添派御史一员所能稽察周到。夏国培所奏。原属难行。至该侍郎等请严禁领米兵丁、不得在米铺囤积及借空房堆聚一节。亦多窒碍。该兵丁等领米之后。不能独雇车辆。即日运归。势不得不于附近米铺。暂行寄贮。或就肆中舂碓。皆情事所必然。若多为厉禁。徒滋苦累。其回漕之敝□大。全在步军统领等衙门严密巡查。遇有违禁私囤、及包揽拉运者。将奸商拏获重惩。自可别除积敝□大。若更制而于事无益。不如其已也。　　

○以太常寺卿阿隆阿、为内阁学士兼礼部侍郎衔。　　

○丁未。谕内阁、刑部进呈新疆云南等缓决人犯减等清单。朕详回披阅。内新疆绞犯樊仓、王弼义、托郭齐三犯。俱用刀斧伤毙人命。拟绞监候。缓决一次。金刃杀人。非他物致毙者可比。边隅重地。应从严示儆。此三犯俱不准援减。嗣后新疆斗杀案内。有因金刃毙命拟绞缓决一二次者。俱照此例不准援减。又绞犯冯育漋、因擅杀罪人拟绞。该犯扎死马扳云、虽系追悔拒奸。惟始已甘心隐忍。不得谓之激于义忿。冯育漋亦不准援减。云南省绞犯高明、因疑窃同伊子高小六、将张超殴毙。父子逞凶共殴。死者并非正贼。高明拟绞甫经缓决一次。不准援减。余依议。　　

○谕军机大臣等、那彦成奏自陈悚惕下忱、请交部严议一摺。事君之道。总在毋欺。言行不符。终遭祸患。为政之道。总在务实。实则有功。虚则罔效。那彦成近日悠忽怠惰。不实心任事。今见朕训饬谕上□日。则铺叙惶悚之词。奏请交部严议。伊岂不知此等部议处分。即议至革职。每多加恩改为留任者。仍属有名无实。朕果欲惩办那彦成。无难立降谕上□日。又何必待伊奏请耶。所有那彦成自请严议之处。著毋庸议。上年林清勾结李文成通同谋逆。彼时特召那彦成授以总统之任。旋又补放直隶总督。原将此钜案责成那彦成一人。令其肃清京外。翦净根株。并非专攻滑县屯聚之贼。即为了事。嗣那彦成将滑城克复。朕念其办理迅速。先行懋赏酬庸。伊必感激奋发。力图报称。乃那彦成自到直隶总督任后。诸事因循。复萌故智。中道而立。怠玩疲庸。竟似功业已成。现在逃窜各匪与伊无涉者。试思未获各贼。如祝现刘呈祥刘第五董伯旺支进才刘成章六犯。皆林清李文成心腹党与。该犯等一日不不获。则逆案一日不完。不可一日稽诛。其次要五十余犯。亦皆助逆之人。那彦成身膺重寄。责无旁贷。数月来未获一犯。宁不知愧知惧。若云该犯等免脱远扬。不在近地。则本日广惠奏到、伊于宝坻地方拏获李玉麟李玉奉二犯。即系指名饬拏次要五十九犯单内之人。宝坻地方非该督所属州县乎。那彦成此时当大加愧厉。清夜扪心。何人之孙。何代之臣。贤不肖之名。汝自拣择。认真督率文武官弁。将未获各犯上紧访缉。以结钜案如将要犯速获。朕仍当渥沛恩施。若至秋令。仍泄泄沓沓。一犯不获。必将该督治罪。亦不待伊自行奏请矣。将此谕令知之。　　

○又谕、御史王嘉栋奏、山东沂水蒙阴地界、屡有私枭聚众抢劫盐店、殴伤巡差、积案累累、上年冬闲竟有戕毙巡役孙殿魁、及将巡差阎韦、剜去右眼割去左耳之事、该商等禀报、迄今正犯未获、私枭益无顾忌、聚至百数十人、携带鸟枪器机、每逢市集之期、装载私盐、公然设场售卖、竟与官盐无异等语。上年山东曹州一带教匪滋事。同兴带兵延缓不进。经刘清催促率兵将贼匪歼戮。始得迅速蒇功。其拏获崔士俊等犯。究出逆首林清。亦系由知府凝图讯取供词禀报。该抚据以入奏。朕念同兴统辖全省。特将该抚宥过施恩。至再至三。乃该抚一味因循废弛。毫无振作。今沂水蒙阴地方枭犯充斥。肆行不法。至于如此。该抚岂竟毫无见闻。御史所奏枭徒伤毙差役。具有姓名。断非凭空捏造。此时若不严拏惩办。总存化大为小之见。匪徒肆无忌惮。愈聚愈多。将来养痈贻患。其害岂可胜言。著同兴即严饬该管地方官上紧督缉。务将伤差正犯。获案按律严办。其有大夥兴贩、携带鸟枪器械枭犯。并著地方文武员弁、会同设法查缉。毋稍玩视。致滋事端。该抚一切留心整饬。若仍前怠泄。恐不能当其咎也。将此谕令知之。　　

○旌表守正捐躯四川江津县民卞世崇女卞氏。　　

○缓徵直隶大城、永清、涿、满城、安肃、博野、望都、容城、蠡、雄、祁、高阳、新安、献、阜城、景、南皮、正定、井陉、行唐、灵寿、平山、元氏、无极、赞皇、晋、藁城、新乐、武邑、深、武强、饶阳、定、深泽、三十四州县、旱灾新旧额赋。并旗租仓谷折色口粮银。　　

○戊申。谕内阁、御史卓秉恬奏武英殿书版损失、请详查收贮一摺。武英殿御书处书籍版片。积年刊刻不易。若任其残缺漫漶。殊为可惜。著管理武英殿御书处王大臣、将现存各项书版。逐一查点。其颁行有用之书。如版片闲有缺坏。应即补刻齐全。若系寻常书籍、不常刷印者。其版片缺失已多。无庸补刊。将所剩书版铲除备用。查明分缮清单。奏闻办理。至收贮书版。如武英殿廊房不敷堆积。或另择闲旷楼宇。分别存庋。以防朽蚀。　　

○又谕、各衙门办事。敏则有功。全在该堂官勤以率属。力除因循疲玩积习。昨日朕披阅光禄寺进呈黄册。系报销上年十二月动用钱粮。清汉文俱仅止数页。何难及早缮办。乃迟至六月之久。始行具题。殊属延缓。光禄寺堂官、俱著传上□日申饬。嗣后该衙门报销黄册。著改为闲一月具题。毋许迟逾。　　

○又谕、据富俊特依顺保等奏、郭尔罗斯副盟长公固噜扎布、所请分定蒙古地方交界、碍难办理请上□日等语。所奏甚是。百余年来设立军台。并未分定交界。乾隆三十一年蒙古台吉等呈请分界。经原任将军富僧阿、会同郭尔罗斯盟长策旺诺尔布、以台兵与蒙古人等、耕牧杂处多年。未便分界、咨报理藩院定案。兹据固噜扎布呈称台兵与蒙古人等杂处、遇有命盗案件、刑律与蒙古律有闲、办理掣肘、请定立蒙古台丁交界。理藩院即应驳斥。乃并未咨驳。率行咨查。固噜扎布仍拘泥原呈。自系因将伊授为副盟长。一时高兴。希图便宜。今中外一家。并无区别。此事著仍旧办理。固噜扎布、著革去副盟长。以示惩儆。并交理藩院将固噜扎布前次具呈、系何人任内之事。查明参奏。　　

○领侍卫内大臣庄亲王绵课等、遵议紫禁城内火班章程。得上□日、宫内及圆明园设有需用火班之时。若俟该管激桶之大臣官员到后。始管带激桶进内。岂不迟缓。著于启放何门时。即将本日在内直宿之御前乾清门侍卫、请派二人。于启门后传到激桶官兵。先行带引入内。其该管激桶之大臣官员。随后报明陆续放入。至直班之御前乾清门侍卫、除带激桶二人外。其余俱在本处。不得擅动。如遇朕亲往看视。该侍卫等各佩带弓刀。敬谨随扈。毋许旷误。余依议。　　

○谕军机大臣等、刑部具题四川民人吴应才戳伤胞兄吴应连身死一案。声明救母情切。夹签请上□日。并据内阁票拟双签进呈。已将吴应才改为应斩监候秋后处决矣。此案吴应才因胞兄吴应连醉后向伊借钱吵闹。用刀戳伤继母余氏左手腕倒地。复持刀向戳。该犯情急夺刀回戳。适伤吴应连肚腹殒命。该犯与吴应连如系同母兄弟。则案情毫无疑义。惟吴应连乃该犯前母所出。伊母余氏或因己子刃毙胞兄。装点情节。为其子轻减罪名。亦未可定。本内所称吴应连刀伤伊母左手腕一处。其伤之轻重、及伤后若干日平复之处。均未详叙。恐案情尚有不实不尽。著传谕陈若霖、即将此案人证亲提至省。再加详讯。验明余氏手腕一伤。此时仍否存有痕迹。当日所戳轻得重何若。余氏受伤后越几日伤始平复。即可得此案真实情节。该臬司非原审之官。无所庸其回护。务虚衷严鞫。不可稍存成见。将此谕令知之。　　

○己酉。谕内阁、御史孙世昌奏问刑衙门议拟官员罪名、不能遽请枷示一摺。国家制官刑以儆有位。官吏犯法。削除爵秩。其伏辜与齐民等。然刑律中亦稍示区别。荷校之罚。本非一概而施。其有情罪较重者。皆由特上□日加以示惩。至问刑衙门科断官员罪名。则当遵照定律问拟。不得于法外滥议加刑。奏上时权衡出自上裁。若高杞问拟吴邦墉一案。其罪名不在定律之内者。原非臣下所当援引也。　　

○谕军机大臣等、马慧裕广厚奏、湖南承变原造剥船、亏折银两、酌筹归款一摺。此项河口盘浅剥船。先经松筠吴璥徐端等奏请行令湖南省分造。嗣经勒保等因船不合用。酌明酌留一二成。余交湖南领回变价归款。兹据奏称、前项剥船、自运至江南、分派各州县收管后、均抛置河干、日久损坏、器具不全、零星折变、亏折至二十万六千四百余两之多、请于通省文职养廉内分摊归款等语。湖南省分造剥船。本出自江南督河诸臣主见。该督等创议时。并未悉心筹画。冒昧奏请。以致窒碍难行。迨解到后。又不妨属妥为收管。致令漂泊损坏。均难辞咎。此时若将变价亏折银两。全数责令湖南省赔补。殊未公允。应令江南湖南两省各半分赔。著百龄将从前创议成造之总督松筠总河吴璥徐端等、解到时委员查收之总督勒保总河陈凤翔等、及查验收管各员。一一查明。按照分赔一半银十万三千二百两零。酌议多寡。分别著赔。开列清单具奏。其余一半。著照马慧裕等所请、于湖南省摊扣归款可也。将此传谕知之。　　

○庚戌。上幸静明园。诣龙神庙拈香。　　

○谕军机大臣等、那彦成奏、查明每年春秋二差需费银数一摺。并开单呈览。向来春秋二差车马桥道等项。例价不敷。直隶省不无津贴。但亦何至如该督所奏、地方官需赔银二十余万两之多。实属大奇。若按款钩稽。必致又兴大狱矣。详阅单内所开。浮冒实所不免。直隶官吏藉办差为名。以少报多。那彦成不加详察。即据以入奏。殊属糊涂冒昧。著传上□日申饬。其单内由该省自行支销者。著该督率同藩臬二司、详细参酌。大加核减。以节浮费。毋得仍前滥行支用。至所开宫门支应一单。其所列各件。固有实系备用者。而虚开者亦复不少。即所开炕桌四百张。大小卓椅二百四十张。半桌五十张。此等器具。若如天津五台等处行宫、系由地方官豫备陈设者。自不能不置备器具。若春秋围附近行宫。皆由内务府管理。其中桌椅等项。一切齐全。何须地方官另为置办。其所置桌椅多至数百张。行宫屋宇无多。亦无处堆积。其虚妄可知。又如竹丝灯笼一千个。火把一千根。行宫内从不需用此物。其余类此者尚多。大率皆大小官吏备以自用者。亦一并列为宫门支应。尤属不实。朕已将此单发交总管内务府大臣、查明删减。将必需备用者、择出核定数目。发交该省每次照数豫备。将来差次由地方官将所备物件、点交内务府大臣官员验收。再由内务府大臣发交各等处太监支领。总不得令太监等与地方书吏私自交收。以杜流敝□大。又据另片奏太监等随从出外、麸草米豆等项、恐其自向街市购买、与外闲市侩闲杂之人交往、可否饬谕内务府大臣等、将随围太监应给麸米食物、核定数目、由州县呈交内务府大臣发给等语。所见糊涂已极。太监等给使内廷。禁止与外人交接。如差次向地方官吏需索食物使费。或藉以交通熟识。此则必应严禁。若伊等寻常购买食物。与市贩等彼此交易。此则情事之常。不得谓之交接。即如御园各处太监。其日用所需。原准其出福园门西南门自行购买。并未加以饬禁。若伊等偶食蔬果。皆须向内务府大臣代为购备。则繁细琐屑。成何体制。况太监随从出外。赏给路费。俾资食用。设如那彦成所奏、该太监等既领钱粮。复令地方为之代备供应。有是理乎。所奏断不可行。现在办理太监小刘进喜差次需索一案。顺义县知县陈楷、任听书吏滥给供应。咎有应得。虽据那彦成查明旧习相沿。并非有心交结。兹当整饬之时。不能不加以惩创。已降上□日将陈楷革职。准其留于该省。仍令帮办差务。如果办差数次妥协无误。再由该督奏请开复。其余五年以内办差各州县人数太多。著照该督所请、查明同失察之总督藩臬、奏明照例分别议处。其密云瑶亭滥支供给之书吏等、仍遵照前上□日。确实查明。照例治罪。将此谕令知之。　　

○辛亥。上御勤政殿听政。　　

○命刑部左侍郎成格、光禄寺卿彭希濂、驰往山西大同府查办事件。　　

○以都察院左副都御史蒋予蒲、通政使司通政使穆彰阿、为内阁学士。兼礼部侍郎衔。国子监祭酒汤金钊、为詹事府詹事。　　

○壬子。谕军机大臣等、本日召见钱樾、询以江浙地方情形。据称近数年来杭嘉湖及苏常等府、每届秋冬之闲、有江北淮徐海一带游民、百十为群、或乘坐船令只、或推挽小车、或结队步行、衣履齐全、不类乞丐、号称饥民、所过乡村、坐索饭食、铺户等敛钱资送、必须给其所欲始去、否则恃众强取、人皆畏其强横不敢较论、地方里保、亦不行查问、该匪徒等岁以为常、视同行业、富民铺户、有畏其滋扰先期徙避者、近来愈聚愈多、沿途无赖之徒、随而附和、其中私枭窃匪、无所不有、恐因循日久、滋生事端、再江浙数年来年岁丰稔、而米价总未平减、兼之市集行贩、常有骤长骤落之时、甚至一二日闲、有每石增减银数钱者、推原其故、洋面近虽肃清、而零星匪徒、尚未净绝、仍时有出洋米石、大约洋船一到海口、则其价立昂、洋船开行后、价即陡落、其买米总用洋钱、因其便于取携、不须平兑、行使＜闲＞便、易于掩饰、故近海口之松江嘉兴宁波绍兴各府、洋钱盛行、街市交易、不用银两制钱、恐多流敝□大等语。饥民乞食。所在恒有。若无籍之徒号称饥民。结队成群。扰害良善。地方官不加禁遏。日久恐滋事端。至米石不准出洋。所以杜绝接济。用清盗源。若禁令稍弛。恐洋匪又形充斥。著百龄、张师诚、陈预、各于所属地方。留心查办。如外来游民。令该州县各于境内稽查。一有抢夺之案。立即严拏惩办。其风自可渐戢。其各处海口。尤当严查密防。勿任不肖兵役纵容包庇。致赍盗粮。该督抚接奉谕上□日后。认真妥办。仍各将办理情形具摺覆奏。将此谕令知之。　　

○癸丑。孝恭仁皇后忌辰遣官祭景陵。　　

○谕军机大臣等、百龄等奏、三进漕船、全数渡黄、请将催趱出力各员、量予鼓励一摺。所奏殊不成话。向来重运漕船。渡黄迅速。比较上年日期。早十余日。或早月余。始将催趱出力之员量加奖励。皆朕特降恩上□日。恩出自上。该督等每届粮艘北上。派员摧趱。岁以为常。即使挽运妥速。亦其分所应为。不当自行奏请鼓励。况本年渡黄日期。较上年亦迟六日。以闰月节气计算。迟至十余日。该督等即应奏请治罪。方为正办。今奏请加恩。此语出于何典。姑念今夏东境运河水绌。挽运维艰。即帮船早出江境。转致沿途拥挤。故渡黄虽迟。不复加以责备。岂能复邀甄叙。所有该督等开单奏请施恩之处。著不准行。嗣后每年重运。仍应竭力趱前。勿许再有迟逾。将此谕令知之。　　

○命翰林院编修姚元之、提督河南学政。　　

○甲寅。给河南睢、宁陵、鹿邑、柘城、商邱、五州县、积水地方贫民口粮。并缓徵上年额赋。　　

○乙卯。谕内阁、御史卓秉恬奏整饬吏治一摺。劫盗最为民害。全在地方官速拏惩治。俾无一幸逃法网。庶足以儆强暴而靖闾阎。乃积习相沿。往往以消弭讳匿为事。总缘盗案有疏防展参处分。冀图苟免。不知地方偶有失事。尚系公罪。果能缉拏迅速。并可转过为功。即如逆案内缉拏要犯祝现等、各该地方官能于境内捕获者。朕方将加以升赏。断不因其曾在境窝藏。转追至其失察之咎。是捕盗而获功。讳盗而获罪。二者得失昭然。该员等非特为国尽职。当明大义。即自为身谋。亦不当以彼易此也。至积案之多。皆由地方官不速为审办。历控上司。上司又不即为审结。辗转发审。动延数载。因有积惯讼棍。深知地方官玩愒成风。谅不能察及幽隐。遂敢于架词耸听。轇轕愈多。拖累愈甚。所以近年京控之案。日见其多。实由吏治废弛之故。著各该督抚通饬所属、于缉捕听断事宜。力为振刷。俾盗风尽熄。讼案日稀。如有因循怠玩。仍蹈故习者。即严加纠劾。毋得稍有徇庇。以肃官常。　　

○奉恩将军定海、因病告替。以其子那当阿、袭职。　　

○丙辰。上幸万筹山。　　

○谕军机大臣等、那彦成奏、大名清丰南乐三县疏浚积水情形一摺。大名等县七十余庄地亩。前因卫水倒漾。频年淹浸。兹据各村民人情愿自行出夫挑挖。并请官为弹压。积水淹浸田亩。乡民自愿疏消。以利耕种。自应俯顺舆情。令其兴办。该督并饬知地方官妥为弹压。勿令胥吏人等藉端滋扰。至该处与豫东两省毗连。人夫聚集之时。易于藏奸。现在未获要犯祝现等及次要犯共六十余名。或溷迹其中。亦未可定。那彦成当密饬该道府州县及委员等留心察访。遇有形迹可疑之人。即详加盘诘。勿稍疏漏。又另片奏保定及省南一带。时疫颇多。所请辟瘟丹方。已饬令抄录发去。该督即照方配制。广为散给。以拯灾黎可也。将此谕令知之。　　

○丁巳。谕内阁、国史馆纂办臣工列传。向不按年分先后以次进呈。其办理章程。本不画一。前日该馆进呈和珅列传。和珅逮问伏法。迄今已越十五年。始将列传纂进。已太觉迟缓。迨详加披阅。其自乾隆三十四年袭官、以至嘉庆四年褫职。三十年闲。但将官阶履历。挨次编辑。篇幅寥寥。至伊一生事实。全未查载。惟将逮问以后各谕上□日详加叙述。是何居心。不可问矣。和珅在乾隆年闲。由侍卫洊擢大学士。晋封公爵。精明敏捷。原有微劳足录。是以皇考高宗纯皇帝加以厚恩。奈伊贪鄙性成。怙势营私。狂妄专擅。积有罪愆。朕亲政时是以加以重罚。似此叙载＜闲＞略。现距惩办和珅之时。年分未远。其罪案昭然在人耳目。若传至数百年后。但据本传所载。考厥生平。则功罪不明。何以辨贤奸而昭赏罚。国史为信今传后之书。事关彰瘅。不可不明白宣示。所有承办和珅列传之纂修官。著查明参奏。交部严加议处。其正副各总裁校勘疏漏。均难辞咎。除陈希曾甫经到京、仍留原馆、毋庸交议外。董诰在馆年久。精神未能周到。著毋庸兼充正总裁。仍交部议处。景安现已年老。章煦甫经到馆。均免议处。毋庸兼充副总裁。著派曹振镛、托津、潘世恩、充国史馆正总裁。卢荫溥、充国史馆副总裁。将该馆纂辑各事宜。妥立章程。加意整饬。其和珅列传。著另行详查编次进呈。寻奏、删纂和珅列传之编修席煜、请革职审讯。得上□日、顾莼原纂和珅列传稿本内。本载有事实四条。皆和珅罪状。仰奉皇考高宗纯皇帝饬谕加以谴责者。葛方晋节去三条。席煜节去一条。其居心实不可问。除葛方晋业经身故外。席煜前已革职。著即行押解回籍。交江苏巡抚张师诚严行管束。令其闭门思过。不准外出。并留心稽察。如有怨望诗文。即奏闻将该革员拏问治罪。　　

○成都将军赛冲阿等奏报、官弁进巢□刀凉山番贼。歼毙为首凶夷毕格等。擢外委彭朝富、为把总。兵丁张勇、为外委。　　

○铸给湖南抚标右营游击关防。从总督马慧裕请也。　　

○戊午。以巡漕给事中李鸿宾、为河东副总河。　　

○己未。谕内阁、向来部院各衙门。遇有请派事件。均将上届派出各员。开列比较单呈览。此次考试拔贡。礼部单开嘉庆七年派出搜检王大臣内。已故者十二员。不应仍行开写。嗣后各衙门开列比较单。著将上届派出之员叙明共若干员。声明已故若干员。扣除。将现存者按名开单进呈。　　

○又谕、本日永锡等将原任察哈尔总管头等侍卫诺木齐、列入请补总管缺内拣选带领引见。诺木齐、前在察哈尔总管任内缘事革去总管。降为副护军参领。上年军营出力。授为头等侍卫。降级未久。岂可复为该处总管。拣选王大臣等漫不经心。除将诺木齐之名裁彻、毋庸带领引见。其原保之领侍卫内大臣荣郡王绵亿、署领侍卫内大臣睿亲王端恩、拣选之御前大臣庄亲王绵课、值年旗都统肃亲王永锡、苏楞额、奕绍、哈迪尔、崇禄、明亮、副都统瑞龄、西拉布、均著交部议处。嗣后总管任内获罪调用者。不准再放总管。　　

○谕军机大臣等、吴璥奏澍雨应时漕行顺利一摺。本年东省因湖潴短绌。漕艘挽运维艰。昨据同兴奏报、本月二十一二等日。得有透雨。河流增长。本日复据吴璥奏称、汶泗等河长水自二三尺至七八尺有余。运河存水四尺。足资浮送。现在东省得雨后。各处泉源旺发。河水充盈。粮艘连樯北上。自可以速补迟。惟向来东省值大雨时行之际。并不早为收蓄。任其汪洋旁洩。逮暑雨已过。湖水日形浅涸。始各处疏泉导流。而势已无及。频年重运经临。节节阻滞。职此之由。此时应趁河水长发泉源涌盛之时。核计运河存水。漕艘可以畅行。一面即将有余之水。设法导引归湖。则挹注从容。自胜于临渴掘井也。昨有上□日令吴璥前赴豫省防汛。并筹办睢工。特授李鸿宾为河东副总河。所有豫省河防及堵筑睢工事宜。李鸿宾此时不必兼管。惟督率东省道将厅营等催趱漕船。收蓄湖水。一切尽心筹画。其湖水所收尺寸。每月具奏一次。注明旧存底水若干。新收长水若干。开具清单呈览。吴璥专意经理河南工程事宜。亦毋庸兼顾东省。俟睢工合龙后。吴璥回至济宁。再与李鸿宾将全河大局形势机宜。详细讲贯可也。将此谕令知之。　　

○以陕西神木协副将齐慎、为西安镇总兵官。
  </div>
  <div class="pagination">
   <a href="清实录嘉庆朝实录_page395.html">
    上一页
   </a>
   <span>
    ...
   </span>
   <a href="清实录嘉庆朝实录_page391.html">
    391
   </a>
   <a href="清实录嘉庆朝实录_page392.html">
    392
   </a>
   <a href="清实录嘉庆朝实录_page393.html">
    393
   </a>
   <a href="清实录嘉庆朝实录_page394.html">
    394
   </a>
   <a href="清实录嘉庆朝实录_page395.html">
    395
   </a>
   <span class="current-page">
    396
   </span>
   <a href="清实录嘉庆朝实录_page397.html">
    397
   </a>
   <a href="清实录嘉庆朝实录_page398.html">
    398
   </a>
   <a href="清实录嘉庆朝实录_page399.html">
    399
   </a>
   <a href="清实录嘉庆朝实录_page400.html">
    400
   </a>
   <a href="清实录嘉庆朝实录_page401.html">
    401
   </a>
   <span>
    ...
   </span>
   <a href="清实录嘉庆朝实录_page397.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
