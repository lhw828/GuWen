<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 552 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 552 页/共 1316 页</h1>
    <div class="content">○旌表刲股疗亲孝子。直隶蔚州民人陶永兴。殉夫烈妇。甯河县李苏氏。现月　　

○乙巳。上诣醇贤亲王邸第行初祭礼。记注　　

○丙午。孝和睿皇后忌辰。遣官祭昌西陵。　　

○以行同无赖。革广东都司韦有才职。　　

○以纠众械斗。革广东在籍都司张其辉职。并讯办。摺包　　

○予捕匪被伤。广东副将罗友胜议恤。摺包　　

○以捐资助赈。予广东粮道周炳勋等、各为其故父母建坊。　　

○丁未。孝德显皇后忌辰。上诣建福宫圣容前行礼。遣官祭定陵。记注　　

○谕军机大臣等、著户部拨交内殿银十万两。嗣后每年照数交进。现月　　

○山东巡抚张曜奏、请将山东盐片。每引加收津贴课银二百两。以济京饷。每包例重三百二十斤。准其加卤耗盐一百二十斤。以期裕课恤商。两得兼顾。下部知之。摺包　　

○以太常寺卿张荫桓为大理寺卿。朱签　　

○缓徵湖北武昌、咸甯、嘉鱼、光化、蒲圻、汉阳、汉川、黄陂、孝感、沔阳、黄冈、蕲水、黄梅、广济、钟祥、京山、潜江、天门、应城、江陵、公安、石首、监利、松滋、枝江、荆门、江夏、蕲、二十八州县。暨武昌卫被灾地方新旧钱粮。其武昌、咸甯、嘉鱼、宣化、蒲圻、汉阳、黄陂、孝感、沔阳、黄冈、蕲水、广济、黄梅、潜江、天门、应城、江陵、公安、石首、监利、松滋、荆门、二十二州县被淹受旱地方漕粮。并缓徵。现月　　

○戊申。以解清甘肃新饷。赏陕西布政使陶模、江甯布政使瑞璋、江西布政使方汝翼、头品顶戴。予福州将军希元等四十四员奖叙。现月　　

○蠲缓浙江仁和、钱塘、海甯、富阳、嘉兴、秀水、嘉善、海盐、平湖、石门、桐乡、归安、乌程、长兴、德清、武康、安吉、孝丰、山阴、会稽、萧山、临安、东阳、桐庐、余杭、新城、于潜、昌化、鄞、慈溪、奉化、镇海、象山、余姚、上虞、新昌、嵊、临海、黄岩、太平、甯海、天台、仙居、金华、兰溪、义乌、永康、武义、浦江、汤溪、西安、龙游、江山、常山、开化、建德、淳安、遂安、寿昌、分水、永嘉、乐清、瑞安、泰顺、玉环、丽水、缙云、青田、龙泉、庆元、景甯、宣平七十二厅州县。暨杭严台州二卫。杭衢二所。灾区地漕银米有差。现月　　

○己酉。以节逾大寒。尚未渥沛祥霙。上诣大高殿祈祷行礼。　　

○遣贝勒载漪诣时应宫。贝勒载润诣昭显庙。镇国将军载瀛诣宣仁庙。镇国将军载津诣凝和庙拈香。记注　　

○谕内阁、裕禄等奏、福陵应修各工。请派员勘估一摺。福陵明楼等处工程。均关紧要。著派怀塔布就近敬谨勘估。现月　　

○热河副总管徵麟奏、避暑山庄园内遗失物件。请将苑副江澐等分别议处。得旨、江澐、毓纯、吉祥、均著交内务府议处。徵麟著一并察议。　　

○湖南巡抚张煦奏、巡阅南路营伍。参劾庸劣营弁。宜章营参将焦克胜等九员。分别革降。如所请行。　　

○以太仆寺卿寿荫署太常寺卿。朱签　　

○以捐助赈银。赏云南布政使史念祖头品顶戴。摺包　　

○以叠著勋劳。予故提督赵长发、照军营立功后病故例优恤。摺包　　

○追予贵州历年阵亡将弁、在贵州省城捐建慰忠总祠、从云贵总督王文韶请也。　　

○以捐助直赈。予江苏候补道张翼为其故祖父母建坊。摺包　　

○庚戌。谕军机大臣等、都察院代奏湖南同知王恂呈进鉴目引义。著南书房翰林阅看。翁同和、孙家鼐、一并阅看。现月　　

○江苏巡抚刚毅等奏、苏州府属历年冒考取进文武各生。拟请变通分别办理。下礼部议行。　　

○以记名提督钱玉兴为四川重庆镇总兵官。现月　　

○辛亥。上奉慈禧端佑康颐昭豫庄诚寿恭钦献皇太后幸醇贤亲王邸第。行大祭礼。　　

○谕军机大臣等、有人奏、前署通州西仓监督福山家丁田姓等、向该仓甲斗讹诈银两。并有句串匪徒盗米情事等语。著兴廉、游百川、确切查明。据实具奏。原片著钞给阅看。将此谕令知之。现月　　

○又谕、御史周天霖奏、京师盗风日炽。请饬整顿捕务一摺。著步军统领衙门、严定章程。认真缉捕。遇有盗案。即行送交刑部惩办。现月　　

○以杀毙家丁。革安徽游击方子文职。并讯办。　　

○予江苏昆山殉难官绅汤毓凤等三员、士民顾朗斋等四名、妇女顾曾氏等二口。旌恤如例。摺包　　

○壬子。谕内阁、钦奉慈禧端佑康颐昭豫庄诚寿恭钦献皇太后懿旨醇贤亲王福晋。著加恩赏食亲王全俸。现月　　

○又谕。钦奉。慈禧端佑康颐昭豫庄诚寿恭钦献皇太后懿旨。醇亲王载沣、著加恩赏食亲王全俸。入八分辅国公载洵、著晋封为入八分镇国公。镇国将军载涛、著晋封为不入八分辅国公。现月　　

○广西巡抚马丕瑶奏。广西蚕桑。办有成效。请豁免疋税厘并酌保出力官绅。得旨、广西新出疋、著准免税厘、办理有效之官绅。准其择尤酌保数员。毋许冒滥。摺包　　

○以功德在粤。准汉臣马援、明臣王守仁、横州思恩府庙祀。列入祀典。并颁马援祠扁额曰铜柱勋留。王守仁书院扁额曰教衍云岩。从广西巡抚马丕瑶请也。　　

○以化洽于乡。身教成俗。准故大学士广西临桂陈宏谋、子孙自建专祠、由地方官春秋致祭。亦从马丕瑶请也。　　

○予故正蓝旗蒙古副都统富升恤典如例。现月　　

○癸丑。谕军机大臣等、载洵现已晋封入八分镇国公。仍著加恩赏食全俸。现月　　

○户部左侍郎续昌因病乞假。以吏部右侍郎敬信兼署户部左侍郎。　　

○以通政使司副使良培为光禄寺卿。朱签　　

○以顺天府府尹陈彝为宗人府府丞。朱签　　

○伊犁锡伯营领队大臣果权修墓解职。赏御前侍卫忠良副都统衔、为锡伯营领队大臣。明发　　

○以广东按察使王之春为湖北布政使。现月　　

○以河防出力。予山东兖沂曹济道中衡议叙。赏候补道沈廷杞、花翎。摺包　　

○予故京口副都统钟澐恤典如例。　　

○甲寅。上奉慈禧端佑康颐昭豫庄诚寿恭钦献皇太后。幸醇贤亲王邸第。行启奠礼。　　

○以直隶长芦盐运使额勒精额为广东按察使。现月　　

○以带勇缺额。革山东副将刘长松职。仍留河工效力。摺包　　

○予积劳病故。甘肃参将淩霄汉、被贼戕害、医学正科杨发甲、旌恤如例。摺包　　

</div>
    <div class="pagination">
<a href="清实录光绪朝实录_page551.html">上一页</a><span>...</span><a href="清实录光绪朝实录_page547.html">547</a><a href="清实录光绪朝实录_page548.html">548</a><a href="清实录光绪朝实录_page549.html">549</a><a href="清实录光绪朝实录_page550.html">550</a><a href="清实录光绪朝实录_page551.html">551</a><span class="current-page">552</span><a href="清实录光绪朝实录_page553.html">553</a><a href="清实录光绪朝实录_page554.html">554</a><a href="清实录光绪朝实录_page555.html">555</a><a href="清实录光绪朝实录_page556.html">556</a><a href="清实录光绪朝实录_page557.html">557</a><span>...</span><a href="清实录光绪朝实录_page553.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
