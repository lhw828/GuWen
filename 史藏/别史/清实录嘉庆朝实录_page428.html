<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 428 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 428 页/共 523 页</h1>
    <div class="content">○庚寅。给河南陕、灵宝二州县、地震灾民一月口粮。　　

○除江苏靖江县、坍废地一十九顷二十七亩有奇额赋。　　

○辛卯。谕内阁、本日六部各衙门俱无陈奏事件。自系因明日为御门办事之期。各该堂官等。皆须进内。即有应奏之摺。亦统于明日呈递。本日姑且高眠。以遂其安逸之私。每岁冬令。往往如此。朕屡申诰诫。而因循疲玩积习仍复未除。夙夜匪懈之义。谓之何哉。除内廷行走诸臣。常川入直。刑部昨日甫经奏事外。其余各部院衙门堂官。俱著传上□日申饬。嗣后务激发天良。各勤其职。于所办事务。尽心经理。应奏者即行陈奏。应引见者即行带领。勿得任意耽延。致有积压。傥经此次训饬之后。仍复玩泄从事。即责令该堂官等朝朝待漏。以儆其惰。毋谓教戒之不早也。　　

○壬辰。上御乾清门听政。　　

○谕内阁、翁元圻奏、本年应行搭运通米、请分两年带运一摺。本年湖南省应行洒带运通米六万四千石。该军船尚有装运额粮。若洒带过多。丁力未免拮据。著照所请。准其分限于二十二十一两年。均匀搭运。　　

○以太仆寺卿齐布森、为都察院左副都御史。前任陕西布政使庆炆、为通政使司通政使。　　

○旌表守正捐躯浙江临海县民何名洙妻金氏。　　

○癸巳。上御懋勤殿。勾到朝审情实罪犯。停决官犯五人。斩犯三人。绞犯十三人。余十一人予勾。　　

○谕军机大臣等、朕闻湖南州县官。遇值歉岁。详报多有不实。词讼到官。不即为听断。辄先索取陋规。有挂牌投到门规房规铺堂坐堂各项名目。每项索大钱数十千不等。而出票签差。更多需索。一有株连。即至累月经年。盗案贼赃已获。捕役等每勒掯不发。索取银钱。被盗之家。多不愿领取原赃。甚且捕役卖盗诬扳。拘系良民。图赖吓诈。交纳钱粮时。州县官私加名色。有短封补水补平投匮上票等项。每两定数之外。私加银六七钱不等。又该省大员。因公过境。地方供应。每年所费。动辄数千两。虽经饬禁。而阳奉阴违。迄未裁革。以上各款。均于吏治攸关。该省果否有此积敝□大。巴哈布、系新任之员。无所庸其回护。著于入境时。详加察访。如查有前项敝□大端。即严行禁革。以饬官方而安民业。　　

○甲午。圣祖仁皇帝忌辰。遣官祭景陵。上诣寿皇殿行礼。　　

○乙未。谕军机大臣等、御史卢浙奏、直隶省官荒地亩并各项入官地亩积案久延、请上□日敕令总督遴员查办一摺。直隶天津、丰润、青、静海、沧、盐山、任邱、宝坻、宁河、九州县。马厂官荒地六万五千八百余顷。丰宁县马厂入官地五千余顷。及旗员抄产入官、并入官抵项私典入官地亩未经办结者。共一百九十六案。屡经户部奏准降上□日。饬令该督等委员勘丈。召垦升科。乃因循已久。有阅十余年。或数十年。尚未勘报者。实属怠玩疲懈。若系官吏本家私田。孰肯听其荒废耶。先公后私之良臣竟少。深可浩叹。兹据该御史奏称、查明天津沧州等九州县官荒地亩、除造报升科外、尚有未丈地万顷有奇、声请展限、迄今二载、仍属虚悬等语。此项官荒并各项入官地亩。坐落该州县境内。若果认真查勘。何至事隔多年。尚未勘报完竣。现在直隶候补人员甚多。著那彦成于候补之道府丞倅州县内。遴选妥干能事者数人派令分赴各该州县。将此项官荒地亩。详悉查明。其已经勘报者。即行报部升科。未经勘报者。逐一履勘。普行召垦。按则升科报部。并将各项入官地亩分别变价招佃。一并迅速办理。如有奸胥猾吏、侵隐霸占、从中抗违者查出从严惩办。所有派出各员。责成专办此事。毋得另有差委。该督酌定限期。先将该员等名姓开单具奏。如果能认真查办。妥速蒇事。俟办竣后。奏明将该员等尽先补用。以示鼓励。傥玩泄从事。即行彻回参处。将此谕令知之。　　

○旌表守正捐躯四川雅安县民雷振远妻王氏。　　

○丙申。谕内阁、御史胡承珙奏、整顿直省亏空敝□大端一摺。所奏俱是。国家仓库钱粮。原不应丝毫亏缺。乃各直省积敝

□大相仍。现在江苏、山东、安徽等省。已节次严饬查办究其致亏有由。不塞其源。徒截其流。就令一时弥补有效。日久难保不仍蹈故辙。即如藩库滥行借放。由于支发钱粮。有扣成之敝□大。利其多扣。遂将不应借之款、不应借之员、概行借放。自应严行禁革。以杜冒滥。州县之亏空。由于交代不清。上司抑勒后任接收。逾限不行结报。务令遵照定限。一有迟逾。即行揭参。傥上司扶同徇隐者。一并从严惩办。至于动用钱粮。各令依限报销。毋得藉词延宕。日久愈滋牵混。其摊捐津贴名目日增。州县派累繁多。安得不形竭蹷。著各藩司剔除冗滥。逐一大加删减。以苏其困。若升调各缺。则全在大吏公正严明。为缺择人。毋为人择缺。并以操守之廉洁。出纳之谨慎与否。分别举劾。以为劝惩。庶俾吏尽贤能。人知奉法。渐可塞其漏卮。凡此皆屡经饬谕。该督抚其各矢天良。实力整顿。视国事如家事。各饬所属。痛改因循怠玩积习。洗心革面。日起有功。傥仍罔知悛改。视侵帑为故常。则国法具在。毋谓诰诫之不早也。将此通谕知之。　　

○又谕、本日户部等衙门议覆川省巢□刀办中瞻对军需条款内。将赏需一款议驳。均已依议行矣。我朝开国以来。无论大小军务。从无带兵大臣。擅取银两什物。作为军需之事。自福康安、带兵巢□刀办台湾、廓尔喀、湖南苗疆、历次任意咨取犒赏。由银两缎以至布匹烟茶。无所不备。在福康安当日。原系假犒赏为名。于领到后。除给赏之外。尽皆饱其私橐。以后遂纷纷效尤。藉此名目。虚糜帑项。揆厥由来。实福康安为之作俑。方今寰宇承平。自可无兵革之事。即或偶有徵调。带兵大员。总不许擅取官帑。以为私犒。报销册内。将犒赏一项名目。永远革除。如有带兵大臣违禁。向承办军需之人。咨取赏需者。即令承办军需之人、据实参奏。将带兵大臣治罪。若承办军需之人、徇隐滥应。除不准开销外。仍将带兵大臣、及承办军需之人。一并治罪。决不宽贷。　　

○丁酉。月食。　　

○赏八旗兵丁、一月钱粮。　　

○缓徵甘肃皋兰、金、靖远、安定、陇西、平罗、西宁、盐茶、八厅县。雹灾旱灾霜灾新旧额赋。　　

○戊戌。谕内阁、伊玛依尔、于孜牙墩起意谋逆时。能不顾私亲。立时禀首。实为深明大义。著加恩赏给七品伯克、以示鼓励。　　

○己亥。谕内阁、朕恭阅世祖章皇帝实录。内载顺治十三年谕礼部。治天下。必先正人心。正人心。必先黜邪术。乃有左道惑众。如无为、白莲、闻香等教名色。邀集结党。夜聚晓散。小者贪图财利。恣为奸淫。大者招纳亡命。阴谋不轨。屡行禁饬。余风未殄。京师辇毂重地。借口进香。张帜鸣锣。男女杂遝。喧填衢巷。公然肆行无忌。若不立法严禁。必为治道大蠹。尔部大揭榜示。今后再有踵行邪教。仍前聚会烧香敛钱号佛等事。在京著五城御史。及该地方官。在外著督抚按道有司等官。设法缉拏。穷究奸状。于定律外。加等治罪等因。钦此。圣训煌煌。仰见我世祖崇正黜邪、思患豫防之至意。无为、白莲、闻香等教。自顺治年闲。已有此名目。百数十年来。重典惩治。所办钜案。不一而足。至前年林清等。犯门倡乱。仍由邪教而起。近又有方荣升、藉兴复旧教、潜蓄逆谋之事。虽已悉就诛夷。但恐愚民迷惑者多。仍未能尽知悔悟。因思奸民倡为邪教。其始不过一二人。私立会名。敛钱惑众。地方官若果能认真查访。立即捕拏惩办。自不至纠集多人。渐成滋蔓。即如林清、方荣升、皆系邪教案内为从拟徒之犯。其初未必遽萌异志。当其谋复旧教、倡首传徒之日。地方官漫无觉察。无人过问。迨徒党渐众。遂有阴谋不轨之心。若及早查办。何至如火燎原、变生仓猝耶。著通谕京城及各直省官吏有地方之责者。凡有习教结会之事。一经访闻。即将为首之人。迅速擒捕。按律严惩。毋稍存姑息之见。以为自积阴功。不知养痈贻患。纵令煽惑多人。酿成逆谋。则生灵荼毒。玉石俱焚。其所损阴骘甚大。若惩一儆百。使乡曲愚氓。皆知邪教为必不可习之事。渐染日少。所保全者众矣。诸臣当明于大义。为国家除邪去慝。不可存妇孺之仁。而忘弭患于未形也。朕法祖垂训。永保苍生。诸臣若视为故套。漠不关心。非我族类矣。将此通谕知之。　　

○又谕、大清一统志。于嘉庆十六年。交国史馆补纂。当经该馆行文各直省。将建置沿革职官户口人物一切裁改各事宜。限半年内。查明送馆。以便勒限纂校。乃已阅五载。各直省视为不急之务。或全不登覆。或遗漏舛错。实属疲玩。著各该督抚分饬所属。查照该馆咨取事宜。迅速详查造具清册送馆。毋得仍前延玩。　　

○又谕、都察院奏、安徽婺源县民人吴新庆、以遵例请禁鬻妻溺女恶俗具词呈诉等语。阴阳化生。人道之始。若民闲生女。皆弃而不育。则生息何由而蕃。至夫妇列在五伦。非实犯七出之条者。岂宜轻弃。如该民人所称、该处地方产女之家。因贫起见。往往溺毙。夫妇每因小故。辄相离异。实属恶俗。著将该民人原呈发交百龄查办。先出示严行禁止。并设法妥为化导。以革浇风而正伦纪。其各省有似此者。均著一体示禁。民人吴新庆、著都察院饬令自行回籍。　　

○又谕、绵课等奏、审讯平宁砍伤图克坦一案。请将平宁锁禁。图克坦重责六十板。所拟任性颠倒。甚不平允。此案平宁等与图克坦聚赌。平宁输给图克坦钱二百串。先自行划伤图赖。嗣图克坦向索赌欠。平宁又用刀砍伤图克坦三处。今平宁折圈议罚。转将图克坦实责。诚所谓恶之欲其死。何以折服图克坦之心。平宁、著管理宗人府王公等看视重责三十板。仍在空室锁禁一年。期满释放。罚养赡银七个月。图克坦、本系永远锁禁之人。罪无可加。著免其板责。　　

○以服阕总兵官范建志、为巴里坤总兵官。　　

○庚子。谕内阁、御史盛惇大奏、外任官捐升及为子弟报捐人员、请申明前上□日饬查经手仓库一摺。外官有仓库之责者。既已有力捐输。若于所管仓库。复有亏短。即明系侵挪国帑报捐官职。是以前经降上□日。令将该员等或本身捐升。或为子弟报捐者。均责成该管上司。查明经手仓库。如有亏挪。即据实报明。除不准报捐外。仍照亏空例治罪。今据该御史所奏此次报捐道府者。共六十余员。由外任捐升者。即有三十员。是道府两项。由外任本身捐升者。已及其半。则其余捐升他职。及为子弟报捐者。自必不少。此项人员。皆经户部于递呈后。咨查各省。其中私挪帑项者。实不能保其必无。乃惟王旭昇一人、经御史孙汶指参外。并未据各该省督抚有查出参奏者。自系各该管上司。因其已成之功名。不忍揭参。姑为出结。以俟设法筹补。此等迁就瞻徇积习。实乃必有之事。其于取携公帑自便其私之劣员。徇情姑息。则所谓清厘仓库者仍属空言粉饰。著再通谕各督抚、将前项本身捐升。及为子弟报捐人员。于经手仓库有无亏短。据实确查。如有侵挪情敝□大。立即参奏。除将该员捐项抵补亏数外。再有短缺。即勒限著追。仍按律治罪。既经该上司自行查出。即从前滥行结报之咎。概予宽免。傥经此次训饬之后。仍有瞻徇朦混者。别经发觉。必将该管各上司从重惩处。决不宽贷。　　

○蠲缓甘肃宜禾县、旱灾本年额赋有差。并贷口粮。　　

○上以冬至祀天于圜丘。自是日始。斋戒三日。　　

○辛丑。谕内阁、那彦成奏、提审张洛焦、师来明等、供情狡黠难凭、请解部究办一摺。所奏取巧推诿。大属非是。此案先由直隶获犯张五、将张洛焦等供出。江南拏获张洛焦、讯据供认与师来明等有习教从逆之事。旋复翻供。嗣经陕省将师来明拏获。先后将各犯俱解至直隶交该督归案审办。兹该督因所讯张洛焦、师来明、供词与江南陕西原供。全不相符。辄谓该犯等鬼蜮叵测。或与林清案内诸逆。交结往来。见面必能认识。请将张洛焦等解送刑部。令董帼太等认明究办。张洛焦等、并非林清案内供出指拏之犯。与董帼太等毫无干涉。安能辨认年貌。岂各省教匪、皆待董帼太等认准、方可定案乎。那彦成身任总督。办事多年。盛泰本系刑部出色司员。＜闲＞用臬司。案内犯证俱全。何难推鞫得实。乃如此巧于谢责。大乖实心任事之义。那彦成、盛泰、俱著交部议处。仍传上□日严行申饬。此时张洛焦等犯。如已起解。距京城甚近。即交刑部监提董帼太等。姑一辨认。亦不令刑部讯供。仍发交原解官带回保定。交该督督率该臬司审讯结案。　　

○壬寅。上诣南郊斋宫斋宿。　　

○癸卯。冬至。祀天于圜丘。上亲诣行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭孝淑皇后陵寝。　　

○遣官祭端慧皇太子园寝。　　

○停次日朝贺。　　

○乙巳。刑部奏、审拟逼奸致死三命一案。得上□日、此案郑源、挟制逼奸高殿元之妻耿氏。致高殿元夫妇被逼难堪。不敢控告。先将幼女住妮掐毙。写立冤状。分揣怀内。一同自缢殒命。情殊凶忄□参。郑源、著即处斩。余依议。嗣后如有似此因奸威逼致死一家三命者。毋庸定拟斩监候。即照此案定拟斩决。著刑部载入例册遵行。　　

○以病痊侍郎贵庆、署理藩院右侍郎。　　

○工部议准。直隶总督那彦成疏报、定州、垦种河滩淤地二十六亩有奇。照例升科。从之。　　

○丙午。上诣寿康宫行礼。　　

○幸瀛台。阅冰技。　　

○谕内阁、本月二十日御史果良额奏、拾获匿名揭帖一封。内系讦告礼亲王昭梿各款。其时朕居斋宫。因在圜丘大祀斋戒期内。未即明降谕上□日查办。祇将原揭帖交英和密行查访。其揭帖内有凌辱大臣一款。从前朕即闻昭梿有与景禄争论之事。二十四日召见景禄询问、据称伊上年四月内。进内接班。时方辰初二刻。昭梿以时己巳正。向其呵斥。维时苏楞额、晋隆、亦在内接班。当以景禄辰刻到班。并未迟逾。向其劝阻。昭梿则称伊与景禄本有嫌隙。并斥言景禄至刑部每审一案、总可获银一二千两等语。又据景禄奏、昭梿并曾面斥尚书景安、为伊家奴才。经景安正言驳斥。欲行奏闻。为人劝阻而止。即此二事。其凌辱大臣一款。已为有据。又闻伊家管事之人。称为军机中堂。此一款最重。英和并访得昭梿曾将伊门上人鸣山、锁禁一年。又遣人至昌平州拆毁庄头房屋。抄没家产。并克扣门上人钱粮等事。昭梿以亲王如此肆意横行。岂可不加惩办。著管理宗人府王公会同军机大臣严行查问。并著英和前赴伊家查起非刑器具。及铁锁石墩。据实具奏。　　

○丁未。谕内阁、礼亲王昭梿被讦各款。昨派宗人府王公会同军机大臣查问。据昭梿供认各款。如与景安争论王府属下。名分綦严。此语甚属狂妄。妄自尊大。目无君上。失为屏为翰之义。实自暴自弃之徒。景安一品大员。与王公等同属朝臣。且与昭梿并不同旗。非其属下。何得妄行指斥。至景禄上班。即或稍迟。并前在刑部有婪赃之事。昭梿祇当据实参奏。亦不得出言凌辱。至伊于府内滥用非刑。现据英和起出铁锁金□靠镣木桩等件。并将受伤之庄头程建忠、程建义、传案。经宗人府王公军机大臣等、验得程建忠等、脊背均用磁瓦岔刺。血痕遍体。不忍寓目。询系因逼令增租不从。即横加敲扑。以酷济贪。即此三款。已不胜亲王之任。若系朕之子侄及近支晚辈。用此非刑虐下。朕必亲视重责。昭梿著革去王爵。交宗人府于空室暂行圈禁。其余应讯各款。及一干人证。著宗人府王公军机大臣会同刑部审讯。昭梿应得罪名。俟全案奏上时一并定拟具奏。此上□日著上书房照缮存记。　　

○又谕、刑部具题、因奸谋死幼子之曲朱氏一本。曲朱氏因奸谋死亲生之子。本内拟以绞监候秋后处决。经朕看出以为母无偿子命之理。旧例应永远监禁。饬部详查覆奏。今据查明实系应入缓决永远监禁之犯。该部引例错误。奏请更正。分别议处。所有承办此案之刑部司员。著交部严加议处。刑部堂官。著交部议处。内阁票签之员。并是日看本之大学士。未能查明驳正。著一并交部察议。　　

○又谕、成格等奏、审拟衙役贿匪顶认烧窃厝棺一摺。此案前据颜检具奏获犯讯拟。经刑部驳令覆讯。颜检仍照原审情节奏覆。又经御史苏绎参奏。朕特派成格等前往审办。兹据成格等讯明。颜检所获窃犯俞瑞祥等、系由捕役畏比贿嘱顶认。并非正犯。颜检办理此案。实属错谬。所有案内真贼。尚无一名就获。著即饬属迅速严拏。勿任漏网。钱塘县知县陆玉书、草率定案。著即革职。留于地方协缉。率行审转之杭州府知府严荣、调任臬司广庆、俱著交部照例议处。署杭州府知府涂以辀、并未承审核转。惟未能查出实情。著交部察议。颜检系屡经获咎、弃瑕录用之人。于特上□日查办之案。不能虚心研究。两次审拟。悉被属员欺蒙。无能已极。著交部严加议处。其余所拟罪名。著刑部核议具奏。　　

○又谕、马慧裕等奏、审明习教首从各犯分别定拟一摺。此案传习邪教、念咒敛钱、传徒惑众各犯。除王助大监毙外。孙家望、蔡奉春、杨添玉、俱著即处绞。其邀引孙家望拜师之戴添幅、与煽惑为首无异。亦著即处绞。余著刑部核议具奏。所有首先访获案犯之知县翟中伦、巡检孙绍棠、俱著送部引见。再降谕上□日。协同拏获之候补知州郑伟、把总邵梦元、著交部议叙。　　

○缓徵湖北京山、汉阳、二县、及屯坐各卫、水灾本年额赋。　　

○戊申。谕内阁、据方受畴奏豫省拏获红胡匪徒二百余名、请将失察在先之地方文武处分、酌予宽免等语。红胡匪徒。久为地方之害。前经降上□日。令该州县实力翦除。不复究其既往。即如逆案各犯。地方官有能拏获者。尚当免其从前失察处分。加以奖擢。若该省因现获匪犯。究出从前抢劫毙命、并私造私藏违禁凶器贩私赌博等案。历年未经报官。一一追溯参处。则缉捕各员。多所瞻顾。转致心生懈弛。所有该省承缉各案。除正凶未获应行限缉者。仍照例开参外。其报获各案从前失察之地方文武员弁、均著加恩免其处分。该抚益当督饬所属。认真缉捕。除莠安良。毋得日久生懈。　　

○谕军机大臣等、据松筠等奏、查明初与孜牙墩同谋之布鲁特比图尔第迈莫特、讯供定拟一摺。此案孜牙墩纠众谋逆。前据成宁等奏报、降上□日令松筠前往喀什噶尔查办。松筠到彼已阅四旬有余。尚未将逆首孜牙墩等正法。兹又奏称布鲁特比图尔第迈莫特、反侧无定、当未擒首逆之先、饬令协巢□刀、该比竟不同行、以致官兵闲有伤亡、其卡伦被戕官兵器械、并孜牙墩全家衣物尽被该比之人抢去、成宁等知其诡诈、羁縻差委、正在设法查办、适松筠到彼、向其告述、时值颁到赏件、因一面传令祇领、一面密谕阿奇木伊萨克、设法询其实情、经伊萨克设席邀请该比等叙言世好、图尔第迈莫特。随已吐露、似与孜牙墩有同谋情事、适贡楚克扎布到任、会同派员诘讯孜牙墩供称与图尔第迈莫特、上年八月有抱经发誓有事互相帮助等情、当将图尔第迈莫特锁拏审讯、该比供认、曾与孜牙墩抱经发誓、言定彼此有事互相帮助、本年八月初三日夜闲、民人高建洛、在孜牙墩庄内、风闻其将赴城闹事、即向图尔第迈莫特住所询问、该比支吾不过、向说闻得孜牙墩意欲闹事、令该民人自行赴城禀报、成宁、永芹当派笔帖式霍隆武、以花翎荷包前去奖赏、该比已带人乘马执械、欲帮孜牙墩、见霍隆武知事已洩、诡言恐孜牙墩来抢游牧、故为豫备、至初六日始带数十人前赴永芹军营、禀请随营效力、永芹知其诡诈、羁縻差委、所有戕害官兵、抢劫马厂、尽系图尔第迈莫特、约令布鲁特爱勒奇伯克、并柱玛带同孜牙墩之人所为、请将图尔第迈莫特、定拟斩枭等语。此案成宁等初次奏报时。首叙八月初三日民人高建洛、来城禀报。据布鲁特比图尔第迈莫特、嘱伊送信来城、有该庄回匪勾引布鲁特、欲于初四日抢城、禀知速为豫备等语。其图尔第迈莫特诡诈情形。成宁等屡次奏摺。从无一字提及。何以转向松筠备述。即松筠前几次奏摺。亦无一字提及。今忽有此奏。实属可疑。如该比果有助逆情事。当民人高建洛向其查问时。该庄距城一百五十里。图尔第迈莫特、既系同谋。何难立时将高建洛杀害。或就近缚送孜牙墩处。一面带人与孜牙墩同来抢城。乃纵令高建洛迟夜来城禀报。使官兵得以先发。逮成宁等遣笔帖式霍隆武、以花翎荷包等物。前往奖赏。霍隆武仅止一人。彼时该比业已乘马执械。既欲抗拒官兵。又何畏霍隆武一人。而不加戕害。至松筠令伊萨克密行询问。伊萨克仅设席相邀一饭。该比何遽将谋逆真情。向其吐露。且该比如与孜牙墩同谋在先。后又帮助官兵协拏逆党。孜牙墩必怀愤恨。何以两月以来。总未供扳。直至十月二十以后。松筠派人诘讯。始行供出。种种疑窦。殊难凭信。非朕不信松筠。恐松筠受伊萨克愚弄。为铁保之续耳。现已有上□日饬令松筠速回伊犁。著长龄于接奉此上□日后。即带伊犁将军印篆。由木素尔达巴罕前赴喀什噶尔、并带伊犁明白通事。将此案另行审办。途中与松筠相遇。以上各情节。不许洩露一字。密之慎之。先将印篆交其带回伊犁。并已有上□日。令成宁、永芹、仍回喀什噶尔帮同长龄查办。长龄到彼后。即提图尔第迈莫特覆行审讯。并传到民人高建洛、与笔帖式霍隆武、令将当日初与该比见面时。话言情状。详细叙述。毋稍隐漏。谋逆重情。非一二人所能为。无难查访得实。如讯明图尔第迈莫特、实系助逆。自应照松筠原拟奏明办理。不可疏纵。若该比并无同谋助逆情事。且曾协同官兵查拏逆党。今以疑似之情。置之重辟。边疆重地。若各布鲁特俱心怀不服。所关匪细。事关国家要务。长龄不可因松筠已有此奏。稍涉回护。务与成宁永芹同秉公心。虚衷研鞫。不可稍有成见。傥松筠所奏。竟系轻疑妄听。则将松筠据实参奏。毋稍徇隐。其孜牙墩等应行正法各犯、如无应讯之事。长龄到彼后。即先行分别办理。附报奏闻。将此谕令知之。　　

○免山东积年歉收并被贼滋扰之曹、定陶、二县、积欠额赋漕粮。　　

○己酉。谕内阁、绵课等奏、会讯已革礼亲王昭梿、勒逼庄头程幅海增租。将程建忠、程建义、非刑酷虐各情。此案程幅海之子程建义、充当庄头二年。并未欠租。兼有长交租钱。昭梿因于大海增租。谋充庄头即将程建义革退。并令照于大海加增之数。加找二年租银。程建义之父程幅海不从。昭梿派护卫柳长寿、前往程幅海家。抢割庄稼。拆毁房屋。又将程幅海父子叔侄六人圈禁。昭梿自掷磁瓶于地。用磁片划伤程建义、程建忠、脊背百余道。至于流血昏晕。似此以酷济贪。虐我赤子。实出情理之外。我国家永不加赋。正赋钱粮。祇于按例催徵。每遇水旱偏灾。仍必加恩蠲缓。即如昨日山东曹定二县豁免钱粮。即有二十余万。此外历年所降恩上□日蠲免者。殆不可数计。盖损上益下。民说一□尢疆。全黎庶之身家。保国家之根本。各王贝勒家衣租食税。亦当仰体此意。岂宜分外苛求。恣行贪虐。昭梿承受世封。席丰履厚。平日以田租细故。在顺天府步军统领刑部等衙门。涉讼累累。而于府第中仍如此非刑虐下。实属奇贪异酷。仅止革去王爵。不足蔽辜。俟结案时。仍当治以应得之罪。二等护卫柳长寿为助虐爪牙。复侵用入己银一百两。著即革退。动大刑夹讯。严审治罪。程幅海、长交租钱二百九十一千零。及被割庄稼变卖钱八百九十三千零。并抢毁各项什物。及拆毁木植。著派秀宁、穆彰阿、彭希濂、往该府照数提取至刑部传程幅海等当堂给还。并罚昭梿出银二百两。分赏横被非刑之程建义、程建忠、即予省释。此项地九顷六十亩。著即彻出王府。赏给贝子奕纯、仍令程幅海承充庄头。以示矜恤。于大海、谋充庄头。从中播弄。著革去庄头。交刑部加等刑讯治罪。昭梿如此妄为。恐此外尚有别项残酷款迹。其头等护卫布音图、德宁、俱著解任。同该府管事太监刘金磬、一并交刑部隔别研讯供词。据实具奏。　　

○又谕、给事中程赞宁奏严禁承缉各员派令家人干与捕务一摺。各衙门承缉人犯。原应责成在官捕役。认真侦缉。其或访有要犯踪迹。密派诚实家人。帮同踹访。尚属可行。但不得专任家丁。令其干与公事。藉端招摇扰累。如有因此滋敝□大者。除将该家丁治罪外。仍将派往之员惩处。　　

</div>
    <div class="pagination">
<a href="清实录嘉庆朝实录_page427.html">上一页</a><span>...</span><a href="清实录嘉庆朝实录_page423.html">423</a><a href="清实录嘉庆朝实录_page424.html">424</a><a href="清实录嘉庆朝实录_page425.html">425</a><a href="清实录嘉庆朝实录_page426.html">426</a><a href="清实录嘉庆朝实录_page427.html">427</a><span class="current-page">428</span><a href="清实录嘉庆朝实录_page429.html">429</a><a href="清实录嘉庆朝实录_page430.html">430</a><a href="清实录嘉庆朝实录_page431.html">431</a><a href="清实录嘉庆朝实录_page432.html">432</a><a href="清实录嘉庆朝实录_page433.html">433</a><span>...</span><a href="清实录嘉庆朝实录_page429.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
