<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1033 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1033 页/共 1316 页</h1>
    <div class="content">
○甲申。以科布多参赞署内蟒神灵应。颁赏御书扁额曰惠溥边氓　　

○陕甘总督崧蕃奏、筹办大学堂情形得旨著即逐渐筹办切实考核期收实效随手　　

○科布多参赞大臣瑞洵奏、屯防将弁。并案请奖。得旨、准其择尤酌保毋许冒滥。　　

○予积劳身故浙江处州镇总兵林耀先优恤。　　

○以捐田赡族。予江苏长洲籍知县钱福年、候选库大使李炜五品封职鲁进先各为其父建坊。随手　　

○以约束洋兵从无滋扰赏驻奉俄员蝶西诺夫等三员宝星随

手

　　

○乙酉谕军机大臣等、有人奏、知州贪虐昭著请旨严查一摺。据称署易州知州冯清泰前经被人倢■＜曰融＞■＜石木＞劾袁世凯查覆声叙含糊。请饬该署督再行秉公确查等语。著袁世凯再照所指各节。确实查明据实具奏毋稍回护。原摺著钞给阅看将此谕令知之寻奏、该知州如实有纵匪及贪虐各款何敢曲为回护。现再三查明。均无实据应请免其再议。伊子冯荣桂、不知检束。累及乃父政声虽已驱逐回籍。仍难姑容应请将布经历冯荣桂革职。升任藩司周馥、于冯清泰被倢■＜曰融＞■＜石木＞后。将其撤任候补道晏振恪、前次委查倢■＜曰融＞■＜石木＞案。并无袒护。均请毋庸置议。报闻。　　

○又谕、有人奏倢■＜曰融＞■＜石木＞署沧州知州正任安州知州商作霖、贪鄙糊涂。劣奣＜虘阝＞亦多端等语著袁世凯按照所倢■＜曰融＞■＜石木＞各节。查明覆奏。毋稍回护原片著钞给阅看将此谕令知之。寻奏。商作霖被倢■＜曰融＞■＜石木＞各款。委查并无实据应请毋庸置议。报闻。　　

○又谕、电寄黄建笎、昨已有旨饬令来京陛见后速赴新任。所请仍留随办商约。著不准行。电寄　　

○热河都统色楞额等奏、德国公使到热游历。依外部来函引瞻园庭。得旨、嗣后照外务部函咨办理　　

○丙戌。谕军机大臣等、有人奏江南苏松常镇扬通一带。盐枭林立劫人勒赎。上年正月闲。武进、阳湖、并有仇杀至数百人之案。通州海门等属幕友家丁。骫法营私等语江苏地方紧要沿江枭会各匪尚多全赖吏治整饬。消患未萌著刘坤一按照所指各节。认真查办据实覆奏。毋稍徇纵原片著钞给阅看将此谕令知之寻奏沿江一带。向为枭匪出没近来裁撤营勇。难保无会匪票匪煽惑入党惟有督饬文武随时严拏。仍当懔遵谕旨。整顿吏治为正本清源之计。通州知州汪树堂查无徇庇情事。平日以勤能著称。仅止失察幕友。应记大过一次。以观后效。幕友黄穆、应驱逐回籍署海门厅同知梁佩祥、拟撤任示惩。劣丁金春亭招权诈贿。应拏究追赃。按律惩办。报闻　　

○两江总督刘坤一奏、防练各军。分别裁改。得旨著即督饬认真训练仍随时考察。务令埽除积习。足成劲旅　　

○又奏徐州府属纠党闹教之东省大刀匪首孟传礼经沛令擒获监毙。照例戮尸枭示得旨仍著严拏匪首陈宝＜走毕＞滟善、曹言偕务获惩办。以绝根株。随手　　

○福州将军景星、因病解职调江甯将军崇善为福州将军。绥远城将军信恪为江甯将军以前甯夏将军钟泰为绥远城将军。

明发

　　

○丁亥谕内阁、袁世凯奏称、直隶广宗县属匪首景廷宾、聚血■乣煽乱旋经击散。乃该犯逃匿钜鹿布散符咒纠合煽惑分投裹胁。戕害官弁委员新兵至五十余人之多。又谋据广宗威县两城。并有攻毁教堂。抢掠教民情事。本月十九日有法国教士罗泽浦、中途遇匪被害。已飞饬各营赶即扑灭。并令觅获该教士尸首殓恤等语。匪犯景廷宾、左道惑人。谋为不轨。著袁世凯迅即添派营队将该匪首擒获尽法惩治。并将余匪从速剿灭。务绝根株教士罗泽浦、无辜被害深堪悯恻。并著妥为殓恤。仍将各属教堂及教士人等。实力保护毋稍疏虞。此次疏防地方文武官弁著即查明分别奏倢■＜曰融＞■＜石木＞。以示惩儆现月　　

○又谕、邓华熙奏、黔省廉能卓著之员。吁请奖励等语贵州候补知府陈惟彦补用知府郑思贤、既据该抚胪陈政绩事实。即著传旨嘉奖以资激劝现月　　

○谕军机大臣等、御史陈恒庆奏、请于京师设立织布局一摺著顺天府核议具奏。寻奏北省棉质粗脆不合机器之用价值亦较南省为昂。织布局碍难创设报闻　　

○又谕、电寄刘坤一电悉江苏江西灾后圩工需款。准由盛宣怀于所办义赈秦捐内酌量匀拨济用。并著将义捐收数、及分拨江苏安徽江西各数目。分晰覆奏。电寄　　

○贵州巡抚邓华熙奏、拏获桐梓县拳匪陈秀俊等解讯得旨著即查拏逸匪。务获归案惩办并严禁习拳。以遏乱萌随手　　

○补铸宝泉局等处关防。　　

○以闽浙总督许应骙兼署福州将军。　　

○戊子。谕军机大臣等著派吏部尚书张百熙、候补侍郎张翼将城内沟渠、应如何修理情形。核实查勘奏明请旨。现月　　

○山西巡抚岑春火滟宣奏、遵设课吏馆酌拟章程。得旨著即督饬讲求实政。期于吏治人才日有起色。摺包　　

○又奏晋标及土默特蒙古各世俸请免停止。从之摺包　　

○上以孟夏享太庙。自是日始。斋戒三日　　

○己丑谕军机大臣等、电寄刘坤一等、电悉。江苏粮价陡涨。民困自应体恤。京师根本。亦急需接济。著准其折色十万石。余仍速解本色。以期兼顾。电寄　　

○署直隶总督袁世凯等奏、交涉重要。亟宜变通外务部及出使人员章程。请嗣后外部司同各缺由出使大臣精拣所属参赞随译各员、久在外洋者出具考语。保送考察充补。其使馆参随各员缺由外部精选品端学优能通洋文之司员前往充补。概不准以洋务隔膜之人。滥与其选。五年之后。人才日多。外无滥竽之参随。内无隔膜之司官。应变适机。裨益非浅得旨、所陈甚是。著外务部查照办理。摺包　　

○又奏、请饬外务部派员按年编纂交涉事务书、以资参证。下外务部议寻奏、外交政策。有宜守秘密者至于条约章程均经刊布。现在政务处奏准每月汇编政要所有关于外交各摺件。及随时奏定章程复酌送汇刊颁发。已足以备参考。该督请按年编纂交涉事务书之处。应毋庸议。报闻。　　

○山西巡抚岑春火滟宣奏、已故屯留县知县白焯亏欠请监追得旨、著即查抄备抵。毋庸监追家属。　　

○两江总督刘坤一奏、遵旨整顿两淮盐务。得旨。仍著厘剔弊端。实力整顿。务除中饱。以裕国课。摺包　　

○吉林将军长顺奏、知州曹廷杰注释万国公法一书。有益外交。请饬删定。颁发学堂。下外务部核议。摺包　　

○以办理陕赈出力。予候补道唐承烈等奖叙。　　

○以比匪窝盗。革河南西平县在籍参将张忠祥职。并讯办。　　

○以血■乣怨沸腾。革长江水师裕溪营都司朱云祥职。　　

○以俄兵窜扰。接仗阵亡予吉林边练两军营弁把总阮复元等四十二员优恤。兵勇恩哲布等六百七十七名议恤。　　

○以捐置赡祭公产。予甘肃知县刘立诚建坊。　　

○庚寅。谕内阁增祺著加恩开复革职处分。该将军务将善后一切事宜。悉心经画。妥慎办理。以副委任　　

○守护东陵大臣寿全等奏防营官弁、及接待联军各员、著有微劳请奖。得旨准其择尤酌保。毋许冒滥。摺包　　

○以亏款延缴。潜行回籍逮已革山东济阳县知县沈逢龙、莒州知州葛鹏籍产备抵。以失察哨官诈赃威逼。革山西游击普魁元职永不叙用以忠勇过人。以死勤事予故山西太原城守尉英肇、照军营积劳病故例优恤　　

○以拳匪戕害。惨及全家。予惠陵礼部读祝官隆绪议恤。　　

○以捐助学堂经费。予故知县陈燮铭建坊。并赏三品封典。纂修官何作猷恭纂　　

帮总纂官程棫林恭辑监修总裁世恭阅三签五月初十日正总裁那月日专司蒿■禾本陆恭覆阅癸丑十一月二十八日　　

徐月日　　

荣月日副总裁唐月日　　

宗室宝恭阅二签六月初二日

　　
</div>
    <div class="pagination">
<a href="清实录光绪朝实录_page1032.html">上一页</a><span>...</span><a href="清实录光绪朝实录_page1028.html">1028</a><a href="清实录光绪朝实录_page1029.html">1029</a><a href="清实录光绪朝实录_page1030.html">1030</a><a href="清实录光绪朝实录_page1031.html">1031</a><a href="清实录光绪朝实录_page1032.html">1032</a><span class="current-page">1033</span><a href="清实录光绪朝实录_page1034.html">1034</a><a href="清实录光绪朝实录_page1035.html">1035</a><a href="清实录光绪朝实录_page1036.html">1036</a><a href="清实录光绪朝实录_page1037.html">1037</a><a href="清实录光绪朝实录_page1038.html">1038</a><span>...</span><a href="清实录光绪朝实录_page1034.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
