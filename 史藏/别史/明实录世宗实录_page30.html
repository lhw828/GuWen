<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 30 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 30 页/共 518 页</h1>
    <div class="content">　　○工部尚书赵璜言河道事重请复设总理大臣慎选才望专任责成  上从之命吏部推勘任者以闻于是吏部言抚治郧阳右副都御史章极可  上遂用之
　　○升吏科右给事中陈洸户科右给事中曹怀礼科右给事中解一贯刑科右给事中张嵩俱左给事中户科给事中王瑄右给事中洸户科怀瑄俱兵科一贯刑科嵩工科
　　○南京刑部尚书边宪上＜锍-釒＞乞休不允
　　○大学士石珤上＜锍-釒＞曰臣惟大礼一事礼官会议已奉  宸断无可言者苐臣反复思之  陛下以事委臣臣为  陛下谋事若心有未安而不敢言言恐触忤而不敢尽则  陛下将焉用臣臣亦何以报君父哉仰体  陛下之考出于天性尊从典礼断自  圣心圣心安则行之  孝宗皇帝  昭圣皇太后皆  陛下至亲骨肉今使＜锍-釒＞贱小人辄行离间臣窃痛伤不忍见尧舜之圣有此过举也且幽明一理事亡如事存彼谗夫佞人但知迎合取宠何赏一一为  陛下体悉即如孟冬在迩时享有日  陛下登献对越如亲见之宁不少动于中乎孔子曰斋明盛服以承祭祀又曰祭如在祭神如神在言幽明感通之理无少间隔  陛下承  祖宗列圣之祀以总百神临万方焉得不加慎重而顾听细人之说以干不易之典乎请如郑岳徐文华所拟及费宏与臣等原议庶几于礼两全无悖  上以大礼屡经集议既有定论责珤职居辅道不宜辄引朋人之词辨奏将  宗庙为言无大臣体国事君之道戒勿复言而夺郑岳徐文华俸各三月
　　○大同总兵官桂勇请罢张文锦所建聚落高山二堡撒回成守官军以安众心诏从之
　　○辛未
　　○升狭西佥事周镐为布政司右参议
　　○壬申
　　○锦衣卫指挥张楫复请丰润县泊南庄地户部按籍无有言楫贪求无忌  上命已之
　　○调大同副总兵时陈于宣府而以宣府副总靳英代之议者谓大同之乱陈尝辱于军士难以展布故更调之
　　○癸酉
　　○以旱蝗免辽东广宁宁远诸卫屯粮
　　○甲戌
　　○锦衣卫指挥文荣复乞静海县庄田户部言荣所乞乃牧马草场地今已贷民佃种徵银解部不可复与  上命尽籍其数以闻
　　○乙亥
　　○申明官员赴任违限之令时江西布政陈洪谟言有司玩愒不遵例限宜治其罪吏部覆议请尽按诸违限者半年以上送部别用一年以上罢职为民其诸考满公差赴任者皆如令从之
　　○补荫致仕少傅大学士谢迁子亘故礼部尚书刘春孙起东俱入监读书  命总督两广右都御史张嵿掌南京都察院事
　　○丙子
　　○以更定大礼尊称诏谕天下遣武定侯郭勋京山侯崔元惠安伯张伟祭告  天地  宗庙  社禝是日  上御奉天殿颁诏诏曰人君为治必本于孝道圣人论政必先于正名孝在笃于亲而名贵循其实自古及今未有外是而能化成天下者朕本  宪宗纯皇帝之孙  孝宗敬皇帝之侄  恭穆献皇帝之子逮  皇兄武宗毅皇帝上宾之日仰遵  圣祖兄宗弟及之顺属以伦序当立  遗诏命朕嗣皇帝位  昭圣康惠慈圣皇太后乃以懿旨遣官迎朕入继受  天明命位于臣民之上者于兹已三年矣尊称大礼屡命廷臣集议辄引汉定陶共皇宋濮安懿王二事为据至再至三而其论未定朕心靡宁盖伯侄父子乃天经地义岂人所能为乎况汉宋二帝在衣裳垂御之日尝为立子而朕则宫车晏驾之后入奉  宗祧实为人后者不同今以为继嗣亦非我  圣祖垂顺初意是岂徒礼官之失而亦朕冲年未能决择之咎也朕祗臣  九庙尊餋  二宫正统大义未尝有间惕然此心夙夜不忘惟  恭穆献皇帝  章圣皇太后朕之父母也劬劳之恩昊天罔极虽未号已隆而名称未正因心之孝每用歉然已告于  天地  祖宗  社稷称  孝宗敬皇帝曰  皇伯考  昭圣皇太后曰  皇伯母恭穆献皇帝曰  皇考  章圣皇太后曰  圣母各正厥名揆之天序人伦情既允称而礼亦无悖焉犹虑天下臣民未能知悉特兹诏谕以伸朕拳拳孝亲之诚夫孝立则笃近举远而家邦四海咸囿于至仁名正则言顺事成而礼乐刑罚各臻于至理朕盖庶几于古帝王之盛也顾为昔者孝未遂于尊亲事多拂于天性君臣之际未免少乖举措之间或多违戾今彝伦攸叙大礼告成朕方欲同心以和典礼之衷敬事以建臣民之极尔内外诸司百僚务宜体朕之意有官守者脩其职有言责者尽其忠凡旧章未复毙政未除人才未用民生未安边备未饬军储未充一切有裨于政理利于军民者其一一条具奏闻朕将举而行之期于得万国之欢心致夫人之祐助以成至治以全大孝则朕之志于是乎可慰矣布告中外咸使闻知
○丁丑
　　○升福建道御史王钧浙江道御史杨枢俱按察司佥事钧狭西枢四川  命南京织染局军匠自洪武永乐中选用者皆存留勿他役近年投充者如例兼役之旧额阙者亟命解补从兵部议也
　　○襄府镇宁王长子祐檽＜锍-釒＞列承奏邵享及长史袁仕不法事都察院请下抚按镇巡官覆勘  上敕司礼监法司锦衣卫各堂官一人往会镇巡官从公勘处自干宗室者奏取  上裁罪在亨等即按问具报时都御史张宗据枣阳王言因请逮问亨而黜仕等并欲改命郡王代理府事  上曰府事已命阳山王代理其余事情并下所遣官勘问
　　○戊寅  命增故都察院右都御史俞一鹤太子太保谥庄襄
　　○升太常寺丞赵铭吴大田为本寺少卿俱藩伴读也
○复除南京山西道试御史王鼎于湖广道
　　○秦王以祖母丁氏之丧请出郭送葬许之  命靖远伯王瑾掌南京右军都督府事协同守备  宪庙荣妃唐氏薨  上辍朝三日赐祭葬册谥如议
　　○己卯
　　○以都察院右副都御史盛应期为兵部右侍郎兼右佥都御史总督两广军务兼理巡抚起原任右佥都御史寇天叙提督抚治勋阳等处
　　○以山东布政使司右参政王綖为山西行太仆寺卿
　　○巡抚御史王官以大同兵变追论镇守太监王鄞总兵江桓及副总兵时陈游击将军郑恭叶宗兵备佥事田美都指挥王珏知府杜昊等不能预防弭乱之罪而请悉恤巡抚张文锦参将贾鉴以旌死事且言本兵不察事机轻易廷覆违堡事以致激成祸变疏下兵部尚书金献民等言修复成堡之议倡于文锦而提督镇巡诸臣皆以为可行令当事者徐图而善处之未必非边陲之利而文锦特已见用非人卒以召变臣等诚乏先见罪复何辞今首恶已赦不治不宜独治鄞桓等以疑反侧  上亦罪文锦激变而悉原总镇等官令自今诸边奏事宜部臣务议拟自当然后施行毋轻用弗询之谋致贻后悔
　　○辛巳
　　○御史王木以大臣相继罢去乃疏荐大学士杨一清尚书王守仁言今欲兴道致治非二臣不可章下所司
　　○宁化王府奉国将军奇涿作乱伦伤化格杀仪宾赵昌祐奇濑亦坐娶娼事发  上遣司礼监官往会抚按官按问皆有状都察院议罪以请得旨奇涿革为庶人发高墙禁住奇濑夺禄米三之二
○礼部尚书席言自言巡抚湖广时所按长沙知府宋卿贪污杀人事并有验而御史按察使挟亲故徇情尽反其词请遣官覆按  上即命前所遣襄府勘事官并鞠以闻  命漕运轻赍银两悉给运军支用不必扣取羡余过淮之日总兵都御史验封给与十分之三以备沿途支费其余待至湾御史员外等俱验给之完粮之后各卫所官具报支销数目有朦胧侵欺者听运军陈诉从重遣戍把总官失觉察者降二级回卫差操著为令
　　○癸未
　　○升河南副使李际可为山西布政司右参政韶州府知府周叙四川按察司副使
　　○南京总理粮储兼巡抚右都御史吴廷举以老疾乞休不许廷举又言应天诸府税粮捕负过多请申明律例通行遵守于是三法司会议言徵收税粮限期及罪名律文皆已明载至于条议不过推广律意因事立法耳如违限一年律称迁徒今以迁徒之法不行则有比流减半准徒二年之例又恐准徒无以惩恶则有无故不纳秋粮发附近及边卫充军之例如官吏受财律以枉法论今以枉法满贯止准徒五年不足以禁赃汗则有满贯充军之例律称提调管粮即部粮故又分职守等苐定为住俸降级之例律例轻重大抵互相发明盖欲发在必行刑不轻用臣等谓诸挟势积习奸弊应严总追徵者宜悉如廷举议行之然东南连岁灾伤民困已极有司供敛多于税粮甚有废革诏书公自催科致财尽民穷良为可悯宜下令有司俾遵守律例及时催微勿因循误事临期酷逼有违法科敛者罪之如律例  上然之命粮税皆及时催徵如法稽考不得因循误事有滥行科扰者严加禁革
　　○夜五更月犯五诸侯东苐一星
　　○甲申
　　○升江西左布政使陈洪谟为都察院右副都御史巡按江西等处
　　○户部言仁寿清宁未央等宫及皇亲功臣庄田及牧马草场地皆有灾伤子粒银并应减免请下御史核实如民田事例量为蠲除报可
　　○裁革浔州庆远二府通判融县县丞思思县主簿思恩军民府照磨儒学训导各一员从广西巡按御史汪渊奏也  上以大同宣府粮储告乏命户部及今两镇有年亟发太仓见银及太仆寺马价各十五万遣官和籴分贮镇城以备支用有虚数射利者按其罪
　　○贵州采运大木至天津有司夫役不继工部识借拨四卫秋班官军拽运至厂  上然之兵部言营军轮班操备乃  祖宗成法谋虑深远顷者以操备为虚文视官军为人匠诸所兴作动辄借拨以致行五日耗武备日弛万一有警调用不足咎将谁归况今  殿已完木运可缓  上纳其言乃罢借拨之命
　　○初思恩土目刘召叛令其党黄安等夺定罗堡掠良民兵备副使等檄田州土官岑猛剿捕之猛佯许而按兵境上不进都指挥佥事孙震直前立营抚之为贼所执守巡数遣人省谕之召诡言掣回田州兵乃出震守巡不得已从之义欲尽掣思恩守城兵守巡不可召亦境不出震而是时诸州土官皆党逆观望莫肯用命总督都御史张嵿等调湖广永顺保靖土兵各万人与本省官兵剿之仍留折粮银二十万以给军饷事下兵部覆言永顺保靖世讎难于共事调兵太多则所过骚扰宜敕都御史盛应期及太监总兵先遣官抚谕令亟出震不则选调两广汉土兵及永顺土兵五千两江土兵三千剿之其奏留军饷亟令户部议处又言土兵岑猛党逆多诈都指挥孙震寡谋被执兵备守巡等官皆有地方之责法宜究治苐用兵之际姑责以后图俟事定令纪功御史具功罪以请  上皆从之
　　○夜三更月犯鬼宿西北星五更又见月犯积尸气
　　○乙酉
　　○以广西布政司右布政使蒋瑶为江西左布政使江西按察司佥事陶谐为河南副使
　　○户部覆大同总兵桂勇条陈边务一官军月粮本折间支宜如旧例微岁荒米贵则听以便宜从事一马料故皆给豆日三升宜从本色惟愿支折色者听不可为例至于夏马应下场牧放虽有小警不得遽之草束惟大寇须调集攒廉者听借支草料以月粮扣还一帮军余丁及换守城者皆已占役勿令种纳屯粮苦以他徭一军士冬衣布花宜责所司刻期徵角□羊以八月内放给本折如例军官折色俸银有过期者为处补后皆按季给之一按伏官军出百里外及不至百里而能逐虏与相拒一二日以上者并支行粮草料其在五十里内或纵虏深入乃按伏百里内者皆罢勿给议上  上皆允行之
　　○裁革耀同官县添设同知县丞各一员以狭西抚按官奏也
　　○兵部言大仆寺贮银预备买马以应边方征调之急今以和籴借用乃一时权宜设复因循宜借令马价缺乏卒有急胡以处之此大可虑也请自今军饷各以职掌出办无更取之太仆则事体一而马政不废诏可
　　○丙戌
　　○翰林院学士张璁以大礼既成请退休以全臣莭言臣与桂萼生不同方官不同署窃见一时朝议有乖万世纲常是以见同论同遂不嫌于犯众理直气直乃不觉于成仇幸获  圣心难胜众口是日桂萼方献夫亦上疏求退  上皆优答不允初唐王薨承奉长史言宫人张氏有娠然张氏实病痞久之乃觉承奉等以前奏报不审自首待罪  上切责而宥之
　　○回酋速坛儿等二万骑入边围肃州城镇巡官告急兵部请调狭西延宁及庄浪四路游奇官军各三千驰赴肃州听都指挥陈九畴莭制巡按御史随军纪功又以诸路客兵不相统一请慎选大臣总制武官提督户部亟发官银二十万给之  上悉从部议命遣太监一人监督总提督亟推堪任者以闻已而部推原任兵部尚书彭泽可用  上特命兵部尚书金献民兼都察院右都御史总制军务署都督佥事杭雄充总兵官提督军务促令速往
　　○都察院遣岁遣御史印烙马匹  上命如弘治间例三岁一差
　　○丁亥
　　○以肃州告急命发太仓银十四万给其军饷礼部集廷臣议迁  陵事众皆以为不可于是尚书席书等言  显陵乃先帝体魄所藏事体至重昔  高皇帝不迁  祖陵  太宗不迁  孝宗盖其慎也臣等博询众论咸谓  显陵形胜真帝王幽宅  先帝封藏已久不宜轻动随全钱子勋谄谀小人妄议  山陵宜下法司按问  上曰  先帝陵寝远在安陆朕朝夕瞻望不胜哀痛其再会群臣熟计以闻
　　○戊子
　　○升江西右参政林廷＜木昂＞为湖广布政司右布政使
　　○户部覆直隶巡按李东巡抚都御史胡及给事中黄仁山等奏言江北淮阳诸群灾伤重大席书赈济钱粮具有报册止令巡按官勘报自无隐弊不必又差内外重臣以滋劳扰太监黄伟等可勿遣  上谓遣官查勘已有成命部臣不谙事体复行奏扰乃切责而宥之  命清平伯吴杰为神机营坐营官
　　○己丑  命选拨围营精骑六百择把总骁健者三人统领官赏银五两军二两令随总制尚书金献民西征献民请以都指挥佥事申锡等五人自随从之
　　○庚寅
　　○南京给事中王仁山等言臣事君犹子事父三谏不听则号泣从之今诸臣论谏大礼不啻再三伏哭阙门冀有所敢悟耳不虞触  圣怒罹死伤至于此极幸俯赐宽宥以光  圣德＜锍-釒＞入  上怒其狂率轻渎夺俸二月
　　○分守庄浪副总兵鲁经以疾乞解职因荐前都指挥刘爵张斌素有将材今坐小法谪戍宜用之甘肃责以自郊都指挥李义勇略闻于虏中宜遣救甘肃之急不宜坐令营置之闲地  上以鲁经世守忠义勇略著闻不允敕令戮力讨贼以树奇勋爵等听于军前委用  命兵部发太仆寺马价银五千两给甘肃镇买补战马
　　大明世宗肃皇帝实录卷四十三
大明世宗肃皇帝实录卷四十四
　　嘉靖三年十月壬辰朔孟冬享  太庙  谕户部今边方有警军饷不充各处该徵银两及已徵未角□羊已角□羊未纳者其亟遣官查催备用仍斟酌开中上纳事例以闻不得因循误事尚书秦金等因请差部属四员分委推解从之
　　○癸巳
　　○以刑部广东司署员外郎张俭为江西按察司佥事
　　○锦衣卫带俸指挥佥事文荣奏求河间府静海县庄田有旨待明年秋后勘明议处
　　○九卿漕运官会议漕规一江西南城新城二县徵兑本色如正德十六年例一河南山东二省秋粮共准折银一十四万石除四万石照旧每石折银六钱余皆八钱一申明平江伯陈锐奏准事例各卫旗军审差辨料事体通融拨补不得偏累影射一将遮洋总舡只暂改苏常令江北中都二总迤北卫所改拨小滩领兑以均劳役一裁北直隶总并入山东分南直隶为上下江使上江总兑安庆池太广德等处不复东过瓜州下江总兑苏松常镇等处不复西过仪真为军船有余则以江西浙江不尽之粮各就便领兑  上皆从之特以轻赍银两未有议命如前旨通行给与运军不必扣取羡余其运船仍许量载土宜若不系奸豪附带者免入官
　　○夜晓刻火星犯太微垣上将星
　　○甲午
　　○以湖广荆州岳州襄阳常德等府水灾准改折南京仓粮暂免徵各项物料
　　○甘肃巡抚陈九畴奏求京库流黄一万斤应用工部覆旧无此例苐今虏警方急宜特与之报可
　　○乙未
　　○有男子王道携金相珠宝绦环行鬻于市锦衣卫巡捕官疑其为道执之道自称本名为隰川王府奉国将军聪□氵阝盈□有旨下礼部险问会日暮仪制司官令原官校押出候审道寻脱亡礼部尚书席书及锦衣卫掌卫事都指挥骆安以闻  上切责安及礼官失贼俱令对状下角□羊官张昇等法司按问行五城严缉王道务在必获既而书安等各上＜锍-釒＞引咎  上皆宥之惟仪制司官罚俸一月
　　○丙申  上以京营空虚缓急无恃谕兵部令会同提督总兵严核各营原额若干在逃故绝役占各若干亟条议处补事宜以闻兵部以  上意谕总兵官武定侯郭勋于是勋奏言臣顷奉谕遍核安乡伯张坤等所督一十二营总计在京原额并外卫春秋二班十六司寄操官军共三十六万有奇土木之变死囚过半先臣于兼首发大议稍稍募补选其骁果任战者团为十二营而汰其老弱别为三营以供洒扫之用军威复振逮  武宗朝璧宠坛权戒卒役于豪门公储入于私橐冒滥乾没者不可胜计  皇上登极首诏裁革营伍肃清沧廋稍实但今亡者未还绝者未补视原额不及十之三四请下廷臣集议预图长策  上是之命兵部务求足食足兵之要搏采众议以闻
　　○丁酉
　　○荫兵部左侍郎李昆子光绪送监读书以三年考满故也  以辽东岁稔预发太仓年例银十五万两命管粮郎中李淮会同镇巡官及时收买粮料待用  诰敕房办事翰林院带俸译字官王寿等称效劳日久比例乞升  上以寿系监督官奏带人数不  启行乃妄奏陈乞切责而宥之
　　○庚子
　　○遣恭顺侯吴世兴等为正使编修马汝骥等为副使持节册封潞城宣惠王聦嫡长子俊梭为潞城王夫人袁氏为潞城王妃汝阳安和王同经庶第一子镇国将军安澓为汝阳王永宁王夫人戴氏为永宁王妃东城兵马副使挥陈淮次女为义阳王妃通城温惠王荣渡嫡弟二孙辅国将军英峪为通城王益阳恭和王恩铜嫡长子宠淄为益阳王荡英昭安王芝＜土瓦＞嫡长子弥锷为荡阳王夫人张氏为荡荫王妃德阳王申銈嫡弟二子镇国将军宾澭为德阳王襄邑昭和王祐榉庶弟二子厚藩为襄邑王东城兵马副指挥陈懋长女为江宁王妃东城兵马副指挥王诏长女为建宁王妃东城兵马副指挥李镐次女为遂昌王妃监生张珂长女为安邑王妃东城兵马副指挥杨文锦次女为汉川王妃
　　○兵部推举材勇将官堪任领官御虏者见任六人欲永马永王佐鲁纲张輗刘渊退间三人朱振潘浩刘晖得旨永等仍以原职在任有警调用振等徵入为署都指挥佥事同纲輗坐营管事
　　○辛丑
　　○免易州粟务四厂岁贡果品初永乐间有孝民进果之例免其杂差至是年久树枯民贫不能堪命部臣为之请许之
　　○壬寅
　　○户科左给事中陈洸上＜锍-釒＞荐致仕大学士谢迁南京吏部尚书廖纪起赴吏部侍郎胡世宁南京文选司郎中姜清劾吏部尚书杨旦侍郎汪伟东内阁学士吴一鹏文选郎中刘天民事下吏部右侍郎何孟春等覆洸所荐四臣诚宜推用至如旦伟一鹏皆一时人望而天民久历铨曹未闻过失今洸皆目为小人欲一网尽去之此必有奸邪欲得其处故嗾洸使言且洸家居时常以侵牟乡里为小民林铨等所告下法司行勘未结又坐分盗赃诬构知县宋元翰秽行彰闻况以外补夤缘还职乃复祷张大言欲以微暖风闻变置公卿援立私党此清朝大蠹不宜处位＜锍-釒＞入  上竟从洸奏趣召纪世宁清入京用之迁候缺推补旦伟皆致仕天民调外任仍切责春阿私奏辨
　　○致仕南京户部尚书张缙卒赐祭葬如例
　　○癸卯
　　○翰林院学士张璁桂萼各上＜锍-釒＞荐谢迁廖纪可任内阁吏部之职下所司知之
　　○原任大理寺右寺正降泗州判官林希元上＜锍-釒＞自辨言巡城御史谭鲁因违例受奸民郝勋词状擅理刑名致被参驳乃假手本寺堂官务相报复鲁亦奏希元业以调外任不当复治得旨谭鲁免提问夺俸二月郝勋等狱词俱照前旨发落
　　○以河南山东北直隶饥准改本年光禄寺并密云等仓米麦豆俱徵折色
　　○巡抚大同都察院右副都御史李铎为其母太恭人童氏乞祭葬礼部言铎母未授三品封故事有祭无葬但铎尝以边功受赏宜有特加许之
　　○甲辰
○六科十三道赵汉朱衣等交章论给事中陈洸之奸因摘发其居乡稔恶数事有广东道文案及宋元汉辨宽录可证御史张曰韬戴金又特论之  上谓洸升用出自朝廷宋元汉事未经覆实汉等辄挟私奏扰且不查究是日御史蓝田亦上诉言洸本尚书席书之党书自以望轻躏□□腊非据因交结洸等为之羽异植私市权罪恶暴著书又尝＜锍-釒＞陈时政至比  陛下于梁武帝唐玄宗宋徽宗而复高自标榜谓  孝宗尝以其言置之坐右排妒戚畹泰和伯之宠文知致府宋卿之狱议加钱子勋随全之宝皆奸回欺讪大不当敬治  上曰书所陈朕自有处分陈洸及宋元翰事情下都察院从公验问不许偏私曲法田小臣辄以睢眦恣意挠渎且不究
○时新定运军行粮随正交兑之法官军便之惟苏松二府原无额坐江北行粮势难加派于是应天巡抚吴廷举请以各府该运凤徐二仓粮斛免民运纳到仓即于水次兑与江北官军以抵合用行粮其淮杨等府原坐常盈仓粮就近改派凤行二处补还江南兑过苏松等府粮数庶起存之数两不失额户部覆议从之
　　○廷举又言内官监监收白熟粳米额外科索无厌大率正粮一石加费二石方获批单虽屡奉旨禁革而该监科索如故请令提督太仓太监一员与仓场侍郎兼同监收庶奸毙可革民不为病户部覆议总督仓场官与内府不相统摄难以行事今但宜严加饬戒及请命巡视光禄寺科道官带管访察奸毙以闻  上曰然今后内官监收粮悉如故事每石加耗一斗不许分外多收军余人等有仍前巧立名色科索民财者如法究治巡视科道官不必带管
　　○工部覆漕运总兵部御史议更定各总浅舡团造之处中都江北直隶五总北直隶山东遮洋三总俱于清江厂造江西湖广二总于各府造浙江一总于杭州厂造江西九江等五卫于芜湖造镇江等六卫于苏州造召各把总官务期如式早完不许因循岁月乾没料价
　　○礼部尚书席书等奉旨再集廷臣会议迁  陵事复极言其不可事乃寝
　　○礼部类奏四方灾异  上深儆惕仍命诸司修省如例
　　○贵州四川抚按官杨一汉等条上议处芒部事宜一谓地方虽已租安但贼首陇政窜逃乌撒土舍安宁等送出死躯未便真伪祸本犹在不可不防今宜修筑芒部军民府治令土官知府与流官通判杂居增城浚池建学兴礼以阴夺其鄙野不庭之志一请调毕莭卫所官屯军戍本府而以指挥丁明领之一请宽二年额赋以恤夷民各驿站供应不得仍前逋旷贻累站军一请覆设整饬威清等处兵备副使常在毕莭住劄宜以云南沾益州四川乌撒乌蒙芒部及永宁宣府司凡军民词讼悉以委之兵部覆议俱从之
</div>
    <div class="pagination">
<a href="明实录世宗实录_page29.html">上一页</a><span>...</span><a href="明实录世宗实录_page25.html">25</a><a href="明实录世宗实录_page26.html">26</a><a href="明实录世宗实录_page27.html">27</a><a href="明实录世宗实录_page28.html">28</a><a href="明实录世宗实录_page29.html">29</a><span class="current-page">30</span><a href="明实录世宗实录_page31.html">31</a><a href="明实录世宗实录_page32.html">32</a><a href="明实录世宗实录_page33.html">33</a><a href="明实录世宗实录_page34.html">34</a><a href="明实录世宗实录_page35.html">35</a><span>...</span><a href="明实录世宗实录_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
