<!DOCTYPE html>
<html>
 <head>
  <meta charset="utf-8"/>
  <title>
   清实录乾隆朝实录 - 第 1459 页/共 1860 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录乾隆朝实录 - 第 1459 页/共 1860 页
  </h1>
  <div class="content">
   ○旌表守正被戕广东南海县民吕爵钤妻、陈氏　　

○甲申。遣官祭先医之神　　

○谕、乌里雅苏台将军原为征讨准噶尔设立。彼时将军系公富尔丹、顺承郡王锡保、平郡王福彭、其后军务停止。以六额驸原属副将军。即令为左副将军。至成衮扎布、车布登扎布等、或以人材去得。劳绩可嘉。节次补授。并非世袭之职也。今乌里雅苏台将军员缺。业已补放庆桂、但思将军新易。而朕又特降谕旨。令将军、参赞、不必办理喀尔喀游牧事务。则将军、参赞及四部落盟长。各有专办事件。其如何分别拟定条例。俾不至瞻顾误事。亦不至越畔营私。久远奉行之处。著军机大臣、会同该部议奏。寻议、一、乌里雅苏台将军。系办理边疆。巡察四部落台卡之职。除寻常事件。听喀尔喀盟长自行办理外。至事关紧要。及调发兵马诸务。该盟长、副将军、扎萨克、应统遵将军节制。违则参究。一、四部落副将军。及王公扎萨克等、每年轮班驻劄乌里雅苏台。向例副将军承办四部落事件。呈报将军参赞。今将军参赞。既不管理游牧事务。其四部落轮派驻劄之王公扎萨克。除照旧派驻外。所有驻劄之副将军。应仍听乌里雅苏台将军、参赞、调拨兵马。及巡察部落。接设台卡等务。不必办理游牧。一、四部落盟长。向例会盟办事。属下科派马匹牲畜糇粮等项。种种浮费。请嗣后如有必须会盟者。俱先报理藩院、由院示覆。余则概令停止。一贼盗人命等案。该扎萨克呈该盟长报院定夺。如有不秉公办理。或被人控告。或经将军等参奏。照例治罪。至扎萨克亦请交四部落盟长。善为约束。倘有扰累。该盟长亦据实奏办。以示惩儆。得旨、依议。著通行喀尔喀四部落盟长、副将军阅看。将所定是否。伊等竟见若何之处。各报院转奏　　

○谕军机大臣等、据李奉翰等奏、现在考城坝工。口门止剩四丈。大河水势。蓄高七尺五寸。异常涌激。跌成深塘。西坝时有游蛰之处。赶紧镶压。初三日风雨竟夜。至初四日辰刻。尚未止息。西坝下首。随镶随蛰。至巳刻、坝头陡蛰入水。在坝员弁兵夫。抢护不住。塌去埽长十四丈。请交部严加议处。并将西坝专办进埽之都司衔候补守备张位、守备崔见龙、革职留工效力。河北道朱岐、候补通判洪世仪、请一并严加议处。此系无可奈何之事。已于摺内批示矣。现在西坝外、水深既止三丈二尺。埽底未经全走。正可赶办软镶。且现宽口门。不过十八丈。李奉翰等、即当督率弁兵。昼夜趱筑。即本月初旬内。不能竣事。亦应于今冬腊月前。堵筑合龙。若交春之后。桃汛将届。办理更觉费力。惟在该总河等妥速为之。至摺内所称塌蛰之处。系属西坝。但其情形若何。引河是否仍然畅流。何以不行绘进图说。著传谕李奉翰等、即将坝工实在形势。详悉绘图贴说呈览。至李奉翰等、所请同道员通判、交部严加议处。固属引咎不安之意。但此时正在赶办要工合龙。转可毋庸交部。至做工守备处分。本所应得。但既仍请留工效力。亦可不必交部。祇须传旨、将伊等革职之处存记。俟合龙后。核其功过。如果奋勉。再行奏请开复。将此由六百里发往。并著将现办情形若何。迅速由驿覆奏。寻奏、西坝自塌埽后。消水二尺五寸。溜势顿减。日来又长回水八寸。尚分河流十之二三。俟坝门收窄。自必仍前湍迅东注。前摺未经声叙。实属疎忽。现在底坯未走。水深仅三丈二尺。就底坯上软镶。料物省而合龙速。拟于西坝头、裹护衬平后。即就外省边埽、帮宽六尺。改作正坝。坝北水未跌深。溜亦稍平。仍可软镶前进。根底既免高洼之碍。益可越过水塘。东坝亦加宽边埽。两坝一律捆镶宽厚。土压坚固。约计旬余。方可竣事。得旨、览奏俱悉。勉为之　　

○乙酉。谕军机大臣等、前令各省将违碍字句书籍。实力查缴。解京销毁。现据各督抚等、陆续解到者甚多。因思演戏曲本内、亦未必无违碍之处。如明季国初之事。有关涉本朝字句。自当一体饬查。至南宋与金朝。关涉词曲。外间剧本。往往有扮演过当。以致失实者。流传久远。无识之徒。或至转以剧本为真。殊有关系。亦当一体饬查。此等剧本。大约聚于苏扬等处。著传谕伊龄阿、全德、留心查察。有应删改、及抽掣者。务为斟酌妥办。并将查出原本。暨删改抽掣之篇。一并黏签。解京呈览。但须不动声色。不可稍涉张皇。全德向不通晓汉文。恐交伊专办。未能妥协。所有苏州一带应查禁者。并著伊龄阿帮同办理　　

○礼部议准、四川总督文绶奏称、梓潼县学、原额廪增各二十。德阳县学各十。前梓潼进额。奏请减拨德阳二。应将梓潼各裁廪增五。归入德阳。武童进额如之。出贡年限。并请改作三年。以昭平允。从之　　

○以署兵部侍郎诺穆亲为工部侍郎　　

○丙戌。谕、哈喇沙尔之土尔扈特、和硕特、游牧事务纷繁。福禄系熟手。著前往哈喇沙尔办理事务。福禄至哈喇沙尔、与海成交代讫。再行前往库车　　

○缓徵安徽泗州、宿州、灵璧、凤阳、五河、寿州、凤台、旴＜日台＞、亳州等九州、县。并泗州、凤阳、长淮、三卫。本年水灾地亩额赋　　

○以故贵州黎平府属湖耳长官司正长官杨胜槐子秀达、袭职　　

○丁亥。圣祖仁皇帝忌辰。遣官祭景陵　　

○上诣奉先殿、寿皇殿行礼　　

○谕军机大臣等、据刘墉奏覆、湖南武冈、邵阳、黔阳、三州县。于本年夏间。猝被水灾。业经照例抚恤。旋值秋成。仍获稔收。堪资接济。访察民情。实已得所。兹接奉谕旨。询问明春应否加恩。已飞饬该州县。将被淹各户。再加体察。如应酌量借给。以纾民力。俟查覆到日。另行奏闻等语。前经传谕被有偏灾各省督抚。询问明春应否加恩者。原恐灾民正赈之后。时届青黄不接。民力不无拮据。或有应需加展赈济之处。令该督抚、酌量情形奏闻。以备新正降旨加恩。如果民情得所。无需接济。即应以毋庸加赈奏覆。至酌借口粮耔种等事。只须该抚酌量情形。自行查办。不值因此特降谕旨。今该抚摺内。既称灾民已沾实惠。堪资接济。又称来岁春耕。有无缺乏。如应酌量借给耔种。另行查奏。殊未明晰。本日勒尔谨、闵鹗元、俱经奏到。著将原摺、录交刘墉阅看。似此方为合式。刘墉系新任巡抚。或未能谙习。或存书生之见。以为既经奉旨询问。不肯直言毋庸加赈。不知朕轸念灾黎。方降旨垂询。有何不可据实直陈乎。此虽观过知仁。究亦不可。将此谕令知之　　

○山西巡抚喀宁阿疏报、丰镇厅开垦荒地四顷四十五亩有奇　　

○以散秩大臣公隆兴、为正黄旗汉军副都统　　

○戊子。谕军机大臣等、明春二月。朕启銮巡幸五台。跸路所经。止就旧有行宫。量加修葺不许再行添建。至北台地境高寒。山路崎岖。朕不复亲往。所有北台一切豫备之处。俱毋庸办理。将此传谕喀宁阿知之。　　

○己丑。谕、据伊勒图等奏、今年屯田绿营兵丁。每人收获细粮各二十八石余。请赏给兵丁盐菜银两。官员等交部从优议叙等语。著照所请。管理屯田事务总兵衔李杰龙等、著交该部从优议叙。兵丁等各赏给两个月盐菜银两。　　

大清高宗法天隆运至诚先觉体元立极敷文奋武孝慈神圣纯皇帝实录卷之一千一百十八


大清高宗法天隆运至诚先觉体元立极敷文奋武孝慈神圣纯皇帝实录卷之一千一百十九　　

监修总裁官经筵讲官太子太傅文渊阁大学士文渊阁领阁事领侍卫内大臣稽察钦奉上谕事件处管理吏部理藩院事务正黄旗满洲都统世袭骑

都尉军功加七级随带加一级寻常加二级军功纪录一次臣庆桂总裁官经筵讲官太子太傅文华殿大学士文渊阁领阁事稽察钦奉上谕事件处管理刑部户部三库事务世袭骑都尉军功加十九级随带加二级又加二级臣董诰内大臣户部尚书镶蓝旗满洲都统军功纪录五次寻常纪录十四次臣德瑛经筵讲官太子少保工部尚书纪录六次臣曹振镛等奉敕修

　　

乾隆四十五年。庚子。十一月。庚寅。谕、前因僧道中。有头陀行脚游方等类。蓄发披垂。恐匪徒假装潜匿其中。于风俗人心。大有关系。自应饬令薙去。不准混留。至实系全真道士。习业焚修。本未蓄发。其服饰原可照旧。毋庸一体饬禁　　

○又谕、据佛德等奏、哈密郡王衔贝勒伊萨克出痘身故。伊萨克老成谨慎素能约束所属回人令闻溘逝。深为轸念。著加恩赏银三百两。俾办丧事。即交佛德等、于彼处库贮银两支给　　

○辛卯。上御乾清门听政　　

○谕、本年各直省乡试。据该督抚等奏、应试士子内。有年八十、九十以上者。三场完竣。榜发未经中式。念其踊跃观光。至老弗衰。宜沛渥恩。以广化泽。所有江南省之吴球、蔡纲、杜琦、刘行芳、汪自强、胡承球、夏之璜、江西省之郑忠亮、皮金绶、郑定猷、湖北省之沈聚奎、广东省之张衍说、潘峨、饶鸣阳、林成彬、林懋烈、并中式副榜之杨最德、云南省之钱兆基、周世德、俱著加恩赏给举人。一体会试。俾皓首寒儒。得偿夙愿。用昭嘉惠士林之至意　　

○又谕、向来各部院司员。保送三库、税差、钱局、坐粮厅等项。每有将曾经得差人员。未隔数年。复行保送者。不知在京满汉司员。人数本多。此等得项较优之差。自应令其均沾普及。若出差未久。复予保送。则从未得差者。未免多有向隅。嗣后保送此等差使之员。其已经派过者。著于十年后。方准再送。如堂官等、违例朦混保送。经朕查出。及被人参奏者。即照徇庇例议处。著为令　　

○壬辰。谕、从前内府摹刻兰亭八柱帖。流传名迹。颁示臣工。久为艺苑楷模。兹复得端石摹刻兰亭。及图画诗跋各种。命内廷翰林等详检。并将内府旧搨本、逐一比对。则此搨系明永乐时。周王有燉所摹。至神宗时益王翊鈏、及其子常＜氵迁＞、又行补刻者。但历年久远。石刻缺略不全。著内廷翰林等、详查内府所藏旧搨兰亭图跋。交御书处、补行摹刻。以臻完善。其图画、著贾全摹补。刻成后。仍将流传原委。并缺略摹补缘由。详晰题识。附刻于后。以昭嘉惠艺林至意　　

○癸巳。上幸瀛台　　

○谕军机大臣等、据王亶望奏、十月下旬。潮势渐减。各工稳固。惟章家庵一带。对面新涨阴沙。日渐宽阔。距塘仅二里有余。迤西头围地方。又新涨阴沙一块。以致潮水转成湾势。直射塘身。回溜搜刷根脚。所有黄宇等字号。竟属顶冲。水深二丈有余。木柜恐难稳固。现拟先从天字号柴塘以内。先行赶办石工。并于天字号以西。酌量添建石塘数十丈。以备险工等语。所办甚是。海塘工程。从前该抚等、原奏请辰字号办起。今章家庵一带。既成顶冲。则自应先从天字号一带起。所谓急则治标之法。该抚等务须迅集石料。昼夜赶筑。以防春汛将临。至阅图内章家庵对面新涨阴沙。离塘仅二里有余。则或竟可望其再向北长。与塘相连。逼溜南行。诚为不幸中之幸。此则全赖海神嘉佑。非人力所能勉强。若果阴沙北涨。则溜势可望改趋。朕意或从南岸港边一带涨沙施工。概行切去沙头。使溜势得从此南泻。未始非引溜之一法。但其事是否能行。朕亦不能悬定。已于图内点出。著传谕富勒浑、王亶望即公同悉心筹画。据实迅速覆奏。亦不必因奉此旨。有心迁就也。仍具图贴说奏来。寻奏、现在勘定天字号迤西、筑石工一百丈。迤东、二百丈。以作柴塘后护。务于春汛前报竣。至新涨阴沙。嫩软浮腻。既难施工。兼之潮挟沙行。随切随淤。即多费帑金。恐难取效。此时惟有内筑石工。外护柴塘。于顶冲处所。添作柴工盘头一座。以挑水势。使大溜稍远塘根。防护较为周密。得旨、勉力坚筑石塘。目今要务也。妥为之　　

○甲午。谕、本年直隶夏秋雨水稍多。武清、房山等四十一州县。田禾被淹。业经降旨。截漕三十万石。以备赈济之用。但念其中有被灾情形较重者。明春尚应加恩展赈。恐该省现贮银两。不敷动拨。著再加恩赏拨通仓米三十万石。部库银三十万两。以资应用。该部即遵谕行　　

○谕军机大臣等、昨因各省进到遗书。有应钞沈炼之青霞集一种、篇中凡违碍字样。俱行空格。已交阿桂、和珅、查核填补矣。此外各省坊行刻本。如青霞集之空格者。谅复不必俱应酌量填补。但各督抚自行查填恐未妥协亦难画一。著传谕各省督抚。详查各种书籍内、有不应销毁。而印本留有空格者。概行签出。解京后、交馆臣查明。酌量填补。仍行发还。所有板片。即著各督抚、遵照所填字样。补行填刻。以归画一。　　

○乙未。上幸瀛台　　

○谕、四川阜和协副将马诏蛟、前在军营。曾经出力。本日兵部将该员带领引见。询知伊母年逾百龄。实为昇平人瑞。著加恩赏给御书扁额。并上用缎四匹。貂皮六张。用示优奖。仍令该员、即速回任侍养。以昭朕嘉惠耆年之至意　　

○又谕、据伊勒图奏、现在伊犁管理携眷绿营兵丁之官员等、仅足分派各屯城管理种地事务。其出派刨采铅场官员。不敷委用。请将都司呼克申、暂留管理。移咨勒尔谨、于内地游击都司内派一员。三年一次更换等语。都司呼克申、此际如满五年。即派员更换。若尚未年满。俟五年后。勒尔谨再照伊勒图所奏。派员更换。嗣后五年满时派员更换之处。著为令　　

○又谕、据伊勒图等奏、今年伊犁种地。回子等应交米粮。俱已全数纳交。请赏给阿奇木伯克鄂罗木咱卜等、缎匹等物等语。著照所请赏给鄂罗木咱卜等、以示鼓励　　

○又谕、据伊勒图奏称、明岁应遣来之第四班土尔扈特、和硕特等请仍照旧例。于八月初间前至热河等语。从前土尔扈特台吉等、分为四班。轮流行走。此内有入觐者。有未获入觐者。此次应仍将未入觐者遣来。其已入觐者。过十年再行轮班入觐　　

○又谕、近来善扑等、屡次皆胜蒙古。揆厥所由。自因管理善扑营之拉旺多尔济、扎拉丰阿、均系蒙古。伊等授意各该处。不将好善扑挑来。现在满洲因蒙古中无好善扑。自为满足。不肯学习。保无日久偷安之渐。应派出满洲大臣一员管理。所有拉旺多尔济之缺。即著丰绅济伦补授。将此交理藩院、通谕各蒙古知之　　

○丙申谕、申保、著调补伊犁参赞大臣。绰克托、著授为参赞大臣。前往乌什。总理各回城事务。绰克托到彼时。申保再前往伊犁。　　

○谕军机大臣等、本日据富勒浑、王亶望、李质頴会奏、海塘工程情形一摺。与本月十四日由驿递到之摺相同。现在海塘水势。既较前又深丈余。且成顶冲形势。关系甚为紧要。自应上紧趱筑条块石塘。以期迅速完竣。至道员王燧、蒋全迪、及工员等、现既委令督办工程。如果实心出力。工竣后自可加恩鼓励。倘因意存急功之见。止图草率完事。以致日后不能巩固。则惟富勒浑、王亶望、李质頴是问。恐伊等不能当此重咎也。再海塘工程。所关甚大。该督抚等、自应协力同心。不宜稍存成见。乃前阅十一月初二日。王亶望拜发摺内、止称与富勒浑会同履勘。意见相同。而不及李质頴。朕尚意李质頴、必已启程陛见来京。是以未经叙及。乃今日奏到之摺。系十一月初四日拜发。在前摺之后。又系三人一同列衔。是李质頴尚未起身。何以前摺并不会奏。可见王亶望、与李质頴、竟有意见不和之处。封疆大吏。同为国家督办大工。原当和衷共济。况又际险要之候。若如此各存畛域。又将何以集事。著传旨严行申饬。嗣后倘再不知悛改。亦不能稍为曲贷也。将此由六百里传谕该督抚等知之。并令迅速覆奏。寻奏、现在赶办石塘。率员随时查勘。不敢丝毫草率。至筹办章程。均与臣李质頴、会同妥商。俱不敢稍存歧视。自取重谴。得旨、览。有则改之。无则加勉可也　　

○丁酉。谕、绰克托、现在出差。工部事务。有福隆安兼管。无庸派人署理。其都察院左都御史事务。著德保兼署　　

○吏部奏酌改铨选则例事宜。一、佐贰首领。题升州县。定例佐杂升补本班要缺。必须卓异保荐。及俸满人员。而佐贰首领题升州县。尤为紧要。近年各省题升不少。均系俸资最浅。与例不符。自应示以限制请嗣后除应调及应升河员。仍照旧办理外。余则务令查明前项资俸。如无、即将现任历俸五年以上者题升。一投供人员告病。定例不论久暂。一经病痊。本月到班。仍准铨选。难免意存趋避。请嗣后临时患病者。病痊日、另扣投供限期。一、议叙即用人员。与选班正班间用。查旧例各项即用人员。列入班次。先尽选用。至修书、捐饷、优叙即用各员。人数较多。未免有碍正班。请照新进士即用知县例。与正班人员。分缺间用。一、佐杂补缺。定例拣发试用。不扣年限。准其遇缺咨补。部选者扣除。与分发佐杂咨补之例。办理未免过优。请嗣后指缺咨补时。查未经具题者。扣除部选。余即照州县以上例。概不准咨补。一、满洲蒙古。报捐职衔。定例满洲蒙古人员外用。止应州县通判以上等官。其六品以下佐贰概不补用。应请将不应选补之职衔。亦停止报捐。以符体例。报闻　　

○是日起。上以冬至祀天于圜丘。斋戒三日　　

○戊戌。谕、据磨勘试卷大臣奏、江南省第一名顾问卷。头场四书文三篇纯用排偶。于文体有关。且首艺未经点题。请将该考官及本生交部查议等语。制艺代圣贤立言。原以清真雅正为宗朕屡经训谕。不啻至再至三。何得又将骈体录取。且拔冠榜首所谓厘正文风者安在。况三艺俱用排偶。场中易于辨识并不必再用字眼关通更易滋别项情弊。殊属不合。除将该举子、交部照例查议外。所有江南正考官钱载副考官戴均元、均著交部议处。并将此通谕知之　　

○吏部议覆、福建巡抚富纲奏、闽县南台地方税口。商艘如织向设海防同知一员遇有差遣。五虎门巡检通融改驻。未免有顾此失彼之处。查福州府现设经历照磨司狱、三员其照磨一员。尽可裁汰请即于南台添设主簿一员。分驻办理。所需衙署。即将照磨署移建。应如所请。从之　　

○己亥。上诣南郊斋宫斋宿　　

○谕、今岁五城内外粥厂。贫民就食者较多。所有例给米石。恐不敷用。著加恩每厂。每日再增给米一石。以资煮赈。副朕轸念贫黎至意。该部即遵谕行　　

○又谕、本年南巡接驾废员经吏兵二部、查明情节较轻者。带领引见。除加恩录用外。其赏给职衔者。业经朕亲加甄别。不得再准捐复。至庆祝万寿赏给职衔各员。及此外缘事降革人员内。如有在部呈请捐复者。该部核明情节。无论应准应驳。均著具奏请旨。准捐人员。并著该部带领引见。候朕钦定　　

○谕军机大臣等、军机大臣会同户部、议驳申保请于伊犁等处。照南路乌什之例。行使普尔钱文之处。毋庸议一摺。所驳是。已依议行矣。伊犁鼓铸清钱。回部则沿用普尔。原以顺俗从宜。各因其便。如果叶尔羌、喀什噶尔二城。库贮普尔壅积、一时难以疏通何妨暂行停铸。将年获铜觔。解送伊犁俾该处多铸。以期流通乃申保转欲使伊犁等处。亦从回俗。改用普尔。无论一以当十多寡悬殊。兵民未便且亦不成事体申保于此事。并未通盘筹画而徒张皇其词。以图见长殊属非是申保、著传旨申饬。其摺内称叶尔羌、喀什噶尔为叶喀二城。乃书吏省文恶习最为可厌。早屡有旨申保岂不知之。已令军机大臣改正矣。并将此谕令知之。
  </div>
  <div class="pagination">
   <a href="清实录乾隆朝实录_page1458.html">
    上一页
   </a>
   <span>
    ...
   </span>
   <a href="清实录乾隆朝实录_page1454.html">
    1454
   </a>
   <a href="清实录乾隆朝实录_page1455.html">
    1455
   </a>
   <a href="清实录乾隆朝实录_page1456.html">
    1456
   </a>
   <a href="清实录乾隆朝实录_page1457.html">
    1457
   </a>
   <a href="清实录乾隆朝实录_page1458.html">
    1458
   </a>
   <span class="current-page">
    1459
   </span>
   <a href="清实录乾隆朝实录_page1460.html">
    1460
   </a>
   <a href="清实录乾隆朝实录_page1461.html">
    1461
   </a>
   <a href="清实录乾隆朝实录_page1462.html">
    1462
   </a>
   <a href="清实录乾隆朝实录_page1463.html">
    1463
   </a>
   <a href="清实录乾隆朝实录_page1464.html">
    1464
   </a>
   <span>
    ...
   </span>
   <a href="清实录乾隆朝实录_page1460.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
