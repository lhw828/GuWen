<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 130 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 130 页/共 1316 页</h1>
    <div class="content">
○以失查兵丁索诈。革四川参将程寿江职。　　

○以短欠交代银两。逮问安徽已革宣成县知县黄祺年、革已故署桐城县知县陈际春、南陵县知县侯朝栋职。并籍产备抵。　　

○予故云南参将李凤翔优恤如军营病故例。　　

○丙辰。以太常寺卿刘锦棠为通政使司通政使。现月　　

○丁巳。孝静成皇后忌辰。上诣建福宫圣容前行礼。　　

○遣官祭慕东陵。黄绫本　　

○两广总督刘坤一等奏。巡防查匪军需报销。又奏。第一案巡防师船军需报销。又奏。查办琼州匪徒军需报销。又奏。查办廉州伏莽军需报销。均报闻。随手　　

○戊午。孝懿仁皇后忌辰。遣官祭景陵。黄绫本　　

○庚申。慈安端裕康庆昭和庄敬皇太后万寿圣节。遣官祭太庙后殿。奉先殿。起居注　　

○上率王以下文武大臣诣慈□□□皿□门行庆贺礼。众官于午门外行礼。起居注　　

○辛酉。乌里雅苏台将军春福等奏、请饬部于四成洋税项下。筹措银十五万两。并开急需军饷数目。下部速议。随手　　

○又奏、拟撤防兵。请饬部速拨银二万两。允之。随手　　

○云南巡抚杜瑞联奏、丽江县被雹赈济情形。报闻。随手　　

○癸亥。中元节。上诣奉先殿寿皇殿行礼。起居注　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。　　

○遣官祭穆宗毅皇帝孝哲毅皇后暂安寝殿。　　

○遣官祭端慧皇太子园寝。黄绫本　　

○甲子。谕内阁、侍读学士吴廷芬奏。请将部属资深先一班补缺章程。略予变通等语。著吏部议奏。现月　　

○追予安徽力御粤匪殉难绅民妇女蓝翎把总刘颂平等二十五员名口。分别旌恤如例。摺包　　

○乙丑。文宗显皇帝忌辰。上诣奉先殿寿皇殿行礼。　　

○遣官祭定陵。黄绫本　　

○以科尔沁亲王伯彦讷谟祜署銮仪卫掌卫事大臣。起居注　　

○以镶白旗汉军都统文煜署正黄旗满洲都统。起居注　　

○以正黄旗蒙古副都统明安署正蓝旗汉军副都统。起居注　　

○予故提督刘廷照军营立功后病故例优恤。摺包　　

○丙寅。谕内阁、梅启照奏。本年五月闲。浙江金华衢州严州三府属。因深山发蛟。同时被水。有淹毙人口冲失庐舍之处。当经饬属设法拯救。并开仓平粜。拨给钱米。现在天晴水退。民心尚为安定等语。所有该三府属被水冲塌田亩。亟应即时挑复。补种秋禾。著梅启照确切查明。分别办理。其被灾户口。并著妥为抚恤。毋令失所。现月　　

○总理各国事务衙门奏、新加坡领事官胡璇泽发给文凭。嗣后照办。允之。随手　　

○察哈尔都统穆图善奏。依限出口考验察哈尔各属官员军政。并校阅兵丁。事毕回任。报闻。东华录　　

○又奏、每届考验军政之便。认真抽查阿勒泰军台。又赴察哈尔左翼考验军政事毕赴右翼之便。顺路在布尔嘎苏台。调齐四段管台参领校阅骑射。报闻。东华录　　

○闽浙总督何璟等奏。筹解晋省赈银。得旨、何璟等所捐银两。均著照各省赈捐章程请奖。随手　　

○又奏。省仓存谷。受水短折。现筹买补。报闻。　　

○以詹事府詹事崇勋为通政使司通政使。　　

○丁卯。谕内阁、左宗棠等奏。甘肃现办禁种罂粟情形。谨将查禁不力。及实在出力各员。分别惩劝各摺片。栽种罂粟。有害民食。例禁綦严。此次甘肃经左宗棠等、督饬司道。设法劝禁。已著成效。办理尚属认真。所有查禁不力之尽先题奏道甯夏府知府李宗宾、业因另案撤任。著暂行革职。并案查办。候补直隶州知州代理甯夏县知县胡韵兰、著撤销请补阶州直隶州知州之案。察看酌量另补。灵州知州孙承弼、卸署平罗县事两当县知县任懋修、卸署中卫县事碾伯县知县邵杜、均因另案撤任。著并案查办。甯朔县知县贺昇运、失察县境栽种罂粟。撤任后旋即查拔净尽。著免其置议。开缺另补。其查禁尤为出力之甯灵厅同知喻光容、著赏加知府衔。署中卫县知县刘然亮、著交部从优议叙。署甯夏府知府张家槐、署平罗县知县吕恕、代理甯夏县知县李日乾、代理灵州知州德荫、均著交部议叙。署甘肃甯夏镇总兵冯南斌、督饬兵勇随时锄拔。甚为得力。著交部照一等军功例议叙。各省栽种罂粟。前经谕令严行查禁。仍著各该督抚实力奉行。分别惩劝。毋得视为具文。现月　　

○谕军机大臣等、文彬奏、请借拨两淮运库银两。并请饬催浙江江苏粮道库款等语。本年江湖盛涨。全河堤岸叠出险工。文彬现在筹备防险经费。需款甚殷。著沈葆桢就近在两淮运库。无论何款。借拨银三万两。即于江甯藩司应解河工银内拨还。以清款目。至前借拨之浙江江苏各粮道库款。尚各欠银三万五千两。并著各该督抚迅速解齐。俾资应用。将此由四百里各谕令知之。现月　　

○陕甘总督左宗棠等奏、酌定西甯留防炮队饷章。照土勇营制支发。报闻。随手　　

○漕运总督文彬奏、伏汛异常涨满。抢护各工情形。报闻。随手　　

○广西巡抚杨重雅奏、各属土匪。俱已荡平。报闻。随手　　

○安徽巡抚裕禄奏、查阅皖南营伍。并沿途地方情形。报闻。随手　　

○又奏、上年荒缺本年分兵米。请动款拨补。允之。随手　　

○又奏、皖军现存勇数。并体察防务情形。报闻。随手　　

○湖广总督李瀚章奏。粤逆之乱。湖北省城。三次失守。旋即克复。楚军出力最多。现在曾国藩、胡林翼、罗泽南、李续宾、李续宜等。仰蒙敕建专祠。而所部将弁勇兵。或血战捐躯。或攻城死节。彭玉麟拟邀本籍官绅。另建楚军水陆昭忠祠一摺。请饬部列入祀典。由地方官春秋致祭。允之。摺

包

　　

○予故河东河道总督乔松年于临淮寿州建立专祠。　　

○旌表安徽孝女叶琴姑。　　

○戊辰。广东巡抚张兆栋奏。请＜闲＞员署理广东巡抚。交卸后来京陛见。得旨。著毋庸来见。随手　　

○己巳。谕内阁、刑部奏。现审人犯于掌责后身死。请派大臣会讯一摺。著派文煜、翁同和、会同刑部审讯明确。据实具奏。随手　　

○江西巡抚刘秉璋奏、被水各县。现筹分别赈恤。得旨。仍著督饬所属。确查被灾各户。妥为赈抚。随手　　

○又奏、浮梁县属之景德镇。铅山县属之河口镇。建昌县城。均水涨被淹。五月下旬。连朝大雨。山水陡发。弋阳、贵溪、余干、武甯、星子、安义、德安、上饶、玉山、兴安、都昌、鄱阳、乐平、湖口、瑞昌、进贤、东湖、万安、永新、二十州县被水成灾情形。须查明伤人极窘灾户。妥为赈恤。得旨。仍著督饬所属。确查被灾各户。妥为赈抚。摺包　　

○庚午。礼部奏、朝鲜释还法国教士。据咨转奏。并录朝鲜国王咨文。呈览。报闻。　　
</div>
    <div class="pagination">
<a href="清实录光绪朝实录_page129.html">上一页</a><span>...</span><a href="清实录光绪朝实录_page125.html">125</a><a href="清实录光绪朝实录_page126.html">126</a><a href="清实录光绪朝实录_page127.html">127</a><a href="清实录光绪朝实录_page128.html">128</a><a href="清实录光绪朝实录_page129.html">129</a><span class="current-page">130</span><a href="清实录光绪朝实录_page131.html">131</a><a href="清实录光绪朝实录_page132.html">132</a><a href="清实录光绪朝实录_page133.html">133</a><a href="清实录光绪朝实录_page134.html">134</a><a href="清实录光绪朝实录_page135.html">135</a><span>...</span><a href="清实录光绪朝实录_page131.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
