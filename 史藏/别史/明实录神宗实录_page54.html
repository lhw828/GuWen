<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 54 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 54 页/共 367 页</h1>
    <div class="content">　　○改南京刑部尚书赵锦为南京礼部尚书
　　○升巡抚湖广都御史陈瑞为南京户部右侍郎
　　○升巡抚南赣都察院右副都御史江一麟为户部右侍郎兼佥都御史总督漕运巡抚凤阳
　　○甘肃巡抚侯东莱三年考满荫其子世恩为国子生
　　○戊戌刑部言凡盗内府财物系杂犯及监守常人盗窃盗掏摸抢夺等项但三犯不分所犯各别曾否剌字革前革后俱照窃盗三犯律处绞命著为例○己亥升翰林院侍读张位为国子监司业
　　○补给原任礼部尚书吴山母夫人黄氏祭葬
　　○浙江海盐修塘工竣计筑海塘十八里用银十二万两乃叙录效劳各官巡抚徐栻巡道张子仁水利道陈诏同知黄清知县饶廷锡各升赏有差照旧管事原任巡抚谢鹏举守道朱炳如舒应龙知府黄希宪等各赏银有差
　　○以分守湖广镇筸参将吴子忠充副总兵分守四川松潘等处
　　○庚子升总督蓟辽都察院右都御史杨兆为南京刑部尚书  升顺天府府尹王之垣为都察院右副都御史巡抚湖广
　　○命御史于鲸巡按顺天　○辛丑  上御皇极殿顺天府官进春群臣称贺
　　○是日金星顺行犯土星在斗度
　　○南京科道官詹沂陈王道等紏拾户部尚书殷正茂保定巡抚孟重大理寺卿宋仪望太常寺少卿方九功南京鸿胪寺卿王樵时九功先已处分命调仪望于南京樵致仕余留用
　　○壬寅  上讲读毕与辅臣从容论所讲酒告篇戒崇饮之说张居正等因言往者百官多以宴会妨废政事自罪郭子直等之后大小诸臣皆兢兢识业不惟不敢亦且不暇  上曰朕比奉  圣母慈训宫中宴饮一切省减往时设元宵灯火今岁悉罢之  上又言顷者星变占云应在吴地  圣母因念吴地数被水灾小民困苦欲将织造停免况宫中袍服不能尽御徒久贮笥中珠可惜耳居正从旁力赞之即谕户工二部朕念东南民力困敝苏杭织造病民前差太监孙隆查已派及手应织者织完回京其未派并应措处钱粮尽行停免地方官仰体朕敬  天恤民之意加意莭爱不许借称上用横征苛扰
　　○录万历四年七月至五年三月宁远兴水等城堡阵亡被伤官军张大武等五十五员名升赏如例
　　○以山都司掌印毛斐然充右参将分守湖广镇筸
　　○升山东副使吴道明为辽东苑马寺卿
　　○先是戊字库有各处民弓箭弦本色自嘉靖后改为折价已又改为解料于盔甲王恭二厂专官督造又以先年内库关领壅滞议即存贮两厂而以两厂内臣掌之至是库监欲仍角□羊本色厂造送库交收工部以为不便  上是部言止令军器仍送内库收贮其管库官有需索抑勒积弊巡视指实以闻  癸卯升兵部左侍郎梁梦龙为都察院右都御史兼兵部左侍郎总督蓟辽
　　○升湖广左布政使金立敬为顺天府府尹  升浙江左布政使蒙诏为都察院右佥都御史巡抚南赣汀韶
　　○甲辰命翰林院修撰陈于陛充日讲官
　　○南京户科给事中傅作舟等论劾南京吏部尚书潘晟南京都察院右佥都御史张岳以晟为其乡人兵部郎中吕若愚岳为其乡人刑部郎中包大爟互相属托党庇轻处宜罢斥以为大臣徇私者之戒御史陈堂又极论晟结恩报怨及在礼部干请诸贪鄙状  上令晟岳策励供职已而若愚亦革职闲住
　　○户部尚书殷正茂以人言再＜锍-釒＞乞休  上令遵旨供职
　　○乙巳命给事中李天植御史赵焕巡视京营○升淮安知府邵元哲为山东副使专督河工
　　○丙午降南京都察院右佥都御史张岳一级调外任岳前上疏劝居正奔丧及是自陈遂降调后有希居正意者劾其在南京违例滥费复冠带闲住
　　○降南京太仆寺少卿陈行健一级调外任以自陈议处也
　　○戊申录江西安远县黄乡地方官兵擒获贼首功赏通判徐廷辅等银各十两
　　○己酉先是淮扬庐凤四府徐和滁三州驿递额编站银二十三万九千六百八十余两至是因节省减编止编银十八万三千六百余两其万历六年以前小民拖欠者命尽蠲免以苏疲困
　　○庚戌升延绥守备丁思忠充延绥游击○以河南都司佥书邓都掌山东都司事
　　○升兵部右侍郎曾省吾为左侍郎都察院右副都御史郜光先为兵部右侍郎  以南京大理寺卿陆光祖为大理寺卿  升大理寺左少卿温纯为光禄寺卿
　　○户部奏进顺天府属本年分乾清宫庄地子粒银一万一千二百三十两有奇又  未央三宫官地子粒银三万九千四百八十八两有奇
　　○辛亥先是扬州府城有夥盗劫财斩关而出至是潜入南都为逻者所获事闻  上以贼情重大地方官如何隐匿不报命兵部参看
　　○壬子  上祫享  太庙
　　明神宗显皇帝实录卷之七十终

明神宗显皇帝实录卷之七十一
　　万历六年正月癸丑朔  上御皇极殿受群臣朝贺
　　○丁巳兵科都给事中裴应章题先是操江都御史张岳称强盗李七等劫掠扬州盐□各执铁斧擘城门渡江而去该地方官疏虞罪应罚治既奉  明旨申报乃盗发于十一月二十五日延至初旬以闻各盗称供三十七人甲文止开八九名数欺隐之罪实不容逃至两漕总督直隶巡按并不参奏相应并究  上曰你既知隐匿事情何不蚤行参奏及有旨下部乃于祫享日论奏塞责且不究下其章于所司
　　○戊午  上亲享  太庙○辛酉  上御皇极殿受朝
　　○升南京尚  司卿张焕为南京鸿胪寺卿尚宝司卿张孟男为南京太仆寺少卿大理寺右少卿饶仁侃为本寺左少卿左寺丞傅孟春为右少卿
　　○升巡抚福建右佥都御史庞尚鹏为都察院左副都御史协理院事□□原任巡抚陕西右副都御史陈省为南京都察院右副都御史提督操江兼掌巡江
　　○改原任都察院左副都御史刘斯洁为南京大理寺卿
　　○户部尚书殷正茂＜锍-釒＞乞休致不允
　　○以大同修完边工赏镇守总兵官郭虎按察使贾应元等有差
　　○癸亥升福建右布政劳堪为浙江左布政使湖广右布政刘志伊为左布政使
　　○以太子少保兵部尚书方逢时加太子太保复职管事逢时＜锍-釒＞辞不允○以原任巡抚南赣汀韶等处地方右佥都御史刘思问以原官提督军务兼巡抚福建地方
　　○丙寅升福建按察使朱奎湖广按察使秦淦俱右布政使
　　○升尚宝司司丞雒遵为本司卿本司少卿沈节甫为南京尚宝司卿
　　○升工科右给事中颜容舒为本科  中李天植郑秉厚户科给事中齐一  选俱右给事中天植仍吏科秉厚户科一经礼科九思兵科选刑科
　　○赏朵颜等卫夷人阿都赤等一百八十二员名叚绢衣服不一都督等官长昂等二员加赐彩叚绢疋以前来庆贺长至及□万寿节也
　　○兵部覆兵科都给事中裴应章等题称春防在即乞要通行申饬各边大率谓虏王西行辽左多警在甘宁诸镇当于所经道路设伏抚处尤要禁绝茶市堤防番族在宣大诸镇当虑主酋既行部落恐无约束更宜经略备御倍常加谨在辽左当防土蛮窥犯督率待战不得轻率贡市其勾虏属夷长昂等亦宜相机惩创各□节从之
　　○兵部覆议山西抚按官高文荐＜锍-釒＞称河南沔池等处人民聚众越省盗矿贻害民生请饬该地方官协力严行防守从之夫矿事之行入不赏  肖集易聚难散乃利害大关讵可轻言此严防之所以谆谆也
　　○兵部□巡按御史王民顺奏苏松常镇财赋之区而泖渎具区夙为盗薮该地方官务广行缉捕以安良民又捕盗规条如成化二十一年嘉靖四十一年万历二年各议事例宽严得中惟隆庆六年吏部所议一款限数定罚责成过严反生规避若不斟酌似非弭盗安民之计请乞  圣裁  上曰捕盗之规照万历二年题准事例行各抚按官论劾功罪以此为准着再行申饬以便遵守
　　○丁卯上元节赐辅臣张居正吕调阳张四维等酒膳有差
　　○先是  上出画册二十六幅命辅臣分授讲官申时行等各职等是日恭进御览辅臣居正并所藏先臣李东阳题画诗  有差
　　○兵部覆凤阳抚按吴  卫所其沂莒等处虽隶山东实属直隶统辖盖欲唇  共为犄角具有深意但官军班操赴直则仰赖专在行粮苟沂莒等州县不与给发沂青二道不与催徵欲使各军枵腹上班安望其不脱逃留滞也今该抚按议改山东就近管辖俱应照议其未完应追军人工价姑宽限本年八月内完报从之○兵部覆题巡抚延绥宋守约称万历六年应修甎台二百座合用银四万一千五百两照依户七兵三事例本部该出银一万二千四百五十两于太仆寺马价银内户部该出银二万九千零五十两于客饷银内应动支给各道收买给发等项支用然工程浩钜边塞贫苦尤宜审时度势酌议裁省有旨如议
　　○兵部覆巡按陕西董世羙奏陕西四镇俱与虏邻未款之前民被掳掠追迫夷情既定华民思归如周满成等果系甘心投  但各犯招词前后互异兼之籍贯昭然不妨再三研审若别无奸计姑发原藉收恤以示怀集之意至于降敕俺答事关国体未可轻率轻取  上是部议如拟行○戊辰赐元辅张居正坐蟒胸背蟒衣各一次辅吕调阳张四维等斗牛蟒衣各一讲官申时行等本衣各一
　　○升山东左参政钱藻广东右参政蔡汝贤俱按察使藻湖广汝贤福建
　　○升光禄寺寺丞郑钦为尚宝司少卿
　　○己巳  英宗睿皇帝忌辰  奉先殿行祭礼遣宣城伯卫本国祭  裕陵
　　○庚午户科给事中李涞奏礼部以大婚纳采问名题奉旨命公张溶充正使大学士张居正充副使各行礼臣惟  皇上之留居正固以军国重事不可无社稷臣若大婚副使与经国筹边不同况肇举大礼以守制者行之将事违其宜非所以为观乞别简大臣任使以光盛典  遣命元辅奉  圣母慈谕且先朝大臣夺情起复的即照□朝参居官食禄今元辅都辞大礼一与执事有何不可这厮李涞借言离间欲阻成命好生欺肆且不究  上乃手札谕居正昨李涞说大婚礼不宜命先生不知出自  圣母慈谕先生忠孝不能两尽岂可以私请误朝廷大事小人包藏祸心每遇一事辄借言离间朕已鉴知先生还遵  慈命暂以吉服行事居正＜锍-釒＞言  圣母慈谕实非外臣所知但吉凶异道变服从吉委为未妥恳  圣慈别遣大臣一员将事以光大典得旨卿只遵奉  慈命勿以小人之言自阻
　　○户科给事中李涞条陈治河五事一曰多浚海口以导众水之归夫徐邳而下黄河自西而东淮河自南而北俱会于清河口东南祈而历安东县出云梯关以入于海旧甚深广嗣以黄水泥淤黄淮二渎皆无所归故其势不决徐邳而冲啮乎高宝诸堤至高宝诸湖浩荡无涯先时沿河之西多置塘岸以蓄旴泗诸处暴涨之水故湖以东运堤无恙乃今塘岸尽废而黄淮之水又悉飞泻于此是以全堤尽圮宜别勘坚实之地以多浚其口仍必自下而上渐去河身之淤尽于徐吕二洪而后止若淮安之南宝应之北计八十里每里建平水闸一座而高邮邵伯各加建平水闸十座闸下每开支河四五十处以导上湖之水入于堤下射阳等湖而盐城兴化沿海地方皆宜查其旧地多浚十余口以导射阳诸水而入于海二曰勤塞决口以济粮运夫自徐邳以至瓜仪皆为运河而皆赖堤以蓄水但自清口而浚至安东云梯等地多踰一二百里而自徐吕至清河又不三四百里山阳高宝诸湖必繇多闸始洩而采办闸石转运亦难浚导之功旦夕未竟其不凅漕而妨运者几希必多储桩草相度水势而急为之备然后可以无患三曰宜以江北全力治漕河不当以濒河穷困州县治漕河臣尝滥役宝应见其地道重伤而又有冲路之供应有养马之烦费及观扬州所属或有地稍丰收而又无驿递养马之累夫常赋之经各有定额诚未敢轻议若浅夫则因时增设且皆国事耳可无裒益以恤疲民四曰岁报钱粮以核＜锍-釒＞凿之功夫＜锍-釒＞河浚海建闸筑堤非百余万以上则难与经费非五年七年之久则无以成功总理大臣每岁终将用过钱粮修过工程逐一奏报其筑塞决口必视水势注海之机以为消息但能勤于补塞不妨飞挽者即为成功此于稽核钱粮之中而寓考成河渠之益也五曰优恤夫役以鼓劳人夫河工之苦朕胝狂澜之中跋涉淤淖之地且地皆荒野海滨凡饔飧等需有费二钱不得一钱之济者今宜从实估勘稍优其直以苏小民之苦至应得工银必须委廉能官依时蚤结仍察督小官不许假以别事剥削夫役章下所司
　　○辛未  上以大婚告  天地  宗庙命英国公张溶保定侯梁继璠驸马许从诚各行礼
　　○赐辅臣张居正脯醢酒果等物
　　○复除原任陕西右参政兼佥事徐节为山东布政司如旧管理密云兵备屯田事
　　○升总督漕运兼提督军务巡抚凤阳等处兵部左侍郎吴桂芳为工部尚书兼都察院右副都御史总理河漕提督军务  上以当事诸臣意见不同动多掣肘以致日久无功今以此事专属桂芳提督其选用部司等官及处置钱粮俱许便宜奏请已而桂芳辞免不允
　　○巡抚应天都察院右副都御史胡执礼巡抚湖广都察院右副都御史陈瑞巡抚陕西都察院右副都御史董世彦各以考察自陈不职求罢不允
　　○壬申升铜仁守备蔡兆吉都指挥佥事大同守备鲍崇德福山港都指挥同知蒋国忠俱铨注都司军政佥书
　　○兵部题覆巡抚山西都御史高文荐条陈战守机宜所称兵马议注守精衣械查器具访水泉修边城葺墩堡浚壕堑明赏罚等项有旨山西武备久弛高文荐既锐意振作凡战守事宜该及时整饬者还着与总督衙门计处停当具奏举行○升浙江左参议余一龙山东右参议周思稷俱副使一龙贵州思稷仍山东
　　○改南京户部广西司郎中韩必显为尚宝司司丞
　　○升浙江副使龚大器为右参政
　　○癸酉  上御文华殿讲读
　　○初  上践阼即修建  慈宁宫以居  圣母张居正奏言  圣龄方幼  慈驾且居乾清朝夕与处俟大婚之后移居未晚至是期迫乃还御  慈宁因谕居正曰婚礼在迩我当还本宫不得如前看管先生其敬承之仍赐蟒衣彩叚等物以示意居正＜锍-釒＞谢因言臣等外臣岂能日侍左右以保佑  圣躬尚冀  圣母念  祖宗基业之重百方保护至于进尽忠言弼成圣政臣分仪当然敢不对扬休命又言今去大婚之期尚半月有余伏请  圣母暂还  慈宁次日仍御乾清与  皇上同处待册后之后然后定居  慈宁  太后从之
　　○升湖广九永守备马呈文署都指挥佥事充四川叠茂南路游击大宁都指挥佥事杨榜充神机九营佐击四川叙泸守备吴鲸署都指挥佥事充松潘东游击五军营备兵坐营指挥同知王鹏署都指挥佥事充五军九营游击
　　○甲戌以  皇太后还御  慈宁宫赐大学士张居正等银币有差
　　○降原任太常寺少卿严用和为山东右参议
　　○兵部覆凤阳抚按官吴桂芳等题称頴州兵备原管狭西潼关卫而督发往返道远不便自万历六年秋班为始改属本兵备道就司督发河南都司统领赴班从之
　　○兵部覆议京营科道条陈事宜一议分营操谓三营分操原为旧制今军士日众至于十万营之内简稽难周演习不便欲分部操演以便责成诚为有见但近岁合操之后各营厅房塌损修葺动经岁时及照营规名虽合操而分营细练亦自不废合行总协等官督率各该将领严行训练二议选官属谓各营虽有主将总领而传宣号令摆列队伍必资中军把总等官即将三大营中一一拣选随宜器使其不称者径行斥退三议习骑射谓选锋无马必须查给以禆实用但查战兵车兵选锋共五千共少马四千余匹今太仆寺堪兑马匹仅一万八千年例兑给约有三千之外而一岁所入本色未足相当矣四千尽兑则所余无几应行总协大臣令该营即查选锋五千数内量派步骑兵各二千五百内除先领马匹共九百六十三匹外其无马骑兵一千五百三十八名造册送部劄行太仆调兑余下步兵二千五百名俟万历七年以后渐给务足五千之数四议重新马谓寄养马匹出自民力官军兑给未几旋毙责令买补旧例欲准各营倒马官军照依年分追桩若新马概令买补恐倒毙不测贻累贫军今将依例量追桩银仍令该管官严责各军用心餧养其应卖老弱马匹移文京营及太仆寺每于验烙之时或如议穿左耳或烙以火印如遇营马倒死设法查验倘有抵换即便究罪五议罢出防谓先年议拨战车营兵二枝暂议休息夫畿辅营兵优养安逸故令习营知战况查各镇边防分布＜锍-釒＞内各军派有信地难以拨回唯于分戍之兵悯其行役优加抚恤使三军无怨从之
　　○兵科给事中王致祥题边防八事险隘居一乃若功就而役不休民罢而督愈急如今日边工有不胜其弊者矣其采薪木也工程浩钜强者负担而趋弱者称贷益之其入山出口也道里阻修强者依期而至弱者又不能也其烧甎砌墙也以丈尺计富者应时而竣贫者责补无措矣汲水数里则渴者弗饮樵苏后衅则饥者弗食或绝壁悬瓴或土窰沃釜或沙粝供粥或皮袋盛盐加之风餐露宿触暑惊寒武夫悍将急于报完执鞭挞而议其后至于盐菜行粮类多克扣而流离接踵死亡相续  皇上闻之心忍乎哉况手习陶治不任干戈身就版筑不擐介胄而一切除戎器讨军实驰骋击之法废而不讲万一开陇云朔之间脱有意外可不为之寒心乞敕该部凡边墙敌台系冲要不容己者照旧修理其余不急之工一切停罢至于精锐马军专务秣马厉兵乘时训练而又特挑骁勇力战之士罢其佣与差而优其廪饩号曰选锋以备敢死之用今日要务莫急于此＜锍-釒＞下部议  上曰设险守隘乃边防要务然修筑无期徒劳疲军以后酌量不紧要者暂为停止然不许因而废修守致滋后患○免追赃释放俞世清等六十二人监候查勘另结杨保等四人仍监追徐应骐等八人发遣四川盗库犯人沈鲸边卫永远充军副使林应节以受馈送追赃完日发原籍为民以彼中巡按论劾也
　　○乙巳巡抚宁夏右副都御史罗凤翔自陈不职乞罢不允
　　○先是大学士张居正题为稽查章奏随事考成旨下所司至是户科给事中石应岳等言自考成之法一立数十年废弛丛积之政渐次修举今逾岁终例当紏举臣等节据吏部等衙门开报除依限完销及已经改限者俱开除外中间如有延久未完及完销未尽者逐款稽查共一百三十七事计抚按诸臣胡执礼郑国仕等七十六员完报俱属愆期法当参奏但其中接管有先后历任有浅深伏乞  圣明区别多寡量加罚治一二仍敕部院转行各抚按官将未完事件严行催督立见完销  上曰这各官且饶这遭今后查参考成还要分别在任久近议罚
　　○丙子升浙江杭州府知府吴自新为本按察司副使整饬温处兵备
　　○起原任副使为民章时鸾为河南副使知府张纯主事张誉等升秩有差从总督漕运侍郎吴桂芳议也
　　○户部尚书殷正茂题一曰先是徐州未设海防而淮扬徐三府州县军卫皆辖于徐州今既有兵备副使凡扬州府并所属州县卫所已属专管则徐州道不当复行兼摄以免遥制之烦至滁州卫屯田向来原属頴州兵备今徐州兵备敕内仍复开载不免重复乞下部酌议以一职掌一曰盐场滨海备兵专责海防则运司各官法应兵备约束敕书原自明白近者两淮运使崔孔昕倡为本道不相干涉辄行抗拒已经题参罚俸本部仍行移翰林院将原开运司分守官改为运司官吏悉听约束撰敕书一道给付之一曰安庆徐淮十卫初因各道未设之故概属頴州兵备道管辖嗣后因官分属已将安徐淮扬各卫改属徽宁徐州海防三道分管则颖州道内不当复行开载至潼关卫隶在狭西西安府境内而军伍屯营考选军政俱在彼中与直隶抚按原不相干唯以零卫班军因附中都留守司统领以故责赴江北挂号不但道远人难亦且不便管辖且该卫接壤河南须附河南领班都司下统领发营收操庶为妥当一曰淮凤垦田佥事原衔系淮凤两府部劄敕书具载续奉奏添徐州而割去寿州等州县则所当巡历者固在近题十八州而非初设两府意也相应行彼处抚按即将前项府州县境内屯田若有荒芜听与民间一体招垦在頴州徐州二道仍遵原奉敕书加意振刷查徵粮务不得因而推避本部仍行移翰林院两府二字改为等处以便统辖得旨运司分守官听海道委用着照旧行
　　○户部覆议直隶巡按御史王民顺称苏松四府今年夏秋之间大雨连旬潮水横溢高田仅可薄收卑下颗粒无赖重以赋烦役重民生不堪查该地方先荷蠲免并经抚按会题除已徵在官及借支外臣等覆议蠲免通前数一应起存折色共计银五十八万六千三百三十余两本色米二万九千九百一十余石爱养休息不为不至然所议仍行带徵者皆系内府布疋颜料与元年二年拖欠例不应遽豁者也又四府士民俱云各钱粮已完乃今查得见年应角□羊者考之额数不及十分之四即如金花一项额设三十六万五千八百三十余两止角□羊一十二万一千一十余两所欠尚多夫追徵之法必见徵俱完而后及于带徵所徵既急则角□羊必多以彼四府见徵者尚未能完角□羊纳如此之少去岁未完则今年又系带徵之数矣夫既已完徵又不完角□羊则公私俱病此诚何故若士民之论不可据则是有司于见徵者尚且迟缓而带徵一节或者犹非所急也今除金花等项无容轻议外至于元年二年各项本折暂淮缓徵候至八年地方丰熟照数带徵角□羊完  上曰见年额徵已不完角□羊年复一年积逋愈多军需何赖这元年二年所欠姑暂免其余内府钱粮题准不免及见年应徵的俱要遵前旨上紧徵角□羊
　　○升蓟镇遵化游击张玠参将职衔管本镇巡抚下标兵营游击保定车营游击李迎恩充右参将分守大同北东路地方蓟镇黄土岭关署指挥佥事卢盈科署都指挥佥事充统领本镇德州春班官军游击
　　○丁丑  孝静毅皇后忌辰  奉先殿行祭礼遣武靖伯赵光远祭  康陵
　　○降狭西副使徐学古山东右参议以考察不及故也○户部题各边镇年例银两必待各督抚奏到题发必致延缓误事今将万历六年合用主客兵钱粮宣大山西辽东延宁甘肃易州等镇俱照经制旧数蓟永密昌等镇照近定新数各先行量发一半内将应发宣府客兵银内扣拨一万五千两径角□羊大同以备前项标兵支用仍移咨总督仓场太仓衙门将库贮折粮折草银内动支给发以备本年主客兵本折支用待后各该督抚奏到之日酌量扣抵报可
　　○升蓟镇冷口关提调李燧署都指挥佥事铨注大宁都司军政佥书
　　○戊寅户部题万历六年正月内预开七年分各边常设存积盐数照依时估定拟斗头斤重召□俱令上纳本色粮草分贮紧要城堡专备万历七年主客兵马支用□人报中者不许过三千引输纳者不得过三个月务趁时召中不许折收银两其一切病□亏国者严行禁绝所有盐粮勘合每以二千引为一道本部差官一员前去南京户部关领给散各边仍置空白文簿发各边郎中主事收掌如遇□人报中验其实在钱粮数目明白登簿一并照簿搷给勘合实收事完将簿送部转发各该巡盐御史收候稽查各边仍将中过盐引及收过粮草各数目按季另项呈报年终各具的确数目奏闻从之
　　○己卯  上御皇极殿传制以都督同知王伟长女为  皇后遣英国公张溶大学士张居正持节行纳采问名礼仍赐银币有差
　　○是日特赐张居正吕调阳张四维等金万喜字及银抹金喜字等物有差
　　○户部覆议处抚夷买马钱粮每年旧额户兵二部发银一万二千六百两户部该七千两外量加银八千两兵部该五千六百外量加七千两共一万二千六百两合前通共二万七千六百两以充抚夷支用俱候秋季另行请发外其额例银两相应题请给发得旨准给
　　○辛巳  仁圣皇太后万寿节  上御皇极门受群臣朝贺诣  慈庆宫行礼赐大学士张居正等酒馔
　　○赏各王府进表官盘费钞锭及彩叚表里
　　○升蓟镇提调郭祥署都指挥佥事充保定车营游击遵化守备许卿署都指挥佥事充本镇游击
明神宗显皇帝实录卷之七十一
　明神宗显皇帝实录卷之七十二
　　万历六年二月壬午朔吏部覆议近南京科道官＜锍-釒＞论南京吏部尚书潘晟谓考察郎中包大爟吕若愚议处太轻本部覆奉钦依留用今御史郑锐又复追论前事夫晟性质敦厚学识优长自掌留铨益无訾议且既奉  明旨似难别议  上仍留晟供职如故
　　○户部题浙江一省旧欠京边钱粮积至二十余万若不分别年月久近量为徵免民何以堪今将节年兵饷除存县抵角□羊及募壮那移等项速补外其隆庆六年以前共未完一十二万余尽数蠲免万历元二年未完四万余每年带徵二分三四年未完一十一余万照数全徵万历五年以后并前项带徵全徵银两有司官不得拖欠从之
　　○改题督南京粮储户部右侍郎陈瑞职衔为总督粮储给敕付之
　　○礼科给事中齐世臣＜锍-釒＞论提督操江都察院右副都御史陈省不堪起用得旨陈省仍着在籍听用
</div>
    <div class="pagination">
<a href="明实录神宗实录_page53.html">上一页</a><span>...</span><a href="明实录神宗实录_page49.html">49</a><a href="明实录神宗实录_page50.html">50</a><a href="明实录神宗实录_page51.html">51</a><a href="明实录神宗实录_page52.html">52</a><a href="明实录神宗实录_page53.html">53</a><span class="current-page">54</span><a href="明实录神宗实录_page55.html">55</a><a href="明实录神宗实录_page56.html">56</a><a href="明实录神宗实录_page57.html">57</a><a href="明实录神宗实录_page58.html">58</a><a href="明实录神宗实录_page59.html">59</a><span>...</span><a href="明实录神宗实录_page55.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
