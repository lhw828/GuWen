<!DOCTYPE html>
<html>
 <head>
  <meta charset="utf-8"/>
  <title>
   清实录乾隆朝实录 - 第 355 页/共 1860 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录乾隆朝实录 - 第 355 页/共 1860 页
  </h1>
  <div class="content">
   大清高宗法天隆运至诚先觉体元立极敷文奋武孝慈神圣纯皇帝实录卷之二百五十四



大清高宗法天隆运至诚先觉体元立极敷文奋武孝慈神圣纯皇帝实录卷之二百五十五　　

监修总裁官经筵讲官太子太傅文渊阁大学士文渊阁领阁事领侍卫内大臣稽察钦奉上谕事件处管理吏部理藩院事务正黄旗满洲都统世袭骑都尉军功加七级随带加一级寻常加二级军功纪录一次臣庆桂总裁官经筵讲官太子太傅

文华殿大学士文渊阁领阁事稽察钦奉上谕事件处管理刑部户部三库事务世袭骑都尉军功加十九级随带加二级又加二级臣董诰内大臣户部尚书镶蓝旗满洲都统军功纪录五次寻常纪录十四次臣德瑛经筵讲官太子少保工部尚书纪录六次臣曹振镛等奉敕修　　

乾隆十年。乙丑。十二月。癸丑。上诣皇太后宫问安。　　

○谕军机大臣等董芳摺内。称昭通地方。地土肥饶。货财备聚。夷猓必应先事预筹。奴才会同文武。外则加意抚绥。内则严禁防范。分班巡逻。以杜不测等语。董芳此摺。著抄寄张允随阅看。但昭通地方。现在宁谧董芳所奏。或先事绸缪。预行防范之意。或果夷猓有何不安静之处。或董芳故为张大其词。著张允随留心办理。　　

○又谕曰。云南楚姚镇总兵官纪龙、年力就衰。著以原品致仕。　　

○礼部等部议覆、顺天府府丞郑其储奏称、大、宛两县。额进生员。冒籍居多。冒籍得以入考。由冒同乡在顺天之进士举人贡监生员为父兄。而冒有籍贯之人。藉此获利。欲杜冒籍。宜彻底澂清。应如所请。凡冒籍顺天中式之进士举人等。入籍未满二十年。及满年而有原籍可归者。统以一年为限。由科甲出身之现任京员。及候选进士举贡并监生。赴大、宛、两县呈改。廪增附生。赴该教官呈改。改归原籍后。廪生仍照本生年分次序。食饩挨贡。逾限不改。生监褫革。候选进士举贡斥革。现任京员革职。该管官查出免议。科道纠参。或旁人首告。该管官罚俸一年。至冒籍既清。恐应试者少。该学政考试时。凭文取录。宁缺无滥。又、工部右侍郎励宗万奏、顺天大、宛、两县学。一府学。共取进七十五名。本地力学者少。外籍视为捷径。顶冒愈多。请将大、宛、两县额进五十名。令该学政凭文取录。其顺天府学、额进二十五名。照各省府学。匀予合府州县拨取。查大宛学校。为四方冠冕。进额自应从优。即一时应试人少。宜照宁缺无滥例考取。未便将现定府学额数。归合府州县匀拨。又奏、本籍廪生。宜先期选择。应如所请。令大、宛、知县教官。择行优廪生。申送府承查核。临期认保。又奏、审音宜特派大臣一二员。或满洲御史一二员。协同详审。乐舞生、一例审音。查审音、向专责大、宛、知县及府丞。今以两县童试。特派大臣。似非政体。应于府试时。该府丞移咨都察院。奏派满汉御史各一员。会同审音。乐舞生、令知县教官。一体审音。声音不合。究出冒籍情弊。将本生廪保照变乱版籍律治罪。受财、计赃从重论。申送之知县。照徇庇例议处。教官婪赃者。计赃定罪又奏、直隶各州县。皆有冒籍。请饬下总督、学政、加意整饬。应如所请。令转饬各属州县。嗣后州县官。有招集乡人。或受人嘱托。硬派廪保等弊。提调等官瞻徇者。该督、该学政、查参。又奏、从前冒籍。历仕外任者。请无论官大小。俱令呈明上司。改归原籍。应如所请。各省大小官员。由冒大宛籍、入学中式出身。非入籍二十年。无原籍可归者。俱令呈改。逾限不首者议处。得旨、大宛两县。考取生员。额多人少。实有冒滥情弊。或照励宗万所奏。变通办理。或裁减额数。以收真才。著大学士等妥议具奏。余依议。寻奏。顺天府府学。拨取二十五名。嗣后照外府例。一体通融酌拨。至大宛县学。各取二十五名。府学既议通拨。则人数尚不过多。未便遽行议裁。应令该学政科试时。凭文拔取。核其实数。果应酌裁。另行奏请。从之。　　

○兵部等部议覆、据湖广总督鄂弥达等、册开湖南、湖北、等省。出师城绥。擒剿逆苗之在事有功文武官弁兵丁。并徇难阵亡、受伤病故、汉土官弁兵丁题请议叙议恤。应如所请。在事有功员弁兵丁等。分别议叙。阵亡之千总张文英。把总张章、王宗江、邓廷瑞、李三省、欧国璋、林玉、外委邓岐山、汪自成等。照例给予恤银。并荫子弟一人、以把总用。遇苗被害之巡检王淦、加赠县主簿。照例给予祭葬。一二等军功病故文武官弁。荫一子七品监生。以把总补用。三等军功病故者。荫一子八品监生。以外委把总、分别补用。其伤亡官弁。及阵亡伤亡兵丁乡勇等。分别赏恤。从之。　　

○刑部议准、甘肃按察使顾济美奏称、向来甘省官员。犯徒罪者。俱照各省流寓人、犯徒例。即在所犯地方充徒。而各省官员犯徒。则有递回原籍。定地发配者。办理既不画一。且递回原籍充徒。祇该地方官、与行文之上司。知其犯事罪由。其余各官。俱不能知。惟于犯事地方充徒。上下同僚。触目警心。俱知惧惮。请嗣后各省俱画一办理。从之。　　

○工部等部议准、甘肃巡抚黄廷桂疏称、西宁县旧有仓廒一百四十五间。内镇海、威远、北川、等处共一百二十五间。年久损坏。应请修理。从之。　　

○川陕总督公庆复奏、松潘镇总兵邵铨。曾经该镇中营游击张允敬、揭报营私取利各款。奉旨解任质审。当即饬龙安府知府。转移松潘同知。就近提齐各官证研讯。已据证佐供吐确凿。而邵铨恃系有职大员。矢口狡展。应请旨革职。交川抚确审定拟。得旨、著照所请行。该部知道。　　

○一等男张松龄故。以其子张英、袭爵。三等男秀林故。以其弟玉林、袭爵。　　

○一等镇国将军永焕故。以其子仪启、降一等。袭封一等辅国将军。　　

○旌表守正捐躯之河南虞城县民李克明妻、陈氏。　　

○甲寅。谕曰。驻藏副都统傅清奏。扎萨克头等台吉、齐旺多尔济病故。据郡王颇罗鼐、请将齐旺多尔济职衔。赏给伊侄旺对。伊系合家受恩之人。令其管辖兵丁。办理诸务。实为有益。朕前加恩、将乌镇和硕齐。作为扎萨克头等台吉。给伊弟承袭以来。所交诸务。奋勉出力。今齐旺多尔济病故。请将伊兄讷颜和硕齐之子旺对承袭。著照所请、施恩令旺对、承袭扎萨克头等台吉。　　

○户部议覆、署河东盐政众神保奏称、山西夏县。陕西蒲城。引盐难销。请将夏县减引一千三百十道。蒲城减引一千九百二十九道。俱改归河南唐县。作余引行销。查余引一项。每年尽销。存剩仍行缴部。并无额定考成。若将夏、蒲、二县减引。改作余引行销。恐亏正课。应令该盐政、会同河南、山西、陕西、各督抚酌议。或即拨归唐县。作为额引。或通查额引不敷之州县。量为酌拨。得旨、依议速行。　　

○又议覆、甘肃巡抚黄廷桂疏称、肃州原建仓廒五十三间。因潮、倒塌十五间。乾隆五年。移建高燥处所。七年。又生潮。现剩粮石。借贮寺庙民房。请将损坏仓廒。移建本城大仓东北高燥处所。应如所请。并令该抚转饬该州详勘。实系高燥处所。妥协建造。从之。　　

○工部议覆、协办大学士刘于义等奏、会勘直属水利河道。酌定应修应浚各事宜。一、还乡河堤。卑薄浅缺处。请加修筑。许家桥等处。加展月堤。河身狭隘。河形屈曲处。加开宽阔。裁湾取直。果园、厂儿庄、各建滚坝一座。坝下开引河一道。一、宝坻境内、蓟运西堤。并袖针旧河。宜分别修筑。张青口以下。宜接挑支河。以分淀河水势。一、新安县新河、宜开挑宽深。并将归淀河路。一律疏浚。四工闸中。建砌涵洞。一、唐、完、满城、三县境内。前议每五里、设涵洞一座。今相度地势。应酌量开建。不必拘五里一座。至方顺桥之通会闸、宜加高。保定府之保城河、宜加深。唐、完、满城、清苑、各县境内。应建大小木石等桥、共三十五座。一、庆都以下。沿白草沟河、至清苑、安肃、宜开浚道沟。并建闸座木桥。一、广利、依城、二河。宜挑减河。分洩水势。定兴、安肃、泉水。宜疏浚以广灌溉。均应如所请。来岁春融。动项兴工。从之。　　

○予故仓场侍郎吕耀曾。前任两广督总孔毓珣。江苏巡抚徐士林。安徽巡抚张楷。升任安庆府知府徐士林。常州府知府包括。建德县知县裘君弼。嘉鱼县知县庞颖。监利县知县郭徽祚。并明鄢陵县典史杜邦举。俱入祀各该地方名宦祠。直隶、兵科掌印给事中常绅。二品荫生李舜臣。江南、无锡县教谕任文炜。台州府知府孙奏。并明兵部尚书卢象昇父、卢国霦。弟象晋、象观、象同。安徽、砀山县训导毕天台。江西、刑部尚书刘吴龙。少詹事梅之珩。国子监祭酒王传。赠中宪大夫、云南丽江府知府管翔麟。廪生刘冠春。湖南、吏部尚书杨超曾。梧州府同知张仲璜。宁国县知县陈养元。河南、山东按察使李珣。候选知州李震普。偃师县教谕张桐叟。云南、兵部主事尹文炽。贵州、鸿胪寺少卿张应诏。直隶营田观察使黄世发。并明潮州府同知朱应旌。俱入祀各该籍乡贤祠。　　

○加赈淮北板浦、徐渎、中正莞渎、临洪、兴庄、等场水灾贫灶。并分别蠲缓本年应徵上年折价钱粮。其乾隆八年夏灾。未完麦价银。缓至来年带徵。本年并丙寅年、带徵七八两年折价银。缓至丙寅丁卯年带徵。　　

○乙卯。上御乾清门听政。　　

○谕军机大臣等、贝勒允祎等奏请、泰陵菓品。改用柑橘。以备供献等因。夫陵寝供品。与坛庙所陈。皆有定制。乃典礼攸关。时品虽多。亦不得妄议更易。允祎等、若未知大义而为此奏犹可。倘轻信承办之员。捏词耸听。以为将来开销之计。其心殊不可问。此摺不便批示。可寄信与允祎等知之。　　

○又谕曰。张孝●奏称、喀尔吉善、请留吴芳猷于东省。办理幕务。将来奏请酌量补用。喀尔吉善、身为大臣。嫌疑俱不必避。则当咨部铨选时。何不竟以留东奏请。而于吴芳猷掣选广东远省。始起办公需人之见。难免规避之议等语。张孝●此奏亦是。吴芳猷、著仍补广东原缺。　　

○又谕曰。高斌、蒋溥、俱著在军机处行走。海望、精力亦不如前。且所办事务繁多。不必兼军机处。　　

○工部议准、江南河道总督白钟山等疏称、江南之兴、盐、界河、纪家港支河、并车路、海沟、东官、西官闸下归海之丁溪、小海、八灶、大团、等河。俱系洩水要道。应先挑浚。从之。　　

○又议准、四川巡抚纪山疏称、上年水冲之按察使科房。司州府县监狱。及各祠坛等项。应请修理。从之。　　

○调工部左侍郎励宗万、为刑部右侍郎。以内阁学士涂逢震、为工部左侍郎。通政使张若霭、为内阁学士兼礼部侍郎少詹事阿琳、为詹事府詹事。太仆寺卿赫瞻、为太常寺卿。　　

○补行山西本年军政。卓异官三员。年老官一员。有疾官一员。陕西、不谨官一员。罢软官一员。年老官一员。有疾官一员。分别升赏处分如例。　　

○以四川故霍耳东科长官司达汉格隆之师弟缺合拉完布、袭职。　　

○丙辰。上诣皇太后宫问安。　　

○谕军机大臣等、张允随、将保举总兵之参将龙有印。咨送来部。经朕降旨。不必带领引见。龙有印原因不胜总兵之任降调。张允随保举总兵。理应遵旨、于副将内保荐。乃竟敢越次、将参将保题。彼时即应严加处分。朕念张允随数年在滇。居官尚好。是以祇照部议降级抵销。尔等可将从前宽宥之处。寄信与伊知之。　　

○兵部议奏、山西巡抚阿里衮奏报、巡查蒲州一带营汛。弁兵弓马技艺生疎过半。已勒限操演。陆续委验。如仍不能振作。据实参劾。总兵冯吉品。不能整顿应照例革职。得旨、冯吉品、著来京。该部带领引见。再降谕旨。余依议。　　

○御史黄元铎奏、请敕九门提督、顺天府尹巡城御史等。严拏残害幼孩。惑人赚利之凶犯。得旨、著照所请行。该部知道。　　

○旌表守正捐躯之江苏丹徒县民解尧杰妻、刘氏。　　

○丁巳。军机大臣等奏、遵旨询问阿勒楚喀副都统巴尔品。拉林移驻满洲情形。据称孤寡、年老、及十五六岁以下、不能力作者百余户。年力虽强耕耘未谙。不能尽地利者十六七。力胜耕耘。兼有协助之人者十二三。大约以五口计之。种一顷者。日用外、所余不过三四十石。种五六十、六七十亩者。所余不过一二十石。再下、仅堪糊口。缘初学耕种。且无协助之人。安家银两。渐次用完。不能多种。牛只等项毙坏。无力置买。不免拮据。查移驻满洲。每户原议给地三顷。因甫经移驻。一时未能全种。先给成熟地一顷。余俟量力、渐次开垦。此内有子弟偕往。或带有奴仆者。均可协助耕种。其无子弟奴仆者。上年曾议令于附近民人内置买为仆。至孤寡、及老幼、不能力作者。生计艰难。余或勉力耕作。而尚未谙习。或农具牛只损毙。不能置立。均应量为补助。请每年赏银五千两。交该副都统。查实系无力之人。随时随事。酌量补助。如一年内。所用尚有余剩。令存为下年添补之用。每年总以五千两为率。俟居处已定无须补助时。奏明停给。从之。　　

○又议覆、御史西成奏称、各省将军、副都统、城守尉等。属下随印笔帖式。向例俱于在京旗人内拟用。外省旗人。除披甲当差外。无路上进。其中或有堪备任使者。请照在京八旗都统衙门。挑取印房笔帖式例。考用本处旗人。应如所请。天津等处、将军副都统等衙门笔帖式共四十九缺。即于各该处兵丁内考取。无庸赏给养廉。其如何定缺考取。及作何升用之处。交吏部分别定议。从之。　　

○户部议准、长芦盐政伊拉齐疏称、沧州、庆云、盐山、海丰、等州县。归并裁场灶地及严镇场、海丰场、坐落沧州、庆云、盐山、海丰、等州县境内灶地。并海丰场、刘家庄等村庄、净灶地。秋禾被旱。除刘家庄等村庄。离县窎远。净灶户口。业经就场普赈加赈外。其余各州县场。被灾灶户。应同灾民一体抚恤。额徵银两。各按成灾分数蠲免。蠲剩者、照例分年带徵。得旨、依议速行。　　

○又议准、甘肃巡抚黄廷桂疏称、靖远、会宁、安定、等县。夏禾被旱。业经题明赈借。今秋禾复被灾。应将极次贫民。分别初赈加赈。额徵银草。并新旧借粮。照例蠲缓。得旨、依议速行。　　

○又议准、黄廷桂疏称、宁朔县建城。占用民田二千一百四十二亩有奇。内因烧砖占用、共二百八十五亩有奇。地形低洼。又经取土。遇雨水、即成汪洋。难以垦复。应分别上中下则。与建城圈占田亩。一体给银。额赋豁除。俟地形填平。招民垦种。另题升科。从之。　　

○工部议准、闽浙总督马尔泰等覆奏、查明浙属除向无城垣、及现在坚固、并尚可缓修者。无容置议外。其沿海近海之平湖、鄞县、慈溪、奉化、镇海、象山、山阴、会稽、临海、宁海、太平、等十一县。城垣紧要。应即修理。从之。　　

○又议准、甘肃巡抚黄廷桂奏称、宁夏四堆子一带。埂外闲田。曾招民垦种。查四堆子地方。虽有月堤三道。距黄河大溜甚近。恐水大泛溢。冲刷伤田。请于月堤后。自冯家庙、至五堆子。再筑遥堤一道。并将六堆子以下。残缺旧堤。加培高厚。至昌润以西、惠农尾梢出水小渠。淤垫浅窄。夏秋宣洩不及。恐致黄水倒漾。请一体展挖宽深。从之。　　

○御史汤聘奏、部臣同堂办公。宜和衷共济。近见各部大臣中。有原属本部之事。尽可公商。乃必单名具奏。及至奉旨。仍下该部议奏。夫必一人先奏。而令同堂之人。议覆于后。何不于未奏之前。先出所见。公同商确。如果众意不合。然后单名具奏。并将业经公商、意见不合之处。申明请旨。得旨、汤聘此奏。颇得大体。著照所请行。该部知道。　　

○以由西宁更换回京之副都统莽古赉、为正白旗满洲副都统。　　

○以四川故上阿坝土千户独赖林柯之子拆旺邦袭职。　　

○大计。直隶、河工卓异官二员。福建、卓异官十员。不谨官三员。罢软官一员。年老官二员。有疾官二员。才力不及官一员。浮躁官一员。河南、卓异官十二员。不谨官二员。罢软官一员。年老官四员。有疾官四员。才力不及官四员。山东、卓异官十二员。不谨官五员。罢软官二员。年老官一员。有疾官二员。才力不及官三员。山西、卓异官八员。不谨官五员。罢软官一员。年老官二员。有疾官三员。才力不及官三员。浮躁官一员。陕西、卓异官十一员。不谨官二员。罢软官一员。年老官一员。有疾官一员。才力不及官二员。浮躁官三员。均分别升赏处分如例。　　

○豁免山东济宁州、乾隆五六两年。因灾借给贫民、未完耔种银、一百七十两有奇。社仓谷、五百三十石有奇。豆、一千九石有奇。　　

○戊午。上诣皇太后宫问安。　　

○安西提督李绳武奏、准噶尔进贡使臣到境。派拨弁兵照料。由乌克尔过山。但查明岁丙寅。系该夷赴京贸易之年。今并未言及且所带人畜驼＜?马犬＞减少。恐有别故、进京奏请。容俟确查。另摺奏闻。得旨、知道了。所带货物既少。彼若求售。可示以朕恩许其货卖耳。
  </div>
  <div class="pagination">
   <a href="清实录乾隆朝实录_page354.html">
    上一页
   </a>
   <span>
    ...
   </span>
   <a href="清实录乾隆朝实录_page350.html">
    350
   </a>
   <a href="清实录乾隆朝实录_page351.html">
    351
   </a>
   <a href="清实录乾隆朝实录_page352.html">
    352
   </a>
   <a href="清实录乾隆朝实录_page353.html">
    353
   </a>
   <a href="清实录乾隆朝实录_page354.html">
    354
   </a>
   <span class="current-page">
    355
   </span>
   <a href="清实录乾隆朝实录_page356.html">
    356
   </a>
   <a href="清实录乾隆朝实录_page357.html">
    357
   </a>
   <a href="清实录乾隆朝实录_page358.html">
    358
   </a>
   <a href="清实录乾隆朝实录_page359.html">
    359
   </a>
   <a href="清实录乾隆朝实录_page360.html">
    360
   </a>
   <span>
    ...
   </span>
   <a href="清实录乾隆朝实录_page356.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
