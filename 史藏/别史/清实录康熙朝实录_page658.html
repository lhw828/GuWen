<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 658 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 658 页/共 681 页</h1>
    <div class="content">○授故奉国将军兰鼐子崇智、为奉恩将军。　　

○封和硕诚亲王允祉女、为郡主。授其壻伊达木扎卜、为和硕额驸。　　

○升镶蓝旗满洲副都统苏尔法、为正黄旗护军统领。　　

○以故三等阿思哈尼哈番佛轮子马勒泰、袭职。　　

○以杜尔伯特固山贝子阿金子巴图、袭爵。　　

○裁湖北驿盐道、归并湖北粮道管理。从总督满丕请也。　　

○庚申。谕议政大臣等、古北口、宣化二镇、兵丁壮健。著每处各派兵五百名、发往西宁。尔等议奏。寻议、将古北宣化二镇兵、各派五百名。古北口之兵、令副将韩良辅带往。宣化之兵、令副将陈栋带往。俱于二月内起程、前往西宁。从之谕户部、今年湖广田禾大收。若将漕粮截留、湖广米价更贱、而江浙米价、自然亦贱。尔部将如何截留之处、速议具奏。寻议、于湖广额徵漕粮内、截留十万石。交与各府州县官员、加谨收贮。从之　　

○升广西思恩副将李仙培、为江西南昌总兵官　　

○辛酉。谕户部、朕惟治天下之要务、首以乂安民生为先。故自御极以来、于闾阎疾苦、无不博咨广询、涣敷休泽。其有动民力之处、尤恻然轸念、刻不能忘。盖六十年如一日也。比年因策妄阿喇布坦、狂逞跳梁。兴兵征巢□刀、远历边陲。其沿边数处、师旅屯驻。一切虽皆支用正项钱粮、而协办转输、行赍运送之事、民力劳瘁。朕心时切悯念。曾将陕西、甘肃所属、康熙五十八年、额徵地丁银一百八十八万两零、历年旧欠银四万两零、特沛恩纶、悉行蠲免。而沿边各州县卫所、军行既多飞挽之劳、办赋复滋催科之扰。若非格外加恩、小民恐致失业。所有沿边一带、陕西所属府谷、神木、安塞、绥德、米脂、安定、吴堡、保安、榆林、保宁、常乐、双山、鱼河、归德、向水、波罗、怀远、威武、清平、葭州、龙川、镇靖、镇罗、宁塞、靖边、柳树涧、安边、砖井、定边、饶阳、水堡、高家堡、甘肃所属山丹、高台、古浪、庄浪、西宁、肃镇、宁夏左屯、中屯、平罗、中卫、灵州、宁州、平凉卫、固原州、镇戎、西安、阜城、甜水、河州、兰州、洮州、宁夏前卫、平凉县固原卫、河州卫、兰州卫、庆阳、凉州卫、永昌卫、镇番卫、甘州左卫、左卫、肃州卫、镇彝所等、六十六州县卫所堡、康熙五十九年钱粮米豆草束俱宜蠲免、但目今系有军务之时。除米豆草束外。将康熙五十九年、额徵银九万八千一百两零、尽行蠲免。尔部行文该督抚、通行晓谕、实心奉行。务俾均沾德惠、以副朕曲轸边民之至意。倘或借端科派、泽不下究。该督抚严察指参、从重治罪。尔部即遵。谕行。　　

○议政大臣、军前召至大臣、九卿等遵上□日议覆、送往新胡必尔汗兵八千、为势稍弱。应再添兵四千。令额驸阿宝、亲身带厄鲁特兵五百名、副都统常龄、带察哈尔兵四百名同往。其柴旦木驻防之都统阿尔纳处二千兵内、派一千五百名、令侍卫阿齐图等、带领前往。大将军留驻穆鲁斯乌苏三千兵内、拨派一千六百名。此进藏之兵共一万二千名。派大臣一员、授为将军、给与印敕、令其统理。新胡必尔汗、封为达赖喇嘛。应给印敕名号等项、令各该处议奏。都统延信、楚宗、公策旺诺尔布、侍读学士常授等回时。令与大将军商酌。青海台吉等、若实心送去、即将新胡必尔汗、与兵马一同前往。若俟事定之日、送去。令暂住滚穆布木庙内。先遣大兵将藏地攻取令阿宝所领之五百兵、并察哈尔四百兵、满汉二千兵、青海二千兵、俱驻扎看守再令都统法喇等、酌量带兵、由巴尔喀木一路前进。噶尔弼、年羹尧、亦派兵二千名、发往法喇军前。都统武格带往兵内、挑选满兵一千、绿旗兵二千。满兵、令都统武格、副都统吴纳哈统领。绿旗兵、令总兵官赵坤、马会伯统领。前往与法喇之兵会合。应于何日起程、何地会合之处、令大将军咨行商酌、约会一同前进再将阿尔泰二万兵内、挑选一万五千令裹带三月口粮。于六月下旬、自布喇罕、布鲁尔、两处前进。若策妄阿喇布坦不行防备、即深入袭击。若知觉防备、将兵速行带回。巴尔库尔一万三千内、挑选一万。令三千兵、轻骑袭击吐鲁番。二千兵、轻骑袭击乌鲁木齐。所余五千兵、令其徐徐前进、接济袭击乌鲁木齐之后。此袭击之兵、俱令裹带两月口粮。于七月初旬、与阿尔泰之兵、约定前进。其袭击之兵、及驻扎之兵、令何人统领。进藏之兵、于军前大臣内、派何人为将军。及西宁等处提督总兵官内、将何人派往之处。伏候谕上□日。得上□日、此议甚详。事务关系重大。著行令大将军等、与青海台吉等、公同定议具奏。　　

○壬戌。议政大臣等遵上□日议奏、京城满洲兵每佐领派鸟枪护军一名、护军一名、鸟枪马兵一名、派护军统领一员、副都统二员统领。每旗派护军参领一员。每翼派鸟枪、护军参领一员。骁骑营之火器营、各派参领一员、委为夸兰大。前往西宁。所派大臣官员、支给五年俸银、兵丁、支给二年钱粮。令其置办。将骁骑营兵作一起、令副都统一员统领。护军作一起、令护军统领一员、副都统一员统领。俱于明□山戊不□二月内起程。再查从前曾令山西大同、平阳等处、绿旗步兵一千名、在甘州预备。今派一万二千兵进藏。明□山戊不□若送达赖喇嘛登禅榻。即令此一千步兵、前往看守。从之。　　

○癸亥。孝庄文皇后忌辰。遣官祭暂安奉殿　　

○甲子。上自畅春园回宫　　

○丙寅。□山戊不□暮。祫祭太庙。遣散秩大臣伯法尔萨行礼　　

○遣官祭永陵、福陵、昭陵、暂安奉殿、孝陵、孝东陵、仁孝皇后、孝昭皇后、孝懿皇后陵　　

○遣官祭太□山戊不□之神。　　

○丁卯。赐朝正外藩科尔沁、乌朱穆秦、蒿齐忒、翁牛特、扎鲁特、喀尔喀、杜尔伯特、巴林、苏尼特、毛明安、克西克腾、郭尔罗斯、王、贝勒、贝子、公、台吉等、及内大臣、大学士、侍卫等宴。　　

○旌表八旗节妇、满洲陆什妻查氏等十五人、蒙古、鄂谟克图妻关氏等七人、汉军、马光显妻杨氏一人、直隶各省节妇、熊超妻邓氏等十人、贞女阮淳聘妻沈氏等三人、孝子严寅清、各给银建坊如例　　

○是□山戊不□。人丁户口、二千四百七十二万二千四百二十四。又永不加赋滋生人丁、二十九万八千五百四十五。田、地、山、荡、畦地、七百二十六万七千八百二十二顷五十亩有奇。徵银、二千八百一十五万四千五百五十二两有奇。米、豆、麦、六百九十万二千二百三十五石有奇。草、四百五万五千六百六十五束。茶、二十九万五千五百二十引。行盐、五百一十一万五千七百二十五引。徵课银、三百七十七万三千六百五十五两有奇。铸钱、四万三千七百四十五万五千八百有奇。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百八十六



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百八十七　　

康熙五十九年。庚子。春。正月。戊辰朔。上诣堂子行礼。还宫。拜神毕。御殿。王以下、文武各官、外藩王、及使臣等、上表朝贺。停止筵宴。　　

○朝鲜国王李焞、遣陪臣赵道彬等、表贺冬至、元旦、万寿节。及进□山戊不□贡礼物。宴赉如例。　　

○辛未。上幸畅春园。　　

○壬申。谕议大臣等曰、太祖太宗时满洲兵。凡遇征战。马匹口粮、自备行走。所向立功。并无迟误。今官兵行走处、马匹口粮器械等、俱给帑置办。且以为不足而怨咨生焉。此皆由该管官、不行严饬之故也。朕办理军务。阅历甚多。向时攻取岳州。但从陆路抵御、许久不克。朕谕令于洞庭湖、务备船只、以水路遏贼贝察尼奏、湖中风浪甚大、船不能行。恐有碍于兵丁。请彻战船。朕谕以岳州城已被困、不久即下。若将战船彻回、贼得由水道往来何能有得岳州之期哉。于是不彻船兵。严饬看守。未几而岳州下矣。再征讨云南时满汉官兵、合计四十余万。贝子章泰等。离云南城四十里安营。一面临湖一面抵山。并未设兵湖中。断其水路。致贼冠米粮照旧运行、城内并无危急。后赵良栋率宁夏兵至。云我等大兵、连营四布。不就近速战、迨至日久、米粮不继。满兵无妨、绿旗兵何以存立耶。章泰云、皇上豢养之满洲、岂可轻进、委之于敌。且尔兵远来、亦宜休养。何可令其伤损。赵良栋不从章泰之言。自率标兵、前往力战、夺取得胜桥。而赵良栋之兵、亦瘁甚矣。章泰又向赵良栋云、尔兵已瘁。应暂彻回。令总督蔡毓荣、率兵看守。赵良栋云、我死战所得之地肯交与他人看守乎。因此章泰亦进军围城。贼兵被逼而出。在桂花寺地方、与我兵接战、大败之。吴世璠等、仓皇失措。无所逃匿、仍自杀。余贼献城投降。此亦由决于进战、乃得成功也。再出征乌阑布通时。阿密达因天晚彻兵。云皇上必不以彻兵故、遂杀我等。将兵彻退索额图、明珠、选勇士数百人、近身防护。勇士云、挑选我辈、原拟或战或追。讵意止令防护。共生忿怨。后中路出兵时。令大臣官员等会议进兵之处。众皆谓不可。独朕与费扬古、以兵为可进、决意进兵。及至科图地方、众皆不欲前发大臣等劝朕彻兵。朕谕以祭告天地太庙社稷。亲统兵前来不见贼踪如何骤行彻去。不允所请将兵前进。噶尔丹闻我兵威、甚是惊惧、鼠窜而去。朕选兵令马思喀为将军、尾追噶尔丹。又遇西路兵攻击、大败之。朕将中路初次运到之米、遣明珠速送至费扬古军前。二次米、亦即令续送。三次米内、朕但留十八日口粮、余俱送西路军前。是以西路兵丁、未至饥馑、得保全而回。彼时若轻信大臣等言、中道彻兵、则两路兵丁、安得立功奏凯耶。今观领兵大臣官员等、祗为保身之计、不以国事为重。内存私意、彼此争论不和。又向兵丁等、沽名市恩、多取口粮。及不能＜马犬＞载、至于抛弃、全无珍惜之意。如此居心行事、可乎。朕之满洲兵、俱极精练。全在领兵者、将国家之事、专心办理。不图安逸。赏罚严明。则断无错误。进兵西藏时。色楞不候众人、独自前往。额伦特亦随后追至。为国家奋不顾身。虽至失机、岂可论伊等进兵太速乎。今策旺诺尔布、系差往策应之兵、而迟延不前。虽伊所统兵丁、善全而归、伊属下之兵、固然感念、于国事有何裨益。惟西路阵亡兵丁、朕甚为怜悯。当分别加恩。至大臣官员等、在部院衙门、亦能清廉自守。右行军大事、又非仅清廉自守者能胜任也。朕年少时。每于讲武练兵等事、违命者必惩以法内外大小、悉知儆惕。由此观之。训练之事不可疏忽也。兹众喀尔喀、及青海等、俱服朕之风化。而策旺阿喇布坦之人、霸占藏地、毁其寺庙、散其番僧。青海台吉、理应弃命忘身、奋勇致讨。乃伊等口称维持黄教、却无实心效力之人策零敦多卜、领兵在藏。以我兵隔远、不能往救。朕思伊等兵、步行一年有余、忍饥带馁、尚能到藏。我兵顾不能至乎。今满汉大臣、咸谓不必进兵。朕意此时不进兵安藏、贼寇无所忌惮。或煽惑沿边诸番部、将作何处置耶。故特谕尔等。安藏大兵、决宜前进。　　

○癸酉。孟春。享太庙。遣领侍卫内大臣公马尔赛行礼。　　

○遣官祭太□山戊不□之神。　　

○甲戌。世祖章皇帝忌辰。遣官祭孝陵。　　

○己卯。诸王大臣等奏、皇上御极六十年。请行庆贺典礼。上谕曰、朕在位五十九年。皆由上苍眷佑、先圣造福之所致也。见在西陲用兵、军民劳苦。去□山戊不□正月朔日食。今年七月朔、又值日食。海洋飓风、飘没官兵船只山左东三府、水发被淹、黎民饥馑。淮黄水大、仅能抢护。人心风俗未尽淳。官箴政事未尽理。此正君臣孜孜求治之时庆贺之事、著停止。　　

○辛巳。以上元节、赐外藩科尔沁、乌朱穆秦、蒿齐忒、翁牛特、扎鲁特、喀尔喀、杜尔伯特、巴林、苏尼特、毛明安克西克腾、郭尔罗斯、王、贝勒、贝子、公、台吉等、及内大臣、大学士、侍卫等、宴　　

○壬午。上元节。赐外藩王、贝勒、贝子、公、台吉等、及内大臣、大学士、侍卫等、宴。　　

○丙戌。赐朝正外藩王、贝勒、贝子、公、台吉等、银币鞍马有差。　　

○辛卯。祈榖于上帝。遣领侍卫内大臣公马尔赛行礼。　　

○壬辰。户部等衙门议覆、广东广西巡盐御史昌保疏言、两广盐课、有历年积欠、九十一万余两。康熙五十七年十月、经督臣杨琳题请先完新饷、旧欠五年带销、奉上□日督臣兼理、各属凛遵、臣于康熙五十八年三月到任、查旧欠全未清完、因截住旧盐、饬完新饷、不但旧欠屡催罔应、新饷又复拖欠。且场盐缺少、私盐横行。臣力不能任。请将臣彻回、交督抚管理。庶新旧课饷、得按年清完。应如所奏。将两广盐务、并新旧钱粮、交与广东广西总督杨琳专理。从之。　　

○癸巳。工部议覆、吏科给事中纪遴宜条奏、一、河工道厅佐贰等员缺出、日久始题。致有营求请托等弊。应定限一月内、令河臣拣选、即行题补。如违限具题者、不准补授。一、河工所需草束。河厅差役、向民间采买、不无借端扰累。嗣后凡置办工料。请严饬厅员、协同地方官购买。不得短价多收、令民运送。如有累民之处、或经首告、许该地方官详报总河、督抚、据实题参。如总河不行题参、经督抚题参者将总河、及道员等、俱照徇庇例议处。应如所请。从之。　　

○丁酉。上自畅春园回宫。　　

○命抚远大将军允禵率前锋统领弘曙、移驻穆鲁斯乌苏。管理进藏军务粮饷　　

○授都统宗室延信、为平逆将军、率兵进藏。以公策旺诺尔布、副都统阿琳宝、额驸阿宝、随印侍读学士常授、提督马见伯、总兵官李麟参赞军务。　　

○调西安将军宗查布、驻防西宁。平郡王讷尔素、驻防古木等地方　　

○调出征和硕裕亲王保泰子广善、和硕简亲王雅尔江阿子永谦、固山贝子鲁宾、护国将军敬顺、回京。从抚远大将军允禵请也。　　

○礼部尚书贝和诺、以老乞休、温上□日慰留之　　

○议政大臣等议覆、原任西安将军席柱、呈请自备鞍马、往军前戴罪效力。应如所请、发往阿尔泰军前效力。从之。　　

○刑部议覆、差往浙江审事刑部尚书张廷枢等疏言、臣等遵上□日、察审浙江巡抚朱轼、疏参浙江巡盐御史哈尔金、贪纵不法等款。除哈尔金纵容家人挟妓饮酒、殴打民人、轻罪不议外。其收受商人朱永宁等、馈银七百两入已。应拟绞监候。但系不枉法赃、又事犯康熙五十七年恩诏以前、请照律减等枷责。应如所奏。从之。　　

二月。戊戌朔。祭大社、大稷。遣户部尚书孙渣齐行礼　　

○宗人府题皇上六十年来、教养宗室、屡次加恩。自亲王以下至闲散宗室觉罗等俱赐以厚禄。其贫苦者、赐之田房奴仆年高者、赐御书匾额表扬。吉凶等事、特立官库、赐给银两乏嗣者、特施洪恩、为之立后。所以宗室觉罗等、各得自立恒产。臣等请将康熙元年起。皇上豢养教诲宗室等屡次所颁上谕并恩赏之处。逐一开载。于宗人府衙门、建碑刻文、永垂万世、报闲　　

○刑部题、直隶各省、有盐枭就抚之后、复行贩卖私盐者。应将本犯解部、充发和布多乌阑古木地方。其从前受抚出结之地方专汛兼辖各该管官、俱照失察例议处。从之。　　

○甲辰。上巡幸畿甸。命皇三子和硕诚亲王允祉、皇九子固山贝子允禟、皇十五子允禑、皇十六子允禄、皇二十子允祎、随驾。是日、启行、驻跸南苑。　　

○旌表直隶烈妇、李旺山妻屈氏、逼奸不从、投水完节、给银建坊如例。　　

○乙巳。上驻跸夏村。　　

</div>
    <div class="pagination">
<a href="清实录康熙朝实录_page657.html">上一页</a><span>...</span><a href="清实录康熙朝实录_page653.html">653</a><a href="清实录康熙朝实录_page654.html">654</a><a href="清实录康熙朝实录_page655.html">655</a><a href="清实录康熙朝实录_page656.html">656</a><a href="清实录康熙朝实录_page657.html">657</a><span class="current-page">658</span><a href="清实录康熙朝实录_page659.html">659</a><a href="清实录康熙朝实录_page660.html">660</a><a href="清实录康熙朝实录_page661.html">661</a><a href="清实录康熙朝实录_page662.html">662</a><a href="清实录康熙朝实录_page663.html">663</a><span>...</span><a href="清实录康熙朝实录_page659.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
