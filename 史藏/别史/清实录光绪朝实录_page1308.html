<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1308 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1308 页/共 1316 页</h1>
    <div class="content">○以捐赀修桥。予云南员绅段逢海奖叙。　　

○蠲免云南会泽县上年被水地方租粮。　　

○甲午。谕军机大臣等、电寄张人骏、电悉。广东飓风为灾。覆没船只。吹坍民居。并伤毙人口多名。该省大水之后。继以风灾。深堪悯恻。著该督分饬官绅协力拯救。妥为赈抚。毋得稍存膜视。并将续查情形。汇齐奏报。　　

○又谕、电寄锡良、电悉。高而谦既无应得处分。著准其免议。　　

○又谕、电寄赵尔丰、电悉。著温宗尧、改由海道迅即赴藏。　　

○陆军部奏、湖北江苏陆军。编练各成一镇。请派大员考验。得旨、著派副都统王英楷前往认真考验。　　

○东三省总督徐世昌等奏、海城县三家子石佛寺青天嘴等处。河道淤塞。水涨淹田。请拨款疏浚。又奏同江口改挑河道保＜目辟＞行＜匧心＞口＜韦未＞＜夗贝＞商埠。拨款兴修。均下部知之。　　

○又奏、奉省渔业公司。改归商办。另设官局。专办保护事宜。以清权限。又奏、设立森林学堂。种树公所。均下部知之。　　

○两广总督张人骏奏、刑律草案。应改者数商。曰正文义。明等差。重名教。尊国制。慎机务。维风俗。得旨、著修订法律大臣、暨法部、汇同学部前奏。详慎斟酌。另订具奏。　　

○出使考察宪政大臣达寿奏、请改立宪政体。钦定宪法。并进呈记录一册。又奏、宪政要目分六类。一日本宪法历史。一比较各国宪法。一议院法。一司法。一行政。一财政。又奏、国会年限。无妨豫定。宪政豫备。不可过迟。又奏、宜先立内阁统一中央行政机关。均下宪政编查馆知之。　　

○改铸奉天抚顺县印信。添铸复州州判钤记。从东三省总督徐世昌请也。　　

○以捐款助学。予广东南海县职绅李肇源奖叙。　　

○乙未。谕内阁、联魁奏。特倢■＜曰融＞■＜石木＞贪劣不职各员一摺。新疆巴楚州知州张躁光、采买累民。玩视公令。温宿县知县鲁鼎绪、驭下不严。浮收草价。前署洛浦县知县候补。知县顾廷奎、徵草违章。工于牟利。候补知县姚荣炳、贪残暴戾。民怨甚深。朱佩蘅、行检有亏。被人指控。张舒锷、勒索愚氓。事发狡避。柯坪县丞潘宗岳、任性妄为。卤莽偾事。候补府经历曾寿钧、营私嗜利。胆大妄为。候补县丞施再萌、侵吞公款。惟利是图。英吉沙尔厅照磨彭善田、制行不谨。有玷官箴。候补巡检童光炤、行止不端。被控有案。常立庭、身家不清。行为卑鄙。康炳森、缠讼不休。行同无赖。代理轮台县知县署轮台县典史候补巡检萧学诚、假公济私。利心太重。前署沙雅县典史候补巡检苏楷、贪污不法。有玷官常。均著即行革职。莎车府知府甘曜湘、委靡不振。难资表率。前署和阗直隶州候补直隶州知州捐升知府车玉衡、性嗜奔竞。颇滋物议。均著以通判降补。准补布库大使谭承璠、年少喜事。不知检束。著开缺另补。　　

○谕军机大臣等、电寄台布等电悉。留备旗垦之款。著解交甘肃藩库另款存储。由该将军等随时撙节提用。核实造报。　　

○法部奏、变通习艺人犯办法。从之。　　

○御史王履康奏、山东盐斤加价。他省不得援以为例。下部知之。　　

○又奏、整饬吏治。从州县久任入手。下吏部知之。　　

○东三省总督徐世昌奏、覆陈匀定州县公费。报闻。　　

○又奏、江省拟建图书馆。以开风气。下部知之。　　

○山西巡抚宝棻奏、覆陈晋省同蒲铁路。现由各绅商次第兴办。成效可期。下部知之。　　

○以争回矿约。始终维持。予山西职绅渠本翘以四品京堂。刘笃敬以四五品京堂候补。　　

○丙申。谕内阁、张人骏奏、请将已革提督苏元春量予恩施。保全末路等语。苏元春著加恩准其释回。　　

○谕军机大臣等、电寄端方等电奏悉。所请将已购之铜。尽数开铸当十当五当二各铜圆。以维市面而清欠款。著度支部速议具奏。　　

○给发奉天安东商埠商务总会关防。从农工商部请也。　　

○以沪甯铁路出力。予故道员林贺峒优恤。　　

○旌表苦节全孤南洋华侨方廷策之母陈氏。　　

○丁酉。谕军机大臣等、电寄赵尔巽、电悉。所请以王秉恩充驻宜昌铁路总理。洪子祁帮办路工。杜成章管理路款各差。著照所请。该部知道。　　

○候补四品京堂劳乃宣奏、立宪国必使人人识字。中国字多义奥。难遍通晓。谨订肬■闲字谱录。恭候钦定颁行。下学部议。　　

○顺天府奏、设局整顿顺属捕务警务。并刻木质关防。报闻。　　

○两江总督端方奏、淮南盐引。产不敷销。亟须培养商穴

■士■黾。增铺新池。借北济南。俟淮南增有确数。仍将新池额引归北。以清界限。下部之知。　　

○又奏、山东安徽两省。饬属捕蝗情形。得旨、攻即会同实力扑捕。毋留余孽。　　

○又奏、江甯驻防。兴学习艺。请筹拨经费。下部知之。　　

○两广总督张人骏奏。先师孔子诞期。请饬部增议祭典。下礼部议。　　

○江苏巡抚陈启泰奏。苏省原有飞划中左右前后五营旗。陆续编改。章制紊乱。今将旧营旗及苏捕水师暨添募之新中一营。改编五营。归并一军。统名苏省飞划水师巡防队。以画一营制。下部知之。　　

○以庸劣不职。革江苏参将王化盛、徐人熊、都司方章荣职。　　

○戊戌。中元节。遣官祭奉先殿。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭庄顺皇贵女滟巳园寝。端慧皇太子园寝。醇贤亲王园寝。　　

○谕军机大臣等、有人奏、道员庸闇溺职。州县贪暴殃民。请旨饬查一摺。著增韫按照所倢■＜曰融＞■＜石木＞各节。认真查办。毋稍徇隐。据实具奏。原摺著钞给阅看。　　

○安徽巡抚冯煦奏。中外立国。情事有殊。印花税骤难举办。下部知之。　　

○予御贼捐躯。故前安徽合肥县知县张文斌建祠。事迹宣付史馆立传。从安徽巡抚冯煦请也。　　

○以捐款助赈。予江苏娄县封职张元音妻潘氏郁氏建坊。　　

○准出使大臣李家驹收佩日君所赠宝星。己亥。两江总督端方奏、报明南洋测绘学堂。兼地形测量办理情形。并开办三角测量日期。下陆军部议。　　

○密云副都统德麟奏、密云举办工商实业。苦乏的款。请饬部拨。以资周转。下部议驳。　　

○又奏、遵设禁烟查验公所。请饬直督拨发公费。下所司知之。　　

○予坠海身亡。出洋随员通判职衔徐瑞彝优恤。　　

○予阖门殉难前广东防城县知县宋渐元建立专祠。　　

○赏法使署武随员伯理索宝星。　　

○日本伯爵大隈重信进呈日本开国五十年历史。　　

</div>
    <div class="pagination">
<a href="清实录光绪朝实录_page1307.html">上一页</a><span>...</span><a href="清实录光绪朝实录_page1303.html">1303</a><a href="清实录光绪朝实录_page1304.html">1304</a><a href="清实录光绪朝实录_page1305.html">1305</a><a href="清实录光绪朝实录_page1306.html">1306</a><a href="清实录光绪朝实录_page1307.html">1307</a><span class="current-page">1308</span><a href="清实录光绪朝实录_page1309.html">1309</a><a href="清实录光绪朝实录_page1310.html">1310</a><a href="清实录光绪朝实录_page1311.html">1311</a><a href="清实录光绪朝实录_page1312.html">1312</a><a href="清实录光绪朝实录_page1313.html">1313</a><span>...</span><a href="清实录光绪朝实录_page1309.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
