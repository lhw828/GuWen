<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 117 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 117 页/共 367 页</h1>
    <div class="content">　　○己酉泰宁朵颜福余三卫夷人都指挥等官董庾等十五员各奏称进送马匹传报消息在边效劳有功乞各随贡加添三表里衣服一袭从之○工部覆直隶巡按苏酂题少卿徐贞明奉命经略水患穷源溯委遍历周咨措处财用一一列款于畿甸水患大有裨益一疏浚深州霸州等处河道共该夫役银一万九千三百一十三两一钱除霸州道属见有堪动官银三千七百八十两余于真定府存留赃罚银内动支二千两保定府五千两河间府八千五百三十三两一钱凑足前数委官及时兴举务要挑浚如法河流通利一＜锍-釒＞浚安州雄县保定等处河身及挑筑束鹿深州河堤所用人夫随便役民其工食之费要于各府州县积谷内酌量动支仍劝谕富民有能慕义倡众损赀助役者酌量旌异以示劝率一修建河间任丘桥梁及垫筑道路共该银三千六百八十八两有奇宜暂借该府官银抵用一挑复河间献县滹沱旧行子牙河之道因路远工多难以骤举宜行抚按转行道府估工议费另行题请俱从之
　　○庚戌吏部等衙门题考察方面官员副使等官郑一信等共六十八员得旨罢黜降调如例
　　○狭西慧济扯把等寺番僧马你完卜等八名赴京进贡宴赉如例
　　○辛亥升兵科都给事中王致祥为太仆寺少卿
　　○吏部举贤能官二十六员来朝布政使等官衷贞吉等二十二员在任参政等官李廷仪等四员  上命炤五年例纪录擢用
　　○壬子参议徐大任周思敬李学一各以考察不及调简大任前任河南调广东思敬江西调狭西学一湖广调四川
　　○复除原任广西副使虞德烨为湖广副使仍炤原升从三品服俸管事原任山东副使刘鲁仍得原职
　　○以户部贵州司郎中王汝廉为狭西副使南京户部河南司署郎中事主事姜召为狭西佥事
　　○以蔡国珍为福建副使李盛春为江西右参议甘雨为浙江佥事皆致仕经荐从吏部推举以原职起用也
　　○以原任云南左参政黄思近补广东左参议以考察不及降
　　○吏部等衙门题考察贪酷知府等官张珩等共十四员行各该衙门严行提问应朝者旧有拏问之例今  皇子诞生国有大庆虽囹圄罪人尚欣欣然有更生之望而况各官叨尘轩冕所论事迹未必一一皆真合从宽典止令巡按御史提问追赃以正其罪庶恩威并著情法适中而大典为益重矣有旨都著革职为民巡按严提究问追赃立限具奏
　　○甲寅巡抚云南刘世曾题罗雄县逆舍者继宗僄狡锋侠鸷悍狂悖自以垂手过膝潜蓄异谋祭炼甲丁刻镂符篆广招亡命巨奸鸡鸣狗盗之雄又蓄养川贵江西等处兵勇三千余众日演象阵凡硝黄鉄器禁入夷方之物罔不充盈武库劫掠邻境以广积储无一处不遭其凶残告泰山崇勾牌海逝即三尺童子莫不知之而思啖其肉也弑父妻母之后逆谋益急不惟不出听勘又阴借兵水西幸为贵州缉获移咨于臣臣但禁安酋勿得假兵于贼置不问岂玩此门庭寇哉窃逆肘腋心腹间固难措手复谓滇西疮痏甫平脱再徵调民且弗堪意欲反侧子回心输款以自赎也乃贼罪孽贯盈逆计愈决擐甲援旍枭獍万状声犯师宗则居民奔溃四野无烟声犯广西则郡城震悸画相矍视臣令开诚安抚翼犹可以暂寝邪谋贼竟尔负固威覊往抚职官恣杀资氏夷众毁其村寨更分其兵为七哨各路犯顺之势勃不可遏盖贼有不虚生之殊骨故有不可返之雄心贼地称独险跨三省之襟喉计复多年兼万端之变诈跳梁伏穴皆有所资而我患切剥肤稍难为力除便宜迭集近兵调度防御及与按臣多方筹画相机处剿合先驰奏有旨这土夷凶顽叛逆地方官如何不先制驭致令猖獗姑不查处著令抚镇臣相机剿处以靖地方
　　○乙卯以南京镇抚许国威任南京小教场坐营
　　○命浙江军门游击王接武分守杭嘉湖地方参将京城巡捕把总徐尚忠为神枢十营佐击狭西总兵坐营中军何崇德为总督标下左营游击
　　○升浙江副使费尧年为福建左参政复除原任浙江右参政王廷诗为山东右参政升山东登州府知府王以纁为河东运使补升狭西右布政使梁问孟为本司左布政使○复除原任礼科都给事中顾九思为兵科都给事中
　　○以河南按察使刘世赏为河南右布政四川按察使赵睿为广西右布政广西右参政张偲为福建按察使顺德府知府王守诚为山东副使贵阳府知府周一经为四川副使高州府知府李熙为广西副使庆远府知府王文炳为贵州副使巩昌府同知李启源为四川佥事兵部职方司署员外郎事主事万世德为狭西佥事荆州府同知高则益为云南佥事
　　○革龙虎左卫指挥佥事鲍举广洋卫署都指挥佥事赵云龙任以兵部题参贪纵不简也
　　○兵部题锦衣卫已故都指挥同知陈书妻吴氏奏乞将男陈尚思递减承袭一节为炤陈万言授职之后据例止应再袭一辈缘以  世庙元后之家节奉特旨准令承袭是以陈书得减袭都指挥同知陈应龙得减袭指挥佥事通计已减袭三辈辈矣今陈尚思系四辈似难准其再袭但系  世庙元后懿亲与别戚不同而陈应龙授职未久旋即病故情亦可悯应否减级量袭伏乞  圣裁有旨陈尚思准袭副千户一辈以后再不许越例陈乞仍令该科记之
　　○以大宁都司军政佥书署都指挥佥事齐擢为山东都司军政掌印
　　○丙辰吏部将考察各官徐时可等一十八员复加评品分别以听  上裁俱依拟其赃私数多仍行巡按提问
　　○太子少保吏部尚书杨巍＜锍-釒＞请罢归  上温旨慰留之
　　○总督宣大山西等处太子少傅兵部尚书兼都察院右副都御史郑雒以御史辛志登弹劾十二罪奏辩略云臣抚大同前官所留商税不过六七百两臣到任三年有余所积至八千余两升任之日造册留与接管官员逃故军粮严行各营径自还库今谓动支商税逃粮打造银器及受郭总兵之金是谁为之而冤及于臣也三镇市货俱各巡抚差官买办唯臣标下抚赏则著落大同委官带买此贡市以来相沿旧事二三年臣见带买不便臣军门抚赏叚布唯行该道于巡抚所买市货内取用还给价值又节行各抚臣将所买市货严为估算勿容冒破今谓臣扣留银两稍买奇货是谁为之而冤及于臣也所言标下易马每年二千匹不知是夷人求买之马乎是标兵骑操之马乎乃每匹值三五金而扣留数金臣不知也军门标下掖营旧多积弊臣极力厘革节年所省数多臣具奏将存积之数抵补十二年客饷其应发七万五千两扣贮太仓此各镇之所绝无者谓臣乾没库银则臣标兵数多岂一年枵腹不支粮饷也防秋事毕抚镇各道旧有一宴委实虚文糜费自臣任事痛加裁革今一币不受此三镇官军所共知者谓臣滥受馈遗是谁为之而冤及于臣也冯保非臣安肃县人乃臣县亦有房屋既籍没变卖各承买有人安得谓臣吞买且既谓臣用价吞买又密语冯保待回付还此何谓也军门夜役旧多冗设今逐事裁革今分两班每班止五十名听候差遣乃谓五百名每名毋年要常例一两臣忝窃大臣官尊禄厚乃贪昧求索下及贱役恐贪夫亦不为也及谓臣媚虏私增四十万金不知互市抚赏三镇巡抚各自支销各有岁报臣标下亲支抚赏每年一镇旧取四千两臣久任撙节数多截长补短支用今每年每镇所取银或二千两或一千五百两大约岁费不过七八千两该道稽查出纳今谓每岁私增四十万两是取足于户部乎是扣除于军粮乎臣与三镇抚臣奏缴文册在科可一查而知也＜锍-釒＞入  上以雒久历边陲任事省费慰留之
　　○丁巳户部尚书毕锵上疏乞引年休致  上温旨慰留
　　○番僧马你完卜共九百一名进贡马并铜佛铜塔等物到京□审无碍给赏如例
　　○夺云南总兵官沐昌祚禄未二月以大计不行自陈也
　　○原任山西大同府通判杨士魁起复隐匿调简情由朦胧起文查参治罪仍于调简外降二级
　　○巡抚浙江兵部右侍郎兼都察院右佥都御史温纯题浙省南北二关开设已久南关竹木板枋无分正额多余俱应扣分难以议免其北关税银原额各止数千近乃增至四万相去太远使非苛取何以得此据开卷轴等项其物甚微既不应税即税亦不甚多而在贫民实苦剥削难堪相应革免从之○戊午以山西按察使张一霁为狭西右布政狭西右参政王体复为河南按察使江西左参政傅作雨为四川按察使两浙运使游应乾为广西左参政浙江副使张孙绳为四川左参政湖广德安府知府齐一经为浙江副使河南彰德府知府李瑱为山东副使湖广右参议武尚耕广西柳州府知府陈大猷俱为四川副使湖广右参议邢侗为狭西行太仆寺少卿四川佥事叶宪狭西凤翔府知府戴凤翔俱为狭西苑马寺少卿
　　○锦衣卫镇抚等官夏文等因三次失朝令法司治罪完日还职
　　○己未升李以谦张维新刘尚志张栋为右给事中以谦户科维新礼科尚志栋俱本科
　　○太子少保吏部尚书杨巍再＜锍-釒＞乞休上温旨慰留○以前军都督府佥书定西侯蒋建元掌南京左军都督府印管事左军都督府泰宁侯陈良弼掌前军都督府印管事南京中军都督府带俸忻城伯赵泰修为南京中军都督府佥书管事
　　○以狭西都司军政佥书署都指挥佥事田雨为狭西行都司掌印神枢营右副将署都督佥事任大同为南京后军都督府佥书管事神枢营左副将署都督佥事王□为南京右军都督府佥书管事
　　○以管理红盔将军武进伯朱世雍为后军都督府佥书管事
　　○以万全都司军政佥书署都指挥佥事许国忠为大宁都司军政掌印浙江总捕都司署都指挥佥事金秉钺为浙江军门标下右营游击管理中军事务○庚申  孝静毅皇后忌辰遣南和伯方烨祭  康陵
　　○辛酉升狭西副使党馨为本省右参政狭西苑马寺卿兼按察司副使赵焞为本省右参政山西副使栗在庭为山东右参政山东提学副使范谦为湖广右参政福建佥事刘朝噩为湖广右参议
　　○升山西右参政刘浑成为本省按察使直隶真定知府王在聘为狭西副使徽州知府高时为浙江副使
　　○升江西右布政使苏愚为广西左布政使
　　○起用原任江西左布政使刘继文为四川左布政使原任湖广右参议梁纲为狭西左参议
　　○升山东按察使宋应昌为江西右布政使河南右参政李廷仪为狭西按察使福建右参议乔木为云南副使南京兵部武选司署郎○庚申  孝静毅皇后忌辰遣南和伯方烨祭  康陵
　　○辛酉升狭西副使党馨为本省右参政狭西苑马寺卿兼按察司副使赵焞为本省右参政山西副使栗在庭为山东右参政山东提学副使范谦为湖广右参政福建佥事刘朝噩为湖广右参议
　　○升山西右参政刘浑成为本省按察使直隶真定知府王在聘为狭西副使徽州知府高时为浙江副使
　　○升江西右布政使苏愚为广西左布政使
　　○起用原任江西左布政使刘继文为四川左布政使原任湖广右参议梁纲为狭西左参议
　　○升山东按察使宋应昌为江西右布政使河南右参政李廷仪为狭西按察使福建右参议乔木为云南副使南京兵部武选司署郎中事主事杨时宁为狭西佥事
　　○升广西太平府知府王命爵为两浙运使
　　○兵科都给事中顾九思等＜锍-釒＞言贵州抚按官舒应龙毛在谓贵州会城有藩臬而无府县隆庆间设有贵阳府县犹未备今议改程蕃旧治为州就彼弹压诸司及以贵竹平伐二土司并归化新哨二里改入会城为县率以流官治之程蕃改府为州改通判为知州等官虽名色稍变而事体无更又城池学教公廨等项依然具在无烦改作彼中人情似亦相安是计之得者若贵竹平伐二司昔以土司世世相承而今流官矣昔以土司雄长一方而今丞簿矣规制一更其情或有所不便体统少杀其心或有所不堪而番苗杂处狼子野心未必人人贴服遵我文告可为土人虑者一县之设于会城也尊官大吏环而临之不下数十辈而地当滇南孔道轮蹄络绎土司各分其疆而县官拥一虚位供亿繁冗何以应之此为县官虑者二库贮之钱价有限营运之费用不赀能不那借官帑取办民财乎可为全省虑者三且今滇南不靖蜀复多故而贵阳与二徼接境其可虑不又有大哉章下所司
　　○兵部题覆巡按直隶御史孙愈贤＜锍-釒＞谓北虏顺义王乞庆哈于万历十三年十二月病故钤束无人名位未定诸夷散乱事属可虞宜申饬边防至于嗣封一节俟彼大势既定伦次已明听其自行乞求然后徐为酌应必使操纵之权我制人而不制于人斯为万全之策有旨该镇防范抚驭机宜督抚官用心处置○加北路参将麻承勋上西路参将倪尚忠副总兵职衔仍管该地方参将事
　　○辽东总兵官宁远伯李成梁以兵科给事中邵庶论其怙宠挟权疏辩乞休有旨慰留
　　○延绥巡抚梅友松题请延镇东路永兴堡向来改属孤山参将管理其中兵马又摘发强半隶之神木参将操备彼此牵制遇警推诿要将永兴堡地方军马及墩台三十五座与所管边叚俱归属神木参将统辖即于神木参将敕书内增入永兴堡于孤山参将敕书内除去永兴堡部覆依议  上从之
　　○革协守松潘东路左参将王一桂任回卫
　　○刑部等衙门廷劾朝觐官员及在外见任者玩愒岁月怠缓政务请治其岁有旨姑宥令还任供职在外者行文策励○宗人府掌府事驸马都尉侯拱宸奏  永宁公主府中使赵禄率领赵大等阍者董进等拥众入其府第行凶以拱宸责其卒役也  上令究治公主府中使而仍戒拱宸令谨守礼法不得容纵下人
　　○壬戌赐驸马都尉万炜诰命及冠服仪仗鞍马
　　○礼部题会试事宜请广会试制额  上特命取三百五十人著为例
　　○又议试录程文宜炤乡试例删润原卷不宜尽掩初意至于经房额设一十七员书易经旧例各有四房易经卷多合增一房从之
　　○升神机二营参将张咸为神枢营左副将京城巡捕左参将王治为神枢营右副将
　　○癸亥六科查参考成辅臣票拟罚俸  上疑其太轻辅臣奏云考成之法所以稽查勘合催督未完初年类参常一二百件摘参常四五十件俱不过罚治今次六科本内类参不过四十件摘参止五件则是报完者多未完者少比于先年不啻倍蓰其所以不能尽完之故则请为皇上毕陈之如催徵钱粮有水旱灾伤及差繁赋重疲敝刁顽该部以起运钱粮不肯议蠲有司以库藏空虚无从措处多方捶楚则无辜就毙百姓不安盗贼蠭起此臣等所大惧也又如捕获贼犯一节亡命之徒四散奔逸潜踪隐迹无人识认即使朝廷之力不能得之于四方而况抚按专驻一方岂能搜之于别省若以此重责抚按亦不过严督司道比较州县州县无策唯凭应捕人役将平民拷逼承认抵数报完无辜被冤此臣等所大虑也又如提问官员一节有升任远处黜回原籍者行文提取非数月不至或人证不齐招承不服及例应驳问者文移往返又非数月不完若畏避参罚急促了事又恐有鍜炼文致潦草疏略之弊此亦非治体之所宜也  皇上所以警饬臣工肃清吏治不过欲事冶民安而已事苟治不必苛责民苟安不必外求今次罚治仍炤节年明旨为当  上然之
　　○吏部推礼部精膳司郎中张志调补主客司郎中  上曰精膳主客二司职任相等以后只遇缺升补不必挨次调用
　　○吏部题考察既毕恐有遗贤未举遗奸未汰宜申饬抚按加意咨询悉心甄别  上曰抚按考察所属官员须秉公核实毋但以趋承炫耀推荐非人及以仇揭私憎诬枉善类尔部宜覆加详核务协公评
　　○左都御史员缺吏部会推刑部尚书舒化总督仓场户部左侍郎宋纁南京户部尚书傅希挚吏部左侍郎李世达兵部左侍郎石星上以司寇重任舒化执法平允不必改用而特用辛自修为左都御史
　　○升河南副使贾如式为狭西苑马寺卿兼按察司佥事
　　○升南京吏部考功司郎中屠谦为山东副使提督学较
　　○户部覆山东巡抚都御史李辅题称德府原讨白云湖周围五十四里六十步计田一千三百二十顷三十一亩零原未履亩清丈四至参错不齐万历五年曾经前抚按因宋登仕等讦告行府丈勘裁出余地七十一里计田七十顷四亩有零应还历章二县延久未结至万历九年奉例清丈仍将前地裁出断归二县致德王复行具奏今经司道会委多官丈勘明白合将丈余民田七十顷四亩零内以三十五顷二亩一分零给与德府管业余地三十五顷二亩零仍归历章二县炤旧给民承种办纳钱粮丈田书册改正的数庶上下妥便经久可行  上曰湖地既清文明白准炤数分给管业承种不许纷争渎扰
　　○革福建总兵官于嵩任广东总兵官刘凤翔著策励供职四川总兵官李应祥准戴罪管事依兵部覆科道纠拾也
　　○兵部覆大同督抚郑雒题拒墙拒门破胡铁山曰堡地属极边妥用操守其权反轻镇河破虏牛心威平四堡系近内地推用守备其权反重乞将镇河堡守备与拒墙堡操守破虏堡守备与拒门堡操守牛心堡守备与破胡堡操守威平堡守备与铁山堡操守互相更调所管军马钱粮器械等项仍仍旧贯不必纷更从之○甲子  圣母仁圣懿安康静皇太后万寿圣节赐四辅臣上尊珍馔
　　○是日命礼部右侍郎兼翰林院侍读学士王弘诲国子监祭酒韩世能左春坊左谕德兼翰林院侍读赵志皋司经局洗马兼翰林院修撰赵用贤俱补充经筵讲官
　　○兵部覆郑雒题本镇北东路边垣城堡俱已修葺完固惟镇河镇虏二堡尚系土筑不堪防守应用甎石包砌合用军夫匠役应支口粮俱于河南班军所省行粮每年一万石之数内动支盐菜炭价木植等银俱于河南班军价银内动支自本年三月起工限万历十五年九月完报俱依拟从之
　　○稽查未完章奏夺马文炜任养心等俸有差仍申饬严催○乙丑升湖广右参政张更化为山东按察使湖广佥事夏良心为山西右参议户部浙江司郎中李承志为四川佥事
　　○降补原任云南左参政金学曾为福建佥事
　　○云南巡抚刘世曾题兵备官遇有升迁事故必候交代乃南中叵测夷情与西北埒而兵备之任亦不为不重顾候代之例未有奉行脱去后有事谁任其咎乞敕查议  上曰边方兵备官候代离任已有明例该省如何不遵令该科查参
　　明神宗实录卷之一百七十终

明神宗显皇帝实录卷之一百七十一
　　万历十四年二月丙寅朔兵科给事中李弘道＜锍-釒＞荐海瑞颜鲸傅应祯梁纲管志道皆君子之当进者谓兵部尚书张佳胤总督蓟辽时营干回部威逼中军张炌剖心以死且以千金令七人携送夷人之桀骜者被夷人杀死六人大损国威是小人之当退者乞将佳胤罢斥员缺即以海瑞补之颜鲸等并速行起用其于世道不止小补  上览奏谓其牵掜排挤且擅自指缺定拟罚治之
　　○总督宣大太子少傅兵部尚书兼都察院左副都御史郑雒以历官年久罪状日深身既蒙污人将侧目恳恩休致  上慰留之令勿畏避疑谤
　　○丁卯遣大学士王家屏祭先师孔子○户部覆工科给事中曲迁乔等条议二事一议官解甲字等十库钱粮各官解运本色愿自上纳者即行准听毋许官商暗计阻挠扰害将审编一十四名官商查炤派定班次挨拨毋许夤缘搀越一议召买国家设立内库专受四方任土之贡以备取用岁有定数相沿二百余年未闻不足即嘉靖隆庆年间或有召买而数亦不多历查万历元年至十三年供用库约该价银一十三万八千七十四两甲字库价银三万四千八百四十两丁字库价银二十五万五千二百五十七两承运库价银二十八万二千八百二十三两丙字库丝绵价银三万九千八百九十二两银作局金价银二万三千六百三两通共价银七十七万四千四百八十九两夫供用等库之香蜡银朱铜锡油漆金两丝绵等料若掌库将节年存余及新角□羊之物撙节调停奚啻充溢香蜡焚烧有时铜锡油漆制造诸器体质坚固堪用二三十年近亦十余年丝绵温暖柔细亦堪十余年而该监乃动以缺乏为词数烦  宸听不知器用将贮何所给何人而复屡行召买是不可不稽查者  皇上聪明天纵恭俭性成顷未减工部木炭之浮数汰惜薪司内臣之冗员电发飈驰无少疑贰真可为  大圣人之作为矣夫合抱之木蠹自内生日侵月蚀敝坏随之隙漏无几而千丈之堤一旦溃败渐使然也乞敕司礼监将各项召买物料与库收各年物料之数及造作物件见贮若干未造若干应该物料各若干其器物可久用不必新置若干试一简阅而查核之则应否缺欠有无冒破自较然明白矣又乞严谕各库内臣存心体国勿得视前浪请斯或可杜请讨之万一也有旨内库召买间行已有旨今后著加意撙节毋得妄费
　　○以内殿行礼太常寺失误礼部不申明知会罚治有差
　　○戊辰祭  太社  太稷遣公徐文璧恭代
　　○大学士申时行等题恳乞  宸断册立东宫以重国本事窃惟国本系于元良主器莫若长子故汉臣有云蚤建太子所以尊  宗庙重  社稷也仰惟  皇上受  天眷命缵  祖洪图德泽浃于寰区嘉祥钟于胤嗣自万历十年  元子诞生诏告天下五年于兹矣即今麟趾螽斯方兴未艾正名定分宜在于兹查得  祖宗朝故事  宣宗以宣德三年立  英宗为  皇太子时年二岁  宪宗以成化十一年立孝宗为  皇太子时年六岁  孝宗以弘治五年立  武宗为  皇太子尚未周岁也盖冢岁升储所以明震器之重冲年贻哲所以端蒙养之功成宪具存昭然可考今  元子聪明克类岐嶷夙成中外臣民属心已久及兹睿龄渐长阳德方亨册立礼仪允宜修举伏望祗率  祖宗之旧章深惟国家之大计以今春月吉旦敕下礼官早建储位以慰亿兆人之望以固千万世之基至于出阁讲学及朝贺等仪稍俟一二年后睿体充实次第上请伏惟  圣明裁断施行有旨元子婴弱稍俟二三年举行
　　○升南京太仆寺丞丁此吕为湖广佥事
　　○升吏部左侍郎李世达为南京吏部尚书右侍郎海瑞为南京都察院右都御史时吏部推举世达瑞其副也瑞命系特旨云
　　○太子太保兵部尚书张佳胤因李弘道论劾力辩乞休  上慰留之
　　○己巳吏部题覆礼科给事中王三余题今岁开科当考选庶吉士窃谓抡材嫌于＜锍-釒＞不嫌于数而官材之道贵于精不贵于多必裒益之适均斯经常而可久今后凡遇科年考选吉士率以二十余人储养成才留授编简官无过七八辈其余酌量才品分授科道部属等官著为定例永远遵守  上是之
　　○升河南佥事容若玉为江西右参议
　　○庚午大学士申时行等题为再乞  宸断册立东宫以重国本事自古享国长久莫若成周善辅养太子亦莫若成周盖自孩提有识而已备师傅之官抗世子之法矣何者以少成若性胎哲自初不可不早建而预教也本朝  列圣建储多以冲年实取法成周遗意今  元子方及五龄虽未甚壮然比之  宪孝两朝实已过期矣如欲修讲学之故事备朝贺之盛仪则恐婴弱之年勤劳未习臣等岂不知仰承  圣意爱惜睿体今但举行册立之礼在宫中不过一受册在文华不过一受朝仪不甚繁劳不甚久而名号既正则千万世之统攸关典礼一新则亿兆人之心斯慰臣等所以不避烦渎而再有恳祈者也伏祈  皇上念主鬯承祧之重为久安长治之图先议册立以正储位其讲学等仪遵奉  明旨少俟二三年举行则贻燕之谋保爱之道两得之矣  上仍命遵前旨行
　　○兵部尚书张佳胤再引疾乞休  上仍慰留之
　　○辛未命礼部尚书兼文渊阁大学士王锡吏部左侍郎兼翰林院侍读学士掌詹事府事周子义充会试考试官
　　○吏科给事中齐世臣题查云南金腾兵备按察使傅宠临安兵备副使程正谊俱前后闻忧去任世曾所指意者在此据西北见行事例凡丁忧官要将任内经管事务造册呈委邻近该道交明方许离任不知世曾所谓不候代者果不候邻近道抑不候新官乎又不知所指者谁也嘉靖四十二年一例山狭蓟辽兵巡官员如遇升迁务候新官交代其考察被论不在此限万历三年一例狭西边方兵巡官员亦要将任内经管事务造册呈委邻近该道交明不许擅自离任盖亦未言必候新官也及万历十二年题覆奉旨今后冲要边方兵备官员虽系降调还听候交代不许擅离是降调者视昔加严而丁忧者仍循旧例也夫既曰边方则何分于东西南北既当候代则何分于事故升迁乞再申饬凡带兵备职衔者不论升迁降调一体候代其丁忧者亦须呈委邻道交明方许离任不得托言恋事之嫌即图释手以便其私有旨不候代官员著抚按查明具奏余俱依拟
　　○礼部题查得鲁王第十一子寿錥系次妃张氏所出第九子寿镛系寿錥同母已于万历十一年遣官册封为泰兴王今寿錥既经查明别无违碍例应一体准封上以该府庶封甚多令抚按查明具奏
　　○内旨传礼仪房供事锦衣卫指挥佥事可贵等六员各升同知佥事有差礼仪房应役写字催事锦衣卫衣左等所冠带总旗李寿等八十余员各升级有差下兵部
　　○壬申准原任湖广副使颜鲸广东佥事管志道以原衔致仕鲸志道被察科道交章荐举部覆谓其大计被黜祗缘修憾于权门公论既明未可锢人于盛世但破格之典固所以待贤者而守法之慎亦所以防幸途合依例以原官致仕  上从之且曰考察重典  先朝禁例甚严若以一二人诬枉破坏成法开夤缘干进之门殊乖政体今后考察正数官员再不许违者混荐
　　○准河南巡抚都御史臧惟一回籍调理
　　○科道交章请册立东宫俱报闻
　　○都察院左副都御史陈瓒题查盘所以查奸摘弊事何可已但南京江仓屯马加以巡按巡盐共计五差而巡抚不与焉往年人各委官纷纭四出不惟胥役之问罪重叠牵连抑且地方之供迎络绎骚扰官民盖俱病之臣等反复思维窃谓各差既有专管钱粮而收支完欠之数不使与闻将滋奸弊委于事体未妥若仍听各差自委查盘则纷纭骚扰依然如旧非所以体  皇上省事安民之意也臣等酌于二者之中惟岁中会查极为简便  上依拟
　　○吏科给事中陈与郊＜锍-釒＞请严禁馈遗有旨申饬　○癸酉吏部推刑部右侍郎吴时来堪任吏部左侍郎  上命沈一贯升吏部左侍郎兼官日讲炤旧而改时来为右
　　○改南京刑部右侍郎姜宝为南京吏部右侍郎
　　○降太常寺少卿孙维清一级调外以前任考功主察附权行私也
　　○户科给事中姜应麟题正名定分国本所以安别嫌明微君道所以正恭睹  圣谕贵妃郑氏著进封皇贵妃臣愚窃谓礼贵别嫌事当慎始  贵妃以孕育蒙恩岂曰不宜但名号大崇亦所宜虑  贵妃虽贤所生固  皇上第三子也犹然亚位中宫则  恭妃诞育  元嗣主鬯承祧乃其发祥顾当翻令居下耶揆之伦理则不顺质之人心则不安传之天下万世则不典非所以重储贰定众志也伏乞  皇上俯从末议收回成命以协舆情其或情不容已势不可回则愿首册  恭妃为  皇贵妃次及  贵妃两典一时不妨并举则礼既不违情亦不废长幼之分明而本支之义得矣抑臣之所议者末也未及其本也  皇上诚欲正名定分别嫌明微莫若俯从阁臣之请册立  元嗣为东宫以定天下之本则臣民之望慰而  宗社之庆长矣  上怒责其窥探命降极边杂职得山西广昌县典史
　　○甲戌遣礼部侍郎朱赓祭  三皇于景惠殿太医院官祭  先医之神赐辅臣祭余
　　○吏部验封司员外郎沈璟亦＜锍-釒＞请立储而并及议封  皇贵妃并封  恭妃庶无独进之嫌  上怒命谪三级得行人司司正
　　○乙亥升云南副使王桥为江西参政
　　○礼部请立  皇储因议并封  皇贵妃上不听○四川永宁宣抚司土舍奢崇周代职抚子女土官奢世续奏部目沙卜蒸奸阿著拨置凶淫更名奢世□故违
</div>
    <div class="pagination">
<a href="明实录神宗实录_page116.html">上一页</a><span>...</span><a href="明实录神宗实录_page112.html">112</a><a href="明实录神宗实录_page113.html">113</a><a href="明实录神宗实录_page114.html">114</a><a href="明实录神宗实录_page115.html">115</a><a href="明实录神宗实录_page116.html">116</a><span class="current-page">117</span><a href="明实录神宗实录_page118.html">118</a><a href="明实录神宗实录_page119.html">119</a><a href="明实录神宗实录_page120.html">120</a><a href="明实录神宗实录_page121.html">121</a><a href="明实录神宗实录_page122.html">122</a><span>...</span><a href="明实录神宗实录_page118.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
