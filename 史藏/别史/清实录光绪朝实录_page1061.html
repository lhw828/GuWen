<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1061 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1061 页/共 1316 页</h1>
    <div class="content">○赏通州清真寺粥厂粟米二百石。现月　　

○上以冬至祀天于圜丘。自是日始、斋戒三日。外记注　　

○戊寅。上奉慈禧端佑康颐昭豫庄诚寿恭钦献崇熙皇太后御乾清宫法国使臣吕班觐见。　　

○以陕西支应局员恭办要差出力。予记名道西安府知府张筠等、升叙加衔有差。摺包　　

○旌表守节抚孤。四川安县故封职杜荫田妻张氏。浙江仁和故知县程逢吉妻于氏。摺包　　

○旌表割臂疗亲。陕西长安县民俞树璧、并其女俞翠女。摺

包

　　

○豁免陕西临潼县属汪家村河水冲决地亩光绪二十七年以后五年钱粮。摺包　　

○己卯。贵州巡抚邓华熙奏、册亨州属匪类剿平。请将在事人员保奖。得旨、准其择尤酌保。毋许冒滥。摺包　　

○以兴义县剿平窜匪出力。赏贵州补用道张胜严达春巴图鲁勇号。廪生刘显世蓝翎。并以府经历用。余升叙加衔有差。予阵亡文生刘朝治、武生张云祥、守备赵云山、千总张盛礼优恤。摺

包　　

○以防守不力革贵州兴义县知县赵崇晋等职摺包　　

○上诣皇穹宇拈香。南郊斋宫斋宿。　　

○庚辰。冬至。祀天于圜丘。上亲诣行礼。外记注　　

○诣正阳门关帝庙菩萨殿拈香。外记注　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。早事档　　

○遣官祭庄顺皇贵妃园寝。端慧皇太子园寝。醇贤亲王园寝。　　

○奉慈禧端佑康颐昭豫庄诚寿恭钦献崇熙皇太后幸阅是楼。侍晚膳。外记注　　

○辛巳。上率王公文武大臣诣皇极殿庆贺慈禧端佑康颐昭豫庄诚寿恭钦献崇熙皇太后礼成。御太和殿受贺。内外记注　　

○奉皇太后幸阅是楼。侍早晚膳。翌日如之。外记注　　

○科布多参赞大臣瑞洵奏、科布多官马不敷。请由乌里雅苏台调取马匹。并派员晋口制办修庙各物。请免验放行。允之。摺

包

　　

○壬午。上诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至丙戌皆如之。外记注　　

○谕军机大臣等、瑞洵奏、请饬查勘大员。妥议借地。以安蒙哈一摺。据奏阿尔泰山哈巴河一带。本系科布多旧地。自借给塔城之后。该处北路。顿失藩篱。请饬妥为筹画等语。现在长庚遵旨前往阿尔泰山。著照该大臣所陈各节。认真查勘。通筹妥议。奏明请旨。另片奏、哈萨克性情刁悍。宜择地妥为安插。如乌城借地。一时不便归还。其乌梁海七旗。亦应设法安顿各等语。并著长庚一并妥议具奏。原摺片著钞给阅看。将此谕令知之。现月　　

○吏部左侍郎溥善等奏、估修惠陵隆恩殿工程钱粮数目。并请派员监理。及酌筹驻工各员经费。均依议行。摺包　　

○吏部奏、袁世凯奏保剿办广宗等处逆匪出力各员。可否照章核议。抑仍遵前旨给奖。并道员段祺瑞等、应否照章核奖。知府缪钟洛开复原官。可否免缴捐复银两。得旨、著仍照原保给奖。现月摺包　　

○守护西陵大臣载润等奏、陵寝应修工程。请饬部查勘。下工部知之。摺包　　

○盛京将军增祺等奏、密陈奉省矿务情形。请派东边道袁大化专办。以固利权而资整顿。得旨、著照所请。务即妥筹办理。

摺包

　　

○命直隶总督袁世凯、顺天府府尹陈璧、估修正阳门工程。

现月

　　

○驻藏帮办大臣安成、因病解职。赏革职前盛京副都统讷钦三品顶戴。为驻藏帮办大臣。现月　　

○癸未。谕军机大臣等、有人奏、广西官幕。贻害地方。请严查惩办一摺。据称广西桂林府知府孙钦晃等、均有骫法营私情弊。著德寿按照胪列各款。确切查明。据实倢■＜曰融＞■＜石木＞办。毋稍徇庇。另片奏、署臬司黄仁济、欺罔险诈。右江道瑞霖、庇贼殃民等语。著德寿一并确查具奏。原摺片著钞给阅看。将此谕令知之。现月　　

○直隶总督袁世凯奏、彩票有乖政体。无裨赈需。应请即行停止。报闻。摺包　　

○蠲缓直隶天津县赵家等村灾歉地亩下忙钱粮。并各项旗租。现月　　

○甲申。上奉慈禧端佑康颐昭豫庄诚寿恭钦献崇熙皇太后御乾清宫。美国使臣带领水师提督麦勒思觐见。外记注随手　　

○谕内阁、王之春奏、特倢■＜曰融＞■＜石木＞庸劣不职防营管带各员一摺。广西署右江镇总兵统带桂字各营记名提督陈桂林、营务废弛。难资表率。著革职留营效力。蓝翎守备苏信三、私购枪石滟驳。接济匪徒。著即行正法。守备郑得胜、藉病离防。哨勇通匪。都司雷福祥、接仗不力。勇丁溃散。守备冯克纪、所带勇营。见匪先遁。均著革职。发往军台效力赎罪。右江镇标都司雷正声、都司王占魁、候选州同洪显兆、补用巡检董椿、恇怯无能。营勇缺额。均著即行革职。另片奏、署西隆州八达州同补用县丞陈鸣諠、毫无布置。任匪滋扰等语。陈鸣諠著一并革职。以示惩儆。现月　　

○谕军机大臣等、本日御史汪凤池奏、请增京员养廉等语。政务处知道。　　

○又谕。电寄诚勋、电悉。仍著严饬各营。实力＜目辟＞暒穴＜曰融＞夕＜夗贝＞捕。务获匪首。以绝根株。并将各属教堂。切实保护。毋生枝节为要。电寄　　

○外务部奏、藏番命案。日久未结。拟先由藏筹款。派员驰往。酌加抚恤。再由臣部照催俄使。速筹结案。从之。摺包　　

○河南巡抚张人骏奏、沁河工程。抢护平稳。可否将在事官绅。酌给奖叙。得旨、准其择尤酌保。毋许冒滥。摺包　　

○以楚军剿平贵县匪剿出力。赏总兵黄呈祥黄马褂。参将黄荣华、道员孙道毅、巴图鲁名号。开复已革前山西五台县知县李希膺、前广西平南县知县宋寿昆、原官衔翎。余升叙加衔有差。

摺包　　

○以进呈书籍。赏日本译员伊泽修二宝星。摺包　　

○乙酉。上奉慈禧端佑康颐昭豫庄诚寿恭钦献崇熙皇太后御养性殿。美国使臣及其夫人等觐见。　　

○河南巡抚张人骏奏。豫省＜目辟＞行＜匧心＞口＜韦未＞＜夗贝＞所早裁。屯田归并。并无顶替私售。未便追缴田价。下户部知之。摺包　　

</div>
    <div class="pagination">
<a href="清实录光绪朝实录_page1060.html">上一页</a><span>...</span><a href="清实录光绪朝实录_page1056.html">1056</a><a href="清实录光绪朝实录_page1057.html">1057</a><a href="清实录光绪朝实录_page1058.html">1058</a><a href="清实录光绪朝实录_page1059.html">1059</a><a href="清实录光绪朝实录_page1060.html">1060</a><span class="current-page">1061</span><a href="清实录光绪朝实录_page1062.html">1062</a><a href="清实录光绪朝实录_page1063.html">1063</a><a href="清实录光绪朝实录_page1064.html">1064</a><a href="清实录光绪朝实录_page1065.html">1065</a><a href="清实录光绪朝实录_page1066.html">1066</a><span>...</span><a href="清实录光绪朝实录_page1062.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
