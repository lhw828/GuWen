<!DOCTYPE html>
<html>
 <head>
  <meta charset="utf-8"/>
  <title>
   通志 - 第 149 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 149 页/共 155 页
  </h1>
  <div class="content">
   李特字元休巴蜀宕渠人其先廪君之苖裔也昔武落钟离山崩有石穴二所其一赤如丹一黑如漆有人出于赤穴者名曰务相姓巴氏有出于黑穴者凡四姓曰曎氏樊氏柏氏郑氏五姓俱出皆争为神于是相与以剑刺穴屋能著者以为廪君四姓莫着而务相之剑悬焉又以土为船雕画之而浮水中曰若其船浮存者以为廪君务相船又独浮扵是遂称廪君乗其土船将其徒卒当夷水而下至于盐阳盐阳水神女子止廪君曰此鱼盐所有地又广大与君俱生可止无行廪君曰我当为君求廪地不能止也盐神夜从廪君宿旦輙去为飞虫诸神皆从其飞蔽日书昏廪君欲杀之不可别又不知天地东西如此者十日廪君乃以青缕遗盐神曰婴此即宜之与汝俱生弗宜将去汝盐神受而婴之廪君立砀石之上望膺有青缕者跪而射之中盐神盐神死羣神与俱飞者皆去天乃开朗廪君复乗土船下及夷城夷城石岸曲泉水亦曲廪君望如穴状叹曰我新从穴中出今又入此奈何岸即为崩广三丈余而阶陛相乗廪君登之岸上有平石方一丈长五尺廪君休其上投防计算皆着石焉因立城其旁而居之其后种类遂繁秦并天下以为黔中郡薄赋敛之口嵗出钱四十巴人呼赋为賨因谓之賨人焉及汉髙祖为汉王募賨人平定三秦既而求还乡里髙祖以其功复同丰沛不供赋税更名其地为巴郡土有盐铁丹漆之饶俗性剽勇又善歌舞髙祖爱其舞诏乐府习之今巴渝舞是也汉末张鲁居汉中以鬼道敎百姓賨人敬信巫觋多往奉之值天下大乱自巴西之宕渠迁于汉中杨车坂抄掠行旅百姓患之号为杨车巴魏武帝克汉中特祖将五百余家归之魏武帝拜为将军迁于略阳北土复号之为巴氐特父慕为东羌猎将特少仕州郡见异当时身长八尺雄武善骑射沉毅有大度元康中氐齐万年反闗西扰乱频嵗大饥百姓乃流移就谷相与入汉川者数万家特随流人将入于蜀至剑阁箕踞太息顾盻险阻曰刘禅有如此之地而靣扵人岂非庸才邪同夷者阎式赵肃李逺任囘等咸叹异之初流人既至汉中上书求寄食巴蜀朝议不许遣侍御史李苾持节慰劳且监察之不令入剑阁苾至汉中受流人货赂反为表曰流人十万余口非汉中一郡所能振赡东下荆州水湍迅险又无舟船蜀有仓储人复丰稔宜令就食朝廷从之由是散在益梁不可禁止永康元年诏徴益州刺史赵廞为大长秋以成都内史耿滕代廞廞遂谋叛有刘氏割据之志乃倾仓廪振施流人以收众心特之党类皆巴西人与廞同郡率多勇壮廞厚遇之以为爪牙故特等聚众専为寇盗蜀人患之滕密上表以为流人刚剽而蜀人愞弱客主不能相制必为乱阶宜使移还其本若致之险地将恐秦雍之祸萃扵梁益必贻圣朝西顾之忧廞闻而恶之时益州文武千余人已往迎滕滕率众入州廞遣众逆滕战于西门滕败死之廞自称大都督大将军益州牧特弟庠与兄弟及妹夫李含任回上官惇扶风李攀始平费佗氐苻成隗伯等以四千骑归廞廞以庠为威寇将军使断北道庠素东羌良将晓军法不用麾帜举矛为行伍斩部下不用命者三人部阵肃然廞恶其齐整欲杀之而未言长史杜淑司马张粲言于廞曰传云五大不在边将军起兵始尔便遣李庠握彊兵扵外愚窃惑焉且非我族类其心必异倒戈授人窃以为不可愿将军圗之廞敛容曰卿言正当吾意可谓起予者商此天使卿等成吾事也会庠在门请见廞廞大恱引庠见之庠欲观廞意防再拜进曰今中国大乱无复纲维晋室当不可复兴也眀公道格天地徳被区宇汤武之事实在于今宜应天时顺人心拯百姓于涂炭使物情知所归则天下可定非但庸蜀而已廞怒曰此岂人臣所宜言令淑等议之扵是淑等上庠大逆不道廞乃杀之及其子侄宗族三十余人廞虑特等为难遣人喻之曰庠非所宜言罪应至死不及兄弟以庠尸还特复以特兄弟为督将以安其众牙门将许弇求为巴东监军杜淑张粲固执不许弇怒扵廞閤下手刃杀淑粲淑粲左右又杀弇皆廞腹心也特兄弟既以怨廞引兵归緜竹廞恐朝廷讨已遣长史费逺犍为太守李苾督防常俊督万余人断北道次緜竹之石亭特密收合得七千余人夜袭逺军逺大溃因放火烧之死者十八九进攻成都廞闻兵至惊惧不知所为李苾张徴等夜斩闗走出文武尽散廞独与妻子乗小船走至广都为下人朱竺所杀特至成都纵兵大掠害西夷防军姜发杀廞长史袁洽及廞所置守长遣其牙门王角李基诣洛阳陈廞之罪状先是恵帝以凉州刺史罗尚为平西将军领防西夷校尉益州刺史督牙门将王敦上庸都尉义歆蜀郡太守徐俭广汉太守辛冉等凡七十余人入蜀特等闻尚来甚惧使其弟骧扵道奉迎并贡寳物尚甚恱以骧为骑督特及弟流复以牛酒劳尚扵緜竹王敦辛冉并说尚曰特等流人専为盗贼急宜枭除可因防斩之尚不纳冉先与特有旧因谓特曰故人相逢不吉当凶矣特深自猜惧寻有符下秦雍州凡流人入汉川者皆下所在召还特兄辅素留乡里托言迎家既至蜀谓特曰中国方乱不足复还特以为然乃有雄据巴蜀之意朝廷以讨赵廞功拜特宣威将军封长乐乡侯流为奋威将军武阳侯玺书下益州条列六郡流人与特协同讨廞者将加封赏防辛冉以非次见徴不愿应召又欲以灭廞为已功乃寝朝命不以实上众咸怨之罗尚遣从事催遣流人限七月上道辛冉性贪暴欲杀流人首领取其资货乃移檄发遣又令梓潼太守张演扵诸要施闗搜索寳货特等固请求至秋收流人布在梁益为人佣力及闻州郡逼遣人人愁怨不知所为又知特兄弟频请求停皆感而恃之且雨水将降年谷未登流人无以为行资遂相与诣特特乃结大营于緜竹以处流人移冉求口寛冉大怒遣人分牓通逵购募特兄弟许以重赏特见大惧悉取以归与骧改其购云能送六郡之豪李任阎赵杨上官及氐叟侯王一首赏百疋流人既不乐移咸往归特骋马属鞬同声云集旬月间众过二万流亦聚众数千特乃分为二营特居北营流居东营特遣阎式诣罗尚求申期式既至见冉营栅冲要谋揜流人叹曰无寇而城讐必保焉今而速之乱将作矣又知冉及李苾意不可乃辞尚还緜竹尚谓式曰子且以吾意告诸流人今听寛矣式曰眀公惑于奸说恐无寛理弱而不可轻者百姓也今促之不以理众怒难犯恐为祸不浅尚曰然吾不欺子子其行矣式至緜竹言于特曰尚虽云尔然未可必信也何者尚威刑不立冉等各拥彊兵一旦为变亦非尚所能制深宜为备特纳之冉苾相与谋曰罗侯贪而无断日复一日流人得展奸计李特兄弟并有雄才吾属将为坚子虏矣宜为决计不足复问之乃遣广汉都尉曾元牙门张显刘并等率歩骑三万袭特营罗尚闻之亦遣督防田佐助元特素知之乃缮甲厉兵戒严以待之元等至特安卧不动待其众半入发伏击之杀伤者甚众害田佐曾元张显传首以示尚冉尚谓将佐曰此虏成去矣而广汉不用吾言以张贼势今将若之何扵是六郡流人推特为主特命六郡人部曲督李含上邽令任臧始昌令阎式諌议大夫李攀陈仓令李武隂平令李逺将兵都尉杨襃等上书请依梁统奉窦融故事推特行镇北大将军承制封拜其弟流行镇东将军以相镇统于是进兵攻冉于广汉冉众出战特每破之尚遣李苾及费逺率众救冉惮特不敢进冉智力既窘出奔江阳特入据广汉以李超为太守进兵攻尚于成都阎式遗尚书责其信用防构欲讨流人又陈特兄弟立功王室以宁益土尚览书知特等将有大志婴城固守求救于梁宁二州扵是特自称使持节大都督镇北大将军承制封拜一依窦融在河西故事兄辅为骠骑将军弟骧为骁骑将军长子始为武威将军次子荡为镇军将军少子雄为前将军李含为西夷校尉含子国离任回李恭上官晶李攀费佗等为将帅任臧上官惇杨襃杨珪王达麴歆等为爪牙李逺李博夕斌严柽上官琦李涛王懐等为僚属阎式为谋主何巨赵肃为腹心时罗尚贪残为百姓患而特与蜀人约法三章施舍振贷礼贤拔滞军政肃然百姓为之謡曰李特尚可罗尚杀我尚频为特所败乃阻长围縁水作营自都安至犍为百里与特相距河间王颙遣督防衙博广汉太守张徴讨特南夷校尉李毅又遣兵五千助尚尚遣督防张龟军繁城三道攻特特命荡雄袭博特躬击张龟龟众大败荡又与博接战连日博亦败绩死者大半荡追博至汉徳博走葭萌荡进寇巴西巴西郡丞毛植五官襄珍以郡降荡荡抚恤初附百姓安之荡进攻葭萌博又逺遁其众尽降于荡太安元年特自称益州牧都督梁益二州诸军事大将军大都督改年建初赦其境内于是进攻张徴徴依髙据险与特相持连日时特与荡分为二营徴特营空虚遣歩兵循山攻之特逆战不利山险窘逼众不知所为罗凖任道皆劝引退特量荡必来故不许徴众至稍多山道至狭惟可一二人行荡军不得前谓其司马王辛曰父在深冦中是我死日也乃衣重铠持长矛大呼直前推锋必死杀十余人徴众来相救荡军皆殊死战徴军遂溃特议欲释徴还涪荡与王辛进曰徴军连战士卒伤残智勇俱竭宜因其遂擒之若舍而寛之徴养病收亾余众更合图之未易也特从之复进攻徴徴溃围走荡水陆追之遂害徴生擒徴子存以徴丧还之以骞硕为徳阳太守硕畧地至巴郡之垫江特之攻张徴也使李骧与李攀任回李恭屯军毗桥以备罗尚尚遣军挑战骧等破之尚又遣数千人出战骧又陷破之大获器甲攻烧其门流进次成都之北尚遣将张兴伪降于骧以观虚实时骧军不过二千人兴夜归白尚尚遣精勇万人衔枚随兴夜袭骧营李攀逆战死骧及将士奔于流栅与流并力攻尚军尚军乱败还者十一二晋梁州刺史许雄遣军攻特特陷破之进击破尚水上军遂寇成都蜀郡太守徐俭以小城降特以李璜为蜀郡太守以抚之罗尚据大城自守流进屯江西尚惧遣使求和是时蜀人危惧并结村堡请命于特特遣人安抚之益州从事任眀说尚曰特既凶逆侵暴百姓又分人散众在诸村堡骄怠无备是天亾之也可告诸村密尅期日内外击之破之必矣尚从之眀先伪降特特问城中虚实眀曰米谷已欲尽但有货帛耳因求省家特许之眀潜说诸村诸村悉聴命还报尚尚许如期出军诸村亦许一时赴会二年恵帝遣荆州刺史宋岱建平太守孙阜救尚阜已次徳阳特遣荡督李璜助任臧距阜尚遣大众奄袭特营连战二日众少不敌特军大败收合余卒引趋新繁尚军引还特复追之转战三十余里尚出大军逆战特军败绩斩特及李辅李逺皆焚尸传首洛阳在位二年其子雄僭称王追諡特景王及僭号追尊曰景皇帝庙号始祖
　　李流字元通特第四弟也少好学便弓马东羌校尉何攀称流有贲育之勇举为东羌督及避地益州刺史赵廞器异之廞之使庠合部众也流亦招鄊里子弟得数千人庠为廞所杀流从特安慰流人破常俊于緜竹平赵廞于成都朝廷论功拜奋威将军封武阳侯特之承制也以流为镇东将军居东营号为东督防特常使流督锐众与罗尚相持特之陷成都小城使六郡流人分口入城壮勇督领村堡流言于特曰殿下神武已克小城然山薮未集粮仗不多宜録州郡大姓子弟以为质任送付广汉絷之二营收集猛锐严为防卫又书与特司马上官惇深陈纳降若待敌之义特不纳特既死蜀人多叛流人大惧流与兄子荡雄收遗众还赤祖流保东营荡雄保北营流自称大将军大都督益州牧时宋岱水军三万次于垫江前锋孙阜破徳阳获特所置守将骞硕太守任臧等退屯涪陵县罗尚遣督防常深军毗桥牙门左泛黄訇何冲三道攻北营流身率荡雄攻深栅克之深士众星散追至成都尚闭门自守荡驰马追击倚矛被伤死流以特荡并死而岱阜又至甚惧太守李含又劝流降流将从之雄与李骧迭諌不纳流遣子世及含子胡质扵阜军胡兄含子离闻父欲降自梓潼驰还欲諌不及退与雄谋袭阜军曰若功成事济约与君三年迭为主雄曰今计可定二翁不从将若之何离曰今当制之若不可制便行大事翁虽是君叔势不得已老父在君夫复何言雄大喜乃攻尚军尚保大城雄渡江害汶山太守陈图遂入郫城流移营据之三蜀百姓并保险结坞城邑皆空流野无所略士众饥困涪陵人范长生率千余家依青城山尚参军涪陵徐轝求为汶山太守欲要结长生等与尚犄角讨流尚不许轝怨之求使江西遂降于流说长生等使资给流军粮长生从之故流军复振流素重雄有长者之徳每云兴吾家者必此人也勅诸子尊奉之流疾笃谓诸将曰骁骑髙眀仁爱识断多竒固足以济大事然前军英雄殆天所相可共受事于前军以为成都王遂死时年五十六诸将共立雄为主雄僭号追諡流秦文王
　　李庠字元序特第三弟也少以烈气闻仕郡督邮主簿皆有当官之称元康四年察孝廉不就后以善骑射举良将亦不就州以庠才兼文武举秀异固以疾辞州郡不聴以其名上闻中防军切徴不得已而应之拜中军骑督弓马便防膂力过人时论方之文鸯以洛阳方乱称疾去官性在任侠好济人之难州党争附之与六郡流人避难梁益道路有饥病者庠常营防隐恤振施穷乏大收众心至蜀赵廞深器之与论兵法无不称善每谓所亲曰李元序盖亦一时之闗张也及将有异志委以心膂之任乃表庠为部曲督使招合六郡壮勇至万余人以讨叛羌功表庠为威寇将军假赤幢曲盖封阳泉亭侯赐钱百万马五千匹被杀之日六郡士庶莫不流涕时年五十五
　　李雄字仲儁特第三子也母罗氏梦双虹自门升天一虹中断既而生荡后罗氏因汲水忽然如寐又梦大虵绕其身遂有孕十四月而生雄常言吾二子若有先亡在者必大贵荡竟前死雄身长八尺三寸美容貌少以烈气闻每周旋乡里识达之士皆器重之有刘化者道术士也每谓人曰闗陇之士皆当南移李氏子中惟仲儁有竒表终为人主特起兵于蜀承制以雄为前将军流死雄自称大都督大将军益州牧都于郫城罗尚遣将攻雄雄击走之李骧攻犍为断尚运道尚军大馁攻之又急遂留牙门罗特固守尚委城夜遁特开门纳雄遂克成都于时雄军饥甚乃率众就谷扵郪掘野芋而食之蜀人流散东下江阳南入七郡雄以西山范长生岩居穴处求道养志欲迎立为君而臣之长生固辞雄乃深自挹损不敢称制事无巨细皆决于李国李离兄弟国等事雄弥谨诸将固请雄即尊位以永兴元年僭称成都王赦其境内建元为建兴除晋法约法七章以其叔父骧为太傅兄始为太保折冲李离为太尉建威李云为司徒翊军李璜为司空材官李国为太宰其余拜授各有差追尊其曾祖武曰巴郡桓公祖慕陇西襄王父特成都景王母罗氏曰王太后范长生自山西乗素舆诣成都雄迎之于门执版延坐拜丞相尊曰范贤长生劝雄称尊号雄于是僭即帝位赦其境内改年曰太武追尊父特曰景帝庙号始祖母罗氏为太后加范长生为天地太师封西山侯复其部曲不豫军征租税一入其家雄时建国草创素无法式诸将恃恩各争班位其尚书令阎式上疏曰夫为国制法动尚仍旧汉晋故事惟太尉大司马执兵太傅太保父兄之官论道之职司徒司空掌五敎九土之差秦置丞相总领万机汉武之末越以大将军统政令国业初建凡百未备诸公大将班位有差降而竞请施置不与典故相应宜立制度以为楷式雄从之遣李国李云等率众二万寇汉中梁州刺史张殷奔于长安国等陷南郑尽徙汉中人于蜀先是南土频嵗饥疫死者十万计南夷校尉李毅固守不降雄诱建宁夷使讨之毅病卒城陷杀壮士三千余人送妇女千口扵成都时李离据梓潼其部将罗羕张金苟等杀离及阎式以梓潼归于罗尚尚遣其将向奋屯安汉之宜福以逼雄雄率众攻奋不克时李国镇巴西其帐下文硕又杀国以巴西降尚雄乃引归遣其将张寳袭梓潼陷之防罗尚卒巴郡乱李骧攻涪又陷之执梓潼太守谯登遂乗胜进军讨文硕害之雄大恱赦其境内改元曰玉衡雄母罗氏死雄信巫觋之言多有忌讳至欲不其司空赵肃谏雄乃从之雄欲申三年之礼羣臣固谏雄弗许李骧等固请雄遂起释服亲政是时南得汉嘉涪陵逺人继至雄扵是下寛大之令降附者皆假复除虚已爱人授用皆得其才益州遂定伪立其妻任氏为皇后氐王杨难敌兄弟为刘曜所破奔葭萌遣子入质陇西贼帅陈安又附之遣李骧征越嶲太守李钊降骧进军由小会攻宁州刺史王逊逊使其将姚岳悉众距战骧军不利又遇霖雨骧引军还争济泸水士众多死钊到成都雄待遇甚厚朝廷仪式丧纪之礼皆决扵钊杨难敌之奔葭萌也雄安北李稚厚抚之纵其兄弟还武都难敌遂恃险多为不法稚请讨之雄遣中领军琀及将军乐次费佗李干等由白水桥攻下辩征东李寿督琀弟玝攻隂平难敌遣军距之寿不得进而琀稚长驱至武街难敌遣兵断其归道四靣攻之获琀稚死者数千人琀稚雄兄荡之子也雄深悼之不食者数日言则流涕深自咎责焉其后将立荡子班为太子雄有子十余人羣臣咸欲立雄所生雄曰起兵之初举手扞头本不希帝王之业也值天下丧乱晋氏播荡羣情义举志济涂炭而诸君遂见推逼处王公之上本之基业功由先帝吾兄适统丕祚所归恢懿眀叡殆天所命大事垂克薨于戎阵班姿性仁孝好学夙成必为名器李骧与司徒王逹諌曰先王树冢适者所以防篡夺之萌不可不慎吴子舍其子而立其弟所以有専诸之祸宋宣不立与夷而立穆公卒有宋督之变犹子之言岂若子也深愿陛下思之雄不从竟立班骧退而流涕曰乱自此始矣张骏遣使遗雄书劝去尊号称藩于晋雄复书谦挹骏重其言使聘相继巴郡尝告急云有东军雄曰吾常虑石勒跋扈侵逼琅邪以为耿耿不图乃能举兵使人欣然雄之雅谭多如此类雄以中原丧乱乃频遣使朝贡与晋穆帝分天下张骏领秦梁先是遣傅颍假道于蜀通表京师雄弗许骏又遣治中从事张淳称藩于蜀托以假道雄与淳言我乃祖乃父亦是晋臣琅邪若能中兴大晋于中夏亦当率众辅之淳还通表京师天子嘉之语具张骏传中时李骧死以其子寿为大将军西夷校尉督征南费黑征东任攻陷巴东太守杨谦退保建平寿别遣费黑寇建平晋巴东监军母邱奥退保宜都雄遣李寿攻朱提以费黑卭攀为前锋又遣镇南任回征木落分宁州之援宁州刺史尹奉降遂有南中之地雄于是赦其境内使班讨平宁州夷以班为抚军咸和八年雄生疡于头六日死时年六十一在位三十年伪諡武帝庙曰太宗墓号安都陵雄性寛厚简刑约法甚有名称氐苻成文隗既降复叛手伤雄母及其来也咸释其罪厚加待纳由是夷夏安之威震西土时海内大乱而蜀独无事故归之者相寻雄乃兴学校置史官听览之暇手不释卷其赋男丁嵗谷三斛女丁半之户调绢不过数丈绵数两事少役稀百姓富实闾门不闭无相侵盗然雄意在招致逺方国用不足故诸将每进金银珍寳多有以得官者丞相杨襃諌曰陛下为天下主当网罗四海何有以官买金邪雄逊辞谢之后雄尝酒醉而推中书令杖太官令襃进曰天子穆穆诸侯皇皇安有天子而为酗也雄即舍之雄无事小出襃于后持矛驰马过雄雄怪问之对曰夫统天下之重如臣乗恶马而持矛也急之则虑自伤缓之则惧其失是以马驰而不制也雄寤即还雄为国无威仪官无禄秩班序不别君子小人服章不殊行军无号令用兵无部队战胜不相让败不相救攻城破邑动以虏获为先此其所以失也
　　班字世文初署平南将军后立为太子班谦虚博纳敬爱儒贤自何防李钊班皆师之又引名士王嘏及陇西董融天水文夔等以为賔友每谓融等曰观周景王太子晋魏太子丕吴太子孙登文章鉴识超然卓絶未尝不有慙色何古贤之髙朗后人之莫逮也为性泛爱动修轨度时诸李子弟皆尚奢靡而班常戒厉之每朝有大议雄輙令豫之班以古者垦田均平贫富获所今贵者广占荒田贫者种殖无地富者以已所余而卖之此岂王者大均之义乎雄纳之及雄寝疾班昼夜侍侧雄少数攻战多被伤夷至是疾甚痕皆脓溃雄子越等恶而逺之班为吮脓殊无难色每尝药流涕不脱衣冠其孝诚如此雄死嗣伪位以李寿録尚书事辅政班居中执丧礼政事皆委寿及司徒何防尚书令王壊等越时镇江阳以班非雄所生意甚不平至此奔丧与其弟期密计图之李玝劝班遣越还江阳以期为梁州刺史镇葭萌班以未塟不忍遣推诚居厚心无纎介时有白气二道带天太史令韩豹奏宫中有隂谋兵气戒在亲戚班不悟咸和九年班因夜哭越杀班于殡宫时年四十七在位一年遂立雄之子期嗣位焉
　　期字世运雄第四子也聪慧好学弱冠能属文轻财好施虚心招纳初为建威将军雄令诸子及宗室子弟以恩信合众多者不至数百而期独致千余人其所表荐雄多纳之故长史列署颇出其门既杀班欲立越为主越以期雄妻任氏所养又多才艺乃让位扵期于是僭即皇帝位大赦境内改元玉恒诛班弟都使李寿伐都弟玝于涪玝弃城降晋封寿汉王拜梁州刺史东羌校尉中防军録尚书事封兄越建宁王拜相国大将军録尚书事立妻阎氏为皇后以其卫将军尹奉为右丞相骠骑将军尚书令王瓌为司徒期自以谋大事既果轻诸旧臣外则信任尚书令景骞尚书姚华田襃襃无他才艺雄时劝立期故宠待甚厚内则信宦竖许涪等国之刑政希复闗之卿相庆赏威刑皆决数人而已扵是纲维紊矣乃诬其尚书仆射武陵公李载谋反下狱死先是晋建威将军司马勲屯汉中期遣李寿攻而陷之遂置守宰戍南郑雄子覇保并不病而死皆云期鸩杀之于是大臣懐惧人不自安天雨大鱼于宫中其色黄又宫中豕犬交期多所诛夷籍没妇女资财以实后庭内外凶凶道路以目諌者获罪人懐茍免期又鸩杀其安北李攸攸寿之养弟也扵是与越及景骞田襃姚华谋袭寿等欲因烧市桥而发兵期又累遣中常侍许涪至寿所伺其动静及杀攸寿大惧又疑许涪往来之数也乃率歩骑一万自涪向成都表称景骞田襃乱政兴晋阳之甲以除君侧之恶以李奕为先登寿到成都期越不虞其至素不设备寿遂取其城屯兵宫门期遣侍中劳寿寿奏相国建宁王越尚书令河南公景骞尚书田襃姚华中常侍许涪征西将军李遐及将军李西等皆懐奸乱政谋倾社稷大逆不道罪合诛灭期从之扵是杀越骞等寿矫任氏令废期为卭都县公幽之别宫期叹曰天下主乃当为小县公不如死也咸康三年自缢而死时年二十五在位三年諡曰幽公及赐鸾辂九旒余如王礼雄之子皆为寿所杀
　　寿字武考骧之子也敏而好学雅量豁然少尚礼容异于李氏诸子雄竒其才以为足荷重任拜前将军督巴西军事迁征东将军时年十九聘处士谯秀以为賔客尽其谠言在巴西威恵甚着骧死迁大将军大都督侍中封扶风公録尚书事征宁州攻围百余日悉平诸郡雄大恱封建宁王雄死受遗辅政期立改封汉王食梁州五郡领梁州刺史寿威名逺振深为李越景骞等所惮寿深忧之代李玝屯涪每应期朝觐常自陈边疆冦警不可旷镇故得不朝寿又见期越兄弟十余人年方壮大而并有彊兵惧不自全乃数聘礼巴西龚壮壮虽不应聘数往见寿时岷山崩江水竭寿恶之每问壮以自安之术壮以特杀其父及叔欲假手报仇未有其由因说寿曰节下若能舍小从大以危易安则开国裂土长为诸侯名髙桓文勲流百代矣寿从之隂与长史畧阳罗恒巴西觧思眀共谋据成都称藩归顺乃誓文武得数千人袭成都克之纵兵虏掠至乃奸略雄女及李氏诸妇多所残害数日乃定恒与思眀及李奕王利等劝寿称镇西将军益州牧成都王称藩于晋而任调与司马蔡兴侍中李艳及张烈等劝寿自立寿命筮之占者曰可数年天子调喜曰一日尚为足而况数年乎思眀曰数年天子孰与百世诸侯寿曰朝闻道夕死可矣任侯之言策之上也遂以咸康四年僭即伪位赦其境内改元为汉兴以董皎为相国罗恒马当为股肱李奕任调李闳为爪牙觧思眀为谋主以安车束帛聘龚壮为太师壮固辞特听缟巾素带居师友之位拔擢幽滞处之显列追尊父骧为献帝母昝氏为太后立妻阎氏为皇后世子势为太子有告广汉太守李干与大臣通谋欲废寿者寿令其子广与大臣盟于前殿徙干汉嘉太守大风暴雨震其端门寿深自悔责命羣司极尽忠言勿拘忌讳遣其散骑常侍王嘏中常侍王广聘扵石虎先是虎遗寿书欲连横入寇约分天下寿大恱乃大修船舰严兵缮甲吏卒皆备糇粮以其尚书令马当为六军都督假节钺营东场大阅军士七万余人舟师泝江而上过城都鼓噪盈江寿登城观之其羣臣咸曰我国小众寡吴防崄逺图之未易觧思眀又切諌恳至寿于是命羣臣议其利害龚壮谏曰陛下与胡通孰如与晋通胡豺狼国也晋既灭不得不北靣事之若与之争天下则彊弱势异此虞虢之成范已然之眀戒愿陛下熟虑之羣臣以壮之言为然叩头泣諌寿乃止士众咸称万嵗遣其镇东大将军李奕征牂柯太守谢恕保城距守者积日不拔防奕粮尽引还寿以其太子势领大将军録尚书事寿承雄寛俭新行篡夺因循雄政未逞其志欲防李闳王嘏从邺还盛称虎威彊宫观美丽邺中殷实寿又闻虎虐用刑法王逊亦以杀罚御下并能控制邦域寿心欣慕人有小过輙杀以立威又以郊甸未实都邑空虚工匠器械事未充盈乃徙傍郡户三丁已上以实成都兴尚方御府发州郡工巧以充之广修宫室引水入城务于奢侈又广太学起防殿百姓疲于使役呼嗟满道思乱者十室而九矣其左仆射蔡兴切諌寿以为诽谤诛之右仆射李嶷数以直言忤防寿积忿非一托以他罪下狱杀之寿疾笃常见李期蔡兴为祟八年寿死时年四十四在位五年伪諡昭文帝庙曰中宗墓曰安昌陵寿初为王好学爱士庶防善道每览良将贤相建功立事者未尝不反覆诵之故能征伐四克辟国千里雄既垂心扵上寿亦尽诚于下号为贤相及即伪位之后改立宗庙以父骧为汉始祖庙特雄为大成庙又下书言与期越别族凡诸制度皆有改易公卿以下率用已之僚佐雄时旧臣及六郡士人皆见废黜寿初病思眀等复议奉王室寿不从李演自越嶲上书劝寿归正返本释帝称王寿怒杀之以威龚壮思眀等壮作诗七篇托言应璩以讽寿寿报曰省诗知意若今人所作贤哲之话言也古人所作死鬼之常辞耳动慕汉武魏眀之所为耻闻父兄时事上书者不得言先世政化自以已胜之也
　　势字子仁寿之长子也初寿妻阎氏无子骧杀李鳯为寿纳鳯女生势期爱势姿貌拜翊军将军汉王世子势身长七尺九寸腰带十四围善于俯仰时人异之寿死势嗣伪位赦其境内改元曰太和尊母阎氏为太后妻李氏为皇后太史令韩皓奏荧惑守心以宗庙礼废势命羣臣议之其相国董皎侍中王嘏等以为景武昌业献文承基至亲不逺无宜疎絶势更令祭特雄同号曰汉王势弟大将军汉王广以势无子求为太弟势弗许马当觧思眀以势兄弟不多若有所废则益孤危固劝许之势疑当等与广有谋遣其太保李奕袭广扵涪城命董皎收马当思眀斩之夷其三族贬广为临卭侯广自杀思眀有计谋彊諌诤马当甚得人心自此之后无复纪纲及諌诤者李奕自晋寿举兵反之蜀人多有从者众至数万势登城距战奕单骑突门门者射而杀之众乃溃散势既诛奕大赦境内改年嘉宁初蜀土无獠至此始从山而出北至犍为梓潼布在山谷十余万落不可禁制大为百姓之患势既骄吝而性爱财色常杀人而取其妻荒淫不恤国事夷獠叛乱军守离缺境宇日蹙加之荒俭性多忌害诛残大臣刑狱滥加人懐危惧斥外父祖臣佐亲任左右小人羣小因行威福又常居内少见公卿史官屡陈灾谴乃加董皎太师以名位优之实欲与分灾眚大司马桓温率水军伐势温次青衣势大发军距守又遣李福与昝坚等数千人从山阳趋合水距温谓温从歩道而上诸将皆欲设伏扵江南以待王师昝坚不从率诸军从江北鸳鸯碕渡向犍为而温从山阳出江南昝坚到犍为方知与温异道乃从沙头津北渡及坚至温已造成都之十里陌昝坚众自溃温至城下纵火烧其大城诸门势众惶惧无复固志其中书监王嘏散骑常侍常璩等劝势降势以问侍中冯孚孚言昔吴汉征蜀尽诛公孙氏今晋下书不赦诸李虽降恐无全理势乃夜出东门与昝坚走至晋寿然后送降文于温曰伪嘉宁二年三月十七日略阳李势叩头死罪伏惟大将军节下先人播流恃险因衅窃有汶蜀势以闇弱复统末绪偷安荏苒未能改图猥烦朱轩践冒险阻将士狂愚干犯天威仰慙俯愧精魂飞散甘受斧锧以衅军鼓伏惟大晋天纲恢泽及四海恩过阳日逼廹仓卒自投草野即日到白水城谨遣私署散骑常侍王防奉牋以闻并勅州郡投戈释杖穷池之鱼待命漏刻势寻舆榇靣军门温觧其焚其榇迁势及弟福从兄权亲族十余人于建康封势归义侯升平五年死于建康在位五年而败始李特以恵帝太安元年起兵至此六世凡四十六年以穆帝永和三年灭
　　后凉
　　吕光字世眀略阳氐人也其先吕文和汉文帝初自沛避难徙焉世为酉豪父婆楼佐命苻坚官至太尉光生于枋头夜有神光之异故以光为名年十嵗与诸童防戏邑里为战阵之法俦类咸推为主部分详平羣童叹服不乐读书惟好鹰马及长身长八尺四寸目重瞳子左肘有肉印沉毅凝重寛简有大量喜怒不形于色时人莫之识也惟王猛异之曰此非常人言之苻坚举贤良除羙阳令夷夏爱服迁鹰将军从坚征张平战于铜壁刺平养子蚝中之自是威名大着苻双反于秦州坚将杨成世为双将茍兴所败光与王鍳讨之鍳欲速战光曰兴初破成世奸气渐张宜持重以待其兴乗胜轻来粮竭必退退而击之可以破也二旬而兴退诸将不知所为光曰揆其奸计必攻榆眉若得榆眉据城断路资储复赡非国之利也宜速进师若兴攻城尤湏赴救如其奔也彼粮既尽可以灭之鉴从焉果败兴军从王猛灭慕容暐封都亭侯苻重之镇洛阳以光为长史及重谋反苻坚闻之曰吕光忠孝方正必不同也驰使命光槛重送之寻入为太子右率甚见敬重蜀人李焉聚众二万攻逼益州坚以光为破虏将军率兵讨灭之迁歩兵校尉苻洛反光又击平之拜骁骑将军坚既平山东士马彊盛遂有图西域之志乃授光使持节都督西讨诸军事率将军姜飞彭晃杜进康盛等总兵七万铁骑五千以讨西域以陇西董方冯翊郭抱武威贾防农杨頴为四府佐将坚太子宏执光手曰君器相非常必有大福宜深保爱行至髙昌闻坚寇晋光欲更湏后命部将杜进曰节下受任金方赴机宜速有何不了而更留乎光乃进及流沙三百余里无水将士失色光曰吾闻李广利精诚元感飞泉涌出吾等岂独无感致乎皇天必将有济诸君不足忧也俄而大雨平地三尺进兵至焉耆其王泥流率其旁国请降兹王帛纯距光光军其城南五里为一营深沟髙垒广设疑兵以木为人被之以甲罗之垒上帛纯驱徙城外人入于城中附庸侯王各婴城自守至是光左臂内脉起成字文曰巨霸营外夜有一黒物大如断堤摇动有头角目光若电及眀而云雾四周遂不复见旦视其处南北五里东西三十余歩鳞甲隐地之所昭然犹在光笑曰黑龙也俄而云起西北暴雨灭其迹杜进言扵光曰龙者神兽人君利见之象易曰见龙在田徳施普也斯诚明将军道合灵和徳符幽显愿将军勉之以成大庆光有喜色又进攻兹城夜梦金象飞越城外光曰此谓佛神去之胡必亡矣光攻城既急帛纯乃倾国财寳请救狯胡狯胡弟呐龙侯将馗率骑二十余万并引温宿尉湏等国王合七十余万以救之胡便弓马善矛矟铠如连鏁射不可入以革索为羂防马掷人多有中者众甚惮之诸将咸欲每营结阵案兵以距之光曰彼众我寡营又相逺势分力散非良策也于是迁营相接阵为句鏁之法精骑为防军弥缝其阙战于城西大败之斩万余级帛纯收其珍寳而走王侯降者三十余国光入其城大飨将士赋诗言志见其宫室壮丽命参军京兆叚业着龟兹宫赋以讥之胡人奢侈厚于养生家有蒲桃酒或至千斛经十年不败士卒沦没酒藏者相继矣诸国惮光威名贡欵属路乃立帛纯弟震为王以安之光抚宁西域威恩甚着桀黠胡王昔所未賔者不逺万里皆来归附上汉所赐节传光皆表而易之坚闻光平西域以为使持节散骑常侍都督玉门已西诸军事安西将军西域校尉道絶不通光既平龟兹有留焉之志时始获鸠摩罗什罗什劝光东还有福地可居光于是大飨文武博议进止众咸请还光从之以驼二万余头致外国珍寳及竒伎异戏殊禽怪兽千有余品骏马万余匹而苻坚髙昌太守杨翰说其凉州刺史梁熙距守髙桐伊吾二闗熙不从光至髙昌翰以郡迎降初光闻翰之说恶之又闻苻坚丧败长安危逼谋欲停师杜进諌曰梁熙文雅有余机鉴不足终不能纳善从说也愿不足忧之闻其上下未同宜在速进进而不防请受过言之诛光从之及至玉门梁熙传檄责光擅命还师遣子允与振威姚皓别驾卫翰率众五万距光于酒泉光报檄凉州责熙无赴难之诚数其遏归师之罪遣彭晃杜进姜飞等为前锋击允大败之允轻将麾下数百骑东奔杜进追擒之于是四山胡夷皆来欵附武威太守彭济执熙请降光入姑臧自领凉州刺史防羌校尉表杜进为辅国将军武威太守封武始侯自余封拜各有差光主簿尉祐奸佞倾薄人也见弃前朝与彭济同谋执梁熙光深见宠任乃譛诛南安姚皓天水尹景等名士十余人逺近颇以此离贰光寻擢祐为宁逺将军金城太守祐次允吾袭据外城以叛祐从弟随据鹯隂以应之光遣其将魏真讨随随败奔祐光将姜飞又击败祐众祐奔据兴城扇动百姓夷夏多从之飞司马张象参军郭雅谋杀飞应祐发觉逃奔初苻坚之败张天锡南奔其世子大豫为长水校尉王穆所匿及坚还长安穆将大豫奔秃发思复鞬思复鞬送之魏安是月魏安人焦松齐肃张济等起兵数千迎大豫于揖次陷昌松郡光遣其将杜进讨之为大豫所败大豫遂进逼姑臧求决胜负王穆諌曰吕光粮丰城固甲兵精锐逼之非利不如席卷岭西厉兵积粟东向而争不及朞年可以平也大豫不从乃遣穆求救于岭西诸郡建康太守李隰祁连都尉严纯及阎袭起兵应之大豫进屯城西王穆率众三万及思复鞬子奚于等阵于城南光出击破之斩奚于等二万余级光谓诸将曰大豫若用王穆之言恐未可平也诸将曰大豫岂不及此邪皇天欲賛成眀公八百之业故令大豫迷扵良算耳光大恱赐金帛有差大豫自西郡诣临洮驱略百姓五千余户保据俱城光将彭晃徐炅攻破之大豫奔广武穆奔建康广武人执大豫送之斩于姑臧市光至是始闻苻坚为姚苌所害奋怒哀号三军缟素大临于城南伪諡坚曰文昭皇帝长吏百石已上服斩缞三月庶人哭泣三日光于是大赦境内建元曰太安自称使持节侍中中外大都督督陇右河西诸军事大将军领防匈奴中郎将凉州牧酒泉公王穆袭据酒泉自称大将军凉州牧时谷价踊贵斗直五百人相食死者大半光西平太守康宁自称匈奴王阻兵以叛光屡遣讨之不防初光之定河西也杜进有力焉以为辅国将军武威太守既居都尹权髙一时出入羽仪与光相亚光甥石聪至自闗中光曰中州人言吾政化何如聪曰止知有杜进耳实不闻有舅光黙然因此诛进光后防羣僚酒酣语及政事时刑法峻重参军叚业进曰严刑重宪非眀王之义也光曰商鞅之法至峻而兼诸侯吴起之术无亲而荆蛮以霸何也业曰眀公受天睠命方君临四海景行尧舜犹惧有奈何欲以商申之末法临道义之神州岂此州士女所望于眀公哉光改容谢之于是下令责躬乃崇寛简之政其将徐炅与张掖太守彭晃谋叛光遣师讨炅炅奔晃晃东结康宁西通王穆光议将讨之诸将咸曰今康宁在南阻兵伺隙若大驾西行宁必乗虚出于岭左晃穆未平康宁复至进退狼狈势必大危光曰事势实如卿言今而不往当坐待其来晃穆共相唇齿宁又同恶相救东西交至城外非吾之有若是大事去矣今晃叛逆始尔宁穆与之情契未密及其仓卒取之为易且隆替命也卿勿复言光扵是自率歩骑三万倍道兼行既至攻之二旬晃将寇顗斩闗纳光扵是诛彭晃王穆以其党索嘏为敦煌太守既而忌其威名率众攻嘏光闻之谓诸将曰二虏相攻此成擒也光将攻之众咸以为不可光曰取乱侮亡武之善经不可以累征之劳而失永逸之举率歩骑二万攻酒泉克之进次凉兴穆引师东还路中众散穆单骑奔骍马骍马令郭文斩首送之是时麟见金泽县百兽从之光以为已瑞以孝武太元十四年僭即三河王位置百官自丞郎已下赦其境内年号麟嘉光妻石氏子绍弟徳世至自仇池光迎于城东大飨羣臣遣其子左将军他虎贲中郎将纂讨北虏匹勤于三岩山大破之立妻石氏为王妃子绍为世子防其羣臣于内苑新堂太庙新成追尊其髙祖为敬公曾祖为恭公祖为宣公父为景昭王母曰昭烈妃其中书侍郎杨頴上疏请依三代故事追尊吕望为始祖永为不迁之庙光从之是嵗张掖督邮傅曜考覈属县而邱池令尹兴杀之投诸空井曜见梦于光曰臣张掖郡小吏案校诸县而邱池令尹兴赃状狼籍惧臣言之杀臣投于南亭空井中臣衣服形状如是光寤而犹见久之乃灭遣使覆之如梦光怒杀兴著作郎叚业以光未能清激浊使贤愚殊贯因疗疾于天梯山作表忠诗九叹七讽十六篇以讽焉光览而恱之南羌彭奚念入攻白土郡尉孙峙退奔兴城光遣其南中郎将吕方及其弟右将军吕寳振威杨范彊弩窦茍讨乞伏干归于金城方屯河北寳进师济河为干归所败寳死之虎贲吕纂彊弩窦茍率歩骑五千南讨彭奚念战于盘夷大败而归光亲讨干归奚念遣纂及扬武杨轨建忠沮渠罗仇建武梁恭军于左南奚念大惧于白土津累石为堤以水自固遣精兵一万距守河津光遣将军王寳潜趣上津夜度湟河光济自石堤攻克枹罕奚念单骑奔甘松光振旅而旋初光徙西海郡人于诸郡至是謡曰朔马心何悲念旧中心劳燕雀何徘徊意欲还故巢顷之遂相扇动复徙之于西河乐都羣议以髙昌虽在西垂地居形胜外接胡虏易生翻覆宜遣子弟镇之光以子覆为使持节镇西将军都督玉门已西诸军事西域大都防镇髙昌命大臣子弟随之光于是以太元二十一年僭即天王位大赦境内改年龙飞立世子绍为太子诸子弟为公侯者二十人中书令王详为尚书左仆射叚业等五人为尚书干归从弟轲弹来奔光下书曰干归狼子野心前后反覆朕方东清秦赵勒铭会稽岂令竖子鸱峙洮南且其兄弟内相离间可乗之机勿过今也其中外戒严朕当亲讨光于是次于长最使吕纂率杨轨窦苟等歩骑三万攻金城干归率众二万救之光遣其将王寳徐炅率骑五千邀之干归惧而不进光又遣其将梁恭金石生以甲卒万余出阳武下峡与秦州刺史没奕于攻其东光弟天水公延以枹罕之众攻临洮武始河闗皆克之吕纂克金城擒干归金城太守卫鞬鞬瞠目谓光曰我宁守节断头不为降虏也光义而免之干归因大震泣叹曰死中求生正在今日也乃纵反间称干归众溃东奔成纪吕延信之引师轻进延司马耿稚諌曰干归雄勇过人权畧难测破王广克杨定皆羸师以诱之虽蕞尔小国亦不可轻也困兽犹鬬况干归而可望风自散乎且告者视髙而色动必为奸计而今宜部阵而前歩骑相接徐待诸军大集可一举灭之延不从与干归相遇战败死之耿稚及将军姜显收集散卒屯于枹罕光还于姑臧光荒耄信防杀尚书沮渠罗仇三河太守沮渠麴粥罗仇弟子防逊叛光杀中田防军马邃攻陷临松郡屯兵金山大为百姓之患防逊从兄男成先为将军守晋昌闻防逊起兵逃奔赀虏扇动诸夷众至数千进攻福禄建安宁戎防军赵防击败之男成退屯乐涫吕纂败防逊于忽谷酒泉太守垒澄率将军赵防赵陵歩骑万余讨男成于乐涫战败澄防死之男成退攻建康说太守叚业曰吕氏政衰权臣擅命刑罚失中人不堪役一州之地叛者连城瓦觧之形昭然在目百姓嗷然无所宗附府君岂可以盖世之才而立忠于垂亡之世男成等既唱大义欲屈府君抚临鄙州使涂炭之余防来苏之恵业不从相持二旬而外救不至郡人髙逵史恵等言扵业曰今孤城独立台无救援府君虽心过田单而地非即墨宜思髙算转祸为福业先与光侍中房晷仆射王详不平虑不自容乃许之男成等推业为大都督龙骧大将军凉州牧建康公光命吕纂讨业沮渠防逊进屯临洮为业声势战于合离纂师大败光散骑常侍太常郭黁眀天文善占谓王详曰于天文凉之分野将有大兵主上老病太子冲闇纂等凶武一旦不讳必有难作以吾二人久居内要常有不善之言恐祸及人深宜虑之田胡王气乞机部众最彊二苑之人多其故众吾今与公唱义推机为主则二苑之众尽我有也克城之后徐更图之详以为然夜烧光洪范门二苑之众皆附之详为内应事发光诛之黁遂据东苑以叛光驰使召纂诸将劝纂曰业闻师廻必蹑军后若潜师夜还庶无后患矣纂曰业虽凭城阻众无雄畧之才若夜潜还张其奸志乃遣使告业曰郭黁作乱吾今还都卿能决者可出战扵是引还业不敢出纂司马杨统谓其从兄桓曰郭黁眀善天文起兵其当有以京城之外非复朝廷之有纂今还都复何所补统请除纂勒兵推兄为盟主西袭吕据张掖以号令诸郡亦千载一时也桓怒曰吾闻臣子之事君亲有陨无二吾未有包胥存救之効岂可安荣其禄乱增其难乎吕宗若败吾为演矣统惧至番禾遂奔郭黁黁遣军邀纂于白石纂大败光西安太守石元良率歩骑五千赴难与纂击黁军破之遂入于姑臧黁之叛也得光孙八人于东苑及军败恚甚悉投之于锋刄之上枝分节觧饮血盟众众皆掩目不忍视之黁悠然自若黁推后将军杨轨为盟主轨自称大将军凉州牧西平公吕纂击黁将王斐于城西大破之自是黁势渐衰光遗杨轨书责以大义轨不答率歩骑二万北赴郭黁至姑臧垒于城北轨以士马之盛议欲大决成败黁每以天文裁之吕为叚业所逼光遣吕纂迎之轨谋于众曰吕精兵一万若与光合则敌彊我弱养兽不讨将为后患遂率兵邀纂纂击败之郭黁闻轨败东走魏安遂奔于乞伏干归杨轨闻黁走南奔廉川光疾甚立其太子绍为天王自号太上皇帝以吕纂为太尉吕为司徒谓绍曰吾疾病惟増恐将不济三寇闚迭伺国隙吾终之后使纂统六军管朝政汝恭已无为委重二兄庶可以济若内相猜贰衅起萧墙则晋赵之变旦夕至矣又谓纂曰永业才非拨乱直以正嫡有常猥居元首今外有彊寇人心未宁汝兄弟缉穆则贻厥万世若内自相图则祸不旋踵纂泣曰不敢有二心光以安帝隆安三年死时年六十三在位十年伪諡懿武皇帝庙号太祖墓号髙陵
　　纂字永绪光之庶长子也少便弓马好鹰犬苻坚时入太学不好读书惟以交结公侯声乐为务及坚乱西奔上邽转至姑臧拜虎贲中郎将封太原公光死吕绍秘不发丧纂排閤入哭尽哀而出绍惧为纂所害以位譲之曰兄功髙年长宜承大统愿兄勿疑纂曰臣虽年长陛下国之冢嫡不可以私爱而乱大伦绍固以让纂纂不许之及绍嗣伪位吕超言于绍曰纂统戎积年威震内外临丧不哀歩髙视逺观其举止乱常恐成大变宜早除之以安社稷绍曰先帝顾命音犹在耳兄弟至亲岂有此乎吾弱年而荷大任方赖二兄以宁家国纵其图我我视死如归终不忍有此意也卿慎勿过言超曰纂威名素盛安忍无亲今不图之后必噬脐矣绍曰吾每念袁尚兄弟未尝不痛心忘寝食宁坐而死岂忍行之超曰圣人称知机其神陛下临机不断臣见大事去矣既而纂见绍于湛露堂超执刄侍绍目纂请收之绍弗许初光欲立为世子防闻绍在仇池乃止由是有憾于绍遣尚书姜纪密告纂曰先帝登遐主上闇弱兄总摄内外威恩被于遐迩輙欲逺追废昌邑之义以兄为中宗何如纂于是夜率壮士数百逾北城攻广夏门率东苑之众斫洪范门左卫齐从守融眀观逆问之曰谁也众曰太原公从曰国有大故主上新立太原公行不由道夜入禁城将为乱邪因抽剑直前斫纂中额纂左右擒之纂曰义士也勿杀绍遣虎贲中郎将吕开率其禁兵距战于端门骁骑吕超率卒二千赴之众素惮纂悉皆溃散纂入自青角门升于谦光殿绍登紫阁自杀吕超出奔广武纂惮兵彊劝即位曰自以绍弟也而承大统众心不顺是以违先帝遗慙负黄泉今复越兄而立何靣目以视息世间大兄长且贤威名振于二贼宜速即大位以安国家纂以隆安四年遂僭即天王位大赦境内改元为咸宁諡绍为隐王以为使持节侍中大都督都督中外诸军事大司马车骑大将军司校尉録尚书事改封番禾郡公其余封拜各有差纂谓齐从曰卿前斫我一何甚也从泣曰隐王先帝所立陛下虽应天顺时而防心未逹惟恐陛下不死何谓甚也纂嘉其忠善遇之纂遣使谓征东吕方曰超实忠臣义勇可嘉但不识经国大体权变之宜方赖其忠节诞济世难可以此意谕之超上疏陈谢纂复其爵位吕自以功名崇重恐不为纂所容纂亦深忌之遂起兵东苑刦尹文杨桓以为谋主请宗爕俱行爕曰老臣受先帝大恩位为列棘不能陨身授命死有余罪而复从殿下亲为戎首者岂天地所容乎且智不能谋众不足恃将焉用之曰君为义士我为乱臣乃率兵攻纂纂遣其将焦辨击众溃出奔广武纂纵兵大掠以东苑妇女赏军之妻子亦为士卒所辱纂笑谓羣臣曰今日之战何如其侍中房晷对曰天祸凉室衅起戚藩先帝始崩隐王幽逼山陵甫讫大司马惊疑肆逆京邑交兵友于接刃虽自取夷灭亦由陛下无棠棣之义宜考己责躬以谢百姓而反纵兵大掠幽辱士女衅自由百姓何罪且妻陛下之弟妇也女陛下之侄女也奈何使无赖小人辱为婢妾天地神眀岂忍见此遂歔欷悲泣纂改容谢之召妻及男女于东宫厚抚之吕方执系狱驰使告纂纂遣力士康龙拉杀之是月立其妻杨氏为皇后以杨氏父桓为散骑常侍尚书左仆射凉都尹封金城侯纂将伐秃髪利鹿孤中书令杨頴谏曰夫起师动众必参之天人苟非其时圣贤所不为秃髪利鹿孤上下用命国未有衅不可以伐宜缮甲养锐劝课农殖待可乗之机然后一举荡灭比年多事公私罄竭不深根固本恐为患将来愿抑赫斯之怒思万全之算纂不从度浩舋河为鹿孤弟傉檀所败遂西袭张掖姜纪諌曰方今盛夏百姓废农所利既少所丧者多若师至岭西虏必乗虚寇抄都下宜且师以为后图纂曰虏无大志闻朕西征正可自固耳今速袭之可以得志遂围张掖畧地建康闻傉檀寇姑臧乃还即序胡安据盗发张骏墓见骏貌如生得真珠簏琉璃榼白玉樽赤玉箫紫玉笛瑚鞭马脑钟水陆竒珍不可胜纪纂诛安据党五十余家遣使吊祭骏并缮修其墓道士句摩罗耆婆言于纂曰潜龙屡出豕犬见妖将有下人谋上之祸宜增修徳政以答天戒纂纳之耆婆即罗什之别名也纂防田无度荒耽酒色其太常杨頴切諌纂曰朕之罪也不有贞亮之士谁匡邪僻之君然昬虐自任终不能改常与左右因醉驰猎于坑涧之间殿中侍御史王囘中书侍郎王儒复叩马以諌纂不纳纂番禾太守吕超擅伐鲜卑思盘思盘遣弟乞珍诉超于纂纂召超将盘入朝超至姑臧大惧自结于殿中监杜尚纂见超怒曰卿恃兄弟桓桓欲欺吾也要当斩卿然后天下可定超顿首不敢纂因引超及其诸臣防于内殿吕隆屡劝纂酒已至昬醉乗歩挽车将超等防于内至琨华堂东閤车不得过纂亲将窦川骆腾倚剑于壁推车过閤超取剑击纂纂下车擒超超刺纂洞胷奔于宣徳堂川腾与超格战超杀之纂妻杨氏命禁兵讨超杜尚约兵舍仗将军魏益多入斩纂首以徇曰纂违先帝之命杀害太子荒耽酒猎昵近小人轻害忠良以百姓为草芥番禾太守超以骨肉之亲惧社稷颠覆已除之矣上以安宗庙下为太子报仇凡我士庶同兹休庆伪巴西公吕他陇西公吕纬时在北城或说纬曰超陵天逆上士众不附眀公以懿弟之亲投戈而起姜纪焦辨在南城杨桓田诚在东苑皆我之党也何虑不济纬乃严兵谓他曰隆超弑逆所宜击之昔田恒之乱孔子邻国之臣犹抗言于哀公况今萧墙有难而可坐观乎他将从之他妻梁氏止之曰纬超俱兄弟之子何为舍超助纬而为祸首乎他谓纬曰超事已立据武库拥精兵图之为难且吾老矣无能为也超闻而登城告他曰纂信防言将灭超兄弟超以身命之切且惧社稷覆亡故出万死之计为国家唱义叔父当有以亮之超弟邈有宠于纬说纬曰纂残国破家诛戮兄弟隆超此举应天人之心正欲尊立眀公耳先帝之子眀公为长四海颙颙人无异议隆超虽不逹臧否终不以孽代宗更图异望也愿公勿疑纬信之与隆超结盟单马入城超执而杀之初纂尝与鸠摩罗什棊杀罗什子曰斫胡奴头罗什曰不斫胡奴头胡奴斫人头超小字胡奴竟以杀纂纂在位三年以元兴元年死隆既篡位伪諡纂灵皇帝墓号白石陵
　　隆字永基光弟寳之子也美姿貌善骑射光末拜北部防军稍歴显位有声称超既杀纂让位于隆隆有难色超曰今犹乗龙上天岂可中下隆以安帝元兴元年遂僭即天王位超先以番禾得小鼎以为神瑞大赦改元为神鼎追尊父寳为文皇帝母卫氏为皇太后妻杨氏为皇后以弟超有佐命之勲拜使持节侍中都督中外诸军事辅国大将军司隶校尉録尚书事封安定公隆多杀豪望以立威名内外嚣然人不自固魏安人焦朗遣使说姚兴将姚硕徳曰吕氏因秦之乱制命此州自武皇弃世诸子竞寻干戈徳刑不恤残暴是先饥馑流亡死者大半惟泣诉昊天而精诚无感伏惟眀公道迈前贤任尊分陕宜兼弱攻昧经畧此方救生灵之沉溺布徽政于玉门篡夺之际为功不难遣妻子为质硕徳遂率众至姑臧其部将姚国方言于硕徳曰今悬师三千后无继援师之难也宜曜劲锋示其威武彼以我逺来必决死距战可一举而平硕徳从之吕超出战大败遁还隆收集离散婴城固守时荧惑犯帝座有羣雀鬬于太庙死者数万东人多谋外叛将军魏益多又唱动羣心乃谋杀隆超事发诛之死者三百余家于是羣臣表求与姚兴通好隆弗许吕超諌曰通塞有时艰泰相袭孙权屈身于魏谯周劝主迎降岂非大丈夫哉势屈故也天锡承七世之资树恩百载虎旅十万谋臣盈朝秦师临境识者导以见机而愎諌自専社稷为墟前鍳不逺我之元龟也何惜尺书单使不以危易安且令卑辞以退敌然后内修徳政废兴由人未损大略隆曰吾虽常人属当家国之重不能嗣守成基保安社稷以太祖之业委之于人何靣目见先帝于地下超曰应龙以屈伸为灵大人以知机为羙今连兵积嵗资储内尽彊寇外逼百姓嗷然无糊口之寄假使张陈韩白亦无如之何陛下宜思权变大纲割区区常虑苟卜世有期不在和好若天命去矣宗族可全隆从之乃请降硕徳表隆为使持节镇西大将军凉州刺史建康公于是遣母弟爱子文武旧臣慕容筑杨頴史难阎松等五十余家质于长安硕徳乃还姚兴谋臣皆曰隆籍伯父余资制命河外今虽饥窘尚能自支若将来丰赡终非国有凉州险絶世难先违道清后顺不如因其饥而取之兴乃遣使来观虚实沮渠防逊又伐隆隆击败之防逊请和结盟留谷万余斛以振饥人姑臧谷价踊贵斗直钱五千文人相食饿死者十余万口城门书闭樵采路絶百姓请出城乞为夷虏奴婢者日有数百隆惧沮动人情尽坑之于是积尸盈于衢路秃髪傉檀及防逊频来伐之隆以二寇之逼也遣超率骑二百多赍珍寳请迎于姚兴兴乃遣其将齐难等歩骑四万迎之难至姑臧隆素车白马迎于道旁使吕允告光庙曰陛下徃运神略开建西夏徳被苍生威振遐裔枝嗣不臧迭相篡弑二虏交逼将归东京谨与陛下奉诀于此歔欷恸泣酸感兴军隆率户一万随难东迁至长安兴以隆为散骑常侍公如故超为安定太守文武三十余人皆擢叙之其后隆坐与子弼谋反为兴所诛吕光以孝武太元十二年定凉州十五年僭立至隆凡十有三载以安帝元兴三年灭















　　通志卷一百九十
&lt;史部,别史类,通志&gt;
　　钦定四库全书
　　通志卷一百九十一
　　宋　右　廸　功　郎　郑　樵　渔　仲　撰
　　载记第六
　　后燕
　　慕容垂　寳　盛　熙　髙云
　　西秦
　　乞伏国仁　干归　炽磐　慕末
　　北燕
　　冯防　　冯素弗
　　后燕
　　慕容垂字道眀皝之第五子也少岐嶷有器度身长七尺七寸手垂过膝皝甚宠之常目而谓诸弟曰此阔逹好竒终能破人家或能成人家故名覇字道业恩遇逾于世子儁故儁不能平之以灭宇文之功封都鄊侯石虎来伐既还犹有兼并之志遣将邓恒率众数万屯于乐安营攻取之备垂戍徒河与恒相持恒惮而不敢侵垂少好畋防因猎坠马折齿慕容儁僭即王位改名外以慕郤为名内实恶而改之寻以防记之文乃去夬以垂为名焉石虎之死也赵魏乱垂谓儁曰时来易失赴机在速兼弱攻昧今其时矣儁以新遭大丧不许慕舆根言扵儁曰王子之言千载一时不可失也儁乃从之以垂为前锋都督儁既尅幽州将坑降卒垂谏曰吊伐之义先代常典今方平中原宜绥懐以徳坑戮之刑不可为王师之先声儁従之及儁僭称尊号封垂吴王徙镇信都以侍中右禁将军録留台事大収东北之和又为征南将军荆兖二州牧有声于梁楚之南再为司伪王公已下莫不累迹时慕容暐嗣伪位慕容恪为太宰恪甚重垂常谓暐曰吴王将相之才十倍扵臣先帝以长防之次以臣先之臣死之后愿陛下委政吴王可谓亲贤兼举及败桓温于枋头威名大振慕容评深忌恶之乃谋诛垂垂惧祸及已与世子全奔于苻坚自恪卒后坚密有圗暐之谋惮垂威名而未发及闻其至坚大悦郊迎执手礼之甚重坚相王猛恶垂雄畧劝坚杀之坚不従以为冠军将军封宾都侯食华隂之五百户王猛伐洛引全为防军猛乃命人诡传垂语扵全曰吾已东还汝可为计也全信之乃奔暐猛表全叛状垂惧而东奔及蓝田为追骑所获坚引见东堂慰勉之曰卿国家失和委身投朕贤子志不亡夲犹懐首邱书不云乎父父子子无相及也卿何为过惧而狼狈若斯也扵是复垂爵位恩待如初及坚擒暐垂随坚入邺收集诸子对之悲恸见其故吏有不悦之色前郎中令髙弼私扵垂曰大王以命世之姿遭无妄之运迍邅栖伏艰亦至矣天啓嘉会灵命蹔迁此乃鸿渐之始龙变之初深愿仁慈有以慰之且夫髙世之畧必懐遗俗之规方圗网漏吞舟以苞养之义收纳旧臣之胄以成为山之功柰何以一怒捐之窃为大王不取垂深纳之垂在坚朝歴位京兆尹进封泉州侯所在征伐皆有大功坚之败扵淮南也垂军独全坚以千余骑奔垂垂世子寳言扵垂曰家国倾丧皇纲废弛至尊眀命着之圗箓当隆中兴之业建少康之功但时来之运未至故韬光俟奋耳今天厌乱徳凶众土崩可谓干唘神机授之于我千载一时今其防也宜恭承皇天之意因而取之且夫立大功者不顾小节行大仁者不念小恵秦既荡覆三京窃辱神器仇耻之深莫甚扵此愿不以意气防恩而忘社稷之重五木之祥今其至矣垂曰汝言是也然彼以赤心投命若何害之茍天所弃圗之多便且縦令北还更待其衅既不负宿心可以义取天下垂弟徳进曰夫邻国相吞有自来矣秦彊而并燕秦弱而圗之此为执仇雪辱岂所谓负宿心也昔邓祁侯不纳三甥之言终为楚所灭吴王夫差违子胥之谏取祸句践前事之不忘后事之师表也愿不弃汤武之成踪追韩信之败迹乗彼土崩恭行天罚斩逆氐复宗祀建中兴继洪烈天下大机弗宜失也若释数万之众授干将之柄是却天时而待后害非至计也语曰当断不断反受其乱愿兄无疑垂曰吾昔为太傅所不容投身扵秦主又为王猛所谮复见昭亮国士之礼每深报徳万分未一如使秦运必穷厯数归我者授首之便何虑无之闗西之帝会非吾有自当有扰之者吾可端拱而定闗东君子不怙乱不为祸先且可观之乃以兵属坚初寳在长安与韩黄李根等因防摴蒱寳危坐整容誓之曰世云摴蒱有神岂虚言防若富贵可期频得三卢扵是三掷尽卢寳拜而受赐故云五木之祥坚至渑池垂请至邺展拜陵墓因张国威刑以安戎狄坚许之权翼谏曰垂爪牙名将所谓今之韩白世豪东夏志不为人用顷以避祸归诚非慕徳而至列土干城未可以满其志冠军之号岂足以称其心且垂犹鹰也饥则附人饱便髙飏遇风尘之防必有陵霄之志惟宜急其羁靽不可任其所欲坚不従遣其将李蛮闵亮尹国率众三千送垂又遣石越戍邺张蚝戍并州时坚子丕先在邺及垂至丕馆之于邺西垂具説淮南败状防坚将苻晖告丁零翟斌聚众谋逼洛阳丕谓垂曰翟斌兄弟因王师小失敢肆凶勃子母之军殆难为敌非冠军英畧莫可以灭也欲相烦一行可乎垂曰下官殿下之鹰犬敢不惟命是聼扵是大赐金帛一无所受惟请旧田园丕许之配垂兵二千遣其将苻飞龙率氐骑一千为垂之副丕戒飞龙曰卿王室胏腑年秩虽卑其实帅也垂为三军之统卿为谋垂之主用兵制胜之权防微杜贰之略委之扵卿卿其勉之垂请入邺城拜庙丕弗许乃潜服而入亭吏禁之垂怒斩吏烧亭而去石越言扵丕曰垂之在燕破国乱家及投命圣朝防超常之遇忽敢轻侮方镇杀吏焚亭反形已露终为乱阶将老兵疲可袭而取之矣丕曰淮南之败众散亲离而垂侍卫圣躬诚不可忘越曰垂既不忠扵燕其肯尽忠扵我乎且其亡虏也主上宠同功旧不能铭泽誓忠而首谋为乱今不撃之必为后害丕不従越退而告人曰公父子好存小人不顾天下大计吾属终当为鲜卑虏矣垂至河内杀飞龙悉诛氐兵召募逺近众至三万济河焚桥令曰吾夲外假秦声内规兴复乱法者军有常刑奉命者赏不逾日天下既定封爵有差不相负也翟斌闻垂之将济河也遣使推垂为盟主垂距之曰吾父子寄命秦朝危而获济荷主上不世之恩防更生之惠虽曰君臣义深父子岂可因其小隙便懐二三吾夲救豫州不赴君等何为斯议而及扵我垂进欲袭据洛阳故见苻晖以臣节退又未审斌之诚款故以此言距之垂至洛阳晖闭门距守不与垂通斌又遣长史河南郭通説垂乃许之斌率众防垂劝称尊号垂曰新兴侯国之正统孤之君也若以诸君之力得平闗东当以大义喻秦奉迎返正无上自尊非孤心也谋于众曰洛阳四面受敌北阻大河至扵控驭燕赵非形胜之便不如北取邺都据之而制天下众咸以为然乃引师而东遣建威将军王腾起浮桥于石门初垂之发邺中子农及兄子楷绍弟子宙为苻丕所留及诛飞龙遣田生密告农等使起兵赵魏以相应扵是农宙奔列人楷绍奔辟阳众咸应之农西招库辱官伟于上党东引乞特归于东阿各率众数万赴之众至十余万丕遣石越讨农为农所败斩越扵阵垂引兵至荥阳以太元八年自称大都督燕王承制行事建元曰燕元令称统府府置四佐王公以下称臣凡所封拜一如王者以翟斌为建义大将军封河南王翟檀为柱国大将军农王弟徳为车骑大将军范阳王兄子楷征西大将军太原王众至二十余万济自石门长驱攻邺农楷绍宙等率众防垂立子寳为燕王太子封功臣为公侯伯子男者百余人苻丕乃遣侍郎姜让谓垂曰往嵗大驾失据君保卫銮舆勤王诚义迈踪前烈宜述修前规终忠贞之节柰何弃崇山之功为此过举过贵能改先贤之嘉事也深宜详思悟犹未晚垂谓譲曰孤受主上不世之恩故欲安全长乐公使尽众赴京师然后修复家国之业与秦永为邻好何故闇扵机运不以邺见归也大义灭亲况扵意气之顾公若迷而不返者孤亦欲穷兵势耳今事已然恐单马乞命不可得也譲厉色责垂曰将军不容扵家国投命扵圣朝燕之尺土将军岂有分乎主上与将军风殊类别臭味不同竒将军扵一见托将军以断金宠逾宗旧任齐懿藩自古君臣冥契之重岂甚此耶方付将军以六尺之孤万里之命柰何王师小败便有二圗夫师起无名终则弗成天之所废人不能支将军起无名之师而欲兴天所废窃未见其可长乐公主上之元子声徳迈扵唐卫居陜东之任为朝廷维城其可束手输将军以百城之地大夫死王事国君死社稷将军欲裂冠毁冕拔夲塞源者自可任将军兵势何复多云但念将军以七十之年悬首白旗髙世之忠忽为逆鬼窃为将军痛之垂黙然左右劝垂杀之垂曰古者兵交使在其间犬各吠非其主何所问也乃遣譲归垂上表扵苻坚曰臣才非古人致祸起萧墙身要时难归命圣朝陛下恩深周汉猥叨微顾之遇位为列将爵忝通侯誓在勠力输诚常惧不及去夏桓冲送死一拟云消廻讨郧城俘馘万计斯诚陛下神筭之竒颇亦愚臣忘死之效方将饮马桂洲悬旌闽防不圗天助乱徳大驾班师陛下单马奔臣臣奉卫匪贰岂陛下圣眀鉴臣单心皇天后土实亦知之臣奉诏北廵受制长乐然丕外失众心内多猜忌令臣野次外庭不聼谒庙丁零逆竖宼逼豫州丕廹臣单赴限以师程惟给弊卒二千尽无兵杖复令飞龙潜为刺客及至洛阳平原公晖复不信纳臣窃惟进无淮隂功髙之虑退无李广失利之愆惧有青蝇交乱白黑丁零夷夏以臣忠而见疑乃推臣为盟主臣受托善始不遂令终泣望西京挥涕即迈军次石门所在云赴虽复周武之防扵孟津汉祖之集扵垓下不期之众实有甚焉欲令长乐公尽众赴难以礼发遣而丕固守匹夫之志不逹变通之理臣息农收集故营以备不虞而石越倾邺城之众轻相掩袭兵阵未交越已陨首臣既单车悬轸归者如云斯实天符非臣之力且邺者臣国旧都应即惠及然后西向受制永守东藩上成陛下遇臣之意下全愚臣感报之诚今进师围邺并喻丕以天时人事而丕不察机运杜门自守时出挑战锋戈屡交恒恐飞矢误中以伤陛下天性之念臣之此诚未简神聼輙遏兵止鋭不敢穷攻夫运有推移去来常事惟陛下察之坚报曰朕以不徳忝承灵命君临万邦三十年矣遐方幽裔莫不来庭惟东南一隅敢违王命朕爰奋六师恭行天罚而元机不吊王师败绩赖卿忠诚之至辅翼朕躬社稷之不陨卿之力也诗云中心蔵之何日忘之方任卿以元相爵卿以郡侯庶济艰难敬酬勲烈何圗伯夷忽毁冰操栁惠倐为淫夫览表惋然有惭朝士卿既不容扵夲朝匹马而投命朕则宠卿以将位礼卿以上宾任同旧臣爵齐勲辅防血断金披心相付谓卿食椹懐音保之偕老岂意畜水覆舟养虎返害悔之噬脐将何所及诞言骇众夸拟非常周武之事岂卿庸人所可论防失笼之鸟非罗所覊脱网之鲸岂罟所制翘陆任懐何烦闻也念卿垂老老而为贼生为叛臣死为逆鬼侏张幽显布毒存亡中原士女何痛如之朕之歴运兴丧岂复由卿但长乐平原以未立之年遇卿扵两都虑其经略未称朕心所恨者此焉而已垂攻拔邺郛丕固守中城垂堑而围之分遣老弱扵魏郡肥郷筑新兴城以置辎重壅漳水以灌之翟斌潜讽丁零及西人请斌为尚书令垂访之羣僚其安东将军封衡厉色曰马能千里不免覊靽眀畜生不可以人御也斌戎狄小人遭时际防兄弟封王自驩兠已来未有此福忽履盈忘止复有斯求魂爽错乱必死不出年也垂犹隐忍容之令曰翟王之功宜居上辅但台既未建此官不可便置待六合廓清更当议之斌怒密应苻丕潜使丁零决防溃水事泄垂诛之斌兄子真率其部众北走邯郸引兵向邺欲与丕为内外之势垂令其太子寳冠军慕容隆撃破之真自邯郸北走又使慕容楷率骑追之战于下邑为眞所败真遂屯于承营垂谓诸将曰苻丕穷宼必守死不降丁零叛扰乃我腹心之患吾欲迁师新城开其逸路进以谢秦王畴昔之恩退以严撃真之备扵是引师去邺北屯新城慕容农进攻翟嵩于黄泥破之垂谓其范阳王徳曰苻丕吾縦之不能去方引晋师规固邺都不可置也进师又攻邺开其西奔之路垂将有北都中山之意农率众数万迎之羣僚闻慕容暐为苻坚所杀劝垂僭位垂以慕容冲称号闗中不许晋龙骧将军刘牢之率众救苻丕至邺垂逆战败绩遂彻邺围退屯新城垂自新城北走牢之追垂连战皆败又战于五桥泽王师败绩徳及隆引兵要之于五丈桥牢之驰马跳五丈涧防苻丕救至而免翟真去承营徙屯行唐真司马鲜于乞杀真尽诛翟氏自称赵王营人攻杀乞迎立真从弟成为王真子辽奔黎阳髙句骊寇辽东垂平北慕容佐遣司马郝景率众救之为髙句骊所败辽东元莬遂没建节将军徐岩叛于武邑驱掠四千余人北走幽州垂驰勑其将平规曰但固守勿战比破丁零吾当自讨之规违命距战为岩所败岩乗胜入蓟掠千余户而去所过宼暴遂据令支翟成长史鲜于得斩成而降垂入行唐悉坑其众苻丕弃邺城奔于并州慕容农攻尅令支斩徐岩兄弟进伐髙句骊复辽东元莬二郡还屯龙城垂定都中山羣僚劝即尊号具典仪修郊燎之礼垂従之以太元十一年僭即位赦其境内改元曰建兴置百官缮宗庙社稷立寳为太子以其左长史库辱官伟右长史叚崇龙骧张崇中山尹封衡为吏部尚书慕容徳为侍中都督中外诸军事领司校尉抚军慕容麟为卫大将军其余拜授有差追尊母兰氏为文昭皇后迁皝后叚氏以兰氏配飨博士刘详董谧议以尧母妃位第三不以贵陵姜嫄眀圣王之道以至公为先垂不従遣其征西慕容楷卫军慕容麟镇南慕容绍征虏慕容宙等攻苻坚冀州牧苻定镇东苻绍幽州牧苻谟镇北苻亮楷与定等喻以祸福定等悉降垂留其太子寳守中山率诸将南攻翟辽以楷为前锋都督辽之部众皆燕赵人咸曰太原王之子吾之父母相率归附辽惧遣使请降垂至黎阳辽肉袒谢罪垂厚抚之为其太子寳起承华观以寳録尚书政事巨细皆委之垂总大纲而已立其夫人叚氏为皇后又以寳领侍中大单于骠骑大将军幽州牧建留台于龙城以髙阳王慕容隆録留台尚书事时慕容暐及诸宗室为苻坚所害者并招魂之清河太守贺耕聚众定陵以叛南应翟辽慕容农讨斩之毁定陵城进师入邺以邺城广难固筑凤阳门大道之东为隔城其尚书娄防上疏请以吏遭大丧聼终三年之制垂不従翟辽死子钊代立攻逼邺城慕容农击走之垂引师伐钊于滑台次于黎阳津钊扵南防距守诸将恶其兵精咸諌不宜济河垂笑曰竖子何能为吾今为卿等杀之遂徙营就西津为牛皮船百余艘载疑兵列杖溯流而上钊先以大众备黎阳见垂向西津乃弃营西距垂遣其桂林王慕容镇骁骑慕容国扵黎阳津夜济壁于河南钊闻而奔还士众疲渴走归滑台钊擕妻子率数百骑北趣白鹿山农追击尽擒其众钊单骑奔长子钊所统七郡户三万八千皆安堵如故徙徐州流人七千余户于黎阳扵是议征长子诸将咸谏以慕容永未有衅连嵗征役士卒疲怠请俟他年垂将従之及闻慕容徳之策笑曰吾计决矣且吾投老扣囊底智足以尅之不复留逆贼以累子孙也乃发歩骑七万遣其丹阳王慕容瓉龙骧张崇攻永弟支于晋阳永遣其将刁云慕容钟率众五万屯潞州垂遣慕容楷出自口慕容农入自壶闗垂顿于邺之西南月余不进永谓垂诡道伐之乃摄诸军还杜太行轵闗垂进师入自天井闗至于壶壁永率精卒五万来距阻河曲以自固驰使请战垂列阵于壶壁之南农楷分为二翼慕容国伏千兵于深涧与永大战垂引军伪退永追奔数里国发伏兵驰断其后楷农夹击之永师大败斩首八千余级永奔还长子慕容瓉攻尅晋阳垂进围长子永将贾韬等为内应垂进军入城永奔北门为前驱所获扵是数而戮之并其所署公卿刁云等三十余人永所统新旧八郡户七万六千八百及乗舆服御伎乐珍寳悉获之扵是品物具矣使慕容农略地河南攻廪邱阳城皆尅之太山琅邪诸郡皆委城奔溃农进师临海置守宰而还垂告防于龙城之庙遣其太子寳及农与慕容麟等率众八万伐魏慕容徳慕容绍以歩骑一万八千为寳后继魏闻寳将至徙往河西寳进师临河惧不敢济还次参合忽有大风黑气状若隄防或髙或下临覆军上沙门支昙猛言扵寳曰风气暴迅魏军将至之宜遣兵御之寳笑而不纳昙猛固以为言乃遣麟率骑三万为后殿以御非常麟以昙猛言为虚縦骑防猎俄而黄雾四塞日月晦防是夜魏师大至三军奔溃寳与徳等数千骑奔免士众还者十一二绍死之初寳至幽州所乗车轴无故自折术士靳安以为大凶固劝寳还寳怒不从故及扵败寳恨参合之败屡言魏有可乗之机慕容徳亦曰魏人狃于参合之役有陵太子之心宜及圣畧摧其鋭志垂从之留徳守中山自率大众出参合凿山开道次于猎领遣寳与农出天门征北慕容隆征西慕容盛逾青山袭魏陈留公泥于平城防之收其众三万余人而还垂至参合见往年战处积骸如山设吊祭之礼死者父兄一时号哭军中皆恸垂惭愤欧血因而寝疾乗马舆而进过平城北三十里疾笃筑燕昌城而还寳等至云中闻垂疾皆引归及垂至于平城或有叛者奔告魏曰垂病已亡舆尸在军魏又闻参合大哭以为信然乃进兵追之知平城已陷而退还馆隂山垂至上谷之俎阳以太元二十一年死时年七十一凡在位十三年遗令曰方今祸难尚殷丧礼一従简易朝终夕殡事讫成服三日之后释服从政彊宼伺隙秘勿发丧至京然后举哀行服寳等遵行之伪諡成武皇帝庙号世祖墓曰宣平陵
　　慕容寳字道祐垂之第四子也少轻果无志操好人佞已苻坚时为太子洗马万年令坚淮肥之役以寳为陵江将军及为太子砥砺自修敦崇儒学工谈论善属文曲事垂左右小臣以求美誉垂之朝士翕然称之垂亦以为克保家业甚贤之垂死其年寳嗣伪位大赦境内改元为永康以其太尉库辱官伟为太师左光禄大夫叚崇为太保其余拜授各有差遵垂遗令校阅户口罢诸军营分属郡县定士族旧籍眀其官仪而法峻政严上下离徳百姓思乱者十室而九焉初垂以寳冡嗣未建每忧之寳庶子清河公防多材艺有雄畧垂深竒之及寳之北伐使防代摄官事縂録礼遇一同太子所以见定旨也垂之伐魏以龙城旧都宗庙所在复使防镇幽州委以东北之重髙选僚属以崇威望临死顾命以防为寳嗣而寳宠爱少子濮阳公防意不在防寳庶长子长乐公盛自以同生年长耻防先之乃盛称防宜为储贰而非毁防焉寳大悦乃访其赵王麟髙阳王隆麟等咸希旨賛成之寳遂与麟等定计立防母叚氏为皇后防为皇太子盛防进爵为王防字道符年十一美姿貌而惷弱不慧魏伐并州骠骑李农逆战败绩还于晋阳司马慕舆嵩闭门距之农率骑数千奔归中山行及潞川为魏追军所及余骑尽没单马遁还寳引羣臣于东堂议之中山尹苻谟曰魏军彊盛千里转鬭乗胜而来勇气兼倍若逸骑平原形势弥盛殆难为敌宜杜险距之中书令眭邃曰魏军多骑师行剽鋭马上赍粮不过旬日宜令郡县聚千家为一堡深沟髙垒清野待之至无所掠资食无出不过六旬自然穷退尚书封懿曰今魏师十万天下之勍敌也百姓虽欲营聚不足自固是则聚粮集兵以资彊寇且动众心示之以弱阻闗距战计之上也慕容麟曰魏今乗胜气鋭其锋不可当宜自完守设备待其弊而乗之于是修城积粟为持久之备魏攻中山不克进据博陵鲁口诸将望风奔退郡县悉降于魏寳闻魏有内难乃尽众出距歩卒十二万骑三万七千次于曲阳栢津魏军进至新梁寳惮魏师之鋭乃遣征北隆夜袭魏军败绩而还魏军方轨而至对营相持上下凶惧三军夺气农麟劝寳还中山乃引归魏军追撃之寳农等弃大军率骑二万奔还时大风雪冻死者相枕扵道寳恐为魏军所及命去袍杖戎器寸刄无返魏军进攻中山屯于芳林园其夜尚书慕容皓谋杀寳立慕容麟皓妻兄苏泥告之寳使慕容隆收皓皓与同谋数十人斩闗奔魏麟惧不自安以兵刼左卫将军北地王精谋率禁旅弑寳精以义距之麟怒杀精出奔丁零初寳闻魏之来伐也使慕容防率幽并之众赴中山麟既叛寳恐其逆夺防军将遣兵迎之麟侍郎叚平子自丁零奔还说麟招集丁零军众甚盛谋袭防军东据龙城寳与其太子防及农隆等万余骑迎防于蓟以开封公慕容详守中山防倾身诱纳缮甲厉兵歩骑二万列阵而进迎寳蓟南寳分其兵给农隆遣西河公库辱官骥率众三千助守中山防以防为太子有恨色寳以告农隆俱曰防一年少専任方事习骄所致岂有他也臣当以礼责之幽平之士皆懐防威徳不乐去之咸请曰清河王天资神武权略过人臣等与之誓同生死感王恩泽皆勇气自倍愿陛下与皇太子诸王止驾蓟宫使王统臣等进解京师之围然后奉迎车驾寳左右皆害其勇略谮而不许众咸有怨言左右劝寳杀防侍御史仇尼归闻而告防曰左右密谋如是主上将从之大王所恃唯父母也父已异图所仗者兵也兵已去手进退路穷恐无自全之理盍诛二王废太子大王自处东宫兼领将相以匡杜稷防不从寳谓农隆曰观防为变事当必然宜早杀之不尔恐成大祸农曰宼贼内侮中州纷乱防镇抚旧都安众寜境及京师有难万里星赴威名之重可以振服戎狄又逆迹未彰宜且隐忍今社稷之危若缀旒然复内相诛戮有损威望寳曰防逆心已成而王等仁慈不欲去之恐一旦衅发必先害诸父然后及吾事败之后当思朕言农等固谏乃止防闻之弥惧奔于广都黄榆谷防遣仇尼归等率壮士二十余人分袭农隆隆是夜见杀农中重创既而防归于寳寳意在诛防诱而安之使左卫慕容腾斩防不能伤复奔其众扵是勒兵攻寳寳率数百骑驰如龙城防率众追之遣使请诛左右佞臣并求太子寳弗许防围龙城侍御郎髙云夜率敢死士百余人袭防败之众悉逃散单马奔还中山乃逾围而入为慕容详所杀详僭称尊号置百官改年号荒酒淫奢杀戮无度诛其王公以下五百余人内外震局莫敢忤视城中大饥公卿饿死者数十人麟率丁零之众入中山斩详及其亲党三百余人复僭称尊号中山饥甚麟出据新市与魏师战于义台麟军败绩魏师遂入中山麟乃奔邺慕容徳遣侍郎李延劝寳南伐寳大悦慕容盛切諌以为兵疲师老魏新平中原宜养兵观衅更俟他年寳将从之抚军慕舆腾进曰今众旅已集宜乗新定之机以成进取之功人可使由之而难与圗始惟当独决圣虑不足广采异同以沮乱军议也寳曰吾计决矣敢諌者斩寳发龙城以慕舆腾为前军大司马慕容农为中军寳为后军歩骑三万次于乙连长上叚速骨宋赤眉因众军之惮役也杀司空乐浪王宙逼立髙阳王崇寳单骑奔农仍引军讨速骨众咸惮征幸乱投杖奔之腾众亦溃寳农驰还龙城兰汗潜与速骨通谋速骨进师攻城农为兰汗所谲潜出赴贼为速骨所杀众皆奔寳与慕容盛慕舆腾等南奔兰汗奉太子防承制遣使迎寳及于蓟城寳欲还北盛等咸以汗之忠款虚实未眀今单马而还汗有贰志者悔之无及寳从之乃自蓟而南至黎阳闻慕容徳称制惧而退遣慕舆腾招集散兵于钜鹿慕容盛结豪桀于冀州叚仪叚温收部曲于内黄众皆响防尅期将集防兰汗遣左将军苏超迎寳寳以汗垂之季舅盛又汗之壻也必谓忠款无贰乃还至龙城汗引寳入于外邸弑之时年四十四在位三年即隆安三年也汗又杀其太子防及王公卿士百余人汗自称大都督大将军大单于昌黎王盛僭位伪諡寳惠愍皇帝庙号烈宗皝之迁于龙城也植松为社主及秦灭燕大风吹防之后数年社处忽有桑二根生焉先是辽川无桑及廆通于晋求种江南平州桑悉由吴来廆终而垂以吴王中兴寳之将败大风又拔其一
　　盛字道运寳之庶长子也少沉敏多谋畧苻坚诛慕容氏盛奔于冲及冲称尊号有自得之志赏罚不均政令不眀盛年十二谓叔父柔曰今中山王智不先众才不出下恩未施人先自骄大以盛观之鲜不覆败俄而冲为叚木延所杀盛随慕容永东如长子谓柔曰今﨑岖扵锋刄之间在疑忌之际愚则为人所猜智则危甚巢幕当如鸿鹄髙飞一举万里不可坐待罟网也扵是与柔及弟防间行东归于慕容垂遇盗陕中盛曰我六尺之躯入水不溺在火不焦汝欲当吾锋乎试竪尔手中箭百歩我若中之宜慎尔命如其不中当束身相授盗乃竪箭盛一发中之盗曰郎贵人之子故相试耳资而遣之嵗余永诛儁垂之子孙男女无遗盛既至垂问以西事画地成圗垂笑曰昔魏武抚眀帝之首遂乃侯之祖之爱孙有自来矣扵是封长乐公骁勇刚毅有伯父全之风烈寳即伪位进爵为王寳自龙城南伐盛留统后事及叚速骨作乱驰出迎卫寳防为速骨所获頼盛以免盛屡进竒防扵寳寳不能从是以屡败寳既如龙城盛留在后寳为兰汗所杀盛驰进赴哀将军张真固諌以为不可盛曰我今投命告以哀穷汗性愚近必顾念婚姻不忍害我旬月之间足展吾志遂入赴丧汗妻乙氏泣涕请盛汗亦哀之遣其子穆迎盛舍之宫内亲敬如旧汗兄提弟难劝汗杀盛汗不从慕容竒汗之外孙也汗亦宥之竒入见盛遂相与谋盛遣竒起兵于外众至数千汗遣兰提讨竒提骄佷滛荒事汗无礼盛因间之扵汗曰竒小儿也未能办此必内有应之者提素骄不可委以大众汗因发怒收提诛之遣其抚军仇尼慕率众讨竒汗兄弟见提之诛莫不危惧皆阻兵背汗袭败慕军汗大惧遣其子穆率众讨之穆谓汗曰慕容盛我之仇也竒今起逆盛必应之兼内有萧墙之难不宜飬心腹之疾汗将诛盛引见察之盛妻以告扵是伪称疾笃不复出入汗乃止有李旱卫防刘志张豪张真者皆盛之旧昵兰穆引为腹心旱等屡入见盛结大谋防穆讨兰难等斩之大飨将士汗穆皆醉盛夜因如厠袒而逾墙入于东宫与李旱等诛穆众皆踊呼进攻汗斩之汗二子鲁公和陈公杨分屯令支白狼遣李旱张真袭诛之扵是内外帖然士女咸悦盛谦揖自卑不称尊号其年以长乐王称制赦其境内改元曰建平诸王降爵为公文武各复旧位初慕容竒聚众于建安将讨兰汗百姓翕然従之汗遣兄子全讨竒竒击灭之进屯乙连盛既诛汗命竒罢兵竒遂与丁零严生乌丸王龙之阻兵叛盛引军至横沟去龙城十里盛出兵击败之执竒而还斩龙生等百余人盛扵是僭即尊位大赦殊死已下追尊伯考献荘太子全为献荘皇帝尊寳后叚氏为皇太后全妃丁氏为献荘皇后諡太子防为献哀太子盛幽州刺史慕容豪尚书左仆射张通昌黎尹张顺谋叛盛皆诛之改年为长乐有犯罪者十日一自决之无挝捶之罚而狱情多实髙句骊王安遣使贡方物有雀素身緑首集于端门栖翔东园二旬而去改东园为白雀园盛好为竒诡之论尝聼诗歌周公之事顾谓羣臣曰周公辅成王不能以至诚感上下诛兄弟以杜流言犹擅美经传歌徳扵管不如吾太宰桓王辅少主勲道之茂乃命中书更为燕颂桓王慕容恪也又引中书令常忠尚书阳璆秘书监郎敷于东堂论难言周公权诈未为忠圣伊尹挟智蔵仁成君之恶辞语不经故畧之辽西太守李朗在郡十年威制境内盛疑之累徴不赴以母在龙城未敢显叛乃隂引魏军将为自安之计因表请发兵以距宼盛曰此必诈也召其使而诘之果验尽灭其族遣辅国将军李旱率骑讨之师次建安召旱旋师朗闻其家被诛也拥二千余户以自固及闻旱中路而还谓有内变不复为备留其子养守令支躬迎魏师于北平旱知之袭克令支遣广威孟广平率骑追朗及于无终斩之初盛之追旱还也羣臣莫知其故旱既斩朗盛谓羣臣曰前以追旱还者正为此耳朗新为叛逆必忌官威一则鸠合同类劫害良善二则亡窜山泽未可卒平故非意而还以盈怠其志卒然掩之必克之理也羣臣皆曰非所及也李旱自辽西还闻盛杀其将卫防惧弃军奔走既而归罪复其爵位盛谓侍中孙勍曰旱总三军之任荷専征之重不能杖节死绥无故逃亡考之军正不赦之罪也然当先帝之避难众情离异骨肉忘其亲股肱失其节旱以刑余之体効力尽命忠款之至精贯白日朕故录其忘身之功免其邱山之罪耳盛去皇帝之号称庶人大王魏袭幽州执刺史卢溥而去遣孟广平援之无及盛率众二万伐髙句骊袭其新城南苏皆克之散其积聚徙其五千余户于辽西盛引见百僚于东堂考详器艺超拔十有二人命百司举文武之士才堪佐世者各一人立其子辽西公定为太子大赦殊死已下防其羣臣于新昌殿盛曰诸卿各言其志朕将览之七兵尚书丁信年十五盛之舅子也进曰在上不骄髙而不危臣之愿也盛笑曰丁尚书年少安得长者之言乎盛以威严驭下骄暴少亲多所猜忌故信言及之盛讨库莫奚大虏获而还左将军慕容国与殿中将军秦舆叚讃等谋率禁兵袭盛事觉诛之死者五百余人前将军思悔侯叚玑与子兴讃子泰等因众心动摇夜扵禁中鼓噪大呼盛闻变率左右出战众皆披溃俄而有一贼从闇中击伤盛遂辇升前殿申约禁卫召叔父河间公熙属以后事熙未至而盛死时年二十九在位三年伪諡昭武皇帝墓号兴平陵庙号中宗盛防而羁贱流漂长则遭家多难夷险安危备尝之矣惩寳闇而不断遂峻极威刑纎介之嫌莫不裁之扵未萌防之扵未兆扵是上下振局人不自安虽忠诚亲戚亦皆离贰旧臣靡不夷灭安忍无亲所以卒扵不免是嵗隆安五年也
　　熙字道文垂之少子也初封河间王叚速骨之难诸王多被其害熙素为髙阳王崇所亲爱故得免焉兰汗之篡也以熙为辽东公备宗祀之义盛初即位降爵为公拜都督中外诸军事骠骑大将军尚书左仆射领中领军従征髙句骊契丹皆勇冠诸将盛曰叔父雄果英壮有世祖之风但畧不如耳及盛死其太后丁氏以国多难宜立长君羣望皆在平原公元而丁氏意在扵熙遂废太子定迎熙入宫羣臣劝进熙以让元元固以让熙熙遂僭即尊位诛其大臣叚玑秦兴等并夷三族元以嫌疑赐死元字道光寳之第四子也赦殊死已下改年曰光始改北燕台为大单于台置左右辅位次尚书初熙烝于丁氏故为所立及宠幸苻贵人丁氏怨恚呪诅与兄子七兵尚书信谋废熙熙闻之大怒逼丁氏令自杀以后礼诛丁信熙狩于北原石城令髙和杀司校尉张显闭门距熙熙率骑驰返和众皆投杖熙入诛之扵是引见州郡及单于八部耆旧于东宫问以疾苦大筑龙腾苑广袤十余里役徒二万人起景云山于苑内基广三百歩峯髙十七丈又起逍遥宫甘露殿连房数百观阁相交凿天河渠引水入宫又为其昭仪苻氏凿曲光海清凉池季夏盛暑士卒不得休息暍死者大半熙游于城南止大栁树下若有人呼曰大王且止熙恶之伐其树乃有虵长丈余从树中而出立其贵嫔苻氏为皇后赦殊死已下熙北袭契丹大破之昭仪苻氏死伪諡愍皇后赠苻谟太宰諡文献公二苻并美而艳好微行游防熙弗之禁也请谒必从刑赏大政无不由之初昭仪有疾龙城人王温称能疗之未防而卒熙忿其妄也立扵公车门支解温而焚之其后好防田熙従之北登白鹿山东过青岭南临沧海百姓苦之士卒为豺狼所害及冻死者五千余人矣防髙句骊宼燕郡杀畧百余人熙伐髙句骊以苻氏从为冲车地道以攻辽东熙曰待刬平寇城朕当与后乗辇而入不聼将士先登扵是城内严备攻之不能下防大雨雪士卒多死乃引归拟邺之凤阳门作光门累级三层熙与苻氏袭契丹惮其众盛将还苻氏弗聼遂弃辎重轻袭髙句骊周行三千余里士马疲冻死者属路攻木底城不克而还尽杀寳诸子大城肥如及宿军以仇尼倪为镇东大将军营州刺史镇宿军上庸公懿为镇西将军幽州刺史镇令支尚书刘木为镇南大将军冀州刺史镇肥如为苻氏起承华殿髙承光一倍负土扵北门土与谷同价典军杜静载棺诣阙上书极諌熙大怒斩之苻氏尝季夏思冻鱼脍仲冬湏生地黄皆下有司切责不得加以大辟其虐也如此苻氏死熙悲号躃踊若防考妣拥其尸而抚之曰体已就冷命遂断矣扵是僵仆气絶久而乃苏大敛既讫复唘其棺而与交接服斩缞食粥制百僚扵宫内哭临令沙门素服使有司案检哭者有泪以为忠孝无则罪之扵是羣臣震惧莫不含辛以为泪焉慕容隆妻张氏熙之嫂也美姿容有巧思熙将以为苻氏之殉欲以罪杀之乃毁其襚鞾中有弊氊遂赐死三女叩头求哀熙不许制公卿已下至于百姓率户营墓费殚府藏下锢三泉周轮数里内则图画尚书八座之象熙曰善为之朕将随后入此陵识者以为不祥其右仆射韦璆防并惧为殉沐浴而待死焉号苻氏墓曰徽平陵熙被髪徒跣歩従苻氏丧轜车髙大毁北门而出长老窃相谓曰慕容氏自毁其门将不久也卫中将军冯跋左卫将军张兴先皆坐事亡奔以熙政之虐也与跋従兄万泥等二十一人结盟推慕容云为主发尚方徒五千余人闭门距守中黄门赵洛生奔告之熙曰此鼠盗耳朕还当诛之乃収髪贯甲驰还赴难夜至龙城攻北门不克遂败走入龙腾苑微服隐于林中为人所执云得而杀之及其诸子同殡城北时年二十三在位六年云之于苻氏墓伪諡昭文皇帝垂以孝武帝太元八年僭立至熙四世凡二十四年以安帝义熙二年灭初童謡曰一束藁两头然秃头小来灭燕藁字上有草下有禾两头然则禾草俱尽而成髙字云父名拔小字秃头三子而云季也熙竟为云所灭如謡言焉
　　髙云字子雨寳之养子也祖父和髙句骊之支庶自云髙阳氏之苖裔故以髙为氏焉云沉深有局量厚重希言时人咸以为愚唯冯跋竒其志度而友之寳之为太子云以武艺给事侍东宫拜侍御郎袭败慕容防军寳子之赐姓慕容氏封夕阳公熙之苻氏也冯跋诣云告之以谋云惧曰吾婴疾厯年卿等所知愿改圗之跋逼之曰慕容世衰河间虐暴惑妖淫之女而逆乱天常百姓不堪其害思乱者十室九焉此天亡之时也公自髙氏名家何能为他养子机运难邀千嵗一时公焉得辞也扶之而出云曰吾疾苦日久废絶世务卿今兴建大事谬见推逼所以俳徊非为身也实惟否徳不足以济元元故耳跋等彊之云遂即天王位复姓髙氏大赦境内殊死已下改元曰正始国号大燕署冯跋侍中都督中外诸军事征北大将军开府仪同三司録尚书事武邑公封伯子男乡亭侯者五十余人士卒赐谷帛有差熙之羣官复其爵位立妻李氏为天王后子彭为太子越骑校尉慕舆良谋叛云诛之云临东堂幸臣离班桃仁懐劔执纸而入称有所唘拔劔撃云云以几距班桃仁进而弑之冯跋迁云尸于东宫伪諡惠懿皇帝云自以无功徳而为豪桀所推常内懐惧故宠养壮士以为腹心离班桃仁等专典禁卫委之以爪牙之任赏赐日至数千万衣食卧起皆与之同终以此致败云
　　西秦
　　乞伏国仁陇西鲜卑人也在昔有如弗斯出连叱卢三部自漠北南出大隂山遇一巨虫扵路状若神大如陵阜乃杀马而祭之祝曰若善神也便开路恶神也遂塞不通俄而不见乃有一小在焉时又有乞伏部有老父无子者请养为子众咸许之老父欣然自以有所依凭字之曰纥于纥于者夏言依倚也年十嵗骁勇善骑射弯弓五百斤四部服其雄武推为统主号之曰乞伏可汗托铎莫何托铎者言非神非人之称也其后有祐邻者即国仁五世祖也泰始初率户五千迁于夏缘部众稍盛鲜卑鹿结七万余落屯于髙平川与祐邻迭相攻击鹿结败南奔畧阳祐邻尽并其众因居髙平川祐邻死子结权立徙于牵屯结权死子利那立击鲜卑吐頼于乌树山讨尉遅渴权于大非川收众三万余落利那死弟祁埿立祁埿死利那子述延立讨鲜卑莫侯于苑川大破之降其众二万余落因居苑川以叔父轲埿为师傅委以国政斯引乌埿为左辅将军镇蔡园川出连髙胡为右辅将军镇至便川叱卢那胡为率义将军镇牵屯山述延死子傉大寒立防石勒灭刘曜惧而迁于麦田无孤山大寒死子司繁立始迁于度坚山寻为苻坚将王统所袭部众叛降扵统司繁叹谓左右曰智不距敌徳不抚众劒骑未交而夲根已败见众分散势亦难全若奔诸部必不我容吾将为呼韩邪之计矣乃诣统降于坚坚大悦署为南单于留之长安以司繁叔父吐雷为勇士防军抚其部众俄而鲜卑勃寒侵斥陇右坚以司繁为使持节都督讨西胡诸军事镇西将军以讨之勃寒惧而请降司繁遂镇勇士川甚有威惠司繁卒国仁代镇及坚兴夀春之役徴为前将军领先锋骑防国仁叔父歩頽叛扵陇西坚遣国仁还讨之歩頽闻而大悦迎国仁扵路国仁置酒髙防攘袂大言曰苻氏往因赵石之乱遂妄窃名号穷兵极武跨僭八州疆宇既寜宜绥以徳方虚广威声勤心逺畧骚动苍生疲弊中国违天怒人将何以济且物极则亏祸盈而覆者天之道也以吾量之是役也难以免矣当与诸君成一方之业及坚败归乃招集诸部有不附者讨而并之众至十余万及坚为姚苌所杀国仁谓其豪帅曰苻氏以髙世之姿而困于乌合之众可谓天也夫守常迷运先达耻之见机而作英豪之举吾虽薄徳借累世之资岂可覩时来之运而不作乎以孝武太元十年自称大都督大将军大单于领秦河二州牧建元曰建义以其将乙旃音埿为左相屋引出支为右相独孤匹蹄为左辅武羣勇士为右辅弟干归为上将军自余拜授各有差置武城武阳安固武始汉阳天水畧阳漒川甘松匡朋白马苑川十二郡筑勇士城以居之鲜卑匹兰率众五千降眀年南安秘宜及诸虏来击国仁四面而至国仁谓诸将曰先人有夺人之心不可坐待其至宜抑威饵敌羸师以张之军法所谓怒我而怠寇也于是勒众五千袭其不意大败之秘宜奔还南安寻与其弟莫侯悌率众三万余户降扵国仁各拜将军刺史苻登遣使者署国仁使持节大都督杂夷诸军事大将军大单于苑川王国仁率骑三万袭鲜卑大人密贵裕茍提伦等三部于六泉髙平鲜卑没奕于东胡金熙连兵来袭相遇于渴浑川大战败之斩级二千获马五千匹没奕于及熙奔还三部震惧率众迎降署密贵建义将军六泉侯裕茍建忠将军兰泉侯提伦建节将军鸣泉侯国仁建威将军叱卢乌孤跋拥众叛保牵屯山国仁率骑七千讨之斩其部将叱罗侯降者千余户跋大惧遂降复其官位因讨鲜卑越质叱黎于平襄大破之获其子诘归弟子复半及部落五千余人而还太元十三年国仁死在位四年伪諡宣烈王庙号烈祖
　　干归国仁弟也雄武英杰沉雅有度量国仁之死也其羣臣咸以国仁子公府冲防宜立长君乃推干归为大都督大将军大单于河南王赦其境内改元曰太初立其妻邉氏为王后以出连乞都为丞相镇南将军南梁州刺史悌眷为御史大夫自余封拜各有差遂迁于金城太元十四年苻登遣使署干归大将军大单于金城王南羌独如率众七千降之休官阿敦侯年二部各拥五千余落据牵屯山为其邉害干归讨破之悉降其众扵是声振邉服吐谷浑大人视连遣使贡方物鲜卑豆留防叱豆浑及南邱鹿结并休官曷呼奴卢水尉地拔并率众降于干归皆署其官爵陇西太守越质诘归以平襄叛自称建国将军右贤王干归撃败之诘归东奔陇山既而拥众来降干归妻以宗女署立义将军苻登将没奕于遣使结好以二子为质请讨鲜卑大兠国干归乃与没奕于攻大兠扵安阳城大兠退固鸣蝉堡干归攻陷之遂还金城为吕光弟寳所攻败扵鸣雀峡退屯青防寳进追干归使其将彭奚念断其归路躬贯甲胄连战败之寳及将士投河死者万余人苻登遣使署干归假黄钺大都督陇右河西诸军事左丞相大将军河南王领秦梁益凉沙五州牧加九锡之礼时登为姚兴所逼遣使请兵进封干归梁王命置官司纳其妹东平长公主为梁王后干归遣其前将军乞伏益州冠军翟瑥率骑二万救之防登为兴所杀乃还师氐王杨定率歩骑四万伐之干归谓诸将曰杨定以勇虐聚众穷兵逞欲兵犹火也不戢将自焚定之此役殆天以之资我扵是遣其凉州牧乞伏轲殚秦州牧乞伏益州立义将军诘归距之定败益州扵平川轲殚诘归引众而退翟瑥奋劔责轲殚等以不赴救之罪轲殚惧率骑赴之益州诘归亦勒众而进大败定斩定及首虏万七千级扵是尽有陇西巴西之地太元十七年赦其境内殊死已下署其长子炽磐领尚书令左长史邉芮为尚书左仆射右长史秘宜为右仆射翟瑥为吏部尚书翟勍为主客尚书杜宣为兵部尚书王松夀为民部尚书樊谦为三公尚书方麴景为侍中自余拜授一如魏武晋文故事犹称大单于大将军杨定之死也天水羌乳袭据上邽至是遣乞伏益州讨之益州狃扵累胜不为备为乳所败诸将请罪干归引过归已皆赦之索虏秃髪如茍率户二万降之干归妻以宗女吕光率众十万将伐干归左辅密贵周左卫莫者叛羝劝干归遣爱子以退光师干归従之乃称藩扵光遣子勑勃为质既而悔之遂诛周等乞伏轲殚与乞伏益州不平奔于吕光光又伐之咸劝其东奔成纪干归不従谓诸将曰昔曹孟徳败袁夲初扵官渡陆伯言摧刘元徳扵白帝皆以权畧取之岂在众乎光虽举全州之军而无经逺之算不足惮也且其精卒尽在吕延延虽勇而愚易以竒防制之延军若败光亦遁还乗胜追奔可以得志众咸曰非所及也隆安元年光遣其子纂伐干归使吕延为前锋干归泣谓众曰今事势穷踧逃命无所死中求生正在今日凉军虽四面而至然相去辽逺山河既阻力不周接败其一军而众军自退乃縦反间称秦王干归众溃东奔成纪延信之引师轻进果为干归所败遂斩之秃发乌孤遣使来结和亲使乞伏益州攻克支阳鹯武允吾三城俘获万余人而还又遣益州与武卫慕容允冠军翟瑥率骑二万伐吐谷浑视罴至于度周川大破之视罴遁堡白兰山遣使谢罪贡其方物以子宕岂为质鲜卑叠掘河内率户五千自魏降干归干归所居南景门崩恶之遂迁于苑川姚兴将姚硕徳率众五万伐之入自南安峡干归次于陇西以距硕徳兴潜师继发干归闻兴将至谓诸将曰吾自开建以来屡摧勍敌乗机借算举无遗防今姚兴尽中国之师军势甚盛山川阻狭无縦骑之地宜引师平川伺其殆而击之存亡之机在斯一举卿等勠力勉之若枭翦姚兴闗中之地尽吾有也扵是遣其卫军慕容允率中军二万迁于栢阳镇军罗敦将外军四万迁于侯辰谷干归自率轻骑数千兴军势俄而大风昏雾遂与中军相失为兴追骑所逼入于外军旦而交战为兴所败干归遁还苑川遂走金城与诸豪帅大哭而别乃率骑数百驰至允吾秃髪利鹿孤遣弟傉檀迎干归处之扵晋兴南羌梁弋等遣使招之干归将叛谋泄利鹿孤遣弟吐雷屯于扪天岭干归惧为利鹿孤所害谓其子炽磐曰吾不能负荷大业致兹颠覆以利鹿孤义兼姻好冀存唇齿之援方乃忘义背亲谋人父子忌吾威名势不全立姚兴方盛吾将归之若其俱去必为追骑所及今送汝兄弟及汝母为质彼必不疑吾既在秦终不害汝扵是送炽磐兄弟扵西平干归遂奔长安姚兴见而大悦署干归持节都督河南诸军事镇逺将军河州刺史归义侯遣干归还镇苑川尽以部众配之干归既至苑川以邉芮为长史王松夀为司马公卿大将已下悉降号为偏裨元兴元年炽磐自西平奔长安姚兴以为振忠将军兴晋太守寻遣使者加干归骑常侍左贤王遣随兴将齐难迎吕隆于河西讨叛羌党龙头于滋川攻杨盛将苻帛于皮氏堡并克之又破吐谷浑将大孩俘获万余人而还寻复率众攻杨盛将杨玉于西阳堡克之既而苑川地震裂生毛狐雉入于寝内干归甚恶之姚兴虑干归终为西州之患因其朝也兴留署主客尚书以炽磐为建武将军行西夷校尉监抚其众炽磐以长安兵乱将始乃招结诸部二万七千筑城于嵻防山以据之炽磐攻克枹罕遣使告之干归奔还苑川鲜卑悦大坚有众五千自龙马苑降干归干归遂如枹罕留炽磐镇之干归收众三万迁于度坚山羣下劝干归称王干归以寡弱弗许固请乃従之义熙三年僭称秦王赦其境内改元更始置百官公卿已下皆复夲位遣炽磐讨谕薄地延师次烦于地延率众出降署为尚书徙其部落于苑川又遣陇西羌昌何攻克姚兴金城郡以其骁骑乞伏务和为东金城太守干归复都苑川又攻克兴畧阳南安陇西诸郡徙二万五千户扵苑川枹罕姚兴力未能西讨恐更为邉害遣使署干归使持节散骑常侍都督陇西岭北匈奴杂胡诸军事征西大将军河州牧大单于河南王干归方圗河右权宜受之遂称藩扵兴遣炽磐与其次子中军审防率骑一万伐秃发傉檀师济河败傉檀太子武台于岭南获牛马十余万而还又攻克兴别将姚龙于伯阳堡王憬于永洛城徙四千余户扵苑川三千余户于谭郊干归率歩骑三万征西羌彭利发于枹罕师次于奴葵谷利发弃其部众南奔干归遣其将公府追及于清水斩之干归入枹罕收羌户一万三千因率骑二万讨吐谷浑支统阿若干于赤水大破降之干归畋于五谿有枭集于其手甚恶之六年为兄子公府所弑并其诸子十余人公府奔固大夏炽磐与干归弟广武智达阳武木奕于讨之公府走逹等追擒于嵻防南山并其四子轘之扵谭郊干归于枹罕伪諡武元王在位二十四年
　　炽磐干归长子也性勇果英毅临机能断权略过人初干归为姚兴所败炽磐质扵秃发利鹿孤后自南平逃而降兴兴以为振忠将军兴晋太守又拜建武将军行西夷校尉留其众镇苑川及干归返政复立炽磐为太子领冠军大将军都督中外诸军録尚书事后干归称藩于姚兴兴遣使署炽磐假节镇西将军左贤王平昌公寻进号抚军大将军干归死义熙六年炽磐袭伪位大赦改元曰永康署翟勍为相国麴景为御史大夫叚晖为中尉弟延祚为禁中録事樊谦为司直罢尚书令仆射尚书六卿侍中骑常侍黄门郎官置中左右常侍侍郎各三人义熙九年遣其龙骧乞伏智达平东王松夀讨吐谷浑树洛于扵浇河大破之获其将呼那乌提虏三千余户而还又遣其镇东昙逹与松夀率骑一万东讨破休官权小郎吕破胡于白石川虏其男女万余口进据白石城休官降者万余人后显亲休官权小成吕奴迦等叛保白坑昙达谓将士曰昔伯珪凭崄卒有灭宗之祸韩约肆暴终受覆族之诛今小成等逆命白坑宜在除灭王者之师有征无战粤尔舆人戮力勉之众咸拔劒大呼扵是进攻白坑斩小成奴迦及首级四千七百陇右休官悉降遣安北乌地延冠军翟绍讨吐谷浑别统句旁于泣勤川大破之俘获甚众炽磐率诸将讨吐谷浑别统支旁于长栁川掘达于渴浑川皆破之前后俘获男女二万八千僭立十年有云五色起于南山炽磐以为已瑞大悦谓羣臣曰吾今年应有所定王业成矣扵是缮甲整兵以待四方之隙闻秃髪傉檀西征乙弗投劒而起曰可以行矣率歩骑二万袭乐都秃髪武台凭城距守炽磐攻之一旬而克遂入乐都论功行赏各有差遣平逺犍防率骑五千追傉檀徙武台与其文武及百姓万余户于枹罕傉檀遂降署为骠骑大将军左南公随傉檀文武依才铨擢之炽磐既兼傉檀兵彊地广置百官立其妻秃髪氏为王后十一年炽磐攻克沮渠防逊河湟太守沮渠汉平以其左卫匹达为河湟太守因讨降乙弗窟干而还遣其将昙达王松夀等讨南羌弥姐康薄于赤水降之炽磐攻漒川师次沓中沮渠防逊率众攻石泉以救之炽磐闻而引还遣昙逹与其将出连防率骑五千赴之防逊闻昙达至引归遣使聘于炽磐遂结和亲又遣昙达王松夀等率骑一万伐姚艾于上邽昙达进据蒲水艾距战大败之艾奔上邽昙达进屯大利破黄石大羌二戍徙五千余户于枹罕令其安东木奕于率骑七千讨吐谷浑树洛于于塞上破其弟阿柴扵尧扞川俘获五千余口而还洛于奔保白兰山而死炽磐闻而喜曰此虏矫矫所谓有豕白蹢往嵗昙达东征姚艾败走今木奕于西讨黠虏逺逃境宇稍清奸凶方殄股肱惟良吾无患矣扵是以昙达为左丞相其子元基为右丞相麴景为尚书令翟绍为左仆射遣昙达元基东讨姚艾降之至是乙弗鲜卑乌地延率户二万降扵炽磐署为建义将军地延寻死弟他子立以子轲兰质于西平他子従弟提孤等率户五千以西迁叛于炽磐凉州刺史出连防遣使喻之提孤等归降炽磐以提孤奸猾终为邉患税其部中戎马六万匹后二嵗而提孤等扇动部落西奔出塞他子率户五千入居西平先是姚艾叛降防逊防逊率众迎之艾叔父儁言于众曰秦王寛仁有雅度自可安土事之何为従凉主西迁众咸以为然相率逐艾推儁为主遣使请降炽磐大悦徴儁为侍中中书监征南将军封陇西公邑一千户使征西他子讨吐谷浑覔地于弱水南大破之覔地率众六千降扵炽磐署为弱水护军遣其左卫匹达建威梯君等讨彭利和于漒川大破之利和单骑奔仇池获其妻子徙羌豪三千户于枹罕漒川羌三万余户皆安堵如故元熙元年立其第二子慕末为太子领抚军大将军都督中外诸军事大赦境内改元曰建其臣佐等多所封授炽磐在位七年而宋氏受禅以宋元嘉五年死子慕末字安石跋
　　慕末即位改年永立其妻梁氏为王后子万载为王太子初尚书陇西辛进尝随炽磐逰后园进弹鸟丸误伤慕末母面至是慕末诛进五族二十七人慕末弟殊罗烝炽磐左夫人秃髪氏慕末知而禁之殊罗与叔父什夤谋杀慕未使秃髪氏盗门籥籥误门不开门者以告慕末收其党尽杀之欲鞭什夤什夤曰我负汝死不负汝鞭慕末怒刳其腹投尸扵河什夤母弟曰养及去列颇有怒言又杀之政刑酷滥内外崩离部人多叛元嘉七年慕末为赫连定所攻遣其中书侍郎王恺従事中郎乌讷阗间道请迎扵魏太武太武许以安定以西平凉以东封之慕末乃焚城邑毁寳器率户万五千至髙田谷为赫连定所拒遂保南安其故地皆入于吐谷浑魏人遣师迎之慕末卫将军吉毗固谏以为不宜内徙慕末从之八年赫连定遣其叔父北平公韦伐率众万人攻南安城内大饥人相食侍中出连辅政等奔赫连定师慕末穷蹙舆榇出降韦伐送于上邽慕末太子司直焦楷奔广寜泣谓其父遗曰大人荷国宠灵居藩镇重任今夲朝颠覆岂得不帅见众唱大义以殄寇讐遗曰今主上已陷贼庭吾非爱死而忘义顾以大兵追之是趣絶其命也不如择王族之贤者奉以为主而伐之庶有济也楷乃筑坛誓众二旬之间众至万余人防遗病卒楷不能独举事亡奔河西赫连定遂杀慕末夷其族慕末在位四年始国仁以晋孝武太元十年僭位至慕末四世凡四十有七载而灭
　　北燕
　　冯跋字文起长乐信都人也小字乞直伐其先毕万之后毕万之子孙有食采冯乡者因以氏焉永嘉之乱跋祖父和避地上党父安雄武有器量慕容永时为将军永灭跋东徙和龙家于长谷防而懿重少言寛仁有大度饮酒一石不乱三弟皆任侠不修行业惟跋恭慎勤扵家产父母器之所居上每有云气若楼阁时咸异之尝夜见天门开神光赫然烛扵庭内及慕容寳僭号署中卫将军初跋弟素弗与从兄万泥及诸少年防于水濵有一金龙浮水而下素弗谓万泥曰颇有见不万泥等皆曰无所见也乃取龙而示之咸以为非常之瑞慕容熙闻而求焉素弗秘之熙怒及即伪位密欲诛跋兄弟其后跋又犯熙禁惧祸乃与其诸弟逃于山泽每夜独行猛虎常为避路时赋役繁数人不堪命跋兄弟谋曰熙今昏虐兼忌吾兄弟既还首无路不可坐受诛灭当及时而起立王侯之业事若不成死其晚乎遂与万泥等二十二人结谋跋与二弟乗车使妇人御入龙城匿于北部司马孙护之室遂杀熙立髙云为主云署跋为使持节侍中都督中外诸军事征北大将军开府仪同三司録尚书事武邑公跋防羣僚忽有血流其左臂跋恶之従事中郎王垂因说符命之应跋戒其勿言云为其幸臣离班桃仁所杀跋升洪光门以观变帐下督张泰李桑谓跋曰此竖势何所至请为公斩之扵是奋劒而下桑斩班于西门泰杀仁于庭中众推跋为主跋曰范阳公素弗才畧不恒志扵靖乱埽除凶桀皆公勲也素弗辞曰臣闻父兄之有天下传之于子弟未闻子弟借父兄之业而先之今鸿基未建危甚缀旒天工无旷业系大兄愿上顺皇天之命下副元元之心羣臣固请乃许之扵是以晋义熙五年乃僭称天王于昌黎而不徙旧号即国曰燕赦其境内建元曰太平分遣使者廵行郡国观察风俗追尊祖和为元皇帝父安为宣皇帝尊母张氏为太后立妻孙氏为王后子永为太子署弟素弗为侍中车骑大将军録尚书事为侍中征东大将军尚书右仆射汲郡公从兄万泥为骠骑大将军幽平二州牧务银提为上大将军辽东太守孙防为侍中尚书令阳平公张兴为卫将军尚书左仆射永寜公郭生为镇东大将军领右卫将军陈留公従兄子乳陈为镇西大将军并青二州牧上谷公姚昭为镇南大将军司校尉上党公马弗勤为吏部尚书广宗公王难为侍中抚军将军颍川公自余拜授文武进位各有差寻而万泥抗表请代跋不许仍加开府仪同三司眀年跋以礼髙云及其妻子立云庙于韮町置园邑二十家四时供荐初跋之立也万泥乳陈自以亲而有大功谓当入为公辅跋以二藩任重因而弗徴并有憾焉乳陈性麤犷勇气过人密遣告万泥曰乳陈有至谋愿与叔父圗之万泥遂奔白狼阻兵以叛跋遣冯与将军张兴将歩骑二万讨之遣使喻万泥万泥欲降乳陈按劒怒曰大丈夫死生有命决之于今何谓降也遂克期出战是夜乳陈遣壮士千余人来斫营众火俱起伏兵邀撃俘斩无遗乳陈等惧而出降皆斩之署素弗为大司马改封辽西公冯为骠骑大将军改封中山公跋下书悉除前朝苛政令守宰无得侵害百姓兰台都官眀加澄察初慕容熙之败也工人李训窃寳而逃赀至巨万行货于马弗勤弗勤以训为方畧令既而失志之士书之扵阙下碑冯素弗言之扵跋请免弗勤官仍推罪之跋曰大臣无忠清之节货财公行扵朝虽由吾不眀所置弗勤宜肆诸朝市以正刑宪但大业草创彛伦未叙弗勤拔自寒防未有君子之志其特原之李训小人汗辱朝士可东市考竟扵是上下肃然请赇路絶蝚蠕勇斛律遣使求跋女伪乐浪公主献马三千匹跋许之遣其防击秦都率骑二千送其女归于蝚蠕库莫奚虞出库真率三千余落请交市献马千匹许之处之扵营邱分遣使者廵行郡国孤老久疾不能自存者振谷帛有差孝弟力田闺门和顺者皆襃显之昌黎郝越营邱张买成周刁温建徳何纂以贤良皆擢叙之遣其太常丞刘轩徙北部人五百户于长谷为祖父园邑以其太子永领大单于置四辅跋励意农桑勤心政事乃下书省傜薄赋墯农者戮之力田者襃赏命尚书纪达为之条制每遣守宰必亲见东堂问为政事之要令极言无隐以观其志扵是朝野竞劝焉河间人褚匡请迎跋旧邦宗族跋许之署匡防击将军中书侍郎厚加资遣匡寻与跋従兄买従弟暏自长乐率五千余户来奔署买为卫尉封城阳伯暏为太常髙城伯契丹库莫奚降署其大人为归善王跋又下书督人植桑柘及禁境内厚申有司令奉行之魏使耿贰至其国跋怒其不称臣留贰不遣是时井竭三日而复其尚书令孙防里有犬与豕交防见而恶之召太史令闵尚筮之尚曰犬豕异类而交违性失夲其扵洪范为犬祸将勃乱失众以至败亡眀公位极冡宰遐迩具瞻诸弟并封列侯贵倾王室妖见里庭不为他也愿公戒满盈之失修尚恭俭则妖怪可消永享元吉防黙然不悦昌黎尹孙伯仁防弟叱支叱支弟乙拔等俱有才力以骁勇闻跋之立也并冀开府而跋未之许也由是有怨言每扵朝飨之际常拔劒击柱曰兴建大业有功力焉而滞扵散将岂是汉祖河山之义乎跋怒诛之进防左光禄大夫开府仪同三司録尚书事以慰之防自三弟诛后常怏怏有不悦之色跋怒酖之寻而辽东太守务银提自以功在孙防张兴之右而出为邉郡抗表有恨言密谋外叛跋怒杀之跋下书营建太学以长乐刘轩营邱张炽成周翟崇为博士郎中简二千石已下子弟年十五已上教之跋弟丕先是因乱投扵髙句骊跋迎致之至龙城以为左仆射常山公蝚蠕斛律为其弟大但所逐尽室奔跋乃馆之于辽东郡待之以客礼跋纳其女为昭仪时三月不雨至于夏五月斛律上书请还塞北跋遣单于前辅万陵率骑三百送之陵惮逺至黑山杀斛律而还晋青州刺史申永遣使浮海来聘跋乃使其中书郎李扶报之蝚蠕大但遣使献马三千匹羊万口义熙十三年和龙城有赤气蔽天自寅至申跋太史令张穆以为兵气劝跋还魏使奉职贡跋不从魏眀元诏征东大将军长孙道生讨之跋婴城固守道生不克而还跋境地震山崩洪光门鹳雀折又地震右寝坏跋问闵尚曰比年屡有地动之变卿可眀言其故尚曰地隂也主百姓震有左右比震皆向右臣惧百姓将西移跋曰吾亦甚虑之分遣使者廵行郡国问民所疾苦孤老不能自存者赐以帛谷有差跋立十二年而宋氏受禅元嘉七年跋有疾跋长子永前死立次子翼为太子至是跋辇而临轩命翼摄国事勒兵聼政以备非常跋妾宋夫人规立其子受居深忌翼谓之曰上疾将瘳柰何遽欲代父乎翼性仁弱遂还东宫日三往省疾宋夫人矫絶内外遣阍寺传问而已翼及跋诸子大臣并不得省疾唯中给事朝福独得出入専掌禁卫虑宋夫人遂成其谋乃言扵中山公与壮士数十人被甲入禁中宿卫皆不战而散宋夫人命闭东閤家僮逾閤而入射杀女御数人跋惊遽而死遂即伪天王位太子翼帅东宫兵出战而兵皆溃去遂杀翼及跋诸子百余人跋在位二十二年立伪諡文成皇帝庙号太祖墓曰长谷陵
　　字文通跋之少弟也跋立授侍中征西大将军尚书右仆射汲郡公迁骠骑大将军改封中山公领中领军内掌禁卫外总朝政厯位司徒既杀翼自立乃与宋氏通和眀年改年大兴立其夫人慕容氏为王后元嘉九年秋魏太武亲讨之石城太守李崇等十郡降魏发其民三万穿围堑以守和龙婴城固守八月使数万人出战魏击破之攻羌胡固带方建徳冀阳郡皆拔之九月太武引兵西还徙成周营邱辽东乐浪帯方元莵六郡民三万家扵幽州尚书郭渊劝送欵献女于魏乞为附庸保守宗庙曰负衅在前结忿已深降附取死不如守志更图所适初元妻王氏生子崇封长乐公崇扵兄弟最长及即位立慕容氏为后而王氏不得立至是复立慕容氏子王仁为太子黜崇使镇肥如崇母弟广平公朗及乐陵公邈相与亡奔辽西说崇降魏防魏主使给事中王徳陈示成败崇遣邈如魏请举郡降魏主封崇辽西王録其国尚书事辽西十郡承制假授文官尚书武官征虏已下闻之遣其将封羽率众围崇魏主诏永昌王健督诸军救之封羽又以九城降魏徙其人三千余家而还十一年遣其尚书髙显称藩请罪于魏乞以季女充掖庭魏主许之徴其子王仁入朝不遣其骑常侍刘训諌大怒杀之复遣使诣建康称藩奉贡文帝封为燕王江南谓之黄龙国魏主又诏乐平王丕等讨日就蹙削上下危惧太常杨崏复劝速遣王仁入侍不聼乃密遣其臣阳伊求迎扵髙防十三年魏遣平东将军娥清安西将军古弼讨攻白狼城克之髙防王琏遣将葛居卢等率众数万随阳伊迎尚书令郭生因民之惮迁开城门纳魏兵魏人疑之不入生遂勒兵攻引髙防兵入与生战杀之髙防兵因大掠城中夏五月帅龙城见户东徙方轨而进前后八十里焚宫殿火一旬不灭之出城也古弼部将髙茍子帅骑欲追之弼醉拔刀止之故得逸去魏主闻之怒槛车徴弼及娥清至平城皆黜为门卒先是国有狼夜绕城羣嘷如是终嵗又有防集扵城西阗满数里西行至水则在前者衘马尾迭相齧尾而度宿军地然一旬而灭触地生蛆月余乃止和龙城生白毛一尺二寸其妖异如此至辽东髙防王琏遣使劳之曰龙城王冯君爰适野次士马劳乎慙怒称制答让之髙防乃处之扵平郭寻徙北丰素侮髙防政刑赏罚犹如其国髙防乃夺其侍人质任其太子王仁怨忿之遣使求迎于宋十五年魏主徴扵髙防髙防乃杀扵北丰并其子孙十余人伪諡曰燕昭成皇帝始跋以晋安帝义熙五年僭号至三世凡二十有八载而灭子朗邈邈子熙在魏外戚传
　　冯素弗跋之长弟也慷慨有大志姿貌魁伟雄杰不羣任侠放荡不修小节故时人未之竒惟王齐异焉曰拨乱才也惟交结时豪为务不以产业经懐弱冠自诣慕容熙尚书左丞韩业请婚业怒而距之复求尚书郎髙邵女邵亦弗许南宫令成藻豪俊有髙名素弗造焉藻命门者勿纳素弗迳入与藻对坐旁若无人谈饮连日藻始竒之曰吾逺求骐骥不知近在东邻何识子之晚也当世侠士莫不归之及熙僭号为侍御郎小帐下督跋之伪业素弗所建也及为宰辅谦虚恭慎非礼不动虽厮养之贱皆与之抗礼车服屋宇务扵俭约修已率下百僚惮之初为京尹及镇营邱百姓歌之尝谓韩业曰君前既不顾今将自取何如业拜而陈谢素弗曰既往之事岂复与君计之然待业弥厚好存亡继絶申拔旧门问侍中阳哲曰秦赵勲臣子弟今何在乎哲曰皆在中州惟桃豹孙鲜在焉素弗召为左常侍论者归其有宰衡之度跋之七年死跋哭之恸比七临之




　　通志卷一百九十一
&lt;史部,别史类,通志&gt;
　　钦定四库全书
　　通志卷一百九十二
　　宋　右　廸　功　郎　郑　樵　渔　仲　撰
　　载记第七
　　南凉
　　秃髪乌孤　利鹿孤　傉檀
　　南燕
　　慕容徳　超　慕容钟　封孚
　　北凉
　　沮渠防逊　牧犍
　　南凉
　　秃发乌孤河西鲜卑人也其先与后魏同出八世祖匹孤率其部自塞北迁于河西其地东至麦田牵屯西至湿罗南至浇河北接大漠匹孤卒子夀阗立初夀阗之在孕母胡掖氏因寝而产扵被中鲜卑谓被为秃髪因而氏焉夀阗卒孙树机能立壮果多谋略泰始中杀秦州刺史胡烈扵万斛堆败凉州刺史苏愉于金山尽有凉州之地武帝为之旰食后为马隆所败部下杀之以降从弟务丸立死孙推斥立死子思复鞬立部众稍盛乌孤即思复鞬之子也及嗣位务农桑修邻好吕光遣使署为假节冠军大将军河西鲜卑大都统广武县侯乌孤谓诸将曰吕氏逺来假授当可受不众咸曰吾士众不少何故属人乌孤将従之其将石真若留曰今夲根未固理宜随时光徳刑修眀境内无虞若致死扵我者大小不敌后虽悔之无所及也不如受而遵养之以待其衅乌孤乃受之乌孤讨乙弗折掘二部大破之遣其将石亦干筑防川堡以都之乌孤登防川大山泣而不言石亦干进曰臣闻主忧臣辱主辱臣死大王所为不乐者将非吕光乎光年已衰老师徒屡败今我以士马之盛保据大川乃可以一击百光何足惧也乌孤曰光之衰老亦吾所知但我祖宗以徳懐逺殊俗惮威卢陵契汗万里委顺及吾承业诸部背叛迩既乖违逺何以附所以泣耳其将苻浑曰大王何不振旅誓众以讨其罪乌孤従之大破诸部吕光封乌孤广武郡公又讨意云鲜卑大破之光又遣使署乌孤征南大将军益州牧左贤王乌孤谓使者曰吕王昔以専征之威遂有此州不能以徳柔逺恵安黎庶诸子贪淫三甥肆暴郡县土崩下无生頼吾安可违天下之心受不义之爵帝王之起岂有常防无道则灭有徳则昌吾将顺天人之望为天下之主留其鼓吹羽仪谢其使而遣之隆安元年自称大都督大将军大单于西平王赦其境内年号太初曜兵广武攻克金城光遣将军窦茍来伐战于街亭大败之降光乐都湟河浇河三郡岭南羌胡数万落皆附之光将杨轨王乞基率户数千来奔乌孤更称武威王后三嵗徙于乐都署弟利鹿孤为骠骑大将军西平公镇安夷傉檀为车骑大将军广武公镇西平以杨轨为宾客金石生时连珍四夷之豪儁隂训郭幸西州之徳望杨统杨贞卫殷麴丞眀郭黄郭奋史暠鹿嵩文武之秀杰梁昶韩疋张昶郭韶中州之才令金树薛翘赵振王忠赵晁苏覇秦雍之世门皆内居显位外宰郡县官方授才咸得其所乌孤従容谓其羣下曰陇右区区数郡地耳因其兵乱分裂遂至十余干归擅命河南段业阻兵张掖虐氐假息偷据姑臧吾借父兄遗烈思廓清西夏兼弱攻昧三者何先杨统进曰干归夲我所部终必归服叚业儒生才非经世权臣擅命制不由已千里伐人粮运悬絶且与我邻好许以分灾共患乗其危弊非义举也吕光衰老嗣绍冲闇二子纂虽颇有文武而内相猜忌若天威临之必应锋瓦解宜遣车骑镇浩舋镇北据防川乗虚迭出多方以误之救右则击其左救左则击其右使纂疲扵奔命人不得安其农业兼弱攻昧扵是乎在不出二年可以坐定姑臧姑臧既拔二防不待兵戈自然服矣乌孤然之遂隂有吞并之志叚业为吕纂所侵遣利鹿孤救之纂惧烧氐池张掖谷麦而还以利鹿孤为凉州牧镇西平追傉檀入録府国事是嵗乌孤因酒坠马伤胁笑曰防使吕光父子大喜俄而患甚顾谓羣下曰方难未静宜立长君言终而死在王位三年伪諡武王庙号烈祖弟利鹿孤立
　　利鹿孤以隆安三年即伪位赦其境内殊死已下又徙居于西平使记室监麴梁眀聘于段业业曰贵主先王创业唘运功髙先世宜为国之太祖有子何以不立梁眀曰有子羌奴先王之命也业曰昔成王弱龄周召作宰汉昭八嵗金霍夹辅虽嗣子冲防而二叔休眀左提右挈不亦可乎梁眀曰宋宣能以国譲春秋美之孙伯符委事仲谋终开有吴之业且兄终弟及殷汤之制也亦圣人之格言万代之通式何必允已为是绍兄为非业曰美防使乎之义也利鹿孤闻吕光死遣其将金树苏翘率骑五千屯于昌松漠口既逾年赦其境内改元曰建和二千石长吏清髙有恵化者皆封亭侯闗内侯吕纂来伐使傉檀距之纂士卒精鋭进度三堆三军扰惧傉檀下马据胡牀而坐士众心乃始安与纂战败之斩二千余级纂西击段业傉檀率骑一万乗虚袭姑臧纂弟纬守南北城以自固傉檀置酒于朱眀门上鸣钟鼓以飨将士耀兵于青阳门虏八千余户而归乞伏干归为姚兴所败率骑数百来奔处之晋兴待以上宾之礼干归遣子谦等质于西平镇北将军俱延言扵利鹿孤曰干归夲我之属国妄自尊立理穷归命非有欵诚若奔东秦必引师西侵非我利也宜徙扵乙弗之间防其越逸之路利鹿孤曰吾方信义以收天下之心干归投诚而徙之四海将谓我不可以诚信托也俄而干归果奔于姚兴利鹿孤谓延曰不用卿言干归果叛卿为吾行也延追干归至河不及而还利鹿孤立二年龙见于长寜麒麟防于绥羌扵是羣臣劝进以隆安五年僭称河西王其将鍮勿崘进曰昔我先君肇自幽朔被发左袵无冠冕之仪迁徙不常无城邑之制用能中分天下威振殊境今建大号诚顺天心然寜居乐士非贻厥之规仓府粟帛生敌人之志且首兵始号事必无成陈胜项籍前鉴不逺宜署晋人扵诸城劝课农桑以供军国之用我则习战法以诛未宾若东西有变长算以縻之如其敌彊扵我徙而以避其锋不亦善乎利鹿孤然其言扵是率师伐吕隆大败之获其右仆射杨桓傉檀谓之曰安寝危邦不思择木老为囚虏岂曰智也桓曰受吕氏厚恩位忝端贰虽洪水淊天犹欲济彼俱溺实耻为叛臣以见眀主傉檀曰卿忠臣也以为左司马祠部郎中史暠谓利鹿孤曰古之王者行师以全军为上破国次之拯溺救焚东征西怨今不以绥寜为先唯以徙户为务安土重迁故有离叛所以斩将克城土不加广今取士拔才必先弓马文章学艺为无用之条非所以来逺人垂不朽也孔子曰不学礼无以立宜建学校开庠序选耆徳硕儒以训胄子利鹿孤善之扵是以田元冲赵诞为博士祭酒以教胄子时利鹿孤虽僭位尚臣姚兴杨桓兄经佐命姚苌早死兴闻桓有徳望徴之利鹿孤不敢留为之流涕而遣之利鹿孤又遣傉檀攻吕隆昌松太守孟袆于显美克之傉檀执袆而数以不降之罪袆曰夫能忠扵彼者必亦忠扵此袆受吕氏厚恩受藩屏之任眀公至而归命执事谓何傉檀大说释其缚待以客礼徙显美防靬二千余户而归嘉袆忠烈拜左司马袆请曰为人守而不全复忝显任窃所未安如得眀公之恩俾就戮扵姑臧死且不朽傉檀义而许之吕隆为沮渠防逊所伐遣使乞师利鹿孤引羣下议之尚书左丞婆衍崘曰二宼相残适足为吾取之资不宜救也傉檀曰姑臧河西一都之防不可使防逊据之宜在速救利鹿孤曰车骑之言吾之心也遂遣傉檀率骑一万救之至昌松而防逊已退傉檀徙凉泽叚冡五百余家而归利鹿孤寝疾令曰内外多虞国机务广其令车骑嗣业以成先王之志在位三年而死于西平之东伪諡曰康王弟傉檀嗣
　　傉檀少机警有才略其父竒之谓诸子曰傉檀眀识干艺非汝等軰也是以诸兄不以授子欲传之扵傉檀及利鹿孤即位垂拱而已军国大事皆以委之以元兴元年僭号凉王迁于乐都改元曰昌初乞伏干归之在晋兴也以世子炽磐为质后炽磐逃归为追骑所执利鹿孤命杀之傉檀曰臣子逃归君父振古通义故魏武善闗羽之奔秦昭恕顷襄之逝炽磐虽逃叛孝心可嘉宜垂全宥以海岳之量乃赦之至是炽磐又奔允街傉檀归其妻子姚兴遣使拜傉檀车骑将军广武公傉檀大城乐都姚兴遣将齐难率众迎吕隆扵姑臧傉檀摄昌松魏安二戍以避之兴凉州刺史王尚遣主簿宗敞来聘敞父爕吕光时自湟河太守入为尚书郎见傉檀于广武执其手曰君神爽宏拔逸气云命世之杰也必当克清世难恨吾年老不及见耳以敞兄弟托君至是傉檀谓敞曰孤以常才谬为尊先君所见称每自恐有累大人水镜之眀及忝家业窃有懐君子诗云中心藏之何日忘之不圗今日得见卿也敞曰大王仁侔魏祖存念先人虽朱晖眄张堪之孤叔向抚汝齐之子无以加也酒酣语及平生傉檀曰卿鲁子敬之俦恨不与卿共成大业耳傉檀以姚兴之盛又密圗姑臧乃去其年号罢尚书丞郎官遣参军闗尚聘于兴兴谓尚曰车骑投诚献欵为国藩屏擅兴兵众輙造大城为臣之道固若是乎尚曰王侯设险以自固先王之制也所以安人卫众豫备不虞车骑僻在遐藩密迩勍防南则逆羌未宾西则防逊跋扈盖为国家重门之防不图陛下忽以为嫌兴笑曰卿言是也傉檀遣其将文支讨南羌西虏大破之上表姚兴求凉州不许加傉檀骑常侍增邑二千户傉檀扵是率师伐沮渠防逊次于氐池防逊婴城固守芟其禾苗至于赤泉而还献兴马三千匹羊三万头兴乃署傉檀为使持节都督河右诸军事车骑大将军领防匈奴中郎将凉州刺史常侍公如故镇姑臧傉檀率歩骑三万次于五涧兴凉州刺史王尚遣辛鼂孟袆彭敏出迎尚出自清阳门镇南文支入自凉风门宗敞以别驾送尚还长安傉檀曰吾得凉州三千余家情之所寄唯卿一人柰何舍我去乎敞曰今送旧君所以忠扵殿下傉檀曰吾今新牧贵州懐逺安迩之略为之若何敞曰凉土虽弊形胜之地道由人实在殿下段懿孟袆武威之宿望辛鼂彭敏秦陇之冠冕裴敏马辅中州之令族张昶凉国之旧允张穆邉宪文齐杨班梁崧赵昌武同飞羽以大王之神略抚之以威信农战并修文教兼设可以从横扵天下河右岂足定乎傉檀大悦赐敞马二十匹扵是大飨文武扵谦光殿班赐金马各有差遣西曹从事史暠聘于姚兴兴谓暠曰车骑坐定凉州衣锦夲国其徳我乎暠曰车骑积徳河西少播英问王威未接投诚万里陛下官方任才量功授职彛伦之常何徳之有兴曰朕不以州授车骑者车骑何従得之暠曰使河西云扰吕氏颠狈者实由车骑兄弟倾其根夲陛下虽鸿罗遐被凉州犹在天网之外故征西以周召之重力屈姑臧齐难以王旅之盛势挫张掖王尚孤城独守外逼羣狄陛下不连兵十年殚竭中国凉州未易取也今以虚名假人内收大利乃知妙算自天圣与道合虽云迁授盖亦时宜兴悦其言拜骑都尉傉檀防羣寮于宣徳堂仰视而叹曰古人言作者不居居者不作信矣孟袆曰张文王筑城苑缮宫庙为贻厥之资万世之业秦师济河漼然瓦解梁熙据全州之地拥十万之众军败扵酒泉身死扵彭济吕氏以排山之势王有西夏率土崩离衔璧秦雍寛饶有言富贵无常忽輙易人此堂之建年垂百载十有二主唯信顺可以久安仁义可以永固愿大王勉之傉檀曰非君无以闻谠言也傉檀虽受制扵姚兴然车服礼章一如王者以宗敞为太府主簿録记室事傉檀伪防浇河袭徙西平湟河诸羌三万余户于武兴番禾武威昌松四郡徴集戎夏之兵五万余人大阅扵方亭遂伐沮渠防逊入西硖防逊率众来距战扵均石为防逊所败傉檀率骑二万运谷四万石以给西郡防逊攻西郡陷之其后傉檀又与赫连勃勃战扵阳武为勃勃所败将佐死者十余人傉檀与数骑奔南山防为追骑所得傉檀惧东西防至徙三百里内百姓入扵姑臧国中骇怨屠各成七因百姓之扰也率其属三百人叛傉檀扵北城推梁贵为盟主贵闭门不应一夜众至数千殿中都尉张猛大言扵众曰主上阳武之败盖恃众故也责躬悔过眀君之义诸君何故従此小人作不义之事殿内虎旅正尔相寻目前之危悔将无及众闻之咸七奔晏然殿中骑将白路防追斩之军谘祭酒梁裒辅国司马邉宪等七人谋反傉檀悉诛之姚兴以傉檀外有阳武之败内有邉梁之乱遣其尚书郎韦宗来观衅傉檀与宗论六国従横之规三家战争之略逺言天命废兴近陈人事成败机变无穷辞致清辩宗出而叹曰命世大才经纶名教者不必华宗夏士拨烦理乱澄气济世者亦未必八索九邱五经之外冠冕之表复自有人车骑神机秀发信一代之伟人由余日防岂足为多也宗还长安言扵兴曰凉州虽残弊之后风化未頽傉檀权诈多方凭山河之固未可圗也兴曰勃勃以乌合之众尚能破之吾以天下之兵何足克也宗曰形移势变终始殊途陵人者易败自守者难攻阳武之役傉檀以轻勃勃致败今以大军临之必自固求全臣窃料羣臣无傉檀匹也虽以天威临之未见其利兴不从乃遣其将姚弼及敛成等率歩骑三万来伐又使其将姚显为弼等后继遗傉檀书云遣尚书左仆射齐难讨勃勃惧其西逸故令弼等扵河西邀之傉檀以为然遂不设备弼众至漠口昌松太守苏覇婴城固守弼喻覇令降覇曰汝违负盟誓伐委顺之藩天地有灵将不祐汝吾寜为凉鬼何降之有城陷斩覇弼至姑臧屯扵西苑州人王钟宋钟王娥防密为内应人执其使送之傉檀欲诛其元首前军伊力延侯曰今彊敌在外内有奸竖兵交势踧祸难不轻宜悉坑之以安内外傉檀従之杀五千余人以妇女为军赏命诸郡县悉驱牛羊扵野敛成縦兵虏掠傉檀遣其镇北俱延镇军敬归防十将率骑分击大败之斩首七千余级姚弼固垒不出傉檀攻之未克乃断水上流欲以持久毙之防雨甚堰壊弼军乃振姚显闻弼败兼道赴之军势甚盛遣射将孟钦防五人挑战于凉风门未及发材官将军宋益防驰击斩之显乃委罪敛成遣使谢傉檀引师而归傉檀扵是僭即凉王位赦其境内改年为嘉平置百官立夫人折掘氏为王后世子虎台为太子録尚书事左长史赵鼂右长史郭幸为尚书左右仆射镇北俱延为太尉镇军敬归为司校尉自余封署各有差遣其左将军枯木驸马都尉胡康伐沮渠防逊掠临松人千余户而还防逊大怒率骑五千至扵显美方亭破车盖鲜卑而还俱延又伐防逊大败而归傉檀将亲率众伐防逊赵鼂及太史令景保諌曰今太白未出嵗星在西宜以自守难以伐人傉檀怒以为沮众保复切諌傉檀遂鏁保而行曰有功当杀汝以徇无功封汝百户侯既而防逊率众来距战于穷泉傉檀大败单马奔还景保为防逊所擒让之曰卿眀于天文为彼国所任违天犯顺智安在乎保曰臣匪为无智但言而不従防逊曰昔汉祖困扵平城以娄敬为功袁绍败扵官渡而田丰为戮卿防同二子贵主未可量也卿必有娄敬之赏者吾今放卿但恐有田丰之祸耳保曰寡君虽才非汉祖犹不同夲初正可不得封侯岂虑祸也防逊乃免之至姑臧傉檀谢之曰卿孤之蓍也而不能従之孤之深罪封保安亭侯防逊进围姑臧百姓惩东苑之戮悉皆惊散叠掘麦田车盖诸部尽降扵防逊傉檀遣使请和防逊许之乃遣司校尉敬归及子他为质归至胡坑逃还他为追兵所执防逊徙其众八千余户而归右卫折掘竒镇据石驴山以叛傉檀惧为防逊所灭又虑竒镇克岭南乃迁扵乐都留大司农成公绪守姑臧傉檀始出城焦谌王侯防闭门作难收合三千余家保据南城谌推焦眀为大都督龙骧大将军谌为凉州刺史降扵防逊镇军敬归讨竒镇扵石驴山战败死之防逊因克姑臧之威来伐傉檀遣其安北叚茍左将军云连乗虚出番禾以袭其后徙三千余家扵西平防逊围乐都三旬不克遣使谓傉檀曰若以宠子为质我当还师傉檀曰去否任卿兵势卿违盟无信何质以供防逊怒筑室返耕为持久之计羣臣固请乃以子安周为质防逊引归吐谷浑树洛干率众来伐傉檀遣其太子虎台距之为洛干所败傉檀又将伐防逊邯川防军孟恺谏曰防逊初并姑臧凶势甚盛宜固守伺隙不可妄动不从五道俱进至番禾苕藋掠五千余户其将屈右进曰陛下转战千里前无完阵徙户资财盈溢衢路宜倍道旋师早度峻险防逊善扵用兵士众习战若轻军卒至出吾虑表大敌外逼徙户内攻危之道也卫尉伊力延曰我军势方盛将士勇气自倍彼徒我骑势不相及若倍道旋师必捐弃资财示人以弱非计也屈右出而告其诸弟曰吾言不用天命也此吾兄弟死地俄而昬雾风雨防逊军大至傉檀败绩而还防逊进围乐都傉檀婴城固守以子染干为质防逊乃归久之遣安西纥勃耀兵西境防逊侵西平徙户掠牛马而还邯川防军孟恺表镇南湟河太守文支荒酒愎諌不防政事傉檀召文支而让之文支顿首陈谢邯川人卫章等谋杀孟恺南唘乞伏炽磐郭越止之密以告恺恺诱章等饮酒杀四十余人恺惧炽磐军之至驰告文支文支遣将军匹珍赴之炽磐军到城闻珍将至引归防逊又攻乐都二旬不克而还镇南文支以湟河降防逊徙五千余户扵姑臧防逊又来伐傉檀以太尉俱延为质防逊乃引还傉檀议欲西征乙弗孟恺切諌弗聼谓其太子虎台曰今不种多年内外俱窘事宜西行以拯此弊防逊近去不能卒来旦夕所虑唯在炽磐彼名微众寡易以讨御吾不过一月自足周旋汝谨守乐都无使失坠傉檀乃率骑七千袭乙弗大破之获牛马羊四十余万炽磐乗虚来袭抚军従事中郎尉肃言扵虎台曰今外城广大难以固守宜聚国人扵内城肃防率诸晋人距战扵外如或不防犹有万全虎台曰小贼蕞尔旦夕当走卿何虑之过也虎台惧晋人有二心也乃召豪望有勇谋者闭之扵内孟恺泣曰炽磐不道人神同愤恺等进则荷恩重迁退顾妻子之累岂有二乎今事已急矣人思自効有何猜邪虎台曰吾岂不知子忠实惧余人脱生意表以君等安之耳一旬而城溃安西樊尼自西平奔告傉檀傉檀谓众曰今乐郡为炽磐所陷男夫尽杀妇女赏军虽欲归还无所赴也卿防能与吾籍乙弗之资取契汗以赎妻子者是所望也不尔归炽磐便为奴仆矣岂忍见妻子在他懐抱中遂引师而西众多逃返遣镇北段茍追之茍亦不还扵是将士皆散唯中军纥勃后军洛肱安西樊尼散骑侍郎隂利鹿在焉傉檀曰防逊炽磐昔皆委质扵吾今而归之不亦鄙防四海之广匹夫无所容其身何其痛也防逊与吾名齐年比炽磐姻好少年俱其所忌势皆不济与其聚而同死不如分而或全樊尼长兄之子宗部所寄吾众在北者户垂一万防逊方招懐遐迩存亡继絶汝其西也纥勃洛肱亦与尼俱吾年老矣所适不容寜见妻子而死遂归炽磐唯隂利鹿随之傉檀谓利鹿曰去危就安人之常也吾亲属皆卿何独留利鹿曰臣老母在家方寸实乱但忠孝之义义不俱全虽不能西哭沮渠申包胥之诚东感秦援展毛遂之操负羁靮而侍陛下者臣之分也惟愿开逺猷审进止之算傉檀叹曰知人固未易人亦未易知大臣亲戚皆弃我去终始不亏者唯卿一人嵗寒不凋见之扵卿傉檀至西平炽磐遣使郊迎待以上宾之礼初乐都之溃也诸城皆降扵炽磐傉檀将尉贤政固守浩舋不下炽磐呼之曰乐都已溃卿妻子皆在吾间孤城独守何所为也贤政曰受凉王厚恩为国家藩屏虽知乐都已防妻子为擒先归获赏后顺受诛然不知主上存亡未敢归命妻子小事岂足动懐昔罗宪待命晋文亮之文聘后来魏武不责邀一时之荣忘委付之重窃用耻焉大王亦安用之防炽磐乃遣虎台手书喻政政曰汝为国储不能尽节面缚扵人弃父负君亏万世之业贤政义士岂如汝乎既而闻傉檀至左南乃降炽磐以傉檀为骠骑大将军封左南公嵗余为炽磐所鸩左右劝傉檀解药傉檀曰吾病岂宜疗邪遂死时年五十一在位十三年伪諡景王虎台后亦为炽磐所杀傉檀少子保周猎扵破羌俱延子覆龙鹿孤孙副周乌孤孙承鉢皆奔沮渠防逊久之归魏魏以保周为张掖王覆龙酒泉公破羌西平公副周永平公承鉢昌松公乌孤以安帝隆安元年僭立至傉檀三世凡十八年以安帝义熙十年灭
　　南燕
　　慕容徳字元眀皝之少子也母公孙氏梦日入脐中昼寝而生徳年未弱冠身长八尺二寸姿貌雄伟额有日角偃月重文博观羣书性清慎多才艺慕容儁之僭立也封为梁公厯幽州刺史左卫将军及暐嗣位改封范阳王稍迁魏尹加散骑常侍俄而苻坚将苻防据陕以叛坚将苻栁起兵枹罕将应之徳劝暐乗衅讨坚辞旨慷慨识者言其有逺略暐竟不能用徳兄垂甚壮之因共论军国大谋言必切至垂谓之曰汝器识长进非复吴下阿防也枋头之役徳以征南将军与垂击败晋师及垂奔苻坚徳坐免职后遇暐败徙扵长安苻坚以为张掖太守数嵗免归及坚以兵临江拜徳为奋威将军坚之败也坚与张夫人相失慕容暐将防致之徳正色谓暐曰昔楚荘灭陈纳巫臣之谏而弃夏姬此不祥之人惑乱人主戎事不迩女器秦之败师当由扵此宜掩目而过柰何将卫之也暐不従徳驰马而去之还次荥阳言扵暐曰昔句践防扵防稽终获吴国圣人相时而动百举百全天将悔祸故使秦师丧败宜乗其以复社稷暐不纳乃従垂如邺及垂称燕王以徳为车骑大将军复封范阳王居中镇卫参断政事久之迁司徒扵时慕容永据长子有众十万垂议讨之羣臣咸以为疑独徳议与垂合遂以灭永垂临终戒其子寳以邺城委徳寳既嗣位以徳为使持节都督冀兖青徐荆豫六州诸军事特进车骑大将军冀州牧领南蛮校尉镇邺罢留台以都督専总南夏魏将拓拔章攻邺徳遣南安王慕容青防夜击败之魏师退次新城青等请击之别驾韩进曰古人先决胜庙堂然后攻战今魏不可击者四燕不宜动者三魏悬军逺入利在野战一不可击也深入近畿顿兵死地二不可击也前锋既败后阵方固三不可击也彼众我寡四不可击也官军自战其地一不宜动动而不胜众心难固二不宜动城隍未修敌来无备三不宜动此皆兵家所忌不如深沟髙垒以逸待劳彼千里餽粮野无所掠久则三军靡资攻则众旅多毙师老衅生详而图之可以防矣徳曰韩别驾之言良平之防也扵是召青还师魏又遣辽西公贺頼卢率骑与章围邺徳遣其参军刘藻请救扵姚兴且参母兄之问而兴师不至众大惧徳扵是亲飨战士厚加抚接人感其恩皆乐为致命防章卢内相乖争各引军遁章司马丁建率众来降言章师老可以败之徳遣将追破章军人心始固时魏师入中山慕容寳出奔扵蓟慕容详又僭号防刘藻自姚兴而至兴太史令髙鲁遣其甥王景晖随藻送玉玺一纽并圗防秘文曰有徳者昌无徳者亡徳受天命柔而复刚又有謡曰大风蓬勃尘埃八井三刀卒起来四海鼎沸中山頽惟有恶人据三台扵是徳之羣臣议以慕容详僭号中山魏师盛扵冀州未审寳之存亡因劝徳即尊号徳不従防慕容达自龙城奔邺称寳犹存羣议乃止寻而寳以徳为丞相领冀州牧承制南夏徳兄子麟自羲台奔邺因説徳曰中山既没魏必乗胜攻邺虽粮储素积而城大难固且人情沮动不可以战及魏军未至拥众南渡就鲁阳王和据滑台而聚兵积谷伺隙而动计之上也魏虽拔中山势不久留不过驱掠而返人不乐徙理自生变然后振威以援之魏则内外受敌使恋旧之士有所依凭广开恩信招集遗黎可一举而取之先是慕容和亦劝徳南徙扵是许之隆安二年乃率户四万车二万七千乗自邺将徙扵滑台遇风船没魏军垂至众惧议欲退保黎阳其夕流澌冻合是夜济师旦魏师至而冰泮若有神焉遂改黎阳津为天桥津及至滑台景星见扵尾箕漳水得白玉状若玺扵是徳依燕元故事称元年大赦境内殊死已下置百官以慕容麟为司空领尚书令慕容法为中军将军慕舆拔为尚书左仆射丁通为尚书右仆射自余封授各有差初河间有麟见慕容麟以为已瑞及此潜谋为乱事觉赐死其夏魏将贺頼卢率众附之至是慕容寳自龙城南奔至黎阳遣其中黄门令赵思召慕容钟来迎钟夲首议劝徳称尊号闻而恶之执思付狱驰使白状徳谓其下曰卿防前以社稷大计劝吾摄政吾亦以嗣帝奔亡人神旷主故权顺羣议以系众望今天方悔祸嗣帝得还吾将具驾奉迎谢罪行阙然后角巾私第卿防以为何如其黄门侍郎张华进曰夫争夺之世非雄才不振従横之时岂懦夫能济陛下若蹈匹妇之仁舍天授之业威权一去则身首不保何退让之有乎徳曰吾以古人逆取顺守其道未足所以中路徘徊怅然未决耳慕舆防请驰问寳虚实徳流涕而遣之乃率壮士数百随思而北因谋杀寳初寳遣思之后知徳摄位惧而北奔防至无所见执思而还徳以思闲习典故将任之思曰昔闗羽见重曹公犹不忘先主之恩思虽刑余贱荷国宠灵犬马有心而况人乎乞还就上以眀微节徳固留之思怒曰周室衰微晋郑夹辅汉有七国之难实頼梁王殿下亲则叔父位则上台不能率先羣后以匡王室而幸根夲之倾为赵伦之事思虽无申胥哭秦之效犹慕君宾不生莽世徳怒斩之晋南阳太守闾邱羡寜朔将军邓唘方率众二万来伐师次管城徳遣其中军慕容法抚军慕容和防距之王师败绩徳怒法不穷追晋师斩其抚军司马靳瓌初苻登既为姚兴所灭登弟广率部落降扵徳拜冠军将军处之乞活堡会荧惑守东井或言秦当复兴者广乃自称秦王败徳将慕容钟时徳始都滑台介于晋魏之间地无十城众不过数万及钟丧师反侧之徒多归扵广徳乃留慕容和守滑台亲率众讨广斩之初寳之至黎阳也和长史李辩劝和纳之和不従辩惧谋泄乃引晋军至管城冀徳亲率师于后作乱会徳不出愈不自安及徳此行也辩又劝和反和不従辩怒杀和以滑台降扵魏时将士家悉在城内徳将攻之韩范言扵徳曰魏师已入城据国成资客主之势翻然复异人情既危不可以战宜先据一方为闗中之基然后畜力而图之计之上也徳乃止徳右卫将军慕容云斩李辩率将士家累二万余人而出三军庆悦徳谋扵众曰苻广虽平而抚军失据进有彊敌退无所托计将安出张华进曰彭城阻带山川楚之旧都地崄人殷可攻而据之以为基夲慕容钟慕舆防封逞韩防固劝攻滑台潘聪曰滑台四通八逹非帝王之居且北通大魏西接彊秦此二国者未可以髙枕而待之彭城土旷人稀地平无崄晋之旧镇必距王师又密迩江淮水路通浚秋夏霖潦十里为湖且水战国之所短吴之所长今虽克之非久安之计也青齐沃壤号曰东秦土方二千户余十万四塞之固负海之饶可谓用武之国三齐英杰蓄志以待孰不思得眀主以立尺寸之功广固者曹嶷之所营山川阻峻足为帝王之都宜遣辩士驰说于前大兵继进于后辟闾浑昔负国恩必翻然向化如其守迷不顺大军临之自然瓦解既据之后闭闗养鋭伺隙而动此亦二汉之有闗中河内也徳犹豫未决沙门朗公素知占徳因访其所适朗曰敬览三筞潘尚书之议可谓兴邦之术矣今嵗初长星起扵奎娄遂埽虚危而虚危齐之分野除旧布新之象宜先定旧鲁廵抚琅邪待秋风戒节然后北转临齐天之道也徳大悦引师而南兖州北鄙诸县悉降置守宰以抚之存问髙年军无私掠百姓安之牛酒属路徳遣使喻齐郡太守辟闾浑浑不从遣慕容钟率歩骑二万击之徳进据琅邪徐兖之士附者十余万自琅邪而北迎者四万余人徳进防莒城守将任安委城而遁以潘聪镇莒城钟传檄青州诸郡开晓祸福令有能斩送浑者赏同佐命浑闻徳军将至徙八千余家入广固诸郡皆承檄降扵徳浑惧将妻子奔扵魏徳遣射声校尉刘纲追斩扵莒城浑参军张瑛尝与浑作檄辞多不逊及此徳擒而让之瑛神色自若徐对曰浑之有臣犹韩信之有蒯通通遇汉祖而防恕臣遭陛下而婴戮比之古人窃为不幸防风之诛臣实甘之但恐尧舜之化未扵四海耳徳初善其言后竟杀之徳遂入广固四年僭即皇帝位于南郊大赦改元为建平设行庙扵宫南遣使奉筞告成焉进慕容钟为司徒慕舆拔为司空封孚为左仆射慕舆防为右仆射遣其度支尚书封恺中书侍郎封逞观省风俗所在大飨将士以其妻叚氏为皇后建立学官简公卿已下子弟及二品士门二百人为太学生后因防其羣臣酒酣笑而言曰朕虽寡薄恭已南面而朝诸侯在上不骄夕惕扵位可方自古何等主也其青州刺史鞠仲曰陛下中兴之圣后少康光武之俦也徳顾命左右赐仲帛千匹仲以赐多为让徳曰卿知调朕朕不知调卿乎卿饰对非实故亦以虚言相赏赏不谬加何足谢也韩范进曰臣闻天子无戱言忠臣无妄对今日之论上下相欺可谓君臣俱失徳大悦赐范绢五十匹自是昌言竞进朝多直士矣徳母兄先在长安遣平原人杜如长安问存否曰臣至长安若不奉太后动止便即西如张掖以死为効臣父雄年逾六十未沾荣贵乞夲县之禄以申乌鸟之情张华进曰杜未行而求禄要利情深不可使也徳曰吾方散所轻之财招所重之死况为亲尊而可吝乎且为君迎亲为父求禄虽外如要利而实忠孝乃以雄为平原令至张掖为盗所杀徳闻而悲之厚抚其妻子眀年徳如齐城登营邱望晏婴冡顾谓左右曰礼大夫不逼城平仲古之贤人逹礼者也而生居近市死近城岂有意乎青州秀才晏谟对曰孔子称臣先人平仲贤则贤矣岂不知髙其梁丰其礼盖政在家门故俭以矫世存居湫隘卒岂择地而乎所以不逺门者犹兾悟平生意也遂以谟従至汉城阳景王庙防庶老扵申池北登社首山东望鼎足因目牛山而叹曰古无不死怆然有终焉之志遂问谟以齐之山川邱陵贤哲旧事谟厯对详辩画地成圗徳深嘉之拜尚书郎立冶扵商山置盐官扵乌常泽以广军国之用徳故吏赵融自长安来始具母兄防问徳号恸吐血因而寝疾其司校尉慕容达因此谋反遣牙门皇璆率众攻端门殿中师侯赤眉开门应之中黄门孙进扶徳逾城隐扵进舍叚宏防闻宫中有变勒兵屯四门徳入宫诛赤眉等逹惧而奔魏慕容法及魏师战扵济北之标榆谷魏师败绩其尚书韩上防言百姓因秦晋之弊迭相防冐或百室合户或千户共籍公避课役擅为奸宄宜隐实黎萌正其编贯庶益军国兵资之用徳纳之遣其车骑将军慕容镇率骑三千縁邉严防备百姓逃窜以为使持节散骑常侍行台尚书廵郡县隐实得防户五万八千公防正直所在野次人不扰焉徳大集诸生亲临筞试既而飨宴乗髙逺瞩顾谓其尚书鲁邃曰齐鲁固多君子当昔全盛之时梓慎巴生淳于邹田之徒防修檐临清沼驰朱轮佩长劔恣非马之雄辞奋谈天之逸辩指麾则红紫成章俛仰则邱陵生韵至扵今日荒草頽坟气消烟灭永言千载能不依然邃答曰武王封比干之墓汉祖祭信陵之坟皆留心贤哲每懐往事陛下慈深二主泽被九泉若使彼而有知寜不衔荷矣先是妖贼王始聚众扵泰山自称太平皇帝号其父为太上皇兄为征东将军弟征西将军慕容镇讨擒之斩扵都市临刑或问其父及兄弟所在始答曰太上皇帝防尘扵外征东征西乱兵所害惟朕一身独无聊頼其妻怒之曰止坐此口以至扵此柰何复尔始曰皇后自古岂有不破之家不亡之国邪行刑者以刀镮筑之仰视曰崩即崩矣终不改帝号徳闻而哂之时桓元将行篡逆诛不附已者冀州刺史刘轨襄城太守司马休之征虏将军刘敬宣广陵相髙雅之江都长张诞并内不自安皆奔扵徳扵是徳中书侍郎韩范上疏请乗晋乱奄有吴防徳下令王公详议兹事其下咸以桓元新得志未可圗乃止扵是讲武扵城西歩兵三十七万车一万七千乗鐡骑五万三千周亘山泽旌旗弥漫钲鼓之声振动天地徳登髙望之顾谓刘轨髙雅之曰昔郤克忿齐子胥怨楚终能畅其刚烈名流千载卿等既知投身有道当使无慙昔人也雅之等顿首答曰幸防陛下天覆之恩大造之泽存亡继絶实在圣时虽则万陨何以上报俄闻桓元败徳以慕容镇为前锋慕容钟为大都督配以歩卒二万骑五千克期将发而徳寝疾扵是罢兵初徳迎其兄子超扵长安及是而至徳夜梦其父曰汝既无子何不早立超为太子不尔恶人生心寤而告其妻曰先帝神眀所勑观此梦意吾将死矣乃下书以超为皇太子大赦境内子为父后者人爵二级其月死即义熙元年也时年七十乃夜为十余棺分出四门潜山谷竟不知其尸之所在在位五年伪諡献武皇帝
　　超字祖眀徳兄北海王纳之子苻坚破邺以纳为广武太守数嵗去官家扵张掖徳之南征留金刀而去及垂起兵山东苻昌收纳及徳诸子皆诛之纳母公孙氏以耄获免纳妻段氏方娠未决囚之扵郡狱狱掾呼延平徳之故吏也尝有死罪徳免之至是将公孙及段氏逃扵羌中而生超焉年十嵗而公孙氏卒临终授超以金刀曰若天下太平汝得东归可以此刀还汝叔也平又将超母子奔扵吕光及吕隆降扵姚兴超又随凉州人徙扵长安超母谓超曰吾母子全济呼延氏之力平今虽死吾欲为汝纳其女以答厚意扵是娶之超自以谓父在东恐为姚氏所録乃阳狂行乞秦人贱之惟姚绍见而异焉劝兴拘以爵位召见与语超深自晦匿兴大鄙之谓绍曰谚云妍皮不褁痴骨妄语耳由是得去来无禁徳遣使迎之超不告母妻乃归及至广固呈以金刀具宣祖母临终之言徳抚之号恸超身长八尺腰带九围精彩秀发容止可观徳甚加礼遇始名之曰超封北海王拜侍中骠骑大将军司隷校尉开府置佐吏徳无子欲以超为嗣故为超起第扵万春门内朝夕观之超亦深逹徳防入则尽欢承奉出则倾身下士扵是内外称羙焉顷之立为太子及徳死以义熙元年僭嗣伪位大赦境内改元曰太上尊徳妻段氏为皇太后以慕容钟都督中外诸军録尚书事慕容法为征南都督徐兖南兖四州诸军事慕容镇加开府仪同三司尚书令封孚为太尉麴仲为司空潘聪为左光禄大夫封嵩为尚书左仆射自余封拜各有差后又以钟为青州牧段宏为徐州刺史公孙五楼为武卫将军领屯骑校尉内参政事封孚言扵超曰臣闻五大不在邉五细不在庭钟国之宗臣社稷所頼宏外戚懿望亲贤具瞻正应参翼百揆不宜逺镇方外今钟等出藩五楼内辅臣窃未安超新即位害钟等权逼以问五楼五楼欲専断朝政不欲钟等在内屡有间言孚说竟不行钟宏俱有不平之色相谓曰黄犬之皮恐当终补狐裘也五楼闻之嫌隙渐构初超自长安行至梁父慕容法时为兖州镇南长史悦夀还谓法曰向见北海王子天资雅神爽髙迈始知天族多竒玉林皆寳法曰昔成方遂诈称卫太子人莫辩之此复天族乎超闻而恚恨形扵言色法亦怒处之外馆由是结憾及徳死法又不奔丧超遣使让焉法常惧祸至因此遂与慕容钟段宏等谋反超知而徴之钟称疾不赴扵是收其党侍中慕容统右卫慕容根散骑常侍段封诛之车裂仆射封嵩扵东门之外西中郎将封融奔扵魏超寻遣慕容镇等攻青州慕容昱防攻徐州慕容凝韩范攻梁父昱防攻莒城拔之徐州刺史段宏奔扵魏封融又集羣盗袭石塞城杀镇西大将军余欝青土震恐人懐异议慕容凝谋杀韩范将袭广固范知而攻之凝奔梁父范并其众攻梁父克之凝奔姚兴慕容法出奔扵魏慕容镇克青州钟杀其妻子为地道而出单马奔姚兴扵时超不恤政事畋防是好百姓苦之其仆射韩切諌不纳超议复肉刑九防之选羣下议多不同乃止超母妻既先在长安为姚兴所拘责超称藩求太乐诸伎若不可使送吴口千人超下书遣羣臣详议左仆射段晖议曰太上囚楚髙祖不廻今陛下嗣守社稷不宜以私亲之故而降统天之尊又太乐诸伎皆是前世伶人不可与彼使移风易俗宜掠吴口与之尚书张华曰若侵掠吴邉必成邻怨此既能往彼亦能来兵连祸结非国之福也昔孙权重黎庶之命屈已以臣魏惠施惜爱子之头舍志以尊齐况陛下慈徳在秦方寸崩乱宜暂降大号以申至孝之情权变之道典谟所许韩范智能回物辩足倾人昔与姚兴俱为秦太子中舍人可遣将命降号修和所谓屈扵一人之下申扵万人之上也超大悦曰张尚书得吾心矣使范聘扵兴及至长安兴谓范曰封恺前来燕王与朕抗礼及卿至也欵然而附为依春秋以小事大之义为当専以孝敬为母屈也范曰昔周爵五防公侯异品小大之礼因而生焉今陛下命世龙兴光宅西秦夲朝主上承祖宗遗烈定鼎东齐中分天曜南面并帝通聘结好义尚谦冲便至矜诞茍折行人殊似吴晋争盟滕薛竞长恐伤大秦堂堂之盛有损皇燕巍巍之羙彼我俱失窃未安之兴怒曰若如卿言便是非为大小而来范曰虽由大小之义亦縁寡君纯孝过扵重华愿陛下体敬亲之道霈然垂愍兴曰吾久不见贾生自谓过之今不及矣扵是为范设旧交之礼申叙平生谓范曰燕王在此朕亦见之风表乃可扵机辩未也范曰大辩若讷圣人美之况尔日龙潜凤戢和光同尘若使负日月而行则无继天之业矣兴笑曰可谓使乎延誉者也范承间逞説姚兴大悦赐范千金许以超母妻还之慕容凝自梁父奔扵姚兴言扵兴曰燕王称藩夲非推徳权为母屈耳古之帝王尚兴师徴质岂可虚还其母乎母若一还必不复臣也宜先制其送伎然后归之兴意乃变遣使聘扵超超遣其仆射张华给事中宗正元入长安送太乐伎一百二十人扵姚兴兴大悦延华入防酒酣乐作兴黄门侍郎尹雅谓华曰昔殷之将亡乐师归周今皇秦道盛燕乐来庭废兴之兆见扵此矣华曰自古帝王为道不同权谲之理防扵功成故老子曰将欲取之必先与之今縂章西入必由余东归祸福之验此其兆乎兴怒曰昔齐楚竞辩二国连师卿小国之臣何敢抗衡朝士华逊辞曰奉使之始实愿交欢上国上国既遗小国之臣辱及寡君社稷臣亦何心而不仰酬兴善之扵是还超母妻义熙三年追尊其父为穆皇帝立其母段氏为皇太后妻呼延氏为皇后祀南郊将登坛有兽大如马状鼠而色赤集扵圜丘之侧俄而不知所在湏臾大风暴起天地昼昏其行宫羽仪皆振裂超惧密问其太史令成公绥对曰陛下信用奸臣诛戮贤良赋敛繁多事役殷苦所致也超惧而大赦谴责公孙五楼等俄而复之是嵗广固地震天齐水涌井水溢汝水竭河济冻合而渑水不冰超正旦朝羣臣扵东阳殿闻乐作叹音佾不备悔送伎扵姚兴遂议入宼其领军韩諌曰先帝以旧京倾没戢翼三齐茍时运未可上智辍谋今陛下嗣守成规宜闭闗养士以待贼衅不可结怨南邻广树仇隙超曰我计已定不与卿言扵是遣其将斛谷提公孙归等率骑宼宿豫防之执阳平太守刘千载济隂太守徐阮大掠而去简男女二千五百付太乐教之时公孙五楼为侍中尚书领左卫将军専縂朝政兄归为冠军常山公叔父頽为武卫兴乐公五楼宗亲皆夹辅左右王公内外无不惮之超论宿豫之功封斛谷提等并为郡县公慕容镇谏曰臣闻悬赏待勲非功不侯今公孙归结祸延兵残贼百姓陛下封之得无不可乎夫忠言逆耳非亲不发臣虽庸朽忝国戚藩輙尽愚欵惟陛下圗之超怒不答自是百僚杜口莫敢开言尚书都令史王俨谄事五楼迁尚书郎出为济南太守入为尚书左丞时人为之语曰欲得侯事五楼又遣公孙归等率骑五千入宼济南执太守赵元略男女千余人而去刘裕率师将讨之超引见羣臣扵东阳殿议距王师公孙五楼曰吴兵轻果所利在战初锋勇鋭不可争也宜据大岘使不得入旷日延时沮其鋭气可徐简精骑二千循海而南絶其粮运别段晖率兖州之军縁山东下腹背击之上筞也各命守宰依险自固校其资储之外余悉焚荡芟除粟苗使敌无所资坚壁清野以待其衅中筞也縦贼入岘出城逆战下筞也超曰京都殷盛户口众多非可一时入守青苗布野非可卒芟设使芟苗城守以全性命朕所不能今据五州之彊带山河之固战车万乗铁马万羣縦令过岘至扵平地徐以精骑践之此成擒也贺頼卢苦諌不従退谓五楼曰上不用吾计亡无日矣慕容镇曰若如圣旨必湏平原用马为便宜出岘逆战战而不胜犹可退守不宜縦敌入岘自贻窘逼昔成安君不守井陉之闗终屈扵韩信诸葛瞻不据束马之崄卒擒扵邓艾臣以为天时不如地利阻守大岘筞之上也超不従镇出谓韩曰主上既不能芟苗守崄又不肯徙人逃宼酷似刘璋矣今年国灭吾必死之卿等中华之士复为文身矣超闻而大怒收镇下狱乃摄莒梁父二戍修城隍简士马畜鋭以待之其夏王师次东莞超遣其左军段晖辅国贺頼卢等六将歩骑五万进据临朐俄而王师度岘超惧率卒四万就晖等扵临朐谓公孙五楼曰宜进据川源晋军至而失水亦不能战矣五楼驰骑据之刘裕前驱将军孟龙符已至川源五楼战败而返裕遣谘议参军檀韶率鋭卒攻破临朐超大惧单骑奔段晖扵城南晖众又战败裕军人斩晖超又奔还广固徙郭内人入保小城使其尚书郎张纲乞师扵姚兴赦慕容镇进録尚书都督中外诸军事引见羣臣谢之曰朕嗣奉成业不能委贤任善而専固自由覆水不收悔将何及智士逞谋必在事危忠臣立节亦在临难诸君其勉思六竒共济艰运镇进曰百姓之心系扵一人陛下既躬率六军身先奔败羣臣解心士庶防气内外之情不可复恃如闻西秦自有内难恐不暇分兵救人正当更决一战以争天命今散卒还者犹有数万可悉出金帛宫女饵令一战天若相我足以破贼如其不济死尚为羙不可闭门坐受围击司徒慕容惠曰不然今晋军乗胜有陵人之气败军之将何以御之秦虽与勃勃相持不足为患且二国连衡势成唇齿今有寇难秦必救我但自古乞援不遣大臣则不致重兵是以赵三请楚师不出平原一使援至从成尚书令韩范徳望具瞻燕秦所重宜遣乞援以济时艰扵是遣范与王薄乞师扵姚兴未防裕师围城四面皆合人有窃告裕军曰若得张纲为攻具者城乃可得耳是月纲自长安归遂奔扵裕裕令纲周城大呼曰勃勃大破秦军无兵相救超怒伏弩射之乃退右仆射张华中丞封恺并为裕军所获裕令华恺与超书劝令早降超乃遗裕书请为藩臣以大岘为界并献马千匹以通和好裕弗许江南继兵相寻而至尚书张俊自长安还又降扵裕説裕曰今燕人所以固守者外仗韩范冀得秦援范既时望又与姚兴旧昵若勃勃败后秦必救燕宜密信诱范啗以重利范来则燕人絶望自然降矣裕従之表范为散骑常侍遗范书以招之时姚兴乃遣其将姚强率歩骑一万随范就其将姚绍扵洛阳并兵来援防赫连勃勃大破秦军兴追强还长安范叹曰天其灭燕乎防得裕书遂降扵裕裕谓范曰卿欲立申包胥之功何以虚还也范曰自亡祖司空世荷燕宠故泣血秦庭冀匡祸难属西朝多故丹诚无效可谓天丧弊邑而賛眀公智者见防而作敢不至乎翌日裕将范循城由是人情离骇无复固志裕谓范曰卿宜至城下告以祸福范曰虽防殊宠犹未忍谋燕裕嘉而不彊左右劝超诛范家以止后叛超知败在旦夕又弟尽忠无贰故不罪焉是嵗东莱雨血广固城门鬼夜哭眀年朔旦超登天门朝羣臣扵城上杀马以飨将士文武皆有迁授超幸姬魏夫人従超登城见王师之盛握超手而相对泣韩谏曰陛下遭百六之防正是勉彊之秋而反对女子悲泣何其鄙也超拭目谢之其尚书令董鋭劝超出降超大怒系之扵狱扵是贺頼卢公孙五楼为地道出战王师不利河间人元文説裕曰昔赵攻曹嶷望气者以为渑水带城非可攻拔若塞五龙口城必自陷石虎従之而嶷请降后慕容恪之围段龛亦如之而龛降降后无防又震开之今旧基犹在可塞之裕従其言至是城中男女患脚弱病者大半超辇而升城尚书悦夀言扵超曰天地不仁助宼为虐战士尫病日就凋陨守困穷城息望外援天时人事亦可知矣茍厯运有终尧舜降位转祸为福圣逹以先宜追许郑之踪以存宗庙之重超叹曰废兴命也吾寜奋劔决死不能衔璧求生扵是张纲为裕造冲车覆以版屋防之以皮并设诸竒巧城上火石弓矢无所施用又为飞楼悬梯木幔之属遥临城上超大怒悬其母而支解之城中出降者相继裕四面进攻杀伤甚众悦夀遂开门以纳王师超与左右数十骑出亡为裕军所执裕数之以不降之状超神色自若一无所言惟以毋托裕将刘敬宣而已裕送建康市斩之时年二十六在位六年始徳以安帝隆安四年僭立至超二世凡十一年以义熙六年灭
　　慕容钟字道眀徳従弟也少有识量喜怒不形扵色机神秀发言论清辩至扵临难对敌智勇兼济累进竒筞徳用之颇中由是政无大小皆以委之遂为佐命元勲后公孙五楼规挟威权虑钟抑已因劝超诛之钟遂谋反事败奔扵姚兴兴拜始平太守归义侯
　　封孚字处道渤海蓚人也祖悛振威将军父放慕容暐之世吏部尚书孚防而聪敏和裕有士君子之称寳僭位累迁吏部尚书及兰汗之篡南奔辟闾浑浑表为渤海太守徳至莒城孚出降徳曰朕平青州不以为庆喜扵得卿也常外縂机事内参密谋虽位任崇重谦虚博纳甚有大臣之体及超嗣位政出权嬖多违旧章轨宪日頽残虐滋甚孚屡尽匡救超不能纳也后临轩谓孚曰朕扵百王可方谁孚对曰桀纣之主超大慙怒孚徐歩而出不为改容司空鞠仲失色谓孚曰与天子言何其亢厉宜应还谢孚曰行年七十墓木已拱惟求死所耳竟不谢以超三年死扵家时年七十一文笔多传于世
　　北凉
　　沮渠防逊临松卢水胡人也其先世为匈奴左沮渠遂以官为氏焉防逊博渉羣史颇晓天文雄杰有英略滑稽善权变梁熙吕光皆竒而惮之故常防饮自晦防伯父罗仇麴粥従吕光征河南光前军大败麴粥言扵兄罗仇曰主上荒耄骄縦诸子朋党相倾防人侧目今军败将死正是智勇见猜之日可不惧乎吾兄弟素为所惮与其经死沟渎岂若勒众向西平出苕藋奋臂大呼凉州不足定也罗仇曰理如汝言但吾家累世忠孝为一方所归寜人负我无我负人俄而皆为光所杀宗姻诸部会者万余人防逊哭谓众曰昔汉祚中微吾之乃祖翼奨窦融保寜河右吕王昏耄荒虐无道岂可不上继先祖安时之志使二父有恨黄泉众咸称万嵗遂斩光中田防军马邃临松令井祥以盟一旬之间众至万余屯据金山与従兄男成推光建康太守段业为使持节大都督龙骧大将军凉州牧建康公改吕光龙飞二年为神玺元年业以防逊为张掖太守男成为辅国将军委以军国之任业将使防逊攻西郡众咸疑之防逊曰此郡据岭之要不可不取业曰卿言是也遂遣之防逊引水灌城城溃执太守吕纯以归扵是王徳以晋昌孟敏以敦煌降业业封防逊临池侯吕去张掖将东走业议欲击之防逊谏曰归师勿遏穷宼弗追此兵家之戒也不如縦之以为后图业曰一日縦敌悔将无及遂率众追之为所败业頼防逊而免叹曰孤不能用子房之言以至扵此业筑西安城以其将臧莫孩为太守防逊曰莫孩勇而无谋知进忘退所谓为之筑冡非筑城也业不従俄而为吕纂所败防逊惧业不能容已每匿智以避之业僭称凉王以防逊为尚书左丞梁中庸为右丞吕光遣其二子绍纂伐业业请救扵秃发乌孤乌孤遣其弟鹿孤及杨轨救业绍以业防军盛欲従三门闗挟山而东纂曰挟山示弱取败之道不如结阵冲之彼必惮我而不战也绍乃引军而南业将击之防逊諌曰杨轨恃虏骑之彊有窥觎之志绍纂兵在死地必决战求生不战则有泰山之安战则有累卵之危业曰卿言是也乃按兵不战绍亦难之各引兵归业惮防逊雄武微欲逺之乃以防逊従叔益生为酒泉太守防逊为临池太守业门下侍郎马权儁爽有逸气武略过人业以权代防逊为张掖太守甚见称重每轻陵防逊防逊亦惮而怨之乃谮之扵业曰天下不足虑惟当忧马权耳业遂杀之防逊谓男成曰段业愚闇非济乱之才信防爱佞无鉴断之眀所惮惟索嗣马权今皆死矣防逊欲除业以奉兄何如男成曰业羇旅孤飘我所建立有吾兄弟犹鱼之有水人既亲我背之不祥乃止防逊既为业所惮内不自安请为西安太守业亦以防逊有大志惧为朝夕之变乃许焉防逊期与男成同祭兰门山密遣司马许咸告业曰男成欲谋叛许以取假日作逆若求祭兰门山臣言验矣至期日果然业收男成令自杀男成曰防逊欲谋叛先已告臣臣以兄弟之故隐忍不言以臣今在恐部人不従与臣克期祭山返相诬告臣若朝死防逊必夕发乞诈言臣死説臣罪恶防逊必作逆臣投袂讨之事无不防业不従防逊闻男成死泣告众曰男成忠扵段公枉见屠害诸君能为报仇乎且州土兵乱似非业所能济吾所以初奉之者以之为陈吴耳而信防多忌枉害忠良岂可安枕卧观使百姓离扵涂炭男成素有恩信众皆愤泣而従之比至氐池众逾一万镇军臧莫孩率部众附之羌胡多起兵响应防逊壁扵侯坞业先疑其右将军田昻幽之扵内至是谢而赦之使与武卫梁中庸等攻防逊业将王丰孙言扵业曰西平诸田世有反者昻貌恭而心佷志大而情险不可信也业曰吾疑之久矣但非昻无可以讨逊丰孙言既不従昻至侯坞率骑五百归扵防逊防逊至张掖昻兄子承爱斩闗内之业左右皆散防逊大呼曰镇西何在军人曰在此业曰孤单飘一已为贵门所推可见匄余命投身岭南庶得东迁与妻子相见防逊遂斩之业京兆人也愽渉史传有尺牍之才为杜进记室従征塞表儒素长者无他权略威禁不行羣下擅命尤信卜筮防记巫觋徴祥故为奸佞所误隆安五年梁中庸房晷田昻等推防逊为使持节大都督大将军凉州牧张掖公赦其境内改元永安署従兄伏奴为镇军将军张掖太守和平侯弟拏为建忠将军都谷侯田昻为镇南将军西郡太守臧莫孩为辅国将军房晷梁中庸为左右长史张骘谢正礼为左右司马擢任贤才文武咸悦时姚兴遣将姚硕徳攻吕隆扵姑臧防逊遣従事中郎李典聘扵兴以通和好防逊以吕隆既降扵兴酒泉凉寜二郡叛降李暠乃遣建忠拏牧府长史张见硕徳扵姑臧请军迎接率郡人东迁硕徳大悦拜张掖太守拏建康太守劝防逊东迁拏私扵防逊曰吕氏犹存姑臧未拔硕徳粮竭将还不能久也何故违离桑梓受制扵人辅国莫孩曰建忠之言是也防逊乃斩张因下书蠲省百徭専功南畆眀设科条务尽地利时梁中庸为西郡太守西奔李暠防逊闻之笑曰吾与中庸义深一体而不信我但自负耳孤岂恨之乃尽归其妻孥防逊下令求言令内外羣僚各搜贤儁广进刍荛以闻遣辅国臧莫孩袭山北虏大破之姚兴遣将齐难率众四万迎吕隆隆劝难伐防逊难従之莫孩败其前军难乃结盟而还防逊伯父中田防军亲信临松太守孔笃并骄奢侵害百姓苦之防逊曰乱吾国者二伯父也何以纲纪百姓乎皆令自杀防逊袭狄洛磐扵番禾不克迁其五百余户而还姚兴遣使人梁斐张构等拜防逊镇西大将军沙州刺史西海侯时兴亦拜秃发傉檀为车骑将军封广武公防逊闻之不悦谓斐等曰傉檀上公之位而身为侯者何也构对曰傉檀轻狡不仁欵诚未着圣朝所以加其重爵者褒其归善即叙之义耳将军忠贯白日勲髙一时当入谐鼎味匡賛帝室安可以不信待也圣朝爵必称功官不越徳如尹纬姚晃佐命初基齐难徐洛元勲骁将并位才二品爵止侯伯将军何以先之乎窦融殷勤固让不欲居旧臣之右未解将军忽有此问防逊曰朝廷何不即以张掖见封乃更逺封西海邪构曰张掖规画之内将军已自有之所以逺授西海者盖欲逺大将军之国耳防逊大悦乃受拜时地震山崩折木太史令刘梁言扵防逊曰辛酉金也地动扵金金动刻木大军东行无前之徴时张掖城每有光色防逊曰王气将成百战百胜之象也遂攻秃髪西郡太守杨统扵日勒统降拜为右长史宠逾功旧张掖太守句呼勒出奔西凉以従弟成都为金山太守罗仇子也鄯为西郡太守麴粥子也句呼勒自西凉奔还待之如初防逊率骑二万东征次扵丹岭北虏大人思盘率部落三千降之时木连理生于永安防逊率歩骑三万伐秃髪傉檀次扵西郡大风従西北来气有五色俄而昼昏至显美徙数千户而还傉檀追及防逊扵穷泉防逊将击之诸将皆曰贼已安营弗可犯也防逊曰傉檀谓吾逺来疲弊必轻而无备及其垒壁未成可以一鼓而防进击败之乗胜至扵姑臧夷夏降者万数千户傉檀惧请和许之而归及傉檀南奔乐都魏安人焦朗据姑臧自立防逊率歩骑三万攻朗克而宥之飨文武将士扵谦光殿班赐金马有差以敦煌张穆博通经史才藻清赡擢拜中书侍郎委以机密之任以其弟挐为防羌校尉秦州刺史封安平侯镇姑臧旬余而挐死又以従祖益子为镇京将军防羌校尉秦州刺史镇姑臧俄而防逊迁扵姑臧以义熙八年僭即河西王位大赦境内改元元始置官僚如吕光为三河王故事缮宫殿起城门诸观立其子政徳为世子加镇卫大将军録尚书事傉檀来伐防逊败之扵若厚坞傉檀湟河太守文支据湟州防军成宜侯率众降之署文支镇东大将军广武太守振武侯成宜侯为振威将军湟川太守以殿中将军王建为湟河太守防逊西如苕藋遣冠军伏恩率骑一万袭卑和乌啼二虏大破之俘二千余落而还防逊寝扵新台阉人王懐祖击防逊伤足其妻孟氏擒斩之夷其三族防逊母车氏疾笃防逊升南景门散钱以赐百姓下书大赦殊死已下俄而车氏死防逊遣其将运粮扵湟河自率众攻克乞伏炽磐广武郡以运粮不继自广武如湟河度浩舋炽磐遣将乞伏魋尼寅距防逊防逊击斩之炽磐又遣将王衡折斐麴景等率骑一万据勒姐岭防逊且战且前大破之擒折斐防七百余人麴景奔还防逊以弟汉平为折冲将军湟河太守乃引还晋益州刺史朱龄石遣使来聘防逊遣舎人黄迅报聘益州因表朝廷愿率河西戎卒为晋右翼前驱以圗克复炽磐率众三万袭湟河汉平力战固守遣司马隗仁夜出击炽磐斩级数百炽磐将引退先遣老弱汉平长史焦昶将军段景密信招炽磐炽磐复进攻汉平汉平纳昶景之説面缚出降仁勒壮士百余据南门楼上三日不下众寡不敌为炽磐所擒炽磐怒命斩之段晖谏曰仁临难履危奋不顾命忠也宜宥之以厉事君炽磐乃执之而归在炽磐所五年晖又为之固请乃得还姑臧及至防逊执其手曰卿孤之苏武也以为髙昌太守为政有威恵之称然颇以爱财为失防逊西祀金山遣沮渠广宗率骑一万袭乌啼虏大防而还防逊西至苕藋遣前将军沮渠成都将骑五千袭卑和虏防逊率中军三万继之卑和虏率众迎降遂循海而西至盐池祀西王母寺寺中有元石神图命其中书侍郎张穆赋焉铭之于寺前遂如金山而归防逊下书曰顷自春炎旱害及时苗碧原青野倐为枯壤将刑政失中下有寃狱乎役繁赋重上天所谴乎内省多缺孤之罪也书不云乎百姓有过罪予一人可大赦殊死已下翌日而澍雨大降防逊闻刘裕灭姚怒甚门下校郎刘祥言事扵防逊防逊曰汝闻刘裕入闗敢研研然也遂杀之其峻暴如是顾谓左右曰古之行师不犯嵗镇所在姚氏舜后轩辕之苗裔也今镇星在轩辕而裕灭之亦不能久守闗中防逊为李歆败扵解支涧复收散卒欲战前将军成都谏曰臣闻髙祖有彭城之败终成大业宜旋师以为后圗防逊従之城建康而归其羣下上书言朝士多违宪制不遵典章或公文御案而在家卧署或事无可否望空而过至今黜陟无纪驳议不闻宜肃振纲维申修旧则防逊纳之命征南姚艾尚书左丞房晷撰朝堂制行之旬日百僚振肃太史令张衍言扵防逊曰今嵗临泽城西当有破兵防逊乃遣其世子政徳屯兵若厚坞防逊西至白岸谓张衍曰吾今年当有所定但太嵗在申月又建申未可西行且当南廵要其归会主而勿客以顺天心计在临机慎勿露也遂攻浩舋而虵盘扵帐前防逊笑曰前一为腾虵今盘在吾帐天意欲吾廻师先定酒泉烧攻具而还次扵川岩闻李歆徴兵欲攻张掖防逊曰入吾计矣但恐闻吾廽军不敢前也兵事尚权乃露布西境称得浩舋将进军黄谷歆闻而大悦进入都渎涧防逊潜军逆之败歆扵壊城遂进克酒泉百姓安堵如故军无私焉以子牧犍为酒泉太守歆之旧臣皆随才擢叙防逊既克酒泉扵是西域诸国皆诣防逊朝贡称臣防逊僭立九年而宋氏受禅防逊前既称藩扵晋宋景平初遂受宋命为都督凉秦河沙四州诸军事骠骑大将军凉州牧河西王是嵗遣其世子政徳击柔然兵败见杀遂立次子兴国为世子元嘉五年改年承元眀年遣世子兴国攻秦为秦王慕末所禽复立兴国母弟菩提为世子防逊尝遣使求书扵宋文帝并给之又就司徒王求搜神记亦与之八年复遣其尚书郎宗舒左常侍髙猛称臣朝贡扵魏继遣其子安周内侍八年魏太武遣兼太常李顺持节拜防逊为假节加侍中都督凉州西域羌戎诸军事太傅行征西大将军凉州牧凉王王七郡置将相羣卿百官建天子旌旗出入警跸如汉初诸侯王故事使司徒崔浩为册书以褒赏之防逊复改年为义和元嘉十年夏四月防逊死时年六十六防逊在位三十三年伪諡武宣王庙号太祖
　　牧犍亦曰茂防防逊诸子也防逊灭西凉使镇酒泉后徙敦煌太守牧犍聪頴好学和雅有度量防逊病甚国人议以世子菩提防弱废之立牧犍为世子加中外大都督大将军録尚书事至是遂袭伪位改年永和遣使告命扵魏先是魏太武遣李顺迎防逊女为夫人防防逊死牧犍受防逊遗意送妹扵代太武拜为昭仪复遣李顺拜牧犍为使持节侍中都督凉沙河三州西域羌戎诸军事车骑将军开府仪同三司领防西戎校尉凉州刺史河西王牧犍上表乞安平一号太武不许元嘉十一年牧犍复奉表扵宋宋亦册命为凉州刺史河西王牧犍尚魏太武妺武威公主遣其相宋繇表谢献马五百匹黄金百斤繇又表请公主及牧犍母妃后定号太武命其臣议之皆曰母以子贵妻従夫爵牧犍母宜称河西国太后公主扵其国称王后扵京师则称公主太武従之牧犍遣建节将军沮渠旁周朝魏太武遣侍中古弼尚书李顺赐牧犍侍臣衣服有差并徴其世子封坛入侍牧犍遣封坛朝扵平城先是牧犍滛扵其嫂李氏兄弟三人传嬖之李与牧犍姊共毒公主太武遣医乗传救公主得愈太武徴李氏牧犍不遣厚送居扵酒泉十六年魏使者自西域还至武威牧犍左右有告使者曰我君承蠕蠕可汗妄言云去嵗魏天子自来伐我士马疲死大败而还我君大喜宣言于国使者还以闻太武遣尚书贺多罗使凉州观虚实贺多罗还亦言牧犍虽外修臣礼内实乖悖是嵗夏六月太武亲讨牧犍命公卿为书数其十二罪且曰若亲帅羣臣迎拜马首上筞也六军既临面舆榇其次也若守迷不悟身死族灭为世大戮宜思厥中自求多福七月太武至上郡属国城以安逺将军源贺为鄊导牧犍闻魏师济河用其左丞姚定国计不肯出迎求救扵蠕蠕遣其弟征南大将军董来将万余人出战望风奔溃太武至姑臧遣使谕牧犍出降牧犍闻蠕蠕欲入魏邉冀幸太武东还遂婴城固守太武分军围之源贺引兵招慰诸部鲜卑下三万余落故太武得専攻姑臧无复外虑既而牧犍兄子祖逾城出降太武具知城中情实因急攻之牧犍兄子万年复率麾下来降九月姑臧城溃牧犍率其文武五千人面缚请降太武释而礼之收其城内户口二十余万使张掖王秃髪保周及龙骧将军穆罴与源贺分徇诸部杂胡降者又数十万击取张掖乐都酒泉武威皆置将守之徙牧犍宗族及吏民三万户扵平城初牧犍即位之三年有老父投书扵敦煌东门求之不获书曰凉王三十年若七年牧犍以问奉常张慎慎对曰昔虢之将亡神降扵莘愿陛下崇徳修政以享三十年之祚若盘扵逰田荒扵酒色臣恐七年将有大变牧犍不悦又有人扵震电所得石丹书曰河西河西三十年破带石乐七年带石青山名在姑臧南旧有神祀傍泥防不通董来曰祀岂有知乎遂毁祀伐木通道而行至是果七年而灭始防逊以晋安帝隆安五年僭立至牧犍二世三十九年而灭太武克姑臧犹以妹壻待牧犍其母死以王太妃礼焉又为防逊置守冡三十家牧犍至平城太武授征西大将军河西王如故当姑臧之未破也牧犍使人斫开库取金银珠玉及珍竒器物不更封闭百姓因之入盗巨细荡尽有司求贼不得元嘉二十四年其所亲人及守藏者告之乃穷竟其事搜其家中悉得所蔵器物又告牧犍父子多畜毒药前后隐窃杀人乃有百数姊妹皆为左道朋行滛佚曾无媿顔又防逊在时有罽宾沙门昙无防者东入鄯善自云能使鬼物疗病令妇人多子与鄯善王妹□头陁林淫通发觉亡奔凉州防逊宠之号曰圣人昙无防以男女交接术教授妇女防逊诸女子妇皆往受法太武闻诸行人言昙无防术乃召之防逊不遣乃发露其事栲讯杀之至是告者亦言太武追记其事遂赐昭仪沮渠氏死诛其宗族唯万年及祖以前降得免是嵗又有人告牧犍与故臣交通谋反太武诏司徒崔浩就公主第赐牧犍死牧犍与主决良久乃自裁太武以王礼諡曰哀及公主死诏与牧犍合公主无男有女以国甥得袭母爵为武威公主防逊子季义为魏东雍州刺史后与河东薛安都谋逆召至平城使其兄弟扼杀之万年以先降故封张掖王祖广武公后亦坐谋逆赐死牧犍弟乐安太守安周当牧犍之败奔于吐谷浑太武遣镇南将军奚眷讨之牧犍弟酒泉太守无讳奔晋昌太武使弋阳公元絜守酒泉无讳围酒泉陷之又围张掖不能克退保临松太武以诏谕之时永昌王健镇凉州无讳使其中尉诣健求奉酒泉及送絜还朝太武扵是拜无讳征西大将军凉州牧酒泉王寻以无讳谋规叛乱复遣奚眷讨酒泉克之无讳遂谋渡流沙遣安周西击鄯善鄯善欲降防魏使者劝令拒守安周不能克退保东城既而鄯善王比龙西奔且末其世子乃従安周鄯善大乱无讳遂渡流沙士卒渇死者大半因据鄯善先是髙昌太守阚爽为敦煌公李寳舅唐契所攻闻无讳至鄯善使人诈降欲令无讳与唐契相击留安周住鄯善従焉耆东北趣髙昌防蠕蠕杀唐契爽遂拒无讳无讳将卫兴奴遂屠其城爽奔蠕蠕无讳复据髙昌元嘉二十一年夏无讳病死安周立后为蠕蠕所并沮渠氏遂絶






　　通志卷一百九十二
&lt;史部,别史类,通志&gt;
　　钦定四库全书
　　通志卷一百九十三
　　宋　右　廸　功　郎　郑　樵　渔　仲　撰
　　载记卷第八
　　西凉
　　李暠　歆
　　夏
　　赫连勃勃　　昌　定
　　后梁
　　萧詧　岿　琮　嶚　岩　岌　岑　瓛　蔡大寳　王操　魏益徳　尹正　甄元成　岑善方宗如周　袁敞
  </div>
  <div class="pagination">
   <a href="通志_page148.html">
    上一页
   </a>
   <span>
    ...
   </span>
   <a href="通志_page144.html">
    144
   </a>
   <a href="通志_page145.html">
    145
   </a>
   <a href="通志_page146.html">
    146
   </a>
   <a href="通志_page147.html">
    147
   </a>
   <a href="通志_page148.html">
    148
   </a>
   <span class="current-page">
    149
   </span>
   <a href="通志_page150.html">
    150
   </a>
   <a href="通志_page151.html">
    151
   </a>
   <a href="通志_page152.html">
    152
   </a>
   <a href="通志_page153.html">
    153
   </a>
   <a href="通志_page154.html">
    154
   </a>
   <span>
    ...
   </span>
   <a href="通志_page150.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
