<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 758 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 758 页/共 1316 页</h1>
    <div class="content">
○以记名提督刘青煦为江南徐州镇总兵官。　　

○以煽惑勇丁。造谣滋闹。革两江守备谢正元职。勒令回籍。摺包　　

○以遵命捐制棉衣。予广东南海县道员职衔梁廷琛为其故父建坊。摺包　　

○丁巳。上还宫。　　

○谕内阁、依克唐阿等奏、福陵隆恩殿渗漏情形过重。今岁方向不宜修理。拟移请神牌于东配殿安奉一摺。著钦天监于本年四月上旬选择吉期。行知依克唐阿等、遵照敬谨移请安奉。以昭慎重。现月　　

○谕军机大臣等、电寄李秉衡、电悉。兖州教案。前谕饬县照料保护。并非令其迎导。余均著遵前旨迅速办理。毋得固执。电寄　　

○又谕、电寄魏光焘等、前谕魏光焘奎顺等、会商现在办法。何以迟迟未覆。著即将近日情形。筹一办法。迅速电奏。

电寄

　　

○盛京工部侍郎凤秀奏、琉璃官窑。被倭拆毁。请饬盛京户部速发工料匠夫银两。以备兴修。免误要工。允之。摺包　　

○云贵总督兼署云南巡抚崧蕃奏、准部咨令各省仿铸银圆。查滇省向未行使银圆。与沿江沿海各省情形不同。碍难仿铸。下部知之。摺包　　

○又奏、请饬迤东道兴禄、暂行驻省。兼办善后洋务事宜。报闻。摺包　　

○三品顶戴督办云南矿务唐炯奏、遵饬公司赶办京铜。沥陈转运停滞实在情形。现拟由盐井渡水陆分运。下部知之。摺

包　　

○以庸懦无能。革署云南保山县事候补知州李光舒职。摺包　　

○戊午。穆宗毅皇帝诞辰。上诣奉先殿寿皇殿行礼。外记　　

○谕内阁、光禄寺卿曾广汉奏、遵保人才一摺。江苏候补道淩荫廷、直隶试用道林志道、江苏候补道杜俞、吏部候补主事陈三立、候选知县邹代钧、拣选知县黄彝凯、著直隶两江江西湖南各督抚。给咨送部引见。　　

○又谕、步军统领衙门奏、遵保获盗尤为出力员弁。请旨奖励一摺。著该部议奏。现月　　

○谕军机大臣等、给事中吴光奎奏、重庆通商。请豫筹补救一摺。据称、日本通商。改造土货。苏杭各省。已于本地设立公司。振兴商务。川中物产。其可设法扩充者。以丝绵白麻油蜡玻王滟黎为大宗。谨拟办法三条。请饬妥办等语。马关商约。于华民生计。大有关碍。亟应设法补救。以保利权。著鹿传霖按照所陈各节。于洋人未经开埠之先。斟酌情形。迅速兴办。一面咨取苏浙江西各省商务章程。以备参酌。另片奏、浙江甯波租界。由官建筑。租与洋人。看街巡捕。亦用华人。此法最善。请饬仿照办理等语。并著该督转饬川东道张华奎、妥速筹办。以期日久相安。原摺片。均著钞给看。将此谕令知之。现月　　

○江西巡抚德寿奏息借商款。请饬加收茶税等银。备还第三期本息。下部知之。摺包　　

○己未。谕军机大臣等、延茂等奏、遵查漠河金厂原定章程。有名无实。酌拟办法大概情形一摺。漠河金厂。开办以来。总无起色。自应另立章程。以收实效。所奏局用太滥。商利太丰花红太侈各节。均属切中弊窦。即著延茂等督饬知府周冕、务将该厂实在情形。确切查明。由该大臣等妥议章程。认真整顿。以清积弊而裕饷源。将此各谕令知之。现月　　

○又谕、电寄李鸿章、李鸿章安抵彼得堡。深慰廑系。至联络邦交筹商一切办法。可随时电闻。电寄　　

○查办黑龙江事件大臣延茂奏、请调奉天知府徐镜第等三员来江差委。允之。摺包　　

○湖南巡抚陈宝箴奏、湘省制钱停铸多年。民用缺乏。请变通鼓铸。每文以八分八厘为准。核实办理。以维圜法而便商民。如所请行。摺包　　

○又奏、省城开设阜南官钱局。以在籍道员朱昌琳充总办。报闻。摺包　　

○又奏、湘省上年被旱歉收。民情困苦。至于茹草饿毙。赖各省拨款协济前后三十余万。灾黎始有生机。拨协之项。请由各省劝捐弥补。散放款目。由臣核实报销。下部知之。　　

○广西巡抚史念祖奏、上年柳庆南太思浔等府属被旱歉收。招商采运接济。报闻。摺包　　

○庚申。谕内阁、前据工部议覆御史胡景桂奏、请将山东河南河工变通办理。御史熙麟奏、河督应辖全河。请饬另议。先后谕令任道镕体察情形。妥筹具奏。兹据任道镕奏称。河督移扎济甯窒碍难行。山东河工。应归巡抚兼管等语。自系实在情形。河南山东两省河工。应仍照历年办法。著河道总督、山东巡抚各专责成。认真经理以一事权而免贻误。至疏浚海口一节。著李秉衡酌度情形。奏明办理。现月　　

○又谕、前据御史齐兰奏倢■＜曰融＞■＜石木＞密云副都统谦光、贪黩营私各款。当令王文韶确查具奏。兹据称谦光被倢■＜曰融＞■＜石木＞各款。均无实据。惟旗营挑补马甲。该都统止凭弓刀。挑补马甲。并未验看骑射。究属错误。密云副都统谦光、著交部察议。骁骑校崇庆、虽查无朋比敛贿情弊。而夤缘躁进。物议沸腾。实属不知检束。著即行革职。以肃营伍。现月　　

○谕军机大臣等、督办军务王大臣奏、副都统荣和、请率所部各营。试办奉天矿务。据情代奏一摺。据称奉天开原等处。矿产素多。该副都统所部各营。均系吉省猎户。深悉淘金之法。如由奉省垫款二三万两。即当前往试办等语。荣和世居东省习知该处情形。所陈不为无见。著依克唐阿确切查明。斟酌办理。如无窒碍之处。即由该省垫款二万两。发交荣和统率所部猎户。分段开采。划清界限。其一切章程。并著依克唐阿督饬该副都统详细核定具奏。请旨遵行。督办处摺一件。荣和原禀一件。均著钞给阅看。将此谕令知之。　　

○盛京将军依克唐阿奏、自倭氛不靖。事繁人敺■儿。现在裁并局员。节省经费。岁可省银二万一千余两。下部知之。　　

○广西巡抚史念祖奏、桂省钱粮、未易复额。拟垦荒以资裨补。下部知之。摺包　　

○以亏款延缴。逮已革前署直隶三河县知县陈泽醴籍产备抵。　　

○以勋绩卓著。有功桑梓。予故江南提督李朝斌在湖南本籍建立专祠。从湖南巡抚陈宝箴请也。　　

○以回匪窜扰青海力战捐躯予蒙古贝子纳木希哩素木章京阿音奇照阵亡例优恤。　　

○辛酉。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。翌日如之。外记　　

○谕军机大臣等、电寄饶应祺、长庚电悉。贼窥珠勒都斯。伊防甚亟。著饶应祺于伊塔道库内。拨银五万两。迅解伊＜覀之＞■牛。毋误。　　

○以亏款延缴。革已故署福建永和里县丞陈世奇职。提属勒追。　　

○壬戌。谕内阁、边宝泉奏、查明贪劣局员。请旨严惩一摺。候补同知任如芬即任如淓、候补同知苏绍良、罔利营私。声名甚劣。均著即行革职。永不叙用。以儆官邪。现月　　

○闽粤南澳镇总兵万国本开缺候肬■闲。以广东高州镇总兵潘瀛为闽粤南澳镇总兵官。　　

○癸亥。谕内阁、刘树堂奏、查明州县优劣。请旨分别劝惩一摺。河南裕州知州徐佐垚。心精力果。措置裕如。署上蔡县知县徐寿兹、兴利除弊。器识闳深。舞阳县知县张庆麟、志趣向上。勤奋从公。调署安阳县宜阳县知县叶济、居心正大。擘画精详。署固始县知县费＜辶黎＞方■土、治剧理繁。不遗余力。署汝阳县知县杨清魁、实事求是。雅尚廉勤。永城县知县沈传义、强干有为。饶于权略。署商邱县知县沈树人、才具开展。抚字尽心。荥阳县知县张骏、笃实不浮。书生本色。以上各员。据该抚声称。均有政绩可观。舆情爱戴。即著传旨嘉奖。仍饬令该员等益加勤奋。勉为循良。用副朝廷勤求吏治至意。淇县知县葛秉彝、疏于听断。息县知县宋克扬、事多废弛。均著开缺留省另补。现月　　

○谕军机大臣等、电寄陶模等、前谕董福祥驻西甯。魏光焘顾河州。办法本有次第。乃魏光焘争功冒进。董福祥瞻顾不前。以致抚者复叛。剿者逸出。西陲骚然。魏光焘所谓一了百了者安在。陶模既抵署任。著将零星各营。速即裁并。董福祥著专办剿抚事宜。进扎西甯。所有甘军统归节制调度。魏光焘著回驻河州。专顾河狄循化米拉一带。并分防各隘。毋任再有窜逸。邓增素称勇往。著统带所部。及陶模魏光焘现派出关各营。迅速启程。会商饶应祺、跟踪追剿。张俊著带防喀兵勇。迅速赴北路堵截合剿。至粮料车驮。著陶模饬地方官速办。毋误军行。电寄　　

○又谕、电寄饶应祺、电悉。一切布置。均甚妥协。若能将野牛沟一股剿除。王子营一股安插。即可纾朝廷西顾之忧。该署抚其勉力为之。电寄　　

○又谕、电寄陶模、甘省新募数十营。零星无用。著陶模速议裁并。甯夏十营。可否裁撤。并著查覆。电寄　　

○河南巡抚刘树堂奏、太原扶沟西华淮甯杞通许鄢陵等县。麦苗被虫伤。考成法及早捕除。并筹接济。报闻。摺包　　

○赏南洋水师学堂洋教习英人彭耐尔希尔逊、法国驻津领事杜士兰、汉阳铁厂效力比商德海斯、宝星。摺包　　

○上以孟夏享太庙。自是日始、斋戒三日。　　

○甲子。谕内阁、顺天府奏、查明顺属赈务平粜堤工出力员绅请奖。开单呈览一摺。著该部议奏。　　

○谕军机大臣等、国子监祭酒张百熙奏、四川矿务商务。急宜振兴。详筹办法一摺。据称川省产矿处所。约二千余里。皆属土司所辖。莫如以绅董商。设立总局。妥定章程。分设公司。自行集股开厂。官但稽查抽课。又川省土产素饶。百物齐备。亦宜以绅董商各立公司。制运销售等语。川省矿务。前经谕令鹿传霖体察情形。官督商办。惟官商素不相习。不若以绅董商。可以通上下之情。联官商为一气。现在日本已订重庆通商之约。准其随地制造土货。不及此时亟兴商务。必至民生日绌。厘税日亏。该祭酒所筹办法。俱属切实可行。著鹿传霖按照原奏各节。悉心妥筹。实力举办。以收成效而保利权。另片奏、检讨宋育仁、究心外洋工商之学。熟悉川省情形等语。宋育仁著即前往四川。鹿传霖俟该员到后。将矿务商务。与之逐一讲求。宋育仁应如何任用之处。奏明请旨。原摺片著钞给阅看。将此谕令知之。洋务　　

○云贵总督兼署云南巡抚崧蕃奏、滇省火药价值。屡奉部驳。实难再减。请饬照案核销。允之。摺包　　
</div>
    <div class="pagination">
<a href="清实录光绪朝实录_page757.html">上一页</a><span>...</span><a href="清实录光绪朝实录_page753.html">753</a><a href="清实录光绪朝实录_page754.html">754</a><a href="清实录光绪朝实录_page755.html">755</a><a href="清实录光绪朝实录_page756.html">756</a><a href="清实录光绪朝实录_page757.html">757</a><span class="current-page">758</span><a href="清实录光绪朝实录_page759.html">759</a><a href="清实录光绪朝实录_page760.html">760</a><a href="清实录光绪朝实录_page761.html">761</a><a href="清实录光绪朝实录_page762.html">762</a><a href="清实录光绪朝实录_page763.html">763</a><span>...</span><a href="清实录光绪朝实录_page759.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
