<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1098 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1098 页/共 1316 页</h1>
    <div class="content">○又奏、豫省兵力太单骤难添练请拨毅军分营填扎以靖地方。得旨准拨毅军步队三营派张相泰带往摺包　　

○署云贵总督丁振铎等奏遵旨派员赴桂会剿。并陈沿边布置情形。得旨、仍著督饬各军会合粤军协力兜剿以靖游氛而固疆圉。摺包　　

○以奏剿办镇边夷砦。仍饬＜目辟＞暒穴＜曰融＞夕＜夗贝＞查余匪冀免后患得旨仍著督饬地方文武。查拏首要。解散胁从。毋致再生事端。摺包　　

○吏部以大学士崇礼等应定何殿阁请。得旨。崇礼著授为文渊阁大学士。孙家鼐著授为东阁大学士。敬信著授为体仁阁大学士。现月　　

○丁丑上奉慈禧端佑康颐昭豫庄诚寿恭钦献崇熙皇太后御仁寿殿。法国使臣吕班及水师提督伯禄德国使臣穆默、及胶州德界巡抚都沛禄觐见。记注　　

○察哈尔都统奎顺等奏、察哈尔左翼垦地日广。请将原设张家口独石口两厅均移驻口外适中之地。便民就治。下吏部议。　　

○热河都统松寿奏、喀拉沁王旗歉收援案借支旗赏银两十年。暂由求治局存款垫放。以资赈济。允之。摺包　　

○山东巡抚周馥奏、抚标左右营勇饷无著请将东海临清两关余款。分别改拨下部知之。摺包　　

○以缉盗出力。予顺天宛平县知县赵炳文奖叙。摺包　　

○以恃符逞刁革广东在籍知县韦勋廷职。　　

○以捐助学堂经费予山东临清直隶州知州庄洪烈之故妻潘氏建坊。　　

○戊寅。谕内阁、赵尔巽奏倢■＜曰融＞■＜石木＞劾不职各员一摺升补湖南郴州直隶州署衡山县知县盛纶、纵丁虐取罔恤民艰署保靖县邵阳县知县卜彦伟、逞威肆虐声名恶劣。并不能约束其子均著革职永不叙用。会同县知县罗炳镕无才而贪声名狼藉安乡县知县路传甲老而务得。事权旁落纵任伊子干预外事。试用通判李彭、嗜好甚深。难期振作常德府经历魏芳喜事任性。违例逾分善化县桥头司巡检王联元罔利营私屡被控告桑植县典史何酂侯蓝山县临武营巡检萧克顺声名平常。操守难信试用吏目沈大本、本原已薄。声名恶劣试用典史王有恩任性妄为行同无赖试用从九品王炳昆嗜赌妄为署沅陵县训导陈国光扶同蒙混。有玷官箴均著即行革职。新化县知县胡恩荣、不学无术办事竭蹶。蓝山县知县陆献才既竭蹶。语复夸诞均著以府经历降补。攸县知县陆仰贤、规模狭隘才识俱欠惟文理尚优著以教职归部铨选。古丈坪同知党铭新体弱神疲事多废弛。署醴陵县来阳县知县张致安才具平弱。不胜繁剧均著开缺另补。辰溪县知县陈彦鹏失察家丁舞弊。惟居官平妥心术端正咎止失察。著交部议处现月　　

○谕军机大臣等、电寄锡良藏事紧要有泰现在行抵何处。著锡良催令迅速驰往毋稍延缓电寄　　

○湖南巡抚赵尔巽奏、湘省学堂日多拟恭辑列朝圣训为教科读本以正人心而熄邪说下管学大臣知之。摺包　　

○又奏派在籍道员黄忠浩募勇四旗认真训练。防堵西南各隘。下部知之。摺包　　

○云南巡抚林绍年奏、寻甸、新兴、昆明等州县水旱成灾委员勘抚得旨著即查明分别蠲缓抚恤。毋任失所。摺包　　

○以云南督标中营副将苏抡元为云南昭通镇总兵官。以记名提督徐印川为贵州古州镇总兵官现月　　

○以报效电灯机器房闲银两赏工部左侍郎盛宣怀尚书衔。浙江府经历曾凯章以知县用。　　

○以亏款延缴。革已故前署广东和平县候补同知陈图职与已革前署长甯县知县彭定禄同勒追　　

○己卯。御史崇禄奏、学堂学生习染日非亟宜更定章程以资整顿下管学大臣议寻议。学堂章程。现经从新奏定该御史所请更定各节。其可采者已备具于新章应请毋庸再议报闻　　

○署四川总督锡良奏川省饷源不继请援案再办光绪三十年捐输一次允之摺包　　

○安徽巡抚聂缉规奏、皖省高等各学堂办理情形得旨、著诚勋切实筹办认真讲求期收实效。摺包　　

○予捕匪被戕。四川副将岳培高暨勇丁刘映龙等五名照阵亡例优恤。摺包　　

○以捐助善举予四川石砫厅贡生杨绍三等十名建坊。　　

○庚辰。谕军机大臣等电寄聂缉规电悉。仍著严拏匪首王锡彤务获重办。并查明地方文武如何保护不力。分别倢■＜曰融＞■＜石木＞处早日议结以免藉口电寄　　

○署四川总督锡良奏、派员补练常备军请仍以计岸盐引内摊徵勇饷一款。拨支经费。下部知之。摺包　　

○甘肃新疆巡抚潘效苏奏、新省南北两路增改各府厅州县治。应修衙署仓廒监狱。及官役俸食各经费。分别仍旧增新酌定数目。恳饬立案。下部知之。摺包　　

○以出洋期满。予同文馆学生礼部主事柏锐等四名奖叙摺包　　

○以独力捐建考棚赏浙江在籍知府朱臧成故父候选道朱宗溱正一品封典。摺包　　

○予随使坠车殒命。江苏直隶州知州谢延勋优恤。摺包　　

○赏中城玉泉庵东城育婴堂妯城普善堂西城专滟瓦塔胡同、北城圆通观梁家园各粥厂粟米。各二百四十石。崇善堂、公善堂、礼拜寺、悦生堂、粟米各三百石。南海会寺玉清观兴善暖厂清真粥厂粟米各百五十石。协修官吴德镇恭纂　　

总纂官熊方燧恭辑监修总裁世恭阅一签五月二十三日正总裁那恭阅月日专司蒿■禾本陆恭覆阅癸丑十二月初四日　　

徐恭阅月日　　

荣月日副总裁唐月日　　

宗室宝恭阅十一月惠五日

　　

陈恭阅一签五月十一日　　

熙月日　　

郭恭阅三月十六日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之五百二十一　　

光绪二十九年。癸卯。九月。辛巳朔。上诣乐寿堂问慈禧端佑康颐昭豫庄诚寿恭钦献崇熙皇太后安。至丙午皆如之。内记　　

○谕内阁、商部奏、请饬力行保商之政一摺。中国自互市以来。商务日盛。现在设立商部。正宜极力整顿。相与维持。惟中国商民。平日与官场隔阂。情谊未能遽孚。而不肖官吏。或宜牵掣抑勒。甚至报关完税。多所需索。商船验放。到处留难。遇有词讼。不能速为断结。办理不得其平。以致商情不通。诸多阻滞。著各直省将军督抚、通饬所属文武各官。及局卡委员。一律认真恤商持平。力除留难延阁各项积弊。以顺商情而维财政。傥有不肖官吏。仍前需索刁难。著即随时严查倢■＜曰融＞■＜石木＞办。勿稍徇纵。现月　　

○又谕、聂缉规奏、特倢■＜曰融＞■＜石木＞文武各员等语。安徽候补知府黄家杰、行止不检。复有嗜好。候补通判左桢、性情狡诈。妄诞招摇。前泾县知县汪赞纶、听断草率。妄事刑求。前署芜湖县知县候补知县柳元翘、性情贪鄙。纵容幕丁。署剿县知县候补知县陆恩寿、险诈贪鄙。物议纷腾。试用知县潘允章、轻佻浮荡。胆大妄为。试用府经历张世隆、假信谋差。安庆府训导章定建、营私嗜利。岳山巡检王燕甲、擅受病民。河口镇巡检曹汝舟、贪鄙无耻。泾县典史梅冠春、捏造假结。试用巡检李毓英、声名狼藉。试用从九品马锦彬、声名恶劣。统领定安等营记名提督韩大武、颟顸庸鄙。工于钻营。均著即行革职。含山县知县郝广涵、才庸性懦。难膺民社。著以原品休致。候补知县胡寿祺、年力就衰。声名平常。著勒令休致。和州直隶州知州周焕奎、才具平庸。难膺民牧。著以通判降补。定远县知县曾光煦、假公为己。恋腴避瘠。著以府经历降补。另片奏、浙江试用知县武高骏、具禀求函。营谋差使。实属违例妄干。著即行革职。以示惩儆。现月　　

○署漕运总督江苏布政使陆元鼎奏、整顿标营。举办巡警。并拟办法六条。得旨、仍著随时认真整顿。务期有裨实用。摺包　　

○安徽巡抚聂缉规奏、创设武备学堂练军。以该堂毕业学生。任讲授兵法教练技艺等事。收效较速。亦可望蔚成将才。下部知之。摺包　　

○又奏、请饬部行令各省。将贞孝节烈等案。按季汇案请旌。以期迅速。从之。摺包　　

○赏顺天工艺局收养学艺贫民粟米月六十石。现月　　

○赏普济堂、功德林、两处共粟米八百石。广仁堂、三百石。朝阳等门外三处粥厂、共一千二百石。卢沟桥粥厂、四百石。资善堂、三百石。敬节会、一百五十石。同仁粥厂、三百石。蓝靛厂、三百石。现月　　

○壬午。遣官祭历代帝王庙。　　

</div>
    <div class="pagination">
<a href="清实录光绪朝实录_page1097.html">上一页</a><span>...</span><a href="清实录光绪朝实录_page1093.html">1093</a><a href="清实录光绪朝实录_page1094.html">1094</a><a href="清实录光绪朝实录_page1095.html">1095</a><a href="清实录光绪朝实录_page1096.html">1096</a><a href="清实录光绪朝实录_page1097.html">1097</a><span class="current-page">1098</span><a href="清实录光绪朝实录_page1099.html">1099</a><a href="清实录光绪朝实录_page1100.html">1100</a><a href="清实录光绪朝实录_page1101.html">1101</a><a href="清实录光绪朝实录_page1102.html">1102</a><a href="清实录光绪朝实录_page1103.html">1103</a><span>...</span><a href="清实录光绪朝实录_page1099.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
