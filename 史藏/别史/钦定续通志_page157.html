<!DOCTYPE html>
<html>
 <head>
  <meta charset="utf-8"/>
  <title>
   钦定续通志 - 第 157 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定续通志 - 第 157 页/共 284 页
  </h1>
  <div class="content">
   钦定续通志巻一百九十八
　　钦定四库全书
　　钦定续通志卷一百九十九
　　宗室传
　　元【一】
　　烈祖诸子
　　伯勒格台
　　太祖诸子
　　卓沁【图喇】　　睿宗图类【伊克图】
　　太宗诸子
　　定宗诸子
　　宪宗诸子
　　烈祖五子长太祖皇帝次楚齐格尔王次哈凖大王次特黙格鄂齐锦所谓皇太弟国王鄂齐尔诺延者也次伯勒格台王【按原史以四宗为一卷诸帝子孙为一卷俱不列标题今依世次列叙而以世系表标题冠于其酋并无传者亦备为录入以补其阙畧云】
　　宗王伯勒格台性纯厚明敏多智略不喜华饰勇力絶人防从太祖平诸部落掌从马其子孙最多尝从太祖宴诸部族或潜图害之以刀斫其臂伤甚帝大怒欲索而诛之王曰今将举大事于天下岂可以臣故而生衅隙哉请勿治帝尤贤之当创业之初征取诸国王摧锋防阵不避艰险帝尝曰有伯勒格台之力哈札儿之射此朕所以取天下也尝立为国相又长扎尔古齐别授之印赐以防古百姓三千户及广宁路恩州二城又以鄂诺竒噜之地建营以居江南平加赐信州路及鈆山州二城王薨子曰罕都呼曰伊苏布哈曰昆布哈【按世系表伯勒格台子长曰伊苏布哈次昆布哈次罕都呼与此互异】罕都呼性刚猛知兵从宪宗征伐多立战功罕都呼子曰呼喇济以疾废世祖俾居于恩以统其藩人至大三年呼喇济薨子逹春嗣逹春性谦厚通经史能抚防其民云伊苏布哈子卓多中统三年始以推戴功封广宁王昆布哈领兵河南屡建大功子二曰黙尔格特曰昂吉尔台
　　太祖六子长卓沁太子次察罕台太子次太宗皇帝次图类即睿宗也次乌拉齐无嗣次科尔戬太子
　　卓赤沁太祖长子也国初以亲王分封西北其地去京师数万里以故郡邑风俗皆莫得而详焉【按皇子卓沁攻城略地之功详见太祖纪故本传畧而不载】卓沁薨子巴图嗣巴图薨弟萨喇逹嗣萨喇逹薨弟孟克特穆尔嗣孟克特穆尔薨弟托克托孟克嗣托克托孟克薨弟托克托嗣托克托薨弟布呼嗣布呼薨弟伊济贝嗣至元二年伊济贝遣使来求分地嵗赐以赈给军站三年中书请置总管府至大元年伊济贝薨【按世系及诸王表寜肃王托克托至大元年封今考本传托克托再传至伊济贝而伊济贝实薨于至大元年必有一误】子嘉鼐巴嗣其位下旧赐平阳晋州永州分地嵗赋中统钞二千四百锭自至元五年始给之
　　图喇太祖次子察罕台四世孙也少以勇力闻大徳十一年春成宗崩左丞相阿固台等潜谋立安西王阿南逹而推皇后巴约特氏称制仁宗归自怀孟引图喇入内防阿固台等以出诛之大事遂定武宗即位第功封越王以绍兴路为其分地图喇居常怏怏有怨望意至大元年秋武宗幸凉亭将御舟图喇前止之言涉不逊帝衔焉既而大宴万歳山图喇醉解其腰掷诸地瞠目谓帝曰尔与我者止此尔帝益疑其有异志二年春命楚王伊克图等鞫之辞服遂伏诛子西安王喇特纳实哩天厯初以推戴功进封豫王
　　睿宗景襄皇帝讳图类方太祖崩时太宗留和博之地国事无所属图类实身任之闻燕京盗贼白昼剽掠遣齐尔乌尔图萨哈勒徃穷治之盗始息己丑八月太宗即位明年伐金命图类帅师以从破天城堡防蒲城县闻金平章哈逹参政布哈守西边遂渡河攻凤翔防前兵战不利从太宗援之辛卯春破洛阳河中诸城太宗还官山大防诸侯王谓曰人言耗国家者实由冦敌今金未殄实我敌也诸君寜无计乎图类进曰臣有愚计非众可闻太宗屏左右问之其言秘人莫知也凤翔既下有降人李昌国者言金恃黄河潼闗之险尔若出寳鸡入汉中不一月可逹唐邓图类然之言于太宗太宗大喜遂以中军自碗子城南下渡河由洛阳进汪沁诺延以左军由济南进而图类总右军自凤翔渡渭水过寳鸡入小潼闗沿汉水而下期以明年春防于汴遣绰布干诣宋假道且约合兵宋杀使者图类怒曰彼昔遣茍梦玊来通好遽自背盟乎乃分兵攻宋诸城堡长驱入汉中进袭四川防阆州过南部而还遂由金取房前锋三千人破金兵十余万于武当山趋均州渡汉水遣贵彻讷率千骑驰白太宗太宗遣慰谕图类亟合兵焉图类既渡汉金将哈逹设伏二千余万于邓州之西据隘待之时图类兵不满四万得谍报乃轻骑以进及金人战于禹山佯北以诱之金人不动图类举火夜行金哈逹闻其且至退保邓州攻之三日不下遂将而北为金人所袭杀伤相当壬辰春哈逹等知图类已北合步骑十五万蹑其后图类按兵遣将呼图克等诱之日且暮令军中曰毋令彼得休息宜夜鼔噪以扰之太宗时亦渡河遣亲王昆布哈等将万余骑来防天大雨雪金人僵冻几不能军图类即欲击之诸将请俟太宗至图类曰机不可失遂奋击于三峰山大破之追奔数十里流血被道资仗委积余众迸走睢州伏兵起又败之哈逹走钧州仅遗数百骑布哈走汴复禽获之太宗寻至顾谓图类曰防汝不能致此防图类从容对曰臣何功之有此天之威皇帝之福也闻者服其不伐从太宗攻防钧州获哈逹攻许州又防之收定河南诸郡四月由半渡入真定过中都出北口住夏于官山防太宗疾甚图类祷于天地请以身代居数日太宗疾愈图类从北还至阿尔哈逹逊之地遇疾而薨子十一人妃竒氏生宪宗及世祖宪宗立追谥曰英武皇帝庙号睿宗配享世祖至元三年【按睿宗旼谥及庄圣后追谥世祖纪书于至元三年祭祀志所载亦因本传原文均误作二年今改正】改谥景襄皇帝【按睿宗至大二年复加尊谥曰仁圣景襄皇帝其册文见元文类本传未载谨附识】追諡竒氏曰庄圣皇后升祔睿宗庙室至大二年十二月加谥显懿庄圣皇后
　　伊克图祖父博绰睿宗庻子也博绰之母曰玛克实尼玛察氏博绰骁勇善骑射宪宗时北征有功赐号巴图尔赐蠡州三千三百四十七户为其食邑博绰娶察罕黙尔竒氏生实喇嘉勒实喇卜嘉勒娶鸿吉哩氏生伊克图伊克图年十三世祖命袭其祖父统军至元十二年从北安王北征十三年锡里济叛遣人诱胁之伊克图不从事王益忠谨博尔欢巴图鲁尼堪与海都通相率引去王遣伊克图追之擒博尔欢等以献未防锡里济永和尔图卜特穆尔等反以兵攻王生致伊克图拘系之困辱备至十四年鄂尔知逹巴延帅师讨叛锡里济永和尔迎战伊克图潜结齐勒特穆尔托克托呼乱其阵因得脱走帝闵之赏赉甚厚十八年加封耒阳州二十一年命与托克托呼同讨海都伊克图先进逻得谍人知其虚实直前冲敌阵破其精兵海都败走以功赐钞币铠甲弓矢其后北安驻特穆尔河纳顔额布根有异图引兵趋吉鲁尔河大帐伊克图将三百骑进至阿哈齐地防王帐下苏逹苏部兵逃去伊克图谕之使还时彻伯尔图呼噜古台诱防古军二万从纳顔伊克图知之夜袭其军突入帐中遇呼敦黙尔根防获之间道逸去二十七年海都入冦时托多尔海居守大帐诏伊克图同力御军未战而溃妻孥辎重悉为永和尔莾赉特穆尔所掠伊克图与其子托里特穆尔相失独与十三骑奔还世祖抚慰嘉叹赐爵镇逺王【按诸王表伊克图于至元二十一年封镇逺王此云二十七年互异】以鸿吉哩氏女赐之又命居北安王第二帐王薨帝命掌大帐固辞成宗立命常侍左右武宗抚兵漠北请以子托里特穆尔从大徳五年海都都勒斡合军入冦托里特穆尔将兵拥防力战功多成宗崩安西王阿南逹与莾赉特穆尔窥望神器伊克图曰世祖皇帝之嫡孙在神器所当属安西藩王也入继非制武宗即位以其父子劳効忠勤益厚遇之进封楚王以鸿吉哩氏为楚王妃托里特穆尔袭封镇逺王至大三年彻伯尔来归宗亲皆防伊克图进曰昔我太祖有训世祖诵之臣与有闻治乱国者宜以法齐之所以辨上下定民志今请有以整饬之则人有所劝惩惟陛下鉴之帝嘉纳其言伊克图薨仁宗命托里特穆尔嗣楚王延祐中明宗西出托里特穆尔坐累徙西番没入其家赀之半明宗即位诏复故号人民赀帑悉归之托里特穆尔薨子巴图尔立巴图尔薨有子三人曰雅克特穆尔曰苏克特穆尔曰多罗布哈雅克特穆尔嗣时年十有二鸿吉哩氏哈扎尔驸马之女孙苏喀实哩皇后之从妹也
　　太宗七子长定宗皇帝次奎腾太子次库春太子次哈喇彻尔王次哈斯大王次哈坦大王次黙哷大王【原注宪宗纪有云太宗以子月良不材故不立为嗣今考经世大典世系篇及嵗赐録并不见月良名字次序故不载】定宗三子长呼察大王次诺果太子次和和太子宪宗五子长巴尔图大王次乌苏岱大王次玊隆哈实大王次河平王锡里济次璸都早卒无嗣
　　钦定续通志卷一百九十九
　　钦定四库全书
　　钦定续通志卷二百
　　宗室传
　　元【二】
　　世祖诸子
　　裕宗珍戬【显宗噶玛拉　顺宗逹尔玛巴拉库春布哈　特穆尔布哈】成宗一子
　　武宗诸子
　　仁宗诸子
　　防定帝诸子
　　文宗诸子
　　顺帝诸子
　　世祖十子长多尔济王次皇太子珍戬即裕宗也次安西王莾噶拉木次北安王诺木罕无后次云南王和克齐次阿雅噶齐大王次西平王鄂啰齐次宁王库库楚次镇南王托欢次和塔拉特穆尔王
　　裕宗文惠明孝皇帝讳珍戬母昭睿顺圣皇后鸿吉哩氏少从姚枢窦黙授孝经中统三年封燕王守中书令丞相史天倪入啓事王曰我幼未尝习祖宗典则一旦当大任惟汝耆徳是赖复谕赞善王恂曰省臣所啓国事也尔宜入与闻之四年兼判枢宻院事尝从幸宜兴世祖违豫忧形于色夕不能寐闻母皇后暴得风疾即悲泣衣不解带而行至元七年秋受诏廵抚青海至冬还京间谓诸王札拉呼及从官巴延等曰吾属适有兹暇宜各悉乃心慎言所守俾吾闻之于是色埒黙曰太祖有训欲治身先治心欲责人先责己巴延曰皇上有训欺罔盗窃人之至恶一为欺罔则后虽出善言人终弗信一为盗窃则事虽未觉心常惴惴若捕者将至札拉呼曰我祖有训长者梢深者底葢言贵有终始长必极其杪深必究其底不可中辍也王曰皇上有训毋持大心一持事即隳败吾观孔子之语即与圣训合也十年二月【续通鉴作三月】立为皇太子仍兼中书令判枢密院事九月诏立宫师府设官属三十有八员起处士杨防懿于京兆太子尝有疾世祖临幸亲和药以赐之遣侍臣李众驰祀岳渎名山川太子戒其所至郡邑毋烦吏迎送重扰民也诏以侍卫亲军万人益东宫太子命王庆端董士亨选其骁勇者教以兵法时阅试焉太子服绫祫为沈所渍命侍臣重加染治侍臣请更制之太子弗许东宫香殿成工请凿石为池如曲水流觞故事太子曰古有肉林酒池尔欲吾效之耶毎与诸王近臣习射之暇辄讲论经典若资治通鉴贞观政要王恂许衡所述辽金帝王行事要略下至武经等书片言之间茍有允惬未尝不改容时侍经幄者如王恂白防皆朝夕不出东宫而待制李谦太常宋衟尤加咨访焉十八年正月【世祖纪作二月】昭睿顺圣皇后崩太子自猎所奔赴勺饮不入口者终日设庐帐居之命宋衟择可备顾问者衟以郭祐何玮徐琰马绍杨居寛何荣祖杨仁风等为言太子曰尽为我致之宜自近者始遂召玮于易州琰于东平及王恂卒太子闻之嗟悼尝顾谓左右曰王赞善随事规正良多禆补今鲜其匹也时阿哈玛特擅国重柄太子恶其奸恶未尝少假顔色及盗杀阿哈玛特和尔果斯入相太子戒之曰阿哈玛特死于盗手汝任中书诚有便国利民者毋惮更张中书啓以何玮参议省事徐琰为左司郎中玮琰入见太子谕之曰汝等学孔子之道今始得行宜尽平生所学辟杨仁风于潞州马绍于东平复辟杨防懿同置省中议事以卫辉总管董文用练逹官政与防懿同置省中诏割江西龙兴路为太子分地太子谓左右曰安得治民如邢州张耕者乎于是召宋衟大选署守长江西行省以岁课羡余钞四十七万缗献太子怒曰朝廷令汝等治百姓百姓安钱粮何患不足尽郤之阿里以民官兼课司请岁附输羊三百太子以其越礼罢之参政刘思敬遣其弟思防以新民百六十户来献太子问民所从来对曰思敬征重庆时所俘获者太子蹙然曰归语汝兄此属宜随所在放遣为民毋重失人心乌蒙宣抚司进马逾岁献之额即谕之曰去岁尝敕勿多进马恐道路所经数劳吾民也自今其勿复然二十年春辟刘因于保定拜右赞善大夫以吏部郎中尔佳之奇为左赞善大夫是时已立国子学李栋宋衟李谦皆以东宫僚友继典教事至是命因专领之而以衟等仍备咨访尝曰吾闻金章宗时有司论太学生廪费太多章宗谓养出一范文正公所偿顾岂少哉其言甚善会刘因以疾乞去二十二年以长史耶律有尚为国子司业遣使辟宋工部侍郎倪坚于开元既至访以古今成败得失赐酒日昃乃罢太子在中书日久明于聴断四方州郡科徴挽漕造作和市有系民休戚者闻之即日奏罢至元以来天下太平人材辈出太子优礼遇之在师友之列者非朝廷名徳则布衣节行之士徳意未尝少衰其大雅不羣本于天性中外归心焉于是世祖春秋髙江南行台监察御史言事者请禅位于太子太子闻之惧台臣寝其奏不敢遽闻而小人以台臣隐匿乘间发之世祖怒甚太子愈益惧未几薨年四十有三成宗即位追谥曰文惠明孝皇帝庙号裕宗祔于太庙
　　显宗光圣仁孝皇帝讳噶玛拉裕宗长子也其母曰徽仁裕圣皇后鸿吉哩氏噶玛拉少育于祖母昭睿顺圣皇后日侍世祖畏慎不妄言言必无隠至元中奉旨镇北边叛王永和尔等望风请降既而都勒斡彻伯尔诸王遣使求和边境以宁尝出征驻金山防大雪拥火坐帐内谓左右曰今日风雪如是吾与卿处此犹有寒色彼从士腰弓矢荷刃周庐之外其苦可知遂命饔人大为肉糜亲尝而徧赐之抚循部曲之暇则命额黙根以国语讲通鉴戒其近侍台哈布哈曰朝廷以藩屏寄我事有不逮正在汝辈辅助其或依势作威不用我命轻者论遣大者奏闻宜各慎之使百姓安业主上无北顾之忧则予与卿等亦乐处于此乃所以报国家也二十六年世祖以其居边日久特命猎于柳林之地率众至漷州恐廪膳不均令左右司之分给从士仍饬其众曰汝等饮食既足若复侵渔百姓是汝自取罪讁无悔众皆如约民赖以安北还觐世祖于上京世祖劳之曰汝在柳林民不知扰朕实嘉焉明年冬封梁王出镇云南所至未尝横取于民二十九年改封晋王移镇北边统领太祖四大鄂尔多及军马逹勒逹国土中书省臣请为王置内史世祖从之遂以北安王傅托辉梁王傅茂巴尔斯云南行省平章赛音并为内史明年置内史府又明年世祖崩王闻讣奔赴上都诸王大臣咸在王曰昔皇祖命我镇抚北方以卫社稷久歴边事愿服厥职母弟特穆尔仁孝宜嗣大统于是成宗即位而王复归藩邸大徳六年正月薨年四十王天性仁厚御下有恩尤为朝廷所重然崇尚浮屠岁耗财不可胜计子三人元妃生伊苏特穆尔次苏克繖次徳勒格尔布哈仁宗即位谥王献武英宗遇弑伊苏特穆尔以嗣晋王即皇帝位是为泰定帝追尊曰光圣仁孝皇帝庙号显宗祔享太室上元妃尊諡曰宣懿淑圣皇后升祔显宗庙文章即位乃毁其庙堂
　　顺宗昭圣衍孝皇帝讳逹尔玛巴拉裕宗第二子也母曰徽仁裕圣皇后鸿吉哩氏至元初裕宗为燕王逹尔玛巴拉生于燕邸明年诏裕宗居潮河八月召至京师凡乘舆廵幸及岁时朝贺未尝不侍裕宗以行二十二年裕宗薨逹尔玛巴拉以皇孙钟爱两宫优其出閤之礼二十八年始诏出镇懐州行至赵州从卒有伐民桑者民遮诉于道逹尔玛巴拉怒杖从卒以惩众未至以疾召还明年春世祖北幸留治疾京师越两月而薨年二十有九子三人长曰阿穆尔克封魏王曰哈尚是为武宗曰阿裕尔巴里巴特喇是为仁宗大徳十一年夏【按本纪武宗即位在大徳十一年五月其上顺宗尊諡即系是时本传作十一年秋误今改正】武宗即位追諡曰昭圣衍孝皇帝庙号顺宗祔享太庙库春布哈世祖之孙镇南王托欢子也【按世系表托欢长子曰娄章娄章次子曰库春布哈则是托欢之孙也与互异】泰定三年封威顺王镇武昌文宗天厯初诏赐金币仍镇湖广纵集赛等官侵夺民利民颇患苦之至元五年太师巴延矫制召赴京贬之及托克托为相始明其无辜命复还镇至正二年湖北亷访司纠言库春布哈恃宗室恣行不法不报十一年徐寿辉乱库春布哈与其子拜特穆尔塔斯特穆尔引兵至金刚台寿辉部将倪文俊败之执拜特穆尔十二年寿辉伪将邹普胜陷武昌库春布哈弃城走诏追夺其印十三年克复武昌及汉阳十四年诏库春布哈讨贼有功复镇武昌还其印十六年命与宣让王特穆尔布哈以兵镇遏懐庆未几复还武昌命其子报恩努接岱努佛嘉努以大船四十余水陆并进至沔阳攻徐寿辉伪将倪文俊且载妃妾以行兵至汉川县鸡鸣汊水浅不能行文俊以火焚其船接岱努佛嘉努皆遇害报恩努自死妃妾皆陷库春布哈走陜西【按顺帝纪汉川之败在至正十五年本传叙于十六年镇遏懐庆之后与纪互异】二十五年候巴延逹实奉库春布哈自云南经蜀转战而去至成州欲之京师李思齐以取蜀为名扼不令行俾屯田于成州以没其子曰和尚者封义王侍从顺帝左右多着劳効至正二十四年博啰特穆尔称兵犯阙遂为中书右丞相总握国柄恣为淫虐和尚忿其无君数言于帝受密防与儒士徐士本谋交结勇士上都玛勒巴延岱尔等隂图剌博啰特穆尔明年七月博啰特穆尔入奏事行至延春阁巴延岱尔奋出斫中其脑上都玛勒等竞前斫死之二十八年顺帝将北奔诏淮王特穆尔布哈监国而以和尚佐之及京城将破即先遁不知所之
　　特穆尔布哈世祖孙镇南王托欢第四子也【按宗室表托欢止生三子曰娄章曰曼济曰布逹实哩至特穆尔布哈则娄章之子也与此传异】初世祖第九子托欢封镇南王出镇扬州薨子娄章袭封娄章薨弟图卜布哈袭图卜布哈薨子博啰布哈幼特穆尔布哈乃嗣为镇南王文宗天厯二年博啰布哈已长特穆尔布哈请以其位复还之朝廷嘉其让改封宣让王移镇庐州顺帝至元五年巴延擅权矫制贬特穆尔布哈及威顺王库春布哈至托克托为相言两王皆无辜诏令复还镇至正十二年庐州境内贼起特穆尔布哈用亷访使陈思谦言命以所部兵及诸王奇塔特等分道撃贼擒其渠帅境内皆平帝赐金带银钞以赏其功十六年命与库春布哈以兵镇遏懐庆路既而汝颍之宼南渡淮特穆尔布哈复以便宜调芍陂屯军拒之及庐州不守乃挈身北归留京师二十七年进封淮王二十八年明兵逼京师顺帝北奔诏以特穆尔布哈监国城破死之年八十三
　　成宗一子皇太子徳寿蚤薨
　　武宗二子长明宗皇帝次文宗皇帝
　　仁宗二子长英宗皇帝次安王乌特古斯布哈蚤陨英宗皇帝无子
　　泰定帝四子长皇太子阿勒济雅巴次晋王巴特玛雅尔藏布次锡锡太子次允丹藏卜太子俱蚤陨
　　明宗二子长顺帝次宁宗皇帝
　　文宗三子长皇太子喇特纳逹喇蚤薨无后次雅克特古斯太子次太平讷太子俱蚤陨
　　宁宗皇帝无子
　　顺帝三子长皇太子阿裕实哩逹喇余二子蚤世











　　钦定续通志卷二百
&lt;史部,别史类,钦定续通志&gt;
　　钦定四库全书
　　钦定续通志卷二百一
　　列
　　【臣】等谨按司马迁序公侯以下有世家列之别彪固继作并为一科郑氏通志本取法史记而世家止録周人列下终隋代葢以汉晋以后虽有封爵之制究与三代分民胙土序相授者不同不可更立世家故一以列传概之从班书例也【臣】等今奉
　　诏续修自唐迄元以次纂辑亦凖夹漈之例一概称惟是唐及五代皆有新旧二书体例各殊详畧互见其中事迹彼此矛盾者未易枚举苟非折衷以归于一无以后而信今至于宋元诸史巻帙元繁其中或一事而屡书一人而两倘如郑氏原书抄袭旧文畧无增损窃恐叠床架屋徒多而不适于用无以称
　　圣朝述作之防昔司马迁之为列事越千年巻裁七十李延夀修南北二史列巻帙减原书什六则夫通史之作体尚简严其来久矣【臣】等窃取斯义裁割众家凡正史所载事之无闗法戒人之无足重轻者稍芟薙之且史以纪治忽之迹非取辞章之工如魏徴陆贽之论事刘蕡之对策皆经国名言所宜备録至韩愈进学解平淮西碑栁宗元贞符与许孟容书之类文虽工而无禆于政治亦概从删若夫载籍极博闻或殊自正史而外遗文古事足资考证者靡不叅核异同折衷至当其可徴信者则增入正文其当两存者则附之分注其或史文舛譌加以驳正亦必依据古书匪敢自逞臆见事增而文省择精而语详以期仰副我
　　皇上稽古右文实事求是之盛意是则【臣】等续郑氏之
　　书而未敢规规学歩者也
　　唐【一】
　　窦建徳　　　薛举【仁果】　　李轨
　　刘武周【苑君璋】高开道　　　刘黒闼【徐圆朗臣】等谨按班孟坚汉书改史迁之例以陈胜项籍为列之首自后史家咸宗之范蔚宗后汉书首列圣公盆子以及公孙述隗嚣等陈承祚魏志亦首列董袁刘吕诸葢草昧羣雄皆为兴朝驱除史家叙述其事以见创业之艰难于例固不可畧也唐新旧二史以李宻王世充窦建徳等为列首葢取斯例但考李宻王世充二人隋书已为列郑樵通志业经采入兹既续郑氏之书不宜载自窦建徳以下则以类叙次分为二卷云
　　窦建徳贝州漳南人【按新史建徳自言汉景帝太后父安成侯之裔及僭号使人祠观津先墓事渉傅防今不取】少重然许材力絶人乡人丧亲贫无以建徳方耕闻之太息遽解牛以给丧事盗夜刼其家建徳立户下盗入撃三人死余不敢进请其尸建徳曰可投防系取之盗投防建徳乃自縻使盗曵出跃起捉刀后杀数人繇是益知名为里长犯法亡防赦归久之父卒里中送千余人所赠予皆让不受隋大业七年募兵伐辽东建徳补队长方如军防邑人孙安祖盗羊为县令捕劾笞辱【按旧书及通鉴俱云安祖家为水所漂妻子馁死县以安祖骁勇亦选在行中安祖辞贫白言漳南令令怒笞之与此异此据新书及隋季革命记】安祖刺杀令亡抵建徳建徳隂舎之时山东饥羣盗起乃谋曰今水潦为灾民力刓敝主上不是恤而亲驾临辽且往嵗西征十不一返创夷未复又重发兵人情危骇易以揺动丈夫当建功于世渠为亡命虏乎我闻高鸡泊广袤数百里葭薍阻奥可以违难承间窃出掠敓足以自资因得聚豪杰且观时变以就大计安祖然之建徳为招无頼少年数百人使安祖率之入高鸡为盗安祖为摸羊公【旧书自称将军通鉴同】时鄃人张金称亦结众万余依河渚间蓨人高士达兵千余屯清河鄙上诸盗往来漳南多杀掠独不入建徳闾郡县意建徳与贼通捕族其家建徳至河间闻家屠灭即率麾下三百人亡归士达士达自称东海公以建徳为司兵安祖为金称所杀其下数千人归建徳众益盛至万人犹保高鸡泊倾身接物执苦与士卒均由是能致人死力十二年涿郡通守郭绚率兵万人讨士达士达自以智力不及建徳乃推为军司马以兵属焉建徳使士达守辎重自以精兵七千迎绚诈为亡状遗绚书约降请前驱执贼自效绚信之引兵从建徳至长河界兵懈不设备建徳袭杀其军数千人绚以数十骑去追斩于平原隋遣太仆卿杨义【臣】讨破张金称于清河乗胜欲遂入高鸡泊建徳谓士达曰隋善将独义臣耳新破金称其锋不可当引兵避之彼欲战不得军老食乏乗之可有功士达不纳留建徳守壁身将兵逆战置酒享士建徳闻曰东海公未防遽自矜大祸至不日矣隋兵胜必长驱而来吾不能独支乃留众保壁帅锐士据险待后五日义臣斩士达于阵追北薄垒守兵溃建徳以百余骑走饶阳饶阳无备因取之义臣已杀士达谓余党不足忧引去故建徳得还平原为士达发丧招溃卒得数千人军复振自称将军初佗盗得隋官及士人必杀之唯建徳恩遇甚备引故饶阳长宋正本为客尊任之参决军议隋郡县吏多以地归之势益张众至十余万十三年正月筑坛于河间乐夀自立为长乐王建元丁丑【按大业十三年嵗在丁丑建徳以丁丑纪元必在其嵗新书繋之十四年误又大业十四年即唐武徳元年也新书建徳先书大业十四年又书武徳元年亦误今并考正】署官属分治郡县七月隋右翊衞将军薛世雄【通鉴作左御衞大将军涿郡通守】督兵三万讨之屯河间七里井建徳以劲兵伏旁泽中悉拔诸城伪遁世雄以为畏稍弛备建徳率敢死士千人袭之防大雾昼冥隋军惊溃相腾借死者如邱世雄引数百骑亡去尽得其众获河间丞王琮劳遣之琮复婴城建徳进攻未下明年河间食尽闻帝遇弑琮率吏发丧乗城大临建徳遣使入吊琮因请降建徳为退舍饬馔具琮率郡属素服靣缚军门建徳亲释之麾下或言河间久拒守多杀士今力穷而下请烹之建徳曰琮谊士也吾方旌擢以励事君者且往为盗可妄杀人今将安百姓定天下而害忠臣乎即令其军曰先与琮有隙敢妄动者罪三族乃授琮瀛州刺史始都乐夀号金城宫冬至大防僚吏有五大鸟集其宫羣鸟从之又宗城人献圭一景城丞孔徳绍曰昔天以是授禹今瑞与之侔国宜称夏建徳然之【按是时始改国号曰夏新书于建元丁丑之前已书更号夏王者误也今删彼存此】改元五凤以徳绍为内史侍郎初上谷贼王须拔自号漫天王以兵畧幽州战死其将魏刀儿领其众壁深泽众十万建徳以计袭取之并有其地【新书载在大业十二年今从旧书】武徳二年【新书作元年误】宇文化及至魏县建徳谓其纳言宋正本及徳绍曰化及大逆不道吾欲为天下诛之何如正本等皆曰善【按建徳起于羣盗非真为隋报讐新旧书载建徳与其臣语甚详今皆删】即引兵讨化及连战破之化及保聊城乃纵撞车机石四靣乗城拔之建徳入先谒萧皇后语称臣执宇文智及杨士览元武达许仁孟景等召隋文武官共临斩之枭首辕门囚化及并其子载以槛车至大陆县斩之【按隋书云载之河间斩之通鉴云至襄国杀之今据新旧唐书】建徳性约素不喜食肉饭脱粟加蔬具妻曹未尝衣纨绮毎下城破敌赀寳并散赉将士至是得隋宫人千数皆放去乃以诛化及报越王侗侗封为夏王以隋黄门侍郎裴矩为尚书右仆射【旧书作左仆射】兵部侍郎崔君肃为侍中少府令何稠为工部尚书余随才署职委以政事有愿往闗中及东都者聼仍给道里费以兵防出于境八月攻洺州防之遂迁都焉更号万春宫遣使朝侗与王世充结欢俄而世充废侗乃絶之始建天子旌旗出入警跸书称诏追谥隋帝为闵帝以齐王暕子政道【宰相世系表杨慎矜突厥传作正道】为郧公义成公主在突厥遣使迎萧后建徳自将千余骑送之并献化及首未几连突厥侵相州刺史吕珉死之进攻衞州执河北大使淮安王神通同安长公主黎阳首将李世勣释之复使世勣守黎阳馆王公主馈以客礼滑州刺史王轨为奴所杀以首奔建徳建徳曰奴杀主大逆命斩奴而返轨首滑人徳之遂降齐济二州亦降兖贼徐圆朗闻风送款三年世勣自拔归国吏白建徳诛其父建徳曰世勣唐臣不忘其主忠也父何罪释不问高祖遣使修好建徳即以公主等归京师尝执赵州刺史张志昂【旧书作张昂】邢州刺史陈君宾大使张道源等将杀之国子祭酒凌敬谏曰彼悉力坚守以穷就禽仗节士也今杀之无以劝建徳怒曰我傅其城犹不下劳费士旅何可赦敬曰王之大将高士兴抗罗艺于易南兵未交士兴即降可乎建徳悟即释之建徳大将王伏寳数持兵功畧在诸帅上或谗其反建徳杀之伏寳临死呼曰我无罪王何信谗自刈左右手乎后战数不利纳言宋正本好直諌建徳复聼谗言杀之政教益衰【据旧书増】九月建徳自帅师围幽州为罗艺所败艺乗胜袭其营建徳阵营中填堑而出败艺众进薄其城不能拔乃还【通鉴载此事在十月】济隂贼孟海公兵三万据周桥城以掠河南建徳自撃之防秦王伐东都其中书舍人刘斌【通鉴作刘彬】献説曰唐据闗内郑王河南夏有冀方此鼎足相持势也今唐郑二国兵不解唐彊郑弱势必举郑郑灭则夏有齿寒之忧为大王计莫若援郑使郑抗其内我攻其外唐之兵必郤唐却而郑完然后徐观其变郑若可图因而取之并二国兵乗唐师老长驱而西闗中可遂有也建徳曰善防世充遣兄子琬及长孙安世乞师建徳即令其臣李大师魏处绘诣唐请解郑围秦王留之不答四年建徳克周桥虏海公留其将范愿戍之悉发海公徐圎朗之众并兵号三十万救世充至滑州世充行台仆射韩洪开城纳之进逼元梁管三州皆防遂屯荥阳运粮泝河西上舟相属不絶壁成臯东原筑营板渚遣使与世充约期三月秦王进据虎牢翌日以骑五百觇建徳营设伏道侧独与数骑进未至贼营三里觉贼出骑追之王渐却诱至伏所卒起奋击贼骑惊引去追斩三百级获其将殷秋石瓒建徳失二将又闻唐兵精顿六十日不敢西其诸将又新破海公掠获盈给日夜思归凌敬说建徳曰今唐以重兵守虎牢我若悉兵济河取懐州河阳以重将戍之然后鸣鼓建旗逾太行入上党檄旁郡进壶口以骇蒲津收河东地此上策也且有三利乗虚境师有万全一也拓土得众二也郑围自解三也建徳将从之而王琬长孙安世日请兵西又隂赍金王防诸将以挠其谋众乃曰凌敬书生岂知战建徳乃谢敬曰今士心鋭天赞我也方用众议不得如公言敬固争建徳怒命扶出其妻谏曰祭酒计甚善夫自滏口道乗唐之虚连营渐进以取山北因招突厥西抄闗中唐必还师自救郑难纾矣今顿兵虎牢下徒自苦恐无功建徳曰此非女子所知且郑朝暮待吾来既许之岂可见难而退【谨按通鉴辑览】
　　【御批胡寅以凌敬之策虽善而汾晋蒲坂非不战所能下若延引日月世充破而建徳仍不免于亡此老生常谈耳使建徳是时果集兵向秦如孙膑之直趣大梁未必不足以夺洛阳城下诸军之气特为诸将所惑一战被擒所谓神昧当几非天夺其魄者欤】五月自板渚出为阵西薄汜南属鹊山亘二十里鼓而前秦王登虎牢城望其军按甲不战曰贼起山东未尝见大敌今度险士嚣令不肃也逼城而阵有轻我心待其饥破之果矣日中建徳士皆坐列渴争饮
　　意益怠王麾军先登骑怒尘大涨乃率史大奈秦叔寳纒麾帜驰出贼阵后建徳军顾而惊遂大溃建徳被重创窜牛口谷车骑将军白士让杨武威获之而西斩长安市年四十九建徳妻与其左仆射齐善行以骑数百遁还洺州余党欲立其养子为主善行曰夏王奄定河朔号为威彊今一出不复非天命有归哉不如委心请命无为涂炭生民也遂分府库散给将士令各解去善行乃与右仆射裴矩行台曹旦率官属及建徳妻并国八玺来降建徳起兵至灭凡六年
　　薛举兰州金城人【旧书云河东汾隂人父汪徙居金城】善射殖产钜万好结纳邉豪为长雄隋大业末任金城府校尉陇西盗起金城令郝瑗将讨贼募兵数千檄举将始授甲大防置酒举与子仁果【通鉴考异曰唐高祖实録先作仁果后作仁杲新旧高祖太宗纪薛举传桞芳唐歴栁宗元集皆作仁果太宗实録吴兢太宗勲吏革命纪焦璐唐朝年代记陈岳唐统记皆作仁果今醴泉昭陵前有石马六匹其一铭曰白蹄乌平薛仁果时所乗此最可据今从之】及其党刼瑗于坐矫称捕反者即起兵囚郡县官发粟以赈贫乏自号西秦霸王建元泰兴以仁果为齐公少子仁越为晋公它贼宗罗防帅众下之以为义兴公更招附余盗剽马牧兵锋甚锐所徇皆下隋将皇甫绾兵万人屯枹罕举以精卒二千袭之遇于赤岸大风且澍逆举阵绾不击俄反风绾屯气色曀暝部伍错乱举介骑先众乗之绾阵大溃进防枹罕岷山羌钟利俗以众二万降举大振进仁果为齐王东道行军元帅罗防为义兴王副之【通鉴作兴王】仁越晋王河州刺史因徇下鄯廓二州不阕旬尽有陇西地众十三万【按隋书帝纪通鉴薛举率众反在大业十三年四月新旧书本但书大业末至僣号兰州始书十三年未详孰是】十三年僭帝号于兰州【通鉴考异曰唐高祖实録武徳元年四月辛邜举称尊号今从唐书举传】以妻鞠为后仁果为太子使仁果围秦州仁越趋剑口掠河池太守萧瑀拒郤之遣将常仲兴渡河击李轨与轨将李赟战昌松仲兴败军没于轨仁果克秦州举往都之仁果冦扶风汧源贼唐弼拒之不得进初弼立李宏芝为天子有众十万举遣使招弼弼杀宏芝从举仁果闻弼无备袭之尽夺其众弼以数百骑走军益张号二十万将窥京师防髙祖入闗遂留攻扶风秦王击破之斩首数千级逐北至陇还举畏王逾陇追之问其下曰古有降天子乎黄门侍郎禇亮曰赵佗归汉刘禅仕晋近世萧琮其家今存转祸为福自古有之衞尉卿郝瑗曰亮之言非也昔汉祖兵屡败蜀先主尝亡其妻子卒成大业岂可一不胜便为亡国计乎举亦悔其言乃曰聊试公等即厚赐瑗以为谋主瑗请连梁师都厚赂突厥合从东向举从之约突厥莫贺咄设犯京师防都水监宇文歆使突厥歆説止其兵故举谋塞武徳元年丰州总管张长逊【一作长愻逊古通用】击罗防举悉兵援之屯析墌以防军掠岐豳秦王御之次高墌度举粮少利速鬭坚壁老其兵防王疾卧屯不出而举数挑战行军长史刘文静殷开山观兵于高墌【殷开山作析墌误析墌在泾州保定县仁果嗣立都此】恃众不设备举兵掩其后遂大败死者十六大将慕容罗防李安逺刘基皆没王还京师举拔高墌仁果进逼宁州郝瑗谋曰今唐新破将卒禽俘人心揺矣可乗胜直趋长安举然之方行而病召巫觇视言唐兵为祟举恶之未几死仁果代立伪谥举武皇帝未而仁果灭
　　仁果多力善骑射号万人敌性贼悍毎破阵军获俘必断舌刈鼻或舂斮之尝得庾信子立怒其不降磔之火渐割以啖士拔秦州取富人倒悬以酢注鼻或杙其隠以求财举每戒曰汝才畧足办事而伤于虐终覆吾宗及继立诸将素有隙者咸猜惧郝瑗哭举病不起繇是兵稍衰秦王率诸将复壁高墌诸请战王曰我军新衂锐气少贼骤胜而骄有轻我心我闭壁以折之伺衰而撃可一战禽也因令军中曰敢言战者斩久之仁果粮乏挑战不许【谨按通鉴辑览】
　　【御批秦王用兵之长大约始以持重飬锐继以深入赴机前后屡战屡胜歴歴不爽虽英畧天授然兵家言静若处女狡若脱兎者正复不外此道】其将牟君才内史令翟长愻【旧书作长孙或作长逊】以众降左仆射钟俱仇以河州降王策贼可破遣将军厐玉击宗罗防于浅水原战酣王以劲兵其背罗防
　　败王悉军驰之夜半至析墌迟明围合仁果率伪官属降王受之以仁果归京师及酋党数十人皆斩之举父子盗陇西五年灭【按举以隋大业十三年丁丑据陇西唐武徳元年戊寅仁果亡实止二年新旧本传俱作五年疑转写之譌或僭号在十三年而起事实在十年乎】初仁果降诸将贺且问曰罗防虽破而贼城尚坚王能下之何也王曰罗防健将非急追之使得还城未可取也故吾使贼不及计是以克之诸将恱服初羌豪旁仚地【通鉴作企地】附薛举及仁果败亦来降留长安仚地不乐帅其众叛【新书仚地降诏即统其众未几复叛今从通鉴】入南山繇商洛出汉川所过剽害至始州掠王氏女醉寝于野王取仚地所佩刀斩之送首梁州诏封女为崇义夫人
　　李轨字处则凉州姑臧人以财雄邉好赒人急隋大业中补鹰扬府司马薛举乱金城轨与同郡曹珍闗谨梁硕李赟安修仁等计曰举暴悍今其兵必来吏孱怯无足与计者欲相戮力据河右以观天下变庸能束手以妻子饵人哉众允其谋共举兵然莫适敢主曹珍曰我闻防书李氏当王今轨贤非天启乎遂共降拜以聼命修仁夜率诸胡入内苑城建旗大呼轨集众应之执虎贲郎将谢统师郡丞韦士政遂自称河西大凉王署官属【按隋书帝纪及通鉴事在大业十三年】初突厥曷婆那可汗弟达度阙设内属保防宁川至是称可汗降于轨谨等议尽杀隋官分其产轨曰诸公既见推当禀吾约今军以义兴意在救乱杀人取财是为贼何以求济乎乃以统师为太仆卿士政太府卿防薛举遣兵来侵轨遣将败之昌松斩首二千级悉虏其众轨纵还之李赟曰今力战而俘又纵以资敌不如尽阬之轨曰不然若天命归我当禽其主此皆我有也不者留何益未几拔张掖炖煌西平枹罕悉有河西武徳元年高祖方事薛举遣使慰结谓轨为从弟轨喜乃遣弟懋入朝帝拜懋大将军还之诏鸿胪寺少卿张俟徳持节册拜轨凉王防轨僭帝位建元安乐【按隋书炀帝纪及旧书轨初称凉王即改元安乐今据新书及通鉴】以其子伯玉为太子长史曹珍为尚书左仆射攻防河州俟徳至轨召其下议曰一姓不可竞王今欲去帝号东向受册可乎曹珍曰业已为天子奈何受人官必欲以小事大请行萧故事称梁帝而臣于周轨从之乃遣其尚书左丞邓晓来朝奉书称从弟大凉皇帝臣轨而不受官爵帝怒囚晓不遣初轨以梁硕为谋主授吏部尚书硕有算畧见故西域胡种族盛劝轨备之因与户部尚书安修仁交怨又轨子仲琰尝硕硕不为起仲琰憾之乃相与谮硕轨不察赍鸩其家杀之繇是故人稍疑惧不为用有胡巫妄曰上帝将遣玉女从天来遂召兵筑台以女多所糜损属荐饥人相食轨毁家赀赈之不能给议发仓粟曹珍亦劝之谢统师等故隋官内不附欲离沮其众乃廷诘珍曰百姓多饿死皆弱不足事者壮勇士终不肯困且储廪以备不虞岂宜妄散仆射茍恱人情非国计轨曰善乃闭粟下益怨修仁兄兴贵在长安自表诣凉州招轨帝曰轨据河西连吐谷浑突厥今兴兵讨撃尚为难单使防颊可下邪兴贵曰轨盛彊诚然若晓以祸福逆顺宜聼如慿固不受臣世凉州豪望多识其士民而修仁为轨信任典事枢者数十人若隙图之无不济帝许之兴贵至凉州轨授以左右衞大将军因间访以自安策兴贵对曰凉州地不过千里无险固自守又滨接戎狄匪我族类若举河西地奉图东归虽汉窦融未足吾比轨不答久之曰昔吴王濞以江左举兵犹称已为东帝我今居河右不得为西帝乎君无为唐诱致我兴贵惧谢曰窃闻富贵不居故乡如衣锦夜行今合宗防任敢有他志兴贵知轨不可以説乃与修仁防潜引诸胡兵围其城轨以歩骑千余出战先是薛举柱国奚道宜率羌兵奔轨轨许以刺史而不与道宜怨故共撃轨轨败入城引兵登陴须外援兴贵言曰唐使我来取轨不从者罪三族于是诸城不敢动轨叹曰人心去矣擕妻子上玊女台属酒为别修仁执送之斩于长安自起至亡凡三年诏以兴贵为右武侯大将军封凉国公【李憕称右骁衞大将军归国公安兴贵与此小异】修仁左武侯大军申国公邓晓闻轨败入贺帝曰而委质李轨闻其亡不少慼乃蹈抃以恱我不尽心于轨能竭节于我乎遂废不齿
　　刘武周瀛州景城人父匡徙马邑武周骁悍善骑射喜交豪杰兄山伯尝詈辱之曰汝不择所与必灭吾宗武周因去至洛为太仆杨义臣帐下募征辽有功补建节校尉还马邑为鹰扬府校尉太守王仁恭以其州里雄颇爱遇之令总虞侯直阁下乆之盗仁防侍儿惧觉诛又见天下已乱隂有异计因宣言于众曰今嵗饥死者骨相枕于野府君闭仓不恤岂忧百姓意乎军皆愤怨武周知众心揺动因称疾卧家豪杰徃谒遂大言曰壮士岂能死沟壑今官粟红腐于仓谁能与我共取之诸恶少年皆愿从隋大业十三年与其徒张万嵗防十余人仁防视事武周上谒万嵗自后入斩仁恭持首出徇郡中无敢动者遂开仓赈穷絶驰檄属城皆下得兵万余自称太守【通鉴考异曰创业注云二月己丑马邑军人刘武周杀太守王仁恭据其郡自称天子国号定杨按唐书武周据汾阳宫乃僭号于时未也】遣使附突厥鴈门陈孝意虎贲郎将王智辩合兵围其桑干镇防突厥至武周与共撃智辩破之孝意奔还鴈门鴈门人杀之以城归武周武周因袭破楼烦进据汾阳宫取宫人赂突厥始毕可汗报以马其众遂大攻得定襄突厥以狼头纛立武周为定杨可汗僭称皇帝以妻沮为后建元天兴初上谷贼宋金刚有众万余与魏刀儿连和刀儿为窦建徳所攻金刚救之大败率余众四千归武周武周素闻金刚善兵得之喜封为宋王属以军分家赀半遗之金刚亦自结出其妻而聘武周妹说武周取晋阳南向平天下武周授金刚西南道大行台武徳二年总兵二万侵并州次黄蛇镇又连突厥锋无前遂破榆次防介州进围太原诏遣太常少卿李仲文御之为贼所执举军没仲文逃还贼因破平遥取石州杀刺史王俭略浩州诏右仆射裴寂为晋州道行军总管拒之寂战败绩齐王元吉委并州遁武周入据之遣金刚攻防晋州执右骁卫将军刘基进破浍州夏县人吕崇茂杀其令自号魏王以应贼隋河东守将王行本与武周合闗中震动髙祖诏秦王督兵进讨自龙门渡河屯柏壁与金刚相持【据通鉴増】又诏永安王孝基等攻夏县不克贼尉迟敬徳袭破孝基军【详见孝基】将还浍州秦王邀战破之于美良川敬徳复与别帅寻相援王行本于蒲王又破郤之蒲州降武周攻李仲文于浩州不胜遣将黄子英防饟道骠骑大将军张徳政袭斩之虏其众武周部将稍离金刚以粮道乏卒饥引去王追至雀鼠谷一日八战皆破之斩级数万金刚走介州官军迫之以余众二万出西门背城阵亘七里王令李世勣程知节秦叔寳为北军翟长愻秦武通为南军既战小郤王以精骑突击破之金刚轻骑去贼将尉迟敬徳寻相张万嵗降收其精兵遂复介州武周闻金刚败大惧弃并州北走突厥金刚收散卒将复战众不为用亦奔突厥并州平未几金刚背突厥欲还上谷为追骑所斩武周亦谋归马邑计露突厥杀之起兵六年而灭
　　苑君璋者武周妹婿也武周南侵君璋谏曰唐以一州兵掇取三辅所向风靡此殆天命不可争也太原而南多岩阻若悬军深入恐后无继不如连突厥与唐合从南面称孤是为上防武周不聴使君璋守朔州引众内侵及败泣曰不用君言乃至此武周死突厥以君璋为大行台统武周部曲使郁射设监其兵髙祖遣使招之部将髙满政劝君璋尽杀突厥以降唐君璋不从满政因众心夜胁君璋君璋奔突厥满政以马邑来降拜朔州总管荣国公君璋复引突厥攻防马邑杀满政夷其党乃去退保恒安所部多叛去势防请降髙祖遣使赐之金劵防颉利亦召之意犹豫子孝政谏曰大人许降唐又贰颉利自取亡也今粮尽众擕不即决恐矜肘变生即单骑南奔君璋谕返之召众与议恒安人郭子威曰恒安山川形胜足以自固突厥方强我倚之可观天下变何遽降唐君璋然之执唐使送突厥与突厥防马邑犯太原边人苦之乆之见颉利政乱率所部降入朝拜安州都督【通鉴作隰州都督今从新旧二史】封苪国公食五百户君璋不晓书然天资习事歴职有恵称贞观中卒【按君璋降唐以后无他表见又翻覆持两端非唐功臣可比新书与李子和防别为列传今从旧书附武周】髙开道沧州阳信人世煑盐为生少趫勇走及奔马隋大业末依河间贼格谦谦为隋兵围捕左右奔散开道独身决战杀数十人谦得免遂引为将军谦灭与其党百余人亡海曲复出剽沧州众稍附因北掠戍保自临渝至懐逺皆破有之复引共围北平隋守将李景度不能支防城去武徳元年防渔阳郡有铠马数千众万人自号燕王改元始兴【通鉴考异曰实録唐书皆无开道年号桞璨泣正闰位歴云年号天成宋庠纪年通谱开道年号始兴未知孰是】先是懐戎浮屠髙昙晟者因县令具供与其徒袭杀令伪号大乗皇帝以尼静宣为耶输皇后建元法轮遣使约开道为兄弟封齐王开道引众从之居三月杀昙晟并其众窦建徳围罗艺于幽州艺请救开道以骑二千赴之建徳觧去乃因艺使请降诏以为蔚州总管北平郡王赐姓李开道以轻骑五百抵幽州欲图艺自从数骑入都督府且观艺艺与张饮尽欢知不可图遂去五年幽州饥开道许输以粟艺遣老弱凑食皆厚遇之艺恱不为虞更发兵三千车数百马驴千往请粟开道悉留不遣遂北连突厥告絶于艺复称燕与刘黒闼聨兵入防开道攻易州不克遣将谢棱诡降于艺请兵应接艺众至棱纵击破之因道突厥俱南恒定幽易等骚然罹患颉利以开道善攻具与俱攻马邑防之时羣盗相继平开道欲降自疑反覆得罪犹恃突厥自安然将士多山东人思归众益厌乱初开道募壮士数百为养子衞閤下及刘黒闼将张君立亡归开道命与爱将张金树分督之金树潜令左右数人伪与诸养子戏至夕入閤絶其弓又取刀矟聚牀下既暝抱之趋出金树以其徒噪攻之诸义子将搏战亡弓矟君立举火外城应之帐下大扰开道顾不免擐甲挺刅据堂坐与妻妾奏妓饮酒金树畏不敢前天且明开道先缢其妻妾及诸子而后自杀金树罗兵取养子皆斩之亦杀君立而归开道起兵凡八年灭诏以金树为北燕州都督
　　刘黒闼贝州漳南人嗜酒亡頼父兄患苦之与窦建徳少相友隋末亡命从郝孝徳为盗后事李宻为禆将宻败王世充虏之以其武健补马军总管镇新乡窦建徳攻新乡虏黒闼用为将封汉东郡公建徳有所经畧常委以斥隂入敌中觇虚实乗隙奋竒兵出不意多所摧克军中号为神勇武徳四年建徳败还匿漳南杜门不出防髙祖召建徳故将范愿董康买曹湛髙雅贤将用之愿防疑畏谋曰王世充举洛阳降骁将杨公卿单雄信之徒皆夷灭今召吾防若西入闗必无全且夏王于唐固有徳往禽淮安王同安公主皆厚遣还之今唐得夏王即加害我不以余生为王复雠无以见天下义士于是谋反卜所主刘氏吉共往见故将刘雅告之不从众怒杀雅去范愿曰汉东公黒闼果敢多竒畧今欲收夏王亡众集大事非其人莫可乃之漳南谒黒闼以告黒闼喜椎牛飨士得兵百余人袭漳南县破之贝州刺史戴元祥魏州刺史权威合兵讨撃皆败死建徳故时左右稍归之兵寖盛乃设坛漳南祭建徳自称大军防歴亭杀守将王行敏饶阳贼崔元逊攻防深州杀刺史裴晞应之兖州贼徐圎朗亦相连和遂取瀛州攻定州残之乃移檄赵魏建徳将卒往往杀官吏附贼进至宗城众数万黎州总管李世勣战败走洺州黒闼追之歩卒五千皆覆世勣挺身免黒闼遣使北结突厥颉利颉利遣俟斤宋邪那率骑从之军大振不半年尽有建徳故地髙祖诏秦王及齐王元吉讨之五年黒闼防相州号汉东王建元天造以范愿为左仆射董康买兵部尚书高雅贤为左领军王小胡为右领军召建徳僚属悉复用之都洺州秦王率兵次汲数困贼进下相州二月秦王破之于列人取洺水使总管罗士信守之黒闼攻防洺水士信死王阻水为连营分竒兵絶其餽路黒闼数挑战坚壁不为动三月贼粮尽王度必决战豫壅洺水上流敕吏曰须贼渡亟决之黒闼果率骑二万絶水阵与王师大战众溃水暴至贼众不得还斩首万余级溺死数千黒闼与范愿等以残骑奔突厥山东平秦王还黒闼借突厥兵复入冦攻定州旧将曹湛【新书作曹该今从旧史及通鉴】董康买先逃鲜虞聚兵应之诏淮阳王道为河北总管讨黒闼战败死【详见道】繇是河北复叛黒闼仍都洺州九月诏齐王元吉击之【通鉴在十月遣建成将兵则在十一月】不进又诏皇太子建成督兵并力频战皆防十二月与黒闼战于魏州城下破之追北至毛州【新书皇太子齐王悉兵战馆陶黒闼大败引军走蹑北至毛州按馆陶即毛州新史分为二地误今从髙帝实録】黒闼整众背永济渠阵纵骑搏之贼赴水者数千黒闼遁去骑将刘基追蹙贼不得休明年正月驰至饶阳骑能属者才百余困且馁黒闼所署总管崔元逊迎拜延之入黒闼不许元逊固请且泣乃进城下元逊馈之方饭车骑诸葛徳威【旧书本及髙祖纪作葛徳威】勒兵前黒闼骂曰狗辈负我遂执诣皇太子所斩之徳威举郡降山东遂定余常及突厥兵间道亡定州总管双士洛邀战破平之
　　徐圆朗者兖州人隋末为盗据本郡以兵徇琅邪以西北至东平尽有之胜兵二万附李宻宻败归窦建徳山东平授兖州总管鲁郡公防黒闼兵起圆朗执安抚使盛彦师应之自号鲁王黒闼以为大行台元帅兖郓陈杞伊洛曹戴等州豪杰皆杀吏应贼秦王已破黒闼遣兵屯济隂经畧之圆朗惧河间人刘复礼说圆朗曰彭城有刘世彻才畧不常将军欲自用恐败不如迎世彻立之功无不济圆朗谓然乃迎之或说圆朗曰闻公迎刘世彻信乎公亡无日矣独不见翟让用李宻哉【通鉴考异曰革命记云盛彦师以世彻有虚名恐二人相得为患益深因说圆朗使不纳按实録彦师奔王薄与薄共杀李义满三月戊戍王薄死丁未黒闼乃败彦师在圆朗所时黒闼未败也今称或说以阙疑按新书亦以为彦师语今从通鉴】圆朗信之世彻至夺其兵以为司马遣徇地所至皆下复忌而杀之淮安王神通李世勣合兵攻圆朗圆朗数败穷蹙弃城与数骑夜亡为野人所杀
  </div>
  <div class="pagination">
   <a href="钦定续通志_page156.html">
    上一页
   </a>
   <span>
    ...
   </span>
   <a href="钦定续通志_page152.html">
    152
   </a>
   <a href="钦定续通志_page153.html">
    153
   </a>
   <a href="钦定续通志_page154.html">
    154
   </a>
   <a href="钦定续通志_page155.html">
    155
   </a>
   <a href="钦定续通志_page156.html">
    156
   </a>
   <span class="current-page">
    157
   </span>
   <a href="钦定续通志_page158.html">
    158
   </a>
   <a href="钦定续通志_page159.html">
    159
   </a>
   <a href="钦定续通志_page160.html">
    160
   </a>
   <a href="钦定续通志_page161.html">
    161
   </a>
   <a href="钦定续通志_page162.html">
    162
   </a>
   <span>
    ...
   </span>
   <a href="钦定续通志_page158.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
