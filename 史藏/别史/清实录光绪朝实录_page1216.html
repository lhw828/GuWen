<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1216 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1216 页/共 1316 页</h1>
    <div class="content">○乙亥。太祖高皇帝忌辰。遣官祭福陵。早事　　

○御史蔡金台奏、采择东西官制。取其权限分明。拟请新制凡阁部之权。督抚之权。州县之权。务皆予以限制。　　

○御史吴钫奏、更定官制。其与官制相辅而行者。宜先厘订。选用之法。首宜严定。升转之法。亟宜变革。内外俸给。亟宜平均。官场仪节。亟宜肬■闲省。均下考察政治馆知之。摺包　　

○丙子。以延欠公款。革已故广西融县知县黄育韩职。籍产备抵。摺包　　

○予剿匪瘴故。署广西武缘县知县冯尔昌照军营立功后积劳病故例优恤。摺包　　

○丁丑。高宗纯皇帝诞辰。遣官祭奉先殿。早事　　

○御史王步瀛奏、风闻户刑二部。拟裁员缺太多。深虞丛脞。请饬考察政治馆悉心核议。　　

○御史刘汝骥奏、大权不可旁落。总理大臣不可轻设。均下考察政治馆知之。摺包　　

○安徽巡抚恩铭奏、皖属沿江州县水灾甚重。拨款先办急赈。得旨、著即分别妥为抚恤。毋任失所。摺包　　

○以藉犯捏禀。革贵州水城通判文瑞职。并勒缉。　　

○以捏报工程。革署贵州、仁怀同知涂步衢职。　　

○以玩忽要差。革贵州候补都司李裕泰职。　　

○戊寅。御史赵启霖奏、官制宜逐渐变更。请先从京官整理。外官暂勿纷更。下考察政治馆知之。摺包　　

○盛京将军赵尔巽奏、广甯县属盘蛇驿。距城窎远。该处现办垦荒。土地日辟。户口日增。一切词讼。若仍赴县控诉。实非便民之道。应先设裁判委员。俾得就近审理。下部知之。摺包　　

○以亏欠课款。革委办湖北淅河分销安徽候补知州董学沣、朱河分销分省补用县丞欧阳振鳌职。摺包　　

○缓徵淮南泰州所属富安等场。三十年被灾未完额赋。摺包　　

○己卯。谕军机大臣等、电寄岑春火滟宣、据电奏、香港及潮廉沿海一带风灾情形。览奏深为悯恻。著即妥为抚恤。毋任失所。电寄　　

○署吉林将军达桂奏、例进鲟鳇。未能足额。天旱采办不易。仍饬竭力采捕。得旨、仍著认真采捕不准藉词推诿。　　

○庚辰。署吉林将军达桂等奏、创设巡警学堂。以期推广警察。又奏、巡警改良。并改立总局。以资督率。均下部知之。摺包　　

○辛巳。遣官祭关帝庙。记注　　

○御史杜本崇奏、厘定官制。事体重大。宜逐渐认真整顿。不宜全事更张。致隳纪纲而扰全局。下考察政治馆知之。　　

○又奏、请饬中外大臣严正驭下。各励廉隅。下政务处知之。　　

○以随使期满。予刑部主事张权等奖叙。　　

○以通译出力。赏韩国礼式官李弓滟＜兪＞滟弓均宝星。摺包　　

○癸未。以光禄寺卿左孝同为宗人府府丞。　　

○以安徽按察使陈启泰为江苏布政使。浙江甯绍台道世＜面力＞为安徽按察使。现月　　

○以协剿广西游土各匪出力。赏吉林即补道谢汝钦、云南补用道方宏纶、巴图鲁名号。摺包　　

○甲申。御史王步瀛奏、报章传述新官制。多有未妥。请饬认真厘定。　　

○又奏、礼制仍旧宜设专部。不宜改院。均下考察政治馆知之。　　

○又奏、请饬直隶山西、山东、河南、陕西、合办河北实业学堂。谨陈办法六条。一择地。二筹款。三聘师。四招生。五学科。宜行变更。六毕业。须尽义务。　　

○又奏。自办实业学堂。较派遣出洋费廉效广。请饬核实办理。　　

○又奏、请派廉干大员。开办山西煤铁各矿。设局招股。按照商律办理。下学部商部知之。摺包　　

○缓徵云南会泽县属丰乐里被灾地方条粮银米。摺

包

　　

○乙酉。御史赵炳麟奏、立宪之始所宜豫备者。约有六端。曰正纲纪。重法令。养廉耻。抑幸进。惩贪墨。设乡职。下考察政治馆知之。摺包　　

○伊＜覀之＞■牛将军长庚奏、豫筹新疆应办事宜。一练兵。二蕃牧。三商务。四工艺。五兴学。亟应次第举行。得旨、著即认真筹办。务收实效。摺包　　

○丙戌。大学士孙家鼐奏、筹设学堂。经费不敷。教难普及。拟请于京师立一大学一中学一蒙学堂。以为各省程式。各省照立三项学堂。以为各州县程式。各州县亦立三项学堂。以为各乡村程式。入堂肄业者。酌令出费。其不能出费者。令于私塾自修。将来选用人才。学堂私塾。归于一律。惟选取之先。须由保荐。慎择公正绅董。与以保荐之权。山■＜木学＞择人品端正学问优长者。荐之州县官。州县官试之。并加采访。荐之于省。督抚提学试之。并加采访。荐之京师。学部试之。并加采访。然后因所长而用之。庶人人争自濯磨。而才不可胜用。请饬学部酌核施行。　　

○又奏。学堂偏重西学。恐经学荒废。纲常名教。日益衰微。拟请设法维持。凡学堂毕业生考试。分门别类。仅通语言文字者为一科。只供繙译之用。习制造者当另设官职。不田■廾以治民之权。惟中学贯通。根原经史。则内可任部院堂司。外可任督抚州县。又奏、东洋留学回国学生。宜慎重任用。均下学部议。　　

○御史张瑞荫奏、军机处关系至大。不可裁并。下考察政治馆知之。　　

○内阁代奏、中书殷济条陈要政。一行政经费。宜豫为筹定。一请清查陋规。改定俸金。并酌予世禄。一海军宜从速建立。一国债票宜推广通行。一服制宜分别更定。一女服请参酌更定。一学堂奖励。宜从速宣示。一请实行强迫教育。并添设校外生。一请添设宫廷警视及高等警察官。一各省请添设警察使。一商部司员宜兼习地质学。一外务部及各省洋务司。宜添设同文馆。一各省督抚不得擅聘外人为顾问官。一各营操法口号。宜归一律。一出使人员。宜宽筹经费。严定赏罚。一司法衙门。宜严诬告及坚不吐实者之罪。一仕途日杂。宜严定举劾。一进出口税。宜分别增减。一各省币制。应由户部铸造。并严禁出口。一权衡度量。宜归一律。一投票选举之法。宜先造就议员资格。一改官以后。应将原有官员。妥筹安置。一改官以前。各衙门现存案卷。宜认真清查。一秋操在迩。豫防流弊。下政务处知之。　　

○御史蔡金台奏、伪造外国银圆。科罪宜有区别。不可率援私铸之例。下刑部议。寻奏、请分别减等治罪。从之。　　

○河南巡抚张人骏奏、候补道韩国钧请仍留豫差遣。得旨、著仍遵前旨赴奉差遣。摺包　　

○丁亥。世宗宪皇帝忌辰。遣官祭泰陵。早事　　

○以筹捐激变。革代理河南永甯县知县史＜辶黎＞方■土职。　　

○以玩法妄为。革署荆子关副将郭达森职。都司吕国铭、革职遣戍。摺包　　

○豁除江西临川县属被水冲刷民田原编钱粮。摺包　　

○戊子。谕军机大臣等、电寄张曾阳滟＜扌戋＞。据雷奏湖州府属田禾被潦。灾民乏食。深堪轸念。著赏帑银二万两。由藩库给发。该抚即妥为抚恤。毋任失所。电寄　　

○御史石长信奏、内阁官制。设总理大臣。奣＜虘阝＞亦近专＜目辟＞暒棅且＜夗贝＞。拟请军机处仍旧制。内阁设四缺。正副各二人。将政务处并入。下考察政治馆知之。摺包　　

○予故署江北提督刘永庆照军营积劳病故例优恤。　　

</div>
    <div class="pagination">
<a href="清实录光绪朝实录_page1215.html">上一页</a><span>...</span><a href="清实录光绪朝实录_page1211.html">1211</a><a href="清实录光绪朝实录_page1212.html">1212</a><a href="清实录光绪朝实录_page1213.html">1213</a><a href="清实录光绪朝实录_page1214.html">1214</a><a href="清实录光绪朝实录_page1215.html">1215</a><span class="current-page">1216</span><a href="清实录光绪朝实录_page1217.html">1217</a><a href="清实录光绪朝实录_page1218.html">1218</a><a href="清实录光绪朝实录_page1219.html">1219</a><a href="清实录光绪朝实录_page1220.html">1220</a><a href="清实录光绪朝实录_page1221.html">1221</a><span>...</span><a href="清实录光绪朝实录_page1217.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
