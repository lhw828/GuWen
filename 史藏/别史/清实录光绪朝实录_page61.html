<!DOCTYPE html>
<html>
 <head>
  <meta charset="utf-8"/>
  <title>
   清实录光绪朝实录 - 第 61 页/共 1316 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录光绪朝实录 - 第 61 页/共 1316 页
  </h1>
  <div class="content">
   ○谕军机大臣等。杜嘎尔等奏。存营马匹不敷。亟需补足。现在饷项支绌。无纵筹款采买。孳生厂内存马无多。未便再行提拨。请于察哈尔牧群内拣选应用等语。著庆春于所属牧群内。拣选膘壮口轻战马六百匹。于明年水草畅茂时。派员解往乌里雅苏台。以备操防。并饬解马员弁、沿途妥为牧放。缓程前进。毋令疲乏。将此谕令知之。现月　　

○又谕。克蒙额等奏。请饬催晋省积欠饷银等语。山西省积欠甯夏满营协饷银七十余万两。未据随时报解。现在该营需饷孔亟。著鲍源深督饬藩司。先行筹拨银二万两。迅速解交克蒙额等、验收应用。嗣后仍当源源报解。以资接济。毋再延宕。将此由四百里谕令知之。现月　　

○甯夏将军克蒙额等奏。请饬山西先拨欠解饷银二万两。拟借支送京验放人员川赀。得旨。山西欠饷。已谕令鲍源深筹解矣。现值库款支绌。岂能为送京验放人员。筹给川赀。所有解到饷项。该将军惟当将应发正款。核实支销。以资撙节。随手　　

○闽浙总督文煜等奏、前因御史林拱枢奏。台地紧要。请饬抚臣东渡筹办。当经奉旨。谕饬督抚酌度情形。今遵旨将酌度省台情形。报闻。得旨。仍著该抚随时酌量。如可暂缓赴台。即著饬令该镇道妥为经理。遇有紧要事宜。再行驰往调度。期无遗误。随手　　

○以失察丁役诈赃。革福建安溪县知县荆瑞职。　　

○以谬妄不职革署台湾嘉义县知县杨宝吾职。并查办。　　

○以营务废弛才不胜任。降台湾嘉义营参将洪金升为都司。留于福建补用。　　

○予防剿官兵积劳病故之骁骑校九成、护军乌兰巴图尔、祭葬。世职加等。　　

○抚恤琉球国遭风难民如例。以上均随手　　

○丁酉。太宗文皇帝忌辰。遣官祭昭陵。　　

○祭先师孔子。遣大学士宝鋆行礼。外注　　

○谕军机大臣等。荣全奏。遵查土尔扈特盟长布彦乌勒哲依图病故。伊子布彦绰克图。应袭汗爵。现在年未及岁。请查照成案。将盟长及札萨克印务。令伊母福晋恩克巴图护理。并查明该游牧人等。被难情形。已酌给羊只麦石。藉资接济。应如何抚恤。请旨办理等语。著照所请。所有旧土尔扈特南部落盟长。及札萨克卓尔哩克图汗印务。即交福晋恩克巴图护理。著理藩院将所存印信。由驿颁发乌里雅苏台。交额勒和布等收存。由荣全派员领取。转交该福晋祇领。该游牧被难以后。困苦情形。殊堪轸念。现在塔城暂居。著加恩在部库拨银二万两。解由荣全发给福晋恩克巴图祇领。将该人众妥为抚绥。择地安插。毋任失所。将此谕知户部、理藩院。并谕令荣全知之。现月　　

○又谕。荣全奏。会剿玛纳斯情形一摺。玛纳斯地势辽阔。道路纷歧。荣全现派队伍。会合孔才徐学功两军。协同进攻。惟东南一带。为通吐鲁番大路。必须重兵防堵。以免纷窜之虞。荣全以兵力过单。孔才徐学功等营。亦不过二三千名。业经咨行金顺。添拨步队。会同防剿。著左宗棠、金顺、即派步队数营。前赴该处。协同攻剿。毋稍疏虞。左宗棠等、务当饬令派出各军。稳慎进攻。迅将玛纳斯、呼图壁、及吐鲁番各城。以次收复毋令此拏彼窜。蔓延为患。将此由五百里各谕令知之。剿捕　　

○山西巡抚鲍源深因病乞休。允之。以河东河道总督曾国荃为山西巡抚。调闽浙总督李鹤年为河东河道总督。现月　　

○戊戌。宣宗成皇帝诞辰上诣奉先殿。寿皇殿行礼。内注　　

○祭大社大稷。遣肃亲王隆勤、恭代行礼。外注　　

○谕军机大臣等。尼音布等奏。特参疏防卡差。及缉捕不力各员。请旨革职一摺。本年六月闲。贼匪窜至洛特河一带。协领讷穆锦督队迎击。该匪窜遁。骁骑校常泰、带兵追缉。并不尽力摉捕。守卡云骑尉富德、于贼匪由山路窜入时。未能严加防范。均属咎有应得。富德、常泰、著一并革职。以示惩儆。匪踪现窜何处。著古尼音布、玉亮、督饬官兵。确切侦探。实力进剿。务将匪党迅速歼除。另片奏。剿捕阿勒楚喀境内贼匪等语。此股匪徒。虽经剿败。余匪尚众。崇欢业经降调。新授阿勒楚喀副都统秀吉、尚未到任。著古尼音布等、拣派得力员弁。前往认真摉捕。尽埽贼氛。以靖地方。将此各谕令知之。现月　　

○己亥。太祖高皇帝忌辰。遣官祭福陵。　　

○谕内阁。载钢等奏。应修要工。请派大臣查勘一摺。泰陵圣德神功牌楼、暨正红门等处工程。均有脱落曹□少朽等情。著派潘祖荫前往。将应修各工。敬谨查勘具奏。另片奏。办供库房。现有渗漏坍塌情形等语。著潘祖荫一并查勘奏明办理。现月　　

○云南巡抚潘鼎新奏。他郎厅属已禁复开之猛野井。出产生盐。业经试办两载有余。收课无几。且该井销路。全在夷疆。林深箐密。官役巡察难周。奸商易于越贩。致石膏磨黑两井正盐。为之疲滞。实属利少弊多。请永远封禁。从之。摺包　　

○庚子、谕内阁。金顺奏。克复乌鲁木齐各城详细情形。请将出力各员奖励。并攻克呼图壁、景化城。各一摺。乌鲁木齐各城攻克情形。与左宗棠前奏大略相同。本年六月闲。经左宗棠派出官军。进攻古牧地。金顺与刘锦棠督饬各军。分路薄城。用开花大炮。收该城北面轰开缺口。副都统托云布等、乘胜登城。斩戮贼匪无算。生擒安集延贼首庞赛题正法。逃贼援贼六千余名。悉数歼除。我军直捣乌鲁木齐。奋勇纵击。由东关入城。城中匿匪。摉斩无遗。于二十九日。将巩甯城攻克。其迪化城。亦经刘锦棠督饬各军攻破。乌鲁木齐满汉二城。同于六月二十九日克复。七月初二初四等日。乘胜攻拔昌吉县、及呼图壁、景化城。剿办甚为得手。仍著左宗棠、金顺、饬令各军。乘此声威。迅将玛纳斯、及吐鲁番等城。克期收复。并将各城余匪。实力摉捕。以期净绝根株。此次尤为出力之副都统托云布、著赏给白玉翎管一支。白玉四喜搬指一个。白玉柄小刀一把。大荷包一对。小荷包二个。并交部从优议叙。萨淩阿、顺喜、玉宽、提督马玉昆、著赏穿黄马褂。提督刘宏发、副都统沙克都林札布、著赏加头品顶戴。并赏给三代正一品封典。总兵曹正兴、邓增、著以提督记名＜闲＞放并赏穿黄马褂。兴禄著赏给三代正一品封典。并交部从优议叙。副都统文成额著赏加头品顶戴。协领穆图阿著以副都统记名＜闲＞放。并赏穿黄马褂。副都统银亮著赏加都统衔。副将方春发、张大发、著以总兵记名＜闲＞放。并赏穿黄马褂总兵罗永兴、刘占魁等、均著以提督记名＜闲＞放。刘占魁、龙得胜、李怀兴、并赏换巴图鲁名号。协领明图善著以副都统记名＜闲＞放。副将刘万发、詹恩科等、著以总兵记名＜闲＞放。并赏加提督衔。刘万发、王洪顺、并赏换巴图鲁名号。总管安福著赏加副都统衔。并赏给巴图鲁名号。佐领萨克新图著以协领尽先即补。并赏加副都统衔。防御依里布著以佐领尽先即补。并赏加副都统衔。员外郎周先檀著以知府分省遇缺尽先补用。并赏戴花翎。参将余致和著以副将仍留江西尽先即补。并赏加总兵衔。赏换巴图鲁名号。李松著以副将尽先即补。并赏加总兵衔。赏换巴图鲁名号。刘言凯著以副将尽先即补。并赏给巴图鲁名号。游击黄占彪著以参将尽先即补并赏给两代二品封典。钱凤鸣著以参将尽先即补。并赏给巴图鲁名号。董占元等、均著以参将尽先即补。并赏加副将衔。董占元并赏给巴图鲁名号。协领全成著赏加副都统衔。佐领恩泽著遇有八旗满蒙协领缺出尽先即补。先换顶戴并赏换花翎。都司谢遇奇著以游击仍留广东水师提标尽先即补。并赏给巴图鲁名号。段云阳著以游击尽先即补。并赏加副将衔胡耀群著以游击仍留河南原标尽先即补并赏加副将衔。赏给硕勇巴图鲁名号。骁骑校承玺著以防御尽先即补并赏加三品顶戴。赏给巴图鲁名号。双喜著以防御尽先即补。并赏加佐领衔知县长庚著以直隶州知州仍留山西尽先补用并赏加知府衔。守备张自楼、张玉林、安得永等、著以都司尽先即补。并赏加游击衔。张自楼安得永、魏得成、并赏给巴图鲁名号。从九品雷玉著以县丞遇缺尽先即选。并赏戴蓝翎。军功范忠著以守备尽先即补。并赏加都司衔。赏戴花翎。其余出力员弁。著左宗棠、金顺、查明奏请奖励。阵亡之副将陈百顺、协领富全、参将淩万准、佐领永林、倭西鼐防御常泰、骁骑校依萨布、均著交部从优议恤。　　

○谕军机大臣等。金顺奏。攻克辑怀、乌鲁木齐、昌吉等城。详细情形。乘胜克复呼图壁、景化城各一摺。已明降谕旨宣示。出力阵亡各员弁。均照请分别奖恤矣。西路各城。业经次第攻克。事机颇为顺手。亟应乘此声势。先将玛纳斯城攻拔。以次廓清南路。戡定西陲。金顺。现已亲率各队、督剿玛纳斯贼匪。即著激励将士。将该城合力围攻。务使丑类聚歼。毋任逃窜。其各城败残余匪。窜竟窜向何处。且白彦虎现尚稽诛。岂可任其漏网。著左宗棠、金顺、饬令各营侦探贼踪。实力攻剿。迅将首逆并其余党与。一鼓歼除。毋令四出纷窜。滋蔓难图。新复各城防守事宜。并著左宗棠、金顺、妥为布置。将此由六百里各谕令知之。剿捕　　

○湖北巡抚翁同爵奏。本年查阅营伍。因丙子科文武乡试接连举办。应请展缓。从之。随手　　

○以亏空公款革河南已故知县赵宝仁吕钟泽、职。并籍产备抵。现月　　

○辛丑。高宗纯皇帝诞辰。上诣寿皇殿行礼。　　

○命兵部左侍郎崇厚、礼部右侍郎潘祖荫。承修孝东陵神厨库东库工程。现月　　

○命出使英国大臣二品顶戴直隶候补道许钤身、改充出使日本国钦差大臣。翰林院编修何如璋、以侍讲升用。并加三品衔。充出使日本国副使。现

月

　　

○以理藩院尚书皂保署镶黄旗蒙古都统。　　

○以镶黄旗汉军副都统喜昌署镶黄旗蒙古副都统。正黄旗汉军副都统常星阿署正红旗满洲副都统。左翼前锋统领广科署镶蓝旗汉军副都统。　　

○以正黄旗蒙古副都统伊昌阿署正黄旗护军统领。正红旗汉军副都统祥亨署镶蓝旗护军统领。明发　　

○壬寅。谕军机大臣等。景瑞奏。守护陵寝各事宜。请饬拨银两一摺。据称现拟整顿火道。添盖堆拨。增设官兵。加添余丁饷银。筹给巡查经费等语。即著照所请行。景瑞务当妥为筹画。认真办理。以昭慎重。不得有名无实。徒糜饷需。该处款项不敷。亟应迅速筹拨。著李鸿章即由藩库拨银五千两。以应要需。并著另拨银一千二百两。以为巡山官兵津贴。此项银两。即作为常款。以后每年即于秋季随俸饷领回。俾资应用。将此各谕令知之。现

月

　　

○又谕。沈葆桢奏。匪徒传习邪术。现筹查办情形一摺。据称安徽、江苏等处。均有纸人翦辫等事。叠经获犯讯供正法。而此风仍复未熄。以致讹言四起。民情惊扰。并有牵涉教堂等语。此种邪术。乃内地奸人所为。殆即白莲教之流。竟敢到处肆其鬼蜮。摇惑人心。恐至酿成事端。且该匪等一经获案。往往诡托天主教。以图幸免。尤易启中外之衅。著沈葆桢、吴元炳、裕禄、严饬各地方官。认真盘查。获犯严惩。毋任匪徒溷迹。并晓谕居民。不得捕风捉影。擅害无辜。其有牵涉教堂之事。尤须妥为剖晰。毋致因疑生事。近闻湖北、浙江、江西、等省。均有邪术纷扰之事。著翁同爵、杨昌浚、刘秉璋、一体饬属实力查拏。从严惩办。一面绥辑闾阎。以消隐患。将此由五百里各谕令知之。现月　　

○又谕。吉尔洪额奏。追抚溃兵。伏罪请旨各摺片。吉尔洪额、不遵金顺调度。率领兵队。擅自北行。兹据所奏各情。显系饰词渎辩。前已有旨将该员革职。押解进关。交左宗棠查办。所部官兵。并谕令金顺、派员驰赴科境接统。著保英等传旨谕知该革员。此次任意抗违。获咎已重。俟金顺派员前来。即将所带各队。妥为交出。毋得稍事迁延。益加罪戾。至此项官兵口粮。著额勒和布、车林多尔济、杜嘎尔、保英、桂祥、遵奉前旨。筹拨接济。金顺迅即＜闲＞派妥员。携带饷粮。前往接带。将该官兵明白开导。善为拊循。毋任再滋事端。保英等俟官兵接统有人。即将吉尔洪额等、拏解左宗棠军营。由该大臣严行查办。将此由六百里各谕令知之。剿捕　　

○癸卯。命刑部员外郎刘锡鸿开缺。以五品京堂候补。并加三品衔。充出使英国副使。纂修官蓝钰恭纂　　

总纂官伍铨萃恭辑监修总裁世恭阅十月初八日正总裁那恭阅十月三十日专司藳本陆恭覆阅辛亥十二月二十日　　

徐恭阅三签正月初一日　　

荣恭阅一签正月二十七日副总裁唐恭阅四月初六日　　

宗室寿恭阅五月十二日

　　

郭恭阅六月二十一日　　

熙恭阅闰六月十二日　　

王恭阅三签七月初三日初校修改下卷贰拾捌签秦曾蔚恭校宗室麒恭阅一签九月初六日覆校修改下卷肆签恽宝惠详校蒙古总裁恩恭阅冬月二十八日



大清德宗同天崇运大中至正经文纬武仁孝睿智端俭宽勤景皇帝实录卷之三十九　　

光绪二年。丙子。八月。甲辰。谕内阁、左宗棠奏攻拔古牧地坚巢。克复乌鲁木齐迪化州各城。详细情形。与金顺前奏。大略相同。所有尤为出力之西甯道刘锦棠著赏给骑都尉世职提督谭拔萃、谭上连、余虎恩、谭和义、席大成均著赏给云骑尉世职。黄万鹏、萧元亨、均著赏穿黄马褂。参将董福祥、张俊、著以总兵交军机处记名＜闲＞放。董福祥并赏换巴图鲁名号。张俊并赏给正二品封典。提督陶生林等均著以提督留于陕甘遇缺尽先题奏。并交部从优议叙。陈广发著交部从优议叙。戴宏胜等均著赏给头品顶戴并赏给正一品封典。总兵陶鼎金、副将汤仁和著以提督交军机处记名。遇有提督总兵缺出。请旨＜闲＞放。并赏给正一品封典提督罗兆升等均著赏给正一品封典。参将李双梁著以副将仍留陕西尽先补用。并赏加总兵衔。千总崔伟守备禹益长等、均著以都司留于甘肃尽先补用。崔伟并赏换花翎。提督李隆宝等、均著交部从优议叙。李清胜、周玉卿等、均著赏给头品顶戴。周玉卿并赏换巴图鲁名号。陈建厚著赏给正一品封典。总兵潘凤翔、李超群、副将梁冠葵等、均著以提督交军机处记名遇有提督总兵缺出。请旨＜闲＞放。李超群、杨文彪、方南英、唐宗尧、苏有庆、并赏换巴图鲁名号。范守云等三员。并赏给正一品封典。总兵邓政升著赏加提督衔。并赏换巴图鲁名号。易荣昌著以提督交军机处记名。请旨＜闲＞放。提督葛致清、刘国斌、王义和、杨泰球、总兵曾楚南、副将苏贵兴、龙春华、沈祥发、杨玉恒、著赏换巴图鲁名号。杨泰球、杨玉恒、并赏加总兵衔。总兵曹复胜、李长发、傅长春、副将李桂堂、余醒寿、田登云、参将唐华光、董天海、沈宝堂、钟琼林、游击廖廷赞、王建林、都司姚建仁、董占福、著赏给巴图鲁名号。参将刘福田、副将朱淩云等、均著以总兵交军机处记名。遇缺＜闲＞放。朱淩云等六员。并赏加提督衔。刘福田、周世福、王秀伟、谢复胜、陈国明、并赏给巴图鲁名号。参将杨先胜等、均著以副将尽先补用。并赏加总兵衔。伍得荣并赏换花翎。彭胜金、田仲魁、并赏给巴图鲁名号。参将胡少廷。著赏加副将衔。并赏给巴图鲁名号。陈鹏翥等、均著以副将仍留各原省尽先补用。陈鹏翥、赵辉南、并赏换巴图鲁名号。陈鹏翥等五员。并赏加总兵衔。石蕴玉并赏给巴图鲁名号。副将徐文麟著以本班留于江西尽先补用。并赏给巴图鲁名号。游击张复良、李明清、著以副将尽先补用。并赏给巴图鲁名号。曾昭德、著以副将仍留陕甘尽先推补。参将郑得茂等、均著免补参将。以副将留于甘肃尽先补用。郑得茂、王廷俊、张友云、并赏给巴图鲁名号。游击冯金山等、均著以参将尽先补用。冯金山、李能杰、王中才、彭常茂、刘道中、赵自新、并赏给巴图鲁名号。萧长青等九员。并赏加副将衔。谭正南等、著以参将尽先补用。谭正南、吴首怀、杨厚德、胡桂庭、并赏加副将衔杜锡斌、并赏给巴图鲁名号。胡得贵、田九福、著以参将仍留陕西尽先补用。并赏加副将衔。都司贺云陶、谭法青、张大林、杨荣贵、陈得时等均著以游击尽先补用。贺云陶、谭法青、并赏给巴图鲁名号。张立德、张大林、史得萼、并赏换花翎。江三元等三员。并赏加参将衔游击罗成魁著赏加参将衔周福贵著以游击留于甘肃尽先补用。刘万明著以游击留于陕西尽先补用。周福贵并赏换花翎。马正扬等、均著以都司尽先补用。马正扬等七员。并赏加游击衔赏换花翎。邹占春并赏给巴图鲁名号。赵楚南等、均著以都司留于陕甘尽先补用。并赏加游击衔。雷开明、左执簧、著以都司尽先补用。并赏加游击衔。雷开明赏换花翎千总张伟、谭用宸等、均以都司尽先补用。并赏换花翎。高必达。贾永清等、均著以守备尽先补用。并加都司衔。赏换花翎。喻文定并赏加都司衔。军功胡德等、均著免补外委把总以千总尽先拔补。并赏戴芦翎。马荣著免补外委以把总尽先拔补。并赏戴蓝翎。知府罗长祜著以道员仍留陕西遇缺尽先题奏。并赏给按察使衔。黄光达著以道员仍留陕西尽先补用。候补同知直隶州知州袁垚龄著以知府仍留浙江归候补班前补用。并赏加盐运使衔。知县胡焜、蔡抡科、著以知州分省归候补班前补用。并赏戴花翎。府经历虞志云县丞刘式南等、均著以知县仍分省归候补班前补用。并赏加同知衔。虞志云赏戴花翎。刘式南赏换花翎。知县段兆熊著以同知直隶州知州分省归候补班前补用。县丞吴志炳著以知县仍分省归候补班前补用。并赏戴蓝翎。从九品高樟、周宗恒、著以县丞留于甘肃归候补班前补用。并赏戴蓝翎。道员王诗白著赏给二品顶戴。并赏给三代正二品封典。知府周汉著以道员仍留陕西尽先补用。其余出力员弁兵勇。著左宗棠查明汇案保奖阵亡之提督杨万义、总兵王春和、总兵衔副将徐桂林、副将朱炳森、蒯发祥、沈有金、彭文英、参将衔游击彭怀寿、游击邱长明、都司周金龙、周俊德、刘接亨、王兰惠、谢麒麟、曾添龙、守备乔松山、萧有连、殷长发、戴荣华、刘高升、林宗贵、许占云、徐得云、蔡永福、黄清平、陈明高、李养元、萧华富、陈紫林、王得意、曹东汉、苏春华、陈东林、把总郭玉堂、王春和、张致祥、周友玉、王玉贵、谭长易、蒋松泉、赵义胜、马吉祥、彭广仁、外委麻天元、六品军功汤云龙、杨海堂、林昌炳、宋玉发、陈志胜、祁班成、侯牛九、宋先登、姚家玉、陈胜发、邓家全、贺永寿、萧永明、龙丕承、姚金荣、罗永发、均著交部各照官阶从优议恤。余著查明汇奏请恤。　　

○谕军机大臣等、左宗棠奏。克复乌鲁木齐等城。详细情形。请将出力阵亡各员奖恤。并请将李云麟开复各摺片。已明降谕旨。赏刘锦棠等世职。及文武员弁。照所请分别奖恤矣。乌鲁木齐满汉两城、及古牧地、昌吉、呼图壁呼城。均经收复。一切善后事宜。亟应妥为筹画。左宗棠现在咨商金顺、锡纶、布置各城堡要隘。并咨调张曜、徐占彪、会同刘锦棠。进规南路。添派马步等队。赴前敌助剿。办理甚为周妥。惟玛纳斯城。尚未据报攻克。金顺前奏。督军进逼。想经得手。北路是否一律肃清。有无余匪四出纷窜。探报获贼。供称昌吉、呼图壁、玛纳斯等城踞逆。先后向南窜逸。究窜何处。安集延援贼。尚有四五千骑。逆首白彦虎。亦在逃未获。是贼匪众多。铤而走险。亟应设法歼除。毋任滋蔓。金顺等布置各城堡要隘、及乌鲁木齐各等处善后事宜。即著与左宗棠随时会商。悉心经理。毋稍疏虞。张曜等军。既经咨调。哈密一带。能否不至空虚。张曜是否由南路进剿。应如何通盘筹画。以期兼顾。著左宗棠审慎以图。勿稍大意。一面饬令各军。乘此声威。将南路各城。以次攻拔。迅奏肤功。左宗棠请将李云麟开复副都统衔。赏还翎枝。业已降旨照准。该员从前办理军务。不能得力。其性情矜躁。亦为该大臣所深知。惟既称质地尚堪造就。即著左宗棠随时裁抑。使之言行相副。以成有用之材。另摺奏请催各省速解欠饷等语。已谕令沈葆桢等、迅速筹解矣。将此由六百里各谕令知之。
  </div>
  <div class="pagination">
   <a href="清实录光绪朝实录_page60.html">
    上一页
   </a>
   <span>
    ...
   </span>
   <a href="清实录光绪朝实录_page56.html">
    56
   </a>
   <a href="清实录光绪朝实录_page57.html">
    57
   </a>
   <a href="清实录光绪朝实录_page58.html">
    58
   </a>
   <a href="清实录光绪朝实录_page59.html">
    59
   </a>
   <a href="清实录光绪朝实录_page60.html">
    60
   </a>
   <span class="current-page">
    61
   </span>
   <a href="清实录光绪朝实录_page62.html">
    62
   </a>
   <a href="清实录光绪朝实录_page63.html">
    63
   </a>
   <a href="清实录光绪朝实录_page64.html">
    64
   </a>
   <a href="清实录光绪朝实录_page65.html">
    65
   </a>
   <a href="清实录光绪朝实录_page66.html">
    66
   </a>
   <span>
    ...
   </span>
   <a href="清实录光绪朝实录_page62.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
