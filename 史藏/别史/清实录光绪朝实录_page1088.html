<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1088 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1088 页/共 1316 页</h1>
    <div class="content">
○以报效饷赈数及钜万。予湖北汉口职商黄训典、浙江慈溪县职员董恒德、优奖。现月　　

○以河决捐款赈灾。浙江候补道张士璠传旨嘉奖。现月　　

○丁未。谕内阁、礼部奏、万寿圣节礼仪一摺。著在仁寿殿行礼。停止筵燕。现月　　

○又谕、王之春奏倢■＜曰融＞■＜石木＞、贪劣庸懦文武各员一摺。记名提督邱显铭、调度乖方。请假规避。记名总兵廖长春、性懦无能。治军不前。补用游击唐有德、纪律太坏。遗失枪械。江西补用知县段绍、约束不严。遇事任性。广西罗城县知县马振江、行止荒谬。勒派规费。均著即行革职。署河池州知州试用直隶州州判唐登岱、声名甚劣。被控有案。著先行革职。归案研讯。天河县知县赵镇清、任用私人。操守难信。著以府经历降补。广东试用府经历李树煃、惟利是图。包庇匪人。兴隆土巡检韦国器、违例擅杀。挪动军粮。均著革职永不叙用。现

月

　　

○谕军机大臣等、桂春等奏、本年浙江起运米石。非受水霉变。即搀杂糠米滟比。该局员等互相推诿。请饬认真挑选等语。著翁曾桂严饬该粮道所有续运之米。务须一律乾洁。毋得稍涉迁就。以重正供。原片著钞给阅看。现月　　

○礼部奏、添铸钦命办理财政事宜关防。报闻。现月　　

○守护东陵大臣载泽等奏、夏令雨泽稀少。陵寝仪行海地树株。渐有生虫。饬属上紧＜目辟＞暒穴＜曰融＞夕＜夗贝＞拏。得旨。著即迅速捕拏。毋留余孽。摺包　　

○以办事不力。革杭州驻防正黄旗满洲佐领荣照职。　　

○戊申。步军统领衙门奏、拏获密旨严拏勿得延缓泄漏之要犯沈姓一名解部。看管。得旨、著交刑部严行审讯。摺包　　

○直隶总督袁世凯奏、直境伏莽每多匿奣＜虘阝＞亦口外。请调四川建昌镇总兵张勋、出口办理＜目辟＞暒穴＜曰融＞夕＜夗贝＞捕事宜。报可。摺包　　

○己酉。谕军机大臣等、电寄丁振铎等、电悉。刘春霖现因临安善后及铁路。须与洋员商办。不能兼充三省营务处。著岑春火滟宣另行遴派大员。于三省边界。扼要驻扎。仍著丁振铎、林绍年、曹鸿勋等、随时会商。实力防剿。毋稍推诿。电寄　　

○予故新疆喀什噶尔道黄光达优恤。事迹宣付史馆立传。并附祀前甘肃新疆巡抚刘锦棠专祠。从甘肃新疆巡抚潘效苏请也。

摺包　　

○拨给顺天府平粜米一万石。摺包　　

○庚戌。以近畿雨泽尚未深透。上诣觉生寺祈祷行礼。　　

○遣醇亲王载沣诣大高殿。贝勒载瀛诣时应宫。贝勒载涛诣昭显庙。贝勒载洵诣宣仁庙。镇国将军溥侗诣凝和庙。顺承郡王讷勒赫诣黑龙潭。恭亲王溥伟诣白龙潭拈香。现月　　

○谕军机大臣等电寄魏光焘、岑春火滟宣电奏称、广西需械甚急。上海制造局尚存新毛瑟枪千余杆。请饬每杆配足子弹一千颗。尽数迅解。并添拨九响毛瑟子弹一百万颗。快枪二三千杆配齐子弹等语。著魏光焘迅速酌量筹拨。电寄　　

○又谕、电寄岑春火滟宣等、电悉。广东署钦州直隶州知李焯著革职宄办。　　

○覆试经济特科梁士诒一百二十七人于保和殿。电寄　　

○辛亥。谕内阁、前有旨派钟灵办理西流水垦荒事务。著改派开缺。直隶布政使廷杰前往。会同增祺办理。现月　　

○又谕、丁振铎等奏、审明营员烧毙多命一案。分别定拟请旨一摺。云南已革游击田南亭、身为管带。轻听谣言。围攻马敲洞。烧毙良民多命。复敢捏报邀功。实属罪无可逭。田南亭著即行正法。已革开化府知府蹇念咸、事前既不详查虚实。又复任听捏报。荒谬糊涂。亦难辞咎。蹇念咸著发往军台效力赎罪。现月　　

○直隶总督袁世凯奏、天津新订义奥日本三国租界。次第议定。下部知之。　　

○守护西陵大臣载润等奏、陵寝办供应用松子蜂蜜等项价银。请饬拨发。得旨、著直隶总督筹拨。户部知道。摺包　　

○盛京工部侍郎钟灵奏、盛京被俄兵占据二年有余。衙署被毁。库储银两案册器物等项遗失情形。下部知之。摺包　　

○署云贵总督丁振铎等奏、大兵会围临安府城。收复石屏州城。并临属之西庄等处。报闻。摺包　　

○豁免大兴宛平两县应徵乐工门厂等项租银。现月　　

○壬子。谕军机大臣等、电寄岑春火滟宣、据电奏、请调湖北武建八营助剿。月饷由广西支发等语。著端方迅饬该营拔队骣往。归岑春火滟宣调遣。电寄　　

○又谕、电寄岑春火滟宣、据电奏、广西东兰州被匪窜陷等语。著该署督迅饬各营进剿。赶紧收复。毋稍延缓。电寄　　

○召见安徽试用道童祥熊。得旨、著仍留原省补用。并交军机处存记。电寄　　

○驻藏办事大臣有泰奏、恭报到川日期。并熟商进藏情形。得旨、俟锡良到任妥筹商办后。著即迅速赴任。　　

○驻藏帮办大臣桂霖奏、粤匪隐患深长。请革去职衔。以闲散发往军营自效。庶不至置身无用。得旨、藏务亦关紧要。仍著迅速赴任。摺包　　

○以保全边漠。力顾大局予杜尔伯左翼正盟长副将军特固斯库鲁克达赉汗噶勒章那木济勒等奖励。摺包　　

○以品学兼优。予福建邵武府教授郑受康等三员奖叙。其行

止不检之建阳县训导林祖焘等三员革职。摺包协修官郑家溉恭纂　　

帮总纂官程棫林恭辑监修总裁世恭阅二签五月二十三日正总裁那恭阅月日专司蒿■禾本陆恭覆阅癸丑十二月初三日　　

徐恭阅月日　　

荣月日副总裁唐月日　　

宗室宝恭阅十一月惠五日　　

陈恭阅四签五月初八日　　

熙月日　　

郭恭阅三月十六日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百十八　　

光绪二十九年。癸卯。六月。癸丑朔。上诣乐寿堂。问慈禧端佑康颐昭豫庄诚寿恭钦献崇熙皇太后安。至庚辰皆如之。注记　　

○谕内阁、恩寿奏、特倢■＜曰融＞■＜石木＞庸劣不职文武各员一摺。江苏海门厅同知王宾、性情执拗。于提审案件。徇庇抗延。著即开缺。丹徒县知县张德迪、人地不宜。丹阳县知县刘炳青、宽于驭下。听断非其所长。均著开缺另补。南汇县知县汪以诚、疏于治盗。贻误地方。阳湖县知县翁延年、习于巧滑。缉捕废弛。候补通判王祖望、性耽逸乐。有玷官箴。试用同知王秉忠、貌似有才。工于粉饰。试用同知莫葆辰、优柔寡断。同流合于。候补通判曹荫纬、佻达自矜。敢于为恶。候补知县汪国奎、气质鄙陋。嗜利营私。候补主簿杨慧荪、声名狼藉。候补巡检钱承聪、行止卑污候补县丞邵凤年、肆无忌惮。候补县丞徐家修、性嗜摴蒱。著一并革职。桃源县孝谕胡丽荣、士论不孚。难膺师表。昆山县教谕周光萼、体弱有病。讲解多疏。盐城县教谕洪德樽、年力就衰。难资训迪。均著勒令休致。管带苏防前营常州右军守备徐诚檀、庇赌贿和。罔知悛改。盐捕中营补用游击姚魁伍、纵容逃弁。贻害市廛。均著革职。并不准投效各路防营。淮阳镇标左营参将郎桂林、体弱多病。暮气已深。著即开缺。现月　　

○直隶总督袁世凯奏、裁减淮练各军。节腾款项。移供新军饷需。下部知之。摺包　　

○江苏巡抚恩寿奏、留防太湖水师巡警中营改用飞划。即名为飞划右营。下部知之。　　

</div>
    <div class="pagination">
<a href="清实录光绪朝实录_page1087.html">上一页</a><span>...</span><a href="清实录光绪朝实录_page1083.html">1083</a><a href="清实录光绪朝实录_page1084.html">1084</a><a href="清实录光绪朝实录_page1085.html">1085</a><a href="清实录光绪朝实录_page1086.html">1086</a><a href="清实录光绪朝实录_page1087.html">1087</a><span class="current-page">1088</span><a href="清实录光绪朝实录_page1089.html">1089</a><a href="清实录光绪朝实录_page1090.html">1090</a><a href="清实录光绪朝实录_page1091.html">1091</a><a href="清实录光绪朝实录_page1092.html">1092</a><a href="清实录光绪朝实录_page1093.html">1093</a><span>...</span><a href="清实录光绪朝实录_page1089.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
