<!DOCTYPE html>
<html>
 <head>
  <meta charset="utf-8"/>
  <title>
   清实录乾隆朝实录 - 第 431 页/共 1860 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录乾隆朝实录 - 第 431 页/共 1860 页
  </h1>
  <div class="content">
   ○以户部侍郎舒赫德、为正蓝旗汉军都统。　　

○领侍卫内大臣伯伊勒慎故、遣果亲王允礼赐奠。并赏银一千两。　　

○辛酉。以镶红旗蒙古副都统公丰安、镶黄旗满洲副都统公永谦、对调。　　

○壬戌。上至观德殿。大祭大行皇后。是日、妃嫔宫人皆除服。众皆除服。　　

○谕、革职提督许仕盛、著发往军台效力。　　

○谕军机大臣等、朕因山东灾民。待赈急迫。特命高斌、即赴东省。会同刘统勋、逐一查办。讷亲事竣回京时。经过山东。亦令查看地方情形。应如何办理之处。详悉指示阿里衮、令其会同钦差。作速查办。可再传谕讷亲、高斌、不必因皇后之事。急急奔赴来京。现今已过二十七日穿孝之期。即使赶至京中。亦属无事。查赈事关紧要。朕时刻廑念。若能遵照前旨。诸务妥办。无令灾黎失所。其慰朕心者更多。伊等办赈完竣。约于百日之内、回至京中。尚不为迟。　　

○又谕、据大学士公讷亲奏称、福建老官斋贼众、起事信息。先因布客路遇贼众抢劫。至府禀报。知府尚不肯信。经布客出具如虚愿甘治罪认状。方同护镇会商。派拨弁兵。前往搜捕。而该护镇等所报、则以先据塘兵探知贼情。未免系地方官掩饰之处。已将所闻札致该督。令其查察办理等语。今览喀尔吉善所奏之摺。但云塘兵布客之风闻。未将勒出甘状之处叙明。地方有此等事件。必待禀报而后闻知。其平时之疎纵废弛。已不堪问。及至布客奔诉之时。尚不听信。必责令出结。始肯会商。是其视地方事务。全不为意。看此情形。明系不能觉察于前。又复掩饰于后。可传谕喀尔吉善、令其将从前禀报时、实在情节。查明奏闻。　　

○又谕、据喀尔吉善奏称、瓯、建、二县老官斋奸民聚众谋逆一案。已经陆续擒捕审结。乃又有匪犯谢隆、梁元法等。伪造总督委牌。雕刻假印。阴谋煽惑。希图复炽。观此。则奸徒之固结。愍不畏死。实乃德不能感。威不能制。何闽省人心风俗。败坏一至于此。可传谕喀尔吉善、此案务须严行访缉。竭力擒捕。痛绝根株。以绝后患。不但首恶、不可漏网。但奸匪余孽、有一二人存留。即如遗蝗蝻种。深迷地方之害。现办案内流徒之犯。一面具题。一面即行发配。勿令聚集多人。以致别生事端。并传谕喀尔吉善、嗣后遇有此等聚众拒捕之案。管兵擒捕时。除首恶要犯、须严审根究者。当存其活口。其余逆党。即多戮数人。亦使奸徒、知所畏惧。不特孽由自作。亦除暴安良。理当如是。且免生灵被其诱惑于前。受其荼毒于后。所诛者少。所全者大也。至谓查拏奸匪。恐人心惊疑。非安全之道。在寻常抚字。固自不可惊扰。若地方奸匪。早除一日。即早安静一日。不得虑其惊疑。不行办理。转成姑息之风。一并传谕知之。　　

○军机大臣等奏、额驸策凌奏称、喀尔喀头等台吉达什丕勒、严饬伊属。将青州脱逃之额鲁特达什哈、留心擒获。甚属可嘉。应请将达什丕勒、纪录二次。其可否赏戴花翎之处。出自皇上天恩。四等台吉孟克、遵奉访查。于布拉罕地方。将达什哈拏获。亦属可嘉。应请照额驸策凌所奏、赏给糚缎一疋。官用缎一疋。布四疋外。仍令加赏一分。兵丁齐巴克等四人。亦请照所奏、各赏给布四疋外。再加赏官用缎各一疋。得旨、达什丕勒、著戴翎。再著赏糚缎二疋。官用缎二疋。余依议。　　

○以直隶布政使辰垣、江苏布政使朱一蜚、对调。　　

○癸亥。谕、向来妃嫔薨逝后。将册宝均交广储司收贮。嗣后将皇贵妃以上、应交册宝。照常收贮外。贵妃以下、应交册宝。俟交出后。内务府大臣奏交造办处。　　

○又谕、额鲁特达什哈、自青州脱逃。直至喀尔喀游牧布拉罕地方。其所经由内地甚远。沿途州、县、安设里甲。原为稽察不肖匪类。今以面生蒙古。任其潜逃。竟漫无觉察。则山东、直隶、等处地方官员。平日因循苟且。虽有缉拏奸匪之责。并不实力奉行可知。达什哈、俟拏解到京。其由何路经行出口之处。交军机大臣审明后。即行正法外。其沿途地方官员。俱著查明议处。寻解到审讯。军机大臣等奏、臣等讯达什哈、据称因不能受青州炎热。欲逃往喀尔喀糊口。并无一人主使。再脱逃时。系由青州西北边墙阙处出口。实不知经由内地地名等语。查达什哈、系准噶尔贼人。前从边上被获时。即应正法。因其投诚前来。安插青州。乃不思感戴。辄行逃回。情甚可恶。应请将达什哈、交刑部即行正法。再达什哈、虽供称由青州西北边墙阙处出口。不知内地地名。青州西北。系山东、直隶、山西、地方。应令该督抚查参。以为承缉不力者戒。得旨、达什哈、著即处斩。其逃走经由地方。不行查拏官员。均应议处。但既未供明内地路迳。若将三省官员。通行议处。未免株累。其地方官查议之处。著加恩宽免。至直隶、山东、山西、三省。督、抚、按察使、捕盗同知、通判等。平素漫不留心。著交部察议。　　

○谕军机大臣等、据完颜伟、沈廷芳等奏、四月初三日。济宁、汶上、滋阳、邹县、嘉祥、金乡、鱼台、等州县。同时得雨。沾足深透。当此灾伤待泽之时。蒙上天垂佑。大沛甘霖。为之额手感颂。但必须及时布种。方不虚此恩施。可传谕高斌、刘统勋、阿里衮、就得雨州县。通行晓示。其有力者、令其自出赀本。乘此膏润。播植田禾。俾知将来丰稔可期。以待秋获。其无力者、则酌量借给耔种。以资耕作。务须善为劝谕。使共知勤力。以待丰收。庶于地方有济。但借种之例一开。无论有力无力。纷纷告借。不可不为区别。以杜滥冒。且灾黎不知远计。一遇耔粒到手。恐即用以糊口。而田亩仍复抛荒。即将来雨旸时若。西成亦无可望。全在经画得宜。斯卜仓箱有庆。一并传谕高斌等。善为留心斟酌办理。仰体昊苍怜恤灾氓之意。以副朕无使一夫失所之心。　　

○甲子。周月致祭大行皇后。上至观德殿奠酒。　　

○谕、四川大金川军务。历时许久。尚未就绪。总督张广泗、历练军情。尚书班第、专办筹饷。现在竭力办理。各省官兵亦已调集。但此番狡寇。负固猖獗。非寻常小丑可比。应特遣重臣前往。提挈纲领。相机商度。乘时策励。则军声振而士气一。及锋而用。可期迅奏肤功。大学士公讷亲、浙省查审事竣。原令就便查看山东赈务。今思军机尤为紧要。讷亲著即速来京。给与经略大臣印信。驰驿前往。经略四川军务。　　

○又谕、大学士讷亲、现命往四川经略军务。往返需时。内阁满洲大学士办事人少。著尚书傅恒、协办大学士事务。阿克敦、著解退大学士。讷亲未回京之前。吏部事务、亦著傅恒兼管。其兵部尚书事务、著哈达哈署理。兵部侍郎事务、著舒赫德兼理。　　

○又谕、向来遇朕巡幸。凡月选之文员内。通判、州、县、等官。武员内。八旗护军校、骁骑校、及外省送到之补放水手官骁骑校、年满千总。俱令在京总理王、大学士、验看。今因皇后服制。此两月内。吏兵二部。暨八旗应行引见之前项人员。即照巡行之例。令军机大臣会同该部旗验看奏闻。其余应行引见人员。该部旗照例即行带领引见。毋致沉搁政务。　　

○又谕、向来各衙门京堂员缺。屡经酌定。其中仍不免于参差。如佥都御史、右通政、则有汉而无满员。左参议、则满员有二。而无右参议。大理寺少卿、少詹事、则满一缺。汉二缺。太仆寺少卿、则满二缺。国子监司业、则满三缺。汉员俱止一缺。于官制均未允协。今既新定会典。以上参错不齐各员缺。应作何裁改更正之处。著该部定议具奏。　　

○谕军机大臣等、据班第奏报大金川现在情形。请特遣重臣、能谙练机宜、识见在张广泗之上者。前往料理。所见甚是。此番驻师日久。兵气不扬。将士懈怠。现在各省调拨官兵。云集川省。张广泗一人。未能独任。且自张兴覆没以后。益加愤懑。其抚驭将弁。亦未能恩威并著。若令班第协同参赞。其力量识见物望。均不能胜此重任。张广泗亦未必倾心信服。看来此事。惟大学士讷亲前往经略。相机调度。控制全师。其威略足以慑服张广泗。而军中将士。亦必振刷归向。上下一心。从前疲玩之习。可以焕然改观。成克期进取之效。即后此之善后机宜。亦可一手办理。抒朕西顾之忧。已明降谕旨。令讷亲前往经略四川军务。著再行传谕讷亲。东省现有高斌、刘统勋、会同阿里衮办理。自可无误。讷亲至山东时。不必遵前旨查勘。著即速来京。所有起身时。一切应行豫备之处。已赏给内库银两。令伊家中先期制备。伊到京时。不过一日、即可起程。至应行派往听候调遣人员。亦俱已派出。恐途中驿马。难于应付。已令先赴川省听候。一并传谕知之。　　

○又谕、金川逆酋不法。朕命张广泗统师进剿。深入蛮荒。一切经营控制。可谓殚竭心力。伊在黔时。上下一心。苗民安辑。乃自到川以来。王师久驻。尚未奏凯。揆厥所由。皆缘瞻对用兵之后。川省将弁兵丁。习于欺朦怯懦。以致士气不振。不能速奏肤功。张广泗急于告捷。竭力董率。在营将士。因其督责过严。未免人怀怨望。此种情形。皆属军营所有之事。朕思金川大肆猖獗。固非寻常小丑可比。且各省大兵云集。控驭调度。祇资一人独任。恐精力亦有所不逮。是以命大学士公讷亲、前往经略。统领禁军。及各营将士。以壮声援。俾军令肃而士气奋。委靡退缩之习。不敢复萌于中。而张广泗又得专意征剿。省一分筹度之心。即加一分进取之力。庶几事克有济。目下徵兵已至。刻期进讨。如讷亲到时。尚在征剿金川。正可资其威略。歼灭丑类。可传谕张广泗、诸凡同心协力。务期早得渠魅。速殄群丑。俾番蛮慑服。咸知向化。一劳永逸。以纾朕西顾之忧。　　

○军机大臣等奏、本年三月内。据署定边副将军参赞大臣塔尔玛善奏称、准噶尔乌梁海扎卜等五人。擅入额尔逊边卡探亲。经守卡侍卫等晓谕回巢。奉旨于夷使来时。明白谕知。今夷使来京。应遵旨谕令归告台吉。将此等乌梁海、严加约束。不致日后滋事。以成永好。随交尚书海望等。传谕来使唵集。据唵集等禀称。此等乌梁海住处。离台吉甚远。不能知悉。乞将名姓、何人属下。擅入何处边卡之处。明白开载。交我等归告台吉。严加惩治。报闻。　　

○以工部侍郎尹会一、为吏部侍郎。仍留江苏学政。以左副都御史何国宗、为工部侍郎。　　

○蠲缓江苏常熟、昭文、上海、南汇、江阴、靖江、太仓、镇洋、嘉定、宝山、崇明、通州、苏州、太仓、镇海、金山、等十六州、县卫。十二年潮灾。上元、江宁、句容、六合、丹徒、丹阳、泰州、江都、甘泉、仪徵、兴化、扬州、镇江、等十四州、县、卫。十二年旱灾额赋。及应徵新旧钱粮漕粮漕项有差。　　

○旌表守正捐躯之直隶蠡县民吴起发妻董氏。　　

○乙丑。上诣皇太后宫问安。　　

○御乾清宫。赐准噶尔来使茶。并颁赏策妄多尔济那木扎勒、糚缎、蟒缎、漳绒、及玻璃磁器等如例。　　

○谕、据喀尔吉善等奏称、福建福安县知县员缺。系疲难二项。应归部选之缺。但该县山海交错。民俗未淳。亟须整理化导。请将此缺暂留在外。拣选贤能之员、题请调补等语。地方既须整顿。即应拣选贤员附摺奏请。若俟奏准之后。再行拣补。势必悬缺久待。于地方未见有益。喀尔吉善等办理此事。殊未妥协。所奏福安县员缺。准其暂留在外。于属员内拣选题补。该部即遵谕行。　　

○又谕、大学士讷亲前往金川军营。著军机处行走监察御史马璟、主事兼佐领常亮、随往。照侍卫例、赏给整装银两。给与驿马。　　

○谕军机大臣等、山东灾黎。嗷嗷待赈。朕心日夜焦劳。广为咨访。闻该省运到米石虽多。而灾民赴城领赈。往返路远。守候需时。领赈到手。已耗费大半。其妇女老弱、力不能赴者。并无从得米。不觉为之恻然。可传谕高斌、刘统勋、阿里衮等。悉心筹画。作何设法。委员分散各乡。令得就近赴领。断不可惜劳。使灾黎不能均沾实惠。且东省灾伤极重。其办理之处。不可拘照常例。务竭力拯救。以济阻饥之众。且前据沈廷芳等奏、济宁等处。已得透雨。可以耕作。今又闻雨泽尚未沾足。不知近日曾否得雨。及通省何处缺雨。并雨泽多少之处。高斌等一并详悉确实查明具奏。寻奏、山东通省。三月二十一日得雨后。四月初三四五等日。又普得雨。目前麦田将收。秋禾遍种。地方大有起色。至运到米。臣等现饬委兖沂曹道吴士功。亲往水次督催调剂。计算远近。有力者、令领帑自运。无力者、运到分散并行知分查兖、沂、曹、泰、等处之御史赵青藜、沈廷芳、就近体察如有应行事宜。即与道府等酌量变通。务使阻饥之众。早得口食。得旨、览奏稍慰。　　

○又谕、近因建造泰陵一带行宫。三和奏将涿州入官房屋。择其木料之可用者。拆徙应用。因思入官房屋。似此木料可用者。直隶地方自属应有。与其置之闲旷。任其朽腐。不若拆改备用。尚不致于废弃。可传谕那苏图、将此等入官房屋内。如有木料坚巨、可资改作者。查明数目具奏。交与三和、以备一切工程之用。　　

○调户部尚书梁诗正、为兵部尚书。以吏部侍郎蒋溥、为户部尚书。刑部右侍郎兆惠、内阁学士庄有恭、并置户部侍郎事务。礼部侍郎邓钟岳休致。起前任礼部右侍郎秦蕙田、为左侍郎。　　

○蠲免江苏山阳、阜宁、清河、桃源、安东、铜山、丰县、沛县、萧县、砀山、邳州、宿迁、睢宁、海州、沭阳、赣榆、大河、徐州、等十八州、县、卫、所。十二年被灾额赋。并阜宁、桃源、安东、邳州、睢宁、大河、等六州、县、卫。漕粮漕项有差。　　

○丙寅。上诣皇太后宫问安。　　

○谕军机大臣等、浙江罗柴氏、控告陈学愈逼死三命一案。闻陈学愈等。于抚、臬、道、府、幕宾、书役。处处勾结。纳贿营求。风声昭著。前曾交大学士讷亲、确实查明。今讷亲已经略川省军务。不及办理。著传谕巡抚方观承、将此案彻底清查。其如何纳贿钻营。通同照应舞弊之处。逐一研究奏闻。再闻罗柴氏、来京控告之时。都察院堂官、不肯为之奏闻查办。俱有瞻徇情节。人言藉藉。因传询盛安、据称吊卷之言。发于刘统勋。刘统勋现在奉差。无从质询。著将盛安回奏之摺。一并抄寄该抚。令其留心查办。据实奏闻。　　

○又谕、雅尔图奏明查出仓场书役陋规。此等俱系向来私费。日久相沿。几为成例。若听其需索无厌。必至弊窦滋生。自应查明酌办。但书吏下役。陋例相承。或有资以应用养赡之处。若尽为搜剔。又不免太苛。转非政体。现据雅尔图奏称、于所开各项内。应留应革。斟酌办理等语。是此等陋规。俱已量行分别裁减。俾私例和盘托出。予以限制。嗣后不得稍逾。概不容其任意勒索。亦不必过为苛求。可传谕雅尔图知之。　　

○赐准噶尔使臣唵集等缎、布、银、冠、服、有差。　　

○丁卯。上诣皇太后宫问安。　　

○诣雍和宫行礼。　　

○至观德殿大行皇后梓宫前奠酒。　　

○谕、户部事务。头绪繁多。尚书蒋漙、著专办部务。不必兼军机处行走。吏部尚书陈大受、著在军机处行走。　　

○军机大臣等奏、定例准噶尔来京贸易。不过二百人。肃州贸易。不过百人。嗣后入京途远。准其前赴肃州。并准两年中贸易一次。仍以百人为率。今来使唵集等奏恳肃州贸易人数不敷。乞准增一百名。每年贸易一次臣等酌议、肃州贸易准增百人。其所请每年贸易一次应不准行从之。　　

○旌表守正捐躯之江苏泰兴县民殷遇爵妻张氏。　　

○戊辰上至曹八里屯临奠悼敏皇子。　　

○诣安佑宫行礼。　　

○幸圆明园　　

○谕、从前派往赡对军前之大臣、侍卫、执事人、兵丁等。并未效力。今因金川用兵。命大学士讷亲、为经略总理军营一切事务。仍派内大臣班第、及从前所派侍卫、执事人、兵丁等。驰驿前赴军营。听公讷亲指示。效力赎罪。并派护军统领赛音图、乌尔登、法酬、御前三等侍卫钟秋、乾清门三等侍卫瑚西、前往。亦听讷亲指示。以教训约束绿旗官兵。前次所派人员内。如有患病事故、不能前去者。著军机大臣等另行选派。此所派人员。仍照前例。分作三次。令其陆续起程。　　

大清高宗法天隆运至诚先觉体元立极敷文奋武孝慈神圣纯皇帝实录卷之三百十二


大清高宗法天隆运至诚先觉体元立极敷文奋武孝慈神圣纯皇帝实录卷之三百十三　　

监修总裁官经筵讲官太子太傅文渊阁大学士文渊阁领阁事领侍卫内大臣稽察钦奉上谕事件处管理吏部理藩院事务正黄旗满洲都统世袭骑都尉
  </div>
  <div class="pagination">
   <a href="清实录乾隆朝实录_page430.html">
    上一页
   </a>
   <span>
    ...
   </span>
   <a href="清实录乾隆朝实录_page426.html">
    426
   </a>
   <a href="清实录乾隆朝实录_page427.html">
    427
   </a>
   <a href="清实录乾隆朝实录_page428.html">
    428
   </a>
   <a href="清实录乾隆朝实录_page429.html">
    429
   </a>
   <a href="清实录乾隆朝实录_page430.html">
    430
   </a>
   <span class="current-page">
    431
   </span>
   <a href="清实录乾隆朝实录_page432.html">
    432
   </a>
   <a href="清实录乾隆朝实录_page433.html">
    433
   </a>
   <a href="清实录乾隆朝实录_page434.html">
    434
   </a>
   <a href="清实录乾隆朝实录_page435.html">
    435
   </a>
   <a href="清实录乾隆朝实录_page436.html">
    436
   </a>
   <span>
    ...
   </span>
   <a href="清实录乾隆朝实录_page432.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
