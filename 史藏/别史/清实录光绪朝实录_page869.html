<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 869 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 869 页/共 1316 页</h1>
    <div class="content">
○以工部左侍郎许景澄、兼署礼部右侍郎。现月　　

○兵部左侍郎杨颐赏假修墓。以吏部右侍郎徐会沣、兼署兵部左侍郎。现月　　

○以詹事府右庶子陈秉和、署顺天府府尹。现月　　

○戊戌。谕内阁、本年十一月初十日冬至。圜丘大祀。朕本应亲诣行礼。惟念祀典隆重。应行礼节。理宜恪恭将事。现在朕躬服药调理。步履未能如常。恐届期勉强从事。转不足以昭诚敬。著遣顺承郡王讷勒赫恭代行礼。现月　　

○谕军机大臣等、各省地丁关税厘金等项。皆关系国家度支。丝毫不容弊混。近来时事孔棘。尤不得不豫筹储积。以备不时之需。惟岁入之款。国有常经。额外加徵。岂忍出此。祇有剔除中饱。裁节糜费。事事核实。乃为理财之大要。各省督抚。身受朝廷重寄。自当体念时艰。悉心综核。毋令不肖官吏。任意侵渔。道府州县。同受国恩。皆当以国计民生为重。共矢天良。奉公洁己。至于各局所委员。尤宜认真核实裁汰。以杜滥支。总之减一分耗费。即裕一分正供。分宵旰之焦思。俾缓急之有备。不得不于尔大小臣工。有厚望焉。将此通谕知之。现月　　

○又谕、近闻各省米价日昂。京城市面亦异常翔贵。及细察各处收成。固有歉薄之区。丰收省分亦属不少。何以米贵若此。食为民天。不可不豫为之计。向来徵收漕粮省分。弊端百出。官吏浮收。劣绅包揽。甚至捏报灾荒。请蠲请缓。转致起运米数。多不足额。嗣后各督抚通饬有漕州县＜目辟＞行＜匧心＞口＜韦未＞＜夗贝＞所各员弁。务将漕务种种积弊。认真剔除。尤不准任意折色。致启侵蚀中饱之渐。总期按年全漕起运。不准稍有短少。以重仓储而裕民食。将此各谕令知之。现月　　

○又谕、有人奏、奉天辽阳州旗人张桃林谋杀胞兄一案。署知州凤鸣、得贿消弭。该将军查办此案。朦胧掩饰。意存袒护等语。又片奏、开原县知县郑锡华、性耽安逸。积案甚多。于关涉旗地案件。并不照章详明户部。会同城守尉办理等语。著依克唐阿一并确查具奏。毋许徇庇回护。原片均著钞给阅看。将此谕令知之。寻奏、遵查知州凤鸣等被倢■＜曰融＞

■＜石木＞各款。均无确据。报闻。　　

○又谕、有人奏、知县贪黩殃民请饬查办一摺。据称四川綦江县知县瞿朝宗、赃款甚多。至有因而酿命者。而于盗案灾情又复膜视等语。著奎俊按照所倢■＜曰融＞■＜石木＞各节。确切查明据实具奏。原摺著钞给阅看。将此谕令知之。寻奏、遵查知县瞿朝宗尚无贪黩劣奣＜虘阝＞亦。及玩盗讳灾情事。惟于门丁书吏。毫无约束。实属昏瞆糊涂。应请即行革职。以示惩儆。得旨、瞿朝宗著即行革职。　　

○河南巡抚刘树堂奏、豫省银价渐贵。各州县徵收丁漕。请仍照前奏免议核减。允之。　　

○以伪造印票藉行诓骗。革贵州守备易朝端职。摺包　　

○己亥。谕内阁、钦奉慈禧端佑康颐昭豫庄诚寿恭钦献崇熙皇太后懿旨。户部奏、请将京外文武各员俸廉。照案再行接扣一年等语。文武官员所得廉俸。藉以养赡身家。若将核扣三成之案。视为成例。逐年接扣。实不足以示体恤。该部所请将京官文职四品以上武职三品以上俸银。外官文职州县以上武职参游以上养廉。再行接扣一年之处。著毋庸议。现月　　

○谕军机大臣等、户部奏、豫拨来年京饷一摺。历届京饷。均系年前豫拨。光绪二十五年京饷。该部拟在地丁盐课等款内指拨银七百万两。请饬各该省关。于来年分批起解等语。京饷关系紧要。现经该部就各省关情形。酌量指拨。自应遵照奏定数目。源源报解。以应要需。著该将军督抚监督等。务于接到部文后。分批赶解。限于来年五月前解到一半。十二月初闲全数解清。不准截留改拨。藉词延误。傥届期不到。即著该部照奏定章程。指名严倢■＜曰融＞■＜石木＞。原单著钞给阅看。另片奏、光绪二十五年内务府经费。拟拨盐课茶税等款共银六十万两。请饬依限完解等语。除内务府应还部库垫收银四万四千五百余两。应由指拨九江关常税款内匀解部库外。下余银五十五万五千四百余两。著该将军督抚监督等。务于明年开印后。陆续径解内务府交纳。仍限六月前解到一半。十二月初闲埽数解清。不准稍有蒂欠。原片单并著钞给阅看。将此由五百里谕知福州将军。直隶、两江、湖广、闽浙、两广、四川、江苏、安徽、江西、浙江、湖北、湖南、山东、山西、河南、广东各督抚、并传谕粤海关、淮安关各监督。知之。现月　　

○又谕、户部奏、豫拨筹备饷需一摺。据称己亥年筹备饷需。共指拨银二百万两。请饬依限报解等语。此项饷银。关系紧要。著该将军督抚监督等。按照指拨银数。于来年四月前解到一半。十月内全数解清。毋稍迟逾。原摺单均著钞给阅看。将此由四百里谕知福州将军、两江、湖广、闽浙、两广、江苏、安徽、江西、浙江、湖北、广东各省督抚、并传谕粤海关监督知之。现月　　

○又谕、邓华熙奏、安徽省凤颍泗等属重遭荒歉。请酌拨漕粮赈济一摺。近因京城米价翔贵。特谕令各督抚将漕务积弊。认真整顿。按年全漕起运。不得率行请蠲请缓。以重仓储。安徽凤颍泗三属。上年被水成灾。晶■宜经拨款赈抚。兹复据奏本年重遭荒歉情形。皖省连年告灾。总由该地方官等、平时毫无筹备。以致饥馑晶■宜见。盖藏多虚。至赈抚所需。徒恃有截漕成案。空言呼吁。以为民请命为词。朝廷轸念民依。当此灾黎待哺。需款孔殷。岂忍稍存膜视。所有凤颍泗三属被灾之处。著户部拨给银八万两。由该抚分别灾区。核实散放。其余应需工赈。仍著督率官绅。就地劝办。并将积谷备荒各事宜。妥筹办理。务期有备无患。以恤民艰。所请拨漕之处。著毋庸议。将此谕令知之。现月　　

○又谕、候选道员王修植、严复、均屡经被人倢■＜曰融＞■＜石木＞劾。谓在报馆秉笔等事。此等情形。虽无实据。但既有人指摘。当非无因。该二员均在北洋差委。著裕禄随时察看。详慎委用。总之朝廷因材任使。一秉大公。亦不能以无据之词。遽加黜陟。该员等、自当有则改之。无则加勉。慎守官箴。毋致动遭物议。乃为自全之道。将此谕令知之。现

月

　　

○先是委散秩大臣铭勋奏、请将台磺弛禁。下总理各国事务衙门议。至是奏称、台磺弛禁一事。如果有裨度支。原可稍资挹注。惟洋磺不能入口。载在约章。现台地既归日本。台矿即属洋磺。一经弛禁。各国磺斤。势必纷纷贩运。其弊不可胜言。所请试办官磺局在京销售之处。应毋庸议。从之。　　

○直隶总督裕禄奏、查明直隶保甲。现已一律举办。得旨、著限两个月。将办理成效如何。据实具奏。毋得徒托空言。随手　　

○以正白旗满州副都统果勒敏为马兰镇总兵官。兼总管内务府大臣。现月　　

○以督办漕务认真整顿。予甘肃按察使前山东督粮道桂春优叙。现月　　

○庚子。协办大学士孙家鼐奏、开办京师大学堂。报闻。

随手

　　

○安徽巡抚邓华熙奏、遵陈筹办团练保甲情形。得旨、即著切实办理。毋得日久生懈。徒托空言。　　

○又奏、遵旨并饷练队。下部知之。　　

○又奏、遵旨筹设武备学堂情形。又奏、安徽候补知州彭名保创制传声器。请定专利年限。均下所司知之。　　

○调镶蓝旗护军统领恩普、为正黄旗护军统领。以正白旗汉军副都统定昌为镶蓝旗护军统领。明发　　

○调镶蓝旗满洲副都统崇光、为正白旗满洲副都统。镶黄旗蒙古副都统载瀛为镶蓝旗满洲副都统。以科尔沁辅国公那苏图为镶黄旗蒙古副都统。明发　　

○以战功卓著。予故直隶通永镇总兵贾起胜、照军营病故例优恤。事迹宣付史馆立传。并附祀湖南提督周盛波、周盛传专祠。摺包　　

○辛丑。朱笔谕内阁、翁同和授读以来。辅导无方。从未将经史大义。凯切敷陈。但以怡情适性之书画古玩等物。不时陈说。往往巧借事端。刺探朕意。至甲午中东之役。主战主和。甚至议及迁避。信口侈陈。任意怂涌■心。办理诸务。种种乖谬。以致不可收拾。今春力陈变法。密保康有为。谓其才胜伊百倍。意在举国以听。朕以时局艰难。亟图自强。于变法一事。不惮屈己以从。乃康有为乘变法之际。阴行其悖逆之谋。是翁同和滥保匪人。已属罪无可逭。其余陈奏重大事件。朕闲有驳诘。翁同敛辄怫然不悦。恫喝要挟。无所不至。词色甚为狂悖。其任性跋扈情形。事后追维。殊堪痛恨。前令其开缺回籍。实不足以蔽辜。翁同和著即行革职。永不叙用。交地方官严加管束。不准滋生事端。以为大臣居心险诈者戒。现月　　

○又谕、开缺巡抚吴大澂、居心狡诈。言大而夸。遇事粉饰。声名恶劣。著革职永不叙用。现月　　

○谕军机大臣等、电寄王之春、电悉。办理余蛮子一案。该藩司责无旁贷。所有交铎受抚。紧要机宜。一面禀知川督。仍著随时电奏候旨。以期迅速。电寄　　

○甘肃提督董福祥奏、所部各营。遵于蓟州一带驻扎。具报到防日期。得旨、仍著严饬各营。认真训练。随时约束勇丁。不得滋生事端。以肃军律。摺包　　

○以山东济阳县桑家渡河工合龙。开复曹州镇总兵崔廷桂、道员丁达意处分。摺包　　

○蠲缓直隶武清、蓟、霸、保定、大城、东安、宛平、安、高阳、献、天津、静海、丰润、玉田、饶阳、甯河、文安、永清、清苑、雄、永年、青、武强、宝坻、滦、乐亭、安肃、定兴、新城、蠡、河闲、任邱、沧、南皮、盐山、无极、南和、唐山、平乡、任、邯战、肥乡、曲周、广平、鸡泽、元城、大名、南乐、深、四十九州县被水村庄钱粮旗租粮赋。其间东明、长垣、滨河三州县粮赋。并蠲缓。现月　　

○壬寅。谕军机大臣等、逆匪康有为等、煽乱远遁。朝廷宽大为怀。不肯概行株连。惟近闻该逆等仍复往来各处。结党蓄谋。肆意簧鼓。为人心风俗之害。未便任其幸逃法网。著沿江沿海各督抚。随时严密查拏。毋稍松劲。康有为、梁启超、王照等、罪大恶极。均应按名弋获。朝廷不惜破格之赏以待有功。其胆敢附和邪说。显与该逆等结为党与之徒。一经访拏确实。亦应一并严拏惩办。以遏乱萌而肃法纪。将此由六百里各密谕知之。现月　　

○又谕、都察院代奏、江苏候补府经历赵钜弼条陈广开沟洫用弭河患一摺。据称山东黄河。溃决日增。欲消其患。当以旁浚减河。先分水势。并多开沟洫。散其水力等语。所奏是否可行。著李鸿章等体察情形。奏明办理。原呈著摘钞并图给与阅看。将此各谕令知之。现月　　

○又谕、湖南地方紧要。伏莽在在堪虞。练兵最为急务。著毓贤到任后。会商俞廉三挑选丁壮。精练劲旅一枝。以资弹压。所需饷项。即著就该省筹画。应练新军若干。即以节省各项腾出饷数若干为准。该藩司任事勇往。务当与俞廉三妥筹。切实办理。仍将筹办情形。随时专摺具奏。将此谕令知之。现

月

　　

○又谕、电寄李盛铎。闻康有为、梁启超、王照诸逆。现在遁奣＜虘阝＞亦日本。有无其事。该逆等日久稽诛。虑有后患。如果实在日本。应即妥为设法密速办理。总期不动声色。不露形奣＜虘阝＞亦。豫杜日人藉口。斯为妥善。果能得手。朝廷亦不惜重赏也。该大臣世受国恩。明敏练事。尚其妥筹密复。以慰廑系。见经电谕知之。电寄　　

○河东河道总督任道镕奏、遵查河工岁款。俱系实销。检讨桂坫条陈所称实销不及二三。自系传闻之误。得旨、仍应随时体察情形。核实撙节。　　

○又奏、河东各官计典。请缓至来年办理。从之。　　

○以报效铁路钜款。予直隶昌黎县四品封职赵天奎优叙。　　

○癸卯。谕军机大臣等、有人奏、湖北安陆府各属县滨临汉水。向恃河堤保＜目辟＞行＜匧心＞口＜韦未＞＜夗贝＞。该府属新河口地方。自咸丰年闲。抽取船厘。每年约收一万三四千串。曾经奏准。专为钟祥县堤工之用。惟下游京山天门等县堤工。亦宜兼顾。请饬详定章程。将钟堤岁修余款。酌拨择修京山天门等县之堤等语。著张之洞体察情形。妥筹办理。原片著钞给阅看。将此谕令知之。现月　　

○又谕、胡燏棻奏、覆估永定门石路暨修京城东江米巷街道沟渠各摺片。著即责成该侍郎办理。另摺奏、驰直山海关外查勘铁路工程等语。著于二十四日呈递膳牌。豫备召见。现月　　

○督办铁路事务候补侍郎胡燏棻奏、铁路须有煤铁各矿相辅。始能持久。热河南票地方煤矿。质坚层厚。拟与英商汇丰银行合股办理。允之。摺包　　

○盛京将军依克唐阿奏、奉吉两省边境驻防。足敷巡缉。拟请暂停会哨。报闻。摺包　　
</div>
    <div class="pagination">
<a href="清实录光绪朝实录_page868.html">上一页</a><span>...</span><a href="清实录光绪朝实录_page864.html">864</a><a href="清实录光绪朝实录_page865.html">865</a><a href="清实录光绪朝实录_page866.html">866</a><a href="清实录光绪朝实录_page867.html">867</a><a href="清实录光绪朝实录_page868.html">868</a><span class="current-page">869</span><a href="清实录光绪朝实录_page870.html">870</a><a href="清实录光绪朝实录_page871.html">871</a><a href="清实录光绪朝实录_page872.html">872</a><a href="清实录光绪朝实录_page873.html">873</a><a href="清实录光绪朝实录_page874.html">874</a><span>...</span><a href="清实录光绪朝实录_page870.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
