<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 663 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 663 页/共 681 页</h1>
    <div class="content">○甲戌。上驻跸高丽营。　　

○喀喇沁多罗额驸门都、来朝。　　

○乙亥。上驻跸喀布齐禄昂阿地方。　　

○丙子。上驻跸博洛和屯。　　

○赐来朝喀喇沁、科尔沁、巴林、喀尔喀、土默特、翁牛特、阿霸垓、敖汉、阿霸哈纳、阿禄科尔沁、王、贝勒、贝子、公、台吉等、银币鞍马有差。　　

○赏随围外藩官兵银两布疋有差。　　

○丁丑。吏部议覆、署理甘肃巡抚盛京户部侍郎花鄯疏参平凉府知府蒋兆龙才力不及、应照例降二级调用得上□日西边正值军务之时、地方不肖官员、或多有意规避、情愿降调、及离任回籍、又希图效力、复职者此辈不可不惩。蒋兆龙。著革职、永不叙用。自后凡有此等官员、俱著照此例议处。旌表直隶宁津县烈妇贾氏、烈性贞操、拒奸被戮。给银建坊如例。　　

○戊寅。上回驻热河行宫。　　

○云南贵州总督蒋陈锡、云南巡抚甘国璧、以都统武格、将军噶尔弼、从义木多起行、拨用四川云南二省粮饷、具摺陈奏。得上□日、蒋陈锡、甘国璧皆系地方大臣、云南进藏之兵。各项粮饷、应预先料理、如期运送。今蒋陈锡、甘国璧于粮饷之事并不留心料理、几至迟误。及大兵进藏之后、伊等方以运送米粮之事、缮摺奏闻。四川之米、若不到、云南之兵、从何就食。蒋陈锡、甘国璧、显然有误军机、俱著革职。令自备口粮、运米进藏。若迟误不能抵藏、即行正法。其云南贵州总督事务、著贵州提督张文焕署理。云南巡抚事务、著贵州布政使杨名时署理。贵州提督事务、著河南南阳总兵官张致署理。南阳总兵官事务、著河南巡抚杨宗义、于本省副将内拣选一人、题请署理。伊等俱著速行赴任。　　

○壬午。遣官祭。历代帝王。　　

○遣官祭城隍之神。　　

○振武将军傅尔丹疏言、臣领袭击官兵、至格尔厄尔格地方、有厄鲁特之人、闻大兵即至委弃帐房等物、四路逃散。臣等分兵进巢□刀、于七月二十一日追及之。共杀贼二百余人、擒寨桑贝肯等百余人、招降三百余人、并获马驼器械等物。又探知乌阑呼集尔地方、为厄鲁特屯聚耕种之所。臣亲督官兵践踏其地、并将贼所积粮草焚毁一空整队而回贼乘我师之尾、潜踪来犯。我师截击之贼复败遁。请将寨桑贝肯等、解送京师。得上□日、将军傅尔丹所奏著抄发京城传诸王文武大臣、公同看阅。　　

○免陕西甘肃所属会宁等一十七州县卫所、康熙五十八年分旱灾额赋有差。　　

○甲申。谕理藩院、朕巡视王默特、喀喇沁等旗分、见今年禾稼著霜微早、来年恐致米贵。应传谕伊等各旗分、务宜节省米粮、不得耗费。　　

○乙酉。以故续顺公沈熊照子沈之义袭爵。　　

○升翰林院侍读魏廷珍、为詹事府詹事。　　

○戊子。升都察院左副都御史杨柱、为盛京兵部侍郎。　　

○翁牛特多罗杜楞郡王和硕额驸苍津、喀喇沁多罗郡王和硕额驸伊达木扎卜、土默特多罗达尔汉贝勒和硕额驸阿喇卜坦等奏臣等所属旗分、因亢旱歉收、人口乏食、请借支仓米赈济、于丰收之日、如数交仓。得上□日、各旗分设仓贮米、原以备水旱赈济之用。从前苏尼特、阿霸垓等旗分荒旱之年朕曾令发帑赈济。其翁牛特等所属之人、朕视之均系一体该王贝勒等以此奏请、极合朕心。著即照所请行。如尚有不敷之处仍著再行陈奏。　　

○以阿霸哈纳故多罗贝勒索诺穆喇布坦叔纳木扎、袭爵。　　

○予故原任荆州将军达尔占、祭葬如例　　

○庚寅上自热河回銮。驻跸喀喇和屯。　　

○辛卯。孝慈高皇后忌辰。遣官祭福陵。　　

○升四川永宁道高其佩为四川按察使司按察使。　　

○工部等衙门议覆河道总督赵世显疏言、河标苇荡营兵、原令砍取苇柴以备工程之用今荡地淤垫、不产苇柴。苇荡营之弁兵虚糜俸饷请将此营裁去。其兵丁原系农民、即将荡地拨给、开垦输租至河工需用苇柴、有裁兵饷银一万八千余两、并荡地升科银两、可以购买备用于河工有益。应如所请、裁去苇荡。营千总二员、把总四员、及兵丁一千二百三十名。从之。　　

○漕运总督施世纶疏言、臣遵上□日查河南府孟津县、至陕州太阳渡、大小数十余滩、虽有纤路、高低不等、或在河之南、或在河之北。惟圪把窝、鱼林漆等处纤路、年久间有坍卸。其渑池以下水道、下水之船、可载粮三百余石。上水之船、载及其半。渑池以上、河高迅激、船可挽数十石。由砥柱至三门、神门本无纤路、若小舟乘东南风、犹或可上。鬼门水势汹涌、土人从未行舟。惟人门稍缓、石崖凿有纤路、路旁凿有方眼、又有石鼻。臣愚以为石鼻可穿铁索、方眼可装木限、援手助力、亦未可知。观此、则从前挽运之迹犹存、诚如圣谕。自陕州至西安府、河水平稳、俱有挽运路径。臣谨将河道水势、并纤路、绘图呈览下部知之。　　

○壬辰。上驻跸花峪沟。　　

○癸巳。上驻跸王家营。　　

○调正红旗汉军副都统伊尔哈岱、为镶红旗满洲副都统。　　

○升参领纪绶、为正红旗汉军副都统。　　

冬。十月。甲午朔。享太庙遣内大臣辅国公振衡行礼。　　

○遣官祭永陵、福陵、昭陵、暂安奉殿、孝陵、孝东陵、仁孝皇后、孝昭皇后、孝懿皇后陵。　　

○颁康熙六十年时宪历。　　

○上驻跸小营。　　

○琉球国中山王尚敬、遣陪臣向龙翼等进贡方物。宴赉如例。　　

○乙未。上驻跸两间房。　　

○丙申。上驻跸巴克什营。　　

○丁酉。上驻跸遥亭。　　

○戊戌。上驻跸罗家桥。　　

○己亥。上驻跸密云县。　　

○庚子。上驻跸怀柔县。　　

○辛丑。上驻跸汤泉。　　

○壬寅。上驻跸郑格庄。　　

○户部等衙门议覆、漕运总督施世纶遵上□日查奏、河南府至陕州之三门一带、河道挽运米谷、见在无可觅之船。请以河南府至陕州太阳渡三百余里、用车装运计期五日可到、每车可装谷八石、计谷二十石、需车价银四万三千七百五十两。自太阳渡至西安府党家马头、河水平稳、船只通行、水运为便。需运费银二万六千两。自党家马头至西安府仓二十里、又需车价银四千两。其贮谷口袋二十万余条、需价银三万两。共计银十万三千七百五十两。总于豫省支销、不令陕西接运。但运谷二十万石、止得十万之米、请令豫省、以二谷易一米起运、则运价可省其半。若虑米难久贮、请照例出陈易新。应如所请。得上□日依议。今□山戊不□河南歉收、又见往陕西赍送谷石、次年谷价、必致腾贵。著于河南省来年运京漕粮内、照数截留补还运往陕西谷石其余漕粮、亦停止运送京师。留河南收贮。　　

○授奉国将军吴尔德子杨阿为奉恩将军。　　

○癸卯。上回驻畅春园。　　

○喀尔喀泽卜尊丹巴胡土克图、土谢图汗遣使进九白年贡宴赉如例。　　

○甲辰。朝鲜国王李焞薨世子李昀、遣使奏闻、兼贡方物。得上□日、朝鲜国王李焞、袭封将五十载。自来伊国、从未有似此历爵年久者。且袭封以来、奉藩至为敬谨。进献方物极尽诚款、未尝稍懈。又防御伊国、边疆安静、克享太平。伊举国老幼、靡不感戴。具见事上恭顺、抚民慈爱、深为可嘉。忽闻患病溘逝、朕心不胜痛恻除遣大臣往唁外、其所贡礼物、著即交使臣带回、以示轸念之意。应得恤典、该部察例具奏。　　

○喀尔喀车臣汗、遣使进九白年贡。宴赉如例。　　

○丙午。以右春坊右中允蒋涟、为顺天武乡试正考官。翰林院检讨海宝、为副考官。　　

○戊申。谕大学士等、朕临御以来、凡事惟以实心行实政、务俾群黎均沾实惠。从未讳言灾伤、崇尚虚文。今□山戊不□江南、浙江、湖广等省大稔。豫省微觉歉收。朕已颁谕上

</div>
    <div class="pagination">
<a href="清实录康熙朝实录_page662.html">上一页</a><span>...</span><a href="清实录康熙朝实录_page658.html">658</a><a href="清实录康熙朝实录_page659.html">659</a><a href="清实录康熙朝实录_page660.html">660</a><a href="清实录康熙朝实录_page661.html">661</a><a href="清实录康熙朝实录_page662.html">662</a><span class="current-page">663</span><a href="清实录康熙朝实录_page664.html">664</a><a href="清实录康熙朝实录_page665.html">665</a><a href="清实录康熙朝实录_page666.html">666</a><a href="清实录康熙朝实录_page667.html">667</a><a href="清实录康熙朝实录_page668.html">668</a><span>...</span><a href="清实录康熙朝实录_page664.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
