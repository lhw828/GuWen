<!DOCTYPE html>
<html>
 <head>
  <meta charset="utf-8"/>
  <title>
   清实录乾隆朝实录 - 第 94 页/共 1860 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录乾隆朝实录 - 第 94 页/共 1860 页
  </h1>
  <div class="content">
   ○大学士鄂尔泰等遵旨议奏、察哈尔八旗总管兴德、苏鲁克总管觉和托、博泰、等会奏、商都达布逊诺尔、地方。请添设驼马一疏。牧厂添设马匹。原为滋生藩庶起见。若添骟马八千匹。于牧事无益。应减去二千匹。改添骒马二千匹。仍足八千匹之数。此外更添骟驼五百只。庶于牧事有济。再查扎萨克五处、盟会所存骟马二万六千余。骒马一万二千余。驼一千八百余。不无倒毙。而扎萨克蒙古管理官畜。亦属艰辛。今马厂议添驼马。与其派员另行采买。不若就伊现存马匹内领取牧放。更为两便。应令扎萨克挑取骟马六千匹。骒马八千匹。骟驼五百只。遴员于今秋送交觉和托、博泰、等收牧。如一时不能全交。俟明岁草盛时再行补送。又商都原属牧厂。今既称达布逊诺尔地方狭隘。应如所请。即于商都添设新厂。仍令觉和托等、查明旧厂基址设立。不得藉此侵占他人游牧。至旧厂人员。不能兼顾。请于旧设翼长一员外。更添设一员。牧长、牧夫、俱循例增补。亦应如所请。从之。　　

○礼部议准、湖南学政张仕遇疏请、将慈利县学额设廪生二十名内。拨出空廪六名。归于新设之永定县学。从之。　　

○命理藩院尚书纳延泰、在议政处行走。　　

○引见翰林院编修王峻等三十员。得旨。王峻、王兴吾、吴履泰、孙灏、柏谦、包祚永、张湄、朱续晫、杨二酉、陈仁、粱文山、程钟彦、记名以御史用。商盘、以知州用。　　

○甲午。户部议覆、直隶总督李卫疏称、张家口、及热河等处地粮。驮载艰难。请仍徵折色。以从民便。至关外积贮。亦可照内地买购。应如所请。从之。　　

○礼部议准、大学士仍管川狭总督查郎阿疏请、将西路死事官员兵丁。入昭忠祠致祭。桌子山、棋子山、二处官兵。亦请一体入祀。从之。　　

○工部议准、江南河道总督高斌疏称、运口天妃正越二闸之下。添建正越石闸四座。勘明清口以下。黄河两岸缕堤。惠济祠后堤。宽止数丈。外黄内河。与运道仅隔一线。形势最为险要。应将新添闸座。建于运河南堤之南。接天妃闸以下。取直另开新河一千余丈。比旧河较近六十余丈。则旧河中段。惠济祠后。逼近黄河窄狭之处。即可离开远隔。中建正闸二座。迤南旁开越河闸二座。即将旧运河之南堤。作为北堤。以挑新河之土。另筑南堤。则地基宽展。与建闸相宜。所有应筑应建各工。共需银二十万三千七百六十两有奇。又前明河臣潘季驯、河防一览书。载运口内、原有通济、福兴、清江、等闸。今天妃闸。原名惠济闸。其新建正二闸。应仍名通济。正三闸。仍名福兴。迤下清江浦之龙旺闸。仍名清江。其新建通济、福兴、二闸。应各添设闸官一员。旧设之广济闸。既经淤闭。另筑草坝。其原设闸官一员彻回。改为通济闸闸官。至福兴新设闸官员缺。照例于在工效力人员内拣补。从之。　　

○贵州总督张广泗疏请、以其子张极荫生。与亲弟张广汶承荫。允之。　　

○拨河南省乾隆二年分地丁余银。六万九千两有奇。为甘肃庄凉满兵饷银。从大学士仍管川狭总督查郎阿请也。　　

○引见翰林院编修赵青藜等二十三员。得旨。编修赵青藜、潘安礼、检讨邱玖华、胡定、张兰清、傅为詝、赵瓒、刘藻、范咸、廖必琦、陈其嵩、记名以御史用。　　

○乙未。户部议覆、直隶总督李卫疏称、雍正九年。奉旨将山东邱县五营村地方。寄庄地亩。二百四十八顷五十亩有奇。改归直隶广平县管辖。所有应徵漕米。直隶并无额运漕粮。请照磁州改归折徵之例。归入地粮项下徵解。应如所请。从之。　　

○又议准、山东巡抚法敏疏言、东省文武乡试。应需银两。向于香税内动支。今此项已经蠲免。请于本年解司地丁项下动用。从之。　　

○引见翰林院编修张麟锡等、二十一员。得旨、编修张麟锡、张孝□□呈、杨黼时、李清芳、邓时敏、倪师孟、检讨仲永檀、熊郢宣、沈廷芳、张汉、起居注主事马燝、记名以御史用。　　

○丙申。引见内阁侍读岱图等、六员。得旨。岱图、定长、罗庆、丹柱尔、柴潮生、中书科中书陈大玠、记名以御史用。　　

○以直隶马兰峪总兵永常为古北口堤督。　　

○丁酉上御勤政殿听政。　　

○赐卢沟桥龙王庙。御书扁曰永佑安澜。　　

○减安徽军田岁赋。谕、朕思惠养斯民之道。以轻徭薄赋为先。凡各省田粮。偶有些微偏重之处。悉已陆续查明豁免。以纾民力。今查得安徽所属怀远卫、军田十三顷。每亩徵银八分八厘零。又田二顷。每亩徵银六分二厘零。较之民田。未免稍重。著照蒙城县民田之例。每亩徵银二分一厘零。共免银九十八两八钱七分。又武平卫军田。五千二百九十一顷。每亩加徵银七厘三毫零。除现在请禁卫田之私典等事案内。每亩应留赡运银一厘七毫外。每亩著减去加徵银五厘五毫零。共免银二千九百六十二两六钱五分。该部即遵谕行文该督抚。从乾隆三年为始。永著为例。　　

○户部议覆、江苏巡抚杨永斌疏请、将昭文县薛家河地。划归通州管辖。其应徵漕粮。请留充兵饷。应如所请。从之。　　

○又议覆、大学士管川狭总督查郎阿、条奏常平仓平粜六事。一、设厂必于四乡分方。始免往返守候之患。一、新粜粮石。于本年秋收后买足。其二年以前出粜者。照所缺之数。分限买补。一、邻封购买粮石。最易滋弊。莫如各州县查有粮石富余之家。至市集不能即售者。即于市集未散之时。无人籴买之后。俱照时价收买。一、平粜概用米石。米少之州县。官为舂碾出粜。其价值亦应随时消长。一、出借仓粮。例应秋后徵还谷石。但狭省夏禾种麦者多。秋禾种粟谷者少。其愿于夏禾收成时、以一麦抵二谷者听。否则仍于秋后徵还谷石。一、赈济贵无遗滥。应于编查保甲时、确查极贫、次贫、注明户口册籍。临期查对支放。均应如所请。从之。　　

○又翰林院侍读吴应枚、为奉天府府尹。　　

大清高宗法天隆运至诚先觉体元立极敷文奋武孝慈神圣纯皇帝实录卷之六十六


大清高宗法天隆运至诚先觉体元立极敷文奋武孝慈神圣纯皇帝实录卷之六十七　　

监修总裁官经筵讲官太子太傅文渊阁大学士文渊阁领阁事领侍卫内大臣稽察钦奉上谕事件处管理吏部理藩院事务正黄旗满洲都统世袭骑都尉军功加七级随带加一级寻常加二级军功纪录一次臣庆桂总裁官经筵讲官太子太傅文

华殿大学士文渊阁领阁事稽察钦奉上谕事件处管理刑部户部三库事务世袭骑都尉军功加十九级随带加二级又加二级臣董诰内大臣户部尚书镶蓝旗满洲都统军功纪录五次寻常纪录十四次臣德瑛经筵讲官太子少保工部尚书纪录六次臣曹振镛等奉敕修　　

乾隆三年。戊午。四月。戊戌。上诣畅春园问皇太后安。　　

○己亥。孝端文皇后忌辰。遣官祭昭陵。　　

○科尔沁郡王罗卜藏拉什故。得旨。闻郡王罗卜藏拉什。患病溘逝。深为恻然。著赏银一千两。派散秩大臣一员。侍卫一员。携茶酒前往祭奠。　　

○都察院左副都御史索柱条奏、九卿、詹事、科、道、公同验看月官。祗论出身之明与不明。不论其人之可用与不可用。且本内声明。并无出身不明等语。则均属其具文可知。请令九卿于验看应行引见之员。有出身不明者。照例参劾。其有品行端谨。或才具优长。所素知者。即据实举出。交部随时登记。俟进呈引见名单时。注于履历之下。恭候简用。至佐杂等缺。既不便通行引见。则慎选之责。惟九卿任之。其年力精壮者。自应准其铨补。若年力就衰。语言不清。以及残疾之流。应另疏题明休致。员缺另补。庶该员顶带可以荣身。而各缺不致滥补。得旨。允行。下部知之。　　

○通政使刘吴龙奏、各部院衙门。来往文移。例有注销总册。所以查迟误。防遗失也。惟臣衙门、直省恭进本章。仅有随本批文一纸。其间迟误遗失。无由稽考。且督抚提镇。一遇升调交代之际。倘有不法书吏提塘。营私作弊。将紧要本章。藏匿沉搁。俱未可定。应请嗣后直省督、抚、提、镇。无论升任现任。务将题奏过本章。按四季造册。开明数目年月。咨内阁通政司查核。下部议行。　　

○调兵部右侍郎二格、为工部右侍郎。　　

○庚子。上诣畅春园、问皇太后安。　　

○工部议准、湖广总督宗室德沛疏题、湖南改设永定县治。应建县署。请以千总旧署改造。并裁汰巡检衙署。为新设训导衙署。其典史衙署。即于县署内建造。从之。　　

○广州将军阿尔赛奏、请以生息余银。赏给旗兵。制补军装器械。得旨允行。　　

○以编修张湄、为云南乡试正考官。礼部员外郎葛德润、为副考官。编修阮学浚、为贵州乡试正考官。刑部主事朱发、为副考官。　　

○辛丑。谕、前因近京雨泽愆期。米价昂贵。朕令多设官厂。减价出粜。以济民食。遂有奸商潘七等、巧为囤积。垄断居奇。经步军统领衙门、拏获惩儆。今幸甘雨普降。米价渐平。但恐前私自囤积。今畏罪不敢发粜者。尚不乏人。著步军统领衙门、五城御史、及顺天府、出示晓谕。许伊等及时粜卖。以赎前愆。若有米数过多。运粜需时者。许其于该管衙门。呈明存案。限以日期。照巿价发卖。完日报查。不许番甲人等、借端滋扰。倘再怙过不悛。仍怀观望。将来发觉之日。照潘七等一体治罪。　　

○谕户部。怀远、武平、二卫。所徵屯粮。前据该督等奏请、将怀远卫军田、照民田一例起科。武平卫减去加增银两。交总理事务王大臣议奏。据王大臣等奏称、该督抚所报民屯等田。徵收数目不符。行令详确查明。另行奏报减除。该督抚等、理应将通省军民田粮。细加确查实有过重之处。方可具奏请免。今此二卫屯粮。尔部奏称该省各州县归卫屯粮。实有较重于此者。则该督等并未确查各属科则之高下。草率奏请。殊属错误。但此项粮额。为数无多。且朕已降旨准其减免。尔部即行文该督那苏图等遵照。仍饬行该督抚等、嗣后不得仍前渎奏。滥请减除。　　

○大学士鄂尔泰等议奏、大学士仍管川陕总督查郎阿疏言、陕省有新兵之标营。凡额兵事故缺出。先尽本兵子弟顶补。如无可补。始以新兵拔补。至新兵拔补事故缺出。即停其召募。其有分发彻回勇健营兵丁之营分。与新兵相间轮补。但马兵缺出。本兵子弟汉仗弓马可观。准其顶补。或弓马不及。在步兵内拔补。步兵遗缺。以故兵之子弟顶补。倘该兵子弟年幼。步粮遗缺。在守兵内拔补。守兵粮缺。以该兵之子弟顶补。其步兵缺出。仍用该子弟。如子弟年幼。亦照马兵之例、以守兵次第顶补。其守兵缺出。亦用该兵之子弟顶补。如无子弟者。即以新守兵拔补。如无新守兵者。另行召募。至抚标守兵缺出。该兵又无子弟。应照前议裁扣。应如所请。从之。　　

○以理藩院左侍郎班第。为兵部右侍郎。仍署工部侍郎。鸿胪寺卿勒尔森、为理藩院左侍郎。理藩院郎中玉保、为理藩院右侍郎。　　

○陕西学政修撰周□雨□(村□豆)□、患病解任。以翰林院侍读嵩寿、提督陕西学政。　　

○旌表守正捐躯之江苏山阳县民黄士连女黄氏。　　

○壬寅。谕大学士九卿等。今日御史李贤经、具摺条奏事件。其间颂扬之辞甚多。如德尚宽仁。政从简易。广开言路。纳谏如流等语。朕临御以来。虽夙夜孜孜。勤求治理。而一切敷施措置。岂能悉协于中。抚己扪心。实难自信。时时省惕。今见台臣极口称扬。益重朕之愧也。且朕之行事。其是非得失。当听天下后世之公论。尤不在进献之谀词。从前已降旨训饬。今李贤经又蹈此习。特再晓谕。俾众知之。至其条奏内称天下之事。繁则扰。扰则劳。劳则倦。应请嗣后在内各部院。在外各直省。所办一切琐屑细务。不必尽烦睿览。其无益于治道。或有伤于治体者。请内会九卿。外饬督抚。公同酌议。可裁减者裁减。宜禁革者禁革。如果事关重大。方请断自上裁。所谓劳于求贤。逸于任人等语。从来为政之体。自应总揽大纲。不规细务。然而因时制宜。亦有不可以概论者。昔我皇考即位之初。庶务纷繁。有不得不兼综整理之势。是以雍正四五年以前。殚心竭虑。日昃不遑。其精勤劳瘁之心。实从古帝王所罕有。朕承百度惟贞之后。率由旧章。遵循惟谨。较之皇考之时。已觉前任其劳。而今享其逸矣。然此亦当时会之适然耳。若使目前有应行办理整顿之事。如皇考当日之情形。则朕心亦必黾勉效法。竭蹷靡宁。讵敢图旦夕之暇豫乎。朕此时之宣猷布政。斟酌缓急。权衡轻重。固不敢废弛而丛脞。亦不致琐屑而纷更。此朕心可以自信者。若如李贤经所奏。将诸事委之臣僚。而朕高居九重之上。端拱无为。则废弛丛脞之弊。必不能免。不但心有未安。即揆之于理。亦断乎其不可也。况朕春秋方富。年力正强。乃励精图治之始。凡节劳省事之说。尤不当陈于今日也。又条奏内称、地土不增。税粮如故。经费之数。亦应调停。在官吏、则职业不加于昔。而双俸已倍于前。在太仓、则输纳不益于前。而赈粜几倍于旧。源少易穷。后将焉继等语。此奏甚属错谬。朕之加赏官僚双俸者。原非博惠下之美名。冀人之感颂也。盖以厚其养赡。方可固其廉耻。冀臣下自知兴廉兴义。恪共乃职之意。倘俸禄既增。而仍有贪污受贿。不守官箴者。朕必按律治罪。不稍宽假。此正澄清吏治之一端。不必于臣工养廉之典。较此多寡之数也。至于太仓之粟。现有三年之蓄。不为不裕。况国家储积。以备不虞。所谓不虞者。正谓年岁荒歉。黎民艰食。以此平粜、散赈。惠济闾阎。俾不至于饥馁。若此时而不用仓谷。又于何处用之。岂有太平无事之时。而必专指兵革之属、以为不虞之备乎。又条奏内称、进退人材之际。当严邪正之辨。必须权衡在己。兼采众论。使好善恶恶、轻重长短不齐之限量。一一中乎当然之则。无少差谬等语。虞书曰。知人则哲。惟帝其难之。盖为治之道。莫难于用人。而用人之道。莫难于分别邪正。自古人君。断无有知其为邪而用之。知其为正而斥之之理。惟是隐微难明。疑似难辨。以致举错不当。用舍失宜。其办别之法。欲采舆论。而舆论每不可凭。欲加密访。而密访又不可信。若立科条以为鉴别进退之标准。则所立之法。即为百弊之所丛生矣。此实难之又难。有莫可名言者。又条奏内称、各省军政所荐。或号令严明。弓马娴熟。或持己廉洁。谙练营伍。不过此数事。求其洞晓韬略。谋勇兼长。深得士心。若吴之孙膑、齐之穰苴、魏之吴起者。其人不多见。请于本京设韬略之科。广为收罗等语。夫所谓弓马娴熟。营伍谙练等事。尚系实而可见者。至于韬略运于一心。其神明变化之妙。全在当机猝应。平居无事之日。何从试验而知之。若设韬略之科。采其议论。便加录用。不过如目前试士之策论。半属纸上空谈。何以定将才之优劣乎。况孙膑、穰苴、吴起、数人。乃不世出之才。即求之史册中。亦不多得。而李贤经乃于近今武途中、援以为比。不亦大相迳庭耶。朕见伊条奏。就一时所见。指出数事。以朕意宣示。但伊所奏款项甚多。其中不无可采者。著大学士会同九卿阅看定拟具奏。寻议、考绩之典。三年举行。遵行已久。况卓异之外。又有行取保举各途。如有实心爱民之员。各省督抚自可循例保荐。正不必又定以岁擢一二人之例。徒事纷更。各省督、抚、提、镇。皆由特旨简拔。所属员弁、倘有废弛滋事。冒功构衅。自必加意查察参处。即大臣升转加衔。官弁保举议处。现在俱有成例。均不必再行更张。边境仓储。原属紧要。但查先经户部议覆大理寺卿汪漋摺奏。直隶各省州县。酌量地方之大小。户口之多寡。分别加倍积贮。以备不时之需。其应买谷若干。应动何项银两。以及作何采买贮仓之处。俱已行令各督抚妥议经画。至所称镇守之兵。必谅其性习土宜。以便人情。则直隶、山西、川、陕、以及云、贵、沿边等省。俱系于土著内。召募充伍。即现在调遣兵丁。北路换班。西路驻防者。俱于附近营分派拨。并无南北易地。不便人情之处。且有定例赏军功、给粮饷、养家口、尽足以示鼓励。何必另立勋格。若夫边关墙垣屯堡。各该督、抚、提、镇、久经相度建造修葺。紧要地方。皆有大员弹压。按汛防守。各有专责。何至有互相推诿之事。所有该御史所奏。均无庸议。从之。　　

○吏部奏请转刑部右侍郎岱奇、为左侍郎。以新授之钟保、为右侍郎。　　

○引见步军统领衙门员外郎准泰等、二员。得旨。明德、记名以御史用。　　

○直隶总督李卫疏报、霸昌、通永、二道。并永平、保定、河间、正定、天津、宣化、六府。及直隶易州各属。开垦二年分水旱田地一百六十二顷有奇。　　

○癸卯。兵部议准、两广总督鄂弥达疏言、广西各标协营兵丁。除移驻设复外。共添新兵二千七百五十名。请仍留各标协营防守差操。从之。　　

○先是。川省南称族番民谷禄、旺素克、等。交纳贡马银两。被郭罗克贼番劫杀。刑部议令川督、转饬松潘镇臣遴员往捕。至是。大学士仍管川陕总督查郎阿疏称、本年十二月内。获夥盗坎架、及独各拆卜、二名。独各拆卜、于取供后病故。尚有厄零奇素、等。二十一人。俱系生番。远遁无踪。盖因口外与内地不同。且番人性情。反覆靡常。劫杀事所恒有。若照内地律例。绳之以法。不惟彼此怀仇。辗转报复。且恐各生疑惧。致滋事端。今此案盗犯。虽止获二名。而所劫银两马牛等物。业经照数追赔给主。应请嗣后有犯。悉照夷例罚服完结。部议如所请。嗣后郭罗克番人与汉人、争斗抢夺等事。仍照例科断。其番人与番人、有命盗等案。俱照番例完结。从之。　　

○引见户部员外郎纳拉善等、三十员。得旨。纳拉善、赫赫、博尔和、台柱、福德、关保、黄澍、姜顺龙、记名以御史用。　　

○甲辰。上诣畅春园、问皇太后安。
  </div>
  <div class="pagination">
   <a href="清实录乾隆朝实录_page93.html">
    上一页
   </a>
   <span>
    ...
   </span>
   <a href="清实录乾隆朝实录_page89.html">
    89
   </a>
   <a href="清实录乾隆朝实录_page90.html">
    90
   </a>
   <a href="清实录乾隆朝实录_page91.html">
    91
   </a>
   <a href="清实录乾隆朝实录_page92.html">
    92
   </a>
   <a href="清实录乾隆朝实录_page93.html">
    93
   </a>
   <span class="current-page">
    94
   </span>
   <a href="清实录乾隆朝实录_page95.html">
    95
   </a>
   <a href="清实录乾隆朝实录_page96.html">
    96
   </a>
   <a href="清实录乾隆朝实录_page97.html">
    97
   </a>
   <a href="清实录乾隆朝实录_page98.html">
    98
   </a>
   <a href="清实录乾隆朝实录_page99.html">
    99
   </a>
   <span>
    ...
   </span>
   <a href="清实录乾隆朝实录_page95.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
