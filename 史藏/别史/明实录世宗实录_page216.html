<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 216 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 216 页/共 518 页</h1>
    <div class="content">　　○己丑  孝庄睿皇帝忌辰  奉先殿行祭礼遣武定侯郭守乾祭  裕陵
　　○庚寅
　　○未封妃高氏薨赐号曰和丧仪如睦妃何氏例
　　○辛卯  孝穆皇后忌辰遣玉田伯蒋荣祭  茂陵
　　○户部尚书方纯三年考满遣中官赍赐羊酒实钞荫其子由义为国子生
　　大明世宗肃皇帝实录卷四百二十三


大明世宗肃皇帝实录卷四百二十四
　　嘉靖三十四年七月癸巳朔时享  太庙遣驸马都尉谢诏代
　　○遣道士二十三人赍香帛祭  先圣历代帝王陵寝□八
　　○起原任都察院右佥都御史张烜巡抚河南升大理寺右少卿魏谦吉为都察院右佥都御史巡抚甘肃
　　○初四川叙州府宜宾县肆囤夷民阿康返等恃险为乱有司虑得罪不闻久之贼势盖炽众至数千人焚屠材镇巡抚张臬督佥事焦希程臬土汉兵二万余讨平之擒康返诸巢皆破武生刘显安得禄战甚力显所生擒省恶三人斩首五十余级以是遂知名于时臬以其事闻诏赐臬银三十两纻丝二表里升俸一级巡按御史叚锦银十两纻丝一表里升希程秩二级授显秩二级给得禄冠带余颁赏准赎恤录有差
　　○甲午降浙江按察司副使刘起宗董士弘官一级佥事罗拱辰二级升左参议许东望为副使代拱辰以巡按御史胡宗宪劾其御倭无功故也
　　○乙未改通州副总兵为参将初咸宁侯仇鸾建议设三都御史于通州易州昌平通州增置副总兵官鸾败俱奉诏裁革至是总督王忬复言通州重地仍宜用副将守之兵部谓该州兵止千人请改参将便  上从部议遂以署都指挥佥事吴旂充参将分守
　　○巡按直隶御史李凤毛言虏酋俺答等数犯宣府几震居庸屡扰大同紫荆诸处踪迹诡秘皆奸逆丘富周原等为之谋诸奸悉华人以白莲教术惑民恐为祸本请委边臣以计灭之因举朔州兵犹副使杨顺智略可任兵部覆请发银一万两付顺令驻大同左右卫多方图之仍戒中外毋泄报可
　　○丙申  仁孝文皇后忌辰  奉先殿行祭礼遣恭顺侯吴继爵祭  长陵
　　○陆工科左给事中曹禾为都给事中刑科右给事中杨允绳吏科右给事中季遇元俱为左给事中工科给事中谢江户科给事中彭范吏科给事中兵岳俱为右给事中禾本科允绳江俱户科遇元礼科范兵科岳工科
　　○刑部左侍郎张鏊三载绩满荫其子绪为国子生
　　○戊戌升太仆寺少卿刘学易为大理寺右少卿
　　○改湖广按察司副使孙宏轼复除山东副使刘焘俱子浙江以倭警用兵从吏部推择也  命翰林院侍读严讷潘晟主应天府乡试
　　○以原任南京坐营官署都指挥佥事王元伯光参将分守浙江嘉湖
　　○己亥巡按狭西御史詹理言四月间达虏二百余骑寇掠黑松林及小沙沟庄狼参将吉庆等不能御旦匿不报操守指挥使马举以升任不候代輙行指挥杜时春等守备废弛游击将军张廷辅擅移信地避难偷安均宜治罪诏罚吉庆任并马举等十一人下御史逮治夺廷辅俸一年
　　○庚子巡按直隶御史周如斗因唯亭常熟之败越言＜锍-釒＞浦之寇蔓延内地流毒日深诸臣防御失策致镇抚孙宪臣身婴贼锋知县王鈇卿官钱泮继及于难前役虽有小据所丧败实多因参兵备副使任环功不掩过海防佥事董邦政罪浮于名及巡犹同知王如王□赞把总姜旦等失守慢防之咎请恤录宪臣等而正环等罪又言永顺保靖之兵屡战多据实湖广副使孙宏轼参议王继洛监督有方及官舍彭翼南彭守忠等实心干理请优赏以示劝兵部议覆诏宥环下如环等于御史问赐宏轼继洛各银二十两纻丝一表里赠宪臣指挥佥事袭升具子三级
　　○马邑生员张蕙自虏中归言虏酋俺答永郡二部兵可二万六千人叛人丘富日夜导虏为钩梯攻城造舟渡河静乐等县妖人卢山佛及应州吕鹤等阴为内应欲夺左右威远三城自立为主以接引俺酋乂寇总督许论上其事请优录蕙以为归义者劝而悬重赏购虏酋及叛人等＜锍-釒＞下兵部议立赏格能斩获掩答把都儿辛爱等大酋首级来献者封伯爵赏银一万两授以坐营坐府管事官斩获丘富周元者不问首从授措挥佥事赏银三百两斩获吕廷桓等者首功升秩三级赏五十两从一级赏三十两如在虏华人及丘富等能悔祸斩大虏来归爵赏如例或束身归正亦赦其罪而录用之仍官蕙于近卫留军门委用  上从之以蕙为所镇抚仍赐银三十两蕙自五月为虏所获俺答令其主士马籍因知其数又尝送置立富营稍得其谋在虏中凡二月得间奔归
　　○癸卯陆尚实司卿张乘壶为太仆寺少卿大理寺右寺丞董威为本寺左寺丞江西道御史赵炳然为太理寺右寺丞
　　○乙巳高埠逃倭自杭州西椋者沿途伤已至严州淳安县仅六十余人以浙兵副怠由濠岭盘山突入歙县黄柏源口徽州府守隘官民兵壮五百余人见贼悉奔溃贼遂流劫绩溪至旌德典使蔡尧佐率兵千余御之不克贼遂叩县南门纵大屠掠过泾县知县丘时庸引兵追击于埤塘败绩贼乃趋南陵县丞莫逞以三百人守分界山见贼悉奔窜贼遂入县城纵大焚居民房屋于是建阳卫指挥缪印当涂县丞郭映郊无湖县丞陈一道太平府知事郭樟各承檄以兵来援与贼遇于县东门印等引弓射之贼悉手接其矢诸军相顾愕贻遂俱溃一道所率皆芜湖骁徤乃麾众独进为贼所杀一道义男子义横身椑贼刃亦死
　　○丁未中元节遣恭顺侯吴继爵长宁伯周大经玉田伯蒋荣武定侯郭守乾分祭  八陵都督佥事王朝用祭  恭仁康定景皇帝都督佥事沉至祭  孝洁皇后及
　　○哀冲
　　○庄敬二太子中官祭  恭让章皇后各陵坟
　　○升尚宝司少卿陆炜为本司卿
　　○戊申  命查太仓中库积月□宁之数户部奏先年财赋入多出少帑藏充盈续收银两贮于两庑以便支发中库所藏不动遂有老库之名嘉靖十八年后因边方多故支出八十八万九千两有奇今实存一百一十三万六千两有奇  上曰中库所贮为备缓急之需务足一百二十万之数非有旨钦取不得妄用
　　○镇
　　○刘保抚官以闻诏升守备齐维祯等秩一级余给赏有差斩保枭示
　　○革金山备倭都司改设参将一员松苏松暂设参将一员于常镇
　　○己酉初四川播州宣慰杨烈仇杀长官王黻黻党李保等治兵相攻剽掠民夷为害且十年至是总督川贵侍郎冯岳督总兵石邦宪讨平之岳俱以闻且陈播州善后世宜有四一建立哨堡以厄险阻欲于三省椄镶民苖之冲若四川余庆之是马坪播州之三渡关贵州石阡之龙泉司各立哨堡一座于重庆偏桥等卫委指挥三员督兵防守一更置参将以便统驭欲拟铜仁参将于石石□千移思右守备于龙泉控扼播州犬牙相制一添设流官以肃政纪言播州土民苦所司掊克请增设重庆府通判一员驻劄龙泉抚顺该州民夷督理粮税一责成该道以时巡历谓重夔兵备川东守巡宜更番时按播州弹压边镇兵部议覆  上嘉岳功诏荫一子为国子生贵州巡抚张鹗翼升俸一级并四川巡抚张臬湖广巡抚汪大受各赏银三十两纻丝二表里邦宪及副使刘望之佥事刘景韶都指挥何自然各升一级副使赵希夔升俸一级余俱如拟
　　○庚子  成祖文皇帝忌辰  奉先殿行祭礼遣兴安伯徐梦赐祭  长陵
　　○辛亥升尚宝司司丞徐陟为本司少卿
　　○壬子南京兵部尚书张时彻等奏应天等府地广巡抚一人控制为难乞添设兵备或巡抚以便责成部议添设兵备副使一员于句容溧阳广德往来驻劄选调建阳宣州新安三卫官军并所属民兵相兼操练听督抚官调遣＜锍-釒＞入得旨迩者每遇贼警所司不思设谋战守輙议增官随以无补罢之殊为纷扰且苏松浙江添官未为不多选用匪人何能有济所议姑允行事宁具奏裁革
　　○癸丑江南金泾许浦白茆港诸倭俱载舟出海总兵俞大猷督各水兵把总刘堂大雷余昂等引舟师追及于茶山纵火焚具五舟余贼走马迹山三板沙我兵复追击之坏其三舟几斩贼首六十七级生擒四十二人是时江阴蔡港倭亦引舟出洋我兵分击于马迹马图宝山等处共擒斩九十余贼值飓风大作贼舟多溺官兵船坏损者亦众次日＜木右＞林倭亦载舟出洋为我兵冲击及海风簸荡沉没二十余舟余贼复回泊海港登岸劫掠
　　○丙辰玄雷居殿宇工完  命云南都司署指挥佥事刘彩充贵州铜仁新设石参将总督山东备倭署都指挥佥事戚继光佥书浙江都司事
　　○南京兵部尚书张时彻等言倭夷侵迫畿辅而京军远戍口非计乞掣回坊守从之
　　○南陵倭流劫至芜湖纵火烧南岸突渡北岸入市各商民义勇登屋以瓦石灰礶击之贼多伤者遂奔去各商兵下屋生縳二倭斩首十级贼趋太平府是时操江都御史褒善驻太平遗千户曾尸□及等督乡兵义勇杀虎手等兵御之于马厂大败贼遂进逼府城城中人断河桥防守贼引而东犯江宁镇指挥朱襄蒋升率众迎拒不能御襄战死升被创堕马官兵死者三百余人贼遂直趋南京其酋衣红乘马张黄盖整众犯大安德门我兵自城上以火铳击之贼沿外城小安德门央冈等门往来窥觇会城中获其所遣谍者贼乃引众由铺岗趋秣陵关而去
　　○丁巳提督京城巡捕参将任俊申明巡捕事宜一专责任五城地方把总弁各城兵马怠惰不职听本官参呈送问一慎考察置立文簿备造各地方把总官履历功过年终慎注考语送部考察一补额马原额设捕盗马五千六百四十一匹今熊桴督福沙兵船追击之沉贼舟七俘贼一人斩首一百三十余级文有原犯江北倭舟十流突嘉定吴松江把总刘堂引舟师击于外洋俘贼五十七人斩首九十三级请告  庙献俘并叙录桴及嘉定知县杨旦参政任环欲将环歛降官衘如武职之任以桴补佥事董邦政缺旦重知升赏兵部覆言任环忠勇屡立奇功武职无前例请如大同知府王诰例荫子邦政在任桴宜别处以地方之职余功以次论叙得旨任环荫一子为原籍卫所副千户随军杀贼熊桴升本府同知添注练兵把总刘堂等各升二级杨旦赏银二十两贼久未平亟令督抚等官矢心剿逐以靖地方毋忽
　　○总督直隶浙福军务右都御史张经浙西参将汤克宽逮系至京诏下法司议罪经上＜锍-釒＞自理曰臣自昨岁十二月受总督之任于时倭方盘据柘林川沙洼其众且二万余吴会民兵脆弱无可制御臣乃奏调由州东兰那地南丹归顺等州狼兵五千名永顺保靖二宣慰司土千六千名盖欲合力并势为必胜之算尔今岁三月初田州土官妇瓦氏及东兰等州官舍各兵继至臣从宜分布以瓦氏其配总兵俞大猷屯金山卫为捣巢西路以束兰那地南丹三州兵配游击邹继芳屯闵行为捣巢北路以归顺兵及募至思恩兵广东东莞打手配参将汤克＜宀十见＞屯乍浦为西路右哨各令相机战守及三月末侍郎赵文华至松江火赉诸将趣令进讨然远调之兵新至之将贼情地利皆所未谙游击白泫以田州兵千余往探陆哨遇贼伏卒杀其头目钟富损兵大半则狼兵之不宜骤用明矣及四月二十日永顺保靖兵至具日巢倭四千余突犯嘉兴臣即委参将卢镗督保靖兵援嘉兴委俞大猷督永顺兵由抑湖间道趋平望以扼贼路令汤克＜宀十见＞引舟师从中击之一战而胜凡斩馘一千九百有奇焚溺死者无算贼气遂馁此臣日夜苦心审几虏胜岂有一毫怠事之念哉自臣莅任方半年前后俘斩且以五千计惟是智略諓短不能使积年剧寇俄顷扫荡此则臣之罪也＜锍-釒＞入不报经克＜宀十见＞竟论死系狱
　　○壬戌芦沟桥工完以秉一真人陶仲文先献银万两助工诏岁加禄米一百石
　　大明世宗肃皇帝实录卷四百二十四


大明世宗肃皇帝实录卷四百二十五
　　嘉靖三十四年八月癸亥朔
　　○倭自南京至秣陵关应天推官罗节卿指挥徐承宗率兵千人守关望风奔溃贼遂过关至溧水县杨林桥典史林文景率兵迎过不能御署县县丞赵珠臣弃城走贼遂由小北门入城宴饮民家信宿乃去
　　○甲子整饬太仓兵备参政任环有亲丧例当回籍巡按御史周如斗以倭寇未平请留之诏夺情任事如故
　　○乙丑赐徽王载瑜号清微忠孝翊教辅化真人予之金印
　　○丁卯祭先师孔子  命太子少保礼部尚书兼翰林院学士王用宾行礼
　　○戊辰祭  太社  太稷命英国公张溶代
　　○己巳祭  帝社  帝稷命成国公朱希忠代公徐延德侯顾寰驸马都尉谢诏李和伯方承裕大学士徐阶李本尚书李默王用宾都督陆炳侍郎关如霖郭朴吴山第王□赞陪祀  命右春坊右谕德王维祯翰林院侍讲袁炜主顺天乡试
　　○庚午  孝康敬皇后忌辰  奉先殿行祭礼遣广宁伯刘允中祭  泰陵
　　○朝鲜国王李峘遣陪臣礼曹参判元继险等贡马及方物贺  万寿圣节宴赉如例
　　○朵颜三卫都督影克等差头目塔卜歹等四川播州宣慰使杨烈贵州宣慰使司承袭土舍安国享等差长官张裔舍把安敬等各贡马及方物贺  万寿圣节宴赉如例
　　○辛未以明日  孝慈高皇后忌辰  奉先殿行祭礼  万寿圣节遣恭顺侯吴继爵玉田伯蒋荣长宁伯周大经兴安伯徐梦赐分祭  八陵都督佥事沉至祭  恭仁康定景皇帝都督佥事王朝用祭  孝洁皇后中官祭  恭让章皇后各陵寝
　　○柘林倭贼载舟出海佥事董邦政总兵俞大猷各督所部水兵分哨击之斩首七十有奇获船九艘邦政复以嘉定兵击贼于宝山斩首九十八级
　　○壬申  万寿圣莭  上不御殿命成国公朱希忠代告  天于  玄极宝殿
　　○免二王朝文武群臣朝服诣奉天门行五拜三叩头礼各上表称贺罢群臣宴赐节钱钞王府进贺人员及四夷朝贡使仍宴于阙左门
　　○癸酉以灾伤免贵州铜仁石石□千思南镇远黎平都匀六府独山麻合镇宁婺川印江五州县及凯里安抚司龙泉等十四长官司正官朝觐
　　○甲戌溧水倭流劫漂阳趋宜兴至＜巳山＞亭闻官兵自大湖出取道官路桥黄土越武进县境抵无锡慧山寺一昼夜奔一百八十余里我兵追及急击之贼疲走望亭次日至浒墅关都御史曹邦辅督各官兵围之
　　○乙亥柘林开洋贼遭风坏三舟余贼三百有奇自蔡庙港登岸流至华亭县陶宅镇据之
　　○南京御史金浙陶承学各言中国叛人王直久住日本主谋烦祸乞要县立爵赏俘馘贼首及将两京十三省见监并缘事大臣武臣许令杀贼赎罪又公侯勋戚世臣有蓄餋家丁行令督率效用兵部议覆赏格宜如宣大例有能擒斩王直来献者封以伯爵赏银一万两授坐营坐府职衔管事有斩获党酋如明山和尚辈者授指挥佥事赏银三百两缘事武臣本犯仍监许令子弟家丁报效赎罪充军以擒斩十名颗永远充军者以二十名颗犯罪者以三十名颗为率勋戚家丁事情未便姑已之诏悉从部议第武臣犯死罪者不准赎
　　○丙子原任吏部主事史际输米五千石助军饷应天抚臣以闻诏升际尚宝司卿与四品服色致仕
　　○丁丑大同总兵官韩承庆贪纵失士卒心有徤奴刘忠韩喜者为之掊克诸军怨愤相卒出塞者且五百人谋投虏中军官刘卿抚之乃回巡按御史李凤毛参奏其状  上恶承庆贪虐激变命锦衣卫逮承庆并忠喜等来京问令兵部即补堪任者不淂滥用匪人以误地方
　　○甲申  宪宗纯皇帝忌辰  奉先殿祭礼遣定国公徐延德祭  茂陵
　　○丁亥户部奏属者会计各边年例饷银主兵一百四十余万客兵二百四十余万今岁稔各贼宜发银收籴以补来年军储宣府大同各十万山西四万延绥蓟州密云各三万辽东二万宁夏甘肃固原昌平易州各一万俱俟陆续支发报可
　　○以倭警免南直隶两淮监运司淮阳苏松常镇等府并所属州县及应天府之句容溧阳氵□粟水高淳六合江浦县广德州建平县福建之福宁州及福清晋江龙溪诏安宁德五县各正官朝觐
　　○己丑秋分祭夜明于夕月坛遣成国公朱希忠行礼礼部尚书王用宾分献
　　○以旱灾免陕西西安延安平凉庆阳凤翔五府州县卫所税粮有差
　　○辛卯参宁三卫都督只儿挨等差头目升合儿贡马贺  万寿圣节宴赉如例
　　○壬辰大同捕获亡人为虏谍者梁廷才等二十一人诏赏总督尚书许论及巡抚齐宗道兵备杨顺参议薛腾蛟各银币有差斩廷才等枭示
　　○督察军情侍郎赵文华陈海防五事一复更番出洋之制国初海防之设极善今乃例船港次犹之弃门户而守堂室浸失初意宜分乍浦之船以守大衢三山品峙哨守相联更以副緫兵屯泊陈钱诸岛以枙三路之冲便贼不得越二总兵既屯海上湏籍舟师今所造福船未办所调广船未集请以宁绍台温苏松捕鱼船及下捌山捕福仓等船约束分布相兼战守三浙直地势相连互为唇齿宜设正副总兵官二员分驻金山临山会安之地共守陈钱而以参将分守马迹等三山各督信地则势成掎角四沿海一带军伍不充请籍见募卿兵万人岁给半粮免其他役给闲田屯种仿右寓兵于农之意五拒寇海中功与战胜内地者异宜厚其升赏斩贼一颗为首者升二级为从者给赏总兵等官能使贼舡不能岸者以保障论功若无首级而止获贼船者亦以大小论级兵部覆其俱可行但乡兵万众人给半粮当议所出恐江南赋已繁重未免纷扰事宜寝□八  上从部议
　　○提督漕运总兵官万表以病乞回籍调治许之
　　○苏松巡抚曹邦轴檄佥事董邦政把总娄宇以沙兵击浒墅关倭寇纤之初贼自宜兴奔苏州会柘林贼为风飘旋者三百余进据陶宅港邦辅虑一贼合且为大患乃亲督副使王崇古会集各部兵扼其东路四面蹙之贼逃至五龙桥复至梅湾山我兵随地与竞颇有斩获太仓卫指挥张大纲被杀兵卒伤亡亦众时邦政宇督沙兵守陶宅邦辅计陶宅贼据险且众未可进兵乃召邦政宇以沙兵助巢一战斩首十九级贼以惧奔吴舍欲潜走太湖我兵觉之追及于杨林桥尽殪其众此贼自绍兴高埠奔窜不过六七十人流劫杭严徽宁太平至犯留都经行数千里杀戮及战伤无虑四五千人凡杀一御史一县丞二指挥二把总入二县历八十余日始灭
　　大明世宗肃皇帝实录卷四百廿五


大明世宗肃皇帝实录卷四百二十六
　　嘉靖三十四年九月癸巳朔礼部进明年大报等祀日册  命故南宁伯毛重器庶弟邦器袭祖爵  命掌左府事靖远伯王王□童挂印充緫兵官镇守两广
　　○甲午  命提督昌平署都督佥事赵卿挂印充总兵官镇守大同
　　○乙未刑部尚书何鳌三年考满遣中官赍赐羊酒宝钞荫其子景麟为国子生
　　○以灾伤免大同府属及太原以北保德岢岚忻代四州河曲兴岚繁峙五台静乐临崞定襄诸县并行太仆寺及宣镇之隆庆保安永康三州正官
　　○南京都察院右佥都御史王学益以疾乞休诏许回籍调理  命南京前府掌府事临淮侵李廷竹掌左府事南京右府佥书署都督佥事方恩挂印充总兵官提督漕运镇守淮安
　　○督察军务侍郎赵文华大集浙直兵夹功倭于陶宅贼分众迎敌我兵大败浙江领兵指挥邵昇姚泓直隶领兵千户刘勋俱死是时文华以苏寇之捷已不得与为恨见调兵四集调陶宅寇乃柘林余孽可取浙江巡抚胡宗宪因大言寇不足平以悗其意遂悉简浙兵精锐淂四千人文华宗宪亲将之营于松江之砖桥固约应天巡抚曹邦辅以直隶兵会剿定期浙兵分三道直兵分四道东西并进贼悉锐冲浙江诸营皆溃我兵挤沉于水及自蹂践死者甚众损失军士凡一千余人直兵亦陷贼伏中死者二百余人由是贼势益炽
　　○丙申  孝恭章皇后忌辰  奉先殿行祭礼遣兴安伯徐梦赐祭  景陵
　　○襄府枣阳王祐楒薨赐祭葬如例
　　○戊戌谕礼部选民间女子十岁以下者一百六十人入宫
　　○致仕抚治郧阳都察院右副都御史子湛卒赐祭葬如例
　　○庚子以灾伤免陕西西安等八府所属州县正官朝觐
　　○博野王管理府事奉国将军廷墧以阻勒宗仪婚丧多索金帛为大同抚臣所劾有诏夺禄三月暂令博野王府宗仪自启代王转奏待廷燆改行以闻岷
　　○世子定燿劾奏辅国将军誉楏誉□木廿□人□誉木□得誉木□聂兄弟四人凶横不法格杀内使校尉人等四十人父子内行淫乱招集亡命邀夺民财掠民妇女岁时朝贺不至尝持刀拥入王宫倨坐谩骂僣用王者车服设旗□方□童□兵器出游过祖庙不下诏俱废为庶人楏等庶人产沦子也
　　○以倭警免浙江杭嘉湖宁绍温台七府并所属正官朝觐
　　○巡按直隶御史李凤毛言分守大同东路参将马芳骁徤绝伦谙晓虏情宜于军门标下领兵近迁分守一路失其故伍用违其才请令仍领通事家丁隶军门征调兵部议覆从之
　　○户科左给事中杨允绳言海寇为患已及三载破邑杀官猲獗日甚兹复侵犯南都直薄城下臣观事势殊未有底定之期盖其患在于将习不振而毙源不革也夫为将之道有三曰制曰法曰谋三者缺一不可以战江南诸将全不知此故其用兵之际绝无纪律不鸣金鼓不别旗炽聚如儿戏涣若槫沙前有伏而不见后有贼而不浸知率兵民浪与贼战自相蹂践全军覆殁昨年山东兵采陶之败近日浙江土兵之衄是也此其咎端在于无谋无制无法而其不设哨探不知地形文其取败之尤者耳盖哨探者军中之耳目也行兵而无哨探又不知地形譬如人终夜求于幽室之中不照以烛育人驰遂于崎岖险阻之地莫为之相其不颠连而骈仆者几希令日江南之兵何以异此乃当事者不此之察动以增兵益饷为请其意不过张贼声势缓己罪愆父欲迁延岁月冀贼自去以图侥幸殊不知以若所为虽括天下之财以供江南之役籍天下之民以为江南之兵亦如以蛾赴火以雪实井而已竟何益哉况此贼不遭大创何肯辄去即去又岂复得不来耶凡此皆游杨抵餙之辞非实心干济轨事之至者也臣愚以为今日江南之事必先择将将苟得人则招募之兵可用也土著之兵可用也以之水战可也以之陆战可也法制与谋且焉故也如其不然增兵奚益请敕督抚将臣将见在调募官兵及各乡兵精选训练授之以制一之以法多立哨探图写地形揣察贼情妙布成等务使以全制胜毋得日事徵兵虚糜粮饷亦无得掇拾章＜锍-釒＞延捱岁月其纪功御史等官亦要随军向往稽察情毙如有仍前不设哨探不立营伍堤备疏虞损折兵众者指实参奏问罪如律庶几将习可新寇患可弭矣至于根极毙源则又有不专于外者盖海寇毙边患不同北边所患者胡也若海寇则十九皆我中华之人倭奴特所勾引驱率者耳夫患在胡则事重于外攘患在中华之人则事重于内修此不易之理也近来督抚之今不能行于官司责之练乡兵则不集命之团保甲则不严委之以馈饷则不给委之以哨探则不明日愒月玩彼此是非上官隐忍而餋容下官骄侈而日大所以然者岂以督抚之官不尊权不重耶亦有由矣盖近来督抚之臣莅任谢恩必有常例银两馈送在京权要大者数百小者数十名曰谢礼至于任内有所题请开送揭帖则又伴以仪物名曰候礼又其历任额深营求羙棹或遇地方有事希求脱任或以有罪而求弥缝或以失事而求覆蔽如此馈送数遂不赀然大率此等银两在省诸取各布政司直隶取之府州县司府州县既为巧取承迎不无德色督抚诸臣自知非法接受亦有靦颜既人牢笼寔难展布使在平时犹不能振扬风纪建立事功而况莅军行法之时哉则其玩愒陵夷蔑法该事亦奚怪也且官司所以赂婿督抚又皆取具于民近来督抚之交代频烦则官司之需索亦从而加苛其不肖者又因之影射乾没其间指一科十肤剥髓即今江南四野为墟赤地千里区区孑遗待尽之民尚犹日苦掊克侵剥之患臣民恐穷盗起莫知终极异日国家隐优盖不止于海岛之间已也朝廷张官置吏本以御寇安民今及以殃民致寇此臣所以痛心疾目不能已于言也伏望  皇上洞悉毙源在内敕之缉事衙门在外敕之风纪台察责令诇捕参效仍敕阁部大臣令洗心涤虑正己奉公割绝朋贶之私泛扫苞苴之习以弘济时艰共纾民难此则端本澄源平倭之要道也＜锍-釒＞入部覆其词严义正深切时毙宜见之施行报允  诏留巡按苏松常镇御史周如斗再历一年从其士民请也
</div>
    <div class="pagination">
<a href="明实录世宗实录_page215.html">上一页</a><span>...</span><a href="明实录世宗实录_page211.html">211</a><a href="明实录世宗实录_page212.html">212</a><a href="明实录世宗实录_page213.html">213</a><a href="明实录世宗实录_page214.html">214</a><a href="明实录世宗实录_page215.html">215</a><span class="current-page">216</span><a href="明实录世宗实录_page217.html">217</a><a href="明实录世宗实录_page218.html">218</a><a href="明实录世宗实录_page219.html">219</a><a href="明实录世宗实录_page220.html">220</a><a href="明实录世宗实录_page221.html">221</a><span>...</span><a href="明实录世宗实录_page217.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
