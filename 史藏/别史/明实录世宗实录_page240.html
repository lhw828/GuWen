<!DOCTYPE html>
<html>
 <head>
  <meta charset="utf-8"/>
  <title>
   明实录世宗实录 - 第 240 页/共 518 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明实录世宗实录 - 第 240 页/共 518 页
  </h1>
  <div class="content">
   ○甲戌初  上遣给事中郭汝霖行人李际春往琉球册封至福建风阻未行会其国遣陪臣正议大夫蔡廷会以谢恩入贡至因称受其世子命以海中风涛叵测倭夷不时出没恐使者有他虞获罪  上国谓如正德中封占城国故事遣人代进表文方物而身自同本国长史梁炫等赍回诏册不烦遣使巡按福建御史樊献科以闻  上下礼部议言琉球在海中诸国颇称守礼胡累朝以来待之优异每国王嗣立必遣侍从之臣奉命服节册以往今使者未至乃欲遥授册命则是委君贶于草莽其不可一也廷会奉表入贡乃求遣官代进昧小国事大之礼而弃世子专遣之命其不可二也昔正德中流贼为粳使臣至淮安抚按官暂为留住管办事俟宁即遣贡阙下占城国王为安安所侵窜居地所故令使者赍回敕命乃一时权宜且此失国之君也造无稽之辞以欺  天朝复失国之君以拟其主其不可三也梯杭通通柔服之常彼所藉口者特倭夷之警风涛之险耳不知琛宾之输纳夷使之往来果何由而得无患也其不可四也当时占城虽领回诏敕然其王沙古卜洛犹恳请遣使为蛮夷光重□廷会非世子面命又无印文移居遽轻信其言万一世子以遣使为至荣谓遥拜为非礼不肯受封复上书请使如占城将谁任其咎哉其不可五也乞令福建守臣以前诏从事便至于未受封而先谢恩非故典宜正听其入贡方物其谢恩表文俟世子受封之后然后遣使上进庶中国大体以全而四夷观望可肃  上从部议
　　○乙亥南京守备太监何受魏国公徐鹏举临淮侯李廷竹兵部尚书张鳌侍郎李遂以振武营兵变闻事下兵部请分别首从行法并议守备官统御失宜之罪  上曰营卒聚众围逼部臣必有不得已之情南京户科其详核总督官克减状以闻绶鹏举庭竹鏊俱责在守备不能统戢士卒姑令戴罪协同李遂抚安军民仍许便宜行事各营军士素受朝廷絭养厚恩乃敢不畏法度擅杀大臣本当重处姑念激变所致令所司捕治其为首者余党勿问于是南京科道官刘行素赵时齐等各上＜锍-釒＞言诸军激变始于马坤之议减折银成于黄懋官之查革妻粮而尚书蔡克廉病不任事员外郎方攸跻主事安谦给放失期及守备何绶等总督程规徐珏等俱属有罪诏先罢克廉余更下吏兵二部详议已而议上悉如行素等言惟徐珏逐捕他盗有功程规新任当未减得旨令坤致仕禠攸跻谦职为民珏留用规停俸戴罪视事绶等令自陈把总指挥张鹏等而下二十九人降级逮治有差
　　○丙子命都察院左副都御史鄢懋卿清理两淮两浙山东长芦河东等处盐法初户部奉谕计处财用拟遣主事一人诣淮浙理盐课得自报允至是以主事黄乾行名上  上曰盐法久弛非极力整顿不可其更议以闻户部请如先年遣耿九畴王琼黄臣等例改命大臣一人往理报可吏部乃举懋卿
　　○丁丑丽江军氏府知府木高进买木银二千八百两诏加高文职三品服色并给应得诰命
　　○戊寅南京山东道御史林润等劾奏新改国子监祭酒沈坤居乡横暴擅用非刑打死住房人胡銮剁其两手纠众防倭指不知名人为败卒枭首示众霸开官店将盐院引皮私用防关印子勒抽税银举放私债将监生生员严刑拷打逼取准折妻孥以私忿嘱官监禁母舅占家赀逐弟赁住民房并及其任南监折毁馔堂为私宅器用等事  上览其＜锍-釒＞而恶之诏禠神职为民仍令巡按御史逮系来京讯治坤素跌宕负气不能谐俗乡里人多不悦之初以南祭酒守制家居会倭犯江北诸文武吏望风奔溃坤督率邻里保所居淮安新城远近依附者众坤遂以军法部署防御有犯令者輙榜笞之故居民虽赖以保全而被其榜笞者亦遂生怨恨中有给事中胡应嘉宗党及府县儒学生一二人应嘉与坤有却又性险狠遂与诸(臣)[生]撰为谣言构之于御史林润＜锍-釒＞劾之应嘉复从旁力证然皆流谤无指实其所谓断手胡銮者固无恙也他皆类此及坤逮至竟栲死狱中士论冤之  诏各道试鉴察御史温如章陈旌鲍承荫袁淳王得春潘清亶黄纪刘志伊巫继咸查允述蔡完陈联芳张科祝乾寿王诤张胆耿定向黄荞董学杨衍庆陈纪俱实授
○己卯升兵部左侍郎江东为户部尚书户部左侍郎刘采为南京户部尚书总理河道都察院右副都御史王廷为南京户部右侍郎总督粮储  移襄阳府巡捕通判改驻樊城从抚治都御史章焕奏也
　　○庚辰  武宗毅皇帝忌辰  奉先殿行祭礼遣彭城伯张熊祭  康陵  制敕房办事工部右侍郎张文宪引年乞休不允  吏兵二部会议提督两广侍郎郑絅条陈一惠潮二府海倭山盗并起请添设参将一员专驻揭陈督兵防御一岭东分守独居省城兼领南韶惠潮四郡不便宜仍以广州南韶隶岭南分守而岭东专管惠潮仍改赐敕书令其兼理海防一倭贼入潮每以漳海积寇相煽引而黄冈镇巡司则闽广界区漳寇所由入者请以潮州捕盗通判移驻其地练兵防盗诏如议行
　　○壬午升总督仓场户部右侍郎高燿为本部左侍郎南京太仆寺卿林应亮为都察院右副都御史总理河道  命怀远侯常文济佥书中军都督府事
　　○癸未诏求天下五色盈尺芝  广东香山县新会县同日地震声如雷  大同总兵官刘汉督兵自镇河堡出塞捣虏帐子灰河斩首二十八级夺高驼一百七十余只是时虏聚众喜峰口外窥犯蓟镇汉乘虚攻其巢窟以牵制之虏果狼狈西顾自多事来我兵积懦虏常留巢并塞无敢一处问之者至是汉倡为之自后各镇往往乘间出剿虏始有戒心稍徙远具幕云
　　○乙酉清理盐法都御史鄢懋卿条陈八事一各运司自嘉靖二十一年为始藉记各场额课羡余及已未完解之数以凭细查使奸豪不得欺隐一查各商中盐先后造册稽考其间有苦于上纳十余年报中未完者有善于展转十余年守支未绝者有诡名冒领者有伪造印引者悉行议处一查各场灶丁原额逃亡实在之数逃亡者即于富灶内通融佥补所遗滩荡地土即与佥补之人为业一各处行盐之地有司不时追销引目以致奸商往来影射私贩日行请严限稽查约以盐到之日官为给文放卖卖毕即革销退引一行各巡抚及户部管官凡坐派盐引酌量时价召商上纳毋得过为苛刻其淮杨正余工本名色或于盐法阻滞亦听临期酌议一盐徒之出没虽无常处而私煎私秤埠头窝主则有定所宜今所司多方捕缉一敕浙江江西湖广河南山东山西狭西屯田佥事各兼管盐法两直隶则巡盐御史责成于府州卫县官其佥事等官俱听都御史御史节制一运司财赋之薮非综理得人未有不为吏胥所惑奸商所饵者近盐司多非慎选即有一二科目率迁谪者居之或授之握筭不知纵横或善于弥缝乾没为利以此辈典筹而欲安边足国用是浚井而堙其源也乞令吏部重其铨选令抚按精其考核以禆国计＜锍-釒＞入下所司覆议俱从之  遣御史陈旌温如璋往各边修举屯政旌狭西甘肃延宁等处如璋山西宣大鴈门等处从户部议也
　　○丙戌太子太保礼部尚书顾可学上疏乞归省墓许之  巡抚辽东都御史侯如谅言辽东饥馑相仍兼遭虏患虽蒙  圣慈轸念发银发谷议赈议蠲但嗷嗷待哺之众岂能一一仰给内帑而山海隔绝陆挽艰难其势非大开海运民不得全又海道自天津至辽东皆内地无虞惟登菜一带与岛夷相值稍当防卫要在权其利害之轻重得人任之而已今天津已经造船开运乞并容米商通贩以济穷边其山海关运道亦听官民水陆之便但当关防夹带逃移等弊至于登菜海禁虽通而彼处有司往往私为阻挠今可令山东辽海居民各自俱舟赴官告给文引往来贸易不得取税仍令所司严查非常以扼岛夷内入之路从之  兵科都给事中王文炳言迩者浙直倭患稍宁而闽广警报踵至苏松淮杨间博徒杆卒所在驿骚宜敕下本兵议所以安民蓄兵绝寇之策兵部覆议安民莫如罢不急之役蠲无名之征重惩贪官酷吏蓄兵莫如训练各处乡兵隶籍行伍者责之军卫募自田间者责之有司绝寇则当沿海有司按籍所部居民有与盗道通者许同里首告即寘之法而追其所犯银三十两赏告者又有无赖恶少窜入军中巧立报效赞画名色平居生糜公廪有事争冒首功此辈亦将来祸本宜一切查革议入  上曰朕所以安民者守令耳迩来各官恣意贪残困苦小民朕甚悯之吏部都察院即移文各抚按官严加考察限一月内从实奏处余皆如议行  诏原任大同参将王钰山西游击赵伦京营游击刘庄各□□山隽□家丁赴苏松地方候用从应天巡抚翁大立请也
　　○丁亥  上谕户部朕闻近京地方饥荒民流入京者众无所得食其详议赈济事宜以闻于是部臣覆上五事一议赈流聚户部锦衣卫各简属官十人与五城御史以太仓米万石悉录见在流民每日人给米一升至四月终止五月后系百里之外者人给米五升远者以次递加至二斗而止使还旧业一议济病弱凡就赈饥民病不能赴官者令所在富户为糜食之太医院仍给药调治一议游惰凡年力少壮者取具年籍工部酌量顾觅给与工价勿令转徙一议处近民昌平顺义良乡房山三河通州或于太仓或于通仓各发米五百石付所司分赈一议处远民移咨顺天保定巡抚凡应赈之处定拟多寡分数驰报本部请发太仓银折米充赈报可  虏五万骑攻陷辽东广宁中前所城杀守所千户百户武守爵黄廷勋掠二百余人巡抚都御史侯汝谅以其事闻因劾提调指挥储世福备御郭承恩参将张济等失事之罪兵部覆请并治汝谅及总兵杨照得旨革承恩任下世福等与巡按御史照汝谅以岁荒兵疲姑各降俸二级
　　○戊子虏酋都把儿辛爱等拥众数万人以属夷影克辈为乡导入寇一片石等关参将佟登游击胡尧勋提调指挥谷承功及戴罪守备牛相等师兵御却之出关追至芝麻湾而还捷闻兵部请录登等及总督镇巡官许论张玭张承勋永平兵备副使温景葵等功得旨升登尧勋承功各一级相准赎论等各赏银币有差
　　○己丑升大理寺卿马森为户部右侍郎总督仓场督理西苑农事翰林院侍讲学士高拱为太常寺卿国子监祭酒事太常寺少卿徐陟为南京太仆寺卿  升兵部右侍郎闵煦为本部左侍郎召总督三边兵部右侍郎魏谦吉回部管事  加吏部尚书吴鹏太子太保以品六年满也  原任兵部左侍郎张珩卒赐祭葬如例赠工部尚书谥襄敏珩山西石州人正德辛巳进士授监察御史累升大理寺少卿佥都御史巡抚延缓寻迁南京都察院右副都御史提督操江未几召入协理院事进左副都御史会宣大总督罢廷议属珩珩以卿曲辞为言者所指落职久之以原职起巡抚宁夏进兵部右侍郎兼右佥都御史总督狭西三边前后获首功甚众  上数赐玺书金币劳之进右都御史居数岁拜户部尚书督理太仓米至值寇虏延绥坐失事被逮谪戍庆阳已复起为副都御史巡抚延绥迁前职丁母忧归卒于家年七十余珩珩履修洁器识弘远尤博综群籍为御史时会讲官缺辅臣有谓珩才行可充侍从者欲毂推入翰林珩三＜锍-釒＞力辞不就时论高之
　　○壬辰命翰林院侍读张春侍  裕王讲读  上谕兵部朕闻四方盗贼烽起有□欺心坐视不为经理民甚苦之其亟示各抚臣严督所司悉心抚剿务俾靖除有仍前怠视者以名闻于是尚书杨博因条上弭盗六事一南北诸郡连岁兵荒民于公赋外有修边买马治河等类额外之征是重困也宜禁止一民之为盗非其得已宜令各抚臣榜谕凡协从者悉令归业许其自新贫甚不能归则许入籍投军所司即与收五一京城饥民已荷  圣恩发帑救恤其远方赤子请行各抚臣便宜发廪赈贷一凡巡捕职官所领军丁民壮具名咨部隐匿贿脱者重坐之一责成监司首令勤行巡历慎固封守纵贼不捕者计其多寡治罪一申明赏格凡捕盗有功者各遵旧例实行升赏以示激劝＜锍-釒＞入先行
　　○甲午建祈祐邦民醮典于洪应雷宫十五日命英国公张溶等祭告各宫庙  先是云南缅酋莽哒喇者忿先是纪岁为盖密土官思真与孟养土夷思伦所杀欲报之会思真与其子思汉物故嫡庶纷争莽哒喇乘乱乃纳思汉次子思琢为壻遣归孟逆夺其兄思宋印而因假道攻掠孟养以西诸夷以复前仇人使其党卓吉侵夺孟密境后卓吉为思真壻孟乃头目别混所杀哒喇恕自将兵攻别混父子擒之仍招致陇川千崖南甸三土官欲为乱既而觇之知内地有备人虑他夷袭其巢穴乃遁归于是镇巡官沐朝弼等上其事兵部言王者治夷之法叛则加利服则贳过今哒喇已畏威远遁朝廷但当宣示恩威与之更始仍传谕各土夷不许交通结纳则边境自安诏可
　　○乙未礼科给事中曾濂劾奏巡抚应天都御史翁大立疏狂自用刻核少恩不宜复处危疑之地＜锍-釒＞入诏大立回籍聪用
　　大明世宗肃皇帝实录卷四百八十二



大明世宗肃皇帝实录卷四百八十三
　　嘉靖三十九年四月丙申朔时享  太庙命驸马都尉李和代  巡抚凤阳等处右佥都御史唐顺之卒赐祭葬如例顺之直隶常州府武进人嘉靖己丑举礼围第一人赐进士出身改庶吉士授兵部主事调吏部改翰林编修未几上＜锍-釒＞乞养病诏以吏部主事致仕居数年召为右春坊右司谏兼翰林院编脩明年与赞善罗拱先校书郎赵时春上定国本＜锍-釒＞忤旨黜为民顺之初欲猎奇致声誉不意遂废屏居十余年  上方摧抑浮名无实之士言者屡荐之终不见用会东南有倭患工部侍郎赵文华视师江南顺之以策干文华因之交欢严嵩子世蕃起为南京兵部主事寻升职方员外郎郎中奉命查勘蓟镇边务复视师浙直总督胡宗宪荐其有功迁太仆寺少卿通政司右通政俄代都御史李遂巡抚凤阳卒于官顺之博官强记至六经诸子以至算射兵法阴阳小技无不研究其说其文辞足以擅名一家初罢归闭门独居力为矫抗之行非其人不交非其道不取天下士靡然慕之既久之不获用晚乃由赵文华进得交严氏父子觊因以取功名起家不二年开府淮杨然竟靡所建立以卒顺之本文士使获用其所长直石渠金马之地其著作润色必有可观者乃以边才自诡既假以致身遂不自量忘其为非有欲以武功自见尽暴其短为天下笑云
　　○丁酉升江西布政使司右参政方廉为都察院右佥都御史总督粮储提督军务兼巡抚应天  以狭西巡抚右副都御史郭乾总督狭西三边军务  升抚治郧阳右佥都御史刘学易为大理寺卿  南京内外守备太监何绶魏国公徐鹏举临淮侯李庭竹兵部尚书张鏊各以兵变奉诏自陈乞罢会御史赵时齐＜锍-釒＞论绶等驭兵无状恩威不行即今兵将相□□山隽□之际非择人更代势不可久因言振武营军近以倭乱汰减土着旧兵而以新募之兵充之譬之蓄狸养虎易与为乱今即不能尽遣当以振武一营军分隶神机大小教场新江等营今坐营等官各自训练不相统一斯亦潜消奸宄之一策章下吏兵二部会议鏊庭竹当更代鹏举当留用何绶请  上裁得旨令鹏举策励供职庭竹闻住鏊致仕绶降三级徵还其营军散练之法仍行内外守备酌议以闻  武定侯郭守乾卒赐祭葬如例
　　○己亥该户部尚书江东为南京兵部尚书参赞机务加太子少保命提督掺江西宁侯宋廷驯充南京协同守备官东＜锍-釒＞辞太子少保  上手诏追嘉其入饷右卫之功令尽心安抚士卒训之忠义以奠邦本不允辞  令总督宣大山西都御史张松回籍听用升巡抚保定右佥都御史葛缙为左副都御史代之先是  上谕吏部兵部曰朕闻自博入胡奴守墙外伺犯恐总督非松才宜也卿等议处以闻部覆松推称谨饬但非经略才诚如  圣谕因荐大同巡抚李文进及缙可代松  上初欲用文进既而谓其巡抚未久乃罢松用缙
　　○辛丑命南京左府事新宁伯谭功承兼督掺江
　　○壬寅论南京叛军罪首恶周山等三人论斩系狱发滕彪等二十二人戍边卫初侍郎李遂既以计散遣各军已而闻军中籍籍有言朝廷将尽诛各营兵阴相约欲叛入海遂患之与尚书张鏊议曰诸叛卒虽从宜抚处而首恶未诛非法也不闻元魏禁军攻统军张彝之事乎且众尚汹汹必俟奏报处分万一机泄奈何乃托病闭门□仑卧给各军安家小乐各一纸以安众心密台坐营官华恩把总张勋等入卧内受计令刺访首恶得山等二十五人各以三月十六掩捕下狱因驰奏请处分兵部议叛军戕杀大臣逼胁府部当即时斩首枭示  上复命三法司会科道官详议改比谋杀制命使臣律俱斩秋后处决  上曰帘远本因堂高必无自远之理士卒辱及大臣法斩死时君立新帝者必法外凌迟黄懋官心存欺谤计使人为全尸而死失刑甚矣今所获亦未可尽知果皆为首者可再议开乃止坐首恶三人余各以矜疑调发未获悉贳之按振武之变虽由侍郎黄懋官克消所激然诸君本乌合恶少非有尺籍五符一但于都城之中肆行无上戕杀大臣乃竟寘而不问国法荡然矣于是四方效尤士卒戕主帅部民殴制使者纷纷数起朝廷患其徒众类从姑息焉
　　○甲辰升户部左侍郎高棹为本部尚书  升巡抚延绥右佥都御史董威湖广左布政使谷峤狭西左布政使程軏俱都察院右副都御史威巡抚保定兼提督紫荆关峤提督抚治郧阳軏巡抚狭西  令狭而各寺苑每三年一次变鬻老马即以所鬻价银更买壮马发缺马军牧之著为例从御史莫抑奏也
　　○辛亥云南道御史耿定向劾奏吏部尚书吴鹏言顷  陛下以四方多盗特下明诏考察守令之贪暴者与百姓更始甚大惠也然臣窃以为本正而后未治源洁而后流清今察守令之贪残而不究铨司之淑慝是摇其本浊其源而欲未流之清且治难矣夫方今为  陛下主铨衡者非尚书吴鹏哉鹏以天官为己私物凡百司例当迁升者其始也必白白以贿也其既也必谢谢以贿也其岁时也必有庆贺之礼庆贺问安以贿也姑不锁论请迹其数事大较着者如鹏壻董分主考而子绍宗式群目睽睽已自难掩及授官之际会试首蔡茂春止得兵部而诏反得礼部予夺之谓何其谁能说之此鹏之不足于鹏者一也前吏部司属李一科白璧皆赃墨著闻为御史林腾蛟给事中袁洪愈所发腾蛟遂坐补外洪愈亦淹滞者数年以此箱制言官使皆垂首濡足不得一吐愤懑此臣之不足于鹏者二也文选郎中何每宴验封员外郎宗臣各以贪墨夤缘被斥未几一则升河南参政一则升福建提学副使又何怪夫居吏部者之贪也此臣之不足于鹏者三也臣初在吏部部办事见今文选员外郎张九一方入为稽勋主事中外目笑之曰此官身价数千金矣入部以来多为奸利乞墦登垄攘背肆行是为天下贪残者树赤帜人何以禁守令便不贪也此臣之不足于鹏者四也九卿重任当以得选今漫无可否任其纷然请托惟强有力者得之如蔡克廉病夫也而拟之南司徒沈坤巨恶也而寘之北祭酒向非  圣明独断则计曹为养病之所而太学是播恶之区矣此臣之不足于鹏者五也私门纳贿几如闹市甚为而盈筐书帕显然投于署中门者弗呵受者弗报如此而欲移文抚按禁贪戢秽臣恐不反唇亦腹诽也此臣之不足于鹏者六也凡此六者皆本源之地自为乱首而末流从之臣谨昧死以闻章上尚书鹏及翰林院学士董份各＜锍-釒＞辩求罢  上命鹏竭忠供职份安心直撰不允辞既而九一海晏亦＜锍-釒＞乞罢部皆覆其留用从之
　　○壬子从大同守臣议诏于大峪口建堡一座增设掺守官一员把总三员坐堡一员管队官军五百余人守之许家庄建堡一座改设掺守一员把总三员坐堡一员军站一所站官一员募军四百人守之西安驿添设把总一员管队官军二百五十余人守之其诸路修筑墩隍濠堑诸费听其便宜动友山西河南班价及户部监生事例银仍令太仆寺发马价户部发衣装银充募军费  发太仓银七千两赈顺天永平二府饥民
　　○甲寅改总督湖广川贵军务兵部右侍郎石永为户部左侍郎  罢刑部尚书郑晓闲住不许再用降左右侍郎赵大佑傅颐各俸二级故事近京军民有冤得投牒通政司赴刑部讯理时御史郑存仁巡按顺天移檄禁民越诉凡法司官擅受民词有所追取者县官不得輙发晓闻之乃引大明律例有停囚待对之条及会典中亦载近京犯人得听法司问理率大佑等上＜锍-釒＞论存仁违例侵官存仁亦执大明律自下而上之义论晓等欺罔  上下其章于都察院会该科会议未上晓等＜锍-釒＞辨  上责其不候处分先行辨渎且言前者周山等作乱咎本在激变之人晓等奉旨末减＜锍-釒＞内无一字避退虽曰执法终是自尊乃斥降晓等而命自今一应词讼在外者属之有司在京者属之刑部不许行争扰
　　○己卯追赐岳怀王名厚熙王  睿宗皇帝嫡第一子  上兄也未名蚤薨也  上御极追封岳王谥曰怀  上念王不置每岁时斋荐于宫中以未名不便登录故谕礼部赐今名云
　　○丁巳升大理寺左寺丞孙慎为都察院右佥都御史巡抚延绥  复设都御史一员提督南京粮储改督漕右副都御史为之初营军之乱侍郎黄懋官以南粮不充莭缩太过至于生变及是给事中郭斗因言粮储缺乏弊由提督侍郎不兼宪职无举劾之权故所在有司皆玩视不理积逋臣万宜如旧例专设宪臣董之且言南北二郡均为国计所关而人情每重北轻南法不画一请略仿京漕之例施之南京凡各处应派南粮者岁遣户部司属一员令其一体奉敕监兖给事中马出图亦言南粮自尚书方钝议改折后军无见粮讟始起乞尽复本色便诏俱从之  命左军都督府佥书恭顺侯吴继爵掌本府事
　　○戊午诏遣官斋敕褒勉靖江王邦宁先是邦宁待诸宗人少恩名封多不以时请由是有却遂各持阴事相讦巡按广西御史龚恺不宜邦宁上＜锍-釒＞言极其淫暴贪从状  上切责邦宁令省改擒治诸仆从寘重典由是邦宁势阻不复能黔辖宗人各宗无赖大为地方害官府无如之何乃复谋重邦宁权以弹压之＜锍-釒＞称其悔过宜降敕褒谕令统治诸宗如故故有是命  改宣府西路参将郭镇主劄镇城专督兵车营训练而以大同游击戴恩代震分守西路从原任总统张松奏也
　　○己未升浙江按察使刘景诏为都察院右佥都御史巡抚凤阳  虏犯辽东广宁大掠而去
　　○庚申  上谕阁臣曰昨户部言续支米赈京师饥民者至四月终止余者还仓朕思所余无几徒劳往返耳其悉以赈民巡青科道官丘岳等上言五事一给价值以示优恤京城内外各仓场粮草银仍于每年会计之后立限追徵夏不过六月秋不过十二月专备给商之用不得听有司借支一清常赋以足商价草场子粒与岁派折草银两及马牛头蓄之数旧额无改而经费日亏非清其弊源申严逋久之罚恐会派日增岁入日少商人终不蒙惠一稽实数以省虚费请差科道官清查御马监马匹实在数在数目即定为支给草科则例一访物价以平时估山东河南二督粮官及宛大二县估计价银必虚心体访以时低昂毋令吏胥得高下其手一定佥换以均差役请令五城御史并顺天府官与巡青科详议商人贫富纶差毋为权势所阻挠得旨为匹免查余如议  升南京大理寺右寺丞吉澄为大理寺左寺丞礼科都给事中蓝璧为湖广布政使司左参政  从大同巡抚李文进议以太仓银二万六千两给镇墩军召买本色行粮后不为例又以年荒粮草价高令再发银万九千余两济之俟六月时沽稍平再行议减  命中军都督府佥书怀远侯常文济掌南京前府事升南京锦衣卫掌印署都指挥佥事周乾署都督佥事佥书南京前府事
　　○辛酉升巡抚四川右副都御史黄光昇为兵部右侍郎兼都察院右佥都御史总督湖广川贵军务  套虏都剌免台吉等寇宁夏河东毛不剌等处将趋灵州总督侍郎魏谦吉巡抚都御史霍冀檄总兵赵应督兵御之斩首六十二级虏逃出边事闻诏先赏谦吉等银币而令御史详核功罪以闻
　　○壬戌升工科都给事中赵锵为江西布政使司右参政刑部云南司员外郎王樵为山东按察司佥事  兵部覆巡按直隶御史王汝正勘报大同修边工竣计中西二路修筑边墙一百六十余里墩筑墩台一百二十余座请录诸臣功  上以大同巡抚李文进总兵张承勋建议经营功最升文进右副都御史巡抚如故承勋令复都督副总兵赵苛佥事王汇征原任参将游击今充为事官孙麒允军李世贤王钰王良臣等各升级复官赎罪有差
　　○癸亥荫总督湖广川贵兵部右侍郎黄光昇子乔栋为国子生以三年满也  命南京锦衣卫佥书署都指挥佥事文质掌本卫事
　　○甲子升巡抚江西右佥都御史何迁四川左布政使罗崇奎俱都察院右副都御史迁总总督漕运崇奎巡抚四川  升河南道御史闾东为南京大理寺右寺丞
　　大明世宗肃皇帝实录卷四百八十三


大明世宗肃皇帝实录卷四百八十四
　　嘉靖三十九年五月丙寅朔升山东道御史王本固为狭西按察司副使  蜀世子宣圻进黄金一千两白金一万两助大工  上嘉其忠悃赐以金币仍降敕褒谕之
　　○戊辰升翰林院编修张居正为右春坊右中允管国子监司业吏部文选司郎中王秩为太常寺少卿提督四夷馆  升江西左布政使张元冲为都察院右副都御史巡抚江西
　　○己巳未封妃于氏薨赐号宜妃治丧葬如例
　　○庚午命锦衣卫署都指挥同知徐继勋佥书南京锦衣卫事  兵部覆巡抚应天都御史翁大立条陈一浙直副总兵刘显忠勇可任而权稍轻请更具敕凡内地守备卫所俱隶之俾缓急便于条度一沿江沿海将官职掌专备倭而民间盗贼则置不问此泰兴劫库之变所由作也宜令诸路参将把总悉兼理捕盗窥避者罪之一守备安庆刘宪贪仪真汪思懦皆宜罢斥一禁约山东河南湖广广西等处游民不得擅自出境投兵为地方害诏俱从之
　　○辛未周府应城王睦桎薨赐祭葬如例谥恭穆  巡视京营给事中苏景和御史张九功＜锍-釒＞请增选战兵以重训练  上从之即命景和等会同总督官选兵三大营中得壮士六万余人因覆奏请分为二十枝免其工役俱赴各营掺练以听征调增设中军千百总等官领之其余官军不堪听征者发回兵备营收掺又故事总协大臣有随征官军各五百名巡视科道有点问听用官军三百名俱宜免役仍照秋掺听征官军之例支给口粮下兵部覆可诏允行
　　○壬申  孝宗敬皇帝忌辰  奉先殿行祭礼遣广宁伯刘允中祭  泰  
　　○甲戌初四川东川军民府土官知府禄庆死子位幼妻安氏摄其府事有营长阿得革者颇擅权谋夺其官因先求烝安民不得仍缀火焚府治走武定州为土官所杀得革子堂奔水西以贿给乌撒土官安泰入东川囚安氏夺其府印贵州宣慰安万铨故与禄氏姻连乃起兵攻阿堂所居寨破之堂妻阿众□□山隽□其幼子奔沾益州土官安九鼎时时相与治兵攻击堂兵且侵及罗雄州境于是九鼎及禄位与罗雄州土官知州者浚等各上书讼堂罪诏下云贵四川抚按官会勘于三十八年三月堂听勘于车洪江具服其罪愿献还府印其莭年劫掳沾益罗雄人口牲畜量为退归补偿侵据地土悉行吐退贷死是时禄位及其弟僎俱死官府因问讯禄氏所当承袭者堂复以其幼子诡姓名为禄哲以报占府印不发又复与九鼎治兵相寻益急九鼎乃诉之云南巡抚都御史游居敬谓堂恬乱请兴兵致讨且自诡说当率所部兵为前锋必擒堂以献居敬信之遂上＜锍-釒＞言堂稔恶不悛请专意进剿为地方除害下兵部议请行川贵抚臣从长审实如必不可赦听协同川贵总督及各该总兵高夹攻移□禾穴多□捕从之
　　○乙亥  太祖高皇帝忌辰  奉先殿行祭礼  总督浙直福建都察院右都御史胡宗宪奏臣受命总督得莭省三省一切调度兵食皆赖各处巡抚协心共济而近多游食养望未有实见讲求者即有疏虞臣何以自解夫各边巡抚之与总督相见原有定规今俱抗衡无逊诎意至于掺江都御史则虽文移亦不复通臣徒拥总督虚位而无其实请稍假以事权得为诸道王约其相见礼文亦宜依三边督抚事例得旨宗宪此疏心实任事可转大司马兼院右正各抚操官等悉听节制其三边督抚相见礼仪吏兵二部查例以闻部覆总督提统委宜严重抚操等官相见毋得纯用兵主敌礼总兵以下皆戎服庭谒至于文移俱用印信呈文诏可  吏科都给事中梁梦龙劾奏协理京营戎政兵部右侍郎殷学托病数月薄户部左侍郎不为而求漕运总督展转行诈无大臣进退义学上＜锍-釒＞自辩  上曰大臣当先敬畏迩来自肆安居每每称病臣子靖共义何在况学又协理戎政者被劾不俟明旨游词欺辩姑从宽黜为民员缺亟推忠谨兼济者代之于是改南京兵部右侍郎李遂为兵部右侍郎代学协理  录故官河口游击将军毕文战功袭升其子一级初山西标兵作乱文以他事击都司狱乱卒欲奉以为师不从见害至是御史栾尚约＜锍-釒＞称其三十七年三月中尝过虏于朔州土寨身自博战有斩获功乞行追录故有是命
　　○丁丑  仁宗昭皇帝忌辰遣恭顺侯吴继爵祭  献陵  添设整饬应天太平宁国徽州池州广德六府州兵卫副使列衔浙江按察司仍兼布政司参议兼督苏松等府粮储从南京兵部议也  命分守肃州右参将许经充左副总兵协守甘州
　　○戊寅河南抚按官劾奏伊王典楧增修府苐诸不法事诏礼科给事中龚情承制往勘之
　　○己卯  方泽视牲遣成国公朱希忠代镇远侯顾寰安平伯方承裕吏部尚书吴鹏都督陆炳轮视  湖广溆浦县龙潭上中峒徭贼沈亚当等啸聚麻塘山为乱格伤官军总督湖广川贵侍郎石永檄贵州总兵石邦宪督兵讨之斩首四十一级生擒亚当等一百七十人夺所虏男女八十四人捷闻兵部覆永邦宪俱首功而督饷副使李心学指挥陶成将兵守备袁宗文周应桢土官刘世奇功亦宜录得旨赏永银三十两纻丝二表里邦宪升俸一级仍赏银二十两一表里心学成宗文等各十两其余官军俱令总督甄别论功赎罪有差  治威宁营等堡失事罪发分守辽阳副总兵王重禄定辽左卫指挥同知陈可东宁卫指挥佥事王廷兰俱戍边
　　○辛巳以漕粮折银通欠数多诏行各督粮官分别等第降级住俸其粮长领解年久不赴纳部者巡按御史逮治以闻
　　○壬午升兵部左侍郎闵照为刑部尚书巡抚山东右副都御史丁以忠为南京兵部右侍郎  升翰林院编修王学颜姜宝俱按察司佥事学颜广东宝四川俱提调学校  发太仓银八万两于山西三关以七万给军饷一万赈饥民  更命山西三关每岁定以宪臣六员监督防秋从巡抚孟淮奏也初监督官例用七员既而巡按御史扬美益以各道往来防秋劳费不赀乃建议裁为四员专备内境淮争之以为三关延袤千余里乃虏犯紫荆以趋  陵京之路必群力毕集而后保障有赖不可为诸臣惜劳省费遽行议减兵部亦以为然乃有是命
　　○甲申夏至大祭  地于  方泽命成国公朱希忠代
　　○丁亥升协理京营戎政兵部右侍郎李遂为本部左侍郎山东左布政使朱衡为都察院右副都御史巡抚山东  升兵部左给事中李东华为都给事中兵科右给事中李春芳吏科右给事中郑茂户科右给事中魏元吉为左给事中东华茂俱礼科春芳户科元吉刑科  掌尚宝司事工部左侍郎严世蕃九年考满吏部因称其勤敏忠孝为请升秩诏加正二加服色俸级  添设柘林川沙各把总一员改吴淞江游兵把总为南洋游兵都司驻竹箔沙图山游兵把总为北洋游兵都司驻营前沙俱于浙江都司列衔支俸从巡抚应天都御史翁大立请也
　　○戊子诏旌庆成王府故镇国将军奇添夫人王氏莭孝初奇添卒时夫人年甚少养姑育子备尝劳瘁及是年八十余逮见孙曾四世山西巡按官＜锍-釒＞请建坊旌表故有是命  遣御史沈阳户部郎中张大化清理畿内庄田阳等还上清出隐冒庄田之数应量给者一万六千二百六十四顷有奇应入官者二十五百二十九顷八十一亩有奇其戚畹枝系未远而嫡泒已绝本身见存而爵级已革及太监寺观自买民地而一免粮差与归顺达官  先朝给赏住劄地土其一千九百余顷有奇俱宜追夺户部覆请从之
　　○庚寅巡抚福建右佥都御史刘焘言自闽省倭乱以来调兵转饷几无宁岁今臣有筴于此同兵以来兵因粮以求粮因兵粮之势以图战守之机兵不徵调而足粮不加派而裕战不诡遇而获守不金汤而固执此以往虽百世治安可也因条上兵粮战守四议其议兵谓缘海旧设五水寨当益以四陆营大纳水陆战兵共当用二万七千今选之十六卫兵每卫以一千为率可得兵一万六千人又选之八府民兵每府以一千五百为率可得兵万有二千如此则何患无兵其议粮谓军民兵粮共当用银二十三万有奇犒赏修造当用银五万有奇布政司各项堪动银两十九万有奇其所不足本省均徭银差甚轻可以倍征巡司弓矢冗不堪用可量减三分之一此外又有商税赃罚等项可以议处如此则何患无粮其议战谓五寨四营之兵寇小入则各自为战寇大入则互相应援主客之势不同奇正之变莫测如此则何战不胜其议守谓海岸之守即当责前营寨之兵使进则出战退即入守其内地则州县有民壮机兵可练卫所有军舍余丁可选各乡村有保甲之法可行如此则何守不固又言前四议臣当任之惟南北中三路参将信地未分备倭指挥冗员宜革乞下所司议处＜锍-釒＞入兵部覆焘言皆是请改参将谢恩为北路驻福宁侯熙为中路驻兴化赵文奎为南路驻漳州备倭指挥改为标下游击将军得旨允行按焘＜锍-釒＞诞谩夸张不中事实盖以狙公术笼罩闽中士民且侮中朝卿士无宏职兼昭者乃部臣见而奇之至于地方得人称庆为诳矣
　　○辛卯诏覆遣御医视唐王宇宁疾先是王有旨疾请医已遣御医往至是复以疾请礼部谓亲王设有良医所掌视王疾其御医胗视系特恩无再请者  上悯王高年为诸藩长老特许之  南京国子监司业马一龙＜锍-釒＞乞回籍养病许之  以辽东延绥二镇报首功不赏夺巡抚侯汝谅董董威及总兵杨照李辅各俸二月下冒功官军陈举等于巡按御史问
　　○壬辰敕赵府镇国将军载堆主光山康靖王祭祀摄府事  盗入广东博罗县杀知县舒颛守臣以闻诏夺守巡官参议马皋谟佥事启从俭惠州知府顾言各俸一月仍勒限捕贼
　　○癸巳复闲住南京国子监祭酒邹守益原官致仕从其子刑部主事邹善奏也
　　○甲午革狭西布政使司参政郧光溥贵州按察司副使熊希程浙江盐运司副使张朝栋职闲住俱以原任四川时侵克军饷为查理给事中李春芳所纠也  以河南灾伤诏复留柴薪马价银三年充王府禄粮  巡按福建御史樊献科奏福建山贼倭夷并起攻掠平和诏安等县破崇武所城请敕守臣亟图平剿会巡抚刘焘＜锍-釒＞至言与贼连战俱捷地方稍宁不如献科言  上以二臣奏报互异疑之诏兵部亟檄南赣抚且范钦及焘协力平贼地方失事功罪令御史详核以闻未几献科复奏崇武失事状兵部始知焘奏不实请逮守所千户郭怀仁等侍献科问停分守佥事英民英俸令戴罪视事焘姑贳勿治责以平寇自赎从之
　　○乙未以贵州兵役繁兴诏复转限吏典纳米事例三年
　　大明世宗肃皇帝实录卷四百八十四


大明世宗肃皇帝实录卷四百八十五
　　嘉靖三十九年六月丙申朔  起原任兵部尚书王邦瑞协理京营戎政时戎政侍郎缺吏部推刑部右侍郎傅熙等复推户部左侍郎石永等皆不用诏起邦瑞为之
　　○戊戌升尚宝司司丞陈谨为南京国子监司业  升礼科右给事中罗嘉宾刑科右给事中周益俱左给事中户科给事中苏景和兵科给事中何煃郭嵩俱右给事中嘉宾煃俱户科益嵩俱兵科景和吏科  兵部右侍郎魏谦吉赴任道卒礼部以谦三品未考满恤典当半给得旨特全给之仍赠都察院右都御史荫子太平为国子生谦吉狂率无赖不类衣冠士其居官终始所至无一善状淫暴棓克若饿鸱乳虎至于锥刀乞索即市井人羞言之属时政污浊遂致位卿尹恩恤隆备若此
　　○辛丑大学士李本六年考满  上以本辅赞忠勤诏荫其子兑为中书舍人仍兼支大学士俸给应得诰命本＜锍-釒＞辞荫子兼俸优诏不允
　　○壬寅复设兰州督饷郎中河州管粮临洮府通判各一员移凉州监督通判驻劄庄浪从故总督侍郎魏谦吉请也  准南京浙江等道试监察御史刘行素赵时济林润王宗徐实授  查盘给事中罗嘉宾御史庞尚鹏等言浙直军兴以来督抚诸臣侵盗军需无虑数十万臣等奉诏通查出入之数其问侵欺有术文饰多端册籍沉埋条贯淆乱者姑无论已即其文牍具存出入可考事迹章灼可得而陈其数者则如督察尚书赵文华所侵盗以十万四千计总督都御史周珫以二万七千计总督侍郎胡宗宪以三万三千计原任浙江巡抚都御史阮鹗以五万八千计掺江都御史史褒善以万一千计巡抚应天都御史赵忻以四千七百计此皆智虑有所偶遗弥缝之所未尽据其败露十不及其二三然亦夥矣至于操江都御史高楫则明以江防银二千两檄送赵文华巡抚应天都御史陈定则檄取军饷银四十两锱铢无所支费此又皆公行贿攘视为当然者也乞通行追究明正法典以惩贪冒至于文华所任郎中郭仁及宗宪所任指挥戴冲霄杨永昌陈光祖并宜逮问追赃＜锍-釒＞下户部会吏部都察院议覆请罢忻土□建官同文华等所劾赃罪侯勘议处仁黜为民冲霄等下御史问惟宗宪功多当留用从之既而宗宪上＜锍-釒＞自讼臣为国除凶用间作饵不有小费不可以就大谋而忌者遂缘此生奸指为侵克臣诚不能以危疑之迹自理于谗谤之口乞且赐罢以待公论少明然后东西南北惟  上所困  上优诏慰留之
　　○癸卯诏河南三十九年后开纳四川买木银存留本省备支王府禄粮
　　○甲辰升制敕房办事工部右侍郎张文宪为工部尚书仍供旧职以九年秩满也  吏部覆工科给事中曾廷芝条陈重守令四事一旌异能谓中人之情非激不劝昔汉宣有赐金之典  先朝行增秩之令今宜令抚按表其治行高第者以示风励一破资格谓占者用人不问其资如頴川淮阳用治最进位公卿不问其何途出也今天下惟甲科为重郡邑吏由举贡授者即龚黄不齿矣今宜一洗弊风程较功实毋得以资格轩轾一慎铨除谓人情壮多激昂老犯在得此烂然可睹百不失宜者近筮仕者多为隐年之计铨部一失觉察遽以美秩加之及末路败露公罚虽行而私橐已盈矣今宜察其年貌以凭器使其有耄老不堪者令抚按官及时纠举一谨文凭谓各官升转非部檄至不离任近有买凭为奸一人非数凭不赍一凭非数金不授致使延迁稽迟旧任者既不便于管摄新代者又不可猝至而署事之官因肆其狼贪虎视莫敢谁何为吏治患害甚大今宜类集各省文凭遇有出京及公差回任官员趁令顺赍以便抚按转发报可  巡按直隶御史王汝正勘上三十六年春虏犯大同芍药坡中平山等墩及攻破拒胡堡等处参将潘搢拥兵退怯副总兵郝承恩调援观望及守备徐执中等三员中路参将郭纲等三十员俱有罪  上从部拟降缙职二级承恩一级执中等俱革任逮问
　　○乙巳令分守温处参将牛天赐等戴罪捕贼赠泰顺生员林田为州同知给其子冠带先是三十八年七月倭寇自闽流至温州结巢小获桐山出掠平阳泰顺等县分巡副使凌云翼檄天赐及把总卢锜等捕之贼败知县巨益兵于石隘杀领兵生员林田等天赐拥兵不救巡按浙江御史周斯盛以闻兵部奏田死事宜恤录天赐等宜戴罪从之
　　○丙午潞城王府镇国中尉俊□岩砳木□以奸淫杀宗室二人赐死
　　○己酉发太仓银七万五千两于苏镇二万五千两于密云昌平二万四千九百两于甘肃十五万两于宣大各充军饷
　　○庚戌吏部覆顺天抚按官劾庆都县知县张弛不职请革任逮问  上以弛贪酷其御史逮问不足示惩令系至京鞫之寻黜为民
　　○壬子  睿宗献皇帝忌辰  奉先殿行祭礼  大学士李本言臣祖懋出为伯父公琼伯母蔡氏后臣曩考一品三年满蒙恩得赠及曾祖公琼夫妇业已膺貤诰矣其臣祖懋本生父母公珍潘氏未得蒙恩兹臣一品六年考满仰荷  圣慈申颁纶赠极为非常之遇乞如  先朝大学士杨士奇追赠本生祖父母例以臣及臣妻应得诰命移赠臣本生祖父母公珍潘氏臣不胜大愿＜锍-釒＞入  上命悉给与之不必移赠盖特兴云  起原任宣府□□□口心□兵署都指挥佥事刘大章充五军营参将升守备大同宁虏堡指挥佥事何垚山西广武站署指挥佥事刘臣俱署都指挥佥事充佐游击将军垚神枢营臣神机营  荫刑部右侍郎傅颐子作霖户部右侍郎刘养直子元泰为国子生俱以三年满也
　　○甲寅建天保大典于大高玄殿等坛停常封至八月二十日止
　　○乙卯南京礼部尚书孙升卒赐祭葬如例赠太子少保谥文恪升浙江余姚人前死莭都御史燧子也举乙未进士第二人授翰林院编修以校录  列圣御史及五经二十一史成迁右春坊右中允复与脩大明会典丙午主考应天乡试升国子监祭酒历任礼部左右侍郎改吏部寻拜前职卒于官升为人孝友长厚父燧死宁庶人之难终身不书宁字亦不为人作寿父文事伯兄如父居官被服雅素口不谈人过盖笃行君子也子鑨铤錝矿皆进后举进士至通显
　　○辛酉  孝庄睿皇后忌辰  奉先殿行祭礼遣玉田伯蒋荣祭  裕陵
　　○癸亥  孝穆皇后忌辰遣彭城伯张熊祭  茂陵
　　大明世宗肃皇帝实录卷四百八十五


大明世宗肃皇帝实录卷四百八十六
　　嘉靖三十九年七月乙丑朔时享  太庙命驸马都尉谢诏代  虏酋把都儿拥众入犯蓟西游击胡镇以锐卒五百出塞迎击之破其前锋于连阴站回驻河坊口虏大至并力急攻镇率各营敢死士与战于河外虏不得入乃分众犯沙岭儿燕子窝神堂谷等口游击白允中黄金高汝泰等凭墙御之虏复犯河坊为胡镇所游击乃引众北去是役也虏酋把都以春犯木得利又狃于昨岁六月蔚州之获故乘秋防未备冀出不意总督许论于半月前谍知其情乃厚集兵马待之虏知有备又见胡镇兵亟战遂遁
　　○戊辰  仁孝文皇后忌辰  奉先殿行祭礼遣清平伯吴家彦祭  长陵
　　○己巳以久旱上亲祷雨于宫中命有司停刑禁屠
　　○庚午狭西行都司山丹卫肃州卫镇夷守御千户所高台守御千户所同日地震有声  当大同右卫大边之外由玉林旧城而北经黑河二灰河一历三百余里有地曰豊州崇山环合水草甘美中国叛人丘富赵全李自馨等居之筑城建墩构宫殿甚宏丽开良田数千顷接于东胜川虏人号曰板升板升者华言城也富等先年皆以白莲教妖术诱虏导之入寇教以制钩杆攻城堡之法中国甚被其害是时虏酋俺答引众西掠且二年留部虏千余人于豊州守其老幼虏不耐暑每夏輙徙帐大青山口外避之而富等居板升如故于是大同纵兵官刘汉谋之巡抚李文进及原任总兵俞大献欲乘隙取富等为中国除祸本乃部分参将王孟夏麻禄游击徐钦把总捕儿害葛柰守备刘本经等五十三人率锐卒三千人驰进汉与副总兵赵苛参将孙吴郑晓以重兵分三哨出边营于玉林隘为后继孟夏等夤夜疾驰昧爽及于豊州鼓噪奋击斩首八十三级生擒六十七人余众奔匿纵火焚其宫殿居室时当先随虏帐北徙赵全走匿墩上麻禄督兵掘墩半堕矣会虏骑大至我兵乃引退自馨亦脱走擒其弟自桥及其母胡氏金弟贤亦我兵所杀夺获牛马橐驼百余只夷器无算兵还渡黑河为虏追骑所及分哨迭战且战且却还与大营合虏众乃驰去诸军遂以翌日入边往返凡五日总督都御史葛缙以捷闻  上闻而嘉之亟命兵部议赏典于是升汉为都督同知荫一子本卫所千户升缙为兵部右侍郎兼右佥都御史仍旧总督荫文进一子为国子生仍各赏银三十两纻丝二表里禄孟夏本经柰捕儿害及总旗黄国相等升二级赏银二十两苛等及户部郎中魏学曾兵备副使王之诰各升俸一级大猷准复祖职其余自参将李官参议杨守愚而下赏赉有差仍发太仆寺马价银一万两运付军门以犒出边将士阵亡指挥张戢等各袭升其子二级仍赏兵部尚书杨博银三十两纻丝二表里该司官各银五两自桥等即处决
　　○戊寅诏取太仓银二十万两入内用
　　○己卯中元节遣成安伯郭应乾彭城伯张熊广宁伯刘允中玉田伯蒋荣分祭  八陵都督佥事沉至祭  恭仁康定景皇帝中官祭  恭让章皇后废后吴氏都指挥同知王极祭  孝洁皇后及  哀冲庄敬二太子各陵坟
　　○壬子  成祖文皇帝忌辰  奉先殿行祭礼遣清平伯吴家彦祭  长陵  户部左侍郎石永卒永广平府威县人嘉靖壬辰进士由中书舍人选授监察御史出为南阳府知府未几坐御史事左迁滨州判官稍迁南京太仆寺丞平阳府知府历升都御史巡抚延绥转南京大理寺卿满三载迁南京兵部右侍郎寻进兵部左侍郎兼佥都御史总督湖广川贵军务明年改台前职卒于官赠右御史赐祭葬如例永鲠介廉静历官以风裁着称所至肃然时方尚通士多失其所守永独持清莭端执自信皭然不受变流俗殁之日行李萧然家无余储可以为贞士矣
　　○甲申广东吴川县地震有声如雷
　　○丙戌雨群臣上表称贺
　　○辛卯唐王宇温薨  上辍朝三日遣官治丧葬如仪谥曰敬
　　○壬辰都御史章焕上经略中原＜锍-釒＞曰臣惟中原之患妖民盗贼二者而已妖党之兴始自数十年前妖民假以诈术诳惑愚民所利富田利益妖民所逐溷襍淫污而已人心一蛊妖说遂行愚者求福智者避祸富者倾家以结纳贫者以身为奴婢然未有与其邪谋者此一变也数年以来民穷财尽邑无安居之户里无乐业之家于是妖言盛行根盘枝蔓又此一变也往时山东之寇不入燕赵河北之贼不踰河南自虏变倭变后尽徵各省之兵应援而雅埋恶少忘命逋逃往往窜入其中异党之人邂逅相亲一呼向应此又一变也中原数省其人故多轻死尚气彼见各处狂狡相聚而谈其地方虚实攘臂喋血遂起逆谋此又一变也今群妖群盗合为一途盗党藉妖言以惑民而妖人倚群盗以劫众闪倐无常不可踪迹此今日之大患也故山东西河南北河北直隶狭西湖广渐成一党盗贼往来所至有主所在成家逐捕之后莫知去向如近日林□贝□□□之贼乍起乍散他处亦有闻风而应者则可验已故南倭北虏之患有形而中原之患无形夫无形之患不可以有形治也要在破散奸谋调护亢气有万全无失之策而后可以保万年无疆之治臣谨条上八策一也重兵近者师五倡乱不急趋省城而睥睨他郡大为群贼所笑为其虚可乘也今宣武一卫屯伍皆空堂堂镇城乃专恃游民悍贼不便宜增兵守之二收枭□□山隽□北方长技或挥刃或风或腾空若非或巧能穿或力能超乘皆自负其能酣歌慷慨欲有以用之故枭□□山隽□不收则中原多敌昔汉有材官蹶张羽林孤儿六郡良家子之号以录异材终得其用此又长驾远驭弭盗之基本也三修城池臣所擒大盗得其所记各处城池簿籍乃知中原保障莫要于此一劳永逸不可不亟图四察险隘如河南直隶山东之交芒砀诸山远近排列营垒天成其间藏兵之洞伏兵之处成迹具在真自昔用武之区而令为各省之边界有司弃而不守异日必为盗资此当深虑五时巡历守巡兵备以送迎为职业下邑偏州车辙所未尝至于是禁防日＜锍-釒＞而盗贼滋起臣愿抚按之官时巡一省守巡兵备时巡一方以示弹压六选良吏臣所获诸盗不服为盗而诡曰救民何者以贪官欧之也夫中牟之化行则頴川之盗息良吏者  圣民所以共理天下者也故欲清中原先清吏治七处宗藩臣言中原事体何与于宗藩宗藩省城之主省城四方之纲今河南诸宗饥穷已甚若使处之得所则子孙千亿皆为皇室藩屏何忧群盗八议黄河黄河冲决其势必兴大工大工兴则聚众必至数万而中原危矣故经略中原者当以黄河为急论黄河者当以运道省城者当为谨始虑终之计而无为目前幸免之谋凡此皆臣愚日夜忧□□具不敢以得代为解而不言者也＜锍-釒＞下所司是时南北寇警徵歛烦急贪吏肆行水潦渐至民不堪命则往往群聚为盗初河南人讹传倭至凤泗又言开封没于黄河于是林县有贼聚以数千计睢州亦有百贼犯其南关北知前传言为讹即皆解散无复踪迹盖乱之萌也方焕抚河南适值其事初闻大骇既而缉捕无端倪心盖忧之故得代乃上此＜锍-釒＞虽然词多迂谩然足考见当时之事势焉
  </div>
  <div class="pagination">
   <a href="明实录世宗实录_page239.html">
    上一页
   </a>
   <span>
    ...
   </span>
   <a href="明实录世宗实录_page235.html">
    235
   </a>
   <a href="明实录世宗实录_page236.html">
    236
   </a>
   <a href="明实录世宗实录_page237.html">
    237
   </a>
   <a href="明实录世宗实录_page238.html">
    238
   </a>
   <a href="明实录世宗实录_page239.html">
    239
   </a>
   <span class="current-page">
    240
   </span>
   <a href="明实录世宗实录_page241.html">
    241
   </a>
   <a href="明实录世宗实录_page242.html">
    242
   </a>
   <a href="明实录世宗实录_page243.html">
    243
   </a>
   <a href="明实录世宗实录_page244.html">
    244
   </a>
   <a href="明实录世宗实录_page245.html">
    245
   </a>
   <span>
    ...
   </span>
   <a href="明实录世宗实录_page241.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
