<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 981 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 981 页/共 1316 页</h1>
    <div class="content">○两江总督刘坤一等奏、苏省存沪漕粮运陕所余。可否运津本届新漕如何交兑请饬部酌议核办。下部议。摺包　　

○齐齐哈尔副都统萨保奏、江省力任保护铁路。俄电诬捏进兵之由。亟宜辩明。并请旨肬■闲放将军。以资治理。得旨、黑龙江将军已肬■闲放绰哈布。饬令迅速赴任矣。摺包　　

○土默特多罗贝勒色淩那木济勒旺宝奏、藩服整顿兵团大概情形。得旨、著即整顿兵团。与各札萨克联络一气。以固边防。摺包　　

○赏故安徽寿春镇总兵郭宝昌子江苏通判郭占芝以同知用。　　

○以任性乖张。革安徽芜湖营右哨都司吉荣昌职摺包　　

○追予因公捐躯安徽外委陆吕荣议恤。摺包　　

○追予江苏安徽等处阵亡殉难绅民妇女团丁、程芝云等三千二百二十九员名口、分别旌恤如例。摺包　　

○丁巳。以神灵显赫加陕西郿县太白山神扁额曰润洽为德。随手　　

○谕军机大臣等电寄李鸿章革员张佩纶虽经获咎。其心术尚属端正。办理交涉事宜是否熟谙。当此用人之际。著李鸿章据实具奏。电寄　　

○两江总督刘坤一等奏、本年应解各款。请饬豫抚照数筹拨。以济急需。得旨、已饬催于荫霖如数筹拨矣。摺包　　

○以报效钜款。予郎中铨林以道员指省分发补用。并赏二品顶戴。摺包　　

○以私致信函。不知大体革大理寺卿常明职。　　

○追予在京殉难原品休致礼部右侍郎景善等优恤。殉节各官绅兵丁妇女一百二十一名口。分别恤旌如例。　　

○缓徵湖北夏口、汉阳、汉川、黄陂、沔阳、黄冈、蕲水、罗田、黄梅、京山、＜目辟＞＜走毕＞兟曰＜夗贝＞江、天门、应城、江陵、公安、石首、松滋、枝江、嘉鱼、孝感、钟祥、监利、荆门、江夏、武昌、蒲圻、兴国、麻城、广济、二十九厅州县被灾地方钱粮芦课杂税暨新旧杂粮有差。　　

○戊午。谕内阁、前据御史管廷献奏倢■＜曰融＞■＜石木＞、河南陕州一带。官差过境。地方官安设驿站。藉端苛派请饬查办等语。当经谕令于荫霖确查严倢■＜曰融＞■＜石木＞。兹据该抚奏称署渑池县知县顾守埙虽查无婪索客店关闭封禁等情惟号夫向各店按节需索麸料小费。兵差复加派草束。均属不合顾守埙著即撤任留省察看。灵宝县知县徐元钊、阌乡县知县汪鼎臣、既查无纵容丁役婪索。又均未加派车马捐款。业经另案革职。均著免其再议。陕州直隶州知州黄璟、于亩捐津贴定章外。复屡次加派。又纵容家丁藉端勒索。实属苛派病民著即行革职。现月　　

○谕军机大臣等、电寄奕劻等惩办祸首一节。此次照会。竟系变本加厉自应极力剖析。惟往来辩论。夜长梦多。恐多延误。但必须分别轻重。如能酌改远戍固好。万一故作刁难意存叵测或择要办到如彼所云假死罪者。亦万不得已之举也。著奕劻、李鸿章、密商酌办。并查有无观望别事。另有意见一并电覆。续东华录　　

○河南巡抚于荫霖奏、豫省备荒米麦、分批起解并将遏籴截粮拏车各节。分别查明暨现在运道为难情形。下部知之。摺

包

　　

○又奏、前任通政使司通政使顾璜恳赴行在。得旨、著毋庸前来行在摺包　　

○以捐助钜款。予四川合江县监生陈时济以郎中分部行走。随手　　

○缓徵河南祥符、荥阳、安阳、汤阴、临漳、武安、内黄、汲、新乡、辉、获嘉、淇、延津、滑、浚、封邱、河内、济源、武陟、孟、温、原武、阳武、洛阳、偃师、襄城、灵宝、阌乡、长葛、陈留、杞、郑、荥泽、汜水、密、商邱、甯陵、永城、鹿邑、虞城、夏邑、睢、柘城、考城、孟津、宜阳、永甯、南阳、内乡、裕叶、淮甯、西华、商水、项城、沈邱、太康、扶沟、固始、商城、修武、尉氏、光山、中牟六十四州县歉收田亩新旧粮赋有差。　　

○己未。谕军机大臣等、电寄奕劻等、哿四电悉。著即遵个电两次谕旨。婉转商办迅速覆奏。电寄　　

○山西巡抚锡良奏、晋省各厅州县。本年夏麦秋禾被灾甚重。恳恩缓徵新旧正耗钱粮等项。并筹款赈济以纾民困允之。

摺包　　

○以镶黄旗蒙古副都统善豫署镶红旗护军统领。现月　　

○以头等侍＜目辟＞行＜匧心＞口＜韦未＞＜夗贝＞善旌为镶白旗蒙古副都统。现月　　

○以擅挪地方要款暂革署山西大同镇总兵胥明德职。并勒追。随手　　

○庚申。谕军机大臣等、电寄奕劻、等、哿三电。阅之实深骇异。惩办祸首。分别轻重。原约载明。业经画押。该亲王等晶■宜次来电。与各使屡经商诘。均以朝廷所拟。轻重不患悬殊。今忽改议一概从重。并追咎已死之员。又添指两人。明系与朝廷为难。是否别有意见。著奕劻、李鸿章、仍照会各使。切实剖辩如载漪载澜前电信比拟。已系格外加重。尚可照加恩远戍办理。英年不过随同附和。载勋既以为首重惩英年为从。例应减等赵舒翘查办拳匪。两日即回。覆奏并无纵庇之词即使各国初议。亦只谓其查办不实。岂能概置重典刚毅徐桐业经身故李秉衡只为勤王北来并未加功围攻使馆。旋即殉难。＜圭黾＞滟兄出使大臣前次联衔电奏。各国既指惩办祸首诸臣。皆有除已死不计外之说。今又加罪于死后诸人不惟中国无此刑章。即泰西各国亦无此法律。至启秀、徐承煜并无扰衅证据前言日后指出之员。必须确有实据。方可加罪。现各国联军。竟将大员凭空拘禁。未免太不留中国主权。务令释回自行查明。如有证据自当惩办。至欲派员监视行刑。尤属窒碍难行。必至骇人听闻。激生事变。此说务须坚阻。当围攻使馆之时。拳匪十数万异常扰乱。虽竭力保护。仍恐或有疏虞。因劝各使离京赴津。并派宋庆军护送。实为保全起见。绝无诱骗中途加害之意。何以不谅苦衷。反疑诱害所有各情。务须与各使竭力剖明。总之惩办祸首。必须分别轻重。情真罪当方昭公允董福祥前有密旨。已言明渐撤兵权。尚须抚定民心乃可徐图。至请将徐用仪等五人开复原官一节该员等系因屡被倢■＜曰融＞■＜石木＞劾。执法惩办。并非因痛恨违悖公法加罪。亦无递摺辩驳之事。此节亦属误会。今忽请朝廷加恩。悉予开复只期祸首拟办妥协。自亦不难曲从。诸大臣既真心议和。自当诸事持平商办也。务即详切商办。以期早日就范。勿致停议各款。宕延和局。又生枝节为要。　　

○赏已革翰林院侍讲学士张佩纶编修。随同直隶总督李鸿章办理交涉事宜。　　

○蠲缓山东齐东、青城、东平、馆陶、临清、东阿、滨邱、济甯、历城、章邱、邹平、长山、新城、齐河、济阳、临邑、长清、肥城、平阴、惠民、青城、商河、利津、堂邑、鱼台、沾化、博兴、乐安、濮、范、聊城、蒲台、邹、寿张、菏泽、曹、钜野、观城、博平、茬平、冠、夏津、海丰、高苑、临淄、潍、德陵、德平、肥城、滋阳、曲阜、甯阳、泗水、滕、峄、汶上、阳谷、单、定陶、郓城、朝城、清平、莘、高唐、恩、嘉祥、兰山、郯城、莒、沂水、日照、益都、寿光、昌乐、掖、文登、荣城、七十七州县暨临清、济甯、德州、东昌、四＜目辟＞行＜匧心＞口＜韦未＞＜夗贝＞被灾地方新旧粮赋有差。　　

○辛酉。谕军机大臣等、宋庆奏、请力筹战备。先图自立一摺。所称直隶山东山西河南各练精兵数十营。联为一气。有事互相策应。所筹不为无见。惟现值时局艰难。库款万分支绌。河南库储亦甚空虚。另练三十营。断难筹此钜款。惟河南地广兵单。自应酌量分别防守。晋省防营驻扎甚多。尚可抽拨。马玉昆所统三十三营二哨。即著宋庆酌拨若干营。前赴河南择要分扎以资防守。另片奏、副将郭殿邦堪胜统领之任。即著将所拨各营。归其统带仍由该提督随时督饬认真训练。以期缓急足恃。将此由六百里各谕令知之。现月　　

○库伦办事大臣丰升阿等奏、札萨克年班托词称病。私交印务并闻有该旗句通俄人威迫商人情事。拟俟派员会同俄员查明后再行据实奏闻。允之。摺包　　

○陕西巡抚岑春火滟宣奏、陕库万分支绌。恳恩饬部借拨京饷。以应急需。得旨、著户部拨借银二十万两。摺包　　

○甘肃新疆巡抚饶应祺奏。于阗金矿。民采官买。减价抵课。试办有效。谨先解呈。以供御用。得旨。著赏收。　　

○命礼部尚书孙家鼐、礼部右侍郎陆润庠、内阁学士李昭炜、徐琪、为经筵讲官。　　

○壬戌。谕内阁、锡良奏、拏获富有票首要会匪。讯明正法。并将出力人员请奖一摺。康梁巨逆。创立富有票到处散放。藉端煽惑。句结匪徒。潜谋不轨。实堪痛恨。经锡良严密拏获首犯邵春轩、甘瑞成二名。讯明正法所有出力各员。自应优加奖励。山西在任候补直隶州知州调署阳曲县知县郑景福、候补直隶州泽宣、均著免补本班以知府归候补班前补用试用直隶州州判李维藩、著免补本班以知县用。开缺徐沟县知县密昌墀、著以直隶州知州遇缺即补。以示鼓励。此等匪徒。不免蔓延各省著各督抚严饬地方官随时认真查拏。勿任漏网。现月　　

○又谕、京师自五月以来拳匪倡乱开衅友邦现经奕劻、李鸿章与各国使臣在京议和。大纲草约。业已画押追思肇祸之始。实由诸王大臣等昏谬无知。嚣张跋扈。深信邪术。挟制朝廷于剿办拳匪之谕。抗不遵行反纵信拳匪。妄行攻战以致邪焰大张。聚数万匪徒于肘腋之下势不可遏。复主令卤莽将卒。围攻使馆竟至数月之闲。酿成奇祸社稷阽危。陵庙震惊。地方蹂躏民生涂炭。朕与皇太后危险情形。不堪言状至今痛心疾首。悲愤交深是诸王大臣等信邪纵匪。上危宗社。下祸黎元自问当得何罪。前者两降谕旨。觉法轻情重。不足蔽辜。应再分别等差。加以惩处已革庄亲王载勋、纵容拳匪围攻堂馆擅出违约告示。又轻信匪言枉杀多命实属愚暴冥顽。著赐令自尽。派署左都御史葛宝华前往监视。已革端郡王载漪、倡率诸王贝勒轻信拳匪。妄言主战。致肇衅端。罪实难辞。降调辅国公载澜随同载勋妄出违约告示。咎亦应得。著革去爵职。惟念俱属懿亲。特予加恩。均著发往新疆。永远监禁。先行派员看管。已革巡抚毓贤、前在山东巡抚任内。妄信拳匪邪术。至京为之揄扬。以致诸王大臣受其煽惑。及在山西巡抚任。复戕害教士教民多命。尤属昏谬凶残。罪魁祸首。前已遣发新疆。计行抵甘肃。著传旨即行正法。并派按察使何福＜辶黎＞方■土监视行刑。前协办大学士吏部尚书刚毅、袒庇拳匪酿成巨祸。并会出违约告示。本应置之重典。惟现已病故著追夺原官。即行革职。革职留任甘肃提督董福祥、统兵入＜目辟＞行＜匧心＞口＜韦未＞＜夗贝＞。纪律不严又不谙交涉。率意卤莽围攻使馆虽系由该革王等指使。究难辞咎本应重惩。姑念在甘肃素著劳绩回汉悦服格外从宽。著即行革职。降调都察院左都御史英年、于载勋擅出违约告示。曾经阻止。情尚可原。惟不能力争。究难辞咎。著加恩革职。定为斩监候罪名。革职留任刑部尚书赵舒翘、平日尚无疾视外交之意。其查办拳匪。亦无庇纵之词。惟究属草率贻误。著加恩革职定为斩监候罪名。英年、赵舒翘均著先在陕西省监监候。大学士徐桐、降调前四川总督李秉衡、均已殉难身故。惟贻人口实。均著革职。并将恤典撤销。经此次降旨之后。凡我友邦。当共谅拳匪肇祸实由。祸首激迫而成。决非朝廷本意。朕惩办祸首诸人。并无轻纵。即天下臣民。亦晓然于此案之关系重大也。现月　　

○又谕、本年五月闲拳匪倡乱势日鸱张。朝廷剿抚两难。晶■宜次召见臣工以期折衷一是。乃兵部尚书徐用仪、户部尚书立山吏部左侍郎许景澄、内阁学士联元、太常寺卿袁昶经朕一再垂询词意均涉两可。而首祸诸臣。遂乘机诬陷。交章倢■＜曰融＞■＜石木＞劾。以致身罹重辟。惟念徐用仪等。宣力有年平日办理交涉事件。亦能和衷。尚著劳勚应即加恩徐用仪、立山、许景澄、联元、袁昶、均著开复原官。现月　　

○又谕、礼部尚书启秀、前刑部左侍郎徐承煜、均著先行革职。著奕劻、李鸿章、查明所犯确据。即行奏明。从严惩办。现月　　

○谕军机大臣等、本日已降旨将端郡王载漪、发往新疆永远监禁。前旨令该革王折回蒲州。现在行抵何处。著色普徵额查明。即行派员解往新疆。交饶应祺收入省监。永远监禁。将此由六百里各谕令知之。现月　　

○庆亲王奕劻奏拟派王公等岁暮致祭各陵。得旨、敬悉。

摺包

　　

○宗人府府丞盛宣怀奏进呈御宝。得旨、御宝敬谨收藏该府丞留心可嘉。摺包　　

○四川总督奎俊奏、川绅陈光弓滟＜兪＞滟弓再垫钜款。派员驰赴行在。以应年终要需得旨陈光弓滟＜兪＞滟弓著再传旨嘉奖。　　

○湖南巡抚俞廉三奏、工部主事陈为祺、用官封请托词讼。得旨、陈为祺著先行交部议处。即勒令回籍归案。　　

○山西巡抚锡良等奏、驻晋陕军光绪二十七年饷项实难自筹。恳恩迅饬指拨。以资存立。下部议。摺包　　

○科布多参赞大臣瑞洵等奏、请照边省军营劳绩。酌保科布多部院章京。以昭激劝。允之。摺包　　

○以捐效钜款。赏还山西候选运同乔景仪原官翎衔。摺包　　

</div>
    <div class="pagination">
<a href="清实录光绪朝实录_page980.html">上一页</a><span>...</span><a href="清实录光绪朝实录_page976.html">976</a><a href="清实录光绪朝实录_page977.html">977</a><a href="清实录光绪朝实录_page978.html">978</a><a href="清实录光绪朝实录_page979.html">979</a><a href="清实录光绪朝实录_page980.html">980</a><span class="current-page">981</span><a href="清实录光绪朝实录_page982.html">982</a><a href="清实录光绪朝实录_page983.html">983</a><a href="清实录光绪朝实录_page984.html">984</a><a href="清实录光绪朝实录_page985.html">985</a><a href="清实录光绪朝实录_page986.html">986</a><span>...</span><a href="清实录光绪朝实录_page982.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
