<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 385 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 385 页/共 523 页
  </h1>
  <div class="content">
   ○贷江西陵、泰和、新淦、清江、丰城、五县、上年被水灾民耔种。　　

○贷湖北随、应山、江陵、公安、石首、五州县、及屯坐各卫所、上年被水被旱灾民耔种。　　

○贷湖南沣州、上年被水灾民耔种口粮。　　

○辛未。谕军机大臣等、那彦成奏、各路出力义勇、恳请赏给顶带以示鼓励等语。此次豫省及直隶山东边境一带、贼匪滋扰。各路义勇。随同官兵打仗杀贼。奋勇出力者。人数众多。著加恩再赏砗磲顶五十个。金顶一百个。那彦成择其尤为出力者。分别赏给。毋稍冒滥。将此谕令知之。　　

○又谕、赛冲阿奏带兵起程赴陕协巢□刀一摺。陕省三才峡等处贼匪。节据长龄朱勋奏报、万五一股。经官兵痛巢□刀之后。在华阳两河等处奔窜。现在吴廷刚分别巢□刀捕。其尤九一股、由黑水峪向南奔窜。又杨贵一股、窜至凤县。亦均有官兵蹑巢□刀。此时长龄已带甘省官兵。驰抵盩厔。杨芳亦已到彼。朕又节次降上□日、将西安满洲营、并河州固原各处得胜劲兵。凯彻赴陕。并派杨遇春带同吉林黑龙江马队六百名。星驰前往。与长龄会合进巢□刀。其石泉宁陕、及秦州徽县两当东西两面。均派有堵截之兵。惟向南一带。与川省毗连。前因多隆武奏加成都。曾降上□日令其在川北一带驻劄。督同桂涵、罗思举、相机防堵。今赛冲阿因探闻洋县地方、有贼匪窜扰。与川省通江接界。该将军已带兵取道保宁。探明贼踪。迎头截击。川省边防要紧。赛冲阿富分饬桂涵等、将沿边要隘。布置周密。无庸深入陕境。一面多派弁兵。分投侦探。傥有贼匪窜近、相距在三四百里之内。即带兵奋力截杀。以巢□刀为堵。与陕省官兵共收夹击之效。勿使贼踪阑入川境。将此谕令知之。　　

○山东巡抚同兴奏、曹州济宁一带。前经留兵三千名。分驻弹压。兹查两旬以来。地方颇为宁帖。现又彻兵一千四百名。祇留兵一千六百名。足资巡防。惟曹州营向设参将一员。兵五百名。除分防各汛外。存城兵祇三百四十余名。不敷弹压。请将事务较＜闲＞之文登营副将、改为曹州营副将。其中营都司、即随驻曹州。又东昌营向设都司一员。职分亦小。应请以曹州营参将、改设东昌。其文登营、即以东昌营都司移设。下兵部议、以登州副将。系海疆要缺。未便移驻曹州。曹州既存城兵单。应令于就近营分。酌量抽拨。其东昌营应设参将。准于本省酌量改调。以资防范。从之。　　

○那彦成奏、首先团练杀贼力士民。生员郭青山等、擢用有差。　　

○癸酉。谕军机大臣等、汪志伊等奏、闽省牌甲保长、人多畏避承充、皆由易于招怨、今拟将缉拏人犯催徵钱粮二事、不派牌甲保长、专责成以编查户口、稽察匪类、凡有匪徒藏匿、令其密禀地方官作为访闻、俾免招怨等语。人果存心公正。何虑怨尤。惟私心不免。遂喜市恩而畏招怨。近日内外臣工。竟成通病。此等微末牌长。又何足责。所有缉拏人犯、催徵钱粮、二事。自无庸再派伊等管理。至既责以稽查户口。即当予以纠察之权。如果地方藏匿匪徒。正当令其指名首报。俾匪党共和畏惮。不敢潜踪。若令密禀地方官。作为访闻。则匪徒不惧甲长。何以除莠安良乎。至所称甲长等三年后果有成效。加以奖赏。其怠玩者、随时革究。自应分别惩劝。其畬民熟番。久与齐民无异。俱当一律办理。又沿海及内河大小船只。藏奸济匪。均所不免。所议设簿登记、按季查点、以昭严密之处。亦应照所议行。将此谕令知之。　　

○甲戌。上廷讯河南滑县首逆牛亮臣、冯克善、悉凌迟处死。　　

○谕内阁、此交调赴军营之吉林黑龙江官兵等、于途次即出力奋勉。将司寨地方贼匪歼除。并将贼首李文成巢□刀毙。及至滑县。攻城杀贼。实属奋勉可嘉。此皆由该将军副都统平日训谏有方所致。除色尔衮德宁阿业由军营出力加恩外。现任将军喜明、富后、副都统松宁、穆腾额、苏清阿、明德等、著加恩一并交部议叙、赛冲阿、虽调补成都、但离吉林未久。著一并交部议叙。　　

○两江总督百龄奏、随营出力人员。赏道员徐炘、按察使衔。道员毓岱、知府音德和、花翎。余升用有差。　　

○以内阁学士文孚、为山海关副都统。　　

○乙亥。谕军机大臣、吴璥奏、查勘东省湖河水势情形、并会筹疏浚泉源、以资济运一摺。江南邳宿运河。向赖微山湖为水匮。乃近年上游泉渠并未挑挖。积沙淤塞。山水无路归湖。以致湖潴日就短绌。现仅存水二三尺。为从来所未有。此实李亨特任内贻误。厥咎甚重。著戴均元传谕李亨特、伊身罗重咎。今朕格外施恩。不即治罪。著自认出赀数万。以为浚泉挑河之用。即著戴均元、李鸿宾、查勘现在何处工段紧要。先行罚令承办。如本年漕艘北上。河流顺畅。无误趱运。届时据实奏闻。尚可量予恩施。傥漕运贻误。必将李亨特从重治罪。将此谕令知之。　　

○又谕、滑县附近贼匪。俱已搜捕净尽。那彦成现在移营开州。因开州一路。俱有留驻之兵。拟将直隶兵二千名分彻归伍。祇带吉林黑龙江兵六百名。一路巡查回京。自应如此办理。此时直东境内。甫经宁辑。人心尚未大定。余匪亦未能全净。那彦成带兵行走。毋庸按站趱程。每日酌量、或二三十里。或四五十里。沿途缓缓移营。留心察看。如各处尚有藏匿逆匪。即驻营防拏。晓谕乡民。趁此兵威。自行缚献。遇途中有讯办事件。驻扎一二日办竣、再行前进。均无不可。所过州县。多系灾区。已饬各该地方官、加意抚恤。如或办理不能妥协。该督于过境时查出。即饬其认真经理。傥竟有玩视民瘼、罔或拯恤者。即行参奏。将此谕令知之。　　

○又谕、据吴璥奏称、山东曹州府属、及金乡鱼台一带、向来匪党本多、至今强悍之风未息、闻良民或因举报余孽、或因团练防堵、以致结恨成讐、匪徒尚思报复、其被蹂躏之区、饥民群聚、良莠难分、豫省睢州工次、并偶有焚烧料垛之事、宁陵考城浚滑封邱等处、难民灾民不少、闲有土贼抢掠、开封及河北三府、二麦未种、人心尚难大定、请饬谕该督抚实力安抚、加意防范等语。现在该三省本各有未彻防兵。著该督抚密饬带兵将领。镇静弹压。其有私藏器械、夜取晓散、妄冀勾结报复者。均令绅士耆民指名报官。傥有拒捕情事。州县官就近移会驻兵大员、带兵擒捕。统俟麦熟后、人心大定。再行奏闻。将留驻之兵、全行裁彻可也。上年荒旱之区。豫省最甚。抚恤尤为最要。方受畴当深体朕怀。力为拯救。于赈恤之外。多设粥厂。以期多所全活。并著晓谕饥民。使其自相保认。如有习教从贼之犯、潜来粥厂。伊等即当密首。立时拏办。务使良莠不致混淆。闾阎自长臻安辑矣。将此谕令知之。　　

○刑部尚书韩崶、请假省亲。允之。以兵部尚书刘镮之、署刑部尚书。　　

○丙子。上御奉三无私殿。赐皇子皇孙亲藩等宴。　　

○御山高水长。赐王、公、大臣、蒙古王、贝勒、贝子、公、额驸、台吉、及外藩使臣等食。翼日如之。　　

○谕内阁、长龄等奏、筹办征防官兵盐粮分例、及安设台站各事宜一摺。陕省岐山县匪徒。聚众抢掠。现调派满汉官兵协力巢□刀办。业已连获胜仗。计日即蒇事。所有汉中陕安两镇官兵。离营三百里以外。准其一体照例支给盐粮。其马乾一项。向例每日给银五分。该省昨岁歉收。时价昂贵。著照上年豫省之例。加倍给发。应需军粮。各附近厅县仓谷不敷动碾之处。准其按照市价。随时采买。并赶制军火。设站安夫。源源运送。至文报尤关紧要。著照例分别平原山路。安设马步正腰各塘。务期邮递迅速。应需银两。准其于军需三成、并封贮项下动支。该督等惟当督饬司道各员、严饬所属实心经理。加意撙节。毋得稍有冒滥。　　

○谕军机大臣等、长龄等奏连日痛巢□刀匪徒、拏获伪军师伪先锋、及催兵分路进巢□刀缘由一摺。南山匪徒。乌合之众。不早扑灭。一经蔓延。各处完善之区。遭其蹂躏。老师糜饷。其患岂可胜言。著勒限于正月底、二月初、一律办竣。不准迟逾。此时办理之法。先须顾定平原。勿令出山焚劫。尤不可令其窜入老林。惟当四面堵截。使贼所向辄穷。我兵皆新胜之师。勇气百倍。又吉林黑龙江劲旅。一可当百。必能计日蒇功。现在万五一股、经吴廷刚节次痛巢□刀。剩有数百人。遁往太白山。陈四尤九一股、向宁陕一带奔窜。祝廷彪带兵由子午峪向西截击。麻大旗刘二一股千余人、窜往陇州。杨遇春已亲自驰往巢□刀办。龚贵一股千余人、窜至两当太阳寺地方。有副将何占鳌等在彼巢□刀捕。吴抓抓一股千余人、杨芳即日带兵前往截巢□刀。现又有上□日饬催赛冲阿等由川迎击。著长龄迅速饬知各路领兵大员、督率所带官兵、分投痛巢□刀穷追。如某人巢□刀某股之贼。此一股即责成该员一手办净。不可得一胜仗、又弃而之他。致巢□刀败之贼。又裹成大夥。长龄系总统大员。居中调度。察看何处兵单。即将办净一股之胜兵。饬令前往协助。　　

○又谕、长龄等奏、万五分出股匪吴抓抓等一千余人、窜至栈道武关一带、该处路通黑河、绕至汉江上游、即可入川、已飞咨成都将军赛冲阿、川北镇总兵桂涵、由宁羌沔县、前来截巢□刀等语。赛冲阿前因探闻洋县地方、有贼匪窜扰。已带兵取道保宁进巢□刀。此时吴抓抓股匪、窜往武关一带。该处与川省边境密迩。赛冲阿务即探明贼踪。迎头截击。并饬桂涵罗思举等、各率弁兵。分布要隘。探有南窜之贼。即分道迎遏。将此谕令知之。　　

○丁丑。上诣安佑宫行礼。　　

○御正大光明殿。赐朝正外藩等宴。作乐赐酒。如除夕仪。　　

○谕军机大臣等、松筠由喀什噶尔查办玉努斯一案完结。自即起程前赴伊犁。上年九月禁门滋事一案。因十五日系署护军统领杨澍曾、在内该班。当即褫革发遣。彼时亦无暇讯供。今闻杨澍曾是日在景运门外直班。一闻贼匪突入。率同护军等、将东华门立时关闭。祇阑入贼匪五人。旋即捕获。同时适西华门阑入贼匪多人。杨澍曾未能兼顾。其获罪情节。尚有可原。著松筠到彼后。传到杨澍曾、详询是日御贼情形。据实具奏。再候谕上□日。将此谕令知之。　　

○是日立春。顺天府进土牛春山宝座。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百八十三　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十九年。甲戌。正月。戊寅。上诣恩慕寺恩佑寺行礼。　　

○还宫。　　

○谕内阁、据那彦成奏、直隶军需用款、约计将及九十万两、请照擒捕内地贼匪本省自行办理之例、于现在大小官员养廉内、分作十五年均匀摊扣归款等语。此次教匪谋逆。由林清倡首。该逆伏匿郊畿。借传教为名。肆行勾结。以致酿成叛案。延及豫东二省。劳师糜饷。该管官毫无觉察。形同木偶。玩误因循。莫此为甚。应照那彦成所奏罚赔示惩。惟州县等官职分较小。廉俸无多。林清及逆党犯事地方。又不皆在所辖境内。无庸一律摊扣。至那彦成、钱臻、调任皆在事后。摊捐亦未平允。此事著即交那彦成督率钱臻、查明自嘉庆十一年起、至十八年止、各历任总督、顺天府尹、藩臬两司、及该管道员等。按其在任年月。秉公核算。分别摊赔。以清款项。　　

○谕军机大臣等、赛冲阿奏、调派川省兵二千名、带赴陕省会巢□刀、并续派兵五百名、交桂涵等分拨要隘防堵等语。赛冲阿既入陕境。无论何股贼匪。探知相距不远。即迅速带兵、前往扑灭。切勿得一胜仗。任听余匪窜匿。又滋裹胁。川陕边境。多系老林。尤当留意防堵。其南面入川一带。当处处严防。川省完善之区。断不可使贼匪一名阑入。将此谕令知之。　　

○以次辛祈谷于上帝。自是日始。斋戒三日。　　

○己卯。谕内阁、和世泰等奏、本月十九日祈谷坛大祀、前期诣坛斋宿豫备礼舆一摺。向来恭遇南郊大祀。朕前一日诣坛。例皆乘辇。上年冬至、乘红杆八人轿。系特减损仪文。虔申告祭。兹该卫因舁辇旗尉尚未娴习。请乘礼舆。试思诣坛乘辇。载在仪注。典礼攸关。向来出宫、及进坛两班。本用旗尉。惟中闲换班。沿用民尉。上年定议全用旗尉。得上□日已将两月。何以尚未教演娴熟。显系因循怠玩。藉词支饰。所有銮仪卫堂官。除长庆甫自军营回京毋庸议外。和世泰、孟住、德克进、及该管章京等。俱著交部议处。朕此次诣坛。姑乘礼舆。现距常雩之期。尚有数月。著该卫将舁辇旗尉。勤加教演。届散毋得再因循贻误。致干严惩。不能恕矣。　　

○又谕、御史夏修恕奏请严禁妄拏无辜一摺。所奏甚是。此次办理叛案。其从贼逆党。必当悉数捕诛。不容一名漏网。但岂得因此株累查拏。扰及良善。近日审讯各处查缉送部之人。多有妄报邀功、挟仇诬陷者。虽审明后即予昭雪。而其人羁禁囹圄。室家播弃。赀产荡然。且有因以瘐毙者。似此妄行罗织。心实不忍。良民何辜。遭此苛政。其可以消沴戾而召祥和。现在必应查拏之犯。俱经刑部将年貌住址。根究明确。开单饬交京畿及各省按名踹缉。务获究办。此外如再有妄拏无辜诱供刑逼、以及仇扳捏控者。审明俱按律坐诬治罪。庶矜慎刑狱。除莠安良。以靖人心而迓昊贶。　　

○谕军机大臣等、据顺天府奏、于逆首林清家中、起获三佛应劫统观通书钞本一册呈览。此等不法经卷。岂可任令流传。其书内称此经出在山西平阳府岳阳县王家庄等语。此书既由该处流传。恐钞写不止此一本。附近村庄。尚有收藏潜匿之人。著衡龄即派妥员前往密访。如有收藏之家。立即查起。封送军机处销毁。并严追来历。务收查净尽。勿令再有传写。贻惑乡愚。　　

○庚辰。上诣南郊斋宫斋宿。　　

○谕内阁、上年九月、廷讯林清。据供伊有邪书一本。用红布包裹。藏匿家内。当经饬令步军统领、顺天府衙门、派员搜查。未经起获。本年正月十二日、廷讯牛亮臣。复据供称林清实有此书。系贼目于克敬转给。因又饬知顺天府再行查起。旋据刘镮之等派员于林清家墙穴内起获。封固呈览。其书悖谬荒诞。不经已甚。即行焚毁。当日林清藉此诳惑乡愚。邪说诬民。上干天讨。故其书虽深藏固秘。隐匿数月。终被搜获销毁。不使存留于世。何况显为悖逆之徒。覆载不容。岂能幸逃法纲。若承缉之人。心存玩愒。以为其事既往。不速认真踹访。则是不能善承昊苍除邪兴正之心。不存忠君护国之志。又染因循疲玩之习。朕必立施重罚不赦。著再通谕步军统领、顺天府、五城、并直隶等省。将前此饬发查拏从逆最要次要各人犯、按照年貌名单。上紧密访严拏。勿稍疏懈。此内如祝现、刘呈祥、刘第五、董伯旺、刘成章等逆、更为巨恶。尤须克期弋获。试思此次顺天府搜获逆书之典史吴孝愉、朕尚施恩破格升用。若官弁兵役能缉获渠魁。必更优加奖赏。但必审明确系正犯。始录其功。若妄拏无辜。拖累善良。亦必治罪不贷。　　

○谕军机大臣等、长龄前任河南巡抚。逆犯李文成等、本皆该省民人。私与林清勾结往来。约期造反。长龄职任封圻。毫无觉察。上年将伊＜闲＞任乌噜木齐都统。离任未久。豫省逆贼即起事。究其蓄谋年月。正在长龄任内。厥罪与温承惠等。未加惩处。并因那彦成督兵豫省。一时乏人。将伊＜闲＞放陕甘总督。伊甫抵任。南山乱民滋事。非伊之咎。但伊积愆甚重。此时带兵巢□刀贼。正当奋身自赎。目下征兵云集。足敷调度。如果于一月内克期蒇事。不但宽免前罪。仍当懋加奖赏。若办理延玩。则二罪并罚。朱勋久任陕西藩司。擢任巡抚。南山距省甚近。饥民乏食滋事。该抚不能先事豫防。迨焚掠肆扰。又未能立时巢□刀办。意存招抚。其所派招贼之人。旋经被贼戕害。办理种种不妥。亦与温承惠长龄无异。姑令戴罪自赎。著将应需军火粮饷。不准糜费。如果粮饷无误。防堵严密。俾征兵得以迅速竣事。尚可贳其前罪。若怠玩贻误。不能宽贷矣。至杨遇春谋勇素著。因陕省乱民滋事。又派令滞领吉林黑龙江劲兵。驰往会巢□刀。该提督务协同长龄等鼓励将士。一鼓荡平。蒇事后、仍再加以上赏。以奖勋劳。将此各传谕知之。　　

○辛巳。祈谷于上帝。上亲诣行礼。　　

○幸圆明园。　　

○御正大光明殿。赐大学士尚书等宴。　　

○御山高水长。赐王、公大臣、蒙古王、贝勒、贝子、公、额驸、台吉、及外藩使臣等食。　　

○谕军机大臣等、那彦成奏、酌挑吉林索伦兵、留京当差等语。所奏甚属非是。吉林黑龙江官兵。枪箭精熟。朕所素知。但留京当差。格碍甚多。该官兵各有家室。此次奉调出兵。不过暂时行役。伊等原处各有产业。一旦令其委而去之。独居京师。既无房屋可居。又无亲戚可靠。种种不便。岂可不念及乎。现在照每年学围官兵之例、询其情愿留京者。方令留京。那彦成奏请将一百三十余人。统行引见派差。断不准行。将此谕令知之。　　

○那彦成奏直隶守护城池承办军需出力官员绅士。赏守备刘经、花翎。都司陈梦熊等、蓝翎。余升用有差。　　

○壬午。上幸万筹山。　　

○谕内阁、绵课等奏、阿哥致祭陵寝章程一摺。旧例派阿哥致祭陵寝。有礼部侍郎一员。内务府大臣一员、随往。礼部侍郎、仅有差呈递仪注一事。因即停派。其内务府大臣、系派内务府郎中一员代办。嗣后礼部侍郎、仍毋庸请派。其内务府大臣一员。由内务府衙门、将该大臣衔名统行开列。请上□日派往。即令兼委署领侍卫内大臣。总理一切事务。仍照例派散秩大臣二员。其余侍卫官员兵丁等。俱照所奏章程办理。再阿哥途闲中伙。向多在庙宇民房。殊非体制。嗣后著于程站适中之地。设中伙一处。支搭黄布城。内设蒙古包一座。帐房四架。由武备院派司员前往豫备。其有备用房处所。即无庸支搭。　　

○又谕、上年冬闲、据陕西巡抚朱勋奏称岐山县三才峡地方、有饥民聚众滋事之案。查系万五为首。该逆等因木商停止工作。无处佣工。辄敢纠人焚掠。不法已极。当派长龄、杨遇春前往督办。本日据长龄等奏称、万五股匪、经吴廷刚带兵连次追巢

□刀、歼获匪党多名、该逆穷蹙奔溃、由太白老林、窜入盩厔山内、长龄等复派副将达凌阿、参将丁永安、带兵协巢□刀、于山内设伏以待、该逆窜出宽沟、伏兵枪箭齐发、该逆身带枪伤、经眼目县役江贵、认明擒获、余匪巢□刀除净等语。万五一犯、乘机倡乱。实为首恶。兹经官兵临阵生擒。余党悉数殄除。一月以来。均系吴廷刚奋力追巢□刀。不予以暇。该逆无路奔逃。故得迅速成擒。吴廷刚著加恩交部照军功例、从优议叙。达凌阿、丁永安、探踪设伏。能将首逆生致。实属奋勉。达凌阿著加恩赏加总兵衔。丁永安著加恩赏加副将衔。仍交部照军功例、从优议叙。其县役江贵、赏给八品顶带。入伍以外委即补。以示奖励。
  </div>
  <div class="pagination">
   <a href="清实录嘉庆朝实录_page384.html">
    上一页
   </a>
   <span>
    ...
   </span>
   <a href="清实录嘉庆朝实录_page380.html">
    380
   </a>
   <a href="清实录嘉庆朝实录_page381.html">
    381
   </a>
   <a href="清实录嘉庆朝实录_page382.html">
    382
   </a>
   <a href="清实录嘉庆朝实录_page383.html">
    383
   </a>
   <a href="清实录嘉庆朝实录_page384.html">
    384
   </a>
   <span class="current-page">
    385
   </span>
   <a href="清实录嘉庆朝实录_page386.html">
    386
   </a>
   <a href="清实录嘉庆朝实录_page387.html">
    387
   </a>
   <a href="清实录嘉庆朝实录_page388.html">
    388
   </a>
   <a href="清实录嘉庆朝实录_page389.html">
    389
   </a>
   <a href="清实录嘉庆朝实录_page390.html">
    390
   </a>
   <span>
    ...
   </span>
   <a href="清实录嘉庆朝实录_page386.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
