<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1091 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1091 页/共 1316 页</h1>
    <div class="content">○陕西学政沈＜目辟＞行＜匧心＞口＜韦未＞＜夗贝＞奏商州直隶州知州尹昌龄排印新书饷遗多士得旨、著升允查明奖励。　　

○以都察院左副都御史成章暂署兵部右侍郎。现月　　

○丙子。引见考取各省优生。得旨、列入一等之王嗣曾等十八名。著以知县用。列入二等之黄芝等十八名。著以教职用。现

月　　

○召见候选知府苏秉彝。得旨、著发往安徽以知府补用。现月

　　

○内阁奏、元旦贺本到迟。各督抚等可否议处。得旨、均著免其置议。现月　　

○以玩公营私。革需南补用知县陈心燕、试用从九品黄祖镜职。　　

○豁免新疆吐鲁番厅被风被冻园地应徵课银。　　

○丁丑。上奉慈禧端佑康颐昭豫庄诚寿恭钦献崇熙皇太后幸颐乐殿。侍早晚膳。赐内廷王公大臣及蒙古王贝勒贝子额驸等食。翌日如之。　　

○谕内阁、周馥奏、黄河伏汛盛涨堤岸漫决情形请将在事各员分别惩处一摺。本年六月闲。山东利津县甯海庄地方。河水暴涨。风雨交作大溜奔腾。直过堤顶。漫溢成口。宽约三十丈。在工各员弁。未能设法抢护。自应分别惩处。调东补用知县陈庆蕃、指分北河试用从九品郑荣第、管带河安中营尽先补用副将郭成、前哨哨官外委周荣祥、均著革职。总办下游河工调东补用知府郭勋、提调候补同知查荫谷、均著交部议处。周馥督办无方。著一并交部议处。仍责令赶紧修筑。并将各处险工。随时抢护。毋得再有疏虞。所有被水地方。著即妥筹赈恤。毋任流离失所。

现月

　　

○戊寅。万寿节前期。上诣乐寿堂慈禧端佑康颐昭豫庄诚寿恭钦献崇熙皇太后前行礼。记注　　

○御仁寿殿受贺。记注　　

○庚辰。万寿节。上诣大高殿拈香。寿皇殿行礼。记注　　

○遣官祭太庙后殿。奉先殿。　　

○奉慈禧端佑康颐昭豫庄诚寿恭钦献崇熙皇太后还西苑驻跸。　　

○科布多参赞大臣瑞洵奏、北路蒙古游牧地方。改设行省。有害无利。一曰隔阂。二曰蠹扰。三曰疑惧。四曰苦累。应毋庸议。下政务处知之。　　

○又奏、前往阿尔泰山办理接收借地。及清查妥插哈民。差竣请觐。得旨、著俟事竣后再行请旨。　　

○甘肃新疆巡抚潘效苏奏、新疆与俄商夥办金矿。亏折过多。现已折夥停办。下部知之。摺包　　

○上以孟秋享太庙。自是曰始、斋戒三日。　　

○辛巳。上诣颐年殿问慈禧端佑康颐昭豫庄诚寿恭钦献崇熙皇太后安。翌日昭之。　　

○驻藏办事大臣裕钢奏、英人照会约期干坝会议。已饬汉番委员前往。下外务部知之。　　

○壬午。前贵州提督冯子材奏、会办广西军务。兼办广东防务。业将所统西军。编为广西萃字新军。东防各营。改为广东萃字军。联络一气。以壮声热。报闻。摺包　　

○以三岩桑披夷务肃清。赏四川试用道何维栋二品顶戴。　　

○以捐款助赈。予四川肬■闲州孝子段世熙。罗江县命妇高吴氏、云南恩安县职员李正荣、建坊。摺包　　

○协修官刘福姚恭纂　　

总纂官熊方燧恭辑监修总裁世恭阅二签五月二十三日正总裁那恭阅月日专司蒿■禾本陆恭覆阅癸丑十二月初三日　　

徐恭阅月日　　

荣月日副总裁唐月日　　

宗室宝恭阅十一月惠五日

　　

陈恭阅五签五月初九日　　

熙月日　　

郭恭阅三月十六日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百十九　　

光绪二十九年。癸卯。秋七月。癸未朔。享太庙。上亲诣行礼。内记　　

○诣颐年殿问慈禧端佑康颐昭豫庄诚寿恭钦献崇熙皇太后安。内记　　

○奉皇太后幸颐和园驻跸。内记　　

○外务部奏。日本议员伊泽修二、进呈各种书籍。得旨。伊泽修二著传旨嘉奖。书留览。摺包　　

○新授广西巡抚护理江西巡抚柯逢时奏。筹办广西善后事宜。一兼用土兵。一先剿后抚。一豫筹的款。请部拨银一百万两。一破格用人。选用牧令。暂勿拘以文法。得旨。所请拨款各节。著户部议奏。余依议。　　

○又奏。赣省义甯新昌交界地方。有黄冈山、久经封禁。中产大木甚多。且涧水萦纡。可资灌溉。请宽除旧禁。伐木垦地。以兴利源。允之。摺包　　

○甲申。上诣乐寿堂问慈禧端佑康颐昭豫庄诚寿恭钦献崇熙皇太后安。至丙申皆如之。内记　　

○谕军机大臣等、所有八旗兵丁。著该都统等切实教养。务令读书识字。以便选入武备学堂肄业。用备国家干城之选。各旗大员子弟。如有愿入武备学堂肄业者。亦即报明各该旗。咨行北洋大臣。听候挑选。现月　　

○又谕、电寄魏光焘。岑春火滟宣电奏、寰泰兵轮碰沈。所运军械全失。粤省本无存械。近更空虚。请饬南洋协拨新枪一二千支。配足子弹等语。著魏光焘迅即照拨。以济要需。电寄　　

○乙酉。谕内阁、端方电奏、湖北学堂学生璟芳游学日本。效忠守正。请加恩奖励等语。王璟芳著赏给举人。准其一体会试。以示奖劝。现月　　

○福州将军兼署闽浙总督崇善奏、闽省原设机器枪子两厂。现归并制造局专造子弹。以供操防之用。办理较为核实。允之。

摺包
</div>
    <div class="pagination">
<a href="清实录光绪朝实录_page1090.html">上一页</a><span>...</span><a href="清实录光绪朝实录_page1086.html">1086</a><a href="清实录光绪朝实录_page1087.html">1087</a><a href="清实录光绪朝实录_page1088.html">1088</a><a href="清实录光绪朝实录_page1089.html">1089</a><a href="清实录光绪朝实录_page1090.html">1090</a><span class="current-page">1091</span><a href="清实录光绪朝实录_page1092.html">1092</a><a href="清实录光绪朝实录_page1093.html">1093</a><a href="清实录光绪朝实录_page1094.html">1094</a><a href="清实录光绪朝实录_page1095.html">1095</a><a href="清实录光绪朝实录_page1096.html">1096</a><span>...</span><a href="清实录光绪朝实录_page1092.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
