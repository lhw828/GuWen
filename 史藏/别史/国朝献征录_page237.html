<!DOCTYPE html>
<html>
 <head>
  <meta charset="utf-8"/>
  <title>
   国朝献征录 - 第 237 页/共 245 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   国朝献征录 - 第 237 页/共 245 页
  </h1>
  <div class="content">
   吾苏有博雅之士曰朱性甫存理朱尧民凯两人皆不仕又不随俗廛井小人之事日惟挟册呻吟以乐好求昔人理言遗事而识之对客举似如引绳贯珠纚纚弗能休素皆高赀悉费以资其好不恤也成化弘冶间其名奕奕望于郡城之东人以其所居相接而业又甚似也称之曰两朱先生正德壬申尧民死明年性甫又死自两人死吴中故实往往无所于考而求其遗书亦无所得惜哉初性甫尝相约传不果及是葬而其子以状来速铭状固不若余能详也性甫长洲人宋乐圃先生之后曾大父元英大父明父灏母周氏性甫生颕异少学于里师觉其所业非出于古人遂谢去从杜琼先生游于是时东南名士若吴兴张渊若嘉禾周鼎仕而显者若徐武功有贞祝参政灏刘参政昌刘佥宪珏并折节与交且推之后来之秀既而诸老雕落吴文定公石田先生继起而性甫复追逐其间最后则交杨仪制君谦都主客元敬余视性甫丈人行也性甫不余少而以友视诸公亲葢其自少至老未尝一日忘学故亦未尝一日忘取友以自助也居常无他过从惟闻人有奇书辄从以求以必得志或手自缮录动盈□箧羣经诸史下逮稗官小说山经地志无所不有亦无所不窥而悉资以诗其诗精工雅洁务出新意得意处追躅古人所著野航集君谦实叙之尤精楷法手录前辈诗文积百余家他所纂集有经子钩玄吴郡献征录名物寓言珊瑚野航漫录鹤岑随笔总数百卷既老不厌而精力不加又坐贫无以自资而其书旋亦散去每抚之叹息其意殊未巳也而岂意其遽死耶性甫性闲慢待人无钩距晚岁书酒婆娑益事闲旷或时乘酒忤人人亦不以异尤郡邑大夫所礼前守洛阳中公新会林公先后修郡志并以性甫从事岁时乡饮必致上宾焉 

　　○金元玉琮传（陈镐） 

　　陈镐 
　　金琮字符玉世儒医琮禀赋颕敏自儿时与羣儿异稍长知学十二三能大书十四五读其父书既半弃去谒明师读易及诸子史寒暑昼夜不少休既充然有得乃下笔文章出试宪台浮梁戴公一见惊曰此子当名士既累不偶于时益肆力问学暇辙怡情吟咏尤酷嗜字学初学赵魏公得其似晚师张伯雨更神隽可爱求者无虚日尝游浙之赤松山爱其隹徘徊不能去因以赤松山农自号居常遐视清啸人莫能窥至其处巳接物高简粹白王公贵人雅目顾慕非先施未尝一登其门太宰青溪倪公参赞南京时尝拟荐于朝不果以弘治辛酉八月十五日卒年仅五十有三士夫多悲悼之弟璇□城山俱文雅克称其家 

　　○浦小痴泽传（朱察卿） 

　　朱察卿 
　　浦小痴上海人也名泽字时济祖父居新场里邻于素封浦氏以农起家至泽始读书识字慕汉逸民矫慎之风终身不娶或劝之娶答曰不欲自苦耳早岁去家从骚人宿儒诸贵人游凡晋唐名帖无不纵观摹临穷古人波磔之妙故字学著名一时索书者□舄交错陆文裕公顾御医最重之互馆谷肉无他肠而喜任侠人邀之吴即之吴邀走燕赵即走燕赵朝诺夕发无所蔕芥与人交不重轻慎言齰唇所善家事毫发不泄间两家有□恶□入耳必曲解纷不作咕嗫耳语以彼媚比人以此贤之性嗜酒不得若饥渴凡诸故人宵宴密坐召亦至不召亦至周旋爼豆欢如也酣则膝席举觞觞人抗音浩歌响振林木或起寿脱巾椎髻作仙人舞顾影婆娑飒沓极尽遗奸巧状且大呼座客曰何不奏乐似得蹑节陈鼓遗意若明月中天妇女环侍增叹舞态又加十倍矣未酣而酒兴不释虽客散主卧独留一豆一觞自答问而饮侍者不胜罢遁去乃巳储待金二斤许故人唐君赟顾君德代子母以给故槖中常满三百钱值当意者即解槖中钱市醪膳接殷勤或悉与之钱无难色钱竟复取诸故人散去亦如故避兵鸡鸣山舍于缁庐与常泰上人厚善遂通其空理不欲归诸故人寓书力招之乃归归僦一廛于僻所设一榻横一破琴左列图书与宿昔所嗜帖百卷醒则焚香弹琴歌诗醉则拥衾安枕或一二日不起贵人临况率皆授谒于榻而去平生喜睡与嗜酒等今巳老未尝夙兴不亭午不巾栉故里中人呼小痴又呼晏眠人然于诸所善家吊丧问疾事率未尝废也　野史氏曰余童子□闻先人言故尚书张公始以师事余大父御史后与泽同学书于陆文裕公所并有声称张公以书学见用于朝得人主心进大吏称尊显矣泽乃藏名布衣浮沈于世终身无戚戚语此其胷次有大过人者老子曰名可名非常名泽知道哉 

　　○王翁良传（黄绾） 

　　黄绾 
　　王翁良画者也以轻墨浅彩作禽虫瓜果花草间出山石林薮莽苍幽岑或音或扬或憩或嬉或色或馨往往极妙尤妙寒塘野水拍泳朝暮之态又间作茹屋竹树云气点逗人物洒洒益可翫于乎技耶臻斯也予每见翁作人甚珍之翁不惜不问其值多少受之否者亦受之可与辄不吝贫不顾耽耽若有事口答焉似忘挥而迅注而留众妙翕而翁之精神犹尘表也于此乎翁所妙也故传示其子翁讳干字一清初号藏春更号天峰吾郡临海人翁既死尺幅人罕得之论曰昔庖丁解牛进惠文君以养其生予初不知其说既而观王翁操觚染素始信有之天下事物多矣天机之动渊微矣故曰百姓日用而不知独翁画哉 

　　○吴次翁伟传 

　　吴伟字次翁江夏人少孤贫善绘画之技不师而能山水人物入神品性戆直有气岸与俗寡谐求者非其人不应虽素与之昵好一言不合辄投砚而去成化间成国公某延至幕下一见以小仙呼之因以号平江伯具礼聘渡江闻誉日起　宪宗皇帝召至阙下授锦衣镇抚待诏仁智殿伟有时大醉被召蓬首垢面曳破早履踉跄行中官扶掖以见　上大笑命作松风图伟诡翻墨汁信手涂抹而风云惨惨生屏障间左右动色　上叹曰仙人笔也伟出入掖庭奴视权贵人求画又多不与于是权贵人奴数短之居无何放归南都伟好剧饮或经旬不饭其在南都诸豪客日招伟□饮顾又好妓饮无妓则罔驩而豪客竞集妓饵之　考庙登极复召见便殿命画称旨授锦衣卫百户赐画状元印章宠赉日厚伟思还楚蒙恩祭扫武昌数月还次采石有旨趣回京赐西街居第逾二年伟称疾得居秦淮之东涯正德三年五月　武宗即位遣使召之使者至未就道而中酒死时年五十子山从遗命葬于金陵 

　　○太白山人孙一元传（李梦阳） 

　　李梦阳 
　　太白山人者吴越间放人也终吴越间莫知其所自来人问其姓名山人曰我孙姓一元名问其字曰我字太初问何以称太白山人曰我秦人也尝栖太白之颠于是称太白山人云于是人始知山人秦人及问其家世山人不之答故人止知山人秦人也而不知秦何人也山人善诗有超逸才尝出秦四游浮湘汉蹑衡庐踰河涉泗谒阙里登岱岳之峰憩日观观日出焉奇之骇呌狂走人颇异之然弗识之也于是山人则南走吴会吴会人识山人又识山人诗于是争礼敬山人山人固善说玄虚又肤莹渥颜飘须望之如神仙中人于是愈礼敬山人而好异之士踵接于门矣山人往来越湖间多在支硎南屏山寺中巨家则争造寺馈山人美饮食鞋服日以饶裕冠佩之士慕名来访山人辄供具欢洽竟日酒酣畅歌意态超脱令人起尘外之思人士或说及时事山人则又善说时事率凿凿副名实于是人士转相誉称孙山人闻四方矣一日山人病且革仓皇属其友曰死葬我佳山幸题我墓曰明诗人孙一元之墓巳而山人苏起而愤曰几负我志而吴越人以是觇知山人初无羽化术徒空谈放浪形骸稍稍疑避而山人则顾□说世务恒切齿不平其诗亦多忿激悲壮之音于是用世之士顾益喜之乐与之交义投情合犯涛弄月扣舷和歌俛仰一笑每自许于世无双而湖举人施侃者雅喜山人而病其放因说之居山人然之于是买田苕溪之旁又说之婚则婚侃妻妹张氏喜山人者闻之率移书相庆曰太初全人矣是时建业刘麟龙霓咸徙居湖与吴充陆昆暨山人结社游号苕溪五隐山人始讲吾儒性命之学无何病作竟死年三十七矣李梦阳曰予不识孙人山何如人未之面也往刘子过夷门葢数称山人风神藻雅云曰与之游令人坐忘而山人亦时时寄书来然予竟莫知其何人也 

　　○孙□元传（殷云霄） 

　　殷云霄 
　　孙一元字太初关中人年十三诵古六经文不举子章句日阖户独居一室家人亦罕窥其十八则人终南山继入太白山嚼草木居息大石崖下时有所得赤脚散发走山最高峰持古松根扣巨奇石歌歌曰餐兰桂兮薜荔衣卧虎豹兮从蜺螭笑苍云兮胡不归又歌曰悲万役兮焉终乘元气兮游无穷聊归来兮山中自号太白山人云一元日默坐观天地之化万物之原反于心自吾心而合之不异以世俗物一无可好尚独喜诗诗喜盛唐人音节凡感佚思作可喜可愕可悲可嗔一以寓之发之以豪纵恣肆时出入畦径曰吾舍此益与世绝或劝其仕或探其学辄抚掌大笑若不闻久之东入华南浮湘汉登衡祝融峯返嵩山渡汴谒阙里思孔子遗文依依不忍去遂上岱宗日观峰观夜半日出沧海中发狂大呌自以奇伟复南径吴入越探会稽禹穴访天台石桥返遇石川殷云霄于太湖语合意则渡杨子江来访云霄东海上与登孤山阚海门月余别去殷子曰吾尝与一元纵论古今成败失得豪杰士志术有成有不成愕然惊听也顾自谓愧取于世多矣彼将何哉吾聊以着其大都焉 

　　○唐子畏寅墓志铭（祝允明） 

　　祝允明 
　　于畏死余歌诗往哭之恸将葬其弟子重请铭子畏余肺腑友微子重且铭之子畏性绝颕利度越十士世所谓颕者数岁能科举文字童髫中科第一日四海惊称之子畏不然幼读书不识门外街陌其中屹屹有一日千里气不轻友一人余访之再亦不答一旦以二章投余杰特之志铮然余亦报以诗劝其少加弘舒言万物转高转细未闻华峰可建都聚惟天极峻且无外故万物宗子畏始肯可久乃大契然一意望古豪杰殊不屑事场屋其父德广贾业而士行将用子畏起家致举业师教子畏子畏不得违父旨德广尝语人此儿必成名殆难成家乎父没子畏犹落落一日余谓之曰子欲成先志当且事时业若必从巳愿便可褫襕幞烧科策今徒籍名泮庐目不接其册子则取舍奈何子畏曰诺明年当大比吾试捐一年力之若弗集一掷之耳即墐户绝交往亦不觅时辈讲习取前所治毛氏诗与所谓四书者翻讨拟议秪求合时义戊午试应天府录第一人己未往会试时傍郡有富子亦巳举于乡师慕子畏载与俱北既入试二场后有仇富子者□于朝言与主司有私并连子畏诏驰来礼闱令此主司不得阅卷亟捕富子及子畏付诏狱逮主司出同讯于廷富子既承子畏不复辩与同罚黜掾于浙藩归而不往或劝少贬异时亦不失一命子畏大笑竟不行放浪形迹翩翩远游扁舟独迈祝融匡庐天台武夷观海于东南浮洞庭彭蠡蹔归将复踏四方得疾久少愈稍治旧绪其学务穷研造化玄蕴象数寻究律历求扬马玄虚邵氏声音之理而赞订之傍及风鸟壬遁太乙出入天人之间将一家学未及成章而没其于应世文字诗歌不甚措意谓后世知不在是见我一斑巳矣奇趣时发或寄于画下笔辄追唐宋名匠既复人请乞烦杂不休遂亦不及精谛且巳四方慕之无贵贱贫富日诣门征索文辞诗画子畏随应之而不必尽所至大率兴寄遐邈不以一时毁誉重轻趣舍子畏临事果事多全大节即少不合不问故知者诚爱宝之若异玉珍贝王文恪公最慎与可知之最深重不知者亦莫不歆其才望而媢疾者先后有之子畏粪土财货或饮其惠讳且矫乐其菑更下之石亦其得祸之由也桂伐漆割害儁戕特尘土物态亦何伤于子畏余伤子畏不以是气化英灵大略数百岁一发锺于人子畏得之一且巳矣此其痛宜如何置有过人之杰人不歆而更毁有高世之才世不用而更摈此其冤宜如何巳子畏文或丽或澹或精或泛无常态不肯鍜炼功其思常多而不尽用其诗初喜秾丽既又放白氏务达情性而语终璀璨佳者多与古合尝乞梦仙游九鲤神梦惠之墨一担葢终以文业传焉唐氏世吴人居吴趋里子畏母丘氏以成化六年二月初四日生子畏岁舍庚寅名之曰寅初字伯虎更子畏卒嘉靖癸未十二月二日得年五十四配徐继沈生一女许王氏国士履吉之子墓在横塘王家村子畏罹祸后归心佛氏自号六如取四句偈旨治圃舍北桃花坞日般饮其中客来便共饮去不问醉便颓寝子重名申亦佳士称难弟兄也铭曰穆天门兮夕开纷吾乘兮归来睇桃夭兮故土回风冲兮兰玉摧不兜率兮犹裴衣回星辰上下兮云雨漼椅桐轮囷兮稼无滞穟孔翠错璨兮金芝葳蕤碧丹渊涵兮人间望思 

　　○张灵传（阎秀卿） 

　　阎秀卿 
　　张灵字梦晋吴县人家故贫窭作业□阎至灵始读书好交游侠客至不过具器而必欲极其欢灵醉则使酒作狂每叹曰日休小竖子耳尚能称醉士我独不能醉耶所与游者吴趋唐寅最善寅尝拟游武丘召灵与俱往促之尚卧寅抵寝所呼曰日高春矣睡何得无梦晋乎灵觉怒曰今者无酒雅怀殊不启方入醉乡又相觉寅曰所以来固欲邀子灵子灵喜加衣起遂与寅上舟扣舷痛饮作野人歌会数贾饮于可中亭且咏诗灵曰此养望登高不过弄杯酒耳固不能诗而抽心焦思岂不过误哉因吏衣丏者上贾与之食啖之谓曰卿子厚润屋之资当四美之会登高能赋又有大夫之才此诚皇天奉卿子厚也吾所得之虽至薄而诗亦能请狗尾续贾笑曰丏者得无诳之最乎时贾所诗有苍官青士朴握伊尼诸词因以问灵灵曰苍官松也青士竹也朴握兔也伊尼鹿也贾始骇令赓即挥毫不巳众惊诧抵舟命童子易维萝阴下令迹绝贾使人察之不见也皆以神仙贾去复上亭朱衣金目作胡人舞形状殊绝初灵与寅俱郡学生博古相高适鄞人方志来督学恶古文词察知寅欲中伤之灵挹郁不自遣寅曰子未所知何愁之甚灵曰独不闻龙王欲斩有尾族虾蟆亦哭乎后灵果所斥罢或谓之曰以子之才顾不得激致青云乃重遭显弃岂无雉经之用而何以立于世灵曰昔谢□化虫行地中以足覆而作忍耻状使灵用子言亦当如是矣纵不尔亦安得更□□□耶灵能人物画人皆推之 

　　○沈孝廉周传（张时彻） 

　　张时彻 
　　吴有隐君子曰沈周氏字启南长洲相城里人也别号石田人因称石田先生亦曰沈孝廉云先生大父曰絸庵征君以诗名江南而先生世其家学亡他勤也而精于诵肄自坟典丘索以及百氏杂家言博览无所不窥方其华齿绮文丽藻巳流传人间莫不以奇珍魁品也一切世味寡所嗜慕惟时时姚睇山□擥撷云物洒翰赋诗或游于丹青以自适追踪晋唐名家宋元以下弗论也先生虽与物无忤而披襟吐赤者十不一二惟吴少宰宽都太仆穆文温州林则其莫逆交也此三人者葢世所称笃行慕古金玉伟人也父没遂捐弃儒生家业绝意干禄有风劝之者辄曰若不知母氏以周命乎独奈何徼尺寸之荣去离膝下也葢色养无方母寝斯寝母膳斯膳扇枕席涤厕牏以常母欲有所如往辄翼舆刺舟挈甘旨以从年近百龄而没葢孺慕者终其身母与一邻妪故相驩也而邻妪灾于郁攸无以家母念不置先生跽而言曰大人无苦请得延之母室旦夕共饭是邻妪无家而有家也母曰儿如是可矣家无羡积而慕义无穷孳孳好赴人之急病与药死与棺琐尾流离不问谁何辄捐囊中钱佐之天寒雨雪望里中突不烟者则呼苍头课其囷廪而致焉曰余固不能独饱也途中尝拾遗金而中着失者姓名徧访其人还之其人分金谢固却不受曰是何足乃公德乎其于宗若姻难则之拯济贷则不责其偿诸家子弟有所师授或乏束修之馈往往山力资助翼之有成邻人有失物者而误认先生家物辄推而与之曰是公物耶其人既得物而来还辄笑而纳之曰非公物耶尝以重直购古书一部陈之斋阁一日客至见而谛视之问书所从得先生曰客何问也客曰公幸无诧书吾书也失之久矣不意乃今见之倘得其所从我将质焉先生曰有验曰乎某卷某叶某尝书记某事或者犹存乎先生发而视之其信即全而归之终不言售者姓名亦不噍呵售者居常戒人城市郭外置一行窝间与亲宾雅善者款语有盛车骑拥驺徒过之则逊谢不纳曰久废巾裾母以散人溷游从也每欲至窝远近喧传曰沈先生来矣候之者舟哄河干屦满其户乞诗乞画随所欲应之无不人人满意去然以母故亦不宿留也壮且老矣遁声匿□惟恐不深巡抚三原王公恕强宾之行台诹咨治道然非其好也后巡抚彭公礼见其咏石磨诗词旨渊蓄乃又高其行谊固请相见则□谢不往来守令礼致之坐语竟日欢喜过望若欲款之幕下者先生测其旨顿首曰小人无状不足以备牛马使且老母困惫非儿无以起居望垂哀怜释之返舍以全母子之命即公赐渥矣公益叹异焉后有曹太守者新构察院成欲藻绘其楹壁也而罗致诸画史有侮先生者阴入其姓名出片纸摄之先生谓摄者曰无恐老母第留某所当画者日夕赴事不敢后于他人或曰此贱役也谒贵游可以兔先生曰义当往役非辱也而求免于贵游不已辱乎遂潜往讫工卒先他人终亦不见曹而还无何而曹乃入觐铨曹问曰亦知沈先生无恙否则漫应曰无恙巳而见相国西涯李公复问曰君来沈先生有书乎则错愕对曰有而未至当附诸从事来耳时吴少宰方在詹府曹仓皇走谒问谁谓沈先生者其人能作何状吴乃具语之故曰此其人名重朝端五侯七贵不足齿也曹曰然则奈何吴曰仆多其画可代之缄而致之第言沈先生适病不能书耳曹乃徧谪过吏卒来之曰归也必无至郡斋而先诣沈先生比其诣也则从容忠肃曰□阎渺小何至辱枉尊重乎曹乃折节礼索田家餐饭之而去先生则至郡阙一投谒谢卒亦不蒲伏庭阶也余闻之黄井氏云论曰人有恒言售玉视厚售鼎视久以今观于沈先生何弗然乎夫弋华猎誉青紫之先驱驰骛仁义之途则荣名犹稿叶也彼沈先生者世所称藻翰丹青人也今观其白首纯孝此与曾闵何殊哉乃若介洁不污脱离世网即伯夷严光之流不是过也学者平居集业称说先生则曰古之人古之人乃其见诸操尚娖娖佌佌其不优伶驵马会之行者葢寡矣此其视沈先生何如哉于乎先生逝矣乃海内士称其艺而不称其德果若人言则国朝著名独行传者竟何人哉竟何人哉 

　　○郭清狂诩传（陈昌积） 

　　陈昌积 
　　郭清狂者泰和义井里人也名诩字仁弘其先曰祯锦衣卫百户曰和苏州府同知则其父父大父行也大父曰平立父曰祖礼懻忮重邪清狂其中男也魁岸玮丽身肥白如瓠少从事学官弟子业稍试粲然贤于昔业者忽置册叹曰夫务浩观者遂其瑰玮之思也立极艺者着夫周流之迹也拘学则不然循咫尺之讽诵市荣当世此与蛭螾何异丧四方之志矣遂去而体极其能于画于是南窥九疑践衡岳转溯建康东入吴越折北经汶泗吊古斋鲁之乡观容夫子之堂极抵帝里过代汴以归曰画在是乎何谱也其后肆意手摸即成画画巳题诗其上诗不尽又肆画画不尽又尽于诗间画抱膝辟榖等图又多以自实其逍遥之想世莫之测也是时江夏吴伟北海杜堇姑苏沈周俱以画起名览诩画莫不延颈愿交焉以故天下竞传清狂画购之百金与人处造次辄镜其人有隆贵欲多得其画诩心谬之瞠目数屋梁不对又盘金固索遂跮踱狂走瞿呌奡跳号而去隆贵笑谓之狂生竟不怪中常侍萧敬异其能啖以锦衣卫世官诩言平生不任拘检且托日者言福薄无贵相苟贵必不利逐力却之诸所与游皆其父兄行及天下有名之士　孝皇元年戊申尹少保解相里居引忘年交十五年壬戌诏取天下名画士郡中推择诩应诏重游京师时长沙李少师亟礼之其后无锡邵尚书丰城杨尚书景陵鲁祭酒太原乔尚书及今大庾刘侍郎世所谓学士仁人也然甚矜交诺闻诩多蕴藉不贾艺先后慕覩其状貌各诫门下苟清狂至无问昕夕无留门既而谒入欢甚起迎之门延人坐数击鲜贳旨酒饮之诩性难酒然驩其人每竟酒至醉醉辄呼纸挥洒以故诸学士倍贮清狂画然不计酬值直去去十数年率不过舟过不报讯书语在交游集中先是宁康王荆和王好术学招致宾客以百数诩首每见王衣纹縠深衣钩旁缀以续纴系靛青绦垂两绥如綟冠青绢冠冠左右有纟攀缘其下似侧注步摇之状韈足覆营首丝履杖斑竹杖王望见之飘然类有道者呼曰清狂道人至奉百金饮食具辄散与昆弟朋友及当意者所得亦缘手尽焉家人讽之子货金钱丰生产怒麾去间蹋踘鬬奕走马豢猿效少年之戏以示不拘宸濠嗣王敬公尝召与语公见其羯羠寡虑易发怒欲去正德五年庚午宸濠疏请中和之曲公愕然曰是谋将□其上以此无贵种矣吾不可与之俱垫水火也故露拙业托微罪得去去后宸濠益猖獗固不可胜数己卯反夫有端矣诩度其反必劫巳居尝默默不得志念右贵惟王都御史智权足解脱巳王都御史者名守仁余姚人也以学世儒宗工时假节提军汀赣乃敬往依之悬画题诗见志阳明悟其志寻与之符牒令辟耳目他游遂沿间道达武昌至则通讯率又贵侠者乃候虚无人雇箬船绝迹入德安界六月宸濠杀孙都御史许副使以反其党言得郭诩胜得一敌国然又况能慷慨借躯乎乃潜使人赍币书约绐以好语入见有如逗梗□杀之其人迹至武昌搜及细微家不得遂返时论公适有天幸故窘难得脱焉阳明高其善解脱对客亟称之曰鸿鹄横绝非清狂斯人邪庚辰公返乡里髟火髟剽然矣每语人吾仅仅脱虎口以先知退也愈益恭敬未尝乘车行县衢昌积曰葢闻之艺遯而攻世称吴顾之画有神术余不知其遯矣两人以下余遍观先后画者施设颇不类画何哉毛寿嗛赂诬王嫱黄门负扆祸霍氏摩诘辋州宴凝碧曹霸毛騧缠坎壈李廸黄犬迁瘴海吴兴公子忘瓜田至如陈远谢庭循亦以特艺供奉蒙訾此岂美好者不祥之器乎语曰目能见人之形而不能自见眉睫画虽攻固无益也清狂本画者当其不受中常侍之饵其志固巳远矣及宸濠首难卒赖先见得自脱以寿考终称逸民岂非布衣嘉遯哉李崆峒寡所伟视独伟清狂其居业洁良达讽导权衡之宜也助流诗教矣人貌荣名不谓是乎近世燕人叶元靖被□人服能贵艺其遁类清狂云 

　　○昆仑张诗人诗传（李开先） 

　　李开先 
　　北平张子言八岁入小学其童子师名之曰诗字曰子言初学举业于吕泾野继学诗文于何大复举业既精诸相知咸以大魁元期之顺天将大比先小试诸生令各持坐具以进子言独使家童代之不许遂拂衣而去且叹曰即使诗连中上甲清要职亦不□也同时华容孙世其以进士提学副使有盛名或有论子言者当时如少贬以从科目固不逮世其耶然子言过于自许略不谓巳有所少也所作初犹未成其气岸巳欲吞曹刘掩颜谢驾班马衙官屈宋厮隶褒雄与翰林江亶爰马西玄林懋易廖洞野诸豪俊交游商订倡和诗篇以此名闻天下将谒吕师于解州乃历房山渡滹沱缘中条陟太行广览黄河素汾凡稷契伊传之迹唐虞夏商之墟莫不寄之吟弄虽壮怀激烈而雅颂雍容遍游洛川伊阙而后返既而吕官南都则又由金焦吊采石泛石湖访椒丘独上雨花台览西湖之胜探禹穴之奇呼吸万里变化百灵洪涛滉漾于目前丹霞缥缈于足下自谓与世无二而新制桀出可与江山争雄矣乃呈稿吕师而回其辕于大梁梁故汉孝王之封疆而吹台又有文人之宗李崆峒在焉凡数十日歌咏酬赠颇多崆峒称其燕山豪士夜宴缾芝忽堕以柈行觞焉亦一奇也与崆峒各作芝□行俱有李杜风骨前此曾送王梦泽还乡因策杖荆山拿舟洞庭至汝南视何师之疾相守七日师卒乃旋京师所居不过一亩之宫择隙地种竹每遇风雪飘萧时一披襟流盼此君个个生面相对欣然命酌醄然就醉外物曾不足以尘其虑且不复知有人世富贵豪华事旧友新知烂其盈门富武库之森列滥文笔之纵横腰悬白玉□□手掷金声之赋惊绝之资倜倘之节虽居阑市寄情山水每兴到独跨一卫信其所之虽中途风雨饥寒不少改悔杭守李士行称其不狂不屈不惰不骄春风不足以融其情醇醪不足以味其况其晚节退然若愚未尝雌黄一人或壮其挥金如粪土视齐奴犹几上鼠斯特少年侠客之雄岂足知其日后所造哉有拟之以太白孙山人者是皆豪荡之才崎岖之气悲忿之音而子言则更觉追古有言何必拘拘于古者予应以物不古不灵人不古不名文不古不行诗不古不成子言亦云太白独歉于古会日曾行酒令各诵楼字韵旧诗太白多宋元人作子言首首驳回因之各怀不平太白自夸其青崖贴天日下照芝草斑两句昔氏父子也子言笑之曰尖新浅近曹氏父子便不如此作赠之诗有张子自高格入山从我游之语子言怒曰吾岂汝门弟子耶从此绝交有劝其出仕者则云吾亦有应世之才惜当时错过然财散而今贫既不能买官又不能求人此心终不能忘张仪怀仆妾之食而客卿范雎蒙厕中之耻而作秦相宁戚庸而师周威主父贱而窥五鼎夺釜鬲于涂而卒握相印者蔡泽也无负郭之田而佩六国之印者苏季子也古之人亦人耳吾惟竢时而巳所著骂鬼诘发笑琳七子等文雄奇变恠览者不敢以今人待之其上上官求书书亦复骇观其大约言成帝时杨雄从上借书上壮其志尽发石渠之藏雄乃竟无端涯之辞而冒天下之道文章邪诡不羁万世称善吾今不向上公求之无以恢其曼衍瑰玮之胷次而肆森严戈甲之文辞若遣一力士送书五车否则宾之堂下就邺架而读之得覩绝目之语广益之窍谈天地之符而搜鬼神之秘是亦古今之奇矣子言生有异骨七八岁时有教其父母者此儿悲尔家所能畜因归诸张氏张氏者故衡州郡丞子言父衡州二十年而衡州殁又十年不知其李氏出也有告之者殊不信巳而知其实然搥胷顿足若不欲生寻访李氏得其二兄弟遂因二兄弟哭诸其父母之墓痛卧荆榛不能兴既归决意复姓谋于厚友友乃劝之曰衡州如在而或有后李氏垂绝吾不敢遏汝今李氏兄弟二人先父母且有孙矣张氏无尺寸之孤汝又年近四十必欲割张以益李则衡州所以业汝训汝者谓何而可如此乎于是子言收泪舍凄迟疑三年而后决故今仍张氏云字书狂放却有笔力搏惊蛇草上之风而挂黑龙天外之雨若得其一幅揭之壁间可以惊人亦可驱鬼形体敦厚方面而多须见者不以权门公子则以帅阃武夫而其中之所存则固远矣子言生成化丁未卒嘉靖乙未仅五十也予与子言交游六七年颇称知巳集巳刻传其行事恐久而湮没世慕其名而不得其实乃撰此附诸集后子言文非不高世独尚其诗因题其传曰昆仑张诗人云 

　　○孙仲子宜墓表（乔世宁） 

　　乔世宁 
　　士有抱才瑰异者安可使终绌弗用也又安忍弗寿以死乃今见孙仲子若此矣余安得不怜才悲叹也仲子者楚华容人也名宜字仲可一字仲子又兄弟行亦仲也于是称仲子云父继芳云南提学副使兄宗玉山令副使公官郎吏时仲子年五岁随侍京师见羣儿诵读即徘徊不能去稍长颕记能属文巳即能诗赋其敏慧葢天授云始副使公师事何大复先生以何先生乃得尽交海内诸名人是时诸名人过副使公辄见仲子辄索观仲子诗赋或即面试仲子无不嘉叹以去巳又转相语缙绅间一时名动都下以张衡王勃复生也嘉靖戊子举于乡明年试礼部不第后数试数不第然诗文日益名家海内文学士日益称传矣辛丑罢试闻副使公讣日夜奔归哭过哀遂病卧四年始愈葢自是息心世故矣而家故在洞庭湖上乃时时泛洞庭游君山乐焉乃叹曰与吾熙熙穰穰逐世俗功名孰与即名山著书终身也于是自称洞庭渔人着七游以见志巳又着遁言十七篇遁言者潜夫漫叟之谓也时年三十有八遂不复就试礼部不谒公府士大夫非专访者辄避弗与见人呼进士则不应呼渔人则应巳乃构洞庭草堂置古书名画其中晨夕奉母兄游览甚讙也时复招故人门生遇山翁方士亦招引不辞性豪饮能数斗不醉每酒酣讙极呼卢击缶放歌渔父词意翩翩然若遗世独立者当其时宁论形骸即天地万物何有也如是者葢十余年人益慕仲子义高谓可逍遥永年也乃仅五十岁□卒卒之夕仲子方省侍母归归顷之卒人无不叹异伤之其女适萧氏者先是梦神人持璧币聘仲子云此岂长吉玉楼之兆邪嗟乎以仲子之才顾义不就有司而荐辟不行公交车亦不复聘士遂使偃蹇自废以死岂非苍生之憾哉余于仲□葢故天道时制云仲子自经史子籍传及庄老浮屠外家言其称说　国朝事迹远方谣俗与名臣行业历历足听又善决时事利害率奇中性尤爱才好士士以此多归之所著洞庭渔人集五十卷巳刻傅岳州府志洞玄志明初略藁藏其家孙氏日抄孙氏世谱王氏易与天文书华容悬志编未就往余会仲子湖上见渔人集葢有离骚史汉之遗风云是时仲子又且修董生刘向之业乃今不究其志也嗟嗟伤哉仲子卒于嘉靖丙辰十月葬以戊午三月其二子曰斯亿斯传斯亿县学生能世其家学乔子曰仲子有太史才乃顾独以诗名往尚书霍韬欲以诰来事特荐仲子仲了竟固谢巳之平生立介行葢如此于是按斯亿状表其墓曰此华容孙仲子之墓后人过墓下其以此想见其人 

　　○盛仲交时泰传 

　　盛时泰字仲交天才敏捷自幼好读书古诗文下笔辄数千百言声名大振求之者殆无虚日每有作即濡毫伸纸一挥而成无留思文成亦不加点定虽刻烛击钵未足言速正平子建更觉非奇也然诸生竟累试不第尝游吴王元美与相见大奇之赠之诗云能令陆平原不敢赋三都一时海内文士无不知有盛仲交者性好佳山水兴到辄往不关家人知平生未尝问生计喜宾客四方客至者尝满座日与饮酒赋诗间举古玩书画赠遗之不惜也其脱落不羇皆如此类后以贡至京师归未及仕游大城山偶疾卒于途善隶书画山水木石效倪云林笔法有集若干卷藏于家有子一人敏畊肖其博雅 

　　○卢柟传（王世贞） 

　　王世贞 
　　卢柟字少楩一字子木大名浚人也其先世业农获则什一而息之故以赀雄于乡柟少负才敏甚读书一再过终身不忘父入赀太学上舍数应乡试罢免归柟才高好古文辞不能俯而就绳墨博士诸生业以故试辄不利而声称奕奕在荐绅间着也柟人跅弛不问治生产时时从倡家游大饮饮醉辄弄酒骂其坐客毋敢以唇舌抗者而又豪歌诗当所得意下笔数千言立就客咸咋指遁去竟用是败浚令某者数刻深名法家言于文非能好之阳浮慕之以张吏术耳谓柟邑诸生才得相从事幸甚柟亦欲备令谬恭敬相得极欢令尝从客语柟吾旦过若饮柟归与翁媪益市牛酒夜共张至旦室邑子相戒卢生有重客门之履相蹈也而会令有它事日昃不来柟愧且望之斗酒自劳醉则巳卧报令至柟故徐出坐久之柟称醉不能具宾主令恚去曰吾乃伧人子辱愧见其邑长者邑人素恶柟者柟谗曰是尝见令君文而笑且唾令益怒亡何柟干掫其役夫得伏麦以盗也榜之役夫被酒自理而声强柟复加榜焉旬日矣役夫夜压于墙陨事闻令令色动曰唶累是复能倨见我耶匿役夫所繇死状当柟抵坐狱具上报可柟既巳坐大辟系狱又令仇之故母敢称冤者而会柟乡人间尝侍饮不逊柟目摄之去巳来狱吏夜缚柟格棰之数百肾肿悉溃澜且死矣吏以他事罢得不死乃感慨折节益读其所携书着幽鞠放招赋以自广其幽鞠曰卢柟既用事逮系浚狱与幽囚伍瞀愦迷惑目秝日月不知晦朔仰天太息曰嗟呼圣人修身晋道立命不贰贤者推运循理以定所天顾柟微眇离慈宪网问诸造物而巳因作赋以自广其辞曰帝颛顼之婵媛兮皇波汪乎姬姜儃海岱蜿蜒于北陬兮灵宗嘉牒于范阳□云雷之霮雨对兮踥蹀改南服淑浚土作甘美兮蹑康侯之芳躅皇杰梧董道以廸惠兮母氏静约而告育曰余梦文杏靃骫于霄汉兮芙蓉晔而尚粹溘焱焰鯈而进兮应龙□□而下□耻蚴虬以舑舕兮颔仡攫而速惴亿错指以羣号兮朋駓駓而决眦倐恍怳以□虚兮觉怀妊而因惎柟□陈梦北夜有□謇余降于卫浒兮幼好姱而岐嶷岌青云之伟冠兮挟长剑之陆离朝晞余发于昆仑兮暮濯足于咸池擥招摇以□□履彗星以綦余长喟其历之未瑰□□修余之菲芳裁薜荔以衣兮衷蓉芙之翠裳集菌茞以藉兮糅杜蘅以粻揭旌于兰皋兮税驾乎芳之塘余迅淢靸以高举兮汨铩翮而填陨谓曾参之杀人兮谈市虎而成陨苍蝇习习其贝锦兮鲁目敓明月之璀璨嫫母憗以姱嫚兮摈西施之頩娩而目珣蝮虺侁侁于几筵兮戈鋋森森以剚余目既阨余之倅廲兮又喜之以金犬拳低曼睩彼犴狴兮桀血断而封瞩窅门贞怒以蹲踞兮视将躨跜而矫鹄槛樛虫屈以黝轧兮栋倔蠖而黡翳缧纚纚于伏栈以苦余兮仍反接而窘臂耳嘈嘈若有闻兮何迍回而怫胃目炯炯以或见兮伫鉴勿而复瞶神轶氛曶曶以罔瀁兮精憧憧而往来觉块然滞此一方兮心思思而增哀鼷鼠淫喔以齿余发兮魑魅含睇而毰□傫相喃以对泣兮御纠纠而呵护般逮余兮纷豗系鹏鸟之巢蚊睫兮焉能戢此躯也枕雕虎以燕憩兮又谁知不我虞也悲时晷之遄迈兮曜灵忽其西藏微霜沦而下降兮恐瑶草之不芳高驼志乎云中兮椉精气而相佯王乔衙衙而弗顾兮赤松告余又荒塘行偊偊独日暮兮安放乎不死之乡横冲波而微舟楫兮大吴摇首而振怒历太山之坎坷兮魍魉齩盻以当路猿□蹇以在柙兮虽轻捷其焉去凤凰之罹罻罗兮缚茇□之华羽抱郁轸以顝兮呼苍天以直弁五岳与向服兮俾河海使听殛咎繇远以不闻兮玄武违而莫测何羣神之丰丰兮灵炳耀而罔恤夫余□不能蝉蜕于兹芜秽兮眇椉风而长骛心结思于大荒兮魂焭焭而上度澄青云之霏霏兮飘风回而霁雾载玉女于后乘兮饬丰霳以先路羲和俨以骖椉兮望舒翥而儆御征轻辌之门贞门贞兮八鸾锵锵以迥步承云霓之氛霭兮灵旗缤纷蟉虬乎翠羽挹朝霞以餐兮吸沆瀣之精英潄华池之飞泉兮聆钧天于帝庭素女涕泣以淋浪兮间縆瑟而咿嘤虙妃欷歔以结轸兮潜咨语而沈情余凌軯虚而佚荡兮将擥结乎三光撰余辔而驼骋兮问元化于勾芒采参秀兮眺瀛洲之微茫弭余节兮聊解佩乎扶桑睇南州以凌厉兮嘉桂树之丛丛召风伯以驱燠兮谒炎帝于清官何苍梧之蘙霭兮重华穆以杨灵湘密鳞而清见瀼兮二妃胡而弗从决白门以西望兮觌蓐收于金枢气澔澔以莽旷兮薄晻昡而谁须觞王母之仙姝兮狭瑶池之芳都指玉胜以约兮歌白云以相愉荃既妇余以好艾兮绝弱水而进币齐王毂之磤磤兮指乂门而并骛轶钟山之幽黦兮令照之以烛龙召玄武备御兮勾辰翼乎紫宫托鹥鸟之先后兮问太乙之缭垣灵剡剡以黝约兮凤凰承旗而飞轩雷师碨石垒轰口葢以震荡兮烈缺闪烁而施鞭护厂赑以椹余兮门贞咤恶而俾还卒揽涕反此旧都兮洁筵篿从卜乎巫咸曰天地无隘兮物无终始变化互渝兮干流迁徙形气转薄兮或浮而沈造化沕穆兮祸福无门聿性命之难言兮谁知其极万物纠以雰荡兮又安所止息惟大人齐物我兮以天地庐舍总山川于毛发兮骑日月以马夫有虞之潜历阪兮当历数之在躬夏后胼胝而陟大宝兮季有光于黄熊震龙漦而下椟兮顾驾祸于周庭白鱼跃以膺夫命□金戊氏显而有功奚伍羊以自鬻兮由余振于西戎尚鼓刀于海滨兮仲父射钩而桓荣仲连谈笑以却嬴兮胥重茧而存楚条相后而饿死兮赞摇笔以光辅墨不黔以卫道兮孔辙旋而微伍光狷介以自湛兮夷顑颔而振古夫道固无涯涘兮行焉知其所如惟恬澹与家漠兮斯贝人之攸居从委命而椉流兮游廖廓之乡忽丧我而无是兮观泰初之茫茫余托蜉蝣与游兮曾日月之徜徉忽归魄于玄壤兮又何足伤勉修余之俶服兮佩芳泽之幽兰纫揭车之落英兮襞茳蓠与射干饰翡翠而缀珠被兮烂的皪而千眠组绮缟而飘扬兮下结之以双璠余媲美而自鉴兮何媒妁之可攀夫君眩而弗御兮亦余心之女便嬛系曰天地缊纶何时明我欲见之心彷徨辗转怀忧秪自伤超轶绝世穷大荒帝极洪洞不可量缄悲归来卜巫阳励志肥遯含大章护我所思乐无疆放招文多不尽录居顷之盗行剽追柟父自刭死烧其庐子钱家咸负贷不偿柟固巳壁立矣令亦更悔念鱼肉卢生何酷耶阴稍稍宽柟攀有所雠诗辞呼使从狱具草草上予酒肉食饮洗沐寻令去浚大官事益解而故人谢榛先生者携柟赋游京师贵人间絮泣曰天乎冤哉卢生也及柟在而诸君不以时白之乃罔罔从千古哀湘而吊贾乎陆光祖吴人有心计俄谒选得浚令至则首更爰书上论鬼薪输作三岁卢柟既出狱家益贫乃九骚谢陆令而谢榛先生方留滞邺柟走谒之因上赋赵王赵王览而奇其文立召见赐金百镒于是诸王人人更置邸延柟柟则称客坐右坐握麈尾辨说挥霍数百千万言风雨集而江波流心鸣毫飒风儵忽而醉若赋各得以意去既酒醉故态毕发骂其坐人则人人掩耳走避柟竟亦不自得罢还顾槖中所余金几何趣付酒家也妇嗫嚅咎柟不顾曰天生卢柟女曹地耶吴人王世贞治狱大名飞书大伾山中勒邑吏具笔札受柟所著集若干卷柟故亦慕称世贞尝文托谢榛先生致之不达至是见世贞郡台把臂布衣饮三日酒语慷慨恨相见晚也世贞序其赋略曰余迹卢柟所遘逢及状貌殆中庸人耳既稍得其古诗歌行读而小异之至读诸赋则未尝不爽然自失也三闾家言忠爱陫则怨而不怒悠然诗之风哉长卿务以靡丽宏博旁引广喻其要归卒泽于雅子云谓之从神化来耶然自东京而下蔑如也诸儒先生号名能文章家奈何取其所论著而姑韵之以赋若兹乎哉即卢生所就幽鞠放招凡三十余篇其概不得离津筏而上之然而大指可讽也穷天地之纪采人物之变与天乔走飞之态经纬胪列假二三能言之士如宋玉景差者蝉缓于左徒之门岂其先柟而室哉柟既以别世贞去南游金陵陆光祖祠部郎留月余走越历吴母所遇还益落魄嗜酒病三日卒王生曰柟未死前生一岁妻死二女其一踰□□□嫁柟死时世贞方坐家难浮系长安邸中不□具状也其文辞散失母收者故之传其行略欲□后世知有卢柟耳予亦愚鲜量矣柟不遘邑令家不破亡然其文辞亦不工呜呼世宁独一令哉 

　　○鹅池生宋登春传 

　　鹅池生者姓宋氏名登春字应元赵郡新河人生壮岁颅发即衰白因自号海翁人业以海翁称之晚居江陵之天鹅池更号鹅池生宋氏故新河农家其先尝累高赀生少失父母以亡訾省家益贫然性嗜酒家贫不能长得酒则时发愤读古人书见前世结缨射书击筑弃印诸贤豪急难奇节未尝不慷慨悲歌泣数行下也生始慕侠能挽缰驰骑间出其余智小诗辄自喜不欲以示人又稍稍通绘事师江夏吴伟邻之父有颀而髟思者生戏之貌绝肖父因劝生益习此何作生业何乃日沈酣落魄里中也生不应以是里中尽目狂生亡所知名年三十会一岁间妻子女五人俱相继死生仰天叹曰咄嗟天乎将驱我于埃土盍之外乎遂屏家于其兄而自囊书远游游至博陵博陵有故所善客怜之饩之塾舍二年生默默不自得竟谢去去之京师日跨一蹇驴行长安道中往来觅诗方是时临淄布衣某以诗游公卿间声称籍甚生间得其诗唾之曰作诗何者而令七尺躯津津谀贵人丏活耶居京师月余亡所遇又去之渤海入兖州登峄山观秦皇帝遗碑还居长白山一□寺出囊中故所贮汉魏盛唐名家诗闭关揣摩如是者三年颇窥作者之户遂大放厥词而于五言尤工服骎骎白亡今人矣又去而浮淮海渡杨子江登北固山以望金陵钟山紫气过云阳□伏廷陵季子祠下涉吴会访钱塘天竺灵隐诸峰巳复走徐青归新河数日又去出居庸循太行而西穷关陕泽潞诸边塞其在井陉尝居龙窝寺缾粟罄矣寺僧厌苦之生曰僧母窘我我试绘一小图持至市中当得粟巳而果鬻粟五升侵粟不尽不更绘而市人争欲得生绘则日担粟请寺门相目舌生不能堪乃避至城外一山楼楼依岨陡绝樵苏所不至山鬼昼出侮人生坐卧其中苐翻华严经数卷足不履户外者累月山中人疑逋客将遂之而生遂游太原太原之逆旅人以生衣垢敝待之不礼会旁舍贾欲觅诗其长者寿逆旅人以试生生即与之诗复问生能书乎又与之书逆旅人始恨知生之晚也而贾更制鲜好衣数袭遗生生佯受之而转投其逆旅人逆旅人愈惭感生复自衣其垢敝者长揖逆旅人去也巳由栈道入西川游峨眉山遡巴下荆鄂将达于浔阳返于黄迂云梦而北走大梁偶憩钧州酒肆而钧州有党中丞者得其所题酒肆中绝句诗强致之家留数月复自宛涉襄过京山生所跨驴蹶于唐氏之淖倾其囊中书曝之衢唐氏异生所要与之饮食欢相得也遂主唐氏一岁而行唐氏刻其诗传荆郢间更赠生二童子即生所呼丹砂白石者生挟二童子转江陵登王粲楼读其赋感昔贤流寓地有终焉之志始生数年前尝至江陵居城□开元观故辽王奇其诗召谒便殿语不合一夕遁去去数年复来生老矣乃依其兄子宋鲸耕天鹅池之石田岁获菽十斛生以其半易米杂菽炊日度一餐稍羡则尽以给酒费昼夜哦诗不绝口是时吴人徐学谟荆州守闻生□自往物色之生始匿不欲见太守至再始见明日□戴紫箨冠衣皁缯衫报谒据太守上座太守侍人窃窃私语曰客颛妄亡知太守奈何轻威也久之往来廨中而太守之寮吏泰太守意皆浮慕生谬恭延致之生揣其无实终不肯往太守生授室城中从天鹅池徙之居约以他日见访是日太守偶先有所往经其门而迟及之生恚曰是太守绐我也比临具室生巳键扉卧不欲内太守太守令人穴其垣入见生方科跣席一藁僵偃壁下太守笑曰若欲庞萌耶琅琊人将捕汝矣生起谢曰室无几榻难淹尊官耳因索酒饮之薄暮而罢其后数年太守坐废家居生在江陵念太守憔悴业欲从之□而贫不能促装赍乃诡羽人装手持一钵裹败衲行乞于途自江陵瘃足数千里来海上海上人以太守客远来争劳苦之而日持河豚酒享生生一嚼而尽明日见持河豚酒者不谢亦不知谁其后持河豚酒者遂不复至而海上主帅郭公者亦以太守故遣人遗之金生寿生挥之曰将军以贫士金游耶东海若笑我矣幸使者谢将军时太守欲买田舍生于海上而廉其性肮脏不能谐时俗人不复强也居三月别归江陵生归太守嘱之曰江陵难将作矣盍定计审处之生颔之而去其后二年辽王果坐不法废比奏当成而辽王之客亡得脱者生尝辽王上客而又人倨卒以狷介故不及于难后游石首少年所窘辱发愤去因童发头陀不知所之赞曰昔孟襄阳以诗穷顾藉与荆州张长史蓝田王右丞游二人尝荐之玄宗朝即不用而襄阳之名以附青云益高生五言诗有逼类孟襄阳者如闲居云平生款马不识孟尝门清明日海上云一盂寒食酒东海吊田横其清婉悲激非近岁布衣诗可俪也及考其游迹几遍天下囊中亡一钱自随以是所至数穷饿即穷饿不肯轻见一贵人即贵人自见之意稍咈竟掉头去不复顾世方指异物谁复传其诗至石首之事戹弥甚矣然非其所自取徒以羇旅故少年所乘此韩淮阴他日召而赏之者也何遂愤懑逃世太史公称独行之士空室蓬户咀藜裋褐不厌死而巳者岂斯人之谓欤 

　　○草桥先生郎瑛传（许应元） 

　　许应元 
　　草桥先生姓郎氏名瑛字仁宝仁和人生有异质五岁丧其父父且卒指以语人曰吾六十生男不观其成然是儿成必有以自名者少长从先生长者游有儁称选学生与邑人王一槐荫伯相友两人既高才慕重期许自以寡俦又浅少当世之举子学者乃相与驰骋古昔以踔厉广博绝出庸近奇先生素多疾以是益无意荣进有爱之者曰如后时何先生曰吾既巳委身载籍矣当复与少年龂龂争甲乙邪因作脾对以见意督学潮阳盛先生惜其材犹欲罔罗推挽之卒谢□出家故余财自奉亲外一以购书所藏经籍诸子史文章杂家言甚盛至他人所无奇记逸篇古图画金石之刻寝以益富而赀日以贫先生无所顾独敞大屋树高厦置数几危坐讽读其中揽要躐华刺抉眇细摘瑕指颣辩同异得失而着书凡数种数十百篇四方缨緌之徒见其书无不愿知先生者行省及台郡守丞以下二县之大夫下车则先问礼先生金陵顾公璘河南王公尚絅进贤万先□潮皆当时宿望巨公尤器重先生与交友云□□人率直言议不能阿贵人亦时时搤□谈天下事正德末年宁藩计始萌牙未有觉者先生独先以忧其后闻阳明先生在汀赣曰暨子不足图矣在顾公座论士习颇诋訾吴下顾公故吴人亦无讳也事母以孝闻有疾再刲股再愈幼小时两姊壻利其财谋危之百方幸不死其后死皆棺敛之初所与友王荫伯者仕工部郎中卒先生抚定其身后事甚备其于伦道如此所著诗文及联句若干卷订正孝经大学格物传各一卷萃忠录二卷青史衮钺六十卷七修类稿五十五卷许应曰昔太史谈论六家要昔班氏诠余九流虽不尽合于道然所刺讥诸家得失虽百世其可易乎观郎先生所书总儒墨兼释老杂方技钩术数搅稗官风谣搜罗贯穿进退有意其用力亦巳勤矣傥亦有谈固之心哉用艺文取士干兹千年学士追趋逐□随时上下以求利禄逮乎未流陋简巳甚操狭而欲奢用力少而取庸多童昏皆可也以先生之寸也布大然不以此易彼此难一二俗士道也布衣好言天下事者又有钱塘王潼亦与予善 

　　○钱孔周同爱墓志铭（文征明） 

　　文征明 
　　吾友钱君孔周以高明踔绝之才负较轹夺迅之气感槩激昂以豪俊自命雅性阔达不任检柙所与游皆一时高朗亢爽之士而唐君伯虎徐君昌国其最善者视余拘检龌拟若所不屑而意独亲时余三人与君皆在庠序故晤数时日不先辄奔走相觅见辄文酒燕矣评隲古今或书所文相讨质以乐既而唐徐起高科八仕寻皆病亡而汤君子重王君履吉虽稍纟出而游好密善君喜学而好结纳自少至老未尝一日忘学亦未尝一日忘取友以自益也其所友必皆胜巳者苟不当其意虽贵富有势力者恒白眼视之或取怪怒不恤也家本温厚室卢靓深嘉木秀野足以游适肆陈图籍时时招集奇胜满座中酒壶列前棋局傍临握槊呼卢凭陵翔掷含醺赋诗负轩而歌邈然高奇不知古人何如也呜呼而今已矣交游中有如斯人可复得耶性喜蓄书每并金悬购故所积甚富诸经子史之外山经地志裨室小说无所不子而亦无所不窥九喜□氏及司□班杨之书读之始遍遇有所得随手人□积数巨秩至所不喜虽世指以系切要而君未始而注日也文奇崛深奥读之棘口不能句然思玄语丽足自成家而尺牍之妙尤其所长一行数字矢口信笔文意灿然如出硎炼他人沈思极意不能至也早岁思以功名自奋稍敛锋锷以就文场矩矱亦惟涉猎训故涵泳道腴而巳于世所谓括帖关键皆不之省人咸非笑之而提学莆田陈公独识之尝按试第君高等咸以疑公曰吾见其文有古意知其非经生常士也余亲闻陈公语喜公能得君而又喜君之陈公所得也自陈公去他主司惟取浅近合格者而君不复振矣君自弘治辛酉至正德丙子凡六试应天试辄不售而年日益老遂自免归呜呼惜哉君长身玉立被服鲜华举止轩昂人望而异之谓必有所就而奇穷肮脏迄于不偶呜呼惜哉晚岁困于征徭家日益落而又得末疾行履疲曳每负杖而嬉高怀雅致不殊前时文酒过从燕谈谑浪逶蛇容与使人意消鸣呼君雄俊不羁之士哉君讳同爱字孔周别号野亭钱氏其先江都人有讳仲阳者以医显于宋事见国史五世祖益仕元常州府医学教逾避乱求吴遂长洲人益生太医院医士原善原善生晋府良医道宗道宗生太医院医士良玉良王生伯宽伯宽生汝式自汝式以上世以医显汝式□陈□生君之老弟二长同仁太医院御医次即君□□□□□□ 

　　○王履吉宠墓志铭（文征明） 

　　文征明 
　　呜呼悲哉王君巳矣不可作矣君文学艺能卓然名家而出其绪余明经试策宏博奇丽独得肯綮御史按试辄褎然举首一时声称甚籍隐三吴之望三吴之士知君者咸以高科属之其知者谓能肆情词艺非直经生而巳然皆非君之极致也乃君之志直欲轶古人而逾之自非通古今周一世不足以充其所受也是可以以一时一郡论哉君资性颕异将以勤成于书无所不窥而尤详于羣经手写经书□一再过文非迁固不学诗必盛唐见诸论撰咸有法程余年视君二纪而长君自丱角即与余游无时日不见见辄有所著日异而月不同葢浩乎未见其止也而岂意其遽疾而死也呜呼惜哉君正德初与其兄履约并以儁造选隶学官媲声俪迹翘然竞爽既而履约举应天乡试寻举进士而君每试辄斥以年资贡礼部卒业太学又试又辄斥葢自正德庚午至嘉靖辛卯凡八试试辄斥而名日益起从游者日众得其指授往往去取高科登显仕而君竟不售以死呜呼岂不有命哉君高朗明洁砥节而履方一切时世声利之事有所不屑偎俗之言未尝出口风仪玉立举止轩揭然其心每抑下虽声称振迭而酝籍目将对人未始言学葢不欲以所能尚人故人亦乐亲附之性恶喧嚣不乐居廛井少学于蔡羽先生居洞庭三年既而读书石湖之上二十年非岁时省侍不数数入城遇佳山水辄听然忘去或时偃息于长林丰草间含醺赋诗倚席而歌邈然有千载之思迹其所岂碌碌寻常之士哉是其志之所存必有出于言语文字之上者曾不得少见于世而仅仅以文传而其所传又出于文场困踬之余雅非其至者呜呼岂不重可惜哉君孝友天至居常能愉悦其亲而顺之于道与兄履约少同笔砚食息起居未尝少离既各授室而联裀共食视室处之时恒倍也君卒时履约方官京师及是以都御史出镇郧阳便道过家以葬君属征明铭君讳宠字履仁后更字履吉别号雅宜山人 

　　○陈山人鹤墓表（徐渭） 

　　徐渭 
　　海樵陈山人鹤卒之六年嘉靖乙丑其子广西都指挥佥事某将以是年春二月之十日葬山人于某所与山人配胡安人合且拟乞铭于湖之茅副使坤而先以状属柳君文至是顾以葬事咀湖之□又以余与柳君先后得友山人雅相抱笔伸纸以朝夕庶几称知巳于山人也顾且令予表山人墓而□君所状亦束不使见且曰必按状而表吾翁若母安取于知吾翁哉噫都君之志则善矣乃若天之所以纵山人者岂惟余不之知虽山人亦不能自测其然也然谓余尽不知山人固不可山人生而颕悟绝羣年十余巳知好古买奇帙名怙穷昼夜诵览十七而始以例袭其祖翁某军功所得官官故百户也由人固不喜握鞭韔弓矢以自匿其芒角负平生一旦郁郁得奇疾更百疗莫验山人则自学医久之洞其旨则自诊乐凡七年而病愈愈而弃其故所受官着山人服乍出访故旧神宇奇秀余从道上望见之疑其仙人也居数年始得会山人于甥萧家酒酣言洽山人起舞也而复坐歌啸谐谑一座尽倾自是数过山人见山人对客论说其言一气万类儒行玄释凌跨恢弘既足以撼当世学士而其所作古诗文若骚赋词曲草书图画能尽效诸名家□巳间出巳意工赡绝伦其所自娱戏虽琐至吴歈越曲隶草释梵巫史祝咒擢歌菱唱挽章韰辞傩逐侏儒伶倡万舞偶剧投壶博戏酒政阄筹稗官小说与一切四方之语言乐师蒙瞍口诵而手奏者一遇兴至身亲之靡不穷态极调于是四方之人日造其庭尽□时豪贤贵介若诸家异流无不向慕愿得山人片墨或望见颜色一谈一饮以幸虽远在滇蜀亦时有至者即不至幸以书托交每旬月积纸盈匣山人又喜拔穷士士或往四方又必借山人片墨以动豪贵人每值山人饮旅者行者举爵持爼载笔素以进山人则振髯握管须臾一掷累幅或数十丈各惬其所乞而后止而往复笺札酬酢去留目营心记口对手书又杂以论说娱戏如前所云者一时杂陈灿然毕举于是轩葢益集诸司巨公郡县长吏或衔命之使有未见乡缙绅而先造山人者山人卧未起或时就查见之诸公既异山人姿高其履而山人指顾自如雄谈阔视杂以嘲诋无不气折心醉愿内交而去葢家居如是者几三十年以常乃一往金陵客四年而不复返矣嗟哉始山人少时游金陵将造尚书顾公公先一夕梦李白及见乃山人也遂深相结而今之殓山人而哭尽哀者孙公官又皆尚书岂山人终始于金陵固自有数耶予尝谓山人气雄迈跨诸贵游似东方朔才敏似刘穆之其琐细艺剧忽整衣帻谈理道辨世务又大类曹植见许淳事然穆之史载其妻截发食饮事虽不类山人然其贤可想见而朔数责长安女未闻其妻之妬且割肉遗细君又意甚驩也此亦与山人夫妇中颇相似而独悉举山人百所能若海酿山负则三人者互有所短而山人独兼之此殆天所纵虽山人亦莫测其所以煞岂以予寡陋谓其智尽知山人耶故予略述其所可知者以复都君都君当朝奠以予表若柳君状并告于山人脱稍相异同山人当自知之也 

　　○征士彭先生年墓志铭（王世贞） 

　　王世贞 
　　王子曰吴中故名饶隐君子若皋伯通梁伯鸾其人者然其文采不少摡见何哉传不云乎身既隐矣焉用文之则夫修辞之士外恬穆而中动狭者又何择也余吴人多从吴贤士大夫游好称说文先生文先生没则又好称说彭先生咸彬彬隐德文采矣而彭先生贫不及中寿以死王子白悲夫悲夫彭先生死矣即后进好称说焉能更二先生也夫皤皤黄耇天下模楷文先生庶几近之若乃因时迹匠心成一应不狥物止不近名其犹在彭先生乎其犹在彭先生乎彭先生讳年字孔嘉其先清江人有隶尺籍吴者遂吴人而彭先生之父昉尝举进士新会令以不能其官辄去去不能其家益旁落居邑邑不自得彭先生废外务顾谓妇朱精专其志而朝夕之曰奈何使二尊人食贫也自彭先生任子而新会公怡然忘贫曰吾今而后知人父者之乐也彭先生少颕卓嗜读书读多六经诸子史两汉古金石言两不喜龌龊习举子业新会公亦任之曰母苦儿即用是贵作乃翁趣矣新会公与配胡夫人相继没彭先生毁骨立悉废箸而芙丧葬家以日益贫顾其学日益进益多长者游彭先生文章工详腴下笔不数千百言不止尤长记传赞诔诗大氐宗盛唐唐二杜旁及香山郢州精法书宗右军黄庭鲁公家庙率史九成行体翩翩眉山矣吴中好事家以不得彭先生书及诗若文愧郡太守南充王公察彭先生孝廉上捉学御史定杨公下博士师币征彭先生入郡庠而岁廪之巳又檄彭先生应乡试彭先生一之南都登钟山望大江而返卒不请廪曰是升斗天子所活士以俟异日用者吾安得食之居无何竟请于后御史蕲冯公以免人或谓彭先生不儒生服当服若居士者彭先生谢曰吾安能卑时吾不及时耳且吾敢倍实而其名哉吴中好事家既雅巳慕彭先生争纳履谒请至则奉酒炙寿彭先生无所忤人人自喜谓得私彭先生彭先生好游吴诸名山若虎丘石湖天池玄墓尤数其所题咏流人间互传写之至纸贵彭先生不家裒槖中无赢金即以文请得少□金趣送酒家矣彭先生虽目游于酒人乎其内行淳备谆谆人伦少弟没无子养其嫠终身有寡姊迎之□妇未亦时时能先其意曰妇苟以一簪珥负二嫠者即负彭先生彭先生既豪于文辞貌玉立秀爽甚然口不挂人臧否人故欲试之沃之酒至醉益之酒益恂恂温恭长者故相夏公辟彭先生记室谢弗就后复有秽相罢以身后托彭先生裹百金装聘亦谢弗就问其故笑而不答于乎其介立独往岂可与刺促吓腐鼠者道耶然终始不欲去长者乃尔彭先生素强无疾晚得少疾即来治后事时王子自阳羡归疾作过吴门彭先生出视之劳苦曰子惫耶吾乃能视子然吾不及新矣余恠弗敢诘既余归病益甚然念彭先生不已而吴人张伯起二贤行悯余与彭先生病也无何彭先生竟不起当彭先生不起能预日至日炷香以测晷且尽曰未也更炷至年曰是矣遂翛□□逝彭先生生乙丑正月十三日卒嘉靖丙寅十二月初十日寿六十有二 

　　○天池山人陆采墓志铭（兄粲撰）
  </div>
  <div class="pagination">
   <a href="国朝献征录_page236.html">
    上一页
   </a>
   <span>
    ...
   </span>
   <a href="国朝献征录_page232.html">
    232
   </a>
   <a href="国朝献征录_page233.html">
    233
   </a>
   <a href="国朝献征录_page234.html">
    234
   </a>
   <a href="国朝献征录_page235.html">
    235
   </a>
   <a href="国朝献征录_page236.html">
    236
   </a>
   <span class="current-page">
    237
   </span>
   <a href="国朝献征录_page238.html">
    238
   </a>
   <a href="国朝献征录_page239.html">
    239
   </a>
   <a href="国朝献征录_page240.html">
    240
   </a>
   <a href="国朝献征录_page241.html">
    241
   </a>
   <a href="国朝献征录_page242.html">
    242
   </a>
   <span>
    ...
   </span>
   <a href="国朝献征录_page238.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
