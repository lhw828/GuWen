<!DOCTYPE html>
<html>
<head>
    <meta charset="UTF-8">
    <title>睡虎地秦简 - 第 12 页/共 18 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>睡虎地秦简 - 第 12 页/共 18 页</h1>
    <div class="content">人有思哀也弗忘，取丘下之莠，完掇其叶二七，东北乡如（茹）之乃卧，则止矣。
人妻妾若朋友死，其鬼归之者，以莎芾、牡棘枋（柄），热（爇）以寺（待）之，则不来矣。
人毋（无）故心悲也，以桂长尺有尊（寸）而中折，以望之日始出而食之，已乃脯，则止矣。
故丘鬼恒畏人,畏人所,为刍矢以(弋)之，则不畏人矣。
鬼恒召人曰：“玺（尔）必以某月日死。”是鬼伪为鼠。入人醢、酱、滫、将（酱）中，求而去之，则已矣。
大神，其所不可过也，善害人，以犬矢为完（丸），操以过之，见其神以投之，不害人矣。
鬼恒夜敲人门，以歌若哭，人见之，是凶鬼。鸢（弋）以刍矢，则不来矣。
人若鸟兽及六畜恒行人宫，是上神相，好下乐入，男女未入宫者毄（击）鼓奋铎桑（噪）之，则不来矣。
鬼恒从男女，见它人而去，是神虫伪为人，以良剑刺其颈，则不来矣。
一室人皆毋（无）气以息，不能童（动）作，是状神在其室，屈（掘）沓泉，有赤豕，马尾犬首，享而食之，美气。
一室之人皆夙（缩）筋，是会虫居其室室西臂（壁），取西南隅，去地五尺，以铁椎椯（段）之，必中虫首，屈（掘）而去之。弗去，不出三年，一室皆夙（缩）筋。
鬼恒责人，不可辞，是暴鬼。以牡棘之剑之，则不来矣。
鬼恒为人恶瞢（梦），（觉）而弗占，是图夫，为桑丈（杖）奇（倚）户内，复（覆）鬴户外，不来矣。
鬼恒从人游，不可以辞，取女笔以拓之，则不来矣。
女子不狂痴，歌以生商，是阳鬼乐从之，以北乡囗之辨二七，燔，以灰囗食食之，鬼去。
人毋（无）故而鬼祠（伺）其宫，不可去，是祖囗游，以犬矢投之，不来矣。
鬼恒羸（祼）入人宫，是幼殇死不葬，以灰濆之，则不来矣。
鬼恒逆人，入人宫，是游鬼。以广灌为蛓以燔之，则来矣。
人子未能行而死，恒然，是不辜鬼处之。以庚日日始出时，濆门以灰，卒，有祭，十日收祭，裹以白茅，埋埜，则毋（无）央（殃）矣。
人毋（无）故而忧也，为桃更而敃（）之，以癸日日入投之道。遽曰：“某。”免于忧矣。
人毋（无）故而弩（怒）也，以戊日日中而食黍于道，遽则止矣。
人毋（无）故室皆伤，是粲迓之鬼处之。取白茅及黄土而西（洒）之，周其室，则去矣。
鬼入人宫室，勿（忽）见而亡，亡（无）已，以修（滫）康（糠）寺（待）其来也，沃之，则止矣。
人毋（无）故而髪挢若虫及须眉，昌是恙气处之，乃煮（贲）屦以纸，即止矣。
凡鬼恒执匴以入人室，曰“气（饩）我食”云，是是饿鬼。以屦投之，则止矣。
凡有大票风害人，择（释）以投之，则止矣。
人恒亡赤子，是水亡伤（殇）取之，乃为灰室而牢之，县以则得矣。刋之以，则死矣；亨而食之，不害矣。
凡邦中之立丛，其鬼恒夜呼焉，是遽鬼执人，以自代也。乃解衣弗袵，入而傅（搏）者之，可得也乃。
一室中卧者眯也，不可以居，是囗鬼居之，取桃枱（棓）椯（段）四隅中央，以牡棘刀刊其宫墙，呼之曰：“复疾趣出，今日不出，以牡刀皮而衣。”则毋（无）央（殃）矣。
大祙（魅）恒入人室，不可止，以桃更毄（击）之，则止矣。
鬼恒召人出宫。是遽鬼毋（无）所居。罔呼其召，以白石投之，则止矣。
鬼婴儿恒为人号曰：“鼠（予）我食。”是哀乳之鬼。其骨有在外者，以黄土濆之，则已矣。
一室之中，卧者容席以陷，是地嶭（蠥）居之，注白汤，以黄土窒，不害矣。
人毋（无）故而鬼有鼠（予），是夭鬼，以水沃之，则已矣。
狼恒呼人门口：“启吾。”非鬼也。杀而享食之，有美味。
一室中有鼓音，不见其鼓，是鬼鼓，以人鼓应之，则已矣。
有众虫袭入人室，是野火伪为虫，以人火应之，则已矣。
鬼恒宋（耸）（惕）人，是不辜鬼。以牡棘之剑刺之，则止矣。
鬼恒襄（攘）人之畜，是暴鬼。以刍矢鸢（弋）之，则止矣。
鬼恒从人女，与居，曰：“上帝子下游。”欲去，自浴以犬矢，毄（繋）以苇，则死矣。
鬼恒胃人：“鼠（予）我而女。”不可辞。是上神下取妻，毄（繋）以苇，则死矣。弗御，五来，女子死矣。
天火燔人宫，不可御，以白沙救之，则止矣。
雷攻人，以其木毄（击）之，则已矣。
云气袭人之宫，以人火乡之，则止矣。
人过于丘虚，女鼠抱子逐人，张伞以乡之，则已矣。
人行而鬼当道以立，解髪奋以过，则已矣。
鸟兽恒人之室，燔鬊及六畜毛鬣其止所，则止矣。
人卧而夜屈其头，以若（箬 ）便（鞭）毄（繋）之，则已矣。
鸟兽虫豸甚众，独入一人室，以（箬 ）便（鞭）毄（繋）之，则止矣。
人毋（无）故一室人皆棰延（涎），爰母处其室，大如杵，赤白，其居所水则干，旱则淳，屈（掘）其室中三尺，燔豕矢焉，则止矣。
一室人皆养（痒）体，疠鬼居之。燔生桐其室中，则已矣。
一室井血而星（腥）臭，地虫斲于下，血上漏，以沙垫之，更为井，食之以喷，饮以爽路（霜露），三日乃能人矣。若不三月食之若傅之，而非人也，必枯骨也。旦而聚之，苞以白茅，果（裹）以贲（奔）而远去之，则止矣。
票风入人宫而有取焉，乃投以屦，得其所，取盎之中道；若弗得，乃弃其屦于中，道，则亡恙矣。不出壹岁，家必有恙。

正月，日七夕九。二月，日八夕八。三月，日九夕七。四月，日十夕六。五月，日十一夕五。六月，日十夕六。七月，日九夕七。八月，日八夕八。九月，日七夕九。十月，日六夕十

夕十。十一月，日五夕十一。十二月，日六夕十。

盗者

子，鼠也。盗者兑（鋭）口希须，善弄，手黑色，面有黑子焉，疵在耳，臧于垣内中粪蔡下。多[名]鼠鼷孔午郢。
丑，牛也。盗者大鼻，长颈，大辟臑而偻，疵在目，臧牛厩中草木下。多[名]徐善躆以未。
寅，虎也。盗者壮，希须，面有黑焉。不全于身，从以上辟臑梗，大疵在辟，臧于瓦器间，旦闭夕启西方。多[名]虎豻貙豹申。
卯，兔也。盗者大面，头顡，疵在鼻，臧于草中，旦闭夕启北方。多[名]兔竃陉突垣义酉。
辰，盗者男子，青赤色，为人不毂（谷），要有疵，臧东南反（坂）下。车人，亲也，勿言已。多[名]不图射亥戌。
巳，虫也。盗者长而黑，蛇目，黄色，疵在足，臧于瓦器下。名西茝亥旦
午，鹿也。盗者长颈，小胻，其身不全，长耳而操蔡，疵在肩，臧于草木下，必依阪险，启夕闭东方。名彻达禄得获错。
未，马也。盗者长须耳，为人我我然好歌无（舞），疵在肩，臧于刍稿中，阪险，必得。名建章丑吉。
申，环也。盗者圆面，其为人也鞞鞞然，夙得莫不得。名责环貉豺干都寅。
酉，水也。盗者乱而黄色，疵在面，臧于圆中草下，旦启夕闭，夙得莫不得。名多酉起婴。
戌，老羊也。盗者赤色，其为人也刚履，疵在颊。臧于粪蔡中土中。夙得莫不得。名马童龏用辰戌。
亥，豕也。盗者大鼻而票行，马脊，其面不全。疵在要，臧于圂中垣下，夙得莫不得。名豚孤夏毂囗亥。

甲盗名曰耤郑壬赣强当良。乙名曰舍徐可不亡忧。丙名曰幡可癸上。丁名曰浮妾荣辨仆上。戊名曰匽为胜氐。己名曰宜食成怪目。庚名甲郢相卫鱼。辛名曰秦桃乙忌慧。壬名曰黑疾齐唾。癸名曰阳先生智丙。

子，女也。有死，其后必以子死，其咎在度巷。
丑，鼠也。其后必有病者三人。
寅，罔也。其咎在四室，外有火敬（警）。
卯，会众，其后必有子将弟也死，有外丧。
辰，树也。其后必有敬（警），有言见，其咎在五室马牛。
巳，翼也。其后必有别，不皆（偕）居，咎在恶室。
午，室四也。其后必有死者三人，其咎在六室，必有死者二人。
未，也。其室寡。
申，石也。其咎在二室，生子不牷（全）。
酉，巫也。其后必有小子死，不出三月有得。
戌，就也。其咎在室马牛豕也。日中死凶。
亥，死必三人，其咎在三室。

甲辰寅死，必复有死。
甲子死，室氐，男子死，不出卒岁，必有大女子死。

禹须臾

辛亥、辛巳、甲子、乙丑、乙未、壬申、壬寅、癸卯、庚戊、庚辰，莫市以行有九喜。
癸亥、癸巳、丙子、丙午、丁丑、丁未、乙酉、乙卯、甲寅、甲申、壬戌、壬辰，日中以行有五喜。
己亥、己巳、癸丑、癸未、庚申、庚寅、辛酉、辛卯、戊戌、戊辰、壬午，市日以行有七喜。
丙寅、丙申、丁酉、丁卯、甲戌、甲辰、乙亥、乙巳、戊午、己丑、己未，莫食以行有三喜。
戊申、戊寅、己酉、己卯、丙戌、丙辰、丁亥、丁巳、庚子、庚午、辛丑、辛未，旦以行有二喜。
春三月甲乙，不可以杀，天所以张生时。
夏三月丙丁，不可以杀，天所以张生时。
</div>
    <div class="pagination">
<a href="睡虎地秦简_page11.html">上一页</a><span>...</span><a href="睡虎地秦简_page7.html">7</a><a href="睡虎地秦简_page8.html">8</a><a href="睡虎地秦简_page9.html">9</a><a href="睡虎地秦简_page10.html">10</a><a href="睡虎地秦简_page11.html">11</a><span class="current-page">12</span><a href="睡虎地秦简_page13.html">13</a><a href="睡虎地秦简_page14.html">14</a><a href="睡虎地秦简_page15.html">15</a><a href="睡虎地秦简_page16.html">16</a><a href="睡虎地秦简_page17.html">17</a><span>...</span><a href="睡虎地秦简_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
