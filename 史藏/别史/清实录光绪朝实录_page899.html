<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 899 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 899 页/共 1316 页</h1>
    <div class="content">
○上以夏至祭地于方泽。自是日始、斋戒三日。　　

○己未。遣官祭关帝庙。　　

○谕内阁、毓贤奏、分别举劾州县一摺。山东益都知县毛澂、署日照县知县候补知州杨耀林、署利津县知县李祖年、准补茬平县知县豫咸、单县知县李铨、前任章邱县知县李敬修、据该抚胪陈各该员政绩。尚属切实。均著给咨送部引见。兰山县知县陈公亮、任性妄为。刚愎自用。昌邑县知县张骧、贪墨不职。物议沸腾。日照县知县吕丙元、乖谬欺蒙。怨声盈路。均著即行革职。以示劝惩。现月　　

○谕军机大臣等、毓贤奏、遵查山东兖沂曹济道彭虞县、声名平常。使与洋人辩论。不为无用。至其谄附外人。实所不免等语。虽据称该道熟悉洋务。不为无用。惟若令久居要缺。诚恐贻误地方。著毓贤详加酌核。或将该道先行调署别缺。随时察看。如果劣奣＜虘阝＞亦昭著。即予劾倢■＜曰融＞

■＜石木＞。毋稍回护。将此谕令知之。现月　　

○又谕近因京师粮米缺乏。曾经通谕徵漕省分。悉解本色。惟各省情形不同。遇有水旱偏灾。且时有截留之事。京仓储蓄。不容一日空虚。闻广东近时米价较贱。商船海道转运。亦复不难。能否设法采办粮米若干石。运送来京。以资周转之处。著谭钟麟、鹿传霖、酌量情形。妥筹奏覆。毋得稍存推诿。将此各谕令知之。现月　　

○又谕、近闻广西伏莽总未尽净。防范不容稍疏。该省所储军械。何项枪石滟驳为多。军中利器。自以快枪快石滟驳。最为适用。著黄槐森斟酌情形。随时筹款购备。以资利用。将此谕令知之。现月吉林将军延茂等奏、遵办吉江两省界务。请派三姓副都统保成、就近会同详勘。下部知之。摺包　　

○四川总督奎俊奏、遵筹练兵情形。得旨、著即督饬认真训练。仍随时设法筹饷增募。以备缓急。摺包　　

○又奏、创设武备学堂。筹拨常年经费。下部知之。摺包　　

○又奏、办理团练保甲情形。得旨、著即切实办理。仍严防流弊为要。摺包　　

○又奏、遵办积谷。得旨、著俟秋收后。一律照章劝办。并将通省实存数目。详晰奏报。摺包　　

○成都将军裕祥等奏、遵筹挑练闲散旗丁。办理情形。得旨、著即认真挑练。将商定章程。奏明办理。摺包　　

○浙江巡抚刘树堂奏、密陈筹办防务情形。得旨著即与李光久通筹妥商。奏明办理。摺包　　

○科布多参赞大臣宝昌等奏、三音诺颜部落盟长选派呼图克图德清鄂特苏尔、前往科布多血■乣安庙接管庙务。报闻。　　

○庚申。谕内阁、本日召见之湖北游击蒯德蒲、著交荣禄差遣委用。现月　　

○谕军机大臣等、吏部奏、遵议直隶天津创办旗兵学营出力各员。未据先行奏明立案。所请奖叙。应毋庸议等语。自系照例办理。惟此次天津旗兵学营。事属创始。所习课程。至为繁难。与别项学堂不同。所有请奖之文职金大廷等九员。加恩均著照所请奖励。他处不得援以为例。现月　　

○云贵总督崧藩等奏、遵筹铸钱运京。请每年解铜一百万斤。供京局鼓铸。以五十万留滇分铸。试办章程。请饬议施行。一部议。摺包　　

○河南巡抚裕长奏、豫省边备空虚。请准归德镇总兵蓝斯明、南阳镇总兵武朝聘。暂缓陛见。允之。摺包　　

○山东巡抚毓贤奏、灾区散放春赈。酌给籽种钱文。计惠民等三十三州县一场。一律告竣。其沂州所属兰山、郯城、费等县。近较旱荒。并饬查勘拨款平粜。得旨、兰山等县。近复被旱。著即饬印委各员。一律办理平粜。并察看情形。是否成灾。据实奏报。摺包　　

○西安将军国俊等奏、西安官兵改练洋操。由津领回洋枪子药。即日开练。请赏津贴。允之。摺包　　

○以亏款延缴。革已故署浙江分水县知县王作梅职。提属勒追。摺包　　

○以捐助积谷。予浙江海盐县绅士道员朱丙寿建坊。摺包　　

○辛酉。夏至祭地于方泽。遣怡亲王溥静恭代行礼。　　

○谕军机大臣等、前因直隶保定省城。举办蚕桑局。谕令将织就疋呈览。嗣经裕禄进呈。该局所织疋。未能匀整工致。蚕丝亦欠光细。较之江浙所产远逊。直隶为首善之区。既经举办蚕桑。自应认具讲求。著裕禄责成局员。督饬委员工匠。考求育蚕缫丝诸法。务臻美善。其桑秧亦应讲求佳种。庶织成疋。可与江浙等省一律。毋得有名无实。徒糜经费。将此谕令知之。现月　　

○两广总督谭麟等奏英人占据九龙城。侵越租界。法人藉广州湾为名。图占吴川、遂溪、两县地方。势难理谕。请饬总理衙门妥筹办法。密授机宜。得旨、该衙门迅速酌核电覆。摺

包

　　

○漕运总督松椿奏、查勘城县樵地。续行招领。办理完竣。下部知之。摺包　　

○又奏、营兵不敷驻扎。请将漕标七营。应裁第三起兵丁。暂免裁遣。下部议。摺包　　

○又奏、办理赈抚情形。得旨、据报办理赈抚情形。尚属周妥。著准其开具清单奏销。免造细册。随手　　

○以报效昭信股票银两。赏前直隶津海关道李岷琛头品顶戴。早事协修官张书云恭纂　　

帮总纂官程棫林恭辑监修总裁世恭阅二签四月二十日正总裁那月日专司蒿■禾本陆恭覆阅癸丑十一月十八日　　

徐月日　　

荣月日副总裁唐月日　　

宗室宝恭阅二签九月十八日

　　

陈恭阅三签十二月二十一日　　

熙月日　　

郭恭阅十一月十一日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百四十五　　

光绪二十五年。己亥。五月壬戌。谕军机大臣等、江南地方紧要。刘坤一在任有年。尚无贻误。惟近来外省办事。瞻徇敷衍积弊相沿。非破除情面。不足以力湔旧习。朝廷眷念海疆。特派刚毅驰往江南。将地方一切事宜。悉心咨访。妥筹整顿。现据该大臣将查访筹办各节。分晰具奏。业已谕令会商该督抚认真办理。刘坤一职任兼圻。久资倚畀。既有分任劳怨之人。自应益加策励。遇事和衷商搉。将向来具文积习。一埽而空。勿稍回护。至用人尤当今要务。并与刚毅会商考核。秉公激扬。以期各当其任。该督夙矢公忠。当此时局艰。谅能仰体朝廷实事求是之心。不至藉口于积重难返。稍涉推诿也。将此各谕令知之。现月　　

○又谕、刚毅奏、长江防务紧要。水师兵单。不敷分布请饬沿江五省督抚。不分畛域。节节设防。以期首尾相应等语。长江江面辽阔。港汊纷歧。现值多事之秋。亟宜加意严防。以杜窥伺。著刘坤一、张之洞、德寿、邓华熙、松寿、于荫霖、俞廉三、会同妥商。各派得力将领。扼要驻扎。严密设防。该督抚等务当不分畛域。联络一气。庶几缓急可恃。仍将筹商布置情形。先行具奏将此由四百里各谕令知之。现月　　

○守护东陵大臣毓山滟昆等奏、天气亢旱陵寝树株生虫。饬属＜目辟＞暒穴＜曰融＞夕＜夗贝＞捕。得旨著即督属上紧＜目辟＞暒穴＜曰融＞夕＜夗贝＞捕。毋任蔓延为患。摺包　　

○钦差大臣协办大学士刚毅奏、查阅沿江石滟驳台营伍。绘具图说进呈。得旨、即著会商刘坤一、将沿江应行添设石滟驳台之处。上紧举办。以昭周密而备不虞。图留览。摺包　　

○又奏、整顿江南筹饷事宜。委候补道穆克登布等、清查厘金。丁葆元等、清查盐务。江苏布政使聂缉规等、清查垦荒税契。并通饬裁并局卡。得旨、著俟穆克登布等查覆至日。悉心确核。认真厘订。奏明办理。摺包　　

○又奏、确查江南团练保甲积储各事宜。并现筹整顿情形。得旨、即著会商该督抚实力整顿。务将敷衍具文积习。一埽而空。斯为实事求是。摺包　　

○又奏、遵查江南各营。尚无扣饷缺额等弊。惟营制饷章不一律。操练则中法西法。号令纷歧。当会商刘坤一督饬各营。加紧训练。务令整齐画一。俾成劲旅。报闻。摺包　　

○两江总督刘坤一奏、直隶良乡县驿站。迟误本章公文要件。并伪造回照。请饬提究办。以肃邮政。得旨、已著裕禄将全案人证。咨送刑部质讯究办矣。摺包　　

</div>
    <div class="pagination">
<a href="清实录光绪朝实录_page898.html">上一页</a><span>...</span><a href="清实录光绪朝实录_page894.html">894</a><a href="清实录光绪朝实录_page895.html">895</a><a href="清实录光绪朝实录_page896.html">896</a><a href="清实录光绪朝实录_page897.html">897</a><a href="清实录光绪朝实录_page898.html">898</a><span class="current-page">899</span><a href="清实录光绪朝实录_page900.html">900</a><a href="清实录光绪朝实录_page901.html">901</a><a href="清实录光绪朝实录_page902.html">902</a><a href="清实录光绪朝实录_page903.html">903</a><a href="清实录光绪朝实录_page904.html">904</a><span>...</span><a href="清实录光绪朝实录_page900.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
