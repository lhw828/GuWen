<!DOCTYPE html>
<html>
 <head>
  <meta charset="utf-8"/>
  <title>
   清实录宣统朝政纪 - 第 58 页/共 148 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录宣统朝政纪 - 第 58 页/共 148 页
  </h1>
  <div class="content">
   ○吉林巡抚陈昭常奏、筹备宾州府地方初级审判检察各庞。现已成立。计地方审判厅。设推事长一员。民刑两庭。各设推事三员。典簿一员。主簿二员。所官一员。地方检察厅。设检察长一员。检察官二员。并先设第一初级审判厅一所。推事一员。检察厅一所。检察官一员。开庭以来。受理民刑各案。随时判决。商民称便。成效可期。应请饬下礼部铸造宾州府地方审判厅印。宾州府地方检察厅印。宾州府第一初级审判厅印。宾州府第一初级检察厅印各一颗。以昭信守。下所司知之。　　

○又奏、筹设延吉府等处地方初级审判检察各厅。现已成立。应请饬下礼部铸造延吉府地方审判厅检察厅印。及各等处初级审判厅检察厅诸印。以资信守。下所司知之。　　

○又奏、吉省旧有之大通县。移驻松花江南岸方正泡地方。即改名为方正县。作为吉省新设之缺。现饬司查勘界址。该县东至依兰府。应以牡丹江为界。北至黑龙江省。应以松花江为界。南至长寿县。应照从前旧界。此三面天然形势。无须另行划分。惟西面较狭。应请拨宾州直隶厅所属地段以附益之。查腰领子地方。西距宾州一百五十里。东距方正泡九十里。应定为两属界限。并查该县缺分。应定为繁疲难近边要缺。升调并行。下部知这。　　

○壬子。世祖章皇帝忌辰。遣官祭孝陵。　　

○谕内阁、铁良奏、假期届满。病仍未痊。恳请开缺一摺。铁良著再赏假一个月。毋庸开缺。陆军部尚书著寿勋署理。　　

○谕军机大臣等、电寄增祺等、两电均悉。此次标兵叛变。剿办尚属迅速。其余各营。亦难保无句结匪党情事。著该署督等将所获各匪。严切根究。实力查拏惩办。以绝根株。毋留余孽。　　

○又谕、电寄吴重喜■心、据电奏、本月初四日。具奏特倢■＜曰融＞■＜石木＞庸劣不职各员摺内。河南候补知县应桂馨近已改名为应秉钧。原摺漏未声叙。请饬部更正。并自请议处等语。吴重喜■心著交部察议。寻吏部奏、罚俸三个月。公罪准其抵销。　　

○蠲缓湖南澧、南洲、华容、安乡、武陵、沅江、龙阳、益阳、临湘、巴陵、十厅州县被水田亩氏漕杂课。　　

○癸丑。东三省总督锡良等奏、调查东三省各蒙旗情形。遵议喀喇沁郡王贡桑诺尔布所奏各节。筹拟变通办法。查原奏所称变通权限一节。东省所属哲里木盟十旗。历年放荒。奏设地方官。共三府四厅一州十县。管辖权限。本无画一规定。现督饬蒙务总局悉心筹议。一宜划清行政权限。拟请嗣后凡已经设治地方。统照洮南府等处章程。一律办理。所有租粮。均归地方官催收按数移交该旗。无论汉蒙人民典买田宅。照章税契。傥有地亩浮多。或争执界址情事。应由蒙旗商请地方官清丈。不得自往踏勘。至调查户口。禁种罂粟。如有蒙员阻挠。准地方官据实详倢■＜曰融＞■＜石木＞。其未经设治地方各蒙旗。原有草租车捐等局。应一律交由地方官查明。禀定章程。再行核办。各蒙旗自办学堂巡警。以及应办各项要政。亦统由地方官监督一宜整顿司法权限。拟请申明旧章。凡民蒙交涉之案。如有应传人证。应拘人犯不在设治境内居住者。一经地方官知照。即由该旗迅速拘传解送。傥仍推延匿庇。准由地方官详请奏倢■＜曰融＞■＜石木＞。其单蒙案件。有已经蒙旗办结。冤抑未伸者。或经地方官访闻。或赴地方官控告。准由地方官提讯拟办。将来州县彳滟扁设。仍统属于有司衙门。又原奏所称各旗佐领下人丁。错杂居住。拟照地方远近。以地所分管。并变通蒙官考成薪俸升途。以期与京旗体制相协等语。查哲里木盟十旗。地多未辟。与喀喇沁旗情形不同。昌图等府。闲有蒙丁居住。其余仍以游牧为重。若按地段分管。反形不便。似宜仍旧。蒙官考成薪俸。暂可毋庸变通。至升途一节。应俟将来蒙学大兴。再妥议变通办法。又原奏所陈各旗台吉与箭丁出路。分拨军队。免其分属各节。查各旗历年放荒。各台吉均有应得地租。其应需人役。自可随时佣雇。毋庸再受箭丁供给。应请将各旗箭丁。以后永不得再属台吉之下。并由各旗于于箭丁内挑选年力精壮者。入小学堂肄业。三年考验成绩。升送各学堂。毕业后。悉照各学成例。予以出身。化除阶级。俾知自奋。以上各节。核与该蒙王所陈。同为筹蒙至计。是宜内外合筹。亟图改进。下会议政务处妥议具奏。寻奏、蒙古地亩。向例不准私垦。亦不准私自典。卖。即奏准开垦之地。并应报官记档。不得重复招佃。自无契税可收。至催收租粮。若系蒙旗奏垦。例准自行收租。亦未便遽加侵夺。如系蒙旗私放与人民私开。并无奏咨案件。应即饬地方官会同蒙旗。逐一清文。照章核办。各蒙旗自行清丈之例。自应删除。其蒙汉典卖田房。虽与旧例不符。若一概追夺迁移。亦非持平之道。应由该督等另行议奏。现办新政。如学堂巡警以及查户禁烟等项。自当统由地方官监督施行。蒙旗词讼。分别单蒙民蒙案件。审理办法。自应照办。蒙民向以游牧为生。自不便以地段分管。转形束缚。蒙官考成薪俸。应如所陈。毋庸变通办理。从之。　　

○又奏、遵筹延吉边务情形。请仍将督办边务一差。即予裁撤以纾财力。所有边防一切事宜。责令东南道在时禀商妥办。将来应如何添扎军队。以重防务之处。再行会商办理。得旨。著照所请行。其将来应如何添扎军队。以重防务之处。仍著该督抚会商再行具奏。　　

○又奏、上海职商唐元湛等、联合中英美商人。组织公司。拟办海龙府境内金矿。经劝业道与该商代表人商订合同。议明中英美三国公同出资一百万两。中国资本。至少居三分之一。指定海龙府境内香炉夗■皿海仁社地方。为金矿有限总公司。业经批饬会同签押。复按照合同办法。饬令取具上海汇丰银行证书。证明资本。确有把握。查部章规定华洋合股开矿。以股本各占一半为度。该公司华商资本有三分之一。似尚未合部章。惟我既收平分之利。复有监督之权。即与华洋各半无异＜圭黾＞滟兄奉省时局。已在日人范围之中。非招来欧美人多投资本。不足以牵制势力。该职商等请办海龙金矿。地处奉吉之闲。我先开采足以扼其要领。而日俄南北势力平均。或因此稍有顾忌。下部议。寻外务部奏、东省矿产殷富。日俄两国乘闲觊觎。不免有侵我利权之处。该督抚等以海龙府属金矿。足资开采。令华商联合英美商人。组织公司。就地开办。自是开辟利源之要义。现在矿务新章。尚待更改。所订合同。既于监督权限平分。利益无所损失。且复缩短期限。更较加密。应即照此订定。以赴事机两兴矿业。从之。　　

○以内阁学士那晋署陆军部左侍郎。　　

○甲寅。以捐助钜款赈灾。赏浙江绅士道员蔡鸿勋布政使衔。　　

○蠲缓江苏上元、江甯、句容、溧阳、高＜走毕＞滟蜽、江浦、六合、山阳、阜甯、清河、桃源、安东、盐城、高邮、泰、东台、江都、甘泉、扬子、兴化、宝应、铜山、丰、沛、萧、砀山、邳、宿迁、睢甯、＜走毕＞滟＜镵-釒＞阳、通、如皋、海门、海、赣榆、三十五厅州县。暨淮安、大河、扬州、徐州、四＜目辟＞行＜匧心＞口＜韦未＞＜夗贝＞被灾民屯地亩新旧钱粮。　　

○蠲缓江苏长洲、元和、吴、吴江、震泽、常熟、昭文、昆山、新阳、太湖、靖江、华亭、娄、金山、青浦、武进、阳湖、无锡、金匮、江阴、宜兴、荆溪、丹徒、丹阳、金坛、溧阳、太仓、镇洋、二十八厅州县被灾歉收地亩应徵钱漕。　　

○乙卯。时享太庙。遣庄亲王载功恭代行礼。　　

○遣官祭太岁之神。　　

○隆裕皇太后万寿圣节。遣官祭太庙后殿。　　

○上诣长春宫皇太后前行礼。　　

○谕军机大臣等、电寄袁树勋、电奏悉。革党头目王占魁等璞经捕获。罪魁已得。自应宽其胁从。至善后一切事宜。著该署督妥慎办理。所有出力各员。准其择尤酌保。毋许冒滥。　　

○又谕、电寄陆钟琦、电奏悉。营兵滋闹。有无匪徒从中煽惑。查明惩治。勿稍疏纵。　　

○派道员严复、伍光建、魏瀚、郑清濂、充筹办海军事务处顾问官。　　

○丙辰。孝全成皇后忌辰。遣官祭慕陵。　　

○谕内阁、张人骏奏考察属员。秉公举劾一摺江苏江甯府知府杨钟羲、扬州府知府嵩峋、徐州府知府田庚、署泰州知州赵兴霙、署桃源县知县陈杭、署砀山县知县左杕周、既据该督胪陈政绩。均著传旨嘉奖。江苏候补道桂运熙、狎妓聚赌。举止轻佻。候补知府葛德润、久办厘捐。玩公肥己。候补直隶州知州龚宝琛、行为卑鄙。罔顾廉隅。正任丹阳县知县罗良鉴、失察柜书浮收。不恤舆情。几酿巨案。候补知县陈亮恭、经理电镫官厂。采办蒙混。操守难信。署泰兴县印庄司巡检试用州吏目马家丰、习为狡诈。不堪造就。候补布理问陶扬嘉、素行无赖。改名诬告同寅。抗传匿审。候补巡检吕康龄、佻达荒唐。冠裳不齿。候补巡检徐辅臣、性嗜樗蒱。罔知检束。候选巡检孟平、前带巡防队。冶游赌博。纪律不严。准补江南内洋水师通州营游击龚先第、颠倒是非。居心险诈。均著即行革职。陶扬嘉、吕康龄、并著驱逐回籍。交地方官严加管束。沛县知县李绪田、才次开展。人地不宜。著开缺另补。候补知府姚绳武、前办统捐。因仍积弊。告诫不除。著以通判降补。前署句容县知县姚祖义、办事操切。酿成命案。候补知县朱永锡、勘丈屯田不实。亏欠公款。均著以府经历县丞降补。　　

○予故前福州将军景星恤典。　　

○丁巳。谕军机大臣等、电寄驻藏大臣联豫等、据电奏、达赖闻大兵将至。夜竟逃去等语。著该大臣等迅即跟踪寻觅。究系逃往何处。如探有下落。务即派员迎护回藏。善为开导。告以此次大兵入藏。系为保护黄教。安辑藏番起见。该达赖毋得惊慌疑惧。徒滋纷扰。并将办理情形。随时电奏。　　

○又谕、电寄长庚、现据联豫等电奏、本月初三日。达赖闻川兵入藏将至。夜内逃往西行等语。著长庚于由藏往西北经由道路。通饬各该地方官员沿途查访。无论行至何处。即行护送回藏。不准逗遛。　　

○戊午。万寿节。遣官祭太庙后殿。　　

○上诣长春宫隆裕皇太后前行礼。　　

○己未。宣宗成皇帝忌辰。遣官祭慕陵。　　

○谕军机大臣等、广西京官唐景崇等奏、粤商承盐加饷。西省受害最深。请饬详慎核议一摺。著该衙门归并前案。妥议具奏。　　

○庚申。贵州巡抚庞鸿书奏、筹办贵州省城各级审判厅。拟设高等审判厅一。设厅丞一员。民科一庭。刑科一庭。每庭设合议推事二员。典簿一员。主簿二员。录事四人。其高等检察厅。即附设该厅到内。设检察长一员。检察官一员。录事二人。又合贵筑县与贵阳府亲辖地面。共设地方审判厅一。设推事长一员。民科一庭。刑科一庭。每庭各设合议推事三员。典簿一员。主簿二员。所官一员。录事四人。其地方检察厅。亦附设该厅以内。设检察长一员。检察官一员。录事四人。又初级审判厅一。设单独推事二员。书犯生二名。书记四名。其初级检察庞。亦附设该厅以内。设检察官一员。书记生一人。书记一人。凡各级审判厅。承发吏、庭丁、医师、均照部章酌量募设。其司法警察。由巡警道召募训练。统计费用。每年约需银五万两内外。惟开办之始。高等审判厅丞。尚难其人。拟暂由按察使兼充。地方审判厅推事长。暂以贵阳府兼理。现于按察司署。设立审判厅筹办处。规画一切事宜。并附设司法讲习所。养成应用人员。并令于发审局设陪审席。实地练习。以资经验。下所司知之。　　

○以纵容家丁。革贵州广顺州知州彭泽锐职。纂修官王大钧恭纂　　

总纂官熊方燧恭辑监修总裁世恭阅一签正月初四日正总裁那月日专司蒿■禾本陆恭覆阅甲寅正月二十七日　　

徐月日　　

荣月日副总裁唐月日　　

宗室宝恭阅七月二十五日

　　

陈恭阅三签二月初四日　　

熙月日　　

郭恭阅十一月十七日

　　

宗室麒月日


大清宣统政纪卷之三十　　

宣统二年。庚戌。正月。辛酉。谕内阁、西藏达赖喇嘛阿旺罗布藏吐布丹甲错济寨汪曲却勒朗结。夙荷先朝恩遇。至优极渥。该达赖具有天良。应如何虔修经典。恪守前规。以期传衍黄教。乃自执掌商上事务以来。骄奢淫佚。暴戾恣睢。为前此所未有。甚且跋扈妄为。擅违朝命。虐用藏血■乣。轻启衅端。光绪三十年六月闲。乘乱潜逃。经驻藏大臣以该达赖声名狼藉。据实纠倢■＜曰融＞■＜石木＞。奉旨暂行革去名号。迨该达赖行抵库伦。折回西甯。朝廷念其远道驰驱。冀其自新悛改。饬由地方官随时存问照料。前年来京展觐。赐加封号。锡赉骈蕃。并于起程回藏时。派员护送。该达赖虽沿途逗遛。需索骚扰。无不量予优容。曲示体恤。宽既往而策将来。用意至为深厚。此次川兵入藏。专为弹压地方。保护开埠。藏人本无庸疑虑。讵该达赖回藏后。布散流言。藉端抗阻。诬诋大臣。停止供给。晶■宜经剀切开导。置若罔闻。前据联豫等电奏、川兵甫抵拉萨。该达赖未经报明。即于正月初三日夜内潜出。不知何往。当经谕令该大臣设法追回。妥为安置。迄今尚无下落。掌理教务。何可晶■宜次擅离。且查该达赖反覆狡诈。自外生成。实属上负国恩。下辜血■乣望。不足为各呼图克图之领袖。阿旺罗布藏吐布丹甲错济寨曲却勒朗结。著即革去达赖喇嘛名号。以示惩处。嗣后无论逃往何处。及是否回藏。均视与齐民无异。并著驻藏大臣迅即访寻灵异幼子数人。缮写名签。照案入于金瓶。掣定作为前代达赖喇嘛之真正呼毕勒罕。奏请施恩。俾克传经延世。以重教务。朝廷彰善瘅恶。一秉大公。凡尔藏中僧俗。皆吾赤子。自此次降谕之后。其各遵守法度。共保治安。毋负朕绥靖边疆。维持黄教之至意。　　

○御史江春霖奏、老奸窃位。多引匪人。非特肬■闲忠良。严杜滥进。不足挽危局而赞大猷。窃溯戊戌变政。全局为前军机大臣袁世凯一人所坏。世凯因得罪先帝。乃结庆亲王奕劻为奥援。排斥异己。彳滟扁树私人。包藏祸心。觊觎非望。幸而瞿鸿禨退。先朝起监国摄政王以镇之。世凯进。先朝又召阁臣张之洞以参之。天与人归。谋不得逞。及我皇上御极。首罢世凯。奕劻恭顺以听。而其党亦栗栗危惧。中外相庆。以为指日可致太平矣。既而窥见朝廷意主安静。异派无所登庸。要津仍各盘据。而农工商部侍郎杨士琦、署邮传部侍郎沉云沛、复为画策。污名嫁与他人。而已阴收其利。被劾则力为弥缝。见缺又荐引填补。就血■乣所指目而言。江苏巡抚宝棻、陕西巡抚恩寿、山东巡抚孙宝琦、则其亲家。山西布政使志森、则其侄士滟胥。浙江盐运使衡吉、则其邸内旧人。直隶总督陈夔龙、则其乾女士滟胥。安徽巡抚朱家宝之子朱纶、则其子载振之乾儿。邮传部尚书徐世昌、则世凯所荐。两江总督张人骏、江西巡抚冯汝骙、则世凯之戚。亦缘世凯以附奕劻。而阴相结纳者。尚不在此数。枢臣名有五人。实仍一人揽权而已。现查军机大臣戴鸿慈业已出缺。若我皇上监国摄政王复听奕劻荐引私人。或误用老迈庸懦者。充数伴食。大局之坏。何堪设想。臣在先朝劾奕劻父子及世凯者。疏凡八上。皇上临御以来。亦屡有言。均未荷蒙鉴纳。贱不谋贵。疏不谋亲。何苦数以取辱。但念蒙恩宽免处分。并谕指陈远大。枢臣贤否。实为治乱攸关。远大孰有过于是者。缄口不言。抚衷滋疚。敢恳圣明揽天下才。极一时选。不论官阶崇卑。是否现任。破格擢用。俾效赞襄。奉上谕御史江春霖奏倢■＜曰融＞■＜石木＞庆亲王奕劻一摺。朝廷虚衷纳谏。博采君■羊言。然必指陈确实。方足以明是非。该御史所奏、直隶总督陈夔龙为奕劻之乾女士滟胥。安徽巡抚朱家宝之子朱纶为载振之乾儿各节。果何所据而言。著江春霖明白回奏。　　

○督办盐政处会奏、酌拟督办盐政暂行章程三十五条。由臣处臣部遵奉施行。并行知各省督抚一体遵照。嗣后凡各省盐务。一切用人行政事宜。均归臣处专责。其关系款项者。责在臣部。关系地方者。责在督抚。权限既经明定。责成各有专归。惟各省产盐行盐区域辽阔。疏销缉私。均关紧要。全赖各疆臣协力维持。应请饬下各省督抚。务遵前旨。与处和衷共济。庶内外相维。盐务或可渐臻起色。至运司盐道等官。专管盐务。责任本无旁贷。自应恪遵此次定章。遇事禀承臣处。切实经理。其才具是否称职。办事是否得力。应由臣处随时考核。以重鹾纲。从之。　　

○东三省总督锡良等奏、东省出产土货。以粮豆为大宗。自日俄战后。各国洋行。君■羊集采购。尤以日本三井正金各商为最巨。每值夏秋之交。辄以贱值向农民豫先行订买。并取民人地契作押。冬闲粮食价涨。不能交货。该洋商等或收没地契。或赴乡追索。纠葛纷纭。屡滋交涉。日久积重。各属田地。势将悉归掌握。其用意实与英人设立东印度公司办法相似。贻害大局。实非浅鲜。臣等公同商酌。在长春设立农产公司。并会同东三省官银号。及吉林官帖局。筹集资本。由官付给农民。订明收获时交还粮豆。俾免受洋商豫购之害。至各国洋商来东三省购买粮食。即由公司及官银号闻接订卖。藉广招来。并于交涉实多裨益。仍劝导华商。集合公司。一俟成立。官府即行停办。下外务部知之。　　

○壬戌。谕内阁、御史陈善同奏、直省州县。调委纷纭。妨害吏治。请申明定章。以资整顿一摺。州县为亲民之官。必须久于其任。方足以专责成。现在各直省调委员缺。其为地择人者。固所时有。其为属员调剂缺分。规避处分。亦难保必无嗣后该督抚等。务当遵照定章。调委员。不得过实缺十分之二。仍于每季汇奏。开单声明毋得视为具文。如实有人地相需者。准其体察情形。分别改补调补。俾得各理各任。以重地方。　　

○谕军机大臣等、电寄驻藏大臣联豫等、昨经降旨。将达赖革去名号。温宗尧开缺赴川。所有藏中一切善后事宜。即责成联豫悉心经理。另选达赖。原为维持黄教。自应体察番情。查照例案。妥慎办理。川兵业已抵藏。著即妥为布置。藉资镇慑。必须申明纪律。严加约束。毋令丝毫滋扰。其余练兵兴学垦荒开矿。以及振兴实业。利便交通。添置官吏诸大端。均应及时妥筹。次第规画。固不可稍事操切。亦不可坐失事机。该大臣向来办事尽心。于藏中情形。亦甚熟悉。朝廷既畀以重寄。务当殚竭心力。勉为其难。如有与川省关涉事件。著电商赵尔巽协力通筹。务臻妥善。并将筹办情形。随时电奏。
  </div>
  <div class="pagination">
   <a href="清实录宣统朝政纪_page57.html">
    上一页
   </a>
   <span>
    ...
   </span>
   <a href="清实录宣统朝政纪_page53.html">
    53
   </a>
   <a href="清实录宣统朝政纪_page54.html">
    54
   </a>
   <a href="清实录宣统朝政纪_page55.html">
    55
   </a>
   <a href="清实录宣统朝政纪_page56.html">
    56
   </a>
   <a href="清实录宣统朝政纪_page57.html">
    57
   </a>
   <span class="current-page">
    58
   </span>
   <a href="清实录宣统朝政纪_page59.html">
    59
   </a>
   <a href="清实录宣统朝政纪_page60.html">
    60
   </a>
   <a href="清实录宣统朝政纪_page61.html">
    61
   </a>
   <a href="清实录宣统朝政纪_page62.html">
    62
   </a>
   <a href="清实录宣统朝政纪_page63.html">
    63
   </a>
   <span>
    ...
   </span>
   <a href="清实录宣统朝政纪_page59.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
