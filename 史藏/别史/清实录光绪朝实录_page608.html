<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 608 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 608 页/共 1316 页</h1>
    <div class="content">
宗室宝恭阅四月初五日　　

陈恭阅二月初九日　　

熙月日　　

郭恭阅五月廿二日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之三百十八　　

光绪十八年。壬辰。十一月乙酉朔。谕内阁、李鸿章奏、甄别庸劣不职各员一摺。直隶东光县知县淩燮、纵容丁役。劣迹多端。著即行革职。赤城县知县谢炘、猥琐嗜利。声名平常。著以县丞降补。邯郸县知县钱庆培、心地糊涂。难胜繁剧。著开缺另补。无极县知县饶裕、才具平庸。精力衰颓。望都县知县戴华藻、久病不愈。难期振作。均著勒令休致。以肃官方。现月　　

○直隶总督李鸿章奏、天津武备学堂。三年期满。出力员弁及优等学生。请予奖叙。并将咨奖各弁。照异常劳绩成案核奖。允之。摺包　　

○又奏、筹议永定河北岸头工上汛接筑石堤工程。择要举办。共需银五十四万四千八百余两。绘具图说。请拨款兴工。下部议。早事　　

○以捐赈钜款。予候选知府刘学询以道员即选。前广东潮州府知府朱丙寿交军机处存记。遇有道缺请＜闲＞。随手　　

○豁免直隶通、三河、武清、宝坻、蓟、香河、甯河、霸、保定、文安、大城、固安、永清、东安、大兴、宛平、良乡、房山、涿、昌平、顺义、怀柔、密云、平谷、滦、卢龙、迁安、乐亭、临榆、清苑、满城、安肃、定兴、新城、唐、博野、望都、容城、完、蠡、雄、安、高阳、河闲、献、肃甯、任邱、交河、故城、天津、青、静海、沧、南皮、延庆、保安、怀来、遵化、丰润、玉田、易、涞水、定、六十三州县。光绪九年暨十三年以前民欠。及缓带徵钱粮。摺包　　

○丙戌。上诣皇穹宇拈香。南郊斋宫斋宿。外记注　　

○丁亥。冬至。祀天于圜丘。上亲诣行礼。诣正阳门关帝庙菩萨殿拈香。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭庄顺皇贵妃园寝端慧皇太子园寝醇贤亲王园寝。　　

○诣仪鸾殿。问慈禧端佑康颐昭豫庄诚寿恭钦献皇太后安。　　

○戊子。谕军机大臣等、有人奏、刑部侍郎薛允升之子内阁侍读薛浚。交通宵小。有杜权者。号刑部大了。薛浚引为党羽。在外招摇等语。著派翁同和、怀塔布、按照所参。确切查明。据实覆奏。　　

○己丑。理藩院奏、喀尔喀哲布尊丹巴呼图克图等。差人恭进九白绿头牌。并进哈达寿佛画像马匹。又奏、喀尔喀亲王那彦图恭进羊只。喀尔喀图什业图汗那逊绰克图等恭进哈达马匹并报闻庚寅庄顺皇贵妃忌辰遣官祭园寝　　

○谕军机大臣等前派翁同和查办内阁侍读薛浚被参一案。著改派徐桐。会同怀塔布、按照所参。确切查明。据实覆奏。原片著摘钞给与阅看。将此谕令知之。摺包　　

○又谕、翰林院代奏、编修陈鼎请严防各省会匪一摺。各省会匪。叠经降旨查拏。而根株未净。深虑蔓延。亟应销患未萌。妥筹办理。除原奏请酌派各州县银两备赈一节。殊非政体。著毋庸议外。其所称使州县官遍摉伏莽。总兵官巡阅境地。起用各军旧部。熟悉地形之人。延揽天下将才各条。著刘坤一、谭钟麟、张之洞、李瀚章、奎俊、沈秉成、崧骏、德馨、谭继洵、吴大澂、刚毅、张联桂、悉心详筹。奏明办理。原摺均著钞给阅看。将此各谕令知之。现月　　

○御史文郁奏、京师税务衙门。向以烧酒为大宗。近来私酒偷漏过甚。税课日亏。请饬变通办理。得旨、著户部、崇文门监督、会商妥筹办理。现月　　

○又奏、八旗汉军挑补兵缺。请照镶黄旗汉军现行章程办理。得旨、著八旗汉军都统会议具奏。现月　　

○吏部奏、会议福建台湾县南投社县丞。移设彰化县之鹿港。从之。早事　　

○辛卯。山东巡抚福润奏、历城等州县滨河村庄。迁徙完竣。绘图进呈。出力人员。请照河工异常劳绩请奖。得旨、所办尚属妥速。在事出力印委各官。准其酌保数员。毋许冒滥。图留览。随手　　

○以总理迁徙事务尤为出力予山东候补道黄玑交军机处存记遇缺请＜闲＞。随手　　

○蠲缓山东历城、齐东、长清、惠民、青城、商河、利津、滨、濮、济阳、博兴、高苑、平阴、乐安、临清、章邱、邹平、东河、阳谷、肥城、寿张、沾化、济甯、长山、新城、齐河、禹城、临邑、德、东平、东阿、阳信、蒲台、邹、汶上、菏泽、曹钜野、范、朝城、聊城、馆陶、高唐、恩、夏津、武城、金乡、鱼台、潍、滋阳、郓城、平原、乐陵、观城、堂邑、冠、海丰、寿光、陵、德平、曲阜、甯阳、泗水、滕、峄、汶水、单、城武、定陶、博平、茬平、清平、莘、邱、兰山、郯城、费、莒、沂水、日照、益都、临淄、昌乐、嘉祥、八十四州县。灾歉村庄。及德州、东昌、临清、济甯、四卫。东平所。永利、永阜、官台、王家冈、四场。新旧钱漕杂课有差。现月　　

○壬辰。直隶总督李鸿章奏、设新疆省城至喀什噶尔电线。以速边报。允之。随手　　

○又奏、抢办永定河合龙出力。请将直隶试用同知林昌虞等、一百四十九员。分别奖叙。下部议。摺包　　

○福建台湾巡抚邵友濂奏、六月闲台湾各属暴雨。七八月复遭风雨。房屋坍塌。人口压溺。得旨、即著饬属妥为抚恤。毋任失所。摺包　　

○以海运奉天米豆出力。予直隶候补知州裴敏中等十员奖叙。摺包　　

○以遵命助赈。予前署直隶津海关道李兴锐、候选郎中黄绍贤、暨其弟候选州判绍宪、各为其故父母建坊。摺手　　

○旌表割臂疗亲。仰药殉夫。孝烈妇。前献县知县陈复恩妾李氏。摺包　　

○蠲缓直隶文安、天津、二县。大洼积涝地亩粮赋有差。现月　　

○癸巳。上诣仪鸾殿。问慈禧端佑康颐昭豫庄诚寿恭钦献皇太后安。　　

○山东巡抚福润奏、裁汰登荣两营水师。仍酌留战兵。作为练军。又奏、本年麦豆收成歉薄。应徵漕麦漕豆。援案改徵粟米。均下部知之。摺包　　

○河南巡抚裕宽奏、冬防吃紧。防营不敷分布。请添募一营以资镇摄。允之。摺包　　

○以捐银助赈。复湖南长沙县已革候选同知余寿鼎官。销去永不叙用字样。予江苏桃源县卫守备衔武生皇甫莲。为其故父建坊。　　

○予积劳病故。山东副将冯明山、县丞吕系昌、工次病殁知县熊瑞昌、优恤。随手　　

○甲午。遣官祭先医之神。　　

○谕内阁、前据张联桂奏、广西在籍绅士雷祖迪等呈称、已故广西巡抚苏凤文。功绩卓著。恳请宣付国史馆立传。俟例限届期。再行题请建祠。当经降旨允准。本日都察院代奏广西京官钟德祥等。联名呈称。苏凤文宦粤。声名平常。舆论不洽。吏部主事雷祖迪。在京供职。并未在籍具呈等词。赴该衙门声明。复据翰林院侍读唐景崇等奏、苏凤文黩货攘功。群情怨恨。恳请收回成命等语。史馆立传。必须事实详确。方足以昭彰瘅之公。苏凤文宦粤时。不特舆论不洽。且为众怨所归。岂可滥邀旷典。所有请将苏凤文事迹宣付国史馆之处。著即行撤销。例限届期题请建祠。亦不准行。张联桂于苏凤文声名政迹。并未详查确实。遽行入告。雷祖迪既未在籍具呈。何以该抚率不加察。尤属不合。张联桂著交部议处。寻吏部议。张联桂应得降二级留任公罪。得旨、准其抵销。早事　　

○安徽巡抚沈秉成奏、安徽宿松县。与江西德化县。湖北黄梅县。共管之同仁堤。前因堤身倒塌。且逼近坍江。择地另建。共需经费银二万五千九百余两。三省匀筹。皖省奏明于赈捐余款项下。拨款兴修。现已竣工验收如式。请饬部核销。下部议。摺包　　

○乙未。以雪泽未渥。上诣大高殿祈祷行礼。　　

○遣贝勒载濂诣时应宫。贝勒载滢诣昭显庙。贝勒载澍诣宣仁庙。辅国公载泽诣凝和庙拈香。　　

○丙申。国子监奏、停止考试恩监生。依议行。　　

○西安将军荣禄奏、开练洋枪队。名曰威远。请由马价存项内借拨银二千两。以应急需。从之。摺包　　

○丁酉。圣祖仁皇帝忌辰。上诣寿皇殿行礼。遣官祭景陵。早

事

　　

○戊戌。正红旗蒙古副都统佛佑。因病解职以礼部左侍郎长麟为正红旗蒙古副都统。明发　　

</div>
    <div class="pagination">
<a href="清实录光绪朝实录_page607.html">上一页</a><span>...</span><a href="清实录光绪朝实录_page603.html">603</a><a href="清实录光绪朝实录_page604.html">604</a><a href="清实录光绪朝实录_page605.html">605</a><a href="清实录光绪朝实录_page606.html">606</a><a href="清实录光绪朝实录_page607.html">607</a><span class="current-page">608</span><a href="清实录光绪朝实录_page609.html">609</a><a href="清实录光绪朝实录_page610.html">610</a><a href="清实录光绪朝实录_page611.html">611</a><a href="清实录光绪朝实录_page612.html">612</a><a href="清实录光绪朝实录_page613.html">613</a><span>...</span><a href="清实录光绪朝实录_page609.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
