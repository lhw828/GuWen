<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1289 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1289 页/共 1316 页</h1>
    <div class="content">○又奏、遵拟江省裁缺人员补用办法。并请将裁撤各司章京。分别对品归部选用。下所司议行。　　

○又奏、江省军械未全。官制待定。此次旗营军政。体察情形。尚难举办。应请展缓下届举行。下部知之。摺包　　

○两江总督端方奏、甯属学务经费。短绌甚钜。拟恳动用库款。作正开销。下部知之。摺包　　

○又奏、淮盐十万引。先行起运。路远运艰。商人成本已重。经过各海关。应请查验免税放行。以纾商力。下部知之。

摺包

　　

○陕甘总督升允奏、甘肃省志。年久散佚。拟在省城设局编辑。报闻。摺包　　

○又代奏、甯夏府知府赵惟熙化除满汉条陈。请裁撤旗兵。豫给恩饷十年。由国家为之生利。其恩饷请募集公债。即以此项旗饷作抵。下会议政务处知之。摺包　　

○又代奏、赵惟熙请建西北铁路。条陈六事。曰规路蝱滟戋。造人才。备物料。筹经费。定豫算。派督办。下部议。摺

包

　　

○塔尔巴哈台参赞大臣札拉丰阿奏、边防紧要。拟请另派协领花沙布、专司中俄交涉局。以专责成。下部知之。摺包　　

○以署两江督标中军副将李祥椿为江南狼山镇总兵官。现

月　　

○以解清协饷。赏前安徽布政使联魁头品顶戴。随手　　

○以捐款兴学。务前任江苏淮扬海道蒯光典侄知县寿田、以郎中分部学习。子监生孝先、以主事分部学习。摺包　　

○以巧诈蒙混。撤销陕西丰罗营参将吕登科请补原案。革去副将衔。驱逐回籍。摺包　　

○以舞弊营私。革黑龙江墨尔根协领迎福职。摺包　　

○以亏短钜款。革陕西两当县知县赵鋐职、并勒追。摺包　　

○以捐助学费。予前陕西靖边县知县丁锡奎甘肃文县同知职衔刘长庆、建坊。　　

○以捐赀助赈。予江苏阜甯县职妇顾戴氏建坊。　　

○丙子。孝哲毅皇后忌辰。遣官祭惠陵。照例　　

○谕内阁、据外务部奏、筹议禁烟。与各国商定办法。暨另筹抵补药税各摺片。鸦片烟盛行以来。流毒异常惨烈。染斯疾者。破其财产。夭其寿命。习为偷惰。职业全废。即各直省吞烟自尽之案。山■＜木学＞计不知凡几。盗贼讼狱。因此滋繁。伤天地好生之心。深堪悲悯。且令神州古国。种类日弱。志气日颓。自强更复何望。近来官绅士庶。多知悔悟。争相结社劝戒。即素嗜鸦片者。亦未尝不痛心疾首。自怨自艾。各国善士。尚多倡设公会。劝禁栽卖。广施药方。每以中国鸦片不除。引为深憾。则身受其害者。应如何淬厉奋发。力拔根株。前经降旨颁布禁烟章程。期以十年。使洋药与土药同时禁绝。经英国政府允许分年减运。各友国亦多乐为协助。文明之举。嘉慰良深。英国现已实行递减。存约试行三年。视中国栽种吸食。实行减少。限满再为推减。我若不如期禁查。转瞬三年。何以答友邦政府之美意。何以慰各国善士之苦心。此机一失。时不再来。若永远困于沉痼。势必无以为国。我君臣上下。一念及此。能无愧悚难安。引为咎责。著民政部、度支部、迅即会订稽核章程。严定考成。请旨颁行。一面责成各督抚。按照政务处奏定成案。督饬所属。切实举行。并体察该省情形。将减种、减食、实在办法。先行奏闻。所有按年减少数目。每届年终。汇奏一次。其药税指抵各款。由度支部另行筹补。以备应付。事关国势强弱。民命寿夭。著内外臣工。协力通筹。认真办理。无论如何为难。必期依限断绝。毋得稍涉因循。致干重咎。寻民政部会奏、酌拟禁烟章程。并严定考成。缮单呈览。依议行。　　

○署直隶总督杨士骧等会奏、东省交涉日繁。拟请援照奉天添设交涉司成案。添设山东全省交涉道。兼兵备道。办理全省洋务。兼监督济南、周村、潍县、三商埠。下外务部议。寻奏、添设东省交涉专员。应暂缓置议。俟改定外官官制后。再行照办。如所请行。东华录　　

○出使法国大臣刘式训奏、臣民国籍。关系重要。亟宜妥定条例。以培邦本而保主权。下所司议。摺包　　

○又奏、内地江河船只。多挂洋旗。请饬税务大臣厘定稽查船只章程。廓清流弊。严定限制。以保主权。下所司议。摺

包

　　

○以潜心著述。予已故浙江前广东高廉道陆心源、列入史馆文苑传。从两江总督端方请也。摺包　　

○丁丑。谕军机大臣等、御史李浚奏、北运河受病已深。亟宜大加修治一摺。著杨士骧按照所陈各节。体察情形。妥筹办理。原摺著钞给阅看。现月　　

○调任四川总督赵尔巽奏、川省庶政殷繁。需员佐理。所有前在奉天财政局被倢■＜曰融＞■＜石木＞各员。业经遵旨调用。始终勤奋。拟恳择尤开复。调川任使。得旨、叶景葵等九员。均著先行开复原衔。准其调往四川差遣。该员等办事著有成效。再行奏请加恩。摺包　　

○河南巡抚林绍年奏、豫省旧设仕学馆。人数无多。现已考验毕业。将该馆改为法政学堂。另设官班讲习科。普为甄陶。以资治理。下所司知之。摺包　　

○命考查宪政大臣达寿回京供职。以出使日本国大臣李家驹充考查宪政大臣。现月　　

○命外务部右丞胡惟德为出使日本国大臣。电寄　　

○命云南提督张勋仍留奉天直隶省带兵。毋庸赴任。电寄　　

○戊寅。谕内阁、陈启泰奏、特倢■＜曰融＞■＜石木＞庸劣不职各员一摺。江苏川沙厅同知陈家熊、抗阻公事。居心叵测。海州直隶州知州恩芳、性情乖谬。不洽舆情。高邮州知州江潮铭、才力竭蹶。措置无方。前署泰州候补直隶州知州胡惟藩、愚而自用。讳盗饰非。溧阳县知县刘佐宸、藉赈渔利。贪诈病民。六合县知县李乐善、嗜饮玩公。诸事废弛。盐城县知县席伯连、阘敺■几无能。御下不严。前署泰兴县候补知县刘恩勤、贪庸溺职。积案太多。署甘泉县候补知县陈元铸、处事颟顸。沾染习气。候补知县游毅之、性喜钻营。不知检束。均著即行革职。刘佐宸、案关灾赈。情节较重。并著永不叙用。元和县知县吴镜沆、精力颓唐。难膺民社。著勒令休致。靖湖厅通判梁书祥、遇事诿卸。难期振作。新阳县知县王熙宇、性质粗疏。不谙吏治。均著以县丞降补。仪徵县知县陈諴、才识庸懦。文理尚优。著以教职归部铨选。准补武进县知县芳镇、查无下落。久旷职司。即行开缺。现月　　

○调任四川总督湖广总督赵尔巽奏、湖北遵章设立咨议局。先行筹画选举区域。以为豫备。又奏、遵设法政学堂。筹定开办大纲。以资治理。均下所司知之。摺包　　

○又奏、湖北省城。设立全省地方自治局。分设编制、调查、文牍、总务、四科。并附设调查员养成会。复于法政学堂附设自治研究所。又奏、另设调查局一所。以期一气贯注。均下所司知之。摺包　　

○换铸湖北德安府知府印信。从湖广总督赵尔巽请也。摺

包　　

○以体用兼赅。予江苏松江府知府戚扬、军机处存记。摺包

　　

○以循良著续。予已故江苏署黄安县知县江世玉、列入国史循吏传。从湖广总督赵尔巽请也。摺包　　

○己卯。度支部奏、京师银根短绌。请饬各省关京饷筹解现银。依议行。早事　　

○署江北提督王士珍奏、内阁中书周嵩尧、才识宏深。品行纯正。恳恩录用。得旨、准其咨送吏部照章办理。摺包　　

○以悉心赞助。赏日本国石滟驳兵中佐阪西利八郎宝星。

摺包

　　

○庚辰。上奉慈禧端佑康颐昭豫庄诚寿恭钦献崇熙皇太后御勤政殿。召见总税务司赫德。　　

○谕内阁。张鸣岐奏。甄别文武各员一摺。广西淩云县知县唐祖澍、署太平府知府委用知府张德渊、崇善县知县龚育麟、署奉议州知州补用知县金宝善、百色厅同知彭言孝、临桂县知县张祖寅、署象州知州准补灵川县知县廖廷铨。署藤县知县准补永福县知县陈仲宾、均能尽心民事。著传旨嘉奖。候补知县倪光熊、侵挪学款。屡追不缴。著革职。仍勒追缴款。补用知府石德芬、文学尚优。心不在事。著勒令休致。前上林县知县彭家桐、识字无多。吏治废弛。试用知县罗锡章、貌似有才。利心极重。试用知州陶家瑞、识见卑庸。老而愈滑。平南县知县吴宝书、性情乖张。缉捕废弛。署新甯州知州试用知县金作鎕、兴学禁烟。诸多粉饰。天河县知县杨家珍、听断糊涂。因循不振。署永＜走毕＞滟蜽县知县试用知县张广瀛、事多敷衍。声名平常。前署桂平县知县试用知县吴宝球、才具平庸。缉捕不力。前办浔州统税。准补明江同知黄庆誉、失察司巡。困商舞弊。前办恩隆统税。补用知县吴邠、纵庇司巡。人言啧啧。藤县知县刘绾道、治事疲车滟耎。嗜好甚深。阳朔县知县丁槃庆、岑溪县知县丁梦松、均玩忽学务。泄沓性成。前署东兰州知州试用知县易振兴、苛罚滥刑。既贪且酷。南丹土州同谌文翰、利心甚重。声名极劣。前署向武土州判试用府经历谭永干、藉名募练。私收牛规。武宣县廊镇巡检李鸿钧、办事粗率。候补巡检黎锦沩、钻营取巧。试用巡检陈道济、被控有案。试用典史朱维新、心术狡诈。藤县训导刘朝翰、卑鄙固陋。均著即行革职。易振兴、情节较重。并著发往新疆效力赎罪。兼带庆防营试用通判雷文锐、缺额冒饷。玩忽防务。前署宜山县知县候补知县王懋修、操守难信。物议沸腾。桂平县大黄江巡检刘浚元、胆大嗜利。试用从九胡敬宗、嗜赌牟利。试用典史孙光斗、行止有亏。均著革职。永不叙用。胡敬宗、孙光斗、并著交原籍地方官管束。容县知县练毓璋、予侄用事。不洽舆情。贵县知县李彝坤、体弱多病。久旷职守。永＜走毕＞滟蜽县知县陈品全、阅历太深。遇事取巧。均著开缺。勒令休致。署天保县知县试用知县梁骏猷、出身营伍。不谙吏治。前署昭平县知县拣发知县周尚端、弛于约束。惮于巡缉。署龙英土州州同候补知县李辉台、习染已深。难期向上。均著勒令休致。前统绥靖军广东水师参将宋尚杰、骄蹇可诛。勇敢可取。著以守备降补。现月　　

</div>
    <div class="pagination">
<a href="清实录光绪朝实录_page1288.html">上一页</a><span>...</span><a href="清实录光绪朝实录_page1284.html">1284</a><a href="清实录光绪朝实录_page1285.html">1285</a><a href="清实录光绪朝实录_page1286.html">1286</a><a href="清实录光绪朝实录_page1287.html">1287</a><a href="清实录光绪朝实录_page1288.html">1288</a><span class="current-page">1289</span><a href="清实录光绪朝实录_page1290.html">1290</a><a href="清实录光绪朝实录_page1291.html">1291</a><a href="清实录光绪朝实录_page1292.html">1292</a><a href="清实录光绪朝实录_page1293.html">1293</a><a href="清实录光绪朝实录_page1294.html">1294</a><span>...</span><a href="清实录光绪朝实录_page1290.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
