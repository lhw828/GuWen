<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 222 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 222 页/共 523 页</h1>
    <div class="content">○转工部右侍郎周兆基、为左侍郎。以都察院左副都御史蒋予蒲、为工部右侍郎。　　

○命五城于冬春二季设厂煮赈。　　

○是日。驻跸喀喇河屯行宫。　　

○戊午。上御行殿。勾到四川、奉天、情实罪犯。停决四川斩犯四十六人。绞犯二十二人。奉天斩犯三人。余一百十一人予勾。　　

○以宗人府府丞邵洪、为都察院左副都御史。　　

○是日。驻跸常山峪行宫。　　

○己未。谕军机大臣等、清安泰奏、查办沿海保甲情形、暨常川防堵事宜、及蔡逆现窜闽洋各缘由一摺。编查保甲一事。如果地方官实力奉行。亦断无不收实效之理。清安泰于沿海村庄、及散处海岙之居民铺户人等、一律编牌取结。造册稽查。现在即有众甲不保、及房主铺户不肯容留、潜行逃去者四十余人看来办理尚属认真。至于水米火药。尤须严禁出口。以杜接济。该抚将卖米铺户、稽其出入米数。铺制花爆、永禁开张。并将海口采捕小船、随时查禁。以杜通盗济匪之源。所办俱是。此时蔡逆帮船、业经窜往闽省。又经许松年痛加截剿。贼势溃败。李长庚亦已赶紧追往。看来蔡逆不日定可歼擒。但浙境即无蔡逆窜往之事。亦应随时整饬一切。况现在有凤尾帮土盗船只。查拏未净。当饬令总兵何定江、黄飞鹏、二员。统率兵船、一面堵截蔡逆。一面将凤尾帮船土盗、认真截拏。仍当饬令地方文武、将查办保甲等事。认真经理。严杜接济。勿任稍有透漏。是为至要。将此谕令知之。　　

○又谕、德楞泰奏、贼匪于八月二十三日、窜至镇安县属之沙沟口、攻破佳祥寨、旋由云盖寺至县城一带窥探、复由石嘴子直逼孝义厅城、因守御甚严、贼即拔营北窜、又据司道禀报、马步贼匪数百人、于三十日陆续窜出大峪口、经祥保督兵迎击、贼匪退入峪口、初一日复乘大雾窜出峪口、沿山西奔、由子午镇窜至沣峪一带、此次窜出之贼、或竟系分股、或前队出山试探、尚未得有确信、现在势已西趋、德楞泰派令扎克塔尔等、带兵取道洋县、进山探剿、伊亦督兵接续前进等语。该匪前由宁陕一带东窜时。德楞泰总以待兵为词。逗遛多日。以致贼匪毫无顾忌、任意窜突。倐东倐西是谁之咎。而德楞泰摺内。犹称总未有官兵击剿、任贼裹胁。能无靦颜耶。德楞泰从前剿捕邪匪、打仗奋勇。威名素著。此次经朕特派前往。贼匪等闻知。自当心生畏慑。该处百姓、亦必盼望督师进剿。得以早日成功。俾臻宁谧。今德楞泰似此迟延。日复一日。不特贼匪转得长其气焰。即百姓等亦觉大失所望。未免益切惊惶。而贼匪诡谲。正可乘此肆其里胁。必致渐有增多。地方益遭蹂躏。是皆德楞泰顿兵不进所致。本应即将德楞泰治罪。念伊从前剿捕邪匪历著劳绩。此次姑从宽贳。仍著传旨严行申饬责令立功自赎。一切机宜。朕亦不为遥制。视德楞泰如何力图报称。再有稽延。严谴即至。则将前功尽弃矣。勉之慎之。　　

○旌表逼嫁捐躯江苏沭阳县民刘安邦媳周氏。守正被戕广东罗定州民周居进母黄氏。守正捐躯甘肃奇台县民朱应有妻王氏。　　

○是日。驻跸两闲房行宫。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之一百六十七　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修　　

嘉庆十一年丙寅。九月。庚申。命吏部左侍郎玉麟、光禄寺卿陈崇本、恭阅实录正本。　　

○以内阁学士刘权之、为都察院左都御史。　　

○是日。驻跸要亭行宫。　　

○辛酉。谕内阁、直隶省官员书吏人等串通侵帑一案。情罪重大。节经费淳长麟严切根讯。具得实情。将各该犯从重定拟具奏。已批交行在大学士尚书侍郎速议矣。藩司为钱粮总汇。国帑攸关出纳收支。是其专责。所有通省各州县徵收正杂银两、于解到藩库时如何收兑之处。自当有一定章程。慎重考核。朕近日面询曾任藩司各廷臣、佥称各省州县应解银两。具批申解。俱系按款登载。到省之后。藩司先将来批验明。示期收纳。眼同上兑。登记档册。然后给与批回。盖用司印。并有用连环大批、兼钤盖巡抚关防者。层层考核。法甚精详。即有不肖吏胥。断难从中舞敝□大。至直隶省则迥异乎是。州县向来申解银两到省之后。藩司并不亲自验收。亦并不给与司印批回。仅与库官印收一纸。以致司书等竟敢与解役银匠等通同作敝□大。将库收任意改窜。侵蚀银两。嗣复伪刻库官印信。冒领虚收。而不肖官员、亦联为一气。销毁借案。重领虚解。无所不为。迨裘行＜闲＞到任之后。因库收不足凭信。改用司印批回。欲以防敝□大。而该司书等又即伪刻藩司印信。百敝□大丛生。酿成巨案。侵亏帑项至三十余万两之多。总由于立法不严。杜敝□大不周。阘茸因循。至于此极。不可不亟行整饬。以期厘剔敝□大窦。嗣后直隶省藩库。于各州县批解银两、应如何明立章程、永革一切敝□大混之处。著裘行＜闲＞督同藩司庆格、详悉妥议具奏办理。　　

○是日。驻跸密云县行宫。　　

○壬戌。谕内阁、各省布政使、管理通省钱粮。专司出纳一切正杂款项、由州县徵解到司。丝毫皆关国帑。自应详慎综核。杜绝敝□大端。乃直隶省竟有司书王丽南等串通州县舞敝□大之案。虚收冒领百计侵亏。甚至假刻藩司及库官印信。将国家正帑、肆意私吞。作奸犯科。至于如此。比之从前甘肃省捏灾冒赈之案。其朦蔽分肥情节。尤出情理之外。本日行在大学士尚书侍郎等遵旨速议具奏。已将情节尤重赃私较多之革员书吏等抵法矣。州县身为职官。任膺民社。乃甘与奸胥蠹吏勾通作敝□大。不独蔑视宪典亦且罔顾身家。现在破案之贪官蠹吏、立决者已有十名。朕心实觉不忍。然王章具在。即欲曲为宽贷。有所不能。此案定谳。悉遵照当日皇考高宗纯皇帝办理甘肃捏灾冒赈之例。分别问拟。以侵盗之多寡。定罪名之轻重。此实于无可宽贷之中。稍示区别。不为已甚。而酿成巨案。实由历任藩司、于收支帑项漠不经心、丧尽天良、因循阘茸所致。试思该藩司等如果认真严查。留心杜敝□大。奸吏等何至如此纵恣。现据查出吴熊光在直隶时、即无虚收之事。讯之司书等、佥称惮其查察。不敢作敝□大。可见同一职守、而实心任事。与庸碌无能者判然各殊。朕＜闲＞任大吏。均望其认真办理。特伊等辜恩尽职。各有不同耳。经此次惩办之后。惟愿各直省再无此等营私骫法之事。除直隶省藩库收纳章程、昨已降旨令裘行＜闲＞督同藩司庆格妥议具奏办理外。其余各直省藩库、均当以直隶此案为戒。务各详加稽考如有相沿旧习未尽妥善者。俱当及早清厘。剔除积敝

□大。勿致官吏等因缘为奸。自干重戾。庶不负朕谆谆教诫至意。将此通谕知之。　　

○谕军机大臣等、德楞泰奏、新兵击剿叛贼、并解鄠县城围一摺。德楞泰军营。现在丰绅所带松潘镇及建昌新疆等处官兵、先后赶到。统计已有兵四千数百名。扎克塔尔、杨遇春等亦带兵五千余名合计已有万余。兵力不为不厚。贼匪祇有一股。不过二千余人。胁从者居十分之六七。凶悍者仅六七百人。以如许兵力。加以东三省劲旅。有何难办。务即乘此兵威。勉力办理。一鼓歼除。伫听奏捷佳音。切勿稍有延缓。至此次杨芳督率新兵。奋力击剿。毙贼数十人。德楞泰应将新兵加倍奖励。明白晓谕。不但潜消其反侧。更可令其鼓舞效命。于剿捕更易蒇事。杨芳前因该管营兵滋生事端。继而又不赶紧追贼。经德楞泰参奏。业经降旨革去翎顶。此次督兵攻贼。受有矛伤。尚属奋勉出力。扬芳、著加恩先赏还顶带。令其勉力剿贼。以观后效。所有此次起事各首逆、及有名贼目。务须一律擒获、按律严办。毋任一名漏网。此为最要。将此谕令知之。　　

○展缓安徽怀宁、桐城、潜山、铜陵、和、无为、蒙城、七州县叠被水灾旱灾、带徵节年额赋漕粮及各项银米。　　

○缓徵湖南澧州东来等四垸、水灾本年额赋。　　

○抚恤云南浪穹县、被水灾民。　　

○是日。驻跸南石槽行宫。　　

○癸亥。上还圆明园。诣安佑宫行礼。　　

○旌表守正捐躯直隶赞皇县民李峻山妻周氏。　　

○甲子。遣官祭历代帝王庙。　　

○谕内阁、吴璥等奏、豫东黄河工程料物请分别价值核实报销一摺。河工采办料物原定例价不敷。各厅员因此藉口后遂通融开报。而浮冒之敝□大、即影射其中。前经戴均元奏明、请将南河料值、按照时价、实用实销。经朕降旨允行。今吴璥等奏请豫东采办料物、亦一律核实开报。除岁料内秫秸一项。豫东旧有帮价津贴、仍令循照旧例办理外。其檾麻一项、及抢险添用秸料。著亦准其按照时价、核实题销。惟本年抢险所用各料物。前此并无月报。其价值无从查核。是惟在该河督等激发天良。破除情面。实力查察。将用料之多寡购价之抵昂、确实题报。方为实用实销若所报不确。岂不徒为工员浮冒地步。近来大吏、每不以严察属员为事。试思各大员皆受朕深恩。若但知洁己、而一任属员敝□大混。大法而小不廉。又岂国家委任之意乎。即如直隶官吏串同冒帑一案。以报解钱粮章程素定之事。尚如此作奸犯科。况河工报险抢修钱粮。本无一定数目。若非统辖之员实心稽核。其中安能尽归确实。该河督等当以直隶之案为鉴。若将来查有浮开侵蚀等敝□大。则惟执法严惩。断不姑贷也。其嗣后该省秸麻价值、亦著与江省一例由地方官按月详报咨部存查。至土方一项、非秸麻可比。难以按月定值。其取土道路远近、本有定则。若农时忙隙、雇值高下区分、亦属实情。其应如何分别价值设法稽考之处。著该部详悉妥议具奏。其原奏内所称李亨特任内未题未销各案。仍著照旧例价报销。以杜牵混。　　

○赈甘肃宁夏、宁朔、平罗、三县、被水灾民。缓徵宁夏、宁朔、平罗、皋兰、西宁、五县、新旧额赋。并贷耔种口粮。　　

○乙丑。谕军机大臣等、铁保等奏、郭家房坝工进占情形、并霜降节前黄水复涨抢护各工缘由一摺。郭家房漫工坝基。前据铁保等奏盘筑完竣。兴工进占。今复因上游黄水陡涨。郭工漫口、溜因风激。全归金门。下注东坝。而丰北睢南邳北各工埽段、均有行蛰坐垫。其铜沛北岸之苏家山石坝、刷塌三十余丈。骤难堵合。是该督等于郭工漫口、既未能堵闭合龙。而现在蛰塌工段、复层见叠出。阅之殊为焦灼。又据另片奏、郭工形势渐变、必须添做边埽、疏挑引渠、需项较多、请于两淮运库、淮安关库、拨发银五十万两、解工应用等语。南河工程。近年来请拨帑银不下千万。比较军营支用尤为紧迫。实不可解。况军务有平定之日。河工无宁晏之期。水大则恐漫溢。水小又虞淤浅。用无限之金钱。而河工仍未能一日晏然。即以岁修抢修各工而论。支销之数。年增一年。偶值风雨暴涨。即多蛰塌。此即工员等虚冒之明验。该督等每奏报一险工。必称他处尚有应办之工。罗列若干。是报险者止一处。而豫为将来增工之地者、即不止一处。朕固不惜多费帑金。设法疏治。但尽归虚掷。即该督等毫无沾染。而任听工员捏报浮开。又安用伊等为乎。本年节次请拨之项、较之往岁尤多。今复请拨银五十万两。亦即照所请、于两淮运库、淮安关库、拨发解工应用。该督等摺内、既称具有天良。此语天实鉴之。若此中稍有浮冒。则是全无人心。恐身家性命不能保矣。此时正河溜势微弱。看来海口改道一事。尚无把握。该督等当查勘情形。如果碍难办理。应如何著手之处。即著据实奏闻。不可稍存回护。致干咎戾。将此谕令知之。　　

○丙寅。上幸万寿山。　　

○调正黄旗汉军副都统珠尔素、为杭州副都统。以阿克苏办事大臣。永悫、为正黄旗汉军副都统。　　

○丁卯。上御洞明堂。勾到浙江、湖广、陕西、情实罪犯。停决浙江斩犯十一人。绞犯三人。湖广斩犯七人。绞犯二十七人。陕西斩犯十二人。绞犯十人。余一百三十人予勾。　　

○河东河道总督吴璥奏报秋汛安澜。巡抚马慧裕、长龄、均下部议叙。　　

○赈江苏淮安、扬州、徐州、海、各府州属、滨临湖荡被水灾民。并缓徵减则田地本年额赋。　　

○戊辰。谕内阁、现在将交冬令。天气渐寒朕秉烛披章。照常办事。惟王公大臣等奏事入直。其年老者冲寒待漏。未免精力不支。嗣后时届三冬。所有应行入朝之王公及一二品文武大臣、年在七十以上者。均著加恩于辰初进内。豫备宣召。以示体恤耆臣至意。　　

○谕军机大臣等、前据德楞泰奏新兵剿捕叛贼情形。迄今又阅九日。并未续有奏报。甚为悬盼。现在叛贼止有一股。不过二千余人。统计官兵不止十倍于贼。又兼新兵齐心效命敌忾同仇。德楞泰当此大军云集之时。亟应鼓其锐气。一举蒇功。乃日久稽延。并未痛加剿办。殊不可解。试思官兵安驻军营。并不剿贼接仗。不惟饷项虚糜。徒滋繁费。且以奋勇趫健官兵、不令及锋而试。必致积久锐气渐消。而叛贼劫掠自如。益无顾忌。地方日滋蹂躏该处居民、目击军营调集多兵。不即诛除逆匪一任叛贼肆意荼毒。人心亦即涣散。难保不去而从贼。尚复成何事体。德楞泰膺兹重任。如此懈缓。竟不知其是何居心。岂不欲贼匪速平乎。德楞泰惟当勉思振奋。上紧剿除。务于十月内蒇功竣事。不可稍有延缓。致前功尽弃。凛之慎之。将此传谕知之。　　

○以已革贝勒绵律弟绵彳□同、降袭贝子。　　

○己巳。上御勤政殿听政。　　

○谕内阁、前因刑部等衙门题覆奉天省民妇段李氏因疯殴伤伊夫段廷儒致毙一案、将该氏问拟斩决。内阁亦以李氏著即处斩票拟进呈。与胞弟殴伤胞兄致死改为斩候者、办理有异。因命刑部堂官查明旧例成案、详晰具奏、兹据刑部覆奏、以妻之于夫、服属三年、其因疯殴死、及误杀可矜者均按本律定拟、概不夹签、从前曾有奉旨敕下九卿议改监候者、亦有奉旨由立决改为监候者等语。刑律以服制为重。妻之于夫服属三年。固当按律问拟。然有平素并无陵犯。实系一时疯发殴夫致毙者。究属一线可原。揆之情法。亦不可不量从末减。嗣后遇有此等妇人因疯殴毙本夫之案。确凿无疑者。刑部仍按本律定拟具题。著内阁核明、于本内夹叙说帖、票拟九卿议奏、及依议斩决双签进呈。候朕定夺。所有奉天省段李氏一案即著九卿议奏。寻议、段李氏应改为斩监候。秋后处决。从之。　　

○湖广总督全保奏、盘获陕西贼谍王大新。擢把总田受乾、为千总。　　

○以正红旗汉军都统庆怡、为宗人府右宗人。　　

○以哈密办事大臣成书、詹事府詹事汪滋畹、翰林院侍讲周兴岱、为内阁学士兼礼部侍郎衔。光禄寺卿陈崇本、为宗人府府丞。　　

○以正黄旗汉军副都统永悫、为镶黄旗蒙古都统。内阁学士明志、兼正黄旗汉军副都统。　　

○赏二等侍卫雅满泰、头等侍卫为阿克苏办事大臣。　　

○庚午。谕内阁、玉庆奏、查出私赏土尔扈特和硕特通事顶带历任喀喇沙尔办事大臣一摺。朝廷名器。如有应行鼓励人员自应奏明赏给。乌尔图纳逊、那清保、麒麟保私赏通事四名六品顶带。甚属非是。乌尔图纳逊、那清保、既已身故。麒麟保业经获咎。俱免深究。著玉庆晓谕该通事等、以尔等顶带皆系前任大臣私行赏戴并未奏明。今经查出应即裁彻。大皇帝念尔等数年来一切差使均属奋勉著加恩降一等赏给七品顶带嗣后凡有当差奋勉应赏顶带者该大臣等奏请先赏金顶果能加倍奋勉。再行奏请赏给六品顶带。不准私自赏给。　　

○辛未。孝慈高皇后忌辰。遣官祭福陵上诣大高殿行礼。　　

○还宫。　　

○谕军机大臣等、此次贼匪由斜峪关南窜肆扰。经扎克塔尔等迎头截杀官兵剿贼时、据称有首逆在阵前跪请乞降者德楞泰以其罪大恶极、断无宽恕之理所见甚是。此次大兵专办叛贼。伊等身隶营伍敢于纠众谋逆已犯不赦之条。岂能再为宽宥但贼营内现有三千余人。未必全系叛逆或亦有沿途裹胁、为炊爨服役、不得已而从贼者。此等为从之犯。若未经抗拒官兵。则尚有一线可原。当此大兵云集。若已畏惧潜逃。竟可置之不问。傥临阵乞降。或杀贼自赎均可量为宽贳。德楞泰并当广为晓谕。多设闲谍。即将如此分别办理之法、宣播贼营。既使从贼之人、早知去就。且使真正贼匪闻之、心生惶惑。立时溃散。庶蒇事更可迅速。如日内速得胜仗。又经剿散千余人。其所剩之贼。亦不过千余人。或擒获著名首逆数名。即由六百里加紧驰奏。其所获首逆、如受伤已重难于解京。即著在彼脔割枭示。若首逆内有未受重伤者。即遵照前旨、迅解二三名到京。候朕廷讯尽法处治。　　

○以剿捕福建洋匪出力赏游击卢庆长、花翎余升擢有差。　　
</div>
    <div class="pagination">
<a href="清实录嘉庆朝实录_page221.html">上一页</a><span>...</span><a href="清实录嘉庆朝实录_page217.html">217</a><a href="清实录嘉庆朝实录_page218.html">218</a><a href="清实录嘉庆朝实录_page219.html">219</a><a href="清实录嘉庆朝实录_page220.html">220</a><a href="清实录嘉庆朝实录_page221.html">221</a><span class="current-page">222</span><a href="清实录嘉庆朝实录_page223.html">223</a><a href="清实录嘉庆朝实录_page224.html">224</a><a href="清实录嘉庆朝实录_page225.html">225</a><a href="清实录嘉庆朝实录_page226.html">226</a><a href="清实录嘉庆朝实录_page227.html">227</a><span>...</span><a href="清实录嘉庆朝实录_page223.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
