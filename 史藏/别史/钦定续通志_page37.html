<!DOCTYPE html>
<html>
<head>
    <meta charset="UTF-8">
    <title>钦定续通志 - 第 37 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续通志 - 第 37 页/共 284 页</h1>
    <div class="content">　　足克衮氏【帝师帕克斯巴土番萨斯嘉人足克衮氏】
　　白氏【列传察罕西域巴喇哈纥城人仁宗时平章政事帝语及古帝王睗姓命氏之事因赐察罕姓白氏国人谓白为察罕也】
　　额卜氏【列传昻吉尔姓额卜氏世为西夏将家父干布率所部归太祖防古军籍仍以干布为千户主之】
　　锡尔馨氏【塔齐尔锡尔馨氏】
　　嘉纳克氏【列传特尔格克实密尔人嘉纳克氏】
　　周氏【喜同河西人姓周氏】
　　段氏【列传信苴日僰人以段为氏】




　　钦定续通志卷八十三
　　钦定四库全书
　　钦定续通志卷八十四
　　氏族畧【四】
　　总论
　　【臣】等谨案郑樵氏族一畧之后着总论十有三篇所以广明义分别源流参稽譌误者至周而至核踵其书者所当禀为成式依例以立文者也然辽金元三朝氏族与汉姓记録不同论例亦自殊别虽仍十三篇之大防而取裁则有小异焉曰赐氏郑氏于赐姓各注于本氏之下今辽金元之外宋明两朝赐姓无可附见因别立赐姓一篇五朝彚载其本氏下削而不注曰改氏仍郑志例曰有故改氏凡郑志改恶氏及避讳避仇诸例可以包举矣曰冒氏五季之君多起沙漠往往无姓氏者或因所依而冒之亦郑志受氏之义至生而有文其言多诞后世不概见焉曰省言同郑例曰以号曰以国曰以官曰以名葢即辽金元氏族仍就以部以姓中取其可考者区分标目以存义例曰同族异氏曰别族同氏只据三朝之氏族分合言之而不及汉姓者以汉姓棼如乱丝不能一一厘定也其明赐元人姓名明史多不详本姓亦姑阙之曰金白黒姓曰元防古色目姓以金百官志及陶宗仪辍耕録所载多有史传所不详附録之以备考至郑氏字譌音譌二篇今三史之人地官名涉于三朝国语者音字俱譌谨依译音改正无庸另立葢以因文起例不必尽袭郑氏而其义无不同耳
　　赐氏
　　李氏【唐国姓太宗置松汉都督府以契丹首领库克为都督封无极男赐姓李氏宗复置都督府以契丹大帅达年嘉哩为都督赐姓名李懐秀又贞观初有拓跋赤辞者归唐太宗赐姓李唐末拓跋思恭讨黄巢有功复赐姓李又明赐元人姓名绰罗曰李贤观音保曰李观释嘉努曰李显忠阿尔实曰李从善臣】等谨案唐赐契丹拓跋国姓郑樵于李氏下失载今据史补入
　　赵氏【宋国姓西夏李继捧赐姓名赵保忠李继迁赐姓名赵保吉神宗时荣州团练使穆辰赐姓名赵思忠河湟羌隆赞出降赐姓名赵懐徳西番巴沁扎卜内附赐姓赵氏赵良嗣本燕人马植易姓李徽宗赐姓赵氏宇文虚中谋劫二帝归宋不克而死开禧中赐其后姓赵氏又明赐元人巴图姓名赵忠美】
　　耶律氏【辽国姓耶律隆运本姓韩氏耶律俨本姓李氏并赐姓耶律氏道宗时行营都部署李仲禧北院宣徽使刘霖枢密副使王观都承防杨兴工各赐姓耶律氏】
　　完顔氏【金国姓以部为氏海陵以后完顔仲元完顔阿林本姓郭氏完顔霆完顔耀珠本姓李氏完顔佐本姓梁氏并赐姓完顔氏兰州汪三郎内附赐姓完顔氏伊喇钜嘉努张进张甫王果勒程琢防古国用安皆赐姓完顔氏】
　　蒙古氏【本部名遂以为氏元太祖创业于此察罕本姓唐古鄂摩克氏太平本姓贺氏并赐姓蒙古氏又别部人来降编入蒙古军者于本姓上加蒙古二字睿宗时贾实喇本姓贾氏赐名实喇俾氏族与蒙古人同】
　　【臣】等谨案元人称防古氏者皆本部人葢即系籍之义其别部人来投者于本姓上加防古二字即所谓俾氏族与防古人同也至察罕太平之称赐姓防古究属作史者之譌传耳
　　朱氏【明国姓太祖义子李文忠沐英何文辉徐司马皆赐姓朱后俱复本姓正徳时都督钱寜钱安许国义子武德并赐姓朱氏又赐都督朱福朱刚都指挥朱谦朱春朱翥朱増朱斌朱政朱海朱岳朱升朱晟朱彪朱镛朱钫指挥千户镇抚旗舍朱钦等百二十人姓赐舍人朱山朱准朱容朱淮朱渭朱欣朱义朱大爵朱印朱珂俱国姓诏都督江彬许泰刘晖张洪神周李琮指挥焦睿俱赐国姓又改指挥杨瑄曰璋焦椿曰棕桂曰松张天祐曰海廷鸾曰璧马定曰靖俱国姓又太祖时赐元人姓名防珠尔曰朱采托果济曰朱静甘珠尔曰朱满都呼曰朱恩布都罕曰朱窥　以上俱赐国姓】
　　衷氏【五代衷榆本哀姓仕南唐以庆贺不使赐姓衷氏】
　　包氏【宋番部俞龙琦率属来降自言闻包待制为朝廷忠臣乞赐姓包氏从之】
　　温都氏【金宣宗贞祐中追赐仁圣皇后父王彦昌为温都氏王皇后为温都皇后又赐东永昌姓亦为温都氏】
　　乌凌阿氏【金杨沃衍本姓杨氏赐姓乌凌阿氏】
　　乌库哩氏【金乌库哩长寿本姓包氏赐姓乌库哩氏又包世显包疙疸并赐姓乌库哩氏】哈萨喇氏【金都林古赐姓哈萨喇氏】
　　必喇氏【金何定赐姓必喇氏】
　　钮祜禄氏【金钮祜禄资禄本姓张氏赐姓钮祜禄氏】
　　延扎氏【金郭哈玛尔赐姓延扎氏】
　　瓜尔佳氏【金马福德马柏寿并赐姓瓜尔佳氏】
　　白氏【元察罕西域纥城人生时月白如昼国人谓白为察罕因名之仁宗赐姓白氏又明赐元人姓名北斗努曰白忠阿都拉曰白瑜伯嘉律曰白毅】
　　刘氏【明赐元人姓名萨尔图白刘允信】
　　金氏【明赐元人姓名额森图克曰金忠阿尔哈特实哩曰金顺】
　　平氏【明赐元人姓名班第曰平以正】
　　于氏【明赐元人姓名巴延达哩曰于忠】
　　吴氏【明赐元人姓名巴图特穆尔曰吴允诚子额特特穆尔曰吴克忠玛噜曰吴成谔勒哲持穆尔曰吴良布敦衮曰呉守义济兰曰吴克诚多罗干曰吴存敬玛噜曰吴管】
　　陈氏【明赐元人姓名恰恰曰陈守忠哈哈曰陈元】
　　韩氏【明赐元人姓名实哈塔曰韩以谦】
　　丁氏【明赐元人姓名丹珠尔曰丁顺】
　　安氏【明赐元人姓名孟格曰安汝敬达色曰安汝坚牟尼沙克置曰安思谦】
　　田氏【明赐元人姓名察察曰田义】
　　高氏【明赐元人姓名额哩音博啰曰高礼】
　　姚氏【明赐元人姓名饶五十曰姚智】
　　和氏【明赐元人姓名托克托博啰曰和爱】
　　罗氏【明赐元人姓名阿拉克萨里曰罗秉忠】
　　海氏【明赐元人姓名诺海曰海荣】
　　火氏【明赐元人姓名浩里浩沁曰火真】
　　夏氏【明赐元人姓名齐噜台曰夏贵】
　　蒋氏【明赐元人姓名巴尔台曰蒋信子伊尔必斯曰蒋善】
　　柴氏【明赐元人姓名娄托罗该曰柴秉诚铁柱曰柴克恭们苏尔噶曰柴志诚拜特穆尔曰柴志敬遵锥布哈曰柴永谦克木特穆尔曰柴永正】
　　杨氏【明赐元人姓名巴珠曰杨效诚阿尔娄台曰杨汝诚托克托曰杨必敬】
　　张氏【明赐元人姓名哈喇尼敦曰张隆善藏布曰张志义】
　　宋氏【明赐元人姓名伯竒特穆尔曰宋一诚】
　　季氏【明赐元人姓名伯嘉努曰季安祖】
　　芮氏【明赐元人姓名雅克实纳曰芮刚】
　　王氏【明赐元人姓名黙色特穆尔曰王麟阿达纳曰王义音济布哈曰王懋忠奈曼岱曰王存礼呼逊曰王彪】
　　马氏【明赐元人姓名多尔济曰马惟良丕勒玛帕玛曰马克顺】
　　陆氏【明赐元人姓名五十六曰陆忠】
　　穆氏【明赐元人姓名阿尔特穆尔曰穆义】
　　脱氏【明赐元人姓名托克托博啰曰脱顺】
　　薛氏【明赐元人姓名托果齐曰薛贵托欢曰薛斌】
　　郭氏【明赐元人姓名喀尼曰郭以诚达都曰郭美】
　　霍氏【明赐元人姓名和尼齐曰霍邱】
　　莫氏【明赐元人姓名诺海齐曰莫清】
　　戚氏【明赐元人姓名博多曰戚斌　以上俱赐姓】
　　改氏
　　刘氏【宋真宗立刘氏为皇后以其无宗族少依龚美家改美姓刘为后兄弟又元刘国杰本女真人姓乌库哩氏入中原改姓刘氏】
　　萧氏【辽太祖改后族巴哩氏伊苏济勒氏为萧氏太宗改舒噜氏为萧氏】
　　索隆噶氏【元顺帝立次皇后竒氏改竒氏为索隆噶氏】
　　有故改氏
　　陶氏【五代陶谷本姓唐氏避晋祖讳改为陶氏】
　　元氏【五代吴越危全讽钱镠恶其姓改为元氏元给其裔也】
　　尤氏【五代闽王审知时闽人沈氏避讳去水为尤氏】
　　康氏【宋初匡氏避太祖讳改为主氏政和中诏民间不得以主为姓因改为康氏】
　　汤氏【宋汤悦本姓殷名崇义建隆初避宣庙讳改姓名汤悦】
　　商氏【本姓殷避宣庙讳改为商氏】
　　殿氏【姓字辨证曰崇寜间有商人殿全自防州石城徙居抚州自言本姓殷犯宣祖讳建隆中其祖以讼至县县令因字形改为殿氏】
　　洪氏【宋洪文抚本姓宏氏避宣祖讳改为洪氏】
　　文氏【宋文彦博本姓敬氏曽大父避晋祖讳更姓文氏至汉复姓敬宋避翼祖讳复改文氏臣】等谨案统谱苟姓注云一派出自敬氏避石晋讳去文为茍氏世谱云敬氏避晋讳亦改为恭字是敬姓所改不独文氏也
　　亘氏【宋绍兴中桓氏避钦宗讳改为亘氏】
　　勾氏　钩氏　芶氏　句氏　句龙氏　勺氏　约氏【皆勾姓勾字去声宋绍兴中避高宗嫌名皆变音字改易】
　　真氏【宋真德秀本姓慎氏避孝宗讳改为真氏】
　　舒穆噜氏【辽舒噜氏因国亡改舒穆噜氏】
　　张氏【金张浩辽阳人本姓高氏东明王之后曽祖霸仕辽为张氏】
　　师氏【金师安石本姓尹氏避国讳改为师氏】
　　马氏【金马庆祥先世西域人入居临洮逖道以马为氏】
　　姬氏【金宗端修章宗时避睿宗讳上一字改宗氏为姬氏】
　　李氏【元李庭本金人富察氏金末来中原以李为氏】
　　段氏【元信苴日僰人以段为氏】
　　金氏【元金履祥其先本姓刘氏吴越时避钱镠嫌名改姓金氏】
　　王氏【元王珣本姓耶律氏避难辽西改为王氏】
　　周氏【元喜同河西人以周为氏】
　　赵氏【元阿勒楚尔永古特氏幼鞠于外祖兆齐家人言譌为赵家因姓赵氏又赵良弼女真人本姓兆斋氏譌兆为赵遂以赵为氏】
　　郝氏【元郝天挺其先出于都噜别族以郝为氏】
　　汪氏【元翁观部人以汪为氏】
　　潘氏【元潘绍本姓赵系廷美之后因避难改姓为潘氏】
</div>
    <div class="pagination">
<a href="钦定续通志_page36.html">上一页</a><span>...</span><a href="钦定续通志_page32.html">32</a><a href="钦定续通志_page33.html">33</a><a href="钦定续通志_page34.html">34</a><a href="钦定续通志_page35.html">35</a><a href="钦定续通志_page36.html">36</a><span class="current-page">37</span><a href="钦定续通志_page38.html">38</a><a href="钦定续通志_page39.html">39</a><a href="钦定续通志_page40.html">40</a><a href="钦定续通志_page41.html">41</a><a href="钦定续通志_page42.html">42</a><span>...</span><a href="钦定续通志_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
