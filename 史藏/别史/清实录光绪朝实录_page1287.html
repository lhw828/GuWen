<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1287 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1287 页/共 1316 页</h1>
    <div class="content">○又奏、寿议新疆茶务。应请划清界限。先就伊塔集立公司。暂行试办。另立票额完纳课厘。以济蒙哈日用。而防俄茶倒灌。下部知之。摺包　　

○甘肃新疆巡抚联魁奏、新疆课吏馆改设法政学堂。恳请立案。又奏、新疆标路防练各营旗。遵照部订巡防队章程。一律改编。以昭慎重。均下部知之。摺包　　

○以俄国使臣璞科第在京病故。命御前大臣博迪苏、前往吊问。现月　　

○癸亥。孝淑睿皇后忌辰。遣官祭昌陵。照例　　

○谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。领侍＜目辟＞行＜匧心＞口＜韦未＞＜夗贝＞内大臣。八旗满蒙汉都统。副都统。前锋护军统领。散秩大臣。总管内务府大臣。各旗参领等。应得养廉银两。均著加恩仍照十成发给。现月　　

○谕军机大臣等、西藏为川蜀藩篱。与强邻逼处。而地方广漠。番民蒙昧。举凡练兵、兴学、务农、开矿、讲求实业、利便交通。以及添置官吏。整饬庶政诸大端。均应及时规画。期于治理日益修明。现经降旨派赵尔丰为驻藏办事大臣。特加崇衔。以重事权。并调赵尔巽为四川总督。以免捍格而便联络。应即责成赵尔丰、会同联豫、察度情形。将藏中应办各事。通盘筹画。详拟章程。次第奏请施行。需用人员。准由四川省慎选调派。厚给薪资。优定奖励。均准其携带眷属。各令久于所事。应需款项。著度支部按年筹拨的款银五六十万两。俾济要需。并由四川总督无分畛域。随时接济。赵尔丰、赵尔巽、兄弟同受国家厚恩。公义私情。均应和衷筹办。共济时艰。用副朝廷绥固边陲之至意。前据联豫密陈西藏情形一摺。暨外务部进呈张荫棠条陈一件。均著钞给阅看。以资倢■＜曰融＞■＜石木＞考。现月　　

○又谕、御前行走。御前侍＜目辟＞行＜匧心＞口＜韦未＞＜夗贝＞。乾清门行走。前已赏过津贴银二千两。著改为每员赏给津贴银一百两。由度支部给发。现月　　

○又谕、电寄赵尔丰、电悉。建昌道员缺。著准其仍照向章。由外拣捕。电寄　　

○邮传部奏、广东潮汕接展铁路材料。请暂行免税。又奏、暂借英公司款。俟京汉京奉两路得有余利。如数归还。均依议行。现月　　

○农工商部奏、整顿棉业。拟分调查、提倡、保护、三期。先从调查入手。逐渐加意提倡。并通饬地方官妥为保护。报闻。摺包　　

○川滇边务大臣护理四种总督赵尔丰奏、川滇边务应办事宜。拟请划清权限。以专责成。下所司议。寻奏、赵尔丰现已肬■闲放驻藏大臣。仍兼边务大臣。是边务藏务。均应由该大臣会同川滇督臣。通舰筹画。另拟详细章程。奏明办理。从之。　　

○热河都统廷杰奏、热河设立总商会。渐著成效。现已通饬各属。一律设立分会。以资联络。下部知之。摺包　　

○调邮传部右侍郎于式枚为礼部左侍郎。未到任前。以邮传部左丞郭曾炘署理。现月　　

○以前工部左侍郎盛宣怀为邮传部右侍郎。现月　　

○调江苏按察使李经迈为河南按察使。河南按察使左孝同为江苏按察使。现月　　

○以激血■乣肇衅。革成都旗营镶蓝旗满洲头甲佐领忠孝职。遣戍新疆。摺包　　

○甲子。遣官祭先医之神。内记　　

○谕军机大臣等、理藩部奏、阿巴哈那尔贝子车林多尔济、呈报、锡林郭勒盟界内屡有马贼滋扰。持械伤人。请饬查拏一摺。著杨士骧、廷杰、诚动、按照所指各节。协力严拏。务获惩办。以安蒙血■乣而靖地方。原摺著钞给阅看。现月　　

○召见明保翰林院编修郭立山得旨、著以应升之缺开列在前。现月　　

○督办垦务绥远城将军贻谷奏、西盟垦局开垦王爱召庙地。日久款繁。请以一半地价。悉数拨充垦局经费。以资办公。下所司知之。摺包　　

○赏科尔沁辅国公达赉子多尔吉三品顶戴。现月　　

○乙丑。谕军机大臣等、内务府三旗护军统领。养廉银两。均著加恩仍照十成发给。现月　　

○又谕、电寄赵尔丰、电悉。前据联豫密陈西藏情形。拟请速肬■闲经济夙优、声名素著大臣。前往经营。又览张荫棠电陈。亦以收回政权。及时规画为请。并据该大臣奏。陈边务应办事宜。请划清权限。以专责成。朝廷顾念西陲紧要。特肬

■闲该大臣驻藏办事。原为因地择人。以期固我藩篱。与寻常委任不同。并调赵尔巽移任四川。自可联络一气。作为西藏之后援。朝廷苦心筹画。斟酌至再。舍此别无可筹之策。亦别无可肬■闲之人。昨有寄谕该大臣详授机宜。复著度支部山■＜木学＞拨银五六十万两。以应要需。又责成四川总督无分畛域。随时接济。所需人员。亦优加体恤。总期饷糈无缺。实力充足。诸事应手。朝廷为该大臣计者。亦可谓既周且备。至该大臣驻扎地方。俟到藏后察度情形。酌量择定。祇可居中调度。亦无须疲于奔走。遇有重要事务。不妨按时巡查。亦不必一一周历。且西藏为川滇屏蔽。藏务即是边务。如西藏布置完固。川滇边务自可松肬■闲。该大臣娴熟边情。奋发任事。正当力图报称。何可稍涉畏难。所请收回成命之处。著毋庸议。

电寄

　　

○宪政编查馆奏、拟订结社集会律三十五条。并拟现任职官亲＜走毕＞滟位社会。研究政治学术。必须向本管长官陈明。依议行。现月摺包　　

○安徽巡抚冯煦奏、皖省开辟荒山荒地。工程浩大。拟请开荒至三万亩以上。种树至五十万株以上。出资至万金。集资至十万金以上。乞准择尤保奖。以励其余。如所请行。摺包　　

○云贵总督锡良奏、滇省绿营官兵。分别酌拟裁留。并将腾出饷需。作为添练新军。扩充巡警之用。下部知之。摺包　　

○前锋护军统领奏、变通十营官弁等缺。分班拣补。依议行。早事　　

○命邮传部右侍郎盛宣怀仍充会办商约大臣。前赴上海妥协经理。现月　　

○以农工商部右丞沉云沛署邮传部右侍郎。现月　　

○吏部右侍郎张仁黼赏假省亲。以内阁学士吴郁生署吏部右侍郎。现月　　

○命云南迤西道黄丙焜、交北洋大臣差遣委用。现月　　

○予阵亡瘴故。云南署威远厅同知余艮、六品军功李谷安等十五名、兵勇李春芳等百二十名议恤。摺包　　

○丙寅。谕内阁、向来问刑衙门。承讯案件。完结各有定限。乃近来官吏积习。于讼狱一事。罕能实心清理。或听信胥役。票传多人。或怠惰安逸。传案不讯。或识见昏聩。听断无才。或瞻顾不断。静待和息。以致羁系甚多。结案甚少。无罪者瘐毙。牵累者破家。冤惨情状。不忍睹闻。为民牧者。谁非来自民闲。设身处地。何以堪此。即使不能懔遵例限。亦岂尽泯天良。即如大理院承讯春阿氏一案。现已延至年余。尚未断结。京师如此。外省可知。方今朝廷体恤民瘼。修订法律。正汲汲以恤刑保民为务。若此等旧例所有之事。尚不能实力奉行。更何望其戋滟暳除弊根。一新吏治乎。特此剀切严谕法部、大理院、暨各省督抚。著即通饬所属各员。凡有自理暨承审上控京控案件。均须随到随讯。虚衷研鞫。秉公定断。务令按限清结。严定考核劝惩之法。京师大理院审判官。及外省有司衙门发审督审各局。必须选择恻怛明决之员。使充此任。经此次通谕之后。仍疲玩不悛。残民以逞。一经被人倢■＜曰融＞■＜石木＞劾控告。除将该承审之员。从严惩办外。定将该堂官督抚。一并惩处。断不姑宽。现月　　

○谕军机大臣等、电寄端方等、会电悉。营员通匪。大干例禁。淞南营游击孔德升、升用游击王士志、均著即行革职。并按军法从严惩办。以昭炯戒。电寄　　

○外务部奏、请将前总理衙门所奏教士与督抚司道府厅州县等官按照品秩相答各节。一体撤销。嗣后地方官与教士往来。应仍查照约章。以礼相待。依议行。东华录　　

○御史孙培元奏、顺天平粜局委员加价病民。请饬严查整顿。下顺天府知之。寻奏、总局委员治中史廷华、实无自便私图。影射挪移。报闻。摺包　　

○又奏、奸商垄断。上下交损。请变通办法。下所司知之。摺包　　

○两江总督端方奏、裁撤两江矿政调查局。改设江南矿政总局。应设法另行筹款。以济要需。又奏、宝华公司领地。并入阜甯煤矿。开采矿地。均系官荒。拟暂用土法人力开采。并拟章程图说。恳恩立案。均下部知之。摺包　　

○又奏、苏省太湖。制造浅水巡轮数艘。装配快石滟驳。巡查太湖及内河一带。工料银两。即由甯苏照数分拨。购配快石滟驳。一并核实报销。又奏、运河工段绵长。拟将苏省境内运河工程。仿照昔年济漕章程。堵闭七片滟臿越坝各片滟臿河。淤浅最甚之处。闲段兴挑。庶商船可以畅行。均下部知之。摺包　　

○又奏、江北灾赈。息借部款。悬欠过钜。请将代收免保留省两项捐输。展限一年。以资弥补。下部议。摺包　　

○广州汉军副都统李国杰奏、振兴矿务。宜设法招来。以泯商人疑虑。下部知之。摺包　　

○伊＜覀之＞■牛副都统广福奏、伊＜覀之＞■牛养正学堂。期满停办。现拟就地筹款。改设兴文学校。以兴文教。又奏、加派伊＜覀之＞■牛游学俄国学生。均下部知之。摺包　　

○以新疆迪化协副将查春华、为甘肃新疆阿克苏镇总兵官。现月　　

○以殚心教课。赏翰林院编修缪荃孙四品卿衔。摺包　　

○以捐输钜款。予江苏前任淮扬海道蒯光典侄、工科举人寿枢、以郎中分部学习。摺包　　

○以纵匪殃民。已革新疆通判陈天禄、永不叙用。并勒令回籍。摺包　　

○以办事迂缓。降安徽署潜山县知县孙颐年、以府经历县丞补用。摺包　　

</div>
    <div class="pagination">
<a href="清实录光绪朝实录_page1286.html">上一页</a><span>...</span><a href="清实录光绪朝实录_page1282.html">1282</a><a href="清实录光绪朝实录_page1283.html">1283</a><a href="清实录光绪朝实录_page1284.html">1284</a><a href="清实录光绪朝实录_page1285.html">1285</a><a href="清实录光绪朝实录_page1286.html">1286</a><span class="current-page">1287</span><a href="清实录光绪朝实录_page1288.html">1288</a><a href="清实录光绪朝实录_page1289.html">1289</a><a href="清实录光绪朝实录_page1290.html">1290</a><a href="清实录光绪朝实录_page1291.html">1291</a><a href="清实录光绪朝实录_page1292.html">1292</a><span>...</span><a href="清实录光绪朝实录_page1288.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
