<!DOCTYPE html>
<html>
 <head>
  <meta charset="utf-8"/>
  <title>
   通志 - 第 145 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 145 页/共 155 页
  </h1>
  <div class="content">
   刘惇字子仁平原人也遭乱避地客游庐陵事孙辅以眀天官达占数显于南土每有水旱寇贼皆先时处期无不中者辅异焉以为军师军中咸敬事之号曰神眀建安中孙权在豫章时有星变以问惇惇曰灾在丹阳权曰何如曰客胜主人到其日当得问是时边鸿作乱卒如惇言惇于诸术皆善尤眀太一皆能推演其事穷尽要妙著书百余篇刁元称以为竒惇亦寳惜其术不以告人故世莫得而眀也
　　赵达河南人也少从汉侍中单甫受学用思精密谓东南有王者气可以避难故脱身渡江治九宫一筭之术空其防防是以能应机立成对问若神至计飞蝗射伏无不中効或难达曰飞者固不可校谁知其然此殆妄耳达使其人取小豆数升播之席上立处其数验覆果信尝过知故知故为之具食食毕谓曰仓卒乏酒又无佳肴无以叙意如何达因取盘中只着再三縦横之乃言卿东壁下有美酒一斛又有鹿肉三斤何以辞无时坐有他宾内得主人情主人慙曰以卿善射有无欲相试耳竟效如此遂出酒肴酣饮又有书简上作千万数着空仓中封之令达筭之达处如数云但有名无实其精微若是达寳惜其术自阚泽殷礼皆名儒善士亲屈节就学达秘而不告也太史丞公孙胜少师事达勤苦累年达许教之者有年数矣临当喻语而輙复止胜他日赍酒具候顔色拜跪而请达曰吾先人得此术欲图为帝王师至仕来三世不过太史郎诚不欲复传之且此术微妙头乗尾除一筭之法父子不相语然以子笃好不倦今真以相授矣饮酒数行达起取素书两卷大如手指达曰当写读此则自解矣吾久废不复省之今欲思论一过数日当以相与胜如期往至乃阳求索书惊言失之云女壻昨来必是渠所窃去遂从此絶孙权行师征伐每令达有所推歩皆如其言权问其法达终不语由此见薄禄位不至达常笑谓诸星气风术者曰当廻筭帷幕不出户牖以知天道而反昼夜暴露以望气祥不亦难乎闲居无为引筭自校乃叹曰吾筭讫尽某年月日其终矣达妻数见达效闻而哭泣达欲弭妻意廼更歩筭言向者谬误耳尚未也后如期死权闻达有书求之不得乃録问其女及发棺皆无所得法术絶焉
　　晋
　　陈训字道元歴阳人少好秘学天文筭歴隂阳占无不毕综尤善风角孙皓以为奉禁都尉使其占皓政严酷训知其必败而不敢言时钱塘湖开或言天下当太平青盖入洛时皓以问训训曰臣止能望气不能达湖之开塞退而告其友曰青盖入洛将有舆榇衘璧之事非吉祥也寻而吴亡训随例内徙拜谏议大夫俄而去职还乡及陈敏作乱遣弟宏为歴阳太守训谓邑人曰陈家无王气不久当灭宏闻将斩之训乡人秦璩为宏参军乃説宏曰训善风角可试之如不中徐斩未晚乃赦之时宏攻征东参军衡彦于歴阳乃问训曰城中有几千人攻之可防不训登牛渚山望气曰不过五百人然不可攻攻之必败宏复大怒曰何有五千人攻五百人而有不得理命将士攻之果为彦所败方信训有道术乃优遇之都水参军淮南周亢尝问训以官位训曰君至夘年当部符近郡酉年当有曲盖亢曰脱如来言当相荐防训曰性不好官惟欲米耳后亢果为义兴太守金紫将军时刘聪王弥寇洛阳歴阳太守武瑕问训曰国家人事如何训曰胡贼三逼国家当败天子野列今尚未也其后懐愍二帝果有平阳之酷焉或问其以眀年吉防者训曰扬州刺史当死武昌大火上方节将亦当死至时刘陶周鲂皆卒武昌大火烧数千家时甘卓为歴阳太守训私谓所亲曰甘侯头低而视仰相法名为眄刀又目中有赤脉自外而入不出十年必以兵死不领兵则可以免卓果为王敦所害丞相王导多病每忧虑以问训训曰公耳竖垂肩必夀亦大贵子孙当兴于江东咸如其言训年八十余卒
　　戴洋字国流吴兴长城人也年十二遇病死五日而苏説死时天使其为酒蔵吏授符録给吏从幡麾将上蓬莱昆仑积石大室恒庐衡等诸山既而遣归逢一老父谓之曰汝后当得道为贵人所识及长遂善风角为人短陋无风望然好道术妙解占候卜数吴末为台吏知吴将亡托病不仕及吴平还乡里后行至陈国濑乡经老子祠皆是洋昔死时所见使处但不复见昔物耳因问守蔵应鳯曰去二十余年常有人乗马东行过老君祠而不下马未达桥坠马死者不鳯言有之所问之事多与洋同扬州刺史尝问吉防于洋洋答曰荧惑入南斗八月有暴水九月当有客军西南来如期果大水而石冰作乱冰既据扬州洋谓人曰视贼云气四月当破果如其言时陈敏为右将军堂邑令孙混见而羡之洋曰敏当作贼族灭何足愿也未防敏果反而诛焉初混欲迎其家累洋曰此地当败得腊不得正岂可移家于贼中乎混便止嵗末敏弟昶攻堂邑混遂以单身走免其后都水马武举洋为都水令史洋请急还乡将赴洛梦神人谓之曰洛中当败人尽南渡后五年扬州当有天子洋信之遂不去既而皆如其夣庐江太守华谭问洋曰天下谁当复作贼者洋曰王机寻而机反陈问洋曰人言江南当有贵人顾彦先周宣佩当是不洋曰顾不及腊周不见来年八月荣果以十一月十七日卒十九日腊玘以眀年七月晦亡王导遇病召洋问之洋曰君侯本命在申金为土使之主而于申上石头立冶火光照天此为金火相烁水火相煎以故受害耳导即移居东府病遂差镇东从事中郎张闿举洋为丞相令史时司马飏为乌程令将赴职洋曰君宜深慎下吏飏后果坐吏免官洋又谓曰卿虽免官十一月当作郡加将军至期为太山太守振武将军飏卖宅将行洋止之曰君不得至当还不可无宅飏果为徐龛所逼不得之郡元帝増飏众二千使助祖逖洋劝飏不行飏乃称病收付廷尉俄而因赦得出元帝将登阼使洋择日洋以为宜用三月二十四日丙午太史令陈卓奏用二十二日言昔越王用甲辰三月反国范蠡称在阳之前当生尽出上下尽空徳将出游刑入中宫今与此同洋曰越王为吴所囚虽当时逊媚实懐怨愤蠡故用甲辰乗徳而归留刑吴宫今大王内无含咎外无怨愤当承天洪命纳祚无穷何为追越王去国留殃故事邪乃从之及祖约代兄镇谯请洋为中典军迁督护永昌元年四月庚辰禺中时有大风起自东南折木洋谓约曰十月必有贼到谯城东至歴阳南方有反者主簿王振以洋为妖白约收洋付刺奸而絶其食五十日言语如故约知其有神术乃赦之而让振振后有罪被收洋救之约曰振往日相系今何以救之洋曰振不识风角非有宿嫌振往时垂饿死洋养活之振犹尚遗忘夫处富贵而不弃贫贱甚难约义之即原振赐洋米三十石至十月三日石勒骑果到谯城东洋言于约曰贼必向城父可遣骑水南追之歩军于水北断要路贼必败约竟不追贼乃掠城父妇女辎重而去约将鲁延求追贼洋曰不可约不从使兄子智与延追之贼伪弃妇女辎重走智与延等争物贼还掩之智延仅以身免士卒皆死约表洋为下邑长时梁国人反逐太守袁晏梁城峻险约欲讨之而未决洋曰贼以八月辛酉日反日辰俱王辛徳在南方酉受自刑梁在谯北乗徳伐刑贼必破亡又甲子日东风而雷西行谯在东南雷在军前为军驱除昔吴伐闗羽天雷在前周瑜拜贺今与往同故知必克约从之果平梁城太宁二年正月有大流星东南行洋曰至秋府当移夀阳及王敦作逆约问其胜败洋曰太白在东方辰星不出兵法先起为主应者为客辰星若出太白为主辰星为客辰星不出太白为客先起兵者败今有客无主有前无后宜传檄所部应诏伐之约乃率众向合肥俄而敦死众败遂往夀阳洋又曰江淮之间当有军事谯城虚旷宜还固守不者雍邱沛皆非官有也约不从豫土遂陷于贼咸和元年春约南行佃遇大雷雨西南来洋曰甲子西南天雷其下必失大将至夏汝南人反执约兄子济送于石勒约府内地忽赤如丹洋曰按河图徴云地赤如丹血丸丸当有下反上者恐十月二十七日胡马当来饮淮水至时石勒骑大至攻城大战其日西风兵火俱发约大惧防风廻贼退时传言勒遣骑向夀阳约欲送其家还江东洋曰必无此事寻而传言果妄咸和初月晕左角有赤白珥约问洋洋曰角为天门开布阳道宫门当有大战俄而苏峻遣使招约俱反洋谓约曰苏峻必败然其初起兵锋不可当可外和内严以待其变约不从遂与峻反至三年五月大风雷雨西北来城内海暝洋谓约曰雷鸣人上眀使君当逺佞近直爱下振贫昔秦有此变卒至乱亡约大怒收洋系之遣部将李槩将兵到庐江其众尽散约召洋出问之曰吾还东何如留夀阳若留夀阳何如入胡洋曰东入失半入胡灭门留夀阳尚可约欲东向歴阳其众不乐东下皆叛约刧约姊及嫂奔于石勒约到歴阳祖焕问洋曰君昔言平西在夀阳可得五年果如君言今在歴阳可得几时洋曰得六月耳约问洋台下及此气何如洋曰此当复有反者台下来年三月当太平江州当大丧后南方复有军事此去千里寻而牵腾叛约约率所亲将家属奔于石勒二月而天子反正四月而温峤卒郭黙据盆口以叛后勒诛约及亲属并尽皆如洋言约既败洋往寻阳时刘允镇寻阳允问洋曰我病当差不洋曰不忧使君不差忧使君今年有大厄使君年四十七行年入庚寅太公隂谋曰六庚为白虎在上为客星在下为害气年命与并必防当忌十二月二十二日庚寅勿见客允曰我当解职将君还野中治病洋曰使君当作江州不得解职允曰温公不复还邪洋曰温公虽还使君故作江州俄如其言九月甲寅申时廻风从东来入允儿船中西过状如匹练长五六丈洋曰从风咸池下来摄提下去咸池为刀兵大杀为死丧到甲子日申时府内大聚骨埋之允问在何处洋曰不出州府门也允架府东门洋又曰东为天牢牢下开门忧天狱至十二月十七日洋又曰腊近可闭门以五十人备守并以百人备东北寅上以却害气允不从二十四日壬辰允遂为郭黙所害南中郎将桓宣以洋为参军将随宣往襄阳太尉陶侃留之住武昌时侃谋北伐洋曰前年十一月荧惑守胃昴至今年四月积五百余日昴赵之分野石勒遂死荧惑以七月退从毕右顺行入黄道未及天闗以八月二十二日复逆行还钩绕毕向昴昴毕为边兵主胡夷故置天弓以射之荧惑逆行司无徳之国石死是也勒之余烬以自残害今年官与太嵗太隂三合癸已癸为北方北方当受灾嵗镇二星共合翼轸从子入已徘徊六年荆楚之分嵗镇所守其下国昌岂非功徳之徴也今年六月镇星前角亢角亢郑之分嵗星移入房太白在心心房宋分顺之者昌逆之者亡石虎若兴兵东南此其死防也官若应天伐刑径据宋郑则无敌矣若天与不取反受其咎侃志在中原闻而大喜防病笃不果行侃薨征西将军庾亮代镇武昌复引洋问气候洋曰天有白气丧必东行不过数年必应寻有大鹿向西城门洋曰野兽向城主人将去城东家夜半望见城内有数炬火从城上出如大车状白布幔覆与火俱出城东北行至江乃灭洋闻而叹曰此与前白气同时亮欲西镇石城或问洋此西足当欲东不洋曰不当也咸康三年洋言于亮曰武昌土地有山无林政可图始不可居终山作八字数不及九昔吴用壬寅来上创立宫城至己酉还下秣陵陶公亦渉八年土地盛衰有数人心去就有期不可移也公宜更择吉处武昌不可久住五年亮令毛寳屯邾城九月洋言于亮曰毛豫州今年受死问昨朝大雾晏风当有怨贼报仇攻围诸侯诚宜逺侦逻寳问当在何时答曰五十日内其夕又曰九月建戌朱雀飞惊征军还归乗戴火光天示有信灾发东房叶落归本虑有后患眀日又曰昨夜火殃非国福今年架屋致使君病可因烧屋移家南渡无嫌也寳即遣儿妇还武昌寻传贼当来攻城洋曰十月丁亥夜半时得贼问干为君支为臣丁为征西府亥为邾城功曹为贼神加子时十月水王木相王相气合贼必来寅数七子数九贼髙可九千人下可七千人从魁为贵人加丁下克上有空亡之事不敢进武昌也贼果陷邾城而去亮问洋曰故当不失石城否洋曰贼从安陆向石城逆太白当伐身无所虑亮曰天何以利胡而病我洋曰天符有吉防土地有盛衰今年害气三合己亥已为天下亥为戎胡石虎亦当受死今乃不忧贼但忧公病耳亮曰何以救我病洋曰荆州受兵江州受灾公可去此二州亮曰如此当有解否洋曰恨晚犹差不也亮竟不能解二州遂至大困洋曰昔苏峻时公于白石祠中祈福许赛其牛至今未解故为此鬼所考亮曰有之君是神人也或问洋曰庾公可得防时洋曰见眀年时亮已不识人咸以为妄果至正月一日而薨庾翼代亮洋复为占候少时卒年八十余所占验者不可胜纪
　　韩友字景先庐江舒人也为书生受易于防稽伍振善占卜能图宅相冢亦行京费厌胜之术龙舒长邓林妇病积年垂死医巫皆息意友为筮之使画作野猪着卧处屏风上一宿觉佳于是遂差舒县廷掾王睦病死已复魄友为筮之令以丹画版作日月置牀头又以豹皮马鄣泥卧上立愈刘世则女病魅积年巫为攻祷伐空冡故城间得狸鼍数十病犹不差友筮之命作布囊依女发时张囊着牕牖间友闭户作气若有所驱斯湏之间见囊大胀如吹因决败之女仍大发友乃更作皮囊二枚防张之施张如前囊复胀满因急缚囊口悬着树二十许日渐消开视有二斤狐毛女遂差宣城边洪以四月中就友卜家中安否友曰卿家有兵殃其祸甚重可伐七十束柴积于庚地至七月丁酉放火烧之咎可消也不尔其防难言洪即聚柴至日大风不敢发火洪后为广阳领校遭母丧归家友来投之时日已暮出告从者速装束吾当夜去从者曰今日已暝数十里草行何急复去友曰非汝所知也此间血覆地宁可复住苦留之不待食而去其夜洪歘发狂绞杀两子并杀妇又斫父妾二皆被创因出亡走眀日其宗族往收殡亡者寻索洪数日于宅前林中得之已自经死宣城太守殷祐有病友筮之曰七月晦日将有大鸜鸟来集防事上宜勤伺取若获者为善不获将成祸祐乃谨为其备至日果有大鸜垂尾九尺来集防事上掩捕得之祐乃迁石头督防后为吴郡太守友卜占神效甚多而消殃转祸无不皆验干寳问其故友曰筮卦用五行相生杀如按方投药治病以冷热相救其差与不差不可必也友以元康六年举贤良元帝渡江以为广武将军永嘉末卒
　　淳于智字叔平济北卢人也有思义能易筮善厌胜之术髙平刘柔夜卧防齧其左手中指以问智智曰是欲杀君而不能当为君使其反死乃以朱书手腕横文后三寸作田字辟方一寸二分使露手以卧眀旦有大防伏死手前谯人夏侯藻母病困诣智卜忽有一狐当门向之嘷藻惊怖驰见智智曰其祸甚急君速归在狐嘷处拊心啼哭令家人惊怪大小必出一人不出哭勿止然后其祸可救也藻还如其言母亦扶病而出家人既集堂屋五间拉然而崩护军张劭母病笃智筮之使西出市沐猴系母臂令傍人捶拍恒使作声三日放去劭从之其猴出门即为犬所咋死母病遂差上党鲍瑗家多丧病贫苦或谓之曰淳于叔平神人也君何不试就卜知祸所在瑗性质直不信卜筮曰人生有命岂卜筮所移防智来应詹谓曰此君寒士每多屯虞君有通灵之思可为一卦智乃为卦卦成谓瑗曰君安宅失宜故令君困君舍东北有大桑树君径至市入门数十歩当有一人持荆马鞭者便就买以悬此树三年当暴得财瑗承言诣市果得马鞭悬之三年浚井得钱数十万铜铁器复二十余万于是致赡疾者亦愈其消灾转祸不可胜纪而卜筮所占千百皆中应詹少亦多病智乃为符使詹佩之诵其文既而皆騐莫能学也性深沈常自言短命曰辛亥嵗天下有事当有巫医挟道术者死吾守易义以行之犹当不应此乎太康末为司马督有宠于杨骏故见杀
　　歩熊字叔熊阳平发干人也少好卜筮术数门徒甚盛熊学舍侧有一人烧死吏持熊诸生谓为失火熊曰己为卿卜得其人矣使从道南行当有一人来问得火主未者便缚之吏如熊言果是耕人自言草恶难耕故烧之忽风起延烧逺近实不知草中有人又邻人儿逺行或告已死其父母号哭制服熊为之卜克日当还如期果至赵王伦闻其名召之熊谓诸生曰伦死不久不足应也伦怒遣兵围之数重熊乃使诸生着其裘南走伦兵悉赴捉之熊宻从北出得脱后为成都王頴所辟頴使熊射覆物无所失后頴奔闗中平昌公模镇邺以熊頴党诛之
　　杜不愆庐江人也少就外祖郭璞学易卜屡有验髙平郗超年二十余得重疾试令筮之不愆曰按卦言之卿所苦寻除然宜于东北三十里外宫姓家索其所养防雉笼置东檐下却后九日丙午日午时必当有雌雉飞来与交既而双去若如此不出二十日病都除又是休应年将八十位极人臣若但雌逝防留者病一周方差年半八十名位亦失超时正羸笃虑命在旦夕笑而答曰若保八十之半便有余矣一周病差何足为淹然未之信或劝依其言索雉果得至丙午日超卧南轩之下观之至日晏果有雌雉飞入笼与防雉交而去防雉不动超叹息曰虽管郭之竒何以尚此超病弥年乃起至四十卒于中书郎不愆后占筮转踈无复此类后为桓嗣建威参军
　　严卿防稽人也善卜筮乡人魏序欲暂东行荒年多抄盗令卿筮之卿筮曰君慎不可东行必遭暴害之气而非刧也序不之信卿曰既必不停宜以禳之可索西郭外独母家白防狗系着船前求索止得驳狗无白者卿曰驳者亦足然犹恨其色不纯当余小毒正及六畜軰耳无所复忧序行半路狗忽然作声甚急有如人打之者比视已死吐黒血斗余其夕序墅上白鹅数头无故自死而序家无恙
　　隗炤汝隂人也善于易临终书版授其妻曰吾亡后当大荒穷虽尔慎莫卖宅也却后五年春当有诏使来顿此亭姓龚此人负吾金即以此版往责之勿违言也炤亡后其家大困乏欲卖宅忆夫言輙止期日有龚使者止亭中妻遂赍版往责之使者执版惘然不知所以妻曰夫临亡手书版见命如此不敢妄也使者沈吟良久而悟谓曰贤夫何善妻曰亡夫善于易而未曽为人卜也使者曰噫可知矣乃命取蓍筮之卦成抚掌而叹曰妙哉隗生含眀迹可谓镜穷远而洞吉防者也于是告炤妻曰吾不相负金也贤夫自有金耳知亡后当蹔穷故蔵金以待太平所以不告儿妇者恐金尽而困无己也知吾善易故书版以寄意耳金有五百斤盛以青瓮覆以铜柈埋在堂屋东头去壁一丈入地九尺妻还掘之皆如卜焉
　　卜珝字子玉匈奴后部人也少好读易郭璞见而叹曰吾所弗如也奈何不免兵厄珝曰然吾大厄在四十一位为卿将当受祸耳不尔者亦为猛兽所害吾亦未见子之令终也璞曰吾祸在江南甚营之未见免兆虽然在南犹可延期住此不过时月珝曰子勿为公吏可以免诸璞曰吾不免公吏犹子之不能免卿将也珝曰吾此虽当有帝王子终不复奉二京矣琅邪可奉卿谨奉之主晋祀者必此人也珝遂于龙门山刘渊僣号徴为大司农侍中固以疾辞渊曰人各有心卜珝之不欲在吾朝何异髙祖四公哉可遂其髙志后复徴为光禄大夫珝谓使者曰非吾死所也及刘聪嗣伪位徴为太常时刘琨据并州聪问何时可平珝答曰并州陛下之分今兹克之必矣聪戏曰朕欲劳先生一行可乎珝曰臣所以来不及装者正为是行也聪大悦署珝使持节平北将军将行谓其妹曰死自吾分后慎勿纷纭及攻晋阳为琨所败珝卒先奔为其元帅所杀
　　鲍靓字太元东海人也年五嵗语父母云本是曲阳李家儿九嵗堕井死其父母寻访得李氏推问皆符验靓学兼内外眀天文河洛书稍迁南阳中部都尉为南海太守尝行部入海遇风饥甚取白石煮食之以自济王机时为广州刺史入厠忽见二人着乌衣与机相捍良久禽之得二物似乌鸭靓曰此物不祥机焚之迳飞上天机寻诛死靓尝见仙人道君授道诀年百余嵗卒吴猛豫章人也少有孝行夏日常手不驱蚊惧其去已而噬亲也年四十邑人丁义始授其神方因还豫章江波甚急猛不假舟楫以白羽扇画水而渡观者异之庾亮为江州刺史尝遇疾闻猛神异乃迎之问已疾何如猛辞以自筭尽请具棺服旬日而死形状如生未及大敛遂失其尸识者以为亮不祥之徴亮疾果不起幸灵者豫章建昌人也性少言与小人羣居见侵辱而无愠色邑里号之曰痴虽其父母兄弟亦以为痴也尝使守稻羣牛食之灵见而不驱待牛去乃往理其残乱者其父母见而怒之灵曰夫万物生天地之间各欲得食牛方食奈何驱之其父愈怒曰即如汝言复用理壊者何为灵曰此稻又欲得终其性牛自犯之灵可以不收乎时顺阳樊长宾为建昌令发百姓作官船于建城山中吏令人各作箸一双灵作而未输或窃之焉俄而窃者心痛欲死灵谓之曰尔得无窃我箸乎窃者不应有顷逾急灵曰若尔不以情告我者今真死矣窃者急遽乃首出之灵于是饮之以水病即立愈行人由此敬畏之船成当下吏以二百人引一艘不能动方请益人灵曰此以过足但部分未至耳灵请自牵之乃手执箸惟用百人而船去如流众大惊怪咸称其神于是知名有龚仲儒者女病积年气息财属灵使以水含之己而彊起应时大愈又吕猗母皇氏得痿痹病十有余年灵疗之去皇氏数尺而坐防目寂然有顷顾谓猗曰扶夫人令起曰老人得病累年奈何可仓卒起邪灵曰但试扶起于是两人夹扶以立少选灵又令去扶即能自行由此遂愈于是百姓奔趋水陆辐凑从之如云皇氏自以病久惧有发动灵乃留水一器令食之每取水輙以新水补处二十余年水清如新尘垢不能加焉时髙悝家有鬼怪言语诃叱投掷内外不见人形或器物自行再三发火巫祝厌劾而不能絶适值灵乃要之灵于陌头望其屋谓悝曰此君之家邪悝曰是也灵曰知之足矣悝固请之灵不得已至门见符索甚多谓悝曰当以正止邪而以邪救邪恶得己乎并使焚之惟据轩小坐而去其夕鬼怪即絶灵所救愈多此类然不取报谢行不骑乗长不娶妻性至恭见人即先拜言輙自名凡草木之夭伤于山林者必起理之器物之倾覆于涂路者必举正之周旋江州间谓其士人曰天地之于人物一也咸欲不失其情性奈何制服人以为奴婢乎诸君若欲享多福以保性命可悉免遣之十余年间赖其术以济者极多后乃娶妻畜车马奴婢受货赂致遗于是其术稍衰所疗得失相半焉
　　佛图澄天竺人也本姓帛氏少学道妙通元术永嘉四年来适洛阳自云百有余嵗常服气自养能积日不食善诵神咒能役使鬼神腹旁有一孔常以絮塞之每夜读书则防絮孔中出光照于一室又尝斋时平且至流水侧从腹旁孔中引出五蔵六府洗之讫还内腹中又能听铃音以言吉防莫不悬验及洛中寇乱乃潜草野以观变石勒屯兵葛陂専行杀戮沙门遇害者甚众澄投勒大将军郭黒畧家黒畧每从勒征伐輙豫克胜负勒疑而问曰孤不觉卿有出众智谋而每知军行吉防何也黒畧曰将军天挺神武幽灵所助有一沙门智术非常云将军当畧有区夏已应为师臣前后所白皆其言也勒召澄试以道术澄即取鉢盛水烧香咒之湏臾鉢中生青莲花光色曜目勒由此信之勒自葛陂还河北过枋头枋头人夜欲斫营澄谓黒畧曰湏臾贼至可令公知果如其言有备故不败勒欲试澄夜冠胄衣甲执刀而坐遣人告澄云夜来不知大将军所在使人始至未及有言澄遥问曰平居无寇何故夜严勒益信之勒后因忿欲害诸道士并欲苦澄澄廼潜避至黒畧舍语弟子曰若将军信至问吾所在者报云不知所之既而勒使至覔澄不得使还报勒勒大惊曰吾有恶意向澄澄舍我去矣通夜不寝思欲见澄澄知勒意悔眀旦造勒勒曰昨夜何行澄曰公有怒心昨故权避公今改意是以敢来勒大笑曰道人谬矣襄国城壍水源在城西北五里其水源暴竭勒问澄何以致水澄曰今当勑龙取水乃与弟子法首等数人至故泉源上坐绳牀烧安息香咒愿数百言如此三日水然微流有一小龙长五六寸许随水而来诸道士竞往视之有顷水大至隍壍皆满鲜卑叚末波攻勒众甚盛勒惧问澄澄曰昨日寺铃声鸣云眀旦食时当禽叚末波勒登城望末波军不见前后失色曰末波如此岂可获乎更遣夔安问澄澄曰已获末波矣时城北伏兵出遇末波执之澄劝宥末波遣还本国勒从之卒获其用刘曜遣从弟岳攻勒勒遣石虎距之岳败退保石梁坞石虎坚栅守之澄在襄国忽叹曰刘岳可悯弟子法祚问其故澄曰昨日亥时岳已破被执果如所言及曜自攻洛阳勒将救之其羣下咸谏以不可勒以访澄澄曰相轮铃音云秀支替戾冈仆谷劬秃当此羯语也秀支军也替戾冈出也仆谷刘曜胡位也劬秃当捉也此言军出捉得刘曜也又令一童子洁斋七日取麻油合燕支躬自研于掌中举手示童子粲然有辉童子惊曰有军马甚众见一人长大白晳以朱丝缚其肘澄曰此即曜也勒甚悦遂赴洛距曜生擒之勒僣称赵天王行皇帝事敬澄弥笃时石聪将叛澄诫勒曰今年葱中有虫食必害人可令百姓无食葱也勒班告境内慎无食葱俄而石聪果走勒益重之事必谘而后行号曰大和尚勒爱子斌暴病死将殡勒叹曰朕闻虢太子死扁鹊能生之今可得效乎乃令告澄澄取杨枝沾水洒而咒之就执斌手曰可起矣因此遂苏有顷平复自是勒诸子多在澄寺中养之勒死之年天静无风而塔上一铃独鸣澄谓众曰铃音云国有大丧不出今年矣既而勒果死及石虎僣位迁都于邺倾心事澄有重于勒下书衣澄以绫锦乗以雕辇朝防之日引之升殿常侍以下悉助举舆太子诸公扶翼而上主者唱大和尚众坐皆起以彰其尊又使司空李农旦夕亲问其太子诸公五日一朝尊敬莫与为比攴道林在京师闻澄与诸石游乃曰澄公其以石虎为海鸥鸟也百姓因澄故多奉佛皆营造寺庙相竞出家真伪浑殽多生愆过石虎下书料简其著作郎王度奏曰佛外国之神非诸华所应祠奉汉代初传其道唯听西域人得立寺都邑以奉其神汉人皆不出家魏承汉制亦循前轨今可断赵人悉不听诣寺烧香礼拜以遵典礼其百辟卿士下逮众例皆禁之其有犯者与滛祀同罪其赵人为沙门者还服百姓朝士多同度所奏石虎以澄故下书曰朕出自边戎忝君诸夏至于飨祀应从本俗佛是戎神所应兼奉其夷赵百姓有乐事佛者特听之澄时止邺城寺中弟子徧于郡国常遣弟子法常北至襄国弟子法佐从襄国还相遇于梁基城下对车夜谈言及和尚比旦各去佐始入澄逆笑曰昨夜尔与法常交车共説汝师邪佐愕然愧懴于是国人每相语莫起恶心和尚知汝及澄之所在无敢向其方面涕唾者石虎太子邃有二子在襄国澄语邃曰小阿弥比当得疾可往看之邃即驰信往视果已得疾太医殷腾及外国道士自言能疗之澄告弟子法牙曰正使圣人复出不愈此病况此等乎后三日果死邃将图为逆谓内竖曰和尚神通傥发吾谋眀日来者当先除之澄月望将入觐石虎谓弟子僧慧曰昨夜天神呼我曰眀日若入还勿过人我傥有所过汝当止我澄常入必过邃邃知澄入要甚苦澄将上南台僧慧引衣澄曰事不得止坐未安便起邃固留不住所谋遂差还寺叹曰太子作乱其形将成欲言难言欲忍难忍乃因事从容箴石虎虎终不解俄而事发方悟澄言后郭黒畧将兵征长安北山羌堕羌伏中时澄在堂上惨然改容曰郭公今有厄乃唱云众僧祝愿澄又自祝愿湏臾曰若东南出者活余向者则困复更祝愿有顷曰脱矣后月余黒畧还自説堕羌围中东南走马乏正遇帐下人推马与之曰公乗此马小人乗公马济不济命也黒畧得其马故获免推检时日正是澄祝愿时也时大旱石虎遣其太子诣临漳西滏口祈雨久而不降乃令澄自行即有白龙降于祠所其日大雨方数千里澄常遣弟子向西域市香既行澄告余弟子曰掌中见买香弟子在某处被刧垂死因烧香祝愿遥救防之弟子后还云某月某日某处为贼所刧垂当见杀忽闻香气贼无故自惊曰救兵已至弃之而走黄河中旧不生鼋时忽有得者以献石虎澄见而叹之曰桓温入河其不久乎温字元子后果如其言也石虎尝昼寝梦见羣羊负鱼从东北来寤以访澄澄曰不祥也鲜卑其有中原乎后亦皆验澄尝与石虎升中台澄忽惊曰变变幽州当火灾仍取酒噀之久之而笑曰救之得矣石虎遣验幽州云尔日火从西门起西南有黒云来骤雨灭之雨亦颇有酒气石宣将杀石韬宣先到寺与澄同坐浮图一铃独鸣澄谓曰解铃音乎铃云胡子洛度宣变色曰是何言欤澄谬曰老胡为道不能山居无言重茵美服岂非洛度乎石韬后至澄熟视良久韬惧而问澄澄曰怪公血臭故相视耳石虎梦龙飞西南自天而落旦而问澄澄曰祸将作矣宜父子慈和深以慎之石虎引澄入东閤与其后杜氏问讯之澄曰胁下有贼不出十日自浮图以西此殿以东当有流血慎勿东也杜氏曰和尚耄邪何处有贼澄即易语云六情所受皆悉是贼老自应耄但使少者不昏即好耳遂便寓言不复彰的后二日石宣果害石韬于佛寺中欲因石虎临丧杀之虎以澄先诫故获免及宣被收澄諌石虎曰皆陛下之子也何为重祸邪陛下若含怒加慈者尚有六十余嵗如必诛之宣当为彗星下埽邺宫石虎不从后月余有一妖马髦尾皆有烧状入中阳门出显阳门东首东宫皆不得入走向东北俄尔不见澄闻而叹曰灾其及矣石虎大飨羣臣于太武前殿澄吟曰殿乎殿乎棘子成林将壊人衣石虎令发殿石下视之有棘生焉冉闵小字棘奴石虎造太武殿初成图画自古贤圣忠臣孝子烈士贞女皆变为胡状旬余头悉缩入肩中惟冠防髣髴微出石虎大恶之秘而不言也澄对之流涕乃自啓营墓于邺西紫陌还寺独语曰得三年乎自答不得又曰得二年一年百日一月乎自答不得遂无复言谓弟子法祚曰戊申嵗祸乱渐萌己酉嵗石氏当灭吾及其未乱当先従化矣卒于邺宫寺后有沙门从雍州来称见澄西入闗石虎掘而视之唯有一石而无尸石虎恶之曰石者朕也葬我而去吾将死矣因而遇疾眀年石虎死遂大乱麻襦者不知何许人也莫得其姓名石虎时在魏县市中乞丐恒着麻襦布裳故时人谓之麻襦言语卓越状如狂者乞得米谷不食輙散置大路云饲天马赵兴太守籍状収送诣石虎先是佛图澄谓石虎曰国东二百里某月日当送一非常人勿杀之也如期果至石虎与共语了无异言惟道陛下当终一柱殿下石虎不解送以诣澄麻襦谓澄曰昔在光和中防奄至今日酉戎受元命絶歴终有期金离消于壤邉荒不能遵驱除灵期迹莫已己之懿裔苖叶繁其来方积休期于何期永以欢之澄曰天廻运极否将不支九木水为难无可以术宁元哲虽存世莫能基必莫能基必頺久游阎浮利扰扰多此患行登凌云宇防于虚游间其所言人莫能晓石虎遣驿马送还本县既出城请歩云我当有所过君至合口桥见待使人如言而驰至桥麻襦已先至后慕容儁投石虎尸于漳水倚桥柱不流时人以为一柱殿下即此谓也及元帝嗣位江左亦以为天马之应单道开敦煌人也常衣麤褐或赠以缯服皆不着不畏寒暑昼夜不卧常服细石子一吞数枚日一服或多或少好山居而山树诸神见异形试之初无惧色石虎时从西平来一日行七百里其一沙弥年十四行亦及之至秦州表送到邺石虎令佛图澄与语不能屈也初止邺城西沙门法綝祠中后徙临漳昭徳寺于房内造重閤髙八九尺于上编管为禅室坐其中石虎资给甚厚道开皆以施人人或来谘问者道开都不答日服镇守药数丸大如梧子药有松蜜姜桂茯苓之气时复饮茶苏一二升而已自云能疗目疾就疗者颇验视其行动状若有神佛图澄曰此道士观国兴衰若去者当有大乱及石虎末道开南渡许昌寻而邺中大乱升平三年至京师后至南海入罗浮山独处茅茨萧然物外年百余嵗卒于山舍敕弟子以尸置石穴中弟子乃移入石室陈郡袁宏为南海太守与弟頴叔及沙门支法防共登罗浮山至石室口见道开形骸如生香火瓦器犹存宏曰法师业行殊羣正当如蝉蜕耳乃为之赞云黄字始长魏郡斥邱人也父沈善天文秘术从父受业精妙逾深兼博览经史尤眀礼易性忠勤非礼不动永嘉之乱与勃海髙瞻避地幽州説瞻曰王浚昏暴终必无成宜思去就以图久安慕容廆法政修眀虚懐引纳且防言真人出东北傥或是乎宜相与归之同建事业瞻不从乃率宗族归廆廆待以客礼引为参军军国之务动輙谘之指説成败事皆如言廆常曰黄参军孤之仲翔也及皝嗣位迁左常侍领史官甚重之石虎攻皝皝将走辽东曰贼有败气无可忧也不过二日必当奔溃宜严勒士马为追击之备皝曰今寇盛如此卿言必走孤未敢信曰殿下言盛者人事耳臣言必走者天时也胡足为疑及期石虎果退皝益竒之及慕容儁即王位迁从事中郎儁闻冉闵乱将图中原访之于劝行儁从之及僭号署为进谋将军太史令闗内侯寻加奉车都尉西海太守领太史令开阳亭侯又封平舒县五等伯常从左右谘决大事灵台令许敦害其宠謟事慕容评设异议以毁之乃以为太史灵台诸署统加给事中待敦弥厚不以毁已易心慕容暐败以老归家叹曰燕必中兴其在吴王恨吾年过不见耳年九十七卒卒后三年伪吴王慕容垂兴焉索紞字叔彻敦煌人也少游京师受业大学博综经籍遂为通儒眀隂阳天文善术数占候司徒辟除郎中知中国将乱避世而归乡人就占者如市紞曰攻乎异端戒在害己无为多事多事多患遂诡言虚説无验乃止唯以占梦为无悔吝乃不逆问者孝防令狐防梦立冰上与冰下人语紞曰冰上为阳冰下为隂隂阳事也士如归妻迨冰未泮婚姻事也君在冰上与冰下人语为阳语隂媒介事也君当为人作媒冰泮而婚成防曰老夫耄矣不为媒也会太守田豹因防为子求乡人张公徴女仲春而成婚焉郡主簿张宅梦走马上山还绕舍三周但见松栢不知门处紞曰马属离离为火火祸也人上山为防字但见松栢墓门象也不知门处为无门也三周三朞也后三年必有大祸宅果以谋反伏诛索充初梦天上有二棺落于充前紞曰棺者职也当有京师贵人举君二官者频再迁俄而司徒王戎书属太守使举充太守先署充功曹而举孝防充后梦见一虏脱上衣来诣充紞曰虏去上中下半男字夷狄隂类君妇当生男终如其言宋桷梦内中有一人着赤衣桷手把两杖极打之紞曰内中有人肉字也肉色赤也两杖箸象也极打之饱肉食也俄而亦验焉黄平问紞曰我昨梦舍中马舞数十人向马拍手此何祥也紞曰马者火也舞为火起向马拍手救火人也平未归而火作索绥梦东方有二角书诣绥大角朽败小角有题韦囊角佩一在前一在后紞曰大角朽败腐棺木小角有题题所诣一在前前防也一在后后背也当有凶背之问时绥父在东居三日而凶问至郡功曹张邈尝奉使诣州夜梦狼啖一脚紞曰脚肉被啖为却字会东虏反遂不行凡所占无不验太守隂澹从求占书紞曰昔入太学因一父老为主人其人无不知又匿姓名有似者紞因从父老问占梦之术审测而説实无书也澹命为西閤祭酒紞辞曰少无山林之操游学京师交结时贵希申鄙艺防中国不靖欲养志终年老亦至矣不求闻达又少不习勤老无吏干蒙汜之年弗敢闻命澹以束帛礼之月致羊酒年七十五卒于家
　　孟钦洛阳人也有左慈刘根之术百姓惑而赴之苻坚召诣长安恶其惑众命苻融诛之俄而钦至融留之遂大防羣寮酒酣目左右收钦钦化为旋风飞出第外顷之有告在城东者融遣骑追之垂及忽然已逺或有兵众距战或前有溪涧骑不得过遂不知所在坚末复见于青州苻朗寻之入于海岛
　　王嘉字子年陇西安阳人也轻举止丑形貌外若不足而聪睿内眀滑稽好语笑不食五谷不衣美丽清虚服气不与世人交游于东阳谷凿崖穴居弟子受业者数百人亦皆穴处石虎之末弃其徒众至长安潜于终南山结庵庐而止门人闻而复随之又迁于倒兽山苻坚累徴不至公侯以下咸躬往参诣好尚之士无不宗师之问其当世者皆随问而对好为譬喻状如戏调言未然之事辞如防记当时尠能晓之事过皆验坚将南征遣使者问之嘉曰金刚火彊乃乗使者马正衣冠徐徐东行数百歩而防马驰反脱衣服弃冠履而归下马踞牀一无所言使者还告坚不悟复遣问之曰吾世祚云何嘉曰未央咸以为吉眀年癸未败于淮南所谓未年而有殃也人之者至心则见之不至心则形不见衣服在架履杖犹存或欲取其衣者终不及企而取之衣架逾髙而屋亦不大履杖诸物亦如之姚苌之入长安礼嘉如苻坚故事逼以自随每事谘之苌既与苻登相持谓嘉曰吾得杀苻登定天下否嘉曰畧得之苌怒曰得当云得何畧之有遂斩之先此释道安谓嘉曰世故方殷可以行矣嘉答曰卿其先行吾负债未果去俄而道安亡至是嘉戮死所谓负债者也苻登闻嘉死设坛哭之赠太师諡曰文及苌死苌子兴字子畧方杀登畧得之谓也嘉之死日人有陇上见之其所造牵三歌防事过皆验累世犹传之又着拾遗録十卷其记事多诡异今行于世
　　僧渉者西域人也不知何姓少为沙门苻坚时入长安虚静服气不食五谷日能行五百里言未然之事验若指掌能以秘呪下神龙每旱坚常使之呪龙请雨俄而龙下鉢中天輙大雨坚及羣臣亲就鉢观之卒于长安后大旱移时坚叹曰渉公若在岂忧此乎
　　郭黁西平人少眀式易仕郡主簿张天锡末年苻氏每有西伐之问太守赵凝使黁筮之黁曰若郡内二月十五日失囚者东军当至凉祚必终凝乃申约属县至十五日鲜卑折掘送马于凝凝怒其非骏幽之内廐鲜卑惧而夜遁凝以告黁黁曰是也国家将亡不可复振苻坚末当阳门震刺史梁熙问黁曰其祥安在黁曰为四夷之事也当有外国二王来朝主上一当反国一死此城嵗余而鄯善及前部王朝于苻坚西归鄯善王死于姑臧吕光之王河西也西海太守王桢叛黁劝光袭之光之左丞吕寳曰千里袭人自昔所难况王者之师天下所闻何可侥幸以邀成功黁不可从误人大事黁曰若其不防黁自伏鈇之诛如其克也左丞为无谋矣光从而克之光比之京管常参帏幄宻谋光将伐乞伏干归黁諌曰今太白未出不宜行师往必无功终当覆败太史令贾曜以为必有秦陇之地及克金城光使曜诘黁黁宻谓光日昨有流星东坠当有伏尸死将虽得此城忧在不守正月上旬河氷将解若不早渡恐有大变后二日而败问至光引军渡河讫冰泮时人服其神验光以黁为散骑常侍太常黁后以光年老知其将败遂与光仆射王祥起兵作乱百姓闻黁起兵咸以圣人起事事无不成故相率从之如不及黁以为代吕者王乃推王乞基为主后吕隆降姚兴兴以王尚为凉州刺史终如黁言黁之与光相持也逃人称吕统病死黁曰未也光统之命尽在一时后统死三日而光死黁尝曰凉州谦光殿后当有索头鲜卑居之终于秃发傉檀沮渠防逊迭据姑臧黁性褊酷不为士庶所附战败奔乞伏干归干归败入姚兴黁以灭姚者晋遂将妻子南奔为追兵所杀
　　鸠摩罗什天竺人也世为国相父鸠摩罗炎聪懿有大节将嗣相位乃辞避出家东度葱领龟兹王闻其名郊迎之请为国师王有妹年二十才悟眀敏诸国交聘并不许及见炎心欲当之王遂逼以妻焉既而罗什在胎其母慧解倍常及年七嵗母遂与俱出家罗什从师受经日诵千偈偈有三十二字凡三万二千言义亦自通年十二其母携到沙勒国王甚重之遂停沙勒一年博览五眀诸论及隂阳星算莫不毕尽妙达吉防言若符契为性率达不拘小检修行者颇共疑之然罗什自得于心未尝介意専以大乗为化诸学者咸共师焉年二十龟兹王迎之还国广説诸经四逺学徒莫之能抗有顷罗什母辞龟兹王往天竺留罗什住谓之曰方等深教不可思议传之东土惟尔之力但于汝无利其可如何罗什曰必使大化流传虽苦而无恨母至天竺道成进登第三果西域诸国咸伏罗什神隽每至讲説诸王皆长跪坐侧令罗什践而登焉苻坚闻之宻有迎罗什之意防太史奏云有星见外国分野当有大智入辅中国坚曰朕闻西域有鸠摩罗什将非此邪乃遣骁骑将军吕光等率兵七万西伐龟兹谓光曰若获罗什即驰驿送之光军未至罗什谓龟兹王白纯曰国运衰矣当有勍敌从日下来宜恭承之勿抗其锋白纯不从出兵距战光遂破之乃获罗什光见其年齿尚少以凡人戏之彊妻以龟兹王女罗什距而不受辞甚苦至光曰道士之操不逾先父何所固辞乃饮以醇酒同闭宻室罗什被逼遂妻之光还中路置军于山下将士已休罗什曰在此必狼狈宜徙军陇上光不纳至夜果大雨洪潦暴起水深数丈死者数千人光宻异之光欲留王西国罗什谓光曰此防亡之地不宜淹留中路自有福地可居光还至凉州闻苻坚已为姚苌所害于是窃号河右属姑臧大风罗什曰不祥之风当有奸叛然不劳自定也俄而有叛者寻皆殄灭沮渠防逊先推建康太守叚业为主光遣其子纂率众讨之时论谓业等乌合纂有威声势必全尅光以访罗什答曰此行未见其利既而纂败于合黎俄又郭黁起兵纂弃大军轻还复为黁所败仅以身免中书监张资病光博营救疗有外国道人罗义云能差资病光喜给赐甚重罗什知义诳诈告资曰义不能为益徒烦费耳冥运虽隠可以事试也乃以五色丝作绳结之烧为灰末投水中云灰若出水还成绳者病不可愈湏臾灰聚浮出复为绳义疗果无效少日资亡顷之光死纂立有猪生子一身三头龙出东厢井中于殿前蟠卧比旦失之纂以为美瑞号其殿为龙翔殿俄而有黒龙升于当阳九宫门纂改九宫门为龙兴门罗什曰比日潜龙出游豕妖表异龙者隂类出入有时而今屡见则为灾眚必有下人谋上之变宜尅已脩徳以答天戒纂不纳后果为吕超所杀罗什之在凉州积年吕光父子既不道故蕴其深解无所宣化姚兴遣姚硕徳西伐破吕隆乃迎罗什待以国师之礼仍使入西眀閤及逍遥园译出众经罗什多所暗诵无不究其义防既览旧经多有纰缪于是兴使沙门僧叡僧肇等八百余人传受其防更出经论凡三百余卷沙门慧叡才识髙眀常随罗什传写罗什每为慧叡论西方辞体商畧同异云天竺国俗甚重文制其宫商体韵以入管弦为善凡觐国王必有赞徳经中偈颂皆其式也罗什雅好大乗志在敷演常叹曰吾若着笔作大乗阿毗昙非迦旃子比也今深识者既寡将何所论唯为姚兴着实相论二卷兴奉之若神尝讲经于草堂寺兴及朝臣大徳沙门千有余人肃容观听罗什忽下髙座谓兴曰有二小児登吾肩欲鄣湏妇人兴乃召宫女进之一交而生二子焉兴尝谓罗什曰大师聪眀超悟天下莫二何可使法种少嗣送以伎女十人逼之令受尔后不住僧坊别立解舍诸僧多效之罗什乃聚针盈鉢引诸僧谓之曰若能见效食此者乃可畜室耳因举匕进针与常食不别诸僧愧服乃止杯渡比邱在彭城闻罗什在长安叹曰吾与此子戏别三百余年相见杳然未期迟有遇于来生耳罗什未终少日觉四大不悆乃口出三蕃神呪令外国弟子诵之以自救未及致力转觉危殆于是力疾与众僧告别曰因法相遇殊未尽心方复后世恻怆可言死于长安姚兴于逍遥园依外国法以火焚尸薪灭形碎唯舌不烂
　　沙门昙霍者不知何许人也秃发傉檀时从河南来持一锡杖令人跪曰此是波若眼奉之可以得道时人咸异之或遗以衣服受而投之于河后日以还本主衣无所汚行歩如风云言人死生贵贱无毫厘之差人或蔵其锡杖昙霍大哭数声闭目湏臾起而取之咸竒其神异莫能测也每谓傉檀曰若能安坐无为则天下可定祚允克昌如其穷兵好杀祸将及已傉檀不能从傉檀女病甚请救疗昙霍曰人之死生自有定期圣人亦不能转祸为福昙霍安能延命邪正可知早晚耳傉檀固请之时后宫门闭昙霍曰急开后门及开门则生不及则死傉檀命开之不及而死后兵乱不知所在也台产字国儁上洛人汉侍中崇之后也少専京氏易善图防秘纬天文洛书风角星算六日七分之学尤善望气占候推歩之术居商洛南山兼善经学泛情教授不交当世刘曜时灾异特甚命公卿各举博识直言之士一人其大司空刘均举产曜亲临东堂遣中黄门防问之产极言其故曜览而嘉之引见访以政事产流涕歔欷具陈灾变之祸政化之阙辞甚恳至曜改容礼之署为博士祭酒谏议大夫领太史令至眀年而其言皆验曜弥重之转大中大夫嵗中三迁歴位尚书光禄大夫太子少师位特进金章紫绶爵闗中侯
　　宋
　　徐文伯字徳秀东海人濮阳太守熙之曽孙也熙好黄老于秦望山有道士过求饮留一瓠与之曰君子孙宜以道术救世当得二千石熙开之乃扁鹊镜经一卷因精心学之遂名震海内生子秋夫弥工其术仕至射阳令尝夜有鬼呻吟声甚凄怆秋夫问何湏答言姓某家在东阳患腰痛死虽为鬼痛犹难忍请疗之秋夫曰云何厝法鬼请为刍人案孔穴针之秋夫如其言为灸四处又针肩井三处设祭埋之眀日见一人谢恩忽然不见当世服其通灵秋夫生道度叔向皆能精其业道度有脚疾不能行文帝令乗小舆入殿为诸皇子疗疾无不絶验仕至兰陵太守文帝常云天下有五絶而皆出钱塘谓杜道鞠弹碁范悦时褚欣逺模书褚允围碁徐道度疗疾也道度生文伯叔向生嗣伯文伯亦精其业兼有学行性倜傥不屈意于公卿不以医术自业吴郡张融谓文伯嗣伯曰昔王微嵇叔夜并学而不能殷仲堪之徒故所不论得之者由神眀洞彻然后可至故非吾徒所及且褚侍中澄虽富贵亦能救疗人疾卿此便成不达答曰唯达者知此可崇不达者多以为深累既鄙之何能不耻之文伯为効与嗣伯相埓孝武路太后病众医不识文伯诊之曰此石博水肠耳乃为水剂消石汤病即愈除鄱阳王常侍遗以千金旬日恩遇隆重眀帝宫人患腰痛牵心每至发輙气欲絶众医以为肉症文伯曰此发症也以油投之即吐得一物如发稍引之长三尺头已成蛇能动遂挂门上滴尽乃一发而已病即差后废帝出乐游苑门逢一妇人有娠帝亦善医诊之曰此腹是女也问文伯文伯曰腹有两子一男一女男左边青黒形小于女帝性急便欲使剖文伯恻然曰若以刀斧恐其变易请针之胎自落便写足太隂补手阳眀胎便应针而落两儿相续出果如其言子防亦传家业尤工诊察位奉朝请能清言多为贵游所善事母孝谨母终毁瘠防至自灭俄而兄亡扶杖临丧抚膺一恸遂以哀卒嗣伯字叔绍亦有孝行善清言位正员郎诸府佐弥为临川王映所重时直閤将军房伯玉服五石散十许剂无益更患冷夏日常复衣嗣伯为诊之曰卿伏热应湏以水发之非冬月不可至十一月冰雪大盛令二人夹捉伯玉解衣坐于石上取冷水从头浇之尽二十斛伯玉口噤气絶家人啼哭请止嗣伯遣人执杖防閤敢有谏者挝之又尽水百斛伯玉始能动而见背上彭彭有气俄而起坐曰热不可忍乞冷饮嗣伯以水与之一饮一升病即差自尔恒发热冬月犹着单裈衫体更肥壮常有妪患滞冷积年不差嗣伯为诊之曰此尸注也当以死人枕煮服之乃愈于是往古冢中取枕枕已一边腐缺服之即差后秣陵人张景年十五患腹胀面黄众医不能疗以问嗣伯嗣伯曰此石蚘耳极难疗当取死人枕煮服之依语煮枕以汤投下得大利有蚘虫头坚如石者五六升病即差后沈僧翼患眼痛又多见鬼物以问嗣伯嗣伯曰邪气入肝可覔死人枕煮服之竟可埋枕于故处如其言又愈王晏知而问之曰三病不同而皆用死人枕而俱差何也答曰尸注者鬼气也伏而未起故令人沈滞得死人枕投之魂气飞越不复附体故尸注可差石蚘者久蚘也医疗既僻蚘虫转坚世间药不能遣所以湏鬼物驱之然后可散故令煮死人枕服之夫邪气入肝故使眼痛而见魍魉应湏邪物以钩之故用死人枕也气因枕而去故令埋于冢间也又春月出南篱间戏闻笡屋有呻吟声嗣伯曰此病甚重更一二日不疗必死乃往视之见一老姥称体痛而处处有黑无数嗣伯还煮斗余汤送令服之服讫痛势愈甚跳投牀者无数湏臾所处皆拔出钉长寸许以膏涂诸疮口三日而复云此名钉疽也时又有薛伯宗善徙痈疽有公孙泰者患背伯宗为气封之徙置斋前栁树上眀旦痈消树便起一瘤如拳大稍稍长二十余日瘤大脓烂出黄赤汁斗余树为之痿损
　　梁
　　释寳志者不知何许人有于宋泰始中见之出入钟山往来都邑年已五六十矣齐宋之间稍显灵迹被发徒跣语嘿不伦或被锦袍饮啖同于凡俗恒以镜铜剪刀镊属挂杖负之而趍或从人徴索酒肴或累日不食豫言未兆识他心智一日中分身易所逺近惊赴所居噂齐武帝忿其惑众收付建康狱旦日咸见游行市里既而检校犹在狱中其夜又语狱吏曰门外有两舆食金鉢盛饭汝可取之果是文恵太子及竟陵王子良所供养县令吕文显以啓武帝乃迎入华林园少时忽着三布帽亦不知于何得之俄而武帝崩文恵太子豫章王相继薨齐亦于此季矣灵和寺沙门释寳亮欲以衲被遗之未及有言寳志忽来牵被而去蔡仲熊尝问仕何所至了自不答直解杖头左索绳掷与之莫之能解仲熊后至尚书左丞方知言验永眀中住东宫后堂从平旦门中出入末年忽云门上血汚衣褰裳走过至郁林见害梁以犊车载尸出自此门舍故阉人徐龙驹宅而帝颈血流于门限焉梁武帝尤深敬事常问年祚逺近答曰元嘉元嘉帝欣然以为享祚倍宋文之年寳志虽剃须发而常冠帽下裙纳袍故俗呼为志公好为防记所谓志公符是也髙丽闻之遣使赍锦帽供养天监十三年卒将死忽移金刚像出置户外语人云菩萨当去旬日无疾而终先是琅邪王筠至庄严寺寳志遇之与交言欢饮至亡敕命筠为碑盖先觉也




　　通志卷一百八十二
&lt;史部,别史类,通志&gt;
　　钦定四库全书
　　通志卷一百八十三
　　宋　右　廸　功　郎　郑　樵　渔　仲　撰
　　艺术传
　　后魏
　　鼂崇【弟懿】张渊【徐路　高崇祖　孙僧化】殷绍　王早　耿元刘灵助【沙门灵逺】李顺兴【檀□师】顔恶头　周澹　李脩【父亮】徐謇【从孙之才】玉显　崔彧【子景哲　景哲子冏】蒋少游
　　北齐
　　由吾道禜　王春　信都芳　宋景业　许遵【麴绍】呉遵世　赵辅和　皇甫玉　觧法选　魏宁綦母懐文　张子信　陆法和　马嗣明
　　后周
　　蒋升　强练　姚僧坦　褚该
　　隋
　　庾季才【子质】卢太翼　耿询　来和　萧吉　杨伯丑　临孝恭　刘祐　张胄元　许智藏　万寳常　何稠
　　后魏
　　鼂崇字子业辽东襄平人也善天文术数为慕容垂太史郎从慕容寳败于参合为道武所获从平中原拜太史令诏崇造浑仪迁中书侍郎令如故天兴五年月晕左角崇奏占为角虫将死帝既克姚平于柴壁以崇言之徴遂命诸军焚车而反牛果大疫舆驾所乗巨犗数百头亦同日毙于路侧自余首尾相继是歳天下牛死者十七八麋鹿亦多死崇弟懿明辩而才不及崇以善北人语为黄门侍郎懿好矜容仪被服僭度言音类帝左右每闻其声莫不惊悚帝知而恶之后其家奴告崇懿叛招引姚兴及兴寇平阳帝以奴言为实执崇兄弟并赐死
　　张渊不知何许人也明占候自云尝事苻坚坚欲征晋渊劝不行坚不从果败又仕姚兴为灵台令姚灭入赫连昌昌复以渊及徐辩对为太史令统万平渊辩俱见获以渊为太史令神防二年将讨蠕蠕渊辩皆谓不宜行与崔浩争于太武前渊专守常占而不能钩深致远故不及浩后为骠骑军谋祭酒着观象赋其言星文甚备文多不载又明元时有容城令徐路善占候坐系冀州狱别驾崔隆宗就禁慰问之路曰昨夜驿马星流计赦须臾应至隆宗先信之遂遣人出城候焉俄而赦至又道武明元时太史令王亮苏垣太武时破和龙得冯太史令闵盛孝文时太史赵樊生并知天文后太史令赵胜赵翼赵洪庆胡世荣胡法通等二族世业天文又永安中诏以恒州人高崇祖善天文每占吉凶有验特除中散大夫永熈中诏通直散骑常侍孙僧化与太史胡世荣太史令张宠赵洪庆及中书舍人孙子良等在门下外省校比天文书集甘石二家星经及汉魏以来二十三家经占集五十五卷后集诸家撮要前后所上杂占以类相从日月五星二十八宿中外宫及图合为七十五卷僧化东莞人也识星分案文占以言灾异时有所中普泰中尔朱兆恶其多言遂系于廷尉免官永熈中孝武帝召僧化与中散大夫孙安都共撰兵法未就而帝入闗遂罢元象中死于晋阳
　　殷绍长乐人也逹九章七曜太武时为算生博士给事东宫西曹太安四年上四序堪舆表言以姚氏之时行学伊川遇游遁大儒成公兴从求九章要术兴字广明自云胶东人也山居隠迹希在人间兴将臣到阳翟九崖岩沙门释昙景间兴即北还臣独留住依止景所求请九章景复将臣向长广东山就道人法穆法穆时共景为臣开述九章数家杂要复以先师和公所注黄帝四序经文三十六卷合有三百二十四章专説天地隂阳之本其第一孟序九卷八十一章説隂阳配合之原第二仲序九卷八十一章觧四时气王休杀吉凶第三叔序九卷八十一章明日月辰宿交防相生为表里第四季序九卷八十一章具释六甲刑祸福徳以此经文传授于臣山神禁严不得赍出寻究经年粗举纲要山居崄难无以自供不堪窘迫心生懈怠以甲寅之年日维鹑火感物怀归自尔至今二十五载臣前在东宫以状奏闻奉被景穆皇帝圣诏敕臣撰録集其要最仰奉明防谨审先所见四序经文抄撮要略当世所湏吉凶举动集成一卷上至天子下及庶人贵贱等级尊卑差别吉凶所用罔不毕备未及内呈先帝晏驾依先撰録谨以上闻其四序堪舆遂大行于世其从子玖亦以学术著名
　　王早勃海南皮人也明隂阳九宫及兵法善风角明元时防乱之后有人诣早求问胜术早为设法令各无咎由是州里称之时有东莞郑氏执得讐人赵氏尅明晨防宗族当就墓所刑之赵氏求救于早早为占候并授以一符曰君今且还选取七人令一人为行主者佩此符于鸡鸣时伏在仇家宅东南二里平旦当有十人相随向西北行中有七人乗黑牛一黑牛最在前一黑牛应第七但捉取第七者还事必无他赵氏从之果如其言乃是郑氏男五父也诸子并为其族所宗敬故和觧二家赵氏竟免后早与客清晨立于门内遇有卒风振树早语客曰依法当有千里外急使日中时有两匹马一白一赤从西南来至即取我逼我不听与妻子别语讫便入召家人隣里辞别仍沐浴带书囊日中出门候使如期果有马一白一赤从州而至即促早上马遂诣行宫时太武围凉州未防故许彦荐之早彦师也及至诏问何时当克此城早对曰陛下但移据西北角三日内必克帝从之如期而克舆驾还都久不雨帝问早早曰今日申时必大雨比至未犹无片云帝召早诘之早曰愿更少时至申时云四合遂大雨滂沲早苦以疾辞乞归乡里诏许之遂终于家或言许彦以其术胜恐终妨已谲令归之耳
　　耿元钜鹿宋子人也善卜占有客叩门元在室已知其姓字并所赍持及来问之意其所卜筮十中八九别有林占时或传之而性不和俗时有王公欲求其筮者元则拒而不许每云今既贵矣何所求而复卜也欲望意外乎代京法禁严切王公闻之莫不惊悚而退故元多见憎忿不为贵胜所亲官止钜鹿太守
　　刘灵助燕郡人也师事范阳刘弁而麤踈无頼或时负贩或复刼盗卖术于市后事尔朱荣荣信卜筮灵助所占屡中遂被亲待为荣府功曹参军建义初荣于河隂害王公卿士时奉车都尉卢道防兄弟亦相率朝行宫灵助以其州里卫防之由是朝士与诸卢相随免害者数十人荣入京师超拜光禄大夫封长子县公从上党王元天穆讨邢杲元颢入洛天穆度河会尔朱荣于太行及将攻河内令灵助筮之灵助曰未时必克时已向中士众疲怠灵助曰时将至矣荣鼓之即便克防及至北中荣攻城不获以时盛暑议欲且还以待秋凉荘帝诏灵助筮之灵助曰必破十八九问果如言车驾还宫进爵燕郡公赠其父僧安为幽州刺史寻兼尚书左仆射慰劳幽州流人北还与都督侯深等讨葛荣余党韩娄灭之于蓟仍厘州务又为幽并营安四州行台及尔朱荣死荘帝幽崩灵助本寒微一朝至此自谓方术堪能动众又以尔朱有诛灭之兆遂自号燕王大行台为荘帝举义兵驯养大鸟称为已瑞妄説图防言刘氏当王又云欲知避世入鸟村遂刻氊为人象书桃木为符书作诡道厌祝法人多信之时西河人纥豆陵步藩举兵逼晋阳尔朱兆频战不利故灵助唱言尔朱自然当灭不湏我兵由是幽瀛沧冀人悉从之从之者夜举火为号不举火者诸村共屠之普泰元年率众至博陵之安国城与叱列延庆侯深尔朱羽生等战战败被禽斩于定州传首洛阳支分其体初灵助每云三月末我必入定州尔朱亦必灭及将战灵助自筮卦不吉以手折蓍弃之地云此何知寻见禽果以三月入定州而齐神武以明年闰三月灭兆等于韩陵山永熈二年赠尚书左仆射开府仪同三司幽州刺史諡曰恭时又有沙门灵逺者不知何许人有道术尝言尔朱荣成败预知其时又言代魏者齐葛荣闻之故自号齐及齐神武至信都灵逺与勃海李嵩来谒神武待灵逺以殊礼问其天文人事对曰齐当兴东海出天子今王据勃海是齐地又太白与月并宜速用兵迟则不吉灵逺后罢道姓荆字次徳求之不知所在
　　李顺兴京兆杜陵人也年十余乍愚乍智时莫识之其言未来事时有中者盛冬单布衣跣行氷上及入洗浴略不患寒家尝为斋方食器用不周顺兴言昆明池中有大荷叶可取盛饼食其所居去池十数里日不移影顺兴负荷叶而归脚犹泥举坐惊异后稍出城市常冠道士冠人有忆者不过数日輙至其家号为李练好饮酒但不至醉贵贱并敬之得人所施輙散乞贫人萧寳夤反召顺兴问曰朕王可几年对曰为天子自有百年者十年者一年者百日者事由可知及寳夤败裁百日也有侯终徳者寳夤之党寳夤败后收集反者顺兴称其必败徳乃棒杀顺兴置城隍中顷之起活如初后贺防岳北征顺兴与魏收书上为毛鸿宾等九人姓名者悉放责还顺兴从后提一河东酒以绳系之于城巷牵行俄而蒲坂降又无何至太傅梁览家庭中卧以布衫倒覆身上后览于赵崔反通使东魏事泄被诛览以衣倒覆果如顺兴之形周文尝至温泉顺兴求乞温泉东间骊山下二亩地周文曰李练用此何为对曰有用未几至温汤遇患卒于其地初大统十三年顺兴谓周文曰可于沙苑北作一老君象靣向北作笑状周文讶曰何为答曰令笑破蠕蠕时甚惑未觧其意及蠕蠕国灭周文忆语遂作顺兴象于老君侧檀特师者名惠丰身为比邱不知何处人饮酒啖肉语嘿无常逆论来事后皆如言居于凉州宇文仲和为刺史请之至州内歴观廐库乃云何意畜他官马官物仲和怒不听住凉州未几仲和拒不受代朝廷令独孤信禽之仲和身死资财没官周文遣书召之檀特发至岐州会齐神武来冦玉壁檀特曰狗岂能至龙门也神武果不至龙门而还侯景未叛东魏之前忽捉一杖杖头刻为猕猴令其靣常向西日夜弄之又索一角弓牵挽之俄而景启降寻复背叛人皆以为验至大统十七年春初忽着一布防周文左右惊问之檀特曰汝亦着王亦着也至三月而文帝崩复取一白绢防着之左右复问之檀特云汝亦着王亦着也未几丞相夫人薨后又着白绢防左右复问之云汝亦着王亦着也寻而丞相第二儿武邑公薨其事验多如此也俄而疾死
　　顔恶头章武郡人也妙于易筮游州市观卜有妇人负囊粟来卜歴七人皆不中而彊索其粟恶头尤之卜者曰君若能中何不为卜恶头因筮之曰登高临下水泂泂唯闻人声不见形妇人曰姙身已七月矣向井上汲水忽闻胎声故卜恶头曰吉十月三十日有一男子诸卜者乃惊服曰是顔生邪相与具羊酒谢焉有人以三月十三日诣恶头求卜遇兑之履恶头占之曰君卜父父已亡当上天闻哭声忽复苏而有言其人曰父卧疾三年矣昨日鸡鸣时气尽举家大哭父忽惊寤云我死有三天人来迎欲升天闻哭声遂坠地恶头曰更三日当永去果如言人问其故恶头曰兑上天下土是今日庚辛本宫火故知卜父今三月土入墓又见宗庙爻发故知死变见生气故知苏兑为口主音声故知哭兑变为干干天也兑为言故知有言未化入戍为土三月土墓戍又是本宫鬼基末后三日至戍故知三日复死恶头又语人曰长乐王某年某月某日当为天子有人姓张闻其言数以寳物献之豫乞东益州刺史及期果为天子擢张用之恶头自言厄在彭城后游东都逢彭城王尔朱仲逺将伐齐神武于邺召恶头令筮恶头野生不知避忌高声言大恶仲逺怒其沮众斩之
　　周澹京兆鄠人也多方术尤善医药遂为太医令明元尝苦风头澹疗得愈由此位特进赐爵成徳侯神瑞二年京师饥朝议迁都于邺澹与博士祭酒崔浩进计言不可明元曰唯此二人与朕意同诏赐澹浩妾各一人卒諡曰恭
　　李脩字思祖本阳平馆陶人也父亮少学医术未能精究太武时奔宋又就沙门僧坦略尽其术针灸授药罔不有效徐兖间多所救恤亮大为听事以舍病人死者则就而棺殡亲徃吊视其仁厚若此累迁府参军督防本郡士门宿宦咸相交昵车马金帛酬赉无赀脩兄元孙随毕众敬赴平阳亦遵父业而不及以功拜奉朝请脩略与兄同晚入代京歴位中散令以功赐爵下蔡子迁给事中太和中常在禁内文明太后时有不豫脩侍针药多效赏赐累加车服第宅号为鲜丽集诸学士及工书者百余人在东宫撰诸药方百卷皆行于世先是咸阳公高允虽年且百歳而气力尚康孝文文明太后时令脩诊视之一旦奏言允脉竭气微大命无逮未几果亡后卒于太医令赠青州刺史
　　徐謇字成伯丹阳人也家本东莞与兄文伯等皆善医药謇因至青州慕容白矅平东阳获之送京师献文欲验其能置病人于幕中使謇隔而脉之深得病形兼知色候遂被宠遇为中散稍迁内行长文明太后时问经方而不及李脩之见任用謇合和药剂攻疗之验精妙于脩而性秘忌承奉不得其意虽贵为王公不为措疗也孝文还洛稍加眷待体小不平及所宠冯昭仪有病皆令处疗又除中散大夫转侍御师謇欲为孝文合金丹致延年法乃入居嵩高采营其物歴歳无所成遂罢二年上幸县瓠有疾大渐乃驰驿召謇令水路赴行所一日一夜行数百里至诊省有大验九月车驾次于汝滨乃大为謇设太官珍膳因集百官特坐謇于上席遍陈肴觞于前命左右宣謇救摄危笃振济之功宜加酬赉乃下诏襃美以謇为大鸿胪卿金乡县伯又赐钱绢杂物奴婢牛马事出丰厚皆经内呈诸亲王咸阳王禧等各有别赉并至千匹从行至邺上犹自发动謇日夕左右明年从诣马圈上疾势遂甚蹙蹙不怡每加切诮又欲加之鞭捶幸而获免帝崩后謇随梓宫还洛謇常有将饵及吞服道年垂八十而须发不白力未多衰正始元年以老为光禄大夫卒赠安东将军齐州刺史諡曰靖子践字景升袭爵位建兴太守文伯仕南齐位东莞泰山兰陵三郡太守子雄员外散骑侍郎医术为江左所称事并见南史雄子之才防而儁发五嵗诵孝经八嵗略通义防曾与从兄康造梁太子詹事汝南周舍宅听老子舍为设食乃戏之曰徐郎不用心思义而但事食乎之才答曰葢闻圣人虚其心而实其腹舍嗟赏之年十三召为太学生粗通礼易彭城刘孝绰河东裴子野呉郡张嵊等每共论周易及丧服仪酬应如响咸共叹曰此神童也孝绰又云徐郎鷰颔有班定逺之相陈郡袁昻领丹阳尹辟为主簿人务事宜皆被顾访郡廨遭火之才起望夜中不着衣披红眠帕出房映光为昂所见功曹白请免职昂重其才术仍特原之豫章王综出镇江都复除豫章王国左常侍又转综镇北主簿及综入魏三军散走之才退至吕梁桥断路絶遂为统军石茂孙所止综入魏旬月位至司空听综收敛僚属乃访知之才在彭泗启孝文帝云之才大善医术兼有机辩诏徴之才孝昌二年至洛敕居南馆礼遇甚优謇子践启求之才还宅之才药石多效又闚渉经史发言辩防朝贤竞相要引为之延誉武帝时封昌安县侯天平中齐神武徴赴晋阳常在内馆礼遇稍厚武定四年自散骑常侍转秘书监文宣作相普加黜陟杨愔以其南士不堪典掌功程且多陪从全废曹务转授金紫光禄大夫以魏收代之才甚怏怏不平之才少觧天文兼图防之学共馆客宋景业参校吉凶知午年必有革易因高徳正启之文宣闻而大悦时娄太后及勲贵臣咸云闗西既是勍敌恐其有挟天子令诸侯之辞不可先行禅代事之才独云千人逐兔一人得之诸人咸息湏定大业何容翻欲学人又援引证据备有条目文宣从之登阼后弥见亲密之才非唯医术自进亦为首唱禅代又戏谑滑稽言无不至于是大被狎昵寻除侍中封池阳县伯见文宣政令转严求出除赵州刺史竟不获述职犹为弄臣皇建二年除西兖州刺史未之官武明皇太后不豫之才疗之应手便愈孝昭赐防帛千叚锦四百疋之才既善医术虽有外授顷即徴还既博识多闻由是于方术尤妙大宁二年春武明太后又病之才弟之范为尚药典御敕令诊候内史皆令呼太后为石婆葢有俗忌故改名以厌制之之范出告之才曰童謡云周里跂求伽豹祠嫁石婆斩冢作媒人唯得一量紫綖靴今太后忽改名私所致怪之才曰跂求伽胡言去已豹祠嫁石婆岂有好事斩冢作媒人但令合葬自斩冢唯得紫綖靴者得至四月何者紫之为字此下系綖者熟当在四月之中之范问靴是何义之才曰靴者革旁化宁是久物至四月一日后果崩有人患脚跟痛诸医莫能识之才曰蛤精疾也由乗船入海垂脚水中疾者曰实曾如此之才为剖得蛤子二大如榆荚又有以骨为刀子把者五色班兰之才曰此人瘤也问得处云于古冢见髑髅额骨长数寸试削视有文理故用之其明悟多通如此天统四年累迁尚书左仆射俄除兖州刺史特给铙吹一部之才医术最高偏被命召武成酒色过度怳忽不恒曾病发自云初见空中有五色物稍近变成一羙妇人去地数丈亭亭而立食顷变为观世音之才云此色欲多太虚所致即处汤方服一剂便觉稍逺又服还变成五色物数剂汤疾竟愈帝每发动暂遣骑追之针药所加应时必效故频有端执之举入秋武成小定更不发动和士开欲依次转进以之才附籍兖州即是本属遂奏附除刺史以胡长仁为左仆射士开为右仆射及十月帝又病动语士开云浪用之才外任使我辛苦其月八日敕驿追之才帝以十日崩之才十一日方到既无所及复还赴州在职无所侵暴但不甚闲法理颇亦踈慢用舍自由五年冬后主徴之才寻左仆射阙之才曰自可复禹之绩武平元年重除尚书左仆射之才于和士开陆令萱母子曲尽卑狎二家若疾救防百端由是迁尚书令封西阳郡王祖珽执政除之才侍中太子太师之才恨曰子野沙汰我珽目疾故以师旷比之之才聪辩彊识有兼人之敏尤好剧谈体语公私言聚多相嘲戏郑道育常戏之才为师公之才曰既为汝师又为汝公在三之义顿居其两又嘲王昕姓云有言则近犬便狂加颈足而为马施角尾而成羊卢元明因戏之才云卿姓是未入人名是字之误之当为乏也即答云卿姓在上为虐在邱为虚生男则为虏配马则为驴又常与朝士出游遥望羣犬竞走诸人试令目之之才即应声云为是宋鹊为是韩卢为逐李斯东走为负帝女南徂李谐于广坐因称其父名曰卿嗜熊白生不之才曰平平耳又曰卿此言于理平不谐遽出避之道逢其甥高徳正徳正曰舅顔色何不悦谐告之故徳正径造坐席连索熊白之才谓坐者曰个人讳底众莫之应之才曰生不为人所知死不为人所讳此何足问唐邕白建方贵时人言云并州赫赫唐与白之才蔑之元日对邕为诸令史祝曰卿等位当作唐白又以小史好嚼笔故常执管就元文遥口曰借君齿其不逊如此歴事诸帝以戏狎得宠武成生齻牙问诸医尚药典御邓宣文以实对武成怒而挞之后以问之才拜贺曰此是智牙生智牙者聪明长寿武成悦而赏之为仆射时语人曰我在江东见徐勉作仆射朝士莫不佞之今我亦是徐仆射无一人佞我何由可活之才妻魏广阳王妹之才从文襄求得为妻和士开知之乃滛其妻之才遇见而避之退曰妨少年戏笑其纵之如此年八十卒赠司徒公録尚书事諡曰文明长子林字少卿太尉司马次子同卿太子庶子之才以其无学术每叹曰终恐同广陵散矣弟之范医术见知位太常卿特听袭之才爵西阳王入周授仪同大将军隋开皇中卒王显字世荣阳平乐平人也自言本东海郯人王朗之后裔也父安上少与李亮同师俱受医药而不及亮显少歴本州从事虽以医术自通而明敏有决断才用初文昭太后之懐宣武梦为日所逐化而为龙绕后后寤而惊悸遂成心疾文明太后敕徐謇及显等为后诊脉謇云是微风入藏宜进汤加针显言案三部脉非有心疾将是怀孕生男之象果如显言久之补侍御师宣武自幼有微疾显摄疗有效因稍防眄识又罢六辅之初显为领军于烈间通规防颇有宻功累迁廷尉卿仍在侍御营进御药出入禁内累迁御史中尉显前后居职所在著称纠折庶狱究其奸回出内惜慎忧国如家及领宪台多所弹劾百寮肃然又以中尉属官不悉称职讽求改革诏委改选务尽才能而显所举或有请属未皆得人于是众议喧哗声望致损后宣武诏显撰药方三十五卷班布天下以疗诸疾东宫建以为太子詹事委任甚厚上每幸东宫显常近侍出入禁中仍奉医药赏赐累加为立馆宇宠振当时以善疗功封卫国县伯及宣武崩明帝践阼显参奉玺防随从临哭微为忧惧显既防任遇兼为法官恃势使威为时所疾朝宰托以侍疗无效执之禁中诏削爵位徙朔州临执呼寃直閤伊盆生以刀镮撞其腋下伤中吐血至右卫府一宿死子晔尚书仪曹郎中惧走后被获拷掠百余宅没于官初显构会元景就刑南台及显之死在右卫府唯隔一巷相去数十歩世以为有报应之验始显布衣为诸生有沙门相显后当富贵诫其勿为吏为吏必败由是宣武时或欲令其兼摄吏部每殷勤辞避及宣武崩帝夜即位受玺防于仪须兼太尉及吏部仓卒百官不具以显兼吏部行事又显未败之前有妪卜相于市言人吉凶颇验时子晔已为郎闻之微服就妪问已终至何官妪言君今既有位矣不复更进当受父寃并如其语崔彧字文若清河东武城人也曾祖逞御史中丞祖祎父勲之大司马外兵郎赠通直郎彧与兄相如俱自宋入魏相如以才学知名早卒彧少逢隠沙门教以素问甲乙遂善医术中山王英子略尝病王显等不能疗彧针之抽针即愈后位冀州别驾性仁恕见疹者喜与疗之广教门生令多救疗其弟子清河赵约勃海郝文法之徒咸亦有名彧子景哲豪率亦以医术知名仕魏太中大夫司徒长史景哲子冏字法峻幼好学泛览经传多伎艺尤工相术为司空参军齐天保初为尚药典御歴高阳太守太子家令武平中为散骑常侍假仪同三司从幸晋阳尝谓中书侍郎李徳林曰比日看高相王以下文武官人相表俱尽其事口不忍言唯弟一人更应富贵当为他国不在本朝吾不及见也其精如此冏性防谨恭俭自修所得俸秩必分亲故终鸿胪卿临终诫其二子曰夫恭俭福之舆傲侈祸之机乗福舆者浸以康休蹈祸机者忽而倾覆汝其诫欤吾没后敛以时服祭无牢饩棺足周尸瘗不泄灵而已及卒长子修遵父命景哲弟景鳯字鸾叔位尚药典御
　　蒋少游乐安博昌人也慕容白曜之平东阳见俘入于平城充平齐户后配云中为兵性机巧颇能画刻有文思吟咏之际时有短篇遂留寄平城以佣写书为业而名犹在镇后被召为中书写书生与高聪俱依高允允并荐之与聪俱补中书博士自在中书恒庇于李冲兄弟子侄之门始北方不悉青州蒋族或谓少游本非人士又少游微因工艺自逹是以公私人望不至相重唯高允李冲曲为体练孝文文明太后尝因密宴谓百官曰本谓少游作师耳高允老公乃言其人士然犹骤被引命以规矩刻缋为务因此大防恩赐而位亦不迁陟也及诏尚书李冲与马诞游明根高闾等议定衣冠于禁中少游巧思令主其事亦访于刘昶二意相乖时致诤竞积六载乃成班赐百官冠服之成少游有効焉后于平城将营太庙太极殿遣少游乗传诣洛量凖魏晋基趾后为散骑侍郎副李彪使江南孝文修船乗以其多有思力除都水使者迁兼将作大匠仍领都水池湖泛戏舟檝之具及华林殿诏修旧增新改作金墉金楼皆所措意号为妍美虽有文藻而不得申其才用恒以剞劂绳尺碎剧怱怱徙倚园河城殿之侧识者为之叹慨而乃坦尔为己任不告疲耻又兼太常少卿都水如故卒赠龙骧将军青州刺史諡曰质有文集十卷余少游又为太极模范与董尔王遇等参建之皆未成而卒初文成时郭善明甚机巧北京宫殿多其制作孝文时青州刺史侯文和亦以巧闻为要舟水中立射滑稽多智辞说无端尤善浅俗委巷之语至可翫笑位乐陵济南二郡太守宣武孝明时豫州人柳俭殿中将军关文备郭安兴并机巧洛中制永宁寺九层佛图安兴为匠也始孝文时有范寗儿者善围碁曾与李彪使齐齐令江南上品王抗与寗儿制胜而还又有浮阳高光宗善摴蒱赵国李幼序洛阳邱何奴并工握槊此葢胡戏近入中国云胡王有弟一人遇罪将杀之弟从狱中为此戏以上之意言孤则易死也宣武以后大盛于时
　　北齐
　　由吾道荣琅邪沭阳人也少为道士入长白山泰山又游燕赵间闻晋阳有人大明法术乃寻之是人为人家佣力无名者久求访始得其人道家符水禁呪隂阳歴数天文药性无不通觧以道荣好尚乃悉授之歳余是人谓道荣云我本恒岳仙人有少罪过为天官所谪今限满将归卿宜送吾至汾水及至汾河遇水暴长桥坏船渡艰难是人乃临水禹歩以一符投水中流便絶俄顷水积将至天是人徐自沙石上渡唯道荣见其如是傍人咸云水如此长此人遂能浮过共惊异之如此法道荣所不得也道荣仍归本郡隠于琅邪山中辟谷饵松术茯苓求长生之秘又善洞视萧轨等之败于江南其日道荣言之如目见其后乡人从役得归者勘问败时形势与道荣所说符同寻为文宣追往晋阳道荣恒野宿不入逆旅至辽阳山中夜初马惊有猛兽去马止十余歩所追人及防援者并惊怖将走道荣徐以杖画地成火坑猛兽遽走道荣至晋阳文宣见之甚悦后归乡里隋开皇初备礼徴辟授上仪同三司谏议大夫沭阳县公从晋王平陈还苦辞归至乡卒年八十五又有张逺游者文宣时令与诸术士合九转金丹及成帝置之玉匣云我贪人间作乐不能飞上天待临死时取服王春河东安邑人也少精易占明隂阳风角神武引为馆客韩陵之战四靣受敌从寅至午三合三离将士皆惧神武将退军春叩马谏曰比至未时必当大防遽防其子诣军门为质若不胜请斩之贼果大败后从征讨恒令占卜其言多中位东徐州刺史赐爵安夷县公卒赠秦州刺史
　　信都芳字玉琳河间人也少学算术兼有巧思每精心研究或坠坑坎常语人云算歴元妙机巧精微我每一沉思不闻雷霆之声也其用心如此后为安丰王延明召入宾馆有江南人祖暅者先于边境被获在延明家旧明厯算而不为王所待芳谏王礼遇之暅后还留诸法授芳由是弥复精密延明家有羣书欲抄集五经算事为五经宗及古今乐事为乐书又聚浑天欹器地动铜乌漏刻候风诸巧事并图画为器凖并令芳算之会延明南奔芳乃自撰注后隠于并州乐平之东山太守慕容保乐闻而召之芳不得已而见焉于是保乐弟绍宗荐之于神武为馆客授中外府田曹参军芳性清俭质朴不与物和绍宗给其羸马不肯乗骑夜遣婢侍以试之芳忿呼殴击不听近已狷介自守无求于物后亦注重差勾股复撰史宗芳精专不已又多所闚渉丞相仓曹祖班谓芳曰律管吹灰术甚微妙絶来既久吾思所不至卿试思之芳留意十数日便报班云吾得之矣然终须河内葭莩灰祖对试之无验后得河内灰用术应节使飞余灰即不动也为时所重竟不行用故此法遂絶又着乐书遁甲经四术周髀宗其序曰汉成帝时学者问葢天扬雄曰葢哉未几也问浑天曰洛下闳为之鲜于妄人度之耿中丞象之几乎莫之息矣此言葢差而浑密也葢器测景而造用之日久不同于祖故云未几也浑器量天而作乾坤大象隠见难变故云几乎是时太史令尹咸穷研晷葢易古周法雄乃见之以为难也自昔周公定景王城至汉朝葢器一改焉浑天覆观以灵宪为文葢天仰观以周髀为法覆仰虽殊大归是一古之人制者所表天效元象芳以浑算精微术机万首故约本为之省要凡述二篇合六法名四术周髀宗又上党李业兴撰新厯自以为长于起故何承天祖冲之三家芳难业兴五十事又私撰厯书名曰灵宪厯算月频大频小食必以朔证据甚甄明每云何承天亦为此法而不能精灵宪若成必当百代无异议者书未成而卒
　　宋景业广宗人也明周易为隂阳纬候之学兼明厯数魏武定初任北平太守文宣作相在晋阳景业因高徳政上言易稽览图曰鼎五月圣人君天与延年齿东北水中庶人王高得之谨案东北水谓勃海也高得之明高氏得天下也时魏武定八年三月也高徳政徐之才并劝文宣应天受禅乃之邺至平城都诸大臣沮计将还贺拔仁等又云宋景业误王宜斩之以谢天下帝曰宋景业当为帝王师何可杀也还至并州文宣令景业筮遇干之鼎景业曰干君也天也易曰时乗六龙以御天鼎五月卦也宜以仲夏吉辰顺天受禅或曰隂阳书五月不可入官犯之卒于其位景业曰此乃大吉王为天子无复下期岂得不终于其位帝大悦天保初封长城县子受诏撰天保歴李广为之序
　　许遵高阳新城人也明易善筮兼晓天文风角占相逆刺其验若神神武引为馆客自言禄命不富贵不横死是以任性踈诞多所犯忤神武常容借之芒隂之役遵谓李业兴曰贼为水陈我为火陈水胜火我必败果如其言清河王岳以遵为开府记室岳后将救江陵遵曰此行必致后凶宜辞疾勿去岳曰势不免去正当与君同行遵曰遵好与生人相随不欲与死人同路岳彊给其马以行至都寻防三台初成文宣宴会尚书以上三日不出许惇妻李氏忧之以问遵遵曰明日当得三百疋绢李氏曰若然当奉三束遵曰不满十疋既而皆如言文宣无道日甚遵语人曰多折算来吾筮此狂夫何时得死于是布算满牀大言曰不出冬初我乃不见文宣以十月崩遵果以九月死子晖亦学术数遵谓曰汝聪明不及我不劳多学唯授以妇人产法豫言男女及产日无不中武成时以此数获赏焉又有荥阳麴绍者亦善占候景欲试之使与郭生俱卜二伏牛何者先起卜得火兆郭生曰赤牛先起绍曰青牛先起景问其故郭生曰火色赤故知赤牛先起绍曰火将然烟先起烟上色青故知青牛起既而如绍言
　　呉遵世字季绪勃海人也少学易入恒山忽见一老翁授之开心符遵世跪而吞之遂明占卜后出游京洛以卜筮知名魏孝武帝之将即位使之筮遇否之萃曰先否后喜帝曰喜在何时遵世曰刚决柔刚春末夏初也又筮遇明夷之贲曰初登于天后入于地若能敬始慎终不失法度无忧入地矣终如其言后文襄引为大将军府墨曹参军从游东山有云起恐雨废射戏使筮遇剥李业兴云坤上艮下剥艮为山山出云故知有雨遵世云坤为地土制水故知无雨文襄使崔暹书之云遵世若着赏绢十疋不着罚杖十业兴若着无赏不着罚杖十业兴曰同是着何独无赏文襄曰遵世着会我意故赏也须臾云散二人各受赏罚皇建中武成以丞相在邺下居守自致猜疑甚怀忧惧谋起兵每宿輙令遵世筮遵世云自有大庆由是不决俄而赵郡王等奉太后令以遗诏追武成更令筮之遵世云比已作十余卦其占自然有天下之徴及即位除中书舍人固辞老疾授中散大夫和士开封王妻元氏无子以侧室长孙为妃令遵世筮遵世云此卦偶与占同乃出其占书云元氏无子长孙为妃士开喜于妙中于是起呌而舞遵世着易林杂占百余卷后预尉迟迥乱死焉
　　赵辅和清都临漳人也少以明易善筮为神武馆客神武崩于晋阳葬有日矣文襄令文宣与呉遵世等择地频卜不吉又至一所筮遇革咸云凶辅和少年最在众人后进云革卦于天下人皆凶唯王家用之大吉革彖辞云汤武革命应天顺人文宣遽登车顾云以此地为定即义平陵也有人父为刺史得书云疾是人诣馆别托相知者筮遇泰筮者云此卦甚吉是人出后辅和谓筮者云泰干下坤上则父入土矣岂得言吉果凶问至有人父疾托辅和筮遇干之晋慰谕令去后告人云干之游魂干为天为父父变为魂而升于天能无死乎亦如其言太宁武平中筮后宫诞男女及时日多中遂至通直常侍入周亦为仪同隋开皇中卒
　　皇甫玉不知何许人也善相人文襄之自颍川归文宣从后玉于傍纵观谓人曰大将军不作物指文宣曰会道北垂鼻汉者及文宣即位试玉相术故以帛巾祙其眼使歴摸诸人至文宣曰此最大逹官于任城王曰当至丞相于常山长广二王并曰亦贵至石动桶曰此弄痴久至二供膳曰正得好饮食而已玉尝为高归彦相曰位极人臣但莫反归彦曰我何为反玉曰公有反骨孝昭赐赵郡王十死不问王喜曰皇甫玉相臣云当恶死今复何虑帝以玉輙为诸王相心不平之玉谓其妻曰殿上者不过二年妻以告舍人斛斯洪庆妻洪庆以启帝怒曰向妇女小儿评论万乗主敕召玉玉每照镜自言兵死及被召谓妻曰我今去不廻若过日午时当得活既至正中遂斩之文襄时有呉士双盲妙于声文襄歴试之闻刘桃枝声曰有所系属然当大富贵王侯将相多死其手譬如鹰犬为人所使闻赵道徳声曰亦系属人富贵翕赫不及前人闻侯吕芬声与道徳相似闻太原公声曰当为人主闻文襄声不动崔暹私掐之乃谬言亦国主也文襄以为我家羣奴犹极贵况吾身也又时有御史贾子儒能相人崔暹尝将子儒私视文襄子儒曰人有七尺之形不如一尺之靣一尺之靣不如一寸之眼大将军脸薄眄速非帝王相也竟如言齐代善相者有馆客赵琼其妇叔寄弓弓已转在人处尽知之时人疑其别有假托不然则姑布子卿不如也初魏正始前有沙门学相游怀朔举目见人皆有富贵之表以为必无此理燔其书而后皆如言乃知相法不虚也
　　觧法选河内人也少明相术又受易于权会筮亦颇工陈郡袁叔徳时以太子庶子出行博陵太守不愿之官以亲老言于执政杨愔愔语云既非正除寻当遣代叔徳意欲留尊累在京令法选占云不逾三年得代终不还也劝其尽家而行又为叔徳相云公邑邑终为吏部尚书鍳照人物后皆如言又频为和士开相中士开牒为开府行参军
　　魏宁钜鹿人也以善推禄命徴为馆客武成以已生年月托为异人问之宁曰极富贵今年入墓武成惊曰是我宁变辞曰若帝王自有法又有阳子术语人曰謡言卢十六雉十四犍子相头三十二且四八天之大数太上之祚恐不过此既而武成崩年三十二
　　綦毋怀文不知何许人也以道术事神武武定初神武与西师战于芒山时军中旗帜尽赤西军尽黑怀文曰赤火色黑水色水能灭火不宜以赤对黑土胜水宜改为黄神武遂改为赭黄所谓河阳幡者也怀文造宿铁刀其法烧生铁精以重柔铤数宿则成刚以柔铁为刀脊浴以五牲之溺淬以五牲之脂斩甲过三十札今襄国冶家所铸宿柔铤是其遗法作刀犹甚快利但不能顿截三十札也怀文又云广平郡南干子城是干将铸劔处其土可莹刀每云昔在晋阳为监馆馆中有一蠕蠕客同馆胡沙门指语怀文云此人别有异算术仍指庭中一枣树云令其布算子即知其实数乃试之并辩若干纯赤若干赤白相半于是剥数之唯少一子算者曰必不少但更撼之果落一实怀文位信州刺史又有孙正言谓人曰我昔闻曹普演有言高王诸儿阿保当为天子至高徳之承之当灭阿保谓天保也徳之谓徳昌也灭年号承光即承之矣
　　张子信河内人也颇渉文学少以医术知名恒隠白鹿山时出游京邑甚为魏收崔季舒所重大宁中徴为尚药典御武平初又以太中大夫徴之听其所志还山又善易筮及风角之术武卫奚永洛与子信对坐有鹊鸣庭树鬭而堕焉子信曰不善向夕当有风从西南来歴此树拂堂角则有口舌事今夜有人唤必不可徃虽勑亦以病辞子信去后果有风如其言是夜琅邪王五使切召永洛且云勑唤永洛欲起其妻苦留之称坠马腰折不堪动诘朝而难作子信齐亡卒
　　陆法和不知何许人也隠于江陵百里洲衣食居处一与戒行沙门同耆老自幼见之容色常定人莫能测也或谓出自嵩高遍游遐迩既入荆州汶阳郡高要县之紫石山无故舍所居山俄有蛮贼文道期之乱时人以为豫见萌兆及侯景始告降于梁法和谓南郡朱元英曰贫道共檀越击侯景去元英曰侯景为国立効师云击之何也法和曰正自如此及景度江法和时在青谿山元英往问曰景今围城其事云何法和曰凡人取果宜待熟时固问之曰亦克亦不克景遣将任约击梁湘东王于江陵法和乃诣湘东乞征约召诸蛮弟子八百人在江津二日便发湘东遣胡僧祐领千余人与同行法和登舰大笑曰无量兵马江陵多神祠人俗恒所祈祷自法和军出无复一验人以为神皆从行故也至赤沙湖与约相对法和乗轻船不介胄沿流而下去约军一里乃还谓将士曰聊观彼龙睡不动吾军之龙甚自踊跃即攻之若得彼明日当不损客主一人而破贼然有恶处遂纵火船而逆风不便法和执白羽扇麾风风即返约众皆见梁兵步于水上于是大溃皆投水约逃窜不知所之法和曰明日午时当得及期而未得人问之法和曰吾前于此洲水干时建一刹语檀越等此虽为刹实是贼标今何不向标下求贼也如其言果于水中见约抱刹仰头裁出鼻遂禽之约言求就师目前死法和曰檀越有相必不兵死且于王有縁决无他虑王于后当得檀越力耳湘东果释用为郡守及魏围江陵约以兵赴救力战焉法和既平约徃进见王僧辩于巴陵谓曰贫道已却侯景一臂其更何能为檀越宜即逐取乃还谓湘东王曰侯景自然平矣无足可虑蜀贼将至法和请守巫峡待之乃总诸军而往亲运石以填江三日水遂不流横之以铁鎻武陵王纪果遣蜀兵来至峡口势蹙进退不可王琳与法和经略一战而殄之军次白帝谓人曰诸葛孔明可谓为名将吾自见之此城旁有其埋弩箭镞一斛许因挿表令掘之如其言又尝至襄阳城北大树下画地方二尺令弟子掘之得一龟长尺半以杖叩之曰汝欲出不能得已数百歳不逢我者岂见天日乎为授三归龟乃入草初八叠山多恶疾人法和为采药疗之不过三服皆差即求为弟子山中多毒虫猛兽法和授其禁戒不复噬螫所泊江湖必于峯侧结表云此处放生渔者皆无所得才或少获輙有大风雷船人惧而放之风雨乃定晚虽将兵犹禁诸军渔捕有窃违者中夜猛兽必来欲噬之或亡其船防有小弟子戏截蛇头来诣法和法和曰汝何意杀因指以示之弟子乃见蛇头齚袴裆而不落法和使懴悔为蛇作功徳又有人以牛试刀一下而头断来诣法和法和曰有一断头牛就卿徴命殊急若不为作功徳一月内报至其人弗信少日果死法和又为人置宅图墓以避祸求福尝谓人曰勿系马于碓其人行过乡曲门侧有碓因系马于其柱入门中忆法和戒走出将觧之马已毙矣梁元帝以法和为都督郢州刺史封江乗县公法和不称臣其啓文朱印名上自称居士后称司徒梁元帝谓其仆射王襃曰我未尝有意用陆为三公而自称何也襃曰彼既以道术自命容是先知梁元以法和功业稍重遂就加司徒都督刺史如故部曲数千人通呼为弟子唯以道术为化不以法狱加人又列肆之所不立市丞牧佐之法无人领受但以空槛籥在道间上开一孔以受钱贾客店人随货多少计其估限自委槛中所掌之司夕方开取条其孔目输之于库又法和平常言若不出口时有所论则雄辩无敌然犹帯蛮音善为攻战具在江夏大聚兵舰欲袭襄阳而入武关梁元帝使止之法和曰法和是求佛之人尚不希释梵天王坐处岂规王位但于空王佛所与主上有香火因縁见主上应有报至故救援耳今既被疑是业定不可改也于是设供食具大防薄饼及魏举兵法和自郢入汉口将赴江陵梁元帝使人逆之曰此自能破贼师但镇郢州不湏动也法和乃还州垩其城门着麤白布衫袴布邪巾大绳束腰坐苇席终日乃脱之及闻梁元败灭复取前凶服着之哭泣受吊梁人入魏果见防饼焉法和始于百里洲造寿王寺既架佛殿更截梁柱曰后四十许年佛法当遭雷雹此寺幽僻可以免难及魏平荆州宫室焚尽总管欲发取寿王佛殿嫌其材短乃停后周氏灭佛法此寺隔在陈境故不及难天保六年春清河王岳进军临江法和举州来附文宣以法和为大都督十州诸军事太尉公西南大都督五州诸军事荆州刺史安湘郡公宋莅为郢州刺史官爵如故莅弟簉为散骑常侍仪同三司湘州刺史义兴县公梁将侯瑱来逼江夏诸军弃城而退法和与宋莅兄弟入朝文宣闻其有竒术虚心想见之备三公卤簿于城南十二里供帐以待之法和遥见邺城下马禹步辛术谓曰公既万里归诚主上虚心相待何作此术法和手持香鑪步从路车至于馆明日引见给通幰油络网车仗身百人诣阙通名不称官爵不称臣但云荆山居士文宣宴法和及其徒属于昭阳殿赐法和钱百万物万叚甲第一区田一百顷奴婢二百人生资什物称是宋莅千叚其余仪同刺史以下各有差法和所得奴婢尽免之曰各随縁去钱帛散施一日便尽以官所赐宅营佛寺自居一房与凡人无异三年间再为太尉世犹谓之居士无疾而告弟子死期至时烧香礼佛坐绳牀而终浴讫将殓尸小缩止三尺许文宣令开棺而视之空棺而已法和书其所居屋壁而涂之及剥落有文曰十年天子为尚可百日天子急如火周年天子递代坐又曰一母生三天两天共五年説者以为娄太后生三天子自孝昭即位至武成传位后主共五年焉法和在荆郢有少姬年可二十余自称越姥身披法服不肯嫁娶恒随法和东西或与其私通十有余年今者赐弃别更他淫有司考验并实越姥因尔改适生子数人
　　马嗣明河内野王人也少博综经方为人诊脉一年前知其生死邢邵唯一子大寳甚聪慧年十七八患伤寒嗣明为其诊脉退告杨愔云邢公子伤寒不疗自差然脉候不出一年便死觉之少晚不可复疗数日后杨邢并侍宴内殿文宣云邢子才儿大不恶我欲乞其随近一郡杨以年少未合剖符宴罢奏云马嗣明称大寳脉恶一年内恐死若其出郡医药难求遂寝大宝未期而卒杨愔患背肿嗣明以练石涂之便差因此大为杨愔所重作练石法以麤黄色石如鹅鸭卵大猛火烧令赤内淳醋中自有石屑落醋里频烧至石尽取石屑曝干捣下簁和醋以涂肿上无不愈武平中为通直散骑常侍针灸孔穴往往与明堂不同尝有一家二奴俱患身体遍青渐虚羸不能食访诸医无识者嗣明为灸两足趺上各三七壮便愈武平末从驾往晋阳至辽阳山中数处见牓云有人家女病若能差之者购钱十万又诸名医多寻牓至是人家问疾状俱不下手唯嗣明为之疗问其病由云曾以手持一麦穗即见一赤物长二尺许似蛇入其手指中因惊倒地即觉手臂疼肿月余日渐及半身胑节俱肿痛不可忍呻吟昼夜不絶嗣明即为处方令驰马徃都市药示其节度前后服十剂汤一剂散比嗣明明年从驾还此女平复如故嗣明艺术精妙多如是隋开皇中卒于太子药藏监然性自矜大轻诸医人自徐之才崔叔鸾以还俱为其所轻
　　后周
　　蒋升字凤起楚国平河人也少好天文元象之学文帝雅信待之魏大统三年东魏窦泰顿军潼关文帝出师马牧泽时西南有黄紫气抱日从未至酉文帝谓升曰此何祥也升曰西南未地主土土王四季秦分今大军既出喜气下临必有大庆于是与泰战禽之自后遂降河东克农破沙苑由此愈被亲礼九年高仲密以北豫州来附文帝欲遣兵援之升曰春王在东荧惑又在井鬼分行军非便文帝不从军至芒山不利而还太师贺拔胜怒曰蒋升罪合万死文帝曰蒋升固谏曰师出不利此败也孤自取之魏防帝元年以前后功授车骑大将军仪同三司封高城县子后除太中大夫以年老请致事诏许之加定州刺史卒于家
　　强练不知何许人也亦不知其名字先是李顺兴语黙不恒好言未然之事当时号为李练世人以强类之故亦呼为练焉容貌长壮有异于人神情敞怳莫之能测意欲有所説逢人輙言若值其不欲言纵苦加祈请不相酬答初闻其言畧不可觧事过后往往有验恒寄住诸佛寺好行人家兼歴造王公邸第所至人皆敬信之晋公防未诛前练曾手持一瓠到防第门外抵破曰瓠破子苦时柱国平高公侯伏龙恩深被任委强练至龙恩宅呼其妻元氏及其妾媵并婢仆等并令连席而坐诸人以逼夫人苦辞不肯强练曰汝等一例人耳何有贵贱遂逼就坐未几而防诛诸子并死龙恩亦伏法仍籍没其家建徳中每夜上街衢边树大哭释迦牟尼佛或至申旦如此者累月声甚哀苦俄而废佛道二教大象末又以一无底囊歴长安市肆告乞市人争以米麦遗之强练张囊受之随即漏之于地人或问之强练曰但欲使诸人见盛空耳至隋开皇初果移都于龙首山城遂空废后莫知其所终又有蜀郡衞元嵩者亦好言将来事葢江左寳志之流天和中遂着诗预论周隋废兴及唐家受命并有徴验尤不信释教尝上疏极论之姚僧垣字法衞呉兴武康人呉太常信之八世孙也父菩提梁高平令尝婴疾歴年乃留心医药梁武帝召与讨论方术言多防意由是颇礼之僧垣幼通洽居丧尽礼年二十四即传家业仕梁为太医正加文徳主帅梁武帝尝因发热服大黄僧垣曰大黄快药至尊年高不宜轻用帝弗从遂至危笃太清元年转镇西湘东王府中记室参军僧垣少好文史为学者所称及梁简文嗣位僧垣兼中书舍人梁元帝平侯景召僧垣赴荆州改授晋安王府谘议梁元帝尝有心腹病诸医皆请用平药僧垣曰脉洪实宜用大黄元帝从之进汤讫果下宿食因而疾愈时初铸钱一当十乃赐十万贯实百万也及魏军克荆州僧垣犹侍梁元不离左右为军人所止方泣涕而去寻而文帝遣使驰驿徴僧垣燕公于谨固留不遣谓使人曰吾年衰暮疾病婴沈今得此人望与之偕老文帝以谨勲徳隆重乃止明年随谨至长安武成元年授小畿伯下大夫金州刺史伊娄穆以疾还京请僧垣省疾乃云自腰至脐似有三缚两脚缓纵不复自持僧垣即为处汤三剂穆初服一剂上缚即觧次服一剂中缚复觧又服一剂三缚即除而两脚疼痹犹自挛弱更为合散一剂稍得屈申僧垣曰终待霜降此患当愈及至九月遂能起行大将军襄乐公贺兰隆先有气疾加以小肿喘息奔急坐卧不安或有劝其服决命大散者其家疑未能决乃问僧垣僧垣曰意谓此患不与大散相当即为处方劝急使服便即气通更服一剂诸患悉愈大将军乐平公窦集暴感风疾精神瞀乱无所觉知医先视者皆云已不可救僧垣后至曰困矣终当不死为合汤散所患即疗大将军永世公叱伏列椿苦痢积时而不损废朝谒燕公谨尝问僧垣曰乐平永世俱有痼疾意永世差轻对曰夫患有深浅时有危杀乐平虽困终当保全永世虽轻必不免死谨曰当在何时对曰不出四月果如其言谨叹异之天和六年迁遂伯中大夫建徳三年文宣太后寝疾医巫杂説各有同异武帝引僧垣坐问之对曰臣准之常人窃以忧惧帝泣曰公既决之矣知复何言寻而太后崩其后复因召见乃授骠骑大将军开府仪同三司勑停朝谒若非别勑不劳入见四年帝亲戎东讨至河隂遇疾口不能言睑垂覆目不得视一足短缩又不得行僧垣以为诸藏俱病不可并疗军中之要莫过于语乃处方进药帝遂得言次又疗目目疾便愈末及足足疾亦瘳比至华州帝已痊复即除华州刺史仍诏随驾入京不令在镇宣政元年表请致仕优诏许之是歳帝幸云阳遂寝疾乃召僧垣赴行在所内史柳昻私问曰至尊脉候何如对曰天子上应天心或当非愚所及若凡庶如此万无一全寻而帝崩宣帝初在东宫常苦心痛乃令僧垣疗之其疾即愈及即位恩礼弥隆谓曰尝闻先帝呼公为姚公有之乎对曰臣曲荷殊私实如圣防帝曰此是尚齿之辞非为贵爵之号朕当为公建国开家为子孙永业乃封长寿县公册命之日又赐以金带及衣服等大象二年除太医下大夫帝寻有疾至于大渐僧垣宿直侍疾帝谓隋公曰今日性命唯委此人僧垣知帝必不全济乃对曰臣但恐庸短不逮敢不尽心帝颔之及静帝嗣位迁上开府仪同大将军隋开皇初进爵北绛郡公三年卒年八十五遗诫衣帢入棺朝服勿敛灵上唯置香奁每日设清水而已赠本官加荆湖二州刺史僧垣医术高妙为当时所推前后效验不可胜纪声誉既盛逺闻边服至于诸蕃外域咸请托之僧垣乃参校徴效者为集验方十二卷又撰行记二卷行于世长子察南史有传次子最字士防博通经史尤好著述年十九随僧垣入关明帝盛聚学徒校书于麟趾殿最亦豫为学士俄授齐王宪府水曹参军记室事特为宪所礼接最幼在江左迄于入关未习医术天和中齐王宪奏遣最习之宪又谓最曰博学高才何如王襃庾信王庾名重两国吾覩之蔑如接待资给非尔家比也勿不存心且天子有勑弥湏勉励最于是始受家业十许年中畧尽其妙每有人告请效验甚多隋文帝践极除太子门大夫以父忧去官哀毁骨立既免防袭爵北绛郡公复为太子门大夫俄转蜀王秀友秀镇益州迁秀府司马及平陈察至最自以非嫡让封于察隋文帝许之秀后隂有异谋隋文帝令公卿穷其事开府庆整郝隆等并推过于秀最独曰凡有不法皆最所为王实不知也榜讯数百卒无异辞竟坐诛论者义之撰梁后畧十卷行于世
　　褚该字孝通河南阳翟人也父义昌梁鄱阳王中记室该幼而谨厚尤善医术仕梁歴武陵王府参军随府西上后与萧防同归周自许奭死后该稍为时人所重宾客迎候亚于姚僧垣天和初位县伯下大夫进授车骑大将军仪同三司该性淹和不自矜尚但有请之者皆为尽其艺术时论称其长者后以疾卒子则亦传其家业
　　隋
　　庾季才字叔弈新野人也八世祖滔随晋元帝过江官至散骑常侍封遂昌侯因家于南郡江陵县祖诜南史有传父曼倩光禄卿季才幼頴悟八歳诵尚书十二通易好占天象居丧以孝闻梁湘东王绎引授外兵参军西台建累迁中书郎领太史封宜昌县伯季才固辞太史梁元帝曰汉司马迁厯世居掌魏高堂隆犹领此职卿何惮焉帝亦颇明星厯谓曰朕犹虑祸起萧墙季才曰秦将入郢陛下宜留重臣作镇荆陜还都以避其患帝初然之后与吏部尚书宗懔等议乃止俄而江陵覆灭周文一见深加优礼令参掌太史曰卿宜尽诚事孤当以富贵相答初荆土覆亡衣冠士人多没为贱季才散所赐物购求亲故周文问何能若此季才曰郢都覆败君信有罪搢绅何咎皆为贱诚窃哀之故赎购耳周文乃悟曰微君遂失天下之望因出令免梁俘为奴婢者数千口武成二年与王襃庾信同补麟趾学士累迁稍伯大夫后宇文防执政问以天道徴祥对曰顷上台有变不利宰辅公宜归政天子请老私门防沉吟久之曰吾本意如此但辞未获免自是渐踈及防夷灭阅其书记有假托符命妄造异端者皆诛唯得季才两盛言纬候宜免政归权帝谓少宗伯斛斯徴曰季才甚得人臣之礼因赐粟帛迁太史中大夫诏撰灵台秘苑封临颍县伯宣帝嗣位加骠骑大将军开府仪同三司及高祖为丞相尝夜召问天时人事季才曰天道精微难可悉察窃以人事卜之符兆已定季才纵言不可公得为箕颍事乎高祖黙然久之曰吾今譬骑虎诚不得下矣因赐以防帛曰愧公此意大定元年正月季才上言今月戊戌平旦青气如楼阙见国城上俄而变紫逆风西行气经云天不能无云而雨皇王不能无气而立今王气已见须即应之二月日出卯入酉居天之正位谓之二八之门日者人君之象人君正位宜用二月其月十三日甲子甲为六甲之始子为十二辰之初甲数九子数又九九为天数其日即是惊蛰阳气壮发之时昔周武王以二月甲子定天下享年八百汉高帝以二月甲午即帝位享年四百故知甲子甲午为得天数今月甲子宜应天受命上从之开皇元年授通直散骑常侍帝将迁都夜与高颎苏威二人定议季才旦奏臣仰观元象俯察图记龟兆允袭必有迁都且汉营此城经今将八百歳水皆咸卤不甚宜人愿为迁徙计高祖愕然谓颎等曰是何神也遂发诏施行赐季才绢布及进爵为公谓曰朕自今已后信有天道于是令季才与其子质撰垂象地形等志谓曰天道秘奥推测多途执见不同不欲令外人干豫此事故令公父子共为之及书成奏之赐米帛甚优九年出为均州刺史时议以季才术艺相通有诏还委旧任以年老频求去职优防每不许会张胄元厯行及袁充言日景长上以问季才因言充谬上大怒由是免职给半禄归第所有祥异常令人就家访焉仁寿三年卒季才局量寛术业优博笃于信义志好宾游常吉日良辰与琅邪王襃彭城刘谷河东裴政及宗人信等为文酒之防次有刘臻明克让柳之徒虽后进亦从游款撰灵台秘苑一百二十卷垂象志一百四十二卷地形志八十七卷并行于世子质字行修早有志尚八歳诵梁元帝元览言志等十赋拜童子郎累迁陇州司马大业初授太史令操履贞懿立言忠鲠每有灾异必指事靣陈炀帝多忌刻齐王暕亦被猜嫌质子俭时为齐王属帝谓质曰汝不能一心事我乃使儿事齐王由是出为合水令八年帝亲伐辽东徴至临渝问东伐克不对曰伐之可克不愿陛下亲行帝作色曰朕今总兵至此岂可未见贼而自退质曰愿安驾住此命将授规事宜在速缓必无功帝不悦曰汝既难行可住此也及师还授太史令九年复征高丽又问今叚何如对犹执前见帝怒曰我自行尚不能克遣人岂有成功帝遂行既而杨元感反斛斯政奔高丽帝大惧遂归谓质曰卿前不许我行当为此耳今元感成乎质曰今天下一家未易可动帝曰荧惑入斗如何对曰斗楚分元感之封今火色衰谢终必无成十年帝自西京将徃东都质諌宜镇抚关内使百姓归农三五年令四海少丰然后廵省帝不悦质辞疾不从帝闻之怒遣驰传鎻质诣行在所至东都下狱竟死狱中子俭亦传父业兼有学识仕歴襄武令元徳太子学士齐王属义宁初为太史令
　　卢太翼字协昭河间人也本姓章仇氏七歳诣学日诵数千言州里号曰神童及长博综羣书尤善占候算歴之术隠于白鹿山徙居林虑山茱萸涧受业者自逺而至初无所拒后惮其烦逃于五台山地多药物与弟子数人庐于岩下以为神仙可致太子勇闻而召之太翼知太子必不为嗣谓所亲曰吾拘逼而来不知所税驾也及太子废坐法当死高祖惜其才配为官奴久乃释其后目盲以手摸书而知其字仁寿末帝将避暑仁寿宫太翼固谏曰恐是行銮舆不反帝大怒系之长安狱期还斩之帝至宫寝疾临崩命皇太子释之及炀帝即位汉王谅反帝问之答曰何所能为未几谅果败帝从容言天下氏族谓太翼曰卿姓章仇四岳之胄与卢同源于是赐姓卢氏大业九年从驾至辽东太翼言黎阳有兵气后数日而杨元感反书闻帝甚异之数加赏赐太翼所言天文之事不可称数关诸秘密时莫能闻后数歳卒于雒阳
　　耿询字敦信丹阳人也滑稽辩给伎巧絶人陈后主时以客从东衡州刺史王勇于岭南勇卒询不归会羣俚反叛推询为主柱国王世积讨禽之罪当诛自言有巧思世积释之以为家奴久之见其故人高智寳以元象直太史询从之受天文算术询创意造浑天仪不假人力以水转之施于闇室中使智寳外候天时动合符契世积知而奏之高祖配询为官奴给太史局后赐蜀王秀从徃益州秀甚信之及秀废复当诛何稠言耿询之巧思若有神上于是特原其罪询作马上刻漏世称其妙炀帝即位进欹器帝善之免其奴歳余授右尚方署监事七年车驾东征询上言曰辽东不可讨师必无功帝大怒命左右斩之何稠苦谏得免及平壤之败帝以询言为中以询守太史丞宇文化及弑逆之后从至黎阳谓其妻曰近观人事逺察天文宇文必败李氏当王吾知所归矣谋欲去之为化及所杀着鸟情占一卷行于世
　　来和字顺京兆长安人也少好相术所言多验周大冢宰宇文防引之左右累迁畿伯下大夫封洹水县男高祖微时诣和曰公当王有四海及为丞相拜仪同既受禅进爵为子开皇末和上表自陈龙潜所言曰昔陛下在周与永富公窦荣定语臣曰我闻有行声即识其人臣当时即言公眼如曙星无所不照当王有天下愿忍诛杀建徳四年五月周武帝在云阳宫谓臣曰诸公皆汝所识隋公相禄何如臣报武帝曰隋公止是守节人可镇一方若为将领阵无不破臣即于宫东南奏闻陛下谓臣此语不忘明年乌丸轨言于武帝曰隋公非人臣帝寻以问臣臣知帝有疑臣诡报曰是节臣更无异相于时王谊梁彦光等知臣此语大象二年五月至尊从永巷东门入臣在永巷门东北靣立陛下问臣曰我得无灾鄣不臣奏陛下曰公骨法气色相应天命已有付属未几遂总百揆上览之大悦进位开府和同郡韩则尝诣和相和谓之后四五当得大官人初不知所谓则至开皇十五年五月终人问其故和曰十五年为三五加以五月为四五大官椁也和言多此类着相经三十卷道士张賔焦子顺鴈门人董子华等此三人当文帝龙潜时并私谓帝曰公当为天子善自爱及践位以賔为华州刺史子顺为开府子华为上仪同
　　萧吉字文休梁武帝兄长沙宣武王懿之孙也博学多通尤精隂阳算术江陵覆亡归于魏为仪同周宣帝时吉以朝政日乱上书切谏帝不纳高祖受禅进上仪同以本官太常考定古今隂阳书吉性孤峭不与公卿相浮沉又与杨素不恊由是摈落郁郁不得志见上好徴祥之说欲干没自进遂矫其迹为悦媚焉开皇十四年上书曰今年歳在甲寅十一月朔旦以辛酉为冬至来年乙卯正月朔旦以庚申为元日冬至之日即在朔旦乐汁图徴云天元十一月朔旦冬至圣王受享祚今圣主在位居天元之首而朔旦冬至此庆一也辛酉之日即至尊本命辛徳在丙此十一月建丙子酉徳在寅正月建寅为本命与月合徳而居元朔之首此庆二也庚申之日即是行年乙徳在庚卯徳在申来年乙卯是行年与歳徳合而在元旦之朝此庆三也隂阳书云年命与歳月合徳者必有福庆洪范传云歳之朝月之朝日之朝主王者经书并谓三长应之者延年福吉况乃甲寅蔀首十一月阳之始朔旦冬至是圣王上元正月是正阳之月歳之首月之先朔旦是歳之元月之朝日之先嘉辰之会而本命为九元之先行年为三长之首并与歳月合徳所以灵寳经云角音龙精其祚曰彊来歳年命纳音俱角厯之与经合符契又甲寅乙卯天地合也甲寅之年以辛酉冬至来年乙卯以甲子夏至冬至阳始郊天之日即是至尊本命此庆四也夏至隂始祀地之辰即是皇后本命此庆五也至尊徳并干之覆育皇后仁同地之载养所以二仪元气并会本辰上览之悦赐物五百叚房陵王时为太子言东宫多鬼魅防妖数见上令吉诣东宫禳邪气于宣慈殿设神坐有回风从艮地鬼门来埽太子坐吉以桃汤苇火驱逐之风出宫门而止谢土于未地设坛为四门置五帝坐于时寒有虾蟆从西门来入人门升赤帝坐还从人门而出行数步忽然不见上大异之赏赐优洽又上言太子当不安位时上隂欲废立得其言是之由此每被顾问及献皇后崩上令吉卜择葬所吉歴筮山原至一处云卜年二千卜世二百具图而奏之上曰吉凶由人不在于地高纬父岂不卜乎国寻灭亡正如我家墓田若云不吉朕不当为天子若云不凶我弟不当战没然竟从吉言表曰去月十六日皇后山陵西北鸡未鸣前有黑云方圆五六百步从地属天东南又有旌旗车马帐幕布满七八里并有人徃来检校部伍甚整日出乃灭同见者十余人谨案书云气王与姓相生大吉今黑气当冬王与姓相生是大吉利子孙无疆之候也上大悦其后上将亲临发殡吉复奏曰至尊本命辛酉今歳斗魁及天罡临卯酉谨案隂阳书不得临丧上不纳退而告族人萧平仲曰皇太子遣宇文左率深谢余云公前称我当为太子竟有验终不忘也今卜山陵务令我早立我立之后当以富贵相报吾记之曰后四载太子御天下今山陵气应上又临防兆益见矣且太子得政隋其亡乎当有真人出矣吾前绐云卜年二千者是三十字也卜世二百者取世二运也吾言信矣汝其志之及炀帝嗣位拜太府少卿加位开府尝行经华隂见杨素冢上有白气属天密言于帝帝问其故吉曰其候素家当有兵祸灭门之象改者庶可免乎帝后从容谓杨元感曰公宜早改元感亦微知其故以为吉祥托以辽东未灭不遑私门之事未几而元感以反族灭帝弥信之后歳余卒官着金海三十卷相经要録一卷宅经八卷经六卷乐谱二十卷及帝王养生方二卷相手版要诀一卷太一立成一卷并行于时
　　杨伯丑冯翊武乡人也好读易隠于华山开皇初徴入朝见公卿不为礼无贵贱皆汝之人不能测也高祖召与语竟无所答赐衣服至朝堂舍之而去于是被发阳狂游行市里形体垢秽未尝栉沐时有张永乐者卖卜京师伯丑每从之游永乐为卦有不能决者伯丑輙为分析爻象寻幽入微永乐嗟服自以为非所及也伯丑亦开肆卖卜有人尝失子就伯丑筮者卦成伯丑曰汝子在怀逺坊南门东道北壁上有青裙女子抱之可徃取也如言果得或有金数两夫妻共藏之于后失金其夫意妻有异志将逐之其妻称寃以诣伯丑伯丑为筮之曰金在矣悉呼其家人指一人曰可就取果得之又将军许知常问吉凶伯丑曰汝勿东北行必不得已当速还不然者杨素斩汝头未几上令知常事汉王谅俄而上崩谅举兵反知常逃归京师知常先与杨素有隙及素平并州先访知常将斩之頼此获免又有人失马来诣伯丑卜者时伯丑为皇太子所召在途遇之立为作卦卦成曰我不遑为卿説且向西市东壁门南第三店为我买鱼作鲙当得马矣其人如教湏臾有一人牵所失马而至遂禽之崖州尝献径寸珠其使者隂易之上心疑焉召伯丑令筮伯丑曰有物出自水中质圆而色光是大珠也今为人所隠具言隠者姓名容状上如言薄责之果得本珠上竒之赐帛二十疋国子祭酒何妥尝诣之论易闻妥之言倐尔而笑曰何用郑元王弼之言乎久之微有辞答所説辞义皆异先儒之防而思理元妙故论者以为天然独得非常人所及也竟以寿终
　　临孝恭京兆人也明天文算术高祖甚亲遇之每言灾祥之事未尝不中上因令考定隂阳书官至上仪同着欹器图三卷地动铜仪经一卷九宫五墓一卷遁甲録十卷元辰经十卷元辰厄百九卷百怪书十八卷禄命书二十卷九宫龟经一百一十卷太一式经三十卷孔子马头易卜书一卷并行于世
　　刘祐荥阳人也开皇初为大都督封索卢县公其所占候合如符契文帝甚亲之初与张宾刘辉马显定歴后奉诏撰兵书十卷名曰金韬上善之复着隂策二十卷观台飞候六卷元象要记五卷律厯术文一卷婚姻志三卷产乳志二卷式经四卷四时立成法一卷安厯志十二卷归正易十卷并行于世
　　张胄元渤海蓨人也博学多通尤精术数冀州刺史赵煚荐之高祖徴授云骑尉直太史令参议律厯事时軰多出其下由是太史令刘晖等甚忌之然晖言多不中冑元所推步甚精密上异之令杨素与术士数人立议六十一事皆旧法久难通者令晖与胄元等辩析之晖杜口一无所答胄元通者五十四焉由是擢拜员外散骑侍郎兼太史令赐物千叚晖及党与八人皆斥逐之改定新厯言前厯差一日内史通事顔慜楚上言曰汉时洛下闳改颛顼厯作太初厯云后当差一日八百年当有圣者定之计今相去七百一十年术者举其成数圣者之谓其在今乎上大悦渐见亲用胄元所谓厯法与古不同者三事其一宋祖冲之于歳周之末创设差分冬至渐移不循旧轨每四十六年却差一度至梁虞厯法嫌冲之所差太多因以一百八十六年冬至移一度胄元以此二术年限县隔追检古注所失极多遂折中两家以为度法冬至所宿歳别渐移八十三年却行一度则上合尧时日永星火次符汉厯宿起牛初明其前后并皆密当其二周马显造丙寅元厯有隂阳转法加减章分进退蚀余乃推定日创开此数当时术者多不能晓张宾因而用之莫能考正胄元以为加时先后逐气参差就月为断于理未可乃因二十四气列其盈缩所出实由日行迟则月逐日易及令合朔加时早日行速则月逐日少迟令合朔加时晚检前代加时早晚以为损益之率日行自秋分已后至春分其势速计一百八十二日而行一百八十度自春分已后至秋分日行迟计一百八十二日而行一百七十六度每气之下即其率也其三自古诸厯朔望逢交不问内外入限便蚀张宾立法创有外限应蚀不蚀犹未能明胄元以日行黄道歳一周天月行月道二十七日有余一周天月道交络黄道每行黄道内十三日有竒而出又行道外十三日有竒而入终而复始月经黄道谓之交朔望去交前后各五度以下即为当蚀若月行内道则在黄道之北蚀多有验月行外道在黄道之南也虽遇正交无由掩映蚀多不验遂因前法别立定限随交逺近逐气求差损益蚀分事皆明着其超古独异者有七事其一古厯五星行度皆守恒率见伏盈缩悉无格凖胄元候之各得真率合见之数与古不同其差多者至加减三十许日即如荧惑平晨见在雨水气即均加二十九日见在小雪气则均减二十五日加减平见以为定见诸星各有盈缩之数皆如此例但差数不同特其积候所知时人不能原其防其二辰星旧率一终再见凡诸古厯皆以为然应见不见人未能测胄元积候知辰星一终之中有时一见及同类感召相随而出即如辰星平晨见在雨水者应见即不见若平晨见在啓蛰者去日十八度外三十六度内晨有木火土金一星者亦相随见其三古厯步术行有定限自见已后依率而推进退之期莫知多少胄元积候知五星迟速留退真数皆与古法不同多者差八十余日留回所在亦差八十余度即如荧惑前疾初见在立冬初则二百五十日行一百七十七度定见夏至初则一百七十日行九十二度追步天验今古皆密其四古厯食分依平即用推验多少实数罕符胄元积候知月从木火土金四星行有向背月向四星即速背之则迟皆十五度外及循本率遂于交分限其多少其五古歴加时朔望同术胄元积候知日蚀所在随方改变傍正高下每处不同交有浅深迟速亦异约时立差皆防天象其六古厯交分即为蚀数去交十四度者食一分去交十三度食二分去交十度食三分每近一度食益一分当交即蚀既其应多少自古诸厯未悉其原胄元积候知当交之中月掩日不能毕尽故其蚀反少去交五六时月在日内掩日便尽故其蚀乃既自此以后更逺者其蚀又少交之前后在冬至皆尔若近夏至其率又差胄元所立蚀分最为详密其七古厯二分昼夜皆等胄元积候知其有差春秋二分画多夜漏半刻皆由日行迟疾盈缩使其然也凡此胄元独得于心论者服其精术大业中卒于官许智藏高阳人也祖道幼常以母疾遂览医方因而究极时号名医诫诸子曰为人子者尝膳视药不知方术岂谓孝乎由是遂世相传授仕梁位员外散骑侍郎父景武陵王谘议参军智藏少以医术自逹仕陈为散骑常侍陈灭高祖以为员外散骑侍郎使诣扬州会秦王俊有疾上驰召之俊夜夣其亡妃崔氏泣曰本来相迎如闻许智藏将至其人若到当必相苦为之柰何明夜俊又梦崔氏曰妾得计矣当入灵府中以避之及智藏至为俊诊脉曰疾已入心即当发癎不可救也果如言俊数月而薨上竒其妙赉物百叚炀帝即位智藏时致仕帝每有苦輙令中使就宅询访或以轝迎入殿扶登御牀智藏为方奏之用无不效卒于家年八十宗人许澄亦以医术显澄父奭仕梁为中军长史随柳仲礼入长安与姚僧垣齐名拜上仪同三司澄有学识传父业尤尽其妙歴位尚药典御谏议大夫封贺川县伯父子俱以艺术名重于周隋二代史失其事故附云
　　万寳常不知何许人也父大通从梁将王琳归齐后谋还江南事泄伏诛由是宝常被配为乐户因妙逹钟律遍工八音与人方食论及声调时无乐器宝常因取前食器及杂物以箸扣之品其高下宫商毕备谐于丝竹大为时人所赏然歴周隋俱不得调开皇初沛国公郑译等定乐初为黄钟调寳常虽为伶人译等每召与议然言多不用后译乐成奏之上召宝常问其可不寳常曰此亡国之音岂陛下所冝闻上不悦宝常因极言乐声哀怨淫放非雅正之音请以水尺为律以调乐器其声率下郑译调二律并撰乐谱六十四卷且论八音旋相为宫法改移柱之变为八十四调一百四十律变化终于一千八百声时以周礼有旋宫之义自汉已来知音不能通见宝常特创其事皆哂之至是试令为之应手成曲无所疑滞见者莫不嗟异于是损益乐器不可胜纪其声雅淡不为时人所好太常善声者多排毁之又太子洗马苏防以钟律自命尤忌寳常防父威方用事凡言乐者附之而短寳常数诣公卿怨望苏威因诘寳常所为何所传受有一沙门谓寳常曰上雅好符瑞有言徴祥者上皆悦之先生当言从胡僧受学云是佛家菩萨所传音律则上必悦先生当言所为可以行矣寳常遂如其言以答威威怒曰胡僧所传乃四夷之乐非中国宜行其事竟寝宝常听太常所奏乐然泣曰乐声淫厉而哀天下不久将尽时四海全盛闻言者皆谓不然大业之末其言卒騐寳常贫而无子其妻因其卧疾遂窃其资物而逃寳常竟饿死将死取其所著书焚之曰何用此为见者于火中探得数卷见行于世开皇中郑译何妥卢贲苏防萧吉并讨论坟籍撰著乐书皆为当时所用至于天然识乐不及寳常逺矣安马驹曹妙逹王长通郭令乐等能造曲为一时之妙又习郑声而寳常所为皆归于雅此軰虽公议不附寳常然皆心服谓以为神时乐人王令言亦妙逹音律大业末炀帝将幸江都令言之子尝于户外弹胡琵琶作翻调安公子曲令言时卧室中闻之惊起曰变变急呼其子曰此曲兴自早晚其子曰顷来有之令言遂歔欷流涕谓其子曰汝慎无从行帝必不反子问其故令言曰此曲宫声往而不反宫君也吾所以知之帝竟被弑于江都
　　何稠字桂林西域人国子祭酒妥之从子也父通善琢玉稠年十余遇江陵平随妥入长安仕周御饰下士及高祖为丞相召补参军兼掌细作署开皇中累迁太府丞稠博览古图多识旧物波斯尝献金线锦袍组织殊丽上命稠为之稠锦成逾所献者上甚悦时中国久絶琉璃作匠人无敢措意稠以緑瓷为之与真不异寻加员外散骑侍郎开皇末桂州俚李光仕为乱诏稠募讨之师次衡岭遣使招其渠帅洞主莫崇觧兵降款桂州长史王文同鎻崇诣稠所稠诈宣言曰州县不能绥养非崇之罪命释之引共坐并从者四人为设酒食遣之大悦归洞不设备稠至五更掩及其洞悉发俚兵以临余贼象州逆帅杜条辽罗州逆帅庞靖等相继降款分遣建州开府梁昵讨叛夷罗寿罗州刺史冯暄讨贼帅李大檀并平之承制署首领为州县官而还众皆悦服有钦州刺史寗猛力帅众迎军初猛力欲图为逆至是惶惧请身入朝稠以其疾笃示无猜贰放还州与约八九月诣京师相见稠还奏状上意不怿其年十月猛力卒上谓稠曰汝前不将猛力来今竟死矣稠曰猛力共臣约假令身死当遣子入侍越人性直其子必来初猛力临终诫其子长真曰我与大使期不可失信于国士汝我讫即宜上路长真如言入朝上大悦曰何稠着信蛮夷乃至于此以勲授开府仁寿初文献皇后崩稠与宇文恺参典山陵制度稠性少言善候上防由是渐见亲昵上疾笃谓稠曰汝既曾皇后今我方死亦宜好安置嘱此何益但不能忘怀耳魂而有知当相见于地下上因揽太子颈曰何稠用心我后事动静当共平章大业初炀帝将幸扬州勅稠讨阅图籍造舆服羽仪送至江都其日拜太府少卿稠于是营黄麾三万六千人仗及车舆辇辂皇后卤簿百官仪服依期而就送于江都所役工十万余人用金银钱物巨亿计帝使兵部侍郎胡雅选部郎薛迈等勾覆数年方竟毫厘无舛稠参防今古多所改创魏晋已来皮弁有缨而无笄导稠曰此古田猎服也今服以入朝宜变其制故弁施象牙簪导自稠始也又从省之服初无佩绶稠曰此乃晦朔小朝之服安有人臣谒帝而除去印绶兼无佩玉之节乎乃加兽头小绶及佩一只旧制五辂于辕上起箱天子与参乗同在箱内稠曰君臣同所过为相逼乃广为盘舆别构栏楯侍臣立于其中于内复起湏弥平坐天子独居其上自余麾幢文物增损极多帝复令稠造戎车万乗钩陈八百连帝善之以稠守太府卿后兼领少府监辽东之役摄右屯卫将军领御营弩手三万人时工部尚书宇文恺造辽水桥不成师未得济左屯卫大将军麦铁杖因而遇害帝遣稠造桥二日而就初稠制行殿及六合城至是帝于辽左与贼相对夜中施之其城周廻八里城及女垣合高十仭上布甲士立仗建旗四隅置阙靣列一观观下三门比明而毕高丽望见谓若神功稍加至右光禄大夫从幸江都遇宇文化及乱以为工部尚书及败陷于窦建徳复为工部尚书舒国公建徳败归于唐授少府监卒又齐时有河间刘龙者性彊明有巧思齐后主令脩铜雀台称防因而歴职通显及隋文帝践阼大见亲委位右卫将军兼将作大匠迁都之始与高颎参掌制度世号为能大业中有南郡公黄亘及弟衮俱巧思絶人炀帝每令其兄弟直少府将作于时改创多务亘衮每参典其事凡有所为何稠先令亘衮立様当时工人莫有所损益亘位朝散大夫衮散骑侍郎









　　通志卷一百八十三
&lt;史部,别史类,通志&gt;
　　钦定四库全书
　　通志卷一百八十四
　　宋　右　廸　功　郎　郑　樵　渔　仲　撰
　　佞幸传第一
  </div>
  <div class="pagination">
   <a href="通志_page144.html">
    上一页
   </a>
   <span>
    ...
   </span>
   <a href="通志_page140.html">
    140
   </a>
   <a href="通志_page141.html">
    141
   </a>
   <a href="通志_page142.html">
    142
   </a>
   <a href="通志_page143.html">
    143
   </a>
   <a href="通志_page144.html">
    144
   </a>
   <span class="current-page">
    145
   </span>
   <a href="通志_page146.html">
    146
   </a>
   <a href="通志_page147.html">
    147
   </a>
   <a href="通志_page148.html">
    148
   </a>
   <a href="通志_page149.html">
    149
   </a>
   <a href="通志_page150.html">
    150
   </a>
   <span>
    ...
   </span>
   <a href="通志_page146.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
