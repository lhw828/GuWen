<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 485 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 485 页/共 518 页</h1>
    <div class="content">　　大明世宗肃皇帝实录卷四百四十八



大明世宗钦天履道英毅圣神宣文广武洪仁大孝肃皇帝实录卷四百四十九
　　嘉靖三十六年七月壬子朔时享  太庙遣驸马都尉谢诏代  建州等卫女直夷人都指挥等官逞家奴等入贡宴赉如例
　　○甲寅  诏发太仓银三万两给光禄寺支用
　　○乙卯  仁孝文皇后忌辰  奉先殿行祭礼  升太仆寺卿刘餋直为顺天府府尹
　　○丙辰  总督宣大山西侍郎杨顺条奏大同防守事宜一朔州右卫威远平虏及五路城堡俱系极冲宜及时修葺以备不虞一大同旧有三边高墙大墩凡六百余里间二十里为一堡声势联络自足拒敌后因议者纷纷遂弃而不守渐致边墙毁废而堡内精兵亦复散亡宜即添设中西一路沿边墩台挑选军士给以衣粮器械令其专司膫望传报声息一大同三边墙内往常创立城堡每堡募军五百名人授一室俾有恒居虽虏出没无常而幅员环错如故今馈饷不充逃亡相继宜充实原额免发步兵按伏仍宜计处月粮以示优恤一中国长技火器为最宜于阖镇城堡通行查给如法教演一大同系西北重镇中西二路宜添设兵备官一员其总兵官赵卿副总兵田世威皆轻率寡谋均宜罢斥一前所经略约费银叁拾万两似为浩繁然大同狼狈已极不一劳者不永逸乞令户兵二部虚心酌议期于共济＜锍-釒＞下兵部覆兵备官不必增置第令分守参议常驻左卫专理钱谷兵马及一切废坠赵卿田世威各革职闲住其奏请帑银逾三十万恐遽难取盈宜陆续处给余皆可行诏如拟  顺复言宣府防守事宜一南山诸隘口系虏必窥之路宜募矿兵三千人相兼步军委原任参将范瑾等领之各分布信地防守一南山岔道一路既增设重险必戍守得人乃有禆于保障今徒恃班军往来参差无济实用宜召募土著耕屯为守以成经久之计一隆庆永宁二城内拱京师  陵寝尤为要害宜亟修理一宣府分有五路旧以西南二路隶分守北中东三路隶分巡但分巡道驻所去东路远甚既难遥制而隆永且新设兵备宜即以东路割属之兵部议覆报允
　　○庚申  升提督四夷馆太常寺少卿刘大实为太仆寺卿
　　○壬戌  少保兼太子太保礼部尚书武英殿大学士李本以一品三年考满进阶光禄大夫勋柱国荫子兖为国子生
　　○乙丑  命延绥西路左参将署都指挥佥事孙时谦充副总兵协守甘州
○丙寅  中元节遣玉田伯蒋荣清平伯吴家彦都督佥事沉至王朝用分祭  八陵都指挥同知王极祭  恭仁康定景皇帝中官祭  恭让章皇后指挥使吴滋祭  孝洁皇后及  哀冲  庄敬二太子各陵坟
　　○丁卯  发太仆寺马壹千伍百匹给宣府镇新选游兵
　　○己巳  成祖文皇帝忌辰  奉先殿行祭礼遣定国公徐延德祭  长陵
　　○庚午  遣恭顺侯吴继爵等为正使持节翰林院编修王希烈等为副使捧册封益王厚炫益王妃吴氏吉府长沙王翊鋋代府太平王鼐铉吉阳王俊槿潞城王充焜岷府广济王定＜火业＞鲁府东原王颐＜土龠＞乐陵王观燔乐陵王妃孔氏钜野王观燖钜野王妃蒋氏荆府德安王翊金□著樊山王载坅周府安昌王在鉷汤溪王朝型河清王勤熛河阴王睦橘河阴王妃张氏潘府宿迁王恬□火□西土□晋府靖安王知火□昏靖安王妃王氏衡府新乐王载玺新乐妃许氏德府临胊王载＜日侯＞唐府晏□□城王宙桃郾城王妃叶氏建安王拱榐建安王妃黄氏秦府隆德王妃王氏  诏顺天府买办珍肆拾万颗有奇广东采办珍珠玖拾万颗有奇  发太仓银叁万两于蓟镇贰万两于延绥为防秋客兵之用
　　○癸酉  朝鲜国王李峘差陪臣户曹参判赵士秀等贡马及方物宴赉如例
　　○甲戌  升吏部文选司郎中查秉彝为太常寺少卿
　　○丙子  福建抚臣进龙涎香拾陆万广东抚臣进龙涎香十九万有奇
　　○戊寅  初虏攻大同城堡官军敌杀有功巡抚朱笈因奏请赏功银二万兵部郎覆令户部给之户部言各边赏格旧取给各镇无碍官银未有輙请内帑者今该镇有郎功赏赎锾商税当亦足用万一不给则前此各边请讨俱属兵部奏发安得独委之户部且今部储方竭边费日滋乞敕督抚诸臣自后务斟酌樽节无复滥求致匮贵计  上是之
　　大明世宗实录卷四百四十九


大明世宗钦天履道英毅圣神宣文广武洪仁大孝肃皇帝实录卷之四百五十
　　嘉靖三十六年八月辛巳朔
　　○壬午  朝鲜国王李峘差陪臣刑曹参判宋麒等八贺  万寿圣节宴赉如例
　　○甲申  泰宁等卫右都督只儿挨等差头目升合儿等贡马贺  万寿圣节宴赉如例
　　○丁亥  祭先师孔子命太学士徐阶行礼
　　○戊子祭  大社  大稷遣英国公张溶代  孝康敬皇后忌辰  奉先殿行祭礼遣清平伯吴家彦祭  泰陵  山东阳谷县县治地中涌血高尺余
　　○己丑祭  帝社  帝稷遣城国公朱希忠代公徐延德侯顾寰驸马谢诏李和许从诚大学士徐阶李本尚书吴鹏吴山都督陆炳侍郎郭朴茅王□赞袁炜学士严讷李春芳陪祀  以明日  孝慈高皇后忌辰行礼于  奉先殿  以  万寿圣节遣玉田伯蒋荣清平伯吴家彦督抚佥事沉至兴安伯徐梦旸分祭  八陵都指挥同知王极祭  恭仁康定景皇帝中官祭  恭让章皇后都督佥事王朝用祭  孝洁皇后各陵寝
　　○庚寅  万寿圣节行祀  天礼于  玄极宝殿遣成国公朱希忠代文武群臣于端门行五拜三叩头礼免百官宴赐节钱钞王府进贺人员及四夷朝贡使宴于端门外
　　○癸巳  上谕吏部曰直赞撰文公希忠岁加禄米壹百石伯承裕加少保都督炳少傅辅臣嵩令兼支尚书俸阶加少傅本兼太子太傅尚书山加太子太保侍郎朴瓒炜各加太子宾客仍与二品服色兼官如故学士讷春芳份各升太常少卿仍兼翰职已复谕吏部三侍郎兼官除侍讲二字希忠等各疏辞谢俱优诏不允复遣中官传谕嵩特免廷谢
　　○乙未  总督京营戎政镇远侯顾寰请给京营副将参将所招选家丁行粮月石有半户部覆言家丁支粮原非旧例盖先因边将收餋边人惯习夷情者为哨探始有家丁名色而京营中以庚戌虏患添设边将因沿为例当时事出仓卒未可遂为故事况自丰城侯李熙题革之后弊端一洗八年于兹矣今将官收餋家丁亡虏六百余人乃欲例外索饷自别于京军万一京军效尤悉取足于所收餋者之例恐非所以严军政固众志而重国计也第今值防秋之时用人为急可下兵部会戎政大臣及巡视科道官严阅所招选人员果有膂力过人弓马闲熟惯经战阵堪以训练者方许收用副将十人参将游佐各七人收为家丁查系食粮正军不拘家丁及余外人岁防秋三月人支行粮马给草料如例防秋毕日家丁外尽数发回若系新选舍余民兵除家丁月支粮一石外其余顶补各卫逃故名数与各营官军一体支粮不必另立家丁名色以滋弊端疏上从之  浙直总督胡宗宪淮扬巡按马斯臧各以江北倭患平定来闻诏兵部侍郎江东统兵还京东奏留参将徐珏所领保定兵驻扬州防冬汛游击丘升夏时所领山西河南兵各遣归该镇许之
　　○丙申  大学士严嵩＜锍-釒＞言昨奏  圣谕殿名奉天自已坐是已即天也此意不知  皇祖何取臣仰窥  圣德不以天自居谦冲之至然臣闻传记有曰天子至尊无上又曰人君其尊如天此系先儒之言而其原出于孔子作春秋系王于天称天子曰天王此孔子之言后世莫有易之者又书曰天命有德天讨有罪言人君赏罚不自已出一归之于天  皇祖取义之意或亦出臣愚伏思  祖制已久今湏敕下礼官廷臣集议以俟  圣裁  上曰卿角□羊奉天二字义甚正第圣贤所谓非是题扁之用也遂谕礼部曰昨承恩示未可诿之气数先代儒臣有言君心通乎天心夫以人君奉天百为万用孰非天者岂止刑赏大事乃始谓之奉天  皇祖命名取义乃此然于己身坐之终未安也况灾毁初罹建文自作人孽次今两蒙昭示名称之旧决不可复其会官集议以闻门楼便择日先造不可以阴阳家为小说来岁弗宜越而不可于是礼部会廷臣议言  皇祖肇造之初名曰奉天者盖以人君受天命而为之子故昭揭以示虔尔然既以奉天命名则是昊监临俨然在上而临御之际坐以视朝仁人奉若之诚委属未安仰惟  圣明有作礼乐一新顾此殿名独仍旧贯兹当修复之始乞  睿断更定以答  天庥  上曰会议已明俟至期奏祭于  南郊  太祖更之  升礼科左给事中赵锵为都给事中刑科右给事中刘贽工科右给事中宋继先俱左给事中吏科给事中张承宪刑科给事中张灯俱右给事中锵继先俱户科贽承宪俱吏科灯兵科
　　○丁酉  选授行人杨乾亨何煃推官苏景和陈麟郭嵩刘枯华秉中归大道知县董遂李希洛许从龙徐浦张学颜郭斗金燕俱给事中遂景和希洛从龙户科麟乾亨礼科煃嵩祐兵科秉中刑科浦学颜工科大道南京吏科斗南京户科燕南京礼科行人高应芳方攸绩金应奎祝尧焕黄希宪李瑚南国子监博士刘熠推官李廷龙董尧封刘以节王汝正王宗舜徐大壮知县凌儒姜儆顾曾唯蔡结栾尚约庞尚鹏甄敬陶应龙史官唐继禄王大任王渐罗廷唯莫抑王乔年俱试监察御史儒廷龙河南道儆曾唯浙江道结尚约江西道尚鹏敬福建道应芳应龙湖广道官继禄广东道攸绩广西道尧封应奎山东道大任渐山西道廷唯陕西道以节汝正抑四川道乔年云南道尧焕南京河南道宗舜南京湖广道希宪南京山东道大壮南京山西道瑚南京四川道熠南京云南道
　　○己亥  秋分祭夜明于夕月坛遣公张溶行礼尚书吴山分献
　　○庚子  未封妃王氏薨赐号曰怀丧礼如顺妃李氏例
　　○辛丑  总督宣大山西兵部右侍郎杨顺劾奏怀隆兵备副使吴宾分守冀北道参议任希祖久不赴任玩愒秋防诏锦衣卫官校逮问寻降杂职用  罢工部尚书赵文华回籍以刑部尚书欧阳必进代之是时  上欲先建正朝门楼责成甚急文华虽慓狡然实无应卒理剧才不能以时奉旨  上滋不怿且稍闻其连岁视师江南赎货殃民要功偾事之详欲黜免之重违大学士严嵩意乃先谕问嵩门楼办料何迟该部不专管所致文华志似不若昔者嵩为回护言该部正官事繁即今门楼木石物料俱集湏钦命侍郎及该监官各一员专管文华因昨岁冒暑南征致疾似非旬月可愈若二侍郎俱有差部事缺人管理须添设侍郎一员协理之盖嵩犹未知  上意也于是工部疏请如嵩指诏以侍郎雷礼太监袁亨管理营造仍添注工部侍郎一员命吏部推择以闻吏部乃以掌通政司事工部左侍郎卢勋及嵩子世蕃名上世蕃时以工部左侍郎掌尚宝司事也  上点用勋文华随上＜锍-釒＞请暂命侍郎署印赐假静摄旬月稍可即出趋事  上曰今大工方兴司空乃其本职赵文华既有疾其令回籍餋病即推勤能堪司空任者以名闻吏部以必进应诏  上疑其年老以问嵩嵩曰必进虽年六十精力尚健前建重城时必进任工正区处诸事著有勤能绩  上乃用之已遣给事中郑国宾御史宋仪望监视工程
　　○壬寅  宪宗纯皇帝忌辰  奉先殿行祭礼遣兴安伯徐梦旸祭  茂陵  裕王长女殇礼部议葬祭请如顺义郡主例  上以未请封无例而且下殇也用全礼非是诏减常仪之半
　　○癸卯  采木工部右侍郎刘伯跃条陈大工事宜一酌处木价将户工二部开纳事例令就本省输纳以资价值一分任责成将分派木数责令该管守巡严督所属掌印官刻期报运及将各巡抚布政使司久任协力采办以便责成一申明旧例放先年都御史潘鉴因庙建题请土官献木恩典以购大木一客广献纳王夷罪可矜疑者量其轻重定拟纳赎合式木植及应免罪复职袭替之人并将前项献赎恩例通行两广四川云贵凡有土官之处工部复议从之  给事中刘贽言大工将兴请差官催解逋负查取各抚按赃罚并广开纳事例内外文武大小官员及各王府一体献助工部议覆得报允行  工部覆工科都给事中陈典条陈大工经费事宜一议财用取河东余盐并河夫废寺缺官等银协济一清宿弊革工所影射人夫冒顶匠作吏书留难需索商人上纳滥恶货物并人窃取细料带造私物等弊一处夫役查取军夫应役畿甸之民频年困惫乞暂免以息骚扰诏如议行  礼科给事中龚情言大工费广议者除湖广四川贵州采木地方外余十省二直隶每岁共派银壹百万两酌繁简丰歉取之但顺天等府为畿辅近地所宜培餋江南如苏松财赋之区倭夷侵扰财竭民疲不宜复增乞查各项银两通计工用不至缺乏暂且停派又查各处无事地方通融议处内安畿辅外餋财源＜锍-釒＞入工部覆议行各司府将原派银两免徵以两淮存积引盐召商上纳代之  上曰修建工费浩大未免出自民力苏松地方连年多事依拟暂行停徵工内合用钱粮宜悉心会计斟酌调停毋得加派病民引盐令户部查数来奏
　　○甲辰  山东福山县地震先是浙直总督胡宗宪为巡抚时奏差生员陈可愿蒋洲往谕日本至五岛遇王直毛海峰先送可愿还洲留谕各岛至丰后阻留转令使僧前往山口等岛宣谕禁戢于是山口都督源义长且咨送回被掳人口咨乃用国王印豊后太守源义镇遣僧德阳等具方物奉表谢罪请颁勘合修贡护送洲还及前总督扬直所遣郑舜功出海哨探夷情者亦行至豊后豊后岛遣僧清授附舟前来谢罪言前后侵犯皆中国奸商潜引小岛夷众义镇等初不知也于是宗宪＜锍-釒＞陈其事言洲奉使宣谕日本已历二年乃所宣谕止及豊后山口豊后虽有进贡使物而实无印信勘合山口虽有金印回文而又非国王名称是洲不请国体无所逭但义长等既以进贡为名又送还被掳人口真有畏罪乞恩之意宜量犒其使以礼遣回令其传谕义镇义长转谕日本国王将倡乱各倭立法钤制勾引内寇一并缚献始见忠款方许请贡＜锍-釒＞下礼部言来使宜优赉遣回如宗宪议其宣谕一节事关国体未可轻易诏仍详议具奏部臣乃请令浙江布政司以有司之意移咨风示义镇等转谕其主一如宗宪议报可
　　○乙巳  祭历代帝王遣定国公徐延德行礼候顾寰驸马谢诏侍郎茅王□赞袁炜分献
　　○丁未  重建午门兴工  改南京户部尚书贾应春为刑部尚书
　　○己酉  上谕内阁昨计殿建亦不宜远须今冬破土治本仍如门建叩于  上玄至将落成之日方行  郊奏  祖告之礼传示山必进知
　　大明世宗肃皇帝实录卷四百五十
　　
大明世宗钦天履道英毅圣神宣文广武洪仁大孝肃皇帝实录卷四百五十一
　　嘉靖三十六年九月辛亥朔革原任工部尚书赵文华职为民谪其子锦衣卫千户怿思戍边  上既稔知文华罪恶虽斥去意犹未平而言官无攻发之者  上怒无所洩会其子怿思请假送亲回籍是时以  圣旦祈典停封事期八月终止怿思遂以晦日具＜锍-釒＞计御览在朔日吉期外矣  上因以是为文华罪曰文华吉修限内引疾欺亵已甚况杀无辜生命朕大宥之以劝后任事者而其子＜锍-釒＞扰乃明书二十九日是为故冒吉期不敬君上至矣文华黜为民怿思发边卫充军因诘礼科失纠令对状都给事中谢江右给事中郑国宾给事中周启大操守经陈麟杨乾亨俱引罪  上责其党护同欺而犹饰辞以对命锦衣卫执诸端门杖之俱黜为民  上乃以文华江南诸不法罪状示大学士严嵩且谕以勿以弟子而挂念焉嵩惶恐对文华平日任情作事不令臣知昨岁南征获功臣为之喜不意近日人言其过失多端诚如  圣谕然彼时实未有与臣言者  皇上不加诛殛曲从宽贷以来后人任事诚天地坐全之德臣系师生不能救正又不能早知以告  皇上臣罪无可辞所以日来惴惴怀惧非挂念于彼也荷  皇上俯鉴臣衷猥加谕慰臣无任感幸初文华凭藉嵩资要结  上宠既以睚眦杀张经陷李默及再出江南人畏如纣虎所至望风媚奉稍后即获罪赃赂填溢其后则择取黄金纳之江南金价顿增数倍及攘将士之功旋而奏凯骄盈滋甚与嵩子世蕃比周作恶根盘固互朝野以目忧为祸未已赖  圣明烛照其奸一旦毅然去之若发蒙振落中外鼓舞称快焉  加太仆寺带俸卿徐果俸一级以九年秩满也  先是户部议陕西茶法易马正额茶外类有嬴余节年陈腐可惜所以先年广为开纳以助军饷赈济之用如巡抚陈寿等开中四百万斤布政林元甫开中五百万斤系弘治年为内郡赈荒而增者御史刘良卿开中一百万斤系近年为边方军饷而增者后御史刘希龙始议每岁止开中八十万斤并课茶私茶通计仅九十余万是虽约开中以便招易然茶多报少徒滋商贩私易之弊今全陕灾震边饷告急国用诎乏至极宜下巡茶御史详议果产茶广盛且于茶法马政无碍即照先年纳粮备赈事例酌量多寡名商报纳候岁丰停止至是巡茶御史杨美益言陕西岁祲且十年茶户无资课额逋损迩年即九十万斤所司新旧辏补尚不能敷安有赢羡兹者奉谕督行该司招纳并无一人告报夫人情异于往时法行在于通变今第宜守每年九十万斤招番易马之规凡通内郡以息私贩增问中以备赈荒等项悉从停罢毋使与马分利庶便遵守＜锍-釒＞下户部竟以帑藏匮竭请如弘治六年例除正额茶九十万斤易马外仍开一百万斤召纳边镇以备军饷俟边储稍给遵照旧额专备易马诏从部议  裁革陕西故县仓攒增设褒城县递运所
　　○壬子  授服阕翰林院庶吉士姚弘谟为编修  长宁安抚司并韩胡碉恰列等各差都纲头目麻儿列等入贡宴赉如例  巡按福建御史吉澄言去年十月间浙江丘家洋残倭数百人由海州海洋突入福宁州闾峡三沙等处守土诸臣不能防遏以致蔓延地方多所残害因列上文武诸臣失事罪状及诸死事当恤者兵部议覆得旨海道副使陶大年降一级都指挥等官来熙等革任指挥刘继良等下御史问布政司赵维垣而下夺俸有差阵亡百户黄宏袭升其子一级生员陈坡量增官职伊男准与冠带俱立祠岁祀
　　○癸丑  礼部类进五岳及方内名山所获鲜芝凡千本有奇  升兵科左给事中郭敬贤为都给事中刑科给事中袁汝是为右给事中俱礼科  发太仓银贰万两于昌平备客兵之用  录去年十一月内大同围城于林御虏阵亡功赠参将张桓都指挥使仍袭升其子三级录三十四年十二月延绥大柏氵□臼堡等处获功阵亡被伤官旗军舍赵岩等一百二十一人各升赏有差
　　○甲寅  孝恭章皇后忌辰  奉先殿行祭礼遣玉田伯蒋荣祭  景陵  祀故大学士顾鼎臣于其乡鼎臣苏州昆山人昆初无城鼎臣始议建之比岁倭奴入寇东南诸郡邑无城者悉遭屠戮而昆山独以保城多所全济乡人追思之请＜监-皿立＞祠邑里以示崇报守臣以闻报可  御史万民英论劾新升巡抚顺天大理寺右寺丞张祉才识庸劣不堪重镇诏调外任用荫工部右侍郎陆杰子光畿兵部左侍郎兼右佥都御史王梦弼子岸为国子生杰以督修玄岳梦弼以总镇三边功也  改南京工部尚书马坤为南京户部尚书  追论三十二年大同弘赐等堡失事谪镇守都督同知吴瑛中路参将企江指挥佥事马镇等十人戍边夺北路参将麻禄北东路参将郭震乃指挥王良臣等六员各俸半年余降罚有差
　　○乙卯  礼部左侍郎兼翰林院学士茅王□赞三年秩满荫其子藉吉为国子生  总督浙直侍郎胡宗宪以本年五月内倭犯淮扬高邮仪真天长盱眙清河宝应安东地方失事状闻请优录参将刘显力战破贼之功及褒恤死事都指挥沃田冠带把总岳君宠等而治诸将之选愞不职及有司之治境被残掠者诏升显三级赏银肆拾两夺凤阳巡抚都御史王诰总兵官黄印俸半年降宝应知县马仲芳清河知县吴希旦边方杂职下天长知县黄泰然等十人御史问赠田都督佥事袭升其子二级君宠千户给其子冠带仍复其家  录三十四年延绥孤山堡等获功阵亡官军尤月等三百人升赏有差
　　○丙辰  升山西按察司副使马佩为都察院右佥都御史巡抚顺天  以三十四年五月甎井等堡失事谪绥德卫署指挥佥事李世贤许世功等七人戍边狭西都司都指挥同知施霖坐科歛军财当调卫巡按御史刘应态言霖有秋防斩获功应赎请发军门戴罪立功从之
　　○戊午  升光禄寺少卿吕光洵为太仆寺少卿
　　○己未  沈府荣和王铨金□亶薨赐祭葬如例
　　○辛酉行  大享礼于  玄极宝殿先期视牲遣英国公张溶代请  皇考配  帝及是日行礼俱命成国公朱希忠代
　　○癸亥  杀原任锦衣卫经历沈炼于宣府市先是庚戌虏犯都门腾书求贡  上命文武群臣杂议而炼语稍侵执政大臣明日又上＜锍-釒＞请以数万骑当一面必大胜虏不报已复抗＜锍-釒＞言严嵩父子入将帅贿数寝抑边事误国大计请僇之以谢天下诏以炼诬诋大臣自为名廷榜之发口外为民编籍宣府之新保安炼自负狂直悻悻不得志乃开书院招四方游士与相讲论公议朝政得失凡遇缙绅往来必斥毁严氏父子或时驰马至居庸关下南望戟手唾骂继以恸哭人咸以为颠又传檄京师欲起义以清君侧之恶是时赵文华既得罪嵩父子疑惧思以自保会有人以炼状来告者嵩父子益惧欲杀炼以灭口乃授指宣大总督杨顺图之顺故憸狡以赂严氏进用且边事日坏方倚嵩父子为庇覆间指即勃马以杀炼为己任以语巡按御史路楷啖以事成嵩且酬以京擢楷亦许诺时捕获蔚州卫妖人闰浩杨胤夔等皆以白莲教术蛊惑远近出入虏地与丘富乔源等为奸者辞所及及株蔓甚众缉捕偏于山狭畿南诸处顺因与楷谋即以此陷炼诬浩等师事炼浩等煽妖作奸勾虏谋逆咸炼教诏之因并构炼子襄诸不法事具狱辞奏之请诛炼浩等而赏诸有功者＜锍-釒＞下兵部时举朝知其诬枉无不骇叹尚书许论依违自顾竟悉如顺楷议覆之得旨令巡按御史即时斩决炼等逮炼子襄戍极边荫顺一子为国子生升巡抚张锅三品服俸楷俟京堂缺升用参将王诰守备罗铠分守参议朱天俸分巡佥事许用中经历金绍鲁及家丁胡汝清等十五人皆以捕获及讯拟功升赉有差
　　○甲子  升总理河道右都御史王学益为南京工部尚书以灾伤免山西蒲绛各州县税粮有差  录三十五年六月延绥威武堡等处获功阵亡官军赵贤等四十二人蒋镇抚沟等处获功阵亡官军周四四十等四十四人各升赏有差  以倭患诏通泰高邮三州宝应如皋泰兴安东山阳江都清河盱眙八县是年本折马匹尽行蠲免其海州邳州仪真兴化盐城宿迁桃源沐阳赣榆睢宁诸州县本色马匹尽徵其值并原折马价减银二两从抚臣王诰请也  裁南京锦衣卫左佥书一员
　　○戊辰  彗星见于天市垣内列肆星旁芒长尺余东北指至十月二十三日始灭
　　○庚午  霜降节遣玉田伯蒋荣清平伯吴家彦都督佥事王朝用兴安伯徐梦旸分祭  诸陵都指挥同知王极祭  恭仁康定景皇帝内官祭  恭让章皇后都督佥事沉至祭  孝洁皇后及  哀冲  庄敬二太子各陵坟梦旸复命＜锍-釒＞中称前诣  上让其不虔夺禄米半年
　　○丙子  升陕西左布政使王廷为都察院右副都御史总理河道山东按察使朱用为山西布政使  以漂流漕米至万捌千肆百余石夺参将王延鹤俸三月  以水灾免直隶徐萧定远三州县税粮以倭患免宝应清河天长盱眙安东五县税粮各如例仍命赈恤伤重之家  哈密卫都督米儿马黑木乞贡许之米儿马黑木为土鲁畨所侵乞内附既处之甘肃至是援沙洲都督日羔剌例陈乞时  其请  改山西总兵官署都督佥事孙朝镇守甘肃
　　○丁丑  以盗越南京城劫上元县狱罢抚宁侯朱岳守备太监郭土□放任回京闲住夺兵部尚书张鏊俸三月下知县刘以贞等南京法司问  以三十四年威胡等堡失事谪山西行都司都指挥佥事王钰及指挥千户等官沈继武等戍边余罚治有差  刑科都给事中彭范等言律开官吏受赃枉法满贯者及故禁故勘平人致死者皆罪死其为禁甚严迩因法纪纵弛有司恬不知畏节据各该抚按参奏若遵化知县刘鸣阳新淦知县黄仁惠昆山知县曾梅芜湖知县潘铨皆贪酷异常大为民害若但如近日事例止以停罢不叙为罚是适遂彼贪淫之私富厚之计不足为戒宜敕所司据律严断务尽本法以为贪酷之戒仍通行抚按参劾纠举不得狥情废法违者事发连坐以罪＜锍-釒＞下刑部都察院会覆得旨近年有司任意贪酷抚按多不从实纠举以致人心玩恣民受殃害刘鸣阳等令各巡按御史严鞫以闻今后贪酷有司巡按官即时参问吏部不许概拟闲住
　　○己卯  升狭西右参政窦一桂为山东按察使
大明世宗肃皇帝实录卷四百五十一



大明世宗肃皇帝实录卷四百五十二
　　嘉靖三十六年十月庚辰朔钦天监进明年大统历颁赐群臣  时享  太庙遣驸马都尉李和代  建秋成报典于太高玄殿五日止封停刑禁屠如例
　　○辛巳  孝洁皇后忌辰  奉先殿行祭礼遣玉田伯蒋荣祭  陵寝
　　○丙戌  诏礼部采四方诸名山芝
　　○丁亥  命原任南京都察院右佥都御史李遂提督军务兼巡抚凤阳  以修筑宁夏赤木口边墙工完升原任总督贾应春及巡抚王梦弼总兵官姜应熊俸各一级赏副总兵等官孙朝等银拾两  录本年三月河流口获功官军章寿等五十三人升赏有差  大理寺卿胡叔廉以病乞回籍调治许之  升分守建昌营副总兵署都指挥佥事张承勋为署都督佥事充总兵官镇守山西  卢沟桥工成诏太监李遵升一级工部左侍郎雷礼升右都御史郎中汪一中员外郎刘堤主事朱裳各升一级御史张九功陈道基赏银各拾两主事徐用光李键臧继芳姚绍祖各五两总理戎政镇远侯顾寰协理戎右都御史郑晓各贰拾两巡抚都御史郑炯顺天府府尹黄懋官各拾两余犒赏有差
　　○戊子  发太仓银贰万贰千柒百余两于大同给新墩哨军行粮及补屯粮灾免之数  以三十三年张家口堡失事发万全都司都指挥同知李国珍署都指挥佥事杨振龙门卫纳级指挥佥事金鸾俱充边卫军
　　○己丑  皇妃嬇御王公主知宫事六尚女官宫女内监局司库等内侍共助大工银伍万玖千玖百余两诏工部收用  未封妃马氏薨诏追封为常妃丧仪如常嫔黄氏例
　　○癸巳  改南京大理寺卿钱邦彦为大理寺卿  命豊润伯曹松守备南京掌中军都督府事总督宣大标下参将左都督马芳充副总兵分守建昌营等处
　　○甲午  上谕礼部  皇天下眷朕躬作新明堂而治本月二十八日申时百工建始朕躬叩大高玄殿举典日百官服吉视事法司停刑
　　○乙未  命镇守广西副总兵署都督佥事周于德佥事南京左军都督府事  上谕大学士严嵩昨徐杲言门楼不敢以杉代林深恐不坚欲俟材至又虑延久昨工部所覆门楼之料已有所少者殿材耳今其言又如此此辈第弄纸笔支调安有力任君事者夫楠材坚矣昨至大之质未二日毁之与烧柴不异久近非物可定惟  天神垂祐苇亦可久兹因明冬万方入觐目前悉端门行礼颇不雅观故欲速成之耳朕言乃坐屋不知事之者卿与在直诸臣及必进一语如何嵩乃传示工部尚书欧阳必进必进惧得罪则诡曰今石工将完请即择吉立柱嵩以其言覆旦言门工兴建人心殊为踊跃实  天意佑助中兴大业非偶然者宜乘今岁利即督成之已工部上＜锍-釒＞请立柱  上门管工太监袁亨享言门材百尔未备未可匆遽  上以必进为欺以问嵩嵩言凡工料不俟皆备稍有次第即乘吉预先立柱其所未备则立柱后所用徐致之耳  上意竟不释乃以部＜锍-釒＞留中再逾月始批行之
　　○丁酉  山东邹县地震  诚孝昭皇后忌辰遣清平伯吴家彦祭  献陵  以水灾免顺天永平保定河间真定诸州县卫所秋粮马草宫庄子粒如例  兵部覆总督浙直都御史胡宗宪奏两浙频年用兵民力罢甚今地方甫宁亟当樽节请汰水陆兵及调募兵岁省银肆拾万玖千余两其留用者叁万肆千人岁乃银肆拾柒万余两宜随粮带徵通融出办即今军政废弛俟臣清理勾补期三五年后军伍充实前项兵食悉皆议除报可  辽王献大木七根银二千两襄王献大木十二根银三千两各赐敕奖谕
　　○戊戌  狭西巡茶御史梁汝魁＜锍-釒＞陈茶马积弊一四川夔保一带茶法宜增入敕内听其带管巡禁止许陕西官□收买其建昌松潘碉门黎雅等处行四川抚按官严加防捕不得通番私贩一茶法项下并苑寺赎锾宜趋时籴买谷粟以备赈济不得别项支销一徽州之北设火钻批验所盘掣不便宜改于白水江总会之区仍隶徽州就近管辖户部议覆从之
　　○己亥  南京礼部右侍郎康太和三年考满荫其子一韩为国子生
　　○庚子  裁革顺德府管山通判及知事各一员真定府豊盈仓副使长芦官仓副使定州清风店南宫县董家庙献县单桥关巡检各一员河间府沧州管河判官河间县管马主簿宁津县管粮县丞各一员保定府安州管马判官传野蟊县管马县丞新安县县丞各一员永平府带衘居庸关管粮通判一员文安固安大城县丞各一员东安漷县宝坻主簿各一员漷县昌平州训导各一员霸州苑家口固安河宁巡检各一员隆庆卫经历训导各一员营州右屯营州后屯武清通州左通州右神武定边涿鹿左兴州中屯知事各一员  山西获虏谍白得云吴通等巡抚都御史闵煦以闻诏升煦俸一级领军都指挥毕文官舍卢铭官各一级得云等斩首枭示
　　○辛丑  升巡抚延绥都察院右佥都御史石永为南京大理寺卿
　　○甲辰  总督湖广川贵采木工部右侍郎刘伯跃劾奏襄阳府知府李一经工部郎中戴愬劾奏仪真县知县师儒各抗违敕旨迟误大工  上怒俱命锦衣卫遣官校捕系入京逮问各黜为民  赐故应天府府丞朱隆禧祭葬隆禧先以方术幸诏加礼部左侍郎致仕至是卒请恤典礼臣执弗与  上曰隆禧于朕有护之功其所进药方及香衲诸物至今在御宜特予之不为例
　　○丙午  四川播州宣慰使杨烈差长官杨宠等贡马补贺  万寿圣节给赏如例  先是三月间虏拥数万骑入大同右卫抵应朔怀马一带攻毁七十余堡杀卤甚众巡按御史路楷言总兵官龚业巡抚御史朱笈副总兵官吴鼎俱宜究治而总督侍郎杨顺闻警赴援斩酋□或馘为多功罪宜准诏革业都督职衔降笈俸二级各戴罪供职鼎革任下巡按御史逮治并核顺功罪从实奏闻
　　○丁未  以重建大朝门兴工  上亲告太高玄殿遣成国公朱希忠告  玄极宝殿安平伯方承裕大学士李本祭司土司工之神  录三十五年安定红山等堡获功阵亡官军冯友亮等三十五人升赏有差  八月间虏拥众入犯义州太平等堡镇抚鲁承勋不能御千户郑堂百户崔孝忠原任指挥姚良任等俱战死巡按御史以事闻诏袭升堂等子各二级承勋等九人下按臣讯治
　　大明世宗肃皇帝实录卷四百五十二


大明世宗钦天履道英毅圣神宣文广武洪仁大孝肃皇帝实录卷四百五十三
　　嘉靖三十六年十一月庚戌朔升大理寺右少卿董威为都察院右佥都御史巡抚延绥  裁革南京户部宝钞司天财库广惠库钞匠三十名南京太常寺乐舞生二十名厨役四十七名南京光禄寺厨役百二十名国子监援例监生月减其家食粮三斗  以灾伤免山东济南兖州东昌清州登州莱州诸州县卫所税粮如例命有司加意赈恤  以三十四年高家堡失事谪狭西绥德卫都指挥佥事刘芳百户陈勋各戍边
　　○壬子  兵部右侍郎江东三年考满荫其子至顺为国子生  降汝阳王府奉国将军勤熉镇平王府辅国中尉动月□炎为庶人以纠盗劫财故也
　　○甲寅  恭让章皇后忌辰遣中官祭  陵寝
　　○乙卯  升大理寺左寺丞赵炳然为本寺右少卿  总督浙直福建右都御史胡宗宪以擒获海寇王直等来闻直本徽州大贾狎于贩海为商夷所信服号为汪五峰凡货贿贸易直多司其质契会海禁骤严海堧民乘机局赚倭人货数多倭责偿于直直计无所出且忿海堧民因教使入寇倭初难之比入则大得利于是各岛相煽诱争治兵舰江南大被其害已而中国召集四方致兵御倭倭往往遭损伤有金岛无一人归者其死者亲属亦复其咎直直恐乃与诸中国商若王滶叶宗潘谢和王清溪等共以其众屯五岛洲自保滶宁波人号毛海峰宗满号碧川谢和号谢老与王清溪皆漳州人悉节年贩海通畨为奸利者宗宪与直同乡习知其人欲招之则迎直母与其子入杭厚抚犒之而奏遣生员蒋洲等持其母与子书往谕以意谓直等来悉释前罪不问且宽海禁许东夷市直等大喜奉命即传谕各岛如山口豊浚等岛主源义镇等亦喜即装巨舟遣夷目善妙等四十余人随直等来贡市以十月初至舟山之岑港泊焉是时浙东西伤于倭暴间直等以倭船大至则甚惧兢言其不便巡按浙江御史王本固奏直等意未可测纳之恐招侮于是朝仪鬨然谓宗宪且酿东南大祸而浙中文武将吏亦阴持两可直既至觉情状有异乃先遣滶见宗宪问曰吾等奉招而来将以息兵安邦谓宜信使远迓而宴犒交至也今兵陈俨然即败蔬小舟无一近岛者公其诒我乎宗宪委曲谕以国禁固尔誓心示无他滶以为信已而夷目妙善等见副总卢镗于舟山钟诱使缚直等直大疑畏宗宪百方说之直终不信曰果不欺可遣滶出吾当入见耳宗宪即遣之直党仍要中国一官为质于是以指挥夏正往直与宗满清溪来见宗宪好言慰之令系按察司狱具以状闻请显戮直等正国法姑准义长等贡市永销海患或曲贷直等死充沿海戍卒用系番夷心俾经营自赎御史本固闇于事机力以为未可而江南人讻讻言宗宪入直善妙等金银数十万为求通市贷死宗宪门而大惧＜锍-釒＞既发追还之尽易其词言直等寔海氛祸首罪在不赦今幸自来送死实藉玄庇臣等当督率兵将殄灭余党直等惟庙堂处分之时直等三人来留王滶谢和在舟本固复言诸奸逆意叵测请严敕宗宪相机审处务令罪人伯刘允中玉田伯蒋荣分祭  八陵都督佥事王朝用祭  恭仁康定景皇帝中官祭  恭让章皇后都督佥事沉至祭  孝洁皇后及  哀冲  庄敬二太子各陵坟
　　○庚午  以大光明殿工成及  景命修报遣英国公张溶吏部尚书吴鹏等祭告朝天等六宫  上曰是典礼特隆钜者诸司其奉大义停刑止封吉服莅事自是日至来月之朔罔有欺怠
　　○辛未  冬至节大祀  天于  圜丘先期视牲请配及是日正祭俱命成国公朱希忠代文武群臣具朝服于端门行五拜三叩头礼免百官宴赐节钱钞宴四夷使臣及国师禅师僧官剌麻等如例  罪人尽得夷不为变于是严旨责宗宪擒剿宗宪乃大集兵舰环夷舟守之夷挟货无所售既索直等不出见兵舰逼之益急乃扬言责中国渝约数出怨怼语移舟据舟山为固宗宪仍时以好言挑之今尽缚送中国人将与妙善等市夷已狎知诳之然冀幸万一被此以卮言相支调云
　　○辛酉  以苑田收获赐户部尚书高燿羊酒彩叚主事韩叔阳绢二疋
　　○丁卯  孝惠皇后忌辰遣兴安伯徐梦旸祭  茂陵  孝烈皇后忌辰  本先殿行祭礼遣广宁伯刘允中祭  陵寝
　　○戊辰  朝鲜国王李峘差陪臣吏曹参判李名圭等入贺冬至节宴赉如例
　　○己巳  以冬至节遣成安伯郭应乾清平伯吴家彦广宁
　　○壬申  总督漕运都察院右都御史王诰卒赐祭葬如例
</div>
    <div class="pagination">
<a href="明实录世宗实录_page484.html">上一页</a><span>...</span><a href="明实录世宗实录_page480.html">480</a><a href="明实录世宗实录_page481.html">481</a><a href="明实录世宗实录_page482.html">482</a><a href="明实录世宗实录_page483.html">483</a><a href="明实录世宗实录_page484.html">484</a><span class="current-page">485</span><a href="明实录世宗实录_page486.html">486</a><a href="明实录世宗实录_page487.html">487</a><a href="明实录世宗实录_page488.html">488</a><a href="明实录世宗实录_page489.html">489</a><a href="明实录世宗实录_page490.html">490</a><span>...</span><a href="明实录世宗实录_page486.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
