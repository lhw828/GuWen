<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 114 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 114 页/共 523 页
  </h1>
  <div class="content">
   ○以办理永定右安门外急赈事宜妥协。兵部尚书兼管顺天府府尹汪承霈、都察院左副都御史陈嗣龙、刘湄、顺天府府尹阎泰和、及巡视南城御史达灵阿、张鹏展、兵马司正指挥贾鈵、副指挥陈韶、吏目单恩长、顺天府经历查人和、宛平县县丞陆逢瑞、均下部议叙。　　

○缓山东临清、馆陶、武城、邱、夏津、聊城、堂邑、清平、博平、茌平、高唐、莘、恩、冠、阳谷、朝城、东阿、平阴、平原、长清、德、范、二十二州县、水灾新旧额赋有差。。　　

○缓徵山西平定、汾阳、二州县、水灾本年额赋。并贷耔种口粮有差。　　

○戊申。祭大社。大稷。上亲诣行礼。　　

○以举行仲秋经筵。遣官告祭奉先殿。传心殿。上御文华殿经筵。直讲官禄康、刘权之、进讲论语节用而爱人。讲毕。上宣御论曰、人君代天治民。以天之所生五谷布帛养天下万民。转输运筹。务期家给人足。使无饥寒之患。必先量入为出。耕九余三。偶有兴军旅。遭水旱。而不忧用绌者。是在平日用所当用、而不妄用。以有余补不足。节所当节、而非吝惜。务期惠及闾阎。以爱人之实心。行爱人之实政。不少存掊克聚敛之鄙见。扩大公无我之诚心。庶民可免颠沛之苦。渐致小康矣。直讲官扎郎阿、彭元瑞、进讲易经有孚惠心勿问元吉。讲毕。上宣御论曰。大易损益二卦。损下益上凶。损上益下吉。此天地之常经。古今之通义也。人君爱育群黎。是君之职分当然。博施济众。怀保惠鲜。总不外一诚。以不忍人之心。行不忍人之政。无一毫干誉之私。能如是。则何待问而知其元吉哉。若无益下之实心。偶施微泽。即沾沾自喜。此要结人心之小术。而非至诚无隐之正道。上不本于诚。乌能使下以诚应。民说无疆哉。诚能有孚惠心。则受益者众。此至诚感召之实理。所谓自上下下。其道大光。克已而天下归仁。锡福靡有涯涘矣。礼成。上幸文渊阁。赐讲官及听讲诸臣茶。复赐宴于本仁殿。　　

○己酉。上诣大高殿行礼。　　

○幸圆明园。　　

○庚戌。遣官祭昭忠祠。　　

○谕内阁、前因风闻伊桑阿办理石岘苗匪一案。并未亲到军营督办。仅在铜仁驻劄。将常明等攻克石岘、作为亲身前往。装点入奏。曾降旨谕令琅玕将伊桑阿办理草率虚词入奏之处。据实查奏。彼时伊桑阿在黔省巡抚任内、骄纵勒索各款。尚未败露。嗣据初彭龄参奏伊桑阿种种劣迹。大半系琅玕告知之语。复降旨交琅玕、会同孙曰秉、严审定拟具奏。乃本日琅玕覆奏前次谕旨一摺。不但不将伊桑阿劣迹举劾。而于伊桑阿未曾亲往石岘饰词具奏之处。转代为申说。据称伊桑阿因办理抚恤难民。留驻铜仁。及将欲亲往军营。而常明已将为首各犯擒获。伊桑阿即据以入奏。并称此事系伊桑阿节次督催。俾得及早成功。与有意欺饰者情稍有闲。是何言耶。伊桑阿既驻劄铜仁。办理抚恤事宜。未经亲往石岘军营。即当据实奏明。况石岘余匪并未剿净。伊桑阿竟敢捏称亲往该处督办。将获犯蒇事缘由、径行驰奏。是伊桑阿欺饰之罪。已属百喙难辞。而琅玕又复代为隐饰。此诚何心。且伊桑阿在黔劣款。前初彭龄参奏摺内、据称系琅玕自铜仁回滇时、在郎岱地方与初彭龄会晤告知。琅玕既可告知僚友。独不可直陈于君上之前乎。此案若非初彭龄据实奏闻。则伊桑阿贪黩营私。贻累地方。琅玕竟置之不顾。以满洲大臣。且系觉罗。又经朕询问。曾不若业经离任之汉巡抚、尚能秉正不阿、据实参奏乎。看来琅玕总因伊桑阿前在新疆时、参奏伊家人私贩玉石一事。意存避嫌。即属徇私代为容隐。而摺内所称凛畏悚惧等语。皆系敷衍虚词。全不足信矣。此次琅玕如果将伊桑阿劣款。及办理苗案欺饰实情、一一参劾。则前此剿洗石岘苗寨后。其攻克上潮下潮逆巢。全境肃清。皆属琅玕之功。所有伊桑阿前得优叙。朕必移给琅玕。今如此有心徇庇。不但无功可录。并当立予罢斥。姑从宽将琅玕拔去花翎。降为二品顶带。暂留云贵总督之任。仍著严行申饬。以观后效。傥琅玕于查审伊桑阿贪劣各款、仍有不实不尽。必当严行治罪。不能再为宽贷也。　　

○署直隶总督陈大文奏、请拨办赈银一百五十万两。并筹办大赈章程。一、大赈日期。提至十月。一、应给赈粮。银米兼放。一、严查冒滥之敝□大。以杜侵蚀。委隔属大员。查明极次贫民大小口数。逐户填入印册。一发州县。一送上司覆核。并照册载姓名丁口。填写告示。先期晓谕。一、设厂煮赈。应准报销。向来直属偶遇歉收。多有地方官捐办、及详用义谷者。今岁被灾较重。所有七八九三月抚恤摘赈案内。准其一并报销。一、应给房屋修费。查瓦房一闲。给银一两。土草房一闲。给银五钱。应照例赏给。一、兵丁户口。应分别查赈。查兵丁既得月饷。自未便准其食赈。其兄弟叔侄。虽系同居。而该兵丁所支官粮。不能兼顾。应准与民人一体赈恤。一、各属屯居旗人、灶户。令理事同知等官、及场员。查明分别给赈。奏入。谕军机大臣等、陈大文奏、请于十月开赈。并放赈一切条款。所办俱是。现在两淮有商捐银一百万两。业经起解。著陈大文即行知该省委员。将此项于过直时。即行全数截留。至此外银五十万两。俟过八月后。即行如数发给。朕廑念灾黎。痌瘝在抱。惟恐一夫失所。从不靳惜帑金。第闻地方官办赈情形。诸敝□大丛生。不但放赈之时。层层朘削。即清查户口等事。皆有向贫民勒索册费。以多报少。以少报多。极贫次贫。意为高下。甚至有贫民待赈孔殷。转因册费无出。愿甘舍赈不领者。其余捏造户口。肆意侵吞。何所不至。在地方大吏受恩深重。自不忍出此。其余州县各官、即贤否不一。难保无从中侵蚀之人。至书吏人等、尤奸伪百出。不可不严密查办。陈大文惟当严密访查。如有前项不法之徒。立即查拏。从重处治。以儆其余。务令所拨帑金粟米。丝毫颗粒。实惠皆及小民。方为不负委任。将此谕令知之。　　

○赏总理粮饷甘肃道员蔡廷衡、花翎。加按察使衔。从总督长麟请也。　　

○拨湖南米三万九千石。解往陕西。以备军糈。　　

○辛亥。以前任河南布政使先福、为光禄寺卿。。　　

○壬子。谕内阁、户部奏、请令陕甘川楚等省、将近年以来军需项下所收各款银两、造册送部查核一摺。所奏甚是。各该省军需银两。有奉旨由部库及各省拨解者。亦有由外省截留者。有先经拨给某省、后又改拨他省者。此外尚有收捐及变产等款。头绪纷繁。现在大功指日告蒇。报销在即。岂容稍涉牵混。自应缕析条分。以清款项。著陕甘、四川、湖北、各督抚、即转饬该省藩司、及局员等、查照户部摺内所指各条。速行汇造清册。送部查核。仍将续行拨给之款。随时报部。以免遗漏。　　

○命内阁学士玉麟、在上书房行走。　　

○以礼部左侍郎英和、兼署吏部左侍郎。调署吏部右侍郎初彭龄、署兵部右侍郎。以户部左侍郎戴衢亨、兼署吏部右侍郎。　　

○命顺天府府丞胡长龄、为奉天府府丞。兼学政。兵部侍郎平恕、提督江苏学政。户部员外郎汤藩、提督安徽学政。内阁学士李钧＜闲＞、提督江西学政。吏部右侍郎文宁、提督浙江学政。都察院左副都御史恩普、提督福建学政。山西道御史何学林、提督湖南学政。太常寺卿刘凤诰、提督山东学政。通政使司通政使陈霞蔚、提督山西学政。翰林院侍读吴芳培、提督河南学政。吏部郎中康纶钧、提督陕甘学政。河南道御史钱栻、提督四川学政。翰林院修撰姚文田、提督广东学政。翰林院侍读学士张绶、提督广西学政。江西道御史叶绍楏、提督云南学政。翰林院编修陆以庄、提督贵州学政。　　

○癸丑。太宗文皇帝忌辰。遣官祭昭陵。　　

○旌表守正捐躯直隶宁河县民董焕然女董氏。　　

○缓徵长芦水冲坨盐正引课银、直隶河南各引地课银、十分之五。　　

○甲寅。谕内阁御史王苏奏、新放江苏学政平恕、请另行＜闲＞放或酌量改调一摺。内称平恕前在江苏斥革生员多名人人切齿。即商贾小民。无不痛恨。似平恕实有不公不法之处。因令军机大臣传到王苏、询以平恕有无别项劣迹。令其据实直陈。旋据王苏登覆。仍不过称平恕办理甄辅廷擅责生员一案。众心不服。又称平恕考试生童、并无别项劣迹等语。平恕前在江苏学政任内。如果有贿卖生员、去取不公等敝□大。该御史当指明据实参奏。朕必严为惩办。至其因甄辅廷案内斥革生员多名一事。先经照部议镌职。今该御史以业经议结之案。仍列弹章。并称或另请＜闲＞放。或酌量更调。试思平恕如不胜学政之任。既不宜于江苏。岂复宜于他省若平日并无劣迹。此次复经＜闲＞用。益当顾惜声名。用息浮议。固不肯苛刻以敛怨。亦不应宽纵以沽名。傥平恕约束士子。仍不得当。或另有案据。亦何难将平恕罢斥治罪。岂有国家＜闲＞任学臣。因籍隶本省之御史、摭拾前事。一经劾奏。即行更换。是举错之权。操之言路。势必如明季科道纷纷讦奏恶习。成何政体乎。所有江苏学政。仍著平恕去。御史王苏、著交部议处。　　

○谕军机大臣等、特清额奏、穷民出口、分别验放章程一摺。各处关口定例。稽查出口民人。自当一律给票验放。何以祇山海关一处由临榆县给票。而古北口张家口等处并不给票。办理殊未周密。至所称嗣后民人出口。如查系携带老幼妻子者。自系良民。应准放出。如无眷流民。年当少壮。无论只身结伴。概不准出关一节。所议亦未妥协。本年直属被水地方较多。穷民出口谋生者自必不少。并恐奸匪易于溷迹。若祇查其带有眷属放行。其年壮未带眷属者。或向守关兵役许给钱文。搀混出关。均属事之所有。况口外即系蒙古地方。若内地穷民。纷纷到彼觅食。竟似内地不能存活。而蒙古等又必以侵占伊等游牧为词。致生枝节。殊属不成事体。总之中外之界。不可不分。稽查关隘。宁严毋滥。其应如何立定章程、给放验票之处。著陈大文会同特清额具奏。寻覆奏查例、凡出口旗民。俱系饬令给票验放。日久奉行不力。遂致有名无实。惟该灾民等若非流离失所。必不肯轻去其乡。惟有谆谕府厅州县、将大赈实心妥办。广为出示晓谕。令其安心待赈。切勿擅离乡井。仍通饬地方官、各遵定例。凡商民出口。给与印票。至口对验相符。始准放行。造册报部。得旨、凡人莫不系恋乡井。若非万不得已。孰肯轻去。实力办赈。为探本正办。勉之。　　

○释遣戍伊犁已革陕西巡抚秦承恩、命来京候旨。　　

○旌表守正被戕广东南海县职员周叶算妾龚氏。　　

○贷张家口八旗兵丁一年钱粮。修补官房。　　

○乙卯。太祖高皇帝忌辰。遣官祭福陵。　　

○命编辑辛酉工赈纪事。谕内阁、本年京师自六月初旬。大雨连绵。河水涨决。直隶被水地方至九十余州县之多。实非寻常偏灾可比。朕廑念焦劳。当即＜闲＞派卿员、分路查勘。开仓赈济节降谕旨、分别蠲免钱粮。截留漕运。动用银钱米石。交汪承霈、熊枚等、分拨急赈。又令那彦宝、巴宁阿、赶筑永定河堤岸。并派高杞、莫瞻菉、挑浚护城等河。兴工代赈。以期安抚穷黎。实已不遗余力。现在右安门外等处饭厂。人数日渐减少。十月初开放大赈。灾民各回乡里。就近领赈。似可不致有失所之人。可见地方闲遇灾祲。若能及早筹办。实力抚绥。即可为补救之方。前因暑潦成灾。宵旰靡宁。曾作河决叹一首。用抒忧勤惕励之怀。刻石颁示内外大臣。并非尚词藻摛毫。徒资传诵。实欲臣工等共喻朕诚求保赤之深衷。留心民瘼。或地方偶值偏灾。亟为拯救。以绥黎庶而迓庥和。著将本年办理一切工赈事宜。编辑成书。派军机大臣庆桂、董诰、成德、戴衢亨、会同南书房朱圭、彭元瑞、并曾经查办水灾之丰绅济伦、明安、检查六月初旬以后节次所降谕旨。并诸臣关涉灾务各奏章。逐日编集。汇为辛酉赈灾纪事。于冬底缮写进呈刊布。以示朕遇灾兢惕、子惠元元之至意。　　

○又谕、各旗带领外省送到保题拟正拟陪官员引见摺内。俱缮写请＜闲＞放拟正之人、拟陪者记名等语。此项人员引见。朕惟看其人材＜闲＞用。若拟陪之员优于拟正。朕即＜闲＞放拟陪之员。将拟正者记名。有何不可。惟正蓝旗满洲每次摺内。仅书现有几缺。请＜闲＞放几人。余者请旨记名。从未书写请＜闲＞放拟正之人、将拟陪者记名之语。此系正办。将此通谕各部院衙门、及、八旗、嗣后带领外省送到保题拟正拟陪人员引见摺内。俱著照正蓝旗满洲式样书写。　　

○除浙江海岛迁移民户弃置地三顷四十亩有奇额赋。　　

○丙辰。上御勤政殿听政。　　

○遣官祭黑龙潭昭灵沛泽龙王之神。玉泉山惠济慈佑灵濩龙王之神。　　

○以太仆寺卿多庆、为内阁学士。兼礼部侍郎衔。　　

○拨江西藩库银三十万两。解往四川。以备军需。　　

○除浙江萧山县西兴场坍没灶地一百二十八顷七十七亩有奇额赋。　　

○丁巳。上诣安佑宫行礼。　　

○谕内阁、京师城外附近各处。凡遇人命盗案事件。俱系五城所属。而徵收地粮等项。例由大兴、宛平、两县管理。遇有灾赈之年。向不列入两县户口册内。即如本年永定门、右安门外、一带地方。被水较重。节经加恩赈给米石钱文。灾民虽可藉资糊口。但十月内即开放大赈。恐直隶地方官、因系五城所属。遂不列入大、宛、两县待赈户口册内。未免向隅。著直隶总督会同顺天府、饬属通查附近京师地方、五城所属户口。其钱粮归入大宛两县者。届期一并造册给赈。勿稍遗漏。以副朕轸念灾黎、无使一夫失所至意。　　

○额勒登保奏报、生擒首逆王士虎、冉添泗等、并查明连次出力员弁。勒保奏报、七十五一路官兵。在桑树坪地方。擒获刘朝选之弟刘清选、汤思蛟之弟汤步武、并查明叠次出力员弁。均得旨奖赉。擢副将张绩、为总兵官。骑都尉恩布苏、前锋达冲阿、为三等侍卫。赏侍卫武隆阿、协领达斯呼勒岱、副都统衔。参将郑启贵、副将衔。委参领依尔庚阿、副将李锦麟、参将罗声皋。游击傅廷佐、巴图鲁名号。知州李凯、副总管格亨德尔、佐领舒通额、协领永廷佐、骁骑校富明阿、领催萨凌阿、副将国兴阿、陈尚德、游击张杰、张钟琪、邬海庆、王得胜、都司张拱辰、守备刘明德、张超、李朝相、花翎。领催德胜保等、蓝翎。余升赏有差。　　

○戊午。发内库银千两。分赏永定右安门外收养避水难民各庙僧道。　　

○庚申。秋分。夕月于西郊。遣荣郡王绵亿行礼。　　

○谕军机大臣等、本年直隶被灾州县较多。节经发帑截漕。开放大赈。民食自不至缺乏。但念来春青黄不接之时。米价昂贵。必须豫筹采买米石。以备平粜之用。今奉天通省丰收。粮价甚贱。自应就近采办转运。以资接济。著传谕陈大文、即查明直隶被灾各州县。明春豫备平粜米石。共需若干。迅速奏闻。以便谕令晋昌、即由奉省采买。至如何派员接运之处。并著该督详悉酌核具奏。寻奏、核计直省被灾州县。明春平粜。约共需米三十万石。除已由豫东二省代买米十五万石外。请在奉省再采买高粱四五万石。连米凑足十五万石。照乾隆四十九年例、由奉天雇船。派员押运到津交收。一切款项。由直隶解还归款。从之。　　

○旌表守正捐躯福建武平县民钟祥发妻王氏。　　

○辛酉。遣官祭贤良祠。　　

○谕内阁、本年六月雨水过多。永定滹沱等河泛涨。直隶被淹地方。至九十余州县。业经发帑截漕煮赈。分别蠲免钱粮。并令赶紧堵筑堤岸。挑浚护城等河。以工代赈。俾灾民得资糊口。不至一夫失所。实已不遗余力。惟念水冲地亩。不无淤沙积压之处。即水退之后。仍不能一律耕种。若赋额尚仍其旧。民力恐不免拮据。著交置直隶总督陈大文、遴派廉能道府。分路履勘。将此等水冲沙压地亩、应行减豁之处。逐一据实奏闻。候朕再降恩旨。若其中有水退泥淤转瘠为良者。转不必亟行查办也。　　

○以右春坊右赞善杨祖纯、翰林院编修汪守和、署日讲起居注官。　　

○户部议准、广西巡抚谢启昆疏报、天保县开垦水田四十五＜土韦＞。照例升科。从之。　　

○壬戌。遣官祭文昌帝君庙。　　

○癸亥。上诣时应宫昭显庙拈香。　　

○还宫。　　

○谕内阁、本年六月闲雨水连绵。八旗兵丁住房、及各营官房、倒坏甚多。经朕屡次施恩将兵丁每月应扣库银、展限两个月。又普赏一月兵米。用资生计。所有倒坏房闲。亦得藉以修理。乃朕本日自圆明园进宫。见兵丁住房墙垣。尚未能一律修整。想因伊等生计未臻充裕所致。朕所见者如此。其穷巷僻居。自必更甚。目今天气渐寒。若所住房屋。不能完整。何以御冬。所有各营兵丁官房。既经各该处奏明动用公项修理。而私房未经修理者尚多。且物价昂贵。诸凡拮据。殊堪怜念。著加恩将本年年终所赏八旗、及包衣三旗、兵丁等地租银两。移前于九月内即行普赏。此时地租银两。尚未据直隶解到。著于户部银库内、先行照数动用赏给。以示朕惠赉八旗兵丁、有加无已至意。　　

○甲子。上以孝淑皇后升祔奉先殿亲诣祭告。
  </div>
  <div class="pagination">
   <a href="清实录嘉庆朝实录_page113.html">
    上一页
   </a>
   <span>
    ...
   </span>
   <a href="清实录嘉庆朝实录_page109.html">
    109
   </a>
   <a href="清实录嘉庆朝实录_page110.html">
    110
   </a>
   <a href="清实录嘉庆朝实录_page111.html">
    111
   </a>
   <a href="清实录嘉庆朝实录_page112.html">
    112
   </a>
   <a href="清实录嘉庆朝实录_page113.html">
    113
   </a>
   <span class="current-page">
    114
   </span>
   <a href="清实录嘉庆朝实录_page115.html">
    115
   </a>
   <a href="清实录嘉庆朝实录_page116.html">
    116
   </a>
   <a href="清实录嘉庆朝实录_page117.html">
    117
   </a>
   <a href="清实录嘉庆朝实录_page118.html">
    118
   </a>
   <a href="清实录嘉庆朝实录_page119.html">
    119
   </a>
   <span>
    ...
   </span>
   <a href="清实录嘉庆朝实录_page115.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
