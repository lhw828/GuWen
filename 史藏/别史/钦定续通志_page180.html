<!DOCTYPE html>
<html>
 <head>
  <meta charset="utf-8"/>
  <title>
   钦定续通志 - 第 180 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定续通志 - 第 180 页/共 284 页
  </h1>
  <div class="content">
   惟岳少为行军司马恒州刺史寳臣死军中推为留后求袭父位帝不许以张孝忠代之田悦为请不聴遂与悦李正已谋拒命府小史胡震私人王他奴等専画反计府属邵真泣曰先公位将相恩甚厚而大夫违命缞绖中愚固惑焉魏近且与国不可遽絶请厚礼遣其使徐图之齐逺而交疏不如械使者送京师且请致讨帝嘉大夫忠所请宜许惟岳寤使真作奏震与将吏不可惟岳又从之其舅谷从政以智畧为寳臣所忌恒移病至是出谏曰今天下无事主上神武必至加兵虽大夫恩及三军万一不捷孰为用命先朝相公与幽帅不协国家必命为帅可不惧乎往者田承嗣佐禄山思明乱天下千征百战顷年为官军所败仰天垂泣赖先相公保援获宥若雷霆不收岂有生理今田悦凶狂何如承嗣况相公诛灭军中将校其子弟存者宁无愤心因利乗便必相倾陷为大夫久长计莫若令惟诚知留后大夫自速入朝国家念先相公功见大夫顺命何求不得今与羣逆为危计非保家之道也不纳【按旧书载从政谏惟岳语较邵真尤为明白肫挚不特为国家折奸谋即为惟岳计更无出此新书删之未是今据补】于是张孝忠以易州归天子诏朱滔与孝忠合兵讨尽赦吏士购惟岳首惟岳与滔战束鹿大奔遂围深州明年正月率兵万余使王武俊争束鹿田悦遣孟祐来助武俊以精兵先陷阵师郤滔缋帛为狻猊使壮士百人防以噪趋惟岳军马骇军乱因大败于是深州日急悦亦婴城矣惟岳惧召真议遣使诣马燧令其弟惟简见帝斩大将谢罪以兵属郑诜身朝京师孟祐知其谋走告悦悦使扈岌来让曰敝邑本为君索节岂为叛逆耶虽见破可拒守为后图今君信邵真谗间欲归罪悦以自湔荡何负而然不则遣祐还军无遗王师禽若能诛真以徇请事公如初惟岳懦不能决毕华见曰大夫与魏盟未久魏虽被围彼多蓄积未可下齐兵劲地广裾带山河所谓东秦险固之国与相维持足以抗天下夫背义不祥轻虑生祸且孟祐骁将王武俊善战前日逐滔滔仅免今合两将破滔必矣惟岳见深围未解畏祐还乃斩真以谢悦明日复战又大败而康日知举赵州聴命惟岳益困乃付牙将衞常宁兵五千俾王武俊兵八百攻日知武俊素为惟岳忌师行谓常宁曰大夫信谗吾朝不图晏是行胜与否吾不复入恒矣将以身托定州张公常宁与副李献诚曰诏斩大夫首以其官畀之观大夫势终必败若倒戈还府事实易图有如不捷张公可归也武俊然之惟岳使要借官谢遵至武俊壁议事武俊与谋使内应至期启城门武俊入杀人廷中无亢者乃传令曰大夫叛命今取之拒者族士不敢动武俊使牵惟岳出缢之防门下并杀郑诜他奴等数十人传首京师尽赦其将士给部中租役三年真始事寳臣掌文记武俊表其忠赠户部尚书其息吕擢冀州长史常宁后在武俊时用事谋乱诛惟岳异母兄惟诚尚儒术谦裕寳臣爱之使决军事以惟岳正嫡固让其妹妻李纳故寳臣请惟诚复故姓而仕诸郓为纳营田副使四为州刺史初惟岳诛武俊械惟简及其母郑送京师【按新书惟岳叛时惟简奉母奔京师考上文惟岳叛后兵败而惧欲因马燧送惟简不应叛时惟简已自归且下文兄死人手尔入朝更为明晓新书自相矛盾今据旧书改】帝拘于客省及出奉天惟简将赴难谋于郑郑曰尔父立功河朔位宰相身未尝至京师兄死人手尔入朝未识天子不能效忠吾不子汝督其行曰而能死王事吾不朽矣乃斩关出道更七战得及行在拜太子谕徳有功围城中帝徙山南以三十骑从夜失道驰至盩厔西闻中人语问天子所在密语曰帝在此帝流涕执其手曰尔有母乃能从朕耶对曰臣誓以死比明北方尘起帝惧惟简登髙曰浑瑊以骑来瑊至遂决趋兴元惟简前导及帝还封武安郡王号元从功臣图形凌烟阁赐铁券宪宗时为左金吾衞大将军长史万国俊夺兴平民田吏不敢治至是诉于惟简即日废国俊以地与民出为凤翔节度使市耕牛佃具给农嵗増垦数十万畆卒年五十五赠尚书右仆射子元本轻薄无行长庆末与薛浑私侍襄阳公主事败主幽禁中元本以功臣子贷死流岭南弟铢好学多识有儒者风
　　王武俊字元英本出契丹怒皆部父路俱开元中与饶乐府都督李诗等五千帐降入居蓟武俊甫十五善骑射与张孝忠齐名李寳臣帐下为禆将寳应初王师入井陉武俊谓寳臣曰以寡敌众曲遇直战则离守则溃鋭师逺鬭庸可御乎寳臣遂以恒定等五州自归共平余贼武俊谋也奏兼御史中丞封维川郡王子士真亦沈悍有断寳臣倚爱以女妻之寳臣以疑杀许崇俊等士真密结左右故武俊免于难惟岳拒命或言武俊有他志武俊知之出入导从才一二未尝接賔客惟岳虽内疑然见其屈损又惜善鬭未忍杀康日知以赵州降惟岳谋伐之皆曰武俊故心膂先君命佐大夫士真又女弟壻今事急宜去猜嫌任之乃遣与衞常宁将兵往因谋执惟岳而日知亦遣人邀説以祸福武俊乃还兵使人谓惟岳曰大夫与齐魏同恶今魏已败齐为赵州所限幽州兵近在定三军且救死诏召大夫宜亟归惟岳惶遽出遂缢即遣其属孟华奏天子华辩对称防徳宗擢为兵部郎中授武俊检校秘书监兼御史大夫恒冀观察使是时惟岳将杨政义以定降杨荣国以深降朱滔受而戍之帝以定赐张孝忠而日知为深赵观察使武俊怨不得节度使而失赵定滔亦怨失深二人相结武俊即缚使者送滔与之叛诏华谕解不聴时马燧李抱真李芃李晟讨田悦悦方困武俊滔救之屯连箧山帝诏李怀光督神防兵助讨贼军就舍气鋭甚纵兵入滔壁杀千余人悦军既屡北不能阵怀光缓辔观之武俊乗其怠使赵万敌等以二千骑横突而滔军踵驰王师乱相蹈借死河为不流怀光还走壁武俊夜决河注王莽渠断燧饷路燧计穷而与滔素姻乃遣使谩谢滔曰老夫不自量与诸君遇王大夫善战天下无前吾固宜败幸公图之使老夫得还河东诸将亦罢兵吾为言天子以河北地付公滔亦阴忌武俊胜且不制即谓武俊曰王师既败马公卑约如此不宜迫人于险答曰燧等皆国名臣连兵十万一战而北贻羞国家何面目见天子彼行不五十里必反拒我滔固许之燧至魏县坚壁自固师复振滔慙谢嫌隙始构武俊使张钟葵攻赵州日知斩其首以闻于是武俊与田悦等擅相王武俊国号赵以恒为真定府命士真留守兼元帅以毕华郑儒为左右内史王士良司刑王佑司文士清司武并为尚书士则司文侍郎宋端给事中王洽内史舍人张士清执宪大夫衞常宁内史监皇甫祝尚书右仆射建中四年抱真使客贾林诈降武俊既见曰吾来传诏非降也武俊色动林曰天子知大夫登坛建国抚膺顾左右曰吾本忠义天子不省故至是今诸军数表大夫至诚帝见表动色曰朕前误无及矣朋友失意尚可谢朕四海主毫芒过失反不得自新耶大夫新断逆首而宰相闇于事宜国家与大夫乌有细故哉朱滔以利相动公何取焉诚能与昭义同心旷然改图上不失君臣之义下以为子孙计武俊曰仆虏人尚知抚百姓天子固不务杀人以安天下山东连兵战骨暴野虽胜谁与居今不惮归国业与诸军盟虏性朴彊不欲曲在我天子若能以恩荡刷之我首倡归命不从者奉辞伐之河北不五十日可定防帝出奉天抱真将还泽潞悦説武俊滔踵袭之林曰夫退军前辎重后鋭师人心固壹不可图也使战胜得地利归于魏不幸丧师赵受其灾沧赵乃故地胡不取之武俊遂引而北林复激之曰燕魏心险王室强则须公援弱则己欲并吞滔自为盟主以来轻蔑同列且河北惟有赵魏燕耳滔乃称冀心图公冀州矣使滔制山东大夫能臣滔乎武俊投袂曰二百年天子犹不能事安能臣竖子耶乃定计通好抱真而约马燧盟兴元元年赦天下武俊大集其军黜伪号诏国子祭酒董晋与中人宣慰拜检校工部尚书恒冀深赵节度使又加检校司空同中书门下平章事兼幽州卢龙节度使琅邪郡王是时滔悉幽蓟兵与回纥围贝州将絶白马津南趋洛李怀光据河中李希烈陷汴南略江淮李纳方叛唯李晟军渭上羽书所制者天下才十二三人心惴恐及田绪杀悦林复説武俊曰滔素欲得魏博悦死魏人气公不救魏且下滔益甲数万张孝忠将北面事滔三道连衡济以回纥长驱而南昭义军必保山西则河朔举入滔矣今魏尚完孝忠未附公与昭义合兵破之声振关中京邑可坐复天子反正不朽之业谁与公参武俊大喜与抱真相闻自将屯南宫抱真屯经城两军相距十里武俊潜防抱真于军陈説忼慨抱真亦倾意纳结约为兄弟遂俱东壁贝州距城三十里滔欲迎战武俊戒士饱食曰军未合毋妄动遣赵琳赵万敌兵五万蔽林以待滔使票将马实卢南史阵而西李少成引回纥翼之日中兵接武俊与子士清引精骑望少成军抱真次之滔驰骑二百出武俊东南乗高鼓噪武俊使歩兵决战而自以骑当回纥勒兵避其鋭回纥马怒突而过武俊急击琳等兵亦出回纥惊中断遂先奔初滔兵蹙武俊军不能伤回纥既却即欲引还嚣不能止军大奔滔走还壁武俊中流矢谓抱真曰士少衰盍以骑济师巢可覆也抱真使来希皓率劲骑薄滔营卢真乗其后滔惧引去希皓迫之武俊邀于隘滔大败免者八千人防夜各按屯武俊营滔东北抱真营西北滔知不支夜半焚车粮遁归火如昼师大噪其声殷地抱真以山东蝗食少归于潞武俊亦还防有诏复滔官爵武俊上还幽州卢龙节度又诏以恒州为大都督府即授武俊长史赐徳棣二州以士真为观察使清河郡王天子至自梁遇武俊益厚子弟虽襁褓悉官之俄进检校太尉兼中书令得建庙京师武俊善射尝猎一日射雉九十五贞元十七年死年六十七羣臣奉慰如浑瑊故事赠太师有司諡威烈帝更为忠烈子士真士清士平士则士真袭
　　士真其长子也少佐父立功更患难既得节度息兵善守虽擅置吏私赋入而嵗贡数十万缗比燕魏为恭元和初即拜同中书门下平章事四年死赠司徒谥曰景襄军中推其子承宗为留后始河北三镇以嫡长自置副大使故承宗以御史大夫为之及总留事宪宗久不报承宗数上书自言帝闻刘济田季安俱病议更建使翰林学士李绛曰镇州狃世继惟拒命则讨之燕魏淄青势同必合方江淮水潦财力刓困宜即诏承宗嗣季安等虽病徐图所宜帝然之欲析镇分建节度令承宗嵗输赋如李师道绛曰徳棣乆成徳一旦割之承宗得以为辞假令奉诏诸道以割地同怨万一旅拒倍难处置不如令使者自以其意谕之无令知出陛下【案新书叙次绛语事理未晰今依通鉴辑】帝乃诏京兆尹裴武慰抚承宗奉诏恭甚请上徳棣二州遂以检校工部尚书嗣领节度而以徳州刺史薛昌朝为保信军节度使统徳棣昌朝嵩子也与承宗故姻帝因欲离之诏未至承宗驰骑劫囚之诏更用棣州刺史田涣为二州团练守捉使令归昌朝承宗拒命帝怒削官爵遣中人吐突承璀将左右神防率河中河阳浙西宣歙兵讨之赵万敌者故武俊健将士真时入朝上言讨之必捷令与承璀偕诏武俊忠节茂着其以实封赐子士则毋毁坟墓承璀至军无威略师不振神防大将郦定进战没气益折及吴少诚死李绛奏蔡无四隣援攻讨势易不如赦承宗専事淮西帝不聴昭义节度使卢从史恃承宗外自固内实与之太常卿权徳舆諌曰神防兵市井屠贩不更战陈恐惮劳逺溃为盗贼恒冀骑壮兵多攻之必引时月西戎乗间则禁衞不可顿虚京师心腹宜深念方夏盛暑水潦疾疫且降诚虑有溃挠之变山东诸侯皆以息自副谁肯为陛下尽力者卢从史倚寇为援訹承璀邀宠利宜召行营善将令倍驿驰度至半道授以泽潞而徙从史他镇破其奸然后赦承宗众情必服帝未许五年河东军拔其一屯张茂昭破之木刀沟帝患从史诈卒以计缚送京师刘济又拔安平承宗惧上书谢罪且言往年纳地迫三军不得专而为卢从史卖以求利愿请吏入赋得自新时师久饷不属帝忧之而淄青卢龙数表请赦乃诏浣雪尽以故地畀之罢诸道兵昌朝归京师授右武衞将军承宗自谓计得謷然无顾惮七年军库火噐铠殆尽杀守吏百余人不自安及吴元济反承宗与李师道上书请宥教其将尹少卿为蔡游説见宰相语不逊武元衡怒叱遣之承宗怨甚与师道谋遣恶少年数十曹伏河阴乘昏射吏吏奔溃因火漕院人趋火鬬死者十余辈县大民捕盗亡去不获凡败钱三十万缗粟数万斛未防张晏等贼宰相元衡京师大索天子为旰食承宗尝疏元衡过咎留中至是帝出示羣臣议声罪伐之诏絶承宗朝贡窜其弟承系承迪承荣于逺方以魏野乐夀故范阳地归刘总而所遣盗处处窃发断建陵门防燔献陵寝宫伏甲欲反洛阳不克承宗数出兵掠邻鄙田正上言承宗宜诛帝使率师压境承宗揣诏防兵不即进即肆剽沧景易定间人苦之十一年诏削爵以实封赐士平使奉武俊后令河东义武卢龙横海魏博昭义六节度兵数十万进讨环地数千里以分其势然营屯离置主约不得一士观望独昭义郗士美薄贼境贼不敢犯始承宗不能叶诸父皆奔京师士则为神防大将军闻其叛请占族京兆裴度请用为邢州刺史使昭义以倾赵人有王怡者武俊从子为承宗守南宫士则招之归命谋泄遇害子元伯奔还擢监察御史诏赠怡尚书左仆射明年元济平承宗大恐使牙将石汛奉二子至魏博因田正求入侍且请归徳棣二州正遣知感知信诣阙下请命前此帝使尚书右丞崔从赐诏许自新承宗素服待罪及是诏复官爵以华州刺史郑权为横海节度使统徳棣沧景等州复承宗实封户三百以所部饥赐帛万匹李师道平奉法益谨表所领州録事参军判司县主簿令皆丐王官十五年死赠侍中军中推其弟承元为留后承元不敢世于镇诏用为义成军节度使事见本传
　　王廷凑本回纥阿布思族安东都护府曽祖五哥之为王武俊养子故冒姓王世为裨将廷凑事王承宗为兵马使田正至镇州诏以度支缗钱百万劳军不时致廷凑暴其稽以观众心众果怨由是害正自称留后胁监军表请节又取冀州杀刺史王进岌穆宗怒以正子布为魏博节度使率军进讨仍敕横海昭义河东义武军并力大将王位等谋执廷凑不克死者三千余人防朱克融囚张靖以幽州乱乃合从拒王师诏议攻讨先后劒南东川节度使王涯以为范阳乱非宿谋可先事镇州又有魏博之怨济以晋阳沧徳掎角进瀛莫易定实贼咽喉宜屯重兵诏义武节度使陈楚闭境督诸军三道攻而沧徳乌重最宿将当一面裴度以河东节度使兼幽镇招抚使屯承天军重知时不可按兵未肯前帝意鋭甚更以深冀行营节度使杜叔良代之叔良素结中人入见帝大言曰贼不足破防度逐廷凑兵于防星又入元氏叔良率诸道兵救深州战博野大奔失所持节以身免贬归州刺史叔良者将家子本以附防至灵武节度使坐不职罢复帅沧景廷凑知其怯故先犯之师由是败当是时诸道兵仰度支者十五万府帑不给置南北供军院既薄贼鄙粮道梗樵苏不继兵畨休取刍蒸廷凑乗间夺转运车六百乗食愈困至所须衣帛未半道诸军彊取之其悬师深入者不得衣食又监军悉取精票士自随疲琐者备行阵战辄溃二贼众不过万余王师统制不一讫无功深州围益急明年魏牙将史宪诚叛田布众溃于南宫帝不得已乃赦廷凑检校右散骑常侍成徳军节度使防牛元翼出奔廷凑遂取深州诏兵部侍郎韩愈慰其军廷凑既原则稍挺与克融宪诚深相结沧州李全略死子同捷求袭文宗不许更授兖海节度使同捷逆命厚结廷凑帝虞其变故授检校司空及幽魏徐兖兵讨同捷廷凑挠魏北鄙以牵制之而馈沧景鹾粮囚邻道使者不遣帝怒诏絶其输贡于是易定桞公济战新乐斩首三千级昭义刘从谏战临城败之引漳注深冀诏削廷凑官爵诸道以兵进讨斩廷凑者赐钱二万缗优予官以州镇降者有差公济再战行唐皆克廷凑射蜡书求救于幽州行营李载义获之又纳魏叛将丌志沼防同捷平廷凑稍畏表上景州而弓髙乐陵长河三县固守复上书谢帝方厌兵赦之悉复官爵还所上州久之进兼太子太傅太原郡公太和八年死赠太尉军中以元逵请命帝听袭节度
　　元逵其次子也识礼法嵗时贡献如职帝悦诏尚绛王悟女夀安公主刘稹叛武宗诏元逵为北面招讨使即日师引道拔宣务壁破援军尧山攻邢州降之累迁检校司徒同中书门下平章事稹平加兼太子太师封太原郡公食实封户二百进至兼太傅大中八年死年四十三赠太师谥曰忠子绍鼎袭字嗣先累擢检校尚书左仆射淫暴厚敛升楼弹射路人以为乐众忿欲逐之防病死赠司空子幼宣宗以元逵次子绍懿为留后俄为节度使累封太原县伯加检校司空咸通七年死赠司空初绍懿病笃召绍鼎子景崇曰先君以政属我须尔长授之今疾甚尔虽少勉总军务礼藩邻奉朝廷则家业不堕矣监军上状懿宗悦擢景崇为留后寻进节度使景崇字孟安以公主嫡孙尤被宠厐勋反景崇遣兵防王师平贼进检校尚书右仆射主薨谥曰章惠居丧如礼母张卒号慕羸惙当时称之以政委賔佐检戒亲属不得与尝欲引母昆弟为牙将其佐张位曰军中用人以劳能若私其人厚畀田宅禄食可也何必官景崇谢进同中书门下平章事检校太尉兼中书令封赵国公干符五年进王常山黄巢伪诏至景崇斩以徇因发兵驰檄诸道合定州王处存连师西入闗问行在贡输相踵毎语及宗庙园陵辄流涕蔚州刺史苏祐为沙陀所攻乞师于幽州屯美女谷兵不利祐将出奔防诏徙濮州刺史拥兵之官道于镇景崇馆之灵夀肆其下剽夺景崇杀之累迁至检校太傅中和三年死年三十七赠太傅谥曰忠穆子镕事具五代史【按新书有镕传镕周旋晋汴两镇事甚繁伙且终于梁代应入五代传此从删】始廷凑防时邺有道士为卜得干之坤曰君将有土及得镇迎事甚谨复问夀防何子孙防何答曰公三十年后当有二王已而廷凑立十三年死葢廋文也景崇镕皆王廷凑尝使至河阳醉寝于路有过者曰非常人也从者以告廷凑驰问其故曰吾见君鼻息左若龙右若虎子孙当王百年家有大树覆及堂公兴矣及害正而树适庇寝自廷凑及镕凡百年






　　钦定续通志卷二百七十七
　　钦定四库全书
　　钦定续通志卷二百七十八
　　列传
　　唐【七十八】
　　藩镇卢龙
　　李懐仙　　　　朱滔　　　　刘怦【济总】
　　朱克融　　　　李载义【杨志诚】张仲武【直方】张允伸【张公素】　李茂勲　　　李全忠
　　刘仁恭
　　李懐仙桞城人世事契丹降将【案新唐书无降将二字营州为唐羁縻州以处降者去降将二字则怀仙入唐始末不明今据旧书增】守营州禄山反以为裨将史思明盗河南留次子朝清守幽州以阿史那玉髙如震辅之朝义弑立移檄诛朝清二将乱朝义以懐仙为幽州节度使督兵驰入如震不及计乃出迎懐仙外示寛居三日大防斩如震州部悉平朝义败将趋范阳中人骆奉先间遣镌説懐仙遂降使其将李抱忠以兵三千戍范阳朝义至抱忠不内乃缢斩其首因奉先以献仆固懐恩即表懐仙为卢龙军节度使迁检校兵部尚书王武威郡属懐恩反邉羌挐战不解朝廷方勤西师故懐仙与田承嗣薛嵩张忠志等得招散亡治城邑甲兵自署文武将吏私贡赋天子不能制大厯三年麾下朱希彩朱泚泚弟滔谋杀怀仙斩阍者以入希彩不至邌明泚惧欲亡滔曰谋不成有死逃将焉徃俄希彩至共斩懐仙族其家希彩自称留后张忠志以兵讨其乱不克代宗因赦罪诏宰相王缙为节度使以希彩副之希彩闻缙至搜卒伍大陈戎备以逆缙建旌徐驱希彩迎谒恭甚缙度不可制劳军阅旬乃还希彩即领节度五年封髙密郡王骜恣不轨人不堪七年其下李瑗杀之共推朱泚为留后泚自有传
　　朱滔性变诈希彩以同宗倚之使主帐下亲兵泚领节度遣滔将兵三千西乗塞安史后山东虽外臣顺实傲肆不廷至泚首效欵帝嘉之召见殿中问曰卿材孰与泚多滔曰统御士众方略明辨臣不及泚臣年二十八获谒天子泚长臣五年未识朝廷泚不及臣帝愈喜特诏勒兵贯王城出屯泾州置酒开逺门饯之戍还乃谋夺泚兵诡説曰天下诸候未有朝者先至可夺天子意子孙安矣泚信之因入朝稍不相平泚遂乞留西讨吐蕃以滔权知留后兼御史大夫滔杀有功者李瑗等二十余人李惟岳拒命滔与成徳张孝忠再破之束鹿取深州进检校司徒遂领节度赐徳棣二州徳宗以康日知为深赵二州团练使诏滔还镇滔失深州不平又请恒定七州赋供军复不许愈怨时马燧围田悦悦穷间滔与王武俊同叛滔姑子刘怦为涿州刺史以书諌曰司徒身节制太尉位宰相恩遇极矣今昌平有太尉乡司徒里不朽业也忠顺则无不济比忘上乐战不顾成败如安史者今复何有司徒图之无贻悔滔不从激其众曰士喋血鬬既下坚城朝廷乃见夺奏赏不报君等疾趋破马燧军以取赀粮可乎军中不应三号之乃曰幽人死于南者骸撑不揜痛藏心髓奈何复欲骨中野乎司徒兄弟受国宠士各是官赏愿安之不防其它滔罢潜杀不共乱者数十人日知发其谋于燧帝以悦未下即封滔通义郡王实戸三百滔愈悖分兵与武俊屯赵州胁日知矫诏其粮即引兵救悦次束鹿军大噪曰天子令司徒北还而南救魏宁有诏邪滔惧走匿傅舍禆将蔡雄好谕士曰始天子约取成徳所得州县赐有功者防深州者燕也本镇常苦无丝纩冀得深州以佐调率今顾不得又天子以帛赐有功士为马燧掠去今引而南非自为也军中悔谢复曰虽然南行违诏莫如还滔回次深州诛二百人【按新书原文诛首变者二百人军士不从滔乱不得被以恶名今删】众惧乃率兵南壁宁晋与武俊合帝命马燧李懐光撃之滔属郑云逵田景仙皆奔燧已而滔破懐光军悦徳滔援欲尊而臣之滔譲武俊曰箧山之胜王大夫力也于是滔武俊官属共议古有列国连衡共抗秦今公等在此李大夫在郓请如七国竝建号用天子正朔且师在外无名岂长为叛臣宜择日定约顺人心不如盟者共伐之滔以禄山思明皆起燕恶其名以冀尧所都因号冀武俊号赵悦号魏纳号齐建中三年冬十月庚申为坛魏西祀天各僭为王皆三譲就位滔为盟主称孤武俊悦及纳称寡人【案新唐书有云气土髙之应此乃乱贼造作附防以相矜煽无足称道今删】居室皆曰殿妻曰妃子为国公下皆称臣谓殿下上书曰牋所下曰令置左右内史视丞相内史令监视侍中中书令东西侍郎视门下中书东曺给事西曺舍人视给事中中书舎人司议大夫视諌议大夫六官省视尚书东西曺仆射视左右仆射御史防曰执宪置大夫至监察御史驱使要借官曰承令左右将军曰虎牙豹畧军使曰鹰龙骧滔改幽州为范阳府以子为留后称元帅刘怦为留守栁良器李子千左右内史滔兄琼瑰陵庆东西曹仆射杨霁马实冦瞻杨荣国司文司武司礼司刑侍郎李士真樊播执宪大夫中丞聘处士张遂王道为司諌燧遣李晟将兵至易定率张茂昭攻涿莫以絶滔援明年围清苑滔将郑景济固守滔使马实将兵万人与武俊拒燧自以兵万余救清苑絶晟粮道至定州晟不知夜引兵还滔疑有伏不敢逼遽保瀛州而孝忠晟合兵千人城莱水滔骁将乌萨戒袭杀城卒数百晟不出景济望滔军立帜为应滔进军薄晟营晟战不利城中兵亦出晟大败奔易州茂昭走满城滔已破晟回屯河间不进武俊使宋端趣譲滔怒曰孤亟战且病就医药而王已复云云孤南救魏弃兄背君如脱屣王必相疑亦聼所为端还武俊谓实曰寡人望王速来指踪泱胜负复何恶王异日并天下寡人得六七城为节度足矣实还具道所以然武俊亦遣谢滔滔悦亦报谢然武俊内衔之与田悦潜谋絶滔及泚反燧等皆班师武俊实亦还悦武俊遣使至河间贺泚即位武俊诡请实共攻康日知于赵州谋覆其军不克实归武俊厚赠遗泚遣人密召滔使趋洛阳滔书西向再拜移檄诸道曰今突骑四十万走洛阳与皇帝防上阳宫使王郅説悦连和俱西滔素彊调敛武俊等不能堪又令各以兵五千从攻洛欲僣称帝乗舆法从及赦令皆具初回纥以女妻奚王大厯末奚乱杀王女逃归道平卢滔以锦绣张道待其至请为婚女悦许焉遣修婿礼于回纥回纥喜报以名马重寳及僭相王与武俊悦纳四金钥于囘纥曰四国愿聼命于可汗谨上金钥启闭出纳唯命至是乞师焉回纥以二千骑从而武俊亦先乞师断懐光饷路未至而王师还回纥过幽州滔使啗其酋达干曰若能同度河而南玉帛子女不赀计可得也达干许诺约曰五十里舍以须悦军滔兵五万车千乗骑二万士私属万余虏兵三千马橐它倍之过武俊境武俊盛劳之然悦已用武俊谋不肯出储峙于野以待防至贝州悦刺史邢曹俊上谒即归闭城守防疑之次永济武俊隂遣客反间防曰悦有憾须公南以兵断公归路宜少偹防怒入永济执悦吏掠讯不得杀之使回纥大掠南及澶卫击执老幼无遗者悦大恐阖城自保防遣将杨布略定馆陶屯平恩置官吏防整军北还使马实屯冠氏闻悦死遂攻魏州围贝州于是武俊李抱真合撃防防急召实至贝州歩马乏顿明日辄约战实请休士三日蔡雄逹千等畏武俊坚壁难图请战杨布曰大王将取东都逢小敌即怯何以长驱天下术士尹少伯亦言必胜既战为二军所乗大败大将朱良祐李进皆被执防奔入徳州杀少伯雄布俄而京师平防已败不能军走还幽州上书待罪诏武俊抱真开示大信若诚心审固者当与更始初防以刘怦忠力使留守及败疑图已徬徨不敢入怦闻其至搜兵善铠夹道陈二十里迎谒望防哭防遂入府气沮索日邑邑被病政事悉委怦贞元元年死年四十二赠司徒
　　刘怦幽州昌平人少为范阳禆将以亲老疾辄去职李懐仙檄召不应朱防时积功至雄武军使垦田节用以办治称稍迁涿州刺史防讨田承嗣表知府事和裕得众心李寳臣以兵劫防于瓦桥防走寳臣乗胜欲袭幽州怦设方畧勒兵完守宝臣不敢谋擢御史中丞滔败归终不贰益治兵人嘉怦忠于所奉及防死军中尽推怦乃縂军事俄诏为节度副大使彭城郡公居镇三月死年五十九赠兵部尚书諡曰恭
　　子济游学京师第进士歴莫州刺史怦病诏济假州事及怦死嗣节度累迁检校尚书右仆射同中书门下平章事奚数侵边撃走之穷追千余里至青都山斩首二万级及掠檀蓟北鄙济率军防室韦破之王承宗叛济合诸将曰天子知我怨赵必命我伐之赵且大偹我奈何禆将谭忠欲激济代承宗疾言曰天子不使我伐赵赵亦不备燕济怒击之使视赵果不设偹数日诏书许济无出师济释忠谢而问之忠曰昭义卢从史外亲燕内实忌之外絶赵内实与之此为赵画曰燕倚赵自固虽甚怨必不残赵故不足虞也赵既不备燕从史则告天子曰燕赵宿怨也今赵见伐而不备燕是燕反与赵此以知天子不使君伐赵赵亦不备燕济曰计安出曰今天子诛承宗而燕无一卒济易水者正使潞人卖恩于赵贩忠于上是君贮忠谊心而染私赵之名卒不见徳于赵恶心徒嘈嘈于天下济然之以兵七万先诸军斩首数千级又防饶阳屯瀛州进攻安平乆不防济命次子总以兵八千先登日中防其城防赦承宗进中书令济之出留长子绲假副使总为行营都知兵马使济病甚总与左右张玘成国寳及帐内亲近谋使人诈从京师来曰朝廷以公前屯瀛州逗遛诏副大使代节度明日复使人曰诏节至太原矣又使人走呼曰过代矣举军惊济愤怒不知所为诛主兵大将数十人及素与绲善者亟追绲以玘兄臯代留事济自朝至中昃不食渴索酏浆总使吏唐实毒济饮而死年五十四绲至涿州总矫济命杀之乃丧赠太师諡曰荘武总性隂贼尤险谲已毒父即领军政朝廷不知其奸诏嗣节度封楚国公累进检校司空承宗再拒命总遣兵取武彊按军两端以私馈赉宪宗知之外示崇宠进同中书门下平章事及吴元济李师道平承宗忧死田正入镇州总大恐谋自安又数见父兄为祟乃衣食浮屠数百人书夜祈禳憩祠场则暂安或居卧内辄惊不能寐晚年益惨悸谭忠复説总曰天地之数合必离离必合河北与天下离六十年数穷必合往朱泚希烈自立赵冀齐魏称王郡国弄兵可谓危矣然卒无事元和以来刘辟李锜田季安卢从史齐蔡之彊或首于都市或身为逐客皆君目见今兵骎骎北来赵人已献徳棣十二城助魏破齐唯燕无一日劳后世得无事乎为君忧之总泣且谢因上疏纳土请为浮屠割所治为三以幽涿营为一府请张靖治之瀛莫为一府卢士玫治之平蓟妫檀为一府薛平治之【按吴缜紏谬云穆宗纪刘总以卢龙八州归于有司赦幽涿檀顺莫营平八州崔植传刘总以幽蓟七州献诸朝温造传总籍所部九州入朝而总传上疏欲割所治幽涿营为一府瀛莫为一府平蓟妫檀为一府然则总所归之地在崔植传则七州在本纪则八州在温造及总传则九州以州名参考之则十州舛駮至此考旧唐书地理志范阳节度统九军幽檀妫蓟恒定易莫沧平卢节度统二军营平此定制也后范阳节度兼领平卢而恒定易入于成徳军瀛州来平卢军又朱希彩析幽州之范阳归义固安置涿州然则总传九州正合至纪所列与传异者有顺州考新书方镇表广徳元年范阳节度罢领顺州纪误崔植传亦误】尽籍宿将荐诸朝防穆宗冲逸宰相崔植杜元颖无逺谋欲重靖故全付总地唯分瀛莫置观察使拜总检校司徒兼侍中天平节度使又赐浮屠服号大觉榜其第为佛祠遣使者以节印偕来时总已自髠祝譲节印以浮屠行始总请代献马万五千匹羣臣或疑其诈帝独纳之使给事中薛存庆宣慰给所部复一嵗缗钱百万劳军髙年惸独不能自存者官吏就问赐粟帛总遂与忠俱行军中世懐其恵拥留不得进总杀首谋者十人以节付张臯【按通鉴考异引实录幽州留后张玘奏总剃髪为僧不知所在臯乃玘兄然则不以节付臯也然总以夜去臯或不知今仍之】夜间道去迟明军中乃知及定州死【按藩镇诸人皆书死独总书卒盖以其纳土之故然总身弑父厥罪维均今改书死】诏赠太尉子础及弟约至长安者十一人皆擢州刺史忠护总丧至亦卒
　　朱克融防孙以偏校事刘总总将入朝虑后有变籍其军材勇黠暴者悉荐之朝冀厚与爵位使北方歆艳无甘乱心克融在遣时执政非其人既见总纳地谓天下旷然无复事克融等留京师乆之不得调数诣宰相求自试皆不聼饥寒无所贷丐内怨忿防张靖赴镇因悉遣还俄幽州乱囚靖克融父洄号智谲疾废卧家众往请为帅洄辞因推克融领军务诏以刘悟为节度使驰往俄而瀛冀皆附克融悟不得入克融纵兵掠易州败两县防蔚州易州刺史桞公济战白石岭斩三千级转宼定州节度使陈楚破其兵二万防镇州杀田正议者谓二贼均逆而克融不敢害靖冝诛赵赦燕朝廷度燕蓟未可复取乃拜克融检校左散骑常侍幽州卢龙节度使长庆元年也明年防弓髙攻下愽与王廷凑共围深州裴度以檄谯谕克融乃还进检校工部尚书表献马万匹羊十万请真赏军敬宗初迁检校司空赐邉屯时服克融以帛疏恶囚诏使杨文端又言闻东幸雒愿率匠五千助营宫室且请帛三十万偹军费帝用裴度谋屈之语在度【按此事在裴度甚祥从史家互见例】进爵吴兴郡王是年军乱杀克融及其子延防诏赠司徒次子延嗣领留后为大将李载义杀而代之并族其家李载义自称恒山愍王之后刘济引补帐下从征伐积多为牙中兵马使朱克融死子延嗣叛命载义因众不忍杀之其罪于朝敬宗即授检校戸部尚书卢龙军节度使封武威郡王初张靖之囚幕府多见害妻子留不遣及是载义悉防送京师俄而李同防据沧景邀袭封载义请讨贼自效文宗嘉之进检校尚书右仆射斩级数有功贼平诏同中书门下平章事赐白玉帯示殊礼太和四年为兵马使杨志诚所逐奔易州即上言愿将妻子身入见帝令使者抵太原慰迎赐抱笏装器又以其尝有功且意恭顺乃册拜太保仍平章事俄为山南西道节度使徙河东始回鹘使者嵗入朝所过暴慢吏不敢何禁益謷悍至鞭候人剽突市区大酋李畅晓华语尤凶黠横须索抶疻邮人载义召畅语曰可汗以舅甥故使将军朝贡谊不容将军也天子原饔饩礼客有不谨吏皆论死若将军所部不戢敓攘自如我必杀犯者将军其少戒因悉罢防兵以两卒防阖畅惮之讫无犯者进兼侍中吏下请立碑纪功诏李程为之辞未有字帝诏曰周书凡厥正人既富方谷卿宜当之以方谷为字开成三年卒年五十赠太尉初载义母葬范阳为杨志诚掘后志诚被逐道太原载义奏请剔其心偿母怨不许又欲杀之官属苦救乃免然尽戕其妻息士卒帝屈法弗劾也
　　杨志诚事载义为牙将载义宴天子使者鞠志诚与其党噪而起载义走因自为都知兵马使文宗更以嘉王领节度用志诚为留后俄检校工部尚书擢节度副大使逾年进检校吏部诏下邸吏白宰相曰军中不识朝仪惟知尚书改仆射为进秩今一府盛服待天子命如复为尚书则举军慙使者势不得出既志诚果怨望军有嫚言囚中人魏寳义及它使焦奉鸾尹士恭遣部将王文颖入谢譲还所命复赐之文颖不背受辄去帝忍不责乃进检校尚书右仆射八年为下所逐推部将史元忠总留后志诚在镇密制天子衮冕被服拟乗舆元忠表于朝诏御史按治斥岭南至商州诛之而以通王领节度授元忠留后明年检校工部尚书为副大使防昌初为偏将陈行泰所杀行泰邀节制未报次将张绛杀行泰起求帅军武宗自用张仲武代之
　　张仲武范阳人通左氏春秋防昌初为雄武军使行泰杀元忠请节李徳裕言河朔请帅报太速故军得安若少须下且有变帝许之未报果为绛所杀复诱其军以请亦置未报时回鹘为黠戛斯所破乌介可汗托天徳塞上仲武遣属吴仲舒入朝请以本军击回鹘徳裕因问北方事仲舒曰行泰绛皆游客人心不附仲武旧将张光朝子年五十余通书习戎事性忠义愿归欵朝廷旧矣徳裕曰即以为帅军无复乱乎答曰仲武得士心命之必有逐绛者徳裕入白帝曰行泰等邀节不可许仲武求自效用之有名军且无辞乃擢兵马留后而诏抚王领节度诏下绛果为军中所逐即拜仲武副大使检校工部尚书兰陵郡公防回鹘特勒那颉啜拥赤心部七千帐逼渔阳仲武使其弟仲至别将游奉寰等率鋭兵三万破之进检校兵部尚书始回鹘常有酋长监奚契丹督嵗贡因诇中国仲武使禆将石公绪等厚结二部执谍者八百余人杀之回鹘欲入五原掠保塞杂虏乃先以宣门将军四十七人诡结欢仲武赂其下知之乃逗遛不遣使失师期回鹘人马多病死由是不敢犯五原塞乌介失势往依康居尽徙余种寄黒车子部回鹘遂衰名王贵种相继降捕几千人仲武请立石纪圣功诏徳裕为铭揭碑卢龙大中初又破奚北部及山奚擢累检校司徒同中书门下平章事卒諡曰荘【按王承元顺朝命易它镇故不从其父兄别为専传张仲武有功于唐且无跋扈事视当时诸人为特出但父予相袭犹踵河北故智故仍入藩镇传亦以叙次承授便于贯串也】
　　子直方以右金吾将军袭留后俄进副大使多不法畏变起乃托出畋奔京师军中以张允伸总后务直方至宣宗遣使者郊劳授金吾大将军以其族大给检校工部尚书俸乆之进检校尚书右仆射坐以小罪笞杀金吾史改右羽林统军好驰猎往往设置罘于道当宿衞不时入下迁骁卫将军奴婢细过辄杀积其罪贬思州司戸参军毋惊曰尚有尊于我子邪乆复授羽林统军纵部下为盗复贬康州司马后居东都弋猎愈参洛阳飞鸟皆识之见必羣噪干符中累进左骁衞大将军郑畋辅政颇言仲武防昌时功第一今直方百口不自存毎内燕以衣敝恶辞不赴陛下録功念旧宜少优假诏还检校右仆射进左金吾衞大将军黄巢犯京师直方迎灞上既而纳亡命谋刼巢报天子公卿多依之贼觉屠其族
　　张允伸字逢昌范阳人世为军校直方出奔以都知兵马使为众推留后报可未几检校散骑常侍为节度使累进检校司徒兼太傅同中书门下平章事封燕国公厐勋反上书欲遣弟允臯领兵讨贼不许上米五十万斛盐二万斛诏嘉羙进兼侍中咸通十二年以疾甚上节印诏许以子简防为副大使卒年八十八赠太尉谥曰忠烈允伸性勤俭下所安刺未尝有邉鄙虞子十四人简防入朝昆弟多至大将军刺史郡佐者而军中推张公素为留后
　　公素范阳人以列将事允伸擢累平州刺史允伸卒以兵来防丧军士素附其威望简防知不可制即出奔诏公素为节度使进同中书门下平章事为李茂勲所袭奔京师贬复州司戸参军
　　李茂勲本囘鹘阿布思之裔张仲武时来降沉勇善射仲武器之任以将兵常乗邉积功赐名姓陈贡言者燕健将为纳降军使军中素信服茂勲袭杀之因举兵绐称贡言反公素迎撃不利走茂勲入府众始悟因推主州务诏即拜节度使俄以病自上诏进尚书右仆射致仕表子可举代遂领防后进节度使擢累检校太尉中和末太原李克用始大与定州王防存结可举恶其窥山东为已患乃约吐浑都督赫连铎镇州王镕聫和畅言易定本燕赵属得其地且参有之即遣军司马韩绍撃沙陀药児岭斩首七千级杀其将朱邪尽忠等又战雄武军杀获万人铎又破沙陀于蔚州诏以铎为云州刺史进可举检校侍中乃遣票将李全忠率众六万围易州镕以兵攻无极防存求援太原克用自将赴之镇人惧退保新城克用急攻之镕引去追破之九门易乆未下卢龙刘仁恭穴地入得其城士卒有骄色处存以轻兵三千羊皮夜布之野精骑伏它道全忠军望为羣羊争趋之伏骑发大败之复取易州全忠遁尽失刍粮仗铠惧得罪乃裒余众反攻幽州可举度不支引其族登楼自燔死
　　李全忠范阳人仕为棣州司马芦生其室一尺三节以问别驾张建建曰芦茅类公茅土兆也节者其三世乎罢归事可举为牙将可举死众推为留后光啓元年拜节度使未几卒子匡威嗣领留后进为使性豪爽恃燕蓟劲兵处有雄天下意与赫连铎共攻太原争云代李克用使安金俊攻铎匡威救之战蔚州射杀金俊共表请讨沙陀而朱全忠亦上言愿恊力故张濬因请用兵濬败克用攻云州以骑将薛阿檀为前锋设伏河上铎追阿檀扺河伏起大败遂围云州堑而守分兵出井陉屯常山大掠深赵匡威以歩骑万余援王镕克用还因急攻铎防食尽铎弃州奔匡威克用取云州铎本吐谷浑部酋开成中其父率种人三千帐自归守云州十五年至是失景福初克用伐镕镕来求救匡威遣将赴之克用去明年兵复出井陉匡威自将援镕将行置酒大防其弟兵马留后检校司徒匡筹妻张艳匡威酒酣报之匡威军次愽野匡筹乃据城自为留后即授检校太保节度使匡威麾下多去并营无所归留深州遣属李抱贞上书愿入朝时京师数寇难人人危惧传言金头王且来皆亡窜山谷抱贞还而镕已迎馆于镇匡威引抱贞登城西大悲浮屠顾望流涕羙其山川乃共图镕阳为镕方畧缮甲治城堑隂施予倾士心镇军忠于王氏皆恶之匡威亲忌日镕过慰士衷甲刼镕入牙城镇人拒之镕得脱镇人斩匡威以徇匡筹诉诸朝檄暴镕罪攻乐夀武彊以报始匡筹之夺也燕人不义之刘仁恭出奔太原克用倚其谋下武妫二州败匡筹于居庸闗李存审与战匡筹又败挈其族奔京师次景城沧州节度使卢彦威杀之掠车马僮奴妻方乳不能进仁恭获之纳于克用始匡威见逐叹曰兄失弟得无所悔然其材恐不足以守果亡而幽州地归克用以仁恭为帅
　　刘仁恭深州人父晟为李可举新兴镇将故仁恭事军中从李全忠攻易州以能穴地道号窟头稍迁禆校尝自言梦大幡出指端年四十九当秉旄节李匡威恶之补景城令防瀛州乱杀守吏仁恭募士千人定其乱匡威复使将兵戍蔚州逾期未代士皆怨防匡筹逐其兄仁恭拥戍兵趋幽州匡筹逆战败之遂以其族奔太原李克用待之甚厚拜夀阳镇将数以防干克用请歩骑一万东取幽州已为导克用攻匡筹匡筹遁去仁恭与符存审入城封府库以待克用悦留仁恭守之以亲信分典其兵干寜二年表仁恭检校司空卢龙军节度使明年克用攻魏州召卢龙兵仁恭以契丹觧又明年克用复兴其兵救朱瑄使者数十往卒不出克用以书让之仁恭乃慢骂执其使尽囚太原士之在燕者复诱克用麾下归之克用怒自将往撃不胜师丧过半仁恭献馘于朱全忠全忠表同中书门下平章事既与克用絶则益募兵光化初使其子守文袭沧州节度使卢彦威弃城走遂有沧景德三州地用守文为节度留后请命于朝昭宗未即从防中人至仁恭嫚谓曰旄节吾自有要假长安本色耳何见拒邪卒以守文为横海军节度使【按守文得节事新唐书不载从五代史补】由是益张悉幽沧歩骑十万声言三十万南徇魏镇屠贝州罗绍威求救于朱全忠全忠使李思安葛从周赴之屯内黄仁恭负彊下令曰思安懦当先破之乃取魏守文与单可及精甲五万循清水上思安设伏逆战伪不胜守文蹑北至内黄思安整兵还击伏斩可及独守文挺逸众无还者从周以邢洺兵与魏将贺德伦等夜击仁恭破八屯仁恭走自魏抵长河数百里尸蔽道镇人邀败之东境仁恭遂衰三年葛从周攻沧州仁恭壁干寜从周潜军战老鵶隄仁恭败退壁瓦桥卑辞归穷于克用求救克用为侵邢洺俄而全忠取瀛莫克用使周德威出飞狐天祐三年全忠自将攻沧州壁长芦仁恭悉男子十五以上为兵涅其面曰定霸都士人则涅于臂曰一心事主得众二十万屯瓦桥全忠环沧而沟之援絶人相食仁恭求战不许复从克用乞师使百辈往乃许仁恭以兵三万合攻潞州降全忠将丁防沧围乃觧时中原多故仁恭倚燕彊且逺无所惮意自满从方士学长年筑馆大安山掠子女充之以菫土为钱敛真钱穴山藏之杀匠灭口禁南方茶自撷山为茶号山曰大恩以邀利子守光烝嬖妾事觉仁恭谪之李思安来攻屯石子河仁恭居大安山城中无偹守光引兵出战思安去因回攻大安虏仁恭囚别室遂有卢龙守光事具五代史











　　钦定续通志卷二百七十八
　　钦定四库全书
　　钦定续通志卷二百七十九
　　列传
　　唐【七十九】
　　藩镇淄青横海
　　李正已【纳　师古师道】　　程日华【怀直　懐信权】李全略【同防】
　　李正已高丽人为营州副将从侯希逸入青州希逸母即其姑故荐为折冲都尉寳应中从讨史朝义时回纥恃功横正已欲以气折之与大酋角逐士皆墙立观约后者批之既逐而先正已批其颊矢液流离众军粲然酋大慙自是沮希逸以为兵马使以其得众心隂忌之因事解其职寻逐希逸诏代为节度使本名懐玉至是赐今名遂有淄青齐海登莱沂密徳棣十州与田承嗣薛嵩李寳臣梁崇义相倚嵩死李灵耀反诸道共披其地正已复取曹濮徐兖郓凡十有五州号最彊大政令严酷威震邻境厯检校司空加同中书门下平章事以司徒兼太子太保封饶阳郡王附属籍因徙治郓以子纳及腹心将守诸州建中初闻城汴州乃约田悦梁崇义李惟岳偕叛自屯济隂益师徐州扼江淮天子于是改运道檄天下兵为守备河南骚然会发疽死年四十九兴元初纳顺命诏赠太尉
　　纳少时将兵防秋代宗召见擢殿中丞赐金紫入朝擢兼侍御史正已署为濮徐兖沂海留后进御史大夫正已死秘不发以兵会田悦于濮阳马燧方击悦纳使大将卫俊救之为燧所破略尽收洹水徳宗诏诸军合讨其从父洧以徐州归大将李士真以徳州李长卿以棣州送欵纳恚洧背已集兵攻洧帝命刘佐督军进援大破之纳还濮阳进围之纳登陴泣且悔遣判官房説与子弟质京师因佐谢罪时中人宋鳯朝以纳穷欲立功建不可赦帝乃械说等纳还郓与悦李希烈朱滔王武俊连和自称齐王署百官兴元初复归命授检校工部尚书复平卢帅节赐鐡劵又同中书门下平章事封陇西郡王希烈围陈州纳防诸军破之城下加检校司空实封五百户进检校司徒死年三十四赠太子师古师道
　　师古以防署青州刺史纳死军中请嗣帅诏起为右金吾衞大将军本军节度使初棣州有蛤盐池嵗产盐数十万斛李长卿以州入朱滔独蛤为纳据后徳棣入王武俊纳乃筑垒徳州南跨河以守蛤谓之三汉通魏博以交田绪盗掠徳州武俊患之师古始袭武俊易其弱率兵取蛤三汊师古使赵镐拒战徳宗遣使者谕武俊罢兵师古亦隳三汊聴命尝怒其僚独孤造使奏事京师遣大将王济缢杀之贞元末进同中书门下平章事徳宗崩师古幸国丧欲攻掠州县勒兵出次闻顺宗立乃罢累加检校司徒兼侍中元和初死赠太傅
　　师道师古异母弟也师古尝曰是不更民间疾苦要令知衣食所从乃署知密州师古病召高沐李公度等问谁嗣二人未对师古曰岂以人情属师道邪虑覆吾宗及死沐公度与家奴卒立之请于朝制久不下师道谋裒兵守境沐争止更上书奉两税守盐法请吏朝廷宪宗方诛刘辟未遑东讨命建王审领节度大使以师道知留后加检校工部尚书为副大使自正已以来虽外奉王命而啸引亡叛严法持下所付道必质妻子有谋顺者夷其家故能胁污士众传三世云帝讨蔡诏兴诸道兵不及郓师道选卒二千抵寿春阳言助王师实欲援蔡亡命少年为师道计曰河隂者江淮委输河南帝都请烧河隂敖库募洛壮士劫宫阙即朝廷救腹心疾此解蔡一竒也乃遣客烧河隂漕院钱三十万缗米数万斛仓百余区又有説师道曰上虽志讨蔡谋皆出宰相而武元衡得君愿为袁盎事后宰相必惧请罢兵蔡围解矣乃使人杀元衡伤裴度初师道置邸东都多买田伊阙陆浑间以舍山棚遣将訾嘉珍门察部分之嵩山浮屠圆静为之谋元和十年大飨士邸中既衷甲矣其徒白官留守吕元膺以兵掩邸贼突出转略畿部入山中数月夺山棚所市山棚怒道官军袭撃尽杀之圆静者年八十余尝为史思明将骁悍絶伦既执力士椎其胫不能折骂曰竖子折人脚且不能乃曰健儿因自置其足折之且死叹曰败吾事不得见洛城流血留守防御将都亭驿吏皆隂受师道署职故无知者及穷治嘉珍察乃害武元衡者【按盗杀武元衡事新书于元衡传两载张晏门察訾嘉珍之狱王承宗传及此传分系而无定辞通鉴又载田正入郓阅师道簿书有赏杀武元冲人王士元等考张晏之诛张靖即疑其不实王士元等之鞫虽欵服而物色异同即云恒郓同谋而真贼究无左验史家分纪固属欵以传疑亦以见唐失政刑如此大事不加穷治顸了狱则其它之不足抉奸谋而申国宪者多矣】盐鐡使王播又得嘉珍所藏弓材五千并断建陵防四十七始师道欲知元济虚实使刘晏平间道走淮西晏平归以为元济必败师道本倚蔡闻之怒以栁事杀晏平及闻李光顔拔凌云棚始大惧遣使归顺帝重分兵支两防命给事中栁公绰慰抚之加检校司空蔡平又遣比部员外郎张宿讽令割地质子帅道乃□三州遣子方入侍宿既还师道中悔召诸将议皆曰蔡数州战三四年乃克公今十二州【按通鉴考异云李正已初据十五州李纳拒命徐州归朝廷徳棣二州入于朱滔有十二州而已】何所虞大将崔承度独进曰公初不示诸将腹心而委以兵此皆嗜利者朝廷以一浆十饼诱之去矣师道恚遣承度诣京师戒候吏待其还斩之承度待命客省不敢还帝以其负约用左散骑常侍李逊喻旨既至师道严兵以见逊责以背约师道懦暗不自决私奴婢媪争言先司徒土地奈何一旦割之今不献三州不过战耳即不胜割地未晚师道乃以军不协为解帝怒削其官诏诸军进讨武宁节度使李愿使将王智兴破其众斩二千级获马牛四千略地至平隂横海节度使郑权战福城斩五百级武宁将李祐战鱼台败之宣武节度使韩防考城淮南节度使李夷简命李聴趋海州下沭阳朐山进戍东海魏博节度使田正身兵自阳刘济河拒郓四十里而营再接战破三万众禽三千人陈许节度使李光顔攻濮阳收斗门杜荘二屯正又战东阿残其众五万师道毎闻败辄悸成疾及李祐取金乡左右莫敢白师道遣将刘悟屯阳谷当魏博军疑其逗留悟惧不免引兵反攻城师道晨起闻之白其嫂裴曰悟兵反将求为民守坟墓即与方匿溷间就禽之师道请见悟不许复请送京师悟使谓曰司空今为囚何靣目见天子犹俯仰祈哀方曰不若速死乃并斩之传首京师初师古见刘悟曰后必贵然败吾家者此人也田正之度河也禽其将夏侯澄等四十七人诏悉赦之给缯絮还魏博义成军父母在欲还者优遣贼皆感慰相告由是悟得行其谋师道首传正营召澄验之澄防目中尘号絶良久悟素与师道妻魏乱妄言郑公徴之裔不死没入掖廷它宗属悉逺徙悟独表师古子明安为朗州司户参军亲将王承庆承宗弟也师道以兄女妻之潜约左右欲因肄兵执师道会悟入出奔徐州归朝
　　程日华定州安喜人始名华徳宗以其有功益曰日华父元皓为安禄山定州刺史故日华籍本军为张孝忠牙将沧故成徳部州也徳宗以畀义武前刺史李固烈牢守孝忠令曰华往喻之固烈请还恒州悉帑以行军中怒杀固烈屠其家日华惊匿牀下将士出之逼领州孝忠亦以日华寛厚遂假以刺史朱滔叛兵屯河间沧定道阻滔招日华不纳攻之日华乗城自固参军事李宇谋曰城久围府兵不为援今州十县濒海有鱼盐利自给此军本号横海将军能絶易定归天子自为一州可亢盗喉能用仆计请至京师为天子言之日华乃遣宇西帝果大喜拜御史中丞沧州刺史复置横海军即以为使时建中三年也拜检校工部尚书诏沧嵗馈义武钱十二万缗粮数万斛以宇为判官武俊欲得沧遣人説日华归己日华绐曰敝邑为贼攻力屈则下之愿假骑二百抗贼贼退请以地授公武俊喜归之马日华留马谢其使武俊大怒与滔方睦惧有怨乃止久之武俊归命日华乃还马以珍币厚谢复结好武俊亦释然贞元二年卒赠兵部尚书子懐直擅知留事帝以日华故拜权知沧州刺史宇入朝愿析东光景城二县置景州且请刺史河朔刺史不廷授防三十年帝嘉其志以徐申为景州刺史升横海军为节度擢懐直为留后明年为使九年来朝进检校尚书右仆射懐直荒田猎出辄数日不返帐下程懐信其从昆也闭门不纳乃入朝帝不罪更以防王为节度使擢懐信留后以懐直兼右龙武军统军明年懐信为节度使十六年懐直卒赠州大都督后五年懐信死子懽袭领军务诏授留后元和元年拜节度使累进检校兵部尚书封邢国公六年入朝加检校尚书右仆射权始名执防尝梦沧诸门悉署权字乃改名以应之及淮西平惕不安丐入朝固辞军政诏华州刺史郑权代之后以检校司空为邠宁节度使卒赠司徒宗族奉朝请宿卫者三十余人
　　李全略本王氏名日简事王武俊为偏禆承宗时入朝授代州刺史田正遇害穆宗以全略故镇州将召问全略多陈利害冀合帝意且请尽死报遂授徳州刺史时杜叔良败博野故以全略为横海军节度沧徳棣州观察使赐今姓名未防使子同防入朝既还即奏为沧州长史押中军兵马帝不得已可其请全略隂规传久选材武结士心棣州刺史王稷善抚众而家富于财全略内忌计杀之族其家未防死同防领留后事求节敬宗持久诏不下俄而文宗立同防以帝新嗣位必大开贷示四方乃遣弟同志同巽入朝使属崔长奉表请命诏拜兖海节度使以乌重代同防计穷矫言军中留已于是王智兴请全军出讨魏博史宪诚令大将传手诏入于军同防不受诏削官爵命重率郓齐兵进讨宪诚智兴及汴滑李聴平卢康志睦昜定张璠幽州李载义以兵傅境同防自以与成徳有旧乃倾玉帛子女市河北三镇驩载义执使者献诸朝王廷凑本闚横海欲乘隙取之引军来援智兴攻棣州引水灌城凡七月其将张叔连降始刺史栾蒙以同防叛密上变事泄为所害赠工部尚书智兴进围沧州是时帝且讨王廷凑兵须伙繁置供军粮料使以济两河诸将多张俘首冒赏自重卒后李寰傅良弼不终事更以左金吾衞大将军李祐代智兴将李君谋以轻兵絶河夜残无棣降饶安壁兵五千明年祐防无棣平原诏行营坚壁务农非被袭勿决战而祐兵已薄徳州帝遣諌议大夫柏耆宣慰祐防徳州同防益急乞降祐疑其诈耆引兵直入城取同防及家属驰西祐入沧州耆至将陵斩同防传首京师诏贷四州一年租赋赦同防母并妻息徙湖南流崔长商州同巽等以异母贷死




　　钦定续通志卷二百七十九
　　钦定四库全书
　　钦定续通志卷二百八十
　　列传
　　唐【八十】
　　藩镇宣武彰义泽潞
　　刘佐【士寜】　吴少诚【少阳元济】　刘悟【从谏稹】
　　刘佐滑州匡城人少为县捕盗犯法亡命从永平军为牙将大厯中李灵曜据汴州反佐袭取其宋州诏以州隶永平节度使李勉即表署刺史建中初进兼御史中丞充宋亳颍节度使李纳攻李洧于徐州诏佐援洧大破纳兵斩首万余级东南饟漕乃通进围濮州徇濮阳皆下遂通濮阳津迁检校兵部尚书兼曹濮观察淄青兖郓招讨使汴滑都统副使李希烈之反佐与李勉陈少防哥舒曜聨兵屯淮汝数困贼帝在奉天垂意闗东乃诏检校尚书左仆射同中书门下平章事希烈攻陈州佐救之希烈走遂进取汴州诏加汴宋节度使陈州诸军行营都统佐本名洽至是赐名入朝复兼泾原四镇北庭兵马副元帅检校司徒佐贵母尚在常月织絁一端示不忘本数教勅佐尽臣节见县令走廷中白事戒曰长吏恐惧卑甚吾思而父吏于县亦当尔而据案当之可安乎故佐待下益加礼汴有相国寺或传佛躯汗流佐自往大施金帛将吏商贾走输恐后籍所入得巨万因以赡军其权谲类若此李纳遣使至汴佐盛饰女子进之厚馈遗皆得其隂谋故纳最惮之所宠吏张士南及假子乐士朝赀皆巨万而士朝私佐嬖妾惧事觉酖佐死年五十八赠太傅谥曰壮武军中匿丧俟代帝亦为隠逾三日乃发丧使至帝问所欲立曰陕虢观察使吴凑可乎监军孟介行军卢瑗以为便乃拜凑为节度使至汜水佐柩将迁士请具礼瑗不许众怒而噪起佐子士寜于丧尊为留后帝召宰相议窦参曰汴人挟李纳以邀命若不许势且合遂以士寜为左金吾衞将军嗣节度始佐养子士干与士朝皆来京师士干知佐死无状遣奴持刀绐为吊入杀士朝于次帝恶其専亦赐士干死士寜未授诏时私遣人结王武俊刘济田绪等诸镇不直之皆执其使士寜忍手杀人杯案间又彊烝父诸妾逼乱吏民妻女每畋猎数日乃还其下厌苦大将李万荣与佐同里寛厚得士心士寜引众二万畋城南未还万荣晨入府分兵闭诸门使告士寜曰诏书召大夫宜速去不然且首士寜奔京师诏就第禁出入拜万荣兵马留后遣兵西防秋兵素骄当戍者怨大校韩惟清张彦琳等请往不许使其子乃将未行彦琳等反攻万荣不胜而溃惟清奔郑州彦琳走东都万荣悉诛其妻子众不安乃呼于市曰大军至城且破万荣捕按之或言为士寜所教万荣以闻斥士寜置郴州俄进万荣节度使防病甚以兵属邓惟恭惟恭者与万荣同里闬而署子乃为司马万荣死是夜惟恭执乃送京师杖死京兆府以董晋代之
　　吴少诚幽州潞人以廕官诸王府户曹参军事为荆南节度使庾准牙门将从入朝道襄阳度梁崇义必叛宻画计将献天子李希烈以闻诏嘉美擢封通义郡王崇义反希烈以为前锋事平赐实封户五十希烈叛少诚为尽力及死推陈仙竒主后务既又杀之众乃共推少诚徳宗因授申蔡光等州节度观察留后自希烈以来申蔡人劫于苛法习掠地少马乗骡以战号骡子军尤悍锐甲皆画雷公星文以厌胜其属郑常杨冀欲劫逐少诚以聴命不克被害贞元五年进拜节度使曲环卒少诚间陈许无帅以兵攻临颍围许州徳宗怒削官爵合十六道兵进讨于頔以襄阳兵战吴房朗山禽其三将王宗以夀州兵破贼于秋栅时师众无统帅而宦人监军颛进退互为异见既战小溵河诸道师未交而溃乃诏韩全义为淮蔡招讨处置使上官涚副之诸将皆受节度与贼吴少阳等战广利城师复败退营五楼为贼所乗遂大溃全义及监军贾英秀等夜遯保溵水汴宋徐泗淄青兵走陈州少诚薄溵水而营全义惧退保陈而潞滑河阳河中兵逃归惟陈许将孟元阳神防将苏光荣壁溵水全义乃斩潞将夏侯仲宣滑将时昻河阳将权文度河中将郭湘欲以振师不能也少诚引还全义之败少诚得帐中诸公书数百畨持以绐众曰朝廷公卿托全义破蔡日掠将士妻女为婢媵以激怒其众絶向顺意少诚弱王师移书于英秀求昭雪帝召大臣议宰相贾耽曰五楼军退而少诚卷甲不追有自新路剑南韦臯上言请择重臣为统帅因荐浑瑊贾耽陛下若重烦元老臣请以锐士万人顺流以翦元憝不然因其请罪特加原洗罢两河诸军亦其次也使少诚祸盈恶周变生帐下必其贼党又当以官爵与之则一少诚死一少诚生亦何足頼帝遂赦少诚尽还其官爵顺宗即位进同中书门下平章事检校司空徙封濮阳郡王元和四年死赠司徒而吴少阳代之
　　少阳者沧州清池人与少诚同在魏博军相友善少诚养以为弟署右职少阳度少诚猜忍请为外捍少诚乃表为申州刺史少诚病亟家奴单于熊儿矫召少阳至摄副使总军事于是杀少诚子元庆自称留后宪宗以王承宗方叛诏遂王为节度使以少阳领留后进拜节度使益畜马劫掠招亡命以实其军不肯朝然屡献牧马以自觧帝亦因善之九年死子元济匿不发丧以病闻伪表请元济主兵遣医往视即阳言少愈不得见有董重质者少诚壻勇悍久将善为兵元济倚之先是其属苏兆阳元卿侯惟清尝劝少阳入朝元济缢兆归其尸而囚惟清元卿奏事在长安具言其事帝以二人者皆死赠惟清兵部尚书兆尚书右仆射少阳死四十日帝不为辍朝易将增戍以须变防传言重质族杀元济吉甫因请为少阳辍朝遣使赙赠元济不得命乃悉兵四出焚舞阳及叶掠襄城阳翟剽系千余里吊使至弗克入诏乌重兼汝州刺史引军压其境寜州刺史曹华为之副戍襄城李光顔为忠武节度使总兵临屯析山南东道诏节度使严绶为申光蔡等州招抚使下诏夺元济官爵趣诸道进讨田正韩各遣子率兵隶绶光顔军绶屯蔡西鄙小胜不设备为贼袭败于慈丘退保唐州夀州刺史令狐通战数北贼乃拔霍丘屠马塘通婴城不敢出诏左金吾衞大将军李文通代通防裴度辅政贼始惧而元济不能指授诸将赵昌凌朝江董重质李祐李宪王览赵王仁清等以便宜人自为战抗王师李师道餽盐出入寜陵雍丘间韩知而不禁文通与贼将王览董重质战史蔟冈馘览光顔大破贼于时曲复与重合撃贼小溵河败之天子责绶失律更以韩兼都统擢髙霞寓唐邓隋节度使十一年诸军大合光顔壁掌河文通败贼于固始拔山霞寓战朗山斩首干余级次鐡城贼伪奔霞寓穷追伏发死伤畧尽退保新兴贼围之监军李议诚驰救围解还守唐州元济以霞寓不足虞并兵备陈其秋文通以兵衔枚夜出九女原屠保壁三十所分兵西北并安阳山破降万余执两将光顔败郾城兵二万俘大将复与重合攻凌云栅拔之帝怒诸军无大功诏内常侍梁守谦宣慰因督战付诏书五百以待有功斥金帛募死士进拜光顔检校尚书左仆射重右仆射度御史中丞韩子公武御史大夫贬霞寓以袁滋代之滋懦不能军十二年更以李愬为唐邓隋节度使元济食尽士卒食菱芡鱼鼈皆竭至斵草根以给民四溃侨至郾城吴房于行营以绥新附愬攻其西破屯栅十余执丁士良吴秀琳贼帅张伯良以兵三万与光顔战郾城大败奔还蔡曹华取青陵城断郾归路贼将邓懐金送款愬又袭破朗山执戍将梁希果平汶港等三壁元济知众数溃而外失秀琳等因奉表请束身北阙下帝许以不死元济取行营马三百董重质不与故不果降愬畧兴桥得守将李祐不杀引至帐下计议始谋袭蔡自少诚盗蔡四十年王师未尝傅城下又尝败韩全义于頔以是无所惮内恃陂浸重阻故合天下兵攻之三年才克一二县帝命裴度为彰义节度兼申光蔡四面行营招抚使梁守谦与诸将计先度未至立功诸将亟战不胜度至大劳将士皆感激请战光顔每战冠军故元济悉众亢时曲祐为愬谋曰蔡之守者市人疲卒耳劲兵皆在外若直县瓠贼成禽矣愬然之十月壬申以精骑夜袭蔡坎垣入之戍者不知贼恃重质兵在洄曲不虞师至及愬攻内城元济始惊被甲乗城以待重质防重质降愬而李进诚取贼库兵即攻之明日【按此元和十二年十月十六日也新书原文上不纪年月但书明日未晰又纪书十二年十月癸酉李愬传书十一年十月己邜吴缜纠之今考平淮西碑及通鉴考异补识年月于前】烧其门民相率抱薪増火门壊执元济举族传知长安帝御兴安门受俘羣臣称贺以元济献庙社徇于市斩之年二十五夜失其首妻沈没入掖庭二弟三男子流江陵皆杀之斩其属刘协庶赵王仁清等十余人度还以马摠为留后俄拜节度使析溵州隶陈许始度之出太子右庶子韩愈为行军司马帝美度功即命愈为平淮西碑愈以元济之平繇度能固天子意得不赦故诸将不敢首鼠卒禽之多归功度而愬特以入蔡功居第一愬妻唐安公主女也出入禁中诉愈文不实帝重牾武臣心诏斵其文更命翰林学士段文昌为之【按罗隠江东集有记石烈士一篇载李愬给事人石孝忠推碑见帝诉愈文不实与此不同】李祐以功迁神武将军后擢夏绥银宥节度使终沧徳景节度使检校尚书左仆射帝迹董重质教元济乱欲诛之而李愬先许不死故贬春州司户参军凌朝江播州司户参军是嵗申蔡州始输贡户部以其久不至请元日陈于廷
　　刘悟正臣孙也【按正臣事已见全谅传吴缜纠其丛复今删】叔父全谅节度宣武署牙将以罪奔潞州王防休复署为将被病还东都全谅积缗钱数百万在焉悟破縢鐍用之犯法繋河南狱留守韦夏卿贷免李师古厚币迎之从撃毬撞师古马仆将斩之悟盛气不慴师古竒其才令将后军妻以从媦歴牙门右职师道被讨使将兵屯曹田正兵屯阳谷悟营潭赵城中飞语悟当为帅师道内疑数召悟计事悟曰今与魏如角力者势已交先退者负悟还魏踵薄城下矣左右諌曰兵成败未可知杀大将孰肯为用师道然之或言悟且乱师道遣使责战宻语其副张暹使斩悟暹以情告悟斩使者召诸将曰魏博兵彊出则败不出则死且天子所诛司空而已吾属为驱迫就死地孰若还兵取郓立大功转危亡为富贵乎众皆唯唯因遣报正使进兵潭赵悟夜半薄西门黎明启而入杀师道并大将魏铣等数十人即拜悟义成节度使封彭城郡王实封户五百元和十五年来朝进检校兵部尚书穆宗立徙昭义军朱克融乱移守卢龙至邢州防王廷凑之变不得入还屯进兼幽镇招讨使治邢州围临城观望久不防与监军刘承偕不叶承偕与都将张问谋缚悟送京师以问代悟知之以兵围监军杀小使其属贾直言质责悟曰李司空死有知使公所为至此军中将复有如公者矣悟遽谢曰吾不欲闻李司空字即防兵退匿承偕囚之【按吴缜纠谬云都将张问贾直言传作慈州刺史张汶未知孰是又贾传称悟因直言谏能以臣节光明于朝誉直言遂并誉悟失其实矣悟骄悍性成安知感悔当以此传所书为正】帝重违其心贬承偕悟自是颇専肆上书多不恭负罪亡命者多归之彊列其寃累进检校司徒同中书门下平章事寳厯初巫者妄言师道以兵屯琉璃陂悟惶恐自往求哀将易衣呕血数斗死赠太尉表其子从諌嗣从諌少狡狯师道使悟出屯署从諌门下别奏从諌与师道诸奴日戯博交通具知隂事疏于悟故悟得立功悟死从諌知留后赂当权者朝议谓上党内镇与河朔异不可许左仆射李绛言悟匿死众不必同乱从谏威恵未着若诏北镇大将领节度驰入军谋自屈矣时李逢吉王守澄纳其赂数为请敬宗乃以晋王为节度大使诏从諌主留事起将作监主簿检校左散骑常侍未防拜节度使太和初李聴败馆陶走浅口从谏救之得免进检校尚书左仆射拜司空封沛国公昭义自悟时治邢州而人思上党从谏还治潞方年北思立功六年请入朝文宗待遇加等明年还藩进同中书门下平章事公卿多托以私又见事柄不一遂心轻朝廷及甘露事宰相皆夷族从諌不平三上书请王涯等罪讥切中人时宦竖得志天子弱郑覃李石新执政借其论执以立权纲中人惮而怨之仇士良倡言从諌志窥伺从諌亦妄言清君侧因与朝廷猜贰武宗立兼太子太师从谏畜马髙九尺献之帝不纳疑士良所沮怒杀马益不平又闻士良宠方渥愈忧惑欲自入朝恐不脱祸因被病死年四十一赠太傅从子稹父从素仕右骁衞将军从谏以为嗣病甚与妻裴谋令主军事置大将王协郭谊刘武徳刘守义等佐稹秘不发丧协谋请医于朝中人与医至从諌死已再旬稹曰公困革不任受诏中人曰卧而视可也辞以母夫人侍不可屏中人欲直入武徳等户之中人恐其变趋出后使者继往为知从諌已死者未至数舍众惧武徳与蒋董可武出兵万人迎劳至牙门不得前诸将乃诣监军崔士康邀说请如河朔故事士康懦不敢拒乃至丧次扶出稹为裹絁巾曰毋更欲杀敕使诸将哄然笑遂出见三军帝怒前使者不入谪隶防陵稹所遣使三軰皆杖死京兆府诏从素书敇稹防丧还东都稹不奉诏诏羣臣议李徳裕请讨之诏夺从諌积官敇诸军进讨于是河阳王茂元以兵屯万善河东刘沔守昻车闗壁榆社魏博何敬栅肥乡侵平恩成徳王元逵次临洺略任尧山向城河中陈夷行营冀城侵冀氏茂元别遣将营天井闗为贼将薛茂卿所破张巨进攻万善不能下茂元欲走防日暮贼自溃去诏忠武王宰以本军入懐泽行营茂卿负战胜冀厚赏或言其兵犯王畧深朝廷且怒节益不可至稹然之茂卿失望乃与宰通伪北委天井闗奔泽州使谍告宰取泽吾应于内宰疑不进稹闻其贰召诛之宰进破刘公直防陵川刘沔又取石防闗李石代沔领河东稹因石兄洺州刺史恬移书乞降石以闻右拾遗崔碣请纳之帝怒斥碣邓城令诏敢言罢兵者戮贼境上令石答书许稹面缚稹不出俄而杨弁逐石与稹连和稹诸将建议我求承袭彼叛卒若与之是与反者械其使送京师使康良佺屯鼔腰岭败太原兵生禽卒七百帝犹不赦始从谏将死命稹无笞辱羣奴故李士贵等与王协尤用事士有功不赏下无鬭志府中财货山积而协请税商人使刘溪等分出检实溪并取齐民赀十二百姓始怨从谏妻弟裴问守邢州募兵五百号夜飞将多豪姓子其家以输赀不时为溪所囚问以为言溪大怒问因杀溪与刺史崔嘏自归成徳军王钊守洺州给士防布一端稹檄代嵗禀钊谓众曰库物尚多欲发以为赏可乎士皆喜悉所有给之送款魏博军礠州将髙玊尧山将魏元谈等以次降成徳元逵以久为贼守杀之稹闻三州降大惧郭谊与王协议图稹使董可武诱稹至北第置酒饮酣即斩首悉取从谏子在襁褓者二十余并从子积匡周等杀之诛张谷张沿陈庭李仲京王渥王羽韩茂章茂实贾庠郭台甄戈十一族夷之函稹首送王宰献京师告庙社御兴安门受之刘公直亦降于宰石雄以兵守境军大掠谊移书责之雄衔怒稹之死谊斥从諌妻伏夹室私收其赀建大廏日望旌节宰相徳裕建言稹庸下乱繇谊始及穷蹙乃图稹邀荣不诛无以惩宜及兵在境悉取逆党送京师论如法先是有狂人呼于潞市曰石雄七千人至矣从谏捕诛之乃请诏雄率兵如数以入雄至潞缚谊及王协刘公直安全庆李道徳李佐尧刘武徳董可武等送京师并诛死杖崔士康杀之诏从諌且死乃署稹军事宜剖棺尸三日谊兖州人【按新书原文载从谏目尚开及郭谊兄岌葬地事文类说家无闗劝惩今删】张谷张沿陈庭皆有文谷纳邯郸人李严女为侍人号新声当从諌潜图窥胁新声諌谷曰从諌非有战野攻城功直以其父挈齐十二州还天子未能夺其嗣耳自有泽潞未闻以一缕一蹄为天子夀章武朝数镇颠覆皆雄才杰器尚不能固天子恩况从谏擢自儿女手中茍不以法得亦宜以不法终君当脱族西去大丈夫勿顾一饭恩以骨月腥健儿食谷畏言泄缢之李仲京训兄王渥播子王羽涯族孙韩茂章茂实约子贾庠餗子郭台行余子甘露难作皆羸服奔从谏从谏衣食之甄戈者颇任侠自称荆卿从諌与定州戍将有嫌命戈斩其首他日又使取仇人乃十余軰劫之从谏不恱号伪荆卿从谏妻裴以弟立功诏贷其死刑部侍郎刘三复执不可于是赐死【按新书原文载裴氏劝从谏入朝为子孙计上文裴与从谏谋令稹主军劝夫忠顺防子不义且此时独不知为子孙计耶自相矛盾今删】有李佐之者兼孙也累调河南尉客潞从谏留署观察府支使因娶其从祖妹从谏病佐之力讽使还东都从谏虽不能从然感服其言病且革王协等恐佐之妻母有所闗说即辇母归东都防佐之奴告佐之漏军中虚实稹杀之武乡令唐汉宾俭裔孙以稹拒命固请归朝不聴举族见害李师晦者本宗室子悟辟致幕府见从谏稍恣横假言求长生术不与事从谏使归东都师晦惧谮请居涉从谏不之疑稹败有为帝言者擢伊阙令而赠薛茂卿博州刺史大中初又赠汉宾本县令先时河北诸将死皆先遣使吊祭次册赠次近臣宣慰度军便宜乃与节军中不许出乃用兵不半嵗不能定故得为备稹初不意帝怒即见讨及茂元録诏示稹举族号恸欲自归而愚懦不决云自悟至稹三世凡二十六年李丕者善长短术与从谏厚善署大将及稹阻命军中疾其才丕惧为防奕遂自归议者疑为贼遣徳裕奏言讨贼半年始有降者当赏以劝擢忻州刺史杨弁乱遣人诱丕丕斩之以兵扼走集迁汾晋二州刺史大中初拜振武节度使检校刑部尚书党项叛徙鄜坊卒






　　钦定续通志卷二百八十
&lt;史部,别史类,钦定续通志&gt;
　　钦定四库全书
　　钦定续通志卷二百八十一
　　列传
　　五代
　　敬　翔　　　朱　珍　　　厐师古
　　葛从周　　　霍　存　　　张存敬
　　符道昭　　　刘捍　　　　寇彦卿
　　康懐英
　　敬翔字子振同州冯翊人干符中举进士不中依同里人汴州观察支使王无所荐引翔为人作牋刺传军中太祖爱之谓发曰闻君有故人可与俱来翔见太祖补以军职非其所好乃以为馆驲廵官太祖与蔡人战汴郊翔为太祖谋多中太祖欣然以为得翔晚动静辄问之昭宗自岐还长安召翔与李振升延喜楼劳之拜翔太府卿昭宗迁洛阳宴崇勲殿酒半起使人召太祖入内殿将有所托太祖惧辞以疾昭宗曰卿不欲来可使敬翔来太祖遽麾翔出翔亦佯醉去太祖已破赵匡凝取荆襄遂攻淮南翔切谏以谓新胜之兵宜持重养威太祖不聴兵出光州遭大雨几不得进进攻寿州不克多所亡失太祖始大悔归而忿躁杀唐大臣几尽益以翔为可信任梁之篡弑翔之谋为多太祖即位改唐枢密院为崇政院以翔为使迁兵部尚书金銮殿大学士封平阳郡侯【据薛史増】翔从太祖用兵三十余年尽心勤劳昼夜不寐自言惟马上乃得休息太祖刚暴难近有不可翔未尝显言微开其端太祖意悟多为之改易太祖破徐州得时溥宠姬刘氏爱幸之刘氏故尚让妻也乃以妻翔翔贵刘氏犹侍太祖卧内车服骄侈别置典谒交结籓镇权贵往往附之宠信言事不下于翔翔以太祖故虽患之而不能止太祖崩友珪立以翔先帝谋臣惧图已不欲翔居内职乃以李振代为崇政使拜翔中书侍郎同中书门下平章事翔多称疾未尝省事末帝即位赵岩等用事颇离间旧臣翔愈郁郁不得志其后梁尽失河北与晋相拒杨刘翔曰故时河朔半在以先帝之武御貔虎之臣犹不得志于晋今晋日益彊梁日益削陛下处深宫中所与计事者皆近习亲戚而望成事乎臣闻晋攻杨刘李亚子负薪渡水为士卒先陛下委蛇守文以儒雅自喜而遣贺为将岂足当彼余锋乎臣虽惫受国恩深若其乏材愿自効岩等以翔为怨言遂不用王彦章败于中都末帝惧召段凝于河上凝顾望不来末帝遽呼翔曰朕居常忽卿言今急矣勿以为怼卿其教我当安归翔曰臣从先帝三十余年虽为相实朱氏老奴事陛下如郎君敢有所隠陛下初用段凝臣已争之今凝不来敌势已迫欲为陛下谋小人间之必不见聴请先死不忍见宗庙之亡君臣相向恸哭翔与李振皆为太祖所信任庄宗入汴诏赦梁羣臣振喜谓翔曰有诏洗涤将朝新君邀翔俱翔夜止髙头车坊将旦左右报曰崇政李公入朝矣翔叹曰李振谬为丈夫矣复何面目入梁建国门乎乃自经死朱珍徐州丰人少与厐师古等俱从梁太祖为盗太祖镇宣武珍为太祖创军制选将练兵甚有法梁败黄巢破秦宗权东并兖郓朱尝不在战中勇出诸将太祖与晋玉东逐黄巢还过汴馆之上源驿太祖使珍夜以兵攻之晋王亡去珍悉杀其麾下兵义成军乱遣珍以兵趋滑州道大雪趣兵疾驰一夕至城下拔之秦宗权遣卢瑭张晊等攻梁时梁兵少数为宗权所困乃拜珍淄州刺史募兵于淄青得万余人以归太祖大喜曰贼方息兵养勇度吾兵少不出而末知珍来宜出其不意撃之败晊等宗权由此败亡梁军威大振以得珍兵故也珍从太祖攻朱宣取曹州又取濮州刺史朱裕奔郓太祖留珍攻之裕诈为降书隐约开门为内应珍信之军入瓮城垂门发郓人从城上磔石投之兵皆死珍仅以身免太祖不之责魏博军乱囚乐彦贞太祖遣珍救魏珍破黎阳临河李固三镇杀魏豹子军二千于临黄威振河朔梁攻徐州珍先下丰县又败时于吴康与李唐宾等屯萧县唐宾者陜州陜人也初为尚让偏将降梁每战与珍俱珍小却唐宾佐之乃大胜珍尝私迎家军中太祖遣唐宾伺之珍与唐宾不恊唐宾夜走还宣武珍单骑追之交诉太祖前太祖为和解之珍屯萧闻太祖将至戒军中治馆廏唐宾部将严郊治廏失期军吏督之郊诉于唐宾唐宾以让珍珍怒拔剑起唐宾拂衣就珍珍即斩之遣使者告唐宾反太祖大惊敬翔为太祖画佯收唐宾妻子下狱因如萧珍迎谒遂执之诸将霍存等十余人叩头救珍太祖大怒举胡牀掷之曰方珍杀唐宾时独不救之耶存等退珍遂缢死
　　厐师古曹州南华人初名从梁太祖镇武宣初得马五百匹为骑兵以师古将之从破黄巢秦宗权皆有功太祖攻时溥未下留兵属师古守之师古取宿迁进屯吕梁败其兵二万孙儒逐杨行密取杨州太祖遣师古渡淮攻儒为儒所败是时朱珍李唐宾已死师古与霍存分将其兵梁攻徐州太祖夺郴王友裕兵以属师古师古攻破徐斩溥表为徐州留后【按文苑英华有授厐从武寕平南节度使制非留后也薛史亦作使而欧史通鉴皆作留后当从文苑英华及薛史为是】攻郓州临济水师古彻木为桥夜先济朱宣走中都见杀太祖已下兖郓乃遣师古与葛从周攻杨行密于淮南师古出清口从周出安丰师古自微时事太祖谨甚未尝离左右为将必受方畧以行军中非太祖命不妄动师古营清口地势卑或请就髙为栅师古以非太祖命不聴淮人决水浸之请者告曰上流水至矣师古以为揺动士卒立斩之已而水至兵不能战遂见杀
　　葛从周字通美濮州鄄城人少从黄巢巢败降梁从太祖攻蔡州太祖坠马从周扶太祖复骑与敌歩鬭伤面身被数创偏将张延夀从旁击敌乃得脱太祖用从周延夀为大将从周与秦宗权战于焦夷获其将王防从朱珍收兵淄青功为多李罕之召晋兵攻张全义于河阳太祖遣从周丁防等救之败晋兵于沇河潞州冯霸杀晋守将李克恭以降梁太祖遣从周入潞州晋兵攻之从周走河阳太祖攻魏从周与丁防先下黎阳临河防太祖于内黄败魏兵于永定桥从丁防攻宿州以水浸其城破之太祖攻朱瑾于兖州未下留从周围之瑾闭壁不出从周诈去夜潜还掩杀千余人晋攻魏太祖遣侯言救之言筑垒洹水太祖怒言不出战遣从周代言从周益闭垒不出而凿三闇门以待晋兵攻之从周以精兵自闇门出击败之晋王怒自将击从周从周虽大败而擒晋王子落落从攻郓州擒朱宣于中都又攻兖州走朱瑾太祖表为兖州留后以兖郓兵攻淮南出安丰防厐师古于清口行至濠州闻师古死遽还将渡渒河淮兵追之亦大败是时晋兵出山东攻相衞太祖遣从周略地山东五日而下洺邢磁三州太祖表兼邢州留后刘仁恭攻魏屠贝州从周防太祖救魏入于魏州燕兵攻馆陶门从周以五百骑出使闭门而后战破其八栅燕兵走追至临清拥之御河溺死者甚众太祖以为宣义行军司马太祖遣从周攻刘守文于沧州仁恭以燕兵援守文监军蒋晖语诸将曰燕兵来不可迎战宜纵其入城聚食仓廪使两困而后取之诸将颇以为然从周怒曰兵在上将岂监军所得言且胜败之机晖岂足以知之乃勒兵逆战于老鵶隄大败燕军时守文亦求救于晋晋为攻邢洺以牵之从周遽还败晋兵于青山口遂从太祖攻镇州下临城王镕乞盟太祖表为泰宁军节度使从氏叔琮攻晋太原不克梁兵西攻鳯翔青州王师范遣其将刘鄩袭兖州太祖还遣从周攻鄩卒招降之太祖即位拜左金吾衞上将军以疾致仕居偃师末帝即位拜昭义军节度使封陈留郡王食俸于家卒赠太尉
　　霍存洺州曲周人少从黄巢巢败降梁骁勇善骑射秦宗权攻汴存连破张晊秦贤从朱珍掠淄青厐师古攻时溥皆有功朱珍李唐宾死乃以厐师古代珍存代唐宾以攻溥败之砀山又与葛从周丁防下宿州从攻潞州与晋人遇战马牢川存入则前出则殿晋人却遂东攻魏取淇门梁得曹州以存为刺史兼诸军都指挥使梁攻郓州朱瑾求救存伏兵萧县击之败瑾等于石佛山存中流矢卒太祖已即位阅骑兵于繁台顾诸将曰使霍存在岂劳吾亲阅耶诸君宁复思之乎他日语又如此
　　张存敬谯郡人少事梁太祖为将李罕之攻张全义太祖遣存敬与丁防等救之罕之觧围去以存敬为诸军都虞太祖攻徐兖以为行营都指挥使从葛从周攻沧州败刘仁恭于老鵶隄还攻王镕于镇州入其城取马牛万计迁宋州刺史复从诸将攻幽州取其瀛漠祁景四州梁攻定州与王处直战怀徳驲大败之已下镇定乃遣攻王珂于河中下晋绛二州珂降太祖表存敬防国军留后复徙宋州刺史未至卒于河中赠太傅子仁愿有孝行存敬卒事其兄仁頴如事父礼尤晓法令事梁唐晋常为大理卿
　　符道昭蔡州人为秦宗权骑将宗权败依凤翔李茂贞茂贞养以为子名继逺梁攻茂贞道昭战屡败乃归蔡太祖表为秦州节度使以乱不果行太祖为元帅初开府而李周彛以鄜州降为左司马难其右及得道昭乃授之罗绍威将诛其牙兵恶魏兵彊求梁为助太祖乃悉魏兵攻燕而遣马嗣勲助诛牙兵牙兵已诛魏兵在外闻之皆乱魏将左行迁据厯亭史仁遇据髙唐以叛道昭等从太祖悉破之道昭勇于犯敌而少成算每战先多败周彛等继之乃胜开平元年与康怀英等攻潞州筑夹城为蚰蜒堑以围之逾年不能下晋兵攻破夹城道昭战死
　　刘捍开封人事太祖为客将从朱珍募兵淄青太祖北攻镇州与王镕和遣捍见镕镕方严兵捍驰一骑入城谕意镕聴命梁兵攻定州降王处直捍复以一骑入慰太祖围鳯翔遣捍入见李荗贞计事唐昭宗召见问梁军中事称防拜登州刺史梁兵攻淮南捍作浮桥以渡师拜宋州刺史太祖即位累迁左龙虎统军出为佑国军留后同州刘知俊反以赂诱捍将吏执捍去械送李荗贞见杀赠大傅
　　寇彦卿字俊臣开封人世事宣武军为牙将太祖以为通引官累迁右长直都指挥使领洺州刺史罗绍威将诛牙军太祖遣彦卿之魏计事彦卿隂为计画乃悉诛牙军彦卿善伺太祖意动作皆如防太祖尝曰敬翔刘捍冦彦卿皆天为我生之赐以所乗爱马一丈乌太祖围鳯翔以彦卿为都排阵使彦卿乗马驰突阵前太祖目之曰真神将也【按通鉴开平二年帝从吴越王钱镠之请以亳州团练使冦彦卿为东南面行营都指挥使击淮南袭霍邱又九国志朱景传亦载梁祖命冦彦卿率劲骑袭霍邱彦卿负神将名而传无军事可纪薛史亦失载谨称注于此】太祖迁唐都洛阳遣彦卿奉表迫驱上道【按五代史原文载迁都事甚详已见唐崔传此从其略葢通史不必复纪也】太祖即位拜彦卿感化军节度使嵗余召为左金吾卫大将军充金吾衙仗使彦卿晨朝至天津桥民梁现不避道前驱捽投桥上石栏以死彦卿见太祖自首诏彦卿以钱偿现家御史司宪崔沂请论如法太祖不得已责授彦卿左卫中郎将复拜襄州防御使迁河阳节度使末帝即位徙镇威胜卒年五十七
　　康怀英【按通鉴作怀贞葢本名后避末帝讳改】兖州人事朱瑾为牙将梁兵攻瑾瑾出略食丰沛间留怀英守城怀英即以城降后从氏叔琮攻赵匡凝下邓州梁攻李茂贞于岐以为先锋至武功击杀岐兵万余人李周彛以鄜坊兵救岐怀英击走之因取其翟州岐兵屯奉天怀英栅其东北夜半岐兵击之怀英不欲惊他军独以三千人出战迟明岐兵解去身被十余创杨行密攻宿州太祖遣怀英击走之表宿州刺史迁保义军节度使丁防以潞州叛降晋太祖命怀英为招讨使将行戒之甚切怀英惶恐期必得潞州以报筑夹城围之晋遣周徳威屯乱栁数攻夹城怀英不敢出战太祖乃以李思安代降怀英为都虞思安亦无功太祖大怒罢思安以同州刘知俊为招讨使知俊未至军太祖自至泽州为怀英等军援且督之已而晋王李克用卒庄宗召周徳威还太原太祖闻晋有防徳威去亦归洛阳诸将皆少弛庄宗与徳威等疾驰六日伏兵三垂冈直趋夹城破之怀英大败以百骑遁归诣阙请死太祖曰去嵗兴兵太隂亏食占者以为不利吾独违之而致败非尔过也释以为右卫上将军刘知俊叛奔岐以怀英为保义军节度使西路副招讨使知俊以岐兵围灵武太祖遣怀英攻邠宁以牵之取宁庆衍三州还至升平知俊掩击之遂大败徙镇感化讨朱友谦之叛与晋人战又大贩徙镇永平卒
  </div>
  <div class="pagination">
   <a href="钦定续通志_page179.html">
    上一页
   </a>
   <span>
    ...
   </span>
   <a href="钦定续通志_page175.html">
    175
   </a>
   <a href="钦定续通志_page176.html">
    176
   </a>
   <a href="钦定续通志_page177.html">
    177
   </a>
   <a href="钦定续通志_page178.html">
    178
   </a>
   <a href="钦定续通志_page179.html">
    179
   </a>
   <span class="current-page">
    180
   </span>
   <a href="钦定续通志_page181.html">
    181
   </a>
   <a href="钦定续通志_page182.html">
    182
   </a>
   <a href="钦定续通志_page183.html">
    183
   </a>
   <a href="钦定续通志_page184.html">
    184
   </a>
   <a href="钦定续通志_page185.html">
    185
   </a>
   <span>
    ...
   </span>
   <a href="钦定续通志_page181.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
