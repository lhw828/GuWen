<!DOCTYPE html>
<html>
<head>
    <meta charset="UTF-8">
    <title>通志 - 第 37 页/共 155 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通志 - 第 37 页/共 155 页</h1>
    <div class="content"><史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
<史部,别史类,通志,卷二十四>
　　钦定四库全书
　　通志卷二十五
　　宋　右　廸　功　郎　郑　樵　渔　仲　撰
　　氏族略第一
　　臣谨按司马迁曰书班固曰志东观曰记华峤曰典张勃曰录何法盛曰説诸史通谓之志然志者古史之名今改曰畧畧者举其大纲云
　　氏族序
　　自隋唐而上官有簿状家有谱系官之选举必由于簿状家之婚姻必由于谱系歴代并有图谱局置郎令史以掌之仍用博通古今之儒知撰谱事凡百官族姓之有家状者则上之官为考定详实藏于秘阁副在左户若私书有滥则纠之以官籍官籍不及则稽之以私书此近古之制以绳天下使贵有常尊贱有等威者也所以人尚谱系之学家藏谱系之书自五季以来取士不问家世婚姻不问阀阅故其书散佚而其学不传三代之前姓氏分而为二男子称氏妇人称姓氏所以别贵贱贵者有氏贱者有名无氏今南方诸蛮此道犹存古之诸侯诅辞多曰坠命亡氏踣其国家以明亡氏则与夺爵失国同可知其为贱也故姓可呼为氏氏不可呼为姓姓所以别婚姻故有同姓异姓庶姓之别氏同姓不同者婚姻可通姓同氏不同者婚姻不可通三代之后姓氏合而为一皆所以别婚姻而以地望明贵贱于文女生为姓故姓之字多从女如姬姜嬴姒妫姞妘婤姶防嫪之类是也所以为妇人之称如伯姬季姬孟姜叔姜之类并称姓也柰何司马子长刘知几谓周公为姬旦文王为姬伯乎三代之时无此语也良由三代之后姓氏合而为一虽子长知几二良史犹昧于此姓氏之学最盛于唐而国姓无定论林宝作元和姓纂而自姓不知所由来汉有邓氏官谱应劭有氏族篇又有颍川太守聊氏万姓谱魏立九品置中正州大中正主簿郡中正功曹各有簿状以备选举晋宋齐梁因之故晋散骑常侍贾弼太保王齐衞将军王俭梁北中郎谘议参军知撰谱事王僧孺之徒各有百家谱徐勉又有百官谱宋何承天撰姓苑与后魏河南官氏志此二书尤为姓氏家所宗唐太宗命诸儒撰氏族志一百卷柳冲撰大唐姓系录二百卷路淳有衣冠谱韦述有开元谱柳芳有永泰谱柳璨有韵畧张九龄有韵谱林宝有姓纂邵思有姓解其书虽多大槩有三种一种论地望一种论声一种论字论字者则以偏旁为主论声者则以四声为主论地望者则以贵贱为主然贵贱升沈何常之有安得专主地望以偏旁为主者可以为字书以四声为主者可以为韵书此皆无与于姓氏凡言姓氏者皆本世本公子谱二书二书皆本左传然左氏所明者因生赐姓胙土命氏及以字以諡以官以邑五者而已今则不然论得姓受氏者有三十二类左氏之言隘矣一曰以国为氏二曰以邑为氏天子诸侯建国故以国为氏虞夏商周鲁衞齐宋之类是也卿大夫立邑故以邑为氏崔卢鲍晏臧费柳杨之类是也三曰以乡为氏四曰以亭为氏封建有五等之爵降公而为侯降侯而为伯降伯而为子降子而为男亦有五等之封降国侯而为邑侯降邑侯而为关内侯降关内侯而为乡侯降乡侯而为亭侯学者但知五等之爵而不究五等之封关内邑者温原苏毛甘樊祭尹之类是也但附邑类更不别着裴陆厐阎之类封于乡者故以乡氏麋采欧阳之类封于亭者故以亭氏五曰以地为氏有封土者以封土命氏无封土者以地居命氏盖不得受氏之人或有善恶显著族类繁盛故因其所居之所而呼之则为命氏焉居傅岩者为傅氏徙嵇山者为嵇氏主东蒙之祀则为蒙氏守桥山之冡则为桥氏耏氏因耏班食于耏门颍氏因考叔为颍谷封人东门襄仲为东门氏桐门右师为桐门氏皆此道也隐逸之人高傲林薮居于禄里者呼之为禄里氏居于绮里者呼之为绮里氏所以为美也优倡之人取媚酒食居于社南者呼之为社南氏居于社北者呼之为社北氏所以为贱也又如介之推烛之武未必亡氏由国人所取信也故特标其地以异于众凡以地命氏者不一而足六曰以姓为氏姓之为氏与地之为氏其初一也皆因所居而命得赐者为姓不得赐者为地居于姚墟者赐以姚居于嬴滨者赐以嬴姬之得赐居于姬水故也姜之得赐居于姜水故也故曰因生以赐姓七曰以字为氏八曰以名为氏九曰以次为氏凡诸侯之子称公子公子之子称公孙公孙之子不可复言公孙则以王父字为氏如郑穆公之子曰公子騑字子驷其子曰公孙夏其孙则曰驷带驷乞宋桓公之子曰公子目夷字子鱼其子曰公孙友其孙则曰鱼莒鱼石此之谓以王父字为氏无字者则以名鲁孝公之子曰公子展其子曰公孙夷伯其孙则曰展无骇展禽郑穆公之子曰公子丰其子曰公孙段其孙则曰丰卷丰施此诸侯之子也天子之子亦然王子狐之后为狐氏王子朝之后为朝氏是也无字者以名然亦有不以字而以名者如樊皮字仲文其后以皮为氏伍员字子胥其后以员为氏皆由以名行故也亦有不以王父字为氏而以父字为氏者如公子遂之子曰公孙归父字子家其后为子家氏是也又如公孙枝字子桑其后为子桑氏者亦是也亦有不以王父名为氏而以父名为氏者如公子牙之子曰公孙兹字戴伯其后为兹氏是也又如季公鉏字子弥其后为公鉏氏者亦是也以名字为氏者不一而足左氏但记王父字而已以次为氏者长幼之次也伯仲叔季之类是也次亦为字人生其始也皆以长幼呼及乎往来既多交亲稍众则长幼有不胜呼然后命字焉长幼之次可行于家里而已此次与字之别也所以鲁国三家皆以次命氏而亦谓之字焉良由三家同出其始也一家之人焉故以长幼称十曰以族为氏按左传云为諡因以为族又按楚辞云昭屈景楚之三族也昭氏景氏则以諡为族者也屈氏者因王子瑕食邑于屈初不因諡则知为族之道多矣不可专言諡也族近于次族者氏之别也以亲别疏以小别大以异别同以此别彼孟氏仲氏以兄弟别也伯氏叔氏以长少别也丁氏癸氏以先后别也祖氏祢氏以上下别也第五氏第八氏同居之别也南公氏南伯氏同称之别也孔氏子孔氏旗氏子旗氏字之别也轩氏轩辕氏熊氏熊相氏名之别也季氏之有季孙氏仲氏之有仲孙氏叔氏之有叔孙氏适庶之别也韩氏之有韩余氏傅氏之有傅余氏梁氏之有梁余氏余子之别也遂人之族分而为四商人之族分而为七此枝分之别也齐有五王合而为一谓之五王氏楚有列宗合而为一谓之列宗氏此同条之别也公孙归父字子家襄仲之子也归父有二子一以王父字襄仲为仲氏一以父字子家为子家氏公子郢字子南其后为子南氏而复有子郢氏伏羲之后有伏虙二氏同音异文共叔段之后有共氏又有叔氏又有段氏凡此类无非辨族十一曰以官为氏十二曰以爵为氏有官者以官无官者以爵如周公之兄弟也周公为太宰康叔为司寇聃季为司空是皆有才能可任以官者也五叔无官是皆无才能不可任以官者也然文王之子武王周公之兄弟虽曰无官而未尝无爵土如此之类乃氏以爵焉以官为氏者太史太师司马司空之类是也云氏庾氏籍氏钱氏之类亦是也以爵为氏者皇王公侯是也公乗公士不更庶长亦是也十三曰以凶德为氏十四曰以吉德为氏此不论官爵惟以善恶显著者为之以吉德为氏者如赵衰人爱之如冬日其后为冬日氏古有贤人为人所尊尚号为老成子其后为老成氏以凶德为氏者如英布被黥为黥氏杨元感枭首为枭氏齐武恶巴东王萧子响为同姓故改萧为蛸后魏恶安乐王元鉴为同姓故改元为兀十五曰以技为氏此不论行而论能巫者之后为巫氏屠者之后为屠氏卜人之后为卜氏匠人之后为匠氏以至豢龙为氏御龙为氏干将为氏乌浴为氏者亦莫不然十六曰以事为氏此又不论行能但因其事而命之耳夏后氏遭有穷之难后缗方娠逃出自窦而生少康支孙以窦为氏汉武帝时田千秋为丞相以年老诏乘小车出入省中时号车丞相其后因以车为氏微子乘白马朝周兹白马氏之所始也魏初平中有隐者常乘青牛号青牛先生兹青牛氏之所始也十七曰以諡为氏周人以讳事神諡法所由立生有爵死有諡贵者之事也氏乃贵称故諡亦可以为氏庄氏出于楚庄王僖氏出于鲁僖公康氏者衞康叔之后也宣氏者鲁宣伯之后也文氏武氏哀氏缪氏之类皆氏于諡者也凡复姓者所以明族也一字足以明此不足以明彼故益一字然后见分族之义言王氏则滥矣本其所系而言则有王叔氏王孙氏言公氏则滥矣本其所系而言则有公子氏公孙氏故十八曰以爵系为氏唐氏虽出于尧而唐孙氏又为尧之别族滕氏虽出于叔绣而滕叔氏又为叔绣之别族故十九曰以国系为氏季友之后传家则称季孙不传家则去孙称季叔牙之后传家则称叔孙不传家则去孙称叔故二十曰以族系为氏士季者字也有士氏又别出为士季氏伍参者名也有伍氏又别出为伍参氏此以名氏为氏者也又有如韩婴者本出韩国加国以名为韩婴氏如臧防者本出臧邑加邑以名为臧防氏如屠住者本出住乡加乡以名为屠住氏故二十一曰以名氏为氏而国邑乡附焉禹之后为夏氏他奔鲁受爵为侯又有夏侯氏出焉嬀姓之国为息氏公子边受爵为大夫又有息夫氏出焉此以国爵为氏者也白氏旧国也楚人取而邑之以其后为白侯氏故二十二曰以国爵为氏而邑爵附焉原氏以周邑而得氏申氏以楚邑而得氏及乎原加伯为原伯氏以别于原氏申加叔为申叔氏以别于申氏是之谓以邑系为氏鲁有沂邑因沂大夫相鲁而以沂相为氏周有甘邑因甘平公为王卿士而以甘士为氏故二十三曰以邑系为氏而邑官附焉师氏者太师氏也史氏者太史氏也师延之后为师延氏史晁之后为史晁氏此以名隶官是之谓以官名为氏吕不韦为秦相子孙为吕相氏郦食其之后为食其氏曾孙武为侍中改为侍其氏此以官氏为氏者也故二十四曰以官名为氏而官氏附焉以諡为氏所以别族也邑而加諡如苦成子之后为苦成氏臧文仲之后为臧文氏氏而加諡者如楚厘子之后为厘子氏郑共叔之后为共叔氏爵而加諡者如衞成公之后为成公氏楚成王之后为成王氏故二十五曰以邑諡为氏二十六曰以諡氏为氏二十七曰以爵諡为氏也按古人着复姓之书多矣未有能明其义者也有中国之复姓有夷俗之复姓中国之复姓所以明族有重复之义二字具二义也以中国无衍语一言见一义夷俗多侈辞数言见一义夷俗有复姓者侈辞也一言不能具一义必假数言而后一义具焉其于氏也则有二字氏有三字氏有四字氏其于音也则有二合音有三合音有四合音观译经润文之义则知侈辞之道焉臣昔论中国亦有二合之音如者焉二合为旃者与之与二合为诸之类是也惟无三合四合之音今论中国亦有二字之氏惟无三字四字之氏此亦形声之道自然相应者也二十八曰代北复姓二十九曰关西复姓三十曰诸方复姓此皆夷俗二字姓也三十一曰代北三字姓侯莫陈之类是也三十二曰代北四字姓自死独防之类是也此外则有四声又有复姓四声者以氏族不得其所系之本乃分为四声以统之复姓者以诸有复姓而不得其所系之本者则附四声之后氏族之道终焉五帝之前无帝号有国者不称国惟以名为氏所谓无怀氏葛天氏伏羲氏燧人氏者也至神农氏轩辕氏虽曰炎帝黄帝而犹以名为氏然不称国至二帝而后国号唐虞也夏商因之虽有国号而天子世世称名至周而后讳名用諡由是氏族之道生焉最明著者春秋之时也春秋之时诸侯称国未尝称氏惟楚国之君世称熊氏荆蛮之道也支庶称氏未尝称国或适他国则称国如宋公子朝在衞则称宋朝衞公孙鞅在秦则称衞鞅是也秦灭六国子孙皆为民庶或以国为氏或以姓为氏或以氏为氏姓氏之失自此始故楚之子孙可称楚亦可称芉周之子孙可称周子南君亦可称姬嘉又如姚恢改姓为妫妫皓改姓为姚兹姓与氏浑而为一者也自汉至唐世有典籍讨论兹事然皆出于一时之意不知澄本正源每一书成怨望纷起臣今此书则不然帝王列国世系之次本之史记实建国之始也诸家世系之次本之春秋世谱实受氏之宗也先天子而后诸侯先诸侯而后卿大夫士先卿大夫士而后百工技艺先爵而后諡先诸夏而后夷人先有纪而后无纪绳绳秩秩各归其宗使千余年湮源断绪之典灿然在目如云归于山水归于渊日月星辰丽乎天百谷草木丽乎土者也臣旧为氏族志五十七卷又有氏族源氏族韵等书几七十卷今不能备姑载其畧云氏族目录
　　以国为氏
　　唐　　虞　　夏　　商　　殷　　北殷　周西周　周生　秦　　汉　　鲁　　晋　　衞蔡　　曹　　滕【腾】　燕　　郑　　吴　　魏韩　　何　　虢　　郭　　管　　焦　　滑霍　　聃　　郜　　浩　　雍　　毕　　酆郇　　郕【成】　盛　　于【邘】　应　　凡　　蒋邢　　茅　　胙　　作　　贾　　芮　　随胡　　巴　　杷【爬】　遂　　顿　　道　　邠【豳】耿　　岑　　彤　　彤　　齐　　楚　　宋荆　　陈　　赵　　田　　许　　莒　　邾朱　　娄【偻】　郳　　儿　　倪　　　　楼【东楼】越　　纪　　息【鄎】　邓　　梁　　薛　　萧沈　　曾【鄫缯】徐　　防【妘郧云】鄅　　宿　　罗防　　淳于【州公】夷　　谷【国】　舒【舒鸠】舒蓼　舒鲍须句【须】郯　　谈　　黎【犂】　申　　章　　向葛　　诸葛　蓼　　黄　　权　　江　　颛臾郐　　英　　六　　□　　辛　　谢　　射偪阳　封　　吕　　仇吾　祝　　莱　　赖谭　　覃　　　　戴　　载　　项　　阳　　冀　　牟　　鄟　　鬲　　巢　　栢轸　　绞　　贰　　程　　崇　　扈　　房杜　　箕　　密须　寒　　过　　庸　　戈邶　　鄘　　铸　　邳　　观　　襃　　缗岐　　仍　　奄　　双　　武罗　吾　　昆昆吾　梅　　癸北　雷　　元　　防　　斟【斟寻】防　　用　　挚　　允　　灌【斟灌】廖【】　竹郅　　习　　西陵　安陵　甲父　有穷　有扈蒲姑　西王　孤竹　封父　终利　夙沙　秣末　　栢成　顾　　阮　　共【恭】　龚　　洪苑【宛】　逢　　彭　　韦　　狄　　白狄　翟代　　路【潞】　戎　　支　　骊　　卑　　庐郍　　瓯【欧】　安　　瞒　　蛮　　羌　　鼓米　　满　　竺　　落　　洛　　淮夷　臯落义渠　西申
　　以郡国为氏
　　红　　蕲　　番　　郴　　　　东阳　东陵栎阳　周阳　信都　冠军　武彊　广武
　　以邑为氏
　　祭　　尹　　苏　　毛　　樊　　寻【鄩】　单甘　　缑　　荣　　郗　　巩　　泛【泛】　谢邱营　　刘　　原　　召【邵】　臧　　郈【后】　费郎　　柳　　匡　　管　　郓　　落姑　邹卞　　瑕邱　矍相　菟裘　栾　　郄　　苦祁　　荀　　智　　辅　　续　　戏阳　函与邯郸　羊舌　羊　　绛　　歩　　蒯【蒉】　彘曲　　范【士随】苖　　邴【丙】　吾邱【虞邱】令狐　温杨　　盂　　壶　　鞮【铜鞮】遆　　緜　　解州　　邬　　荚　　侠　　鄂　　翼　　寗元　　仪　　常　　裘　　承　　濮　　戚汲　　聂　　枣【棘】　商邱　五鹿　冯　　京闾邱　闾　　隰　　崔　　卢　　鲍　　棠穰　　晏　　昼　　檀　　来【郲】　菑　　盆即墨　即　　葵邱　梁邱　籍邱　余邱　安平高堂　鬭　　防【蔿】　屈　　阴　　钟　　钟离春　　上官　詹　　蔓　　白　　叶　　商密轩邱　三闾　邓陵　诸梁　棠谿　留　　合坎　　华　　平　　横　　邺　　信　　马睢　　蔺　　鹿　　武成　鄡　　衙　　武安华阳　泾阳　高陵　通　　谯　　鄾　　酂县　　郦　　取虑　蓟　　鲜于　鲜　　母邱母　　三乌　渠邱【者邱】渔阳　堂邑　泉【全】　揭阳
　　以乡为氏
　　裴　　陆　　耨　　厐　　阎　　郝　　尸肥　　资　　郏　　胡母　大陆
　　以亭为氏
　　麋　　采　　俞豆　欧阳
　　以地为氏【所居附】
　　傅　　蒙　　陵阳　少室　城　　池　　涂嵇　　鲑　　桥　　乔　　劳　　东关　关颍　　狐邱　邱　　壶邱　桑邱　龙邱　虵邱陶邱　于邱　苞邱　水邱　曹邱　楚邱　廪邱曼邱　咸邱　浮邱　安邱　淄邱　稷邱　雍邱何邱　麦邱　北邱　献邱　﨑邱　羗邱　逢邱厚邱【一作原】羑　　绮　　济　　巷　　艾　　柘烛　　　　阙　　辟闾　申屠　申徒　东门西门　西　　南门　北门　阳门　桐门　夷门阙门　木门　逢门　胥门　弋门　雍门　耏门门　　东宫　西宫　南宫　北宫　东郭　西郭南郭　北郭　东闾　西闾　屋庐　市南　社南社北　三邱　三州　延陵　于陵　平陵　梁垣蒲圃　东方　西方　九方　东里　百里　东乡西乡　南乡　北乡　东野　西野　南野　北野北唐　北海　成阳　濮阳　鲜阳　鲑阳　梗阳洛下　田　甪　　禄里　绮里　夏里　樗里桐里　空同　延州　郄州　阪上　鈆陵
　　以姓为氏【氏附】
　　姚　　妫　　姜　　归　　任　　风　　姬嬴　　姓　　是　　子　　芈　　姒【似】　隗允　　偃【有偃匽】秃　　姞【吉】　酉　　防　　漆弋　　侯冈　伊祁　伊　　已　　嫪
　　以字爲氏
　　林　　家　　忌　　谋　　显　　旅　　方贲　　槐　　吉　　施　　竒　　为　　贡众　　骞　　颛孙　公父　公之　公石　公索公伯　公愼　公输　公西　公罔　公冶　公祖公羊　公良　公齐　公山　公仪　公沙　公玉少施　夏父　子服　子家　子桑　子阳　子叔子士　子言　子杨　子孟　子我　子有　子仲子羽　张　　矫　　嘉　　胥　　先　　利孙防　　叔带　叔向　叔鱼　孙　　弥　　析石　　南　　子南　子玉　子伯　子齐　公南公叔　公孟　公明　公文　公析　游　　国驷　　印　　良　　伯有　羽　　罕　　子师子国　子罕　子孔　子游　子驷　子晳　子丰子人　孔　　牛　　乐　　皇甫　灵　　边正【政】　禄　　乙　　鱼　　事父　子革　子仪庆　　贺　　尚　　旗　　子旗　子干　子工子泉　子襄　子雅　子尾　颜　　董　　明子臧　子华　子州　公賔　袁　　辕　　爰占　　子献　子占　子鞅　子芒　子尚　子禽子舆　子寤　子沮　子宋　子夏　子枋　成包　　潘　　乗　　椒　　囊　　叔敖　无钧若敖　伯比　子庚　子季　子西　子重　子期子囊　桑　　逢孙
　　以名为氏
　　大庭　大　　怀　　鬷　　戏　　伏　　宓有　　神　　轩辕　轩　　鸿　　金　　青阳青　　娲　　盘　　昊【皥】　少　　高阳　颛玉尧　　禹　　啓　　汤　　甲　　沃　　槐力　　牧　　玊【音宿】三苖　夷鼓　畴　　堪颉　　仓颉　侨　　蟜　　童　　僮　　老广　　放【上声】奋　　蓐　　栗　　尊卢　鬷夷勾龙　熙　　修　　白防　根水　奔水　列【烈】夙　　訾　　蚩　　融　　勾　　尊　　沌浑屯　　汪　　稽　　泠　　冷　　伦　　伶伦台　　囘　　敳　　廉　　龙　　容　　重幕　　莫　　和　　羲　　殳　　禺　　狸累　　实　　达　　格　　雄　　终　　季连善　　嚣　　臯　　敖　　陆终　丹　　临参【薓】　征　　咸　　飞防　昌　　豹　　仓苍　　服　　鞠　　麴　　稷　　篇　　皮舆　　晁【鼂朝】狐　　昔　　太　　季騧　季随闳　　牙　　展　　弓　　赐　　兹　　意如遗　　述　　牢　　犨　　丽　　招　　居旷　　万【娩】　盈　　虢射　季婴　季夙　楼季弗忌　甥　　大狐　大戊　婴　　夷吾　梁其瞫　　段　　司　　丰　　兰　　然　　子然去疾　寿　　要　　既　　常寿　庆忌　輙兼　　强梁　子郢　高　　柴　　臼季　激刁　　□　　连　　法　　光　　骆　　望将具　将钜　熊　　能　　鬻　　班　　员建　　涡　　冉　　染　　枝　　到　　钧倚相　辛廖　接舆　弃疾　射【入声】拳　　僚大心　楚季　无庸　季融　翠　　子建　子午围龟　越椒　婴齐　黑肱　巫臣　鲜虞　羿悦　　奚　　衍　　微　　微生　几　　仇求　　获　　季老　子荡【荡】铎遏　督　　目夷祝其　耦　　泥　　庶其　茅夷　哙　　摇由【由余】余　　孙阳　偃师　卿　　无娄　苴离　　纶　　鳞　　浑　　裨　　开　　狼名　　顚　　麻　　柯　　瑕　　儋　　舟攸　　祁　　干　　禽　　琴　　苌　　黔易　　苫　　　　臼　　冶　　茍　　梓倚　　尾　　汝　　伍　　礼　　免　　蹇散　　绕　　肆　　具　　阚　　泄　　捷賔　　恩　　肩吾　徐吾　钟吾　由吾　叔山叔先　叔达　叔夜　叔服　方叔　陶叔　甲鲜申章　子师　富父　仲熊　仲顔　原仲　庆父安国　仲长　仲行　荣叔　墨台　墨　　台【怡】立如　邴意　舒坚
　　以次为氏【亲附】
　　孟　　仲【仲孙】种　　叔【叔孙叔仲】季　　伯　　丁癸　　祖　　舅　　咎　　古　　祢　　稚次【佽】　孺　　太叔　太伯　叔仲　中叔　仲叔第五　第二　第八　太士　主父　主　　南伯南公　大季
　　以族为氏
　　因　　领　　饥　　锜　　条　　昭　　繁嗣　　左　　景　　赏　　索　　陉　　党掌　　长勺　尾勺　赵阳　鲁阳　终葵　工娄傅余　余　　韩余　褐余　梁余　须遂　列宗运奄　修鱼　五王　小王　屈南　续祁　羌宪会庌　乐利　干献　伊秩
　　夷人大姓
　　党　　朴　　释　　赫　　塞　　宜　　傍【平声】单【平声】雕　　口　　敛　　异　　驺　　纸缓　　畿　　论　　副　　防　　蒌　　郃徐卢　源　　茹　　也
　　以官为氏
　　云　　五鸠　爽鸠　桑扈　乌　　史　　南史内史　青史　太史　王史　侯史　祝史　左史右史　终古　监　　士　　籍　　席　　师帅　　中英　乐正　太祝　庾　　褚师　褚钱　　山　　司马　司寇　寇　　司徒　司空司城　司功　司鸿　司褐　司工　公正　宗正宗【宗伯】符　　军　　偏　　调　　衡　　阿环　　箴　　凌　　酒　　委【骩】　柱　　竖宰　　宰氏　保　　度　　库　　御　　训宪　　谏　　校　　候　　漏　　节　　畜鄐　　仆　　粟　　谒　　阁　　职　　啬大师　大罗　牧师　马师　少师　少正　宰父行人　王人　徒人　左人　厨人　雍人　封人寺人　大　中行　中垒　王官　并官　左尹右尹　门尹　箴尹　工尹　廐尹　连尹　沈尹陵尹　季尹　芋尹　蓝尹　乐尹　监尹　清尹占尹　将匠　正令　趣马　尚方　将军　下军右行　右宰　右师　亚饭　三饭　四饭　理里　　相里　李
　　以爵为氏
　　皇　　王　　公　　霸　　侯　　公乘　公士不更　庶长
　　以凶德为氏
　　蛸　　莽　　闻人　闻　　枭　　兀　　勃杌　　黥　　蝮【唐武后赐有罪人以虺氏】
　　以吉德为氏
　　冬日　老成　考成
　　以技为氏
　　巫　　屠　　甄　　陶　　优　　卜　　匠豢龙　御龙　扰龙　屠羊　乌浴　路洛　干将
　　以事为氏
　　窦　　所　　痛　　儿　　车　　防夷　冠褐冠　新垣　白马　乘马　青牛　白象　白鹿蒲　　苻　　刍　　鋭　　空桑　白石　章仇
　　以諡为氏
　　庄　　严　　敬【支恭】康　　武　　桓　　穆【缪】僖【厘】　文　　哀　　幽　　宣　　昭　　襄声　　宁　　威　　隐　　闵　　简【耿】　靖懿　　惠　　厉　　献　　孝　　缪【谬穆】肃
　　以爵系为氏
　　王叔　王子　王孙　公子　公孙　士孙
　　以国系为氏
　　唐孙　室孙　廖叔　滕叔　蔡仲　齐季
　　以族系为氏
　　仲孙　叔孙　季孙　臧孙　鱼孙　杨孙　贾孙古孙　福子　卷子
　　以名氏为氏【国邑乡附】
　　士丐　士季　士吉　士蒍　士贞　士思　伍参胡非　鬬耆　伯宗　祁夜　鬬班　鬬彊　魏彊巫咸　匠丽　祝圉　臧防　韩婴　韩言　韩厥韩籍　韩褐　孟获　史叶　封具　精纵　屠住邵皓　干已　先縠　彭祖　熊率　熊相
　　以国爵为氏【邑爵附】
　　夏侯　柏侯　韩侯　屈侯　罗侯　白侯　莒子戎子　舒子　滑伯　葛伯　息夫
　　以邑系为氏【邑官附】
　　原伯　温伯　召伯　申叔　沂相　甘士
　　以官名为氏【官氏附】
　　师宜　师延　师祁　尹午　吕相　史晁　侍其
　　以邑諡为氏
　　苦成　古成　库成　臧文　丁若
　　以諡氏为氏
　　厘子　共叔　惠叔　顔成　士成　尹文　鬭文武仲
　　以爵諡为氏
　　成公　成王
　　代北复姓
　　长孙　万俟　宇文　慕容　慕舆　慕利　豆卢独孤　达奚　贺兰　贺若　尔朱　赫连　贺拔尉迟　屈突　斛律　斛斯　贺娄　伊娄　库狄若干　呼延　柘王　乙弗　萨孤　纥骨　邱敦綦连　是连　可达　叱利　拔也　叱干　乙干屋引　贺遂　拓跋　沮渠　秃发　乞伏　折娄谷浑　素和　吐万　车焜　车非　纥于　乙防可频　仇尼　贺悦　徒何　谷防　大野　拔畧俟利　俟元　俟畿　俟力　俟奴　贺鲁　贺葛贺頼　贺儿　是娄　是贲　是云　是奴　叱利叱门　叱吕　叱李　叱卢　宥连　费连　叱罗叱奴　出连　费羽　黜弗　莫卢　莫舆　莫者莫侯　盖娄　疋娄　悦力　勅力　倍利　多兰贺术　吐奚　越勒　尔绵　温孤　解毘　牒云护诺　铁伐　胡掖　木易　者舌　尸逐　何柰先贤　唯徐　呼毒　渠复　植黎　竒斤　茹茹吐贺　吐突　纥单　悉防　丽飞　吐门　吐难渴单　阿单　渴侯　统万　统嵇　悉云　安迟辗迟　乌兰　副吕　柯拔　温盆　馝邗　如罗邱林　如稽　铁弗　薄奚　纥奚　达奚　口引须卜　乌丸　可地　沓卢　茙眷　去斤　莬頼素黎　库门　可沓　丑门　库汗　婆衍　若久宿勤　地伦　武都　普屯　折掘　昝卢　达歩斯引　叱灵　郁朱　鲍俎　鹘也　渠金　军车叱雷　骆雷　吐粟　都车　生耳　薄野　鹘奚九卢　荷訾　李兰　黙容　三种　吐火　吐和屋南　鹘野【已上二十一姓见复姓录并不详】契苾　阿跌　仆固高车　哥舒　执失　舍利　沙叱　沙陁　苏农似和　跌　大拔　啜刺【所出已上十四姓并】
　　关西复姓
　　钳耳　莫折　荔菲　弥姐　夫蒙　蒙【唐朝归化已上西羌人】昨和　屈男　罕井　鲁歩　同蹄　彡且　不防吔咥
　　诸方复姓
　　夫余　黑齿　鳬臾　似先　朝臣　瞿昙　鸠摩佛图　迦叶　鄯善　乌氏　焉耆　且末　昭武波斯
</div>
    <div class="pagination">
<a href="通志_page36.html">上一页</a><span>...</span><a href="通志_page32.html">32</a><a href="通志_page33.html">33</a><a href="通志_page34.html">34</a><a href="通志_page35.html">35</a><a href="通志_page36.html">36</a><span class="current-page">37</span><a href="通志_page38.html">38</a><a href="通志_page39.html">39</a><a href="通志_page40.html">40</a><a href="通志_page41.html">41</a><a href="通志_page42.html">42</a><span>...</span><a href="通志_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
