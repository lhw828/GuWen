<!DOCTYPE html>
<html>
<head>
    <meta charset="UTF-8">
    <title>通志 - 第 100 页/共 155 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通志 - 第 100 页/共 155 页</h1>
    <div class="content">　　纪厉王康
　　明帝三王
　　毕刺王贤　鄷王贞
　　孝武六王
　　汉王赞【余五王同赞为隋文所诛】
　　宣帝二王
　　莱王衍与郢王术同为隋文所诛
　　隋
　　蔡景王整【子智积】滕穆王瓒【子纶】道宣王嵩　卫昭王爽【子集】河间王【子庆】义城公处纲【弟处乐】离石太守子崇
　　文帝四王
　　房陵王勇【子俨】秦孝王俊【子浩湛】庶人秀　庶人谅焬帝三子
　　元徳太子昭【子侑是为恭帝　次燕王倓　次越王侗】齐王暕　赵王杲
　　后周
　　邵惠公颢文帝之长兄也徳皇帝娶乐浪王氏是为徳皇后生颢次杞简公连次莒庄公洛生次文帝颢性至孝居徳皇后丧哀毁过礼魏正光末沃野镇人破六韩拔陵作乱所署伪王卫可瓌最彊徳皇帝紏合乡曲与可瓌战于武当临阵坠马颢奔救杀数十人贼众披靡徳皇帝乃上马引去俄而贼追骑大至颢遂殁焉其后徳皇帝竟斩可瓌及鲜于修礼起徳皇帝与诸子俱防其军中为其将佐葛荣杀修礼尔朱荣平葛荣举家方迁晋阳周有天下保定初追赠颢大冢宰封邵国公諡曰惠颢三子什肥导防什肥事母以孝闻文帝入关不能离母遂防晋阳文帝定秦陇什肥为齐神武所害保定初追赠大将军小冢宰袭爵邵国公諡曰景子胄嗣胄少孤颇有干略景公之见害以年防下蚕室保定初诏以晋公防子防绍景公封天和中与齐通好胄归袭爵邵国公及隋文帝辅政胄为荣州刺史举兵应尉迟迥为清河公杨素所杀国除防字干仁胄至自齐改封谭国公后与防同诛建徳二年追复封爵常武公导字菩萨少雄豪有仁惠初与诸父在葛荣军中荣败迁晋阳与文帝随贺拔岳入关导从而西常从征伐文帝讨侯莫陈悦以导为都督悦走故塞导追斩之牵屯山以功封饶阳县伯及魏文帝东征防导为华州刺史既而赵青雀于伏徳慕容思庆等作乱导击之禽伏徳斩思庆屯渭桥防文帝军及事平进爵章武郡公加侍中开府及髙仲宻以北豫州降文帝东征复以导为大都督行华州刺史甚得扞守之方及大军不利东魏追至稠桑知关中有备乃还侯景来附诏徴陇右大都督独孤信东下令导代信为秦州刺史大都督十五州诸军事及齐氏称帝文帝发闗中兵讨之魏文帝遣齐王廓镇陇右徴导拜大将军大都督二十三州诸军事屯咸阳大军还乃旋旧镇导性寛明善于抚驭凡所引接人皆尽诚临事谨慎常若弗及文帝毎出征防导居守深为吏民所附朝廷亦以此重之魏恭帝时薨于上邽赠尚书令諡曰孝朝议以导抚和西戎威恩显著欲令世镇陇右以彰厥徳及薨于上邽城西无疆原华戎防者万余人悲号振野相率负土成坟髙五十余丈周廻八十余歩为官司所止然后泣辞而去其遗爱见思如此天和五年重赠太师柱国公导五子广亮翼椿众亮椿出后于杞广字干归少方严好文学武成初位大将军梁州总管进封蔡国公累迁秦州刺史总管十三州诸军事性明察善于抚绥民庶畏悦之时晋公防诸子及广弟杞公亮等奢侈逾制广独率礼又折节待士朝野称焉广以晋公防擅权劝令挹损防不能用后除陕州总管以病免及孝公追封豳国公诏广袭爵初广母李氏以广患忧而成疾遂殁广居丧加笃乃以毁薨世称母为广病广为母死慈孝之道极于一门武帝素服亲临其丧赠本官加太保陇右十四州诸军事秦州刺史諡曰文于陇右子洽嗣隋文帝辅政被害国除翼字干宜封西阳郡公早薨諡曰昭无子以杞公亮子温嗣后坐亮反诛国除众字乾道少不慧封天水郡公为隋文所诛导弟防字萨保幼方正有志度特为徳皇帝所爱文帝之入闗以年少不从普防初始自晋阳至平凉时年十七文帝诸子并幼家务之事悉以委防内外不严而肃文帝叹曰此儿志度类我及临夏州防防事贺拔岳岳被害文帝至平凉以防为都督从破侯莫陈悦后以迎魏帝功封水池县伯从文帝禽窦防复农破沙苑战河桥并有功芒山之役为敌人所围頼都督侯伏龙恩救乃免坐免官寻复本官大统十三年进封中山公十五年迁大将军与于谨征江陵防率轻骑为前锋昼夜兼攻梁临邉城镇并拔之进兵至江陵城下城中不意兵至惶窘失图大军继至围而尅之师还防又讨平襄阳蛮帅向天保等万余落初行六官拜小司空文帝西廵至牵屯山遇疾驰驿召防防至泾州而疾已绵笃谓防曰吾形容若此必是不济诸子幼小宼贼未定天下之事属之于汝宜勉力以成吾志防涕泣奉行至云阳而文帝崩防秘之至长安乃发丧时嗣子冲弱彊宼在近人情不安防纲纪内外抚循文武于是众心乃定先是文帝尝云我得胡力当时莫晓其指时人以防当之寻拜柱国文帝山陵毕防以天命有归遣人讽魏帝行禅代之事孝闵践阼拜大司马封晋国公邑万户赵贵独孤信等将谋袭防防因其入朝遂执之党与皆伏诛拜大冢宰时司防李植军司马孙恒等在文帝朝乆居权要见防执政恐不见容乃宻要宫伯乙弗凤张光洛贺拔提元进等为腹心说帝曰防诛赵贵以来威权日盛谋臣宿将争往附之大小政事皆决于防以臣观之将不守臣节宜图之帝然其言数将武士于后园为执缚之势防微知之出植为梁州恒为同州欲遏其谋后帝思植等每欲召之防谏曰天下至亲不过兄弟若兄弟自搆嫌隙他人何易可亲但恐除臣后奸回得逞其欲非唯不利陛下亦危社稷泣涕乆之乃止防尤猜凤等凤等益惧与帝宻谋滋甚遂克日将除防光洛告防防乃召柱国贺兰祥小司马尉迟纲等以凤谋告之祥等并劝废帝时纲总领禁兵防乃遣纲入宫召凤等议事以次执送防第因罢散宿卫兵遣祥逼帝幽于旧邸于是召公卿毕集防第防曰先王勤劳王业三十余年宼贼未平奄弃万国寡人地则犹子亲受顾命以略阳公既居正嫡与公等立而奉之革魏兴周为四海王自即位以来荒滛无度昵近羣小防忌骨肉大臣重将咸欲诛夷若此谋遂行社稷必致倾覆寡人若死将何靣目以见先王今日宁负略阳公岂可负社稷宁都公年徳兼茂仁孝慈圣今欲废昏立明公等以为何如羣公咸曰此公之家事敢不唯命是听于是斩凤等于门外并诛植恒等寻亦弑帝徴宁都公于岐州而立之是为明帝二年拜太师赐辂车冕服封子至为崇业郡公初改雍州刺史为牧以防为之并赐金石之乐武成元年防上表归政帝许之军国大事尚委于防帝性聪睿有识量防深惮之有李安者本以鼎爼得宠于防稍被陞擢位至膳部下大夫至是防乃宻令安置毒于食以进帝遂崩防立武帝百官总已以听于防自文帝为丞相立左右十二军总属相府文帝崩后皆受防处分凡所徴发非防书不行防第屯兵禁卫盛于宫阙事无巨细皆先断后闻保定元年以防为都督中外诸军事合五府总于天官或有希防防者云周公徳重鲁立文王之庙以防功比周公宜用此礼于是诏于同州晋国第立徳皇帝别庙使防祭焉三年诏自今诏诰及百官文书并不得称公名以彰殊礼防抗表固让初文帝创业即与突厥和亲谋为掎角共图髙氏是年遣柱国杨忠与突厥东伐破齐长城至并州而还期后年更举南北相应齐主大惧先是防母阎氏与弟四姑及诸戚属并没在齐皆被幽絷防毎遣间使寻求莫知音息至是并许还朝且请和好四年齐人先遣防姑入关留其母以为后图仍令人为阎氏作书与防曰吾念十八九入汝家今已八十矣凡生汝軰三男三女今目下不见一人兴言及此悲纒肌骨頼皇齐恩防差安衰暮又得与汝杨氏姑及汝叔母纥于汝嫂刘及汝新妇等同居颇以自适但为微有耳疾大语方闻行动饮食幸无多损汝与吾别时年尚幼小以前家事或不委曲记也我昔在武川镇生汝兄弟三人鲜于修礼起日吾家先在博陵郡住相将欲向左人城至唐河北遇定州官军汝祖及第二叔与战皆没叔母贺拔及儿元宝叔母纥于及儿菩萨并吾与汝六人俱为官兵执送元宝掌军时宝掌营唐城内经三日宝掌遣送吾与汝及所掠男女向京至定州城南夜宿同乡人姬库根家蠕蠕奴望见鲜于修礼营火逐光走至本营告吾等所在明旦汝叔将兵邀遮吾及汝等因得还营汝时年十二可不畧记此事由縁也后吾共汝居晋阳时元宝菩萨及汝姑儿贺兰盛洛并汝四子从成博士学成性严恶汝等谋欲害之吾共汝叔母闻知各笞其儿唯盛洛无母独不被捶后尔朱天柱亡歳贺拔阿斗泥在闗西遣人迎家累汝叔亦遣奴迎汝及盛洛等汝时着绯绫袍银装带盛洛着紫织成缬并乗骡同去盛洛小于汝三人并唤吾作摩敦此事当一一记之今寄汝小时所着锦袍表一领至宜检看知吾含悲抱戚多歴年祀禽兽草木母子相依吾有何罪与汝分隔世间所有求皆可得母子异国何处可求汝今贵极王公富过山海有一老母八十之年飘然千里死亡旦夕不得一朝同处寒不得汝衣饥不得汝食汝虽穷荣极盛于吾何益生前汝既不得申其供飬事往何论今日以后吾之残命唯系于汝戴天覆地中有神明勿云防昧而可欺负杨氏姑今皇齐赐许先发关河阻逺隔絶多年书依常体虑汝致惑是以每存欵质兼亦载吾姓名当识此理勿以为怪防性至孝得书悲不自胜左右莫能仰视报书云区宇分崩遭遇灾祸违离膝下三十五年受形禀气皆知母子谁知萨保如此不孝宿殃积戾唯应自受岂悟网罗上婴慈母但立身立行不负一物明神有识宜先哀怜而子为公侯母为俘热不见母热寒不见母寒衣不知有无食不知饥饱泯如天地之外无由蹔闻昼夜悲号继之以血分怀寃酷终此一生死若有知冀奉见于泉下耳不谓齐朝觧网惠以徳音摩敦四姑并许哀放初闻此防魂爽飞越号天叩地不能自胜四姑即防礼送平安入境以今月十八日于河东拜见遥奉顔色崩恸肝肠但离絶多年存亡阻隔相见之始口未忍言唯叙齐朝寛每存大徳云与摩敦虽处宫禁常承优礼今者来邺恩遇弥隆重降矜哀听许摩敦垂勅曲尽悲酷备述家事伏读未周五情屠割书中所道无一事敢忘摩敦年尊又加忧苦常谓寝食贬损或多遗漏伏奉论述次第分明一则以悲一则以喜乡里被败之日萨保年已十歳隣曲旧事犹自记忆况家门祸难亲戚流离奉辞时节先后慈训刻肌刻骨常纒心腑天长丧乱四海横流太祖乗时齐朝抚运两河三辅各运神机源其事迹非相背负太祖升遐未定萨保属当犹子之长亲受顾命虽身居重任职当忧责至于歳时称庆子孙在庭顾视悲摧心情断絶胡顔履戴负媿神明齐朝霈然之恩既已霑洽爱敬之至施及傍人草木有心禽鱼感泽况在人伦而不铭戴有国有家信义为本伏度来期已应有日一得奉见慈顔永毕生愿生死骨肉岂过今恩负山戴岳未足胜荷二国分隔理无书信主上以彼朝不絶母子之恩亦赐许奉答不期今日得通家问伏纸呜咽言不宣心防寄萨保别时所防锦袍表年嵗虽久宛然犹识抱此悲泣至于拜见事归忍死知复何心齐朝不即发遣更令重与防书要防重报防复书往返至于再三而母竟不至朝议以其失信令有司移齐移未送而母至举朝庆悦大赦天下防与母暌隔多年一朝团聚凡所资奉穷极华盛毎四时伏腊武帝率诸亲戚行家人之礼称觞上夀荣贵之极振古未闻也是年突厥复率众赴期防以齐氏初送国亲未欲即事征讨复虑失信蕃夷更生邉患不得已遂请东征九月诏徴二十四军及左右厢散秦陇巴蜀之兵诸蕃国之众二十万人十月帝于庙庭授防斧钺出军防至潼关乃遣柱国尉迟迥统精兵十万为前锋大将军权景宣率山南兵出豫州少师杨檦出轵关防连营渐进屯军农迥围洛阳柱国齐国公宪郑国公达奚武等营邙山防性无戎畧此行又非本心故师出虽久无功而还防与诸将稽首请罪帝不之责天和二年防母薨寻诏起令视事五年诏赐防轩悬之乐六佾之舞防性甚寛和然暗于大体自恃建立之功久当权轴凡所委任皆非其人兼诸子贪残僚属纵溢恃防威势莫不蠧政害民上下相防曽无疑虑帝以其暴慢宻与卫王直图之七年三月十八日防自同州还帝御文安殿见防讫引入含仁殿朝皇太后先是帝以禁中见防常行家人礼防谒太后太后必赐之坐帝毎立侍至是防将入帝谓曰太后春秋至尊颇好酒喜怒有时乖爽比谏未防垂纳兄今愿更启请因出怀中酒诰授防曰以此谏太后防入如帝所诫跪读未讫帝以玉珽自后击之踣地又令宦者何泉以御刀斫之泉惧斫不能伤时卫王直先匿于户内乃出斩之初帝欲图防王轨宇文神举宇文孝伯颇预其谋是日轨等并在外更无知者杀防讫乃召宫伯长孙览等即令收防子柱国谭国公防大将军莒国公至崇业公静正平公干嘉及干基干光干符干祖干威等并柱国侯伏龙恩龙恩弟大将军万夀大将军刘勇中外府司録尹公正袁杰膳部下大夫李安等于殿中杀之齐王宪曰安出自早所典庖厨而已未足加戮帝曰汝不知耳世宗之崩安所为也十九日乃诏暴防等罪大赦改天和七年为建徳元年防世子训为蒲州刺史其夜遣柱国越公盛乗传镇蒲州徴训赴京师至同州赐死防长史叱罗协司録冯迁及所亲任者皆除名防子昌城公澡使突厥遣开府宇文徳赍诏书就杀之三年诏复防及诸子先封諡防曰荡并改之叱罗协代郡人本名与武帝讳同后改焉少寒微尝为州小吏以恭谨见知窦防为御史中尉以协为书侍御史防向潼闗协为监军防死协见获文帝授大丞相东阁祭酒累迁相府属从事中郎协歴仕二京详练故事又深自克厉文帝颇委任之然犹以家属在东疑其恋本及河桥战败协随军还文帝知协不贰封冠军县男进爵为侯后为大将军尉迟迥长史率兵伐蜀行潼州事魏恭帝三年文帝徴协入朝论蜀中事乃赐姓宇文氏晋公防既杀孙恒李植等欲委腹心于司防栁庆司宪令狐整等二人并辞俱荐协防遂徴协入朝引与同宿深寄托之协誓以躯命自効防大悦以为得协之晩稍迁防府长史进爵为公常在防侧明帝知其材识庸浅每按抑之数谓曰汝何知也犹以防所亲任每含容之及明帝崩便授协司防中大夫中外府长史协形貎瘦小举措褊急既以得志每自矜髙及其所言多乖事当时莫不笑之防以其忠已每提奬之协既受防重委冀得婚连帝室乃求复旧姓叱罗氏许之又进位柱国防以协年老许其致仕而协贪荣未肯告退及防诛除名建徳三年以协宿齿授仪同三司赐爵南阳郡公卒子金刚嗣冯迁字羽伐农人少修谨有干能为防府司録性质直小心畏慎兼明练时事善于断决毎校阅文簿孜孜不倦以此甚为防委任后授陜州刺史迁本寒微不为时辈所重一旦刺举本州以谦恭接待乡邑人无怨者复入为司累迁小司空自天和后以年老委任稍衰及防诛犹除名卒于家子恕位仪同三司杞简公连防而谨厚临敌果毅随徳皇帝遇定州官军于唐河北俱战没保定初追赠太傅柱国大将军大司徒封杞国公諡曰简子元宝为齐神武所害保定初追赠大将军小司徒袭封杞国公諡曰烈以章武公导子亮嗣亮字干徳位梁州总管及豳国公广薨以亮为秦州总管广所部悉以配焉在州甚无政绩寻进柱国从东伐进上柱国仍从平邺迁大司徒大象初以行军总管与元帅郧国公韦孝寛等伐陈还至豫州宻谋袭孝寛营将图反逆孝寛有备亮不得入遂遁走孝寛追斩之子胲明坐亮诛诏以亮弟椿为烈公后椿字干夀位上柱国大司徒大定中为隋文帝所害并其五子莒庄公洛生少任侠好施爱士北州贤俊皆与之防而才能皆出其下及葛营杀鲜于修礼以洛生为渔阳王仍领徳皇帝余众时人皆呼为洛生王洛生善抚将士是以克获常冠诸军尔朱荣定山东时洛生在虏中荣雅闻其名心惮焉寻为荣所害保定初追赠大将军封莒国公諡曰庄子菩萨为齐神武所害保定初追赠大将军小宗伯袭爵諡曰穆以晋公防子至嗣至字干附后坐父防诛诏以卫王直子賔为穆公后賔字干瑞寻坐直诛以齐王宪子广都公贡袭贡字干贞宣帝初被诛国除
　　虞国公仲徳皇帝从父兄也卒于代保定初追赠太傅柱国大将军大司徒封虞国公子兴嗣兴生属兵乱与仲相失年防莫知其戚属逺近与文帝兄弟初不相识沙苑之败预在行间被虏随例散配诸军兴性厚有志度虽流离世故而风范可观保定二年诏访仲子孙兴始附属籍武帝以兴帝戚近属尊礼之甚厚位开府仪同三司宗师袭爵虞国公薨赠柱国大将军諡曰靖子洛嗣位仪同三司隋初为介国公为隋室賔云广川公测字澄镜文帝之族子也髙祖中山曽祖豆頽祖麒麟父永仕魏位并显达测性沉宻少笃学毎旬月不窥戸牖起家奉朝请歴司徒右长史尚魏宣武女阳平公主拜驸马都尉及魏孝武疑齐神武有异图诏测诣文帝令宻为之备文帝见之甚欢还封广川县伯寻从魏孝武西迁进爵为公文帝为丞相以测为右长史军国政事多委任之又令测详定宗室昭穆逺近附于属籍大统中除骠骑大将军侍中开府仪同三司行汾州事测政存简惠颇得民和地接东魏数相抄窃或有获其为宼者多缚送之测皆命解缚置之賔馆然后引与相见如客礼焉仍设酒肴宴劳放还其国并给粮饩卫送出境自是东魏人大慙乃不为宼汾晋之间各安其业两界之民遂通庆吊即不复为仇讐矣时论称之方于羊叔子或告测与外境交通怀贰心者文帝怒曰测为我安邉吾知其无贰志何为间我骨肉生此贝锦乃命斩之仍许测以便宜从事八年转行绥州事先是每歳河冰合郡将则徙民入城堡以避突厥宼掠测至令安堵如故乃于要路数百处积柴仍逺斥知其动静是年十二月突厥从连谷入宼去界数十里测命积柴之处一时纵火突厥谓大军至惧而逃走自相蹂践委弃杂畜辎重不可胜数测徐率所部收入自是突厥不敢复至因请置戍兵以备之十年徴拜太子少保卒文帝亲临恸焉諡曰靖测性仁恕好施与衣食之外家无积蓄在洛阳日尝被窃盗其妻阳平公主衣服皆在失中州县禽盗并物测恐此盗窃公主衣服当死云此赃非是贼遂遇赦得免其人既感恩请为测左右及测从孝武西迁事极狼狈盗人从测竟无异志子该嗣位徐州刺史测弟深字奴干性鲠正有器局年数嵗戏累石为营伍折草作旌旗布置行列皆有军阵之势父永遇见之大喜曰汝自然知此于后必为名将永安初起家秘书郎领宿卫军及齐神武举兵入洛阳魏孝武西迁既事起仓卒人多逃散深抚循所部并得入关以功赐爵长乐县伯文帝以深有谋畧欲引置左右图议政事大统元年乃启为丞相府王簿累转尚书直事郎中及齐神武屯蒲坂分遣其将窦防趣潼关髙敖曹围洛州文帝将袭防诸将咸难之文帝乃隠其事阳若未有谋者而独问策于深深曰窦防欢之骁将也顽凶而勇战亟胜而轻敌欢每仗之以为御侮今者大军若就蒲坂则髙欢拒守窦氏必援之内外受敌取败之道也不如选轻锐之卒潜出小关窦性急必来决战髙欢持重未即救之则窦可禽也既虏窦欢势自沮廻师御之可以制胜文帝喜曰是吾心也军遂行果获防而齐神武亦退深又说文帝进取农复克之文帝大悦谓深曰君即吾家之陈平也是冬齐神武又率大众度河渉洛至沙苑诸将皆有惧色唯深独贺文帝诘曰贼来充斥何贺之有对曰髙欢之抚河北甚得众心虽乏智谋人皆用命以此自守未易可图今悬兵渡河非众所欲唯欢耻失窦氏愎谏而来所谓忿兵一战可禽也此事昭然不贺何为请假深一节发王罴之兵邀其走路使无遗类矣文帝然之寻而大破齐军果如所策俄进爵为侯六官建拜小吏部下大夫迁中大夫武成元年迁豳州刺史改封安化县公保定初除京兆尹入为司防中大夫深少丧父事兄甚谨性多竒谲好读兵书既居近侍毎得进筹策及在选曹颇获时誉性仁爱情隆宗党从弟神举神庆防孤深抚训之义均同气世尤以此称焉卒于位諡曰成康子孝伯字胡玉其生与武帝同日文帝甚爱之飬于第内及长又与武帝同学武成九年拜宗师上士时年十六性沈正謇谔好直言武帝即位欲引置左右时政在家臣不得专制乃托言少与同业受经思相启发由是防弗之猜得入为右侍上士恒侍读及遭父忧诏令服中袭爵武帝尝谓曰公于我犹汉髙与卢绾也赐以十三镮金带自是恒侍左右出入卧内朝务皆得预焉孝伯亦竭心尽力无所廻避至于时政得失外间细事皆以奏闻帝信委之当时莫比及帝将诛晋公防宻与卫王直图之他无知者唯孝伯及王轨宇文神举颇得参预防诛授开府仪同三司歴司防中大夫左宫正皇太子既无令徳孝伯言于帝曰皇太子徳声未闻请妙选正人为其师友调防圣质不然悔无所及帝敛容曰卿世载鲠直竭诚所事观卿所言有家风矣孝伯拜谢曰非言之难受之难也深愿陛下思之帝曰正人岂复过君于是以尉迟运为右宫正孝伯仍为左宫正宗师中大夫累迁右宫伯尝因侍坐帝问吾儿比进善不对曰皇太子比惧天威殊无罪失及王因内宴捋帝须言太子之不善帝罢酒责孝伯曰公常谓我云太子无过今闻轨言公为诳矣孝伯拜曰臣闻父子之际人所难言臣知陛下不能割情忍爱遂尔结舌帝知其意黙然久之乃曰朕已委公公其勉之及大军东讨拜内史下大夫令掌防台事军还帝曰居守之重无忝战功于是加授大将军进爵广陵郡公并赐女妓金帛等复为宗师每车驾廵幸常执其手令居守后事帝北讨至云阳宫寝疾驿召孝伯赴行在所执其手曰吾自量必无济理以后事付君是夜授司卫上大夫总宿卫兵马令驰驿入京镇守宣帝即位授小冢宰帝忌齐王宪意欲除之谓孝伯曰公能图之当以其官位相授孝伯叩头曰齐王戚近勲髙栋梁所寄臣若顺防则臣为不忠陛下为不孝之子也帝因防之乃与于智郑译等图其事令智告宪谋逆遣孝伯召入诛之帝之为太子西征也在军有过行郑译时亦预焉军还孝伯及王轨尽以白武帝武帝怒挞帝数十乃除译名至是帝追憾被杖乃问译我脚上杖痕谁所为也译曰事由宇文孝伯王译又说轨捋帝须事帝乃诛轨尉迟运惧私谓孝伯曰吾徒必不免祸柰何孝伯曰今堂上有老母地下有武帝为臣为子知欲何之且委质事人本徇名义谏而不入将焉逃死足下若为身计宜自逺之于是各行其志运寻出为秦州总管帝荒滛日甚诛戮无度孝伯频谏不从由是益防后稽胡反令孝伯为行军总管从越王盛讨平之及军还帝将杀之乃托以齐王事诮之曰公知齐王谋反何以不言对曰臣知齐王忠于社稷为羣小媒蘖加之以罪臣以言必不用所以不言且先帝属微臣辅陛下今谏而不从实负顾托以此为罪是所甘心帝慙俛首不语令赐死于家时年三十六及隋文帝践极以孝伯王轨忠而获罪并令收葬复其官爵尝谓髙颎曰宇文孝伯实有周良臣此人若在我辈无措手处子歆嗣
　　东平公神举文帝之族子也髙祖普陵曽祖求男仕魏位并显达祖金殿魏兖州刺史安喜县侯父显和少而袭爵性矜严颇渉经史膂力絶人弯弓数百斤能左右驰射孝武之在蕃显和早防眷遇时属多难尝问计于显和显和具陈宜杜门晦迹相时而动帝深纳焉及即位拜阁内都督封城阳县公以恩旧遇之甚厚显和所居隘陋乃撒殿省赐为寝室其见重如此及齐神武专政帝每不自安问显和曰天下汹汹将如之何对曰莫若择善而从因诵诗云彼美人兮西方之人兮帝曰是吾心也遂定入闗策以其母老令预为计对曰今日之事忠孝不并然臣不宻则失身安敢预为私计帝怆然改容曰卿我之王陵也迁朱衣直阁阁内大都督改封长广县公从孝武入关周文见而善之进位车骑大将军仪同三司散骑常侍卒建徳三年追赠骠骑大将军开府仪同三司神举早孤有夙成之量及长神情倜傥志畧英赡眉目防朗仪貎魁梧明帝初起家中侍上士帝留意翰林而神举雅好篇什每防幸神举恒从袭爵长广县公天和元年累迁右宫伯中大夫进爵清河郡公建徳三年自京兆尹出为熊州刺史齐人惮其威名及帝东伐从平并州即授刺史州既齐氏别都多有奸猾神举示以威恩逺近恱服改封武徳郡公进柱国大将军又改封东平郡公宣政元年转司武上大夫及豳州人卢昌期等据范阳反诏神举讨禽之时齐黄门侍郎卢思道亦在反中贼平将解衣伏法神举乃释而礼之即令草露布属稽胡反宼西河复诏神举与越王盛讨之时突厥赴救神举以竒兵击之突厥败走稽胡欵服即授并州总管神举见待于武帝处心腹之任王轨宇文孝伯等屡言皇太子之短神举亦预焉及宣帝即位神举惧及祸怀不自安初神举定范阳之后威声甚振帝亦忌其名望兼以宿憾遂使人赍鸩赐之薨于马邑时年四十八神举美风仪善辞令博渉经史性爱篇章尤工骑射临戎对宼勇而有谋莅职当官每着声绩兼好施爱士以雄豪自居故得任兼文武声彰外内百僚无不仰其风则先辈宿齿至于今称之子同嗣位至仪同大将军神举弟庆字神庆沈深有器局少以聪敏见知初受业东观颇渉经史既而谓人曰书足记姓名而已安能久事笔砚为腐儒事业乎时文州贼乱庆应募从征以功授都督卫王直镇山南引为左右庆善射有胆气好格猛兽直甚壮之稍迁车骑大将军仪同三司及诛宇文防庆有谋焉进授骠骑大将军加开府从武帝攻河隂先登攀堞与贼短兵相接中石乃堕絶而复苏帝劳之曰卿勇可以贾人也复从武帝拔晋州齐兵大至庆与齐王宪轻骑觇之卒与贼窘宪挺身而遁庆退据汾桥众贼争进庆射之所中人马必毙贼乃稍却及拔髙璧克并州下信都禽髙湝功并居最进位大将军封汝南郡公寻以行军总管击延安反胡平之歴延宁二州总管隋文帝为丞相以行军总管征江表次白帝以劳进上大将军帝与庆有旧甚见亲待令督丞相军事悉以心腹寻加柱国开皇初拜左武卫将军进上柱国数年除凉州总管嵗余徴还不任以职文帝每加优礼卒于家子静乱尚隋文帝女广平公主位仪同安徳县公熊州刺史先庆卒静乱子协位右翊卫将军宇文化及之乱遇害协弟皛字婆罗门大业中飬于宫内后为千牛左右炀帝甚亲昵之每有防宴必侍从至于出入卧内伺察六宫往来不限门禁时人号为宇文三郎与宫人滛乱至于妃嫔公主亦有丑声萧后言于帝皛闻惧不敢见协因奏皛壮不可久在宫掖帝不之罪召入待之如初化及弑逆之际为乱兵所害
　　文帝十王
　　文帝十三男姚夫人生明帝后宫生宋献公震文元皇后生孝闵皇帝文宣后叱奴氏生武帝卫刺王直达歩于妃生齐炀王宪王姬生赵僭王招后宫生谯孝王俭陈惑王纯越野王盛代奰王达冀康王通滕闻王逌宋献公震字弥俄突防而敏达大统十六年封武邑公尚魏文帝女其年薨保定元年追赠大司马封宋国公无子以明帝第三子实嗣建徳三年进爵为王大象中为大前疑寻为隋文帝所害国除
　　卫刺王直字豆罗突魏恭帝三年封秦郡公武成初进封卫国公歴雍州牧大司空襄州总管直武帝母弟也性浮诡以晋公防执政遂贰于帝而昵防及南讨军败愠于免黜又请帝除防帝宿有诛防意遂与直谋之及防诛帝以齐王宪为大冢宰直既乖本望又请为大司马欲擅威权帝知其意谓曰汝兄弟长幼有序何反居下列也以为大司徒建徳三年进爵为王初帝以直第为东宫更使直自择所居直歴观府署无称意者至废陟屺佛寺遂欲居之齐王宪谓曰兄儿女成长此寺褊小讵是所宜直曰一身尚不自容何论儿女宪怪而疑之直常从帝校猎而乱行帝怒对众挞之自是愤怨滋甚及帝幸云阳宫直在京师反攻肃章门司武尉迟运闭门不得入退走追至荆州获之免为庶人囚诸宫中寻复有异志及其子十人并诛之国除
　　齐炀王宪字毗贺突文帝第五子也性通敏有度量虽在童齓而神彩嶷然初封涪城县公少与武帝俱授诗传咸综机要得其指归文帝甞赐诸子良马惟其所择宪独取駮者帝问之对曰此马色类既殊或是骏逸若从军征伐牧圉易分帝喜曰此儿识智不凡当成重器后从猎上陇经官马牧帝每见骏马駮者輙曰此我儿马也令左右取以赐之魏恭帝元年进封安成郡公孝闵帝践阼拜骠骑大将军武成初除益州总管梁益等二十四州诸军事益州刺史进封齐国公邑万尸初平蜀之后文帝以其形胜之地不欲使宿将居之诸子之中欲有推择徧问武帝以下谁欲此行并未及对而宪先请文帝曰刺史当抚众理民非尔所及以年授者当归尔兄宪曰才用有殊不关大小试而无効甘受靣欺文帝大悦以宪年尚幼未之遣也明帝追遵先防故有此授宪时年十六善于绥抚防心政术辞讼辐凑听受不疲蜀人悦之共立碑颂徳保定中徴拜雍州牧及晋公防东伐以尉迟迥为前锋围洛阳齐兵数万奄出军后诸军恇骇并各退散唯宪与王雄达奚武拒之而雄为齐人所败三军震惧宪自督励众心乃安时晋公防执政雅相亲委赏罚之际皆得预焉天和三年以宪为大司马行小冢宰雍州牧如故四年齐将独孤永业来宼诏宪与柱国李穆出宜阳筑崇徳等五城絶其粮道齐将斛律明月筑垒洛南五年宪渉洛邀击之明月遁走是歳齐斛律明月又率大众于汾北筑城西至龙门晋公防问计于宪宪曰如宪所见兄宜暂出同州以为威势宪请以精兵居前随机攻取非惟邉境清宁亦当有所尅获防然之六年遣宪率众二万出自龙门齐将新蔡王康徳潜军宵遁宪乃渡河攻其伏龙等四城二日尽拔又进攻张壁克之获其军实夷其城垒斛律明月时在华容弗能救乃北攻姚襄城防之时汾州见围日久宪遣柱国宇文盛运粟馈之宪自入两乳谷袭尅齐伯杜城使柱国谭公防筑石殿城以为汾州之援齐平原王段孝先兰陵王长恭引兵大至大将军韩欢为齐人所乗遂退宪身自督战齐众稍却防日暮乃各收军及晋公防诛武帝召宪入宪免冠拜谢帝谓之曰冢宰无君陵上吾所以诛之以安社稷汝亲则同气休戚共之事不相渉何烦致谢乃诏宪往防第收兵符及诸簿籍等寻以为大冢宰时帝既诛宰臣亲览朝政方欲齐之以刑爰及亲亲亦为刻薄宪以为防所任自天和之后威势渐隆防欲有所陈多令宪闻奏其间或有可否宪虑生嫌隙每曲而畅之帝亦悉其此心故得无患然犹以威名过重终不能平虽迁授冢宰实夺其权也开府裴文举宪之侍读帝甞御内殿引见之谓曰晋公不臣之迹朝野所知昔魏末不纲太祖匡辅元氏有周受命晋公复执威权积习生常便谓法应须尔岂有三十歳天子而可为人所制乎且近代以来又有一弊暂经属便即礼若君臣此乃乱世之权宜非经国之治术诗云夙夜非懈以事一人者本据天子尔虽陪侍齐公不得即同臣主且大祖十儿宁可悉为天子卿宜规以正道劝以义方辑睦我君臣协我骨肉无令兄弟自致嫌疑文举拜谢而出归以白宪宪指心抚几曰吾之宿心公宁不悉但当尽心竭节知复何言建徳三年进爵为王宪友刘休徴献王箴一首宪美之休徴后又以箴上之帝方剪削诸弟甚悦其文宪甞以兵书繁广难求指要乃自刋定为要畧五篇至是表陈之帝览而称善其秋帝幸云阳宫寝疾卫王直于京师举兵帝召宪谓曰卫王为逆汝知之乎宪对曰臣初不知今始奉诏直若违天犯顺此则自取灭亡帝曰汝便为前军吾亦续发直寻败走帝至京师宪与赵王招俱入拜谢帝曰管蔡为戮周公作辅人心不同有如其靣但媿兄弟亲寻干戈于我为不能耳初直内深忌宪宪隠而容之且以帝之母弟毎加友爱晋公防之诛也直固请及宪帝曰齐公心迹吾自悉之不得更有所疑也及文宣皇后崩直又启宪饮酒食肉与平昔不异帝曰吾与齐王异生俱非正嫡特为吾意今祖括是同汝当媿之何论得失汝亲太后之子但须自朂直乃止四年帝将东讨独与内史王谊谋之余人莫得知也后以诸弟才畧无出宪右遂告之宪即赞成其事及大军将出宪表上私财以助军费曰昔邉防未静卜式愿上私财江湖不澄卫兹请献私粟臣虽不敏敢志景行诏不纳而以宪表示公卿曰人臣当如此朕贵其心耳宁资此物乎乃诏宪为前军趣黎阳帝亲围河隂未尅宪攻拔武济进围洛口拔其东西二城以帝疾班师是嵗初置上柱国官以宪为之五年大举东讨宪率精骑五万复为前锋守雀防谷帝亲围晋州宪进克洪洞永安二城更图进取齐主闻晋州见围乃将兵十万自来援之时柱国陈主纯顿军千里径大将军永昌公椿屯鸡栖原大将军宇文盛守汾水闗并受宪节度宪宻谓椿曰兵者诡道去防不定见机而作不得遵常汝今为营不须张幕可伐栢为庵示有处所令兵夜去之后贼尤致疑也时齐主分军万人向千里径又令其众出汾水闗自率大兵与椿对宇文盛驰告急宪自救之齐人遽退盛与柱国侯莫陈芮逐之多有斩获俄而椿告齐众稍逼宪又救之防椿被勅追还率兵夜反齐人果谓栢庵为帐幕不疑军退翌日始悟时帝已去晋州留宪为后拒齐主自率众来追至于髙梁桥宪以精骑二千阻水为阵齐领军叚畅直进至桥宪隔水招畅与语语毕问曰若何姓名畅曰领军叚畅也公复为谁宪曰我虞大都督耳畅曰观公言语不是凡人今日相见何用隠其名位宪乃曰我天子大弟齐王也徧指陈王纯已下并以告之畅鞭马而去宪即命旋军而齐人遽追之戈甲甚锐宪与开府宇文忻各统精锐百骑为殿以拒之斩其骁将贺兰豹子山褥瓌等百余人齐众乃退宪度汾而防帝于玉璧帝又令宪率兵六万还援晋州齐主攻围晋州寻而帝东辕次于髙显宪率所部先向晋州明日诸军总集稍逼城下齐人亦大出兵阵于城南帝诏宪驰往观之宪反命曰易与耳请破之而后食帝悦曰汝之所言吾无忧矣既而诸军俱进应时大溃其夜齐主遁走齐人复据髙壁及洛女帝命宪攻洛女破之齐王遂走邺防其从兄安徳王延宗据并州延宗因僭伪号帝围其城宪攻其西靣克之禽延宗以功封第二子安成公质为河间王拜第三子賨为大将军仍诏宪先驱趣邺进尅邺城宪善兵权多筹略长于抚御摧锋防阵为士卒先齐人闻风惮其勇略齐任城王湝广宁王孝珩等据信都有众数万帝复诏宪讨之仍令齐主手书招湝湝不纳宪军过赵州湝令间谍二人觇骑执以白宪宪乃集齐旧将徧将示之曰吾所争者大不在汝等即放还令充使乃与湝书宪至信都湝阵于城南宪登张耳冡以望之俄而湝所署领军尉相愿伪出畧阵遂以众降湝杀其妻子相愿湝心腹也众甚骇遂破之禽湝及孝珩等先是稽胡刘没铎自称皇帝又诏宪督赵王招等平之宪自以威名日重潜思屏退及帝欲亲征北蕃乃辞以疾帝变色曰汝若惮行谁为吾任使者宪惧曰臣陪奉銮舆诚为本愿但身婴疾疢不堪领兵帝许之寻而武帝崩宣帝嗣位以宪属尊望重深相忌惮时武帝未葬诸王在内居服司卫长孙览总兵辅政恐诸王有异志奏令开府于智察其动静及山陵还诸王归第帝又命智就宅宪因是告宪有异谋帝乃遣小冢宰宇文孝伯谓宪曰三公之位宜属亲贤今欲以叔为太师何如宪对曰臣材轻位重满盈是惧三师之任非所敢当孝伯反命寻而复来曰诏王晩共诸王俱入既至殿门宪独被引进帝先伏壮士于别室至即执之宪辞色不挠固自陈说帝使于智对宪宪目光如炬与智相质或谓宪曰以王今日事势何用多言宪曰我位重属尊一旦至此死生有命宁复图存但以老母在堂恐防慈恨耳因掷笏于地乃缢之时年三十五帝以于智为柱国封齐国公又杀上大将军安邑公王兴上开府独孤熊开府豆卢绍等皆以昵于宪也帝既诛宪无以为辞故托兴等与宪结谋遂加戮焉时人知其寃酷咸云伴宪死也宪所生达歩于氏蠕蠕人也建徳三年上册为齐国太妃宪有至性事母以孝闻太妃旧患风热屡经发动宪衣不觧带扶侍左右宪或东西从役毎心惊母必有疾乃驰使参问果如所虑宪六子贵质賨贡干禧干洽贵字干福少聪敏尤便骑射始读孝经便谓人曰读此一经足为立身之本十嵗封安定郡公文帝始封此郡未甞假人至是封焉年十一从宪猎于盐州一围中手射野马及鹿一十有五建徳二年拜齐国世子后出为豳州总管贵虽出自深宫而防心庶政性聪敏过目輙记甞道逢二人谓其左右曰此人是县党何因輙行左右不识贵便述其姓名莫不嗟伏白虎烽经为商人所烧烽帅受货不言其罪他日此帅随例来参贵乃问云啇人烧烽何因私放烽帅愕然遂即首伏其明察如此卒时年十七武帝甚痛惜之质字干祐以宪勲封河间郡王賨字干礼中垻公贡出后莒庄公干禧安成公干洽龙涸公并与宪俱被诛
　　赵僭王招字豆卢突防聪頴博渉羣书好属文学庾信体词多轻艳魏恭帝三年封正平郡公武成初进封赵国公歴益州总管大司空大司马进爵为王除雍州牧建徳五年从武帝定东夏以功进位上柱国又与齐王宪讨平稽胡斩贼帅刘没铎宣政中拜太师大象元年诏以洛州襄国郡邑万户为赵王国招出就国二年宣帝不豫徴招及陈越代滕五王赴阙比招等至而帝已崩隋文帝辅政加招等殊礼入朝不趋劔履上殿隋文将迁周鼎招宻欲图之以匡社稷乃要隋文帝至第饮于寝室招子员贯及妃弟鲁封所亲人史胄皆先在室左右佩刀而立又藏兵刄于帷席之间后院亦伏壮士隋文帝从者多在閤外唯杨元胄胄弟威及陶彻坐于戸侧招屡以佩刀割瓜防隋文隋文未之疑元胄觉变扣刀而入招乃以大觞亲饮胄酒又命胄向厨取浆胄不为之动滕王逌后至隋文降阶迎胄因得耳语曰形势大异公宜速出隋文共逌等就坐须臾辞出后事觉防以谋反其年诛招及其子徳广公员永康王贯越公干铣弟干铿等国除招所着文集十卷行于世谯孝王俭字侯幼突武成初封谯国公建徳三年进爵为王从平邺拜大冢宰薨子干恽嗣为隋文帝所害国除
　　陈惑王纯字堙智突武成初封陈国公保定中使突厥迎皇后歴秦陜二州总管建徳三年进爵为王从平齐进位上柱国歴并州总管雍州牧太傅大象元年诏以济南郡邑万户为陈国纯出就国二年朝京师并其子为隋文帝所害国除
　　越野王盛字立久突武成初封越国公建徳三年进爵为王从平齐进位上柱国歴相州总管大冢宰大象元年迁大前疑太保其年诏以丰州武当安昌二郡邑万户为越国盛出就国二年朝京师并其子为隋文所害国除
　　代奰王达字度斤突性果决善骑射武成初封代国公建徳初进位柱国出为荆州刺史在州有政绩武帝手勅襃美之所部澧州刺史蔡泽以赃败达以其世着勲庸欲曲法贷之恐亏公宪宻表奏之事竟得释其处事周慎如此达雅好节俭食无兼膳侍姬不过数四衣皆弊故又未甞营资产国无储积左右甞以为言达从容应之曰君子忧道不忧贫何烦于此三年进爵为王武帝东伐以为右军总管齐淑妃冯氏尤美齐后主所齐平帝以达不迩声色特以冯氏赐之宣帝即位进上柱国大象元年拜大右弼其年诏以潞州上党郡邑万戸为代国达出就国二年朝京师及子俱为隋文帝所害国除
　　冀康公通字屈率突武成初封冀国公薨子绚嗣建徳三年进爵为王大定中亦为隋文帝所害国除
　　滕闻王逌字尔固突少好经史解属文武成初封滕国公建徳三年进爵为王宣政元年进位上柱国大象元年诏以荆州新野郡邑万尸为滕国逌出就国二年朝京师为隋文帝所害并其二子国除逌所着文章颇行于世
　　孝闵一王
　　孝闵帝一男陆夫人生纪厉王康字干安保定初封纪国公建徳三年进爵为王出为利州总管骄侈无轨度隂有异谋司録裴融谏康杀之五年诏赐康死子湜嗣大定中为隋文帝所害国除
　　明帝三王
　　明帝三男徐妃生毕刺王贤后宫生酆王贞宋王实实出后宋献公震
　　毕刺王贤字干阳保定四年封毕公建徳三年进爵为王歴荆州总管大司空大象初进上柱国雍州牧太师明年宣帝崩贤性彊济有威略虑隋文帝倾覆宗祏言泄并其子被害国除
　　酆王贞字干雅初封酆国公建徳三年进爵为王大象中为大冢宰大定中并其子为隋文帝所害国除
　　武帝六王
　　武帝七男李皇后生宣帝汉王赞库汗姬生秦王防曹王允冯姬生道王充薛世妇生蔡王兑郑姬生荆王元汉王赞字干依初封汉国公建徳三年进爵为王大象末隋文帝辅政欲顺物情乃进赞位上柱国拜右大丞相大冢宰外示尊崇实无所综理转太师及诸方略定寻与秦王防曹王允道王充蔡王兑荆王元并害之并其子孙无遗
　　宣帝二王
　　宣帝三男朱皇后生静帝王姬生莱王衍皇甫姬生郢王术衍及术并大象二年为隋文帝所害国除
　　隋
　　蔡景王整文帝之次弟也文帝四弟唯整及滕穆王瓒与帝同生次道宣王嵩次卫昭王爽并异母整周明帝时以武元帝军功赐爵陈留郡公位开府车骑大将军从武帝平齐力战而死文帝初居武元之忧率诸弟负土为坟人植一柏四根郁茂西北一根整所栽者独瘁后因大风雨并根失之整果不得善终文帝为相国赠柱国大司徒八州刺史及受禅追封蔡王谥曰景子智积袭又封其弟智明为髙阳郡公智才开化县公寻拜智积开府仪同三司授同州刺史仪卫资送甚盛整娶同郡尉迟纲女生智积开皇中有司奏智积将尉迟太妃帝因曰是家昔几杀我我有同生二弟并恃妇家势见陵我向之笑云尔既嗔我不可与尔角嗔并云阿兄只倚头额时有医师邉隠逐势言我后百日当病癫二弟私喜以告父母父母泣谓我曰尔二弟大剧不能爱兄我言不爱其亲而爱他人者谓之悖徳一日有天下当改其姓为悖父母许之父母亡后二弟及妇复防我于晋公我每自外还及门輙不喜如入牢狱常托以患气鎻閤静坐唯食至乃暂开当时实不可耐反美世人无兄弟者葢贫家兄弟多相爱由有无相假借达官兄弟多相憎由争形势故也智积在同州未甞嬉戏防猎听政之暇端坐读书门无私谒有侍读公孙尚义山东儒士府佐杨君英萧徳言并有文学时延于座所设唯饼果酒财三酌家有女妓唯年节嘉庆奏于太妃之前其简静如此文帝既与景王不睦其太妃尉迟氏又与独孤后不相谐以是智积常怀危惧每自贬损帝亦以是哀怜之或劝智积治产业者智积曰昔平原露朽财帛苦其多也吾幸无可露何更营乎有五男止教读论语孝经而已亦不令交通賔客或问其故答曰恐儿子有才能以致祸也开皇二十年徴还京无他职任阖门自守非朝觐不出炀帝即位滕王纶卫王集并以防构得罪髙阳公智明亦以交通夺爵智积愈惧大业三年授农太守委政寮佐清静自居及杨元感作乱自东都引军而西智积谓官属曰元感闻大军将至欲西图关中若成其计则根本固矣当以计縻之使不得进不出一旬自可禽耳及元感以军至城下智积登陴詈辱之元感怒甚防攻之城门为贼所烧智积乃更益火贼不得入数日宇文述等援军至合撃破之寻拜宗正卿十二年从驾江都寝疾帝时防薄骨肉智积每不自安及遇患不呼医临终谓所亲曰吾今始知得保首领没于地矣时人哀之有子道元
　　滕穆王瓒字恒生一名慧仕周世以武元帝军功封竟陵郡公尚武帝妹顺阳公主授仪同保定四年累迁纳言瓒贵公子又尚主美姿仪好书爱士甚有令名于当世时人号曰杨三郎武帝甚亲爱之平齐之役诸王咸从防瓒居守帝谓之曰六府事殷一以相委朕将遂事东方无西顾之忧矣宣帝即位迁吏部中大夫加上仪同宣帝崩文帝入禁中将总朝政令子勇召之欲有计议瓒素与文帝不协闻命不从曰作隋国公恐不能保何乃更为族灭事邪文帝作相拜大宗伯典修礼律进位上柱国封邵国公瓒见帝执政羣议不一恐为家祸隂有图文帝之计文帝每优容之及受禅立为滕王拜雍州牧帝数与同坐呼为阿三后坐事去牧以王就第瓒妃宇文氏先与独孤皇后不平及此郁郁不得志隂有呪诅帝命瓒出之瓒不忍离絶固请帝不得已从之宇文氏竟除属籍瓒由是忤防恩礼更薄开皇十一年从幸栗园坐树下方饮酒鼻忽流血暴薨时年四十四谥曰穆人皆言其遇鸩也子纶嗣纶字斌籕性厚美姿容颇知钟律文帝受禅封邵国公明年拜邵州刺史晋王广纳妃于梁诏纶致礼甚为梁人所敬纶以穆王故当文帝世每不自安炀帝即位尤被猜忌纶忧惧呼术者王姿问之姿曰王相禄不凡滕即腾也此字足为善应有沙门惠恩崛多等颇觧占纶每与交通常令此三人为厌胜法有人告纶怨望呪诅帝令黄门侍郎王穷騐之希防奏纶厌蛊恶逆坐当死帝令公卿议之司徒杨素等曰纶怀恶之由积自家世惟皇运之始四海同心在于孔怀弥须协力其先乃离阻大谋弃同即异父悖于前子逆于后为恶有将其罪莫大请依前科帝以皇族不忍除名徙邉大业七年帝征辽东纶欲上表请从军自効为郡司所遏未防徙珠崖及天下大乱为贼林仕所逼擕妻子窜儋耳后归唐封怀化县公寻病卒纶弟坦字文籕初封竟陵公坐纶徙长沙坦弟猛字武籕徙衡山猛弟温字明籕初徙零陵温好学觧属文既而作零陵赋以自寄其词哀思帝见而怒之转徙南海温弟诜字籕前亦徙零陵帝以其修谨徴还袭封滕王以奉穆王祀大业末于江都为宇文化及所害
　　道宣王嵩在周以武元帝军功赐爵兴城公早卒文帝受禅追封谥焉以滕穆王瓒子静袭卒谥曰悼无子以蔡王智积子世澄袭
　　卫昭王爽字师仁小字明达在周以武元帝军功于襁褓中封同安郡公六嵗而武元崩为献皇后所飬由是宠爱特异诸弟年十七为内史上大夫文帝执政授蒲州刺史柱国及受禅立为卫王所生李氏为太妃爽位雍州牧右领军大将军权领并州总管上柱国凉州总管爽美风仪有器局政甚有声大军北伐河间王豆卢勣窦荣定髙颎虞世则等分道而进以爽为元帅俱受爽节度爽亲率李充等四将出朔州遇沙鉢略可汗于白道接战大破之沙鉢略中重创而遁帝大悦赐爽真食梁安县千户六年复为元帅歩骑十五万出合川突厥遁逃徴为纳言帝甚重之未防爽疾帝遣薛荣宗视之云众鬼为厉爽令左右驱逐之居数日有鬼物来撃荣宗荣宗走下阶而毙其夜爽薨年二十五赠太尉冀州刺史子集嗣集字文防初封遂安王寻袭封卫王炀帝时诸侯恩礼渐薄猜防日甚集忧惧乃呼术者俞普明章醮以祈福助有人告集咒咀宪司希防锻成其狱奏集恶逆坐当死诏下其议杨素等议请论如律时滕王纶坐与相连帝不忍加诛除名逺徙邉郡天下乱不知所终
　　河间王字辟恶文帝从祖弟也祖爱敬早卒父元孙少孤随母郭氏飬于舅族及武元帝与周文建义关中元孙时在邺惧为齐人所诛因假外家姓为郭氏元孙死齐为周灭始入关与文帝相见帝哀之为买田宅性明悟有文武干略数从征伐累迁开府仪同三司文帝为丞相恒置左右委以腹心帝诣周赵王宅将及于难时立于户外以卫文帝寻加上开府赐爵永康县公及受禅拜大将军进爵郡公寻赠其父柱国尚书令河间郡公其年立为河间王拜右卫大将军寻进柱国以行军元帅出灵州道征突厥大破之拜寜州总管上柱国政尚清静甚有恩惠迁蒲州刺史得以便宜从事时河东多盗贼奏为盗者百余人投之邉裔州境帖然号为良吏每晋王广入朝輙领扬州总管及王归藩复还蒲州在州十余年风教大洽炀帝嗣位拜太子太保嵗余薨大业六年追封郇王子庆嗣庆倾曲善时变帝猜忌骨肉滕王纶等皆被废放唯庆获全累迁荥阳太守颇有政绩及李宻据洛口仓荥阳诸县多应宻庆勒兵拒守嵗余城中粮尽兵势日蹙宻遗庆书曰王之先世家住山东本姓郭氏乃非杨族娄敬之于汉髙殊非血允吕布之于董卓良异天亲芝焚蕙叹事不同此江都荒湎流宕忘归骨肉崩离人神怨愤举烽火于骊山诸侯莫至浮胶船于汉水还日未期王独守孤城援絶千里粮糇支计仅有月余弊卒之多财盈数百有何恃頼欲相抗拒求枯鱼于市肆即事非虗因归雁以运粮竟知何日止恐祸生匕首衅发萧墙空以七尺之躯悬当千金之购可为酸鼻者也幸能三思自求多福于时江都败问亦至庆得书遂降于宻改姓为郭氏宻破归东都又为杨氏越王侗不之责也及侗称制拜宗正卿世充既僭伪号降爵郇国公复为郭氏世充以兄女妻之署荣州刺史及世充将败庆欲将妻同归长安其妻曰国家以妾奉箕帚于公者欲以申厚意结公心耳今父叔穷逼家国阽危而公不顾婚姻孤负付托自为全身之计非妾所望也妾若至长安公家一婢耳何用妾为愿送还东都君之惠也庆不许其妻遂沐浴靓妆仰药而死庆遂归唐为宜州刺史郇国公复姓杨氏其嫡母元太妃年老两目失明世充斩之义城公处纲文帝族父也生长北邉少习骑射在周以军功拜上仪同文帝受禅赠其父钟葵柱国尚书令义城县公以处纲袭焉累迁右领军将军处纲虽无材艺而性质直在官彊济亦为当时所称拜蒲州刺史吏民悦之卒于秦州总管谥曰恭弟处乐官至洛州刺史汉王谅反朝廷以为二心废锢不齿
　　离石太守子崇武元帝族弟也父盆生赠荆州刺史子崇少好学渉猎书记有风仪爱贤好士开皇初拜仪同以车骑将军恒典宿卫后为司门侍郎炀帝嗣位累迁卫将军坐事免未几复检校将军事从帝幸汾阳宫子崇知突厥必为宼屡请早还京师不纳寻有雁门之围及贼退帝怒之曰子崇怯懦妄有陈请惊动我众心不可居爪牙寄出为离石郡太守有能名自是突厥屡宼邉塞及贼刘六儿复拥众劫掠郡境子崇表请兵镇遏帝复大怒令子崇行长城子崇行百余里四靣路絶不得进而归嵗余朔方梁师都马邑刘武周等各作乱郡中诸胡复反子崇患之言欲朝集遂与腹心数百人自孟门关将还京师遇道路隔絶退归离石左右闻太原兵起不复入城各叛去子崇悉收叛者父兄斩之后数日义兵至城中应之城防为讐家所杀
　　文帝四王
　　文帝五男皆文献皇后所生长曰房陵王勇次炀帝次秦孝王俊次庶人秀次庶人谅
　　房陵王勇小名睍地伐文帝长子也周世以武元帝军功封博平县侯及文帝辅政立为世子拜大将军左司卫封长宁郡公出为雒州总管东京少冢宰总统旧齐之地后徴还京师进上柱国大司马领内史御正诸禁卫皆属焉文帝受禅立为皇太子军国政事及尚书死罪以下皆令勇参决帝以山东人多流冗遣使案騐又欲徙人北实邉塞勇上书谏以为恋土怀旧人之本情波迸流移葢不获已有齐之末主闇时昏周平东夏继以威虐人不堪命致有逃亡非厌家乡乐为覊旅若假以数歳沐浴皇风逃窜之徒自然归本虽北夷犯邉令所在严固何待迁配以致劳扰上览而嘉之时晋王广亦表言不可帝遂止是后时政不便多所损益帝毎纳之帝从容谓羣臣曰前代皇王溺于嬖幸废立之所由生朕无姬侍五子同母可谓真兄弟也岂若前代多诸内宠庶孽忿争为亡国之道邪勇颇好学解属词赋性寛仁和厚率意任情无矫饰之行刘臻明克让姚察陆爽并以文学为勇賔友勇甞盛饰蜀铠帝见而不悦恐致奢侈之渐因诫之曰我闻天道无亲惟徳是与歴观前代帝王未有奢华而得长久汝当储后若不上称天心下合人意何以承宗庙之重居兆民之上吾昔日衣服各留一物时复翫之以自警戒又拟分赐汝兄弟恐汝以今日皇太子之心忘昔日之事故令髙颎赐汝我旧所带刀子一枚并葅酱一合汝昔作上士时所常食如此若存忆前事应知我心其后经冬至百官朝勇勇张乐受贺帝知之问朝臣曰近闻至节内外百官相率朝东宫是何礼也太常少卿辛亶对曰于东宫是贺不得言朝帝曰改节称贺正可三数十人逐情各去何因有司一时徴集太子法服设乐待之东宫如此殊乖礼制于是下诏停断自此防宠始衰渐生疑阻时帝令选东宫彊武入上台宿卫髙颎奏若尽取彊者恐东宫宿卫太劣帝作色曰我有时行动宿卫须得雄毅太子毓徳东宫何须彊武始我商量恒于交番之日分向东宫上下团伍不别岂非好事邪我熟见前代公不须仍踵旧风盖疑颎男尚勇女遽出此言以防之勇多内宠昭训云氏尤嬖幸礼匹于嫡而妃元氏无宠甞遇心疾二日而薨献皇后意有他故甚责望勇又自妃薨云昭训专擅内政后弥不平颇遣人伺勇罪过晋王广知之弥自矫饰姬妾但备员数唯共萧妃居处由是皇后薄勇愈称晋王徳行后晋王来朝车马侍从皆为俭素交接朝臣礼极卑屈声名籍甚冠于诸王临还扬州入辞皇后因进言曰方违顔色臣子之恋实结于心哽噎流涕伏不能兴皇后亦曰我又年老今者之别有切常离相对歔欷王曰臣性识愚下常守平生昆弟之意不知何罪失爱东宫恒蓄盛怒欲加屠防每恐防谮生于投杼鸩毒遇于杯勺皇后忿然曰睍地伐渐不可耐我为娶元家女望隆基业竟不闻相礼答专宠阿云使有如许豚犬前新妇本自无病忽尔暴亡当由遣人投药以致夭逝事已如此我亦不能穷治何因复于汝处发如此意我在尚尔我死后当鱼肉汝等每思东宫竟无正嫡至尊千秋万嵗后遣汝兄弟向阿云儿前再拜问讯此是防许大痛苦邪晋王又拜呜咽不能止后亦悲不自胜晋王于是知皇后意移始构夺宗之计因引张衡定策遣宇文述深交杨约令喻防于越公素具言皇后此语素瞿然曰但不知皇后果尔否必如所言吾亦何为者数日素入侍宴微称晋王孝悌恭俭有类至尊用此揣皇后意后果泣曰公言是也我儿大孝顺每闻至尊及我遣内使到必迎于境首又其新妇亦大可怜我使婢去常与同寝共食岂如睍地伐共阿云对坐终日酣宴昵近小人疑阻骨肉我所以益怜阿者常恐睍地伐杀之素既知意因盛言太子不才皇后遂遗素金始有废立之意勇颇知其谋忧惧计无所出闻新丰人王辅贤能占召而问之辅贤曰白虹贯东宫门太白袭月皇太子废黜之象勇愈惧乃以铜铁五兵造诸厌胜又于后园作庶人村屋宇卑陋寝处其中布衣草褥冀以当之帝知其不安在仁夀宫使杨素观勇素至东宫偃息未入勇束带待之故久不进以激怒勇勇衔之形于言色素还言勇怨望恐有他变愿深防察帝闻素言甚疑之皇后又遣人伺觇东宫纎介事皆闻奏因加媒蘖构成其罪帝惑于邪议遂防忌之乃于元武门达至徳门量置候人以伺动静皆随事奏闻又东宫宫卫之侍官已上名籍悉令属诸卫府有健儿者咸屏去之晋王又令段达私于东宫幸臣姬威遗以财货令取太子消息宻告杨素于是内外諠谤过失日闻段达胁姬威曰东宫罪过主上皆已知之已奉宻诏定当废立君能告之则大富贵威遂许诺开皇二十年九月壬子车驾至自仁夀宫翌日御大兴殿帝谓侍臣曰我新还京师应开怀欢乐不知何意翻悒然愁苦吏部尚书牛奏曰由臣等不称职故令至尊忧劳帝既数闻防谮疑朝臣具委故有斯问冀闻太子之愆而对大乖本指帝因作色谓东宫官属曰仁夀宫去此不逺而令我毎还京师严备如入敌国我为患利不脱衣卧昨夜欲得近厠故在后房恐有警急还移就前殿岂非尔辈欲坏我家国邪于是执左庶子唐令则等数人付所司讯鞫令杨素陈东宫事状以告近臣素显言之曰臣前奉勅向京令皇太子检校刘居士余党太子忿然作色肉战泪下云居士党已尽遣我何处穷讨尔作右仆射受委自求何关我事又云昔举大事万一不成我遂先被诛戮今作天子竟乃令我不如羣弟一事已上不得自由因长叹回旋云我大觉身妨又云诸王皆得奴独不与我乃向西北奋首喃喃细语帝曰此儿不堪承嗣久矣皇后常劝我废之我以布素时生复是长子望其渐改隐忍至今勇昔从南兖州来语卫王曰阿娘不与我一好妇女亦是可恨因指皇后侍儿曰皆我物此言防许异事其妇初亡我深疑使马嗣明药杀我甞责之便怼曰防当杀元孝矩此欲害我而迁怒耳初长宁诞育朕与皇后共抱飬之自怀彼此连遣来索且云定兴女在外私合而生想此由来何必是其体允昔晋太子取屠家女其儿即好屠割今傥非类便乱宗祏又刘金驎常謟呼定兴作家翁定兴愚人受之不疑我前解金驎者为此故也勇昔在宫引曹妙达共定兴女同宴妙达在外云我今得劝妃酒我直以其诸子偏庶畏人不服故逆纵之以收天下望耳我虽徳慙尧舜终不以万姓付不肖子我常畏其加害如防大敌今欲废之以安天下左卫大将军元旻谏曰废立大事天子无贰言诏防若行后悔无及防言防极惟陛下察之旻辞直争彊声色俱厉帝不答是时姬威又表告太子非法帝谓威曰太子事迹宜皆尽言威对曰皇太子由来共臣语唯意在骄奢欲得樊川以至散关总规为苑云昔汉武将起上林苑东方朔谏赐朔黄金百斤防许可笑我实无金輙赐此等若有諌者正当斩之不过杀百许人自然永息前苏孝慈解正卫率皇太子奋髯扬肘曰大丈夫当有一日终不忘之决当快意又宫内所须尚书多执法不与便怒曰仆射已下五人防展三人脚使知慢我之祸又于苑内筑一小城四时作役不輙营起亭殿朝造夕改毎云至尊嗔我多侧庶髙纬陈叔宝岂是孽子乎甞令巫姥卜吉凶语臣云至尊忌在十八年此期促矣帝然曰谁非父母生乃至于此我有旧使妇女令看东宫奏云勿令广平王至皇太子处东宫憎妇亦广平王教之元赞亦知其阴恶劝我于左藏东加置两队初平陈后宫人好者悉配春坊如闻不知厌足于外更有求访朕近览齐书见髙欢纵其儿子不胜忿愤安可効尤于是勇及诸子皆被禁锢部分收其党与杨素舞文锻链以成其狱勇由是遂败居数日有司承素意奏元旻身备宿卫常曲事于勇情在附托在仁夀宫裴将勇书于朝堂与旻题封云勿令人见帝曰朕在仁夀宫有纎小事东宫必知速于邮传讶之甚久岂非此徒邪遣武士执旻及付法先是勇甞于仁夀宫起居还道中见枯槐树根榦蟠错大且五六围顾谓左右曰此何所用之或对曰古槐利以取火于时卫士皆佩火燧勇令匠者造数千枚藏库中欲以分给左右又药藏局贮艾数斛至是有司搜得火燧及艾大以为怪以问姬威威言太子此意别有所在比令长宁王已下诣仁夀宫还每常急行一宿便至恒饲马千匹云径往守捉城门自然饿死素以威言诘勇勇不服曰窃闻公家有马数万匹勇忝备位太子有马千匹乃是反乎素又发泄东宫服翫似加雕饰者悉陈之于庭以示文武羣官为太子罪帝曰前薄王世积家得妇女领巾状似幡矟朕以为服祅徧示百官欲以为戒今我儿乃自为之使将诸物示勇以诘之皇后与帝迭遣使责问勇勇不服太史令袁充进曰臣观天文太子当废久矣上曰元象久见矣羣臣无敢言者于是使人召勇勇见使者惊曰得无杀我邪帝戎服陈兵御武徳殿集百官立于东靣诸亲立于西靣引勇及诸子列于殿庭命薛道衡宣诏废勇及其男女为王公主者并为庶人命道衡谓勇曰尔之罪恶人神所弃欲求不废其可得乎勇再拜而言曰臣合尸之都市为将来监诫幸防哀怜得全性命言毕泣下沾襟既而舞蹈而去左右莫不悯嘿又下诏诛元旻唐令则等七人及所坐者数十人各诛戮有差乃移勇于内史省给五品料食立晋王广为皇太子仍以勇付之复囚于东宫赐杨素物三千段元胄杨约并千段杨难敌五百段皆鞫勇之功赏也时文林郎杨孝政上书谏曰皇太子为小人所误宜加训诲不应废黜上怒挞其胷寻而贝州长史裴肃表称庶人罪黜已久当克已自新请封一小国帝知勇之黜也不允天下之情乃徴肃入朝具陈废立之意时勇自以废非其罪频请见上靣申寃屈而太子遏之不得奏闻勇于是升树大呌声闻于上冀得引见杨素因秦言勇情志昏乱为鬼物所慿不可复收上以为然卒不得见素诬防经营以成其罪皆如此帝寝疾于仁夀宫召皇太子入侍医药而皇太子奸乱宫闱事闻于帝帝抵牀曰枉废我儿因遣追勇呼兵部尚书栁述黄门侍郎元岩为勅未及发而帝暴崩太子秘不发丧遽收栁述元岩繋大理狱伪为髙祖勅赐庶人死追封房陵王不为立后勇有十男云昭训生长宁王俨平原王裕安城王筠髙良娣生安平王嶷襄城王恪王良媛生髙阳王该建安王韶成姬生颍川王煚后宫生孝实孝范初俨之诞也帝闻之曰此乃皇太孙何乃生不得地云定兴奏曰天生龙种所以因云而出时人以为敏对六嵗封长宁郡王勇败亦坐废俨上表求宿卫辞情哀切帝览之恻然杨素进曰伏愿圣心同于螫手不宜防意炀帝践阼俨甞从行遇鸩卒诸弟分徙岭外皆勅所在杀之
　　秦王俊字阿祗开皇元年立为秦王二年拜上柱国河南道行台尚书令洛州刺史时年十二加右卫大将军领关东兵三年迁秦州总管陇右诸州尽焉俊仁恕慈爱崇敬佛道甞请为沙门不许六年迁山南道行台尚书令伐陈之役为山南道行军元帅督三十总管水陆十余万屯汉口为上流节度寻授扬州总管四十四州诸军事镇广陵转并州总管二十四州诸军事俊初颇有令闻文帝闻而大悦后渐奢侈违犯制度出钱求息帝遣按其事相与连坐者百余人于是盛脩宫室穷极侈丽俊有巧思每亲运斤斧为工巧之器饰以珠玉为妃作七宝羃篱重不可载以马负之而行徴役无已置浑天仪测景表又为水殿香涂粉壁玉砌金阶梁柱楣栋之间周以明镜间以宝珠极莹饰之美每与賔客伎女歌于其上俊颇好内妃崔氏性妬甚不平之遂于中进毒俊由是遇疾徴还京师帝以俊奢纵免官以王就第左武卫刘升諌曰秦王非有他过但费官物营廨舎而已臣谓可容帝曰法不可违升固谏帝忿然作色升乃止杨素复进谏以秦王过不应至此帝曰我是五儿之父非是兆人之父邪若如公意何不别制天子儿律以周公为人尚诛管蔡我诚不及周公逺矣安可废法卒不许俊疾笃含银银色变以为遇蛊未能起遣使奉表陈谢帝责以失徳大都督皇甫统上表请复王官不许嵗余以疾笃复拜上柱国二十年六月薨于邸帝哭之数声而止曰晋王前送一鹿我令作脯拟赐秦王今亡可置灵坐之前心已许之不可亏信帝及后往视见大蜘蛛及大蛷螋从枕中出求之不见穷之知妃所为也俊所为侈丽物悉命焚之勅送终之具务从俭约以为后世法王府僚佐请立碑帝曰欲求名一卷史书足矣何用碑为若子孙不能保家徒与人作镇石耳妃崔氏以毒王故下诏废絶赐死于其家子浩崔氏所生以其母谴死遂不得立以秦国官为丧主俊长女永丰公主年十三遭父忧哀慕尽礼免丧遂絶酒肉毎忌日輙流涕不食有开府王延者性忠厚领俊亲信兵十余年俊甚礼之及俊疾延恒在閤下衣不解带俊薨勺饮不入口者数日羸顿骨立帝闻而悯之赐以御药授骠骑将军典宿卫俊日延号恸而絶帝嗟异之令通事舎人吊祭诏延于俊墓侧炀帝即位立浩为秦王以奉孝王嗣封浩弟湛济北侯后以浩为河阳都尉杨元感作逆之际左翊卫大将军宇文述勒兵讨之至河阳修启于浩浩诣述营共相往复有司劾浩以诸侯交通内臣竟坐废免宇文化及弑逆立浩为帝及败于黎阳北走魏县自僭为帝因而害之湛骁果有胆烈大业初为荥阳太守坐浩免后亦为化及所害
　　庶人秀开皇元年立为越王未防徙封于蜀拜柱国益州总管二十四州诸军事二年进上柱国西南道行台尚书令本官如故嵗余而罢十二年入为内史令右领军大将军寻出镇于蜀秀有胆气容貎瓌伟美须髯多武艺甚为朝臣所惮帝每谓献皇后曰秀必以恶终我在当无虑至兄弟必反兵部侍郎元衡使于蜀秀深结于衡以左右为请衡既还京师为秀请益左右帝不许大将军刘哙之讨西帝令上开府杨武通将兵继进秀使嬖人万知光为武通行军司马帝以秀任非其人谴责之因谓羣臣曰坏我法者必在子孙譬如猛虎物不能害反为毛间虫所损食耳于是遂分秀所统秀渐奢侈违犯制度车马被服拟于天子及太子勇废秀甚不平皇太子恐秀终为后变隂令杨素求其罪状而谮之仁夀二年徴还京师帝见不与语明日使使切责之秀谢罪皇太子及诸王流涕庭谢帝曰顷者秦王糜费财物我以父道训之今秀蠧害生灵当以君道绳之乃下执法开府庆整谏曰庶人勇既废秦王已薨陛下见子无多何至如是蜀王性甚耿介今被责恐不自全帝大怒欲断其舌因谓羣臣曰当斩秀于市以谢百姓乃令杨素苏威牛栁述赵绰推之太子隂作偶人书帝及汉王姓名缚手钉心令人埋之华山下令杨素发之又云秀妄述图防并作檄文曰逆臣贼子专防威柄陛下唯守虚噐一无所知中陈甲兵之盛云当指期问罪置秀集中以闻帝曰天下宁有是邪乃废为庶人幽之内侍省不得与妻子相见令给獠婢二人驱使与秀连坐者百余人秀既幽逼愤懑不知所为乃上表陈已愆请与其爱子子相见并请赐一穴令骸骨有所帝乃下诏数其罪过凡有十事使臣下知之后竟听与其子同处炀帝即位禁锢如初宇文化及之弑逆也欲立秀为帝羣议不许于是害之并其诸子
　　庶人谅字徳章一名杰小名益钱开皇元年立为汉王十二年为雍州牧加上柱国右卫大将军转左卫大将军十七年出为并州总管帝幸温汤而送之自山以东至于沧海南拒黄河五十二州尽焉特许以便宜不拘律令十八年起辽东之役以谅为行军元帅至辽水师遇疾疫不利而还十九年突厥犯塞以谅为行军元帅竟不临戎文帝甚宠爱之谅自以居天下精兵处以太子勇防废居常怏怏隂有异图遂讽帝云突厥方彊太原即为重镇宜脩武备帝从之于是大发工役缮脩器械贮纳于并州招集亡命左右私人殆将数万有王頍者梁将王僧辩之子少倜傥好竒略为谅谘议参军萧摩诃者陈氏旧将二人俱不得志毎郁郁思乱皆为谅亲善及蜀王以罪废谅愈不自安防文帝崩炀帝使车骑屈突通以髙祖玺书徴之先是髙祖与谅宻约若玺书徴汝勅字傍别加一防又与玉麟符合则就徴及发书无騐谅知有变不赴遂发兵反总管司马皇甫诞谏谅谅收繋之王頍说谅曰王所部将吏家属尽在关西若用此等即宜长驱深入直据京都所谓疾雷不及掩耳若但欲割据旧齐之地宜任东人谅不能专之乃兼用二策声言杨素反将诛之总管府兵曹河东裴文安说谅曰井陉以西是王掌握内山东士马亦为我有宜悉发之分遣羸兵屯守要路仍令随方略地率其精锐直入蒲津文安请为前锋王以大军继后风行电撃顿于灞上咸阳以东可指麾而定京师震扰兵不暇集上下相疑羣情离骇我即陈兵号令谁敢不从旬月之间事可定矣谅大恱于是遣所署大将军余公理将兵出太谷以趣河阳大将军綦良出口以趣黎阳大将军郑建出井陉以略燕赵柱国乔钟馗出鴈门署文安为柱国与纥单贵王大将军茹茹天保侯莫陈惠直指京师谅简精锐数百骑载羃篱诈称宫人还长安径入蒲州城中豪杰亦有应之者文安等未至蒲津百余里谅忽改图令纥单贵断河桥守蒲州而召文安文安至曰兵机诡速本欲出其不意王既不行文安又返使彼计成大事去矣谅不对于是从乱者十九州乃以王为蒲州刺史裴文安为晋州粹为綘州梁菩萨为潞州韦道正为韩州张伯英为泽州遣伪署大将军常伦进兵绛州伦遇晋州司法仲孝俊之子谓曰吾晓天文遁甲今年起兵得晋地者王孝俊闻之曰皇太子常为晋王故曰晋地非谓反徒也时潞州有官羊生羔二首相背以为谅之咎徴炀帝遣杨素率骑五千袭王纥单贵于蒲州素夜至河际收商贾船得数百艘置草其中践之无声遂衘枚而济迟明撃之单贵败走以城降素于是率歩骑四万趣太原谅使赵子开守髙壁素击走之谅大惧自拒素于蒿泽属天大雨谅欲旋师王頍谏曰杨素悬军士马疲王以锐卒亲戎撃之其势必举今见敌而还示人以怯阻战士之心益西军之气愿必勿还谅不从退守清原素进撃之谅与官军战死者万八千人谅退保并州素进撃之谅穷蹙请降頍自杀百寮奏谅当死帝曰朕终鲜兄弟情不忍言欲屈法恕谅一死于是除名絶其属籍竟以幽死所部吏民坐死徙者二十余万家先是并州謡言一张纸两张纸客量小儿作天子时伪署官告身皆一纸别授则二纸谅闻謡言曰我幼时字阿客量与谅同音吾于皇家最小以为应之子颢因而禁锢宇文化及弑逆之际遇害
　　炀帝三子
　　炀帝三男萧皇后生元徳太子昭齐王暕萧贵嫔生赵王果
　　元徳太子昭炀帝长子也初文帝以开皇三年四月庚午梦神自天而降云将生降帝家寤召纳言苏威以告之及闻萧妃在并州有娠迎置大兴宫客省明年正月戊辰而生昭飬于宫中号大曹主三嵗时于元武门弄石师子文帝与献皇后至其所文帝适患腰痛举手冯后昭因避去如此者再三文帝叹曰天生长者谁复教乎由是大竒之文帝甞谓曰当为尔娶妇昭应声而泣文帝问其故对曰汉王未昏时恒在至尊所一朝娶妇便即出外惧将违离是以啼耳上叹其有至性特钟爱焉年十二立为河南王仁夀初徙为晋王拜内史令兼左卫大将军转雍州牧炀帝即位便幸洛阳宫防昭守京师大业元年帝遣使者立为皇太子昭有武力能引彊性谦冲言色恂恂未甞忿怒其有深可嫌责者但云大不是所膳不许多品帷席极于俭素臣吏有老父母必亲问其安否嵗时皆有赐其仁惠如此明年朝于洛阳后数月当还京师愿得少防帝不许拜请无数体素肥壮因致劳疾帝令巫者视之云房陵王为祟未几而薨时年二十三先是太史奏言楚分有丧于是改封越公杨素于楚及昭薨日而素亦薨盖隋楚同分也诏内史侍郎虞世基为哀册文帝深追悼之昭妃慈州刺史博陵崔升女后秦王妃以蛊毒获谴昭奏曰恶逆者乃新妇之姐请离之乃娶滑国公京兆韦夀女为妃昭有子三人韦妃生恭皇帝大刘良娣生燕王倓小刘良娣生越王侗倓字仁安性敏慧美仪容大业二年立为燕王炀帝于诸孙中特所钟爱常置左右性好读书尤重儒素造次所及有若成人良娣早终毎忌日未甞不流涕呜咽帝由是益竒之宇文化及弑逆之际倓觉变欲入奏恐露其事因与梁公萧钜千牛宇文皛等穿芳林门侧水窦入至元武门诡奏曰臣卒中恶命悬俄顷请得靣辞死无所恨冀得见帝为司宫者所遏竟不得闻俄而难作遇害时年十六侗字仁谨美仪容性寛厚大业三年立为越王帝每廵幸侗常防守东都杨元感反与户部尚书樊子盖拒之事平朝于髙阳拜髙阳太守俄以本官留守东都十三年帝幸江都复令侗与金紫光禄大夫段达太尉卿元文都摄户部尚书韦津右武卫将军皇甫无逸等总留防事宇文化及之弑逆元文都等议共立侗为帝大赦改元曰皇防諡炀帝曰明庙号世祖尊元徳太子为孝成皇帝庙号世宗尊其母刘良娣为皇太后以段达为纳言右翊卫大将军摄礼部尚书王世充为纳言左翊卫大将军摄吏部尚书元文都为内史令左骁卫大将军卢楚亦内史令皇甫无逸为兵部尚书右武卫大将军郭文懿为内史侍郎赵长文为黄门侍郎各居枢要委以机务为金书鐡劵藏之宫掖于时洛阳称段达等为七贵未防宇文化及立秦王浩为天子来次彭城所经城邑多从逆党侗惧遣使者盖琮马公政招懐李宻宻遂请降侗大悦礼其使甚厚即拜宻为太尉魏国公令拒化及仍下书告播中外宻见使者大悦北靣拜伏臣礼甚恭遂东拒化及七贵颇不协隂有相图之计未防元文都卢楚郭文懿赵长文等俱为世充所杀皇甫无逸遁归长安世充诣侗陈谢辞情哀苦侗以为至诚命之上殿世充被发为盟誓无贰志自是侗无所闗预及世充破李宻众望益归之遂自为郑王总百揆加九备法物侗不能禁段达云定兴等十人入见侗曰天命不常郑王功徳甚盛愿陛下遵唐虞之际侗怒曰天下者髙祖之天下东都者世祖之东都若隋徳未衰此言不可得而发必天命有改亦何论于禅让公等或先朝旧臣或勤王立节忽发斯言朕亦何望神色凛然侍卫者莫不流汗既而退朝对良娣而泣世充便使谓曰今海内未定宜得长君待四方乂安当复子明辟必若前盟义不违负侗不得已逊位于世充遂被幽于含凉殿世充僭伪号封潞国公月余有宇文儒童裴仁基等谋诛世充复立侗事并见害世充兄世恽因劝世充害侗以絶人望世充遣其侄行本赍鸩诣侗曰愿皇帝饮此酒侗知不免请与母相见不许遂布席焚香礼佛咒曰从今已去愿不生帝王尊贵之家于是仰药而不能时絶更以帛缢之世充伪諡曰恭帝
　　齐王暕字世朏小字阿孩美容仪防眉目少为文帝所爱开皇中立为豫章王及长颇渉经史尤工骑射初为内史令仁夀中拜扬州总管江淮以南诸军事炀帝即位进封齐王大业二年帝初入东都盛陈卤簿暕为军导转豫州牧俄而元徳太子薨朝野注望咸以暕当为嗣帝又勅吏部尚书牛妙选官属公卿由是多进子弟明年转雍州牧寻徙河南尹开府仪同三司元徳太子左右二万余人悉于暕宠遇益隆自乐平公主及诸戚属竞来致礼百官称谒填咽道路暕颇骄恣昵近小人所行多不法遣乔令则刘防安裴该皇甫谌库狄仲锜陈智伟等采求声色狗马令则等因此放纵访人家有女者輙矫暕命呼之载入暕宅因縁藏隐恣行滛秽而后遣之仲锜智伟二人诣陇西挝炙诸胡责其名马得数匹以进于暕暕令还主仲锜等诈言王赐将归家暕不之知也又乐平公主甞奏言栁氏女美者帝未有答久之主复以栁氏进暕暕纳之后帝问主栁氏女所在主曰在齐王所帝不悦暕于东都营第大门无故崩听事栿中折识者以为不祥后从帝幸榆林暕督后军歩骑五万恒与帝相去数十里而舍会帝于汾阳宫大猎诏暕以千骑入围暕大获麋鹿以献而帝未有所得怒从官从官皆言为暕左右所遏兽不得前帝于是发怒求暕罪失时制县令无故不得出境有伊阙令皇甫诩幸于暕暕违禁将之汾阳宫又京兆人达奚通有妾王氏善歌贵游宴聚多或要致于是展转亦出入王家御史韦徳裕希防劾暕帝令甲士千余大索暕第因穷治其事暕妃韦氏尚书冲之女也早卒暕遂与妃姊元氏妇通产一女外人皆不知隂引乔令则于第内酣宴令则称庆脱暕帽以为欢乐召相工令徧视后庭相工指妃姊曰此产子者当为皇后贵不可言时国无储副暕自谓次当得立又以元徳太子有三子内常不安隂挟左道为厌胜之事至是事皆发帝大怒斩令则等数人妃姊赐死暕府僚佐皆斥之邉逺时赵王果犹在孩孺帝谓侍臣曰朕惟有暕一子不然者当肆诸市朝以明国宪暕恩宠自是日衰虽为京尹不复闗预时政帝恒令虎贲郎将一人监其府事暕有微失輙令奏之帝亦虑暕生变所给左右皆以老弱备员而已暕每怀危惧心不自安又帝在江都宫元会暕具法服将入朝无故有血从裳中而下又坐斋中见羣防数十至前而死视皆无头暕甚恶之俄而化及作乱兵将犯跸帝闻之顾谓萧后曰得非阿孩邪其见防忌如此化及复令人捕暕暕时尚卧未起贼进暕惊曰是何人莫有报者暕犹谓帝令捕之曰诏使且缓儿不负国家贼曵至街斩之及其二子亦遇害暕竟不知杀者为谁时年三十四有遗腹子愍与萧后同入突厥处罗可汗号为隋王中国人没入北蕃者悉配之以为部落以定襄城处之及突厥灭乃获之贞观中位至尚衣奉御永徽初卒赵王果小字季子年七嵗以大业九年封赵王寻授光禄大夫歴河南尹行江都太守果聪明美容仪帝有所制词赋果多能诵之性至孝甞见帝风动不进膳果亦终日不食又萧后甞炙果先请试炷后不许之果泣请曰后所服药皆防甞之今炙愿听甞炷悲咽不已后为停炙由是尤钟爱后遇化及反果在帝侧号恸不已裴防通使斩之帝前而血湔御服时年十二


　　通志卷八十五下
<史部,别史类,通志>
　　钦定四库全书
　　通志卷八十六
　　宋　右　廸　功　郎　郑　樵　渔　仲　撰
　　周异姓世家第一
　　齐　陈杞　宋　楚
　　齐
　　太公望吕尚者东海上人其先祖尝为四岳佐禹平水王甚有功虞夏之际封于吕或封于申姓姜氏夏商之时申吕或封枝庶子孙或为庶人尚其后苗裔也本姓姜氏从其封姓故曰吕尚吕尚盖尝穷困年老矣以渔钓奸周西伯西伯将出猎卜之曰所获非龙非郦非虎非罴所获霸王之辅于是周西伯猎果遇太公于渭之阳与语大説曰自吾先君太公曰当有圣人适周周以兴子真是邪吾太公望子乆矣故号之曰太公望载与俱归立为师或曰太公博闻尝事纣纣无道去之游説诸侯无所遇而卒西归周西伯或曰吕尚处士隐海濵周西伯拘羑里散宜生闳夭素知而招吕尚吕尚亦曰吾闻西伯贤又善养老盍往焉三人者为西伯求美女竒物献之于纣以赎西伯西伯得以出反国言吕尚所以事周虽异然要之为文武师周西伯昌之脱羑里归与吕尚隂谋修德以倾商政其事多兵权与竒计故后世之言兵及周之隂权皆宗太公为本谋周西伯政平及断虞芮之讼而诗人称西伯受命曰文王伐崇宻须犬夷大作丰邑天下三分其二归周者太公之谋计居多文王崩武王即位九年欲修文王业东伐以观诸侯集否师行尚父左杖黄钺右把白旄以誓曰苍兕苍兕总尔众庶与尔舟楫后至者斩遂至盟津诸侯不期而防者八百诸侯诸侯皆曰纣可伐也武王曰未可还师与太公作此泰誓居二年纣杀王子比干囚箕子武王将伐纣卜龟兆不吉风暴至羣公尽惧唯太公彊之劝武王武王于是遂行十一年正月甲子誓于牧野伐商纣纣师败绩纣反走登鹿台遂追斩纣明日武王立于社羣公奉明水卫康叔封布采席师尚父牵牲史佚策祝以告神讨纣之罪散鹿台之钱发钜桥之粟以振贫民封比干墓释箕子囚迁九鼎修周政与天下更始师尚父谋居多于是武王已平商而王天下封师尚父于齐营邱东就国道宿行迟逆旅之人曰吾闻时难得而易失客寝甚安殆非就国者也太公闻之夜衣而行犂明至国莱侯来伐与之争营邱营邱边莱莱人夷也防纣之乱而周初定未能集远方是以与太公争国太公至国修政因其俗简其礼通商工之业便鱼盐之利而人民多归齐齐为大国及周成王少时管蔡作乱淮夷畔周乃使召康公命太公曰东至海西至河南至穆陵北至无棣五侯九伯实得征之齐由此得征伐为大国都营邱盖太公之卒百有余年子丁公吕伋立丁公卒子乙公得立乙公卒子癸公慈母立癸公卒子哀公不辰立哀公时纪侯谮之周周烹哀公而立其弟静是为胡公胡公徙都薄姑而当周夷王之时哀公之同母少弟山怨胡公乃与其党率营邱人袭攻杀胡公而自立是为献公献公元年尽逐胡公子因徙薄姑都治临菑九年献公卒子武公夀立武公九年周厉王出奔居彘十年王室乱大臣行政号曰共和二十四年周宣王初立二十六年武公卒子厉公无忌立厉公暴虐故胡公子复入齐齐人欲立之乃与攻杀厉公胡公子亦战死齐人乃立厉公子赤为君是为文公而诛杀厉公者七十人文公十二年卒子成公脱立成公九年卒子荘公购立荘公二十四年犬戎杀幽王周东徙雒秦始列为诸侯五十六年晋弑其君昭侯六十四年荘公卒子厘公禄甫立厘公九年鲁隐公初立十九年鲁桓公弑其兄隐公而自立为君二十五年北戎伐齐郑使太子忽来救齐齐欲妻之忽曰郑小齐大非我敌遂辞之三十二年厘公同母弟夷仲年死其子曰公孙无知厘公爱之令其秩服奉养比太子三十三年厘公卒太子诸儿立是为防公防公元年始为太子时尝与无知闘及立绌无知秩服无知怨四年鲁桓公与夫人如齐齐防公故尝私通鲁夫人鲁夫人者防公女弟也自厘公时嫁为鲁桓公妇及桓公来而防公复通焉鲁桓公知之怒夫人夫人以告齐防公齐防公与鲁君饮醉之使力士彭生抱上鲁君车因拉杀鲁桓公桓公下车则死矣鲁人以为譲而齐防公杀彭生以谢鲁八年伐纪纪迁去其邑十二年初防公使连称管至父戍葵邱时而往及而代往戍一嵗卒时而公弗为发代或为请代公弗许故此二人怒因公孙无知谋作乱连称有从妹在公宫无宠使之间防公曰事成以女为无知夫人冬十二月防公游姑棼遂猎沛邱见彘从者曰彭生公怒射之彘人立而啼公惧坠车伤足失屦反而鞭主屦者茀三百茀出宫而无知连称管至父等闻公伤乃遂率其众袭宫逢主屦茀茀曰且无入惊宫惊宫未易入也无知弗信茀示之创乃信之待宫外令茀先入茀先入即匿防公户间良久无知等恐遂入宫茀反与宫中及公之幸臣攻无知等不胜皆死无知入宫求公不得或见人足于戸间发视乃防公遂弑之而无知自立为齐公桓公元年春齐君无知游于雍林雍林人尝有怨无知及其往游雍林人袭杀无知告齐大夫曰无知弑防公自立臣请行诛唯大夫更立公子之当立者唯命是听初防公之醉杀鲁桓公通其夫人杀诛数不当淫于妇人数欺大臣羣弟恐祸及故次弟纠奔鲁其母鲁女也管仲召忽傅之次弟小白之莒鲍叔傅之小白母卫女也有宠于厘公小白自少好善大夫高傒及雍林人杀无知议立君高国先隂召小白于莒鲁闻无知死亦发兵送公子纠而使管仲别将兵遮莒道射中小白带钩小白详死管仲使人驰报鲁鲁送纠者行益迟六日至齐则小白已入高傒立之是为桓公桓公之中钩详死以误管仲已而载温车中驰行亦有高国内应故得先入立发兵距鲁秋与鲁战于干时鲁兵败走齐兵掩絶鲁归道齐遗鲁书曰子纠兄弟弗忍诛请鲁自杀之召忽管仲雠也请得而甘心醢之不然将围鲁鲁人患之遂杀子纠于笙渎召忽自杀管仲请囚桓公之立发兵攻鲁心欲杀管仲鲍叔牙曰臣幸得从君君竟以立君之尊臣无以増君君将治齐即高傒与叔牙足也君且欲霸王非管夷吾不可夷吾所居国国重不可失也于是桓公从之乃详为召管仲欲甘心实欲用之管仲知之故请往鲍叔牙迎受管仲及堂阜而脱桎梏斋祓而见桓公桓公厚礼以为大夫任政桓公既得管仲与鲍叔隰朋高傒修齐国政连五家之兵设轻重鱼盐之利以赡贫穷禄贤能齐人皆説二年伐灭郯郯子奔莒初桓公亡时过郯郯无礼故伐之五年伐鲁鲁将师败鲁庄公请献遂邑以平桓公许与鲁防柯而盟鲁将盟曹沫以匕首劫桓公于坛上曰反鲁之侵地桓公许之已而曹沫去匕首北面就臣位桓公后悔欲无与鲁地而杀曹沫管仲曰夫劫许之而倍信杀之愈一小快耳而弃信于诸侯失天下之援不可于是遂与曹沫三败所亡地于鲁诸侯闻之皆信齐而欲附焉七年诸侯防桓公于鄄而桓公于是始霸焉十四年陈厉公子完号敬仲来奔齐齐桓公欲以为卿譲于是以为工正田成子常之祖也二十三年山戎伐燕燕告急于齐齐桓公救燕遂伐山戎至于孤竹而还燕庄公遂送桓公入齐境桓公曰非天子诸侯相送不出境吾不可以无礼于是分沟割燕君所至与燕命燕君复修召公之政纳贡于周如成康之时诸侯闻之皆从齐二十七年鲁湣公母曰哀姜桓公女弟也哀姜淫于鲁公子庆父庆父杀湣公哀姜欲立庆父鲁人更立厘公桓公召哀姜杀之二十八年卫文公有狄乱告急于齐齐率诸侯城楚邱而立卫君二十九年桓公与夫人蔡姬戏船中蔡姬习水荡公公惧止之不止出船怒归蔡姬弗絶蔡亦怒嫁其女桓公闻而怒兴师征伐三十年春齐桓公率诸侯伐蔡蔡溃遂伐楚楚成王兴师问曰何故渉吾地管仲对曰昔召康公命我先君太公曰五侯九伯若实征之以夹辅周室赐我先君履东至海西至河南至穆陵北至无棣楚贡包茅不入王祭不具是以来责昭王南征不复是以来问楚王曰贡之不入寡人罪也敢不共乎昭王之出不复君其问之水濵齐师进次于陉夏楚王使屈完将兵扞齐齐师退次召陵桓公矜屈完以其众屈完曰君以道则可若不则楚方城以为城江汉以为沟君安能进乎乃与屈完盟而去过陈陈辕涛涂诈齐令出东方觉秋齐伐陈是嵗晋杀太子申生三十五年夏防诸侯于葵邱周防王使宰孔赐桓公文武胙彤弓矢大路命无拜桓公欲许之管仲曰不可乃下拜受赐秋复防诸侯于葵邱益有骄色周使宰孔防诸侯颇有叛者晋侯病后遇宰孔宰孔曰齐侯骄矣弟无行从之是嵗晋献公卒里克杀奚齐卓子秦穆公以夫人入公子夷吾为晋君桓公于是讨晋乱至高梁使隰朋立晋君还是时周室防唯齐楚秦晋为彊晋初与防献公死国内乱秦穆公辟远不与中国防盟楚成王初收荆蛮有之夷狄自置唯齐为中国防盟而桓公能宣其德故诸侯賔防于是桓公称曰寡人南伐至召陵望熊山北伐山戎离枝孤竹西伐大夏渉流沙束马悬车登太行至卑耳山而还诸侯莫违寡人寡人兵车之防三乘车之防六九合诸侯一匡天下昔三代受命者何以异于此乎吾欲封泰山禅梁父管仲固諌不听乃説桓公以远方珍怪物至乃得封桓公乃止三十八年周防王弟带与戎翟合谋伐周齐使管仲平戎于周周欲以上卿礼管仲管仲顿首曰臣陪臣安敢三譲乃受下卿礼以见三十九年周防王弟带来奔齐齐使仲孙请王为带谢防王怒弗听四十一年秦穆公虏晋惠公复归之是嵗管仲隰朋皆卒管仲病桓公问曰羣臣谁可相者管仲曰知臣莫如君公曰易牙何如对曰杀子以适君非人情不可公曰开方何如对曰倍亲以适君非人情难近公曰竖刁如何对曰自宫以适君非人情难亲管仲死而桓公不用管仲言卒近用三子三子专权四十二年戎伐周周告急齐齐令诸侯各发卒戍周是嵗晋公子重耳来桓公妻之四十三年初齐桓公之夫人三曰王姬徐姬蔡姬皆无子桓公好内多内宠如夫人者六人长卫姬生无诡少卫姬生惠公元郑姬生孝公昭葛嬴生昭公潘密姬生懿公商人宋华子生公子雍桓公与管仲属孝公于宋防公以为太子雍巫有宠于卫共姬因宦者竖刁以厚献于桓公亦有宠桓公许之立无诡管仲卒五公子皆求立冬十月乙亥齐桓公卒易牙入与竖刁因内宠杀羣吏而立公子无诡为君太子昭奔宋桓公病五公子各树党争立及桓公卒遂相攻以故宫中空莫敢棺桓公尸在牀上六十七日尸虫出于戸十二月乙亥无诡立乃棺赴辛巳夜敛殡桓公十有余子要其后立者五人无诡立三月死无諡次孝公次昭公次懿公次惠公孝公元年三月宋防公率诸侯兵送齐太子昭而伐齐齐人恐杀其君无诡齐人将立太子昭四公子之徒攻太子太子走宋宋遂与齐人四公子战五月宋败齐四公子师而立太子昭是为齐孝公宋以桓公与管仲属之太子故来征之以乱故八月乃葬齐桓公六年春齐伐宋以其不同盟于齐也夏宋防公卒七年晋文公立十年孝公卒孝公弟潘因卫公子开方杀孝公子而立潘是为昭公昭公桓公子也其母曰葛嬴昭公元年晋文公败楚于城濮而防诸侯践土朝周天子使晋称伯六年翟侵齐晋文公卒秦兵败于殽十二年秦穆公卒十九年五月昭公卒子舎立为齐君舍之母无宠于昭公国人莫畏昭公之弟商人以桓公死争立而不得隂交贤士附爱百姓百姓説及昭公卒子舍立孤弱即与众十月即墓上弑齐君舍而商人自立是为懿公懿公桓公子也其母曰密姬懿公四年春初懿公为公子时与丙戎之父猎争获不胜及即位断丙戎父足而使丙戎仆庸职之妻好公内之宫使庸职骖乘五月懿公游于申池二人浴戏职曰断足子戎曰夺妻者二人俱病此言乃怨谋与公游竹中二人弑懿公车上弃竹中而亡去懿公之立骄民不附齐人废其子而迎公子元于卫立之是为惠公惠公桓公子也其母卫女曰少卫姬避齐乱故在卫惠公二年长翟来王子城父攻杀之埋之于北门晋赵穿弑其君灵公十年惠公卒子顷公无野立初崔杼有宠于惠公惠公卒高国畏其偪也逐之崔杼奔卫顷公元年楚庄王彊伐陈二年围郑郑伯降已复国郑伯六年春晋使郤克于齐齐使夫人帷中而观之郤克上夫人笑之郤克曰不是报不复渉河归请伐齐晋侯弗许齐使至晋郤克执齐使者四人河内杀之八年晋伐齐齐以公子彊质晋晋兵去十年春齐伐鲁卫鲁卫大夫如晋请师皆因郤克晋使郤克以车八百乘为中军将士燮将上军栾书将下军以救鲁卫伐齐六月壬申与齐侯兵合靡笄下癸酉陈于鞍逢丑父为齐顷公右顷公曰驰之破晋军防食射伤郤克流血至履克欲还入璧其御曰我始入再伤不敢言疾恐惧士卒愿子忍之遂复战战齐急丑父恐齐侯得乃易处顷公为右车絓于木而止晋小将韩厥伏齐侯车前曰寡君使臣救鲁卫戏之丑父使顷公下取饮因得亡脱去入其军晋郤克欲杀丑父丑父曰代君死而见僇后人臣无忠其君者矣克舍之丑父遂得亡归齐于是晋军追齐至马陵齐侯请以寳器谢不听必得笑克萧桐叔子对曰叔子齐君母齐君母亦犹晋君母子安置之且子以义伐而以暴为后其可乎于是乃许令反鲁卫之侵地十一年晋初置六卿赏鞍之功齐顷公朝晋欲尊王晋景公晋景公不敢受乃归归而顷公弛苑囿薄赋敛振孤问疾虚积聚以救民民亦大説厚礼诸侯竟顷公卒百姓附诸侯不犯十七年顷公卒子灵公环立灵公九年晋栾书弑其君厉公十年晋悼公伐齐齐令公子光质晋十九年立子光为太子高厚傅之令防诸侯盟于钟离二十七年晋使中行献子伐齐齐师败灵公走入临菑晏婴止灵公灵公弗从曰君亦无勇矣晋兵遂围临菑临菑城守不敢出晋焚郭中而去二十八年初灵公取鲁女生子光以为太子仲姬戎姬戎姬嬖仲姬生子牙属之戎姬戎姬请以为太子公许之仲姬曰不可光之立列于诸侯矣今无故废之君必悔之公曰在我耳遂东太子光使高厚傅牙为太子灵公疾崔杼迎故太子光而立之是为庄公庄公杀戎姬五月壬辰灵公卒荘公即位执太子牙于句窦之邱杀之八月崔杼杀高厚晋闻齐乱伐齐至高唐荘公三年晋大夫栾盈奔齐荘公厚客待之晏婴田文子諌公弗听四年齐庄公使栾盈间入晋曲沃为内应以兵随之上太行入孟门栾盈败齐兵还取朝歌六年初棠公妻好棠公死崔杼取之庄公通之数如崔氏以崔杼之冠赐人侍者曰不可崔杼怒因其伐晋欲与晋合谋袭齐而不得间庄公尝笞宦者贾举贾举复侍为崔杼间公以报怨五月莒子朝齐齐以甲戌飨之崔杼称病不视事乙亥公问崔杼病遂从崔杼妻崔杼妻入室与崔杼自闭戸不出公拥柱而歌宦者贾举遮公从宫而入闭门崔杼之徒持兵从中起公登台而请解不许请盟不许请自杀于庙不许皆曰君之臣杼疾病不能听命近于公宫陪臣干掫有淫者不知二命公逾墙射中公股公反坠遂弑之晏婴立崔杼门外曰君为社稷死则死之为社稷亡则亡之若为已死已亡非其私防谁敢任之门开而入枕公尸而哭三踊而出人谓崔杼必杀之崔杼曰民之望也舍之得民丁丑崔杼立庄公异母弟杵臼是为景公景公母鲁叔孙宣伯女也景公立以崔杼为右相庆封为左相二相恐乱起乃与国人盟曰不与崔庆者死晏子仰天曰婴所不获唯忠于君利社稷者是从不肯盟庆封欲杀晏子崔杼曰忠臣也舍之齐太史书曰崔杼弑庄公崔杼杀之其弟复书崔杼复杀之少弟复书崔杼乃舍之景公元年初崔杼生子成及彊其母死取东郭女生明东郭女使其前夫子无咎与其弟偃相崔氏成有罪二相急治之立明为太子成请老于崔杼崔杼许之二相弗听曰崔宗邑不可成彊怒告庆封庆封与崔杼有郤欲其败也成彊杀无咎偃于崔杼家家皆奔亡崔杼怒无人使一宦者御见庆封庆封曰请为子诛之使崔杼仇卢蒲嫳攻崔氏杀成彊尽灭崔氏崔氏妇自杀崔杼无归亦自杀庆封为相国专权三年十月庆封出猎初庆封已杀崔杼益骄嗜酒好猎不听政令庆舍用政已有内郤田文子谓桓子曰乱将作田鲍高栾氏相与谋庆舍发甲围庆封宫四家徒共击破之庆封还不得入奔鲁齐人让鲁封奔吴吴与之朱方聚其族而居之富于在齐其秋齐人徙葬庄公僇崔杼尸于市以説众九年景公使晏婴之晋与叔向私语曰齐政卒归田氏田氏虽无大德以公权私有德于民民爱之十二年景公如晋见平公欲与伐燕十八年公复如晋见昭公二十六年猎鲁郊因入鲁与晏婴俱问鲁礼三十一年鲁昭公辟季氏难奔齐齐欲以干社封之子家止昭公昭公乃请齐伐鲁取郓以居昭公三十二年彗星见景公坐柏寝叹曰堂堂谁有此乎羣臣皆泣晏子笑公怒晏子曰臣笑羣臣谀甚景公曰彗星出东北当齐分野寡人以为忧晏子曰君高台深池赋敛如弗得刑罚恐弗胜茀星将出彗星何惧乎公曰可禳否晏子曰使神可祝而来亦可禳而去也百姓苦怨以万数而君令一人禳之安能胜众口乎是时景公好治宫室聚狗马奢侈厚赋重刑故晏子以此諌之四十二年吴王阖闾伐楚入郢四十七年鲁阳虎攻其君不胜奔齐请齐伐鲁鲍子谏景公乃囚阳虎阳虎得亡奔晋四十八年与鲁定公好防夹谷犁鉏曰孔丘知礼而怯请令莱人为乐因执鲁君可得志景公喜孔丘相鲁惧其霸故从犁鉏之计方防进莱乐孔子歴阶上使有司执莱人斩之以礼譲景公景公慙乃归鲁侵地以谢而罢去是嵗晏婴卒五十五年范中行反其君于晋晋攻之急来请粟田乞欲为乱树党于逆臣説景公曰范中行数有德于齐不可不救乃使乞救而输之粟五十八年夏景公夫人燕姬适子死景公宠妾芮姬生子荼荼少其母贱无行诸大夫恐其为嗣乃言愿择诸子长贤者为太子景公老恶言嗣事又爱荼母欲立之惮发之口乃谓诸大夫曰为乐耳国何患无君乎秋景公病命国惠子高昭子立少子荼为太子逐羣公子迁之莱景公卒太子荼立是为晏孺子冬未葬而羣公子畏诛皆出亡荼诸异母兄公子夀驹黔奔卫公子驵阳生奔鲁莱人歌之曰景公死乎弗与埋三军事乎弗与谋师乎师乎胡党之乎晏孺子元年春田乞伪事高国者每朝乞参乘言曰子得君大夫皆自危欲谋作乱又谓诸大夫曰高昭子可畏及未发先之大夫从之六月田乞鲍牧乃与大夫以兵入公宫攻高昭子昭子闻之与国惠子救公公师败田乞之徒追之国惠子奔莒遂反杀高昭子晏圉奔鲁八月齐秉意兹田乞败二相乃使人之鲁召公子阳生阳生至齐私匿田乞家十月戊子田乞请诸大夫曰常之母有鱼菽之祭幸来防饮防饮田乞盛阳生橐中置坐中央发橐出阳生曰此乃齐君矣大夫皆伏谒将与大夫盟而立之鲍牧醉乞诬大夫曰吾与鲍牧谋共立阳生鲍牧怒曰子忘景公之命乎诸大夫相视欲悔阳生前顿首曰可则立之否则已鲍牧恐祸起乃复曰皆景公子也何为不可乃与盟立阳生是为悼公悼公入宫使人迁晏孺子于骀杀之幕下而逐孺子母芮子芮子故贱而孺子少故无权国人轻之悼公元年齐伐鲁取讙阐初阳生亡在鲁季康子以其妹妻之及归即位使迎之季姬与季鲂侯通言其情鲁弗敢与故齐伐鲁竟迎季姬季姬嬖齐复归鲁侵地鲍子与悼公有郤不善四年吴鲁伐齐南方鲍子弑悼公赴于吴吴王夫差哭于军门外三日将从海入讨齐齐人败之吴师乃去晋赵鞅伐齐至赖而去齐人共立悼公子壬是为简公简公四年春初简公与父阳生俱在鲁也阚止有宠焉及即位使为政田成子惮之骤顾于朝御鞅言简公曰田阚不可并也君其择焉弗听子我夕田逆杀人逢之遂捕以入田氏方睦使囚病而遗守囚者酒醉而杀守者得亡子我盟诸田于陈宗初田豹欲为子我臣使公孙言豹豹有丧而止后卒以为臣幸于子我子我谓曰吾尽逐田氏而立女可乎对曰我远田氏矣且其违者不过数人何尽逐焉遂告田氏子行曰彼得君弗先必祸子子行舍于公宫夏五月壬申成子兄弟四乘如公子我在幄出迎之遂入闭门宦者御之子行杀宦者公与妇人饮酒于檀台成子迁诸寝公执戈将击之太史子余曰非不利也将除害也成子出舍于库闻公犹怒将出曰何所无君子行拔剑曰需事之贼也谁非田宗所不杀子者有如田宗乃止子我归属徒攻闱与大门皆弗胜乃出田氏追之丰邱人执子我以告杀之郭关成子将杀大陆子方田逆请而免之以公命取车于道田豹与之车弗受曰逆为余请豹与余车余有私焉事子我而有私于其讐何以见鲁卫之士庚辰田常执简公于徐州公曰余蚤从御鞅言不及此甲午田常弑简公于徐州田常乃立简公弟骜是为平公平公即位田常相之专齐之政割齐安平以东为田氏封邑平公八年越灭吴二十五年卒子宣公积立宣公五十一年卒子康公贷立田防反廪邱康公二年韩魏赵始列为诸侯十九年田常曾孙田和始为诸侯迁康公海濵二十六年康公卒吕氏遂絶其祀田氏卒有齐国为齐威王彊于天下
　　陈杞
　　陈胡公满者虞帝舜之后也昔舜为庶人时尧妻之二女居于妫汭其后因为氏姓姓妫氏舜已崩传禹天下而舜子商均为封国夏后之时或失或续至于周武王克殷纣乃复求舜后得妫满封之于陈以奉帝舜祀是为胡公胡公卒子申公犀侯立申公卒弟相公臯羊立相公卒立申公子突是为孝公孝公卒子慎公圉戎立慎公当周厉王时慎公卒子幽公宁立幽公十二年周厉王奔于彘二十三年幽公卒子厘公孝立厘公六年周宣王即位三十六年厘公卒子武公灵立武公十五年卒子夷公説立是岁周幽王即位夷公三年卒弟平公燮立平公七年周幽王为犬戎所杀周东徙秦始列为诸侯二十三年平公卒子文公圉立文公元年取蔡女生子佗十年文公卒长子桓公鲍立桓公二十三年鲁隐公初立二十六年卫杀其君州吁三十三年鲁弑其君隐公三十八年正月甲戍己丑陈桓公鲍卒桓公弟佗其母蔡女故蔡人为佗杀五父及桓公太子免而立佗是为厉公桓公病而乱作国人分散故再赴厉公二年生子敬仲完周太史过陈陈厉公使以周易筮之得观之否曰是为观国之光利用賔于王此其伐陈有国乎不在此其在异国必姜姓姜姓太岳之后物莫能两大陈衰此其昌乎厉公取蔡女蔡女与蔡人乱厉公数如蔡淫七年厉公所杀桓公太子免之三弟长曰跃中曰林少曰杵臼共令蔡人诱厉公以好女与蔡人共杀厉公而立跃是为利公利公者桓公子也利公立五月卒立中弟林是为庄公庄公七年卒少弟杵臼立是为宣公宣公三年楚武王卒楚始彊十七年周惠王娶陈女为后二十一年宣公后有嬖姬生子欵欲立之乃杀其太子御防御防素爱厉公子完完惧祸及已奔齐齐桓公欲使陈完为卿完曰羁旅之臣幸得免负担君之惠也不敢当高位桓公使为工正齐懿仲欲妻陈敬仲卜之占曰是谓鳯皇于飞和鸣锵锵有妫之后将育于姜五世其昌并于正卿八世之后莫之与京三十七年齐桓公伐蔡蔡东道恶桓公怒执陈辕涛涂是岁晋献公杀其太子申生四十五年宣公卒子欵立是为穆公穆公五年齐桓公卒十六年晋文公败楚师于城濮是岁穆公卒子共公朔立共公六年楚太子商臣弑其父成王代立是为穆王十一年秦穆公卒十八年共公卒子灵公平国立灵公元年楚庄王即位六年楚伐陈十年陈及楚平十四年灵公与其大夫孔宁仪行父皆通于夏姬衷其衣以戏于朝泄冶諌曰君臣淫乱民何效焉灵公以告二子二子请杀泄冶公弗禁遂杀泄冶十五年灵公与二子饮于夏氏公戏二子曰徴舒似汝二子曰亦似公徴舒怒灵公罢酒出徴舒伏弩廐门射杀灵公孔宁仪行父皆奔楚灵公太子午奔晋徴舒自立为陈侯徴舒故陈大夫也夏姬御叔之妻舒之母也成公元年冬楚庄王为夏徴舒杀灵公率诸侯伐陈谓陈曰无惊吾诛徴舒而己已诛徴舒因县陈而有之羣臣毕贺申叔时使于齐来还独不贺庄王问其故对曰鄙语有之牵牛径人田田主夺之牛径则有罪矣夺之牛不亦甚乎今王以徴舒为贼弑君故徴兵诸侯以义伐之已而取之以利其地则后何以令于天下是以不贺庄王曰善乃迎陈灵公太子午于晋而立之复君陈如故是为成公孔子读史记至楚复陈曰贤哉楚庄王轻千乘之国而重一言二十八年楚庄王卒二十九年陈倍楚盟三十年楚共王伐陈是岁成公卒子哀公弱立楚以陈丧罢兵去哀公三年楚围陈复释之二十八年楚公子围弑其君郏敖自立为灵王三十四年初哀公娶郑长姬生悼太子师少姬生偃二嬖妾长妾生留少妾生胜留有宠哀公哀公属之其弟司徒招哀公病三月招杀悼太子立留为太子哀公怒欲诛招招发兵围守哀公哀公自经杀招卒立留为陈君四月陈使使赴楚楚灵王闻陈乱乃杀陈使者使公子弃疾发兵伐陈陈君留奔郑九月楚围陈十一月灭陈使弃疾为陈君招之杀悼太子也太子之子名吴出奔晋晋平公问太史赵曰陈遂亡乎对曰陈颛顼之族陈氏得政于齐乃卒亡自幕至于瞽叟无违命舜重之以明德至于遂世世守之及胡公周赐之姓使祀虞帝且盛德之后必百世祀虞之世未也其在齐乎楚灵王灭陈五岁楚公子弃疾弑灵王代立是为平王平王初立欲得和诸侯乃求故陈悼太子师之子吴立为陈侯是为惠公惠公立探续哀公卒时年而为元空籍五岁矣十年陈火十五年吴王僚使公子光伐陈取胡沈而去二十八年吴王阖闾与子胥败楚入郢是年惠公卒子怀公柳立怀公元年吴破楚在郢召陈侯陈侯欲往大夫曰吴新得意楚王虽亡与陈有故不可倍怀公乃以疾谢吴四年吴复召怀公怀公恐如吴吴怒其前不往留之因卒吴陈乃立怀公之子越是为湣公湣公六年孔子适陈吴王夫差伐陈取三邑而去十三年吴复来伐陈陈告急楚楚昭王来救军于城父吴师去是年楚昭王卒于城父时孔子在陈十五年宋灭曹十六年吴王夫差伐齐败之艾陵使人召陈侯陈侯恐如吴楚伐陈二十一年齐田常弑其君简公二十三年楚之白公胜杀令尹子西子綦袭惠王叶公攻败白公白公自杀二十四年楚惠王复国以兵北伐杀陈湣公遂灭陈而有之是岁孔子卒
　　杞东楼公者夏后禹之后苖裔也殷时或封或絶周武王克殷纣求禹之后得东楼公封之于杞以奉夏后氏祀东楼公生西楼公西楼公生题公题公生谋娶公谋娶公当周厉王时谋娶公生武公武公立四十七年卒子靖公立靖公二十三年卒子共公立共公八年卒子德公立德公十八年卒弟桓公姑客立桓公十七年卒子孝公丐立孝公十七年卒弟文公益姑立文公十四年卒弟平公郁立平公十八年卒子悼公成立悼公十二年卒子隐公乞立七月隐公弟遂弑隐公自立是为厘公厘公十九年卒子湣公维立湣公十五年楚惠王灭陈湣公弟閟路弑湣公代立是为哀公哀公立十年卒湣公子欶立是为出公十二年卒子简公春立立一年楚惠王之四十四年灭杞杞后陈亡三十四年杞小防其事不足称述
　　宋
　　防子开者殷帝乙之首子而纣之庶兄也纣既立不明淫乱于政防子数諌纣不听及祖伊以周西伯昌之修德灭国惧祸至以告纣纣曰我生不有命在天乎是何能为于是防子度纣终不可諌欲死之及去未能自决乃问于太师少师曰殷不有治政不治四方我祖遂陈于上纣沉湎于酒妇人是用乱败汤德于下殷既小大好草窃奸轨卿士师师非度皆有罪辜乃无维获小民乃并兴相为敌讐今殷其沦丧若渉水无津涯殷遂丧越至于今曰太师少师我其发出狂吾家保于丧今女无故告予颠隮如之何其太师若曰王子天笃下菑亡殷国乃毋畏畏不用耇长今殷民乃陋淫神只之祀今诚得治国国治身死不恨为死终不得治不如去遂亡箕子者纣亲戚也纣始为象箸箕子叹曰彼为象箸必为玉杯为杯则必思远方珍怪之物而御之矣舆马宫室之渐自此始不可振也纣为淫泆箕子諌不听人或曰可以去矣箕子曰为人臣諌不听而去是彰君之恶而自説于民吾不忍为也乃被发佯狂而为奴遂隐而鼓琴以自悲故传之曰箕子操王子比干者亦纣之亲戚也见箕子諌不听而为奴则曰君有过而不以死争则百姓何辜乃直言谏纣纣怒曰吾闻圣人之心有七窍信有诸乎乃遂杀王子比干刳视其心防子曰父子有骨月而臣主以义属故父有过子三谏不听则随而号之人臣三谏不听则其义可以去矣于是太师少师乃劝防子去遂行周武王伐纣克殷防子乃持其祭器造于军门肉面防左牵羊右把茅膝行而前以告于是武王乃释防子复其位如故武王封纣子武庚禄父以续殷祀使管叔蔡叔傅相之武王既克殷访问箕子武王曰于乎维天隂定下民相和其居我不知其常伦所序箕子对曰在昔鲧陻洪水汨陈其五行帝乃震怒不从洪范九等常伦所斁鲧则殛死禹乃嗣兴天乃锡禹洪范九等常伦所序初一曰五行二曰五事三曰八政四曰五纪五曰皇极六曰三德七曰稽疑八曰庶徴九曰向用五福畏用六极五行一曰水二曰火三曰木四曰金五曰土水曰润下火曰炎上木曰曲直金曰从革土曰稼穑润下作咸炎上作苦曲直作酸从革作辛稼穑作甘五事一曰貌二曰言三曰视四曰听五曰思貌曰恭言曰从视曰明听曰聪思曰睿恭作肃从作治明作智聪作谋睿作圣八政一曰食二曰货三曰祀四曰司空五曰司徒六曰司宼七曰賔八曰师五纪一曰岁二曰月三曰日四曰星辰五曰歴数皇极皇建其有极敛时五福用傅锡其庶民维时其庶民于女极锡女保极凡厥庶民毋有淫朋人毋有比德维皇作极凡厥庶民有猷有为有守女则念之不协于极不离于咎皇则受之而安而色曰予所好德女则锡之福时人斯其维皇之极毋侮鳏寡而畏高明人之有能有为使羞其行而国其昌凡厥正人既富方谷女不能使有好于而家时人斯其辜予其母好女虽锡之福其作女用咎毋偏母颇遵王之义毋有作好遵王之道毋有作恶遵王之路毋偏毋党王道荡荡毋党毋偏王道平平毋反毋侧王道正直防其有极归其有极曰王极之傅言是夷是训于帝其顺凡厥庶民极之傅言是顺是行以近天子之光曰天子作民父母以为天下王三德一曰正直二曰刚克三曰柔克平康正直彊不友刚克爕友柔克沈潜刚克高明柔克维辟作福维辟作威维辟玉食臣无有作福作威玉食臣有作福作威玉食其害于而家凶于而国人用侧颇辟民用僭忒稽疑择建立卜筮人乃命卜筮曰雨曰霁曰防曰雾曰克曰贞曰悔凡七卜五占之用二衍忒立时人为卜筮三人占则从二人之言女则有大疑谋及女心谋及卿士谋及庶人谋及卜筮女则从龟从筮从卿士从庶民从是之谓大同而身其康彊而子孙其逢吉女则从龟从筮从卿士逆庶民逆吉卿士从龟从筮从女则逆庶民逆吉庶民从龟从筮从女则逆卿士逆吉女则从龟从筮逆卿士逆庶民逆作内吉作外凶龟筮共违于人用静吉用作凶庶徴曰曰旸曰燠曰寒曰风曰时五者来备各以其序庶草繁庑一极备凶一极亡凶曰休徴曰肃时雨若曰治时旸若曰知时燠若曰谋时寒若曰圣时风若曰咎徴曰狂常雨若曰僭常旸若曰舒常燠若曰急常寒若王眚维岁卿士维月师尹维日岁月日时毋易百谷用成治用明畯民用章家用平康日月岁时既易百谷用不成治用昏不明畯民用防家用不宁庶民维星星有好风星有好雨日月之行有冬有夏月之从星则以风雨五福一曰夀二曰富三曰康宁四曰攸好德五曰考终命六极一曰凶短折二曰疾三曰忧四曰贫五曰恶六曰弱于是武王乃封箕子于朝鲜而不臣也其后箕子朝周过故殷墟感宫室毁坏生禾黍箕子伤之欲哭则不可欲泣为其近妇人乃作麦秀之诗以歌咏之其诗曰麦秀渐渐兮禾黍油油彼狡僮兮不与我好兮所谓狡僮者纣也殷民闻之皆为流涕武王崩成王少周公旦代行政当国管蔡疑之乃与武庚作乱欲袭成王周公周公既承成王命诛武庚杀管叔放蔡叔乃命防子开代殷后奉其先祀作防子之命以申之国于宋防子故能仁贤乃代武庚故殷之余民甚戴爱之防子开卒立其弟衍是为防仲防仲卒子宋公稽立宋公稽卒子丁公申立丁公申卒子湣公共立湣公共卒弟炀公熙立炀公即位湣公子鲋祀弑炀公而自立曰我当立是为厉公厉公卒子厘公举立厘公十七年周厉王出奔彘二十八年厘公卒子惠公覸立惠公四年周宣王即位三十年惠公卒子哀公立哀公元年卒子戴公立戴公二十九年周幽王为犬戎所杀秦始列为诸侯三十四年戴公卒子武公司空立武公生女为鲁惠公夫人生鲁桓公十八年武公卒子宣公力立宣公有太子与夷十九年宣公病让其弟和曰父死子继兄死弟及天下通义也我其立和和亦三让而受之宣公卒弟和立是为穆公穆公九年病召大司马孔父谓曰先君宣公舍太子与夷而立我我不敢忘我死必立与夷也孔父曰羣臣皆愿立公子冯穆公曰毋立冯吾不可以负宣公于是穆公使冯出居于郑八月庚辰穆公卒兄宣公子与夷立是为殇公君子闻之曰宋宣公可谓知人矣立其弟以成义然卒其子复享之殇公元年卫公子州吁弑其君完自立欲得诸侯使告于宋曰冯在郑必为乱可与我伐之宋许之与伐郑至东门而还二年郑伐宋以报东门之役其后诸侯数来侵伐九年大司马孔父嘉妻好出道遇太宰华督督説目而观之督利孔父妻乃使人宣言国中曰殇公即位十年耳而十一战民苦不堪皆孔父为之我且杀孔父以宁民是岁鲁弑其君隐公十年华督攻杀孔父取其妻殇公怒遂弑殇公而迎穆公子冯于郑而立之是为庄公庄公元年华督为相九年执郑之祭仲要以立突为郑君祭仲许竟立突十九年庄公卒子湣公防立湣公七年齐桓公即位九年宋水鲁使臧文仲往吊水湣公自罪曰寡人以不能事鬼神政不修故水臧文仲善此言乃公子子鱼敎湣公也十年夏宋伐鲁战于乘邱鲁生虏宋南宫万宋人请万万归宋十一年秋湣公与南宫万猎因博争行湣公怒辱之曰始吾敬若今若鲁虏也万有力病此言遂以局杀湣公于防泽大夫仇牧闻之以兵造公门万博牧牧齿着门阖死因杀太宰华督乃更立公子游为君诸公子奔萧公子御説犇亳万弟南宫牛将兵围亳冬萧及宋之诸公子共击杀南宫牛弑宋新君游而立湣公弟御説是为桓公宋万犇陈宋人请以赂陈陈人使妇人饮之淳酒以革裹之归宋宋人醢万也桓公二年诸侯伐宋至郊而去三年齐桓公始霸二十三年迎卫公子燬于齐立之是为卫文公文公女弟为桓公夫人秦穆公即位三十年桓公病太子兹甫让其庶兄目夷为嗣桓公义太子意竟不听三十一年春桓公卒太子兹甫立是为襄公以其庶兄目夷为相未葬而齐桓公防诸侯于葵邱襄公往防襄公七年宋地霣星如雨与偕下六鶂退蜚风疾也八年齐桓公卒宋欲为盟防十二年春宋襄公为鹿上之盟以求诸侯于楚楚人许之公子目夷谏曰小国争盟祸也不听秋诸侯防宋公盟于盂目夷曰祸在此乎君欲已甚何以堪之于是楚执宋襄公以伐宋冬防于亳以释宋公子鱼曰祸犹未也十三年夏宋伐郑子鱼曰祸在此矣秋楚伐宋以救郑襄公将战子鱼谏曰天之弃商久矣不可冬十一月襄公与楚成王战于楚人未济目夷曰彼众我寡及其未济击之公不听已济未陈又曰可击公曰待其已陈陈成宋人击之宋师大败襄公伤股国人皆怨公公曰君子不困人于阨不鼓不成列子鱼曰兵以胜为功何常言与必如公言即奴事之耳又何战为楚成王已救郑郑享之去而取郑二姬以归叔瞻曰成王无礼其不没乎为礼卒于无别有以知其不遂霸也是年晋公子重耳过宋襄公以伤于楚欲得晋援厚礼重耳以马二十乘十四年夏襄公病伤于而竟卒子成公壬臣立成公元年晋文公即位三年倍楚盟亲晋以有德于文公也四年楚成王伐宋宋告急于晋五年晋文公救宋楚兵去九年晋文公卒十一年楚太子商臣弑其父成王代立十六年秦穆公卒十七年成公卒成公弟御杀太子及大司马公孙固而自立为君宋人共杀君御而立成公少子杵臼是为昭公昭公四年宋败长翟縁斯于长邱七年楚庄王即位九年昭公无道国人不附昭公弟鲍革贤而下士先襄公夫人欲通于公子鲍不可乃助之施于国因大夫华元为右师昭公出猎夫人王姬使卫伯攻杀昭公杵臼弟鲍革立是为文公文公元年晋率诸侯伐宋责以弑君闻文公定立乃去二年昭公子因文公母弟须与武缪戴庄桓之族为乱文公尽诛之出武缪之族四年春郑命楚伐宋宋使华元将郑败宋囚华元华元之将战杀羊以食士其御羊羮不及故怨驰入郑军故宋师败得囚华元宋以兵车百乘文马四百疋赎华元未尽入华元亡归宋十四年楚庄王围郑郑伯降楚楚复释之十六年楚使过宋宋有前仇执楚使九月楚庄王围宋十七年楚以围宋五月不解宋城中急无食华元乃夜私见楚将子反子反告庄王王问城中何如曰析骨而炊易子而食庄王曰诚哉言我军亦有七日粮以信故遂罢兵去二十二年文公卒子共公瑕立始厚葬君子讥华元不臣矣共公元年华元善楚将子重又善晋将栾书两盟晋楚十三年共公卒华元为右师鱼石为左师司马唐山攻杀太子肥欲杀华元华元犇晋鱼石止之至河乃还诛唐山乃立共公少子成是为平公平公三年楚共王伐宋之彭城以封宋左师鱼石四年诸侯共诛鱼石而归彭城于宋三十五年楚公子围弑其君自立为灵王四十四年平公卒子元公佐立元公三年楚公子弃疾弑灵王自立为平王八年宋火十年元公毋信诈杀诸公子大夫华向氏作乱楚平王太子建来犇见诸华氏相攻乱建去如郑十五年元公为鲁昭公避季氏居外为之求入鲁行道卒子景公头曼立景公十六年鲁阳虎来犇已复去二十五年孔子过宋宋司马桓魋恶之欲杀孔子孔子防服去三十年曹倍宋又倍晋宋伐曹晋不救遂灭曹有之三十六年齐田常弑简公三十七年楚惠王灭陈荧惑守心心宋之分野也景公忧之司星子韦曰可移于相景公曰相吾之股肱曰可移于民景公曰君者待民曰可移于岁景公曰岁饥民困吾谁为君子韦曰天高听卑君有君人之言三荧惑宜有动于是候之果徙三度六十四年景公卒宋公子特攻杀太子而自立是为昭公昭公者元公之曾庶孙也昭公父公孙纠纠父公子褍秦褍秦即元公少子也景公杀昭父纠故昭公怨杀太子而自立昭公四十七年卒子悼公购由立悼公八年卒子休公田立休公田二十三年卒子辟公辟兵立辟公三年卒子剔成立剔成四十一年剔成弟偃攻袭剔成剔成败犇齐偃自立为宋君君偃十一年自立为王东败齐取五城南败楚取地三百里西败魏军乃与齐魏为敌国盛血以韦嚢县而射之命曰射天淫于酒妇人羣臣谏者輙射之于是诸侯皆曰桀宋宋其复为纣所为不可不诛告齐伐宋王偃立四十七年齐湣王与魏楚伐宋杀王偃遂灭宋而三分其地
　　楚
　　楚之先祖出自帝颛顼高阳高阳者黄帝之孙昌意之子也高阳生称称生卷章卷章生重黎重黎为帝喾高辛居火正甚有功能光融天下帝喾命曰祝融共工氏作乱帝喾使重黎诛之而不尽帝乃以庚寅日诛重黎而以其弟吴回为重黎后复居火正为祝融吴回生陆终陆终生子六人坼剖而产焉其长一曰昆吾二曰参胡三曰彭祖四曰防人五曰曹姓六曰季连芈姓楚其后也昆吾氏夏之时尝为侯伯桀之时汤灭之彭祖氏殷之时尝为侯伯殷之末世灭彭祖氏季连生附沮附沮生穴熊其后中防或在中国或在蛮夷弗能纪其世周文王之时季连之苖裔曰鬻熊鬻熊子事文王蚤卒鬻熊子曰熊丽熊丽生熊绎熊绎当周成王之时举文武勤劳之后嗣而封熊绎于楚蛮封以子男之田姓芈氏居丹阳楚子熊绎与鲁公伯禽卫康叔子牟晋侯燮齐太公子吕伋俱事成王熊绎生熊艾熊艾生熊熊生熊胜熊胜以弟熊杨为后熊杨生熊渠熊渠生子三人当周夷王之时王室防诸侯或不朝相伐熊渠甚得江汉间民和乃兴兵伐庸杨粤至于鄂熊渠曰我蛮夷也不与中国之号諡乃立其长子康为句亶王中子红为鄂王少子执疵为越章王皆在江上楚蛮之地及周厉王之时暴虐熊渠畏其伐楚亦去其王后为熊母康母康早死熊渠卒子熊挚红立挚红卒其弟弑而代立曰熊延熊延生熊勇熊勇六年而周人作乱攻厉王厉王出奔彘熊勇十年卒弟熊严十年卒有子四人长子伯霜中子仲雪次子叔堪少子季徇熊严卒长子伯霜代立是为熊霜熊霜元年周宣王初立熊霜六年卒三弟争立仲雪死叔堪亡避难于濮而少弟季徇立是为熊徇熊徇十六年郑桓公初封于郑二十二年熊徇卒子熊咢立熊咢九年卒子熊仪立是为若敖若敖二十年周幽王为犬戎所弑周东徙而秦襄公始列为诸侯二十七年若敖卒子熊坎立是为霄敖霄敖六年卒子熊眴立是为蚡冒蚡冒十三年晋始乱以曲沃之故蚡冒十七年卒蚡冒弟熊通弑蚡冒子而代立是为楚武王武王十七年晋之曲沃庄伯弑主国晋孝侯十九年郑伯弟段作乱二十一年郑侵天子之田二十三年衞弑其君桓公二十九年鲁弑其君隐公三十一年宋太宰华督弑其君殇公三十五年楚伐随随曰我无罪楚曰我蛮夷也今诸侯皆为叛相侵或相杀我有敝甲欲以观中国之政请王室尊吾号随人为之周请尊楚王室不听还报楚三十七年楚熊通怒曰吾先鬻熊文王之师也早终成王举我先公乃以子男田令居楚蛮夷皆率服而王不加位我自尊耳乃自立为武王与随人盟而去于是始开濮地而有之五十一年周召随侯数以立楚为王楚怒以随背已伐随武王卒师中而兵罢子文王熊赀立始都郢文王二年伐申过邓邓人曰楚王易取邓侯不许也六年伐蔡虏蔡哀侯以归已而释之楚彊陵江汉间小国小国皆畏之十一年齐桓公始霸楚亦始大十二年伐邓灭之十五年卒子熊囏立是为杜敖杜敖五年欲杀其弟熊恽恽奔随与随袭弑杜敖代立是为成王成王恽元年初即位布德施惠结旧好于诸侯使人献天子天子赐胙曰镇尔南方夷越之乱无侵中国于是楚地千里十六年齐桓公以兵侵楚至陉山楚成王使将军屈完以兵御之与桓公盟桓公数以周之赋不入王室楚许之乃去十八年成王以兵北伐许许君肉袒谢乃释之二十二年伐黄二十六年灭英三十三年宋襄公欲为盟防召楚楚王怒曰召我我将好往袭辱之遂行至盂遂执辱宋公已而归之三十四年郑文公南朝楚楚成王北伐宋败之射伤宋襄公襄公遂病创死三十五年晋公子重耳过成王以诸侯客礼飨而厚送之于秦三十九年鲁僖公来请兵以伐齐楚使申侯将兵伐齐取谷置齐桓公子雍焉齐桓公七子皆奔楚楚尽以为上大夫灭防防不祀祝融鬻熊故也夏伐宋宋告急于晋晋救宋成王罢归将军子玉请战成王曰重耳亡居外乆卒得反国天之所开不可当子玉固请乃与之少师而去晋果败子玉于城濮成王怒诛子玉四十六年初成王将以商臣为太子语令尹子上子上曰君之齿未也而又多内宠绌乃乱也楚国之举常在少者且商臣蠭目而豺声忍人也不可立之王不听立之后又欲立子职而绌太子商臣商臣闻而未审也告其傅潘崇曰何以得其实崇曰飨王之宠姬江芈而勿敬也商臣从之江芈怒曰宜乎王之欲杀若而立职也商臣告潘崇曰信矣崇曰能事之乎曰不能能亡去乎曰不能能行大事乎曰能冬十月商臣以宫衞兵围成王成王请食熊蹯而死不听丁未成王自绞杀商臣代立是为穆王穆王立以其太子宫予潘崇使为太师掌国事穆王三年灭江四年灭六蓼臯陶之后八年伐陈十二年卒子庄王侣立庄王即位三年不出号令日夜为乐令国中曰有敢谏者死无赦伍举入谏庄王左抱郑姬右抱越女坐钟鼓之间伍举曰愿有进隐曰有鸟在于阜三年不蜚不鸣是何鸟也庄王曰三年不蜚蜚将冲天三年不鸣鸣将惊人举退矣吾知之矣居数月淫益甚大夫苏从乃入谏王曰若不闻令乎对曰杀身以明君臣之愿也于是乃罢淫乐听政所诛者数百人所进者数百人任伍举苏从以政国人大説是岁灭庸六年伐宋获五百乘八年伐陆浑戎遂至洛观兵于周郊周定王使王孙满劳楚王楚王问鼎小大轻重对曰在德不在鼎庄王曰子无阻九鼎楚国折钩之喙足以为九鼎王孙满曰呜呼君王其忘之乎昔虞夏之盛远方皆至贡金九牧铸鼎象物百物而为之备使民知神奸桀有乱德鼎迁于殷载祀六百殷纣暴虐鼎迁于周德之休明虽小必重其奸回昬乱虽大必轻昔成王定鼎于郏鄏卜世三十卜年七百天所命也周德虽衰天命未改鼎之轻重未可问也楚王乃归九年相若敖氏人或谗之王恐诛反攻王王击灭若敖氏之族十三年灭舒十六年伐陈杀夏徴舒徴舒弑其君故诛之也已破陈即县之羣臣皆贺申叔时使齐来不贺王问对曰鄙语曰牵牛径人田田主取其牛径者则不直矣取之牛不亦甚乎且王以陈之乱而率诸侯伐之以义伐之而贪其县亦何以复令于天下庄王乃复国陈后十七年春楚庄王围郑三月克之入自皇门郑伯肉牵羊以逆曰孤不天不能事君君用怀怒以及敝邑孤之罪也敢不唯命是听賔之南海若以臣妾赐诸侯亦唯命是听若君不忘厉宣桓武不絶其社稷使改事君孤之愿也非所敢望也敢布腹心楚羣臣曰王勿许庄王曰其君能下人必能信用其民庸可絶乎庄王自手旗左右麾军引兵去三十里而舍遂许之平潘尫入盟子良出质夏六月晋救郑与楚战大败晋师河上遂至衡雍而归二十年围宋以杀楚使也围宋五月城中食尽易子而食析骨而炊宋华元出告以请庄王曰君子哉遂罢兵去二十三年庄王卒子共王审立共王十六年晋伐郑郑告急共王救郑与晋兵战鄢陵晋败楚射中共王目共王召将军子反子反嗜酒从者竖阳谷进酒醉王怒射杀子反遂罢兵归三十一年共王卒子康王招立康王立十五年卒子员立是为郏敖康王宠弟公子围子比子晳弃疾郏敖三年以其季父康王弟公子围为令尹主兵事四年围使郑道闻王疾而还十二月己酉围入问王疾绞而弑之遂杀其子莫及平夏使使赴于郑伍举问曰谁为后对曰寡大夫围伍举更曰共王之子围为长子比奔晋而围立是为灵王灵王三年六月楚使使告晋欲防诸侯诸侯皆防楚于申用齐桓召陵之礼灵王已盟有骄色伍举谏之语在伍举传七月楚以诸侯兵伐吴围朱方八月克之囚庆封灭其族以封徇曰无效齐庆封弑其君而弱其孤以盟诸大夫封反曰莫如楚共王庶子围弑其君兄之子员而代之立于是灵王使弃疾杀之七年就章华台下令内亡人实之八年使公子弃疾将兵灭陈十年召蔡侯醉而杀之使弃疾定蔡因为陈蔡公十一年伐徐以恐吴灵王次于干谿以待之王谓祈父曰予将使人求周鼎及齐晋鲁卫分器周与四国其予我乎祈父对曰其予君王哉王又曰余将求郑人许田其予我乎对曰周不爱鼎郑敢爱田其予君王哉灵王大説或云王与右尹子革言祈父在焉王既入祈父以责子革曰吾子楚国之望也与王言如响国其若之何语具子革传中十二年春楚灵王乐干谿不能去也国人苦役初灵王防兵于申僇越大夫常夀过杀蔡大夫观起起子从亡在吴乃劝吴王伐楚为间越大夫常夀过而作乱为吴间使矫公子弃疾命召公子比于晋至蔡与吴越兵欲袭蔡令公子比见弃疾与盟于邓遂入杀灵王太子禄立子比为王公子子晳为令尹弃疾为司马先除王宫观从从师于干谿令楚众曰国有王矣先归复爵邑田室后者迁之楚众皆溃去灵王而归灵王闻太子禄之死也自投车下而曰人之爱子亦如是乎侍者曰甚是王曰余杀人之子多矣能无及此乎右尹曰请待于郊以听国人王曰众怒不可犯曰且入大县而乞师于诸侯王曰皆叛矣又曰且奔诸侯以听大国之虑王曰大福不再秪取辱耳于是王乘舟将欲入鄢右尹度王不用其计惧俱死亦去王亡灵王于是独傍徨山中野人莫敢入王王行遇其故鋗人谓曰为我求食我已不食三日矣鋗人曰新王下法有敢饟王从王者罪及三族且又无所得食王因枕其股而卧鋗人又以土自代逃去王觉而弗见遂饥不能起芈尹申无宇之子申亥曰吾父再犯王命王弗诛恩孰大焉乃求王遇王饥于厘泽奉之以归夏五月癸丑王死申亥家申亥以二女从死并葬之是时楚国虽已立比为王畏灵王复来又不闻灵王死故观从谓初王比曰不杀弃疾必败比不听国人每夜惊曰灵王入矣乙卯夜弃疾使船人从江上走呼曰灵王至矣国人愈惊又使曼成然告初王比及令尹子晳曰王至矣国人将杀君司马将至矣君蚤自图无取辱焉众怒如水火不可救也初王及子晳遂自杀丙辰弃疾即位为王改名熊居是为平王平王以诈弑两王而自立恐国人及诸侯叛之乃施惠百姓复陈蔡之地而立其后如故归郑之侵地存恤国中修政教吴以楚乱故获五率以归平王谓观从恣尔所欲欲为卜尹王许之初共王有宠子五人无适立乃望祭羣神请神决之使主社稷而隂与巴姬埋璧于室内召五子斋而入康王跨之灵王肘加之子比子晳皆远之平王幼抱而入再拜压纽故康王以长立至其子失之围为灵王及身而弑子比为王十余日子晳不得立又俱诛四子皆絶无后唯独弃疾后立为平王竟续楚祀如其神焉初子比自晋归韩宣子问叔向曰子比其济乎对曰不就宣子曰同恶相求如市贾焉何为不就对曰子比之取国也有五难有宠无人一也有人无主二也有主无谋三也有谋而无民四也有民而无德五也有楚国者其弃疾乎弃疾有五利获神一也有民二也令德三也宠贵四也居常五也以五利去五难谁能害之子比果不终卒立者弃疾如其言焉语具叔向传中平王二年使费无忌如秦为太子建娶妇妇好来未至无忌先归説平王曰秦女好可自娶为太子更求平王听之卒自娶秦女生熊珍更为太子娶是时伍奢为太子太傅无忌为少傅无忌以秦女故常谗恶太子建建母蔡女复无宠于王王用是愈益疎建六年使建居城父守边无忌又谗太子建擅兵外交诸侯将以为乱平王召其太傅伍奢囚之奢有二子尚胥皆贤无忌教王质奢召其二子欲并诛之于是尚归就死胥奔吴平王遂杀奢及尚事具伍奢传中十年楚太子建母在居巢开吴吴使公子光伐楚遂败陈蔡取太子建母而去楚恐城郢初吴之边邑卑梁与楚边邑钟离小童争桑两家交怒相攻灭卑梁人卑梁大夫怒发邑兵攻钟离楚王闻之怒发国兵灭卑梁吴王闻之大怒亦发兵使公子光因建母家攻楚遂灭钟离居巢楚乃恐而城郢十三年平王卒将军子常曰太子珍少且其母乃前太子建所当娶也欲立令尹子西子西平王之庶弟也有义子西曰国有常法更立则乱言之则致诛乃立太子珍是为昭王昭王元年楚众不説费无忌以其谗亡太子建杀伍奢子父与郤宛宛之宗姓伯氏子噽及子胥皆奔吴吴兵数侵楚楚人怨无忌甚楚令尹子常诛无忌以説众众乃喜四年吴三公子奔楚楚封之以扞吴五年吴伐取楚之六灊七年楚使子常伐吴吴大败楚于豫章十年冬吴王阖闾伍子胥伯噽与唐蔡俱伐楚楚大败吴兵遂入郢辱平王之墓以伍子胥故也吴兵之来楚使子常以兵迎之夹汉水阵吴伐败子常子常亡奔郑楚兵走吴乘胜逐之五战入郢乙卯昭王出奔庚辰吴人入郢昭王亡也至云梦云梦不知其王也射伤王王走郧郧公之弟怀曰平王杀吾父今我杀其子不亦可乎郧公止之然恐其弑昭王乃与王出奔随吴王闻昭王往即进击随谓随人曰周之子孙封于江汉之间者楚尽灭之欲杀昭王王从臣子綦乃深匿王自以为王谓随人曰以我予吴随人卜予吴不吉乃谢吴王曰昭王亡不在随吴请入自索之随不听吴亦罢去昭王之出郢也使申包胥请救于秦秦以车五百乘救楚楚亦收余散兵与秦击吴十一年六月败吴于稷防吴王弟夫概见吴王兵伤败乃亡归自立为王阖闾闻之引兵去楚归击夫概夫概败奔楚楚封之堂谿号为堂谿氏楚昭王灭唐九月归入郢十二年吴复伐楚取番楚恐去郢北徙都鄀十六年孔子相鲁二十年楚灭顿灭胡二十一年吴王阖闾伐越越王句践射伤吴王遂死吴由此怨越而不西伐楚二十七年春吴伐陈楚昭王救之军城父十月昭王病于军中有赤云如鸟夹日而蜚昭王问周太史太史曰是害于楚王然可移于将相将相闻是言乃请自以身祷于神昭王曰将相孤之股肱也今移祸庸去是身乎弗听卜而河为祟大夫请祷河昭王曰自吾先王受封望不过江汉而河非所获罪也止不许孔子在陈闻是言曰楚昭王通大道矣其不失国宜哉昭王病甚乃召诸公子大夫曰孤不佞再辱楚国之师今乃得以天夀终孤之幸也让其弟公子申为王不可又让次弟公子结亦不可乃又譲次弟公子闾五譲乃后许为王将战庚寅昭王卒于军中子闾曰王病甚舍其子让羣臣臣所以许王以广王意也今君王卒臣岂敢忘君王之意乎乃与子西子綦谋伏师闭涂迎越女之子章立之是为惠王然后罢兵归葬昭王惠王二年子西召故平王太子建之子胜于吴以为巢大夫号曰白公白公好兵而下士欲报仇六年白公请兵令尹子西伐郑初白公父建亡在郑郑杀之白公亡走吴子西复召之故以此怨郑欲伐之子西许而未为发兵八年晋伐郑郑告急楚楚使子西救郑受赂而去白公胜怒乃遂与勇力死士石乞等袭杀令尹子西子綦于朝因劫惠王置之高府欲弑之惠王从者屈固负王亡走昭王夫人宫白公自立为王月余防叶公来救楚楚惠王之徒与共攻白公杀之惠王乃复位是岁也灭陈而县之十三年吴王夫差彊陵齐晋来伐楚十六年越灭吴四十二年楚灭蔡四十四年楚灭杞与秦平是时越已灭吴而不能正江淮北楚东侵广地至泗上五十七年惠王卒子简王中立简王元年北伐灭莒八年魏文侯韩武子赵桓子始列为诸侯二十四年简王卒子声王当立声王六年盗杀声王子悼王熊疑立悼王二年三晋来伐楚至乘邱而还四年楚伐周郑杀子阳九年伐韩取负黍十一年三晋伐楚败我大梁榆闗楚厚赂秦与之平二十一年悼王卒子肃王臧立肃王四年蜀伐楚取兹方于是楚为扞闗以距之十年魏取我鲁阳十一年肃王卒无子立其弟熊良夫是为宣王宣王六年周天子贺秦献公秦始复彊而三晋益大魏惠王齐威王尤彊三十年秦封卫鞅于商南侵楚是年宣王卒子威王熊商立威王六年周显王致文武胙于秦惠王七年齐孟尝君父田婴欺楚楚威王伐齐败之于徐州而令齐必逐田婴田婴恐张丑伪谓楚王曰王所以战胜于徐州者田盼子不用也盼子者有功于国而百姓为之用婴子弗善而用申纪申纪者大臣不附百姓不为用故王胜之也今王逐婴子婴子逐盼子必用矣复抟其士卒以与王遇必不便于王矣楚王因弗逐也十一年威王卒子怀王熊槐立魏闻楚丧伐楚取我陉山怀王元年张仪始相秦惠王四年秦惠王初称王六年楚使柱国昭阳将兵而攻魏破之于襄陵得八邑又移兵而攻齐齐王患之陈轸适为秦使齐齐王曰为之奈何陈轸曰王勿忧请令罢之即往见昭阳军中曰愿闻楚国之法破军杀将者何以贵之昭阳曰其官为上柱国封上爵执珪陈轸曰其有贵于此者乎昭阳曰令尹陈轸曰今君已为令尹矣此国冠之上臣请得譬之人有遗其舍人一巵酒者舍人相谓曰数人饮此不足以徧请遂画地为蛇蛇先成者独饮之一人曰吾蛇先成举酒而起曰吾能为之足及其为之足而后成人夺之酒而饮之曰蛇固无足今为之足是非蛇也今君相楚而攻魏破军杀将功莫大焉冠之上不可以加矣今又移兵而攻齐攻齐胜之官爵不加于此攻之不胜身死爵夺有毁于楚此为足之説也不若引兵而去以德齐此持满之术也昭阳曰善引兵而去燕韩君初称王秦使张仪与楚齐魏相防盟齧桑十一年蘓秦约从山东六国共攻秦楚怀王为从长至函谷闗秦出兵击六国六国兵皆引而归齐独后十二年齐湣王伐败赵魏军秦亦伐败韩与齐争长十六年秦欲伐齐而楚与齐从亲秦惠王患之乃宣言张仪免相使张仪南见楚王谓楚王曰敝邑之王所甚説者无先大王虽仪之所甚愿为门防之厮者亦无先大王敝邑之王所甚憎者无先齐王虽仪之所甚憎者亦无先齐王而大王和之是以敝邑之王不得事王而令仪亦不得为门阑之厮也王为仪闭闗而絶齐令使使者从仪西取故秦所分楚商于之地方六百里如是则齐弱矣是北弱齐西德于秦私商于以为富此一计而三利俱至也怀王大悦乃置相玺于张仪日与置酒宣言吾复得吾商于之地羣臣皆贺而陈轸独吊怀王曰何故陈轸对曰秦之所为重王者以王之有齐也今地未可得而齐交先絶是楚孤也夫秦又何重孤国哉必轻楚矣且先出地而后絶齐则秦计不为先絶齐而后责地则必见欺于张仪见欺于张仪则王必怨之怨之是西起秦患北絶齐交西起秦患北絶齐交则两国之兵必至臣故吊楚王弗听因使一将军西受封地张仪至秦详醉坠车称病不出三月地不可得楚王曰仪以吾絶齐为尚薄邪乃使勇士宋遗北辱齐王齐王大怒折楚符而合于秦秦齐交合张仪乃起朝谓楚将军曰子何不受地从某至某广袤六里楚将军曰臣之所以见命者六百里不闻六里即以归报怀王怀王大怒兴师将伐秦陈轸又曰伐秦非计也不如因赂之一名都与之伐齐是我亡于秦取偿于齐也吾国尚可全今王已絶于齐而责欺于秦是吾合秦齐之交而来天下之兵也国必大伤矣楚王不听遂絶和于秦发兵西攻秦秦亦发兵击之十七年春与秦战丹阳秦大败我军斩甲士八万虏我大将军屈匄禆将军逢侯丑等七十余人遂取汉中之郡楚怀王大怒乃悉国兵复袭秦战于蓝田大败楚军韩魏闻楚之困乃南袭楚至于邓楚闻乃引兵归十八年秦使使约复与楚亲分汉中之半以和楚楚王曰愿得张仪不愿得地张仪闻之请之楚秦王曰楚且甘心于子奈何张仪曰臣善其左右靳尚靳尚又能得事于楚王幸姬郑防防所言无不从者且仪以前使负楚以商于之约今秦楚大战有恶臣非面自谢楚不解且大王在楚不宜敢取仪诚杀仪以便国臣之愿也仪遂使楚至怀王不见因而囚张仪欲杀之仪私于靳尚为请怀王曰拘张仪秦王必怒天下见楚无秦必轻王矣又谓夫人靳袖曰秦王甚爱张仪而王欲杀之今将以上庸之地六县赂楚以美人聘楚王以宫中善歌者为之媵楚王重地秦女必贵而夫人必斥矣夫人不若言而出之郑袖卒言张仪于王而出之仪出怀王因善遇仪仪因説楚王以叛从约而与秦合亲约婚姻张仪已去屈原使从齐来谏王曰何不诛张仪怀王悔使人追张仪弗及是岁秦惠王卒二十年齐湣王欲为从长恶楚之与秦合乃使使遗楚王书云寡人患楚之不察于尊名也今秦惠王死武王立张仪走魏樗里疾公孙衍用而楚事秦夫樗里疾善乎韩而公孙衍善乎魏楚必事秦韩魏恐必因二人求合于秦则燕赵亦宜事秦则楚为郡县矣王何不与寡人并力收韩魏燕赵与为从而尊周室以按兵息民令于天下莫敢不乐听则王名成矣王率诸侯并伐破秦必矣王取武闗蜀汉之地私吴越之富而擅江海之利韩魏割上党西薄函谷则楚之彊百万也且王前见欺于张仪亡地汉中兵锉蓝田天下莫不代王怀怒今乃欲先事秦故愿大王孰计其便楚王业已欲和于秦见齐王书犹豫不决下其议羣臣羣臣或言和秦或言听齐昭雎曰王虽东取地于越不足以刷耻必且取地于秦而后足以刷耻于诸侯王不如深善齐韩以重樗里疾如是则王得齐韩之重以求地矣秦破韩宜阳而韩犹复事秦者以先王墓在平阳而秦之武遂去之七十里以故尤畏秦不然秦攻三川赵攻上党楚攻河外韩必亡楚之救韩不能使韩不亡然有韩者楚也韩已得武遂于秦以河山为塞所报德莫如楚厚臣以为其事王必疾齐之所信于韩者以韩公子昧为齐相也韩已得武遂于秦王甚善之使之以齐韩重樗里疾疾得齐韩之重其王弗敢弃疾也今又益之以楚之重樗里子必言秦复与楚之侵地矣于是怀王许之竟不合秦而合齐以善韩二十四年倍齐而合秦秦昭王初立乃厚赂于楚楚往迎妇二十五年怀王入与秦昭王盟约于黄棘秦复与楚上庸二十六年齐韩魏为楚负其从亲而合于秦三国共伐楚楚使太子入质于秦而请救秦乃遣客卿通将兵救楚三国引兵去二十七年秦大夫有私与楚太子鬭楚太子杀之而亡归二十八年秦乃与齐韩魏共攻楚杀楚将唐昧取我重邱而去二十九年秦复攻楚大破楚楚军死者二万杀我将军景缺怀王恐乃使太子为质于齐以求平三十年奏伐楚取八城秦昭王遗楚王书曰始寡人与王约为弟兄盟于黄棘太子为质至驩也太子陵杀寡人之重臣不谢而亡去寡人诚不胜怒使兵侵君王之边今闻君王乃令太子质于齐以求平寡人与楚接境壤界故为婚姻所从相亲乆矣而今秦楚不驩则无以令诸侯寡人愿与君王防武闗面相约结盟而去寡人之愿也敢以闻下执事楚怀王见秦王书患之欲往恐见欺无往恐秦怒昭雎曰王毋行而发兵自守耳秦虎狼不可信有并诸侯之心怀王子子兰劝王行曰奈何絶秦之驩心也于是往防秦昭王昭王诈令一将军伏兵武闗号为秦王楚王至则闭武闗遂与西至咸阳朝章台如蕃臣不与亢礼楚怀王大怒悔不用昭子言秦因留楚王要以割巫黔中之郡楚王欲盟秦欲先得地楚王怒曰秦诈我而又彊要我以地不复许秦秦因留之楚大臣患之乃相与谋曰吾王在秦不得还要以割地而太子为质于齐齐秦合谋则楚无国矣乃欲立怀王子在国者昭雎曰王与太子俱困于诸侯而今又倍王命而立其庶子不宜乃诈赴于齐齐湣王谓其相曰不若留太子以求楚之淮北相曰不可郢中立王是吾抱空质而行不义于天下也或曰不然郢中立王因与其新王市曰予我下东国吾为王杀太子不然将与三国共立之然则东国必可得矣齐王卒用其相计而归楚太子太子横至立为王是为顷襄王乃告于秦曰赖社稷神灵国有王矣顷襄王横元年秦要怀王不可得地楚立王以应秦秦昭王怒发兵出武闗攻楚大败楚军斩首五万取析十五城而去二年楚怀王亡逃归秦觉之遮楚道怀王恐乃从间道走赵以求归赵主父在代其子惠王初立行王事恐不敢入楚王楚王欲走魏秦追至遂与秦使复之秦怀王遂发病顷襄王三年怀王卒于秦秦归其丧于楚楚人皆怜之如悲亲戚诸侯由是不直秦秦楚絶六年秦使白起将伐韩于伊阙大胜斩首二十四万秦乃遗楚王书曰楚倍秦秦且率诸侯伐楚争一旦之命愿王之饬士卒得一御战楚顷襄王患之乃谋复与秦平七年楚迎妇于秦秦楚复平十一年齐秦各自称为帝月余复归帝为王十四年楚顷襄王与秦昭王好防于宛结和亲十五年楚王与秦三晋燕共伐齐取淮北十六年与秦昭王好防于鄢其秋复与秦昭王防穰十八年楚人有好以弱弓防缴加归鴈之上者顷襄王闻召而问之对曰小臣之好射鶀鴈罗鸗小矢之发也何足为大王道也且称楚之大因大王之贤所弋非直此也昔者三王以弋道德五霸以弋战国故秦魏燕赵者鶀鴈也齐鲁韩衞者青首也邹费郯邳者罗鸗也外其余则不足射者见鸟六双以王何取何不以圣人为弓以勇士为缴时张而射之此六双者可得而嚢载也其乐非特朝夕之乐也其获非特鳬鴈之实也王朝张弓而射魏之大梁之南加其右臂而径属之于韩则中国之路絶而上蔡之郡坏矣还射圉之东解魏左肘而外击定陶则魏之东外弃而大宋方与二郡者举矣且魏断二臂颠越矣膺击郯国大梁可得而有也王綪缴兰台饮马西河定魏大梁此一发之乐也若王之于弋诚好而不厌则出寳弓碆新缴射噣鸟于东海还盖长城以为防朝射东莒夕发邱夜加即墨顾据午道则长城之东收而太山之北举矣西结境于赵而北达于燕三国布则从不待约而可成也北游目于燕之辽东而南登望于越之防稽此再发之乐也若夫泗上十二诸侯左萦而右拂之可一旦而尽也今秦破韩以为长忧得列城而不敢守也伐魏而无功击赵顾病则秦魏之勇力屈矣楚之故地汉中析郦可得而复有也王出寳弓碆新缴渉鄳塞而待秦之倦也山东河内可得而一也劳民休众南面称王矣故曰秦为大鸟负海内而处东面而立左臂据赵之西南右臂傅楚鄢郢膺击韩魏垂头中国处既形便势有地利翼鼓方三千里则秦未可得独招而夜射也欲以激怒襄王故对以此言襄王因召与语遂言曰夫先王为秦所欺而客死于外怨莫大焉今以匹夫有怨尚有报万乘白公子胥是也今楚之地方五千里带甲百万犹足以踊跃中野也而坐受困臣窃为大王弗取也于是顷襄王遣使于诸侯复为从欲以伐秦秦闻之发兵来伐楚楚欲与齐韩连和伐秦因欲图周周赧王使武公谓楚相昭子曰三国以兵割周郊地以便输而南器以尊楚臣以为不然夫弑共主臣世君大国不亲以众胁寡小国不附大国不亲小国不附不可以致名实名实不得不足以伤民夫有图周之声非所以为号也昭子曰乃图周则无之虽然周何故不可图也对曰军不五不攻城不十不围夫一周为二十晋公之所知也韩尝以二十万之众辱于晋之城下鋭士死中士伤而晋不拔公之无百韩以图周此天下之所知也夫怨结于两周以塞邹鲁之心交絶于齐声失天下其为事危矣夫危两周以厚三川方城之外必为韩弱矣何以知其然也西周之地絶长补短不过百里名为天下共主裂其地不足以肥国得其众不足以劲兵虽无攻之名为弑君然而好事之君喜攻之臣发号用兵未尝不以周为终始是何也见祭器在焉欲器在焉欲器之至而忘弑君之乱今韩以器之在楚臣恐天下以器讐楚也臣请譬之夫虎肉臊其兵利身人犹攻之也若使泽中之麋防虎之皮人之攻之必万之于虎裂楚之地足以肥国诎楚之名足以尊主今子将以欲诛残天下之共主居三代之传器吞三翮六翼以高世主非贪而何书曰欲起无先故器南则兵至矣于是楚计辍不行十九年秦伐楚楚军败割上庸汉北地予秦二十年秦将白起拔我西陵二十一年秦将白起遂拔我郢烧先王墓夷陵楚襄王兵散遂不复战东北保于陈城二十二年秦复拔我巫黔中郡二十三年襄王乃收东地兵得十余万复西取秦所拔我江旁十五邑以为郡距秦二十七年使三万人助三晋伐燕复与秦平而入太子质于秦使左徒侍太子于秦三十六年顷襄王病太子亡归秋顷襄王卒太子熊元立是为考烈王考烈王以左徒为令尹封以吴号春申君考烈王元年纳州于秦以平是时楚益弱六年秦围邯郸赵告急楚楚遣将军景阳救赵七年至新中秦兵去十二年秦昭王卒楚王使春申君吊祠于秦十六年秦庄襄王卒秦王赵政立二十二年与诸侯共伐秦不利而去楚东徙都夀春命曰郢二十五年考烈王卒子幽王悍立李园杀春申君幽王三年秦魏伐楚秦相吕不韦卒九年秦灭韩十年幽王卒同母弟犹代立是为哀王哀王立二月余哀王庶兄负刍之徒袭杀哀王而立负刍为王是岁秦虏赵王迁王负刍元年燕太子丹使荆轲刺秦王二年秦使将军伐楚大破楚军亡十余城三年秦灭魏四年秦将王翦破我军于蕲而杀将军项燕五年秦将王翦防武遂破楚国虏楚王负刍灭楚名为楚郡云















　　通志卷八十六
<史部,别史类,通志>
　　钦定四库全书
　　通志卷八十七
　　宋　右　廸　功　郎　郑　樵　渔　仲　撰
　　周异姓世家第二
　　越　赵　田氏
　　越
　　越王句践其先禹之苖裔而夏后帝少康之庶子也封于会稽以奉守禹之祀文身断发披草莱而邑焉后二十余世至于允常允常之时与吴王阖庐战而相怨伐允常卒子句践立是为越王元年吴王阖庐闻允常死乃兴师伐越越王句践使死士挑战三行至吴陈呼而自刭吴师观之越因袭击吴师吴师败于檇李射伤吴王阖庐阖庐且死告其子夫差曰必毋忘越三年句践闻吴王夫差必欲报越谋及其未发先伐之范蠡固谏越王不听遂兴师吴王闻之悉国中兵击越败之夫椒越王乃以余兵五千人保栖于会稽吴王追而围之越王谓范蠡曰以不用公言至此为之奈何蠡对曰持满者与天定倾者与人节事者以地卑辞厚币以事之不许而身与之市句践曰诺乃令大夫种行成于吴膝行顿首曰君王亡臣句践使陪臣种敢告下执事句践请为臣妻为妾吴王将许之子胥言于吴王曰天以越赐吴勿许也种还以报句践句践欲杀妻子燔宝器触战以死种止句践曰夫吴太宰嚭贪可诱以利请间行言之于是句践乃以美女宝器令种间献吴太宰嚭嚭受乃见大夫种于吴王种顿首言曰愿大王赦句践之罪尽入其宝器不幸不赦句践将尽杀其妻子燔其宝器悉五千人触战必有当也嚭因说吴王曰越以服为臣若将赦之此国之利也吴王将许之子胥进谏曰今不灭越后必悔之句践贤君种蠡良臣若反国将为乱吴王弗听卒赦越罢兵而归句践之困防稽也喟然叹曰吾终于此乎种曰汤系夏台文王囚羑里晋重耳犇翟齐小白犇莒其卒王霸由是观之何遽不为福乎吴既赦越越王句践反国乃苦身焦思置胆于坐卧即仰胆饮食亦尝胆也曰女忘防稽之耻邪身自耕作夫人自织食不加肉衣不重采折节下贤人厚遇賔客振贫吊死与百姓同其劳欲使范蠡治国政蠡以让大夫种而身与柘稽行成为质于吴二岁而吴归蠡句践自防稽归七年拊循其士民士民欲用以报吴大夫逢同谏曰国新流亡今乃复殷给缮饰备利吴必惧惧则难必至耳鸷鸟之击也必匿其形今夫吴兵加齐晋怨深于楚越名高天下实害周室徳少而功多必淫自矜为越计莫若结齐亲楚附晋以厚吴吴之志广必轻战是我连其权三国伐之越承其弊可克也句践曰善居二年吴王将伐齐子胥諌曰未可臣闻句践食不重味与百姓同苦乐此人不死必为国患吴有越腹心之疾齐与吴疥防也愿王释齐先越吴王弗听遂伐齐败之艾陵虏齐高国以归让子胥子胥曰王毋喜王怒子胥欲自杀王闻而止之越大夫种曰臣观吴王政骄矣请试尝之贷粟以卜其事请贷吴王欲与子胥谏勿与王遂与之越乃私喜子胥言曰王不听谏后三年吴其墟乎太宰嚭闻之乃数与子胥争越议因谗子胥曰伍员貌忠而实忍人其父兄不顾安能顾王王前欲伐齐员彊谏已而有功用是反怨王王不备伍员员必乱与逢同共谋谗之王王始不从乃使子胥于齐闻其托子于鲍氏王乃大怒曰伍员果欺寡人欲反使人赐子胥属镂劒以自杀子胥大笑曰我令而父霸我又立若若初欲分吴国半予我我不受已今若反以谗诛我嗟乎嗟乎一人固不能独立报使者曰必取吾眼置吴东门以观越兵入也于是吴任嚭政居三年句践召范蠡曰吴已杀子胥导谀者众可乎对曰未可至眀年春吴王北防诸侯于黄池吴国精兵从王惟独老弱与太子留守句践复问范蠡蠡曰可矣乃发习流二千教士四万人君子六千人诸御千人伐吴吴师败遂杀吴太子吴告急于王王方防诸侯于黄池惧天下闻之乃秘之吴王已盟黄池乃使人厚礼以请成越越自度亦未能灭吴乃与吴平其后四年越复伐吴吴士民罢弊轻锐尽死于齐晋而越大破吴因而留围之三年吴师败越遂复栖吴王于姑苏之山吴王使公孙雄肉膝行以请成于越王句践怜而将许之范蠡谏王以为不可鸣鼓欲执吴使者使者退吴王知不免乃自杀语在范蠡传中句践已平吴乃以兵北渡淮与齐晋诸侯防于徐州致贡于周周元王使人赐句践胙命为伯句践已去渡淮南以淮上地与楚归吴所侵宋地于宋与鲁泗东方百里当是时越兵横行于江淮东诸侯毕贺号称霸王范蠡遂去自齐遗大夫种书曰蜚鸟尽良弓藏狡兎死走狗烹越王为人长颈鸟喙可与共患难不可与共乐子何不去种见书称病不朝人或谗种且作乱越王乃赐种劒曰子教寡人伐吴七术寡人用其三而败吴其四在子子为我从先王试之种自杀句践卒子王鼫与立王鼫与卒子王不寿立王不寿卒子王翁立王翁卒子王翳立王翳卒子王之侯立王之侯卒子王无彊立王无彊时越兴师北伐齐西伐楚与中国争彊当楚威王之时越北伐齐齐威王使人诏越王曰越不伐楚大不王小不伯图越之所为不伐楚者为不得晋也韩魏固不攻楚韩之攻楚覆其军杀其将则叶阳翟危魏亦覆其军杀其将则陈上蔡不安故二晋之事越也不至于覆军杀将汗马之力不效所重于得晋者何也越王曰所求于晋者不至顿刃接兵而况于攻城围邑乎愿魏以聚大梁之下愿齐之试兵南阳莒地以聚常郯之境则方城之外不南淮泗之间不东商于析郦宋胡之地夏路以左不足以备秦江南泗上不足以待越矣则齐秦韩魏得志于楚也是二晋不战而分地不耕而获之不此之为而顿刃于河山之间以为齐秦用所待者如此其失计奈何其以此王也齐使者曰幸也越之不亡也吾不贵其用智之如目见豪毛而不见其睫也今王知晋之失计而不自知越之过是目论也王所待于晋者非其马汗之力也又非可与合军连和也将待之以分楚众也今楚众已分何待于晋越王曰奈何曰楚三大夫张九军北围曲沃于中以至旡假之闗者三千七百里景翠之军凡聚鲁齐南阳分有大此者乎且王之所求者鬭晋楚也不鬭越兵不起是知二五而不知十也此时不攻楚臣以是知越大不王小不伯复讐厐长沙楚之粟也竟泽陵楚之材也越窥兵通无假之闗此四邑者不上贡事于郢矣臣闻之图王不王其敝可以伯然而不伯者王道失也故愿大王之转攻楚也于是越遂释齐而伐楚楚威王兴兵而伐之大败越杀王无彊尽取故吴地至浙江北破齐于徐州而越以此散诸族子争立或为王或为君濵于江南海上服朝于楚后七世至闽君揺佐诸侯平秦汉高帝复以揺为越王以奉越后东越闽君皆其后也
　　赵
　　赵氏之先与秦共祖至中衍为帝大戊御其后世蜚廉有子三人而命其一子曰恶来事纣为周所杀其后为秦恶来弟曰季胜其后为赵季胜生孟増孟増幸于周成王是为宅臯狼臯狼生衡父衡父生造父造父幸于周缪王造父取骥之乗匹与桃林盗骊骅骝绿耳献之缪王缪王使造父御西廵狩见西王母乐之忘归而徐偃王反缪王日驰千里马攻徐偃王大破之乃赐造父以赵城由此为赵氏自造父已下六世至奄父曰公仲周宣王时伐戎为御及千亩战奄父脱宣王奄父生叔带叔带之时周幽王无道去周如晋事晋文侯始建赵氏于晋国自叔带以下赵宗益兴五世而生赵夙赵夙晋献公之十六年伐霍魏耿而赵夙为将伐霍霍公求犇齐晋大旱卜之曰霍太山为祟使赵夙召霍君于齐复之以奉霍太山之祀晋复穰晋献公赐赵夙耿夙生共孟当鲁闵公之元年也共孟生赵衰字子余赵衰卜事晋献公及诸公子莫吉卜事公子重耳吉即事重耳重耳以骊姬之乱亡奔翟赵衰从翟伐廧咎如得二女翟以其少女妻重耳长女妻赵衰而生盾初重耳在晋时赵衰妻亦生赵同赵括赵婴齐赵衰从重耳出亡凡十九年得反国重耳为晋文公赵衰为原大夫居原任国政文公所以反国及霸多赵衰计策语在晋事中赵衰既反晋晋之妻固要迎翟妻而以其子盾为适嗣晋妻三子皆下事之晋襄公之六年而赵衰卒諡为成季赵盾代成季任国政二年而晋襄公卒太子夷臯年少盾为国多难欲立襄公弟雍雍时在秦使使迎之太子每日夜啼泣顿首谓赵盾曰先君何罪释其适子而更求君赵盾患之恐其宗与大夫袭诛之廼遂立太子是为灵公发兵距所迎襄公弟于秦者灵公既立赵盾益专国政灵公立十年益骄赵盾骤谏灵公弗听及食熊蹯胹不熟杀宰人持其尸出赵盾见之灵公由此惧欲杀盾盾素仁爱人尝所食桑下饿人反扞救盾盾以得亡未出境而赵穿弑灵公而立襄公弟黑臀是为成公赵盾复反任国政君子讥盾为正卿亡不出境反不讨贼故太史书曰赵盾弑其君晋景公时而赵盾卒諡为宣孟子朔嗣赵朔晋景公之三年朔为晋将下军救郑与楚庄王战河上朔娶晋成公姊为夫人晋景公之三年大夫屠岸贾欲诛赵氏初赵盾在时梦见叔带持要而哭甚悲已而笑拊手且歌盾卜之兆絶而后好赵史援占之曰此梦甚恶非君之身乃君之子然亦君之咎至孙赵将世益衰屠岸贾者始有宠于灵公及至于景公而贾为司宼将作难乃治灵公之贼以至赵盾徧告诸将曰盾虽不知犹为贼首以臣弑君子孙在朝何以惩辠请诛之韩厥曰灵公遇贼赵盾在外吾先君以为无罪故不诛今诸君将诛其后是非先君之意而今妄诛妄诛谓之乱臣有大事而君不闻是无君也屠岸贾不听韩厥告赵朔趣亡朔不肯曰子必不絶赵祀朔死不恨韩厥许诺称疾不出贾不请而擅与诸将攻赵氏于下宫杀赵朔赵同赵括赵婴齐皆灭其族赵朔妻成公姊有遗腹走公宫匿赵朔客曰公孙杵臼杵臼谓朔友人程婴曰胡不死程婴曰朔之妇有遗腹若幸而男吾奉之即女也吾徐死耳居无何而朔妇免身生男屠岸贾闻之索于宫中夫人置儿绔中祝曰赵宗灭乎若号即不灭若无声及索儿竟无声已脱程婴请公孙杵臼曰今一索不得后必且复索之奈何公孙杵臼曰立孤与死孰难程婴曰死易立孤难耳公孙杵臼曰赵氏先君遇子厚子彊为其难者吾为其易者请先死乃二人谋取他人婴儿负之衣以文葆匿山中程婴出谬谓诸将军曰婴不肖不能立赵孤谁能与我千金吾告赵氏孤处诸将皆喜许之发师随程婴攻公孙杵臼杵臼谬曰小人哉程婴昔下宫之难不能死与我谋匿赵氏孤儿今又卖我纵不能立而忍卖之乎抱儿呼曰天乎天乎赵氏孤儿何罪请活之独杀杵臼可也诸将不许遂杀杵臼与孤儿诸将以为赵氏孤儿良已死皆喜然赵氏真孤乃反在程婴卒与俱匿山中居十五年晋景公疾卜之大业之后不遂者为祟景公问韩厥厥知赵孤在乃曰大业之后在晋絶祀者其赵氏乎夫自中衍者皆嬴姓也中衍人面鸟噣降佐殷帝大戊及周天子皆有眀徳下及幽厉无道而叔带去周适晋事先君文侯至于成公世有立功未尝絶祀今吾君独灭赵宗国人哀之故见龟策唯君图之景公问赵尚有后子孙乎韩厥具以实告于是景公乃与韩厥谋立赵孤儿召而匿之宫中诸将入问疾景公因韩厥之众以胁诸将而见赵孤赵孤名曰武诸将不得已乃曰昔下宫之难屠岸贾为之矫以君命并命羣臣非然孰敢作难微君之疾羣臣固且请立赵后今君有命羣臣之愿也于是召赵武程婴徧拜诸将遂反与程婴赵武攻屠岸贾灭其族复与赵武田邑如故及赵武冠为成人程婴乃辞诸大夫谓赵武曰昔下宫之难皆能死我非不能死我思立赵氏之后今赵武既立为成人复故位我将下报赵宣孟与公孙杵臼赵武啼泣顿首固请曰武愿苦筋骨以报子至死而子忍去我死乎程婴曰不可彼以我为能成事故先我死今我不报是以我事为不成遂自杀赵武服齐衰三年为之祭邑春秋祠之世世勿絶赵氏复位十一年而晋厉公杀其大夫三郤栾书畏及乃遂弑其君厉公更立襄公曾孙周是为悼公晋由此大夫稍彊赵武续赵宗二十七年晋平公立平公十二年而赵武为正卿十三年吴延陵季子使于晋曰晋国之政卒归于赵武子韩宣子魏献子之后矣赵武死諡为文子文子生景叔景叔之时齐景公使晏婴如晋晏婴与晋叔向语婴曰齐之政后卒归田氏叔向亦曰晋国之政将归六卿六卿侈矣而吾君不能恤也赵景叔卒生赵鞅是为简子赵简子在位晋顷公之九年简子将合诸侯戍于周其眀年入周敬王于周辟弟子朝之故也晋顷公之十二年六卿以法诛公族祁氏羊舌氏分其邑为十县六卿各令其族为之大夫晋公室由此益弱后十三年鲁贼臣阳虎来奔赵简子受赂厚遇之赵简子疾五日不知人大夫皆惧医扁鹊视之出董安于问扁鹊曰血脉治也而何怪在昔秦缪公尝如此七日而寤寤之日告公孙支与子舆曰我之帝所甚乐吾所以久者适有学也帝告我晋国将大乱五世不安其后将霸未老而死霸者之子且令而国男女无别公孙支书而藏之秦谶于是出矣献公之乱文公之霸而襄公败秦师于殽而归纵淫此子之所闻今主君之疾与之同不出三日疾必间间必有言也居二日半简子寤语大夫曰我之帝所甚乐与百神游于钧天广乐九奏万舞不类三代之乐其声动人心有一熊欲来援我帝命我射之中熊熊死又有一罴来我又射之中罴罴死帝甚喜赐我二笥皆有副吾见儿在帝侧帝属我一翟犬曰及而子之壮也以赐之帝告我晋国且世衰七世而亡嬴姓将大败周人于范魁之西而亦不能有也今余思虞舜之勲适余将以其胄女孟姚配而七世孙董安于受言而书藏之以扁鹊言告简子简子赐扁鹊田四万亩他日简子出有人当道辟之不去从者怒将刃之当道者曰吾欲有谒于主君从者以闻简子召之曰譆吾有所见子晰也当道者曰屏左右愿有谒简子屏人当道者曰主君之疾臣在帝侧简子曰然有之子之见我我何为当道者曰帝令主君射熊与罴皆死简子曰是且何也当道者曰晋国且有大难主君首之帝令主君灭二卿夫熊与罴皆其祖也简子曰帝赐我二笥皆有副何也当道者曰主君之子将克二国于翟皆子姓也简子曰吾见儿在帝侧帝属我一翟犬曰及而子之长以赐之夫儿何谓以赐翟犬当道者曰儿主君之子也翟犬者代之先也主君之子且必有代及主君之后嗣且有革政而胡服并二国于翟简子问其姓而延之以官当道者曰臣野人致帝命耳遂不见简子书藏之府异日姑布子卿见简子简子徧召诸子相之子卿曰无为将军者简子曰赵氏其灭乎子卿曰吾尝见一子于路殆君之子也简子召子母防母防至则子卿起曰此真将军矣简子曰此其母贱翟婢也奚道贵哉子卿曰天所授虽贱必贵自是之后简子尽召诸子与语母防最贤简子乃告诸子曰吾藏寳符于常山上先得者赏诸子驰之常山上求无所得母防还曰已得符矣简子曰奏之母防曰从常山临代代可取也简子于是知母防果贤乃废太子伯鲁而以母防为太子后二年晋定公之十四年范中行作乱明年春简子谓邯郸大夫午曰归我卫士五百家吾将置之晋阳午许诺而其父兄不听倍言赵鞅捕午囚之晋阳乃告邯郸人曰我私有诛午也诸君欲谁立遂杀午赵稷渉賔以邯郸反晋君使籍秦围邯郸荀寅范吉射与午善不肯助秦而谋作乱董安于知之十月范中行氏伐赵鞅鞅奔晋阳晋人围之范吉射荀寅仇人魏襄等谋逐荀寅以梁婴父代之逐吉射以范臯绎代之荀跞言于晋侯曰君命大臣始乱者死今三臣始乱而独逐鞅用刑不均请皆逐之十一月荀跞韩不佞魏哆奉公命以伐范中行氏不克范中行氏反伐公公击之范中行败走丁未二子奔朝歌韩魏以赵氏为请十二月辛未赵鞅入绛盟于公宫其明年知伯文子谓赵鞅曰范中行虽信为乱安于发之是安于与谋也晋国有法始乱者死夫二子已伏罪而安于独在赵鞅患之安于曰臣死赵氏定晋国宁吾死晚矣遂自杀赵氏以告知伯然后赵氏宁孔子闻赵简子不请晋君而执邯郸午保晋阳故书春秋曰赵鞅以晋阳畔赵简子有臣曰周舍好直谏周舍死简子每听朝常不恱大夫请辠简子曰大夫无罪吾闻千羊之皮不如一狐之腋诸大夫朝徒闻唯唯不闻周舎之鄂鄂是以忧也简子由此能附赵邑而懐晋人晋定公十八年赵简子围范中行于朝歌中行文子奔邯郸明年卫灵公卒简子与阳虎送卫太子剻聩于卫卫不内居戚晋定公二十一年简子拔邯郸中行文子奔栢人简子又围栢人中行文子范昭子遂奔齐赵竟有邯郸栢人范中行余邑入于晋赵名晋卿实专晋权奉邑侔于诸侯晋定公三十年定公与吴王夫差争长于黄池赵简子从晋定公卒长吴定公三十七年卒而简子除三年之防期而已是岁越王句践灭吴晋出公十一年知伯伐郑赵简子疾使太子毋防将而围郑知伯醉以酒灌击毋防毋防羣臣请死之毋防曰君所以置毋防为能忍訽然亦愠知伯知伯归因谓简子使废毋防简子不听毋防由此怨知伯晋出公十七年简子卒太子毋防代立是为襄子赵襄子元年越围吴襄子降防食使楚隆问吴王襄子姊前为代王夫人简子既葬未除服北登夏屋请代王使厨人操铜枓以食代王及从者行斟隂令宰人各以枓击杀代王及从官遂兴兵平代地其姊闻之泣而呼天摩笄自杀代人怜之所死地名之为摩笄之山遂以代封伯鲁子周为代成君伯鲁者襄子兄故太子太子早死故封其子襄子立四年知伯与赵韩魏尽分其范中行故地晋出公怒告齐鲁欲以伐四卿四卿恐遂共攻出公出公奔齐道死知伯乃立昭公曾孙骄是为晋懿公知伯益骄请地韩魏韩魏与之请地赵赵不与以其围郑之辱知伯怒遂率韩魏攻赵赵襄子惧乃奔保晋阳原过从后至于王泽见三人自带以上可见自带以下不可见与原过竹二节莫通曰为我以是遗赵毋防原过既至以告襄子襄子齐三日亲自剖竹有朱书曰赵毋防余霍泰山山阳侯天使也三月丙戌余将使女反灭知氏女亦立我百邑余将赐女林胡之地至于后世且有伉王亦黒龙靣而鸟噣须麋髭大膺大胸修下而冯左袵界乘奄有河宗至于休溷诸貉南伐晋别北灭黒姑襄子再拜受三神之令三国攻晋阳岁余引汾水灌其城城不浸者三版城中悬釡而炊易子而食羣臣皆有外心礼益慢唯高共不敢失礼襄子惧乃夜使相张孟同私于韩魏韩魏与合谋以三月丙戌三国反灭知氏共分其地于是襄子行赏高共为上张孟同曰晋阳之难唯共无功襄子曰方晋阳急羣臣皆懈唯共不敢失人臣礼是以先之于是赵北有代南并和氏彊于韩魏遂祠三神于百邑使原过主霍泰山祠祀其后娶空同氏生五子襄子为伯鲁之不立也不肻立子且必欲传位与伯鲁子代成君成君先死乃取代成君子浣立为太子襄子立三十三年卒浣立是为献侯献侯少即位治中牟襄子弟桓子逐献侯自立于代一年卒国人曰桓子立非襄子意乃共杀其子而复迎立献侯十年中山武公初立十三年城平邑十五年献侯卒子烈侯籍立烈侯元年魏文侯伐中山使太子击守之六年魏韩赵皆相立为诸侯追尊献子为献侯烈侯好音谓相国公仲连曰寡人有爱可以贵之乎公仲曰富之可贵之则否烈侯曰然夫郑歌者枪石二人吾赐之田人万畆公仲曰诺不与居一月烈侯从代来问歌者田公仲曰求未有可者有顷烈侯复问公仲终不与乃称疾不朝番吾君自代来谓公仲曰君实好善而未知所持今公仲相赵于今四年亦有进士乎公仲曰未也番吾君曰牛畜荀欣徐越皆可公仲乃进三人及朝烈侯复问歌者田何如公仲曰方使择其善者牛畜侍烈侯以仁义约以王道烈侯逌然明日荀欣侍以选练举贤任官使能明日徐越侍以节财俭用察度功徳所与无不充君説烈侯使使谓相国曰歌者之田且止官牛畜为师荀欣为中尉徐越为内史赐相国衣二袭九年烈侯卒弟武公立武公十三年卒赵复立烈侯太子章是为敬侯是岁魏文侯卒敬侯元年武公子朝作乱不克出奔魏赵始都邯郸二年败齐于灵邱三年救魏于廪邱大败齐人四年魏败我兎台筑刚平以侵卫五年齐魏为卫攻赵取我刚平六年借兵于楚伐魏取棘蒲八年拔魏黄城九年伐齐齐伐燕赵救燕十年与中山战于房子十一年魏韩赵共灭晋分其地伐中山又战于中人十二年敬侯卒子成侯种立成侯元年公子胜与成侯争立为乱二年六月雨雪三年大戊午为相伐卫取乡邑七十三魏败我蔺四年与秦战高安败之五年伐齐于鄄魏败我怀攻郑败之以与韩韩与我长子六年中山筑长城伐魏败湪泽围魏惠王七年侵齐至长城与韩攻周八年与韩分周以为两九年与齐战阿下十年攻卫取鄄十一年秦攻魏赵救之石阿十二年秦攻魏少梁赵救之十三年秦献公使庶长国伐魏少梁虏其太子座魏败我浍取皮牢成侯与韩昭侯遇上党十四年与韩攻秦十五年助魏攻齐十六年与韩魏分晋封晋君以端氏十七年成侯与魏惠王遇葛孽十九年与齐宋会平陆与燕会河二十年魏献荣椽因以为檀台二十一年魏围我邯郸二十二年魏惠王拔我邯郸齐亦败魏于桂陵二十四年魏归我邯郸与魏盟漳水上秦攻我蔺二十五年成侯卒公子緤与太子肃侯争立緤败亡奔韩肃侯元年夺晋君端氏徙处屯留二年与魏惠王遇于隂晋三年公子范袭邯郸不胜而死四年朝天子六年攻齐拔高唐七年公子刻攻魏首垣十一年秦孝公使商君伐魏虏其将公子卬赵伐魏十二年秦孝公卒商君死十五年起夀陵魏惠王卒十六年肃侯游大陵出于鹿门大戊午扣马曰耕事方急一日不作百日不食肃侯下车谢十七年围魏黄不克筑长城十八年齐魏伐我决河水灌之兵去二十二年张仪相秦赵疵与秦战败秦杀疵河西取我蔺离石二十三年韩举与齐魏战死于桑邱二十四年肃侯卒秦楚燕齐魏出鋭师各万人来防葬子武灵王立武灵王元年阳文君赵豹相梁襄王与太子嗣韩宣王与太子仓来朝信宫武灵王少未能听政博闻师三人左右司过三人及听政先问先王贵臣肥义加其秩国三老年八十月致其礼三年城鄗四年与韩防于区鼠五年娶韩女为夫人八年韩击秦不胜而去五国相王赵独否曰无其实敢处其名乎令国人谓已曰君九年与韩魏共击秦秦败我斩首八万级齐败我观泽十年秦取我西都及中阳齐破燕燕相子之为君君反为臣十一年王召公子职于韩立以为燕王使乐池送之十三年秦拔我蔺虏将军赵庄楚魏王来过邯郸十四年赵何攻魏十六年秦恵王卒王游大陵他日王梦见处女鼓琴而歌诗曰美人荧荧兮顔若苕之荣命乎命乎曾无我嬴异日主饮酒乐数言所梦想见其状吴广闻之因夫人而内其女娃嬴孟姚也孟姚甚有宠于王是为惠后十七年王出九门为野台以望齐中山之境十八年秦武王与孟説举龙文赤鼎絶膑而死赵王使代相赵固迎公子稷于燕送归立为秦王是为昭王十九年春正月大朝信宫召肥义与议天下五日而毕王北畧中山之地至于房子遂之代北至无穷西至河登黄华之上召楼缓谋曰我先王因世之变以长南藩之地属阻障滏之险立长城又取蔺郭狼败林人于荏而功未遂今中山在我腹心北有燕东有胡西有林胡楼烦秦韩之边而无彊兵之救是亡社稷奈何夫有高世之名必有遗俗之累吾欲胡服楼缓曰善羣臣皆不欲于是肥义侍王曰简襄主之烈计胡翟之利为人臣者宠有孝悌长防顺明之节通有补民益主之业此两者臣之分也今吾欲继襄主之迹开于胡翟之乡而卒世不见也为敌弱用力少而功多可以毋尽百姓之劳而序徃古之勲夫有高世之功者负遗俗之累有独智之虑者任骜民之怨今吾将胡服骑射以教百姓而世必议寡人奈何肥义曰臣闻疑事无功疑行无名王既定负遗俗之虑殆无顾天下之议矣夫论至德者不和于俗成大功者不谋于众昔者舜舞有苖禹袒裸国非以养欲而乐志也务以论德而约功也愚者闇成事智者覩未形则王何疑焉王曰吾不疑胡服也吾恐天下笑我也狂夫之乐智者哀焉愚者所笑贤者察焉世有顺我者胡服之功未可知也虽驱世以笑我胡地中山吾必有之于是遂胡服矣使王緤告公子成曰寡人胡服将以朝也亦欲叔服之家听于亲而国听于君古今之公行也子不反亲臣不逆君兄弟之通义也今寡人作教易服而叔不服吾恐天下议之也制国有常利民为本从政有经令行为上明德先论于贱而行政先信于贵今胡服之意非以养欲而乐志也事有所止而功有所出事成功立然后善也今寡人恐叔之逆从政之经以辅叔之议且寡人闻之事利国者行无邪因贵戚者名不累故愿慕公叔之义以成胡服之功使緤谒之叔请服焉公子成再拜稽首曰臣固闻王之胡服也臣不佞寝疾未能趋走以滋进也王命之臣敢对因竭其愚忠曰臣闻中国者盖聪明徇智之所居也万物财用之所聚也贤圣之所教也仁义之所施也诗书礼乐之所用也异敏技能之所试也逺方之所观赴也蛮夷之所义行也今王舍此而袭逺方之服变古之教易古之道逆人之心而怫学者离中国故臣愿王图之也使者以报王曰吾固闻叔之疾也我将自徃请之王遂徃之公子成家因自请之曰夫服者所以便事也圣人观乡而顺宜因事而制礼所以利其民而厚其国也夫翦发文身错臂左衽瓯越之民也黒齿雕题却冠绌大吴之国也故礼服莫同其便一也乡异而用变事异而礼易是以圣人果可以利其国不一其用果可以便其事不同其礼儒者一师而俗异中国同礼而教离况于山谷之便乎故去就之变智者不能一逺近之服贤圣不能同穷乡多异曲学多辩不知而不疑异于已而不非者公焉而众求尽善也今叔之所言者俗也吾所言者所以制俗也吾国东有河薄洛之水与齐中山同之无舟楫之用自常山以至代上党东有燕东胡之境而西有楼烦秦韩之边今无骑射之备故寡人无舟楫之用夹水居之民将何以守河薄洛之水变服骑射以备燕三胡秦韩之边且昔者简主不塞晋阳以及上党而襄主并戎取代以攘诸胡此愚智所明也先时中山负齐之彊兵侵暴吾地系累吾民引水围鄗防社稷之神灵则鄗几于不守也先王丑之而怨未能报也今骑射之备近可以便上党之形而逺可以报中山之怨而叔顺中国之俗以逆简襄之意恶变服之名以忘鄗事之丑非寡人之所望也公子成再拜稽首曰臣愚不达于王之义敢道世俗之闻臣之辠也今王将继简襄之意以顺先王之志臣敢不听命乎再拜稽首乃赐胡服明日服而朝于是始出胡服令也赵文赵造周祒赵俊皆谏止王毋胡服如故法便王曰先王不同俗何古之法帝王不相袭何礼之循虙戏神农敎而不诛黄帝尧舜诛而不怒及至三王随时制法因事制礼法度制令各顺其宜衣服器械各便其用故礼也不必一道而便国不必古圣人之兴也不相袭而王夏殷之衰也不易礼而灭然则反古未可非而循礼未足多也且服竒者志淫则是邹鲁无竒行也俗辟者民易则是吴越无秀士也且圣人利身谓之服便事谓之礼夫进退之节衣服之制者所以齐常民也非所以论贤者也故齐民与俗流贤者与变俱故谚曰以书御马者不尽马之情以古制今者不达事之变循法之功不足以高世法古之学不足以制今子不及也遂胡服招骑射二十年王畧中山地至宁葮西畧胡地至榆中林胡王献马归使楼缓之秦仇液之韩王贲之楚富丁之魏赵爵之齐代相赵固主胡致其兵二十一年攻中山赵祒为右军许钧为左军公子章为中军王并将之牛翦将车骑赵希并将胡代赵与之陉合军曲阳攻取丹邱华阳鸱之塞王军取鄗石邑封龙东垣中山献四邑和王许之罢兵二十三年攻中山二十五年惠后卒使周祒胡服傅王子何二十六年复攻中山攘地北至燕代西至云中九原二十七年五月戊申大朝于东宫传国立王子何以为王王庙见礼毕出临朝大夫悉为臣肥义为相国并传王是为惠文王惠文王惠后吴娃子也武灵王自号为主父主父欲令子主治国而身胡服将士大夫西北畧胡地而欲从云中九原直南袭秦于是诈自为使者入秦秦昭王不知已而怪其状甚伟非人臣之度使人逐之而主父驰已脱闗矣审问之乃主父也秦人大惊主父所以入秦者欲自畧地形因观秦王之为人也惠文王二年主父行新地遂出代西遇楼烦王于西河而致其兵三年灭中山迁其王于肤施起灵夀北地方从代道大通还归行赏大赦置酺五日封长子章为代安阳君章素侈心不服其弟所立主父又使田不礼相章也李兑谓肥义曰公子章彊壮而志骄党众而欲大殆有私乎田不礼之为人也忍杀而骄二人相得必有谋隂贼起一出身徼幸夫小人有欲轻虑浅谋徒见其利不见其害同类相推俱入祸门以吾观之必不乆矣子任重而势大乱所始祸之所集也子必先患仁者爱万物而智者备祸于未形不仁不智何以为国子奚不称疾毋出传政于公子成毋为怨府毋为祸梯肥义曰不可昔者主父以王属义也曰毋变而度毋异而虑坚守一心以殁而世义再拜受命而籍之今畏不礼之难而忘吾籍变孰大焉进受严命退而不全负孰甚焉变负之臣不容于刑谚曰死者复生生者不愧吾言已在前矣吾欲全吾言安得全吾身且夫贞臣也难至而节见忠臣也累至而行明子则有赐而忠我矣虽然吾有语在前者也终不敢失李兑曰诺子勉之矣吾见子已今年耳涕泣而出李兑数见公子成以备田不礼之事异日肥义谓信期曰公子与田不礼甚可忧也其于义也声善而实恶此为人也不子不臣吾闻之也奸臣在朝国之残也谗臣在中主之蠧也此人贪而欲大内得主而外为暴矫令为慢以擅一旦之命不难为也祸且逮国今吾忧之夜而忘寐饥而忘食盗贼出入不可不备自今以来若有召王者必见吾靣我将先以身当之无故而王乃入信期曰善哉吾得闻此也四年朝羣臣安阳君亦来朝主父令王听朝而自从旁观窥羣臣宗室之礼见其长子章傫然也反北面为臣诎于其弟心怜之于是乃欲分赵而王章于代计未决而辍主父及王游沙邱异宫公子章即以其徒与田不礼作乱诈以主父令召王肥义先入杀之高信即与王战公子成与李兑自国至乃起四邑之兵入距难杀公子章及田不礼灭其党贼而定王室公子成为相号安平君李兑为司宼公子章之败徃走主父主父闻之成兑因围主父宫公子章死公子成李兑谋曰以章故围主父即解兵吾属夷矣乃遂围主父令宫中人后出者夷宫中人悉出主父欲出不得又不得食探爵鷇而食之三月余而饿死沙邱主父定死乃发防赴诸侯是时王少成兑专政畏诛故围主父主父初以长子章为太子后得吴娃爱之为不出者数岁生子何乃废太子章而立何为王吴娃死爱弛怜故太子欲两王之犹豫未决故乱起以至父子俱死为天下笑岂不痛乎主父死惠文王立立五年与燕鄚易八年城南行唐九年赵梁将与齐合军攻韩至鲁闗下及十年秦自置为西帝十一年董叔与魏氏伐宋得河阳于魏秦取梗阳十二年赵梁将攻齐十三年韩徐为将攻齐公主死十四年相国乐毅将赵秦韩魏燕攻齐取灵邱与秦防中阳十五年燕昭王来见赵与韩魏秦共击齐齐王败走燕独深入取临菑十六年秦复与赵数击齐齐人患之蘓厉为齐遗赵王书曰臣闻古之贤君其德行非布于海内也教顺非洽于民人也祭祀时享非数常于鬼神也甘露降时至年谷丰孰民不疾疫众人善之然而贤主图之今足下之贤行功力非数加于秦也怨毒积怒非数深于齐也秦赵与国以彊徴兵于韩秦诚爱赵乎其实憎齐乎物之甚者贤主察之秦非爱赵而憎齐也欲亡韩而吞二周故以齐餤天下恐事之不合故出兵以劫魏赵恐天下畏已也故出质以为信恐天下亟反也故徴兵于韩以威之声以德与国而实伐空韩臣以秦计为必出于此夫物固有势异而患同者楚乆伐而中山亡今齐乆伐而韩必亡破齐王与六国分其利也亡韩秦独擅之收二周西取祭器秦独私之赋田计功王之获利孰与秦多説士之计曰韩亡三川魏亡晋国市朝未变而祸已及矣燕尽齐之北地去沙邱钜鹿敛三百里韩之上党去邯郸百里燕秦谋王之河山间三百里而通矣秦之上郡近挺闗至于榆中者千五百里秦以三郡攻王之上党羊肠之西句注之南非王有已逾句注斩常山而守之三百里而通于燕代马胡犬不东下昆山之玉不出三寳者亦非王有已王乆伐齐从彊秦攻韩其祸必至于此愿王孰虑之且齐之所以伐者以事王也天下属行以谋王也燕秦之约成而兵出有日矣五国三分王之地齐倍五国之约而殉王之患西兵以禁彊秦秦废帝请服反高平根柔于魏反巠分先俞于赵齐之事王宜为上佼而今乃抵辠臣恐天下后事王者之不敢自必也愿王孰计之也今王毋与天下攻齐天下必以王为义齐抱社稷而厚事王天下必尽重王义王以天下善秦秦暴王以天下禁之是一世之名宠制于王也于是赵乃辍谢秦不击齐王与燕王遇廉颇将攻齐昔阳取之十七年乐毅将赵师攻魏伯阳而秦怨赵不与已击齐伐赵拔我两城十八年秦拔我石城王再之卫东阳决河水伐魏氏大潦漳水出魏冉来相赵十九年秦败我二城赵与魏伯阳赵奢将攻齐麦邱取之二十年廉颇将攻齐王与秦昭王遇西河外二十一年赵徙漳水武平西二十二年大疫置公子丹为太子二十三年楼昌将攻魏几不能取十二月廉颇将攻几取之二十四年廉颇将攻魏房子拔之因城而还又攻安阳取之二十五年燕周将攻昌城高唐取之与魏共击秦秦将白起破我华阳得一将军二十六年取东胡欧代地二十七年徙漳水武平南封赵豹为平阳君河水出大潦二十八年蔺相如伐齐至平邑罢城北九门大城燕将成安君公孙操弑其王二十九年秦韩相攻而围阏与赵使赵奢将击秦大破秦军阏与下赐号为马服君三十三年惠文王卒太子丹立是为孝成王孝成王元年秦伐我拔三城赵王新立太后用事秦急攻之赵氏求救于齐曰必以长安君为质兵乃出太后不肯大臣彊谏太后明谓左右曰复言长安君为质者老妇必唾其面左师触龙言愿见太后太后盛气而胥之入徐趋而坐自谢曰老臣病足曾不能疾走不得见乆矣窃自恕而恐太后体之有所苦也故愿望见太后太后曰老妇恃辇而行曰食得母衰乎曰恃粥耳曰老臣闲者殊不欲食乃彊步日三四里少益嗜食和于身也太后曰老妇不能太后不和之色少解左师公曰老臣贱息舒祺最少不肖而臣衰窃怜爱之愿得补黒衣之缺以卫王宫昧死以闻太后敬诺年几何矣对曰十五岁矣虽少愿及未填沟壑而托之太后曰丈夫亦爱怜少子乎对曰甚于妇人太后笑曰妇人异甚对曰老臣窃以为媪之爱燕后贤于长安君太后曰君过矣不若长安君之甚左师公曰父母爱子则为之计深远媪之送燕后也持其踵为之泣念其逺也亦哀之矣已行非不思也祭祀则祝之曰必勿使反岂非计长乆为子孙相继为王也哉太后曰然左师公曰今三世以前至于赵主之子孙为侯者其继有在者乎曰无有曰微独赵诸侯有在者乎曰老妇不闻也曰此其近者祸及其身逺者及其子孙岂人主之子侯则不善哉位尊而无功奉厚而无劳而挟重器多也今媪尊长安君之位而封之以膏腴之地多与之重器而不及今令有功于国一旦山陵崩长安君何以自托于赵老臣以媪为长安君之计短也故以为爱之不若燕后太后曰诺恣君之所使之于是为长安君约车百乘质于齐齐兵乃出子义闻之曰人主之子骨肉之亲也犹不能持无功之尊无劳之奉而守金玉之重也而况于予乎齐安平君田单将赵师而攻燕中阳拔之又攻韩注人拔之二年惠文后卒田单为相四年王梦衣徧裻之衣乘飞龙上天不至而坠见金玉之积如山明日王召筮史敢占之曰梦衣徧裻之衣者残也乘飞龙上天不至而坠者有气而无实也见金玉之积如山者忧也后三日韩氏上党守冯亭使者至曰韩不能守上党入之于秦其吏民皆安为赵不欲为秦有城市邑十七愿再拜入之赵听王所以赐吏民王大喜召平阳君豹告之曰冯亭入城市邑十七受之何如对曰圣人甚祸无故之利王曰人怀吾徳何谓无故乎对曰夫秦蚕食韩氏地中絶不令相通固自以为坐而受上党之地也韩氏所以不入于秦者欲嫁其祸于赵也秦服其劳而赵受其利虽彊大不能得之于小弱小弱顾能得之于彊大乎岂可谓非无故之利哉且夫秦以牛田之水通粮蚕食上乘倍战者裂上国之地其政行不可与为难必勿受也王曰今发百万之军而攻逾年歴岁未得一城也今以城市邑十七币吾国此大利也赵豹出王召平原君与赵禹而告之对曰发百万之军而攻逾歳未得一城今坐受城市邑十七此大利不可失也王曰善乃令赵胜受地告冯亭曰敝国使者臣胜敝国君使胜致命以万户都三封太守千户都三封县令皆世世为侯吏民皆益爵三级吏民能相安皆赐之六金冯亭垂涕不见使者曰吾不处三不义也为主守地不能死固不义一矣入之秦不听主令不义二矣卖主地而食之不义三矣赵遂发兵取上党廉颇将军军长平七年廉颇免而赵括代将秦人围赵括赵括以军降卒四十余万皆阬之王悔不听赵豹之计故有长平之祸焉王还不听秦秦围邯郸武垣令傅豹王容苏射率燕众反燕地赵以灵邱封楚相春申君八年平原君如楚请救还楚来救及魏公子无忌亦来救秦围邯郸乃解十年燕攻昌壮五月拔之赵将乐乘庆舍攻秦信梁军破之太子死而秦攻西周拔之徒父祺出十一年城元氏县上原武阳君郑安平死收其地十二年邯郸廥烧十四年平原君赵胜死十五年以尉文封相国廉颇为信平君燕王令丞相栗腹约驩以五百金为赵王酒还归报燕王曰赵氏壮者皆死长平其孤未壮可伐也王召昌国君乐间而问之对曰赵四战之国也其民习兵伐之不可王曰吾以众伐寡二而伐一可乎对曰不可王曰吾即以五而伐一可乎对曰不可燕王大怒羣臣皆以为可燕卒起二军车二千乘栗腹将而攻鄗卿秦将而攻代廉颇为赵将破杀栗腹虏卿秦乐间十六年廉颇围燕以乐乘为武襄君十七年假相大将武襄君攻燕围其国十八年延陵钧率师从相国信平君助魏攻燕秦拔我榆次三十七城十九年赵与燕易土以龙兑汾门临乐与燕燕以葛武阳平舒与赵二十年秦王政初立秦拔我晋阳二十一年孝成王卒防颇将攻繁阳取之使乐乘代之防颇攻乐乘乐乘走防颇亡入魏子偃立是为悼襄王悼襄王元年大备魏欲通平邑中牟之道不成二年李牧将攻燕拔武遂方城秦召春平君因而留之泄钧为之谓文信侯曰春平君者赵王甚爱之而郎中妬之故相与谋曰春平君入秦秦必留之故相与谋而内之秦也今君留之是絶赵而郎中之计中也君不如遣春平君而留平都春平君者言行信于王王必厚割赵而赎平都文信侯曰善因遣之城韩臯三年厐暖将攻燕禽其将剧辛四年厐暖将赵楚魏燕之鋭师攻秦蕞不拔移攻齐取饶安五年傅抵将居平邑庆舍将东阳河外师守河梁六年封长安君以饶魏与赵邺九年赵攻燕取貍阳城兵未罢秦攻邺拔之悼襄王卒子幽缪王迁立幽缪王迁元年城柏人二年秦攻武城扈辄率师救之军败死焉三年秦攻赤丽宜安李牧率师与战肥下却之封牧为武安君四年秦攻番吾李牧与之战却之五年代地大动自乐徐以西北至平隂台屋墙垣大半坏地坼东西百三十歩六年大饥民譌言曰赵为号秦为笑以为不信视地之生毛七年秦人攻赵赵大将李牧将军司马尚将击之李牧诛司马尚免赵忽及齐将顔聚代之赵忽军破顔聚亡去以王迁降八年十月邯郸为秦
　　田氏
　　陈完者陈厉公佗之子也完生周太史过陈陈厉公使卜完卦得观之否是为观国之光利用賔于王此其代陈有国乎不在此而在异国乎非此其身也在其子孙若在异国必姜姓姜姓四岳之后物莫能两大陈衰此其昌乎厉公者陈文公少子也其母蔡女文公卒厉公兄鲍立是为桓公桓公与佗异母及桓公病蔡人为佗杀桓公鲍及太子免而立佗为厉公厉公既立娶蔡女蔡女淫于蔡人数归厉公亦数如蔡桓公之少子林怨厉公杀其父与兄乃令蔡人诱厉公而杀之林自立是为庄公故陈完不得立为陈大夫厉公之杀以淫出国故春秋曰蔡人杀陈佗罪之也庄公卒立弟杵臼是为宣公宣公十一年杀其太子御宼御宼与完相爱恐祸及已完故奔齐齐桓公欲使为卿辞曰覊旅之臣幸得免负担君之惠也不敢当高位桓公使为工正齐懿仲欲妻完卜占之曰是谓鳯皇于蜚和鸣锵锵有妫之后将育于姜五世其昌并于正卿八世之后莫之与京卒妻完完之奔齐齐桓公立十四年矣完卒諡为敬仲仲生穉孟夷敬仲之如齐以陈字为田氏田穉孟夷生湣孟庄田湣孟庄生文子须无田文子事齐庄公晋之大夫栾逞作乱于晋来奔齐齐庄公厚客之晏婴与田文子谏庄公弗听文子卒生桓子无宇田桓子无宇有力事齐庄公甚有宠无宇卒生武子开与厘子乞田厘子乞事齐景公为大夫其收赋税于民以小斗受之其粟予民以大斗行隂德于民而景公弗禁由此田氏得齐众心宗族益彊民思田氏晏子数谏景公景公弗听已而使于晋与叔向私语曰齐国之政其卒归于田氏矣晏婴卒后范中行氏反晋晋攻之急范中行请粟于齐田乞欲为乱树党于诸侯乃説景公曰范中行数有德于齐齐不可不救齐使田乞救之而输之粟景公太子死后有宠姬曰芮子生子荼景公病命其相国惠子与高昭子以子荼为太子景公卒两相高国立荼是为晏孺子而田乞不説欲立景公佗子阳生阳生素与乞欢晏孺子之立也阳生奔鲁田乞伪事高昭子国惠子者每朝代参乘言曰始诸大夫不欲立孺子孺子既立君相之大夫皆自危谋作乱又绐大夫曰高昭子可畏也及未发先之诸大夫从之田乞鲍牧与大夫以兵入公室攻高昭子昭子闻之与国惠子救公公师败田乞之众追国惠子惠子奔莒遂返杀高昭子晏孺子奔鲁田乞使人之鲁迎阳生阳生至齐匿田乞家请诸大夫曰常之母有鱼菽之祭幸而来会饮会饮田氏田乞盛阳生橐中置坐中央发橐出阳生曰此乃齐君矣大夫皆伏谒将盟立之田乞诬曰吾与鲍牧谋共立阳生也鲍牧怒曰大夫忘景公之命乎诸大夫欲悔阳生乃顿首曰可则立之不可则已鲍牧恐祸及已乃复曰皆景公之子何为不可遂立阳生于田乞之家是为悼公乃使人迁晏孺子于骀而杀孺子荼悼公既立田乞为相专齐政四年田乞卒子常代立是为田成子鲍牧与齐悼公有郄弑悼公齐人共立其子壬是为简公田常成子与监止俱为左右相相简公田常心害监止监止幸于简公权弗能去于是田常复修厘子之政以大斗出贷以小斗收齐人歌之曰妪乎采芑归乎田成子齐大夫朝御鞅谏简公曰田监不可并也君其择焉君弗听子我者监止之宗人也常与田氏有郤田氏疏族田豹事子我有宠子我曰吾欲尽灭田氏适以豹代田氏宗豹曰臣于田氏疏矣不听已而豹谓田氏曰子我将诛田氏田氏弗先祸及矣子我舍公宫田常兄弟四人乘如公宫欲杀子我子我闭门简公与妇人饮檀台将欲击田常太史子余曰田常非敢为乱将除害简公乃止田常出闻简公怒恐诛将出亡田子行曰需事之贼也田常于是击子我子我率其徒攻田氏不胜出亡田氏之徒追杀子我及监止简公出奔田氏之徒遂追执简公于徐州简公曰早从御鞅之言不及此难田氏之徒恐简公复立而诛已遂杀简公简公立四年而杀于是田常立简公弟鷔是为平公平公即位田常为相田常既杀简公惧诸侯共诛已乃尽归鲁卫侵地西约晋韩魏赵氏南通吴越之使修功行赏亲于百姓以故齐复定田常言于齐平公曰德施人之所欲君其行之刑罚人之所恶臣请行之行之五年齐国之政皆归田常田常于是尽诛鲍晏监止及公族之彊者而割齐自安平以东至琅邪自为封邑封邑大于平公之所食田常乃选齐国中女子长七尺以上为后宫后宫以百数而使賔客舍人出入后宫者不禁及田常卒有七十余男田常卒子襄子盘代立相齐常諡为成子田襄子既相齐宣公三晋杀知伯分其地襄子使其兄弟宗人尽为齐都邑大夫与三晋通使且以有齐国襄子卒子庄子白立田庄子相齐宣公宣公四十三年伐晋毁黄城围阳狐明年伐鲁葛及安陵明年取鲁之一城庄子卒子太公和立田太公相齐宣公宣公四十八年取鲁之郕明年宣公与郑人防西城伐衞取母邱宣公五十一年卒田会自廪邱反宣公卒子康公贷立贷立十四年淫于酒妇人不听政太公乃迁康公于海上食一城以奉其先祀明年鲁败齐平陆三年太公与魏文侯会浊泽求为诸侯魏文侯乃使使言周天子及诸侯请立齐相田和为诸侯周天子许之康公之十九年田和立为齐侯列于周室纪元年齐侯太公和立二年和卒子桓公午立桓公午五年秦魏攻韩韩求救于齐齐桓公召大臣而谋曰早救之孰与晚救之驺忌曰不若勿救段干朋曰不救则韩且折而入于魏不若救之田臣思曰过矣君之谋也秦魏攻韩楚赵必救之是天以燕子齐也桓公曰善乃隂告韩使者而遣之韩自以为得齐之救因与秦魏战楚赵闻之果起兵而救之齐因起兵袭燕国取桑邱六年救卫桓公卒子威王因齐立是岁故齐康公卒絶无后奉邑皆入田氏齐威王元年三晋因齐防来伐我灵邱三年三晋灭晋后而分其地六年鲁伐我入阳闗晋伐我至博陵七年卫伐我取薛陵九年赵伐我取鄄威王初即位以来不治委政卿大夫九年之间诸侯并伐国人不治于是威王召即墨大夫而语之曰自子之居即墨也毁言日至然吾使人视即墨田野辟民人给官无留事东方以宁是子不事吾左右以求誉也封之万家召阿大夫语曰自子之守阿誉言日闻然使使视阿田野不辟民贫苦昔日赵攻鄄子弗能救衞取薛陵子弗知是子以币厚吾左右以求誉也是日烹阿大夫及左右尝誉者皆并烹之遂起兵西击赵卫败魏于浊泽而围惠王惠王请献观以和解赵人归我长城于是齐国震惧人人不敢饰非务尽其诚齐国大治诸侯闻之莫敢致兵于齐二十余年驺忌子以鼓琴见威王威王説而舍之右室须臾王鼓琴驺忌子推户入曰善哉鼓琴王勃然不説去琴案劒曰夫子见容未察何以知其善也驺忌子曰夫大弦浊以春温者君也小弦防折以清者相也攫之深醳之愉者政令也钧谐以鸣大小相益回邪而不相害者四时也吾是以知其善也王曰善语音驺忌子曰何独语音夫治国家而弭人民皆在其中王又勃然不説曰若夫语五音之纪信未有如夫子者也若夫治国家而弭人民又何为乎丝桐之间驺忌子曰夫大弦浊以春温者君也小防折以清者相也攫之深而舍之愉者政令也钧谐以鸣大小相益回邪而不相害者四时也夫复而不乱者所以治昌也连而径者所以存亡也故曰琴音调而天下治夫治国家而弭人民者无若乎五音者王曰善驺忌子见三月而受相印淳于髠见之曰善説哉髠有愚志愿陈诸前驺忌子曰谨受教淳于髠曰得全全昌失全全亡驺忌子曰谨受令请谨毋离前淳于髠曰豨膏棘轴所以为滑也然而不能运方穿驺忌子曰谨受令请谨事左右淳于髠曰弓胶昔干所以为合也然而不能传合疏罅驺忌子曰谨受令请谨自附于万民淳于髠曰狐裘虽弊不可补以黄狗之皮驺忌子曰谨受令请谨择君子毋杂小人其间淳于髠曰大车不较不能载其常任琴瑟不较不能成其五音驺忌子曰谨受令请谨修法律而督奸吏淳于髠説毕趋出至门而面其仆曰是人者吾语之防言五其应我若响之应声是人必封不乆矣居朞年封以下邳号曰成侯威王二十三年与赵王会平陆二十四年与魏王会田于郊魏王问曰王亦有寳乎威王曰无有梁王曰若寡人国小也尚有径寸之珠照车前后各十二乘者十枚奈何以万乘之国而无寳乎威王曰寡人之所以为寳与王异吾臣有檀子者使守南城则楚人不敢为防东取泗上十二诸侯皆来朝吾臣有朌子者使守高唐则赵人不敢东渔于河吾吏有黔夫者使守徐州则燕人祭北门赵人祭西门徙而从者七千余家吾臣有种首者使备盗贼则道不拾遗将以照千里岂特十二乘哉梁惠王慙不怿而去二十六年魏惠王围邯郸赵求救于齐齐威王召大臣而谋曰救赵孰与勿救驺忌子曰不如勿救段干朋曰不救则不义且不利威王曰何也对曰夫魏氏并邯郸其于齐何利哉且夫救赵而军其郊是赵不伐而魏全也故不如南攻襄陵以弊魏邯郸拔而乘魏之弊威王从其计其后成侯驺忌与田忌不善公孙阅谓成侯忌曰公何不谋伐魏田忌必将战胜有功则公之谋中也战不胜非前死则后北而命在公矣于是成侯言威王使田忌南攻襄陵十月邯郸拔齐因起兵击魏大败之桂陵于是齐最彊于诸侯自称为王以令天下三十二年杀其大夫牟辛三十五年公孙阅又谓成侯忌曰公何不令人操十金卜于市曰我田忌之人也吾三战而三胜声威天下欲为大事亦吉乎不吉乎卜者出因令人捕为之卜者騐其辞于王之所田忌闻之因遂率其徒袭攻临淄求成侯不胜而犇三十六年威王卒子宣王辟彊立宣王元年秦用商鞅周致伯于秦孝公二年魏伐赵赵与韩亲共击魏赵不利战于南梁宣王召田忌复故位韩氏请救于齐宣王召大臣而谋曰蚤救孰与晚救驺忌子曰不如勿救田忌曰弗救则韩且折而入于魏不如早救之孙子曰夫韩魏之兵未弊而救之是吾代韩受魏之兵顾反听命于韩也且魏有破国之志韩见亡必东面而愬于齐矣吾因深结韩之亲而晚承魏之弊则可重利而得尊名也宣王曰善乃隂告韩之使者而遣之韩因恃齐五战不胜而东委国于齐齐因起兵使田忌田婴将孙子为帅救韩赵以击魏大败之马陵杀其将厐涓虏魏太子申其后三晋之王皆因田婴朝齐王于博望盟而去七年与魏王会平阿南明年复会鄄魏惠王卒明年与魏襄王会徐州诸侯相王也十年楚围我徐州十一年与魏伐赵赵决河水灌齐魏兵罢十八年秦惠王称王宣王喜文学游説之士自如驺衍淳于髠田骈接子慎到环渊之徒七十六人皆赐列第为上大夫不治而议论是以齐稷下学士复盛且数百千人十九年宣王卒子湣王地立湣王元年秦使张仪与诸侯执政会于齧桑三年封田婴于薛四年迎妇于秦七年与宋攻魏败之观泽十二年攻魏楚围雍氏秦败屈丐苏代谓田轸曰臣愿有谒于公其为事甚完使楚利公成为福不成亦为福今者臣立于门客有言曰魏王谓韩冯张仪曰煮枣将抜齐兵又进子来救寡人则可矣不救寡人寡人弗能拔此特转辞也秦韩之兵毋东旬余则魏氏转韩从秦秦逐张仪交臂而事齐楚此公之事成也田轸曰奈何使无东对曰韩冯之救魏之辞必不谓韩王曰冯以为魏必曰冯将以秦韩之兵东却齐宋冯因抟三国之兵乘屈丐之弊南割于楚故地必尽得之矣张仪救魏之辞必不谓秦王曰仪以为魏必曰仪且以秦韩之兵东距齐宋仪将搏三国之兵乘屈丐之弊南割于楚名存亡国实伐三川而归此王业也公令楚王与韩氏地使秦制和谓秦王曰请与韩地而王以施三川韩氏之兵不用而得地于楚韩冯之东兵之辞且谓何曰秦兵不用而得三川伐楚韩以窘魏魏氏不敢东是孤齐也张仪之东兵之辞且谓何曰秦韩欲地而兵有案声威发于魏魏氏之欲不失齐楚者有资矣魏氏转秦韩争事齐楚楚王欲而无与地公令秦韩之兵不用而得地有一大徳也秦韩之王劫于韩冯张仪而东兵以徇服魏公常执左劵以责于秦韩此其善于公而恶张子多资矣十三年秦惠王卒二十三年与秦击败楚于重邱二十四年秦使泾阳君质于齐二十五年归泾阳君于秦孟尝君薛文入秦即相秦又亡去二十六年齐与韩魏共攻秦至函谷军焉二十八年秦与韩河外以和兵罢二十九年赵杀其主父齐佐赵灭中山三十六年王为东帝秦昭王为西帝苏代自燕来入齐见于章华东门齐王曰嘻善子来秦使魏冉致帝子以为何如对曰王之问臣也卒而患之所从来防愿王受之而勿备称也秦称之天下安之王乃称之无后也且让受帝名无伤也秦称之天下恶之王因勿称以收天下此大资也且天下立两帝王以天下为尊齐乎尊秦乎王曰尊秦曰释帝天下爱齐乎爱秦乎王曰爱齐而憎秦曰两帝立约伐赵孰与伐桀宋之利王曰伐桀宋利对曰夫约钧然与秦为帝而天下独尊秦而轻齐释帝则天下爱齐而憎秦伐赵不如伐桀宋之利故愿王明释帝以收天下倍约賔秦无争重而王以其间举宋夫有宋衞之阳地危有济西赵之阿东国危有淮北楚之东国危有陶平陆梁门不开释帝而贷之以伐桀宋之事国重而名尊燕楚所以形服天下莫敢不听此汤武之举也敬秦以为名而后使天下憎之此所谓以卑为尊者也愿王孰虑之于是齐去帝复为王秦亦去帝位三十八年秦昭王怒曰吾爱宋与爱新城阳晋同韩聂与吾友也而攻吾所爱何也苏代为齐谓秦王曰韩聂之攻宋所以为王也齐彊辅之以宋楚魏必恐恐必西事秦是王不烦一兵不伤一士无事而割安邑也此韩聂之所祷于王也秦王曰吾患齐之难知一从一衡其説何也对曰天下国令齐可知乎齐以攻宋其知事秦以万乘之国自辅不西事秦则宋治不安中国白头游敖之士皆积智欲离齐秦之交伏式结轶西驰者未有一人言善齐者也伏式结轶东驰者未有一人言善秦者也何则皆不欲齐秦之合也何晋楚之智而齐秦之愚也晋楚合必议齐秦齐秦合必图晋楚请以此决事秦王曰诺于是齐遂伐宋宋王出亡死于温齐南割楚之淮北西侵三晋欲以并周室为天子泗上诸侯邹鲁之君皆称臣诸侯恐惧三十九年秦来伐拔我列城九四十年燕秦楚三晋合谋各出鋭师以伐败我济西王解而却燕将乐毅遂入临淄尽取齐之寳藏器湣王出亡之卫卫君辟宫舍之称臣而共具湣王不逊卫人侵之湣王去走邹鲁有骄色邹鲁君弗内遂走莒楚使淖齿将兵救齐因相齐湣王淖齿遂杀湣王而与燕共分齐之侵地寳器湣王遇杀其子法章变名姓为莒太史敫家庸太史敫女竒法章状貎以为非恒人怜而常窃衣食之而与私通焉淖齿既以去莒莒中人及齐亡臣相聚求湣王子欲立之法章惧其诛已也乆之乃敢自言我湣王子也于是莒人共立法章是为襄王以保莒城而布告齐国中王已立在莒矣襄王既立立太史氏女为王后是为君王后生子建太史敫曰女不取媒因自嫁非吾种也污吾世终身不覩君王后君王后贤不以不覩故失人子之礼襄王在莒五年田单以即墨攻破燕军迎襄王于莒入临淄齐故地尽复属齐齐封田单为安平君十四年秦击我刚夀十九年襄王卒子建立王建立六年秦攻赵齐楚救之秦计曰齐楚救赵亲则退兵不亲遂攻之赵无食请粟于齐齐不听周子曰不如听之以退秦兵不听则秦兵不却是秦之计中而齐楚之计过也且赵之于齐楚扞蔽也犹齿之有唇也唇亡则齿寒今日亡赵明日患及齐楚且救赵之务宜若奉漏瓮沃焦釡也夫救赵高义也却秦兵显名也义救亡国威却彊秦之兵不务为此而务爱粟为国计者过矣齐王弗听秦破赵于长平四十余万遂围邯郸十六年秦灭周君王后卒二十三年秦置东郡二十八年王入朝秦秦王政置酒咸阳三十五年秦灭韩三十七年秦灭赵三十八年燕使荆轲刺秦王秦王觉杀轲明年秦破燕燕王亡走辽东明年秦灭魏秦兵次于歴下四十二年秦灭楚明年虏代王嘉灭燕王喜四十四年秦兵击齐齐王听相后胜计不战以兵降秦秦虏王建迁之共遂灭齐为郡天下壹并于秦秦王政立号为皇帝始君王后贤事秦谨与诸侯信齐亦东边海上秦日夜攻三晋燕楚五国各自救于秦以故王建立四十余年不受兵君王后死后胜相齐多受秦间金多使賔客入秦秦又多予金客皆为反间劝王王从朝秦不修攻战之备不助五国攻秦秦以故得灭五国五国已亡秦兵卒入临淄民莫敢格者王建遂降迁于共故齐人怨王建不蚤与诸侯合从攻秦听奸臣賔客以亡其国歌之曰松邪柏邪住建共者客邪疾建用客之不详也

</div>
    <div class="pagination">
<a href="通志_page99.html">上一页</a><span>...</span><a href="通志_page95.html">95</a><a href="通志_page96.html">96</a><a href="通志_page97.html">97</a><a href="通志_page98.html">98</a><a href="通志_page99.html">99</a><span class="current-page">100</span><a href="通志_page101.html">101</a><a href="通志_page102.html">102</a><a href="通志_page103.html">103</a><a href="通志_page104.html">104</a><a href="通志_page105.html">105</a><span>...</span><a href="通志_page101.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
