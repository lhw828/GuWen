<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1192 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1192 页/共 1316 页</h1>
    <div class="content">陈恭阅一签六月初一日　　

熙月日　　

郭恭阅一签七月初三日　　

宗室麒月日




大清德宗同天崇运大中至正经文纬武仁孝睿智端俭宽勤景皇帝实录卷之五百五十五　　

光绪三十二年。丙午。二月。戊戌朔。上诣仪鸾殿。问慈禧端佑康颐昭豫庄诚寿恭钦献崇熙皇太后安。至丁卯皆如之。内记　　

○谕内阁、张曾阳滟＜扌戋＞奏倢■＜曰融＞

■＜石木＞经历贿纵管押官犯。请旨惩办一摺。浙江办厘委员已革知县施荣鼎、前因侵匿冒销。经该抚奏倢

■＜曰融＞■＜石木＞革职。发交杭州府看管。兹据奏称、署杭州府经历罗人铸、贪贿故纵。致令脱逃。实属罪无可逭。罗人铸业经斥革。著发往军台效力赎罪。施荣鼎、著江苏巡抚、及各省督抚、一体查拏。务获解浙审办。以儆官邪。另片奏、杭州府知府宗培、人甚颟顸。颇滋物议。于施荣鼎一案。意存玩视。致今行贿脱逃等语。既据该抚奏称该员于职守所司。概不经理。酒食徵逐。颇滋物议。所请开缺以同知降补。不足蔽辜。宗培著即行革职。现月　　

○督办垦务绥远城将军贻谷奏、准噶尔旗蒙匪煽乱。派兵剿捕。擒获首从。酌拟分别惩办。如所请行。

摺包

　　

○云贵总督丁振铎奏、官军攻克维西厅属各匪寺。抚辑僧夷。厅境一律肃清。请将出力员弁署提督张松林等奖叙。得旨、张松林著交军机处存记。余著兵部议奏。摺包　　

○开缺广西巡抚李经羲奏、试采南丹土州芒场锡矿。官督商办。以养贫工而纾边困。下商部知之。摺包　　

○又奏、筹办四十八山■同善后。请将桂林同知改为中渡抚民同知。并划拨地段。驻兵防守。以专责成。又奏、广西饷赈捐输。请展限一年。藉资接济。并下部议行。摺包　　

○云南学政吴鲁奏、请裁撤学政。所有学臣事务。统归督抚经理。下部议。摺包　　

○出使日本国大臣杨枢奏、东洋留学生多至八千余人。挟利禄功名之见而来。务为苟且。取一知半解之学而去。无补文明。请饬严定选派学生出洋留学章程。下学部议。摺包　　

○添铸京汉铁路关防。从外务部请也。摺包　　

○以办理厘务。出力。予云南府经历郭金汤等二员奖叙。摺包　　

○以罢学滋事。革游学日本光禄等署正韩汝庚职。

摺包　　

○豁免云南寻甸州被灾地亩条粮。摺包　　

○己亥。谕军机大臣等、商部奏、福建泉漳两府械斗＜虘阝＞斲诬累商民请饬惩办一摺。出洋回籍华商。晶■宜经降旨。饬令认真保护。不准苛索勒诈。若如所称各节。实属有累商民。著崇善严饬该属地方官。遇有械斗＜虘阝＞斲案件。务即查照保商章程。彻底根究。严禁牵连诬告。以恤商艰。原摺著钞给阅看。将此谕令知之。现月　　

○盛京将军赵尔巽奏、筹办善后需款甚钜。请准再收实官捐银二百万两。并将衔封翎支七项常捐展限一年。下部户议。摺包　　

○又奏、整顿奉省田房税契。酌拟试办章程十五条。下部知之。摺包

　　

○又奏、请裁盛京牛马税监督一差。如所请行。摺包

　　

○又奏、科尔沁镇国公蒙旗垦务。一律丈放完竣。谨将荒段界址。应徵租赋。绘具图表呈览。下户部知之。摺包　　

○开缺广西巡抚李经羲奏、广西各属惩办积匪地方。大致敉平。拟将办匪名数。分造表册。以备稽考。得旨、著林绍年查覆办理。摺包　　

○发给办理浙江铁路关防。从商部请也。　　

○以劝垦蒙荒。卓著劳绩。赏奉天补用道张心田二品衔。　　

○予积劳瘴故。署广西淩云县县丞张肇元、署平乐司巡检韩宝森、五品荫生龚祖煐、照军营立功后病故例优恤。摺包　　

○豁除奉天新民府盖平县铁路续占地亩粮租。摺包　　

○庚子。遣官祭文昌帝君庙。外记　　

○谕内阁、吴引孙奏、考察属员分别举劾一摺。新疆伊＜覀之＞■牛府知府彭绪瞻、署蒲＜覀之＞■牛通判候补知县张绍伯、巴楚州知州张璪光、皮山县知县钱炳焕、前署柯坪县丞准补疏勒府经历王廷襄、均著传旨嘉奖。莎车府知府联恩苛徵巧取。民怨沸腾。署叶城县知县候补知县王礼源、贪黩虐民。专擅罔利。署鄯善县知县候补知县苗茂、任用私人。苛派累民。署婼羌县知县候补知县夏朝选、行为贪劣。操切偾事。候补知县刘襄、擅作威福。居心贪诈。署吐鲁番巡检候补县丞赵谦、任性妄为。行同无赖。于阗县典史徐丙炎、违禁收费。贪鄙性成。候补巡检周鸿年、废弛电务。利心太重。候补典史韩兴奇、行同市侩。肆意贪婪。均著即行革职。署阿克苏道候补道陈纯治、精力就衰。事权旁落。著以原品休致。前署阜康县事候补知县朱希知、举动多乖。舆论未洽。候补知县冯镇寰、人欠谨饬。被控有恩。似补县丞刘华浚、不自检事。颇滋物议。绥定县广仁城巡检王晋昌、年力衰颓。难期振作。均著勒令休致。候补知府刘澄清、性情执拗。难资表率。著以通判降选。署吐鲁番右旗守备补用游击赵正清、操防懈弛摊派扰民署阿克苏城守营守备补用游击党维新、行为荒谬。心地糊涂。均著即行革职。署哈密协右旗守备补用副将曾春祥、身力衰弱。难期振作。著勒令休致。提标中营参将张鸿畴、营伍疏懈。人地不宜。著开缺另补。

现月

　　

○内阁代奏、中书钟镛条陈蒙古事宜十四条。曰建议会。移建理藩院。变通理藩院官制。行殖民策。移八旗兵饷于蒙古。复围猎之制。借债筑路。设银行。铸造银铜圆。兴矿产之利。屯垦之利。畜牧之利。森林之利。榷盐之利。下所司知之。摺包　　

○四川总督锡良奏、剿办里塘属乡城地方桑披岭寺逆夷。悍党坚巢。猝未易拔。现已夺占要隘。拟渐次合围逼攻。得旨、著督饬赵尔丰认真妥办。摺包　　

○以太仆寺卿墨麒、翰林院侍讲学士达寿、为内阁学士。兼礼部侍郎衔。现月　　

○以议办四川巴塘教案出力赏法国驻炉主教倪德隆三品顶戴。予故安徽寿春镇总兵宋朝儒皖垣专祠列入祀典。从安徽巡抚诚勋请也。摺包　　

○续予巴塘殉难笔帖式维＜辶黎＞方■土等十四员优恤。摺包　　

○以赴差覆舟全家淹没予四川知县缪介臣照大江湮没例优恤。摺包　　

○辛丑。财政处奏、整顿圜法以防流弊。酌拟八条。曰禁止贩运。限制鼓铸。禁购铜饼。核定铜斤。官民一律行用。行旅随带不逾二千枚免禁。市面行使彼此不得异视。各省多寡有无设法匀拨。依议行。摺包　　

○壬寅。谕军机大臣等、电寄胡廷干、电悉。据称法国天主堂神甫王安之、函约南昌县知县江召棠便饭。谈及教案。阻上从人不准随入。忽闻江召棠颈受刀伤。随饬员赴堂验视。伤势甚重。民情不服。议论沸腾。晶

■宜经出示开导解散。并派兵保护各处教堂。文武官绅。正在分投弹压。忽有匪徒乘机煽惑滋事。致毁法国教堂三处。伤害法人六名。波及英国教堂一处。被害英人二名。受伤一名等语。此案因地方官在教堂身受刀伤。以致人心不服。激生血■乣怒。惟应静候查办。据理评论。乃竟有匪徒乘机滋事。任意妄为。实属不知法纪。著胡廷干督饬严拏首要。按律惩办。仍将各处教堂。极力保护。毋得再有疏虞。至英法两国人口。伤害多名。深堪悯恻。即著妥为抚恤。江召棠现在伤势如何。并著查明电奏。电寄　　

○翰林院侍讲学士恽毓鼎奏、西北边防重大。军府事权不一。请斟酌旧制。特设新陕总督驻扎新疆。节制新疆甘肃陕西三省。裁撤陕甘总督。另置甘肃巡抚。下政务处议。寻奏、请饬伊＜覀之＞■牛将军将新疆各要政。规画布置。俟经理已有成效。应否改设行省。届时由该将军妥筹请旨。办理。从之。摺包　　

○安徽巡抚诚勋奏、遵章开设陆军小学堂。筹款维艰。未能另筹建筑。拟变通移入武备学堂办理。下所司知之。摺包　　
</div>
    <div class="pagination">
<a href="清实录光绪朝实录_page1191.html">上一页</a><span>...</span><a href="清实录光绪朝实录_page1187.html">1187</a><a href="清实录光绪朝实录_page1188.html">1188</a><a href="清实录光绪朝实录_page1189.html">1189</a><a href="清实录光绪朝实录_page1190.html">1190</a><a href="清实录光绪朝实录_page1191.html">1191</a><span class="current-page">1192</span><a href="清实录光绪朝实录_page1193.html">1193</a><a href="清实录光绪朝实录_page1194.html">1194</a><a href="清实录光绪朝实录_page1195.html">1195</a><a href="清实录光绪朝实录_page1196.html">1196</a><a href="清实录光绪朝实录_page1197.html">1197</a><span>...</span><a href="清实录光绪朝实录_page1193.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
