<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 220 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 220 页/共 681 页</h1>
    <div class="content">
○戊戌。上诣太皇太后皇太后宫、问安　　

○以正黄旗护军参领班达尔沙、为蒙古副都统　　

○以多罗顺承郡王勒尔锦、因军机获罪削爵。命其子勒尔贝、袭封多罗顺承郡王　　

○己亥。升长史杨岱、为正蓝旗蒙古副都统　　

○庚子。上御太和门视朝。王以下文武大臣官员、谢赐日讲书经解义恩。又文武升转各官谢恩。次喀尔喀、厄鲁特、进贡使臣等行礼　　

○上幸南苑行围　　

○辛丑。定远平寇大将军固山贝子章泰疏报、普安州土官龙天祐、永宁州土官沙起龙、礼廷试等、倾心向化、各率土兵、剿败贼众、造盘江浮桥、以济大军。得上□日嘉奖。下议政王大臣等议叙　　

○扬威大将军和硕简亲王喇布疏报、伪将军饶一龙、总兵刘晋文、尹泰、蔡琦等、率文武伪官三十九员、兵五百三十八名投诚、献庆远府城。下部议叙　　

○叙恢复凤县、两当、武关、汉中、保宁功。授奋威将军左都督一等阿思哈尼哈番又一拖沙喇哈番王进宝、为三等精奇尼哈番、准袭十次。狭西固原总兵官右都督王用予、为左都督、给一拖沙喇哈番。四川重庆总兵官署都督佥事王朝海、为左都督。狭西汉中总兵官署都督佥事费雅达、为署都督同知。副将王万祥以下、三百七十一员、各加衔有差　　

○壬寅。议政王大臣等题、顺承郡王勒尔锦、以罪削爵、其户口及所属佐领、应给与袭爵之子勒尔贝。贝勒察尼、以罪削爵、其所属佐领、应给与其子察纳。得上□日、勒尔锦所属佐领内、著拨两佐领、给公纳墨孙。其余佐领房产、俱给勒尔贝。察尼所属人左领、俱给信郡王鄂札　　

○四川狭西总督哈占疏报、川北总兵官高孟、分遣官兵、追逆贼彭时亨、于十一月二十五日、大败贼众、恢复广安州城。得上□日嘉奖。下部议叙　　

○调镶黄旗蒙古副都统公倭赫、为满洲副都统　　

○甲辰。镇安将军都统噶尔汉疏言、请自巫山巴东、以至彝陵、俱令副都统得尔德等镇守。臣等庶可撤防守地方之兵、合力剿贼、而饷道亦可无虞。上谕副都统得尔德、巡抚王新命、总兵官严弘、酌拨满汉兵、固守巫山、巴东、彝陵、诸处、保护粮饷、勿致疏虞　　

○四川狭西总督哈占疏报、伪将军董清芳、率领伪副将易林元等十五员、兵二百五十名投诚。下部知之　　

○乙巳。福建总督姚启圣疏言、请于漳州府、设炉鼓铸、钱背用漳字。其民间所用前明小钱、给价收买销毁。从之　　

○丙午。上驻跸神山头　　

○丁未。上驻跸巩华城　　

○以海上投诚总兵官朱天贵、为浙江平阳总兵官　　

○予广东阵亡拜他喇布勒哈番又一拖沙喇哈番查汉泰、祭葬如例　　

○戊申。上还宫。诣太皇太后皇太后宫、问安　　

○予福建阵亡正蓝旗四品典仪赛住、祭葬如例　　

○己酉。升四川督标中军副将吉孙略、为山西太原总兵官　　

○直隶宣府所属怀安卫、蔚州卫、东城、西城、水冲沙压地、一千八百顷有奇额赋、永行豁免　　

○庚戌。上诣太皇太后皇太后宫、问安　　

○以左副都御史郝浴、为广西巡抚　　

○以镶黄旗护军统领二等伯噶都、为领侍卫内大臣　　

○叙招抚难民功、加江西巡抚安世鼎、兵部尚书衔　　

○癸丑。□山戊示□暮、祫祭太庙、上亲诣行礼　　

○遣官祭永陵、福陵、昭陵、孝陵、仁孝皇后、孝昭皇后　　

○遣官祭太岁之神　　

○旌表八旗节妇、满洲海萨妻清氏等二十九人、蒙古西他喇妻阿氏等三人、汉军王朝佐妻尚氏等三人、烈妇、满洲满图妻觉罗氏等三人、各给银建坊如例　　

○是□山戊示□。人丁户口、一千七百九万四千六百三十七。田、地、山、荡、畦地、五百二十二万七千六百六十六顷八十七亩。徵银、二千二百一十五万五千六百七两三钱有奇。米、豆、麦、六百二十五万三百四十五石七斗有奇。草、二百四十五万二千六百一十九束。茶、十五万五千三百六十五引。行盐、三百九十八万三千七十二引。徵课银、二百三十九万九千四百六十八两三钱有奇。铸钱、二万三千一百三十六万五千三百六十有奇　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之九十三



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之九十四　　

监修总裁官光禄大夫太保兼太子太傅保和殿大学士兼户部尚书二等伯加四级臣马齐光禄大夫经筵日讲官起居注少保兼太子太保保和殿大学士仍

兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修

　　

康熙二十年。辛酉。春。正月。乙卯朔。上诣堂子行礼。还宫。拜神毕。率诸王、贝勒、贝子、公、内大臣、大学士、都统、尚书、精奇尼哈番、侍卫等、诣太皇太后皇太后宫行礼。御太和门。王以下、文武各官、外藩王、及使臣上表朝贺。停止筵宴　　

○朝鲜国王李焞、遣陪臣金寿兴等、表贺冬至、元旦、万寿节。及进□山戊示□贡礼物。宴赉如例　　

○丁巳。上诣太皇太后皇太后宫、问安　　

○定远平寇大将军固山贝子章泰等疏言、据云南提督桑峨等报、贼众一万三千人、欲据盘江。臣即遣前锋统领萨克察巴图鲁等、率兵至铁索桥诸处、令其固守。上谕、广西大兵、已入滇境。贝子章泰等兵、宜乘机速行进剿。今大兵秣马贵阳、已经月余。且铁索桥盘江、最为要地。提督桑峨等、既报逆贼欲据盘江、贝子章泰、总督蔡毓荣等、不躬亲驰赴、扼据要害、扑灭贼寇。止遣萨克察巴图鲁等、率兵前往、殊非事宜。章泰等其亲统大兵、迅往剿贼。平定滇中。勿失机会　　

○己未。孟春。享太庙。上亲诣行礼　　

○出征病故都统范达礼榇回。遣大臣一员、侍卫四员、往奠茶酒　　

○庚申。上诣太皇太后宫、问安　　

○辛酉。世祖章皇帝忌辰。遣官祭孝陵　　

○定远平寇大将军固山贝子章泰等疏言、云南土司龙天佑迎降。请身率土兵、防守要隘。上命以龙天佑为都督佥事、管领土司总兵官　　

○甲子。上诣太皇太后皇太后宫、问安　　

○丙寅。谕议政王大臣等曰、贝子章泰等、若乘逆贼败走云南之际、即行追蹑、则云南蚤已荡平。乃先借秣马逗遛。今复以逆贼肆犯推诿。殊属不合。目前逆贼困迫已极、旦夕灭亡。若不乘机剪除、恢定滇土、更需何日。且大将军赖塔等、兵抵田州、即进定云南。为日已久。章泰等于谕上□日到日、即率满洲绿旗大兵之半、速进云南。至于贵州、亦属重要。可选贤能大臣、及总督提督等、统所留之兵、令其固守。章泰等若仍前逗遛、不疾驰进定云南、旋师日、从重治罪　　

○云南提督桑峨疏言、鸡公背、铁索桥、乃险要重地、悉为我有。滇省荡平、可立而待。云南旧设七镇、分汛防守。请敕部豫选能员、驰赴军前。上命以候补总兵官马山、偏图、为云南总兵官。其余五镇员缺、俟云南收复日遴补　　
</div>
    <div class="pagination">
<a href="清实录康熙朝实录_page219.html">上一页</a><span>...</span><a href="清实录康熙朝实录_page215.html">215</a><a href="清实录康熙朝实录_page216.html">216</a><a href="清实录康熙朝实录_page217.html">217</a><a href="清实录康熙朝实录_page218.html">218</a><a href="清实录康熙朝实录_page219.html">219</a><span class="current-page">220</span><a href="清实录康熙朝实录_page221.html">221</a><a href="清实录康熙朝实录_page222.html">222</a><a href="清实录康熙朝实录_page223.html">223</a><a href="清实录康熙朝实录_page224.html">224</a><a href="清实录康熙朝实录_page225.html">225</a><span>...</span><a href="清实录康熙朝实录_page221.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
