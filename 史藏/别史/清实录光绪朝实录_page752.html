<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 752 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 752 页/共 1316 页</h1>
    <div class="content">○遣官祭文昌帝君庙。　　

○诣颐和园乐寿堂。问慈禧端佑康颐昭豫庄诚寿恭钦献崇熙皇太后安。外记注　　

○署两江总督张之洞奏、江西绅商禀请创办内河小轮。西式瓷器、蚕桑学堂以扩商务。下所司议。寻总理各国事务衙门奏、该省绅商所请创办内河小输一节。事属可行。应准开办。其如何并卡收厘之处、由江西抚臣酌定办理。至仿照外国瓷器。及开设蚕桑学堂新出茧丝销运出口。应准暂免厘税三年。俟销路既广再行酌量徵收。从之。摺包　　

○又奏、选募洋员履勘海口沿江石滟驳台情形。报闻。摺

包

　　

○山东巡抚李秉衡奏、南运额引。实系未能全销。并无捏完作欠情事。下部知之。摺包　　

○帮办北洋军务四川提督宋庆奏、奉命移扎金旅全军到防驻扎情形下部知之。摺包　　

○以获盗出力。予江苏前署丰县知县陈守晸等奖叙。阵亡马勇王殿沅、步勇刘钰亭、优恤。摺包　　

○以遵命捐赈。予广东鹤山县附生李柳翘等、为其故父母建坊。摺包　　

○以遵命捐助义仓书院经费。予福建补用县丞陈清平、为其故祖父母建坊。摺包　　

○己巳。谕内阁、魏光焘奏、进剿北川获胜、攻克苏家堡老巢一摺。西甯北川地方逆目刘腾蛟、踞守苏家堡坚巢。与四川多巴逆血■乣互为声援本年正月初十日。魏光焘所部提督汤秀斋等。会同西甯镇总兵邓增各军。进剿苏家堡官军分队抄击。踊跃争先。十一日遂将苏家堡攻克附近各堡踞贼、亦相率奔溃。计克大小坚垒三十余座。阵斩悍目多名。擒斩悍贼二千余名。剿办尚为得手。仍著魏光焘督饬各军。乘此声威进攻多巴。务将首要各逆。悉数歼除。以靖地方而弭后患。　　

○又谕、张之洞奏、总兵丁忧开缺。请旨肬■闲放一摺。安徽寿春镇总兵郭宝昌、著改为署任。仍统带卓胜军。认真巡缉。以靖地方。现月　　

○谕军机大臣等、张之洞奏江靖军裁勇滋事。轰发火药。自毙多人现已分别裁留。弹压安靖一摺。裁勇藉端滋事。此风断不可长。业经张之洞分别酌留裁撤。应如何整顿之处。著刘坤一体察情形。斟酌办理。大江南北防营尚多。并著刘坤一严饬各统领。申明纪律。毋蹈恶习。将此谕令知之。现月　　

○又谕、有人奏、疆臣贪劣废公请饬查办各摺片。据称黑龙江将军恩泽、前在珲春副都统任内。盗穵金矿。上年署理吉林将军＜目辟＞暒穴＜曰融＞夕＜夗贝＞括陋规。饱收苞苴。大兴土木信用私人。并有私受俄人金沙。擅弛米禁。请饬一并查办等语。著延茂按照所倢■＜曰融＞■＜石木＞各节。确切查明据实具奏。毋稍徇隐。原摺片著钞给阅看。将此谕令知之。现月　　

○又谕、电寄魏光焘、攻克苏家堡情形。已有旨宣示矣。多巴贼巢。地险人血■乣。著该抚督饬所部。悉力进攻。毋稍松劲。另片所陈甚中窾要。总之剿抚二字。不可偏废。巨憝必歼。余血■乣必辑。第一防其四散奔窜为要。电寄以通政使司使曾广汉为光禄寺卿。外记注　　

○庚午。谕军机大臣等、电寄魏光焘。多巴未能攻拔意欲长围坐困。贼情如此。深恐久延时日。著董福祥驰赴西甯会商魏光焘。相机剿办迅克坚巢。该提督等尤须和衷共济。毋存成见。至河州一路。著董福祥饬派得力之员。妥为布置。以顾后路。电寄　　

○又谕、电寄长庚。伊＜覀之＞■牛情形均悉。回民声气相通讹言传播。势难处处设防。惟有静以镇之。甯远库车均已无事。著该将军慎固封守。严密稽查。所需枪械。已照正月十三电、饬许景澄如数购运。其价由江南协饷扣还矣。电寄　　

○伊＜覀之＞■牛将军长庚奏、派员勘明巴尔鲁克山形势。布伦布拉克地方。尤为形势之区。拟即将塔尔巴哈台之额鲁特游牧领队大臣移设布伦布拉克。并将伊＜覀之＞■牛察哈尔营领队大臣。出驻博罗搭拉。庶彼此联为一气。如所请行。摺包　　

○以将略优长。予伊＜覀之＞■牛副都统马亮军机处存记。摺包　　

○辛未。库伦办事大臣桂斌奏库伦办公经费。拟请化私为官。现将款目核明。下所司知之。摺包　　

○壬申。春分。朝日于东郊。上亲诣行礼。早事外记注　　

○诣东岳庙拈香。外记注　　

○孝淑睿皇后忌辰。遣官祭昌陵。　　

○谕内阁、福润奏、开缺巡抚。在籍病故。代递遗疏。恳恩赐恤一摺。刘铭传秉性忠勇。卓著战功。咸丰年闲。粤捻窜踞安徽。倡办团练。为曾国藩所识拔。同治初年。随同李鸿章募兵东下。连拔郡县。会合诸军苦战。克复常州。积功补授直隶提督。剿捻山东河南等省。与悍贼纵横追逐大小数百战。旋授三等轻车都尉世职。复与各军穷追首逆张总愚。斩馘无算。捻匪一律荡平。晋封一等男爵。朕御极后。特授巡抚。晶■宜加太子太保兵部尚书衔。于一切应办事宜克称厥职。嗣因病准其开缺回籍调理。方冀宠眷克承。长资倚畀。兹闻溘逝。轸惜殊深。刘铭传著晋赠太子太保衔。照巡抚例赐恤。加恩予谥。准其于立功处所建立专祠。生平战绩事实。宣付国史馆立传。任内一切处分。悉予开复。应得恤典。该衙门查例具奏。伊长孙刘朝仰、著赏给员外郎。伊子副贡生刘盛芸、著赏给举人。准其一体会试。附贡生刘盛芾、著以员外郎用。用示笃念荩臣至意。寻予谥壮肃。现月　　

○谕军机大臣等、电寄鹿传霖、奎焕著即开缺来京。所有西藏一切事宜。著讷钦妥慎办理。此旨著鹿传霖传谕奎焕讷钦知之。电寄　　

○又谕、电寄鹿传霖。所奏西藏情形。殊深廑系。奎焕已令来京。讷钦到任未久。一切操纵机宜。著鹿传霖驰函商酌。或拣派熟谙藏务公正明干之员。随同讷钦办理。俾资臂助。至瞻对桀骜不驯。尤须妥为开导。毋激事端。电寄　　

○总理各国事务衙门奏、遵旨议办邮政请由海关现设邮递推广。并与各国联会。允之。摺包　　

○又奏、御史陈璧请仿行外洋印花税。遵即咨行出使大臣遵照办理。报闻。摺包　　

○又奏、广西龙州。拟开办铁路。请旨饬行。允之摺包　　

○四川总督鹿传霖奏、现闻周维纶在上海招集洋股。拟欲来川办矿。不惟川省不可招集洋股。即他省亦属不宜。报闻。

摺包

　　

○又奏、遵照部议。酌加川省税契银两。及川省州县情形下部议。摺包　　

○以随同效力。赏俄法德三国使馆头等参赞巴布罗福等宝星。摺包　　

○癸酉。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。翌日如之。外记注　　

○礼部奏、不入八分辅国公衔二等镇国将军载津病故。可否照辅国公例赐祭。得旨、著照不入八分辅国公例赐祭。现月　　

○兼署湖广总督湖北巡抚谭继洵奏、湖北兴办蚕桑已著成效。报闻。摺包　　

○甲戌。遣官祭先医之神。外记注　　

○谕内阁、本年轮应查阅湖北湖南云南贵州四省营伍之期。湖北即派张之洞。湖南即派陈宝箴。云南即派崧蕃。贵州即派嵩昆。认真查阅。各省营伍。关系紧要。国家养兵。岁糜钜帑。不知凡几。原以备御侮折冲之用。近来各督抚往往视为具文并不认真校阅。以致武备日形废弛。殊属有负委任。兹特再行申谕。各该督抚务当逐一肬■闲校。如有技艺生疏老弱充数及军实不齐等弊。即将该管将弁据实严倢■＜曰融＞■＜石木＞毋得稍涉瞻徇。现月　　

○谕军机大臣等、开矿为方今最要之图。晶■宜经谕令各直省督抚等设法开办。兹据御史陈其璋奏、奥国博物院谓中国煤产以江西乐平、浙江江山等处为最。而莫多于山西。比利时议院、谓中华金银铜锡四金之矿。所在多有。外洋时事新编、谓山西煤铁之矿。品居止上。多至十三万余英方里。见于西人称述者如此。其见诸臣工奏报者。如前两江总督沈葆桢覆陈洋务事宜疏内。谓福建古田等处产铁甚旺。前福建巡抚丁日昌海防条议内。称磁州、平陆、大同、太原、米脂等处。皆煤多而佳。镇江之东南山。煤铁五金。皆有可采。浙江之金华。福建之永定。皆有煤井各等语。览该御史所奏。或采自西欧各国纪闻。或考自从前疆臣奏疏。所指有矿处所。历历可数。断不至一无影响。著王文韶、刘坤一、边宝泉、赵舒翘、德寿、谬寿丰、胡聘之、张汝梅、拣派熟悉矿务办事实心之员。按照所指各地名。逐一认真履勘。拟定办法据实具奏。至该御史另片所称官办不如商办。凡各省产矿之处。准由本地人民自行呈请开采。地方官专事监管弹压。其一切资本多寡。生计盈亏。官不与闻。俾商民无所疑沮等语。所奏亦颇中窾要。并著各该督抚酌度情形办理。又据翰林院侍读学士文廷式奏、各省开办矿务。疆臣任意迁延。或藉端阻挠。推原其故。皆由畏难等语。当此国用匮乏。非大兴矿务。别无开源良策。晶■宜寄谕旨。业已剀切详明。各该督抚身膺重寄。与国家休戚相关。傥狃于故见。仍以空言搪塞。扪心自问。其何以仰对朝廷耶。将此由四百里谕知王文韶、刘坤一、边宝泉、赵舒翘、德寿、廖寿丰、胡聘之、并传谕张汝梅知之。现月　　

○又谕、前据给事中吴光奎奏、请开办四川矿务。并请饬招商承办晶■宜经谕令传霖设法开采。以浚利源。兹据奏称川省矿产。皆在番夷土司之地所有天全州穆坪土司辖境乌苞林等处。暨天全工滟隁州交界大川厂一处。皆距省较近。土司驯良之区。即著派员详细履勘。认真举办。此外腹地各属。矿苗畅旺。所在多有。官办商办。以何者为宜。著鹿传霖各就地方情形。分别办理。至打笼炉毗连藏地。甫经开导土司试办。即有纠血■乣鬨闹之事。可见番情犷悍。晓谕为难。其前后两藏。大小金川。更非沿边各属可比。是否可以酌量开采之处。著鹿传霖体察情形。奏明请旨定夺。又上年七月闲。王文韶代奏直隶知府李肇南禀请开办四川矿产。开单呈览。其单内所开如会理州等处产矿处所。言之凿凿。原单著钞给阅看。昨据翰林院侍读学士文廷式奏、各省开办矿务。疆臣任意迁延。或藉端阻挠。推原其故。皆由畏难等语。当此国用匮乏。非大兴矿务。另无开源良策。川省地大物博。五金并产。人所共知。诚能因势利导。俾成效昭然。万目共者滟见。自无不乐于从事。是在该督之实事求是。无待朝廷谆谆告诫也。将此由四百里谕令知之。现月　　

○又谕、前据御史陈其璋奏、山东甯海矿务不宜停止。请饬派贤员。实力开办。当谕令李秉衡督饬李兴锐详细查勘。择要兴办。旋据该抚覆陈东省矿务情形。是尚未奉到上月三十日寄谕。故仍以缓办为请。第居今日而议理财。舍开矿实无善策。且天下事得人则理。从前矿务。迄无成效。虽系李宗岱等之办理不善。亦未始非历任该管上司之不能加意维持也。李秉衡到任以来整顿一切。均能不避嫌怨。力任其难。何独于开矿一事。转多疑沮耶。此事朝廷定议。务在必行。著仍遵前旨。督饬李兴锐详细查勘择要兴办。至谓倭兵屯驻威海。招集多人。深恐滋事。陈其璋谓封禁后矿丁散处。适足贻患。虽持论彼此互异。但能处置得宜。自不至有所窒碍。览该抚摺内所叙平度之三座山酒店双山等处。卒以出金不旺弃之。可见东省产矿处所人言非尽子虚。他如奥国博物院、谓中国煤产以山东莱州等处为最。前福建巡抚丁日昌海防条议内。称山东潍县莱芜等处皆有煤矿。则是东省产矿之处。更不一而足。均宜逐渐开采。以广利源。兹据翰林院侍讲学士文廷式奏、各省开办矿务。疆臣任意迁延。或藉端阻挠。推原其故皆由畏难等语。李秉衡向来办事认真。乃亦因噎废食。坐视库储艰窘。一筹莫展。殊非朝廷平日期许该抚之心。至官办不如商办。凡各省产矿之处准由本地人民自行呈请开采。地方官专事监管弹压。其一切资本多寡。生计盈亏。官不与闻。俾商民便于行事。廷臣条奏多持此论。著该抚体察情形斟酌办理。将此由四百里谕令知之。现月　　

○又谕、新疆和阗金矿。前据陶模覆奏业已派员前往查勘。兹据御史陈其璋奏、近日出使大臣许景澄所译俄图。称和阗至罗布淖尔一带。共有金矿十七处。皆经俄人测绘可凭。又光绪六年西报称西伯利亚与中国接壤每座界石相距三百里。界闲有二水。直注俄境。而发源则在中国境内。近得金矿之总脉。亦在江水发源之处。如界蝱滟戋作弓背形。则江水之源应归俄国。又英人卡卜登议云。中俄之隔仅界一蝱滟戋。提封迤逦而南。五金之矿。彳滟扁于地中各等语。际此库储匮乏。全在广开矿产以济急需。俄国现与中朝倍敦睦谊。亦未可因开矿一事。致碍邦交。和阗金矿系属内地。俄人自无可藉口。俟查勘之员回省。如果矿产实系畅旺。即著饶应祺酌度情形。官办商办。究以何者为宜迅速定议具奏。至所称中俄界闲二水、发源之处。及提封以南之五金各矿。著长庚、饶应祺、密派妥实可靠之员。前往确切查明。究竟如何情形。再行奏明请旨办理。将此由四百里各谕令知之。现月　　

○乙亥。谕军机大臣等、都察院奏、广西土忠州生员梁建勋等遣抱以土知州黄琮招聚陈彝叙等为爪牙。夺财害命。霸产肆劫等词。赴该衙门呈诉。案关土官残酷庇匪。勒罚擅杀。所控如果属实。必应从严惩办。著史念祖确切查明。秉公办理。原摺呈均著钞给阅看。将此谕令知之。寻奏、查明该土州黄琮与前协理土州黄增贵。衅起开垆。业经销案。并无招聚陈彝叙事。至梁建勋系该土州已革附生。纵子为匪。且以在逃应缉之犯。仍称生员。捏造呈词。不知敛奣＜虘阝＞亦。尤属胆玩。俟缉获后再行讯办。得旨、著严缉梁建勋到案讯办。摺包　　

○又谕、电寄鹿传霖。本日已放贵州臬司文海为驻藏办事大臣。该员入川时可将一切情形详细告知为要。电寄　　

○又谕、电寄文海本日已有旨肬■闲放文海为驻藏办事大臣并赏副都统衔。即行驰驿前往。毋庸来京请训矣。现在筹画分界。开导藏番均关紧要。文海接奉此旨。即著迅速启程为要。电寄　　

○赏贵州按察使文海副都统衔。为驻藏办事大臣。现月　　

○以记名提督余朝贵为浙江定海镇总兵官。现月　　

○丙子孝康章皇后忌辰。遣官祭孝陵。现月　　

</div>
    <div class="pagination">
<a href="清实录光绪朝实录_page751.html">上一页</a><span>...</span><a href="清实录光绪朝实录_page747.html">747</a><a href="清实录光绪朝实录_page748.html">748</a><a href="清实录光绪朝实录_page749.html">749</a><a href="清实录光绪朝实录_page750.html">750</a><a href="清实录光绪朝实录_page751.html">751</a><span class="current-page">752</span><a href="清实录光绪朝实录_page753.html">753</a><a href="清实录光绪朝实录_page754.html">754</a><a href="清实录光绪朝实录_page755.html">755</a><a href="清实录光绪朝实录_page756.html">756</a><a href="清实录光绪朝实录_page757.html">757</a><span>...</span><a href="清实录光绪朝实录_page753.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
