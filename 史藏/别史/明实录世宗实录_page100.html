<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 100 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 100 页/共 518 页</h1>
    <div class="content">　　○巡按直隶御史成守节勘上去年冬宣府西路官军出北沙滩捣巢功共斩获一百三十余级  上从部拟赏总督江东总兵马芳原任总兵刘汉银币升巡抚杨巍俸二级千总葛柰等二级其余有功官军各赏有差
　　○壬戌  恭仁康定景皇帝忌辰遣都指挥同知陈书祭  陵寝
　　○南京户部尚书鲍通成以疾乞致仕许之
　　○总督宣大山西尚书江东类奏各镇招徕男妇宣府四百三十一人大同千四百七十一人山西七十八人马羸牛称是诏赏东银币及总兵姜应熊马芳参将张咸李官守备刘国崔世荣等银有差应熊咸以功名升一级
　　○癸亥
　　○升兵部职方司郎中张志孝为光禄寺少卿
　　○更定镇守江南分守江北信地以江南属之总兵刘显专驻吴松以江北属之副总兵王应麟专驻狼山各更敕书并铸关防给之从抚按官王廷等奏也
　　○甲子
　　○建天保二祝景度典停常封七日
　　○建春告大斋于朝天宫三日夜命安平伯方承裕行礼
　　○壬申
　　○巡抚宣府都御史杨巍以疾乞归许之
　　○巡按云南御史王诤以抚处武定州土舍凤继祖来闻初继祖既逐索林据州治巡按御史孙用请讨之诏下抚按议会都御史敖宗庆代任乃集土汉兵击之杀其弟继英众溃继祖乃逃避江外镇巡官议留土兵二千名令都指挥王世科守备金堂将之守武定是时武定民为继祖积威所劫日夜数惊索林竟不敢居府治避处富民继祖乘虗复入武定于是镇巡议覆大徵土汉兵继祖闻之惧请献赎罪银一千五百两愿分普渡河外四庄自赡永奉约束镇巡官许之诤遂以其事闻且叙世科等及副使殷正茂等功请贳其罪令支俸如故兵部覆上其议许之
　　○癸酉
　　○春分祭朝日坛命英国公张溶行礼
　　○总督蓟辽都御史刘焘类报捷音去年十二月二十八日官军败虏酋速十亥等众于沙河铺斩首百余级是年正月十三日败抚顺诸夷于官儿山斩首百七十余级十八日又大败叆阳边外虏众于苇子谷斩首三百七十余级诏巡按御史查核功次以闻
　　大明世宗肃皇帝实录卷五百三十
大明世宗肃皇帝实录卷一百五十三
　　嘉靖十二年八月辛未朔日有食之  升兵部车驾司署员外郎汪大受为广西按察司佥事
　　○壬申
　　○升右春坊右庶子兼翰林院侍讲掌南京翰林院事费采为南京通政使司右通政
　　○升狭西按察司副使刘雍为广东布政使司左参政吏部验封司郎中吴允禄狭西按察司副使马合□□俱为布政使司右参政允禄湖广龠云南  顺天府香和县郭家庄自开新河一道长一百七十丈阔五十一丈有有奇路较旧河近十余里有司以闻诏管河诸臣亟为缮治并祭告河神
　　○癸酉
　　○升广西布政使司右参议陈焕为云南按察副使提调学校  都察院左都御史王廷相条列考察差回御史六事一御史职在除奸革弊今天下官邪民玩甚矣钱粮出纳之侵渔驿传往来之泛滥里甲困于供意粮草苦于诛求巡盐捕盗骩法交通入官视事循例取索假公用而科敛任情指脩缮而罚金无度文书非贿吏不行差役富豪得免隐奸蓄慝不可枚举而御史士巡祗作威福  以耸观听罔闻輙询以下察情自今按部所及宜悉心廉访但有奸弊发觉即置之法以肃风纪一御史职在申冤理枉而推情讯狱非公平明智者鲜得其真况权门之利害如响富室之贿赂通神钝口夺于佞词人命轻于酷吏故狱多偏滥自令务在虚心推鞫但有冤抑勿拘成案即与辩明一御史职激浊扬清近所奏荐不问人口高下心迹真妄第取趋承供张之便给者以为能至所论劾类以一二质讷少文者塞责其奸贪巨蠹及以私意掩之大坏风纪目令宜核实考心举剌必合公意毋狥情以为毁誉一御史所奉勘合公文类皆重大事情及官民冤状其漫无才智率荫阁不省而利巧偏狥者每遇事干利害即推避稽留以致竟无归结自令御史受代十月所奉院劄湏一一勘明销缴其最后二月付之代者勘报一御史贵在清修简静乃振风纪迩者按部所坐导从如云而又多挟属吏供亿不赀自令宜省约骑从禁止送迎其郡邑属吏亦毋越境参随以为民扰一抚按贵在协和共襄王事迩者动以小忿遂致构嫌多由按臣不逊致之自令按臣之于抚臣无论副佥必侧坐后班以政体统其有不逊如故者即以不谙宪体奏请降调议上  上嘉纳之命皆如议从实举行内除奸弊一事仍遵前旨毋假访察诬害平民其诸未尽事宜令遵宪纲具列以请  山西石州强贼聚众夜入州城杀人劫掠事闻诏停抚守巡及该府州府掌印巡捕官俸令其戴罪捕贼期即殄灭以靖地方
　　○甲戌
　　○户部儧运主事孙继鲁奏禁戢侵盗四事一编佥经纪以绝包运之弊一防捡脚夫以绝换装之弊一联属车户以绝分挽之弊一督并运军以绝停泊之毙部覆行之令出榜严加禁约
　　○丙子
　　○升河南布政使司左参政路迎为浙江按察使
　　○升山东按察司副使罗辂为顺天府府丞初府丞缺已奉旨升临清兵备副使齐之鸾已闻山东盗起复诏留之鸾原任俟盗平擢叙乃以辂补府丞
　　○丁丑
　　○祭至圣先师孔子遣大学士李时行礼
　　○戊寅
　　○祭  太社  太稷  命武定侯郭勋代  升贵州按察司佥事林茂行为本司副使整饬都清等处兵备湖广按察司佥事刘淮为广西布政司右参议
　　○己卯
　　○祭  帝社  帝稷命成国公朱凤代  升广东惠州府知府蒋淦为河南布政使司左参政浙江温州府知府赵锦狭西临洮府知府张芊俱为按察司副使锦山东芊本省
　　○庚壬  万寿圣节  上御奉天殿文武百官行庆贺礼遣定国公徐延德恭顺侯吴世兴长宁伯周大经分祭  七陵遣仪宾周钺祭  恭仁康定景皇帝陵寝  免百官宴赐节钱钞  孝慈高皇后忌辰  奉先殿行祭礼
　　○朝鲜国王李怿差陪臣工曹参判南效义等并泰宁等卫都督孛来罕等头目阿木等各贡马匹方物朝贺宴赉如例
　　○壬午
　　○革南京刑部给事中王希文职闲住降南京山东道监察御史吕景蒙为直隶凤阳府頴州判官先是南京科道官奉  上命互相纠劾以张凤翀等三人名奏  上谓凤翀等皆去任者责其交相隐护仍命从公纠劾以闻至是给事中朱润等劾景蒙及云道御史刘宗仁御史王密等亦劾润与希文及工科给事中李士文各不职状下吏部覆言宗仁士文润尚堪备任使拟希文景蒙黜调有差故有是命
　　○升四川道监察御史鲍象贤为湖广按察司佥事  河南道御史董珊以侍班失仪夺俸两月
　　○癸未
　　○升浙江布政使陈察为光禄寺卿
　　○乙酉
　　○升礼科右给事中管怀理于户科刑科右给事中潘大宾礼科吏科右给事中曾汴于兵科工科右给事中戴继本于本科俱都给事中  狭西宁夏卫地震  南京锦衣卫舍人李霁以兄指挥佥事沾故无嗣乞袭兵部言霁曾祖李智沙  仁庙椒房亲授官已袭二辈霁止宜从其祖智所立军功例授总旗  上曰武职官不由军功升授子孙不许承袭乃  祖宗旧典今后皇亲子孙但无世袭字样者都不许承袭有世袭字样者止袭一辈著为令其袭过数辈者依拟裁革李智军功还查明具奏  敕制房办事大理寺评事岳梁私撰故南京兵部尚书陶琰赠官制诰词涉浮夸大学士张孚敬等上其事请示惩戒以重  王言  上曰诰文卿等别撰以进岳梁聘眩浮词茂视制命下法司治罪
　　○丙戌
　　○升江西按察司佥事任维贤为布政使司左参议户部江西司署员外郎张九叙刑部贵州司署员外郎庄用宾河南司署员外郎纪常俱为按察司佥事维贤河南九叙常狭西用宾浙江  四川乌思藏朵甘番僧七领劄夫等千余人来贡礼部以旧例每贡不过百人今数太多该边并三司等官胧朦起送通属有罪七领劄失等应薄示惩戒其到京者每名量减茶十斤存留者每名量减绢二二疋茶十斤仍行巡按御史逮治验放官罪以戒来者从之
　　○丁亥
　　○升河南道监察御史王以旂为南京太仆寺少卿
　　○升吏科给事中周昆工科给事中孙翥礼科给事中薛宗铠俱为右给事中昆吏科翥礼科宗铠刑科  升浙江布政司右布政使党以平为本司左布政使
　　○戊子
　　○户部以广东布政司缺官管理黄册奏左参政徐乾堪以委用得旨乾已有旨升任该部不行查明朦胧奏委显全不用心供职姑贳堂上官罪该司官夺俸三月仍别拟以闻  下吏部验封官员外郎庄一俊于锦衣卫狱先是十七日一俊当颁给文臣诰轴失设香案将具＜锍-釒＞请罪白于尚书汪鋐鋐暴怒令吏人笞辱之一俊愧愤自劾乞休  上谓其怠蔑朝仪故罪之会有赦免命改南京用  朝天官道录司革职左玄义张振通奏进所咏中兴祥瑞等诗一册请  上赐之前序下礼部参阅部臣言振通狂妄不经宜正其罪诏付法司鞫之
　　○己丑
　　○皇第一子生  升吏部右侍郎霍韬为本部左侍郎改礼部右侍郎席春为吏右侍郎
　　○庚寅
　　○以  皇嗣生  上祭服升告  皇天内殿告  祖考礼成御奉天门文武群臣致词称贺仍诏视冬至贺例三日不奏事上封次日奏事仍不上封
○壬辰  宪宗纯皇帝忌辰遣安仁伯王桓祭  茂陵
○甲午
　　○秋分祭夜明于夕月坛遣成国公朱凤行礼尚书夏言分献
　　○乙未
　　○以  皇嗣生诏告天下曰朕闻承祧主器必在贤良继位嗣艰宜传长故曰君之储贰是谓令昔咸同朕以一人仰承  皇天洪眷缵嗣  皇祖丕图即位于今已讫一纪大昏之后又越十年每思传位之久虚若履薄冰而战惧上廑  圣母伫望之深下遗臣民引领之至朕心震惕朝夕匪宁昨岁元辅建策慎选淑女以备妃嫔之御用广嗣绪之求朕请  慈命闻于  祖考卜吉纳九氏以用资繁衍之祥助烝尝之职者乃于今年八月十九日  皇天降祉  祖宗鉴荫朕苐一子生属丽嫔阎氏出是皆  皇考  圣母钟祥积庆而衍及孙谋者也兹用布闻中外诞布宽恤所有开示并宜奉行一自嘉靖十二年八月二十五日昧爽以前官吏军民人等有犯除谋反叛逆子孙谋杀祖父母父母妻妾杀夫奴婢杀家长杀一家非死罪之人采生折割人谋杀故杀蛊毒压魅杀人强盗妖言奸党失机并事干边方夷情及人命十恶致死罪者以及大礼大狱至恶情重不赦外其余已发觉未发觉已结正未结正罪无大小减遇除之敢有以赦前事相告言者以其罪罪之一各王府宗室屡以贪难奏告情甚不得已各该有司全不与处置轻视朝廷欺辱国姓敢有违慢者即各亲王具奏治罪一各宗室年七十以上者有司各给米十石绢十疋绵十斤庶人年及七十者一体给米五石绢五疋一宗室女子有年二十以上未成婚配者各该抚按等官即便行令该府长史辅导官限三月以里保送前来以凭礼部覆请一凤阳高墙庶人或因父祖数十年前得罪迁发子孙至今淹禁或夫男已故遗下妻妾人等仍未放回者累有诏旨欲行宽释所司人员视之如故纸通不查议法司备查莭年迁发高墙庶人原行卷案分别轻重苐等中间情犯可疑拘禁年久及子孙妻妾人等连累淹禁奏请定夺一宗室有因事革住禄米者俱与照旧关支一先年江西逆贼宸濠谋逆干连人众累有旨令与分豁奏请久不奉行自诏书到日即便查复一两京三品以上文官例该荫子未及三年考满者并在外七品以上历任三年果无过者查奏俱与应得诰敕一武官应得诰敕已经请给年远未曾撰黄者誊黄官即与查撰给散一武职官除失机重情不赦外凡一应干累注误及有司官因小忿争陷亏枉革职者俱许具奏听与分理一文官五品以上武官四品以上署职试职者并试职御史俱与实授仍与应得诰敕一公侯驸马伯并内外文武官员旗士人等有因事革去罚住禄米俸粮者照旧关支官吏军民人等有为事问发充军除原系真犯死罪饶死及事干谋反党逆失机强盗人命不赦外其余放回原卫籍宁家随住一两京文官自四品以上有因事致仕年未衰才识可用者吏部查访＜锍-釒＞名起用冠带闲住者与致仕为民者冠带间住一嘉靖九年十二月以前各处军民人等拖欠除王府禄粮仍旧催徵外其余税粮子粒草束农桑人丁丝绵门摊商税户口食盐米钞诸色课程盐课鱼课等项除已徵在库及已经角□羊户人等收受者诏书到日各抚按官作速分投差官查明截数起角□羊原定衙门交割各造册奏缴查考其未经收受者尽数蠲免敢有将已徵捏作未徵侵欺盗用者许诸人首告拏问重治一嘉靖十三年税粮内除漕运粮斛四百万石外其余不分起存以十分为率俱免五分以苏军民困苦一在京各营在外各边并顺天府南北直隶山东河南各军卫有司骑操孳牧寄养走递马骡驴牛并种马驹近来以来亏欠倒失被盗等项并有例停候买补者悉与蠲免以苏久困若有已补在官者照例押发交割该管人员若有通同欺隐作弊者事法治以重罪一山东河南南北直隶各该牧马草场子粒租银连年灾伤以十分为率自十三年以前各免五分以苏民困一军民有年七十以上者许一丁侍养免其杂泛差役八十以上者与冠带仍给绢一疋绵二斤米一石肉十斤九十以上者倍之一内外各衙门见监死罪重囚内有情可矜疑曾经奏请未得饶死者覆审是实俱免死发边卫充军其见问重囚若有情可矜疑及殴伤人延至辜限外身死情真是实照例仍拟死罪者强盗赃伏不明人命无尸可检并一应重囚监禁五年之上累次称冤有词应合辩问者在内三法司在外巡按御史公同三司官各会审明白具奏定夺一内外各衙门囚犯该追赃物系还官给主银货至五十两以上并入官至一百两以上监追一年之外及正犯身死拘禁家属合勘无家产堪以变卖赔纳者开具所犯情罪奏请定夺其不及前数监追半年之外及正犯身故各勘无家产并例该追纳马牛等项悉与宥免查照发落其有正犯在逃未获监禁家属证佐不系事干叛逆剧盗者悉令保候归结一在京在外缉获强盗妖言奸细等项多有贪功图利及无赖戮番之徒妄拏诬陷重罪累有诏旨禁例多不遵守今后问刑衙门务要从公研审果有冤抑即与辩理不许拘泥成案若干碍妄拏报功人员照例从重究治一各处学校廪膳增广生员有亲老无人侍养愿告侍养亲者听亲终之日复学其廪膳及曾经科举年五十以上行止端庄不愿进取者许赴该提学官处告明给与冠带荣身一两京各衙门历事监生及承差免各历事辩事三个月典吏二个月后不为例于戏主鬯得人允副  慈怀之怡慰承家有继实昭古代之通情爰法旧章用覃大赉诏告天下咸使悉知遂分遣翰林院六科锦衣卫鸿胪寺官赍书谕各王府
　　○丙申
　　○升翰林院修撰姚涞为左春坊左谕德以九年秩满也
○丁酉
　　○祭云雨风雷并岳镇海渎山川等神于祗坛遣惠安伯张伟行礼  祭历代帝王遣定国公徐延德行礼尚书夏言王宪许赞秦金分献  是夜京师地震
　　大明世宗肃皇帝实录卷一百五十三


大明世宗肃皇帝实录卷一百五十四
　　嘉靖十二年九月庚子朔公侯驸马伯徐延德等以  皇子诞生各献马称贺赉币有差  先是命给事中曾汴勘蓟镇巡抚王大用及参将袁继勋先后失事状至是汴勘明奏覆谓蓟镇失事其大者有五一犯冷口再犯擦崖者朵颜夷打哈也由于总兵杨镇通事序班王远二人者贪鄙乖张凡夷人纳贡袭职不分应否准贿是视以致怨望决裂法当首论三犯大喜峰关者亦打哈倡之而济恶脱来也由于巡抚王大用谬凭故牍经营雾灵山寔开边衅藉口敕书货马喜峰口遂启戎心谋疏武备不竞罪亦难辞四犯密云大小峪关五犯黄花镇擦石口俱野达通汉老究为之此夷原不受武约束非有隙端特以界守不严兵防无备此则参将袁继勋懦怯寡谋之罪耳＜锍-釒＞下都察院议覆镇等下抚按官逮问继勋以守备不设论罪远发边卫充军
　　○辛丑
　　○录狭西响水堡斩虏死事功升赏官军张兴等一百五十八人  掌都察院事左都御史王廷相等奉诏申明宪纲十五事署院事兵部侍郎张孚敬所条列者七事都御史汪鋐所条列者五事今所续列者三事其三事一曰巡视仓库谓御史所至郡国务亲临仓库勾校岁籍开收稽钱粮之出纳分别积贮赢缩定有司之勤惰如有侵冒虚诡亟为参治毋得专委查盘苟具故事一曰巡察盗贼谓按巡境内一遇盗贼生发即当广布方略便宜剿捕若事机重大及地方官怠缓误事具以状闻有司赋役清平民乐各业能使境内无盗者＜锍-釒＞闻旌劝一抚恤军士谓军士最为劳苦而军官科害多端御史所至卫务精核军政惩汰无良而＜锍-釒＞其抚恤有卓异效者  上曰申明宪纲事宜先有旨令各巡按御史及按察司官从实举行矣苐迩者掌院官多务姑息不为覆实考察以致按臣纵恣抗违按察司官因循畏怯全不举行今如拟通行晓谕各务以实应违者御史考核罢黜按察司官指名参奏
　　○壬寅
　　○荐西苑新稻于  内殿  罢巡抚山东右佥都御史袁宗儒令致仕山东按察司佥事张几徐廷杰各降一级宁海州知州沈铋文登县知县杨铿俱冠带闲住时山东大饥铋铿赈济偏滥贫民不沾惠多饥死几廷杰先后守巡海右道与宗儒俱失察故有是命寻降廷杰福建市舶司提举几四川盐课司提举
　　○癸卯  孝恭章皇后忌辰  奉先殿行祭礼遣长宁伯周大经祭  景陵  西番额即癿等夷遣使来贡方物赐宴赉有差  四川播州宣慰使杨相贵州上马桥等四长官司遣使贡马各赏赉如例  改南京太常寺少卿胡森为提督四夷馆太常寺少卿  命广东道监察御史方一桂提调直隶学校  以三年考满荫工部右侍郎张羽孙槐为国子生
　　○甲辰
　　○遣官赍敕奖谕鲁府奉国将军徤桨孝行从守臣勘奏也  以敬一箴性理大全大学衍义各一部赐南陵王睦楧从周王请也
　　○乙巳
　　○罢吏部右侍郎席春先是诏吏部推举各司堪任翰林者春言之尚书汪鋐请召杨维聦陈沂还职鋐不听二人遂有郤及再推礼部侍郎鋐不复与春议春怒诟鋐至抵冠于地鋐于是劾春当议大理时春附杨廷和不同其兄书议人与杨慎辈抏＜锍-釒＞跪门草＜锍-釒＞欲论张孚敬桂萼去年杨名狂渎春以同乡寔与其谋昨  圣嗣诞生廷臣吉服称贺春独公服谢恩不在贺列设心无良莫此为甚义不与春同列乞亟罢之  上览奏曰朕之数进用春者徒念其为席书弟耳春不思报贺当称谢恩岂无间日即此一事他可知已其令冠带闲住不许再用  以皇储诞生恩例荫大学士李时子圻吏部右侍郎席春子忱户部右侍郎黄芳孙悼工部右侍郎甘为霖子藿道政司通政使陈经子梦草太常寺卿管楫侄津光禄寺卿马理孙服与太仆寺卿邵铳侄子元俱为国子生  升掌中书舍人事尚宝司少卿孙伯坚为本司卿仍加四品服俸视事如旧以九年秩满也  升云南按察使蒋彬为狭西右布政使
　　○丙午
　　○大理寺奉诏献上狱囚应减免者  上以诸囚多系极恶在法不赦安得假借恩例纵奸坏法乃革署任左寺丞周凤鸣职令闲住右寺丞卢问之署右寺丞正戴昂各降二级调外任寻命都察院右佥都御史胡东皋署大理寺印
　　○戊申
　　○罢百官重阳节宴  召礼部考  皇子庙见命名诸仪因谕曰  皇子命名本朝敕谕夫方未一岁尚不知事而赐之敕是虚文也籍令向后识之得以顾名思义未如待其知事后教之又礼曰父命之名朕又思之必当告于  祖考然后可以命子礼部尚书夏言覆言臣等初以  累朝故事及礼记钦有帅记有成二语为命名之词今反覆内则篇二月之末择日剪发以下二节乃知钦有帅为夫对妻之语令敬教子循善道也记有成为夫对妻之语谓记识夫言训子德也原非命子之词兹奉  圣谕诚大哉圣人之言非三代后帝王所及臣谨遵议拟命名之日仿古人见子之仪特发一二  天语而赐之名不用降敕至若告于  祖宗而后命子亦宜创制以备一代典礼垂法万世俟  皇太子出阁然后降敕斯古人所以为教也  上报曰览奏具见执礼从古之正朕意所同其即具仪以闻
　　○己酉
　　○诏安远侯柳珣岁支禄米一千两本折中半兼支先是巡抚辽东右副都御史成文以疾乞休  上疑其畏难引避令革职冠带闲住下按臣勘报至是巡按御史杨行中覆其病非伪  上乃释之仍令冠带闲住
　　○庚戌
　　○是日经筵开讲  旌表天下节妇张氏等十一口烈妇邓氏等六口烈女张端庄一口从巡按直隶御史张维照等奏也
　　○吏部言怀远四侯例当造给诰券臣等博稽旧典止有子免一死并无孙免死之文初缘本部误拟子孙上请实非旧制宣敕下所司改正从之
　　○以松潘游击将军都指挥佥事张麟充协守松潘东路左参将  广东高州府阳春西山诸处巢贼赵林花等纠众攻城劫库杀人与德庆州东山南乡诸巢贼首凤二全等相倚煽乱有年提督侍郎陶谐奉诏调兵定画分道克日同进破巢寨一百二十五擒斩三千八百人俘获男女三千七百余人以捷闻且叙御史周煦以下诸臣之功  上曰此举斩获七千余徒功诚可嘉第其初贼势猖獗皆由抚按守巡兵备守备等官因循避难不为地方之虑所致不独两广为然其先赏谐及总兵仇鸾各银二十两纻丝二表里周煦十两一表里亟令新任巡按御史备查先年养寇官员并今功次罪状以闻
　　○辛亥
　　○兵部言浙福并海接壤先年漳民松造双桅大船擅用军器火药违禁商贩因而寇劫屡奉明旨严禁第所司玩愒日久法弛往往肆行如故海警时闻请申其禁  上曰海贼为患皆由居民违禁贸易有司既轻忽明旨漫不加察而沿海兵巡等官又不驻守信地因循养寇贻害地方兵部其亟檄浙福两广各官督兵防剿一切违禁大船尽数毁之自后沿海军民私与市贼其邻舍不举者连坐各巡按御史速查连年纵寇及纵造海船官具以名闻
○壬子
　　○以河南开封府旱蝗许折徵起运钱粮有差
　　○癸丑
　　○起服阕南京吏部右侍郎张奇为吏部右侍郎
　　○升贵州程番府知府陈则清为本省按察司副使  诏巡抚四川都御史杨守礼四川左参议张文奎各回籍候勘先是守礼谪任叙州府通判时文奎为四川佥事以礼莭有郤文奎乃捃摭事端抑辱之守礼不能堪携室弃官去巡抚四川都御史唐凤仪追留之仍复任已而文奎调山西守礼亦迁官去事遂角□羊至是文奎升四川参议未抵任闻守礼巡抚四川恐修宿怨乃以先所才□□摭守礼诸不法事上闻请回避部覆请下按臣勘实故有是命
　　○甲寅
　　○礼部上  皇子命名仪注前期一日  上诣  太庙寝殿  世庙以命  皇子名告是日保姆抱  皇子于寝宫择内夫人之敬慎者奉  皇子剪发为鬓留角如礼至期  上具皮弁服御乾清宫升座  皇后率丽嫔各具服朝见行四拜礼毕  皇后侍立东面丽嫔后保姆抱  皇子出自寝由西至殿内授  皇子于  皇后内赞奏曰  皇后率丽嫔阎氏敢用吉日祇见  皇子  上降座命以制辞遂执  皇子之右手而赐之名  皇后敬对毕左还授  皇子于保姆还寝  皇后复率丽嫔四拜毕各还宫次日  上御奉天门降手敕以  皇子睿名传谕礼部行宗人府上籍玉牒诏如拟
　　○丙辰
　　○升广东布政使司左参政祝续为湖广按察使
　　○丁巳
</div>
    <div class="pagination">
<a href="明实录世宗实录_page99.html">上一页</a><span>...</span><a href="明实录世宗实录_page95.html">95</a><a href="明实录世宗实录_page96.html">96</a><a href="明实录世宗实录_page97.html">97</a><a href="明实录世宗实录_page98.html">98</a><a href="明实录世宗实录_page99.html">99</a><span class="current-page">100</span><a href="明实录世宗实录_page101.html">101</a><a href="明实录世宗实录_page102.html">102</a><a href="明实录世宗实录_page103.html">103</a><a href="明实录世宗实录_page104.html">104</a><a href="明实录世宗实录_page105.html">105</a><span>...</span><a href="明实录世宗实录_page101.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
