<!DOCTYPE html>
<html>
<head>
    <meta charset="UTF-8">
    <title>满文老档 - 第 73 页/共 213 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>满文老档 - 第 73 页/共 213 页</h1>
    <div class="content">初十日，大贝勒之子瓦克达，往娶科尔沁部土谢国额驸弟布塔奇之女。将行，汗谕曰：“我国诸贝勒，从未往蒙古地方娶妻，此既为首次，当备厚礼以往。”遂具备黄伞、鼓、喇叭、唢呐、箫等携之往。
七月十四日，汗召宗室诸兄弟大宴。
十九日，据报称喀喇沁部之汗使喇嘛四人，领率五百三十人至。命阿济格、硕托、萨哈■三贝勒出迎，设筵宴引之入城。二十五日，大宴来使。
八月初三日，与喀喇沁部议和，誓告天地书曰：满洲、喀喇沁两国，同心修好，刑白马乌牛，誓告天地。满洲若不践盟言，与喀喇沁结怨，则天地鉴谴，殃及满洲，夺其寿算，若恪守盟誓天地之言盟，则天地垂佑，寿命延长至子孙千世，永享太平。初六日，开往蒙古科尔沁娶妻阿哥瓦克达及送女台吉拜斯噶尔至，出迎五里外，设筵宴毕，引之入城。

第十一册  天聪二年毛文龙等处来文六件
天聪二年正月，毛文龙来书云：昔先汗之所以侵犯辽东之地，皆我国文武官员，未奉帝命，任意妄为，致使先汗恼怒，遂起衅端也。时先汗致书於岛云：偏助金泰希（金泰希乃叶
赫国主）又夺取哈拉章嘉地方等语。我遂奏帝查之，知系白道员徇私，擅命堡中人援助金泰希，哈拉章嘉地方，乃韩参将等官员夺取，致起祸端。後我帝察知，遂将白道员、韩参将等官
员，依法治罪。至是，先汗之恨亦清，毋庸复议。今王总兵官来岛告曰：有我仍遣使於汗，欲假使者之口，以修和好之言。展书观之，系致石副将者，惊必是奸计，遂将所遣人等尽行杀戮等语。我闻此言，不沈惊讶，岂有正人行诡计之理乎？後默查之，知彼为鹿岛官员，向与石副将有■，故作此事耳！我已将彼等悉行缉拿问罪。伏思汗所用汉官，无不伤害汉人者。至逃来之人，其伤害情形，皆告於岛中官员。故付以求职之书，欲用计杀之耳。去岁，我帝曾言：西岛里额驸、抚顺额驸二族人，若俘获叛官金玉和、佟正国、通事尹廷禄、刘与祚、石廷柱等人，将封以指挥之职等语。遂有巡行海外之事。今两国与其互为捍御，迄无终期。何若共谋和好共享太平之策。昔袁都堂请和一事，因群臣齐相争议，故此事迄未定论。海外地方，俱令我辖。倘我奏请，帝必纳之。然我之谋，异於他人，我断不似伊等贻误两国大事。起初王总兵官贝勒具书议和，遣游击金秀柱偕王总兵官家人往，十一月十三日，入威宁营边界，至今已有二月，未见回音。谅汗守边之人，贪其所携金、缎、马、骡，匿而不报耳。今特遣人往询先遣人之信及讲和之事宜，是否有成。乞汗亲遣可使之人来皮岛，我与彼面陈所欲之事。凡自古以来，两国相争，不杀来使。愿汗熟虑之，以求安全之计。如此，则生民之幸也。况我帝已崩，行帝亦已归天为神，何不罢兵休战，以求封赏，安享太平之福耶？
天聪二年正月接来书，内具镶黄旗副将王子鉴奏请息兵复和，以施鸿恩之事。王子登即於九月二十一日起行，二十九日抵皮岛。抵达之後，毛都督以绸缎、银牌、衣帽赏之，并即奏於明帝，对以总兵官之职，朝夕共同议事。我王子登告曰：“汗发银十万两，账济贫民。凡田之被水者，每亩给粮一石。不妄杀一人，仁义过天，恩及枯骨。”毛都督曰：“可胃人德者也。”又问：“骑兵有几何？”王子登答曰：“有明甲诸申两万，暗甲及守城诸申共八万。”毛都督曰：“虽有兵百万，若不与之战，固守城池，何如：”我王子登曰：“事若如此，何日是终？”毛都督曰：“彼其愚也。倘与我和为一家，凡事与我商议之，则我自有大主义。一旦与我和好，或战或守或和，富贵封侯，有何难哉！彼唯图河西，以我金石之言为虚，不知西地文武官员众多，一员主战，一员主守，一员主和，议论纷纷，迄无一定，谁敢承办其事？今我掌权，独断独行，其所奏之言，均可施行。如此则大事岂有不成乎？”复有未尽之言。我王子登以为不善，故未具书内。此言俱出自毛都督之口，王子登闻之，不胜欣喜。倘有诳诈，天诛地灭。急以其言告於汗。汗若嘉许王子登之愚言，则速遣通晓汉语亲信之人，与去者同往皮岛，王子登再以密事相告。至於岛内虚实，洞若观火。即便万一有失实，谅亦无妨。我王子登详思之，此事若传至来往下人之口，恐有不慎；欲书於纸，又恐被泄。事若王子登泄漏，则将生命不保矣；思欲亲来，而毛都督畏惧不遣。汗若遣大人至岛为质，王子登得还马。至即以非常之事陈於汗，若称心则举之；若有欺诳，是杀是养，唯听汗命。千思万虑，唯舍死忘生，以报答汗留养升赏之恩。如同先汗，升授副将之职，何能至此。至此处後，又加以总兵官之职。王子登来时，曾具书留家，人所不知也，汗已得知乎？汗倘若欲遣人如行此事，务於王子登掌权之前速遣之。先是，毛都督於十月遣游击致书时，王子登命我家人二名赍密书往，曾於十一月十三日，自威宁营地方入，已有二月，不见回音。不知守边诸申，欲得其衣物、马、骡而杀之，抑为
汗与诸贝勒挽留议事。请汗复遣人，在守边诸申中细查其来人及所赍书，务令其送於汗前，不然，嗣复难通密事，贻误国家大卅矣。恭乞汗广开鸿恩，遣还去人。谚云两国相争，不杀来使。况去者一人之命，何惜哉？余言难尽，乞速回音，当即遵行。特此通告。
二月接来书内称：初和之事，两国告成。汗若不弃和好，则两国共享鸿福。不意先以厚恩达播，使我愚矇父子辞受两难。正惶恐之际所遣使臣至，跪迎称谢。复和之大意，去官皆言之。来员云留质一事，甚不合汗意。汗之亲善，合乎古人所讲之意气。况先汗在抚顺时，意见相适，心怀、言词尽善。自两国交恶以来，已久未往来。今接汗书，犹如见面，疑团尽释，又何必以官为质，唯天鉴之。今以薄物，照初和之礼送之。再有诸者，愿汗以诚心作事，勿出谗言，永归和好，犹如胶粘，勿作亏心事。汗之官兵所需绸布等物，勿忧不敷。百事皆可一口应承。孟子曰：“亦有仁义而已矣！何必曰利？”愿熟计之。
又有书云：去岁王子登前来，非为他事。先汗忿而兴兵之事，文武官员匿而不报，後诬汗叛。我遂怒甚，欲来报於汗。但恐画虎未成，反弄巧成拙，遂弃子而逃，幸遇毛都督。毛都
督素知汗意，即纳我言，奏知於上。诚合其愿，则两国修好，王子登虽死，亦无憾，此非登之力，乃天意也。嗣後，汗须始终如一，勿违毛都督议和之意。凡事相议而行，何患大事不能
成。意有未尽，请再言之。又有书云：我向以礼貌待人，并无二心。唯以诚心待天下之人，待汗亦然，先是，汗凡有旨来，我皆领受，无不遵行。我心中诸事，一一与去者阐明。相互明白之事，无需再疑之也。立候汗之回音，意又未尽。
三月二十五日来书云：王副将告汗曰：我王子登尽忠将事，谁知对二处均无利益。我诚天地间无用之人也。伏思汗以执阔科送北京之故，今我虽有善言，亦不能见信。毛都督又责我曰：尔言汗宽仁厚德，尊贤敬智，为人和善等。乃信谗言，始行此事，不能增进亲善，反令所遣诸申，扰害地方，复以大言欺我。此皆王副将之不善所致等语。我两头为难，不知所措也。汗止知马通事之见杀及送阔科往北京，不知其实事，皆由彼二人之过所致矣。马通事来时，於途遇六、七人逃来，不思已为前来议和，便射死一人，斩杀一人，馀众败走，登山得免。及马通事至岛之次日，败走之逃人来岛，在毛文龙之衙门遇见马通事，彼等言尔非途中杀我之诸申乎？遂擒之，往告毛文龙。毛文龙反打逃人，责问诸申地方之事，何告於我等语。遂不询问，逐出之。其人至黄户部门前喊冤。遂擒马通事以去。因马通事嫉妒阔科，任意妄言。毛文龙知其言不善，故杀之，并将阔科送往帝京。汗乃天生豪杰，何不计此小事，不可事急而隐匿之。为箝制众人之口，不使明帝生疑，遂将阔科送往帝京，以便再行和好之事。谁知阔科与黄户部到北京後，告知毛文龙与汗礼上往来不断等语。科道各员闻之，俱奏书称，毛文龙欲亲敌国，设计谋叛，事已属实，至今尚未议毕等语。毛文龙乃一品大人，至贵重也。惟听信副将之言，始行此事。今文臣之言，不可置信。汗不遣人言谢，以慰其心，反留所遣使臣，复取逃亡诸申，其谋泄矣。使者皆■命如蛆，即留之，有何哉！逃来之谌申，悉为家奴，何足为奇？索之何为？汗若欲成大事，近期速遣人致书前来，渐渐熟悉谦让，能与毛文龙同为一家，则孰非尔所有，况去使及逃来诸申乎？古云：“谦受益，满招■。”汉高祖筑台遇韩信，求贤而得天下。唐太宗不念避咬金之斧於老君堂，以宽厚得天下。去岁七月，毛都督闻文官之言，有慊於心。欲往登北岸。不料内有一人与毛都督面议：我先执镇江地方佟游击解送，今执牛禄额真阔科解送朝廷，又未能仰副汗意，即忽然前往，岂容进耶？毛都督曰：“所言良是，我将遣人往观汗意如何？”遂遣人往之。孰料前往之人被羁留。汗未思之乎？山海关为北京之前门，登莱二府乃北京之後门也。岂能为此小故，而■天下之大事乎？副将之所以竭力尽言者，盖念先汗宥思恤养之深恩也。今虽遁走，而汗不使副将之户口离散。将阔科解
送朝廷，反将副将之妻子，待以不死而生养之种种深恩，何日得报。故舍身为汗，不避生死，而竭力勉为。唯天鉴之。又去岁八月，刘副将来岛告称，汗及诸贝勒待我不善，不问事之真
伪，即行绑架，心中稍存怨恨等语。十月刘副将之诸弟至岛告称，汗与诸贝勒以礼待之等语。如今刘副将喜极，毛总爷心亦喜悦，升刘副将为外八营副将。汗复遗副将书中，可令刘副将
“尔在彼为我做事”。乞请於汗，多道善言。可妥缝去人衣内，以寄於我，我密交於彼，共同作事，复得一臂之力也。汗若怀疑副将，公开遣人又怕有事，则可暗地遣人来，副将此言之虚实即可知也。汗若错过机，则千载难逢矣。於去岁五月，副将我曾四次遣家人往，毛於此时，未见使者踪影，岂守边人杀之乎？抑汗留住而未遣耶？此乃大事，思欲往告，又往来难行。恭乞汗赐文牌。赐诸申之书时，务须密封之，我等置之於去文内，嗣後使者易於出入。特此上告





第十二册　天总二年毛文龙等处来文六件
天总二年四月来书云：金国之汗思欲和好，即归还旧地，誓告於天。我若怀前仇，阴谋杀害，肇起异端，则惟天鉴而诛我毛文龙。【原档残缺】等，若心口不一，阳奉阴违，违悖前盟，则上天鉴之，死於非命。我等若彼此相和，且始终不渝，则鬼神眷佑，延及子孙，永享富贵也。立此誓文，傅之後世。书云：来员之言语，含糊不明，故复往问。其下员不善措敌，难陈密事，所答之言无不糊涂。又有伪善私通之语。不佞虽不才於天地间，但断不能失信於一之。只知诚信，不知伪善，只知忠义，不知奸邪。夫人而无信，圣人恶之。汗意既与我意拍合，请凡事商议而行。无谕野战攻城，我有决心。行止得当，则万无一失。保身家以享富贵，即在今日矣。方寸之心，唯天地鬼神鉴之，王总兵官亦知之矣。
毛文龙再拜。先於四月二十六日，阔科、马通事等五人来至镇江。五月初三日，迎入皮岛，时户部在岛散发粮食。户部官属下人，十分怀疑，属告其户部曰：“诸申往来频繁，终日忙於事，留住岁日，所用衣服，全缝制毕。五月十六日，遣其旧人三名，由海至镇江，复携礼物两驮，运至渖阳。”今闻山东登州地方总兵官及原道员，不时遣船出海，沿岸安哨探。登州地方道员携其下属官员、豕差及亲戚、僚友等，又来至皮岛等语。因未知确信，我遂断然制止，未纳下人谎言。我与尔同谋起此事，惟恐失信，故匆忙遣人答覆。
毛文龙拜金国汗纛下致书。不佞常铭之於心，宣之於口，存之於中，一进不忘。因所遣使臣之言，同气同意，即遣回国。又闻初遣之使臣，照旧携礼物前来我处等语，当时，皇上遣户部大臣送钱粮至岛，并将所乘船撤回铁山。具时汗所遣使臣，未经查实，误入户部。使臣及所携礼物，尽被擒获，解往京都。不佞闻之此，遂连夜遣人赴京，贿银四万两，始获赦死，养之於内地。请少待数日，奋力交涉，俾还於汗。正在烦恼之际，突有喀山牛录下诸申八人逃来，伊等言称：我汗与诸贝勒原以一心倚尔等行事等语。不佞闻此，愈觉不安。嗣後遣来之人，须仔细辨认为善也。无谕尔取山海关，我取山东，若从两面来攻，则大事即可定矣。我不分尔所得，我亦不归尔管辖。特致书以闻之。
毛文龙再拜致书，至於前遣官赍书议和一事，我曾有言，自今日始议，我皆一一承认，凡事我皆承当等语。我与尔彼此能罢兵休战，共享太平，则我心中不胜喜悦。曾想送还阔科，即与汗及诸贝勒议定大事。不料汗所遣之人误入户部粮船，为来送钱粮之户部官员擒获连我之三人一并解往京都，亦未告知我，以败我大事。今将阔科未能送还，空口无凭，汗与诸贝勒，亦不再听信我言。一片诚心美意，反成无信义者，此怨无处可诉。我之心意，本欲与汗及诸贝勒共图大事，今又见疑，岂非天之罚耶？圣汗与诸贝勒转战四方，欲何时可成大事乎？皆尔等胸无计谋故耳，我与汗及诸贝勒共议国家大事，则同享幸福，名垂万世。但不知汗与诸贝勒信否？倘纳我言，宜遣人密商，此言无稍虚伪。若谓诱骗，骗其四、五人何为？我二人母相疑。好汉作事，向与常人异。大事成之後方见善心。书不尽言。
毛文龙再拜致书。阅汗来书，甚感不解。其骄恣失信，俾人生疑之处，我岂能不知乎？况议和之事，乃两国所愿，於两地有益之事，尔若不愿，则亦已耳！何以大言欺我？事成之前，尚且如此。一入陷阱之中，岂能以礼待我耶？来书云：若送还诸申，可以往来；否则不再往来等语。尔言误矣！我与刘德库初议时曾言，我两国之事若能成，不仅送还诸申，连我亦无处可去等语。今议和之事未成前，便欲强行索取诸申，安能确立相和之诚心？至阔科一事，我固然有错，然在彼处，尔之过失亦不少也。先汗在时，我所遣诸申一名，汉人两名，均被杀。其後，尔三次遣使欲和。使臣至江之後，又杀我哨卒近百人。一面议和好密事，一面频攻铁山，属行欺诈，反复无常。贤人未有似此特力妄行者，良可惊也。我虽庸才寡术，然居心纯正，毫无诳诈之心念，背天理之行。尔诚信赖我，俾我从速登岸，又何必急於索还所有诸申耶？何惜此数诸申人。唯若送还於尔，
何以掩我地民人之耳目耶？谕语载：欲速则不达见小利则大事不成。不曾闻之乎？本欲遣人观察尔愿和与否之情形，若不愿和，则各思深远之计。今阅来书，人之从善从恶，唯在於天，
不在於人也。惜哉，先前致书所提之事，未有一次相报，而以巧言相欺，是必欲与我为敌也，诚然如此，我亦闻之尔处之事，又何惧哉！今我同尔说千道万，无一用巧威胁之词。今尔因一阔科而疑我，何其无智乃尔！为此一人从劳往返，实无济於事。倘能与我同心创建万代不朽之业，何如？今我听命於尔，然尔不肯，设尔进退维谷，听命於我，我岂肯乎？宜熟计之也。尔若以我言为是，即下决心，明白赐书，从速遣之，观尔如何行事，我再答复。否则尽杀所遣之人，方足汗嗜杀之心乎？我前曾致书云之以後再不可差大人来，南官及南人在皮岛，有事暗暗差人，渐渐说明，可做即做等语。前者俱已讲明完结之事，又何疑？汗仍遗书，言不明确，甚是疑惑，故我复遣人往。
前者我遣周姓人往约汗与诸贝勒云：尔率兵前来，我为内应，如此则取之易如反掌等语。当时汗与诸贝勒，竟不纳我言。又云：毛总兵官在彼欲降之心，半真半假，对遣来之刘保等人仍以善言惑之，作速遣回，事将自然完结等语。汗又不纳，反而言称：尔欲来归，则送诸申前来登岸，不然，勿再遣使。倘若遣人前来，则即行杀之等语。因知事不能成，归降之念，随即断绝。其率兵於山东地方收粮，逼迫前往，乃因不合意，即行劫掠。以我观之，汗心犹豫而狐疑：又谓毛总兵官放恣，初无定心，後被牵累，事不易结等语。遂以毛总兵官蓄意叛逆即密告袁都司杀之。我以告叛有功，升为副将职我虽在此地兼职，而归回彼地之心常存也，此非诳诈。唯因汗与诸贝勒弗能通情达理，是以我归心未定。汗谓尔虽在彼为我勤力为之，我亦不嘉许，唯尔来归，即为头功等语。臣之惧而不敢往者有三事，谅汗不知也。负恩逃来之此一也。今无寸功，待臣为汗立大功後，方可归回。不然，谁不骂我为奸宄也。闻汗於宁远议和，倘我至彼，议和已成，明即索我还，汗又责我往来无定，万一遣归，则我粉身碎骨也。故惧而不敢往，此二也。我诸史弟复至，虽在彼照常养之，而不以原礼待之，我虽在彼生亦犹死也。故惧而不敢往，此三也。以上三事，汗当静心思之，请赐我誓书一道，共同起誓，我将乐於做事，若书东江之事，一旦傅扬，
唯恐被牵连，事将难辨，遂未书之。善养所往之人，令人看守，勿使囚禁受苦，以免人惧而不往也，毛总兵官死後，已与耿千总商议归降之策。因三弟在宁远，四弟往山东，故至今慎不敢行而未动。明兵又接踵而至，当时未遣人往报，汗且恨之。我自有主意。有必要时，身遣人往报，若疑有诈，即行停止，我亦不遣人去。将於春三月寄信。















第十三册　天聪二年八月至十月
初七日，汗御殿，赐奈曼部贝勒洪巴图鲁号为达尔汉，扎鲁特部台吉喀巴海号为卫徵。赐号之缘故，即洪巴图鲁、喀巴海台吉以察哈尔汗不道，欲依傍天聪汗，俱来归附。後出征察哈尔阿喇克绰特部，杀其台吉噶儿图，俘获人口七百，以所获献汗。
二十七日，朝鲜使臣赍书至，其书云：观边臣傅致来书，阅之，件件开陈，内情无不尽告，并谓“愿成全和好之大事”。此意甚善，敝国所愿闻者。夫我两国本属邻邦，有思无怨。凡属往事，彼此勿再议谕，皆当停止。况今已悔祸言和，杀牲祭上天，誓为兄弟之邦，信使往来，存问馈赠不绝。此乃太平之福也。若不合天心，岂能成此美事耶？毛文龙一事，前书已了结。今复言之，谅未解我国之意耳！至於修葺城池，乃国之常事，并非针对贵国也。譬如兄弟比邻而居，岂不各修门庭乎？贵国之名曰“金”，即如敝国名曰“朝鲜”，或书文，或言词乃各命国号。无知卑贱者、习以闻见，仍名旧号，或亦有之，诚属可恶。然久而自改。唯所云逃人察还事，另有异议，不可不尽言之。尔言阵获者归已，是言良是。贵国大书逃人之名数，非也。其逃人初虽苦命而出，乃死於饥冻者有之，死於豺狼虎豹者有之，死於毛文龙哨卒者有之，得归我国者，百无一、二。设或有之，闻贵国察访，恐被缚送，惶恐不已，不来投官，遂各自逃散，无迹可寻。纵可查寻，为民父母，初既不能保存，今既来归，又纵而缚送之，实人心有所不忍。故未敢即副前书所请矣。今思之，贵国之查寻，非存恶意，况两国既和，义同一家，我国之人，即贵国之人；贵国之人，亦即我国之人。贵国常念及此事，可见其意甚专。遂命边臣，广加察访，查获五人，即行送还，以示诚意。其馀之人，查无踪影。没奈何也。今备礼物数件，遣送致谢。请深思我方意见。义州开市，本是美事，我何惜马！惟北边偏远，民稀货匮，路途险远，又有重关峻岭相阻，内地商贾，断不乐往。虽欲开市，但无货交易，恐贵国之人，从劳往返，故先致书相商。按来文之意，贵国欲令北边居民，听其往来，互通有无，此於彼无伤。倘所遣官人
等，皆照义州贸易而行，则北方民力所不及。所告诸言，俱属事实，贵国若静思熟虑，则自释其疑也。两国修好，乃天所知。我先负约，天必谴我，故遣近臣，畅叙衷肠，愿贵国思之。又一书云：通事官全仁禄，尚在贵国。彼一人在彼在此，无关紧要。唯在我国通译者乏，两国和好，急需译员。今若令彼随去使归国，则足知贵国之美意也。再者，有贵国逃来之男女三人，一并送还，幸深思之。又一书云：阵前新俘官员，原系我之臣子。况来往於两国之间皆各尽其力，身受劳苦，复加体恤为是，保待言之。
九月初三日，科尔沁部噶罕，送其女与额尔克楚虎尔为婚，众台吉出迎，宰牛羊设筵宴，遂入城。八旗以次宴之八日，归时送行。赐甲胄、鞍辔、弓矢、撒袋、腰刀、金银器皿、花缎、毛青布等甚厚。
天聪二年，戊长，天聪汗将征蒙古察哈尔部，遣人命西北归服外蒙古科尔沁部诸贝勒、喀喇沁部之塔布囊、敖汉、奈曼部诸贝勒、喀尔喀部诸贝勒，各率所部兵，来会集於所约之地。汗亲率诸贝勒大臣及其大军，九月初六日起和西行。初八日，至都尔鼻地方，敖汉部济浓色臣卓里克图，奈曼部达尔汉洪巴图鲁，各率兵来会。初九日，大军抵辽阳，喀尔喀部诸贝勒各率兵来会。十二日，抵约科尔沁部会兵之地。於绰洛郭勒地方驻营。十三日，扎鲁特部贝勒喀巴海率兵来会。
十五日，有男妇三十馀人由察哈尔逃来。
十七日，喀喇沁部汗拉希喜布、布彦阿海之子毕喇齐黄台吉、万旦卫征、马济塔布囊、庚格儿侍卫贝勒及小台吉，塔布囊等，各率兵来会，拜见汗，献财帛驼鸟甚多，汗不纳，尽却之。汗大宴来会诸贝勒。出使科尔沁部之巴克什希福还，奏言，科尔沁部诸贝勒大至，土谢图汗、哈坦巴图鲁、满珠决礼率其兵起行，不与我军合，自行劫掠，掠毕，再来与我军合等语。汗大怒，复遣希福往，令土谢图额驸务必来会。十八日，喀喇沁部首领苏布迪杜棱，率众塔布囊及士卒前来，拜见汗，献财帛马匹甚多，未纳尽却之。以来会之礼设宴宴之，益赐喀喇沁两次来会首领甲胄。十九日，连夜进发。二十日晨，驰击度尔噶、锡伯图、英、汤图四路，俱克之。二十一日，拣选精骑，追击败军，直至兴安岭，获人畜甚众，抗拒者则杀之其不拒降服者收养，编为户口。科尔沁部首领土谢图额驸，侵掠察哈尔部边塞数户，未来兴大军会，率其所部兵，私自返回。汗之妹夫科尔沁台吉满珠习礼，贝勒孔果尔之子台吉巴敦，率兵掠察哈尔，二十二日，携其俘获来会大军，汗嘉之，赐满珠习礼号为达尔汉洪巴图鲁，巴敦号为达尔汉卓里克图，赏以财帛驼马
牛羊甚多。遂以俘获人口，谕功赏给众征官兵。诸凡宗室之随征及留守者，各赐牛一。十月初四日，大军还至纳里时地方祭纛。初七日，至呼浑河即驻营。初八日，审理众犯。杜喇勒洪
巴图鲁属下二人，因盗马谕死。南楚牛录下二人，所献妇女潜逃，追获後奸淫谕死。盗马韂者，以小刀画其腰，盗绊者割足筋，盗辔者裂其嘴。此外，凡盗物者，概拟盗罪。大军进发时，曾以残疾马匹留於敖汉部济浓城中，令每旗派章京一人守之。有名达敏者，亦因病留彼处。後察哈尔之玛哈噶拉，率其部众来归，达敏遇之尽掠其财物，将玛哈噶拉及其男丁，尽行杀之。因此之罪，杀其达敏，其馀之人，皆鞭八十，贯耳鼻。
初九日，汗下诏书敖汉、奈曼、巴林、扎鲁特部诸贝勒，曰“闻各处来归之逃人，尔等要而杀之等语。嗣後，遇有来归之逃人，诸贝勒明知而杀者，则罚民十户；诸贝勒不知，而下人杀者，杀身抵命，并以其子妻为奴。旁人前来首告，即将首告之人，留养内地。再者，著尔诸部周图，妥设哨卒，其违命不设哨卒者，即罚牛五。哨卒有不听遣者，各罚牛一。”十五
日，抵沈阳城，午刻谒堂子毕，汗入宫。斯役止二人。








第十四册　天聪二年十二月
十二月初一日，遣索尼，阿珠瑚赍书至土谢图汗处，书曰：“天聪汗致书於土谢图汗。尔父子昔助叶赫，谋分我地，兴兵来侵　尔若获胜，我岂有今日乎？一也。其後，我兵往征鸟拉宜罕山，尔父子复以兵助乌拉，二也。其後乃又助叶赫杀我侍卫布扬古，三也。罪比三端，并非以物所能赎之，应即兴师报之。然汗父宽仁，笃念大义，遣使议和，盟誓天地，和好相处。事後尔欲亲来议和，约定会所，汗父亲赴约，尔竟不至。尔欺诳君子，一也。後察哈尔汗欲杀尔，兴後来侵，时我闻之，不惜身受劳若，马匹倒毙，即发兵至长安，察哈尔闻讯，遂弃将克之城而退。我若不出兵，尔尚得有今日耶？尔诚勇强，何为执送扎儿布侍卫、台吉二人哉？察哈尔退兵之後，尔来修好，复加优遇，以女妻汝，厚赐柬珠、金、财帛、貂皮、猞猁狲皮、甲胄、银五千两及器用等物遣还。尔曾有何畜产相报乎？优待尔之汗父升遐，尔既闻知，为何不遣亲信大臣子弟来吊？孔果尔贝勒闻讯，即遣大臣来吊。尔却於两月後，方遣一下等班弟牵一劣等老马来，此尔之负恩，二也。不念尔之罪恶，但思名义仍以女归尔。既归之後，尔只以劣等病马八匹送来。尔惟知取於人，而不知与人，尔之贪鄙，三也。送女前去之人克里被杀，尔不查出其人。夺克希克图之妻一事，至今尚未议结，尔之轻慢我，四也。尔等言愿以牲畜一个赎回额古等语。我以尔故遂减免五百，拟取五百。尔亲约定，若无牲畜，则仍以额古归我。今所许牲畜不至，又不送还额古，尔之欺诈我，五也。尔令尔有罪之妻寝室居前，令我女寝室居於後，言尔有罪之妻，
为大人之女等语。其女为何君遣嫁者，其姻属现在何著名贝勒，今非俱为编氓乎？此非因尔亲叔被杀，又恐杀及尔身，故称为大人之女耶！且彼话察哈尔欲杀尔，何为以其女为嫡；我仍眷佑尔，尔何为以我女居次？尔之侮辱我，六也。将我小人之女还我，与大人之女同居可也。於彼此议和时，曾约凡於敌国，和则同和，伐则同战。尔竟负约，与我为敌之明国，两次遣
使通商，尔之诈不可信，七也。尔欲征察哈尔，屡次遣使致书来约，我如期发兵，尔竟不赴，留我於敌境，而尔先回，得享百岁乎？行不践言，尔之奸计，八也。掳闻达尔汉洪巴图鲁起
兵时，遣使询尔会师之地，尔以不谕何处，当赴汗所定之地相会为辞，不实指其处等语。揆尔之意，不愿与我会师，恐与众兄弟同行，不便私返。不如独行，以便不会师而私行退回，且可托辞曾掠察哈尔边界，此非尔之阴谋乎？九也。我起初以孔果尔老人为悖乱，以尔为贤也；故加亲近，以女妻尔，结为姻戚。及汗父崩，孔果尔老人，先遣臣来，又如期会师，遣
其子来会。以尔为贤，殊加眷爱，今有何益哉！尔等背天地之盟，不与我合谋，反与我仇敌之明国两次通使，我等知尔等所言何言耶？今更何以相信尔等乎？”以刚决之言缮书历数其罪。
缮毕遣汗之近臣索尼巴克什、阿珠瑚二员赍书往、将行，汗复谕曰：“尔等至彼，勿拜勿惧、勿食其食，厉色待之，佯作即日返回状，以观其情形。”索尼，阿珠瑚於第十日至科尔沁部。部人欲照旧宰牲，以礼相待，索尼，阿珠瑚曰：“我等不惟不食尔粟，即一碗水亦不饮也。我等并非出使尔国，是来送物与我公主。尔主既存异心，尔粟岂可食耶？”遂出所携糇粮食之，部人皆大惊。及至土谢图汗住所，时土谢图汗因足病复发，居原配之妻家中。索尼、阿珠瑚入公主住所，拜见毕，呈所送之物，并以来由告知公主。公主即欲器谏，索尼、阿珠瑚曰：“我国法度，尔汗父之言，丝毫不可违也，本欲遣旧臣来，又恐徇私，故遣我二愚者前来，违之可乎？况议此事，为公主也。”因止公主谏。土谢图汗因不能行走，令人扶至公主室。索尼及阿珠瑚不拜，亦不起立。土谢图汗佯问公主曰：“此为谁？”公主不答。索尼、阿珠瑚答曰：“我等乃天聪汗之人，可与尔断绝往来，岂能与我公主断绝乎？今特来馈公主礼物耳！”土谢图汗急令备肉进呈。索尼、阿珠瑚不食而出。土谢图汗急遣台吉色棱、党阿赖曰：“我未识为汗之使臣。昔汗遣使来，悉行拜见，与之食则食矣。今也，尔等不拜，进食不食，即趋而出，故来询问，汗以何故恼怒？”索尼等答曰：“尔存异志，出使非为尔，何为拜见，又何为食尔之物耶？汗怒甚，恐我等不能转达其意，遂致书前来。”台吉色棱、党阿赖接书回告。索尼等遣从者先回，独留以俟覆书。土谢图汗得书大惊，急遣府中所有十四人，同台吉色棱、党阿赖复来曰：“见汗谕，知我罪重，心甚惶惧，不知所措。既已获此重罪，又遣尔等归，倘途次遇难，则其罪尤重矣。”索尼等答曰：“岂可为我等贱躯之死，而违汗之言耶？”即乘马欲行，众皆执缰不释手，曰：“我主本欲亲来劝留，以足疾不能行，其子弟皆出猎，遂令我等前来劝慰。我等既获罪，即遣尔等归，我等更无容身之地。汗既震怒，所关甚钜，即行坐答复，可乎？俟我子弟诸臣归，即行商议，引咎谢罪。”力劝挽留之。时索尼等思，彼既以汗言为是，亲往谢罪可也。乃下马留居。次日，集其子弟众臣商议，遣桑阿尔寨侍卫曰：“观汗来书，彼罪深重，当亲往谢罪，因有足疾，命弟哈坦巴图鲁往。弟曰：尔获重罪，何为遣我等语。辞而不往。今先遣台吉拜斯噶尔及桑阿尔寨与尔等同往，俟彼足疾愈，随後前往。”索尼等答曰：“我等出使，并非为尔来，乃送公主礼物而来耳！我等事毕即返还，尔以引咎谢罪为辞，劝留在此，今复问我等何为？我等来岂为取拜斯噶尔、桑阿尔寨乎？”土谢图汗复遣桑阿尔寨曰：“即遣子弟去无益，适以增汗之怒，罪反加重，我将亲往，
足虽有病，在途死则死耳！终不可坐此答复，遂释汗怒也。”索尼等答曰：“未令我等同尔去，亦未令我阻尔行。”土谢图汗第三次又遣桑阿尔寨来曰：“我将亲往，此意已定。保敢坐视大人
之怒。惟我心所惧者，汗倘於盛怒之下，不容朝见，即行逐之，奈何。我将归返何处容身，谁将听我之言，念及此，终日思虑，不能自解矣、故求教於来使。”索尼等共议云：彼既认错，欲往谢罪，我等何必固为严厉。遂答之曰：“尔诚引咎谢罪，亲往朝见，罪当别谕。怜尔亲来之，必加优待，无拒之事。我汗宽宏大度，虽小贝勒，亦不见逐，何况尔乎？”土谢图汗喜甚，益决去志。又遣人戏曰：“尔二人乃家奴也。尔等尚不食我粟，见我不拜，汗及诸贝勒，岂容我进见耶？”二大臣答曰：“我等诚为家奴。我等家奴见尔不拜，不食尔食，言辞严厉，而尔置此於不顾，坚意来朝见，其可怜状，有甚於此者乎？何汗与诸贝勒知比情形，必容尔进见也。”时土谢图汗云：言甚是。留宿十日。土谢国汗送汗所遣之索尼等先行时，寄语曰：“我往朝见，
乃无遣使报闻大人之例。乘尔等如期返回之便我即将寄信去，幸为我转奏：‘我获罪於汗，即足有病，当令人扶掖骑马前往。如家汗宽容，拜觐汗之金颜，谢罪。汗若不容，亦当望阙而拜。”遂遣党阿赖同行。索尼等还，以土谢图汗来朝情形一一奏闻。汗曰：“彼既知罪，来朝可矣。”
是日，东方巴雅喇部四大臣伊儿彪、图尔噶、布韬、伊图喀，偕七人来朝，贡貂皮、狐狸皮。
是日，郭弼儿图之子根度尔、朱彻、郭儿图之子桑古儿、桑噶尔寨来朝，奏曰：我等曾因察哈尔部兴兵离散，往附科尔沁部。兄郭儿图已故，弟郭弼儿图，以科尔沁部扰害难堪，欲依傍汗，率众来归，已至开原以北。先遣我桑古儿、桑阿尔寨等前来贡马驼朝见等语，汗遂指与驻牧之地。
蒙古扎鲁特部色本、马尼，当察哈尔法兴兵侵喀尔喀时，败逃，往附科尔沁部。科尔沁部诸贝勒不肯收，又闻天聪汗善养人民，举部来归。闻知，汗率诸贝勒出迎一里外，入城，汗御殿，来归之蒙古诸贝勒拜见毕，大宴之。满洲国天聪汗率诸贝勒大臣等出猎，直至东北四百里处三洼地方，猎十四日，汗亲殪五虎。先是，行猎时，诸贝勒所射之兽，令从者约誓，勿隐伤痕，勿行争夺，争主亦不许对质矣。此次出猎，下令诸贝勒射中之兽及有争谕之人，仍交审理大臣验对，勿言诸贝勒射中何处，切亦勿言争谕之人射中何处，暗中验伤，给伤痕相符之人。

第十五册　天聪颁发汉官臣敕书
汗曰：“佟养性，尔原系抚顺城商人，因与我通好，为时帝监禁於辽东城。迨获释後，来归有功，妻女为婿，授副将职，克辽东後，升为总兵官，交办俘获汉民事务，倘失职获罪，依法赎罪。此职子子孙孙世袭罔替。”
　　汗曰：“爱塔，尔原系开原城平民，以战前太平时，来归有功，授备御职。克辽东後，授为金州游击。因於任所竭力尽职，授副将职。倘失职获罪，依法赎罪。此职子子孙孙世袭罔替。”
　　汗曰：“佟延，尔原系抚顺城平民，阵获收养，授备御之职。克辽东後，尽职有功，擢为参将。倘失职获罪，依法赎罪。此职子子孙孙世袭罔替。”
　　汗曰：“刘岱仲，尔原第明帝革职参将。克辽东後，我举为游击职。因俘获汉人小舟来献有功，擢为参将。当念养育之恩，奋勉尽忠效力。”
汗曰：“赵一鹤，尔原第抚顺游击下中军，於扶顺之役阵获收养，仍令为官。克辽东後， 授为新城游击。镇江人叛时，毛文龙遣曹都司前来劝降，为尔所杀，并执其同夥来献有功。倘或有过，依法赎罪。此职子子孙孙，世袭罔替。”
汗曰：“马汝霖，尔原系军门下旗鼓。我举尔为游击职，当念赡养之恩，益加尽忠效力。”
汗曰：“严庚，因尔父无兄弟，升尔为游击。理当念赡养之恩，益加尽忠效力。”
汗曰：“李绍武，尔原系明国革职参将。克辽东後，我与尔为游击职。当念赡养之恩，益加尽忠效力。”
汗曰：“李大成，尔原系明游击，因获罪入狱。克辽东後，我举尔为游击职，当念赡养之恩，益加尽忠效力。”
　　汗曰：“杨达有，尔原系千总。克辽东後，举发遣人往广宁官员郎游击处挑唆者有功，升为游击。当念赡养之恩，益加尽忠效力。”
汗曰：“吴殷，尔原系明帝游击下中军。克辽东後，我擢尔为游击职，当念赡养之恩，益加尽忠效力。”
汗曰：“祝世昌，尔原系镇江游击。克辽东後，隐居山中，待安定後，方来归附，然我不念及此，仍授为游击职，当念赡养之恩，益加尽忠效力。”
汗曰：“佟成蛟，尔原系抚顺城通事，阵获收养，授为千总职。克辽东後，授为都司职。因尽本职，升为游击。当念赡养之恩，益加尽忠效力。”
汗曰：“顾守通，尔原系明帝总兵官下中军。於克辽东後，我举尔为游击职。当念赡养这恩，应益加尽忠效力。国库珠宝俱全，无所不有，因顾守通心地虔诚，其所存上等东珠，不匿来献有功，擢为参将。”
汗曰：“李英杰，尔原系岫岩备御。克辽东後，我擢升尔为游击。当念赡养之思，益加尽忠效力。”
汗曰：“李国臣，克辽东後，尔率昌永、昌兴两堡人，留原地未动有功，升备御为游击。当克守本职，尽忠效力。”
</div>
    <div class="pagination">
<a href="满文老档_page72.html">上一页</a><span>...</span><a href="满文老档_page68.html">68</a><a href="满文老档_page69.html">69</a><a href="满文老档_page70.html">70</a><a href="满文老档_page71.html">71</a><a href="满文老档_page72.html">72</a><span class="current-page">73</span><a href="满文老档_page74.html">74</a><a href="满文老档_page75.html">75</a><a href="满文老档_page76.html">76</a><a href="满文老档_page77.html">77</a><a href="满文老档_page78.html">78</a><span>...</span><a href="满文老档_page74.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
