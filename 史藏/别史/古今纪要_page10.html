<!DOCTYPE html>
<html>
<head>
    <meta charset="UTF-8">
    <title>古今纪要 - 第 10 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今纪要 - 第 10 页/共 44 页</h1>
    <div class="content">　　陆瑁【陈融濮阳逸等　就之游处　瑁割少分甘与之丰约　徐原不识遗书托孤为之起坟收养
　　戒暨艳扬人失　諌伐公孙渊论皆寛厚】
　　朱据【谏暨艶以功覆过艶不从故败　权以为才兼文武可继吕防张温　轻财好士　以争太子赐死】
　　陆逊【破贼潘临尤突费栈所过肃清　吕防荐逊意思深长才堪负重　代防首尼西方斩获招纳凡数万　乞招延茂异　督朱然潘璋破汉昭烈不啓诸将之违节度忍辱济事　权以印付逊与蜀汉书自行之　假黄钺破曹休去建昌侯虑阙鸣拦　髠射声　校尉　谏峻法　谏取夷州朱崖　谏讨公孙渊　攻襄阳防所得生口　议勿募鄱阳民　议勿兴利改作　代顾雍为丞相以论太子见责卒家无余财】
　　陆抗【逊子　与诸葛恪换屯柴桑更缮葺　孙皓即位上时宜十七条　与晋羊祜对垒　西陵督步阐叛归晋抗蹑之羊祜还　抗遗祜酒祜馈抗药　谏黩武　牧荆州上疏言西陵国之西门云云晋伐呉终如抗虑　机云皆其子】
　　贺齐【贺本姓庆　齐之伯父纯避安帝父讳故改　威震山越　讨贼所至荡平】
　　全琮【振赡空船而还　图闗羽　分三郡险地为东安郡以琮领郡招山贼　破魏舟师　谏围朱崖】
　　吕岱【平诸冦　用贼钱愽在交州厯家不饷家年八十亲王事哭徐原益友云复于何闻过】周鲂【平冦　诱曹体斩获万计守鄱阳十三年恩威并行】
　　钟离牧【以稻与认者　永兴县长谓其慕承宫欲罪认者牧请之不得出装长止之显名　平五谿如救炎居永兴宫种防隂山】
　　潘濬【事昭烈　闗羽败事呉　讨五溪蛮吕壹弄威福　濬陈其奸隂后遂诛】
　　陆凯【逊之族子　谏孙皓淫乐　劝还建业　劝取士　责何定佞临终荐贤斥不肖　弟字敬宗平交趾任州十年身洁事济】
　　是仪【本姓氏　孔融嘲以民无上遂改今姓　典机宻　蔬饭　进逹　未尝言人之短　数十年无过】
　　徐详　胡综【皆典机宻】
　　刘惇【字子仁　知水旱盗贼　明太乙】
　　赵逵【九宫射覆】
　　呉范【占候占刘表死黄祖擒　昭烈得益闗羽走而不免　魏虽和当备　汉虽战必和】滕承嗣【名　郡治　诸葛恪同受遗诏　谏恪用兵　恪二十万围新城无成　孙峻诬害之】孙峻【诬害诸葛恪　骄慕　梦恪击之死　后事付同祖弟】綝【夷滕　斩朱异　无礼孙休夷之】
　　濮阳兴【议作丹阳湖田　百姓怨　与张布废休适子迎立皓　皓立万彧谮之夷三族】王蕃【事孙休　时论清之　不能承顺皓因其醉斩之】
　　楼【字承先　切直皓贬交阯杀之】
　　贺卲【言王蕃见诛　何定小人见宠遂诛】
　　韦曜【论博奕之非　不为孙皓父和作纪被诛】
　　华覈【谏孙皓营新宫　言农桑书百余上见免卒】
　　魏【曹参后曹腾为桓帝中常侍有养子嵩实夏侯惇之叔父也生操至子丕即位为魏】
　　曹操为洛阳比部尉东归起兵谋诛卓袁绍为盟主鲍信迎领兖州刺史破黄巾得戎兵三十万【汉献初平三年】迎天子【荀彧计】　都计【董昭计】　操为司空用枣祗韩浩议兴屯田【建安元年】　于是州郡例置田官操征行无运粮之劳起于枣祗而成于任峻　诛吕布　降张绣邀袁术术南走而死　败袁绍于官渡粮尽欲还
　　用荀彧计遂攻溃绍军【并四年】　绍死子谭尚相攻操击之遂并河东【十年】　伐刘表表死子琮降【十三年】　破马超于潼闗【十六年】　十八年策曰袁术殒溃桥蕤授首吕布就戮张杨殂毙乌丸三种一征而灭鲜卑丁零重译而至封魏公征张鲁【二十年】　二十一年封王设天子旌旗【右操用兵规取天下事】　操既克江陵顺流东下呉周瑜败之赤壁再失荆州【十三年】　再进军濡须口攻呉权上牋有春水方生君宜速去之语遂还【十八年取呉宜缓而急】　破张鲁取南郡司马懿劝乗势取蜀不从【十八年】　刘备进兵汉中操自击之斜谷口不克再失汉中【二十四年取蜀宜急而缓　右三分处】　过吕伯奢闻食器声手杀八人曰宁我负人　诸将计画胜己者随法诛之【如杨修亦见诛】　枕幸姬卧觉而杀之　小斛足廪谷斩主者以厌之【酷虐诈伪皆此类】
　　荀彧【去绍从操操谓吾子房　说定河济以髙祖闗中光武河内为比　劝迎汉帝都许以髙帝为义帝缟素为比　论绍操胜败以刘项为比　平生教操为汉贼皆以争天下言之至九锡以谏死彧意岂以天下未一操未免受之遽欤　荐郭嘉荀攸钟繇　计攻袁绍　计取刘表】
　　荀攸【彧从子　说缓攻张绣　说竟攻吕布　破袁绍多其谋　先攻绍二子后取刘表　凡画策十二　从征孙权道卒】
　　贾诩【说李催等为董卓报仇西攻长安　张绣追操诩知其先败后胜　说绣降操　说操缓下江东因楚之饶以飨吏士抚百姓江东不劳而定以计破韩遂马超　言刘景升父子定太子　魏文问呉蜀何先诩言刘备雄才诸葛亮善治国孙权识虚实陆逊见兵势皆难卒谋不从江陵失利】
　　郭嘉【谓袁绍未知用人去之　谓操真吾主　此袁本初十胜十败　与荀攸说攻吕布　料孙策必死匹夫之手　料袁绍性迟必不救备料袁绍二子必争　料三郡乌丸必不设备】
　　鲍信【袁绍等初起兵谓操曰能拨乱反正者君也　迎领兖州】
　　夏侯惇【曹操本其兄弟　有辱其师者杀之　都督十六军　在军常迎师受业　清俭】夏侯渊【督军粮　击黄巾收其粮　击雷绪　太原贼　南山贼　韩遂　凉州宋建　氐死于蜀矢】
　　曹仁【破袁术　陶谦　吕布　黄巾　都许　皆有功　破张绣　定河北　拒潼闗　屯樊溃围】曹洪【以马授操　聚粮继军　征刘表】
　　曹休【破呉兰而张飞走　文帝以为征东将军击呉】
　　曹真【防灵丘　文帝时破张进　征呉　受诏辅明帝　破马谡平三郡　备陈仓】袁涣【初拒吕布不骂蜀先主　请训民以义　屯田顺民意　崇教训　请明先圣之教　清】张范【恬静　答袁术在徳不在强　曹操常令范与邴原居守　谓文帝必资此二人】凉茂【守泰山贼襁而至】
　　公孙度【欲取邺拒止之】
　　国渊【典屯田　首级实数　散禄赐】
　　田畴【哭刘虞　北边服其威信　从曹公　辞爵】
　　王修【辍社　赴孔融难　收袁谭　谏操肉刑　严才反赴曹操之难于铜雀防】
　　邴原【与管宁俱以操尚称　门徒数百　归曹操　非公事不出】
　　管宁【华歆荐其独行　屡聘不至　见金不顾】张　胡昭【皆屡辟不出】崔琰【谏曹操计甲兵谏世子猎】
　　毛玠【劝操宜奉天子　布衣蔬食　琰为丞相西掾玠为东掾并典选举所举皆清正之士　天下莫不以亷节自励】
　　徐奕【马超既破留守西京　魏讽谋反以为中尉　太严　选举】
　　何防【不就袁术　誓死不辱　守长广平贼　諌新科　守乐安诸城平】
　　邢颙【徳行堂堂　行唐令风化行植有宠颙言以庻代宗之戒】
　　钟繇【说李傕天子得出长安　督闗中诸军操无西顾之忧　欲复肉刑】
　　华歆【歆为龙头邴原为腹管宁为尾共一龙　守豫章清操　孙策待以上賔　归操　清贫　厯文帝明帝位三公】
　　程昱【张邈叛与荀彧留守郢城东河三城以待操说勿与绍和　请杀蜀先主　料孙权必不杀先主　自兖归阖门不出】
　　董昭【说都许　降张杨余党　料先主　创魏　文帝时论征呉危】
　　刘煜【劝操以刘备得蜀日浅急攻之不从小定曰今未可击　文帝时料蜀必为闗羽报呉　呉称臣独劝袭之不聼　呉礼敬废谏勿伐不聴　明帝时请诛辽东公孙渊　伐蜀宻其谋　善伺意迎合　卒以此见疏发狂死　所谓巧诈不如拙诚】
　　蒋济【说间呉以图闗羽　曹仁曹休伐呉皆预计其败　明帝时戒权臣太重】
　　刘馥【操表为扬州刺史　恩化　立学屯田　守备　子靖陈儒训之本】
　　司马朗【十二试经　欲复五等之制郡国搜狩习攻战欲承士业无主宜复井田】
　　任峻【为典农中郎将】
　　枣只【建屯田　数年所在积粟军国饶起于祗而成于峻】
　　杜畿【以荀彧荐守河东十六年比闗中萧何河内冦恂　冨而教之　西征军食一仰河东】张辽【本聂壹后　属吕布降操数有战功　屯长社军乱不动　合肥之战呉人夺气】乐进【短小　胆烈　击吕布　张超　桥蕤　张绣眭固　刘备　袁绍　闗羽　张飞等多升登】于禁【与张辽乐进张郃徐晃俱名将有功伐闗羽降呉　后还见厐徳画像卒】
　　张郃【应募讨黄巾　属韩馥之败归绍　绍败归操汉中夏侯渊死以郃代　破马谡　诸葛杀之】徐晃【降易阳以示诸城　平鄜及阳贼山羗　破闗道　全樊襄阳】
　　朱灵【名亚晃】
　　李典【官渡供军　合肥不以私害公与张辽破呉　好学　敬贤】
　　李通【必曹公定天下　官渡之战斩绍使　勇冠三军】
　　吕防【守泰山平盗　讨东莱郡贼李条等　泰山十数年威惠　迁徐州刺史一委别驾王祥】许褚【一手逆曵牛　操谓樊哙　宿卫　觉徐他杀之　破韩遂　虎痴　武卫之始】典韦【勇力　防阵破吕布　持大斧张绣不敢仰视　张绣之战死焉】
　　厐徳【马超败而降操　闗羽破樊不降见杀】
　　阎温【伪许马超告下邽以大军至见杀】
　　王粲【蔡邕倒屣　短小貌寝　劝刘琮归操　博物　典造制度　诵道边碑】
　　徐干【字伟长　王昶戒子曰伟长淡然自守愿师之文帝云伟长恬淡寡欲彬彬君子　着中论二十篇】
　　陈琳【谏何进召外兵】
　　阮瑀【学蔡邕　操之国书檄皆琳瑀作】
　　应玚【字徳琏　常斐然有述作意】
　　刘桢【字公干　逸气　治闻　不耽世荣　与曹植友善　自邯郸淳繁钦路粹丁杨修荀伟等亦有文采不在七人之列七人自王粲以下】
　　卫觊【请盐　置律　宜量入为出　典著作　魏官仪】
　　刘廙【谏伐蜀】
　　桓阶【说张美以郡归操】
　　陈羣【纪之子　知人　议复肉刑置九品　明帝时谏伐蜀　谏治宫室】
　　杜袭【侍中　督汉中　驻闗中　谏伐许攸】
　　裴潜【守代郡　单于稽颡　百姓归心　料单于复反】
　　文帝【曹丕操之子】　立九品官人之法州郡置中正　日食归过股肱非罪己之义勿复劾【黄初元年】　诏妇人不得预政后世有背违天下共诛之　诏郡国选士勿拘年儒通五经吏达文法并试用【三年　右好处】　孙权为蜀所攻遣使称臣刘煜请袭之不从【二年】徴侍子呉遂临江拒守【三年】伐呉贾诩谏不从师竟无攻【四年呉蜀复进】大举伐呉临江叹息而归【五年　右伐呉事】时诸侯王皆寄地空名而无实　王国老兵百人以为守卫【三年失处】
　　鲍勋【劝寛惠百姓　谏猎　斥刘晔佞帝怒出之为宫正百寮肃然　谏伐呉杀之　亷】司马芝【守甘陵沛阳平河南皆有绩　尹河南者莫及之　厯明帝　絶无涧神　専农桑】王朗【字景兴　劝育民省刑　諌猎　谏伐蜀伐呉　厯明帝　谏营宫室　子肃】
　　张既【操时为京兆尹怀流民　文帝时破卢水胡定凉州　破酒泉蘓衡　斩西平光】贾逵【豫州刺史为天下法　贾侯渠夹石之战微逵曹休几殆】
　　蘓则【与临淄侯植闻魏代汉发服悲哭　推董昭云非佞人枕　谏以猎杀人见惮】
　　郑浑【事操　重去子之法　多以郑为字　尹京止盗　文帝时守阳平沛等郡　郑陂　妻子饥寒】
　　辛毗【引裾谏徙兾州十万户　射雉甚苦　谏伐呉　明帝时谏营造　持节制渭南六军】髙柔【除妖谤赏告法　言三公不知政明帝时请重博士　谏宫室　猎法】
　　贾诩【论呉蜀】陈羣【大可并见前】
　　司马懿【帝伐呉镇许昌　受遗诏辅政　余见晋卷首】
　　满宠【操时败袁绍賔客　助曹仁屯樊力战有功文帝时破吴于江陵　预知呉来烧军　明帝时知孙权伪退表不罢兵　料孙权上岸　耀兵伏击之　明年火烧退之　家无余财】
　　田豫【持节北边胡人破胆　明帝时讨辽东公孙渊　拒呉军夜惊不动　领并州老而退】
　　明帝　置律博士【卫觊之谋】诏陈羣刘邵删汉法合百八十篇【太和三年】诏退浮华于是免诸葛诞邓飏等官【从董昭请四年】刘劭都官考课法七十二条竟不行【景初元年】　作许昌宫洛阳宫昭阳太极殿緫章观【青龙三年】　妇官秩拟百官之数女子知书者六人为尚书典省外奏事是时王朗陈羣髙柔辛毗杨阜蒋济王基孙礼等谏上不能用而优容之【三年】　性严急其督修宫室稽限者帝召问言犹在口身首已分【王肃谏三年】　以马易珠翠玳瑁于呉徙长安钟簴槖駞铜人承露盘于洛阳又铸龙凤起土山公卿皆负土【景初元年】　自黄初来诸侯王法不相通问【太和五年】　帝疾刘放孙资以久典机宻恐为夏侯献曹肇所害因荐曹爽可大任宜召司马懿相参帝从之【右皆失处】诸葛武侯攻祁山天水南安安定皆应之马谡违武侯节度为张郃所败【太和元年】　武侯再从斜谷入约呉三道进兵帝勅司马懿勿战遂自东征呉遁而武侯卒姜维等亦引去
　　陈羣　髙柔　卫觊　辛毗【并见前】
　　杨阜【论袁曹胜败　讨马超平陇右　辞封　为政举大纲　下不忍欺刘晔等荐于文帝云有公辅器　明帝不法服不见　谏宫室美女　陈九族义　遇雨諌伐蜀　諌侈宫室　以天下为任乞逊位未许卒】
　　刘劭【守陈留崇教化　作许都洛都赋以讽　考课法　说畧】
　　王肃【陈政本云官寡而禄厚　乞除宫室乌兽论迁史　注易春秋诗礼国语尔雅】钟毓【繇之子　谏亲征祁山　谏宫室劳役　正始中谏齐王曹爽伐蜀】
　　苍慈【守炖煌　民夷称徳立祠】
　　陈矫【车驾卒至尚书门欲省文书曰此臣职分非陛下所宜临】
　　徐宣【仆射　陈威刑太过　谏作宫室】
　　卫臻【仆射　切谏宫室戒越职　戒驰骋】
　　卢毓【作考课法选举先朴行】
　　和洽【劝省费务农　初毛玠典举治谏俭素过中】
　　常林【帯经耕　守郡有綪司马懿见必拜】
　　崔林【言考课在任人而已以忠直为司空】
　　孙礼【谏修宫室七郡五州皆有威信　以为曹爽长史　爽不便出之扬州】
　　髙堂隆【谏取长安钟　火灾星变　谏土木谏用法深　将死上疏防鹰扬之臣】
　　郭淮【诸葛攻西围知其必攻杨遂】
　　王基【谏修宫室　料孙权必不出】
</div>
    <div class="pagination">
<a href="古今纪要_page9.html">上一页</a><span>...</span><a href="古今纪要_page5.html">5</a><a href="古今纪要_page6.html">6</a><a href="古今纪要_page7.html">7</a><a href="古今纪要_page8.html">8</a><a href="古今纪要_page9.html">9</a><span class="current-page">10</span><a href="古今纪要_page11.html">11</a><a href="古今纪要_page12.html">12</a><a href="古今纪要_page13.html">13</a><a href="古今纪要_page14.html">14</a><a href="古今纪要_page15.html">15</a><span>...</span><a href="古今纪要_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
