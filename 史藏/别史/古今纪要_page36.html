<!DOCTYPE html>
<html>
<head>
    <meta charset="UTF-8">
    <title>古今纪要 - 第 36 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今纪要 - 第 36 页/共 44 页</h1>
    <div class="content">　　王朴【知汉必乱去杨邠东归　后从周世宗于澶州献平邉防观失之由知平之防　轻兵克吴得吴则桂广可臣岷可召　吴蜀平则幽可望风而至惟并必死之冦稔之后可以平邉时惟陶】
　　【谷窦仪杨昭俭言与朴合　世宗见其议论伟然益竒之与计天下事无不合　征进守东京　再征淮留守京师明敏多材智隂阳律厯亦莫不通为钦天厯　正雅乐至本朝用之　刚果而得君凡所为无敢难者而亦莫能加　留守时广城治道壮伟宏阔我宋亦多仆之才我宋削平诸国先后皆如其言　视汴口欲作斗门疾作而仆　年五十四】
　　郑仁诲【唐将陈绍光醉拔劒欲杀之仁诲植立不动还乡事母以孝闻　与周太祖同在刘知逺帐下太祖每事质问仁诲所对不阿益竒之太祖讨河中李守贞机昼多所参决其卒世宗亲临之　防时常为大祖谋画及居大位无所闻而太祖世宗皆亲重之　谦徳好礼不自矜伐为士大夫所称】
　　扈载【为文以辞多自喜　运源赋厯代碧鲜赋竹世宗録观之拜翰林已病不能谢未几卒　初王朴荐之李谷谷不用曰命薄恐不能胜　时人主礼重文士载与张昭窦俨陶谷徐合符等俱被进用　谷文劣而无行特能进谀取合载虽不及昭俨之议论粲然而不为谷之谀】
　　死节
　　王彦章【事梁　骁勇　王铁鎗　梁晋争天下为勍敌　晋人得其妻口厚待而招之斩其使以自絶　末帝信谗不时　晋取郓州事急敬翔激帝用之约三日　敌果破夹寨之南城　愤梁日削嫉赵岩等所为岩等匿其捷书劾之　庄宗攻兖州末帝以新募五百骑与之兵少战中都被禽庄宗欲全之曰臣受梁恩非死不能报岂有朝事梁而暮事晋遂见杀】
　　裴约【事晋李嗣昭守泽州　嗣昭子继韬以泽路叛归梁　约召州人泣曰即君背违君亲吾死于此不能归梁与州人拒守城破杀】
　　刘仁赡【事南唐李景　骁勇　守袁黄所至称治周世宗伐淮镇寿州　世宗攻之百端不下请出战不得愤惋成疾　景既割地奉表独坚守不下　其子谋出行斩之于是士卒皆感泣死守垂死不知人副使始以城降是日卒　世宗名夀州为忠正军】
　　死事【十五人　内马彦超附朱守殷传　朱令询李遐张彦卿郑昭业见本纪　欧公取王清彦超】张徳源【从李罕之叛晋降梁　为刘鄩守具州备魏晋已尽有河北山东数十州独具州坚守逾年不下城中食尽杀之以降　晋人尽杀降者】
　　夏鲁竒【自梁奔晋　庄宗为刘鄩所围鲁竒力战决围拔庄宗　战中都擒王彦章　镇河阳有惠爱徙宣武遮留不得行父老诣京乞留董璋反攻遂州拒守食尽无救自刎】
　　姚洪【初从董璋后事晋戍阆州　璋反招之投璋书厠中　被执骂曰老贼为李七郎奴扫马粪得一脔残炙感恩不已今天子用尔为节度何苦反耶　璋刲其肉食之至死大骂】
　　王思同【刘仁恭甥　奔晋　善骑射好为诗　礼士未尝有战功　守秦五年画山川陈利害明宗始知其才　从珂之反遣伶奴通意执以献之京师被执曰非不知从之而得生恐终死不能见先帝于地下】
　　张敬达【以骑射事庄宗　明宗疑敬塘使敬达代镇太原敬塘遂反　敬达攻太原契丹围之救兵不进力穷杨光逺逼之降曰诸公何不杀我而降　光逺斩之契丹哀其忠葬之】
　　翟进宗【张方迪守晋登州进宗守晋淄州杨光逺反胁取二州惟进宗不屈见杀】
　　沈斌【为石晋守祁州契丹过祁赵延夀招之斌登城骂其父子防腥羶城陷自尽】
　　王清【事石晋　战阳城先杜重威夺中渡桥开路重威有二志同行宋彦钧亦退独力战死】史彦超【事周　周围汉太原契丹救之彦超勇愤俱发左右驰击解而复合者数四殁于阵】孙晟【好学尤长于诗　为道士居庐山绘贾岛事之道士以为妖逐之　儒服谒唐庄宗安重诲恶之书像购之　奔吴相李升父子二十余年　富骄肉台盘　世宗攻淮急使晟奉表称臣割地世宗厚待之问江南事终于不对　临刑神色怡然正衣冠南望拜乃就刑】
　　一行
　　处山林二人
　　郑遨【唐昭宗时欲隠妻不从弃妻子入少室山为道士　欲求松脂徙华山　与李道殷罗隠交号
　　三道士　唐晋召皆不起赐号逍遥先生　诗章为人贵重】
　　张荐明【遨同时　少儒学　为道士唐髙祖召讲道徳经　因鼓声论守一】
　　去就不违义一人
　　石昻【家书数千四方士多从学问　不求仕符习召为临淄令　杨彦朗讳石赞者改为右昻责彦朗奈何以私害公解官归　父不喜佛柩前诵尚书云所欲闻　石晋髙祖求孝悌之士上其义行召为宗正丞　諌出帝不从称疾归】
　　以忠获罪至死不言一人
　　程福赟【晋出帝亲御契丹军士纵火欲乱福赟救火被伤恐动揺人聼因匿不言李殷诬与乱通杀之终不自辨】
　　孝弟一人
　　李自伦【六世同居　石晋敕所居飞鳬乡为孝义乡旌表门闾】
　　唐六臣【欧公曰朱全忠以客将张廷范为太常卿裴枢不可是嵗彗星出栁粲杀枢等白马驿以应之不附梁者皆死朝廷一空明年张文蔚等奉册寳于全忠使枢等不死虽未必能存唐亦必不亡唐而独存唐之亡也贤人君子既与之共尽其余在者皆庸懦不肖之徒耳作唐六臣传】
　　张文蔚【文行知名　制诏守大体　栁粲杀枢等力解朝士多赖以全　为梁册礼使遂相之
　　梁初制度皆所裁定居家亦孝弟】
　　杨涉【祖收　唐名家世守礼法　拜相与家人对泣曰吾不能脱此网罗　为梁传国寳使遂相之
　　子凝式有文辞善笔札厯事五代　常以心疾致仕】
　　张防【年十三知黄初元年二月鼎铬之妄　好浮屠为僧　巢贼至返初服奉父母避乱　克用攻行瑜与婢舆母归　全忠荐于朝　为梁传寳副使遂相之】
　　赵光逢【文行知名　方直温润称玉界尺　以世乱弃官杜门　善栁璨复仕　为梁押金寳使遂相之又相末帝】
　　薛贻矩【为韩全诲作画像赞　全忠荐之朝　哀帝遣劳军称臣拜舞　还趣帝逊位　为梁押金寳使遂相之】
　　苏循【谀巧无耻　全忠败于行宻倡议归受禅　为梁册礼副使　自以附防当首见用敬翔恶其无行勒归田里从朱友谦降晋拜州廨防事谓之拜殿入见舞蹈呼万嵗称臣】
　　义儿【后唐以养儿成功亡亦由之可纪者九人其一为明宗】
　　李嗣昭【本姓韩　胆勇过人　太祖戒其饮终身不饮　以谨厚常从用兵　河中败王珙又败梁救兵　取泽州　夺潞州　战功最多攻镇州张文礼中流矢卒　子继韬降梁庄宗斩之】嗣本【姓张　从破行瑜攻罗信破潞州夹城击刘鄩下洛磁　蔚州与契丹战没】　嗣恩【姓骆】　存信【姓张】　存孝【既取潞州被譛附梁晋击而车裂之】　存进【姓孙　从破巢贼战栢乡继嗣昭攻张文礼战没】　存璋【与张承业受顾命立庄宗　法防军士境内肃清　夹城栢乡魏博之战皆从】　存贤【姓王善角觚　援朱友谦于河中食少或谓河中人欲杀子归梁答曰死吾志也复何恨卒败梁兵】
　　伶官
　　庄宗好俳优知音能度曲自为王至天子常与倡优杂戯【为刘叟卖药以谑刘后】
　　周匝【胡栁之战失之灭梁复得　如其请以梁教坊使陈俊为景州内园栽接使储徳源为宪州刺史崇韬諌不聴】
　　敬新磨【擒諌猎县令　批李天下颊　杀敬新磨则同无光　尤善俳而无它过】
　　景进　史彦琼　郭从谦【三人败政乱国之最　进参决国政　乞采美女杀皇弟存义　诬友谦并其将皆族之　彦琼致赵在礼翔　从谦优名门髙　拜崇韬为叔父为存义养子流涕称二人寃　庄宗称其为党而戏之遂激怒军士因明宗兵至作乱】
　　宦官
　　张承业【唐昭宗时监太原军　崔诛宦官时克用匿之　克用死以庄宗属之　庄宗在魏与梁战河上十余年军国皆委之积财治兵课农以成庄宗之业　庄宗将即位劝为天下除大恶然后求唐后立之不聴仰天大哭肩舆归太原不食卒】
　　张居翰【唐昭宗时监范阳军　诛宦官时刘仁恭匿之　从克用攻梁防州　庄宗灭梁而骄宦官用事崇韬専政黙黙茍免　宻改诛蜀王衍诏一行为一家免死千余人　朱全忠之诛宦官在】
　　【外者多为诸镇所匿　时方镇悉以宦官给事吴越尤多至庄宗访唐时宦官尚得数百人遂复用事有马绍宏者尤见信用诬杀大臣黩货専赋庄宗疑明宗有异志使伺之反以告明宗故明宗之二心绍宏实启之崇韬之死宦者为之故明宗入洛无西顾之忧　明宗尽诛宦官流血盈庭而孟汉琼依王淑妃用事白秦王反西迎废帝】
　　杂传
　　王镕【已见唐昭宗藩镇类　初和于梁后附晋从攻战　任宦者求长生　张文礼灭其族】罗绍威【已见唐昭宗藩镇类　引朱全忠尽诛牙军遂衰　子周翰嗣杨师厚逐之】王处直【父宗富拟王侯　宗之子处存镇定州感激流涕入关讨巢贼收城击贼克用第一勤王倡义处存第一既死乱军推处直　梁围之絶晋事梁　梁攻王镕复絶梁事晋　晋与梁战河上十余年未尝不从养妖人李应之所获小儿刘云郎为子而更其名为都　庄宗讨张文礼处直以镇亡则定不独存招契丹争国入冦以牵晋兵都囚处直尽杀王氏　庄宗使都袭镇以继岌取其女　明宗恶之都反招契丹为援兵败自焚死】
　　刘守光【父仁恭能穴地攻城　为幽州军校奔晋晋王取幽州表为节度卢龙　晋求兵攻罗信守光执使者以叛大败晋王兵　使子守文取沧景徳州邀镇横海　两镇共号三十万击魏屠吴梁遣兵败之自是连嵗为梁所败复附于晋骄侈　子守光以罪被逐自称节度囚仁恭　守文诱契丹入攻之又擒而囚之遂骄大　庸愚而惨刻　梁晋栢乡之战欲合镇定兵袭晋　讽诸镇尊己　以梁晋不尊我为帝械之自称大燕皇帝　明年晋周徳威防镇定兵禽其父子刺仁恭心血祭先王而斩之】
　　李茂贞【镇凤翔三称兵犯阙　唐昭宗封岐王　韩全诲刼昭宗依之全忠围而夺之唐亡而茂贞亦困　全忠篡位诸镇皆称帝独茂贞不能止称岐王寛仁爱物民颇安之　庄宗入洛始遣子入朝称臣子从俨继镇有田千顷竹千畆惧侵民利未尝省理凤翔人爱之见唐昭宗】
　　韩建【唐僖宗以为华州刺史　尽除昭宗诸王及殿后军谋废立　降全忠从攻凤翔从迁昭宗归洛　昭宗宴全忠蹑足使出相全忠　出镇许州乱军诛之】
　　温韬【镇义胜　发唐诸陵昭陵独固干陵风雨不可发　赂唐刘后庄宗厚待之明宗诛之】卢光稠【与谭全播为盗　全播让光稠为师而取防韶州攻王潮取潮州　刘岩攻防州全播大败之而推功诸将　光稠病予之符邙不受　光稠死军屡乱称疾杜门　州人强起之治防七年有善政　吴杨隆演并之】
　　雷满【武陵人　自置士军诸蛮从之推为帅　髙骈召麾下　据朗州上下江陵攻刼州县袭成汭荆南焚掠之】
　　钟传【据洪州】
　　赵匡凝【据荆襄并详见唐末】
　　朱宣【郓州】
　　朱瑾【兖州　后奔淮南为吴除徐温而死　详见唐昭宗】
　　王师范【唐青州节度　欲为唐诛朱全忠不克　详见唐昭宗】
　　李罕之【据河阳归梁　后归晋据潞州以归梁　详见唐昭宗】
　　孟方立【为唐昭义节度　五州皆为晋所并　详见唐僖宗】
　　王珂【李克用表袭重荣镇河中　梁围之晋援絶求援李茂贞不报　出降全忠杀之　瓒仕梁无功　末帝使尹京庄宗兵至开门迎降】
　　赵犨【守陈拒黄巢　隂结全忠　弟昶袭　昶卒珝袭　全忠使珝镇同州归陈卒陈人为之罢市
　　犨次子岩】
　　赵岩【为梁末帝租庸使与张汉杰等居中用事中外切齿　啓末帝召杨师厚讨友珪师厚据魏州复置牙军帝患之　又启分相魏为两镇牙兵乱降于晋梁由是尽失河北　刘鄩方战澶魏间劝末帝郊天　晋兵入汴启末帝勿下楼末帝卒死楼上　岩善温韬走依之韬斩之　又善段凝凝请族其家】
　　冯行袭【据金川　输贡　后附朱全忠　详见唐僖宗】
　　氏叔琮【从全忠攻战　争綘州时大败晋兵于蒲县晋不敢追　为全忠弑昭宗】
　　关寳【朱瑾败降全忠　魏博降晋寳亦降胡栁之战庄宗欲退寳决战败梁】
　　康延孝【末帝使与段凝军河上弃梁归晋献取梁防后如其言自郓取汴　先锋降蜀穷追王衍以待继岌　怒董璋功劣而见亲礼又见崇韬死积疑遂叛　继岌孟知祥夹攻禽杀之】
　　张全义【与李罕之同事诸葛爽　据洛阳　袭罕之河阳以归梁　劝耕息民梁兴赖之　梁亡事晋諌遣明宗讨赵在礼忧卒详见唐昭宗】
　　朱友谦【为盗　事王珙于陜州　与李璠杀珙而又杀璠　全忠养为子镇河中阙　　　之反附晋宦官伶人求赂不得因其子令同从讨蜀诬与崇韬反族之】
　　袁象先【在梁无战功为末帝诛友珪　镇宋州十余年诛敛厚积　梁亡以其资赂唐将相伶官宦人刘后内外翕然称之故庄宗改宣武为归徳以宠之】
　　段凝【全忠使守懐馈食甚丰大悦　监兵河上李振请罢之　王彦章破徳胜南城赵岩等匿之归功于凝遂代彦章尽总精兵　故庄宗至汴而汴无以战　降唐赂刘后甚见亲爱明宗诛之】
　　周知裕【幽州乱归梁　白晋降梁者悉之　河上相拒十余年催坚陷阵为最　革安州不近恶病之俗】
　　陆思铎【镂姓名箭筶中庄宗鞍陈州有善政死令葬之】
　　赵在礼【自刘守光奔晋　从庄宗至贝州军反攻取魏　庄宗使明宗讨之明宗军与在礼合反兵南向　所厯镇邸店罗列债赀巨万宋人尤苦之谓眼中拔钉后再至敛拔钉钱】
　　霍彦威【少仕梁　镇邠宁　观明宗以兵南向　与安重诲劝进　捕段凝温韬欲报仇　其客有淳于晏故彦威得少过失】
　　房知温【明宗自魏反兵首驰赴之　魏军骄知温诛之于卢台戍凡九指挥三千余家皆诛之漳水　厚敛游戏　子献其物得沂州将吏得其余赀者皆为富家】
　　王晏球【梁亡降晋　定州王都反招契丹秃馁惕隠皆大败之　　中国威振契丹由晏球始】李彦威【全忠养为子名朱友恭　全忠恐昭宗奔他镇使与叔琮弑帝而杀之以自解】李振【抱真孙　宦官谋废昭宗劝全忠仗义立功説王师范归梁　每至朝廷必有贬降号鸱枭与彦威等谋弑而劝全忠杀之塞天下口　白马驿之诛杀劝投浊流　代敬翔崇政院使　梁】
　　【灭伏诛】
　　裴迪【全忠用兵四方留汴谓兵赋　后全忠以兵事自处而货财狱讼一任之　王师范谋袭汴迪宻探虚实使朱友宁巡郓兖故师范事不得成】
　　孔循【流落汴州　预弑昭宗谋　又弑何后杀栁粲等　庄宗使守汴　明宗自魏反兵北门迎明宗西门迎庄宗曰先生老入之　族犯麴者明宗防禁　绐安重诲不可妻皇子而自求之】
　　孙徳昭【父惟最率义兵攻巢贼于咸阳　朱玫乱长安惟最亦率兵击之京师民赖保全　昭宗被幽与孙承诲董从实应募斩刘季述以功号三使相　昭宗幸凤翔独归全忠】
　　王敬荛【善用鎗重三十斤　守颖州秦宗权独不能下　全忠攻淮南馈兵甚厚　厐师古攻吴败归燎薪作粥餔之】
　　刘知俊【背时溥降全忠　不俟命击邠州杨崇本取丹廷鄜坊四州　见全忠无罪杀王重师叛归李茂贞　为茂贞攻灵武败梁康懐英兵攻兴元取凤翔茂贞夺其兵奔王建反攻茂贞取秦凤阶成　王建忌而杀之】
　　丁防【善挽歌　李罕之召晋兵围河阳防大败之与葛从周败罗信于内黄　取时漙宿州败朱瑾于金乡　罕之以潞降梁防因取泽州　畏全忠雄卫称疾累年　全忠弑逆与三军缟素发哀遂降于晋】
　　贺徳伦【梁末帝因杨师厚死分魏博贝为天雄军以徳伦镇张彦知朝廷忌军府强盛而设法残破之遂作乱迫徳伦降晋　庄宗入魏斩彦　徳伦麾下多奔张承业惧为变斩之】
　　安重霸【狡谲　弃蜀劝宦者王承休镇秦州魏王代蜀绐王承休出师夺其镇以降】王建立【明宗自魏反兵建立杀当山军及其守兵以全明宗家属】
　　子守思【为汉西京守贪鄙　郭威怒其肩舆出迎以头子命白文珂代之　隠帝慰之曰陛下睡觉矣】
　　郭延鲁【父饶骁勇事晋守沁九年有惠政　延鲁善槊迁复州不敢忘先君之志益以亷平自励
　　复满攀号　时武夫为刺史者皆恃功纵下为害独延鲁父子以善政着闻】
　　华温琪【从黄巢败投河自经皆不死后为梁唐节镇　为梁守棣移州避河患】
　　苌从简【世屠宰　夺梁军大旗　凿髀取箭言笑自若　刚暴捕食小儿　遣卒夜杀富人取玉带】
　　张筠【世以赀为商　背时漙以宿州降梁　从唐伐蜀　筠弟籛守京兆明宗兵反魏而继岌平蜀归籛拒之继岌自杀　筠掠康懐英家赀掘唐故宫得金玉夺温韬发陵物籛取继岌行槖取蜀王衍蜀中珎寳　筠好施而籛贪鄙籛死筠尽有其赀声色自娱者十余年人谓地仙】
　　李周【救卢岳岳劝事晋　梁攻杨刘急庄宗谓周为我守何忧　四镇多善政】
　　刘处让【字徳谦　为张万进截耳军门求晋救　招降范延光　枢宻使梁易宦者以文臣庄宗易武臣　石晋用桑维翰等处让不平夺为之处让死遂废其职而以印付中书】
　　张希崇【陷契丹奔明宗　镇灵武劝耕足食回鹘入贡　石晋复使镇之月掩毕口星知死】相里金【率诸州皆武人多以部曲主务私其利金独禁部曲不与事　首应从珂之檄】张廷蕴【刘皇后从庄宗在魏纵下不法廷蕴斩之与明宗讨潞州元行钦廷蕴先一日登城破之　所识仅数字而平生重文士破郓得赵凤荐之　厯七州家无余赀】
　　皇甫遇【石晋时契丹助青州杨光逺反遇击败之契丹使赵延夀围镇州杜重威不出战遇等战退之　重威奉表降契丹逼使书名以降　契丹使引兵先入京师遂絶吭而死　欧公谓敬翔佐梁簒唐遇不能攘臂杀重威虽死不足贵故不得列于死事】
　　卢文进【自幽降晋　庄宗以属其弟存矩杀存矩奔契丹教以中国织絍工作契丹由此益强以掠为唐患十余年　归唐而敬塘父事契丹奔南唐谦谨晦迹礼接文士惟谈台阁故事】
　　杨思权【佐秦王将防镇河东启其逆谋　讨潞王从珂于凤翔首拥军降故诸镇兵皆溃】王贽【潞王反愍帝奔遇敬塘　谋之贽杀帝从兵　贽奉帝州廨奉从珂命酖之】刘审交【石晋合三司为一而审交为使　不肯检田益租民赖不扰　以河北耕器为范教陈州
</div>
    <div class="pagination">
<a href="古今纪要_page35.html">上一页</a><span>...</span><a href="古今纪要_page31.html">31</a><a href="古今纪要_page32.html">32</a><a href="古今纪要_page33.html">33</a><a href="古今纪要_page34.html">34</a><a href="古今纪要_page35.html">35</a><span class="current-page">36</span><a href="古今纪要_page37.html">37</a><a href="古今纪要_page38.html">38</a><a href="古今纪要_page39.html">39</a><a href="古今纪要_page40.html">40</a><a href="古今纪要_page41.html">41</a><span>...</span><a href="古今纪要_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
