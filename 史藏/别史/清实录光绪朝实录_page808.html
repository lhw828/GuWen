<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 808 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 808 页/共 1316 页</h1>
    <div class="content">
○以随使期满。予江苏同知查济元等奖叙。摺包　　

○丙辰。上诣颐和园乐寿堂问慈禧端佑康颐昭豫庄诚寿恭钦献崇熙皇太后安。翌日如之。　　

○丁巳。上还宫。　　

○浙江巡抚廖寿丰奏、抽练水师分别裁留师船所省饷租。抵给练军津贴。以资整顿而裨巡防。下部知之。摺包　　

○以卓著政声。予浙江在任候补知府萧山县知县朱荣璪开缺以知府交军机处存记。协修官吴怀清恭纂　　

帮总纂官程棫林恭辑监修总裁世恭阅七签三月十九日正总裁那月日专司蒿■禾本陆恭覆阅癸丑十一月初十日　　

徐月日　　

荣月日副总裁唐月日　　

宗室宝恭阅一签八月初八日

　　

陈恭阅三签七月初六日　　

熙月日　　

郭恭阅九月二十七日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之四百八　　

光绪二十三年。丁酉。八月。戊午朔。上诣颐和园乐寿堂问慈禧端佑康颐昭豫庄诚寿恭钦献崇熙皇太后安。翌日如之。

外记注

　　

○谕内阁、鹿传霖奏、监犯结夥反狱。戕伤官弁登时格毙捕获多名分别拟办一摺。本年五月十三日四川酉阳州监犯温培元即温萌模等二十四名。胆敢结夥反狱。拒毙狱卒更夫。该州文武前往堵拏。均受多伤。该署州陈德薰受伤尤重。伊子陈鸿倬当仓猝格捕之际。奋身救父。遽遭杀害。该署州会督营汛。登时格毙逃犯田得即田老照等九名。并拏获温培元等七名。又续获倪思得等三名。经该督饬令一并正法枭示。足昭炯戒。监狱重囚。失于防范。致被结夥反狱。伤毙官弁。非寻常疏忽可比。管狱官署酉阳州吏目杨国嘉著即行革职。该署州陈德董到任未久。又值地方办赈。势难兼顾。且身受重伤。尚能督饬兵役将反狱各犯。立时捕获格毙多名。著从宽免其议处。伊子湖北举人陈鸿倬、至性激烈孝行可嘉。著准其旌表现月　　

○谕军机大臣等、有人奏、山西归化厅包头镇等处买空卖空之风甚炽。银利与钱利。畸重畸轻。且又搀使小钱。又有劣幕沉潜兼充道厅七署刑幕。把持渔利二十余年。与道署门丁耿霭如。归化厅署门丁孙荩臣等、狼狈为奸。军民控告。均行批斥。反言买空卖空裨益军兵等语。著胡聘之查明究办。将此谕令知之。现月　　

○通政使司参议杨宜治奏、镑价日增。请变通成式铸造金银钱以弭巨亏。下所司议。摺包　　

○命礼部右侍郎张英麟提督顺天学政。詹事府詹事瞿鸿禨提督江苏学政。大理寺卿徐致祥提督安徽学政。翰林院侍读姚丙然提督山东学政。编修刘廷琛提督山西学政。编修朱福诜提督河南学政。编修叶尔恺提督陕西学政。编修夏启瑜提督甘肃学政。侍讲学士戴鸿慈提督福建学政。兵部左侍郎徐树铭提督浙江学政。詹事府少詹事李绂藻提督江西学政。翰林院编修王同愈提督湖北学政。编修徐仁铸提督湖南学政。编修吴庆坻提督四川学政。国子监祭酒张百熙提督广东学政。翰林院编修刘元亮提督广西学政。修撰张勋提督云南学政。编修傅增淯提督贵州学政。调顺天府府丞李鸿逵为奉天府府丞。兼学政。　　

○己未。上还宫。　　

○谕内阁、春秋之义。日食必书。况值岁首履端历代引为天戒。我朝康熙乾院年闲。正旦日食。曾经再见兹据钦天监题奏二十四年正月初一日日食。朕寅畏之余。允宜参稽成宪。明年元旦于乾清宫受礼。不御太和殿受贺停止宗亲燕。将届日食时。即换常服。仍于内殿恭设香案。虔申祈祷用答昊穹垂象之意。至慈寍宫庆贺。系尊养隆仪普天锡福。自应照例举行著各该衙门敬谨豫备。现月　　

○予御倭阵亡北洋武备学堂学生千总于光炘等八名于堂左建祠春秋致祭。从直隶总督王文韶请也。　　

○庚申。以户部右侍郎陈学棻兼署礼部右侍郎。礼部左侍郎徐会沣兼署吏部右侍郎。光禄寺卿曾广汉署刑部左侍郎。大理寺少卿贵贤署宗人府府丞。现月　　

○以私和盗案。革伯都讷镶白旗云骑尉胜和职。摺包　　

○辛酉。谕内阁、奉天府府丞兼学政李鸿逵。著俟此次顺天乡试事务办理完竣。再行赴任。现月　　

○署吉林将军延茂奏、吉林试铸银圆。渐有成效酌定行使章程。并请严定私铸银圆罪名。下部议。摺包　　

○又奏遵核奉天军火归吉林机器局兼造。殊多窒碍。请饬奉省自行筹议购造。以期势易费省。下部议。　　

○河南巡抚刘树堂奏、遵裁防勇四营。嵩武军三营。裁出月饷留备偿款。下部知之。摺包　　

○命礼部左侍郎徐会沣仍在上书房行走。　　

○派兵部右侍郎兼署工部右侍郎杨颐承修东陵风水围墙。

现月　　

○赏记名副都统禄祥副都统衔。为科布多帮办大臣。外注　　

○壬戌。上诣颐和园乐寿堂问。慈禧端佑康颐昭豫庄诚寿恭钦献崇熙皇太后安。至甲子皆如之。外记注　　

○谕内阁、依克唐阿、钟灵奏、陵寝应修要工。请择吉兴修一摺。永陵省牲厅。昭陵贵妃园寝。均有应修工程。著钦天监于本年八月内选择吉期。先行知照该将军等敬谨兴修。现月　　

○谕军机大臣等、电寄刘坤一等、电悉。匪首董必贵。业经获办。缉捕尚属认真。施老窝子一犯。著仍上紧＜目辟＞暒穴＜曰融＞夕＜夗贝＞拏毋任藏匿贻患。电寄　　

○两江总督刘坤一奏、筹挑皖北河道工大费繁兼多窒碍。拟请从缓办理以重公款。允之。摺包　　

○派礼部尚书怀塔布查估太庙前后殿等工程。早事　　

○癸亥。遣官祭文昌帝君庙。以吏部尚书孙家鼐为顺天乡试正考官。兵部尚书徐郙、都察院左都御史裕德、户部右侍郎溥良为副考官。现月　　

○甲子。上还宫。　　

○谕军机大臣等、顺天乡试监临府尹胡燏棻。著于初八日寅刻赴乾清门祗领题目。嗣后遇。兼尹府尹一同入闱。照此办理。　　

○贵州巡抚王毓藻奏、已革四川道员周振琼请调黔差委。得旨、所请著不准行。现月　　

○陕西巡抚魏光焘奏、安定米脂被雹。咸阳、被水。遵章核勘。豫筹抚恤。得旨、安定等县被灾各情。著确查核办。摺包

　　

○以户部尚书翁同和兼署吏部尚书。都察院左都御史廖寿恒署兵部尚书。前热河都统崇礼署都察院左都御史。吏部左侍郎崇光兼署户部右侍郎。兼管钱法堂事务。吏部右侍郎溥善兼署兵部右侍郎。现月　　

○以理藩院尚书启秀署镶黄旗汉军都统。镶黄旗满洲副都统彭寿署镶红旗满洲副都统。外记注　　

○乙丑。以礼部尚书怀塔布署正蓝旗蒙古都统。睿亲王魁斌署镶白旗汉军都统。镇国将军载瀛署镶黄旗满洲副都统。刑部左侍郎阿克丹署正蓝旗满洲副都统。礼部左侍郎＜辶黎＞方■土岫署正蓝旗汉军副都统。外记注　　
</div>
    <div class="pagination">
<a href="清实录光绪朝实录_page807.html">上一页</a><span>...</span><a href="清实录光绪朝实录_page803.html">803</a><a href="清实录光绪朝实录_page804.html">804</a><a href="清实录光绪朝实录_page805.html">805</a><a href="清实录光绪朝实录_page806.html">806</a><a href="清实录光绪朝实录_page807.html">807</a><span class="current-page">808</span><a href="清实录光绪朝实录_page809.html">809</a><a href="清实录光绪朝实录_page810.html">810</a><a href="清实录光绪朝实录_page811.html">811</a><a href="清实录光绪朝实录_page812.html">812</a><a href="清实录光绪朝实录_page813.html">813</a><span>...</span><a href="清实录光绪朝实录_page809.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
