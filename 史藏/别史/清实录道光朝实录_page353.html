<!DOCTYPE html>
<html>
 <head>
  <meta charset="utf-8"/>
  <title>
   清实录道光朝实录 - 第 353 页/共 848 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录道光朝实录 - 第 353 页/共 848 页
  </h1>
  <div class="content">
   ○又谕、嵩溥奏、拏获钞写逆词。纠众结会首从各犯。审明定拟办理一摺。贵州开奏县民人马绍汤等、胆敢钞写逆词。纠结多人。冀图抢劫。实属不法已极。业经该抚审明、将马绍汤、蒋倡华、马正邦三犯。分别凌迟斩决。其余所拟罪名。著刑部速议具奏。该犯等纠约夥党。尚不止此数十人。著该抚严饬所属。认真访拏。以净根株而安良善。至此案各该县会同营员。将首夥各犯。拏获究办。不致蔓延。办理迅速。功过尚足相抵。所有该管文武失察职名。俱著免其开参。　　

○又谕、前据苏成额奏、请以试用同知胡廷仪、署理湖南永顺府古丈坪抚民同知。当经降旨允准。兹据吏部查明、永顺府同知。系苗疆久任俸满即升要缺。例于应现任人员内调补。且系告病遗缺。例不准将试用人员署理。该员系捐纳度用同知。即非边地调缺。已属例不准补。遽请署理苗疆久任之缺。尤与定例不符。胡廷仪著撤回。仍归捐纳原班。照例补用。所有永顺府古丈坪同故员缺。著该抚另选合例人员调襢。苏成额原摺。未将捐纳人员专补升调所遗选缺声叙。实属含混。著交部照例议处。　　

○谕军机大臣等、寄谕两广总督李鸿宾、闽浙总督孙尔准、湖广总督卢坤、云贵总督阮元、浙江巡抚富呢扬阿、福建巡抚魏元烺、湖北巡抚杨怿曾、湖南巡抚吴荣光、广东巡抚朱桂桢、广西巡抚祁＜?土贡＞、云南巡抚伊里布。嵩溥奏、拏获钞写逆词。纠众结会首从各犯。审明定拟一摺。内称系籍隶开泰县之马绍汤、起意结拜三合会。本年正月间。伊赴广西怀远县古宜地方。在杨万有家。会遇广东船户吴老二。说及广东旧有添弟会。改名三合会。钞有会本歌诀。如遇会匪抢劫。照依书内。开口不离本、起手不离三、口号手势。如遇人问姓。先说本姓某。易姓洪匪徒知系同会之人。可以保全。马绍汤即向借钞。见会书内载有八角图形。四面几层俱有细字。图内有彪虎□寿虎□合虎□和虎

□同五字。并不认识。及长二三四五房内。有桃必达吴天成等姓名。吴老二当告知广东系属二房。名洪太宗。以红旗为号。其余各房。吴老二亦未知悉。诗内有五房留下一首诗。身上洪英少人知。有人识得亲兄弟。后来相会团圆时等句。马绍汤仅摘钞歌句会号一小本。送给吴老二钱七百文。旋回开泰。起意邀人兴会结拜。冀图劫抢。纠约马正邦等。共三十二人。并将歌词传给蒋倡华钞写。蒋倡华两次结会。同夥三十七人。均属不法已极。当将马绍汤。蒋倡华。马正邦三犯。分别凌迟斩决等语。前因御史冯赞勋奏、广东等省。有三合会名目。其党分为五房。福建为长房。广东为二房。云南为三房。湖广为四房。浙江为五房。当经降旨、交各该督抚饬属严密访查。旋据各该督抚覆奏。俱称现无此项会匪。今贵州已拏获三合会匪徒多人。并据该犯马绍汤供称、广东船户吴老二。有细字图。所载长二三四五房内。有桃必达吴天成等姓名。复告知广东系二房。名洪太宗。以红旗为号。是贵州会匪钞写逆词。系由广东传授。其余各省。亦必有传徒纠众之事。著李鸿宾等、各派妥员。认真查拏。将为首匪徒缉获。按律惩办。并散其党羽。以净根株。至嵩溥奏称、马绍汤所钞会本逆词。据供钞自广东人吴老二。当日并未问明何县籍贯。广东有阳春县。是否即词内所指阳春庙。有无洪太宗其人。杨万有既与吴老二熟识往来。恐广西地方。亦必有会党。并著李鸿宾、朱桂桢、祁＜?土贡＞派委妥员。严密访拏。无得稍涉疏懈。致贻后患。将此各谕令知之。　　

○礼部议准、江苏巡抚程祖洛疏报、采访丹徒县贞节妇女王吴氏等、二千七百九十八口。请建总坊旌表。从之。　　

○除安徽贵池县坍没田四十二亩有奇额赋。　　

○缓徵陕西葭、绥德、二州被雹村庄下忙额赋及前贷耔种银。　　

○甲寅。上幸静明园。诣龙王庙拈香。　　

○谕内阁、朕因江南河务灾赈事宜。关系紧要。特派彰阿、朱士彦、驰驿前往查办。并面谕察访办理河工及灾赈各员。有不能称职者。据实参奏。兹据奏、淮海道现署河库道沈惇彝、在河工最久。沾染习气最深。言语虚浮。难望其实心任事。又捐升道员之原任宿南通判范玉琨、现在河督署中襄办幕务。声名本属平常。恐于公事无裨等语。沈惇彝、范玉琨、俱著勒令休致。范玉琨著不准仍在河工作幕。并著陶澍访查。傥敢在工逗留。即行严惩办。　　

○又谕、杨遇春奏、请将革员罗汉保、准其出仕应试等语。革员罗汉保、伊父曾充长随。已经褫革。即使出力勤劳。祇应杨遇春酌量给予奖赏。若令其出仕应试。则凡属仆隶人等。皆得与身家清白者。同登仕籍。何以区别流品。该督所请。著不准行。并传旨申饬。　　

○以承办军需出力。予甘肃道员程德润等、议叙有差。　　

○拨浙江等省银一百二十万两。解往南河。豫购来年岁料。从河道总督张井等请也。　　

○乙卯。遣官祭都城隍之神。　　

○谕内阁、邓廷桢奏、被水州县。抚恤放竣。并现在酌办调剂一摺。安徽省本年被水较广。经该抚饬委司道。分途查勘。并带银亲往抚恤。现据怀宁等二十五州县卫。禀报抚恤事竣。其沿淮一带。间有涸出地亩。匀已补种荞麦菜蔬。滨江田地。被淹甚深。骤难涸复。补种无及。业经委员分往查勘成灾分数。俟查明确核。吁恳恩施。惟瞬届冬寒。相距赈期尚远。小民生计维艰。亟宜多方调剂。兹据该抚奏称、首先倡捐。并两司道府捐廉协济。省城地方。即用官捐银两。买米散放。其余各属好义绅民。闻风乐助。均各踊跃捐输。灾民得此接济。现在稍可支持。该抚即饬各属。认真办理。务期实惠及民。毋使一夫流离失所。至将来大赈之时。尤须事事核实。著该抚派委诚实妥员。分投督办。亦不必多派员数。总须结实可靠之员。方克济事。该抚仍督饬司道。随时随事悉心访察。傥查有印鳿各员。办理不善。及胥吏人等。舞弊营私虚冒克扣情事。即著按名据实严参惩办。断不许稍事姑容。用副朕惠爱灾黎至意。　　

○又谕、邓廷桢奏、棍徒藉灾遏籴。殴伤知县。获犯审办一案。安徽桐城县东南二乡。猝被水灾。米价昂贵。全赖孔城镇地方所聚粮食。流通接济。监生程瀛等、藉灾遏籴。该县知县杨大缙、赴镇劝谕。老民方沅恺等、呈请禁米出境。不服开导。出言顶撞。该县将方沅恺等看管。竟有棍徒至公所喊骂。将该县衣襟杻住。抓伤项颈。并拾石掷殴。馥勒令书吏写给禁米出境示条。家丁等亦被殴伤。刁徒藉端滋事。遏籴伤官。实属目无法纪。必应严拏惩办。据该抚奏、业经究出系现获之王乐衢下手殴官。著即严切研讯。是否程瀛主使。究系何人将该县首先扭辱。务得确情。仍勒拏逸犯。归案审办。勿任漏网。以遏刁风。如审系该县杨大缙意见拘泥。亦即附参办理。寻覆奏、究出李胜祥首先辱官。先行正法。王乐衢下手帮殴。依律拟绞监候。程瀛起意禁米。出言挟制。并未主使殴官。拟发近边充军。下部议。从之。　　

○命右春坊右庶子祁寯藻、仍在南书房行走。　　

○调湖北郧阳镇总兵官台费音、为山西太原镇总兵官。以浙江金华协副将温承弼、为郧阳镇总兵官。　　

○旌表守正捐躯贵州定番州民石阿登妻杨氏。　　

○丙辰。谕内阁、给事中王云锦奏、请严办囤积以裕民食一摺。前据御史琦琛等奏、卢沟桥附近之黄土铺地方。有奸商贩运接济回漕等情。当降旨令顺天府遴选干员。严拏惩办兹该给事中奏、京师米价之贵。由于运米出外。豫备回漕。囤积地方。必不止黄土铺一处。自应严申门禁。以绝其贩米出城之路。著步军统领、顺天府五城认真查办。再有米石出城。惟守门弁兵是问。其京城以外。天津以北。便于回漕之处。著顺天府仍遵前旨。遴选干员。并责成地方官。密访查拏。如兵役有隐庇卖放者。即行从重惩办。以清弊窦而绝根株。　　

○又谕、卢坤等奏、请展限办理堤工等语。湖北天门县下老观垸挽筑月堤。前经勒限五十日。于夏汛未涨以前。修筑完竣。兹据奏、查明该处工程已有七分。现在水势汪洋。无处取土。不能施工。自系实在情形。著照所请、准将未完工程。展至九月初旬。再行挽筑。勒限十月内。一律修筑完竣。务期工程坚实。派委大员核实验收。照例保固。如有偷减草率情弊。即行据实参办。　　

○丁巳。谕军机大臣等、程祖洛奏、筹办抚恤流民情形等语。本年江苏省。被灾情形较重。无家无室之人。四出谋生。势不能全行截回。凡现在资送之法。与将来留养之方。必须豫为筹计。据该抚奏、该灾民甫离乡土。先过扬州经该府县督劝绅商。捐资赈济。旋即渡江而南。沿途俱已议备资送。计一月以来。灾民过苏州境者。已二万余人现在陆续来者。日数百人。或一二千人不等。伊等见江南亦属歉收。皆不愿留养。均已计口资送。听其于江南各州县。暨浙江省境内。到处谋生。情形均甚安谧。至江北下河等处。向遇被灾之时。必有劣生土棍。以领赈为资生。以逃荒为长策。名为灾头。引领合村男妇。冒开人口。到处需索。泰州城外。近有匪徒王玉林等、自称灾头。率领民船数十只。号称灾民数万。并私设正副总管名目。又有伙食等船。直入州署。倚众滋闹。勒索路牌路费。经该州王锡蒲。处以镇静。密查为首姓名。设法查拏。当时拘获二人。始各纷纷逃散。该州知州王锡蒲、实属能事之人。著即饬查拏王玉林等、从严惩办。其装载私盐之艒船。向例不许入境。近则内装私盐。外坐被灾男妇幼孩。一经入境。即串诱灾民。卖盐放抢。该抚已檄行镇江府营严查。如有此等船只。但放灾民入口。官为雇船资送。不准艒船进口。现已行之有效。又灾民所到。议定按站雇船。官为给价。该船户无利可图。悉皆避匿。甚有灾民于中途得钱卖放者。遂至徒涉成群。易形拥挤。是资送一事。不难于发口粮。而难于觅船只。该抚现已饬属设法招徕。所办均属妥协。江南四府一州。田禾情形已定。大约处处皆有歉收。以之安集江北流民。已费周章。而本年漕粮蠲缓。场灶缓煎。此等停之水手。与乏食之灶丁。及各种私枭匪棍。本非善类。若溷迹于灾民之中。尤易滋生事端。不可不严行稽察。该抚务当与陶澍悉心筹画。计出安全。督率所属。认真经理。所有一切章程。著查照成案。斟酌损益。务臻周备。一俟留养章程议定。即行分晰具奏。至沿海风潮骤涨。崇明县海门厅等处。均有淹毙人口之事。而崇明为尤甚。驭常州府属靖江县、沿江一带低洼处所。业已成灾。该抚已饬藩司委员分别往勘。著查明奏办。瞬交冬令。天气严寒。灾民衣食无资。务当妥为抚恤。毋使一夫流离失所。以副朕轸念灾黎至意。将此谕令知之。　　

○以浙江杭州城守协副将徐庆超。为福建建宁镇总兵官。　　

○戊午。上诣绮春园问皇太后安。　　

○谕军机大臣等、寄谕两江总督陶澍、湖广总督卢坤、江苏巡抚程祖洛、安徽巡抚邓廷桢、江西巡抚吴光悦、湖北巡抚杨怿曾、湖南巡抚吴荣光。给事中邵正笏奏陈灾务一摺。据称被灾省分。宜先在本省无灾州县中。酌借仓谷。或劝令富户出粜米石。官为购买。运赴灾区。先行给放。俟采买委员回省。再行接赈。所賸余米。即尽归所借州县仓谷原款。又散放赈济。宜在大村大镇适中之地。专设一厂。其攻处小村小镇。亦各择适中之地。分设数厂。广委妥员。分头放给。又查赈之法。宜慎选绅耆协理。俟其查办明确。大吏总受其成。再委妥员按册给放。又煮赈之弊。恐饭之不足。则加入皮硝以发其米。恐粥之不足。则搀和冷水以增其枕数。灾黎一经入口。无不呕泻交作。应派廉正员弁。严密督率。查有弊端。从重治罪。又招徕米商。宜榜示通衢。重价购买。俾米商风闻辐辏。粮食充盈。市价自平。又平粜米石。往往有奸丁蠹吏。勾通商贩窃卖。并有地棍土豪。牙行囤户。贿诱贫民。往来代买。宜先申厉禁。并派干员访拏惩办。又安插流亡之法。宜择城外高燥宽阔地方。广圈篱栅。多搭窝棚。排列东西。编连字号。凡流民之有眷口亲属者。同置一棚。其零丁人口。分棚隔别男女。均匀安插。篱棚外设一总门。派员弹压。早晚查点人口。司其启闭。并慎选一二诚实乡耆。逐日散给口粮。令壮丁出外采樵。老幼妇女在内炊爨。轮流执役。病者为之医治。殁者为之埋葬。俟其本境可归。再行资送回籍。又京外仓储。宜豫为核计。请饬各督抚、将所属无灾郡县。仓储实数。共有若干。详为查核。若支放兵米外。尚有赢余。即可暂为帮借。以资接济。俟来岁秋成后。采买归款。可不必有截留之请。并据另片奏、被水各省。多有饥民聚众滋事。兼有不安本分棍徒。以及私枭会匪。乘机抢掠。扰害村庄。江苏、江西、安徽、湖广、长江一带。五省毗连。应豫为防范。请饬各督抚、严速查办。果系被水灾黎。即行设法安辑。傥有地方棍徒。以及私枭会匪。煽惑滋事。立即严拏惩治等语。本年江苏等省。被灾较重。叠经谕令各该督抚。妥为抚恤。该给事中所奏各条内。想已有似此办理者。惟筹办不厌周详。著各该督抚各就地方情形。悉心体察。是否有可采择之处。酌量办理。将此各谕令知之。　　

○礼部奏、十月初十日。皇太后圣寿节。应行礼仪。得旨、是。照例行礼。奉皇太后懿旨。今年停止筵宴。其在外福晋命妇进内行礼之处。并著停止。　　

○户部议准、安徽巡抚邓廷桢疏报、无为州开垦田一百七顷五十二亩有奇。照例升科。从之。　　

○己未。谕内阁、吴邦庆奏、押空运弁禀报军船被窃。情形歧异。请解任质讯一摺。此案湖北三帮空运千总高建动、禀报丁船行至甎河地方被窃。据该署漕督查明、与天津镇总兵咨照。并沧州知州详报验勘各情。均不相符。该弁丁所禀情节。显有不实不尽。如果诬良为盗。尤应按律严惩。千总高建勋著解任。交琦善提集全案人证。秉公审讯。按律定拟具奏。寻覆奏、旗丁李潮泗以窃报盗。水手胡强德误获良民为贼。千总高建勋、毫无觉察。意存回护。应请革职。李潮泗、胡强德、按例拟枷杖。下部议从之。　　

○以捐建直隶马兰峪书院义学、予官绅商民议叙。　　

○庚申。以理藩院尚书博启图、为满洲繙译正考官。署理藩院右侍郎彦德、为副考官。兵部尚书松筠、为蒙古繙读主考官。　　

○辛酉。谕内阁、三旗侍卫。专司紫禁城内各门。辁班看守。差使甚关紧要。必须弓箭娴熟。朕于本月每日阅看侍卫步射。三等侍卫博楞额、秀伦等二员。步射俱属平常。博楞额著降为四等侍卫。秀伦著降一级、作为蓝翎侍卫。头等侍卫哈芬布等六员。或年已逾岁。或步射生疏。不称侍卫差使。头等侍卫哈芬布、法依当阿、景和、德龄、俱著以本旗护军参领调用。三等侍卫成志、著以本旗委护军参领调用。蓝翎侍卫法先、著以本旗护军校降补。三等侍卫奎徵等二员。步射亦属平常。惟尚未逾岁、奎徵、孙维明、著各罚俸六个月。以示薄惩。蓝领侍卫寿禧。步射甚属平常。著即革职。赏给本旗领催差使。头等侍卫格绷额等十二员。俱已看第。头等侍卫格绷额、杨超簧、蔡鼎、二等侍卫德山、三等侍卫文弼、绵哲庆龄、广庆、四等侍卫图善、蓝翎侍卫哈丰阿、西朗阿、多庆、俱著原品休致。黄嘉谟年亦衰迈。著革退头等侍卫。加恩仍留伊世袭公爵。嗣后领侍卫内大臣。于该管侍卫等、务当尽心训练。俾令差使奋勉。弓马娴熟。勿致日久疏懈。　　

○又谕、前因御史裘元俊奏、职员胡邦光、条陈淮商积弊。当降旨交陶澍秉公查讯。兹据奏、职员胡邦光、以盐店挂名商夥。久经辞出。辄挟求荐不遂之嫌。赴京列款妄诉。实属不安本分。胡邦光著革去州同职衔。杖一百。折责发落。即递回原籍。交地方官严加管束。毋许出外滋事。并追取执照。缴部核销。　　

○两江总督陶澍等、会奏赈务章程。得旨、所奏大旨俱已详备。览奏朕心稍慰。务须实力实心。详慎择人办理。被灾百姓。苟能免沟壑之患。汝等可谓尽心尽职。亦稍赎朕之阙失矣。勉益加勉。　　

○陶澍又奏、严拏侉匪耿金连。得旨。览奏深慰朕怀。看此光景。今岁江南虽罹水患。来年以后。自必渐复旧规。裕国而安民。通商而除害。汝为干国良臣。而朕亦获知人善任之美名。实有厚望焉。一力勉行勿怠。　　

○命协办大学士工部尚书富俊、工部右侍郎阿尔邦阿、往盛京勘估清宁宫大清门工程。　　

○除江西清江县沙淤田八顷二十六亩有奇额赋。　　

○壬戌。遣官祭历代帝王庙。　　

○谕内阁、御史韩大信奏、革役把持仓务。请旨饬办一摺。据称已革花户张凯、于京官承领豆石时。在北新仓。花户刘大等身后。舞弊。又与夥党闻四库儿、李七、徐二、并伊妻父郑八等。用水浸坏好豆。任意搀合搭放。官员领豆者不堪食用。该革役又指赴通泰确房之张三处。多方勒折。张三确心囤积过多。恐致招人耳目。复转卖与裕顺及合顺成米局。惟此愍不畏法。必应查拏审办。著步军统领衙门、按名迅速拏交刑部严讯。无任闻风逃匿。寻刑部奏、张凯以斥革共户。影射把持。拟发极边烟瘴地方充军。余问拟如律。从之。　　

○又谕、健锐营发商生息银两。以备该营办公之用。兹据文孚等查明、此项息银。两淮未能按年如数解到。请援照火器营、两翼、八旗、各营现办成案。以归画一。嗣后健锐营每年应得前项息银。著由内务府催解发交支领。傥逾限不到。由该衙门先行垫发。仍于四月十月。作为两次支领。俟两淮解到。照数归款。勿任稍有延宕。　　

○以礼部尚书耆英、署理藩院尚书。玤白旗汉军都统奕绘、署正黄旗蒙古都统。　　

○修山东运河泇河上河三厅属闸座堤河等工。从河道总督烺请也。　　

○赈江苏续报崇明、靖江、二县灾民。　　

○以江苏高淳、盐城、高邮、东台、靖江、五州县、米价昂贵。命平粜仓谷。　　

○癸亥。谕内阁、讷尔经额奏、请将失察诬良索诈草率枉断之知县、及不能平反之委员、分别勒休降补一摺。此案山东平阴县知县朱龙鼎、于该县民鲍云亭被失驴只一案。失察捕役刘胜魁等、诬良为窃。私押诈赃。率将贾禄坦拟以杖剌。试用知县胡炯、委往审办。不能平反。转将原告滥行收禁。此等案情虽非重大。在州县为亲民之官。钜细皆当留意。务期平允。似此不实以任事之辈。正当世之害也。可恶之至。朱龙鼎著即行革职。胡炯著以府经历县丞降补。归部铨选。以为不实以任事者戒。　　

○谕军机大臣等、寄谕两江总督陶澍、江南河道总督张井。朱士彦等奏、续查江南扬河扬粮两厅堤坝工程一摺。据称查勘扬河厅属各工。因本年湖水骤涨。建翎下注。河湖一片通连。西堤临湖石工。致多掣卸。西岸土工。多有残缺。东岸土工。尚属完整。堤坡亦间被汕刷。所有道光八年原修土石堤工。各长一千七百余丈。高宽丈尺。此时无从验量。内除土工已逾固限外。其掣卸石工。著该督等于将来修复时。查明新旧段落长丈。将新工未满固限者。即著令原办之员赔修。毋许稍涉混淆。仍将应赔银数员名。报部核办。又前次英和等奏、列入次办之扬河厅西岸。补还纤堤。并扬厅东西两岸。补修纤堤。先经该河督奏明停缓。嗣于本年二月。奏请择其紧要段落。归于常年土工案内。随时酌办。并不另请钱粮。该工确系何年办竣。修过工程。系在何汛何段之内。当即行文咨查。据覆称、须俟将来修复时。查明段落丈尺。方能分别指出原估有无处所。著该督等届时核实查办。如有限内坍卸之工。即著落原办工员赔修。又扬河厅南关大坝。并新坝建设耳闸各一座。系蒋攸铦等奏明估办。现报完工。查勘南关坝耳闸下。分水裹头石后。灰土间有坍卸。新坝耳闸石底下口。灰土亦有冲刷之处。著该督等饬令该工员赶紧修补。工竣仍报该河督覆验。以重要工而昭核实。又朱士彦奏、查勘马棚湾被水情形一摺。据称此次决口。实因江淮同时盛涨。宣洩无路。该河督见田禾青葱。不忍遽开下坝所致。实属无可推诿。其厅营各员。领有抢修之项。即应储备料物。率领兵夫书夜防守。乃闻宝应之北城湾朱马湾闸、高邮之六安沟界首等处告险。均系借用居民木料抢办。是该厅料物不豫为储备。已可概见。未便以人力难施卸责。又据堤上灾民。纷纷禀诉。毁堤做堤。穵土做工。无异剜肉补疮等语。著该督等查明据实参奏。至现在堤上灾民聚处。料垛堆积。河员祇有同知守备等官。难资弹压。风高物燥。在在堪虞。著该河督派员小心防范。毋艄疏忽。将此各谕令知之。　　

○又谕据朱士彦等奏、淮扬两府并州县各官。多系调署。地方情形未能熟悉。官与民亦不相习。该尚书等无从访问。大赈在迩。恐有办理不妥之处。所关匪细。著陶澍传谕江宁布政使林则徐、常镇通海道张岳崧、饬令总司江北赈抚事宜。即行亲往各灾区。周历履勘。体察情形。酌量办理。地方官有不实心勘办。或从中侵蚀者。即行指名严参。其吏胥人等。查有营私舞弊。虚冒克扣。以致实惠不能及民。并著据实奏明。从严惩办。傥意存徇隐。不行具奏。别经发觉。惟林则徐、张岳崧是问。其高邮马棚湾一带。据朱士彦奏、灾民搭棚居住。挑土趁工以资糊口。惟其中老幼妇女。不能工作。环绕求赈。著林则徐等、即饬该地方官。作速查勘给赈。毋使一夫失所。至白镕奏、行至高邮。有兴化灾民迎递呈词五纸。委员讯问。供词闪烁。并据汤誉光禀称、具呈姓名。即有该员于道光六年兴化查灾时、稔知积惯吞赈之顾瑞华、张文华等在内。使此次批准呈词。则大赈即可纵其所欲等语。此等匪徒。假冒灾民。藉图渔利。必应严行惩办。该左都御史已面饬扬州府王青莲、带回严讯。著该督即饬林则徐等、严切根究。将唆使之书差同夥人等。一并按律惩治。以杜弊端。其江宁藩司一缺。是否应行委员署理。著陶澍酌量具奏。将此谕知陶澍、并传谕林则、张岳崧、知之。　　

○又谕、朱士彦奏、据灾民诉称十四堡马棚湾两处决口。伤人不少等语。该二处决口伤人。是否决口时伤人。抑系漫水过大。因而致伤。所伤人口。究有若干。著朱士彦等、再行确切查明。据实具奏。将此谕令知之。寻覆奏、居民豫防水患。于堤岸未决之先。早经乘舟徙避。决口时尚无伤人。报闻。　　

○命户部左侍郎敬徵、正红旗汉军都统载铨、往热河查勘行宫工程。　　

○缓徵山东长山、邹平、新城、济阳、德平、阳信、乐陵、商河、汶上、阳谷、曹、定陶、聊城、莘、济宁、鱼台、齐河、惠民、海丰、滨、利津、沾化、单城、武、钜野、乐安、寿光、金乡、嘉祥、博兴、高苑、夏津、三十二州县水旱虫灾地亩新旧额赋。　　

○甲子。谕内阁、富俊等奏、审拟佐领永奎、呈控福克精阿各款一摺。此案吉林将军福克精阿。于致祭长白山。并不敬谨亲往。辄遣协领代祭。又私派官兵。送其妾柩回京。支领官项银两。实属违例妄为。且身任大员。因修理衙署等事。率准协领等禀请。以致裁汰兵丁赏项、学房膏火。并拥扣俸饷。种种乖谬。有忝职守。福克精阿著即革职。以示惩儆。齐齐哈尔副都统硕德、接受永奎呈词。应即具奏。乃因协领等具结劝阻。辄准将原呈撤回。虽旋经据实奏办。究有不合。硕德著与出结阻止具呈之吉林同知达庆、俱交部议处。兵司协领富通阿、擅出移付。指以置买军器为名。支给福克精阿派送妾柩银两。户司协领穆隆阿、职司出纳。率以修理衙署等不急之工。动用公项。复于永奎具呈时。同为出结劝息。尤属荒谬。富通阿、穆隆阿、俱著交部严加议处。佐领永奎、所控各款。讯俱得实。惟在硕德处具呈之后。辄因协领等劝阻。将呈撤回。虽旋复呈递。亦有不合。永奎著交部察议。　　

○又谕、富俊等奏、审拟承办屯田各员一摺。此案吉林将军福克精阿、于徵收新城局屯租。率欲加增。商令前任伯都讷副都统硕德、派员往谕。以致各佃户畏避欠租。实属任意妄为。福克精阿应照律拟杖。业于另案革职。著毋庸议。领德并不阻止。亦有不合。协领乌林泰、伯都讷理事同知松奎、仓官武勒珲达、徵收租钱。并不解城贮库。均著交部议处。硕德等前经奏参解任。均著饬令各回本任。听候部议。
  </div>
  <div class="pagination">
   <a href="清实录道光朝实录_page352.html">
    上一页
   </a>
   <span>
    ...
   </span>
   <a href="清实录道光朝实录_page348.html">
    348
   </a>
   <a href="清实录道光朝实录_page349.html">
    349
   </a>
   <a href="清实录道光朝实录_page350.html">
    350
   </a>
   <a href="清实录道光朝实录_page351.html">
    351
   </a>
   <a href="清实录道光朝实录_page352.html">
    352
   </a>
   <span class="current-page">
    353
   </span>
   <a href="清实录道光朝实录_page354.html">
    354
   </a>
   <a href="清实录道光朝实录_page355.html">
    355
   </a>
   <a href="清实录道光朝实录_page356.html">
    356
   </a>
   <a href="清实录道光朝实录_page357.html">
    357
   </a>
   <a href="清实录道光朝实录_page358.html">
    358
   </a>
   <span>
    ...
   </span>
   <a href="清实录道光朝实录_page354.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
