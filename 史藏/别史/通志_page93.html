<!DOCTYPE html>
<html>
 <head>
  <meta charset="utf-8"/>
  <title>
   通志 - 第 93 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 93 页/共 155 页
  </h1>
  <div class="content">
   光武皇帝十一子郭皇后生东海恭王彊沛献王辅济南安王康阜陵质王延中山简王焉许美人生楚王英光烈皇后生显宗东平宪王苍广陵思王荆临淮懐公衡琅邪孝王京
　　东海恭王彊建武二年立母郭氏为后彊为皇太子十七年而郭后废彊慼慼不自安数因左右及诸王陈其恳诚愿备蕃国光武不忍迟回数岁乃许焉十九年封为东海王二十八年就国帝以彊废不以过去就有礼故优以大封兼食鲁郡合二十九县赐虎贲旄头宫殿设钟虡之县拟于乘舆彊临之国数上书譲还东海又因皇太子固辞帝不许深嘉叹之以彊章宣示公卿初鲁恭王好治宫室起灵光殿甚壮丽是时犹存故诏彊都鲁中元元年入朝从封岱山因留京师明年春帝崩冬归国永平元年彊病显宗遣中常侍钩盾令将太医乘驿视疾诏沛王辅济南王康阜陵王延诣鲁及薨临命上疏谢曰臣防恩得备蕃辅特受二国宫室礼乐事事殊异巍巍无量讫无报称而自修不谨连年被疾为朝廷忧念皇太后陛下哀怜臣彊感动发中数遣使者太医令丞方伎道术络绎不絶臣伏惟厚恩不知所言臣内自省视气力羸劣日夜浸困终不复望见阙庭奉承帷幄孤负重恩衔恨黄泉身既夭命孤弱复为皇太后陛下忧虑诚悲诚惭息政小人也猥当袭臣后必非所以全利之也诚愿还东海郡天恩愍哀以臣无男之故处臣三女小国侯此臣宿昔常计今天下新罹大忧惟陛下加供养皇太后数进御餐臣彊困劣言不能尽意愿并谢诸王不意永不复相见也帝览书悲恸从太后出幸津门亭发哀使大司空持节防丧事大鸿胪副宗正将作大匠视防事赠以殊礼升龙旄头鸾辂龙旂虎贲百人诏楚王英赵王栩北海王兴馆陶公主比阳公主及京师亲戚四姓夫人小侯皆会葬帝追惟彊深执谦俭不欲厚葬以违其意于是特诏中常侍杜岑及东海傅相曰王谦恭好礼以德自终遣送之物务从约省衣足敛形茅车瓦器物减于制以彰王卓尔独行之志留将作大匠起陵庙彊立十八年年三十四子靖王政嗣政淫欲薄行后中山简王薨政诣中山防葬私取简王姬徐妃又盗迎掖庭出女坐削薛县立四十四年薨子顷王肃嗣永元十六年封肃弟二十一人皆为列侯肃性谦俭循恭王法度永初中以西羌未平上钱二千万元初中复上缣万匹以助国费邓太后下诏襃纳焉立二十三年薨子孝王臻嗣永建二年封臻二弟敏俭为乡侯臻及弟蒸乡侯俭并有防行母卒皆吐血毁眦至服练红兄弟追念初防父幼小哀礼有阙因复重行防制臻性敦厚有恩常分租秩赈给诸父昆弟顺帝嘉之制诏增臻封五千戸俭五百戸臻立三十一年薨子懿王祗嗣初平中遣子琬至长安奉章献帝封琬为汶阳侯拜为平原相祗立四十四年薨子羡嗣二十年魏受禅以为崇德侯
　　沛献王辅建武十五年封右冯翊公十七年郭后废为中山太后故徙辅为中山王并食常山郡二十年复徙封沛王时禁网尚疏诸王皆在京师竞修名誉争礼四方宾客夀光侯刘鲤更始子也得幸于辅鲤怨刘盆子害其父因辅结客杀盆子兄故式侯恭辅坐系诏狱三日乃得出自是后诸王賔客多坐刑罚各循法度二十八年就国中元二年封辅子宝为沛侯永平元年封宝弟嘉为僮侯辅矜严有法度好经书善説京氏易孝经论语传及图防作五经论时号之曰沛王通论在国谨节终始如一称为贤王显宗敬重数加赏赐立四十六年薨子厘王定嗣元和二年封定弟十二人为乡侯定立十一年薨子节王正嗣元兴元年封正弟二人为县侯正立十四年薨子孝王广嗣有固疾安帝诏广祖母周领王家事周明正有礼法汉安中薨顺帝下诏使光禄大夫赠以妃印绶广立三十五年薨子幽王荣嗣立二十年薨子孝王琮嗣薨子防王曜嗣薨子契嗣魏受禅以为崇德侯
　　楚王英以建武十五年封为楚公十七年进爵为王二十八年就国母许氏无宠故英国最贫小三十年以临淮之取虑须昌二县益楚国自显宗为太子时英常独归附太子太子特亲爱之及即位后数加赏赐永平元年特封英舅子许昌为龙舒侯英少时好游侠交通賔客晩节更喜黄老学为浮屠斋戒祭祀八年诏令天下死罪皆入缣赎英遣郎中令奉黄缣白纨三十匹诣国相曰托在蕃辅过恶累积欢喜天恩奉送缣帛以赎愆罪国相以闻诏报曰王诵黄老之微言尚浮屠之仁祠洁斋三月与神为誓何嫌何疑当有悔吝其还赎以助伊蒲塞桑门之盛馔因以班示诸国中传英后遂大交通方士作金龟玉鹤刻文字以为符瑞十三年男子燕广告英与渔阳王平顔忠等造作圗书有逆谋事下案验有司奏英招聚奸猾造作图防擅相官秩置诸侯王公将军二千石大逆不道请诛之帝以亲亲不忍乃废英徙丹阳泾县赐汤沭邑五百户遣大鸿胪持节防送使伎人奴婢妓士鼓吹悉从得乘辎軿持兵弩行道射猎极意自娱男女为侯主者食邑如故楚太后勿上玺绶留住楚宫明年英至丹阳自杀立三十三年国除诏遣光禄大夫持节吊祠赠赗如法加赐列侯印绶以诸侯礼葬于泾遣中黄门占防其妻子悉出楚官属无辞语者制诏慰譬许太后于是封燕广为折奸侯楚狱遂至累年其辞语相连自京师亲戚诸侯州郡豪杰及考案吏阿附相陷坐死徙者以千数十五年帝幸彭城见许太后及英妻子于内殿悲泣感动左右建初二年肃宗封英子楚侯种五弟皆为列侯并不得置相臣吏民元和三年许太后薨复遣光禄大夫持节吊祠因留防防事赙钱五百万又遣谒者备王官属迎英防改葬彭城加王赤绶羽盖华藻如嗣王仪追諡曰楚厉侯章和元年帝幸彭城见英夫人及六子厚加赠赐种后徙封六侯卒子度嗣度卒子拘嗣传国于后
　　济南安王康建武十五年封济南公十七年进爵为王二十八年就国三十年以平原之祝阿安德朝阳平昌隰隂重邱六县益济南国中元二年封康子德为东武城侯康在国不循法度交通宾客其后人上书告康招徕州郡奸猾渔阳顔忠刘子产等又多遗其缯帛案图书谋议不轨事下考有司举奏之显宗以亲亲故不忍穷竟其事但削祝阿隰隂东朝阳安德西平昌五县建初八年肃宗复还所削地康遂多殖货财大治宫室奴婢至千四百人廐马千二百疋私田八百顷奢侈恣欲游观无节永元初国傅何敞上疏谏康曰盖闻诸侯之义制节谨度然后能保其社稷和其民人大王以骨肉之亲享食茅土当施张政令明其典法出入进止宜有期度舆马台隶应为科品而今奴婢廐马皆有千余增无用之口以自蚕食宫婢闭隔失其天性感乱和气又多起内第触犯防禁费以巨万而功犹未半夫文繁者质荒木胜者人亡皆非所以奉礼承上传福无穷者也故楚作章华以凶吴兴姑蘓而灭景公千驷民无称今数防诸第晨夜无节又非所以逺防未然临深履薄之法也愿大王脩恭俭遵古制省奴婢之口减乘马之数斥私田之富节游观之宴以礼起居则敞乃敢安心自保惟大王深虑愚言康素敬重敞虽无所嫌牾然不能改立五十九年薨子简王错嗣错为太子时爱康鼓吹妓女宋闰使医张尊招之不得错怒自以剑刺杀尊国相举奏有诏勿案永元十一年封错弟七人为列侯错立六年薨子孝王香嗣永初二年封香弟四人为列侯香笃行好经书初香叔父笃有罪不得封西平昌侯昱坐法失侯香乃上书分爵土封笃子丸昱子嵩皆为列侯香立二十年薨无子国絶永建元年顺帝立错子阜阳侯显为嗣是为厘王立三年薨子悼王广嗣永建五年封广弟文为乐城亭侯广立二十五年永兴元年薨无子国除
　　东平宪王苍建武十五年封东平公十七年进爵为王苍少好经书雅有智思为人美须要带十围显宗甚爱重之及即位拜为骠骑将军置长史掾史员四十人位在三公上永平元年封苍子二人为县侯二年以东郡之夀张须昌山阳之南平阳槀湖陵五县益东平国是时中兴三十余年四方无虞苍以天下化平宜脩礼乐乃与公卿议定南北郊冠冕车服制度及光武庙登歌八佾舞数帝每巡狩苍常留镇侍卫皇太后四年春车驾近出观览城第寻闻当遂校猎河内苍上书谏止之帝览奏即还宫苍在朝数载多所隆益而自以至亲辅政声望日重意不自安乃上疏归职且言自汉兴以来宗室子弟无得在公卿位者愿乞上骠骑将军印绶退就蕃国帝优诏不听其后数陈乞辞甚恳切五年乃许还国而不听上将军印绶以骠骑长史为东平太傅掾为中大夫令史为家郎加赐钱五千万布十万疋六年冬帝幸鲁徴苍从还京师明年皇太后崩既葬苍乃归国特赐宫人奴婢五百人布二十五万疋及珍宝服御器物十一年苍与诸王朝京师月余还国帝临送归宫凄然懐思乃遣使手诏国中传曰辞别之后独坐不乐因就车归伏轼而吟瞻望永依实劳我心诵及采菽以增叹息日者问东平王处家何等最乐王言为善最乐其言甚大副是要腹矣令送列侯印十九枚诸王子年五岁以上能趋拜者皆令带之十五年春行幸东平赐苍钱千五百万布四万疋帝以所作光武本纪示之苍因上光武受命中兴颂帝甚喜之以其文典雅特令校书郎贾逵为之训诂肃宗即位尊重恩礼逾于前世诸王莫与为比建初元年地震苍上便宜其事留中帝报书嘉之特赐钱五百万后帝欲为原陵显节陵起县邑苍上防言光武皇帝躬履节俭之行深覩始终之分勤勤恳恳以葬制为言故营建陵地具称古典诏曰无为山陵陂池裁令流水而已孝明皇帝大孝无违奉承贯行至于自所营创尤为俭省谦德之美于斯为盛臣愚以园邑之兴始自彊秦古者邱陇且不欲其着明岂况筑郭邑建都郛哉上违先帝圣心下造无益之功虚费国用摇动百姓非所以致和气祈丰年也又以吉凶俗数言之亦不欲无故缮脩邱墓有所兴起考之古法则不合稽之时宜则违人求之吉防复未见其福陛下履有虞之至性追祖祢之深思然惧左右过议以累圣心臣苍诚伤二帝纯德之美不畅于无穷也帝从而止自是朝廷每有疑政辄驿使谘问苍悉心以对皆见纳用三年帝飨卫士于南宫因从皇太后周行掖庭池阁于是阅隂太后旧时器服怆然动容乃命留五时衣各一袭及常所御衣合五十箧余悉分布诸王主及子孙在京师者各有差特赐苍及琅琊王京书曰间飨衞士于南宫因阅隂太后旧时衣服闻于师曰其物存其人亡不言哀而哀自至惟王孝友之德亦岂不然今送光烈皇后假紒帛巾各一及衣一箧可时奉瞻以慰凯风寒泉之思又令后生子孙得见先后衣服之制今鲁国孔氏尚有仲尼车舆冠履明德盛者光灵逺也其光武器服中元二年已赋诸国故不复送并遗宛马一疋血从前上小孔中出常闻武帝歌天马霑赤汗今亲见其然也顷反虏尚屯将帅在外忧念遑遑未有间宁愿王宝精神加供养苦言至戒望之如渇六年冬苍上疏求朝明年正月帝许之特赐装钱千五百万其余诸王各千万帝以苍冐渉寒露遣谒者赐貂裘及太官食服珍果使大鸿胪窦固持节郊迎帝乃亲自循行邸第豫设帷牀其钱帛器物无不充备下诏曰礼伯父归宁乃国诗云叔父建尔元子敬之至也昔萧相国加以不名优忠贤也况兼亲尊者乎其沛济南东平中山四王赞皆勿名苍既至升殿乃拜天子亲答之其后诸王入宫辄以辇迎至省阁乃下苍以受恩过礼情不自宁上防辞谢帝愈襃贵焉旧典诸王女皆封乡主乃特封苍五女为县公主三月大鸿胪奏遣诸王归国帝特防苍赐以秘书列僊图道术秘方至八月饮酎毕有司复奏遣苍乃许之手诏赐苍曰骨肉天性诚不以逺近为亲踈然数见顔色情重昔时念王乆劳思得还休欲署大鸿胪奏不忍下笔顾受小黄门中心恋恋恻然不能言于是车驾祖送流涕而诀复赐乘舆服御珍寳舆马钱布以亿万计苍还国疾病帝驰遣名医小黄门侍病使者冠盖不絶于道又置驿马千里传问起居明年正月薨诏告中傅封上苍自建武以来章奏及所作书记赋颂七言别字歌诗并集览焉遣大鸿胪持节五官中郎将副监防及将作使者凡六人令四姓小侯诸国王主悉会诣东平奔防赐钱前后一亿布九万疋及葬帝赐策命加锡銮辂乘马龙旂九旒虎贲百人以为宠荣苍立四十五年薨子懐王忠嗣明年帝乃分东平国封忠弟尚为任城王余五人为列侯忠立十一年薨子孝王敞嗣元和三年行东巡狩幸东平宫帝追念苍谓其诸子曰思其人至其乡其处在其人亡因泣下霑襟遂幸苍陵为陈虎贲鸾辂龙旂以章显之祠以太牢亲拜祠坐哭泣尽哀赐御剑于陵前初苍归国骠骑时吏丁牧周栩以苍敬贤下士不忍去之遂为王家大夫数十年事祖及孙帝闻皆引见于前愍其淹滞且欲苍德美即皆擢拜议郎牧至齐相栩上蔡令永元十年封苍孙梁为矜阳亭侯敞弟六人为列侯敞防母至孝国相陈珍上其行状永宁元年邓太后增邑五千戸又封苍孙二人为亭侯敞立四十八年薨子顷王端嗣立四十七年薨子凯嗣立二十一年至魏受禅以为崇德侯任城孝王尚元和元年封食任城亢父樊三县立十八年薨子贞王安嗣永元十四年封母弟福为桃乡侯永初四年封福弟亢为当涂乡侯安性轻易贪吝数微服出入游观国中取官属车马刀剑下至卫士米肉皆不与直元初六年国相行奏请废之安帝不忍以一岁租五分之一赎罪安立十九年薨子节王崇嗣顺帝时羌虏数反崇辄上钱帛佐邉费及帝崩复上钱三百万助山陵用度朝廷嘉而不受立三十一年薨无子国絶延熹四年桓帝立河间孝王子恭为参戸亭侯博为任城王以奉其祀博有孝行防母服制如礼增封三千戸立十三年薨无子国絶熹平四年灵帝复立河间贞王孙新昌侯子佗为任城王奉孝王后立四十六年魏受禅以为崇德侯
　　阜陵质王延建武十五年封淮阳公十七年进爵为王二十八年就国三十年以汝南之长平西华新阳扶乐四县益淮阳国延性骄奢而遇下严烈永平中有上书告延与姬兄谢弇及姊馆陶主壻驸马都尉韩光招奸猾作圗防祠祭祝诅事下案验光弇被诛辞所连及死徙者甚众有司奏请诛延显宗特加恩徙为阜陵王食二县延既徙封数懐怨望建初中复有告延与子男鲂造逆谋者有司奏请槛车诣廷尉诏狱肃宗不忍致法诏贬爵为阜陵侯食一县赦鲂等罪勿验使谒者一人监防延国不得与吏民通章和元年行幸九江赐延书与车驾防夀春帝见延志意衰落形体非故愍然伤之乃下诏复封为阜陵王增封四县以阜陵下湿徙都夀春加赐钱千万布万疋安车一乘夫人诸子赏赐各有差明年入朝立五十一年薨子殇王冲嗣永元二年下诏尽削除前班下延事冲立二年薨无嗣和帝复封冲兄鲂是为顷王永元八年封鲂弟十二人为乡亭侯鲂立三十年薨子懐王恢嗣延光三年封恢兄弟五人为乡亭侯恢立十年薨子节王代嗣阳嘉二年封代兄便亲为勃遒亭侯代立十四年薨无子国絶建和元年桓帝立勃遒亭侯便亲为恢嗣是为恭王立十三年薨子孝王统嗣立八年薨子王赦嗣建安中薨无子国除广陵思王荆建武十五年封山阳公十七年进爵为王荆性刻急隐害有才能而喜文法光武崩大行在前殿荆哭不哀而作飞书封以方底令苍头诈称东海王彊舅大鸿胪郭况书与彊曰君王无罪猥被斥废而兄弟至有束缚入牢狱者太后失职别守北宫及至年老逺斥居边海内深痛观者鼻酸及太后尸柩在堂洛阳吏以次捕斩賔客至有一家三尸伏堂者痛莫甚矣今天下有防弓弩张设甚备间梁松勑虎贲史曰吏以便宜见非勿有所拘封侯难再得也郎官窃悲之为王寒心累息今天下争欲思刻贼王以求功宁有量邪若归并二国之众可聚百万君王为之主鼓行而前易于太山破鸡子轻于四马载鸿毛此汤武兵也今年轩辕星有白气星家及喜事者皆云白气者防轩辕女主之位又太白前出西方至午兵当起又太子星色黑至辰日辄变赤夫黑为病赤为兵王努力卒事髙祖起亭长陛下兴白水何况于王陛下长子故副主哉上以求天下事必举下以雪除沈没之耻报死母之讐精神所加金石为开当为秋霜无为槛羊虽欲无槛羊又可得乎窃见诸相工言王贵天子法也人主崩亡闾阎之伍尚为盗贼欲有所望何况王邪夫受命之君天之所立不可谋也今新帝人之所置彊者为右愿君王为髙祖陛下所志无为扶苏将闾呌呼天也彊得书惶怖即执其使封书上之显宗以荆母弟秘其事送荆出止河南宫时西羌反荆不得志冀天下因羌惊动有变私迎能为星者与谋议帝闻之乃徙封荆广陵遣之国其后荆复呼相工谓曰我貌类先帝先帝三十得天下我今亦三十可起兵未相者诣吏告之荆惶恐自系狱帝复加恩不考极其事下诏不得臣属吏民唯食租如故使相中尉谨宿卫之荆犹不改其后使巫祭祀祝诅有司奏请诛之荆自杀立二十九年薨帝怜伤之赐諡曰思王十四年封荆子元夀为广陵侯服王玺绶食荆故国六县又封元夀弟三人为乡侯明年帝东廵狩徴元夀兄弟防东平宫班赐御服器物又取皇子舆马悉以与之建初七年肃宗诏元夀兄弟与诸王俱朝京师元夀卒子商嗣商卒子条嗣传国于后
　　临淮懐公衡建武十五年立未及进王爵而薨无子国除
　　中山简王焉建武十五年封左冯翊公十七年进爵为王焉以郭太后少子故独留京师三十年徙封中山王永平二年冬诸王来防辟雍事毕归蕃诏焉与俱就国从以虎贲官骑焉上防辞譲显宗诏勿辞帝以焉郭太后偏爱特加恩宠独得往来京师十五年焉姬韩序有过焉缢杀之国相举奏坐削安险县元和中肃宗复以安险还中山立五十二年永元二年薨自中兴至和帝时皇子始封薨者皆赙钱三千万布万疋嗣王薨赙钱千万布三万疋是时窦太后临朝窦宪兄弟擅权太后及宪等东海出也故睦于焉而重于礼加赙钱一亿诏济南东海二王皆会大为脩冡茔开神道平夷吏民冡墓以千数作者万余人发恒山钜鹿涿郡柏黄肠杂木三郡不能备复调余州郡工徒及送致者数千人凡徴发揺动六州十八郡制度余国莫及子夷王宪嗣永元四年封宪弟十一人为列侯宪立二十二年薨子孝王嗣永宁元年封二弟为亭侯立二十八年薨子穆王畅嗣永和六年封畅弟荆为南乡侯畅立三十四年薨子节王稚嗣无子国除
　　琅邪孝王京建武十五年封琅邪公十七年进爵为王京性恭孝好经学显宗尤爱幸恩宠殊异永平二年以太山之盖南武阳华东莱之昌阳卢乡东牟六县益琅邪五年乃就国光烈皇后崩帝悉以太后遗金宝赐京京都莒好脩宫室穷极伎巧殿馆壁带皆饰以金银数上诗赋颂德帝嘉美之下之史官京国中有城阳景王祠吏民奉祠神数下言宫中多不便利京上书愿徙宫开阳以华盖南武阳厚邱赣榆五县易东海之开阳临沂肃宗许之立三十一年薨葬东海即邱广平亭有诏割亭属开阳子夷王宇嗣建初七年封宇弟十三人为列侯元和元年封孝王孙二人为列侯宇立二十年薨子恭王夀嗣永初元年封夀弟八人为列侯立十七年薨子贞王尊嗣延光二年封尊弟四人为乡亭侯尊立十八年薨子安王防嗣永和五年封据弟三人为乡亭侯据立四十七年薨子顺王容嗣初平元年遣弟邈至长安奉章贡献帝以邈为九江太守封阳都侯容立八年薨国絶初邈至长安盛称东郡太守曹操忠诚于帝操以此德邈建安十二年复立容子熙为王在位十一年坐谋欲过江被诛国除
　　明帝八王
　　孝明皇帝九子贾贵人生章帝阴贵人生梁节王畅余七王不载母氏
　　千乘哀王建永平三年封明年薨年少无子国除陈敬王羡永平三年封广平王建初三年有司奏请羡与钜鹿王恭乐成王党俱就国肃宗性笃爱不忍与诸王乖离遂皆留京师明年案舆地图令诸国戸口皆等租入岁各八千万羡博渉经书有威严与诸儒讲论于白虎殿七年帝以广平在北多有边费乃徙羡为西平王分汝南八县为国及帝崩遗诏徙封为陈王食淮阳郡其年就国立三十七年薨子思王钧嗣钧立多不法遂行天子大射礼性隐贼喜文法国相二千石不与相得者辄阴中之憎怨敬王夫人李仪等永元十一年遂使客隗久杀仪家属吏捕得久系长平狱钧欲断絶辞语复使结客簒杀久事发觉有司举奏钧坐削西华项新阳三县十二年封钧六弟为列侯后钧取掖庭出女李娆为小妻复坐削圉宜禄扶沟三县永初七年封敬王孙安国为耕亭侯钧立二十一年薨子懐王竦嗣立二年薨无子国絶永宁元年立敬王子安夀亭侯崇为陈王是为顷王立五年薨子孝王承嗣承薨子愍王宠嗣熹平二年国相师迁追奏前相魏愔与宠共祭天神希幸非冀罪至不道有司奏遣使者案验是时新诛勃海王悝灵帝不忍复加法诏槛车传送愔迁诣北寺诏狱使中常侍王酺与尚书令侍御史杂考愔辞与王共祭黄老君求长生福而已无他冀幸酺等奏愔职在匡正而所为不端迁诬告其王罔以不道皆诛死有诏赦宠不案宠善弩射十发十中中皆同处中平中黄巾贼起郡县皆弃城走宠有彊弩数千张出军都亭国人素闻王善射不敢反叛故陈独得完百姓归之者众十余万及献帝初义兵起宠率众屯阳夏自称辅汉大将军国相骆俊素有威防时天下饥荒邻郡人多归就之俊倾财赈赡并得全活袁术求粮于陈而俊拒絶之术忿恚遣客诈杀俊及宠陈由是破败是时诸国无复租禄而数见虏夺并日而食转死沟壑者甚众夫人姬妾多为丹陵兵乌桓所掠云
　　彭城靖王恭永平九年赐号灵夀王十五年封为钜鹿王建初三年徙封江陵王改南郡为国元和二年三公上言江陵在京师正南不可以封乃徙为六安王以庐江郡为国肃宗崩遗诏徙封彭城王食楚郡其年就国恭敦厚威重吏民敬爱之永初六年封恭子阿奴为竹邑侯元初三年恭以事怒子酺酺自杀国相赵牧以状上因诬奏恭祠祀恶言大逆不道有司奏请诛之恭上书自讼朝廷以其素着行义令考实无徴收坐下狱防赦免死恭立四十六年薨子考王道嗣元初五年封道弟三人为乡侯恭孙顺为东安亭侯道立二十八年薨子顷王定嗣本初元年封定兄弟九人皆为亭侯定立四年薨子孝王和嗣和性至孝又敬贤乐施国中爱之初平中天下大乱和为贼昌务所攻避奔东阿后得还国立六十四年薨孙祗嗣立七年魏受禅以为崇德侯乐成靖王党永平九年赐号重熹王十五年封乐成王党性聪慧善史书喜正文字与肃宗同年尤相亲爱建初四年以清河之游观津勃海之东光成平涿郡之中水饶阳安平南深泽八县益乐成国及帝崩其年就国党急刻不遵法度旧禁宫人出嫁不得适诸国有故掖庭技人哀置嫁为男子章初妻党召哀置入宫与通初欲上书告之党恐惧乃密赂哀置姊焦使杀初事发觉党乃缢杀内侍三人以絶口语又取中山简王傅婢李羽生为小妻永元七年国相举奏之和帝诏削东光鄡二县立二十五年薨子哀王崇嗣立二月薨无子国絶明年和帝立崇兄修侯廵为乐成王是为厘王立十五年薨子隐王宾嗣立八年薨无子国絶明年复立济北惠王子苌为乐成王后苌到国数月骄淫不法愆过累积冀州刺史与国相举奏苌罪至不道安帝诏贬苌爵为临湖侯延光元年以河间孝王子得嗣靖王后以乐成比废絶故改国曰安平是为安平孝王立三十年薨子续立中平元年黄巾贼起为所刦质囚于广宗贼平复国其年秋坐不道被诛立三十四年国除
　　下邳惠王衍永平十五年封衍有容貌肃宗即位常在左右建初初冠诏赐衍师傅以下官属金帛各有差四年以临淮郡及九江之钟离当涂东城歴阳全椒合十七县益下邳国帝崩其年就国衍后病荒忽而太子卬有罪废诸姬争欲立子为嗣连上书相告言和帝怜之使彭城靖王恭至下邳正其嫡庶立子成为太子衍立五十四年薨子贞王成嗣永建元年封成兄二人及惠王孙二人皆为列侯成立二年薨子愍王意嗣阳嘉元年封意弟八人为乡亭侯中平元年意遭黄巾弃国走贼平复国数月薨立五十七年年九十子哀王宜嗣数月薨无子建安十一年国除
　　梁节王畅永平十五年封为汝南王母隂贵人有宠畅尤被爱幸国土租入倍于诸国肃宗立缘先帝之意赏赐恩宠甚笃建初二年封畅舅阴棠为西陵侯四年徙为梁王以陈留之郾宁陵济阴之薄单父巳氏成武凡六县益梁国帝崩其年就国畅性聪慧然少贵骄颇不遵法度归国后数有恶梦从官卞忌自言能使六丁善占梦畅数使卜筮又畅乳母王礼等因此自言能见鬼神遂共占气祠祭求福忌等谄媚云神言王当为天子畅心喜与相应答永元五年豫州刺史梁相举奏畅不道考讯辞不服有司请徴畅诣廷尉诏狱和帝不许有司重奏除畅国徙九真帝不忍但削成武单父二县畅慙惧上防谢罪乞裁食睢阳谷熟虞防宁陵五县还余所食四县放遣姬妾节量僮仆其所受虎贲官骑及诸工技鼓吹苍头奴婢兵弩廐马皆上还本署请得自新诏报不许畅固譲章数上卒不听立二十七年薨子恭王坚嗣永元十六年封坚弟二人为乡亭侯坚立二十六年薨子懐王匡嗣永建二年封匡兄弟七人为乡亭侯匡立十一年薨无子顺帝封匡弟孝阳亭侯成为梁王是为夷王立二十九年薨子敬王元嗣立十六年薨子弥嗣立四十年魏受禅以为崇德侯
　　淮阳顷王昞永平五年封常山王建初四年徙为淮阳王以汝南之新安西华益淮阳国立十六年薨未及立嗣永元二年和帝立昞小子侧复为恒山王奉昞后是为殇王立十三年薨父子皆未之国并葬京师侧无子其月立兄防子侯章为恒山王和帝怜章早孤数加赏赐延平元年就国立二十五年薨是为靖王子顷王仪嗣永建二年封仪兄二人为亭侯仪立十七年薨子节王豹嗣永嘉元年封豹兄四人为亭侯豹立八年薨子暠嗣三十二年遭黄巾贼弃国走建安十一年国除济隂悼王长永平十五年封建初四年以东郡之离狐陈留之长垣益济隂国立十三年薨于京师无子国除高峻曰明帝慈仁亲亲笃睦凡诸王骄贵多不遵法度反逆不道皆不忍加刑但削国而已由以辅车义重骨肉恩深者矣中兴已后犯法未有诛者章和八子
　　孝章皇帝八子宋贵人生清河孝王庆梁贵人生和帝申贵人生济北惠王夀河间孝王开余不载母氏平原懐王胜和帝子也亦不载母氏
　　千乘贞王伉建初四年封和帝即位以伉长兄甚见尊礼立十五年薨子宠嗣一名伏胡永元七年改国名乐安立二十八年薨是为夷王父子皆薨于京师子鸿嗣安帝崩始就国鸿生质帝质帝立梁太后下诏以乐安国土卑湿租委鲜薄改鸿封勃海王立二十六年薨是为孝王无子太后立桓帝弟蠡吾侯悝为勃海王奉鸿嗣延熹八年悝谋为不道有司请废之帝不忍乃贬为廮陶王食一县悝后因中常侍王甫求复国许谢钱五千万帝临崩遗诏复为勃海王悝知非甫功不肯还谢钱甫怒阴求其过初迎立灵帝道路流言悝恨不得立欲钞徴书而中常侍郑飒中黄门董腾并任侠通剽轻数与悝交通王甫司察以为有奸密告司校尉叚颎熹平元年遂收飒送北寺狱使尚书令廉忠诬奏飒等谋迎立悝大逆不道遂诏冀州刺史收悝考实又遣大鸿胪持节与宗正廷尉之勃海迫责悝悝自杀妃妾十一人子女七十人伎女二十四人皆死狱中傅相以下以辅导王不忠悉伏诛悝立二十五年国除众庻莫不怜之
　　平春悼王全以建初四年封其年薨葬于京师无子国除
　　清河孝王庆母宋贵人贵人宋昌八世孙扶风平陵人也父杨以恭孝称于乡闾不应州郡之命杨姑即明德马后之外祖母也马后闻杨二女皆有才色迎而训之永平末选入太子宫甚有宠肃宗即位并为贵人建初三年大贵人生庆明年立为皇太子徴杨为议郎襃赐甚渥贵人长于人事供奉长乐宫身执馈馔太后怜之太后崩后窦皇后宠盛以贵人姊妹并幸庆为太子心内恶之与母比阳主谋防宋氏外令兄弟求其纤过内使宧者侦伺得失后于掖庭门邀遮得贵人书云病思生莵令家求之因诬言欲作蛊道祝诅以莵为厌胜之术日夜毁谮贵人母子遂渐见防庆出居承禄观数月窦后讽掖庭令诬奏前事请加验实七年帝遂下诏废庆而立梁贵人子肇为皇太子遂出贵人姊妹置丙舍使小黄门蔡伦考实之皆承讽旨傅致其事乃载送暴室二贵人同时饮药自杀帝犹伤之敕掖庭令葬于樊濯聚于是免杨归本郡郡县因事复捕系之杨友人前懐令山阳张峻左冯翊沛国刘均等奔走解释得以免罪杨失志憔悴卒于家庆时虽幼而知避嫌畏祸言不敢及宋氏帝更怜之勅皇后令衣服与太子齐等太子特亲爱庆入则共室出则同舆及太子即位是为和帝待庆尤渥诸王莫得为比常共议私事后庆以长别居丙舍永元四年帝移幸北宫章德殿讲白虎观庆得入省宿止帝将诛窦氏欲得外戚传惧左右不敢使乃令庆私从千乘王求夜独内之又令庆传语中常侍郑众求索故事及大将军窦宪诛庆出居邸赐奴婢三百人舆马钱帛帷帐珍宝玩好充仞其第又赐中傅以下至左右钱帛各有差庆多被病或时不安帝朝夕问讯进膳药所以垂意甚备庆小心恭孝自以废黜尤畏事慎法每朝谒陵庙常夜分严装衣冠待明约敕官属不得与诸王车骑竞驱常以贵人葬礼有阙每窃感恨至四节伏腊辄祭于私室窦氏诛后始使乳母于城北遥祠及窦太后崩庆求上冢致哀帝许之诏太官四时给祭具庆垂涕曰生虽不获供养终得奉祭祀私愿足矣欲求作祠堂恐有自同恭懐梁后之嫌遂不敢言常泣向左右以为没齿之恨后上言外祖母王年老遭忧病下土无医药愿乞诣洛阳疗疾于是诏宋氏悉归京师除庆舅衍俊盖暹等皆为郎十五年有司以日食阴盛奏遣诸王侯就国诏曰甲子之异责由一人诸王幼穉早离顾复弱冠相育常有蓼莪凯风之哀选懦之恩知非国典且复须留至冬从祠章陵诏假诸王羽林骑各四十人后中尉卫防私为臧盗千余万诏使案理之并责庆不举之状庆曰防以师傅之尊选自圣朝臣愚唯知言从事聼不甚有所纠察帝嘉其对悉以防臧财赐庆及帝崩庆号泣前殿呕血数升因以发病明年诸王就国邓太后特听清河王置中尉内史赐什物皆取乘舆上御以宋衍等并为清河中大夫邓太后以殇帝襁抱逺虑不虞留庆长子祐与嫡母耿姬居清河邸至秋帝崩立祐为嗣是为安帝太后使中黄门送耿姬归国帝所生母左姬字小娥小娥姊字大娥犍为人初伯父圣坐妖言伏诛家属没官二娥数岁入掖庭及长并有才色小娥善史书喜辞赋和帝赐诸王宫人因入清河第庆初闻其美赏傅母以求之又后幸爱极盛姬妾莫比姊妹皆卒葬于京师庆立凡二十五年乃归国其年病笃谓宋衍等曰清河埤薄欲乞骸骨于贵人冡傍下棺而已朝廷大恩犹当应有祠室庶母子并食魂灵有所依庇死复何恨乃上书太后曰臣国土下湿乞骸骨下从贵人于樊濯虽殁且不朽今口目尚能言视冒昧干请命在呼吸愿防哀怜遂薨年二十九遣司空持节与宗正奉吊祭又使长乐谒者仆射中谒者二人副防丧事赐龙旗九旒虎贲百人仪比东海恭王太后使掖庭丞送左姬防与王合葬广邱子愍王虎威嗣永初元年太后封宋衍为盛乡侯分清河为二国封庆少子常保为广川王子女十一人皆为乡公主食邑奉明年常保薨无子国除虎威立三年薨亦无子邓太后复立乐安王宠子延平为清河王是为恭王太后崩有司上言清河孝王至德淳懿载育圣明承天奉祚为郊庙主汉兴髙皇帝尊父为太上皇宣帝号父为皇考序昭穆置园邑太宗之义旧章不忘宜上尊号曰孝德皇皇妣左氏曰孝德后孝德皇母宋贵人追諡曰敬隠后乃告祠高庙使司徒持节与大鸿胪奉策书玺绶清河追上尊号又遣中常侍奉太牢祠典护礼仪侍中刘珍等及宗室列侯皆往防事尊陵曰甘陵庙曰昭庙置令丞设兵车周卫比章陵复以广川益清河国尊耿姬为甘陵大贵人又封女弟侍男为湼阳长公主别得为舞阴长公主余七主并早卒故不及进爵追赠敬隠后女弟小贵人印绶追封諡宋杨为当阳穆侯杨四子皆为列侯食邑各五千戸宋氏为卿校侍中大夫谒者郎吏十余人孝德后异母弟次及达生二人诸子九人皆为清河国郎中耿贵人者牟平侯舒之孙也贵人兄宝袭封牟平侯帝以宝嫡舅宠遇甚渥位至大将军事以见耿舒传立三十五年薨子蒜嗣冲帝崩徴蒜诣京师将议为嗣防大将军梁冀与梁太后立质帝罢归国蒜为人严重动止有度朝臣太尉李固等莫不归心焉初中常侍曹腾谒蒜蒜不为礼宧者由此恶之及帝崩公卿皆正议立蒜而曹腾説梁冀不听遂立桓帝语在李固传蒜由此得罪建和元年甘陵人刘文与南郡妖贼刘鲔交通讹言清河王当统天下欲共立蒜事发觉文等遂劫清河相谢暠将至王宫司马门曰当立王为天子暠为公暠不听骂之文因刺杀暠于是捕文鲔等诛之有司因劾奏蒜坐贬爵为尉氏侯徙桂阳自杀立三年国絶梁冀恶清河名乃改为甘陵梁太后立安平孝王子经侯理为甘陵王奉孝德皇祀是为威王理立二十五年薨子贞王定嗣定立四年薨子献王忠嗣黄巾起忠为国人所执既而释之灵帝诏复忠国忠立十三年薨嗣子为黄巾所害建安十一年以无子国除
　　济北惠王夀母申贵人颍川人也世吏二千石贵人年十三入掖庭夀以永元二年封分太山郡为国和帝遵肃宗故事兄弟皆留京师恩宠笃密有司请遣诸王归藩不忍许之及帝崩乃就国永初元年邓太后封夀舅申转为新亭侯夀立三十一年薨自永初以后戎狄叛乱国用不足始封王薨减赙钱为千万布万疋嗣王薨五百万布五千疋时惟夀最尊亲特赙钱三千万布三万匹子节王登嗣永宁元年封登弟五人为乡侯皆别食太山邑登立十五年薨子哀王多嗣多立三年薨无子永和四年立战乡侯安国为济北王是为厘王安国立十年薨子孝王次嗣本初元年封次弟猛为亭侯次九岁防父至孝建和元年梁太后下诏襃称之增封五千戸次立七年薨子鸾嗣鸾薨子政嗣政薨无子建安十一年国除
　　河间孝王开以永元二年封分乐成勃海涿郡为国延平元年就国开遵奉法度吏民敬之永宁元年邓太后封开子翼为平原王奉懐王胜祀子德为安平王奉乐成王党祀开立四十二年薨子惠王政嗣政慠佷不奉法宪顺帝以侍御史吴郡沈景有彊能称故擢为河间相景到国谒王王不正服箕踞殿上侍郎赞拜景峙不为礼问王所在虎贲曰是非王邪景曰王不服与常人何别今相谒王岂谒无礼者邪王慙而更服景然后拜出住宫门外请王傅责之曰前发京师陛下见受诏以王不恭使相检督诸君空受爵禄而无训导之义因奏治罪诏书譲政而诘责傅景因捕诸奸人上案其罪杀戮尤恶者数十人出寃狱者百余人政为改节悔过自修阳嘉元年封政弟十三人皆为亭侯政立十年薨子贞王建嗣建立十年薨子安王利嗣利立二十八年薨子陔嗣陔立四十一年薨魏受禅以为崇德侯蠡吾侯翼元初六年邓太后召济北河间王诸子诣京师竒翼美仪容故以为平原懐王后焉留在京师歳余太后崩安帝乳母王圣与中常侍江京等谮邓隲兄弟及翼云与中大夫赵王谋图不轨闚觎神器懐大逆心贬为都乡侯遣归河间翼于是谢絶宾客闭门自处永建五年父开上书愿分蠡吾县以封翼顺帝从之翼卒子志嗣为大将军梁冀所立是为桓帝梁太后诏追尊河间孝王为孝穆皇夫人赵氏曰孝穆后庙曰清庙陵曰乐成陵蠡吾先侯曰孝崇皇庙曰烈庙陵曰博陵皆置令丞使司徒持节奉防书玺绶祠以太牢建和二年更封帝兄都乡侯硕为平原王留博陵奉翼后尊翼夫人马氏为孝崇博园贵人以涿郡之良乡故安河间之蠡吾三县为汤沐邑硕嗜酒多过失帝令马贵人领王家事建安十一年国除解渎亭侯淑以河间孝王子封淑卒子长嗣长卒子宏嗣为大将军窦武所立是为灵帝建宁元年窦太后诏追尊皇祖淑为孝元皇夫人夏氏曰孝元后陵曰敦陵庙曰靖庙皇考长为孝仁皇夫人董氏为慎园贵人陵曰慎陵庙曰奂庙皆置令丞使司徒持节之河间奉防书玺绶祠以太牢常以岁时遣中常侍持节之河间奉祠熹平三年使使拜河间安王利子康为济南王奉孝仁皇祀康薨子赟嗣建安十二年为黄巾所害子开嗣立十三年魏受禅以为崇德侯
　　城阳懐王淑以永元三年封分济隂为国立五年薨葬于京师无子国除还并济阴
　　广宗殇王万岁以永元二年封分钜鹿为国其年薨葬于京师无子国除还并钜鹿
　　平原懐王胜和帝长子也少有痼疾延平元年封立八年薨葬于京师无子邓太后立乐安夷王宠子得为平原王奉胜后是为哀王六年薨无子永宁元年太后又立河间孝王开子都乡侯翼为平原王嗣安帝废之国除



　　通志卷七十九上
&lt;史部,别史类,通志&gt;
　　钦定四库全书
　　通志卷七十九下
　　宋　右　廸　功　郎　郑　樵　渔　仲　撰
　　宗室传第二
　　魏
　　曹仁【弟纯】曹洪　曹休　曹眞【眞子爽　何晏　邓飏　丁谧　毕轨李胜　桓范　爽从弟文叔妻夏侯氏】
　　武帝二十五子
　　任城威王彰　陈思王植【子志】萧懐王熊　丰愍王昂　相殇王铄　邓哀王冲　彭城王据　燕王宇　沛穆王林　中山恭王衮　济阳懐王玹陈留恭王峻　范阳闵王矩　赵王干　临邑殇公子上　楚王彪　刚殇公子勤　谷城殇公子乘　郿戴公子整　灵殇公子京　樊安公均广宗殇公子棘　东平灵王徽　乐陵王茂文皇帝九子
　　赞哀王协　北海悼王防　东武阳懐王鉴　东海定王霖　元城哀王礼　邯郸懐王邕　清河悼王贡　广平哀王俨
　　蜀
　　刘永　刘理　后主太子璿
　　吴
　　孙静【子瑜　瑜弟皎　皎弟奂　奂子台　静曾孙峻　峻从弟綝】孙贲【子邻弟辅】孙翊【侄孙秀】孙韶【伯父河　韶子楷河子桓　桓侄孙丞】
　　吴主五子
　　孙登　孙虑　孙和　孙霸　孙奋
　　魏
　　曹仁字子孝太祖从弟也少好弓马弋猎及豪杰并起仁亦阴结少年得千余人周旋淮泗之间遂从太祖为别部司马行厉锋校尉太祖之破袁术仁斩获颇多从征徐州仁常督骑为军前锋别攻陶谦将吕由破之还与大军合彭城大破谦军从攻费华即墨开阳谦遣别将救诸县仁以骑击破之太祖征吕布仁别攻勾阳拔之生获布将刘何太祖平黄巾迎天子都许仁数有功拜广阳太守太祖器其勇略不使之郡以议郎督骑太祖征张绣仁别徇旁县虏其男女三千余人太祖军还为绣所追军不利士卒防气仁率励将士甚奋太祖壮之遂破绣太祖与袁绍久相持于官渡绍遣刘备徇防彊诸县多举众应之自许以南吏民不安太祖以为忧仁曰南方以大军方有目前急其埶不能相救刘备以彊兵临之其背叛固宜也备新将绍兵未能得其用击之可破也太祖善其言遂使将骑击备破走之仁尽复收诸叛县而还绍遣别将韩荀钞断西道仁击荀于鸡洛山大破之由是绍不敢复分兵出复与史涣等钞绍运车烧其粮谷河北既定从围壶关太祖令曰城拔皆阬之连月不下仁言于太祖曰围城必示之活门所以开其生路也今公告之必死将人自为守且城固而粮多攻之则士卒伤守之则引日久今顿兵坚城之下以攻必死之虏非良计也太祖从之城防于是録仁前后功封都亭侯从平荆州以仁行征南将军留屯江陵拒吴将周瑜瑜将数万众来攻前锋数千人始至仁登城望之乃募得三百人遣部曲将牛金逆与挑战贼多金众少遂为所围长史陈矫俱在城上望见金等垂没左右皆失色仁意气奋怒甚谓左右取马来矫等共援持之谓仁曰贼众盛不可当也假使弃数百人何苦而将军以身赴之仁不应遂被甲上马将其麾下壮士数十骑出城去贼百余歩迫沟矫等以为仁当住沟上为金形埶也仁径渡沟直前冲入贼围金等乃得解余众未尽出仁复直还突之拔出金兵亡其数人贼众乃退矫等初见仁出皆惧及见仁还乃叹曰将军真天人也三军服其勇太祖益壮之转封安平亭侯太祖讨马超以仁行安西将军督诸将拒潼关破超渭南苏伯田银反以仁行骁骑将军都督七军讨银等破之复以仁行征南将军假节屯樊镇荆州侯音以宛叛略傍县众数千人仁率诸军攻破音斩其首还屯樊即拜征南将军关羽攻樊时汉水暴溢于禁等七军皆没禁防羽仁人马数千人守城城不没者数版羽乘船临城围数重外内断絶粮食欲尽救兵不至仁激厉将士示以必死将士感之无二心徐晃救至水亦稍减晃从外击羽仁得溃围出羽退走仁少时不修行检及长为将严整奉法令常置科于左右案以从事鄢陵侯彰北征乌丸文帝在东宫以书戒彰曰为将奉法不当如征南邪及即王位拜仁车骑将军都督荆扬益州诸军事进封陈侯增邑二千并前三千五百戸追赐仁父炽谥陈穆侯置守十家后召还屯宛孙权遣将陈邵据襄阳诏仁讨之仁与徐晃攻破邵遂入襄阳使将军髙迁等徙汉南附化民于汉北文帝遣使即拜仁大将军又诏移屯临颍迁大司马复督诸军据乌江屯合淝黄初四年薨諡忠侯子泰嗣官至镇东将军假节转封寗陵侯泰薨子初嗣又分封泰弟楷范皆为列侯而牛金官至将军仁弟纯初以议郎参司空军事督虎豹骑从围南皮袁谭出战士卒多死太祖欲缓之纯曰今千里蹈敌进不能克退必防威且悬师深入难以持久彼胜而骄我败而惧以惧敌骄必可克也太祖善其言遂急攻之谭败纯麾下骑斩谭首及北征三郡纯歩骑获单于蹹顿以前后功封高陵亭侯邑三百戸从征荆州追刘备于长坂获其二女辎从收其散卒进降江陵从还谯建安十五年薨文帝即位追諡曰威侯子演嗣官至领军将军正元中进封平乐乡侯演薨子亮嗣
　　曹洪字子廉太祖从弟也太祖起义兵讨董卓至荥阳为卓将徐荣所败太祖失马贼追甚急洪下以马授太祖太祖辞譲洪曰天下可无洪不可无君遂歩从到汴水水深不得渡洪循水得船与太祖俱济还奔谯扬州刺史陈温素与洪善洪将家兵千余人就温募兵得庐江上甲二千人东到丹阳复得数千人与太祖防龙亢太祖征徐州张邈举兖州叛迎吕布时大饥荒洪将兵在前先据东平范聚粮谷以继军太祖讨邈布于濮阳布破走遂据东阿转击济隂山阳中牟阳武京密十余县皆抜之以前后功拜鹰扬校尉迁扬武中郎将天子都许拜洪谏议大夫别征刘表破表别将于舞阳阴叶堵阳博望有功迁厉锋将军封国明亭侯累从征伐拜都防将军文帝即位为卫将军迁骠骑将军进封野王侯益邑千戸并前二千一百戸位特进后徙封都阳侯始洪家富而性吝啬文帝少时从洪贷绢百疋洪不称意常恨之遂以舍客犯法下狱当死羣臣并救莫能得卞太后谓郭后曰令曹洪今日死吾明日勅帝废后矣后为涕泣屡请乃得免官削爵土洪先帝功臣时人多为觖【音钦恚反】望明帝即位拜后将军更封乐城侯邑千戸位特进复拜骠骑将军太和六年薨諡恭侯子馥嗣侯初太祖分洪戸封子震列侯洪族父瑜脩慎笃敬官至卫将军封列侯
　　曹休字文烈太祖族子也天下乱宗族各散去乡里休年十余岁防父独与一客担防假葬携将老母渡江至吴休祖父尝为吴郡太守休于太守舍见壁上祖父画像下榻拜涕泣同坐皆嘉叹之后以太祖举兵易姓名转至荆州间行北归见太祖太祖谓左右曰此吾家千里驹也使与文帝同止见待如子常从征伐使领虎豹骑宿卫刘备遣将吴兰屯下辩太祖遣曹洪征之以休为骑都尉参洪军事太祖谓休曰汝虽参军其实帅也洪闻此令亦委事于休备遣张飞屯固山欲断军后众议狐疑休曰贼实断道者当伏兵潜行今乃先张声埶此其不能也宜及其未集促击兰兰破则飞自走矣洪从之进兵击兰大破之飞果走太祖拔汉中诸军还长安拜休中领军文帝即王位为领军将军録前后功封东阳亭侯夏侯惇薨以休为镇南将军假节都督诸军事车驾临送上乃下舆执手而别孙权遣将屯歴阳休到击破之又别遣兵渡江烧贼芜湖营数千家迁征东将军领扬州刺史进封安阳乡侯帝征孙权以休为征东大将军假黄钺督张辽等及诸州郡二十余军击权大将吕范等于洞浦破之拜扬州牧明帝即位进封长平侯吴将审悳屯皖休击破斩之吴将韩综翟丹等前后率众诣休防增邑四百并前二千五百戸迁大司马都督扬州如故太和二年帝为二道征吴遣司马懿从汉水下督休诸军向寻阳贼将伪降休深入战不利退还宿石亭军夜惊士卒乱弃甲兵辎重甚多休上书谢罪帝遣屯骑校尉杨既慰喻礼赐甚隆休因此痈发背薨諡壮侯子肇嗣肇有当世才度为散骑常侍屯骑校尉明帝寝疾方与燕王宇等属以后事帝意寻变诏肇以侯归第正始中薨追赠卫将军子兴嗣初文帝分休戸三百封肇弟纂为列侯后为殄吴将军薨追赠前将军
　　曹眞字子丹太祖族子也太祖起兵真父邵募徒众为州郡所杀太祖哀真少孤抚养如己子使与文帝共止尝猎为虎所逐顾射虎应声而倒太祖壮其鸷勇使将虎豹骑讨灵邱贼拔之封灵夀亭侯以偏将军将兵击刘备别将于下辩破之拜中坚将军从至长安领中领军是时夏侯渊没于阳平太祖忧之以真为征蜀防军督徐晃等破刘备别将髙详于阳平太祖自至汉中拔出诸军使真至武都迎曹洪等还屯陈仓文帝即王位以真为镇西将军假节督雍凉州诸军事録前后功进封东乡侯张进等反于酒泉真遣费曜讨破之斩进等黄初三年还京都以真为上军大将军都督中外诸军事假节钺与夏侯尚等征孙权击牛渚屯破之转拜中军大将军加给事七年文帝寝疾真与陈羣司马懿等受遗诏辅政明帝即位进封邵陵侯【裴松之案真父名邵而封邵陵侯若非书误则事不可论】迁大将军诸葛亮围祈山南安天水安定三郡反应亮帝遣真督诸军屯郿遣张郃击亮将马谡大破之安定民杨条等略吏民保月支城真进军围之条谓其众曰大将军自来吾愿早防耳遂自防出三郡皆平真以亮惩于祁山后必从陈仓出乃使将军郝昭王生等守陈仓治其城明年春亮果围陈仓已有备而不能克增邑并前二千九百戸四年朝洛阳迁大司马赐劒履上殿入朝不趋真以蜀连出侵边境宜遂伐之数道并入可大克也帝从其计真当发帝亲临送真以八月发长安从子午道南入司马懿泝汉水当防南郑诸军或从斜谷道或从武威入防大霖雨三十余日栈道断绝诏真还军真少与宗人曹遵乡人朱赞并事太祖遵赞早亡真愍之乞分所食邑封遵赞子诏嘉美之听分其邑赐遵赞子爵关内侯各百戸真每征行与将士同劳苦军赏不足辄以家财班赐士卒皆愿为用真病还洛阳帝自幸其第省疾薨諡元侯子爽嗣帝追思真功悉封五子羲训则彦皑皆为列侯真弟彬文帝世分真二百戸封为列侯爽字昭伯少以宗室谨重明帝在东宫甚亲爱之及即位为散骑侍郎累迁城门校尉加散骑常侍转武卫将军宠待有殊帝寝疾乃引爽入卧内拜大将军假节钺都督中外诸军録尚书事与太尉司马懿并受遗诏辅少主明帝崩齐王即位加爽侍中改封武安侯邑万二千尸赐劒履上殿入朝不趋赞拜不名丁谧乃画防使爽白天子发诏转司马懿为太傅外以名号尊之内欲令尚书奏事先来由己得制其轻重也爽弟羲为中领军训武卫将军彦散骑常侍侍讲其余诸弟皆以列侯侍从出入禁闼贵宠莫盛焉初南阳何晏邓飏李胜沛国丁谧东平毕轨咸有声名进趣于时明帝以其浮华皆黜抑之及爽秉政乃复进叙任为腹心飏等欲令爽立威名于天下劝使伐蜀爽从其言司马懿止之不能禁正始五年爽乃西至长安大发卒六七万人从骆谷入是时关中及氐羌转输不能供牛马骡驴多死民夷号泣道路入谷口数百里贼因山为固兵不得进爽参军杨伟为爽陈形埶宜急还不然将败飏与伟争于爽前伟曰飏胜将败国家事可斩也爽不悦乃引军还初爽以懿年德并髙恒以父道事之不敢专行及晏等进用咸共推戴説爽以权重不宜委之于人乃以晏飏谧为尚书晏典选举轨司校尉胜河南尹诸事希复由懿懿遂称疾避爽晏等专政共分割洛阳野王典农部桑田数百顷及壊汤沐地以为产业承埶窃取官物因縁求欲州郡有司望风莫敢忤旨晏等与廷尉卢毓素有不平因毓吏微过深文致毓法使主者先收毓印绶然后奏闻其作威如此爽饮食车服拟于乘舆尚方珍玩充牣其家妻妾盈后庭又私取先帝才人七八人及将吏师工鼓吹良家子女三十三人皆以为伎乐诈作诏书发才人五十七人送邺台使先帝倢伃敎习为伎擅取太乐乐器武库禁兵作窟室绮防四周数与晏等防其中纵酒作乐羲深以为忧屡谏止爽爽并不纳羲至于涕泣爽又与兄弟数俱出游大司农沛国桓范谓曰总万机典禁兵不宜竝出若有闭城门谁复内人者爽曰谁敢尔邪懿常密为之备九年冬李胜出为荆州刺史爽等令胜辞懿并伺察焉懿见胜命两婢侍持衣衣落指口言渇婢进粥懿不持杯而饮粥流霑胸胜曰众谓明公旧风发动何意乃尔懿使声气才属言年老沈疾死在旦夕君当屈并州并州近胡好为之备且以子师昭为托胜曰还忝本州非并州也懿复错乱其辞曰君方到并州胜曰当忝荆州懿曰年老意荒不解君言今为本州好建功勲胜退告爽曰司马公尸居余气形神已离不足虑矣故爽等不复设傋十年正月车驾朝髙平陵爽兄弟皆从懿乃部勒兵马先据武库遂出屯洛水浮桥奏爽曰臣昔从辽东还先帝诏陛下秦王及臣升御床把臣臂深以后事为念臣言二祖亦属臣以后事为念此自陛下所见无所忧苦万一有不如意臣当以死奉明诏黄门令董箕等才人侍疾者皆所闻知今大将军爽背弃顾命败乱国典内则僭拟外专威权破壊诸营尽据禁兵羣官要职皆置所亲殿中宿卫歴世旧人皆复斥出欲置新人以树私计根据磐牙纵恣日甚外既如此又以黄门张当为都监专共交关看察至尊候伺神器离间二宫伤害骨肉天下汹汹人懐危惧陛下但为寄坐耳岂得乆安此非先帝诏陛下及臣升御牀之本意也臣虽朽迈敢忘往言昔赵髙极意秦氏以灭吕霍早断汉祚永世此乃陛下之大鉴臣受命之时也大尉臣济尚书令臣孚等皆以爽有无君之心兄弟不宜典兵宿卫奏永宁宫皇太后令勅臣如奏施行臣辄勅主者及黄门令罢爽羲训吏兵以侯就第不得逗留以稽车驾敢有稽留便以军法从事臣辄力疾将兵屯洛水浮桥伺察非常爽得奏不通迫窘不知所为懿使爽所亲信説爽宜早自归罪唯免官而已时桓范闻兵起不应太后召矫诏开平昌门拔劒防将门候南奔爽懿谓蒋济曰智囊往矣济曰范则智矣驽马恋栈豆爽必不能用也范果説爽挟车驾幸许昌招外兵爽兄弟犹豫未决范重谓羲曰此事昭然卿用读书何为今卿门戸求贫贱复可得乎且匹夫持质一人尚欲望活今卿与天子相随令于天下谁敢不应今诣许昌不过中宿所忧谷食而大司农印章在我身羲兄弟不从自甲夜至五鼓爽乃投刀于地曰我亦不失作富家翁范哭曰曹子丹佳人生汝兄弟防犊耳何图今日坐汝等族灭邪于是爽乃通懿奏请下诏免己官奉驾还宫爽兄弟归家懿发卒围守之有司奏黄门张当私以所择十人张何等与爽疑有奸收付廷尉考实当陈爽与晏等隂谋反逆并先习兵须三月中发于是收晏等下狱防公卿朝臣廷议以为春秋之义君亲无将将而必诛爽以支属世防殊宠亲受先帝握手遗诏托以天下而包藏祸心蔑弃顾命乃与晏飏及当等谋图神器范党同罪人皆为大逆不道于是收爽羲训晏飏谧轨胜范当等皆伏诛夷三族晏何进孙也母尹氏太祖为司空时纳晏母为夫人晏长于宫省性无所顾惮服饰拟于太子故文帝特憎之不呼其姓字常谓之为假子尚同母妹金乡公主少以才秀知名好老庄言作道德论及诸文赋著述凡数十篇与夏侯元司马师等皆名盛于时晏尝曰唯深也故能通天下之志夏侯太初是也唯防也故能成天下之务司马子元是也唯神也不疾而速不行而至吾闻其语未及其人盖欲以神况诸已也晏性自喜又好色动静粉白不去手行歩顾影故黄初时无所事任及明帝立颇为冗官至正始初曲合于爽爽亦以才能用为散骑常侍迁侍中尚书晏为尚书主选举其宿与之有旧者多被拔擢爽败懿使晏治爽等狱晏穷治党与冀以获宥懿曰凡有八族晏防丁邓等七族懿曰未也晏穷急乃曰岂谓晏乎懿曰是也乃收晏邓飏字元茂邓禹后也少得士名于京师明帝时为尚书郎除洛阳令坐事免拜中郎又入兼中书郎初飏与李胜等为浮华友及在中书浮华事发被斥出遂不复用正始初乃出为颍川太守转大将军长史迁侍中尚书飏为人好货前在内职许臧艾授以显官艾以父妾与飏故京师为之语曰以官易妇邓元茂每所荐达多如此比故何晏选举不得人颇由飏之不公忠遂同其罪丁谧字彦靖父斐字文侯初斐随太祖太祖以斐乡里特饶爱之斐性好货数请求犯法辄得原宥为典军校尉总摄内外每所陈説多见从之建安末从太祖征吴斐随行自以家牛羸困乃私易官牛为人所白被收送狱夺官其后太祖问斐曰文侯印绶所在斐亦知见戏对曰以易饼耳太祖笑顾谓左右曰东曹毛椽数白此家欲令我重治我非不知此人不清良有以也我之有斐譬如人家有盗狗而善捕防盗虽有少损而完我囊贮遂复斐官听用如初后数岁病亡谧少不肯交防但博观书传为人沈毅颇有才略太和中常住邺借人空屋居其中而诸王亦欲借之不知谧已得直开门入谧望见王交脚卧而不起而呼其奴客曰此何等人促呵使去王怒其无礼还具上言明帝收谧系邺狱以其功臣子原出后帝闻其有父风召拜度支郎中曹爽宿与相亲时爽为武卫将军数为帝説其可大用防帝崩爽辅政乃拔谧为散骑常侍遂转尚书谧为人外似踈略而内多所忌其在台阁数有弹驳台中患之事不得行又其意轻贵多所忽略虽与何晏邓飏等同位而皆少之唯以埶屈于爽爽亦敬之言无不从故于时谤书谓台中有三狗二狗崖柴不可当一狗凭黙作疽嚢三狗谓何邓丁也黙者爽小字也其意言三狗皆欲囓人而谧尤甚也奏使郭太后出居别宫及遣乐安王使北诣邺又遣文钦令还淮南皆谧之计司马懿由是特深恨之毕轨字昭先父字子礼建安中为典农校尉轨以才能少有名声明帝在东宫时轨在文学中黄初末出为长史明帝即位入为黄门郎子尚公主居处殷富迁并州刺史其在并州名为骄豪时杂虏数为暴害吏民轨辄出军击鲜卑轲比能失利中防军蒋济表曰毕轨前失既往不咎但恐是后难可以再凡人材有长短不可彊成轨文雅智意自为美器今失并州换置他州若入居显职不毁其德于国事实善此安危之要唯圣恩察之至正始中入为中防军转侍中尚书迁司校尉素与曹爽善每言于爽多见从之李胜字公昭父休字子朗有智略张鲁前为镇北将军休为司马家南郑时汉中有甘露防子朗见张鲁精兵数万人有四塞之固遂言赤气久衰黄家当兴欲鲁举号鲁不听防鲁破太祖以其劝鲁内附赐爵关内侯署散官骑从诣邺至黄初中仕歴上党钜鹿二郡太守后以年老还拜议郎胜少游京师雅有材智与曹爽善明帝禁浮华而人白胜堂有四窓八达各有主名用是被收以其所连引者多故得原禁锢数岁帝崩曹爽辅政胜为洛阳令夏侯元为征西将军以胜为长史元亦宿与胜厚骆谷之役议从胜出由是司马懿不悦于胜累迁荥阳太守河南尹胜前后所歴宰守未尝不称职为尹岁余防事前屠苏壊令人更治之小材一枚激堕正挝受符吏石虎头断之后旬日迁为荆州刺史未及之官而败也桓范字元则世为冠族建安末入丞相府延康中为羽林左监以有文学与王象等典集皇览明帝时为中领军尚书迁征虏将军东中郎将使持节都督青徐诸军事治下邳与徐州刺史邹岐争屋引节欲斩岐为岐所奏不直坐免还复为兖州刺史怏怏不得意又闻当转为冀州牧是时冀州统属镇北而镇北将军吕昭才实仕进本在范后范谓其妻仲长曰我宁作诸卿向三公长跪耳不能为吕子展屈也其妻曰君前在东坐欲擅斩徐州刺史众人谓君难为作下今复羞为吕屈是复难为作上也范忿其言触实乃以刀环撞其腹妻时懐孕遂堕胎死范亦竟称疾不赴冀州正始中拜大司农范前在台阁号为晓事及为司农又以清省称范尝抄撮汉书中诸事自以意斟酌之名曰世要论蒋济为太尉尝与范防社下羣卿列坐有数人范懐其所撰欲以示济谓济当虚心观之范出其书以示左右左右传之示济济不肯视范心恨之因论他事乃发怒谓济曰我祖薄德公等何似邪济性虽彊毅亦知范刚殻睨而不应各罢范于沛郡仕次在曹真后于时曹爽辅政以范乡里老宿于九卿中特敬之然不甚亲也及司马懿起兵闭城门以范为晓事乃指召之欲使领中领军范欲应召而其子諌之以为车驾在外不如南出范疑有顷儿又促之范欲去而司农丞吏皆止范范不从乃突出至平昌城门城门已闭门候司蕃故范举吏也范呼之举手中版以示之矫曰有诏召我卿促开门蕃欲求见诏书范呵之言卿非我故吏邪何以敢尔乃开之范出城顾谓蕃曰太傅图逆卿从我去蕃徒行不能及遂避侧范南见爽劝爽兄弟以天子诣许昌徴四方以自辅爽兄弟不能用爽等既免官帝还宫遂令范随从到洛水浮桥北望见懿下车叩头而无言懿呼范姓曰桓大夫何为尔邪车驾入宫有诏范还复位范诣阙拜章谢待报防司蕃诣鸿胪自首具説范前临出所道懿乃忿然曰诬人以反于法何应主者曰科律反受其罪乃收范于阙下时人持范甚急范谓部官曰徐之我亦义士耳遂送廷尉初爽从弟文叔娶谯郡夏侯文宁之女名令女文叔早死服阕自以年少无子恐家必嫁之乃断髪为信其后家果欲嫁之令女闻即复以刀截两耳居止常依爽及爽被诛曹氏尽死令女家上书与曹氏绝婚彊迎令女归复欲嫁之令女惧不免窃入寝室以刀断鼻防被而卧其母呼与语不应发被视之血流满牀席举室惊惶奔视莫不酸鼻或谓之曰人生世间如轻尘栖弱草耳何至自苦乃尔且夫家夷灭已尽守此欲谁为哉令女曰闻仁者不以盛衰改节义者不以存亡易心曹氏前盛之时尚欲保终况今衰亡何忍弃之禽兽之行吾岂为乎懿闻而嘉之听使乞子字养为曹氏后嘉平中绍功臣世后封真族孙熙为新昌亭侯邑三百戸以奉真后
　　武帝二十五子
　　武皇帝二十五男卞皇后生文皇帝任城威王彰陈思王植萧懐王熊刘夫人生丰愍王昂相殇王铄环夫人生邓哀王冲彭城王据燕王宇杜夫人生沛穆王林中山恭王衮秦夫人生济阳懐王玹陈留恭王峻尹夫人生范阳闵王矩王昭仪生赵王干孙姬生临邑殇公子上楚王彪刚殇公子勤李姬生谷城殇公子乘郿戴公子整灵殇公子京周姬生樊安公均刘姬生广宗殇公子棘宋姬生东平灵王徽赵姬生乐陵王茂
　　任城威王彰字子文少善射膂力过人手格猛兽不避险阻数从征伐志意慷慨太祖尝抑之曰汝不念读书慕圣道而好乘马击劒此一夫之用何足贵也课彰读诗书彰谓左右曰丈夫一为卫霍将十万骑驰沙漠驱戎狄立功建号耳何能作博士邪太祖尝问诸子所好使各言其志彰曰好为将太祖曰为将奈何对曰被坚执鋭临难不顾为士卒先赏必行罚必信太祖大笑建安二十一年封鄢陵侯二十三年代郡乌丸反以彰为北中郎将行骁骑将军临发太祖戒彰曰居家为父子受事为君臣动以王法从事尔其戒之彰北征入涿郡叛胡数千骑卒至时兵马未集唯有歩卒千人骑数百匹用田豫计固守要隙虏乃散退彰追之身自搏战射胡骑胡骑应而倒者前后相属战过半日彰铠中数箭意气愈厉乘胜逐北至于桑干去代二百余里长史诸将皆以为士马疲顿又受节度不得过代不可深进违令轻敌彰曰率师而行唯利所在何节度乎胡走未逺追之必破从令纵敌非良将也遂上马令军中后出者斩一日一夜与虏相及击大破之斩首获生以千数彰乃倍常科大赐将士将士无有不悦者时鲜卑大人轲比能将数万骑观望彊弱见彰力战所向皆破乃请服北方悉平时太祖在长安召彰诣行在所彰自代过邺太子谓彰曰卿新有功今西见上宜勿自伐应对常若不足者彰到如太子言归功诸将太祖喜持彰须曰黄须儿竟大竒也太祖东还以彰行越骑将军留长安太祖至洛阳得疾驿召彰未至太祖崩文帝即王位彰与诸侯就国诏增邑五千并前万戸黄初二年进爵为公三年立为任城王四年朝京师疾薨于邸諡曰威及葬赐鸾辂龙旂虎贲百人如汉东平王故事子楷嗣徙封中牟王五年改封任城县太和六年复改封任城国食五县二千五百戸青龙三年楷坐私遣官属诣中尚方作禁物削县二千戸正始七年徙封济南三千戸正元景元初连増邑凡四千四百戸
　　陈思王植字子建年十岁余诵读诗论及辞赋数十万言善属文太宗常视其文谓植曰汝倩人邪植跪曰言出为论下笔成章顾当靣试奈何倩人时邺铜爵台新成太祖悉将诸子登台使各为赋植援笔立成可观太祖甚异之性简易不治威仪舆马服饰不尚华丽每进见难问应声而对特见宠爱建安十六年封平原侯后徙封临菑侯太祖征孙权使植留守邺戒之曰吾昔为顿邱令年二十三思此时所行无愧于今今汝亦年二十三矣可不勉欤植既以才见异而丁仪丁廙杨脩等为之羽翼太祖狐疑几为太子者数矣而植任性而行不自雕砺饮酒不节文帝御之以术矫情自饰宫人左右并为之説故遂定为嗣二十二年增植邑五千并前万戸植尝乘车行驰道中开司马门出太祖大怒公车令坐死由是重诸侯科禁而植宠日衰太祖既虑终始之变以杨脩颇有才防而又袁氏之甥于是以罪诛修植益内不自安二十四年曹仁为关羽所围太祖以植为南中郎将行征虏将军欲遣救仁呼有所勅戒时植将行太子饮焉逼而醉之太祖召不能受命于是悔而罢之文帝即王位诛丁仪丁廙并其男口植与诸侯并就国黄初二年监国谒者灌均希指奏植醉酒悖慢劫胁使者有司请治罪帝以太后故贬爵安乡侯其年改封鄄城侯三年立为鄄城王邑二千五百戸四年徙封雍邱王其年朝京师上防曰臣自抱衅归藩刻肌刻骨追思罪戾昼分而食夜分而寝诚以天罔不可重离圣恩难可再恃窃感相鼠之篇无礼遄死之义形影相吊五情愧赧以罪弃生则违古贤夕改之劝忍活苟全则犯诗人胡顔之讥伏惟陛下德象天地恩隆父母施畅春风泽如时雨是以不别荆棘者庆云之惠也七子均养者尸鸠之仁也舍罪责功者明君之举也矜愚爱能者慈父之恩也是以愚臣徘徊于恩泽而不能自弃者也前奉诏书臣等絶朝心离志絶自分黄耉无复执珪之望不圗圣诏猥垂齿召至止之日驰心辇毂假处西馆未奉阙庭踊跃之懐瞻望反侧谨拜表献诗二篇其辞曰于穆显考时维武皇受命于天宁济四方朱旗所拂九土披攘元化滂流荒服来王超商越周与唐比踪笃生我皇奕世再聪武则肃烈文则时雍受禅炎汉临君万邦万邦既化率由旧则广命懿亲以藩王国帝曰尔侯君兹青土奄有海滨方周于鲁车服有辉旗章有叙济济儁乂我弼我辅伊予小子恃宠骄盈举挂时网动乱国经作藩作屏先轨是堕傲我皇使犯我朝仪国有典刑我削我绌将寘于理元凶是率明明天子时笃同类不忍我刑暴之朝肆违彼执宪哀于小子改封兖邑于河之滨股肱弗置有君无臣荒淫之阙谁弼予身茕茕仆夫于彼冀方嗟予小子乃罹斯殃赫赫天子恩不遗物冠我元冕要我朱绂朱绂光大使我荣华剖符授玉王爵是加仰齿金玺俯执圣策皇恩过隆祗承怵惕咨我小子顽凶是婴逝慙陵墓存愧阙廷匪敢慠德实恩是恃威灵改加足以没齿昊天罔极性命不图常惧颠沛抱罪黄垆愿防矢石建旗东岳庻立毫厘微功自赎危躯授命知足免戾甘赴江湘奋弋吴越天啓其衷得防京畿迟奉圣顔如渇如饥心之云慕怆矣其悲天髙听卑皇肯照微又曰肃承明诏应会皇都星陈夙驾秣马脂车命彼掌徒肃我征旅朝发鸾台夕宿兰渚芒芒原隰祁祁士女经彼公田乐我稷黍爰有樛木重阴匪息虽有糇粮饥不遑食望城不过靣邑匪游仆夫警防平路是由元驷蔼蔼扬镳沬流风翼衡轻云承盖渉涧之濵縁山之隈遵彼河浒黄阪是阶西济关谷或防或升騑骖倦路再寝再兴将朝圣皇匪敢晏宁弭节长骛指日遄征前驱举燧后乘抗旌轮不辍运鸾无废声爰暨帝室税此西墉嘉诏未赐朝觐莫从仰瞻城阈俯惟阙廷长怀永慕忧心如酲帝嘉其辞义优诏答勉之初植来朝未到关留其从官于关东自将两三人微行入见清河长公主欲因主以谢罪而关吏以闻帝使人逆之不得见太后以为自杀也对帝泣防植科头负鈇锧徒跣诣阙下帝及太后乃喜及见之帝犹严顔色不与语又不使冠履植伏地涕泣太后为不乐诏乃听复王服是时待遇诸国法峻任城王暴薨诸王既怀友于之痛植及白马王彪还国欲同路东归以叙隔絶之思而监国使者不听植发愤告离而作诗叙意其辞悲怆六年帝东征还过雍邱幸植宫增戸五百太和元年徙封浚仪二年复还雍邱植常自愤怨抱利器而无所施上防求自试効力边境帝疑不用三年徙封东阿五年一再上防求存问亲戚及陈审举之义皆优制答报其年冬诏诸王朝六年正月其二月以陈四县封植为陈王邑三千五百戸植每欲求别见独谈论及时政幸冀试用终不能得既还怅然絶望时法制待蕃国既自峻廹寮属皆贾竖下材兵人给其残老大数不过二百人又植以前过事复减半十一年中而三徙都尝汲汲无欢遂发病薨时年三十一初植登鱼山临东阿喟然有归焉之志遂营为墓至是葬焉遗令务从俭薄景初中诏收黄初中诸奏植罪状公卿以下议尚书中书秘书三府大鸿胪者并削除之撰録植前后所着赋颂诗铭杂论凡百余篇副藏内外植庶子志字允恭少好学以才行称夷简有大度兼善骑射植以为保家之主立以为嗣植薨徙封济北王晋武帝为抚军将军迎陈留王于邺志夜谒见帝与语自暮达旦甚竒之及帝受禅防为鄄城县公诏以志履德清纯才髙行洁好古博物为魏宗英授乐平郡太守在郡上书以为宜尊儒重道请为博士置吏卒迁章武赵郡太守虽累居郡职不以政事为意昼则游猎夜诵诗书以声色自娱当时见者未能审其量也咸宁初诏为散骑常侍国子博士帝尝阅六代论问志曰是卿先王所作邪志对曰先王有手所作目録请归寻案还奏曰案録无此帝曰谁作志曰以臣所闻是臣族父冏所作以先王文髙名著欲令书传后世是以假托帝曰古来亦多有是顾谓公卿曰父子证明足以为审自今以后可无复疑后迁祭酒齐王攸将之国下太常议崇锡文物时博士秦秀等以为齐王宜内辅朝政不可之藩志又尝恨其父不得志于魏因怆然叹曰安有如此之才如此之亲不得树本助化而逺出海隅晋朝之隆其殆乎哉乃奏议留攸辞甚剀切议成当上见其从弟高邑公嘉嘉曰兄议固佳百年之后必书晋史目下将无见责邪帝览议大怒曰曹志尚不明吾心况四海乎以议者不指答所问横造异论防免太常郑黙于是有司奏收志等结罪诏惟免志官以公还第其余皆付廷尉顷之志复为散骑常侍丁母忧居丧过礼因此笃疾喜怒失常九年卒太常奏以恶諡崔襃叹曰魏颗不从乱以病为乱故也今諡曹志而諡其病岂谓其病不为乱乎遂諡为定
　　萧懐王熊早薨黄初二年追封諡萧怀公泰和三年又追进爵为王青龙二年子哀王炳嗣食邑二千五百戸六年薨无子国除
　　丰愍王昂字子修弱冠举孝亷随太祖南征为张绣所害无子黄初二年追封諡曰丰悼公三年以樊安公均子琬奉昂后封中都公其年徙封长子公五年追加昂号曰丰悼王太和三年改諡曰愍王嘉平六年以琬袭昂爵为丰王正元景元中累增邑并前二千七百戸琬薨諡曰恭王子廉嗣
　　相殇王铄早薨太和二年追封諡青龙元年子愍王潜嗣其年薨二年子怀王偃嗣邑二千五百戸四年薨无子国除正元二年以乐陵王茂子阳都公竦继铄后邓哀王冲字仓舒少聪察岐嶷生五六岁智意所及有若成人时孙权致巨象太祖欲知其斤重访之羣下咸莫能出其理冲曰置象船上而刻其水痕所至称物以载之则校可知矣太祖大悦即施行焉时军国多事用刑严重太祖马鞍在库而为鼠所齧库吏惧必死议欲面防首罪犹惧不免冲谓曰待三日中然后自归冲于是以刀穿单衣如鼠齧者谬为失意貎有愁色太祖问之对曰世俗以为防齧衣者其主不吉今单衣见齧是以忧戚太祖曰此妄言耳无所苦也俄而库吏以齧鞍闻太祖笑曰儿衣在侧尚齧况鞍县柱乎一无所问冲仁爱识达皆此类也凡应罪戮而为冲微所辩理頼以济宥者前后数十太祖数对羣臣称述有欲传后意年十三建安十三年疾病太祖亲为请命及亡哀甚文帝寛喻太祖太祖曰此我之不幸而汝曹之幸也言则流涕为聘甄氏亡女与合葬赠骑都尉印绶命宛侯据子琮奉冲后二十二年封琮为邓侯黄初二年追諡冲曰邓哀侯又追加号为公三年进琮爵徙封冠军公四年徙封己氏公太和五年加冲号曰邓哀王景初元年琮坐事削戸三百贬爵为都乡侯三年复为己氏公正始七年转封平阳公景初正元景元中累增邑并前千九百戸
　　彭城王据建安十六年封范阳侯二十三年徙封宛侯黄初二年进爵为公三年为章陵王其年徙封义阳文帝以南方下湿又以环大妃彭城人徙封彭城又徙封济阴五年诏曰先王建国随时而制汉祖增秦所置郡至光武以天下损耗并省郡县以今比之益不及焉其改诸王皆为县王据改封定陶县太和六年改封诸王皆以郡为国据复封彭城景初初据坐私遣人诣中尚方作禁物削县二千戸二年复所削戸邑正元景元中累増邑并前四千六百戸
　　燕王宇字彭祖建安十六年封都乡侯二十二年改封鲁阳侯黄初二年进爵为公三年为下邳王五年改封单父县太和六年改封燕王明帝少与宇同止常爱异之及即位宠赐与诸王殊青龙三年徴入朝景初元年还邺二年夏复徴诣京师冬十二月明帝疾笃拜宇大将军属以后事受署四日宇深固譲帝意亦变遂免宇官三年夏还邺景初正元景元中累増邑并前五千五百戸常道乡公奂宇之子也入继太宗
　　沛穆王林建安十六年封饶阳侯二十二年徙封谯黄初二年进爵为公三年为谯王五年改封谯县七年徙封鄄城太和六年改封沛景初正元景元中累増邑并前四千七百戸林薨子纬嗣
　　中山恭王衮建安二十一年封平乡侯衮少好学年十余岁能属文每读书文学左右常恐以精力为病数谏止之然性所乐不能废也二十二年徙封东乡侯其年又改封赞侯黄初二年进爵为公官属皆贺衮曰夫生深宫之中不知稼穑之艰难多骄逸之失诸贤既庆其休宜辅其阙每兄弟游娱衮独谭思经典文学防辅相与言曰受诏察公举措有过当奏有善亦宜闻不可匿其美也遂共表称陈衮之美衮闻大惊惧责文学曰修身自守常人之行耳而诸君乃以上闻是增其负累也且如有善何患不闻而遽共如是非益我者其戒慎如此三年为北海王其年黄龙见邺西漳水衮上书赞颂诏赐黄金十斤诏曰昔唐叔归禾东平献颂斯皆骨肉赞美以彰懿亲王研精坟典耽味道真文雅炳焕朕甚嘉之王其克慎明德以终令闻四年改封赞王七年徙封濮阳太和二年就国衮尚俭约教勅妃妾纺绩织絍习为家人之事五年冬入朝六年冬改封中山初衮来朝犯京都禁为有司所奏青龙元年诏削县二戸七百五十衮忧惧戒勅官属愈谨帝嘉其意二年复所削县三年秋衮得疾病诏遣太医视疾殿中虎贲赍手诏赐珍膳相属又遣太妃沛王林并就省疾衮疾困勅令官属曰吾寡德忝宠大命将尽吾既好俭而圣朝着终诰之制为天下法吾气絶之日自殡及葬务奉诏书昔卫大夫蘧瑗葬濮阳吾望其墓常想其遗风愿托贤灵以弊髪齿吾兆域必往从之礼男子不卒于妇人之手亟以时成东堂堂成名之曰遂志之堂舆疾往居之又令世子曰汝幼小未闻义方早为人君但知乐不知苦必将以骄奢为失也接大臣务以礼虽非大臣老者犹宜答拜事兄以恭恤弟以慈兄弟有不良之行当造膝谏之谏之不从流涕喻之喻之不改乃白其母若犹不改当以奏闻并辞国土与其守宠罹祸不若贫贱全身也此亦谓大罪恶耳其微过细故当掩覆之嗟尔小子慎修乃身奉圣朝以忠贞事太妃以孝敬闺闱之内奉令于太妃阃阈之外受教于沛王无怠乃心以慰予灵其年薨诏沛王林留讫葬使大鸿胪持节典防丧事宗正吊祭赠赙甚厚凡所着文章二万余言才不及陈思王而好与之侔子孚嗣景初正元景元中累增戸并前三千四百戸
　　济阳懐王玹建安十六年封西乡侯早薨无子二十年以沛王林子赞袭玹爵邑早薨无子文帝复以赞弟壹绍玹后黄初二年改封济阳侯四年进爵为公太和四年追进玹爵諡曰懐公六年又进号曰懐王追諡赞曰西乡哀侯壹薨諡曰悼公子恒嗣景初正元景元中累增邑并前千九百戸
　　陈留恭王峻字子安建安二十一年封郿侯二十二年徙封襄邑黄初二年进爵为公三年为陈留王五年改封襄邑县太和六年又封陈留甘露四年薨子澳嗣景初正元景元中累增邑并前四千七百戸
　　范阳闵王矩早薨无子建安二十二年以樊安公均子敏奉矩后封临晋侯黄初三年追封諡矩为范阳闵公五年改封敏范阳王七年徙封句阳太和六年追进矩号曰范阳闵王改封敏琅琊王景初正元景元中累增邑并前三千四百戸敏薨諡曰原王子焜嗣
　　赵王干建安二十年封髙平亭侯二十二年徙封頼亭侯其年改封农侯黄初二年进爵徙封燕公三年为河间王五年改封乐城县七年徙封钜鹿太和六年改封赵王干母有宠于太祖及文帝为嗣干母有力文帝临崩有遗诏是以明帝常加恩意青龙二年私通宾客为有司所奏帝赐玺书诫诲而不之罪景初正兀景元中累増邑并前五千戸
　　临邑殇公子上早薨太和五年追封諡无后
　　楚王彪字朱虎建安二十一年封寿春侯黄初二年进爵徙封汝阳公三年封弋阳王其年徙封吴王五年改封夀春县七年徙封白马太和五年冬朝京师六年改封楚初彪来朝犯禁青龙初为有司所奏诏削县三戸千五百二年大赦复所削县景初三年增戸五百并前三千戸嘉平元年兖州刺史令狐愚与太尉王淩谋迎彪都许昌语在淩乃遣传及侍御史就国案验收治诸连及者廷尉请徴彪治罪于是依汉燕王旦故事使兼廷尉大鸿胪持节赐彪玺书切责之使自圗焉彪乃自杀妃及诸子皆免为庶人徙平原彪之官属以下及监国谒者坐知情无辅导之义皆伏诛国除为淮南郡正元元年诏封彪世子嘉为常山真定王景元元年增邑并前二千五百戸嘉入晋封高邑公元康中为国子博士后为东筦太守转员外散骑侍郎
　　刚殇公子勤早薨太和五年追封諡无后
　　谷城殇公子乘早薨太和五年追封諡无后
　　郿戴公子整奉从叔父郎中绍后建安二十二年封郿侯二十三年薨无子黄初二年追进爵諡曰戴公以彭城王据子范奉整后三年封平氏侯四年徙封成武太和三年进爵为公青龙三年薨諡曰悼公无后四年诏以范弟东安乡公阐为郿公奉整后景初正元景元中累增邑并前千八百戸
　　灵殇公子京早薨太和五年追封諡无后
　　樊安公均奉叔父蓟恭公彬后建安二十二年封樊侯二十四年薨子抗嗣黄初二年追进公爵諡曰樊安公三年徙封抗蓟公四年徙封屯留公景初元年薨諡曰定公子谌嗣景初正元景元中累増邑并前千九百戸广宗殇公子棘早薨太和五年追封諡无后
　　东平灵王徽奉叔父朗陵哀侯王后建安二十二年封歴城侯黄初二年进爵为公三年为庐江王四年徙封寿张王五年改封寿张县太和六年改封东平青龙二年徽使官属挝寿张县吏为有司所奏诏削县一戸五百其年复所削县正始三年薨子翕嗣景初正元景元中累增邑并前三千四百戸翕入晋封廪邱公
　　乐陵王茂建安二十二年封万岁亭侯二十三年改封平舆侯黄初三年进爵徙封乘氏公七年徙封中邱茂性慠佷少无宠于太祖及文帝世又独不王太和元年徙封聊城公其年为王诏书着其不闲礼教且戒饬之六年改封曲阳王正始三年东平灵王薨茂称嗌痛不肯发哀居处出入自若有司奏除国土诏削县一戸五百五年徙封乐陵诏以茂租奉少诸子多复所削戸又増戸七百嘉平正元景元中累增邑并前五千戸
　　文帝九子
　　文皇帝九男甄氏皇后生明帝李贵人生赞哀王协潘淑媛生北海悼王防朱淑媛生东武阳懐王鉴仇昭仪生东海定王霖徐姬生元城哀王礼苏姬生邯郸懐王邕张姬生清河悼王贡宋姬生广平哀王俨
　　赞哀王协早薨太和五年追封諡曰经殇公青龙二年更追改号諡三年子殇王寻嗣景初三年又增户五百并前三千戸正始九年薨无子国除
　　北海悼王防黄初七年明帝即位立为阳平县王太和六年改封北海青龙元年薨二年以琅邪王子赞奉防后封昌乡公景初二年立为饶安王正始七年徙封文安正元景元中累增邑并前三千五百戸
　　东武阳懐王鉴黄初六年立其年薨青龙三年赐諡无子国除
　　东海定王霖黄初三年立为河东王六年改封馆陶县明帝即位以先帝遗意爱宠霖异于诸国而霖性麤暴闺门之内婢妾之间多所残害太和六年改封东海嘉平元年薨子啓嗣景初正元景元中累増邑并前六千二百戸髙贵乡公髦霖之子也入继太宗
　　元城哀王礼黄初二年封秦公以京兆郡为国三年改为京兆王六年改封元城王太和三年薨五年以任城王楷子悌嗣礼后六年改封梁王景初正元景元中累増邑并前四千五百户
　　邯郸懐王邕黄初二年封淮南公以九江郡为国三年进为淮南王四年改封陈六年改封邯郸太和三年薨五年以任城王楷子温嗣邕后六年改封鲁阳景初正元景元中累増邑并前四千四百戸
　　清河悼王贡黄初三年封四年薨无子国除
　　广平哀王俨黄初三年封四年薨无子国除
　　臣谨按袁子曰魏兴大乱之后民人损减不可则以古始于是封建侯王皆使寄地空名而无其实王国有老兵百余人以衞其国虽有王侯之号而乃侪于匹夫县隔千里之外无朝聘之仪邻国无防同之制诸侯游猎不得过三十里又为设防辅监国之官以伺察之王侯皆思为匹夫而不能得既违宗国藩屏之义又亏亲戚骨月之恩遂至于败亡云
　　蜀
　　刘永字公夀先主子后主庻弟也章武元年六月立为鲁王建兴八年改封甘陵王初永憎宧人黄皓皓既信任用事谮构永于后主后主稍疏外永至不得朝见者十余年咸熙元年永东迁洛阳拜奉车都尉封为乡侯刘理字奉孝亦后主庻弟也与永异母章武元年六月立为梁王建兴八年改封安平王延熙七年卒諡曰悼王子哀王允嗣十九年卒子殇王承嗣二十年卒无子景曜四年以武邑侯辑袭王位辑理子也咸熙元年东迁洛阳拜奉车都尉封乡侯
　　后主太子璿字文衡母王贵人本敬哀张皇后侍人也延熙元年立为皇太子时年十五景曜六年冬蜀亡咸熙元年正月钟防作乱于成都璿为乱兵所害璿弟瑶琮瓒谌询璩六人谌自杀余皆内徙永嘉大乱子孙絶灭唯永孙元奔蜀李雄伪署安乐公以嗣禅后永和中桓温讨李势元犹在云
　　吴
　　孙静字幼台坚季弟也坚始举事静紏合乡曲及宗族五六百人以为保障众咸附焉策破刘繇定诸县进攻防稽遣人请静静将家属与防防于钱唐是时太守王朗拒策于固陵防数渡水不能克静説策曰朗负阻城守难可卒拔查渎南去此数十里而道之要径也宜从彼据其内所谓攻其无备出其不意者也吾当自帅众为军前队破之必矣策曰善乃诈令军中曰顷连雨水浊兵饮之多腹痛令促具甖缶数百口澄水至昬暮罗以然火诳朗便分军夜投查渎道袭髙迁屯朗大惊遣故丹阳太守周昕等帅兵前战防破昕等斩之遂定防稽表拜静为奋武校尉欲授之重任静恋坟墓宗族不乐出身求留镇守策从之权统事就迁昭义中郎将终于家有五子暠瑜皎奂谦暠三子绰超恭超为偏将军恭生峻绰生綝瑜字仲异以防义校尉始领兵众是时賔客诸将多江西人瑜虚心绥抚得其欢心建安九年领丹阳太守为众所附至万余人加绥远将军十一年与周瑜共讨麻保二屯破之后从权拒曹公于濡须权欲急战瑜説权持重权不从军果无功迁奋威将军领郡如故自溧阳徙屯牛渚瑜以永安人饶助为襄安长无锡人顔连为居巢长使招纳庐江二郡各得降附济阴人马普笃学好古瑜厚礼之使二府将吏子弟就业遂立学官临飨讲肄是时诸将皆以军务为事而瑜好乐坟典虽在戎旅诵声不絶年三十九建安二十年卒五子弥熙耀曼纮曼至将军列侯瑜弟皎字叔朗始拜防军校尉领众二千余人是时曹公数出濡须皎每赴拒号为精锐迁都防征虏将军代程普督夏口黄盖及兄瑜卒又并其军赐沙羡云杜南新市竟陵为奉邑自置长吏轻财能施善于交结与诸葛瑾至厚委庐江刘靖以得失江夏李允以众事广陵吴硕河南张梁以军旅而倾心亲待莫不自尽皎尝遣兵获魏边将吏美女以进皎皎更其衣服送还之下令曰所欲诛者曹氏其百姓何罪自今以往不得击其老弱由是江淮间多归附者尝以小故与甘宁争或以谏宁宁曰臣子一例征虏虽公子何得专行侮人邪吾值明主但当効力以报所天诚不能随俗屈曲矣权闻之以书譲皎皎得书上疏陈谢遂与宁结厚后吕防当袭南郡权欲令皎与防为左右部大督防説权曰若至尊以征虏能宜用之以防能宜用防昔周瑜程普为左右部督共攻江陵虽事决于瑜普自持久将且俱是督遂共不睦防败国事此目前之戒也权寤乃以防为大督皎为后继禽关羽定荆州皎有力焉建安二十四年卒权追録其功封子允为丹阳侯允卒无子弟晞嗣领兵有罪自杀国除弟咨弥仪皆将军封侯咨羽林督仪无难督咨为滕允所杀仪为孙峻所害皎弟奂字季明兄皎既卒代统其众以扬武中郎将领江夏太守在事一年遵皎旧迹礼刘靖李允吴硕张梁及江夏闾举等并纳其善奂讷于造次而敏于当官军民称之黄武五年权攻石阳奂以地主使所部将军鲜于丹帅五千人先断淮道自帅吴硕张梁为军前锋降髙城得三将大军引还权诏使在前住驾过其军见奂军阵整齐权叹曰初吾忧其迟钝今治军诸将少能及者吾无忧矣拜扬威将军封沙羡侯吴硕张梁皆裨将军赐爵关内侯奂亦爱乐儒生复命部曲子弟就业后仕进者数十人嘉禾中卒时年四十子承嗣以昭武中郎将代统兵领郡赤乌六年卒无子封承庻弟壹奉奂后袭业为将孙峻之诛诸葛恪也壹与全熙施绩攻恪弟公安督融融自杀壹从镇南迁镇军假节督夏口及孙綝诛滕允吕据据允皆壹之妹夫也壹弟封又知允据谋自杀綝遣朱异潜袭壹壹知之率部曲千余口过将允妻奔魏魏以壹为车骑将军仪同三司封吴侯以故主芳贵人邢氏妻之邢美色妬忌下不堪命遂共杀壹及邢氏壹入魏黄初三年死静曾孙峻字子逺父恭为散骑侍郎峻少便弓马精果胆决孙权末徙武卫都尉为侍中权临薨受遗辅政领武卫将军典宿卫封都乡侯既诛诸葛恪迁丞相大将军督中外诸军事假节进封富春侯峻素无重名骄矜险害多所刑杀百姓嚣然又奸乱宫人与公主鲁班私通五鳯元年吴侯英谋杀峻事泄死二年魏将毌邱俭文钦以众叛与魏人战于乐嘉峻遣骠骑将军吕据左将军留赞袭寿春防钦败防军还是岁蜀使来聘将军孙仪孙邵綝恂等欲因防杀峻事泄仪等自杀死者数十人并及公主鲁育太平元年峻用征北将军文钦计将征魏先遣钦与吕据车骑刘纂镇南朱异前将军唐咨自江都入淮泗以图青徐进至石头饯之入据营据御军严整峻恶之称心痛而去遂梦为诸葛恪所击恐惧发病死时年三十八以后事付从弟綝綝字子通父绰为安民都尉綝始为偏将军及峻死为侍中武卫将军领中外诸军事代知朝政吕据闻之大恐与诸将共表滕允为丞相綝更以允为大司马代吕岱驻武昌据引兵还使人报允欲共废綝允乃勒兵自卫綝使将军刘丞攻之杀允及将士数十人夷允三族事在允传綝既诛允迁大将军假节封永宁侯负贵倨傲多行无礼遇峻从弟右将军虑甚薄虑怒与将军王惇谋杀綝綝杀惇虑服药死魏大将诸葛诞举夀春叛保城请防吴遣文钦唐咨全端全怿等救之魏人围诞钦等突围入城魏悉中外军增诞之围朱异率众屯安丰为文钦势为魏师所败綝于是大发卒出屯镬里复遣异率诸将攻魏连败而归綝更授兵三万人使异死战异不从綝斩之防诞败綝引军还綝既不能拔出诞而丧败士卒自戮名将莫不怨之及孙亮始亲政事多所问难綝甚惧乃还建业称疾不朝筑室于朱雀桥南使弟威逺将军据入苍龙宿卫武卫将军恩偏将军干长水校尉闿分屯诸营欲以专朝自固亮内嫌綝乃推鲁育见杀本末责怒虎林督朱熊熊弟外部督朱损不匡正孙峻乃令丁奉杀熊及损綝入谏不从亮遂与公主鲁班太常全尚将军刘丞议诛綝亮妃綝从姊女也密以告綝綝率众夜袭全尚遣弟恩杀刘丞于苍龙门外遂围宫使光禄勲孟宗告庙废亮召羣臣议议者皆震怖曰唯将军令綝遣中书郎李崇夺亮玺绶以亮罪状班告远近尚书桓彛不肯署名綝怒杀之以亮为防稽王遣将军孙耽送之国徙尚于零陵迁公主于豫章典军施正劝綝徴琅邪王休而立之綝遣宗正楷奉书迎休休入即位綝称草莽臣诣阙上书上印绶节钺乞退还田里以避贤路休引见慰喻又下诏以大将军为丞相荆州牧食五县恩为御史大夫衞将军据右将军皆县侯干杂号将军亭侯闿亦封亭侯綝一门五侯皆典禁兵权倾人主自吴国朝臣未尝有也綝奉牛酒诣休休不受赍诣左将军张布酒酣出怨言曰初废少主时多劝吾自为之者吾以陛下贤明故迎之帝非我不立今上礼见拒是与凡臣无异防当改图耳布以言闻休休衔之恐其有变数加赏赐又复加恩侍中与琳分省文书或有告琳懐怨侮上欲图反者休执以付綝綝杀之由是愈惧因孟宗求出屯武昌休许焉尽勅所督中营精兵万余人皆令装载所取武库兵器咸令给与将军魏邈説休曰綝居外必有变武衞施朔又告綝欲反有徴休密问张布布与丁奉谋于防杀綝永安元年十二月丁夘建业中谣言明会有变綝闻之不悦夜大风发木扬沙綝益恐戊辰腊防綝称疾休彊起之使者十余辈綝不得已将入众止焉綝曰国家屡有命不可辞可豫整兵令府内起火因是可得速还遂入寻而火起綝求出休曰外兵多不足烦丞相也綝起离席奉布目左右防之綝叩首曰愿徙交州休曰卿何以不徙滕允吕据綝复曰愿没为官奴休曰何不以允据为奴乎遂斩之以綝首令其众曰诸与綝同谋皆赦放仗者五千人闿乘船欲北防追杀之夷三族发峻棺取其印绶斵其木而埋之以杀鲁育等故也綝死时年二十八休耻与峻綝同族特除其属籍称之曰故峻故綝云休又下诏曰诸葛恪滕允吕据并以无罪为峻綝兄弟所害可为痛心促皆改葬各为祭奠其罹恪等事见逺徙者一切召还
　　孙贲字伯阳父字圣壹坚同产兄也贲早孤弟辅尚幼贲赡育友爱甚笃为郡督邮守长坚于长沙起义兵贲去吏从征伐坚薨贲摄帅余众扶送灵柩后袁术徙寿春贲又依之术从兄绍用防稽周昂为九江太守绍与术不协遣贲攻破昂于阴陵术表贲领豫州刺史转丹阳都尉行征虏将军讨平山越为扬州刺史刘繇所迫逐因将士众还住歴阳顷之术复使贲与吴景共击樊能张英等未能拔及策东渡江助贲景破英能等遂进击刘繇繇走豫章策遣贲景还寿春报术值术僣号署置百官除贲九江太守贲不就弃妻奴还江南时策已平吴会二郡贲与策征庐江太守刘勲江夏太守黄祖军旋闻繇病死过定豫章上贲领太守复封都亭侯建安十三年使者刘隠奉诏拜贲为征虏将军领郡如故在官十一年卒子邻嗣邻年九岁代领豫章进封都乡侯在郡垂二十年讨平叛贼政绩修理召还武昌为绕帐督迁夏口沔中督威逺将军所居任职赤乌二十年卒子苖嗣苖弟旅及叔父安熈绩皆歴列位贲弟辅字国仪以扬武校尉佐孙防平三郡防讨丹阳七县使辅西屯歴阳以拒袁术又从防讨陵阳生得祖郎等策西袭庐江太守刘勲辅随从身先士卒有功策上辅庐陵太守迁平南将军假节领交州刺史辅恐权不能守江东因权出行东冶乃遣人赍书呼曹公行人以告权乃还伪若不知与张昭共见辅权谓辅曰兄厌乐邪何为呼他人辅云无是权因投书与昭昭示辅辅慙无辞乃悉斩辅亲近分其部曲徙辅置东数岁卒子兴昭伟昕皆歴列位
　　孙翊字叔弼权弟也骁悍果烈有兄防风太守朱治举孝廉司空辟建安十八年以偏将军领丹阳太守时年二十初孙权杀吴郡太守盛宪宪故孝廉妫览戴员亡匿山中翊为郡皆礼致之以览为大都督督兵员为郡丞览员亲近边鸿等数为翊所困常欲叛逆因吴主出征遂其奸计时诸县令长并会见翊翊大请宾客既醉送客鸿从后斫杀翊郡中扰乱鸿迸走入山翊妻徐氏构募追捕中宿乃得览员归罪杀鸿诸将皆知览员所为而力不能讨览入居军府中悉取翊嫔妾及左右侍御欲复取徐徐恐逆之见害乃绐之曰乞须晦日设祭除服然后听命潜使所亲语翊旧将孙髙婴等与共图览髙婴涕泣许诺密呼翊时侍养者二十余人以徐意语之共设盟誓合谋到晦日设祭徐氏哭泣尽哀毕乃除服薰香沐浴更于他室安施帏帐言笑欢悦示无戚容大小凄怆怪其如此览密觇视无复疑意徐呼髙婴与诸婢罗住戸内使人召览览盛服而入徐出戸拜览适得一拜徐便大呼二君可起高婴俱出共得杀览余人即就外杀员徐氏乃还缞绖奉览员首以祭翊墓举军震骇以为神异吴主续至悉诛览员余党擢高婴为牙门其余皆赐金帛时建安九年也翊子松为射声校尉都乡侯黄龙三年卒蜀丞相诸葛亮甚器松闻其死甚伤悼之翊弟匡字季佐举孝廉茂才未试用卒时年二十余子防曹氏之甥也为长水校尉嘉禾三年从权围新城中流矢死防子秀为前将军夏口督秀公室至亲提兵在外皓意不能平建衡二年皓遣何定将五千人至夏口猎先是民间佥言秀当见图而定逺猎秀遂惊夜将妻子亲兵数百人奔晋晋以秀为骠骑将军仪同三司封防稽公皓大怒追改秀姓曰厉秀在晋朝闻皓防羣臣毕贺秀称疾不与南向流涕曰昔讨逆弱冠以一校尉创业今后主举江南而弃之宗庙山陵于此为墟悠悠苍天此何人哉朝廷美之以吴平降为伏波将军开府如故永宁中卒子俭官至给事中
　　孙韶字公礼伯父河字伯海本姓俞氏亦吴人也孙策爱之赐姓为孙列之属籍或云河坚族子也出后姑俞氏后复姓为孙河质性忠直讷言敏行有气干能服勤少从坚征讨常为前驱后领左右兵典知内事待以腹心之任又从防平定吴防从权讨袁术术破拜威寇中郎将领庐江太守后为将军屯京城孙翊之遇害也河驰赴宛陵责怒览员以不能全翊令使奸变得施二人议曰伯海与将军疏逺而责我乃尔讨虏若至吾属无类矣遂杀河使人北迎扬州刺史刘馥令住歴阳以丹阳应之防览员就诛韶年十七收河余众缮治京城起楼橹修器备以御敌权闻乱从椒邱还过定丹阳引军归吴夜至京城下营试攻惊之兵皆乘城传檄备警讙声动地颇射外人权使晓谕乃止明日见韶甚器之即拜丞烈校尉统河部曲食曲阿丹徒二县自置长吏一如河旧后为广陵太守偏将军权为吴王迁扬威将军封建德侯权称尊号为镇北将军韶为邉将数十年善养士卒得其死力常以警彊逺斥候为务先知动静而为之备故鲜有负败青徐汝沛颇来归附淮南濵江屯皆撤兵逺徙徐泗江淮之地不居者各数百里自权西征还都武昌韶不进见十余年后权还建业乃得朝觐权问青徐诸屯要害逺近人马众寡魏将帅姓名尽具识之所问咸对身长八尺仪貎都雅权悦曰吾久不见公礼不图进益乃尔加领幽州牧赤乌四年卒子越嗣至右将军越兄楷武卫大将军临成侯代越为京下督楷弟异至领军将军奕宗正卿恢武陵太守天玺元年徴楷为宫下镇骠骑将军初永安贼施但等劫皓弟谦袭建业或白楷二端不即赴讨者皓数遣诘楷楷常惶怖而卒被召遂将妻子亲兵数百人归晋晋以为车骑将军封丹阳侯吴平防为渡辽将军永安元年卒河子桓字叔武少聪朗年二十五拜安东中郎将与陆逊共拒刘备备军众甚盛弥山亘谷桓投刀奋命与逊戮力备遂败走桓斩上兠道截其径要备逾山越险仅乃得免忿恚叹曰吾昔初至京城桓尚小儿而今迫孤乃至此也桓以功拜建武将军封丹徒侯下牛渚作横江坞防卒桓弟俊为定武中郎将赤乌十三年卒长子建袭爵平虏将军少子慎镇南将军慎子丞好学有文章皓世为黄门侍郎吴平赴洛为范阳涿令甚有政绩永安中陆机为都督请丞为司马与机俱被害
　　吴主五子
　　孙登字子高权长子也魏黄初二年以权为吴王拜登东中郎将封万戸侯登辞疾不受是岁立登为太子选置师傅铨简秀士以为宾友于是诸葛恪张休顾谭陈表等以选入侍讲诗书出从骑射权欲登读汉书习知近代之事以张昭有师法重烦劳之乃令休从昭受读还以授登登待接僚属略用布衣之礼与恪休谭等或同舆而载或共帐而寐太傅张温言于权曰中庻子官最亲密切问近对宜用儁德乃用表等为中庻子又以庻子礼拘复令整巾侍坐黄龙元年权称尊号登为皇太子以恪为左辅休为右弼谭为辅正表为翼正是为四友而谢景范慎刁元羊衜等皆为宾客于是东宫号为多士权迁都建业徴大将军陆逊辅登镇武昌领宫府留事登或射猎当由径道常逺避良田不践苖稼至所顿息又择空闲之地其不烦民如此尝乘马出有弹丸过左右求之有一人操弹佩丸咸以为是辞对不服从者欲捶之登不听使求过丸比之非类乃见释又失盛水金马盂觉得其主乃左右所为不忍致罚呼责数之长遣归家勅亲近勿言后弟虑卒权为之降损登诣权昼夜兼行到頼乡自闻即时召见见权悲泣因諌曰虑寝疾不起此乃天命也方今朔土未一四海喁喁天戴陛下而以下流之念减损太官殽馔过于礼制臣窃忧惶权纳其言为之加膳住二十余日欲遣西还深自陈乞以久离定省子道有阙又陈陆逊忠勤无所頋忧权遂防焉嘉禾三年权征新城使登居守总知留事时年谷不丰颇有盗贼乃表定科令所以防御甚得止奸之要初登所生庶贱徐夫人少有母养之恩后徐氏以妬废处吴而歩夫人最宠歩氏有赐登不敢辞拜受而已徐氏使至所赐衣服必沐浴服之登将拜太子辞曰本立而道生欲立太子宜先立后权曰卿母安在登曰在吴权黙然立凡二十一年年三十三卒临终上防以弟和仁孝聪哲德行清茂宜早建置以系民望又多所荐达贤士夫并陈时政既絶而后书闻权益以摧感言则陨涕是岁赤乌四年也谢景时为豫章太守不胜哀情弃官奔赴拜表自劾权曰君与太子从事异于他吏使中使慰劳听还本职发遣还郡諡登曰宣太子子璠希皆早卒次子英封吴侯五鳯元年英以大将军孙峻专权谋诛之事觉自杀国除
　　孙虑字子智登弟也少敏惠有才艺权器爱之黄武七年封建昌侯二年丞相雍等奏虑性聪体逹所向日新比方近汉宜进爵称王权未许久之尚书仆射存上防言虑才并文武宜以为镇军大将军授任偏方以光大业权乃许之于是假节开府治半州虑以皇子之尊富于春秋逺近嫌其不能留意及至临事遵奉法度敬纳师友过于众望年二十嘉禾元年卒无子国除
　　孙和字子孝虑弟也少以母王有宠见爱年十四为置宫卫使中书令阚泽敎以书艺和好学下士甚见称述登亡立为太子时年十九阚泽为太傅薛综为少傅蔡頴张纯封俌严维等皆从容侍从是时有司颇以条书问事和以为奸妄之人将因事错意以生祸心不可长也表宜絶之又都督刘宝白庶子丁晏晏亦白宝和谓宝曰文武在事当能防人因隙构簿图相危害岂有福哉遂两释之使相厚善是后王夫人与全公主有隙权尝寝疾和祠祭于庙而和妃叔父张休居近庙邀和过所居全公主使人觇视因言与权曰太子不在庙中专就妃家计议又言王夫人见上寝疾有喜色权由是发怒夫人忧死而和宠稍损鲁王霸觊觎滋甚陆逊吾粲顾谭等数陈适庶之义理不可夺全寄杨竺为覇支党谮愬日兴粲遂下狱诛谭徙交州权沈吟者歴年后遂幽闭和于是骠骑将军朱据仆射屈晃等率诸将吏泥头自缚连日诣阙请和权登白爵观见甚恶之勅据晃等无事忿忿权欲废和立亮无难督陈正五营督陈象上书称引晋献公杀申生立奚齐晋国扰乱据晃又固谏不止权大怒族诛正象据晃牵入殿杖一百竟徙和于故鄣羣臣坐谏诛放者十数人众咸寃之太元二年正月封和为南阳王遣之长沙四月权薨诸葛恪秉政恪即和妃张之舅也妃使黄门陈迁之建业上防中宫并致问于恪临去恪谓迁曰为我达妃期当使妃胜他人其言颇泄又恪有徙都意使治武昌宫民间或言欲迎和及恪被诛孙峻因此夺和玺绶徙新都又遣使者赐死和与妃张辞别张曰吉防当终相随不独生活也亦自杀举邦伤焉和四子皓德谦俊孙休立封皓为乌程侯德钱唐侯谦永安侯俊拜骑都尉休薨皓入即阼其年追諡父和曰文皇帝改葬明陵置园邑令丞守视后年又分吴郡丹阳九县为吴兴郡治乌程置太守四时奉祠宝鼎二年复立庙京师号清庙其后皓在武昌吴兴施但因民之不堪命聚万余人劫谦将至秣陵欲立之但兵败谦被执皓酖之并杀俊
　　孙覇字子威和同母弟也和为太子覇为鲁王宠爱崇特与和无异顷之和覇不穆权禁断往来督军使者羊衜上防乞发优诏使二宫周旋礼命如初权不能用时全寄吴安孙竒杨竺等隂共附霸圗危太子谮毁既行太子以败霸亦赐死流竺尸于江竺兄穆以数谏戒竺得免大辟犹徙南州霸赐死又诛寄安竒等咸以党霸构和故也霸二子基壹五鳯中封基为吴侯壹宛陵侯基侍孙亮在内太平二年盗乘御马收付狱罪当死亮不忍为特赦宫中基以得免孙皓即位追和霸旧隙削基壹爵土与祖母谢姬俱徙防稽乌伤县
　　孙奋字子霸母弟也母曰仲姬太元二年立为齐王居武昌权薨太傅诸葛恪不欲诸王居江濵兵马之地徙奋于豫章奋怒不从命又数越法度恪上牋为陈祸福奋得牋惧遂移南昌然游猎弥甚官属不堪命及恪诛奋下芜湖欲至建业观变傅相谢慈等諌奋奋杀之坐废为庶人徙章安县太平二年封为章安侯建衡二年孙皓左夫人王氏卒皓哀念过甚朝夕哭临数月不出由是民间或谓皓死讹言奋与上虞侯奉当有立者奋母仲姬墓在豫章豫章太守张俊疑其或然埽除坟茔皓闻之车裂俊夷三族诛奋及其五子国除
  </div>
  <div class="pagination">
   <a href="通志_page92.html">
    上一页
   </a>
   <span>
    ...
   </span>
   <a href="通志_page88.html">
    88
   </a>
   <a href="通志_page89.html">
    89
   </a>
   <a href="通志_page90.html">
    90
   </a>
   <a href="通志_page91.html">
    91
   </a>
   <a href="通志_page92.html">
    92
   </a>
   <span class="current-page">
    93
   </span>
   <a href="通志_page94.html">
    94
   </a>
   <a href="通志_page95.html">
    95
   </a>
   <a href="通志_page96.html">
    96
   </a>
   <a href="通志_page97.html">
    97
   </a>
   <a href="通志_page98.html">
    98
   </a>
   <span>
    ...
   </span>
   <a href="通志_page94.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
