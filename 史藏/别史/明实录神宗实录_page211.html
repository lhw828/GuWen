<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 211 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 211 页/共 367 页</h1>
    <div class="content">　　○协理京营戎政兵部左侍郎李春光以选锋数少议增七千名以足二万部以粮饷太费量增二千名淂旨准增一千名
　　○山东道御史乔璧星以倭情□夕□鸟□骜异常＜锍-釒＞上四议临朝以鼓人心发帑以犒将士简枢臣以资调度罢矿店以弭内乱不报
　　○辛亥叙延镇文武将士功总督李汶加太子太保于原荫锦衣卫儿男加升一级世袭赏银八十两大红纻丝飞鱼一袭原任巡抚李春光右都御史荫一子锦衣卫试百户世袭赏银六十两大红纻丝四表里各给与诰命总兵麻贵加都督同知荫一子本卫正千户世袭赏银六十两大红纻丝四表里兵备道赵楫张悌萧察俱升一级边郎高拱辰升俸一级参将杜松王威师以律俱升副总兵孙朝梁寔授副总兵游击戴烨卜天兆郭有光俱升参将王国栋准复参将叙用袁登阎逢时俱加参将衘守备李震加游击衘傅栋遇缺推用冯大柱戴守礼各升实职一级自赵楫以下赏银有差以区画效劳李桢余立各升俸一级赏银四十两纻丝二表里李桢仍荫一子入监该司署印官升俸一级赏银十两余各八两原任尚书石星謟媚倭奴欺君辱国不准叙户部尚书杨俊民赏银三十两纻丝二表里署兵科给事中徐成楚陕西巡按御史于永清各赏银十五两
　　○浙江巡抚刘元霖条议靖海岛严催徵二事部覆允行
　　○壬子叙延镇功辅臣赵志皋加少傅兼太子太傅进建极殿大学士荫一子尚宝司丞张位加少保兼太子太保进武英殿大学士改吏部尚书沈一贯加太子太保进武英殿大学士改户部尚书各荫一子中书舍人仍各赏银币有差
　　○癸丑江西道御史黄纪贤请速简本兵亟图御倭之要不报
　　○先是刑部奉旨天气暄热将在监罪囚分别具题已蒙矜恤外又将御史曹学程亦祈缘例徼恩未下至是刑科都给事中侯廷佩亦以为言不报
　　○巡按山东王立贤以刀尖火起变出异常乞停罢山东开矿不报
　　○甲寅总督邢玠＜锍-釒＞陈倭情言今日传报者见倭不动輙曰安静不知其动以吓朝鲜不动以愚中国正狡倭变幻之术世岂有贼兵云集稍一按兵即谓之安静乎倘凭纸上之言而奸细又从中假捏传播  皇上一疑则各部必然掣肘部堂一疑则督抚必然掣肘请今后倭情容臣小者类报大者日报不动则不必报果撤兵返旆巨细即报不拘五日之期总之今日当严整兵粮为三年计万不可希侥幸图节省如先年议撤川兵南兵致今日仓皇无措也至所调边兵皆骑兵而朝鲜之地利于步不利于骑步兵惟南人可用宜南北兼募行浙江抚按委道将各一员召南兵四千行顺天抚按委蓟密永三道召北兵之有武艺者各二千共足万人用南将总领分练而议者于南北募兵虑其难散川湖土兵虑其易扰则天下无可用之兵惟恃边兵耳边兵可多调乎至如大将刘綎一时并用臣亦虑其两不相下然不用川兵则已用川兵非綎不可请敕令同心共济毋容参差其有兵将造谤及山人墨客星相罢闲诸人求书引用糜费钱粮者乞严行禁缉仍望庙堂以兵事责督抚以耳目寄巡按而私揭悉屏不听使东征文武将吏精神气力不分于毁誉是非之场又臣廿□寺任事者之幸淂旨朕以东事耑付于卿决不中制亦不为浮言所惑中外各该衙门都要协心共济以图成功探报但求的确不必拘定日期一应兵粮事宜上紧题覆无淂轻听哓言致令掣肘误事部覆俱如议  上命南北兵如数召募将官务要同心共济不淂分彼此异同游客诸人假托谈兵惑乱军事在京者厂卫巡城缉拏在外者各该御史及管关主事访察不许潜踪出入
　　○乙卯赐三辅臣鲜笋
　　○丙辰  穆宗庄皇帝忌辰遣官祭  昭陵
　　明神宗显皇帝实录卷之三百一十
明神宗显皇帝实录卷之三百二十一
　　万历二十六年四月乙卯朔时享
　　太庙遣侯徐文炜代
　　○兵科右给事中侯庆远题顷以东师众盛拜三大将各建旗鼓麻贵将骑刘綎将蜀陈璘将广进战为犄角之势屯守成首尾之形图贼于陆不患无良将矣然必楼船绝海直逼釜山庶几扼吭拊背而后步骑可效夹攻之力则横海大帅其要重不减于陆殆于过之虽设有周于德统领水兵然建议之初盖以之扼守天津锁钥畿甸也即防汛旅顺亦外严门户为堂奥计耳若令远离信地提师而往倘倭奴以兵缀我而飞舸入犯急不得还救根本天津震惊无乃非开镇之初谋乎臣愚谓宜特设水师大帅简取精锐直指朝鲜听督臣调发剿贼其留者令周于德连舰旅顺日夜训练以豫内防庶进讨者无内顾之忧居守者有绸缪之固章下兵部
　　○丙辰兵部题称征倭之兵水陆共九万余钦限五月终旬抵朝鲜矣三帅陆地并驰已成鼎峙之势各营副协亦不乏人独水营虽有周于德总之然协守未备终非完局顷取到听用原任副总兵邓之龙惯习水战宜令戴罪管旅顺廿□寺处水营副总兵事责选精坚统领出洋便宜扫穴截粮扼冲邀击与陆兵互相夹持其管领水兵游击沈茂陆斗优于水战宜改从陆用之所领水兵即以付之邓之龙亦一便也从之
　　○戊午论贵州讨平都匀土司功原任贵州巡抚林乔相副使郭廷良参将王鸣鹤知府王珽推官李珏知县魏自强土官蒙天眷廿□寺纪录赉金有差
　　○监生乔士浚捐榖一万石助饷
　　○福建巡按徐兆魁条陈巡历未尽事宜六议曰严课程以挽士习曰惩教职以端师范曰设钦依以重海坛曰垦日南以资兵饷曰禁官干以防隐祸曰禁邪术以遏乱萌章下部院
　　○庚申调原任江西副使卜维新于广东原任山西副使杜华先于云南
　　○加两广总督陈大科部衔以右都御史兼兵部右侍郎加广西巡抚戴燿宪职以兵部右侍郎兼右佥都御史
　　○升蓟州兵备参政赵寿祖为按察使复除原任福建右布政使赵徤于江西原任贵州佥事方端于广东
　　○御史况上进论劾兵部左侍郎李桢庸鄙不堪及请补本兵奉旨本兵着推堪任的二三员与先推的一并通写来看李桢照旧供职
　　○南京吏部侍郎杨起元请补南京吏兵工各部尚书并都察院之长章下兵部
　　○壬戌礼科给事中曹大咸条议会推发访选官掣签并推选郎之法中有称赵南星材品之语诏会推大臣着遵  祖制令九卿科道掌印官各举所知一员吏部司官员缺令部院掌印官各举相应的数员俱开送吏部类奏待朕亲自点用赵南星旧经科道纠劾赃私罢斥有旨不许朦胧推用曹大咸如何市恩图报輙敢妄荐姑降一级调边方用今后科道建言都不许称荐吏部希觊美官定行重治掣签事还酌议来看章下吏部
　　○总兵陈璘统领广兵至山海关各兵挟粮鼓噪殴辱旗鼓官兵科右给事中侯庆远请行该抚遣道臣驰诣体勘果缘月粮将匮不妨再给薄责首事示惩若别有隐情明白具奏听朝廷处分仍切责陈璘简偏禆以佐之兵部如议覆请以副总兵吴广协同陈璘行事以安军心从之
　　○癸亥召吏部右侍郎裴应章诣文华门接出  圣谕吏部司官近来营干滥入作弊多端源既不清流岂能洁以致选举非人病国殃民伤和招灾实繇此辈着本堂上官会同都察院将在任在家人数甄别去留及应升应调的都写来看该司员缺令各部院掌印官择举中外堪任的数员送部类奏以待点用永著为令于是部院分别列名以上有旨南企仲王永光马大儒梅守峻潘洙俱留用钱养廉王就学王之栋穆深并斥为民瓮幼金李复阳罗朝国闵廷甲常道立盖国士韩策梁见孟邹观光唐伯元冯养志武之望曹愈恭洪文衡张泮常守信刘学曾赵邦柱廿□寺十八人俱调用
　　○赐韩府长吉王燝澜谥庄静
　　○甲子江西道御史黄纪贤上言  祖宗制律最慎淹禁一条非但计月且计日虽百刻曾不少假诚谓圜土秽恶冤郁足以干天和故兢兢慎之也今刑部狱则有原任御史曹学程原任天津兵备副使许守恩镇抚司狱则有原任福山知县韦国贤近者一二年远者三年淹矣学程之原＜锍-釒＞与守恩国贤之原情凿凿具在非有不赦之大罪也镇抚司之打问与刑部之议拟一一明确又非有不决之深疑也施不测之恩则还职可也放归可也行不测之威则遣配足矣削籍足矣奈何日复一日年复一年以效忠谠为地方之臣而与囚虏同桎梏臣不知其角□羊也且学程之母八十守恩之母九十国贤之妻子家口尚流离异乡三臣何负于  皇上乃令荼苦至此极也不报
　　○乙丑直隶巡按马从聘上言士气日靡世风益坏宜亟补卿贰台省以集思广益共维国是章下吏部
　　○设钦依把总一员于海坛
　　○差御史况上进巡按真定
　　○南京大理寺卿沈应文乞休许之　　○丙寅以李如梅以原官充备倭总兵从东征督抚诸臣议也
　　○丁卯  孝懿庄皇后忌辰遣阳武侯薛钲祭  昭陵
　　○河南巡按姚思仁进开采图说大略谓开采之役利不胜害得不偿失河雒之民溺河缢树刎颈断指之状  皇上目不得而见也鬻妻卖子哀号痛苦之声  皇上耳不得而闻也臣谨以巡历所睹记者付之画工谬立标题儧附贴说自发帑救荒以至福寿齐嵩共列二十四幅每幅必模拟情境指被害者之姓名然亦挂一漏万有说之所不能尽绘之所不能描者乞  皇上万几之暇留神披览停罢采取召还遣官不报
　　○虏寇辽东总兵李如松远出捣巢死之抚臣张思忠以闻  上悼惜之令恤荫加廿□寺即用抚臣议以李如梅自朝鲜驰还代任
　　○大学士张位沈一贯上言  皇上乾刚独断欲澄清铨司以饬吏治督责言路以杜私交雷霆奋迅举朝震疏但人才难得政体宜平部科诸臣皆数年精选有名之士以充紧要之官即奉职或有未当第宜稍加罚治以示惩创责其改图以需后效可也乃一旦汰去过多谴斥过重中间岂无善类可惜忠良可存者乎乞将部科诸臣重加罚治许以自新或敕部院再加稽核才品勘酌去留以俟  圣明裁夺请处其一二坏事之尤者示警其余姑留策励供职其于怜才平政两得之矣不报
　　○己巳赐衡府商城王载塨谥康顺周府彰德王勤焞谥康懿华亭王朝垣谥恭穆鲁阳王勤灰谥庄宪仪封王肃谧谥庄简
　　○庚午改铜仁土司为铜仁县以土官李永授贪酷殃民罪既贯盈势难久贷从抚按议也
　　○辛未兵科给事中侯庆远奏言属者李如松捣巢中伏而死特命其弟李如梅继之如梅必且洒泣登坛上酬隆眷下振家声矣顾如梅信才勇必使之百事应手而后可责其自效今辽备有一足恃者乎士马耗单械储匮竭烟火几绝垒壁半圯而虏方东西合应动号十万控弦南下目无全辽欲战则无具欲守则无藉即如梅若之何哉臣与闻戎计忧心如酲窃惟镇抚同有疆场之任胜则分功败亦均罪往者虏大掠东偏亡失无筭今李如松又告陨矣东隅已失桑榆莫收何得令拥节如故宜罢张思忠以谢辽人简才往代且东讨事剧辽中诸将领稍铮铮者悉调去偏俾而下承乏者多宜大加甄别而易置之毋使庸懦辈玩愒时日隳頺边事辽马大耗宜发寄养徤马二三千匹以济急用如虑亏故额改岁增派本色不难补足也欲完备必益兵益兵必益饷宜于年例外发银十余万以充悬募刍粮之资事平而后议减李如松以死事徼异数行间感泣宜推广之凡死倭死虏诸将士悉从优恤则人人戴恩而讐贼不思砺刃以剚其腹者未之有也辽民几何死徙殆半所遗老稚尪羸舍耕牧以供□连缮垒堡日不暇给安望攘臂而向敌乎宜令抚道诸臣拊循收恤不吝损上以振之不过再发帑金十万而辽民有起色即百役无怨咨矣章下兵部
　　○原任吏部尚书陆光祖卒光祖平湖人嘉靖丁未进士除浚县令升南礼部主事晋仪制郎痛革宗藩袭封请封诸滥费及裁抑近幸贵戚非分陈乞改吏部历考功文选郎澄汰简用皆当擢太常寺少卿会御史孙丕扬论其专擅削藉起历南京大间下署清正二字其改吏部实出  上意以秉公执法不少假借为中涓所憾几中蜚语遂力求去得乘传归归五年卒予祭葬赠太子太保谥庄简
　　○差行人刘一焜掌行万安王褒火□危丧礼
　　○壬申诏百官各修省祈雨
　　○铸换巡抚甘肃廿□寺处关防
　　○命赠李如松少保宁远伯应袭儿男准授勋卫照本例职俸加升三级仍荫一子本卫指挥使世袭还赐谥立祠加祭营葬
　　○甲戌虏寇宁夏水塘沟地方官军对敌斩首一百二十三级巡抚杨时宁以捷闻
　　○除补吏科都给事中赵完璧左给事中包见捷给事中吴文灿户科给事中郭如星郝敬兵科给事中姚文蔚江西道御史顾龙祯福建道御史宋兴祖湖广道御史李楠
　　○补原任浙江都司愈尚忠海坛游击福建卫镇抚张国威南澳游击以李如梅挂印充镇守辽东兼备倭总兵官董一元充御倭总兵官
　　○乙亥命加封金山黑龙潭龙王庙号为护国济民神应龙王庙潭名为神应龙潭立碑刻文表扬纪述先是  上谒祭  天寿山回銮道经金山见一庙宇傍有泉名黑龙潭山形秀异泉水清奇驻跸幸焉是后或遇祈雨遣祷輙应时  上忧旱甚每夜分宫中秉诚露祷复遣正一嗣教大真人张国祥赴潭祈祷旋获两泽四郊沾足故有是命赐张国祥玉带银币以旌祈雨之功
　　○戊寅征倭川兵鼓躁殴伤副将命督抚巡按查处具奏仍谕速报调兵鼓躁诸将纪律安在还严行戒谕再犯者重处
　　○予原任户部左侍郎周思敬祭葬
　　○辛巳起吴定为大理寺少卿
　　○升梅国桢为兵部右侍郎兼都察院右佥都御史总督宣大山西廿□寺处兼理粮饷
　　○升陈渠为户部左侍郎
　　○直隶滁州全椒县知县樊玉衡上根本大计封事内言  皇长子不册立不冠婚遗天下大虑自辅弼公卿大臣以及科道百执事合词而请人人恨不能剜心以告而  皇上犹然未之许者何耶今天下万口一词皆曰  皇上虽无废长立幼之意而牵于  皇贵妃体貌难处之故濡迟隐忍甘以  宗社为戏致令  天地  祖宗所付托之  元子不得及时被章服有室家也夫天下虑无不以典礼久稽归过  皇贵妃者而  皇上又故迟之以成其过不知  皇贵妃异日何以自托而  皇上又何以托  皇贵妃于天下即帷＜巾＞之爱不能割然亦非所以为爱也且男女之欲虽上智不免而血气之戒在茂龄尤难万一情欲之感或介乎容仪萋菲之嫌或成于贝锦而  皇上日月有所不照覆育有所不周又不知何辞以谢天下对  九庙在天之灵耶且因是而不行取科道若以册立冠婚之典恐言官激聒而故逆折其气也者不知此何廿□寺大事  皇上能拒公卿台谏之言其能箝天下臣民之口乎倘再迟回不断恐人情愈益汹汹即即如苏安恒之上书安金藏之剖心男子郇模之持筐献子亦必有之何但廷臣跪门伏阙而已哉愿我  皇上亟听廷臣言早定  皇长子元良之位而次第举行冠婚大礼使天下以国本之安归功  皇贵妃得并受其福而中外臣民不至咨咨如有不可测之忧至于科道诸臣仍乞照常行取然后随其言之是非得失而去留之自无激聒之患而可收忠荩之益矣＜锍-釒＞留中
　　○兵部题覆京营总协陈良弼条上新设备倭两营事宜一议照战军营例每营军选共给寺马八百匹择殷实精武艺者领养练习以资战斗一议调神枢神机两营轻车三百八辆付备倭营训习以备缓急一议劄付太仆寺每年量动京营子粒银二千两给两营为春秋操赏置办金鼓旂帜之用一议京营军伍原有定额今既抽选一万为备倭新营又兼逃亡故绝原额多亏合行各卫所清勾并召募补足原数以实行伍盖新营之设原以护卫都城为根本计耳报可
　　○壬午遣阳武侯薛钲隆平侯张炳廿□寺为正使光禄寺少卿陈堂编修顾秉谦廿□寺为副使持节册封荣府廿□寺府王并妃各印册冠服如例
　　○癸未升太常寺少卿万自约为顺天府府尹广西左布政使熊维学为应天府府尹浙江左布政使陈洙为南京光禄寺卿
　　○升密云兵备副使王见宾为都察院右佥都御史巡抚延绥廿□寺处赞理军务
明神宗显皇帝实录卷之三百二十一
明神宗显皇帝实录卷之三百二十二
　　万历二十六年五月乙酉朔天津巡抚万世德题称钦奉玺书职掌海务而海堧延亘绵长将领星罗棋布一人之耳目有限难以编历周知乃兵备之官节制不行众心涣散合将海盖天津武德青州四处兵备道各加监军职衔假以事权听其节制平时训练稽查有警督察纪验事竣殿最品隲既周综核之方复联臂指之义庶精神相贯而军政益饬矣部覆依拟行
　　○降原任吏科给事中刘为楫辽东苑马寺主簿杨廷兰广东盐课司副提举
　　○山西巡抚魏允贞＜锍-釒＞求终养不允
　　○升浙江嘉兴知府刘庚分守杭嘉湖道副使杭州府同知吴木□为谦温处道佥事
　　○赠原任游击摆宝副总兵子升本所正千户世袭以其西陲劳勣东征首功应叙也
　　○戊子广西太平府安平廿□寺州各备贡马差目把李雄廿□寺朝觐违限仍给全赏
　　○兵科给事中姚文蔚以调兵鼓噪捣巢失计＜锍-釒＞请择将领重出塞其大指谓兵之敢于鼓噪以将领之不恤士卒而克减甚也殒师之接踵以贪功者之轻率浪战而长戎心也＜锍-釒＞下兵部
　　○起陈有年南京都察院右都御史
　　○荫礼部右侍郎刘元震子胤贤入监读书
　　○诏旌原武王朝埨以孝行可嘉也
　　○户部覆巡按直隶御史毕三才条议盐政一查灶地以清积案谓迩来灶地多被侵占灶丁日致逋逃宜令所司细查造册院司该场各存一焉侵占隐漏者论如法一专统辖以明职掌谓奉钦依优处灶丁有犯在抚按衙门发觉者除重情外听盐院治之有司不得动輙勾扰一裁增引以苏商困谓长芦额盐一十八万八百引有奇今倍之夫行盐之地不加广食盐之民不加多引增则壅矣宜以渐裁一还盐船以完国课谓运盐海船商人所自造而东征运粮尽行取困误掣即误课矣宜酌留坚致者以备运粮余船还商一议关引以速完课旧制商人纳完粮草运司差官赴南京户部关请引目发商行盐守候耽延动輙经年合咨催该部速行印发一议恤商以裕国计谓税使密如网罗商不堪命且取商船以运粮而遭风溺米复勒商赔补商何不幸而遭此荼毒也宜通行禁戢一处纳课以均苦乐谓小票行盐非法也乃北平不行盐地方概以小票纳课而私贩行焉宜量增课额严戢私贩庶行盐地方无苦乐不均之叹一禁大包以杜私弊谓盐包过大夹带公行议每包芦盐止许六百四十斤东盐止许六百一十六斤溢而纵者概寘之法一恤寄庄以纾灶役谓商人稍置庄田而寄土著之户徵徭倍于民夫灶役已重而复应额外之徵其何以堪尤宽恤之命如议行
　　○辛卯  孝宗敬皇帝忌辰遣宣城伯卫国本祭  泰陵
　　○吏科给事中吴文灿奏言  祖宗设立六部都察院综理庶政有缺旋补  皇上御极初年率繇兹轨迩来缺悬不补两京六卿之长缺者凡九而贰卿暨他署无论焉  皇上试按  祖宗朝有署列一空兼摄强半如今日之甚者乎日者涣发  纶音欲复  祖制会推大臣令九卿科道各举所知一员以候点用宜乎所推者朝奏＜锍-釒＞而夕报可矣乃诸臣矢公推举而寝阁不行岂举者犹未公乎往时会推徒循虚名主张全在吏部  皇上疑而不信恶其专也今散耳目于众而吏部特＜锍-釒＞名以闻耳  皇上犹然不信何也夫缺官则废事积废成弊积弊成乱所系非细故也不报
　　○升房守士为都察院右副都御史巡抚大同赞理军务
　　○癸巳  祖陵修培工完叙杨一魁褚鈇周盘廿□寺各赏银有差
　　○甲午  太祖高皇帝忌辰致祭于  奉先殿　　○升张子忠靖虏兵备副使
　　○蓟辽总督邢玠题吴广领水兵属刘綎节制陈璘领水兵赴鸭绿江从之
　　○起刘四科太常寺少卿章尚学通政司参议
　　○升甘士价大理寺少卿林烃太仆寺少卿孙炜太常寺少卿游应乾南太常卿郑继之南太仆寺卿连标顺天府府丞
　　○海西老哈廿□寺卫夷人来贡晏赏如例
　　○予英国公张元德祭葬
　　○升河南右布政赵钦汤为浙江左布政广东右布政胡心得为湖广左布政广东按察使王俨为福建右布政河南按察使王泮为湖广右布政狭西按察使甯化龙为山西右布政按察使吴道卿为浙江右布政贵州佥事沉思充为江西参议兵部郎中韩光曙为湖广参议户部郎中张存意为山西参议湖广佥事熊宇奇江西佥事史旌贤户部郎中黎芳俱为四川参议贵州佥事梁铨为本省参议
　　○起原任山东右参政杨德政为福建左参政湖广副使袁奎为河南左参政
　　○升湖广参议陈所蕴为河南副使广西知府卢泮为四川副使广东参议周应治为云南副使湖广参议丁继嗣兴化知府陈王庭俱江西副使山东参议卢传元莱州知府杜潜杭州知府季东鲁俱狭西副使永昌知府陈应魁韶州知府谢台卿俱广西副使刑部员外郎林掖章为湖广佥事
　　○复除原任佥事陈最于江西原任副使李楠于狭西
　　○铸给董一元备倭总兵关防
　　○差御史赵士登掌河南道管二十七年京察
　　○原任顺天府府尹听调田畴以人言引疾乞归许之　　○丙申  仁宗昭皇帝忌辰遣抚宁候朱继勋祭  献陵
　　○兵部题东征禆将杨元南原之败亡官军二千七百马三千四百余请速正典刑从之
　　○命逮云南参政李先著来京究问以本省巡抚陈用宾巡按张应扬交章劾其背旨误机纳贿纵贼也
　　○吏科给事中赵完璧奏都城民年七十余死其妾袁氏哀恸不食亦死诏礼部议旌
　　○起温纯为都察院左都御史原任河南副使萧良誉为广西提学副使原任山西佥事李开藻为四川下东道兵备副使
　　○升谢杰为刑部左侍郎陈惟芝为大理寺右少卿姚学闽为河南左布政使沈修为广西左布政使王之屏为云南右布政使薛士彦为湖广右参议
　　○改南太仆寺少卿王守素为北太仆寺少卿
　　○升包见捷户科都给事中侯庆远户科罗朝栋礼科徐观澜兵科各左给事中程绍吏科李应策户科杨应文礼科各右给事
　　○庚子以  大祀  方泽命驸马许从诚告  太庙请  太祖高皇帝配
　　○  上谕内阁曰览卿廿□寺所奏俱已悉知  皇长子年及冠婚  祖宗礼制天伦至亲朕岂不欲早传行但  皇长子素禀清弱所以迟缓者正要培养丰厚诚爱重之意今春至夏朕屡召  皇长子暨诸皇子问察习学之功见  皇长子气质比与去岁渐加充实且书仿对句颇有进益朕甚嘉悦  皇长子欲先行三加冠礼次及册立选婚朕思今未正名封而行加冠之礼冠服不便前已有旨况二宫不日落成待涣然一新行此大典庶嘉礼有所天下传闻以便臣民共瞻若其束发之冠须待选有婚仪择吉冠巾与冠笄同行此亦旧制也谕卿廿□寺知之
　　○升吏部右侍郎裴应章为本部左侍郎改礼部右侍郎杨起元为吏部右侍郎兼翰林院侍读学士
</div>
    <div class="pagination">
<a href="明实录神宗实录_page210.html">上一页</a><span>...</span><a href="明实录神宗实录_page206.html">206</a><a href="明实录神宗实录_page207.html">207</a><a href="明实录神宗实录_page208.html">208</a><a href="明实录神宗实录_page209.html">209</a><a href="明实录神宗实录_page210.html">210</a><span class="current-page">211</span><a href="明实录神宗实录_page212.html">212</a><a href="明实录神宗实录_page213.html">213</a><a href="明实录神宗实录_page214.html">214</a><a href="明实录神宗实录_page215.html">215</a><a href="明实录神宗实录_page216.html">216</a><span>...</span><a href="明实录神宗实录_page212.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
