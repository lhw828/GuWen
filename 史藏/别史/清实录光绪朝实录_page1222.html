<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1222 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1222 页/共 1316 页</h1>
    <div class="content">○又奏、请委苏元春等为教练处倢■＜曰融＞■＜石木＞议官。得旨、苏元春获咎甚重。该抚率行署委。著不准行。　　

○命广州将军寿荫来京当差。调江甯将军诚勋为广州将军。以正黄旗汉军都统清锐为江甯将军。　　

○以贪劣误公。革广州驻防协领王汝梅、黄国鼎职。　　

○丙寅。谕军机大臣等、本年江苏、安徽、浙江、湖南、晶■宜遭水患。广东屡被风灾。当经分别颁发帑银。并由各该督抚等、议赈议捐。妥筹抚恤。其余如直隶、河南、四川、广西、甘肃、江西、云南、等省曾报偏灾。亦经先后饬各该督抚等、量为赈济。小民谅可不至失所。惟念来春青黄不接之时。民力未多拮据。著传谕该督抚等、体察情形。如有应行接济之处。即著认真查明。据实覆奏。务于封印以前奏到。候朕于新正降旨加恩。此外各省有无被灾地方。应行调剂之处。著该将军督抚等、一体查明具奏。前经降旨、谕令该将军督抚等、痛除积习。饬属确查。毋任豪强胥吏。盘剥欺侵。该将军督抚等、务当恪遵前旨。实力奉行。不得稍有捏饰。以副朝廷实惠及民之至意。将此通谕知之。　　

○御史王步瀛奏、会考举贡。宜从宽保送。又奏、使臣任满。宜严考核。均下部知之。　　

○改铸陆军部印信。　　

○以镶蓝旗满洲副都统朴寿为正黄旗汉军都统。调镶红旗蒙古副都统塔克什讷为镶蓝旗满洲副都统。以记名副都统乌珍为镶红旗蒙古副都统。调正白旗汉军副都统崇寿为镶白旗满洲副都统。以记名副都统张德彝为正白旗汉军副都统。镶白旗汉洲副都统孚琦为广州满洲副都统。委散秩大臣李国杰为广州汉军副都统。　　

○以广东潮洲州镇总兵赵国贤署陆军第六镇统制。　　

○予故二等恪靖侯左宗棠孙度支部员外郎左景祜袭爵。加恩以四五品京堂候补。　　

○丁卯。盛京将军赵尔巽奏、专设旗员仕学馆。以造就吏才。下部议。　　

○调镶黄旗满洲副都统敬昌为镶白旗满洲副都统。镶白旗满洲副都统崇寿为镶黄旗满洲副都统。　　

○以钜款助学。予前盛京将军增祺奖叙。　　

○蠲免热河承德府滦平县被灾粮租差徭。　　

○戊辰。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。甘肃提督姜桂题等、统领各军。宿＜目辟＞行＜匧心＞口＜韦未＞＜夗贝＞宫禁。弹压地面。数年以来。尚属得力。自应量加恩施。以昭激劝。姜桂题著赏加尚书衔。四川建昌镇总兵张勋、著赏给头品顶戴。广东潮州镇总兵赵国贤、直隶正定镇总兵徐邦杰、浙江处州镇总兵邱开浩、均著以提督记名。其余在事各员。著庆亲王奕劻、分行各该营开单酌核请奖。候旨施恩。　　

○谕军机大臣等、电寄恩铭、据电奏、皖北招商平粜。请免厘税三个月等语。著照所请。该衙门知道。　　

○直隶总督袁世凯奏、恳恩开去各项兼差。以专责成而符新制。得旨、该督任事实心。办理均尚妥协。现在改定官制。各专责成。著照所请。开去各项兼差。　　

○又奏。直境幅员辽阔。控制弹压。须赖重兵。陆军第二第四两镇。拟请仍归直督统辖督练。以资策应。得旨、现在各军均应归陆军部统辖。所有第二第四两镇。著暂由该督调遣训练。　　

○命大学士那桐、邮传部尚书张百熙、内务府大臣奎俊、均在西苑门内骑马。法部尚书戴鸿慈、都察院都御史陆宝忠、礼部左侍郎张亨嘉、大理院正卿沈家本、均在紫禁城内骑马。　　

○设立劝工陈列所于京师。　　

○以报效国民捐。蒙古旗君■羊官兵布彦德勒格尔等。传旨嘉奖。　　

○己巳。仁宗睿睿皇帝诞辰。遣官祭奉先殿。　　

○换铸理藩部印信。　　

○庚午。上奉慈禧端佑康颐昭豫庄诚寿恭钦献崇熙皇太后幸颐年殿。侍早晚膳。至壬申皆如之。　　

○谕军机大臣等、升允奏、陕藩骄盈跋扈。所管粮务。任意浮销。请旨彻查一摺。著锡良归入前案。一并切实查明具奏。毋稍回护。另片奏、陕西粮务局。请仿照善后局章程办理等语。并著体察情形。妥议具奏。原摺片均著钞给阅看。　　

○科布多帮办大臣锡恒奏、查伊＜覀之＞■牛塔尔巴哈台各部哈萨克。皆每年呈交租马。以充公用。今阿尔泰所属哈萨克。情愿每年交纳租马四百匹。请酌提一成。赏给土尔扈特亲王。余九成责成行营营务处管理。分饬蒙兵认真牧放。允之。　　

○出使考察政治大臣载泽等、进呈编辑政治各书。　　

○辛未。赏二十六年随扈神机营小队、圆明园护军校桂春等银两。　　

○以优待考察政治大臣。赏东西洋各国人员宝星。　　

○以接待贺婚专使。赏驻日英大使＜目辟＞行＜匧心＞口＜韦未＞＜夗贝＞乐嘉等宝星。　　

○癸酉。慈禧端佑康颐昭豫庄诚寿恭钦献崇熙皇太后万寿圣节。遣官祭太庙后殿。奉先殿上率王以下文武大臣诣仪鸾殿行庆贺礼。血■乣官于来薰风门外行礼。　　

○奉皇太后幸颐年殿、侍晚膳。翌日如之。　　

○乙亥、上奉慈禧端佑康颐昭豫庄诚寿恭钦献崇熙皇太后、幸颐年殿。侍早晚膳。至戊寅皆如之。　　

○吏部奏、添设学治馆。从之。　　

○丙子。赏教养局粟米三百石。丁丑。御史王步瀛奏、科道官不宜裁减。又奏。前此厘定官制。所拟草案。不能为据。又奏、嗣后凡会议、如有所见未合者。准专衔另奏。下考察政治馆知之。　　

○戊寅。赏山西毕业生杨长煜等十四名举人。　　

○予积劳病故。广西补用知县唐声闻等优恤。　　

○己卯。江苏巡抚陈夔龙奏、江苏忙漕项下。有应解规复银价。丁漕平余。漕米公费。年外加价四款。近各州县意存延宕。应重定章程。比照未完杂项钱粮例议处。又奏。核定知府公费。由司给不由州县给。违者以赃私科罪。均下部知之。　　

○换铸广西西隆州印信。从广西巡抚林绍年请也。　　

○以拏获枭匪出力。予江苏候补游击吴俭慎等升叙。　　

○以律弛才庸。降两江记名提督顾琼林为都司。休致太湖协副将韩元孔。　　

○以捐资瞻族。旌表江苏昭文县员外郎衔沈作湘。　　

○赏法国医士卜隆宝星。　　

○蠲缓直隶武清、文安、东安、清苑、定兴、容城、安、献、阜城、交河、天津、青、静海、沧、南皮、盐山、获鹿、栾城、元氏、平乡、广宗、钜鹿、肥乡、广平、鸡泽、易、冀、南宫、赵、深、饶阳、安平、张家口、三十三厅州县被雹被虫初水被旱地方、暨开、东明、长垣、三州县被淹地方粮赋有差。　　

○庚辰。谕军机大臣等、电寄端方等、电悉。仍著督饬营队。将未获各匪。认真＜目辟＞暒穴＜曰融＞夕＜夗贝＞捕。以净根株。　　

○又谕、电寄马亮、电悉。前据长庚奏请派署伊＜覀之＞■牛将军。已饬广福暂署。俟奉到批旨。交卸后。再行来京。　　

○学部奏、酌拟游学日本章程。请设专员管理。从之。　　

○给事中陈应禧奏、举行新政。当逐渐改良。不宜操之过蹙。下考察政治馆知之。　　

○广州将军寿荫等奏、广州旗营改练新军。编分步队三营。石滟驳队一营。其满汉制兵。编为巡防枪队八队。石滟驳队四队。分日操演。并设立讲武堂一所。以教授将才。下部知之。　　

○辛巳。度支部奏、酌拟变通保送税差人员。得旨、著将该部熟悉税务之员。拣选数员。带领引见。毋庸拟定正陪。　　

○农工商部呈进各省商品。得旨留。　　

</div>
    <div class="pagination">
<a href="清实录光绪朝实录_page1221.html">上一页</a><span>...</span><a href="清实录光绪朝实录_page1217.html">1217</a><a href="清实录光绪朝实录_page1218.html">1218</a><a href="清实录光绪朝实录_page1219.html">1219</a><a href="清实录光绪朝实录_page1220.html">1220</a><a href="清实录光绪朝实录_page1221.html">1221</a><span class="current-page">1222</span><a href="清实录光绪朝实录_page1223.html">1223</a><a href="清实录光绪朝实录_page1224.html">1224</a><a href="清实录光绪朝实录_page1225.html">1225</a><a href="清实录光绪朝实录_page1226.html">1226</a><a href="清实录光绪朝实录_page1227.html">1227</a><span>...</span><a href="清实录光绪朝实录_page1223.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
