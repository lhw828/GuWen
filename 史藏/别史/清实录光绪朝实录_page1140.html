<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1140 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1140 页/共 1316 页</h1>
    <div class="content">○商部左倢■＜曰融＞■＜石木＞议王清穆奏、考察长江一带商务。请饬办商业学堂。下商部知之。现月　　

○以厘局舞弊。革江西候补知府胡乃钧职。摺包　　

○赏美日法各国官绅宝星。现月　　

○甲辰。孝敬宪皇后忌辰。遣官祭泰陵。　　

○谕军机大臣等、本年直隶四川广东、甘肃、福建、江西、云南、曾报偏灾。朝廷轸恤为怀。议赈议蠲。已饬各该督抚等妥筹抚恤。小民谅可不至失所。惟念来春青黄不接之时。民力未免拮据。著传谕该督抚等体察情形。如有应行接济之处。即著认真查明据实覆奏。封印以前奏到。候朕于新正降旨加恩。此外各该省有无被灾地方。应行调剂之处。著该将军督抚等一体查明具奏。前经降旨谕令该将军督抚等痛除积习。饬属确查。毋任豪强胥吏。盘剥欺侵。该将军督抚等务当恪遵前旨。实力奉行。不得稍有捏饰。以副朝廷实惠及民之至意。将此通谕知之。现月　　

○又谕、有人奏、青州副都统噶噜岱贪婪侵饷。勒贿卖缺。胪列赃款。开单呈览等语。著胡廷干按照所倢■＜曰融＞■＜石木＞各节。彻底清查。据实倢■＜曰融＞■＜石木＞奏。毋稍徇庇。原摺片单均著钞给阅看。将此谕令知之。寻奏、噶噜岱操守难信。辜负朝廷。应如何示惩之处。伏候圣裁。佐领凤全、有玷官箴。应请革职永不叙用。佐领嘉来、荣智、被倢■＜曰融＞■＜石木＞冤抑。请开复原官。得旨、噶噜岱著即革职。余依议。摺包　　

○浙江巡抚聂缉规奏、杭州等府被灾情形。得旨、著即妥为抚恤。毋任失所。摺包　　

○湖南学政吴庆坻病请开差。命翰林院侍读学士支恒学提督湖南学政。现月　　

○以缉匪出力。开复宣化镇总兵何乘鳌降级处分。

摺包

　　

○以亏短公款。革已故浙江丽水县知县吕遐绎职。提属勒追。摺包　　

○以战功卓著。予已故记名总兵李升元议恤。　　

○赏通州王恕园等处粥厂、暖厂、栖流所回民粥厂米一千七百石。现月　　

○豁免云南中甸厅属被灾地方银米。摺包协修官金兆

丰恭纂　　

帮总纂官程棫林恭辑监修总裁世恭阅一签六月十三日正总裁那月日专司蒿■木本陆恭覆阅癸丑十二月初七日　　

徐月日　　

荣月日副总裁唐月日　　

宗室宝恭阅十二月七日　　

陈恭阅一签六月二十六日　　

熙月日　　

郭恭阅三月二十二日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之五百三十六　　

光绪三十年。甲辰。冬十月。乙巳。朔。享太庙。上亲诣行礼。内起居注　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。照例　　

○遣官祭端慧皇太子园寝。醇贤亲王园寝。　　

○上诣宁寿宫乐寿堂、问慈禧端佑康颐昭豫庄诚寿恭钦献崇熙皇太后安。至辛亥皆如之。内起居注　　

○颁光绪三十一年时宪书。照例　　

○谕军机大臣等。电寄陈夔龙。电悉。著即遴派贤员。查拏首要。务当妥慎办理。分别解散。切勿操之过急。致酿事端。仍将铁路教堂、认真保护。毋稍疏虞。　　

○盛京将军增祺奏。札萨克图王旗荒地放竣。建设洮南府、靖安开通两县。所有府县教佐各官缺。派员先行试办。下部议。摺包　　

○又奏。札萨克图、地居边徼。新设府县。保护弹压。均关紧要。添募兵队。作为捕盗巡警之用。下部知之。摺包　　

○蠲缓陕西城固、华阴、二县上年被灾地亩应徵钱粮。摺包　　

○丙午。办理商约大臣吕海寰等电奏、与大西洋国续定中葡商约二十款成。请特派大臣画押盖印。以昭信守。得旨、著吕海寰等就近画押。电寄　　

○盛京将军增祺等奏、审明巡守职官。刨毁红桩以内树楂。比例定拟。下部议。摺包　　

○丁未。吏部奏、议覆河南许州州判移驻繁城镇。依议行。早事　　

○直隶总督袁世凯奏、开平矿案。在英兴讼。革员张翼。拟请前往对质。得旨、张翼攻赏给三品顶戴。准其前往设法收回。如再迟误。定行严办。摺包　　

○授协办大学士兵部尚书裕德为大学士。命吏部尚书世续协办大学士。现月　　

○戊申。阅兵大臣奏、本年仰山洼合操。应请暂停。依议行。早事　　

○以成都将军长庚为兵部尚书。现月　　

○以盛京户部侍郎溥颋为都察院左都御史。未到任前。以礼部尚书溥良兼署。现月　　

○调荆州将军绰哈布为成都将军。以都察院左都御史清锐为荆州将军。现月　　

○以天气渐寒。赏闲散。宗室觉罗人等一月钱粮。其宗室觉罗孤寡。于常例外加半月钱粮。八旗绿步各营官兵半月钱粮。现月　　

○己酉。慈禧端佑康颐昭豫庄诚寿恭钦献崇熙皇太后诣寿皇殿行礼。上诣顺贞门迎送。　　

○鸿胪寺奏、升殿日期。得旨、著停止升殿。　　

○署黑龙江将军达桂等奏、通肯荒务。纠结不清。拟量为变通。以惠旗民而裕饷源。又奏、黑龙江营务疲惫。拟酌改营制饷章。以资腾饱而期得力。并如所请行。摺包　　

○吏部以大学士裕德应定何殿阁请。得旨裕德著授为体仁阁大学士。　　

○以奉天府府尹廷杰兼署盛京户部侍郎。现月　　

○命署户部尚书赵尔巽、兵部尚书长庚、刑部尚书葛宝华、外务部右侍郎伍廷芳、刑部左侍郎崇勋、内务府大臣户部右侍郎增崇、在紫禁城内骑马。现月　　

</div>
    <div class="pagination">
<a href="清实录光绪朝实录_page1139.html">上一页</a><span>...</span><a href="清实录光绪朝实录_page1135.html">1135</a><a href="清实录光绪朝实录_page1136.html">1136</a><a href="清实录光绪朝实录_page1137.html">1137</a><a href="清实录光绪朝实录_page1138.html">1138</a><a href="清实录光绪朝实录_page1139.html">1139</a><span class="current-page">1140</span><a href="清实录光绪朝实录_page1141.html">1141</a><a href="清实录光绪朝实录_page1142.html">1142</a><a href="清实录光绪朝实录_page1143.html">1143</a><a href="清实录光绪朝实录_page1144.html">1144</a><a href="清实录光绪朝实录_page1145.html">1145</a><span>...</span><a href="清实录光绪朝实录_page1141.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
