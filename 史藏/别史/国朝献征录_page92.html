<!DOCTYPE html>
<html>
 <head>
  <meta charset="utf-8"/>
  <title>
   国朝献征录 - 第 92 页/共 245 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   国朝献征录 - 第 92 页/共 245 页
  </h1>
  <div class="content">
   费宏 
　　公讳纶字大经别号敬轩姓张氏其先鄱阳人也在宋高宗时有为宁国路总管者因家宣城于是为宣城人曾祖讳原甫乡人称留福处士以仲子皥贵封武畧将军宣峪卫副千户祖讳晔为湖广右参政父讳辅号逸庵俱以公贵赠资政大夫都察院右都御史妣俱赠夫人公少敏知学成化癸卯领顺天乡荐明年登进士第初知盐山即明习吏事首除民害数人取贵戚所侵田归之业主设义仓以备岁凶抚按官交章荐之弘治辛亥以风宪召且行民遮送恨不能留壬子授浙江道监察御史监芦沟税廵内库廵光禄寺皆以严办闻甲寅廵居庸诸关边备必饬武臣有纵恣者绳以法风采凛然寻以内艰归丁巳终丧改云南道按真定诸郡赃吏望风敛戢任县令以非法杀人罪未正鞫实坐之富民被盗诬雠家煅炼狱成公察其冤脱论死者十三人于桎梏他平反又百十余人平乡令欲增淤田之税且百顷公曰河滨淤决不常可遗民他日患邪事遂寝会清宁宫灾陈时弊十事多见采纳壬戌以久次升光禄寺少卿时藏用不足公疏浮费所当节者数事尚膳中官索上供踰额诋侮僚属又疏请司礼监惩之尝助献内□　上顾问近臣是非张御史邪葢　孝庙临御既久方畴咨俊又以公屡尝建白故属意焉刘瑾旧尝识公正德初擅政恨公疏巳欲中以祸赖李文正公力救始免寻擢通政司右通政戊辰又擢都察院右佥都御史瑾熖日炽缙绅多罹危祸御史有荷校于通衢者公亟偕僚长救之未几擢大理卿奏谳辄忤瑾意时时与辩逢瑾怒不为少动致仕都御史张珍家为仇所讦三子论斩坐没入江南民吴某沿俗竞渡侦事者诬以为私造龙舟亦坐没入皆赖公力辩得未减兴襄二府讼田不决者二十年矣公往处帖然归奏称旨有牵醪宝楮之赐岁辛未中贵录囚欲脱豪右杀人者罪公不可拟竟如初高阳民王豸为奸僧所罔刺臂肉为龙形捕获者欲坐叛侈功公谓法止枭首用是不合调工部右侍郎癸酉改刑部侍郎寻转左时侦卒多罗织无罪公言于僚长务恢实毋致柱人乙亥往核代府慱野王兄弟互讦事会晋府庆成王狱久不决亦以命公公讯鞫详明奏当皆丽于法因疏处宗室选婚及禄米折银二事侦卒获入京虏谍连引且至百人会鞫欲尽坐之公曰谍若是其多邪止罪其二余尽释丁丑以九年满升都察院右都御史方奉命南行还历淮泗目击水灾虑民穷盗且起乃以给赈蠲征诸事宜上请所司皆议行之山东民赵万兴假妖言惑众取美女以后称有二儒生从之为渔猎计也侦事者获之将以叛论公辩其非叛得不族葢公留意法律善察奸伪而断狱乎恕未尝过求故自任台宪以至持天下之平于死囚多所开释庶几于民自不穴免及　今上登极方穷治正待间恶党系台狱者数十人公乃数其罪状以为当诛而不可赦其严于惩恶又如此然连及巨珰疏入月余不报公疑焉焦劳感疾乃恳乞退休疏入上始得俞旨有月廪岁隶以宠其归归踰年忽构疾而逝葢嘉靖癸未四月某日也讣闻　上恻然赐祭葬如制公行甚笃自逸庵殁后家益落授徒内供母养高祖葬栢山久失守倍价赎之从兄刚老而无子以田赡之终身从子鉴少孤以故之其夫妇继没葬皆公治且为抚其诸孤各有室家又尝修谱系置墓田为收族计甚悉治家严肃尝语诸子当以谦持盈内书柳氏家训以□□□□□□□兄胔骼必瘗虽□蚁弗忍残与人交不以存亡异情自筮仕以来所居官必尽职求称其在言路持论必存大体耻掇拾长短以自为名李文正公尝谓公苦自树立与世之狥势浮沉无所顾惜者不类平生所著有出廵录宪台奏议棘台驳稿三使录晚效文正公为诗浑厚清婉有敬亭稿若干卷藏于家 

　　○资政大夫都察院左都御史桂岩边公宪神道碑（费宏） 

　　费宏 
　　嘉靖甲申夏南京刑部尚书边公用荐改都察院左都御史公趋命北上入舟而病末几过家遂以讣闻诏有司谕祭营葬皆如制公讳宪字汝成别号桂岩世家河间之任丘曾祖讳复初以从　太宗文皇帝靖难授百户祖讳永以正统乙丑进士历户部郎中后俱以子贵赠都察院左副都御史父讳镛累官至南京刑部右侍郎母徐氏封太淑人公之生侍郎公有异梦甫十岁能为韵语书过目辄成诵既长学于少傅邃庵杨公以远大期之成化癸卯举于乡明年登进士授青州府推官时甫弱冠人皆以少易公公发奸谳狱如老吏郡中无不畏服者青滨海海溢坏民田庐将及城公率众筑堤障之城中人恃以无恐值岁饥议赈抚按以其事檄公公计口给食处之有法所全活者甚众又属公均六府之役其轻重盈缩一视赀之高下里书奸莫能售民皆便之弘治癸丑擢湖广道监察御史奉命按山西复按宣大所在白别贤否裁抑贵势风采凛然陈边务数事皆为　上所嘉纳又奉命至辽东核实边储诸宿蠹剔抉殆尽兵出宣大受纪功之命人不敢请寄冒赏为尤难比还升淮安知府以父忧归服除改凤阳不两岁积备赈之米至万余石正德丁卯升浙江按察司副使时逆瑾窃政欲士夫阿巳往往假他事罗织为罪而罚米以困之公所罚二千余石然竟不肯少挫庚午升按察使寻升布政司右布政辛未升都察院右都御史廵抚山东畿甸贼流入内界公遣官分御多所斩获尝荷敕奖励且有金帛之赐明年贼势益炽至命近臣统诸将以边兵剿之师久无功言者请罪一二重臣以示警公与保定廵抚萧公翀俱就逮系狱旬岁贼平始得释以旧职谢病家居公处之恬然未尝有怨甲戊起复公廵抚宁夏至则筑垣堑蓄刍粮凡边备罔有不饬尝御虏花马池斩馘若干虏遭挫衂而遁又御之红儿山五日七捷事闻奖赉有加□丑升南京刑部右侍郎己卯改户部右侍郎以母忧归服除以旧官总督太仓疏漕运数事未几转左莅部事乃南迁寻复有中台之擢其卒距生天顺甲申春秋六十有一公资禀笃实容观简重孝友为乡邦所称有时鲜必荐然后入口徐淑人既老失明公左右扶掖未尝少□兄弟七人家居时日聚食遇亲友恩礼曲至日未尝及人过失有犯亦不与较居官清慎严取与夙夜奉公葢边为河间望族相传汉有司马者其大冢至今犹存入国朝则户部登甲科为郎吏号称长者而位不满德故其子孙多彬彬以文学起家而公遂至九卿之长以功名终可谓盛矣 

　　○资政大夫□□□□都御史赠太子少保吏部尚书□□□□公景神道碑（严嵩） 

　　严嵩 
　　嘉靖丙午冬　上□□京兵部尚书宋公为都察院□都御史公以疾辞不允时当天下诸司述职聚阙下台丞实与铨部同职考察公至则力疾稽牍评隲臧否手披心计殚日夕由是疾增剧乃丁未正月之八日卒于京师里第　上闻震悼命有司谕祭营葬如例而赠公太子少保吏部尚书赐谥庄靖葢异数云于是公子乡进士介庆谓嵩于公同乡又同弘治□□进士请书神道之碑忆与公赐第后仕官中外垂四十三载当时同辈存者无几而公又不可作矣□能巳于情邪谨按公讳景字以贤世家南昌奉新曾祖惟宁祖鉴有厚德施于乡考廸嘉妣涂氏公贵累赠其祖与考皆资政大夫南京吏部尚书妣皆夫人公少孤奋于学弱冠为诸生试每居首器体凝重□□占为公辅之器弘治辛酉举江西乡荐再会试□上第授河南睢州知州治行卓闻改河南道监祭御史是时逆瑾窃柄公慨然引疾去家居十四年足不及城市若将终焉而物望郁起提学田公汝耔廵抚盛公应期先后疏荐起为浙江按察佥事未□□闻母病即弃官归太夫人卒哀痛勺水不入口者五日服除升山西副使会汾州介休饥民相聚为盗杀地方官势张甚抚按檄公往征之督率行伍躬冒矢石擒获其渠魁释降附宥胁从民赖以安青羊山贼陈卿乱公又合兵讨殪之奏以潞州为府而创立平顺县公之功为多升公山东参政改福建寻升四川右布政使俱未赴改山西左使公以晋阳地瘠赋繁民多逃窜虚税每责偿平民请召人佃种而坐以轻折又定九则征派之例以祛里胥积弊咸着为令转南京光禄卿卿擢南京院右副都御史总督南京粮□□□纳禁粮长揭债减呈逓样米谨通关之验收□□以清改左副都御史佐理院事历升刑部左右侍郎拜南京工部尚书时修南京奉先殿及旧邸世子府又造□船公□费料十之七八事竣有白金文绮之□改南京吏部旋改南京兵部参赞机务至即奏裁守备参随人役考选武职清查快船困弊精核养马利害戎政肃然公履行端严执守坚确人不敢□以私然貌恭气和于物无忤故贤者乐之不善者亦未尝□怨焉官虽久自奉不异布素方　圣明倚明召正台端朝野属望而公一疾不起岂非世道之不□哉 

　　○荣禄大夫太子太保都察院左都御史赠少□谥简肃东洲屠公侨墓志铭（吕本） 

　　吕本 
　　东洲屠公为左都御史标望绝天下　上心重之嘉靖□□□日大雾木尽水史献占曰灾在大臣是日公感疾□十二日卒年七十有六公先世汴人始徙淮杨再徙无锡又徙鄞公以成化庚子生领弘治甲子乡试正德辛未进士以才试御史明年母丧去起复廵按居庸周览关隘叹曰公家之北门也于是饬城堡缮障队严甄诸边将怯勇材鄙当是时承平久人溺宴嬉廵抚臧某兵备舒某见公所为颇过之卒乃叹服　武庙常命公擒生虎使者日数辈公抗疏曰此恶兽也擒之必撄其爪牙　陛下欲取一时玩奈何不惜民命乎且非万乘所宜近语甚切其事遂罢于是屠御史直声闻四方当按江西宁庶人有异志以赇结中外所惮者独公耳乃阴使镇守毕真赍重装自浙馈之单身佞辞蕲于必纳公先事觉牢拒不受至则与廵抚忠烈孙公深相结参政金佥事启党逆势张甚公方图之会父丧去宁庶人卒败死再起适　今上登极益慷慨思见其奇首疏请日视朝接羣臣亲贤图治声望隆起为当道所忌擢知保□府阳谓人曰保定畿辅重地非屠御史不可公为□即大治都指挥白玺以稔恶闻公按置重□总兵陈瑾怙势恣睢公独不为屈卒为瑾中调延平知府踰年郡亦大治擢山西参政寻擢山东按察使以又擢广东右布政转福建左四官咸有惠政尤以廉率下为左使入觐不持一物诸计吏亦无敢取者迁光禄大理二卿嘉靖戊戌拜刑部右侍郎明年以灾免又明年用荐者言起为左侍郎久之拜南京刑部尚书丁未调刑部未几改都察院左都御史九载秩满加太子太保自公执邦宪益以风裁自持每奏差诸御史必得其宜还京考察不苟应文务核功实诸属帖帖严之平居挈提纲维涵蓄细碎不发声色至于临事决疑激扬清浊苟系国体以身当之未尝退阻也公清节直声发闻最蚤及登八座年老矣世态体局逐日以异而公始终一致不为毫发少变其初呜呼难矣公为大理卿赠祖琛父湖如其官及为尚书□得加赠其祖父琛之祖曰顺者尝以孙襄惠贵赠□部尚书公于襄惠为从子皆自尚书改都御史加宫保勋名先后相望公没　上恸甚赠谥丧葬甚厚其□欲用都御史辄问曰得似侨否其见重如此侨公名安卿其牢别号东洲 

　　○都察院左都御史周公延传 

　　周延字南乔吉水人嘉靖癸未以进士为潜江令寻调新会发摘抚字得民畏爱俱祀名宦祠戊子　召为兵科给事中时议夺新建伯王守仁爵公上疏言守仁立直节于逆瑾构乱之时紏义旅于　先帝南廵之日且其倡道东南四方慕义建牙闽广入寨底平今欲以一生月尽弃生平非所以存国体昭公论也忤　旨谪判大仓州丁外艰起补宿州宿人祠之如两邑历升闽广藩臬值南交议起赞画居多而中使采珠者畏其禁令不敢苛暴以右副都御史廵抚应天首清海洋林成之扰次复溧阳水次之兑以兵部侍郎兼秩督两广军务节冗费杜幸功疏止番舶交易罢琼万乌石诸驿岁省数千金召还刑部累升南吏部尚书改南兵部参赞机务乙卯特　召为左都御史考察天下述职诸臣者再在廷诸臣者一陟明黜瑕私莫敢干独立朝着望者敛容台纲为之一肃公方峻谨洁无他嗜好面颜寒峭人不易合一介不苟取燕坐一室俨如对宾妻子不敢辄至其前官益尊显而清约自守交游屏绝门外萧然不异在下寮时尝自赞其像曰退然若畏钝兮似迂然其不违义不趋利不随俗不靡风者殆之死而不敢渝也卒赠太子太保谥简肃 

　　○维风稨 

　　周中丞公延初第时与其里中进士曾某同观政刑部共僦一寓租一马更乘出入一日公先入部方回马趣迎曾曾未及至而司寇公适蚤至鸣铎升座矣司寇视班行中曾不至询其故公前以实对司寇公大诧曰今进士俱乘马耶亦大异矣予观政时一僮携冠服徒步至三法司门乃服之入也今士风乃至于此为之三慨公语今萧右司寇廪云萧公亦吉州人也　使司寇公覩今士习慨又何如 

　　○太子少保都察院左都御史临溪张公永明墓志铭 

　　公讳永明字锺诚临溪其号也祖曰瑺父曰杰咸以公贵赠左都御史祖母童母史咸赠夫人史夫人生二子长永秀南宁府教授次公蚤游郡学每试辄先诸生嘉靖甲午举于乡明年举进士授芜湖令芜湖当孔道使客厨传日不睱给民坐困惫甚矣公则首为裁节岁大祲则发贮赈贷藉以全活者甚众　章圣梓宫南祔所过郡邑设绮纨帐殿供器冶金为之又阉宦厚索赂遗一不当意辄辱官司官司莫敢谁何公于濒江佛寺垩其栋宇代帐殿餙供器箔金以代□省节不赀而调度有方卒无讙呶于境□者护行官交口称能事竣以闻有白金文绮之赐庚子以治最推南京刑科给事中公论事务持大礼不拾琐□遇所当言者即謇謇无顾忌是时分宜任子窃权秽迹如甚公即弹劾数十事语极切直人人危公狩□须公弗惮也乙巳出为江西布政司参议所部□□次有呈式费岁计不啻万缗公悉罢之陶人德焉□申升云南按察司副使初黔国自以勋阀世镇滇□尊无未抗易视□□诸□诸寮率处谒月朔则□其祖庙踵为故常公谯其骄僭将言于朝黔国避□称谢乃巳辛亥擢江西布政司参政主督版籍影射兼并宿弊一洗甲亥擢河南按察使何忧去会岛夷鼓噪薄湖城城中戒严民从外呼号不得入公恻然曰莫非黔首也独奈何弃以与寇亟白监司开关入之于是欢声动□曰张公生我张公生我丁巳起补陜西按察使寻□陜西右布政时关中地震死伤狼籍公忧惶甚吁天引咎抚恤收掩视诸司尤如意焉戊午稍迁山西□布政明年晋都察院右副都御史廵抚河南先是河决逼汴城周藩上言龙卵示变水灾异常不即改□患且滋甚　诏下所司集议大役且兴属公至源委□决所繇乃决策曰因势利导修塞足矣改浚何为于是条具利便　肃皇帝可其奏民不劳而河卒还故道时伊□典木英废法不车丸暴侵民利宫室服御一切奢僭有司惧中以旤莫敢觉发公曰吾奉　天子命秉节钺出镇一方此而不言谓执宪何乃抗疏以闻竟案如法民始帖席辛西升刑部右侍郎寻转吏部右侍郎明年晋刑部尚书时分宜任子事□□□□□□□测未即深议公独议遣戊□外□□□□□□□□左都御史首条六事悉切时弊尝三会铨部大计羣吏不以私庇一人人亦无敢干以私者乙丑上程书得晋秩资政大夫荫一子入冑监赐金帛羊酒宝镪而公之祖父母父母并得诰赠公自是益思奋励以报国恩会有訾之者乃叹曰嗟呼吾日求远毁而毁至是无以信于人也因力恳放还须发直黝然耳帐饮都门观者啧啧方以公辞荣释累归享遐龄乃竟以寒行犯露致疾疾革顾谓诸子曰吾不起矣省巳无所怍独负圣朝无以报耳尔曹勉之语不他及是为嘉靖丙寅十一月廿七日讵其生弘治己未九月一日得年六十有八公天性峭直正色不阿以是操巳亦以是责人以是居乡亦以是立朝固不免有忤然终无得而瑕指者公之尹芜湖也芜湖人勒石颂德其去河南也河南人泣而攀辕不得则祠事之扬历三十余年功阀章章显矣藉令摘发分宜得如制伊藩则流毒必不深飨公之利岂不弘多也至若开□人民疏寝河役其所活民命岂一家一人比耶余闻公为士时尝慨然慕范文正张忠定二先生曰吾人事业当如此斯言殆庶几哉所著有临溪□议临溪存稿内外家训凡若干卷藏于家 

　　○都御史潘恭定公恩传（王世贞） 

　　王世贞 
　　万历之十年壬午十月十六日都察院左都御史笠江潘公卒于家其明年癸未廵抚都御史郭公思极以讣闻　上震悼赐　谕祭者二遣官营葬赠太子少保巳而　命翰林臣考公行　锡之谥曰恭定明兴太臣得谥恭定者仅故大司徒年公与公而两年公故尝宣力泰顺间立乞立乞砥柱者也法所谓敬顺事上纯行不爽公于年公有光而　天子之制命与祭先后辞褒杨公材德政术不啻称是中外闻而歆言之于是公之子学宪君允哲方伯君允端将以某月某日葬公　赐茔伐石以俟巨公大人之志若铭而属世贞状其事以备采公讳恩字子仁别号湛川巳更号笠江其先毘陵人至元季有添二公者避兵徙上海遂为上海人添二公生静庵公某某生端原公麟仕为所大使麟生默轩公庆多行阴德信然诺有乡里称以公贵赠都察院左都御史有二子其季为颐庵公奎负干用仕为项城尉课最当迁自免归颐庵公始娶于赵天继娶钱乃生公尝拜公封为按察佥事而钱先逝赠宜人矣最后颐庵公复拜公赠为左都御史钱亦为夫人而公复为赵力　请赠如钱公生而明颕凝重离襁褓即不妄言笑宛若成童六岁父教以四声高下扬抑不两日而悉之稍长受经术所构制科义蔚斐有声补邑博士弟子试辄屈其□偶无何台试第一且廪而属有诸生当贡而居丧服除者必廪而后贡公悯其老推以予之嘉靖壬午公年二十七举应天乡试第九人明年登进士甲科授祁州知州州岁当均赋公至未几为正册籍清弊核隐户无匿田田无匿税参伍新旧衷而济之高下称平其吏民故朴鲁两造之顷不数言而决成抟颊称快以去当入觐用治行异等调剧得禹州州故悍王国也有子侯豪戚环卫之属而其俗亦强侈既闻公治祁名稍稍敛迹而公一切以宽平处之独谢绝居间亡所狥其人大服至为语曰母相雠避潘侯母甚口愧大守公在禹未几而积贮为列城最会岁侵发庚而贷之无饥者寻擢南京刑部员外郎吏民思公讴谣不巳至生祀之遗爱祠以配郑上卿公孙侨汉丞相故颕州守黄霸语见州志中为南刑部一岁所而以钱夫人忧归满三岁服除得刑部员外郎时天下当乡试而执政者新议更其　制以为不当以取舍属监试御史特遣　京朝郎往而公用文高首传河南所拔多知名士都少傅郭公朴尚书刘公自强魏公尚纯侍郎喻公时至与公并贵八座声称相埒程序文亦以尔雅为诸方冠还署之亡何迁广西按察佥事提督学政广西故僻而椎于训故外亡所女间习公乃增益秇文所先者启之而其要归在于敦本实贵器识以故自公后荐南宫者不虚岁而名臣亦间出时靖江王骄勒其国卫卒之子弟毋得充诸生即充诸生而试者必以贿不则银铛其父若兄公谓立贤无方非耶移文长史司谓王复勒诸生试者吾立论糺汝王闻之悚然诸生乃获试而公尝署按察篆又以勾捕王所匿大猾必得乃巳王滋衔之其后竟以与御史监司竞而上疏首诬及公　上为遣给事法曹缇校置狱勘公亡所侵王夺禄国臣以下抵罪公之视学政居职自称隃于前后数公而其摄廉察篆尤亡害考最遂进四川布政使司左参议分守川东西北三道所至督有　□平其徭赋察见冤滞其理所在夔人尤德之迁山东按察副使廵察海道所部登莱饥郡邑亡见庾民习迯徙枹鼓间作公多方设法劝募赈贷之因借其力以辟荒芜乃严约束布尔目民方见以畏怀有生色而御史檄公监试事录成进御而时相有修于御史者摘其语以为讥讪诏逮御史及提□监试臣者遂及公时传　上怒甚且叵测公曰　上明圣讵忍以语言寘人死且　上也即死之而生之母非德也我安敢避而又何所□□巳入狱寘对公自若赦出狱亦自若谪广东□□□□□归觐颐庵公道转赣州府推官丁颐庵公□归服除补福州府亡何转南京太仆寺丞再转南京礼部祠祭郎中复为江西按察司副使整饬赣州□□□□巡岭北道公既坐无妄谪而资历久亡出□□□以□自河源尉四转而复守故官胪鞅错于道席不□□公亦不及有所设施而缙绅先生不能以□色窥公而益信其为公辅器公之在赣属峒寇渐平迁浙江左参政分守杭嘉湖道方按部海盐而岛寇猝至围之数十匝时城无见兵公鼓舞庾人昼夜睥睨间不少懈贼知不可破乃解时谓盐宫孤城非公在鱼肉矣而公进云南按察使未上擢江西右布政使居无何遂迁浙江左布政使凡三转而始为政首革赃吏出纳之弊郡邑来上赋者如寄□而其民洞知之郡邑亦不得缘是而取其羡又数佐其台使者禁斥贪墨浙人称便复提调试事所得知名士逾于山东时入觐与太宰都御史抗辨贤否多降心从公甫竣事擢都察院右副都御史廵抚河南下车问父老闾左所疾苦得黄墨绶以上不职状辄移文显责之至有望风解绶去者徽恭王托玄修蛊　上而子庶人载埨继之益为忮尝轻行去其国以觇留都又多掠良家子充后宫占民田所贼杀无辜数十百事闻下公公与御史悉发其状论废徙　皇祖陵削其国秩尽夺所占还民徽既失国伊庶人复为忮忮甚于徽公首铩其锋剪厥羽翼其后竟后罪豫州部稍稍息肩矣公尝整矿卒付裨将将之以赴岛寇有功与赐金币亡何迁刑部右侍郎寻擢南京工部尚书公至扁其中堂曰敬义以示僚属曰事君而思见利而思惠过半矣即□芜湖龙江两税者陷于蠹不自拔公乃择敏□郎□之衷画一而着甲令焉务以不苛取而　国课亦自足督修　皇祖陵及　孝陵又完　上以其速而能节也家之赐白金为两者二十彩币二有副名为刑部尚书时吾郡人督留饷部御史章公焕故尝有疏以经畧中原名触　上讳坐他事逮而诏法曹究所由将坐以诽谤公谓章非所宜言然其意在忧时耳廵抚云南都御史游公居敬将征东川夷椆兵饷不能无扰而与征南沐将军相抵沐将军中之亦坐逮将坐以擅兴激变公谓游特行事不当物情耳事取　旨非擅兴夷狡不良不为激变二公虽竟远戍然得不死而　上仁明示不以为公累也改都察院左都御史公疏辞有　旨卿老成端肃风纪重任特兹简用宜承朕命不允所辞以二品满三载闻　上遣中官赐钞缗羊酒予告进阶资政大夫封二代录一子入大学公自是再上疏请饬台纲剔吏弊苏民瘼前后几二十□凿凿中窾　上皆嘉纳之命所司举行大风霾上疏自列□允偕太宰考察庶官评隲必以公论即分宜尚□□不能有所下上其指一时凛然称□充　廷试□□官是时方伯君成进士为刑部郎以材调礼部而给事中某欲借以清太宰而遂及公公复上疏自列　上念公春秋□优诏许致仕而特为太宰明所以迁方伯君意公既归园闾养成皇顾生平无他嗜独嗜书晚而弥笃未尝一日释卷自六经子史以及国家兴故毋论金匮石室之藏即虞初小黄衣昕纂靡不于录而汇之一室萧然雅图书白环而己诗柢根东京邺中间及开元大历文则规摹昌黎六一以上沿先秦要而归之六经纯如也始擢第而贽所业于乡先生陆文裕公深陆公高自标许意不可一世士而独心折公语人曰文不在兹乎吾何敢居先达焉公既位日尊名目益重金石之辞沈陵谷者不得之身母以瞑不得之父兄母以子弟于是争趣公公不忍逆距其意咸有所撰述以故晚节其文益富畅而有法性孝友其事颐庵公与钱夫人备志物之养丧葬祭飨戚易不偏胜时公既得老而诸弟温州君惠刑部君忠光禄君恕皆相继自引归三君故尝受公经以至有官秩公业八十余则其最少者亦七十为筑四老堂于第西疏泉种竹备林泉之致而学宪方伯及公少子都事允亮同休沐归省侍公出则金紫银艾相络绎处则悬曲旃奏锺鼓欢燕弥日亡间人谓洛中耆英非一姓而陆贾李迁哲之俦要以酒食选耳葢于公无拟也公念有余田首捐以供诸墓祭岁时合宗族飨之因以稍赒其贫者良者而抶其不率者又推以助里甲之应供者他所著家训井□葢不特□□□而巳公之归台使者无岁不慰荐　上未及用而最后谢中丞登之温侍御如玉复以公应诏　上老之特　诏进公一级公前是以诏□当为资德大夫至是为荣禄大夫　今上之六年复以诏恩有司□□饩存问时人益荣之公素强无疾又善玄素之术能摄精气时时遡脑顾犹陿之与方外客还往相与觏析葛稚川邓之学谓丹砂可化而人见其耳目聪瞭步履矫健以为即亡论冲举可不死矣而会允亮卒公犹能强自抑巳而刑部君复卒公乃叹曰四体也而废一将奈何且使我踽踽人世乎自是多忽忽善忘寻感脾疾月余而逝矣距其生葢弘治之三月二十六日也享年八十有七公为人广额丰下修眉秀目丰度凝雅渊渟山峙望之而知其为贵人也生平无喜媪色即仓皇迫之而不能得其橜步疾辞与人处坦夷不设城府尤不喜为脂韦骫骳室无杂榻囊鲜余剌以是竟其身居官眘取予当得代轻舫垂蠹而恒秘之曰我何以示人廉隐恻恳至以求便利民寻推不自居曰我何以示人惠自其长藩臬至八座多悍相宰铸日人谓即不相龁何以能庸公不知公韬光善藏不激不随有以庸之也善乎孙文恪公之称曰吾在铨诸藩臬之长未有不通问者独不能得潘公一剌异哉能不通问者必其不受问者也公之郓有少师徐文贞公宗伯陆平泉公者其言蓍蔡也徐公谓公学自濂洛行则曾冉自通籍以至悬车出入险阻跋踄万里蛮烟瘴雨之途靡所不历间以微絓婴制禁都官桁杨之味靡所不尝竟能保躬完名出险就夷鸿猷懿烈为贤士大夫所推重陆公则谓公长者淳实居身廉靖鲜行女餙以暴人耳目而其中介介不可犯猥滥请谒者望风屏迹一时朝士皆惮服公以为前后居中执法者干公若也人以为公实录夫汉兴御史大夫与丞相佹埒重也其可屈指数者周大夫昌之疆力贡大夫禹之清直薛大夫广德之敢言尚矣公不必尽有其迹而褆身车丸行从容养重进而议于朝退而仪于野者又何多逊也葢余尝按部汝南过太康之墟而感于先朝之顾大夫佐者行业着于耳目而名实不被其身上书请之朝得赠少保谥端肃缙绅颇快之夫以顾公之贤任职百余年而始见伸然而问其家仅一牧立子耳不能名其祖与今所被之盛公甫捐馆而中丞请之宗伯核之不隃时而诸典具备毋论公之寿考福履其子孙抑何蕃且贤重也然则造物所培覆不可铢量寸计也巳 

　　○太子少保都察院左都御史赠太子太保葛端肃公守礼神道碑铭（于慎行） 

　　于慎行 
　　公讳守礼字与立别号与川济南德平人也大父恂正公智父林塘公环并用公贵累赠户部尚书左都御史太母张累赠夫人母某累封太夫人林塘公四子公其长也少游诸生声称藉甚年二十余当嘉靖戊子举山东省试第一明年己丑第进士授河南彰德府推官察能名入以年不及格擢为兵部主事守山海关报满还部丁外艰服阕当事知公才名将改铨曹力辞不就乃改礼部稍迁至仪制郎中壬寅擢河南提学副使乙巳转山西参政分守汾州迁本省按察使历陜西左右布政使庚戌入觐即拜都察院右副都御史廵抚河南明年辛亥以虏警饬边召为户部右侍郎总督宣大粮储事竣还报改历吏部左右侍郎在部四年三摄太宰　世庙尝对近臣称为忠清有声巳迁南京礼部尚书丙寅关西地震九卿自列公得致仕一日　世庙问公安在左右以老对时年甫五十余未老也　穆庙即位用廷臣交荐起为户部尚书居三月以□夫人年高疏请归养内艰服除廷臣又交荐公□□□□□□至数月改都察院左都御史掌院事越二年壬寅二品考绩再受□书又二年甲戍年至请老　上雅知公清望旧臣特诏不允乙亥六年满考又再奏书谓臣年过七十考绩至部法难议覆因坚卧不出乃晋太子少保赐乘传归里诏长吏岁致餐米以徭卒给事自隆庆以来六卿谢事蒙恩未有其比也踰年廷中会推太宰犹上公名巳而遂卒讣闻　上为轸悼赠太子太保赐谥端肃遣官治葬守臣称制临祭者三皆备物也公为人器宇端凝风神遒劲被服造次必于礼法世俗声色货利一无所嗜而不肯匿情饰貌以博名声当官守法务在鉏抑强梗惠利小弱而不为琐细科条伤于苛急居常踆踆简默言不出口及当大议大谋众莫敢发公独守经据古侃侃指画常以片言取决平生取予去就严于一介至臧否人物常依宽大耻为刻深葢老成正直君子也初举于乡长吏约三老子弟醵金为驾力谢弗受至请其籍焚于廷识者重之司理彰德部中有大盗觉株连士族数百家以修宿怨且图自解监司使公覆讯再三钩核具得情实悉论出之其守关也海西夷人阑出禁物及边邑豪市马皆禁止如令朝鲜贡使以故事有所献遗公力郄之曰封强之吏礼无私交使者拜谢而去还白国王王为立坊界上以颂其美有羽林列校诈称游徼所过横索吏母敢问公诘得奸赃即移牒都官致之于法辇下肃然其郎仪制也代府三王以宗人奉祠夤缘请封行万金赂贵近皆巳报诺金吾言冏得其藉独无公名问其奏使对曰郎中执法凛凛不敢以私请耳鴈门塞上有晋府牧地为居民所占王遣田官主之民啸聚数百人贼伤田官与王家讼不决公讯具首乱者置之法而使吏贼其租代送王家王与民皆不失田而乱因止秦府亦以牧地占民田立石陇上公使仆其石告以晋事田亦归民韩府贫宗大噪会城官府昼闭公时为右使至前晓譬约以国法立为调均所逋以便宜假贷宗人感谢解去左使入觐□吏奉羡金为装公叱不内吏白此故事也即公不□后人亦当有之公怒曰尔安知后人非贤者籍而置之帑天官课郡国治状陜部小吏有署老疾当罢□公为请留尚书□□□□自藩伯何自忘也公曰此□吏去省远徒□□□□簿今见其人方知误注过在布政何可□□吏□枉尚书惊服曰谁能于吏部堂上自实过误即此可为贤能第一矣嘉靖□□严氏柄国廷中又多贵宠贿赂公行天下传方岳入觐不赍金钱馈违及为吏部主计扄门不受谒自葛公以外指不多屈非虚语也公佐吏部属太宰缺柄国者意有所属以　上旨谕部公弗敢从而以周公延名上及调旨别推复申前嘱公又不从而以屠公侨名上此两公皆当世清正臣也在列环听无不悚服而公以是南迁罢矣　穆宗即位大发帑金赐九边将士朝议以为边吏卒多老弱不任兵可因受赐时简阅因而汰之此省费实士伍两便公曰不可将士守边暴露幸蒙大赉亦欲邀分寸之泽乃因而汰之是以巨万金贾怨也伤　明主恩厚且生事端执政深服其言乃止其掌台正数上疏条画振纪纲禁侈靡令御史行部申明宪典毋得轻信告诘有所侵冤凡四计内外吏务在综核名实裁抑侥幸尤重贪残之禁万历初政所风厉紏虔有先朝风多公谟画云武冈王以近属摄国阴结内主谋夺楚王之孤太妃与两台奏数格不行公廉得其使行贿长安者劾论如法遂罢武冈归府而王孤有国矣曲阜世以孔氏为令时有不胜任者朝议改设流官公曰祖宗承前代故事褒崇圣裔藏在盟府即其人不职当择贤者易之何至废数百年盛典遂复世职如故其论事引大体持正类如此自为正卿历事三朝一意奉法孤立无所阿曲正色直气望之俨然所□二三权相皆析节下公公终不为小巽既以少宰怫岩氏罢去及起为户部而华亭新郑构却举朝奏排新郑独公无疏又怫华亭及新郑再相修怨华亭至欲戍其子弟公又从中主持得从报寝新郑固已嗛公苐念其德厚忍未有以发也及新郑赐罢廷中有所推鞫□语连及祸且不测公又以危言激悟江陵下朱金吾杂治其事乃解二公闻知皆心服矣家居奉事二亲孝诚备至与诸弟同爨几数十年教诸子孙驯谨有法于故人子弟乡曲贫之□护尤厚待之色笑温然不为崖异人无小夫□日□之病则羣祷没则行哭其中心诚信所感也居常□卧一楼摭猎经臾手自断注所著有静思稿及□疏□训若干卷行于世公生弘治乙丑二月十二日卒万历戊寅正月二十日得寿七十四岁始公为郎时病而梦谒帝命曰以彰德狱事增寿三纪至是果符其□云 

　　○御史大夫李敏肃公世达传（澹园集） 

　　澹园集 
　　敏肃公讳世达字子成号渐庵晚更号廓庵关中□阳人生而颖异日诵千言自其髫年即具博大之器卓荦之识一时荐绅先生咸器之年十二督学使者殷公置高等补博士弟子员寻为方伯杨恪愍公所知诸所崇礼备至西安守石州胡公甫下车见而奇之与为忘年之交当是时巳莹精大道孔孟根宗伊周事业日在寤寐中尝梦谒　高皇帝帝授明珠一命曰善自珍之异日当为国宝也年十九登嘉靖壬子贤书丙辰成进士授户部主事癸亥调吏部考功司主事巳调文选以养病归隆庆改元起升稽勋员外郎未几调考功戊辰升本司郎中调文选丁曾大父忧三年起升誊黄通政给假回起升南太仆卿今　上改元升右佥都御史廵抚山东升右副都御史总理河道戊寅以原官廵抚浙江旋告病复以原官起总督漕运兼廵抚凤阳甲申升南兵部右侍郎改兵部是岁升吏部左侍郎丙戌升南吏部尚书改南兵部尚书参赞机务召为刑部尚书改都察院掌院事左都御史壬辰以六年满和太子少保癸巳乞骸骨归奉　旨驰驿养□□□□□卒年六十有七讣□　上震悼久之赐谕祭谥敏肃始公在户部监兑湖湘旦暮竭心计佐度支之急前后入铨司佐黜陟品藻人羣百不失一会大计当事者拱手听裁即见斥者无不心服以去时徐文贞公在柄地而秉铨者为严文靖公公与陆庄简公同为司属得以摉扬侧陋荐进之往往从田间跻华膴列卿贰铨局之公流闻宇内前后所未有也其开府山东议班操蠲积逋减马价着为挈令时蒋大爵范儒以明经举安廷璞李遐龄以知印擢杨果赵蛟以都吏进而白东阿朱莱阳一挂吏议又力昭雪之不以身格为轩轾也胶□议起公身履其地相上宜权经费所为条析利害甚具东上不至劳民伤财为大役累公之功多矣戊寅改抚浙江不数月公疏辞疾引退者八年起督漕河念□应□险恶岁漂舳舻无算为请开越河杀水势列五款以上纲领节目犂然毕具朞年而竣比原估料价省费一万有奇晋南太宰与海忠介公意气相期担荷国事所甄叙羣品如瞩眉睫大察汰遣数百人下逮舆台无不悦服者入为大司寇章数十上无非平允详慎务广　上好生之德时　上恶边臣伪增首功怒至不可□公□于轻重之间以定厥罪而比附重辟执不奉　诏卒出其人于必死之地真回天力也会密遣□校侦部事公虑敝窦不可长屡疏明非体乞亟罢去　上改容谢乃巳权珰凭借威灵势张甚在事诸臣莫敢谁何公具疏先革其禁近供事徐正罪以杜祸原是又发宫闱所未发之奸而开廷臣所不敢开之口巳御史职雄俊所抨击无与抗者往台长不甚有所甄别公谓吏治日衰民生寡遂皆职此之繇乃举回道考察例行之斥韩介刘瑜黄正色辈五六人台中始悚然改观易虑一以奉公为急且申明宪典传布天下俾抚廵无得以问馈相加遗所荐下吏亦无得执贽及门违者论如法于时道路风清苞苴弊绝呜呼盛矣公正以褆躬忠以狥国不难以一人排羣议触忌讳侃侃然贞而不激通而不随宏而不疏细而不窕独断于是非杂沓之中抗色于倾侧危疑之际国事既济身名亦全诚可谓臣主相遭千载一时也详见奏议八卷 
　　论曰孔孟论学莫急于知人苏子瞻乃谓萧何知韩信非有术而可学何其谬也李公胸怀洞达无所不茹纳即穷乡下吏片长寸善或举以告公无不知者此岂得之性□□□□□相于四方替罢谒见者必问地方人才客去随疏于籍故朝廷索才如取之橐然譬之良工构室栋梁榱桷小大毕获诚储之素也余见公数巨册人才臧否良楛种种皆具惜夫未正冢卿之位而公去然其及于世者亦岂微也哉公公忠体国得大体虽其不悦者亦无所伤云 

　　焦太史编辑国朝献征录卷之五十四 

　　●焦太史编辑国朝献征录卷之五十五 

　　都察院二（副都御史） 

　　◆副都御史 

　　□□御史韩公宜可传（雷礼） 
　　右副都御史茅公大方传（郑晓） 
　　副都御史戈公谦传（雷礼） 
　　都察院右副都御史邓公棨神道碑（陈□） 
　　都察院左副都御史谥恭靖贾公铨神道碑铭 
　　右副都御史朱公鉴传 
　　通议大夫都察院右副都御史程公富行状（苏景元） 
　　都察院右副都御史畏斋周先生孟中墓□□（杨廉） 
　　都察院右副都御史刘杲传 
　　都察院右副都御史定斋王公应鹏家传 
　　都察院右副都御史进阶正议大夫资治尹颖东党公以平□状（张鼎文） 
　　左副都御史周公煦墓志铭（王学夔） 
　　都察院右副都御史秦公钺墓志铭（王镕） 
　　都察院右副都御史沈公教行状（王镕） 
　　都察院左副都御史少峰商公大节墓志铭（聂豹） 
　　副都御史前廵按浙江监察御史庞公尚鹏□ 祠碑（张元抃） 

　　○□□御史韩公宜可传（雷礼） 

　　雷礼 
　　□□□□□□浙江绍兴府会稽县籍山阴县人元至正间行御史台辟为幕椽毅然拒之　太祖初郡□□□□□授山阴县学教谕寻转楚府录事洪武十年□监察御史持风纪不避权势九年左右御史□宁胡惟庸中□□节侍坐　上从容燕语宜可直□□□出怀中弹文劾陈宁胡惟庸涂节险恶如忠□汝□直恃功怙宠内怀反侧擢置台端擅作威福□将□人斩首以谢天下　太祖怒曰三人事朕尽职岂有反侧之心快口御史排陷大臣着锦衣卫监问□□□出为江西按察司佥事时官吏有罪笞以上悉□□□□□万数即上疏论刑以禁淫慝一民轨合□□□之重轻事之公私罪之大小而施舍之今官吏□罪不问公私而悉屯凤阳小人之幸君子□矣乞分其公私以合舆情　上可之命定于律即今律所载者十三年归朝□□　上赐没官男女散人诸司为奴婢宜司不受　□为非圣人政即上疏极论罪人不孥古之制也有事随坐法之滥也官吏有罪厥辟勿宥国之典也罚其妻子何居况男女人之大伦姻婚踰时尚伤和气合门连坐岂　圣明所宜此必有以夫荣妻子享其乐夫既犯典章当随坐以重其罚进说者岂盛德之事圣人仁政之所宜行哉乞除之天下幸甚　上曰汝言是着为令后坐事将辟　上御谨身殿鞫之时天朗气清忽雷火遶殿　上惊而言曰得非枉此人耶雷乃息宜可获免封二十余事皆报可未几以例罢归十九年行取到京命撰祭钟山大江文谕日本征乌蛮诏作尧舜禹汤传贤论皆称旨特除山西右布政使二十一年以事安置安南二十三年以翰林院检讨陈性善荐其德行文学再起为云南参政寻升都察院左副都御史在台以锄奸显忠为巳任百寮悚惕不敢犯未几卒于官时大星坠地枥马皆惊人以为应宜可云 

　　○右副都御史茅公大方传（郑晓） 

　　郑晓 
　　茅公大方大兴人博学能诗文少有奇名或赠之诗曰陆机此日能为赋贾谊何时复著书洪武中儒士应辟典教淮南考绩入朝　高庙召对悦之擢秦府长史勉以董子辅相之业赐赍甚宠公感激额其堂曰希董方孝孺为记称公志意伟然敦大和雅不亢不謟深有得于正谊明道之旨建文改元擢右副都御史靖难兵起遗诗淮南守将梅殷幽燕消息近如何闻道将军志不磨纵有火龙翻地轴莫教铁骑过天河关中事业萧丞相塞上功勋马伏波老我不才无补报西风一度一悲歌建文四年八月死之子顺章道寿文生并论死二孙添孙归生死狱中有希董集五卷行于世 

　　○副都御史戈公谦传（雷礼） 

　　雷礼 
　　戈谦山西太原府代州人永乐辛卯进士擢户科给事中肮脏劲直不折节下人遇国家大事知无不言虽逆天威不辄避十八年升行在大理寺右少卿二十二年　仁宗嗣位谦数言事至洪熙九年又因事直言　上厌其繁琐尚书吕震吴中都御史刘观侍郎吴廷用等交奏其卖直沽名遂召大学士杨士奇等榻前语以谦之逾分士奇对曰谦不谙大体则有之然其心感　陛下超擢之恩欲图报效古人有言　主圣则臣直惟　陛下容之不然进言者将惧矣　上虽不罪谦然临朝之际数形于词气又数日　上御奉天门士奇独奏事因进曰　陛下颁诏求言言不当者不罪戈谦不晓事激　圣怒数日朝臣皆悚相与以言为戒今远近朝觐之臣皆集阙下日见而口传将谦之名愈彰而朝廷受不容直言之谤　上惕然曰此固是朕不能容如吕震迎合以益吾过自今吾不复言谦遂免谦朝参令专坐司视事自是一月余朝臣言事者少　上特召士奇谕曰尔料事不虗自免戈谦朝言者不至岂果无事可言对曰臣下孰不欲进言纳忠惟在　上宽容以来之　上曰朕非怒谦言事但其言亦有矫激过实者尔可语□人以朕之实心对曰此非臣言所能使之信必得玺书亲谕乃见　圣德之实遂令士奇就榻前书敕引□命戈谦如旧朝参令百官言事无以谦为戒因谕□奇曰朕有过不难于改虽一时不能容终知悔之□知朕之心无吝于言可也未几有言中官谢安四川伐木虐民者于是召戈谦谕曰尔本清鲠之臣朕今用尔遂升谦副都御史赐钞缗驰驿诣四川罢伐□之役并紏察官吏等宣德元年回院以忤旨罢为民正统十四年□木之变　英庙北狩　郕王嗣位□衣走阙下疏□成山侯王通龙门致仕指挥寗　□□□知阮迁十三人皆奇才可用适报虏酋也先犯紫荆口时石亨为时倚重偕于尚书谦治兵上城外众议欲以通副亨召谦等至左顺门通辞不预兵政久矣一旦以副人不能也谦则力言专用通众导之□四两人持论牢不可动事遂巳六科闻谦负重名奏留之由是亦不报使通等拒稍却则皆任用矣后通虽复用亦无大过人者不久竟卒谦亦累建白语侵时贵亦不久卒 

　　○都察院右副都御史邓公棨神道碑（陈□） 

　　陈□ 
　　正统十四年秋七月既望　上□亲征虏寇时扈跸者百官有司咸备而右副都御史建昌邓公孟扩实领都察院事以行师次榆林公度不可远出即上章请以命大将而乞回銮至宣府大同皆如之时内官王振专擅凡如公以言者悉矫制不允比谍知寇猖獗始班师至土木我军将溃同行者语公曰吾辈可自税去公言銮舆失所我尚何归主辱臣死分也遂死于难时八月十五日明年三月赠资善大夫右都御史遣官谕祭官其子瑺为大理右评事瑺痛不得公之遗体乃以所收平日发并字迹受以衣棺敛归葬其乡先墓之侧而奉吏部侍郎何公文渊状来请文置墓外按状公讳棨孟扩其字也姓邓氏世居建昌郡南城曾祖济远祖信可父伯修以医道相承济人不责报母郑氏谨妇德公生五岁巳知读书酷好纸墨或不得纸辄书几案注□洒墨湿衣翻以为喜八岁能背诵孝经小学既而以俊秀选入郡学补弟子员从乡先生程睦崇□受礼记继又从监察御史聂任习举业勤励问学虽盛寒暑早暮不懈遇月明或乘以读书冀省膏火以备他夕其勤笃类此□乐庚子举乡贡又四年擢邢宽榜进士岁余授广东道监察御史居官务持大体不屑细故见人为一善事必思自勉闻一不善辄自省察严以律巳恕以逮人至于谳狱用刑必以明允存心尝奉命按苏松诸郡不严而吏畏其威不宽而民怀其德父老度其岁余例当代去相率二千余人乞再留公一年得请未几公以闻父丧去继丁母丧居忧一于哀毁葬父母以礼郡县致赙赠悉辞谢不受宣德十年诏起复赞理戎事于福建所至精于访察公于擒纵无一人有辞首既□事归会陜西奏阙按察使朝廷以其地边西北□得清慎有威望者为之庶几风纪振武备修而戎虏惧少俾盛陵杨公以公名荐遂得受职以行在陕十年不带家人子弟激杨善恶经理边方公勤廉慎为上下所信服□□读书咏诗以取适其性情而巳一无所累于□尝上疏言切于时政凡百余事皆见采纳如言运将□兵以谨边防又几之先见者岁满将□京师史□父老涕泣攀赠而诵德称善冀其复求者环满□□公至京得超迁都察院右副都御史数月遂有扈跸之行年仅五十有四 

　　○都察院左副都御史谥恭靖贾公铨神道碑铭 

　　公讳铨字秉钧姓□天先世居山西之太谷后徙居广千之邯□为望族祖讳士诚父讳浚以公□官俱赠云南左布政使祖妣武氏妣申氏俱夫人公赋有美质纯谨直厚寡言笑博通经史以书经领乡□第永乐甲辰进士擢刑科给事中寻掌科事弹劾参奏无所狥当道惮之出为云南大理府知府公至任革去一切宿弊以兴民利而□□之操岂弟之政仁义之化闻于上下洽于远迩会征麓川兴兵数年而大□当其要冲百需出焉公区□□善事无不集而民无□优时□□伯王骥总督军务每见公辄为加赏退而叹美不巳遂举升云南布政□右参政仍掌□事既而升左参政管司事□□左布政使一□之民夷□受其惠颂之如出一日数年召公还□都察院左副都御史巡抚山东未几兼巡抚河南往来二省便宜行事军民受惠而感颂之者亦□云南马公之为政率务其实而耻浮名人或□□□□即□而不受喻之曰此某同寮之所主而□□□□者之所行也故人莫究所自而谓公为简者亦有之矣是岂知□□□幸赖　朝廷知公之廉谨周详有素勑取回京同理都察院事继掌院事所存所发亦惟其素而人不忍欺逾数月因疾竟不起时成化三年六月十日也讣闻　朝廷遣官谕祭归其丧造坟安葬谥曰恭靖 

　　○右副都御史朱公鉴传 

　　右副都御史朱鉴字用明福建晋江县人由乙榜举人授教谕秩满擢监察御史巡按湖广名闻于朝留三载始代归其巡按广东奉命谳狱全活者众招抚逋叛恩威并着用荐升山西左参政进右布政使未几以北虏入寇升右副都御史巡抚山西提督鴈门等关凡处置大小事悉得其宜正统己巳闻京师戒严筑城疏池练兵牧马为备御计虏退乞归不允召还参佐院事再乞休致许之家居二十七年成化十四年七月卒年八十八讣闻赐葬祭如例鉴公廉勤恪见事明敏片言之间是非曲直立断所至吏畏而民怀之尝上书言十数事皆国家大计赐　诏褒之闽士位通显□政事称者鉴其一云
  </div>
  <div class="pagination">
   <a href="国朝献征录_page91.html">
    上一页
   </a>
   <span>
    ...
   </span>
   <a href="国朝献征录_page87.html">
    87
   </a>
   <a href="国朝献征录_page88.html">
    88
   </a>
   <a href="国朝献征录_page89.html">
    89
   </a>
   <a href="国朝献征录_page90.html">
    90
   </a>
   <a href="国朝献征录_page91.html">
    91
   </a>
   <span class="current-page">
    92
   </span>
   <a href="国朝献征录_page93.html">
    93
   </a>
   <a href="国朝献征录_page94.html">
    94
   </a>
   <a href="国朝献征录_page95.html">
    95
   </a>
   <a href="国朝献征录_page96.html">
    96
   </a>
   <a href="国朝献征录_page97.html">
    97
   </a>
   <span>
    ...
   </span>
   <a href="国朝献征录_page93.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
