<!DOCTYPE html>
<html>
<head>
    <meta charset="UTF-8">
    <title>通志 - 第 115 页/共 155 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通志 - 第 115 页/共 155 页</h1>
    <div class="content">　　濮阳兴字子元陈留人也父逸汉末避乱江东官至长沙太守兴少有士名孙权时除上虞令稍迁至尚书左曹以五官中郎将使蜀还为防稽太守时琅邪王休居防稽兴深与交结及休即位徴兴为太常卫将军平军国事封外黄侯永安三年都尉严密建丹阳湖田作浦里塘诏百官会议咸以为用功多而田不可保成唯兴以为可成遂防诸兵民就作功佣之费不可胜数士卒死亡或自贼杀百姓大怨之兴迁为丞相与休宠臣左将军张布共相表里邦内失望七年七月休薨左典军万彧素与乌程侯孙皓善乃劝兴布立之于是兴布废休适子而迎立皓皓既践阼加兴侍中领青州牧俄而彧谮兴布追悔前事十一月朔入朝皓因收兴布徙广州道追杀之夷三族
　　王蕃字永元庐江人也博览多闻兼通术艺始为尚书郎去官孙休即位与贺邵薛莹虞汜俱为散骑中常侍皆加驸马都尉时论清之遣使至蜀蜀人称焉还为夏口监军孙皓立复入为常侍与万彧同官彧与皓有旧挟主自尊谓蕃轻已又中书丞陈声皓之嬖臣数谮毁蕃蕃体气髙亮不能承顔顺指时或迕意积以见责甘露二年丁忠使晋还皓大会羣臣蕃沈醉顿伏皓疑而不悦轝蕃出外顷之请还酒亦不解蕃性有威严行止自若皓大怒呵左右于殿下斩之卫将军滕牧征西将军留平请不能得丞相陆凯上疏曰常侍王蕃黄中通理知天知物处朝忠謇斯社稷之重镇大吴之龙逢也昔事景皇纳言左右景皇钦嘉叹为异伦而陛下忿其苦辞恶其直对枭之殿堂尸骸暴弃邦内伤心有识悲悼其痛蕃如此蕃死时年三十九皓徙蕃家属广州二弟着延皆称佳器郭马起事不为马用见害
　　楼元字承先沛郡蕲人也孙休时为监农御史孙皓即位与王蕃郭逴万彧俱为散骑中常侍出为会稽太守入为大司农旧禁中主者自用亲近人作之彧陈亲密近职宜用好人皓因勅有司求忠清之士以应其选遂用元为宫下镇禁中侯主殿中事元从九卿持刀侍卫正身率众奉法而行应对切直数迕皓意渐见责怒后人诬白元与贺邵相逢驻共耳语大笑谤讪政事遂被诏诘责送付广州东观令华覈上疏为之申救皓不听皓疾元名声复徙元及子据付交阯将军奕使以战自效隂别勅奕令杀之据到交阯病死元一身随奕讨贼持刀歩渉见奕輙拜奕未忍杀防奕暴卒元殡敛奕于器中见勅书还便自杀
　　贺邵字兴伯防稽山隂人也孙休即位从中郎将为散骑中常侍出为吴郡太守孙皓时入为左典军迁中书令领太子太傅皓凶暴骄矜政事日弊邵上疏谏曰臣闻兴国之君乐闻其过荒乱之主乐闻其誉闻其过者过日消而福日臻闻其誉者誉日损而祸日至陛下严刑法以禁直辞黜善士以逆谏口杯酒造次死生不保是以正士摧方庸臣茍媚人执反理之评士吐诡道之论遂使仕者以退为幸居者以出为福非所以保洪绪也何定本趋走下陛下假之以威权妄兴事役发江邉戍兵以驱麋鹿老弱饥冻大小愁叹传曰国之兴也视民如赤子其亡也以民为草芥今法禁转苛赋调益繁呼嗟之声感伤和气且国无一年之储家无经月之畜而后宫坐食万有余人内有离旷之怨外有损耗之费北敌注目伺国盛衰长江之限不可久恃茍不能守一苇可杭也愿陛下丰基彊本割情从道则成康之治兴圣祖之祚隆矣书奏皓深恨之邵奉公贞正亲近所惮乃共谮邵与楼元谤毁国事俱被诘责元见送南州邵原复职后邵中恶风口不能言去职数月皓疑其托疾收付酒藏掠考千所邵卒无一言竟见杀害家属徙临海并下诏诛元子孙是嵗天册元年也邵年四十九邵子循入晋有传
　　韦昭字嗣吴郡云阳人也少好学能属文从丞相据除西安令还为尚书郎迁太子中庶子时蔡頴亦在东宫性好博奕太子和以为无益命昭论之其辞曰盖闻君子耻当年而功不立疾没世而名不称故曰学如不及犹恐失之是以古之志士悼年齿之流迈而惧名称之不立也故勉精厉操晨兴夜寐不遑宁息经之以岁月累之以日力若寗越之勤董生之笃渐渍徳义之渊栖迟道艺之域且以西伯之圣姬公之才犹有日昃待旦之劳故能隆兴周道垂名亿载况在臣庶而可以已乎歴观古今立功名之士皆有累积殊异之迹劳身苦体契濶勤思平居不坠其业穷困不易其素是以卜式立志于耕牧而黄霸受道于囹圄终有显荣之福以成不朽之名故山甫勤于夙夜而吴汉不离公门岂有游堕哉今世之人多不务经术好翫博奕废事弃业忘寐与食穷日尽明继以脂烛当其临局交争雌雄未决专精鋭意心劳体倦人事旷而不修賔旅阙而不接虽有太牢之馔韶夏之乐不暇存也至或赌及衣物徙碁易行亷耻之意弛而忿戾之色发然其所志不出一枰之上所务不过方罫之间胜敌无封爵之赏获地无兼土之实技非六艺用非经国立身者不阶其术徴选者不由其道求之于战阵则非孙吴之伦也考之于道艺则非孔氏之门也以变诈为务则非忠信之事也以劫杀为名则非仁者之意也而空妨日废业终无补益是何异设木而击之置石而投之哉且君子之居室也勤身以致养其在朝也竭命以纳忠临事犹且旰食而何博奕之足耽夫然故孝友之行立贞纯之名彰也方今大吴受命海内未平圣朝乾干务在得人勇略之士则受熊虎之任儒雅之徒则处龙鳯之署百行兼苞文武并骛博选良材旌简髦俊设程试之科垂金爵之赏诚千载之嘉防百世之良遇也当世之士宜勉思至道爱功惜力以佐明时使名书史籍勲在盟府乃君子之上务当今之先急也夫一木之枰孰与方国之封枯碁三百孰与万人之将衮龙之服金石之乐足以兼碁局而贸博奕矣假令世士移博奕之力而用之于诗书是有顔闵之志也用之于智计是有良平之思也用之于资货是有猗顿之富也用之于射御是有将帅之备也如此则功名立而鄙贱逺矣和废后为黄门侍郎孙亮即位诸葛恪辅政表昭为太史令撰吴书华覈薛莹等皆与参同孙休践阼为中书郎博士祭酒命昭依刘向故事校定众书又欲延昭侍讲而左将军张布近习宠幸事行多玷惮昭侍讲儒士又性精确惧以古今警戒休意固争不可休深恨布然昭竟止不入孙皓即位封髙陵亭侯迁中书仆射职省为侍中常领左国史时在所承指数言瑞应皓以问昭昭答曰此人家筐箧中物耳又皓欲为父和作纪昭执以和不登帝位宜名为传如是者非一渐见责怒昭益忧惧自陈衰老求去侍史二官欲乞成所造书以后业别有所付皓终不听时有疾病医药监防持之愈急皓每飨宴无不竟日坐席无能否率以七升为限虽不悉入口皆浇灌取尽昭素饮酒不过二升初见礼异时常为裁减或密赐茶荈以当酒至于宠衰更见逼彊輙以为罪又于酒后使侍臣难折公卿以嘲弄侵克发摘私短以为欢笑时有过或误犯皓讳輙见收缚至于诛戮昭以为外相毁伤内长尤恨使不济济非佳事也故但示难问经义言论而已皓以为不承用诏命意不忠尽遂积前后嫌忿收昭付狱是岁凤皇二年也昭因狱吏上辞曰囚荷恩见哀无与为比曽无芒牦有以上报孤辱恩宠自陷极罪念当灰灭长弃黄泉愚情慺慺窃有所懐贪令上闻囚昔见世间有古歴法其所纪载既多虚无在书籍者亦复错谬囚防案传记考合异同采摭耳目所及以作洞纪起自庖牺至于秦汉凡为三巻当起黄武以来别作一巻事尚未成又见刘熙所作释名信多佳者然物类众多难得详究故时有得失而爵位之事又有非是愚以官爵今之所急不宜乖误囚自忘至微又作官职训及辨释名各一巻欲表上之新写始毕防以无状幽囚待命泯没之日恨不上闻谨以先死列状乞上言秘府于外料取呈内以闻追惧浅蔽不合天听抱怖雀息乞垂哀省昭冀以此求免而皓更怪其书之垢故又以诘昭昭对曰囚撰此书实欲表上惧有谬误数数省读不觉防污被问寒战形气呐吃谨追辞叩头五百下两手自搏而华覈连上疏救昭言昭自少勤学虽老不倦探综坟典温故知新及意所经识古今行事外吏之中少过昭者昔李陵为汉将军败不还而降匈奴司马迁不加疾恶为陵游説汉武帝以迁有良史之才欲使毕成所撰忍不加诛书卒成立垂之无穷今昭在吴亦汉之史迁也伏见前后符瑞彰著神指天应继出累见一统之期庶不复久事平之后当观时设制三王不相因礼五帝不相沿乐质文殊涂损益异体宜得昭辈依凖古义有所改立汉氏承秦则有叔孙通定一代之仪昭之才学亦汉通之次也又吴书虽已有头角叙赞未述昔班固作汉书文辞典雅后刘珍刘毅等作汉记逺不及固叙传尤劣今吴书当传千载编次诸史后之才士论次善恶非得良才如昭者实不可使阙不朽之书如臣顽蔽诚非其人昭年已七十余数无几乞赦其一等之罪为终身徒使成书业永足传示垂之百世谨通进表叩头百下皓不许遂诛昭徙其家于零陵昭子隆亦有文学华覈字永先吴郡武进人也始为上虞尉典农都尉以文学入为秘府郎迁中书丞蜀为魏所并覈诣宫门发表曰闲闻贼众蚁聚向西境西境艰险谓当无虞定闻陆抗表至成都不守臣主播越社稷倾覆昔卫为翟所灭而桓公存之今道里长逺不可救振失委附之土弃贡献之国臣以草芥窃懐不宁陛下圣仁恩泽逺抚卒闻如此必垂哀悼臣不胜忡怅之情谨拜表以闻孙皓即位封徐陵亭侯寳鼎二年皓更营新宫制度广饰以珠玉所费甚多是时盛夏兴工农守并废覈上疏谏曰臣闻汉文之世九州晏然秦民喜去惨毒之苛政归刘氏之寛仁省役约法与之更始分王子弟以藩汉室当此之时皆以为泰山之安无穷之基也至于贾谊独以为可痛哭及流涕者三可为长叹息者六乃曰方今之势何异抱火于积薪之下而寝其上火未及燃而谓之安其后变乱皆如其言臣虽下愚不识大伦窃以曩时之事揆今之势谊云后数年间诸王方刚汉之傅相称疾罢归欲以此为治虽尧舜不能安今大敌据九州之地有太半之众习攻战之余术乘戎马之旧势欲与中国争相吞之计其犹楚汉势不两立非徒汉之诸王淮南济北而已谊之所欲痛哭比今为缓抱火卧薪之喻于今为急大皇帝览前代之如彼察今势之如此故广开农桑之业积不赀之储恤民重役务养战士是以大小感恩各思竭命期运未至早弃万国自是之后彊臣专政上诡天时下违众议忘安存之本邀一时之利数兴军旅倾竭府藏兵劳民困无时获安今之存者乃创夷之遗众哀苦之余民耳遂使军资空匮仓廪不实布帛之赐寒暑不周重以失业家戸不赡而北积谷养民专心东向无复他警蜀为西藩土地险固加承先主统御之术谓其守御足以长久不图一朝奄至倾覆唇亡齿寒古人所惧交州诸郡国之南土交阯九真二郡已没日南孤危存亡难保合浦以北民皆摇动因连避役多有离叛而备戍减少威镇转轻常恐呼吸复有变故昔海虏窥窬东县多得离民比习海行狃于往年钞盗无日今胸背有嫌首尾多难乃国朝之厄防也诚宜住建立之役先备豫之计勉垦殖之业为饥乏之救惟恐农时将过东作向晚有事之日整严未办若舍此急尽力功作卒有风尘不虞之变当委版筑之役应烽燧之急驱怨苦之众赴白刃之难此乃大敌所因为资也如但固守旷日持久则军粮必乏不待接刃而战士已困矣昔太戊之时桑谷生庭惧而修徳怪消殷兴荧惑守心宋以为灾景公下从瞽史之言而荧惑退舎景公延年夫修徳于身而感异类言发于口而通神明臣以愚蔽误忝近署不能翼宣仁泽以感灵只仰惭俯愧无所投处退伏惟思荧惑桑谷之异天示二主至如他余锱介之妖仅是门庭小神所为验之天地无有他变而徴祥符瑞前后屡臻明珠既觌白雀继见万亿之祚实灵所挺夫王者以九域为宅天下为家不与编户之民转徙相同今之宫室先帝所营卜土立基非为不祥又扬帀土地与宫相接若大功毕竟舆驾迁住门行之神皆当转移犹恐长久未必胜旧屡迁不可留则有嫌此乃愚臣所以夙夜为忧灼也臣省月令季夏之月不可以兴土功不可以防诸侯不可以起兵动众举大事必有大殃六月戊巳土行正王既不可犯加又农月时不可失昔鲁隠公夏城中邱春秋书之垂为后戒今筑宫为长世之基而犯天地之大禁袭春秋之所书废敬授之上务臣以愚管窃所未安又恐所召离民或有不至讨之则废役兴事不讨则日月滋蔓若悉并到大众聚防希无疾病且人心安则念善苦则怨叛江南精兵北土所难欲以十卒当东一人天下未定深可忧惜之如此宫成死叛五千则北军之众更増五万若到万人则倍益十万病者有死亡之损叛者传不善之语此乃大敌所以欢嘉也今当角力中原以定彊弱正于际防彼益我损加以劳困此乃雄夫智士所以深忧臣闻先王治国无三年之储曰国非其国安宁之世戒备如此况敌彊大而忽农忘畜今虽颇种殖间者大水沈没其余存者当湏耘获而长吏怖期上方诸郡身渉山林尽力伐材废农弃务士民妻孥羸小垦殖又薄若有水旱则永无所获州郡见米当待有事冗食之众仰官供济若上下空乏运漕不供而北敌犯疆使周召更生良平复出不能为陛下计明矣书奏皓不纳后迁东观令领右国史覈上疏辞让皓不许时仓廪无储世俗滋侈覈上疏曰今宼虏充斥征伐未巳居无积年之储出无应敌之畜此乃有国者所宜深忧也夫财谷所生当出于民趋时务农国之上急而都下诸官所掌别异各自下调不计民力輙与近期长吏畏罪昼夜催民委舍佃事遑赴会日定送到都或蕴积不用而徒使百姓消力失时到秋收月督其限入夺其播殖之时而责其今年之税如有逋悬则籍没财物故家户贫困衣食不足宜暂息众役专心农桑古人称一夫不耕或受其饥一女不织或受其寒是以先王治国惟农是务军兴已来已向百岁农人废南亩之务女工停机杼之业推此揆之则蔬食而长饥薄衣而履氷者固不少矣臣闻主之所求于民者二民之所望于主者三二谓求其为己劳也求其为己死也三谓饥者能食之劳者能息之有功者能赏之民以致其二事而主失其三望者则怨心生而功不建今帑藏不实民劳役猥主之二求已备民之三望未报且饥者不待美馔而后饱寒者不待狐貉而后温滋味者口之竒文绣者身之饰也今事多而役繁民贫而俗奢百工作无用之器妇人为绮靡之饰不勤麻枲并绣文黼黻转相仿效耻独无有兵民之家犹复逐俗内无儋石之储而出有绫绮之服至于富贾商贩之家重以金银奢恣尤甚天下未平百姓不赡宜一生民之原丰谷帛之业而弃功于浮华之巧妨日于侈靡之事上无尊卑等级之差下有耗财费力之损今吏士之家少无子女多者三四少者一二通令户有一女十万家则十万人人织绩一岁一束则十万束矣使四彊之内同心戮力数年之间布帛必积恣民五色惟所服用但禁绮绣无用之饰且美貎者不待华采以崇好艳姿者不待文绮以致爱五采之饰足以丽矣若极粉黛穷盛服未必无丑妇废华采去文绣未必无美人也若实如论有之无益废之无损乃何爱而不暂禁以充府库之急乎此救乏之上务富国之本业也使管晏复生无以易此汉之文景承平继统天下已定四方无虞犹以雕文之伤农业锦绣之害女工开富国之利杜饥寒之本况今六合分乖豺狼充路兵不离疆甲不解带而可以不广生财之原充府藏之积哉皓以覈年老勅令草表覈不敢又勅作草文停立待之覈为文以呈辞防哀怖皓见而矜之覈前后陈便宜及贡荐良能解释罪过书百余上皆有补益文多悉不载天册元年以微谴免数歳卒昭覈所论事章疏咸传于世也
　　李衡字叔平本襄阳卒家子也汉末入吴为武昌庶民闻羊衜有人物之鉴往干之衜曰多事之世尚书剧曹郎才也是时校尉吕壹操弄权柄大臣畏逼莫有敢言衜曰非李衡无能困之者遂共荐为郎权引见衡衡口陈壹奸短数千言权有愧色数月壹被诛而衡大见显擢后尝为诸葛恪司马干恪府事恪被诛求为丹阳太守时孙休在郡治衡数以法绳之妻习氏毎谏衡衡不从防休立衡忧惧谓妻曰不用卿言以至于此遂欲奔魏妻曰不可君本庶民耳先帝相防过重既数作无礼而复逆自猜嫌逃叛求活以此北归何面见中国人乎衡曰计何所出妻曰琅邪王素好善慕名方欲自显于天下终不以私嫌杀君明矣可自囚诣狱表列前失显求受罪如此乃当逆见优饶非但直活而已衡从之果得无患又加威逺将军授以棨防衡每欲治家妻輙不听后密遣客十人于武陵龙阳泛洲上作宅种甘橘千株临死勅儿曰汝母恶吾治家故穷至是然吾洲里有千头木奴不责汝衣食嵗上千匹绢亦当足用耳衡亡后二十余日儿以白母母曰此当是种甘橘也汝家失十户客来七八年必汝父遣为宅汝父尝称太史公言江陵千树橘当封君家吾答曰且人患无徳义不患不富若贵而能贫方好耳用此何为吴末衡甘橘成嵗得绢数千匹家道殷足晋咸康中其宅亡枯橘犹有存者孟仁字恭武江夏人也本名宗避皓字易焉少从南阳李肃学其母为作厚褥广被或问其故母曰小儿无徳致客学者多贫故为广被庶可得与气类接也宗读书夙夜不懈肃竒之曰卿宰相器也初为骠骑将军朱据军吏将母在营既不得志又夜雨屋漏因起涕泣以谢其母母曰但当勉之何足泣也据亦稍知之后除为盐池司马自能结网手以捕鱼作鲊寄母母因以还之曰汝为鱼官而以鲊寄我非避嫌也迁吴令时皆不得将家属之官宗至官每得时物来以寄母常不先食时吴法在职不得奔丧罪当大辟宗闻母亡犯禁委官奔赴已而自拘于武昌以听刑丞相陆逊陈其素行孙权特为减死一等复使为官盖优之也初宗母嗜笋冬节将至时笋尚未生宗乃入竹林哀叹而笋为之出得以供母时以为孝感之所致后累迁光禄勲位终三公郑泉字文渊陈郡人也博学有竒志而性嗜酒常曰愿得美酒满五百斛船以四时甘脆置两头反覆没饮之惫即住而啖肴饍酒有斗升减随即益之不亦快乎孙权以为郎中尝与之言曰卿好于众中面谏或失礼敬宁畏龙鳞乎对曰臣闻君明臣直今值朝廷上下无讳实恃恩不畏龙鳞后侍宴权乃怖之令提出付有司促治罪泉临出屡顾权权呼还笑曰卿言不畏龙鳞何以临出而顾乎对曰实恃恩覆知无死忧至当出閤感懐威灵不能不顾耳后权遣泉使蜀刘备问曰吴王何以不答吾书得无以吾正名不宜乎泉曰曹操父子陵轹汉室终夺其位殿下托为宗室有维城之贵不杖戈执鋭为海内率先而于是自名未合天下之议是以寡君未复书耳备甚慙恧泉后临卒谓同类曰必葬我陶家之侧庻百嵗后化而成土幸见取为酒壶实获我心纪陟字子上丹阳人也初为中书郎孙峻使诘南阳王和令其引分陟密使和令正辞自理峻怒陟惧闭门不出孙休时父亮为尚书令而陟为中书令每朝防诏以屏风隔其坐出为豫章太守后为光禄大夫与五官中郎将璆奉使如魏至夀春夀春将王布示之马射既而问之曰吴之君子亦能斯乎陟曰此军人骑士肄业士大夫君子未有为之者矣布大慙既至魏帝见之使傧问曰来时吴主何如陟对曰来时皇帝临轩百寮陪位御膳无恙司马昭飨之百位毕防傧者告曰某者安乐公也某者匈奴单于也陟曰西主失土为君所礼位同三代莫不感义匈奴边塞难羁之国君王懐之亲在坐席此诚恩威逺着又问吴之戍备几何对曰自西陵以至江都五千七百里又问曰道里甚逺难为坚固对曰疆界虽逺而其险要必争之地不过数四犹人虽有八尺之躯靡不受患其防风寒亦数处耳昭善其言厚为之礼子孚封都亭侯孚弟瞻入仕晋骠骑将军晋史有传



　　通志巻一百二十
<史部,别史类,通志>
　　钦定四库全书
　　通志卷一百二十一上
　　宋　右　廸　功　郎　郑　樵　渔　仲　撰
　　列传第三十四上
　　晋
　　王祥【弟覧】郑冲　何曽【子劭遵】石苞【子崇　欧阳建　孙铄】羊祜杜预【子钖】陈骞【子舆】裴秀【子頠　秀从弟楷　楷子宪】卫瓘【子恒孙】
　　【璪玠】张华【子祎　韪刘卞】王沈【子浚】荀顗　荀勗【子藩　藩子防　藩弟组　组子奕】冯紞　贾充【孙谧　充弟混族子模　郭彰】杨骏【弟珧济】
　　王祥字休徴琅邪临沂人汉諌议大夫吉之后也祖仁青州刺史父融公府辟不就祥性至孝早丧亲继母朱氏不慈数谮之由是失爱于父毎使埽除牛下祥愈防谨父母有疾衣不觧帯汤药必亲尝母尝欲生鱼时天寒冰冻祥觧衣将剖冰求之氷忽自觧双鲤跃出持之而归母又思黄雀炙复有黄雀数十飞入其幕复以供母乡里惊叹以为孝感之所致焉有丹奈结实母命守之毎风雨祥輙抱树而立其笃孝纯至如此汉末遭乱扶母擕弟覧避地庐江隐居三十余年不应州县之命母终居丧毁瘁杖而后起徐州刺史吕防檄为别驾祥年垂耳顺固辞不受覧劝之为具车牛祥乃应召防委以州事于时宼盗充斥祥率励兵士频讨破之州界清静政化大行时人歌之曰海沂之康实頼王祥邦国不空别驾之功举秀才除温令累迁大司农髙贵乡公即位与定防功封闗内侯拜光禄勲转司校尉从讨毌邱俭増邑四百户迁太常封万嵗亭侯天子幸太学命祥为三老祥南面几杖以师道自居天子北面乞言祥陈明王圣主君臣政化之要以训之闻者莫不砥砺及髙贵乡公之弑也朝臣举哀祥号哭曰老臣无状涕泪交流众有愧色顷之拜司空转太尉加侍中五等建封睢陵侯邑一千六百户及武帝为晋王祥与荀顗徃谒顗谓祥曰相王尊重何侯既已尽敬今便当拜也祥曰相国诚为尊重然是魏之宰相吾等魏之三公相去一阶而已班例大同安有天子三司而輙拜人者损魏朝之望亏晋王之徳君子爱人以礼吾不为也及入顗遂拜而祥独长揖帝曰今日方知君见顾之重矣武帝践阼拜太保进爵为公加置七官之职帝新受命虚己以求谠言祥与何曽郑冲等耆艾笃老希复朝见帝遣侍中任恺谘问得失及政化所先祥以年老疲耄累乞逊位帝不许御史中丞侯史光奏祥久病阙朝防礼请免祥官诏不许祥固乞骸骨诏聴以睢陵公就第位同保傅在三司之右禄赐如前又诏赐几杖不朝大事皆咨访之赐安车驷马第一区钱百万绢五百匹牀帐簟褥以舍人六人为睢陵公舍人置官骑二十人以公子骑都尉肇为给事中使常优游定省又以太保髙洁清素家无宅宇其权留本府须所赐第成乃出及疾笃着遗令训子孙曰夫生之有死自然之理吾年八十有五啓手何恨不有遗言使尔无述吾生值季末登庸歴试无毗佐之勲没无以报气絶但洗手足不须沐浴勿纒尸皆澣故衣随时所服所赐山元玉佩卫氏玉玦绶笥皆勿以殓西芒山土自坚贞勿用甓石勿起坟陇穿深二丈椁取容棺勿作前堂布几筵置书箱镜奁之具棺前但可施牀榻而已糒脯各一盘元酒一杯为朝夕奠家人大小不须送丧大小祥乃设特牲无违余命髙柴泣血三年夫子谓之愚闵子除丧出见援琴切切而哀仲尼谓之孝故哭泣之哀日月降杀饮食之宜自有制度夫言行可覆信之至也推羙引过徳之至也扬名显亲孝之至也兄弟怡怡宗族欣欣悌之至也临财莫过乎让此五者立身之本顔子所以为命未之思也夫何逺之有其子皆奉而行之泰始五年薨年八十有五诏赐东园秘器朝服一具衣一袭钱三十万布帛百匹明年防諡曰元祥之薨奔赴者非朝廷之贤则亲亲故吏而已门无杂吊之賔族孙戎叹曰太保可谓清逹矣又称祥在正始世不在能言之流及与之言理致清逺将非以徳掩其言乎祥有五子肇夏馥烈芬肇孽庶夏早卒馥嗣爵咸宁初以祥家甚贫俭赐绢三百匹拜馥上洛太守卒諡曰孝子根嗣散骑郎肇仕至始平太守肇子俊守太子舍人封永世侯俊子遐郁林太守烈芬并幼知名为祥所爱二子亦同时而亡将死烈欲还旧土芬欲留葬京邑祥流涕曰不忘故乡仁也不恋本土达也惟仁与逹吾二子有焉祥弟覧覧字元通母朱氏遇祥无道覧年数嵗见祥被楚捶輙涕泣抱持至于成童毎諌其母其母少止凶虐朱屡以非理使祥覧輙与祥俱又虐使祥妻覧妻亦趣而共之朱患之乃止祥丧父之后渐有时誉朱深疾之密使鸩祥覧知之径起取酒祥疑有毒争而不与朱遽夺反之自后朱赐祥馔覧輙先尝朱惧覧致毙遂止覧孝友恭恪名亚于祥及祥仕进覧亦应本郡之召稍迁司徒西曹掾清河太守五等建封即邱子邑六百户泰始末除训少府职省转太中大夫禄赐与卿同咸宁初诏以覧为宗正卿顷之以疾上防乞骸骨诏聴之以大中大夫归老赐钱二十万牀帐荐褥遣殿中医疗疾给药后转光禄大夫归老门施行马咸宁四年卒时年七十三諡曰贞有六子裁字士初抚军长史基字士先治书御史防字士和侍御史正字士则尚书郎彦字士治中护军琛字士伟国子祭酒初吕防有佩刀工相之以为必登三公可服此刀防谓祥曰茍非其人刀或为害卿有公辅之量故以相与祥始固辞彊之乃受祥临薨以刀授覧曰汝后必兴足称此刀覧后弈世多贤才兴于江左矣裁子导别有传郑冲字文和荥阳开封人也起自寒防卓尔立操清恬寡欲耽玩经史遂博究儒术及百家之言有姿望动必循礼任真自守不要乡曲之誉由是州郡久不加礼及魏文帝为太子搜扬仄陋命冲为文学累迁尚书郎出补陈留太守冲以儒雅为徳莅职无干局之誉箪食緼袍不营资产世以此重之大将军曹爽引为从事中郎转散骑常侍光禄勲嘉平三年拜司空及髙贵乡公讲尚书冲执经亲授与侍中郑小同俱被赏赐俄转司徒常道乡公即位拜太保位在三司之上封夀光侯冲虽位阶台辅而不预世事时文帝辅政平蜀之后命贾充羊祜等分定礼仪律令皆先谘于冲然后施用及魏帝告禅使冲奉策武帝践阼拜太傅进爵为公顷之司李憙中丞侯史光奏冲及何曽荀顗等各以疾病俱应免官帝不许冲遂不视事表乞骸骨优诏不许遣使申喻冲固辞上貂蝉印绶诏又不许泰始六年诏冲与太保朗陵公何曽太尉临淮公荀顗及司空博陵元公王沉卫将军钜平侯羊祜各于本国置郎中令假夫人世子印绶食本秩三分之一如郡公侯比九年冲又抗表致仕诏聴所执以夀光公就第位同保在三公之右赐几杖不朝朝有大政輙就谘访又赐安车驷马第一区钱百万绢五百匹牀帷簟褥置舍人六人官骑二十人以世子徽为散骑常侍使常优游定省禄赐所供策命仪制一如旧典明年薨帝于朝堂发哀追赠太傅赐秘器朝服衣一袭钱三十万布百匹諡曰成咸宁初有司奏冲与安平王孚等十二人皆存铭太常配食于庙初冲与孙邕曹羲荀顗何晏共集论语诸家训注之善者记其姓名因从其义有不安者輙改易之名曰论语集觧成奏之魏朝于今焉冲无子以从子徽为嗣位至平原内史徽卒子简嗣
　　何曽字颍考陈国阳夏人也父防魏太仆阳武亭侯曽少袭爵好学博闻与同郡袁侃齐名魏明帝初为平原侯曽为文学及即位累迁散骑侍郎汲郡典农中郎将给事黄门侍郎上防曰今之郡守则古列国之君也上当奉宣朝恩以致惠和下当兴利而除其害故得其人则可安非其人则为患况今国家大举新有发调军师逺征上下劬劳是以郡守益不可不得其人臣闻诸郡守有年老或疾病皆委政丞掾不恤庶事或体性疎怠不以政理为意在官积年惠泽不加于人然于考课之限罪亦不至免绌故得经延嵗月而无斥罢之期臣愚以为可密诏主者使隐核参访郡守其有老病不隐亲人物及宰牧少恩好修人事烦挠百姓者皆可徴还为更选代顷之迁散骑常侍及宣帝将伐辽东曽上疏魏帝曰臣闻先王制法必全于慎故建官受任则置副佐陈师命将则立监贰宣命遣使则设介副临敌交刃又参御右盖以尽思谋之功防安危之变也是以在险当难则权足相济陨缺不豫则才足相代其为国防至深至逺及至汉氏亦循旧章韩信伐赵张耳为贰马援讨越刘隆副军前世之迹着在篇志今太尉奉辞伐罪精甲鋭锋歩骑数万道路廻阻且四千里虽假天威有征无战宼或潜遁消引日月命无常期人非金石逺虑详备诚宜有副今北军诸将及太尉所督皆为僚属名位不殊素无定分统御之尊卒有变急不相镇摄存不忘亡圣逹所裁臣愚以为宜选大臣名将威重宿著者成其礼秩遣诣北军进同谋略退为副佐虽有万一不虞之变军主有储则无患矣帝不从出补河内太守在任有威严之称徴拜侍中母忧去官嘉平中为司校尉抚军校事尹模慿宠作威奸利盈积朝野畏惮莫敢言者曽奏劾之朝廷称焉时曹爽専权宣帝称疾曽亦谢病爽诛乃起视事魏帝之废也曽预其谋焉时歩兵校尉阮籍负才放诞居丧无礼曽面责籍于文帝座曰卿纵情背礼败俗之人今忠贤执政综核名实若卿之曹不可长也因言于帝曰公方以孝治天下而聴阮籍以重哀饮酒食肉于公座乎宜摈四裔无令汚染华夏帝曰此子羸病若此君不能为吾忍邪曽重引据辞理甚切帝虽不从时人甚惮之毌邱俭诛子甸妻荀应坐死其族兄顗族父虞并景帝姻通共表魏帝以匄其命诏聴离婚荀所生女芝为颍川太守刘子元妻亦坐死以懐妊繋狱荀辞诣曽乞恩曰芝繋在廷尉顾影知命计日备法乞没为官婢以赎芝命曽哀之腾辞上议朝廷佥以为当遂改法焉曽在司积年迁尚书正元中为镇北将军都督河北诸军事假节将之镇文帝使武帝齐王攸辞送数十里曽盛为賔主备太牢之馔侍从吏驺莫不醉饱帝既出又过其子劭曽先勅劭曰客必过汝汝当豫严劭不冠帯停帝良久曽深以谴劭其见崇重如此迁征北将军进封颍昌乡侯咸熙初拜司徒改封朗陵侯文帝为晋王曽以髙柔郑冲俱为三公将入见曽独致拜尽敬二人犹揖而已及武帝袭王位以曽为晋丞相加侍中与裴秀王沉等劝进践阼拜太尉进爵为公食邑千八百户防始初诏以曽为太保侍中如故久之以本官领司徒曽固让不许遣散骑常侍喻防乃视事进位太傅曽以年老屡乞逊位诏不许又进太宰侍中如故朝防劒履乗舆上殿如汉相国萧何田千秋魏太傅钟繇故事赐钱百万绢五百匹及八尺牀帐簟褥自副置长史掾属祭酒及员吏一依旧制所给亲兵官骑如前主者依次按礼典务使优备后毎召见勅以常所服饮物自随令二子侍从咸宁四年薨年八十帝于朝堂素服举哀赐东园秘器朝服一具衣一袭钱三十万布百匹将葬下礼官议諡博士秦秀諡为缪丑帝不从防諡曰孝太康末子劭自表改諡为元曽性至孝闺门整肃自少及长无声乐嬖幸之好年老之后与妻相见皆正衣冠相待如宾已南面妻北靣再拜上酒酬酢既毕便出一嵗如此不过两三焉司校尉元尝著论称曽及荀顗以为极尽孝道足为君子之仪表然性奢豪务在华侈帷帐车服穷极绮丽厨膳滋味过于王者毎燕见不食太官所设帝輙令取其食蒸饼上不拆作十字不食食日万钱犹云无下箸处人以小纸为书者勅记室勿报刘毅等数劾奏曽侈忲无度帝以其重臣一无所问都官从事刘享尝奏曽华侈以铜钩纼车莹牛蹄角后曽辟享为掾或劝勿应享谓至公之体不以私憾遂应辟曽尝因小事加享杖罚其外寛内忌亦此类也时司空贾充权拟人主曽卑充而附之及充与庾纯因酒相竞曽党充而抑纯以此为正直所非二子遵劭劭字敬祖少与武帝同年有总角之好帝为王太子以劭为中庶子及即位转散骑常侍甚见亲待劭雅有姿望逺客朝见必以劭侍直毎诸方贡献帝輙赐之而观其占谢焉咸宁初有司奏劭及兄遵等受故鬲令袁毅货虽经赦宥宜皆禁止事下廷尉诏曰太保与毅有累世之交遵等所取差薄一皆置之迁侍中尚书惠帝即位初建东宫太子年幼欲令亲万机故盛选六傅以劭为太子太师通省尚书事后转特进累迁尚书左仆射劭博学善属文陈説近代事若指诸掌永康初迁司徒赵王伦簒位以劭为太宰及三王交争劭以轩冕而游其间无怨之者而骄奢简贵亦有父风衣裘服玩新故巨积食必尽四方珍异一日之供以钱二万为限时论以为太官御膳无以加之然优游自足不贪权势常语乡人王诠曰仆虽名位过幸少无可书之事惟与夏侯长容諌授博士可传史册耳所撰荀粲王弼传及诸奏议文章并行于世永宁元年薨赠司徒諡曰康子岐嗣劭初亡袁粲吊岐岐辞以疾粲独哭而出曰今年决下婢子品王诠谓之曰知死吊死何必见生岐前多罪尔时不下何公新亡便下岐品人谓中正畏彊易弱粲乃止劭庶兄遵字思祖少有干能起家散骑黄门郎散骑常侍侍中累转大鸿胪性亦奢忲役使御府工匠作禁物又鬻行器为司刘毅所奏免官太康初起为魏郡太守迁太仆卿又免官卒于家四子嵩绥机羡嵩字泰基寛爱士博观坟籍尤善史汉少歴清官领著作郎绥字伯蔚位至侍中尚书自以继世名贵奢侈过度性既轻物翰札简傲城阳王尼见绥书疏谓人曰伯蔚居乱而矜豪乃尔岂其免乎刘舆潘滔谮之于东海王越越遂诛绥初曽侍武帝宴退而告遵等曰国家应天受禅创业垂统吾毎宴见未尝闻经国逺图惟説平生常事非贻厥孙谋之兆也及身而已后嗣其殆乎此子孙之忧也汝等犹可获免指诸孙曰此辈必遇乱亡也及绥死嵩哭之曰我祖其大圣乎机为邹平令性亦矜傲责乡里谢鲲等拜或诫之曰礼敬年爵以徳为主令鲲拜势惧伤风俗机不以为慙羡为离狐令既骄且吝陵驾人物乡闾疾之如雠永嘉之末何氏灭亡无遗焉
　　石苞字仲容勃海南皮人也雅旷有智局容仪伟丽不修小节故时人为之语曰石仲容姣无双县召为吏给农司马防谒者阳翟郭元信奉使求人为御司马以苞及邓艾给之行十余里元信谓二人曰子后并当至卿相苞曰御也何卿相乎既而又被使到邺事久未决乃贩铁于邺市市长沛国赵元儒名知人见苞异之因与结交叹苞逺量当至公辅由是知名见吏部郎许允求为小县允谓苞曰卿是我辈人当相引在朝廷何欲小县乎苞还叹息不意允之知己乃如此也稍迁景帝中护军司马宣帝闻苞好色薄行以让景帝帝答曰苞虽细行不足而有经国才略夫贞亷之士未必能经济世务是以齐桓忘管仲之奢僭而録其匡合之大谋汉髙舍陈平之污行而取其六竒之妙算苞虽未可以上俦二子亦今日之选也帝乃释徙邺典农中郎将时魏室王侯多居邺下尚书丁谧贵倾一时并较时利苞奏列其事由是益见称歴东莱琅邪太守所在有威惠迁徐州刺史文帝之败于东闗也苞独全军而还帝指所持节谓苞曰恨不以此授卿以究大事乃迁苞为奋武将军假节监青州诸军事及诸葛诞举兵淮南苞统青州诸军督兖州刺史州泰徐州刺史胡质简鋭卒为游军以备外宼呉遣大将军朱异丁奉等来迎诞等留辎重于都陆轻兵渡黎水苞等逆击大破之泰山太守胡烈以竒兵诡道袭都陆尽焚其委输异等收余众而退夀春平拜苞镇东将军封东光侯假节顷之代王基都督扬州诸军事苞因入朝当还辞髙贵乡公留语尽日既出白文帝曰非常主也数日而有成济之事后进位征东大将军俄迁骠骑将军文帝崩贾充荀勗议礼未定苞时奔丧恸哭曰基业如此而以人臣终乎礼乃定后毎与陈骞讽魏帝以歴数已终天命有在及禅位苞有力焉武帝践阼迁大司马进封乐陵郡公加侍中羽葆鼓吹自诸葛诞破灭苞便镇抚淮南士马彊盛邉境多务苞既勤庶事又以威惠服物淮北监军王琛轻苞素微又闻童謡曰宫大马几作驴大石压之不得舒因是密表苞与呉人交通先时望气者云东南有大兵起及琛表至武帝甚疑之会荆州刺史呉烈表呉人欲大出为宼苞亦闻呉师将入乃筑垒遏水自固帝闻之谓羊祜曰呉人毎来常东西相应无縁偏尔岂石苞果有不顺乎祜深明之而帝犹疑焉防苞子乔为尚书郎上召之经曰不至帝谓为必叛欲讨苞而隐其事遂下诏以苞不料贼势筑垒遏水劳扰百姓防免其官遣太尉义阳王望率大军徴之以备非常又勅镇东将军琅邪王伷自下邳防夀春苞用掾孙铄计放兵歩出住都亭待罪帝闻之意觧及苞诣阙以公还第苞自耻受任无效而无怨色时邺奚官督郭廙上书理苞于是诏以苞为司徒有司奏苞前有折挠不堪其任以公还第已为厚不宜擢用诏原其事苞乃就位苞奏州郡农桑未有赏罚之制宜遣掾属循行皆当均其土宜举其殿最然后为之黜陟诏嘉之使専督察令増置掾属十人聼取王官更练事业者苞在位称为忠勤毎帝委任焉泰始八年薨帝发哀于朝堂赐秘器朝服一具衣一袭钱三十万布百匹及葬给节幢麾曲盖追锋车鼓吹介士大车皆如魏司空陈泰故事车驾临送于东掖门外防諡曰武咸宁初诏苞等并为王功列于铭飨苞豫为终制曰延陵薄葬孔子以为合礼华元厚葬春秋以为不臣古之明义也自今死亡者皆敛以时服不得兼重又不得饭唅为愚俗所为又不得设牀帐明器也窆之后复土满坎一不得起坟种树昔王孙祼矫时其子奉命君子不讥况于合礼典者邪诸子皆遵奉遗令又断亲戚故吏设祭有六子越乔统浚隽崇以统为嗣统字绪歴位射声校尉大鸿胪子顺为尚书郎越字伦早卒乔字祖歴尚书郎散骑侍郎帝既召乔不得深疑苞反及苞至有慙色谓之曰卿子防破卿门苞遂废之终身不听仕又以有秽行徙顿邱与弟崇同被害二子超亡走得免成都王頴之起义也以超为折冲将军讨孙秀以功封侯又为振武将军征荆州贼李辰頴与长沙王乂相攻超常为前锋迁中护军陈眕等挟恵帝北伐超走还邺頴使超距帝于荡隂王师败绩超逼帝幸邺宫会王浚攻頴于邺頴以超为右将军以距浚大败而归从驾之洛阳西迁长安河间王颙以超领北军郎将使与頴共距东海王越超于荥阳募兵右将军王阐与典兵中郎赵则并受超节度为豫州刺史刘乔继援范阳王虓逆击斩超而得走免永嘉中为太傅参军浚字景伦清俭有鍳识敬爱人物位至黄门侍郎为当世名士早卒隽字彦伦少有名誉议者称为令器官至阳平太守早卒崇字季伦生于青州故小名齐奴少敏惠勇而有谋苞临终分财物与诸子独不及崇其母以为言苞曰此儿虽小后自能得年二十余为修武令有能名入为散骑郎迁城阳太守伐呉有功封安阳乡侯在郡虽有职务好学不倦以疾自觧顷之拜黄门郎兄统忤扶风王骏有司承防奏统将加重罚既而见原以崇不诣阙谢恩有司欲复加统罪崇自表申列遂得事觧累迁散骑常侍侍中武帝以崇功臣子有干局深器重之元康初杨骏辅政大开封赏多树党援崇与散骑郎蜀郡何攀共立议奏于惠帝曰陛下自东宫继统此乃天授而班爵乃优于泰始革命之初一不安也平呉谋臣猛将以致思竭力受赏而今之恩泽优于灭呉之功不安二也大晋卜世莫知其纪今之开制当垂于后若尊卑无差有爵必进数世之后莫非公侯不安三也书奏弗纳出为南中郎将荆州刺史领南蛮校尉加鹰扬将军崇在南中得鸩鸟雏以与后军将军王恺时制鸩鸟不得过江为司校尉傅祗所糺诏原之烧鸩于都街崇頴悟有才气而任侠无行检在荆州劫逺使啇客致富不赀征为大司农以徴书未至擅去官免顷之拜太仆出为征虏将军假节监徐州诸军事镇下邳崇有别馆在河阳之金谷一名梓泽送者倾都帐饮于此焉至镇与徐州刺史髙诞争酒相侮为军司奏免官复拜卫尉与潘岳谄事贾谧谧与之亲善号曰二十四友广城君毎出崇降车路左望尘而拜其卑佞如此财产豊积室宇宏丽后房百数皆曵纨綉珥金翠丝竹尽当时之选庖膳穷水陆之珍与贵戚王恺羊琇之徒以奢靡相尚恺以澳釜崇以蜡代薪恺作紫丝布歩鄣四十里崇作锦歩鄣五十里以敌之崇涂泥以椒恺用赤石脂崇恺争豪如此武帝毎助恺尝以瑚树赐之髙二尺许枝柯扶踈世所罕比恺以示崇崇便以铁如意撃之应手而碎恺既惋惜又以疾己之寳声色方厉崇日不足多恨今还卿乃命左右悉取瑚树有髙三四尺者六七株条干絶俗光彩曜目如恺比者甚众恺怳然自失矣崇为客作豆粥咄嗟便办毎冬得韭防韲尝与恺出游争入洛城崇牛迅若飞电恺絶不能及恺毎以此三事为恨乃密货崇帐下问其所以答云豆至难煑豫作熟末客来但作白粥以投之耳韭防韲是韭根杂以麦苖耳牛奔不迟良由驭者逐不及反制之可听蹁辕则駃矣于是悉从之遂争长焉崇后知之因杀所告者尝与王敦入太学见顔回原宪之象顾而叹曰若与之同升孔堂去人何必有间敦曰不知余人云何子贡去卿差近崇正色曰士当身名俱泰何至瓮牖哉其立意类此刘舆兄弟少时为王恺所嫉恺召之宿因欲坑之崇素与舆等善闻当有变夜驰诣恺问二刘所在恺廹卒不得隐崇径进于后斋牵出同车而去语曰年少何以轻就人宿舆深徳之及贾谧诛崇以党与免官时赵王伦専权崇甥欧阳建与伦有隙崇有妓曰緑珠羙而艳善吹笛孙秀使人求之崇时在金谷别馆方登凉台临清流妇人侍侧使者以告崇尽出其婢妾数十人以示之皆蕴兰麝被罗縠曰在所择使者曰君侯服御丽则丽矣然本受命指索緑珠不识孰是崇勃然曰緑珠吾所爱不可得也使者曰君侯博古知今察逺照迩愿加三思崇曰不然使者出而又反崇竟不许秀怒乃劝伦诛崇建崇建亦潜知其计乃与黄门潘岳隂劝淮南王允齐王冏以图伦秀秀觉之遂矫诏収崇及潘岳欧阳建等崇正宴于楼上介士到门崇谓緑珠曰我今为尔得罪緑珠泣曰当効死于官前自投于楼下而死崇曰吾不过流徙交广耳及车载诣东市崇乃叹曰奴辈利吾家财耳収者答曰知财致害何不早散之崇不能答崇母兄妻子无少长皆被害死者十五人崇时年五十二初崇家稻米饭在地经宿皆化为螺时人以为族灭之应有司簿阅崇水碓三千余区苍头八百人他珍寳货贿田宅称是及惠帝复阼诏以卿礼葬之封崇从孙演为乐陵公苞曾孙朴字元真为人谨厚无才艺没于胡石勒以与朴同姓俱出河北引朴为宗室特加优宠位至司徒欧阳建字坚石世为冀方右族雅有理思才藻羙赡擅名北州时人为之语曰渤海赫赫欧阳坚石辟公府歴山阳令尚书郎冯翊太守甚得时誉及遇祸莫不痛惜之年三十余临命作诗文甚哀楚孙铄者字巨邺河内懐人也少乐为县吏太守呉奋转以为主簿铄自防贱登纲纪时僚大姓犹不与铄同坐奋大怒遂荐铄为司都官从事司校尉刘讷甚知赏之奋又荐铄于大司马石苞苞辟为掾铄将应命行逹许昌防台已密遣轻军袭苞于时汝隂王镇许铄过谒之王先识铄以乡里之情私告铄曰无与祸铄既出即驰诣夀春为苞画计苞頼而获免迁尚书郎在职駮议十有余事为当时所称
　　羊祜字叔子泰山南城人也世吏二千石至祜九世并以清徳闻祖续仕汉南阳太守父衜上党太守祜蔡邕外孙景献皇后同产弟祜年十二丧父孝思过礼事叔父耽甚谨尝游于汶水之滨遇父老谓之曰孺子有好相年未六十必当建大功于天下既而去莫知所在及长博学能属文身长七尺三寸羙须眉善谈论郡将夏侯威异之以兄霸之子妻之举上计吏州四辟从事秀才五府交命皆不就太原郭弈见之曰此今之顔子也与王沉俱被曹爽辟沉劝就徴祜曰委质事人复何容易及爽败沉以故吏免因谓祜曰常识卿前语祜曰此非始虑所及其先识不伐如此夏侯霸之降蜀也亲姻多告絶祜独安其室恩礼有加焉寻遭母忧长兄发又卒毁慕寝顿十余年以道素自居恂恂若儒者文帝为大将军辟祜未就公车徴拜中书侍郎俄迁给事中黄门郎时髙贵乡公好属文在位者多献诗赋汝南和逌以忤意见斥祜在其间不得而亲疎有识尚焉陈留王立赐爵闗中侯邑百户以少帝不愿为侍臣求出补吏徙秘书监及五等建封钜平子邑六百户钟防有宠而忌祜亦惮之及防诛拜相国从事中郎与荀勗共掌机密迁中领军悉统宿卫入直殿中执兵之要事兼内外武帝受禅以佐命之勲进号中军将军加散骑常侍改封郡公邑三千户固让封不受乃进本爵为侯置郎中令备九官之职加夫人印绶泰始初诏以祜为尚书右仆射卫将军给本营兵时王佑贾充裴秀皆前朝名望祜毎让不处其右帝将有灭呉之志以祜都督荆州诸军事假节散骑常侍卫将军如故祜率营兵出镇南夏开设庠序绥懐逺近甚得江汉之心与呉人开市大信降者欲去皆聼之时长吏丧官后人恶之多毁壊旧府祜以死生有命非由居室书下征镇普加禁断呉石城守去襄阳七百余里毎为邉害祜患之竟以诡计令呉罢守于是戍逻减半分以垦田八百顷大获其利祜之始至也军无百日之粮及至季年有十年之积诏罢江北都督置南中郎将以所统诸军在汉东江夏者皆以益祜祜在军常轻裘缓帯身不被甲铃閤之下侍卫者不过十数人而颇以畋渔废政尝欲夜出军司徐允执棨当营门曰将军都督万里安可轻脱将军之安危亦国家之安危也允今日若死此门乃开耳祜改容谢之此后稀出矣后加车骑将军开府如三司之仪祜上表固让不聼及还镇呉西陵督歩阐举城来降呉将陆抗攻之甚急诏祜迎阐祜率兵五万出江陵遣荆州刺史杨肇攻抗不克阐竟为抗所擒有司奏祜所统八万余人贼众不过三万祜顿兵江陵使贼备得设乃遣杨肇偏军入险兵少粮悬军人挫衂背违诏命无大臣节可免官以侯就第竟坐贬为平南将军而免杨肇为庶人祜以孟献营虎牢而郑人惧晏弱城东阳而莱子服乃进据险要开建五城収膏腴之地夺呉人之资石城以西尽为晋有自是前后降者不絶乃増修徳信以懐柔初附慨然有吞并之心毎与呉人交兵克日方战不为掩袭之计将帅有欲进谲诈之计者輙饮以醇酒使不得言人有略呉二儿为俘者祜遣送还其家后呉将夏详邵顗等来降二儿之父亦率其属与俱呉将陈尚潘景来宼祜追斩之羙其死节而厚加殡敛景尚子弟迎丧祜以礼遣还呉将邓香掠夏口祜募生香既至宥之香感其恩甚率部曲而降祜出军行呉境刈谷为粮皆计所侵送绢偿之毎防众江沔游猎常止晋地若禽兽先为呉人所伤而为晋兵所得者皆封还之于是呉人翕然悦服称为羊公不之名也祜与陆抗相对使命交通抗称祜之徳量虽乐毅诸葛孔明不能过也抗尝病祜馈之药抗服之无疑心人多諌抗抗曰羊祜岂酖人者时谈者以为华元子反复见于今抗毎告其戍曰彼専为徳我専为暴是不战而自服也各保分界而已无求细利孙皓闻二境交和以诘抗抗曰一邑一乡不可以无信义况大国乎臣不如此正是彰其徳于祜无伤也祜真慤无私疾恶邪佞荀勗冯紞之徒甚忌之从甥王衍尝诣祜陈事辞甚俊辩祜不然之衍拂衣而起祜顾谓宾客曰王夷甫方以盛名处大位然败俗伤化必此人也歩阐之役祜以军法将斩王戎故戎衍并憾之毎言论多毁祜时人为之语曰二王当国羊公无徳咸宁初除征南大将军开府仪同三司得专辟召初祜以伐呉必借上流之势又时呉有童謡曰阿童复阿童衔刀浮渡江不畏岸上虎但畏水中龙祜闻之曰此必水军有功但当思应其名者耳防益州刺史王濬徴为大司农祜知其可任濬又小字阿童因表留濬监益州诸军事加龙骧将军密令修舟檝为顺流之计祜缮甲训卒广为戎备至是上疏曰先帝顺天应时西平巴蜀南和呉防海内得以休息兆庶有乐安之心而呉复背信使边事更兴夫期运虽天所受而功业必由人而成不一大举埽除则众役无时得安亦所以隆先帝之勲成无为之化也故尧有丹水之伐舜有三苖之征咸以宁静宇宙戢兵和众者也蜀平之时天下皆谓呉当并之自此来十二年是谓一周平定之期复在今日矣议者常言呉楚有道后服无礼先彊此乃诸侯之时耳当今一统不得与古同谕夫适道之论皆未应权是故谋之虽多而决之欲独凡以险阻得存者谓所敌者同力足自固茍其轻重不齐彊弱异势则智士不能谋而险阻不可保也蜀之为国非不险也髙山寻云霓深谷肆无景束马悬车然后得济皆言一夫荷防千人莫当及进兵之日曽无藩篱之限斩将搴旗伏尸数万乘胜席卷径至成都汉中诸城皆鸟栖而不敢出非皆无战心诚力不足抗至刘禅降服诸营堡者索然俱散今江淮之难不过劒阁山川之险不过岷汉孙皓之暴侈于刘禅呉人之困甚于巴蜀而大晋兵众多于前世资储器械盛于往时今不于此平呉而更阻兵相守征夫苦役日寻干戈经歴盛衰不可长久宜当时定以一海内今若引梁益之兵水陆俱下荆楚之众进临江陵平南豫州直指夏口徐扬青兖并向秣陵鼓斾以疑之多方以误之以一隅之呉当天下之众势分形散所备皆急巴汉竒兵出其空虚一处倾壊则上下震荡呉縁江为国无有外内东西数千里以藩篱自持所敌者大无有宁息孙皓恣情任意与下多忌名臣重将不复自信是以孙秀之徒皆畏逼而至将疑于朝士困于野无有保世之计一定之心平常之日犹懐去就兵临之际必有应者终不能齐力致死已可知也其俗急速不能持久弓弩戟楯不如中国唯有水战是其所便一入其境则长江非复所固还保城池则去长入短而官军悬进人有致节之志呉人战于其内有慿城之心如此军不逾时克可必矣帝深纳之防秦凉屡败祜复表曰呉平则胡自定但当速济大功耳而议者多不同祜叹曰天下不如意常十居七八故有当断不断天与不取岂非更事者恨于后时哉其后诏以泰山之南武阳牟南城梁父平阳五县为南城郡封祜为南城侯置相与郡公同祜让曰昔张良请受留万户汉祖不夺其志臣受钜平于先帝敢辱重爵以速官谤固执不拜帝许之祜毎以被登进常守冲退至心素着故特见申于分列之外是以名徳逺播朝野具瞻搢绅佥议当居台辅帝方有兼并之志仗祜以东南之任故寝之祜歴职二朝任典枢要政事损益皆谘访焉势利之求无所闗与其嘉谋谠议皆焚其草故世莫得闻凡所进逹人皆不知所由或谓祜慎密太过者祜曰是何言欤夫入则造膝出则诡辞君臣不密之戒吾惟惧其不及不能举贤取异岂得不愧知人之难哉且拜爵公朝谢恩私门吾所不取祜女夫尝劝祜有所营置令有归戴者可不羙乎祜黙然不应退告诸子曰此可谓知其一不知其二人臣树私则背公是大惑也汝宜识吾此意尝与从弟琇书曰既定邉事当角巾东路言归故里为容棺之墟以白士而居重位何能不以盛满受责乎踈广是吾师也祜乐山水毎风景必造岘山置酒言咏终日不倦尝慨然叹息顾谓从事中郎邹湛等曰自有宇宙便有此山由来贤逹胜士登此逺望如我与卿者多矣皆湮灭无闻使人悲伤如百嵗后有知魂魄犹应登此也湛曰公徳冠四海道嗣前哲令问令望必与此山俱传至若湛辈乃当如公言耳祜当讨呉贼有功将进爵土乞以赐舅子蔡袭诏封袭闗内侯邑三百戸防呉人宼弋阳江夏略户口诏遣侍臣移书诘祜不追讨之意并欲移州复旧之宜祜曰江夏去襄阳八百里比知贼问贼去亦已经日矣歩军方徃安能救之哉劳师以免责恐非事宜也昔魏武帝置都督类皆与州相近以兵势好合恶离疆场之间一彼一此慎守而已古之善敎也若輙徙州贼出无常亦未知州之所宜据也使者不能诘祜寝疾求入朝既至洛阳防景献宫车在殡哀恸至笃中诏申谕扶疾引见命乘辇入殿无下拜甚见优礼及侍坐面陈伐呉之计帝以其病不宜数入遣中书令张华问其筹防祜曰今主上有禅代之美而功徳未着呉人虐政已甚可不战而克混一六合以兴文敎则主齐尧舜臣同稷契为百代之盛轨如舍之若孙皓不幸而没呉人更立令主虽百万之众长江未可而越也将为后患乎华深赞成其策祜谓华曰成吾志者子也帝欲使祜卧护诸将祜曰取呉不必须臣自行但既平之后当劳圣虑耳功名之际臣所不敢居若事了当有所付授愿审择其人疾渐笃乃举杜预自代寻卒时年五十八帝素服哭之甚哀是日大寒帝涕泪沾须鬓皆为冰焉南州人征市日闻祜丧莫不号恸罢市巷哭者声相接呉守边将士亦为之泣其仁徳所感如此赐以东园秘器朝服一袭钱三十万布百匹诏伤悼之赠侍中太傅持节如故祜立身清俭被服率素禄俸所资皆以赡给九族赏赐军士家无余财遗令不得以南城侯入柩从弟琇等述祜素志求葬于先人墓次帝不许赐去城十五里外近陵葬地一顷諡曰成祜丧既引帝于大司马门南临送祜甥齐王攸表祜妻不以侯敛之意帝乃诏曰祜固让歴年志不可夺身没让存遗操益厉此夷叔所以称贤季子所以全节也今聼复本封以彰髙美初文帝崩祜谓傅元曰三年之丧虽贵遂服自天子逹而汉文除之毁礼伤义常以叹息今主上天纵至孝有曽闵之性虽夺其服实行丧礼丧礼实行除服何为邪若因此革汉魏之薄而兴先王之法以敦风俗垂美百代不亦善乎元曰汉文以末世浅薄不能行国君之丧故因而除之除之数百年一旦复古难行也祜曰不能使天下如礼且使主上遂服不犹善乎元曰主上不除而天下除此为但有父子无复君臣三纲之道亏矣祜乃止祜所着文章及为老子传并行于世襄阳百姓于岘山祜平生游憩之所建碑立庙嵗时享祭焉望其碑者莫不流涕杜预因名为堕泪碑荆州人为祜讳名至屋宇皆以门为称改户曹为辞曹焉祜开府累年谦让不辟士始有所命防卒不得除署故参佐刘侩赵寅刘弥孙勃等牋诣预言前征南大将军祜执徳冲虚引谦之至不备僚属扶疾始辟四掾未至而陨昔召伯所憇爱流甘棠宣子所防封殖其树夫思其人尚及其树况生存所辟之士便当随例放弃者乎乞防列上得依已至掾属预为表陈诏不许祜卒二嵗而呉平羣臣上夀帝执爵流涕曰此羊太傅之功也因以克定之功防告祜庙仍以萧何故事策封其夫人夏侯氏为万嵗乡君食邑五千户又赐帛万匹谷万斛祜年五嵗时令乳母取所弄金环乳母曰汝先无此物祜即诣邻人李氏东垣桑树中探得言之李氏悲惋时人异之谓李氏子即祜之前身也又有善相墓者言祜祖墓有帝王气若凿之则无后祜遂凿之相者见之曰犹当出折臂三公而祜竟堕马折臂位至公而无子帝以祜兄子暨为嗣暨以父没不得为人后帝又令暨弟伊为祜后又不奉诏帝怒并収免之太康二年以伊弟篇为钜平侯奉祜嗣篇歴官清慎有私牛于官舍产犊及迁而留之位至散骑常侍早卒孝武太元中封祜兄元孙之子法兴为钜平侯邑五千户以桓元党伏诛国除尚书祠部郎荀伯上表讼之曰萧何为汉世元功故絶世輙继臣愚以为钜平之封宜同酂国竟寝不报祜前母孔融女生兄发官至都督淮北护军初发与祜同母兄承俱得病祜母度不能两存乃専心飬发故得济而承竟死发长子伦髙阳相伦弟暨阳平太守暨弟伊初为车骑贾充掾后歴平南将军都督江北诸军事镇宛为张昌所杀追赠镇南将军祜伯父秘官至京兆太守子祉魏郡太守秘孙亮字长元有才能多计数与之交者必为尽款诚人皆谓得其心而殊非其实也初为太傅杨骏参军时京兆多窃盗骏欲更重其法盗百钱加大辟请官属防议亮曰昔楚江乙母失布以为盗由令尹公若无欲盗宜自止何重法为骏慙而止累转大鸿胪时惠帝在长安亮与闗东连谋内不自安奔于并州为刘渊所害亮弟陶为徐州刺史杜预字元凯京兆杜陵人也祖畿魏尚书仆射父恕幽州刺史预博学多通明于废兴之道常言徳不可以企及立功立言可庶防也初其父与宣帝不相能遂以幽死故预久不得调文帝嗣立预尚文帝妹髙陆公主起家拜尚书郎袭祖爵丰乐亭侯在职四年转参相府军事钟防伐蜀以预为镇西长史及防反僚佐并遇害惟预以智获免増邑千一百五十户与车骑将军贾充等定律令既成预为注觧乃奏之诏班于天下泰始中守河南尹预以京师王化之始自近及逺凡所施论务崇大体受诏为黜陟之课预奏古者黜陟拟议于心不泥于法末世不能纪逺而専求密防疑心而信耳目疑耳目而信简书简书愈繁官方愈伪魏氏考课即京房之遗意其文可谓至密然失于苛细以违本体故歴代不能通也岂若申唐尧旧制取大舍小去密就简委任逹官各考所统嵗第其人言其优劣如此六载主者总集采案其言六优者超擢六劣者废免优多劣少者平叙劣多优少者左迁其间所对不钧品有难易主者固当凖量轻重防加降杀不足复曲以法尽也其有优劣循情不协公论者当委监司弹之若令上下公相容过此为清议大頽虽有考课之法亦无益也事竟不行司校尉石鍳以宿憾奏预免职时虏宼陇右以预为安西军司给兵三百人骑百匹到长安更除秦州刺史领东羌校尉轻车将军假节属虏兵彊盛石鍳时为安西将军使预出兵撃之预以虏乗胜马肥而官军悬乏宜并力大运须春进讨陈五不可四不须鍳大怒复奏预擅饰城门官舍稽乏军兴遣御史槛车徴诣廷尉以预尚主在八议以侯赎论其后陇右之事卒如预防是时朝廷皆以预明于筹略防匃奴帅刘猛举兵反自并州西及河东平阳诏预以散侯定计省闼俄拜度支尚书预乃奏立籍田建安边论处军国之要又作人排新器兴常平仓定谷价较盐运制课调内以利国外以救邉者五十余条皆纳焉石鍳自军还论功不实为预所紏遂相雠恨言论諠哗并坐免官以侯兼本职数年复拜度支尚书元皇后梓宫将迁于峻阳陵旧制既帝及羣臣即吉尚书奏皇太子亦宜释服预议皇太子宜复古典以谅闇终制从之预以时厯差舛不应晷度奏上二元干度厯行于世预又以孟津渡险有覆没之患请建河桥于富平津议者以为殷周所都歴圣贤而不作者必不可立故也预曰造舟为梁则河桥之谓也及桥成帝从百寮临防举觞属预曰非君此桥不立也对曰非陛下之明臣亦不得施其防巧周庙欹器至汉东京犹在御坐汉末丧乱不复存形制遂絶预创意造成奏上之帝甚嘉叹焉咸宁四年秋大霖雨蝗虫起预上疏多陈农要有益政治预在内七年损益万机不可胜数朝野称羙号曰杜武库言其无所不有也时帝密有灭呉之计而朝议多违惟预羊祜张华与帝意合祜病举预自代因以本官假节行平东将军领征南军司及祜卒拜镇南大将军都督荆州诸军事给追锋车第二驸马预既在镇缮兵甲耀威武乃简精鋭袭呉西陵督张政大破之以功増封三百六十五户政呉之名将也据要害之地耻以无备取败不以所丧之实告于孙皓预欲间呉边将乃表还其所获之众于皓皓果召政遣武昌监刘宪代之故大军临至使其将帅移易以成倾荡之势预处分既定乃啓请伐呉之期帝报待明年方欲大举预又表陈至计曰自闰月以来贼但勅严下无兵上以理势推之贼之穷计力不两完必先护上流勤保夏口以东以延视息无縁多兵西上空其国都而陛下过聼便用委弃大计纵敌患生此诚国之逺图使举而有败勿举可也事为之制务从完牢若或有成则开太平之基不成不过费损日月之间何惜而不一试之若当须后年天时人事不得如常臣恐其更难也陛下宿议分命臣等随界分进其所禁持东西同符万安之举未有倾败之虑臣心实了不敢以暧昧之见自取后累惟陛下察之预旬月之中又上表曰羊祜与朝臣多不同不先博画而密与陛下共施此计故益令多异凡事当以利害相校今此举十有八九利其一二止于无功耳其言破败之形亦不可得直是计不出已功不在身各耻其前言故守之也自顷朝廷事无大小异意锋起虽人心不同亦由恃恩不虑后难故轻相同异也昔汉宣帝议赵充国所上事效之后诘责诸议者皆叩头而谢以塞异端也自秋已来讨贼之形颇露今若中止孙皓怖而生计或徙都武昌更完修江南诸城逺其居人城不可攻野无所掠积大船于夏口则明年之计或无所及时帝与中书令张华围碁而预表适至华推枰敛手曰陛下圣明神武朝野清晏国富兵彊号令如一呉主荒滛骄虐诛杀贤良当今讨之可不劳而定帝乃许之预以太康元年正月陈兵于江陵遣参军樊尹林邓圭襄阳太守州竒等率众循江西上授以节度旬月之间累克城邑皆如预防焉又遣牙门管定周防伍巢等率竒兵八百泛舟夜渡以袭乐乡多张旗帜起火巴山出于要害之地以夺贼心呉都督孙歆震恐与伍延书曰北来诸军乃飞渡江也呉之男女降者万余口防巢等伏兵乐乡城外歆遣军出距王濬大败而还防等发伏兵随歆而入歆不觉直至帐下虏歆而还故军中为之謡曰以计代战一当万于是进逼江陵呉督将伍延伪请降而列兵登陴预攻克之既平上流于是沅湘以南至于交广呉之州郡皆望风归命奉送印绶预仗节称诏而绥抚之凡所斩及生获呉都督监军十四牙门郡守百二十余人又因兵威徙将士屯戍之家以实江北南郡故地各树之长吏荆土肃然呉人赴者如归矣王濬先列上得孙歆头预后生送歆洛中以为大笑时众军防议或曰百年之宼未可尽克今向暑水潦方降疾疫方起宜俟来冬更为大举预曰昔乐毅借济西一战以并彊齐今兵威已震譬如破竹数节之后皆迎刃而觧无复着手处也遂指授羣帅径造秣陵所过城邑莫不束手议者乃以书谢之孙皓既平振旅凯入以功进爵当阳县侯増邑并前九千六百戸封子耽为亭侯千戸赐绢八千匹初攻江陵呉人知预病瘿惮其智计以瓠繋狗颈示之毎大树似瘿輙斫使白题曰杜预颈及城平尽捕杀之预既还镇累陈家世吏职武非其功请退不许预以天下虽安忘战必危勤于讲武修立泮宫江汉懐徳化被万里攻破山夷错置屯营分据要害之地以固维持之势又修邵信臣遗迹激用滍淯诸水以浸原田万余顷分疆刋石使有定分公私同利众庶頼之号曰杜父旧水道淮沔汉逹江陵千数百里北无通路又巴邱湖沅湘之防表里山川实为险固荆蛮之所恃也预乃开杨口起夏水逹巴陵千余里内泻长江之险外通零桂之漕南士歌之曰后世无叛由杜翁孰识智名与勇功预公家之事知无不为凡所兴造必考度始终鲜有败事或讥其意碎者预曰禹稷之功期于济世所庶几也预好为后世名常言髙岸为谷深谷为陵刻二石为碑纪其勲绩一沈万山之下一立岘山之上曰焉知此后不为陵谷乎预身不跨马射不穿札而毎任大事輙居将帅之列结交接物恭而有礼问无所隐诲人不倦敏于事而慎于言既立功之后从容无事乃耽思经籍为春秋左氏经传集解又参考众家谱第谓之释例又作盟防图春秋长厯备成一家之学比老乃成又撰女记赞当时论者谓预文义质直世人未之重惟秘书监挚虞赏之曰左邱明本为春秋作传而左传遂自孤行释例本为传设而所发明何但左传故亦孤行时王济觧相马又甚爱之而和峤颇聚敛预常称济有马癖峤有钱癖武帝闻之谓预曰卿有何癖对曰臣有左传癖预在镇数饷遗洛中贵要或问其故预曰吾但恐为害不求益也预初在荆州因宴醉卧斋中外人闻呕吐声窃窥于戸正见一大蛇垂头而吐闻者异之其后徴为司校尉加位特进行次邓县而卒时年六十三帝甚嗟悼追赠征南大将军开府仪同三司諡曰成预先为遗令曰古不合明于终始之理同于无有也中古圣人改而合之盖以别合无在更縁生以示敎也自此以来大人君子或合或否未能知生安能知死故各以己意所欲也吾徃为台郎尝以公事使过密县之邢山山上有冢问耕父云郑大夫祭仲或云子产之冢也遂率从者祭而观之其造冢居山之顶四望周逹连山体南北之正而邪东北向新郑城意不忘本也其隧道惟塞其后而空其前不填之示藏无珍寳不取于重深也山多羙石不用必集洧水自然之石以为冢藏贵不劳工巧而此石不入世用也君子尚其有情小人无利可动歴千载无毁俭之致也吾去春入朝因郭氏丧亡縁陪陵旧义自表营洛阳城东首阳之南为将来兆域而所得地中有小山上无旧冢其髙显虽未足比邢山然东奉二陵西瞻宫阙南观伊洛北望夷叔旷然逺覧情之所安也故遂表树开道为一定之制至时皆用洛水圆石开隧道南向仪制取法于郑大夫欲以俭自完耳棺器小敛之事皆当称此子孙一以遵之子锡嗣锡字世嘏有盛名起家长沙王乂文学累迁太子中舍人性亮直忠烈屡諌愍懐太子言辞恳切太子患之后置针着锡常所坐氊中刺之流血他日太子问锡向着何事锡对醉不知太子诘之曰君喜责人何自作过也后转卫将军长史赵王伦簒位以为治书御史孙秀求交于锡而锡拒之秀虽衔之惮其名髙不敢害也惠帝反正迁吏部郎城阳太守不拜仍迁尚书左丞年四十八卒赠散骑常侍子乂嗣在外戚传
　　陈骞字休渊临淮东阳人也父矫魏司徒矫本广陵刘氏为外祖陈氏所飬因而改焉骞沉厚有智谋初矫为尚书令侍中刘晔见幸于魏明帝谮矫専权矫忧惧以问骞骞曰主上明圣大人若不合意不过不作公耳后帝意果释骞尚少为夏侯元所侮意色自若元以此异之起家尚书郎迁中山安平太守并著称绩徴为相国司马长史御史中丞迁尚书封安国亭侯蜀贼宼陇右以尚书持节行征蜀将军破贼而还防诸葛诞之乱复以尚书行安东将军夀春平拜使持节都督淮北诸军事安东将军进爵广陵侯转都督江南诸军事豫州刺史持节将军如故又转都督江南诸军事徙都督荆州诸军事征南大将军封郯侯武帝受禅以佐命之勲进车骑将军封髙平郡公迁侍中大将军出为都督扬州诸军事余如故假黄攻拔呉枳里城破涂中屯戍赐骞兄子悝爵闗中侯咸宁初迁太尉转大司马骞因入朝言于帝曰胡烈牵皆勇而无谋彊于自用非绥边之材将为国耻愿陛下详之时为州刺史不承顺骞命帝以为不协相搆于是徴既至寻复以为凉州刺史骞窃叹息以为必败二人后果失羌戎之和皆被宼丧没征讨连嵗仅而得定帝乃悔之骞少有度量含垢匿瑕所在有绩与贾充石苞裴秀等俱为心膂而骞智度过之充等亦自以为不及也累处方任为士庶所懐既位极人臣年逾致仕思欲退身咸宁三年求入朝因乞骸骨赐衮冕之服诏聼留京城以前太尉府为大司马府増置祭酒二人帐下司马官骑大车鼓吹皆如前亲兵百人厨田十顷厨园五十亩厨士十人器物经用皆留给焉又给乗舆辇出入殿中加鼓吹如汉萧何故事骞屡称疾辞位诏不许遣散骑常侍谕意骞輙归第诏又遣侍中敦谕还府遂固请许之位同保傅在三司之上赐以几杖不朝安车驷马以髙平公还第帝以其勲旧耆老礼之甚重又以骞有疾聼乘舆上殿骞素无謇谔之风然与帝语慠及见皇太子加敬时人以为谄弟雉与其子舆忿争遂説骞子女秽行骞表徙弟以此获讥于世元康二年薨年八十一加以衮敛赠太傅諡曰武及帝于大司马门临丧望柩流涕礼依大司马石苞故事子舆嗣爵舆字顕初拜散骑侍郎洛阳令迁黄门侍郎歴将校左军将军大司农侍中坐与叔父不睦出为河内太守舆虽无检正而有力致寻卒子植字先嗣官至散骑常侍卒子粹嗣永嘉中遇害孝武以骞元孙袭爵卒弟子皓之嗣宋受禅国除
　　裴秀字秀彦河东闻喜人也祖茂汉尚书令父潜魏尚书令秀少好学有风操八嵗能属文叔父徽有盛名賔客甚众秀年十余嵗有诣徽者出则过秀然秀母贱嫡母宣氏不之礼尝使进馔于客见者皆为之起秀母曰防贱如此当应为小儿故也宣氏知之后遂止时人为之语曰后进领防有裴秀度辽将军毌邱俭尝荐秀于大将军曹爽曰生而岐嶷长蹈自然元静守真性入道奥博学彊记无文不该孝友着于乡党髙声闻于逺近诚宜弼佐谟明助和鼎味毗赞大府光照盛化非徒子竒甘罗之俦兼苞顔冉游夏之羙矣爽乃辟为掾袭父爵清阳亭侯迁黄门侍郎爽诛以故吏免顷之为廷尉正歴文帝安东及卫将军司马军国之政多见信纳迁散骑常侍帝之讨诸葛诞也秀与尚书仆射陈泰黄门侍郎钟防以行台从豫参谋略及诞平转尚书进封鲁阳乡侯増邑千户常道乡公立以豫议定策进爵县侯増邑七百户迁尚书仆射魏咸熙初厘革宪司时荀顗定礼仪贾充正法律而秀改官制焉秀议五等之爵自骑督以上六百余人皆封于是封秀济川侯地方六十里邑千四百户以髙苑县济川墟为侯国初文帝未定嗣而属意舞阳侯攸武帝惧不得立问秀曰人有相否因以奇表示之秀后言于文帝曰中抚军人望既茂天表如此固非人臣之相也由是世子乃定武帝既即王位拜尚书令右光禄大夫与御史大夫王沉卫将军贾充俱开府加给事中及帝受禅加左光禄大夫封钜鹿郡公邑三千戸时安逺防军郝诩与故人书云与尚书令裴秀相知望其为益有司奏免秀官诏曰不能使人之不加诸我此古人所难交闗人事诩之罪耳岂尚书令能防乎其勿有所问司校尉李憙复上言骑都尉刘尚为尚书令裴秀占官稻田求禁止秀诏又以秀干翼朝政有勲绩于王室不可以小疵掩大徳使推正尚罪而觧秀禁止焉久之诏以秀为司空秀儒学洽闻且留心政事当禅代之际总纳言之要其所裁当礼无违者又以职在地官以禹贡山川地名从来久逺多有变易后世説者或彊牵引渐以闇昧于是甄摘旧文疑者则阙古有名而今无者皆随事注列作禹贡地域图十八篇奏之藏于秘府其序曰图书之设由来尚矣自古立象垂制而頼其用三代置其官国史掌厥职暨汉屠咸阳丞相萧何尽収秦之图籍今秘书既无古之地图又无萧何所得惟有汉氏舆地及括地诸杂图各不设分率又不考正凖望亦不备载名山大川虽有麤形皆不精审不可依据或荒外迃诞之言不合事实于义无取大晋龙兴混一六合以清宇宙始于庸蜀罙入其岨文皇帝乃命有司撰访呉蜀地图蜀土既定六军所经地域逺近山川险易征路迃直校验图记罔或有差今上考禹贡山海川流原隰陂泽古之九州及今之十六州郡国县邑疆界乡陬及古国盟防旧名水陆径路为地图十八篇制图之体有六焉一曰分率所以辩广轮之度也二曰凖望所以正彼此之体也三曰道里所以定所由之数也四曰髙下五曰分邪六曰迂直此三者各因地而制宜所以校夷险之异也有图象而无分率则无以审逺近之差有分率而无凖望虽得之于一隅必失之于他方有凖望而无道里则施之于山海絶隔之地不能以相通有道里而无髙下方邪迂直之校则径路之数必与逺近之实相违失凖望之正矣故以此六者参而考之然逺近之实定于分率彼此之实定于道里度数之实定于髙下方邪迂直之算故虽有峻山钜海之隔絶域殊方之逈登降诡曲之因皆可得举而定者凖望之法既正则曲直逺近无所隐其形也秀创制朝仪广陈刑政朝廷多遵用之以为故事在位四载为当世名公服寒食散当饮热酒而饮冷酒泰始七年薨时年四十八诏痛悼之赐秘器朝服一具衣一袭钱三十万布百匹諡曰元初秀以尚书三十六曹统事凖例不明宜使诸卿任职未及奏而薨其友人料其书记得表草言平呉之事其词曰孙皓酷虐不及圣明御世兼弱攻昧使遗子孙将遂不能臣时有否泰非万安之势也臣昔虽已屡言未有成防今既疾笃不起谨重尸啓愿陛下时共施用乃封以上闻诏报曰司空薨痛悼不能去心又得表草虽在危困不忘王室尽忠忧国省益伤切輙当与诸贤共论也咸宁初与石苞等并为王公配享庙庭有二子濬頠濬嗣位至散骑常侍早卒濬庶子憬不惠别封髙阳亭侯以濬少弟頠嗣頠字逸民雅有逺识博学稽古自少知名御史中丞周弼见而叹曰頠若武库五兵纵横一时之杰也贾充即頠从母夫也表秀有佐命之勲不幸嫡长丧亡遗孤稚弱頠才徳英茂足以兴隆国嗣诏頠袭爵頠固让不许太康三年徴为太子中庶人迁散骑常侍惠帝即位转国子祭酒兼右军将军初頠兄子憬为白衣頠论述世勲赐爵髙阳亭侯杨骏将诛也骏党左军将军刘豫陈兵在门遇頠问太傅所在頠绐之曰向于西掖门遇公乘素车从二人西出矣豫曰吾何之頠曰宜至廷尉豫从頠言遂委而去寻而诏頠代豫领左军将军屯万春门及骏诛以功当封武昌侯頠请以封憬帝竟封頠次子该頠苦陈憬本承嫡宜袭钜鹿先帝恩防辞不获命武昌之封己之所防特请以封憬该时尚主故帝不聼累迁侍中时天下暂宁頠奏修国学刻石写经皇太子既讲释奠祀孔子饮享射侯甚有仪序又令荀藩终父勗之志铸钟凿磬以备郊庙朝享礼乐頠通博多闻兼明医术荀勗之修律度也检得古尺短世所用四分有余頠上言宜改诸度量若未能悉革可先改太医权衡此若差违遂失神农岐伯之正药物轻重分两乖互所可伤夭为害尤深古夀考而今短折者未必不由此也卒不能用乐广尝与頠清言欲以理服之而頠辞论豊博广笑而不言时人谓頠为言谈之林薮頠以贾后不悦太子抗表请増崇太子所生谢淑妃位号仍啓増置后卫率吏给三千兵于是东宫宿卫万人迁尚书侍中如故加光禄大夫毎授一职未尝不殷勤固让表防十余上博引古今成败以为言覧之者莫不寒心頠深虑贾后乱政与司空张华侍中贾模议废之而立谢淑妃华模皆曰帝自无废黜之意若吾等専行之上心不以为是且诸王方刚朋党异议恐祸如发机身死国危无益社稷頠曰诚如公虑但昬虐之人无所忌惮乱可立待将如之何华曰卿二人犹且见信然勤为左右陈祸福之戒冀无大悖幸天下尚安庶可优游卒嵗此谋遂寝頠旦夕劝説广城君令戒谕贾后亲待太子而已或説頠曰幸与中宫内外可得尽言言若不行则可辞病屏退若二者不立虽有十表难乎免矣頠慨然久之而竟不能行迁尚书左仆射侍中如故頠虽后之亲属然雅望素隆四海不谓之以亲戚进也惟恐其不居位俄复使頠専任门下事固让不聼頠上言贾模适亡复以臣代崇外戚之望彰偏私之举后族何常有能自保皆知重亲无脱者也然汉二十四帝惟孝文光武明帝不重外戚皆保其宗岂将独贤实以安理故也昔穆叔不拜越礼之享臣亦不敢闻殊常之诏又表云咎繇谟虞伊尹相商吕望翊周萧张佐汉咸播功化光格四海暨于继体咎单傅説祖已樊仲亦隆中兴或明侧陋或起自庶族岂非尚徳之举以臻斯美哉歴观近世不能慕逺溺于近情多任后亲以致不静昔踈广戒太子以舅氏为官属前世以为知礼况朝廷何取于外戚正复才均尚当先其踈者以明至公汉世不用冯野王即其事也表上皆优诏敦譬时以陈凖子匡韩蔚子嵩并侍东宫頠諌曰东宫之建以储皇极其所与游接必简英隽宜用成徳匡嵩幼弱未识人理立身之节东宫实体夙成之表而今有童子侍从之声未是光阐遐风之理也愍懐太子之废也頠与张华苦争不从语在华传頠深患时俗放荡不尊儒术何晏阮籍素有髙名于世口谈浮虚不遵礼法尸禄耽宠仕不事事王衍之徒声誉太盛位髙势重不以物务自婴遂相放效风敎陵迟乃着崇有之论以释其蔽王衍之徒攻难交至并莫能屈又着辩才论古今精义皆辩释焉未成而遇祸初赵王伦谄事贾后頠甚恶之伦数求官頠与张华复固执不许由是深为伦所怨伦又潜懐簒逆欲先除朝望因废贾后之际遂诛之时年三十四二子嵩该伦亦欲害之梁王肜东海王越称頠父秀有勲王室配食太庙不宜灭其后嗣故得不死徙帯方惠帝反正追复頠本官改以卿礼諡曰成以嵩嗣为中书黄门侍郎该出后从伯为散骑常侍并为乞活贼陈午所害秀从弟楷字叔则父徽魏冀州刺史楷明悟有识量弱冠知名尤精老易少与王戎齐名钟防荐之于文帝辟相国掾尚书郎贾充改定律令以楷为定科郎事毕诏楷于御前执读平议当否楷善宣吐左右属目聼者忘倦武帝为抚军妙选僚采以楷为参军事吏部郎缺文帝问其人于钟防防曰裴楷清通王戎简要皆其选也于是以楷为吏部郎楷风神髙迈容仪俊爽博渉羣书特精义理时人谓之玉人又称见裴叔则如近玉山映照人也转中书郎出入宫省见者肃然改容武帝初登阼探防以卜世数多少既而得一帝不悦羣臣失色莫有能言者楷正容仪和其声气从容而进曰臣闻天得一以清地得一以宁王侯得一以为天下贞武帝大悦羣臣皆称万嵗俄拜散骑侍郎累迁散骑常侍河内太守入为屯骑校尉右军将军转侍中石崇以功臣子有才气与楷志趣各异不与之交长水校尉孙季舒尝与崇酣醼慢慠过度崇欲表免之楷闻之谓崇曰足下饮人狂药责人正礼不亦乖乎崇乃止楷性寛厚与物无忤不持俭素毎游荣贵輙取其珍玩虽车马器服宿昔之间便以施诸穷乏尝营别宅其从兄衍见而悦之即以宅与衍梁赵二王国之近属贵重当时楷嵗请二国租钱百万以散亲族人或讥之楷曰损有余以补不足天之道也安于毁誉其行己任率皆此类也与山涛和峤并以盛徳居位帝尝问曰朕应天顺人海内更始天下风声何得何失楷对曰陛下受命四海承风所以未比徳于尧舜者但以贾充之徒尚在朝耳方宜引天下贤人与正道不宜示人以私时任恺庾纯亦以充为言帝乃出充为闗中都督充纳女于太子乃止平呉之后帝方修太平之化毎延公卿与论政道楷陈三五之风次叙汉魏盛衰之迹帝称善坐者叹服焉楷子瓒娶杨骏女然楷素轻骏与之不平骏既执政乃转为卫尉迁太子少师优游无事黙如也及骏诛楷以婚亲収付廷尉加法是日事起仓卒诛戮纵横众人为之震恐楷容色不变举止自若索纸笔与亲故书頼侍中傅祗救防得免犹坐去官太保卫瓘太宰亮称楷贞正不阿附宜防爵土乃封临海侯食邑二千户代楚王玮为北军中候加散骑常侍玮怨瓘亮斥己任楷楷闻之不敢拜转为尚书楷长子舆先娶亮女女适卫瓘子楷虑内难未已求出外镇除安南将军假节都督荆州诸军事垂当发而玮果矫诏诛亮瓘玮以楷前夺己中又与亮瓘防亲密遣讨楷楷素知玮有望于已闻有变单车入城匿于妻父王浑家与亮小子一夜八徙故得免难玮既伏诛以楷为中书令加侍中与张华王戎并管机要楷有渴利疾不乐处势王浑为楷请曰楷性不竞于物安于淡退今既委顿臣深忧之光禄勲缺以为可用今张华在中书王戎在尚书足举其契无为复令楷入名臣不多当见将飬不违其志要其逺济之益不聼就加光禄大夫开府仪同三司及疾笃诏遣黄门郎王衍省疾楷廻眸瞩之曰竟未相识衍深叹其神隽楷有知人之鍳初在河南乐广侨居郡界未知名楷见而奇之致于宰府尝目夏侯元云肃肃如入宗庙中但见礼乐器钟防如观武库森森但见矛防在前傅嘏汪翔靡所不见山涛若登山临下幽然深逺初楷家炊黍在甑或变如拳或作血或作芜菁子其年而卒时年五十五諡曰元有五子舆瓒宪礼逊舆字祖明少袭父爵官至散骑侍郎卒諡曰简瓒字国寳中书郎风神髙迈见者皆敬之特为王绥所重毎从其游绥父戎谓之曰国寳初不来汝数徃何也对曰国寳虽不知绥绥自谓知国寳杨骏之诛为乱兵所害宪字景思少而颖悟好交轻侠及弱冠更折节严重修尚儒学足不逾阈者数年陈郡谢鲲頴川庾敳皆隽朗士也见而奇之相谓曰裴宪鲠亮宏逹通机识命不知其何如父至于深保素不以世物婴心者其殆过之初侍讲东宫歴黄门吏部郎侍中东海王越以为豫州刺史北中郎将假节王浚承制以宪为尚书永嘉末王浚为石勒所破枣嵩等莫不谢罪军门贡赂交错唯宪及荀绰恬然私室勒素闻其名召而谓之曰王浚暴虐幽州人鬼同疾孤恭行干宪拯兹黎元羁旧咸欢庆谢交路二君齐恶傲威诚信阻絶防风之戮将谁归乎宪神色侃然泣而对曰臣等世荷晋荣恩遇隆重王浚凶麤丑正尚晋之遗藩虽忻圣化义阻诚心且武王伐纣表商容之闾未闻商容在倒戈之例也明公既不欲以道化厉物必欲以刑忍为始者防风之戮臣之分也请就辟有司不拜而出勒深嘉之待以宾礼勒乃簿王浚官僚亲属皆赀至巨万唯宪与荀绰家有书百余袠盐米各数十斛而已勒闻之谓长史张宾曰名不虚也吾不喜得幽州喜获二子署从事中郎出为长乐太守及勒僭号未遑制度宪与王波为之撰朝仪于是宪章文物拟于王者勒大悦署大中大夫迁司徒及石虎之世弥加礼重宪有二子挹防并以文才知名防仕石虎为太子中庶子散骑常侍挹防俱豪侠耽酒好臧否人物与河间邢鱼有隙鱼窃乘防马奔叚辽为人所获鱼诬防使己以石虎当袭鲜卑告之为备时石虎适谋伐辽而与鱼辞正防石虎悉诛挹防宪亦坐免未防复以为右光禄大夫司徒太傅封安定郡公宪歴官无干绩之称然在朝元黙未尝以物务经懐但以徳重名髙动见尊礼竟卒于石氏以族人峙子迈为嗣楷长兄黎次兄康并知名康子盾少歴位永嘉中为徐州刺史委付长史司马奥奥劝盾刑杀立威大发良人为兵有不奉法者罪便至死在任三年百姓嗟怨东海王越盾妹夫也越既薨骑督满衡便引所发良人东还寻而刘渊遣将王桑赵固向彭城前锋数骑至下邳文武不堪苛政悉皆散走盾奥奔淮隂妻子为贼人所得奥又诱盾降赵固固妻盾女有宠盾向女涕泣固遂杀之盾弟邵字道期元帝为安东将军以邵为长史王导为司马二人相与为深交征为太子中庶子复转散骑常侍使持节都督州江西淮北诸军事东中郎将随越出项而卒于军中及王导为司空既拜叹曰裴道期刘王乔在吾不得独登此位导子仲豫与康同字导思旧好乃改为敬豫焉楷弟绰字季舒器宇宏旷官至黄门侍郎长水校尉绰子遐善言元理音辞清畅冷然若琴瑟尝与河南郭象谈论一座叹服又尝在平东将军周馥坐与人围碁馥司马行酒遐未即饮司马醉怒曵遐堕地遐徐起还坐顔色不变复碁如故其性虚和如此东海王越引为主簿后为越子毗所害初裴王二族盛于魏晋之世时人以八裴方八王徽比王祥楷比王衍康比王绥绰比王澄瓒比王敦遐比王导頠比王戎邈比王元云







　　通志卷一百二十一上
<史部,别史类,通志>
　　钦定四库全书
　　通志巻一百二十一下
　　宋　右　廸　功　郎　郑　樵　渔　仲　撰
　　列传第三十四下
　　衞瓘字伯王河东安邑人也高祖暠汉明帝时以儒学自代郡徴至河东安邑卒因赐所亡地而之子孙遂家焉父觊魏尚书瓘年十岁丧父至孝过人性贞静有名理以明识清允称袭父爵阌乡侯弱冠爲魏尚书时魏法严苛母陈氏忧之瓘自请得徙爲通事郎转中书郎时权臣专政瓘优游其间无所亲踈甚爲傅嘏所重谓之寗武子在位十年以任职称累迁散骑常侍陈留王即位拜侍中持节慰劳河北以定议功増邑戸数歳转廷尉卿瓘明法理毎至听讼小大以情邓艾钟会之伐蜀也瓘以本官持节监艾防军事行镇西军司给兵千人蜀既平艾輙承制封拜防隂怀异志因艾专擅密与瓘俱奏其状诏使槛车徴之会遣瓘先收艾会以瓘兵少欲令艾杀瓘因加艾罪瓘知欲危已然不可得而距乃夜至成都檄艾所綂诸将称诏收艾其余一无所问若来赴官军爵赏如先敢有不出诛及三族比至鸡鸣悉来赴瓘唯艾帐内在焉平旦开门瓘乗使者车径入至成都殿前艾卧未起父子俱被执艾诸将圗欲刼艾整仗趣瓘营瓘轻出迎之僞作表草将申明艾事诸将信之而止俄而会至乃悉请诸将胡烈等因执之囚益州廨舍遂发兵反于是士卒思归内外骚动人情忧惧防留瓘谋议乃书板云欲杀胡烈等举以示瓘瓘不许因相疑异瓘如厠见胡烈故给使使宣语三军言会反会逼瓘定议经宿不眠各横刀上在外诸军已潜欲攻会瓘既不出未敢先发防使瓘慰劳诸军瓘心欲去且坚其意曰卿三军主宜自行防曰卿监司且先行吾当后出瓘便下殿会悔遣之使呼瓘瓘辞疾动诈仆地比出閤数十信追之瓘至外解服盐汤大吐瓘素羸便以困笃会遣所亲及医视之皆言不起防由是无所惮及暮门闭瓘作檄宣告诸军诸军并已唱义陵旦共攻会防率左右距战诸将击败之唯帐下数百人随会绕殿而走尽杀之瓘于是部分诸将羣情肃然邓艾本营将士复追破槛车出艾还向成都瓘自以与会共陷艾惧爲变又欲专诛防之功乃遣防军田续至绵竹夜袭艾于三造亭斩艾及其子忠初艾之入江油也以续不进将斩之既而赦焉及瓘遣续谓之曰可以报江油之辱矣事平朝议封瓘瓘以克蜀之功羣帅之力二跋扈自取灭亡虽运智谋而无搴旗之効固让不受除使持节都督关中诸军事镇西将军寻迁都督徐州诸军事镇东将军增封菑阳侯以余爵封弟实开阳亭侯防始初转征东将军进爵爲公都督青州诸军事靑州刺史加征东大将军靑州牧所在皆有政绩除征北大将军都督幽州诸军事幽州刺史防乌桓校尉至镇表立平州后兼督之于时幽并东有务桓西有力微并爲邉害瓘离闲二虏遂致嫌隙于是务桓降而力微以忧死朝廷嘉其功赐一子亭侯瓘乞以封弟未受命而亡子密受封为亭侯瓘六男无爵悉让二弟远近称之累求入朝旣至武帝善遇之俄使旋镇咸寜初徴拜尚书令加侍中瓘性严整以法驭下视尚书若参佐尚书郎若掾属瓘学问深博明习文蓻与尚书郎敦煌索靖俱善草书时人号爲一台二妙汉末张芝亦善草书论者谓瓘得伯英筋靖得伯英肉太康初迁司空侍中令如故爲政清简甚得朝野声誉武帝勅瓘第四子宣尚繁昌公主瓘自以诸生之胄婚对微素抗表固辞不许又领太子少加千兵百骑鼓吹之府以日蚀瓘与太尉汝南王亮司徒魏舒俱逊位帝不听瓘以魏立九品是权时之制非通经之道遂与太尉亮等上疏乞复古乡举里选之法武帝善之卒不能改惠帝之爲太子也朝臣咸以纯质不能亲政事瓘毎欲陈啓废之而未敢发后防宴陵云台瓘托醉因跪帝牀前曰臣欲有所啓帝曰公所言何邪瓘欲言而止者三因以手抚牀曰此座可惜帝乃悟因谬曰公眞大醉邪瓘于此不复有言贾后由是怨瓘宣尚公主数有酒色之过杨骏数与瓘不平骏复欲自专权重宣若离婚瓘必逊位于是遂与黄门等毁之讽帝夺宣公主瓘慙惧告老逊位乃诏进位太保以兵就第给亲兵百人置长史司马从事中郎掾属及大车官骑麾盖鼓吹诸威仪一如旧典给厨田十顷园五十亩钱百万绢五百匹牀帐簟褥主者务令优备有司又奏收宣付廷尉免瓘位诏不许帝后知黄门虚搆欲还复主而宣疾亡惠帝即位复瓘千兵及杨骏诛以瓘录尚书事加绿綟绶劒履上殿入朝不趋给骑司马与汝南王亮共辅朝政亮奏遣诸王还藩与朝臣廷议无敢应者惟瓘赞其事楚王玮由是憾焉贾后素怨瓘且忌其方直不得骋已滛虐又闻瓘与玮有隙遂谤瓘与亮欲行伊霍之事啓帝作手诏使玮免瓘等官黄门赍诏授玮玮性轻险欲骋私怨夜使清河王遐收瓘左右疑遐矫诏咸諌曰礼律刑名台辅大臣未有此比且请距之须自表得报就戮未晚也瓘不从遂与子恒岳裔及孙等九人同被害时年七十二恒二子璪玠时在医家得免初杜预闻瓘杀邓艾言于众曰伯玉其不免乎身爲名士位居总率既无徳音又不御下以正是小人而乗君子之器当何以堪其责乎瓘闻之不俟驾而谢终如预言初瓘家人炊饭堕地尽化爲螺歳余而及祸太保主簿刘繇等冒难收瓘而之初瓘爲司空时帐下督荣晦有罪瓘斥遣之及难作随兵讨瓘故子孙皆及于祸楚王玮之伏诛也瓘女与国臣书曰先公名谥未显无异凡人毎怪一国蔑然无言春秋之失其咎安在悲愤感慨故以示意于是繇等执黄幡挝登闻鼔上言其事并列荣晦罪状请加族诛诏从之朝廷以瓘举门无辜受祸乃追瓘伐蜀勲封兰陵郡公増邑三千戸谥曰成赠假黄钺恒字巨山少辟司空齐王府转太子舍人尚书郎秘书丞太子庶子黄门郎恒善草书爲四体书势曰昔在黄帝创制造物有沮诵仓颉者始作书契以代结绳盖覩鸟迹以兴思也因而遂滋则谓之字有六义焉一曰指事上下是也二曰象形日月是也三曰形声江河是也四曰会意武信是也五曰转注老考是也六曰假借令长是也夫指事者在上爲上在下爲下象形者日满月亏效其形也形声者以类爲形配以声也会意者止戈爲武人言爲信也转注者以老寿考也假借者数言同字其声虽异文意一也自黄帝至三代其文不改及秦用篆书焚烧先典而古文絶矣汉武帝时鲁共王坯孔子宅得尚书春秋论语孝经时人以不复知有古文谓之科斗书汉世秘藏希得见之魏初传古文者出于邯郸淳恒祖敬侯写淳尚书后以示淳而淳不别至正始中立三字石经转失淳法因科斗之名遂效其形太康元年汲县人盗发魏襄王冡得防书十余万言案敬侯所书犹有髣髴古书亦有数种其一巻论楚事者最爲工妙恒窃悦之故竭愚思以赞其美愧不足厠前贤之作冀以存古人之象焉古无别名谓之字势云黄帝之史沮诵仓颉眺彼鸟迹始作书契纪纲万事埀法立制帝典用宣质文着世爰暨暴秦淊天作戾大道既泯古文亦灭魏文好古世传邱坟歴代莫发眞僞靡分大晋开元道敷训天埀其象地耀其文其文乃耀粲矣其章因声会意类物有方日处君而盈其度月执臣而亏其傍云委而上布星离离以舒光禾卉苯防以垂頴山岳嵳峩而连岗虫跂跂其若动鸟似飞而未扬观其错笔缀墨用心精专势和体均止无闲或守正循检矩折规旋或方圆靡则因事制权其曲如弓其直如矫然特出若龙腾于川森尔下頽若雨坠于天或引笔力若鸿鴈高飞邈邈翩翩或纵肆阿若流苏悬羽靡靡緜緜是故远而望之若翔风厉水清波漪涟就而察之有若自然信黄唐之遗迹爲六艺之范先籕篆盖其子孙草乃其曽元覩物象以致思非言辞之所宣昔周宣王时史籕始着大篆十五篇或与古同或与古异世谓之籕书者也及平王东迁诸侯力政家殊国异而文字乖形秦始皇帝初兼天下丞相李斯乃奏益之罢不合秦文者斯作仓颉篇中车府令赵高作爰歴篇太史令胡母敬作博学篇皆取史籀大篆或颇省改所谓小篆者或曰下上人程邈爲衙狱吏得罪始皇乃幽系云阳十年从狱中作大篆少者增益多者减损方者使圆圆者使方奏之始皇始皇善之出以爲御史使定书或曰邈所定乃字也自秦壊古文有八体一曰大篆二曰小篆三曰刻符四曰虫书五曰摹印六曰署书七曰殳书八曰书王莾时使司空甄丰校文字部改定古文复有六书一曰古文孔氏壁中书也二曰竒字即古文而异者也三曰篆书秦篆书也四曰佐书即书也五曰缪篆所以摹印也六曰鸟书所以书幡信也及许慎撰说文用篆书爲正以爲体例最可得而论也秦时李斯号爲二篆诸山及铜人铭皆斯书也汉建初中扶风曹喜少异于斯而亦称善邯郸淳师焉畧究其妙韦诞师淳而不及也大和中诞爲武都太守以能书留补侍中魏氏宝器铭题皆诞书也汉末又有蔡邕采斯喜之法爲古今杂形然精密闲理不如淳也邕作篆势曰鸟遗迹皇颉循圣作则制斯文体有六篆爲眞形要妙巧入神或龟文鍼列栉比龙鳞纡体放尾长短复身頽若黍稷之垂頴蕴若虫蛇之焚緼扬波震击鹰跱鸟震延颈胁翼势似陵云或轻笔内投微夲浓末若絶若连似水露绿丝凝垂下端从者如悬衡者如编杳杪邪趣不方不圆若行若飞跂跂翾翾远而望之象鸿鹄羣游骆驿迁延逼而视之端际不可得见指防不可胜原硏桑不能数其诘屈离娄不能覩其郤闲般倕揖让而辞巧籀诵拱手而韬翰处篇籍之首目粲斌斌其可观摛华艶于纨素爲学蓺之范先喜文徳之懿愠作者之莫刋思字体之頫仰举大畧而论旃秦既用篆秦事繁多篆字难成即令人佐书曰字汉因行之独符印玺幡信题署用篆书者篆之防也上谷王次仲始作楷法至灵帝好书时多能者而师宜官爲最大则一字径丈小则方寸千言甚矜其能或时不持钱诣酒家饮因书其壁雇观者以讐酒讨钱足而灭之每书辄削而焚其柎梁鹄乃益爲版而饮之酒候其醉而窃其柎鹄卒以书至选部尚书宜官后爲袁术将今钜鹿宋子有耿球碑是术所立其书甚工云是宜官也梁鹄奔刘表魏武帝破荆州募求鹄鹄之爲选部也魏武欲爲洛阳令而以爲北部尉故惧而自缚诣门署军假司马在秘书以勤书自効是以今者多有鹄手迹魏武帝悬着帐中及以钉壁玩之以爲胜宜官今宫殿题署多是鹄象鹄宜爲大字邯郸淳宜爲小字鹄谓淳得次仲法然鹄之用笔尽其势矣鹄弟子毛教于秘书今八分皆法也汉末有左子邑小与淳鹄不同然亦有名魏初有钟胡二家爲行书法俱学之于刘徳升而钟氏少异然亦各有巧今大行于世云作势曰鸟迹之变乃惟佐蠲彼繁文崇此简易厥用既体象有度焕若星陈郁若云布其大径寻细不容髪随事从宜靡有常制或穹隆恢廓或栉比鍼列或砥平绳直或防防胶戾或长邪角趣或规旋矩折脩短相副异体同势笔轻举离而不絶纎波浓防错落其闲若钟虡设张庭燎飞烟崭崭嶻嵳髙下属连似崇台重宇增云冠山远而望之若飞龙在天近而察之心乱目竒姿诡谲不可胜原硏桑所不能计宰赐所不能言何草篆之足算而斯文之未宣岂体大之难覩将秘奥之不传聊俯仰而详观举大较而论旃汉兴而有草书不知作者姓名至章帝时齐相杜度号善作篇后有崔瑗崔实亦皆称工杜氏杀字甚安而书体微痩崔氏甚得笔势而结字小疎农张伯英者因而转精甚巧凡家之衣帛必书而后练之临池学书池水尽黒下笔必爲楷则号忩忩不暇草书寸纸不见遗至今尤寳其书韦仲将谓之草圣伯英弟文舒者次伯英又有姜孟頴梁孔逹田彦和及韦仲将之徒皆伯英弟子有名于世然殊不及文舒也罗叔景赵元嗣者与伯英并时见称于西州而矜巧自与众颇惑之故英自称上比崔仲不足下方罗赵有余河闲张超亦有名然虽与崔氏同州不如伯英之得其法也崔瑗作草书势曰书契之兴始自颉皇写彼鸟迹以定文章爰暨末叶典籍弥繁时之多僻政之多权官事荒芜勦其墨翰惟作佐旧字是删草书之法盖又简畧应时谕指用于卒迫兼功并用爱曰省力纯俭之变岂必古式观其法象俯仰有仪方不中矩圆不副规抑左掦右望之若﨑竦企鸟峙志在飞移狡兽骇将奔未驰或防似连珠絶而不离畜怒怫郁放逸生竒或凌邃惴栗若据槁临危旁防邪附似蜩螗挶枝絶笔收势余綖紏结若杜伯揵毒缘巇螣蛇赴穴头没尾垂是故远而望之焉若沮岑崩崖就而察之一画不可移机微要妙临时从宜畧举大较髣髴若斯及瓘爲楚王玮所搆恒闻变以何劭嫂之父也从墙孔中诣之以问消息劭知而不告恒还经厨下收人正食因而遇害后赠长水校尉諡兰陵贞世子二子璪玠璪字仲寳袭瓘爵后东海王越以兰陵益其国改封江夏郡公邑八千五百户怀帝即位爲散骑侍郎永嘉五年没于刘聪元帝以瓘元孙崇嗣玠字叔寳年五岁风神秀异祖父瓘曰此儿有异于众顾吾年老不见其成长耳总角乘羊车入市见者以爲玉人观之者倾都骠骑将军王济玠之舅也儁爽有风姿毎见玠辄叹日珠玉在侧觉我形秽又尝语人曰与玠同游若明珠之在侧朗然照人及长好言元理其后多病体羸母常禁其语遇有胜日亲友时请一言无不咨嗟以爲入微琅邪王澄有高名少所推服毎闻玠言辄叹息絶倒故时人爲之语曰衞玠谈道平子絶倒澄及王元王济并有盛名皆出玠下世云王氏三子不如衞家一儿玠妻父乐广有海内重名议者以爲妇公冰清女壻玉润辟命屡至皆不就乆之爲太傅西閤祭酒拜太子洗马璪爲散骑侍郎内侍怀帝玠以天下大乱欲移家南行母曰我不能舍仲宝去也玠啓谕深至爲门户大计母涕泣从之临别玠谓兄曰在三之义人之所重今可谓致身之日兄其勉之乃扶舆母转至江夏征南将军山简见之甚相钦重简曰昔戴叔鸾嫁女唯贤是与不问贫贱况衞氏权贵门户令望之人乎于是以女妻焉遂进至豫章是时大将军王敦鎭豫章长史谢鲲先雅重玠相见欣然言论弥曰敦谓鲲曰昔王辅嗣吐金声于中朝此子复玉振于江表微言之绪絶而复续不意永嘉之末复闻正始之音何平叔若在当复絶倒玠尝以人有不及可以情恕非意相干可以理遣故终身不见喜愠之容以王敦豪爽而好居物上恐非国之忠臣求向建业京师人士闻其姿容观者如堵玠劳疾遂甚永嘉六年卒时年二十七时人谓玠被看杀于南昌谢鲲哭之恸人问曰子有何恤而致斯哀荅曰栋梁折矣不觉哀耳咸和中改茔于江宁丞相王导敎曰衞洗马明当改此君风流名士海内所瞻可脩薄祭以敦旧好后刘惔谢尚共论中朝人士或问杜乂可方衞洗马不尚曰安得相比其间可容数人惔又云杜乂肤清叔寳神清其爲有识者所重如此于时中兴名士唯王承及玠爲当时第一云恒族弟展字道舒歴尚书郎南阳太守永嘉中爲江州刺史累迁晋王大理诏有考子证父或鞭父母问子所在展以爲恐伤政敎并奏除之中兴建爲廷尉上疏宜复肉刑不见省卒赠光禄大夫
　　张华字荗先范阳方城人也父平魏渔阳守华少孤贫自牧羊同郡卢钦见而器之乡人刘放亦竒其才以女妻焉华学业优博词藻温丽朗赡多通图纬方伎之书莫不详悉造次必以礼度勇于赴义笃于周急器识旷时人罕能测之初未知名因着鹪鹩赋以自寄其词曰何造化之多端播羣形于万类惟鹪鹩之微禽亦摄生而受气育翾翾之陋体无元黄以自贵毛无施于器用肉不登乎爼味鹰鹯过犹俄翼尚何惧于罿罻翳荟蒙笼是焉游集飞不飘扬翔不翕习其居易容其求易给巢林不过一枝毎食不过数粒栖无所滞游无所盘匪陋荆棘匪荣茞兰动翼而逸投足而安委命顺理与物无患伊兹禽之无知而处身之似智不怀宝以贾害不饰表以招累静守性而不矜动因循而简易任自然以爲资无诱慕于世僞雕鹖介其觜距鹄鹭轶于云际鹍鸡窜于幽险孔翠生乎遐裔彼晨鳬与归鴈又矫翼而增逝咸美羽而丰肌故无罪而皆毙徒衘芦以避缴终爲戮于此世苍鹰鸷而受绁鹦鹉慧而入笼屈猛志以服飬块幽絷于九重变音声以顺防思摧翮以爲庸恋钟岱之林野慕陇坻之髙松虽防幸于今日未若畴昔之从容海鸟爰居避风而至条枝巨爵逾岭自致提挈万里飘飘逼畏夫唯体大妨物而形瓌足伟也隂阳陶烝万品一区巨细舛错种繁类殊鹪冥巢于蚊睫大鹏弥乎天隅将以上方不足而下比有余普天壤而遐观吾又安知大小之所如陈留阮籍见之叹曰王佐之才也由是声名始着郡守鲜于嗣荐华爲太常博士卢钦言之于文帝转河南尹丞未拜除佐著作郎顷之迁长史兼中书郎朝议表奏多见施用遂即眞晋受禅拜黄门侍郎封关内侯华彊记黙识四海之内若指诸掌武帝尝问汉宫室制度及建章千门万户华应对如流听者忘倦画地成图左右属目帝甚异之时人比之子产数岁拜中书令后加散骑常侍遭母忧哀毁过礼中诏勉励逼令摄事初帝与羊祐谋伐呉而羣臣多以爲不可唯华赞成其策其后祜疾笃帝遣华诣祜问以伐吴之防语在祜传及将大举以华爲度支尚书乃量计运漕决定庙算众军既进而未有克获贾充等奏诛华以谢天下帝曰此是吾意华但与吾同耳时大臣皆以爲未可轻进华独坚执以爲必克及呉灭诏褒其勲进封爲广武县侯增邑万户封一子爲亭侯千五百户赐绢万匹华名重一世众所推服晋史及仪礼宪章并属于华多所损益当时诏诰皆所草定声誉益着有台辅之望焉而荀朂自以大族恃帝防深增疾之毎伺闲隙欲出华外镇会帝问华谁可托寄后事者对曰明徳至亲莫如齐王攸既非上意所在微爲忤防闲言遂行乃出华爲持节都督幽州诸军事领防乌桓校尉安北将军华抚纳新旧夷夏怀之东夷马韩新弥诸国依山带海去州四千余里歴世未附者二十余国并遣使朝献于是远夷賔服四境无虞频岁丰稔士马彊盛朝议将欲征华入相又欲进号仪同初华毁征士冯恢于帝紞卽恢之弟也深有宠于帝紞常侍帝从容论魏晋事因曰臣窃谓钟会之衅颇由太祖帝变色曰卿何言邪紞免冠谢曰臣愚冗瞽言罪应万死然臣微意犹有可申帝曰何以言之紞曰臣以爲善御者必识六辔盈缩之势善政者必审官方控带之宜故仲由以兼人被抑冉求以退弱被进汉高八王以宠过夷灭光武诸将由抑损克终非上有仁暴之殊下有愚智之异盖抑扬与夺使之然耳钟防才见有限而太祖夸奬太过嘉其谋猷盛其名器居以重势委以大兵故使会自谓算无遗策功在不赏辀张防扈遂遘防逆耳向令太祖录其小能节以大礼抑之以权势纳之以轨则则乱心无由而生乱事无由而成矣帝曰然紞稽首曰陛下既已然微臣之言宜思坚冰之渐无使如防之徒复致覆防帝曰当今岂有如防者乎紞曰东方朔有言谈何容易易曰臣不宻则失身帝乃屏左右曰卿极言之紞曰陛下谋谟之臣着大功于天下海内莫不闻知据方镇戎马之任者皆在陛下圣虑耳帝黙然顷之征华爲太常以太庙屋栋折免官遂终武帝之世以列侯朝见惠帝即位以华爲太子少傅与王戎裴楷和峤俱以徳望爲杨骏所忌皆不与朝政及骏诛后将废皇太后会羣臣于朝堂议者皆承望风防以爲春秋絶文姜今太后自絶于宗庙亦宜废黜惟华议以爲夫妇之道父不能得之于子子不能得之于父皇太后非得罪于先帝者也今党其所亲爲不母于圣世宜依汉废赵太后爲孝成后故事贬皇太后之号还称武皇后居异宫以全贵终之防不从遂废太后爲庶人楚王玮受密诏杀太宰汝南王亮太保衞瓘等内外兵扰朝廷大恐计无所出华白帝以玮矫诏擅害二公将士仓卒谓是国家意故从之耳今可遣驺虞幡使外军解严理必风靡上从之玮兵果散及玮诛华以首谋有功拜右光禄大夫开府仪同三司侍中中书监金章紫绶固辞开府贾谧与后共谋以华庶族儒雅有筹畧进无逼上之嫌退爲众望所依欲倚以朝纲访以政事疑而未决以问裴頠頠素重华深赞其事华遂尽忠匡辅弥缝补阙虽当暗主虐后之朝而海内晏然华之功也华惧后族之盛作女史箴以爲讽贾后虽凶妬而知敬重华乆之论前后忠勲进封壮武郡公华十余让中诏敦喻乃受数年代下邳王晃爲司空领著作及贾后谋废太子左卫率刘卞甚爲太子所信遇每会宴卞必预焉屡见贾谧骄傲太子恨之形于言色谧亦不能平卞以贾后谋问华华曰不闻卞曰卞以寒悴自须昌小吏受公成防以至今日士感知已是以尽言而公更有疑于卞邪华曰假令有此君欲如何卞曰东宫俊乂如林四率精兵万人公居阿衡之任若得公命皇太子因朝入录尚书事废贾后于金墉城两黄门力耳华曰今天子当阳太子人子也吾又不受阿衡之任忽相与行此是无其君父而以不孝示天下也虽能有成犹不免罪况权戚满朝威柄不一而可以安乎及帝会羣臣于式干殿出太子手书徧示羣臣莫敢有言者惟华諌曰此国家之大祸自汉武以来每废黜正嫡常至防乱且国家有天下日浅愿陛下详之尚书左仆射裴頠以爲宜先检校传书者又请比校太子手书不然恐有诈妄贾后乃内出太子素啓事十余纸众人比视无敢言非者议至日西不决后知华等意坚因表乞免爲庶人帝乃可其奏初赵王伦爲镇西将军挠乱关中氐羌反叛乃以梁王肜代之或説华曰赵王贪昧信用孙秀所在爲乱而秀变诈奸人之雄今可遣梁王斩秀刈赵之半以谢关右不亦可乎华从之肜许诺秀友人辛冉从西来言于肜曰氐羌自反非秀之爲故得免死伦既还谄事贾后因求录尚书事后又求尚书令华与裴頠皆固执不可由是致怨伦秀疾华如讐武库火华惧因此变作列兵固守然后救之故累代之宝及汉高斩蛇劔王莾头孔子屐等尽焚焉时华见劒穿屋而飞莫知所向初华所封壮武郡有桑化爲栢识者以爲不又华第舍及监省数有妖怪少子韪以中台星坼劝华逊位华不从曰天道元远唯脩徳以应耳不如静以待之以俟天命及伦秀将废贾后秀使司马雅夜告华曰今社稷将危赵王欲与公共匡王室爲霸者之事华知秀等必成簒夺乃拒之雅怒曰刃将加颈而吐言如此不顾而出华方昼卧方夣见屋坏觉而患之是夜难作诈称诏召华遂与裴頠俱被收华将死谓张林曰卿欲害忠臣邪林称诏诘之曰卿爲宰相任天下事太子之废不能死节何也华曰式干之议臣諌事俱存非不諌也林曰諌若不从何不去位华不能荅须防使者至曰诏斩公华曰臣先帝老臣中心如丹臣不爱死惧王室之难祸不可测也遂害之于前殿马道南夷三族朝野莫不悲痛之时年六十九华性好人物诱进不倦至于穷贱候门之士有一介之善者便咨嗟称咏爲之延誉雅爱书籍身死之日家无余财唯有文史溢于几箧甞徙居载书三十乘秘书监摰虞撰定官书皆资华之夲以取正焉天下竒秘世所希有者悉在华所由是博物洽闻时无与比惠帝中人有得鸟毛长三丈以示华华见惨然曰此海鳬毛也出则天下大乱矣陆机甞饷华鲊于时宾客满坐华发器便曰此龙肉也众未之信华曰试以苦酒濯之必有异既而五色光起机还问鲊主果云园中茅积下得一白鱼质状殊常以作鲊过美故以相献武库封闭甚密其中忽有雉雊华曰此必蛇化爲雉也开视雉侧果有蛇蜕焉呉郡临平江岸崩出一石鼔捶之无声帝以问华华曰可取蜀中桐材刻爲鱼形扣之则鸣矣于是如其言果声闻数里初吴之未灭也牛斗之闲常有紫气道术者以爲吴方彊盛未可图也唯华以爲不然及吴平之后紫气愈明华闻豫章人雷焕妙逹纬象乃要焕宿屏人曰可共寻天文知将来吉凶因登楼仰观焕曰仆察之乆矣惟斗牛之闲颇有异气华曰是何祥也焕曰宝劔之精上彻于天耳华曰君言得之吾少时有相者言吾年出六十位登三事当得宝劔佩之斯言岂效与因问曰在何郡焕曰在豫章丰城华曰欲屈君爲宰共寻之可乎焕许之华大喜即补焕爲丰城令到县掘狱屋基入地四丈余得一石函光气非常中有防劔并刻题一曰龙泉一曰太阿其夕斗牛闲气不复见焉焕以南昌西山北岩下土以拭劔光芒艶发大盆盛水置劒其上视之者精芒目遣使送一劔并土与华留一自佩或谓焕曰得两送一张公其可欺乎焕曰夲朝将乱张公当受其祸此劒当系徐君墓树耳灵异之物终当化去不永爲人服也华得劒宝爱之常置坐侧华以南昌土不如华隂赤土报焕书曰详观劒文乃干将也莫邪何复不至虽然天生神物终当合耳因以华隂土一斤致焕焕以拭劒倍益精明华诛失劔所在焕卒子华爲州从事持劔行经延平津劒忽于腰下跃出堕水使人没水取之不见劒但见两龙各长数丈蟠萦有文章没者惧而返须防光彩照水波浪惊沸于是失劔华叹曰先君化去之言张公终合之论此其验乎华之博物多此类不可详载焉后伦秀伏诛齐王冏辅政摰虞致牋于冏称华前答武帝诏宜留先王事冏以故表列华及裴頠等无辜见诛宜蒙防理事下羣官通议议者各有所执而多称其寃壮武国臣竺道又诣长沙王求复华爵位依违者乆之太安二年诏复华侍中中书监司空公广武侯及所没财物与印绶符防遣使吊祭之初陆机兄弟志气高爽自以呉之名家初入洛不推中国人士见华一靣如旧钦华徳范如师资之礼焉华诛后作诔又爲咏徳赋以悼之华着博物志十篇及文章行于世二子祎韪祎字彦仲好学谦敬有父风歴位散骑常侍韪儒博晓天文散骑侍郎同时遇害祎子舆字公安袭华爵避难过江辟丞相掾太子舍人刘卞字叔龙东平湏昌人也夲兵家子质直少言少爲县小吏功曹夜醉如厠使卞执烛不从功曹衘之以他事补亭子有祖秀才者于亭中与刺史笺乆不成卞敎之数言卓荦有大致秀才谓县令曰卞公府掾之精者卿云何以爲亭子令即召爲门下史百事疎简不能周密令问卞能学不答曰愿之即使就学无几卞兄爲太子长兵既死兵例湏代功曹请以卞代兄役令曰祖秀才有言遂不听卞后从令至洛得入太学试经爲台四品吏访问令写黄纸一鹿车卞曰刘卞非爲人写黄纸者也访问知怒言于中正退爲尚书令史或谓卞曰君才简畧堪大不堪小不如作守舍人卞从其言后爲吏部令史迁齐王攸司空主簿转太常丞司徒左西曹掾尚书郎所歴皆称职累迁散骑侍郎除并州刺史入爲左衞率知贾后废太子之谋甚忧之以计干张华而不用益以不平贾后亲党微服听察外间颇闻卞言乃迁卞爲轻车将军雍州刺史卞知言泄恐爲贾后所诛乃饮药卒初卞之并州昔同时爲湏昌小吏者十余人祖饯之其一人卿卞卞遣扶出之人以此少之
　　王沈字处道太原晋阳人也祖柔汉匈奴中郎将父机魏东郡太守沈少孤飬于从叔司空昶事昶如父奉继母寡嫂以孝义称好书善属文大将军曹爽辟爲掾累迁中书黄门侍郎及爽诛以故吏免后起爲治书侍御史转秘书监正元中迁散骑常侍侍中典著作与荀顗阮籍共撰魏书多爲时讳未若陈寿之实录也时魏高贵乡公好学有文才引沈及裴秀数于东堂讲防属文号沈爲文籍先生秀爲儒林丈人及高贵乡公将攻文帝召沈及王业告之沈业驰白文帝以功封安平侯邑二千户沈既不忠于主甚爲众论所排寻迁尚书出监豫州诸军事武将军豫州刺史至鎭乃下敎宣下属城士庶曰有能举遗逸于林薮黜奸佞于州国陈长吏之可否説百姓之所患兴利除害损益昭然者给谷五百斛若逹一至之言説刺史得失朝政寛猛令刚柔得适者给谷千斛谓余不信有如皎日主簿陈廞禇防曰奉省敎命所班用示赏劝实爲感叹然恐拘介之士或惮赏而不言贪昧之人将慕利而妄举茍不合宜赏不虚行则远听者未知当否之所在徒见言之不用谓设有而不行愚以告下之事可小湏后沈又教曰夫徳薄而位厚功轻而禄重贪夫之所徇高士之所不处也若陈至言于刺史兴益于夲州逹幽隠之贤去祝鮀之佞立徳于上受分于下斯乃君子之操何不言之有直言至理忠也惠加一州仁也功成辞赏亷也兼斯而行仁智之事何故怀其道而迷其国哉禇防复白曰昔魏绛由和戎之功防女乐之赐管仲有兴齐之勲而加上卿之礼功勲明着然后赏劝随之未闻张重赏以待諌臣悬谷帛以求尽言也沈无以夺之遂从防议沈探寻善政案贾逵已来法制禁令诸所施行择善者而从之又敎曰后生不闻先王之教而望政道日兴不可得也文武并用长乆之道也俗化陵迟不可不革革俗之要实在敦学昔原伯鲁不悦学闵马父知其必亡将吏子弟优闲家门若不敎之必致游戏伤毁风俗矣于是九郡之士咸悦道教移风易俗迁征虏将军持节都督江北诸军事五等初建封博陵侯班在次国平蜀之役呉人大出声爲救蜀振荡邉境沈镇御有方寇闻而退转镇南将军武帝即王位拜御史大夫守尚书令加给事中沈以才望显名当世是以创业之事羊祜荀祜裴秀贾充等皆与沈谘谋焉及帝受禅以佐命之勲转骠骑将军录尚书事加散骑常侍綂城外诸军事封博陵郡公固让不受乃进爵爲县公邑千八百户帝方欲委以万机太始二年薨帝素服举哀赐秘器朝服一具衣一袭钱三十万布百匹田一顷谥曰元明年帝追思沈勲诏赠司空公又诏沈前以翼赞之勲当受郡公之封而固辞恳至嘉其让徳不夺其志可以郡公官属送沈素清俭不营产业其使所领兵作屋五十闲子浚嗣后沈夫人荀氏卒将合沈棺榇已毁更赐东园秘器咸宁中复追封沈爲郡公浚字彭祖母赵氏妇良家女也贫贱出入沈家遂生浚沈初不齿之年十五沈薨无子亲戚共立浚爲嗣拜驸马都尉太康初与诸王侯俱就国三年来朝除员外散骑侍郎元康初转员外常侍迁越骑校尉右军将军出补河内太守以郡公不得爲二千石转东中郎将镇许昌及愍怀太子幽于许昌浚承贾后防与黄门孙宪共害太子迁宁北将军青州刺史寻徙宁朔将军持节都督幽州诸军事于时朝廷昏乱盗贼蠭起浚爲自安之计结好夷狄以女妻鲜卑务勿尘又以一女妻苏恕延及赵王伦簒位三王起义浚拥众挟两端遏絶檄书使其境内士众不得赴义成都王頴欲讨之而未暇也伦诛进号安北将军及河闲王颙成都王頴兴兵内向害长沙王乂而浚有不平之心頴表请幽州刺史石堪爲右司马以右司马和演代堪密使演杀浚并其众演与乌桓单于审登谋之于是与浚期游蓟城南清泉水上蓟城内西行有二道演浚各从一道演与浚欲合卤簿因而图之値天雨兵器霑湿不果而还单于由是与其种人谋曰演图杀浚事垂克而天卒雨使不得果其天助浚也违天不祥我不可乆与演同乃以谋告浚浚密严兵与单于围演演持白幡诣浚降遂斩之自领幽州大营器械召务勿尘率胡晋合二万人进军讨頴以主簿祁爲前锋遇頴将石超于平棘击败之浚乗胜遂克邺城士众暴掠死者甚多鲜卑大掠妇女浚命敢有挟藏者斩于是沈于易水者八千人黔首荼毒自此始也浚还蓟声实益盛东海王越将迎大驾浚遣祁率乌丸骑爲先驱惠帝旋洛阳转浚骠骑大将军都督东夷河北诸军事领幽州刺史以燕国增博陵之封怀帝即位以浚爲司空领乌丸校尉务勿尘爲大单于浚又表封务勿尘辽西郡公其别部大飘滑及其弟渴末别部大屠瓮等皆爲亲晋王永嘉中石勒寇冀州浚遣鲜卑文鸯讨勒勒走南阳明年勒复寇冀州刺史王斌爲勒所害浚又领冀州诏进浚爲大司马加侍中大都督督幽冀诸军事使者未及发防洛京倾覆浚大树威令専征伐遣督防王昌中山太守阮豹等率诸军及务勿尘世子疾陆眷并弟文鸯从弟末柸攻石勒于襄国勒率众来距昌逆击败之末柸逐北入其垒门爲勒所获勒质末柸遣闲使求和疾陆眷遂以铠马二百五十匹金银各一簏赎末柸结盟而退其后浚布告天下称受中诏承制乃以司空荀藩爲太尉光禄大夫荀组爲司大司农华荟爲太常中书令李絙爲河南尹又遣祁讨勒及于广宗时大雾引军就道卒与勒遇爲勒所杀由是刘琨与浚争冀州琨使宗人刘希还中山合众代郡上谷广寗三郡人皆归于琨浚患之遂辍讨勒之师而与琨相距浚遣燕相胡矩督防诸军与疾陆眷并力攻破希驱畧三郡士女出塞琨不复能争浚还欲讨勒使枣嵩督诸军屯易水召疾陆眷将与之俱攻襄国浚爲政苛暴将吏又贪残并广占山泽引水灌田渍陷冢墓调发殷烦下不堪命多叛入鲜卑从事韩咸切諌浚怒杀之疾陆眷自以前后违命恐浚诛之勒亦遣使厚赂疾陆眷等由是不应召浚怒以重币诱单于猗卢子右贤王曰律孙令攻疾陆眷反爲所破时刘琨大爲刘聪所逼诸避乱游士多归于浚浚日以彊盛乃设坛告类建立皇太子备置众官浚自领尚书令以枣嵩裴宪并爲尚书使其子居王官持节领防匈奴中郎将以妻舅崔毖爲东夷校尉又使嵩监司冀并兖诸军事行安北将军以田徽爲兖州李浑爲青州浑爲石勒所杀以薄盛代之浚以父字处道爲当涂高应王者之防谋将僭号胡矩諌浚盛陈其不可浚忿之出矩爲魏郡守前渤海太守刘亮从子北海太守搏司空掾高柔并切諌浚怒诛之浚素不平长史燕国王悌遂因他事杀之时童謡曰十囊五囊入枣郎枣嵩浚之子壻浚闻责嵩而不能罪之也又谣曰幽州城门似藏户中有伏尸王彭祖有距府门翟雉入听事时燕国霍原北州名贤浚以僭位事示之原不荅遂害之由是人士愤怨内外无亲而矜豪曰甚不亲爲政所任多苛克加亢旱灾蝗士卒衰弱浚之承制也参佐皆内叙唯司马游綂外出綂怨密与石勒通谋勒乃诈降于浚许奉浚爲主时百姓内叛疾陆眷等侵逼浚喜勒之附已勒遂僞卑辞以事之献遗珍宝使驿相继浚以勒爲诚不复设备勒乃遣使尅曰上尊号于浚浚许之勒屯兵于易水督防孙纬疑其诈驰白浚而引兵逆勒浚不听使勒直前众议皆曰胡贪而无信必有诈请距之浚怒欲斩诸言者众遂不敢复諌盛张设以待勒勒至城便纵兵大掠浚左右复请讨之不许及勒登听事浚乃走出堂皇勒众执以见勒勒遂与浚妻并坐立浚于前浚骂曰胡奴调汝公何凶逆如此勒数浚不忠于晋并责以百姓馁乏积粟五十万斛而不振给遂遣骑五百先送浚于襄国收浚麾下精兵万人尽杀之停二日而还孙纬遮击之勒仅而得免勒至襄国斩浚而浚竟不爲之屈大骂而死无子太元二年诏兴灭继絶封沈从孙道素爲博陵公卒子崇之嗣义熙十一年改封东莞郡公宋受禅国除
　　荀顗字景倩颍川人魏太尉或之弟六子也幼爲姊壻陈羣所赏性至孝总角知名博学洽闻理思周宻魏时以父勲除中郎宣帝辅政见顗竒之曰荀令君之子也擢拜散骑侍郎累迁侍中爲魏少帝执经拜骑都尉赐爵关内侯难钟会易无互体又与扶风王骏论仁孝孰先见称于世时曹爽专权何晏等欲害太常傅嘏顗营救得免及高贵乡公立顗言于景帝曰今上践阼权道非常宜速遣使宣徳四方且察外志毌邱俭文钦果不服举兵反顗预讨俭等有功赐爵万岁亭侯邑四百户文帝辅政迁尚书帝征诸葛诞留顗镇守顗甥陈防卒顗代防爲仆射领吏部四辞而后就职顗承防之后加之淑愼综核名实风俗澄正咸中迁司空进爵乡侯顗年逾耳顺孝飬烝烝以母忧去职哀毁几灭性海内称之文帝奏宜依汉太傅胡广丧母故事给司空吉凶导从及蜀平兴复五等命顗定礼仪顗上请羊祜任恺庾峻应贞孔颢共删改旧文撰定晋礼咸初封临淮侯武帝践阼进爵爲公食邑一千八百户又诏以顗爲司徒寻加侍中迁太尉都督城外牙门诸军事置司马亲兵百人顷之又诏顗以公行太子太傅侍中太尉如故时以正徳大序雅颂未合命顗定乐事未终以防始十年薨帝爲举哀皇太子临防二宫赙赠礼秩有加诏赐温明秘器朝服一具衣一袭諡曰康又诏曰太尉不恤私门居无舘宇素丝之志没而弥显其赐家钱二百万使立宅舍咸宁初诏论次功臣将配享宗庙所司奏顗等十二人铭功太常配享清庙顗明三礼知朝廷大义而无质直之操唯阿意茍合于荀朂何曾贾充之间初皇太子将纳妃顗上言贾充女姿徳淑荗可以参选以此获讥于世顗无子以从孙徽嗣中兴初以顗兄元孙序爲顗后封临淮公序卒又絶孝武帝又封序子恒继顗后恒卒子龙符嗣宋受禅国除
　　荀朂字公会颍川颍隂人汉司空爽曾孙也祖蜚射声校尉父□早亡朂依于舅氏岐嶷夙成年十余岁能属文从外祖太傅钟繇曰此儿当及其曾祖既长遂博学逹于从政仕魏辟大将军曹爽掾迁中书通事郎爽诛门生故吏无敢徃者朂独临赴众乃从之爲安阳令转骠骑从事中郎朂有遗爱安阳生爲立祠迁廷尉正参文帝大将军事赐爵关内侯转从事中郎领记室高贵乡公欲爲变时大将军掾孙佑守阊阖门帝弟安阳侯干闻难欲入佑谓干曰未有入者可从东掖门及干至帝迟之干以状白帝欲族诛佑朂諌曰孙佑不纳安阳诚宜深责然事有逆顺用刑不可以喜怒爲轻重今成倅刑止其身佑乃族诛恐义士私议乃免佑爲庻人时官骑路遗求爲刺客入蜀朂言于帝曰明公以至公宰天下宜仗正义以伐违贰而名以刺客除贼非所谓刑于四海以德服远也帝称善及钟防谋反审问未至而外人先告之帝待防素厚未之信也朂曰防虽受恩然其性未可许以见得思义不可不速爲之备帝即出镇长安主簿郭弈参军王深以朂是防从甥少长舅氏劝帝斥出之帝不纳而使朂陪乘待之如初先是朂啓伐蜀宜以衞瓘爲监军及蜀中乱頼瓘以济会平还洛与裴秀羊祜共管机密时将使聘吴并遣当时文士作书与孙皓帝用勗所作皓既报命和亲帝谓朂曰君前作书使呉思顺胜十万之众也帝即晋王位以朂爲侍中封安阳子邑千户武帝受禅改封济北郡公朂以羊祜让乃固辞爲侯拜中书监加侍中领著作与贾充共定律令充将镇关右也朂谓冯紞曰贾公远放吾等失势太子婚尚未定若使充女得爲妃则不留而自停矣朂与紞同伺帝闲并称充女才色絶世若纳东宫必能辅佐君子有关雎后妃之徳遂成婚当时甚爲正直者所疾而获佞媚之讥焉乆之进位光禄大夫既掌乐事又修律吕并行于世初朂于路逢赵贾人牛铎识其声及掌乐音韵未调乃曰得赵之牛铎则谐矣遂下郡国悉送牛铎果得谐者又尝在帝坐进饭谓在坐人曰此是劳薪所炊咸未之信帝遣问膳夫乃云实用故车脚举世服其明识俄领秘书监与中书令张华依刘向别录整理记籍又立书博士置弟子敎习以钟胡爲法咸宁初与石苞等并爲佐命功臣列于铭享及王濬表请伐呉朂与贾充固諌不可帝不从而呉果灭以専典诏命论功封子一人爲亭侯邑一千户赐绢千匹又封孙显爲颍阳亭侯及得汲郡冢中古文竹书诏朂撰次之以爲中经列在秘书时议遣王公之国帝以问朂朂对曰诸王公已爲都督而使之国则废方任又分割郡国人心恋夲必用嗷嗷国皆置军官兵还当给国而阙邉守帝重使朂思之朂又陈言如诏凖古方伯选才使君国各随方靣爲都督诚如明防至于割正封疆使亲疎不同诚爲佳矣然分裂旧土犹惧多所摇动必使人心忿扰思惟窃宜如前若于事不得不时有所转封而不至分割土域有所损夺者可随宜节度其五等体国经野实不成制度然但虚名其于实事畧与旧郡县乡亭无异若造次改夺恐不能不以爲恨今方了其大者以爲五等可湏后裁度凡事虽有乆而益善者若临时或有不解亦不可忽帝以朂言爲允多从其意时又议省州郡县半吏以赴农功朂议以爲省吏不如省官省官不如省事省事不如清心时善其议太康中诏以朂爲左光禄大夫仪同三司开府辟召守中书监侍中侯如故时太尉贾充司徒李允并薨太子太傅又缺朂表陈三公保傅宜得其人若使杨珧参辅东宫必当仰称圣意尚书令衞瓘吏部尚书山涛皆可爲司徒若以瓘新爲令未出者涛即其人帝并从之明年秋诸州郡大水兖土尤甚朂陈宜立都水使者其后门下啓通事令史伊羡赵咸爲舍人对掌文法诏以问朂朂曰今天下幸頼陛下圣徳六合爲一望道化隆洽垂之将来而门下上称程咸张恽下称此等欲以文法爲政皆愚臣所未逹昔张释之諌汉文谓虎圏啬夫不宜见用邴吉住车明调和隂阳之夲此二人岂不知小吏之惠诚惜大化也昔魏武帝使中军司荀攸典刑狱明帝时犹以付内常侍以臣所闻明帝时唯有通事刘防等官不过与殿中同号耳又顷言论者皆云省官省事而求益吏者相寻矣多云尚书郎大令史不亲文书乃委付书令史及干诚吏多则相倚也増置文法之职适恐更耗扰台阁臣窃谓不可时帝素知太子闇弱恐后乱国遣朂及和峤徃观之朂还盛称太子之徳而峤云太子如初于是天下贵峤而贱朂帝将废贾妃朂与冯紞等諌请故得不废时议以朂之倾国害时孙资刘放之匹然性愼密毎有诏令大事虽已宣布然终不言不欲使人知已豫闻也族弟良曾劝朂曰公大失物情有所进益者自可语之则怀恩多矣其壻武统亦説朂宜有所营置令有归戴者朂并黙然不应退而语诸子曰人臣不密则失身树私则背公是大戒也汝等亦当宦逹人间宜识吾此意乆之以朂守尚书令朂乆在中书专管机事及失之甚罔罔怅恨或有贺之者朂曰夺我鳯凰池诸君贺我邪及在尚书课试令史以下覈其才能有闇于文法不能决疑处事者即时遣出帝尝谓曰魏武帝言荀文若之进善不进不止荀公逹之退恶不退不休二令君之美亦望于君也居职月余以母忧上还印绶帝不许遣常侍周恢喻防朂乃奉诏视职朂乆管机密有才思探得人主微防不犯顔忤争故得始终全其宠禄太康十年卒诏赠司徒赐东园秘器朝服一具钱五十万布百匹遣兼御史持节防丧諡曰成朂有十子其逹者辑藩组辑嗣官至衞尉卒諡曰简子畯嗣卒諡曰烈无嫡子以弟息识爲嗣辑子绰字彦舒博学有才能撰晋后书十五篇传于世永嘉末爲司空从事中郎没于石勒爲勒参军藩字大坚元康中爲黄门侍郎受诏成父所治钟磬以从驾讨齐王冏勲封西华县公累迁尚书令永嘉末转司空未拜而洛阳陷没藩出奔密王浚承制奉藩爲留台太尉及愍帝爲太子委藩督摄远近建兴元年薨于开封年六十九因葬亡所諡曰成追赠太保藩二子邃闿邃字道元解音乐善谈论弱冠辟赵王伦相国掾迁太子洗马长沙王乂以爲参军乂败成都王爲皇太弟精选僚属以邃爲中舍人邺城不守随藩在密元帝召爲丞相从事中郎以道险不就愍帝就加左将军陈留相父忧去职服阕袭封愍帝欲纳邃女先徴爲散骑常侍邃惧西都危逼故不应命而东渡江元帝以爲军谘祭酒太兴初拜侍中邃与刀恊婚亲时恊执权欲以邃爲吏部尚书邃深距之寻而王敦讨恊恊党并及于难唯邃以踈恊获免敦表爲廷尉以疾不拜迁太常转尚书苏峻作乱邃与王导荀崧并侍天子于石头峻平后卒赠金紫光禄大夫諡曰靖子汪嗣闿字道明亦有名称京都爲之语曰洛中英英荀道明大司马齐王冏辟爲掾冏败尸已一日莫敢收葬闿与冏故吏李述稽含等露布请朝议聼之论者称焉爲太傅主簿中书郎与邃俱渡江拜丞相军谘祭酒中兴建迁右军将军转少府明帝尝从容问王廙曰二荀兄弟孰贤廙答以闿才名过邃帝以语庾亮亮曰邃眞粹之地亦闿所不及由是议者莫能定其兄弟优劣歴御史中丞侍中尚书封射阳公太宁二年卒追赠衞尉諡曰定子逹嗣组字太章弱冠太尉王衍见而称之曰夷雅有才识初爲司徒左西属补太子舍人司徒王浑请爲从事中郎转左长史歴太子中庶子荥阳太守赵王伦爲相国欲收大名选海内德望之士以江夏李重及组爲左右长史东平王堪沛国刘谟爲左右司马伦簒以组爲侍中及长沙王乂败惠帝遣组及散骑常侍闾邱仲诣成都王頴慰劳其军帝西幸长安以组爲河南尹迁尚书转衞尉赐爵成都县男加散骑常侍侍中中书监转司校尉加特进光禄大夫常侍如故于时天下已乱组兄弟贵盛惧不容于世虽居大官并讽议而已永嘉末复以组爲侍中领太子太保未拜防刘曜王弥逼洛阳组与藩俱出奔怀帝防尘司徒王浚以组爲司校尉组与藩移檄天下以琅邪王爲盟主愍帝称皇太子组即太子之舅又领司隶校尉行豫州刺史事与藩共保荥阳之开封建兴初诏藩行留台事俄而藩薨帝更以组爲司空领尚书左仆射又兼司隶复行留台事州征郡守皆承制行焉进爵临颍县公加夫人世子印绶明年进位太尉领豫州牧假节元帝承制以组爲都督司州诸军加散骑常侍余如故顷之又除尚书令表让不拜及西都不守组乃遣使移檄天下共劝进帝欲以组爲司徒以问太常贺循循曰组旧望清重忠勤显著迁训五品实允众望于是拜组爲司徒组逼于石勒不能自立太兴初自许昌帅其属数百人渡江给千兵百骑组先所领仍皆统摄顷之诏组与太保西阳王羕并录尚书事各加班劒六十人永昌初迁太尉领太子太保未拜薨年六十五諡曰元子弈嗣弈字元欣少拜太子舍人驸马都尉侍讲东宫出爲镇东将军行武将军新汲令愍帝爲太子召爲中舍人寻拜散骑侍郎皆不就随父渡江元帝践位拜中庻子迁给事黄门郎父忧去职服阕补散骑常侍侍中时将缮宫城尚书符下陈留王使出城夫弈驳曰昔虞宾在位书称其美诗咏有客载在雅颂今陈留王位在三公之上坐在太子之右故答表曰书赐物曰与此古今之所崇体国之高义也谓宜除夫役时尚书张闿仆射孔愉难弈以爲昔宋不城周春秋所讥特蠲非体宜应减夫弈重驳以爲春秋之末文武之道将坠于地新有子朝之乱于时诸侯逋替莫肯率职宋之于周实有列国之权且同已勤王而主之者晋客而辞役责之可也今之陈留无列国之势此之作否何益有无臣以爲宜除于国职爲全诏从之时又通议元防曰帝应敬司徒王导不博士郭杜援等以爲礼无拜臣之文谓宜除敬侍中冯怀议曰天子脩礼莫盛于辟雍当尔之日犹拜三老况今先帝师傅谓宜尽敬事下门下弈议曰三朝之首宜明君臣之体则不应敬若他日小会自可尽礼又至尊与公书手诏则曰顿首言中书爲诏则云敬问散骑优册则曰制命今诏文尚异况大防之与小会理岂得同诏从之咸和七年卒追赠太仆諡曰定
　　冯紞字少胄安平人也祖浮魏司隶校尉父员汲郡太守紞少博渉经史识悟机辩歴仕爲魏郡太守转歩兵校尉徙越骑得幸于武帝稍迁左衞将军承顔悦色宠爱日隆荀朂贾充并与之亲善充女之爲皇太子妃也紞有力焉及妃之将废紞朂干没救请故得不废伐呉之役紞领汝南太守以郡兵随王濬入秣陵迁御史中丞转侍中帝病笃得愈紞与朂见朝野之望属在齐王攸攸素薄朂朂以太子愚劣恐攸得立有害于已乃使紞言于帝曰陛下前者疾若不差太子其废矣齐王爲百姓所归公卿所仰虽欲高让其得免乎宜遣还藩以安社稷帝纳之及攸薨朝野悲恨初帝友于之情甚笃既纳朂紞邪説遂爲身后之虑以固储位既闻攸陨哀恸特深紞侍立因言曰齐王攸名过于实今得自终此乃大晋之福陛下何乃过哀帝收泪而止初谋伐呉紞与贾充荀朂同共苦諌不可呉平紞内怀慙惧疾张华如讐及张华外镇威徳大着朝论当征爲尚书令紞从容侍帝论晋魏故事因讽帝言华不可授以重任帝黙然而止事具华传太康七年紞疾诏以紞爲散骑常侍赐钱二十万牀帐一具寻卒二子播熊播大长秋熊字文罴中书郎紞兄恢自有传
　　贾充字公闾平阳襄陵人也父逵魏豫州刺史阳里亭侯逵晚始生充言后当有充闾之庆故以爲名字焉充少孤居丧以孝闻袭父爵爲侯拜尚书郎典定科令兼度支考课辩章节度事皆施用累迁黄门侍郎汲郡典农中郎将参太将军军事从景帝讨毌邱俭文钦于乐嘉帝疾笃还许昌留充监诸军事以劳増邑三百五十户后爲文帝大将军司马转左长史帝新执朝权恐方镇有异议使充诣诸葛诞图欲伐呉阴察其变充既论説时事因谓诞曰天下皆愿禅代君以爲如何诞厉声曰卿非贾豫州子乎世受魏恩岂可欲以社稷输人乎若洛中有难吾当死之充黙然及还白帝曰诞再在杨州威名夙着能得人死力观其规畧爲反必矣今徴之反速而事小不徴事迟而祸大帝乃徴诞爲司空而诞果叛复从征诞充进计曰楚兵轻而鋭若深沟高垒以逼贼城可不战而尅也帝从之城陷帝登垒以劳充帝先归洛阳使充统后事进爵宣阳乡侯増邑千户迁廷尉充雅长法理有平反之称转中防军魏高贵乡公之攻相府也充率众拒战于南阙军将败骑督成倅弟太子舍人济谓充曰今日之事何如充曰公等飬汝正拟今日何复疑济于是抽戈犯跸及常道乡公即位进封安阳乡侯増邑千二百户统城外诸军加散骑常侍钟防谋反于蜀帝假充节以夲官都督关中陇右诸军事西据汉中未至而防死时军国多事朝廷机密皆与筹之帝甚信重充与裴秀王沈羊祜荀朂同受心腹之任帝又命充定法律假金章赐甲第一区五等初建封临沂侯爲晋元勲深见宠异禄赐常优于羣官充有刀笔才能观察上防初文帝以景帝恢赞王业方传位于舞阳侯攸充称武帝寛仁且又居长有人君之徳宜奉社稷及文帝寝疾武帝请问后事文帝曰知汝者贾公闾也帝袭王位拜充晋国衞将军仪同三司给事中封临颍侯及受禅充以建明大命转车骑将军散骑常侍尚书仆射更封鲁郡公毌柳氏爲鲁国太夫人充与太傅郑冲司空荀顗中书监荀朂中军将军羊祜中防军王业廷尉杜友守河南尹杜预散骑侍郎裴楷颍川太守周雄齐相郭颀骑都尉成公绥荀煇尚书郎柳轨等共定新律既成诏自太傅车骑以下皆加禄赏其详依故典于是赐充子弟一人关内侯绢五百匹固让不许后代裴秀爲尚书令常侍车骑将军如故寻改常侍爲侍中赐绢七百匹以母忧去职诏遣黄门侍郎慰问又以东南有事遣典军将军杨嚣宣谕使六旬还内充爲政务农节用并官省职帝善之又以文武异容求罢所领兵及羊祜等出镇充复上表欲立勲邉境帝并不许从容任职襃贬在已颇好进士毎有所荐逹必终始经纬之是以士多归焉帝舅王恂尝毁充而充更进恂或有背充以要权贵者充皆阳以素志待之而充无公方之操不能正身率下专以谄媚取容侍中任恺中书令庾纯等刚直守正咸共疾之又以充女爲齐王妃惧后益盛时氐羌反叛帝深以爲虑恺因进説请充镇关中乃下诏以充爲使持节都督秦凉二州诸军事侍中车骑将军如故假羽葆鼔吹给第一驸马朝之贤良欲进忠规献替者皆幸充此举望隆惟新之化充既外出自以爲失职深衘任恺计无所从将之镇百寮饯于夕阳亭荀朂私焉充以忧告朂曰公国之宰辅而爲一夫所制不亦鄙乎然是行也辞之实难独有结婚太子不顿驾而自留矣充曰然孰可寄怀对曰朂请言之俄而侍宴论太子婚姻事朂因言充女才质令淑宜配储宫而杨皇后及荀顗亦并称之帝纳其言会京师大雪平地二尺军不得发既而储宫当婚遂不西行诏充居夲职先是羊祜密啓留充及是帝以语充充谢祜曰始知君长者时呉将孙秀降拜爲骠骑大将军帝以充旧臣欲改班使车骑居骠骑之右充固让见听寻迁司空侍中尚书令领兵如故防帝寝疾充及齐王攸荀朂参医药及疾愈赐绢各五百匹初帝疾笃朝廷属意于攸河南尹夏侯和谓充曰卿二女壻亲疎等矣立人当立徳充不答及是帝闻之徙和光禄勲乃夺充兵权而位遇无替寻转太尉行太子太保录尚书事咸宁三年日蚀于三朝充请逊位不许更以沛国之公邱益其封宠幸愈甚朝廷咸侧目焉河南尹王恂上言训太后入庙合食于景皇帝齐王攸不得行其子礼充议以爲礼诸侯不得祖天子公子不得祢先君皆谓奉綂承祀非谓不得复其父祖也攸身宜服三年丧事自如臣制有司奏若如充议服子服行臣制未有前比宜如恂表攸丧服从诸侯之例帝从充议伐呉之役诏充爲使持节假黄钺大都督总綂六师给羽葆鼔吹缇幢兵万人骑二千置左右长史司马从事中郎增参军骑司马各十人帐下司马二十人大车官骑各三十人充虑大功不捷表陈西有昆夷之患北有幽并之戍天下劳扰年谷不登兴军致讨惧非其时又臣老迈非所克堪诏曰君不行吾便自出充不得已乃受节钺将中军爲诸军节度以冠军将军杨济爲副南屯襄阳呉江陵诸守皆降充乃徙屯项王濬之尅武昌也充遣使表曰呉未可悉定方夏江淮下湿疾疫必起宜召诸军以爲后图虽腰斩张华不足以谢天下华豫平呉之防故充以爲言中书监荀朂奏宜如充表帝不从杜预闻充有奏驰表固争言平在旦夕使及至轘辕而孙皓已降呉平军罢帝遣侍中程咸犒劳赐充帛八千匹增邑八千户分封从孙畅新城亭侯盖安阳亭侯弟阳里亭侯混从孙关内侯众增户邑充夲无南伐之谋固諌不见用及师出而呉平大慙惧议欲请罪帝闻充当诣阙豫幸东堂以待之罢节钺僚佐仍假鼔吹麾幢充与羣臣上告成之礼请有司具其事帝谦让不许及疾笃上印绶逊位帝遣侍臣谕防问疾殿中太医致汤药赐牀帐钱帛自皇太子宗室躬省起居太康三年四月薨时年六十六帝爲之恸使使持节太常表防追赠太宰加衮冕之服绿綟绶御劒赐东园秘器朝服一具衣一袭大鸿胪防防事假节钺前后部羽葆鼔吹缇麾大路輼辌车帐下司马大车椎斧文衣虎贲轻车介士葬礼依霍光及安平献王故事给茔田一顷与石苞等爲王功配享庙庭諡曰武追赠充子黎民爲鲁殇公充妇广成君郭槐性妬忌初黎民年三岁乳母抱之当閤黎民见充喜笑充就而拊之槐望见谓充私乳母即鞭杀之黎民恋念发病而死后又有生男过朞复爲乳母所抱充以手摩其头郭疑乳母又杀之儿亦思慕而死充遂无允嗣及薨槐以外孙韩谧爲黎民子奉充后郎中令韩咸中尉曹轸諌槐曰礼大宗无后以小宗支子后之无异姓爲后之文无令先公怀腆后土良史书过岂不痛心槐不从咸等上书求改立嗣事寝不报槐遂表陈是充遗意帝乃诏曰太宰鲁公充崇徳立勲勤劳佐命背世殂陨毎用悼心又允子早终世嗣未立古者列国无嗣取始封支度子以绍其后而近代更除其国至于周之公旦汉之萧何或豫建元子或封爵元妃盖尊显勲庸不同常制太宰素取外孙韩谧爲世子黎民后吾退而断之外孙骨肉至近推恩计情合于人心其以谧爲鲁公世孙以嗣其国自非功如太宰始封无后如太宰所取必以已自出不如太宰皆不得以爲比及下礼官议充諡博士秦秀议谥曰荒帝不纳博士叚畅希防建议諡曰武帝乃从之自充薨至葬赙赐二千万惠帝即位贾后擅权加充庙备六佾之舞母郭氏爲宜城君及郭氏亡諡曰宣特加殊礼时人讥之而莫敢言者初充前妻李氏淑美有才行生二女襃裕襃一名荃裕一名濬父丰诛李氏坐流徙后娶城阳太守郭配女即广成君也武帝践阼李以大赦得还帝特诏充置左右夫人充母亦勅充迎李氏郭槐怒攘袂数充曰刋定律令爲佐命之功我有其分李那得与我并充乃答诏托以谦冲不敢当两夫人盛礼实畏槐也而荃爲齐王攸妃欲令充遣郭而还其母时沛国刘含母及帝舅羽林监王防前妻皆母邱俭孙女此例既多质之礼官俱不能决虽不遣后妻多异居私通充自以宰相爲海内凖则乃爲李氏筑别室于永年里而不徃来荃濬毎号泣请充充竟不徃会充当镇关右公卿供帐祖道荃濬惧充遂去乃排幔出于坐中叩头流血向充及羣寮陈母应还之意众以荃王妃皆惊起而散充甚愧愕使黄门将宫人扶去既而郭槐女爲太子妃帝乃下诏断如李比皆不得还后荃愤恚而薨初槐欲自省李氏充曰彼有才气卿徃不如不徃及女爲妃槐乃盛威仪而去既入户李氏出迎槐不觉脚屈因遂再拜自是充毎出行槐辄使人寻之恐其过李也初充母柳见古今重节义竟不知充与成济事以济不忠数追骂之侍者闻之无不窃笑及将亡充问所欲言柳曰我敎汝迎李新妇尚不肯安问他事遂无言及充薨后李氏二女乃欲令其母附贾后弗之许也及后废李氏得合李氏作女训行于世谧字长深母贾午充少女也父韩夀字徳眞南阳人魏司徒暨曾孙美姿貌善容止贾充辟爲司空掾充毎宴宾僚其女辄于靑璅中窥之见寿而悦焉问其左右识此人不有一婢説寿姓字云是故主人女大感想发于寤寐婢后往寿家具説女意并言其女光丽艳逸端美絶伦寿闻而心动便令爲通殷勤婢以白女女遂潜脩音好厚相赠结呼寿向夕入寿劲防过人逾垣而至家中莫知惟充觉其女悦畅异于常日时西域有贡竒香一着人则经月不歇帝甚贵之惟以赐充及大司农陈骞其女密盗以遗寿充僚属与寿晏处闻其芬馥称之于充自是充意知女与寿通而其门閤严峻不知所由得入乃夜中阳惊托言有盗因使循墙以观其变左古白曰无余异惟东北角如狐狸行处充乃考问女之左右具以状对充秘之遂以女妻寿寿官至散骑常侍河南尹元康初卒赠骠骑将军谧好学有才思既爲充嗣继佐命之后又贾后专恣谧权过人主至乃鏁系黄门侍郎其爲威福如此负其骄宠奢侈逾度宫室崇僭器服珍丽歌僮舞女选极一时开閤延宾海内辐凑贵游豪戚及浮竞之徒莫不尽礼事之或着文章称美谧以方贾谊渤海石崇欧阳建荥阳潘岳呉国陆机陆云兰陵缪征京兆杜斌摰虞琅邪诸葛诠农王粹襄城杜育南阳邹防齐国左思清河崔基沛国刘瓌汝南和郁周恢安平索秀颍川陈眕太原郭彰髙阳许猛彭城刘讷中山刘舆刘琨皆傅会于谧号曰二十四友其余不得豫焉歴位散骑常侍后军将军广成君薨去职防未终起爲秘书监掌国史先是朝廷议立晋书限断中书监荀朂谓宜以魏正始建年著作郎王赞欲引嘉平已下朝臣尽入晋史于时依违未有所决惠帝立更使议之谧上议请从防始爲断于是事下三府司徒王戎司空张华领军将军王衍侍中乐广黄门侍郎嵇绍国子博士谢衡皆从谧议骑都尉济北侯荀畯侍中荀藩黄门侍郎华混以爲宜用正始开元博士荀刁协谓宜嘉平起年谧重执奏戎华之议事遂施行寻转侍中领秘书监如故谧时从帝幸宣武观校猎讽尚书于防中召谧受拜诫左右勿使人知于是众疑其有异志矣谧既亲贵数入二宫共愍怀太子游处无屈降心常与太子奕碁争道成都王頴在坐正色曰太子国之储君贾谧何得无礼谧惧言之于后遂出頴爲平北将军镇邺及爲常侍侍讲东宫太子意有不悦谧患之而其家数有妖异飘风吹其朝服飞上数百丈坠于中丞台又蛇出其被中夜暴雷震其室柱陷入地压毁牀帐谧益恐及迁侍中专掌禁内遂与后成谋诬陷太子及赵王伦废后以诏召谧于殿前将戮之走入西钟下呼曰阿后救我乃就斩之韩寿少弟蔚有器望及寿兄巩令保弟散骑侍郎预呉王友鉴谧母贾午皆伏诛初充伐呉时尝屯项城军中尝忽失充所在充帐下都督周勤时昼寝夣见百余人录充引入一迳勤惊觉闻失充乃出寻索忽覩夣中之迳遂往求之果见充行至一府舍侍衞甚盛府公南靣坐声色甚厉谓充曰将乱吾家事必尔与荀朂既惑吾子又乱吾孙闲使任恺黜尔而不去又使庾纯骂汝而不改今呉寇当平汝方表斩张华汝之闇戆皆此类也若不悛愼当旦夕加罪充因叩头流血公曰汝所以延日月而名器如此者是衞府之勲耳终当使孙嗣死于钟虡之闲大子毙于金酒之中小子困于枯木之下荀朂亦宜同然其先徳小浓故在汝后数世之外国嗣亦替言毕命去充忽然得还营顔色憔悴性理昏防经日乃复及是谧死于钟下贾后服金酒而死贾午考竟用木杖终皆如所言赵王伦之败朝廷追述充勲议立其后欲以充从孙散骑侍郎众爲嗣众阳狂自免以子秃后充封鲁公又病死永兴中立充从曾孙湛爲鲁公奉充后遭乱死国除防始中人爲充等谣曰贾裴王乱纪纲王裴贾济天下言亡魏而成晋也充弟混字宫竒笃厚自守无殊才能太康中爲宗正卿歴领军将军领城门校尉加侍中封永平侯卒赠中军大将军仪同三司充从子彝遵并有鉴裁俱爲黄门郎遵弟模最知名模字思范少有志尚颇览载籍而深沈有智算确然难夺深爲充所信爱毎事筹之焉充年衰疾剧常忧已諡传模曰是非乆自见不可掩也起家爲邵陵令遂歴仕二宫尚书吏部郎以公事免起爲车骑司马豫诛杨骏封平阳乡侯邑千户及楚王玮矫制害汝南王亮太保衞瓘诏使模将中驺三百人救之是时贾后既豫朝政欲信亲党拜模散骑常侍二日擢爲侍中模乃尽心匡弼推张华裴頠同心辅政数年之中朝野宁静模之力也乃加授光禄大夫然模潜执权势外形欲远之毎有啓奏贾后事入辄取急或托疾以避之至于素有嫌忿多所中陷朝廷甚惮之加贪冒聚敛富拟王公但贾后性甚彊暴模毎尽言爲陈祸福后不能从反谓模毁已于是委任之情日衰而谗闲之徒遂进模不得志忧愤成疾卒追赠车骑将军开府仪同三司諡曰成子游字彦将嗣歴官太子侍讲员外散骑侍郎郭彰字叔武太原人贾后从舅也与贾充素相亲遇充妻待彰若同生歴散骑常侍尚书衞将军封冠军县侯及贾后专朝彰豫参权势物情归附宾客盈门世人称爲贾郭谓谧及彰也卒諡曰烈
　　杨骏字文长农华阴人也少以王官爲高陆令骁骑鎭军二府司马后以后父起居重位自镇军将军迁车骑将军封临晋侯识者议之曰夫封建所以藩屏王室也后妃所以供粢盛内敎也后父始封而以临晋爲侯兆于乱矣尚书褚防【音畧】郭奕并表骏小器不可任以社稷之重武帝不从帝自太康以后天下无事不复留心万机惟躭酒色始宠后党请谒公行而骏及珧济势倾天下时人有三杨之号及帝疾笃未有顾命佐命功臣皆已没矣朝臣惶惑计无所从而骏尽斥羣公亲侍左右因辄改易公卿树其心腹防帝小闲见所用者非乃正色谓骏曰何得便尔乃诏中书以汝南王亮与骏夹辅王室骏恐失权宠从中书借诏观之得便匿藏中书监华廙恐惧自往索之终不肯与信宿之闲上疾遂笃后乃奏帝以骏辅政帝乃颔之便召中书监华廙令何劭口宣帝防使作遗诏曰昔伊望作佐勲垂不朽周霍拜命名冠徃代侍中车骑将军行太子太保领前将军杨骏经徳履喆监识明远毗翼二宫忠肃荗着宜正位上台拟迹阿衡其以骏爲太尉太子太傅假节都督中外诸军事侍中录尚书领前将军如故置参军六人歩兵三千人骑千人移止前卫将军珧故府若止宿殿中宜有翼卫其差左右卫三部司马各二十人殿中都尉司马十人给骏令得持兵仗出入诏成后对廙劭以呈帝帝亲视而无言自是二日而崩骏遂当寄托之重居太极殿梓宫将殡六宫出辞而骏不下殿以虎贲百人自衞不恭之迹自此而始惠帝即位进骏爲太傅大都督假黄钺录朝政百官总已虑左右间已乃以其甥叚广张劭爲近侍之职凡有诏命帝省讫入呈太后然后乃出骏知贾后情性难制甚畏惮之又多树亲党皆领禁兵于是公室怨望天下愤然矣骏弟珧济并有儁才数相諌止骏不能用因废于家骏闇于古义动违旧典武帝崩未逾年而改元议者咸以爲违春秋逾年书即位之义朝廷惜于前失令史官没之故明年正月复改年焉骏自知素无美望惧不能辑和远近乃依魏明帝即位故事遂大开封赏欲以悦众爲政严碎愎諌自用不允众心冯翊太守孙楚素与骏厚説之曰公以外戚居伊霍之重握天权辅弱主当仰思古人至公至诚谦顺之道于周则周召爲宰在汉则朱虚东牟未有庶姓专朝而克终庆祚者也今宗室亲重藩王方壮而公不与共参万机内怀猜忌外树私昵祸至无日矣骏不能从训少府蒯钦骏之姑子少而相昵直亮不回屡以正言犯骏珧济爲之寒心钦曰杨文长虽闇犹知人之无罪不可妄杀必当疎我我得疎外可以不与俱死不然倾宗覆族其能乆乎殿中中郎孟观李肇素不爲骏所礼阴构骏将图社稷贾后欲预政事而惮骏未得逞其所欲又不肯以妇道事皇太后黄门董猛始自帝之爲太子即爲寺人监在东宫给事于贾后后密通消息于猛谋废太后猛乃与肇观潜相结托贾后又令肇报汝南王亮使连兵讨骏亮曰骏之凶暴死亡无日不足忧也肇报楚王玮玮然之于是求入朝骏素惮玮先欲召入防其爲变因遂听之及玮至观肇乃啓帝夜作诏中外戒严遣使奉诏废骏以侯就第东安公繇率殿中兵四百人随其后以讨骏叚广跪而言于帝曰杨骏受恩先帝竭心辅政且孤公无子岂有反理愿陛下审之帝不答时骏居曹爽故府在武库南闻内有变召众官议之太傅主簿朱振説骏曰今内有变其趣可知必是阉竖爲贾后谋不利于公宜烧云龙门以示威索造事者首开万春门引东宫及外营兵公自拥翼皇太子入宫取奸人殿内震惧必斩送之可以免难骏素怯愞不决乃曰魏明帝造此大功奈何烧之侍中傅祗夜白骏请与武荗俱入云龙门观察事变祗因谓羣寮宫中不宜空便起揖于是皆走寻而殿中兵出烧骏府又令弩士于阁上临骏府而射之骏兵皆不得出骏逃于马廐以防杀之观等受贾后密防诛骏亲党皆夷三族死者数千人又令李肇焚骏家私书贾后不欲令武帝顾命手诏闻于四海也骏既诛莫敢收者惟太傅舍人巴西阎纂殡敛之初骏征高士孙登遗以布被登截被于门大呼曰斫斫剌剌旬月托疾诈死及是其言果验永熙中温县有人如狂造书曰光光文长大防爲墙毒药虽行防还自伤及骏居内府以防爲卫焉永宁初诏曰舅氏失道宗族陨坠渭阳之思孔怀感伤其以蓩亭侯杨超爲奉朝请骑都尉以慰蓼莪之思焉珧字文琚歴位尚书令衞将军素有名称得幸于武帝时望在骏前以兄贵盛知权宠不可居自乞逊位前后恳至终不获许初聘后珧表曰歴观古今一族二后未尝以全而受覆宗之祸乞以表事藏之宗庙若如臣之言得以免祸从之右军督赵休上书陈王莾五公兄弟相代今杨氏三公并在大位而天变屡见臣窃爲陛下忧之由此珧益惧固求逊位听之赐钱百万绢五千匹珧初以退让称晚乃合朋党搆出齐王攸中防军羊琇北军中候成粲谋欲因见珧而手刃之珧知而辞疾不出讽有司奏琇转爲太仆自是举朝莫敢枝梧而素论尽矣珧临刑称寃云事在石函可问张华当时皆谓宜爲申理合依钟毓事例而贾氏待诸杨如讐促行刑者遂斩之时人莫不嗟叹焉济字文通歴位镇南征北将军迁太子太傅济有才蓺尝从武帝校猎北芒山下与侍中王济着布袴褶骑马执角弓在辇前猛兽突出帝命王济射之应而倒湏防复一出济受诏又射杀之六军大呌称快帝重兵官多授贵戚清望济以武蓺号爲称职与兄珧深虑盛满乃与诸甥李斌等共切諌骏斥出王佑爲河东太守建立皇储皆济谋也初骏忌大司马汝南王亮催使之藩济与斌数諌止之骏遂踈济济谓傅咸曰若家兄征汝南王亮入爲大司马退身避之门户乃得免耳不尔行当赤族咸曰但征还共崇至公便立太平无爲避也夫人臣不可有专岂独外戚今宗室疎因外戚之亲以得安外戚危倚宗室之重以爲援所谓唇齿相依计之善者济益惧而问石崇曰人心云何崇曰贤兄执政疎外宗室宜与四海共之济曰见兄可及此崇见骏及焉骏不纳后与诸兄俱见害难之夕东宫召济济谓裴楷曰吾将何之楷曰子爲保傅当至东宫济好施乆典兵马所从四百余人皆秦中壮士射则命中皆欲救济济已入宫莫不叹恨















　　通志卷一百二十一下
<史部,别史类,通志>
　　钦定四库全书
　　通志卷一百二十二
　　宋　右　廸　功　郎　郑　樵　渔　仲　撰
　　列传第三十五
　　晋
　　魏舒　李憙　刘寔【弟智】髙光　王浑【子济】王濬　唐彬　山涛【子简　简子遐】王戎【从弟衍　衍弟澄　郭舒】乐广　郑袤【子黙　黙子球】李允　卢钦【子浮　弟珽　珽子志　志子谌】华表【子廙廙子恒　恒弟峤】石鉴　温羡
　　魏舒字阳元任城樊人也少孤为外家氏所飬氏起宅相宅者云当出贵甥外祖母以魏氏甥小而慧意谓应之舒曰当为外氏成此宅相久乃别居身长八尺二寸姿望秀伟饮酒石余而迟钝质朴不为乡亲所重从叔父吏部郎衡有名当世亦不之知使守水碓每叹曰舒堪数百户长我愿毕矣舒亦不以介意不修常人之节不为皎厉之事每欲容才长物终不显人之短性好骑射着韦衣入山泽以渔猎为事惟太原王乂谓舒曰卿终为台辅然今未能令妻子免饥寒吾当助卿营之常振其匮乏舒受而不辞舒尝诣野王主人妻夜产俄而闻车马之声相问曰男也女也曰男书之十五以兵死复问寝者为谁曰魏公舒后十五载诣主人问所生儿何在曰因条桑为斧伤而死舒自知当为公矣年四十余郡上计掾察孝亷宗党以舒无学业劝令不就可以为髙耳舒曰若试而不中其负在我安可虚窃不就之髙以为已荣乎遂自课百日习一经因而对防升第除渑池长迁浚仪令入为尚书郎时欲沙汰郎官非其才者罢之舒曰吾即其人也襆被而出同僚素无清论者皆有愧色谈者称之累迁后将军钟毓长史毓每与参佐射舒常为画筹而已后遇朋人不足以舒满数毓初不知其善射舒容范闲雅发无不中举坐愕然莫有敌者毓叹而谢曰吾不足以尽卿才有如此射矣岂一事哉转相国参军封剧阳子府朝碎务未尝见是非至于废兴大事众人莫能断者舒徐为筹之多出众议之表文帝深器重之每朝会坐罢目送之曰魏舒堂堂人之领神也迁宜阳荥阳二郡太守甚有声称徴拜散骑常侍出为冀州刺史在州三年以简惠称入为侍中武帝以舒清素特赐绢百疋迁尚书以公事当免官诏以赎论舒三娶妻皆亡是歳自表乞假还本郡葬妻诏赐葬地一顷钱五十万太康初拜右仆射舒与卫瓘山涛张华等以六合混一宜用古典封禅东岳前后累陈其事帝谦让不许以舒为左仆射领吏部舒上言令选六宫聘以玉帛而旧使御府丞奉聘宣成嘉礼贽重使轻以为拜三夫人宜使卿九嫔使五官中郎将美人良人使谒者于典制为有诏详之众议异同遂寝加右光禄大夫仪同三司及山涛薨以舒领司徒有顷即真舒有威重徳望禄赐散之九族家无余财陈留周震累为诸府所辟辟书既下公辄防亡佥号为杀公掾莫有辟者舒乃命之而竟无患识者以此称其逹命以年老每称疾逊位中复暂起署兖州中正寻又称疾尚书左丞郤诜与舒书曰公久疾小差视事是也唯上所念何意起讫还卧屈身廽法甚失具瞻之望公少立巍巍一旦弃之可不惜哉舒称疾如初后以灾异逊位帝不听后因正旦朝罢还第表送章绶帝手诏敦勉而舒执意弥固乃诏舒以剧阳子就第位仪同三司禄赐如前几杖不朝赐钱百万牀帐簟褥自副以舎人四人为剧阳子舎人置官骑十人使光禄勲奉防主者详案典礼令皆如旧制于是赐安车驷马门施行马舒为事必先行而后言逊位之际莫有知者时论以为晋兴以来三公能辞荣善终者未之有也司空卫瓘与舒书曰每与足下共论此事日日未果可谓瞻之在前忽焉在后矣太熙元年薨时年八十二帝甚伤悼赗赙优厚諡曰康子混字延广清惠有才行为太子舍人年二十七先舒卒朝野咸为舒悲惜舒每哀恸退而叹曰吾不及庄生逺矣岂以无益自损乎于是终服不复哭诏曰舒惟一子薄命短折舒告老之年处穷独之苦每念怛然为之嗟悼乃给阳燧四望繐牎户皂轮车牛一乘庻出入观望或足散忧也以庻孙融嗣又早卒从孙晃嗣
　　李憙字季和上党铜鞮人也父佺汉大鸿胪憙少有髙行愽学研精与北海管宁以贤良徴不行累辟三府不就宣帝复辟憙为太傅属固辞疾郡县扶舆上道时憙母疾笃乃窃逾氏城而徒还遂遭母防论者嘉其志节后为并州别驾时骁骑将军秦朗过并州州将毕轨敬焉令乘车至阁憙固谏以为不可轨不得已从之景帝辅政命憙为大将军从事中郎憙到引见谓憙曰昔先公辟君而君不应今孤命君而君至何也对曰先公以礼见待憙得以礼进退明公以法见绳憙畏法而至帝甚重之转司马寻拜右长史从讨毌邱俭还迁御史中丞当官正色不惮彊御百僚震肃焉荐乐安孙璞亦以道德显时人称为知人寻迁大司马以公事免司马佃为宁北将军镇邺以憙为军司顷之除凉州刺史加扬威将军假节领护羌校尉绥御华夷甚有声绩羌虏犯塞憙因其隙防不及啓闻辄以便宜出军深入遂大克获以功重免谴时人比之汉朝冯甘焉于是请还许之居家月余拜冀州刺史累迁司校尉及魏帝告禅于晋憙以本官行司徒事副太尉郑冲奉防泰始初封祁侯憙上言故立进令刘友前尚书山涛中山王睦故尚书仆射武陔各占官三更稲田请免涛睦等官陔已亡请贬諡诏曰犮侵刻百姓其考竟以惩邪佞涛等不贰其过皆勿问憙亢志在公当官而行可谓邦之司直矣其申敕羣僚各慎所司寛宥之恩不可数遇也憙为二代司朝野称之以公事免其年皇太子立以憙为太子太傅自魏明帝以后乆旷东宫制度废阙官司不具詹事左右率庻子中舍人诸官并未置唯置卫率令典兵二傅并摄众事憙在位累年训导尽规迁尚书仆射拜特进光禄大夫以年老逊位诏憙因光禄之号改假金紫置官骑十人赐钱五十万禄赐班礼一如三司门施行马初憙为仆射时凉州虏防边憙唱义遣军讨之朝士谓出兵不易虏未足为患竟不从之后虏果大纵逸凉州覆没朝廷深悔焉以憙清素贫俭赐绢百疋及齐王攸出镇憙上表谏诤辞甚恳切憙自歴仕虽清非异众而家无储粮亲旧故人乃至分衣共食未尝私以王官及卒追赠太保諡曰成子赞嗣少子俭字仲约歴左积弩将军屯骑校尉俭子字世彦少有清节永嘉中歴给事黄门侍郎散骑常侍
　　刘寔字子真平原髙唐人汉济北惠王夀之后也父广斥邱令寔少贫苦卖牛衣以自给然好学手约绳口诵书愽通古今清身防已行无瑕玷郡察孝亷州举秀才皆不行以计吏入洛调为河南尹丞迁尚书郎廷尉正后歴吏部郎参文帝相国军事封循阳子钟会邓艾之伐蜀也有客问寔曰二将其平蜀乎寔曰破蜀必矣而皆不还客问其故笑而不答竟如其言寔之先见皆此类也以世多进趣亷逊道废乃着崇让论以矫之辞多不録泰始初进爵为伯累迁少府咸宁中为太常转尚书杜预之伐吴也寔以本官行镇南军司初寔妻卢氏生子跻而卒华氏将以女妻之寔弟智谏曰华氏类贪必破门户辞之不得竟防华氏而生子夏寔竟坐夏受赂免官顷之为大司农又以夏罪免寔每还州里乡人载酒肉以之寔难逆其意辄共啖之而返其余或谓寔曰君行髙一世而诸子不能遵何不旦夕切磋使知过而自改邪寔曰吾之所行是所闻见不相祖习岂复教诲之所得乎世以寔言为当后起为国子祭酒散骑常侍愍懐太子初封广陵王髙选师友以寔为师元康初进爵为侯累迁太子太保加侍中特进右光禄大夫开府仪同三司领冀州都督九年防拜司空迁太保转太傅太安初寔以老病逊位赐安车驷马钱百万以侯就第及长沙成都之相攻也寔为军人所掠潜归乡里惠帝崩寔赴山陵懐帝即位复授太尉寔自陈年老固辞不许左丞刘坦上言以为古之飬老以不事为优不以吏之为重谓宜听寔所守三年诏寔以侯就第位居三司之上秩禄凖旧赐几杖不朝及宅一区国之大政就其谘访歳余薨时年九十一諡曰元寔少贫窭杖防徒行每所憇止不累主人薪水之事皆自营给及位望通显每崇俭素不尚华丽尝诣石崇家如厠见有綘纹帐裀褥甚丽两婢持香囊寔便退笑谓崇曰误入卿内崇曰是厠耳寔曰贫士未尝得此乃更如他厠虽处荣宠居无第宅所得俸禄赡防亲故虽礼教陵迟而行已以正防妻为庐杖之制终丧不御内轻薄者笑之寔不以介意自少及老笃学不倦虽居职务卷弗离手尤精三传辨正公羊以为卫辄不应辞以王父命祭仲失为臣之节举此二端以明臣子之体遂行于世又撰春秋条例二十卷有二子跻夏跻字防云官至散骑常侍夏以贪汚弃放于世寔弟智字子房贞素有兄风少贫窭每负薪自给读诵不辍竟以儒行称歴中书黄门吏部郎出为颍川太守平原管辂尝谓人曰吾与刘颍川兄弟语使人神思清发昏不假寐自此之外殆白日欲寝矣入为秘书监领南阳王师加散骑常侍迁侍中尚书太常着防服释疑论多所辨明太康末卒諡曰成髙光字宣茂陈留圉城人魏太尉柔之子也光少习家业明练刑理初以太子舎人累迁尚书郎出为幽州刺史颍川太守是时武帝置黄沙狱以典诏囚以光歴世眀法用为黄沙御史秩与中丞同迁廷尉元康中拜尚书典三公曹时赵王伦簒逆光于其际守道贞全及伦赐死齐王冏辅政复以光为廷尉迁尚书加奉车都尉后从驾讨成都王頴有功封延陵县公邑千八百户于时朝廷咸推光明于用法故频典理官惠帝为张方所逼幸长安朝臣奔散莫有从者光独侍帝而西迁尚书左仆射加散骑常侍光兄诞为上官已等所用歴徐雍二州刺史诞性任放无伦次而决烈过人与光异操常谓光小节恒轻侮之光事诞愈谨帝既还洛阳时太弟新立重选傅训以光为少傅加光禄大夫常侍如故及懐帝即位加光禄大夫金章紫绶与傅祗并见推崇寻为尚书令本官如故以疾卒赠司空侍中属京洛倾覆竟未加諡子韬字子逺放佚无检光为廷尉时韬受货赇有司奏按之而光不知时人虽非光不能防闲其子以其用心有素不以为累初光诣长安留台以韬兼为右卫将军韬与殿省小人交通及光卒仍于丧中徃来不絶时东海王越辅政不朝觐韬知人心有望宻与太傅参军姜頥京兆杜概等谋讨越事泄伏诛
　　王浑字元冲太原晋阳人也父昶魏司空浑沈雅有器量袭父爵京陵侯辟大将军曹爽掾爽诛随例免起为懐令参文帝安东军事累迁散骑黄门侍郎散骑常侍咸熙中为越骑校尉武帝受禅加扬烈将军迁徐州刺史时年荒歳饥浑开仓赈赡百姓頼之泰始初増封邑千八百户乆之迁东中郎将督淮北诸军事镇许昌数陈损益多见纳用转征虏将军监豫州诸军事假节领豫州刺史浑与吴接境宣布威信前后降附甚多吴将薛莹鲁淑众号十万淑向弋阳莹向新息时州兵并放休息众裁一旅浮淮潜济出其不意莹等不虞晋师之至浑撃破之以功封次子尚为关内侯迁安东将军都督扬州诸军事镇夀春吴人大佃皖城图为边害浑遣扬州刺史应绰督淮南诸军攻破之并破诸别屯焚其积谷百八十余万斛稲苖四千余顷船六百余艘浑遂陈兵东疆视其地形险易歴观敌城察攻取之势及大举伐吴浑率师出横江遣参军陈慎都尉张乔攻寻阳濑乡又撃吴牙门将孔忠皆破之获吴将周兴等五人又遣殄吴防军李纯据髙望城讨吴将俞恭破之多所斩获吴厉武将军陈代平虏将军朱明惧而来降吴丞相张悌大将军孙震等率众数万指城阳浑遣司马孙畴州刺史周浚撃破之临阵斩二将及首虏七千八百级吴人大震孙皓司徒何植建威将军孙晏送印节诣浑降既而王濬破石头降孙皓威名益振明日浑始济江登建邺宫酾酒髙会自以先据江上破皓中军按甲不进致在王濬之后意甚愧恨有不平之色频奏濬罪状时人讥之帝下诏曰使持节都督扬州诸军事安东将军京陵侯王浑督率所统遂逼秣陵令贼孙皓救防自卫不得分兵上赴以成西军之功又摧大敌获张悌使皓涂穷势尽靣缚乞降遂平定秣陵功勲茂着其増封八千户进爵为公封子澄为亭侯弟湛为关内侯赐绢八千疋转征东大将军复镇夀阳浑不尚刑名处断明允时吴人新附颇懐畏惧浑抚循覊旅虚懐绥纳座无虚席门不停賔于是江东之士莫不悦附徴拜尚书左仆射加散骑常侍会朝廷立议齐王攸当之藩浑上书言攸至亲盛德宜赞朝政今陛下出攸之国假以都督虚号而无典戎干方之实惧非追述先帝文明太后待攸之宿意也若以攸望重于事宜出者今以汝南王亮代攸亮宣皇帝子文皇帝弟伷骏各处方任有内外之资论以后虑亦不为轻攸今之国适足长异同之论以损仁慈之美耳而令天下窥陛下有不崇亲亲之情臣窃为陛下不取也若以妃后外亲任以朝政则有王氏倾汉之权吕产专朝之祸若以同姓至亲则有吴楚七国逆乱之殃歴观古事轻重所在无不为害唯当任王道而求忠良耳若以智计猜物虽亲见疑至于疏逺者庸可保乎愚以为太子太保缺宜留攸居之庻全陛下有笃亲亲之恩使攸防仁覆之惠也帝不纳太熙初迁司徒惠帝即位加侍中又京陵置士官如睢陵比及杨骏诛重崇旧臣乃加浑兵浑以司徒文官主史不持兵持兵乃吏属绛衣自以偶因时宠权得持兵非是旧典皆令皂服论者美其谦而识体楚王玮将害汝南王亮等也公孙宏説玮曰昔宣帝废曹爽引太尉蒋济参乘以増威重大王今举非常事宜得宿望镇压众心司徒王浑宿有威名为三军所信服可请同乘使物情有凭也玮从之浑辞疾归第以家兵千余人闭门距玮玮不敢逼俄而玮以矫诏伏诛浑乃率兵赴宫帝尝访浑元会问郡国计吏方俗之宜浑奏曰陛下钦明圣哲光于逺近明诏冲虚询及刍荛斯乃周文畴咨之求仲尼不耻下问也旧三朝元会前计吏诣轩下侍中读诏计吏跪受臣以诏文相承已乆无他新声非陛下留心方国之意也可令中书令指宣明诏问方土异同贤才秀异风俗好尚农桑本务刑狱得无寃滥守长得无侵虐其勤心政化兴利除害者授以纸笔尽意陈闻以明圣指埀心四逺不复因循常辞且察其答对文义以观计吏人才之实又先帝时正会后东堂见征镇长史司马诸王国卿诸州别驾若不能别见可前诣轩下使侍中宣问以审察方国于事为便帝然之又诏浑录尚书事浑所歴之职前后著称及居台辅声望日减元康七年薨时年七十五諡曰元长子尚早亡次子济嗣济字武子少有逸才风姿英爽气葢一时好弓马勇力絶人善易及庄老文词俊茂伎蓺过人有名当世与姊夫和峤及裴楷齐名尚常山公主年二十起家拜中书郎以母忧去官起为骁骑将军累迁侍中与侍中孔恂王恂杨济同列为一时俊彦武帝尝会公卿藩牧于式干殿顾济恂而谓诸公曰朕左右可谓恂恂济济矣每侍见未尝不咨论人物及万机得失济善于清言修饰词令讽议将顺朝臣莫能尚焉帝益亲贵之仕进虽速论者不以主壻之故咸称才能致之然外虽雅而内多忌刻好以言伤物侪类以此少之以其父故每排王濬时议讥之齐王攸当之藩济既陈情又累使公主与甄徳妻长广公主俱入稽颡泣请帝留攸帝怒谓侍中王戎曰兄弟至亲今出齐王自是朕家事而甄徳王济连遣妇来生哭人以忤旨左迁国子祭酒常侍如故数年入为侍中时浑为仆射主者处事或不当济性峻厉明法绳之素与从兄佑不平佑党颇谓济不能顾其父由是长异同之言出为河南尹未拜坐鞭王官吏免官而王佑始见委任而济遂被斥外于是乃移第北芒山下性豪侈丽服玉食时洛京地甚贵济置地为马埒编钱满之时人谓为金沟王恺以帝舅奢豪有牛名八百里驳常莹其蹄角济请以钱千万与牛对射而赌之恺亦自恃其能令济先射一发破的因据胡牀叱左右速探牛心来湏臾而至一割便去和峤性至俭家有好李帝求之不过数十济其上直率少年诣园共啖毕伐树而去帝尝幸其宅供馔甚丰悉贮琉璃器中蒸肫甚美帝问其故答曰以人乳蒸之帝色甚不平食未毕而去济善解马性尝乘一马着连干鄣泥前有水终不肯渡济云此必是惜鄣泥使人解去便渡故杜预谓济有马癖帝尝谓和峤曰我将骂济而后官爵之何如峤曰济俊爽恐不可屈帝因召济切让之既而曰知愧不济答曰尺布斗粟之謡常为陛下耻之他人能令亲疏臣不能使亲亲以此愧陛下耳帝黙然帝尝与济棊而孙皓在侧谓皓曰何以剥人面皮皓曰见无礼于君者则剥之济时伸脚局下而皓讥焉寻使白衣领太仆年四十六先浑卒追赠骠骑将军及其将葬时贤无不毕至孙楚雅敬济而后来哭之甚悲賔客莫不垂涕哭毕向灵牀曰卿常好我作驴鸣我为卿作之体似声真賔客皆笑楚顾曰诸君不死而令王济死乎初济尚公主主两目失眀而妬忌尤甚然终无子有庻子二人卓字文宣嗣浑爵拜给事中次聿字茂宣袭公主封敏阳侯济二弟澄字道深汶字茂深皆辩惠有才藻并歴清显
　　王濬字士治农湖人也家世二千石濬渉坟典美姿貎不脩名行不为乡曲所称晚乃变节疎通亮逹恢廓有大志尝起宅开门前路广数十歩人或谓之何太过濬曰吾欲使容长防幡旗众咸笑之濬曰陈胜有言燕雀安知鸿鹄之志州郡辟河东从事守令有不亷洁者皆望风自引而去刺史燕国徐邈有女才淑择夫未嫁邈乃大会佐吏令女于内观之女指濬告母邈遂妻之后参征南军事羊祜深知待之祜兄子暨白祜濬为人志大奢侈不节不可专任宜有以裁之祜曰濬有大才将欲济其所欲必可用也转车骑从事中郎识者谓祜可谓能举善焉除巴郡太守郡边吴境兵士苦役生男多不飬濬乃严其科条寛其徭课其产育者皆与休复所全活者数千人转广汉太守垂惠布政百姓赖之濬夜梦悬三刀于卧屋梁上湏臾又益一刀濬惊觉意甚恶之主簿李毅再拜贺曰三刀为州字又益一者明府其临益州乎及贼张杀益州刺史皇甫晏果迁濬为益州刺史濬设方畧悉诛等以勲封关内侯懐辑殊俗待以威信蛮夷徼外多来归降徴拜右卫将军除大司农车骑将军羊祜雅知濬有竒畧乃宻表留濬于是重拜益州刺史武帝谋伐吴诏濬修舟舰濬乃作大船连舫方百二十歩受二千余人以木为城起楼橹开四出门其上皆得驰马来徃又画鹢首怪兽于船首以惧江神舟艥之盛自古未有濬造船于蜀其木柹蔽江而下吴建平太守吴彦取流柹以呈孙皓曰晋必有攻吴之计宜増建平兵建平不下终不敢渡皓不从寻以謡言拜龙骧将军监益梁诸军事语在羊祜传时朝议咸谏伐吴濬乃上疏曰臣数参访吴楚同异孙皓荒滛防逆荆扬贤愚无不嗟怨且观时运宜速征伐若今不伐天变难预令皓卒死更立贤主文武各得其所则彊敌也臣作船七年日有朽败又臣年已七十死亡无日三者一乖则难图也诚愿陛下无失事机帝深纳焉贾充荀勗陈谏以为不可唯张华固劝又杜预表请帝乃发诏分命诸方节度濬于是统兵先在巴郡之所全育者皆堪徭役供军其父母戒之曰王府君生尔尔必勉之无爱死也太康元年正月濬发自成都率巴东监军广武将军唐彬等攻吴丹阳尅之禽其丹阳监盛纪吴人于江险碛要害之处并以鐡鏁横截之又作鐡锥长丈余暗置江中以逆巨船先是羊祜获吴间谍具知情状濬乃作大筏数十亦方百余歩草为人被甲持杖令善水者以筏先行筏遇鐡锥锥辄着筏去又作火炬长十余丈大数十围灌以麻油在船前遇鏁然炬烧之湏臾融液断絶于是船无所碍二月庚申尅吴西陵获其镇南将军留宪征南将军成据宜都太守卢忠壬戌尅荆门夷道二城获监军陆晏乙丑尅乐乡获水军督陆景平西将军施洪等来降乙亥诏进濬为平东将军假节都督益梁诸军事濬自发蜀兵不血刃攻无坚城夏口武昌无复支抗于是顺流鼓棹径造三山皓遣游击将军张象率舟军万人以御濬象望旗而降皓闻濬军旌旗器甲属天满江威势甚盛莫不破胆用其光禄勲薛莹中书令胡冲计送降文于濬曰吴郡孙皓叩头死罪昔汉室失御九州幅裂先人因时略有江南遂阻山河与魏乖隔大晋龙兴徳覆四海闇劣偷安未喻天命至于今者猥烦六军衡葢路次逺临江渚举国震惶假息漏刻敢縁天朝含光大谨遣私署太常张防等奉所佩玺绶委质请命壬寅濬入于石头皓乃备亡国之礼素车白马肉袒面缚衔璧牵羊大夫衰服士舆衬率其僞太子瑾瑾弟鲁王防等二十一人造于垒门濬躬觧其受璧焚榇送于京师乃收其图籍封其府库军无私焉帝遣使者犒濬军初诏书使濬下建平受杜预节度预至江陵谓诸将帅曰若濬军得下建平则顺流长驱威名已着不宜令受制于我若不能克则无缘得施节度濬至西陵预与之书曰足下宜摧其西藩便当径取秣陵讨累世之逋防释吴人于涂炭自江入淮逾于泗汴泝河而上振旅还京师亦旷世一事也濬大悦表呈预书及濬将至秣陵王浑遣使要令暂过论事濬举防直指报曰风利不得泊也王浑乆破皓中军斩张悌等顿兵未敢进而濬乘胜纳降浑耻而且忿乃表濬违诏不受节度诬罪状之有司遂按濬槛车徴帝弗许下诏让濬曰伐国事重宜令有一前诏使将军受安东将军浑节度浑思谋深重案甲以待将军云何径前不从军命违制昧利甚失大义将军功勲简在朕心当率由诏书崇成王法而于事终恃功肆意朕将何以令天下濬上书自理曰臣前被庚戌诏书曰军人乘胜猛气益壮便当顺流长骛直造秣陵臣被诏之日即便东下又前被诏书云太尉贾充总统诸方自镇东大将军伷及浑濬彬等皆受充节度无令臣别受节度之文臣自逹巴邱所向风靡知孙皓穷踧势无所至十四日至牛渚去秣陵二百里宿设部分为攻取节度前至三山见浑军在北岸遣书与臣可蹔来过共有所议亦不语臣当受节度之意臣水军风发乘势造贼城加宿设部分行有次第无縁得于长流之中廽船过浑令首尾断絶湏臾之间皓遣使归命臣即报浑书并写皓牋具以示浑使速来当于石头相待军以日中至秣陵暮乃被浑所下当节度之符欲令臣明十六日悉将所领还围石头备皓越逸又索蜀兵及镇南诸军人名定见臣以为皓已来首都亭无縁共合空围又兵人定见不可仓卒皆非当今之急不可承用中诏谓臣忽弃明制专擅自由伏读严诏惊怖悚栗不知躯命当所投厝岂惟老臣独懐战灼三军上下咸尽丧气臣受国恩任重事大常恐托付不效孤负圣朝故投身死地转战万里被防寛恕之恩得从临履之宜是以凭頼威灵幸而能济皆是陛下神防庙算臣承指授效鹰犬之用耳有何勲劳而恃功肆意宁敢昧利而违圣诏臣以十五日至秣陵而诏书以十二日起洛阳其间悬阔不相赴接则臣之罪责宜防察恕假令孙皓犹有螳蜋举斧之势而臣轻军单入有所亏丧罪之可也臣所统八万余人乘胜席卷皓以众叛亲离无复羽翼匹夫独坐不能庇其妻子雀防贪生茍乞一活耳而江北诸军不知其虚实不早取自为小误臣至便得更见怨恚并云守贼百日而令他人得之言语噂不可听闻案春秋之义大夫出疆由有专辄臣虽愚惷以为事君之道唯当竭节尽忠奋不顾命量力受任临事制宜苟利社稷死生以之若其顾防嫌疑以避咎责此是人臣不忠之利实非明主社稷之福也臣不自料忘其鄙劣披布丹心输写肝胆欲竭股肱之力加之以忠贞庻必扫除凶逆清一宇宙愿令圣世与唐虞比隆陛下粗察臣之愚欵而识其欲自效之诚是以授臣以方牧之任委臣以征讨之事虽燕王之信乐毅汉祖之任萧何无以加焉受恩深重死且不报而以顽疎举措失宜陛下恩财加切让惶怖怔营无地自厝愿陛下明臣赤心而已浑又腾周浚书云濬军得吴寳物濬复表曰被戊戌诏书下安东将军所上州刺史周浚书谓臣诸军得孙皓寳物又谓牙门将李髙放火烧皓伪宫辄公文上尚书具列本末又闻浑案陷上臣臣受性愚忠行事举动信心而前期于不负神明而已秣陵之事皆如前所表而恶直丑正实繁有徒欲构南箕成此贝锦公于圣世反白为黒夫佞邪害国自古而然故无极破楚宰嚭灭吴及至石显倾乱汉朝皆载在典籍而为世作戒昔乐毅伐齐下城七十而卒被谗间脱身出奔乐羊既反谤书满箧况臣顽疎能免谗慝之口然所望全其首领者实赖陛下圣哲钦明使浸润之谮不得行焉然臣孤根独立朝无党援乆弃遐外人道断絶而结恨彊宗取怨豪族以累卵之身处雷霆之冲茧栗之质当豺狼之路其见吞噬岂抗唇齿夫犯上干主其罪可救乖忤贵臣则祸在不测故朱云折槛婴逆鳞之怒庆忌救之成帝不问望之周堪违忤石显虽阖朝嗟叹而死不旋踵此臣之所大怖也今浑之支党姻族外内皆根据盘互并处世位闻遣人在洛中专共交构盗言孔甘疑惑观听夫曾参之不杀人亦以明矣然三人传之其母投杼今臣之信行未若曾参之着而谗构沸腾非徒三夫之对外内扇助为二五之应夫猛虎当涂麒麟恐惧况臣脆弱敢不悚栗伪吴君臣今皆生在便可验问以明虚实前伪中郎将孔摅説去二月武昌失守水军行至皓案行石头还左右皆跳刀大呼云要当为陛下一死战决之皓意大喜谓必能然便尽出金寳以赐与之小人无状得便持走皓惧乃图降首降使适去左右刼夺财物畧取妻妾放火烧宫皓逃身窜首恐不脱死臣至遣参军主者救断其火耳周浚以十六日前入皓宫臣时遣记室吏徃视书籍浚使收缚若有遗寳则浚前得不应移踪后人欲求茍免也臣前在三山得浚书云皓防寳物以赐将士府库空虚而今复言金银箧笥动有万计疑臣军得之言语反覆无复本末臣复与军司张牧汝南相冯紞等共入观皓宫乃无席可坐后日又与牧等共视皓舟船浑又先臣一日上其船船上之物皆浑所知见臣之案行皆出其后若有寳货浑应得之又臣将军素严兵人不得妄离部阵闻在秣陵诸军凢二十万众臣军先至为土地之主百姓之心皆归仰臣臣切勑所领秋毫不犯诸有市易皆有伍任证佐明从劵契有违犯者凡斩十三人皆吴人所知也余军纵横诈称臣军而臣军类皆蜀人幸以此自别耳岂独浚之将士皆是夷齐而臣部军悉聚盗跖邪时有八百余人縁石头城刼取布帛臣牙门将军马潜即収得二十余人并疏其督将姓名移以付浚使得自科决而寂无反报疑皆纵遣絶其端绪也又闻吴人言前张悌战时所杀才有二千人而浑浚露布言以万计以吴刚子为主簿而遣刚至洛欲令刚増斩级之数可具问孙皓及其诸臣则知其定审若信如所闻浚等虚诈尚欺陛下岂惜于臣云臣屯聚蜀人不时送皓欲有反状又恐动吴人言臣皆当诛杀取其妻子冀其作乱得骋私忿谋反大逆尚以见加其余谤故其宜耳浑案臣瓶磬小器防国厚恩频繁擢叙遂过其任浑此言最信内省慙惧今年平吴诚为大庆于臣之身便受咎累既无孟侧防马之好而令济济之朝有谗邪之人亏穆穆之风损皇代之美由臣顽疏使致于此拜表流汗言不识次濬至京都有司奏濬表既不列前后所被七诏月日又赦后违诏不受浑节度大不敬付廷尉科罪诏曰濬前受诏径造秣陵后乃下受浑节度诏书稽留所下不至便合与不受诏同责未为经通濬不即表上被浑宣诏此可责也濬有征伐之劳不足以一眚掩之有司又奏濬赦后烧贼船百三十五艘辄勅付廷尉禁推诏曰勿推拜濬辅国大将军领歩兵校尉旧校唯五置此营自濬始也有司又奏辅国依比未为逹官不置司马不给官骑诏依征镇给五百大车増兵五百人为辅国营给亲骑百人官骑十人置司马封襄阳县侯邑万户封子彛杨乡亭侯邑千五百户赐绢万疋又赐衣一袭钱三十万及食物濬自以功大而为浑父子及豪彊所抑屡为有司所奏每进见陈其攻伐之劳及见枉之状或不胜忿愤迳出不辞帝每容恕之益州防军范通濬之外亲也谓濬曰卿功则美矣然恨以所居美者未尽善也濬曰何谓也通曰卿旋师之日角巾私第口不言平吴之事若有问者辄曰圣主之徳羣帅之力老夫何功之有焉如斯顔老之不伐龚遂之雅对将何以过之蔺生所以屈亷颇王浑能无愧乎濬曰吾始惧邓艾之事畏祸及不得无言末不能遣诸胷中是吾褊也时人咸以濬功重报轻博士秦秀太子洗马孟康前温令李宻等并表讼濬之屈帝乃迁濬镇军大将军加防骑常侍领后军将军王浑诣濬濬严设备卫然后见之其相猜防如此濬平吴之后以勲髙位重不复素业自居乃玉食锦服纵奢侈以自逸其有辟引多是蜀人示不遗故旧也后又转抚军大将军开府仪同三司加特进防骑常侍后军将军如故太康六年卒时年八十諡曰武葬栢谷山大营茔域葬垣周四十五里面别开一门松栢茂盛子矩嗣矩弟畅散骑郎畅子粹太康十年武帝诏粹尚颍川公主仕至魏郡太守濬有二孙过江不见齿録安西将军桓温镇江陵表言之卒不见省
　　唐彬字儒宗鲁国邹人也父台太山太守彬有经国大度而不拘行检少便弓马好游猎身长八尺走及奔鹿强力兼人晚乃敦悦经史尤明易经随师受业还家教授恒数百人初为郡门下掾转主簿刺史王沈集诸参佐盛论距吴之防以问九郡吏彬与谯郡主簿张恽俱陈吴有可兼之势沈善其对又使彬难言吴未可伐者而辞理皆屈还迁功曹举孝亷州辟主簿累迁别驾彬忠肃公亮尽规匡救不显谏以自彰又奉使诣相府计事于时僚佐皆当世英彦见彬莫不钦悦称之于文帝荐为掾属帝以问参军孔颢颢忌其能良乆不答陈骞在坐敛板而称曰彬之为人胜骞甚逺帝笑曰但能如卿固未易得何论于胜因辟为铠曹属帝问曰卿何以致辟对曰修业陋巷观古人之遗迹言满天下无口过行满天下无怨恶帝顾四坐曰名不虚行他日谓孔颢曰近见唐彬卿受蔽贤之责矣初邓艾之诛也文帝以艾乆在陇右素得士心一旦夷灭恐边情骚动使彬宻察之彬还白帝曰邓艾忌克诡狭矜才负能顺从者谓为见事直言者谓为触迕虽长史司马参佐牙门答对失指辄见骂辱处身无礼大失人心又好施行事役数劳众力陇右甚患苦之喜闻其祸不肯为用今诸军已至足以镇压外内愿无以为虑俄除尚书水部郎泰始初赐爵关内侯出补邺令彬导徳齐礼期月化成迁弋阳太守明设禁防百姓安之以母丧去官益州东接吴防监军位缺朝议用武陵太守杨宗及彬武帝以问防骑常侍文立立曰宗彬俱不可失然彬多财欲而宗好酒惟陛下裁之帝曰财欲可足酒者难改遂用彬寻又诏彬监巴东诸军事加广武将军上征吴之防甚合帝意后与王濬共伐吴彬屯据冲要为众军前驱每设疑兵应机制胜陷西陵乐乡多所禽获自巴陵沔口以东诸贼所聚莫不震慴倒戈肉袒彬知贼防已殄孙皓将降未至建邺二百里称疾迟留以示不竞果有先到者争物后到者争功于时有识莫不髙彬此举吴平诏以彬为右将军都督巴东诸军事徴拜翊军校尉改封上庸县侯食邑六千户赐绢六千疋朝有疑议每参预焉北虏侵掠北平以彬为使持节监幽州诸军事领防乌丸校尉右将军彬既至镇训卒利兵广农重稼震威曜武宣喻国命示以威信于是鲜卑二部大莫廆擿何等并遣侍子入贡兼修学校诲诱无倦仁惠广被遂开拓旧境却地千里复秦长城塞自温城洎于碣石緜亘山谷且三千里分军屯守烽相望由是边境安宁无犬吠之警自汉魏征镇莫之比焉鲜卑诸种畏惧遂杀大莫廆彬欲讨之恐列上报虏必逃散乃发幽冀车牛参军许祗宻奏之诏遣御史槛车徴彬付廷尉以事直见释百姓追慕彬功徳生为立碑作颂彬初受学于东海阎徳门徒甚多独目彬有廊庙才及彬官成而徳已卒乃为之立碑元康初拜使持节前将军领西戎校尉雍州刺史下教曰此州名都士人林薮处士皇甫申叔严舒龙姜茂时梁子逺等并志节清茂履行髙洁践境望风虚心饥渇思加延致待以不臣之典幅巾相见论道而已岂以吏职屈染髙规郡国备礼发遣以副于邑之望于是四人皆到彬敬而待之元康四年卒官时年六十諡曰襄赐绢二百疋钱二十万长子嗣官至广陵太守少子岐征虏司马
　　山涛字巨源河内懐人也父曜宛句令涛早孤居贫少有器量介然不羣性好庄老每隠身自晦与嵇康吕安善后遇阮籍便为竹林之交着防言之契康后坐事临刑谓子绍曰巨源在汝不孤矣涛年四十始为郡主簿功曹上计掾举孝亷州辟部河南从事与石鍳共宿涛夜起蹴鍳曰今为何等时而眠邪知太傅卧何意鍳曰宰相三不朝与尺一令归第卿何虑也涛曰咄石生无事马蹄闲邪投传而去未二年果有曹爽之事遂隠身不交世务与宣穆后有中表亲是以见防帝帝曰吕望欲仕邪命司隶举秀才除郎中转骠骑将军王昶从事中郎乆之拜赵国相迁尚书吏部郎文帝与涛书曰足下在事清朗雅操迈时念多所乏今致钱二十万谷二百斛魏帝尝赐防帝春服帝以赐涛又以母老并赠藜杖一枚晚与尚书和逌交又与钟防裴秀等并申欵昵以二人居势争权涛平心处中各得其所而俱无恨焉迁大将军从事中郎钟防作乱于蜀而文帝将西征时魏氏诸王公并在邺帝谓涛曰西偏吾自了之后事深以委卿以本官行军司马给亲兵五百人镇邺咸熙初封新防子转相国左长史典统别营时帝以涛乡闾宿望命太子拜之帝以齐王攸继防帝后素又重攸尝问裴秀曰大将军开建未遂吾但承奉后事耳故立攸将归功于兄何如秀以为不可又以问涛涛对曰废长立少违礼不祥国之安危恒必由之太子位于是乃定太子亲拜谢涛及武帝受禅以涛守大鸿胪防送陈留王诣建邺泰始初加奉车都尉进爵新防伯及羊祜执政时人欲危裴秀涛正色保持之由是失权臣意出为兾州刺史加宁逺将军冀州俗薄无相推毂涛甄防隠屈搜访贤才旌命三十余人皆显名当时人懐慕尚风俗颇革转北中郎将督邺城守事入为侍中迁尚书以母老辞职诏曰君虽乃心在于色飬然职有上下旦夕不废医药且当割情以隆在公涛心求退表疏数十上乆乃见听除议郎帝以涛清俭无供飬特给日契加赐牀帐茵褥礼秩崇重时莫为比后除太常卿以疾不就防遭防归乡里涛年逾耳顺居防过礼负土成坟手植松栢未几诏起涛为吏部尚书涛辞以防病章表恳切防元皇后崩遂扶舆还洛逼廹诏命自力就职前后选举周徧内外而并得其才咸宁初转太子太傅加散骑常侍除尚书仆射加侍中领吏部固辞以老疾上表陈状章表数十上乆不摄职为左丞白裒所奏帝曰涛以病自闻但不听之耳使涛坐执铨衡则可何必上下邪不得有所问涛不自安上表谢罪诏敦喻之涛不获已乃起视事涛再起选职十有余年每一官缺辄啓拟数人诏旨有所向然后显奏随帝意所欲为先故帝之所用或非举首众情不察以涛轻重任意或譛之于帝帝手诏戒涛曰夫用人惟才不遗踈逺单贱天下便化矣而涛行之自若一年之后众情乃寝涛所奏甄别人物各为题目时称山公啓事涛中立于朝晚値后党专权不欲任杨氏多有讽谏帝虽悟而不能改后以年衰疾笃上疏告退免冠徒跣上还印绶诏不许涛苦表请退又不许尚书令卫瓘奏涛以微苦乆不视职手诏频烦犹未顺旨参议以为无专节之尚违在公之义若实沈笃亦不宜居位可免涛官中诏瓘曰涛以徳素为朝之望而尝深退让至于恳切故比有诏欲必夺其志以匡辅不逮主者既不思明诏旨而反深加诋案亏崇贤之风以重吾不徳何以示逺近邪涛不得已又起视事太康初迁右仆射加光禄大夫侍中掌选如故涛以老疾固辞手诏敦譬涛又上表固让不许吴平之后帝诏天下罢军示海内大安州郡悉去兵大郡置武吏百人小郡五十人帝尝讲武于宣武塲涛时有疾诏乘歩辇从因与卢钦论用兵之本以为不宜去州郡武备其论甚精于时咸以涛不学孙吴而闇与之合帝称之曰天下名言也而不能用及永宁之后屡有变难防贼焱起郡国皆以无备不能制天下乃至大乱如涛言焉后拜司徒涛复固让诏不从涛又表乞骸骨诏勅断章表使者乃卧加章绶涛曰垂没之人岂可汚官府乎舆疾归家以太康四年薨时年七十九诏赐东园秘器朝服一具衣一袭钱五十万布百疋以供防事防赠司徒蜜印紫绶侍中貂蝉新防伯蜜印青朱绶祭以太牢諡曰康将葬赐钱四十万布百疋左长史范晷等上言涛旧第屋十间子孙不相容帝为之立室初涛布衣家贫谓妻韩氏曰忍饥寒我后当作三公但不知卿堪为公夫人不耳及居荣贵贞慎俭约虽爵同千乘而无嫔媵禄赐俸秩散之亲故初陈郡袁毅尝为鬲令贪浊而赂遗公卿以求虚誉亦遗涛丝百斤涛不欲异于时受而藏于阁上后毅事露槛车送廷尉凡所受赂皆见推检涛乃取丝付吏积年尘埃印封如故涛饮酒至八斗方醉帝欲试之乃以酒八斗饮涛而密益其酒涛极本量而止有子五人该淳允谟简该字伯伦嗣父爵仕至并州刺史太子左率赠长水校尉该子玮字产祖翊军校尉次子世囬吏部郎散骑常侍淳字子元不仕允字叔真奉车都尉并少尫病形甚短小而聪敏过人武帝闻而欲见之涛不敢辞以问于允允自以尫陋不肯行涛以为胜已乃表曰臣二子尫病宜絶人事不敢受诏谟字季长明悉有才智官至司空掾简字季伦性温雅有父风年二十余涛不之知简叹曰吾年几三十而不为家公所知后与谯国嵇绍沛郡刘谨农杨淮等齐名初为太子舍人累迁太子庻子黄门郎出为青州刺史徴拜侍中顷之转尚书歴领军将军荆州刺史领南蛮校尉不行复拜尚书光熙初转吏部尚书永嘉初出为雍州刺史镇西将军徴为尚书左仆射领吏部简上疏欲令朝臣各举所知以广得才之路朝廷从之永嘉三年出为征南将军都督荆湘交广四州诸军事假节镇襄阳于时四方防乱天下分崩王威不振朝野危惧简优游卒歳惟酒是耽诸习氏荆土豪族有佳园池简每出嬉游多之池上置酒辄醉名之曰髙阳池时有童儿歌曰山公出何许往至髙阳池日夕倒载归茗艼无所知时时能骑马倒着白接篱举鞭向葛彊何如并州儿彊家在并州简爱将也寻加都督宁益军事时刘聪入防京师危逼简遣督护王万率师赴难次于湼阳为宛城贼王如所破遂婴城自守及洛阳陷没简又为贼严嶷所逼乃迁于夏口招纳流亡江汉归附时华轶以江州作难或劝简讨之简曰与彦夏旧友为之惆怅简岂利人之机以为功伐乎其笃厚如此时乐府伶人避难多奔沔汉防防之日寮佐或劝奏之简曰社稷倾覆不能匡救有晋之罪人也何作乐之有因流涕慷慨坐者咸愧焉年六十卒追赠征南大将军仪同三司子遐字彦林为余姚令时江左初基法禁寛弛豪族多挟藏户口以为私附遐绳以峻法到县八旬出口万余县人虞喜以藏户当弃市遐欲绳喜诸豪彊莫不切齿于遐言于执事以喜有髙节不宜屈辱又以遐辄造县舍遂陷其罪遐与防稽内史何充牋乞留百日穷翦逋逃退而就罪无恨也充申理不能得竟坐免官后为东阳太守为政严猛康帝诏曰东阳顷来竟囚每多入重岂郡多罪人将捶楚所求莫能自固邪遐处之自若郡境肃然卒于官王戎字濬冲琅邪临沂人也祖雄幽州刺史父浑凉州刺史贞陵亭侯戎防而頴悟神彩秀彻视日不裴楷见而目之曰戎眼烂烂如岩下电年六七歳于宣武场观戏猛兽在槛中虓吼震地众皆奔走戎独立不动神色自若魏明帝于阁上见而竒之又尝与羣儿戏于道侧见李树多实等軰竞趣之戎独不徃或问其故戎曰树在道边而多子必是苦李取之信然阮籍素与浑为友戎年十五随浑在郎舍戎少籍二十歳而籍与之交籍每过浑俄顷輙去过视戎良乆然后出谓浑曰濬冲清赏非卿伦也共卿言不如共阿戎谈及浑卒于凉州故吏赙赠数百万戎辞而不受由是显名为人短小任率不脩威仪善发谈端赏其要防朝贤尝上已禊洛或问王济曰昨游有何言谈济曰张华善説史汉裴頠论前言徃行衮衮可听王戎谈子房季札之间超然元着其为识鉴者所赏如此戎尝与阮籍饮时兖州刺史刘昶字公荣在坐籍以酒少酌不及昶昶无恨色戎异之他日问籍曰彼何如人也答曰胜公荣不可不与饮若减公荣则不敢不共饮惟公荣可不与饮戎每与籍为竹林之游戎尝后至籍曰俗物已复来败人意戎笑曰卿軰意亦复易败耳钟会伐蜀过与戎别问计将安出戎曰道家有言为而不恃非成功难保之难也及会败议者以为知言袭父爵辟相国掾歴吏部黄门郎防骑常侍河东太守荆州刺史坐遣吏修园宅应免官诏以赎论迁豫州刺史加建威将军受诏伐吴戎遣参军罗尚刘乔领前锋进攻武昌吴将杨雍孙述江夏太守刘朗各率众诣戎降戎督大军临江吴牙门将孟泰以蕲春邾二县降吴平进爵安丰县侯増邑六千户赐绢六千疋戎渡江绥慰新附宣威惠吴光禄勲石伟方直不容皓朝称疾归家戎嘉其清节表荐之诏拜伟为议郎以二千石禄终其身荆土悦服徴为侍中南郡太守刘肇赂筒中细布五十端为司所糺以知而未纳故得不坐然议者尤之帝谓朝臣曰戎之为行岂懐私苟得正当不欲为异耳帝虽以是言释之然为清慎者所鄙由是损名戎在职虽无殊能而庻绩修理后迁光禄勲吏部尚书以母忧去职性至孝不拘礼制饮酒食肉或观奕碁而容貎毁悴杖然后起裴頠徃吊之谓人曰若使一恸能伤人濬冲不免灭性之讥也时和峤亦居父丧以礼法自持量米而食哀毁不逾于戎帝谓刘毅曰和峤毁顿过礼使人忧之毅曰峤虽寝苫食粥乃生孝耳至于王戎所谓死孝陛下当先忧之戎先有吐疾居丧増甚帝遣医疗之并赐药物又断賔客杨骏执政拜太子太傅骏诛之后东安公繇专断刑赏威振外内戎诫繇曰大事之后宜深逺之繇不从果得罪转中书令加光禄大夫给恩信五十人迁尚书左仆射领吏部戎始为甲午制凡选举皆先治百姓然后授用司傅咸奏戎曰书称三载考绩三考黜陟幽明今内外羣官居职未朞而戎奏还既未定其优劣且送故迎新相望道路巧诈由生伤农害政戎不仰依尧舜典谟而驱动浮华亏败风俗非徒无益乃有大损宜免戎官以敦风俗戎与贾郭通亲竟得不坐寻转司徒以王政将圯茍媚取容属愍懐太子之废竟无一言匡谏裴頠戎之壻也頠诛戎坐免官齐王冏起义孙秀録戎于城内赵王伦子欲取戎为军司愽士王繇曰濬冲谲诈多端安肯为少年用乃止惠帝反宫以戎为尚书令既而河间王颙遣使就説成都王頴将诛齐王冏檄书至冏谓戎曰孙秀作逆天子幽逼孤纠合义兵埽除元恶臣子之节信着神眀二王听防造搆大难当頼忠谋以和不恊卿其善为我筹之戎曰公首举义众匡定大业开辟以来未始有也然论功报赏不及有劳朝野失望人懐贰志今二王带甲百万其锋不可当若以王就第不失故爵委权崇让此求安之计也冏谋臣葛旟怒曰汉魏以来王公就第宁有得保妻子乎议者可斩于是百官震悚戎伪药发堕厠得不及祸戎以晋室方乱慕蘧伯玉之为人与时舒卷无蹇谔之节自经典选未尝进寒素退虚名但与时浮沉户调门选而已寻拜司徒虽位总鼎司而委事寮宷间乘小马从便门而出游见者不知其三公也故吏多至大官道路相遇辄避之性好兴利广收八方园田水碓周徧天下积实聚财不知纪极每自执牙筹昼夜筭计常若不足而又俭啬不自奉飬天下谓之膏肓之疾女适裴頠贷钱数万乆而未还女后归宁戎色不悦女遽还直乃欢从子将防戎遗其一单衣防讫而更责取家有好李尝出货之恐人得种乃钻其核以此获讥于世其后从帝北伐王师败绩于荡隂戎复诣邺随帝还洛阳车驾之西迁也戎出奔于郏危难之间亲执锋刃谈笑自若未尝有惧容时召亲賔欢娱永日永兴二年薨于郏县时年七十二諡曰元戎有人伦鉴识赏目山涛如璞玉浑金人皆钦其寳莫知名其器王衍神姿髙彻如瑶林琼树自然是风尘表物谓裴頠拙于用长荀勗工于用短陈道宁如束长竿族弟敦有髙名戎恶之敦每戎辄托疾不见敦后果为逆乱其鉴赏先见如此尝经黄公酒垆下过顾谓后车客曰吾昔与嵇叔夜阮嗣宗酣畅于此竹林之游亦预其末自嵇阮沦亡吾便为时之所绁今日视之虽近邈若山河初孙秀为琅邪郡吏求品于乡议戎从弟衍将不许戎劝品之及秀得志朝士有宿怨者皆被诛而戎衍获济焉子万有美名少而大肥戎令食糠而肥愈甚年十九卒有庻子兴戎所不齿以从弟阳平太守愔子为嗣衍字夷甫神情明秀风姿详雅总角尝造山涛涛嗟叹良乆旣去目而送之曰何物老妪生宁馨儿然误天下苍生者未必非此人也父乂为平北将军常有公事使行人列上不时报衍年十四在京师造仆射羊祜申陈事状辞甚清辩祜名徳贵重而衍防年无屈下之色众异之杨骏欲以女妻焉衍耻之遂阳狂自免武帝闻其名问戎曰夷甫当世谁为比戎曰未见其比当从古人中求耳泰始八年诏举竒才可以安边者衍初好论纵横之术故尚书卢钦举为辽东太守不就于是口不论世事惟雅咏元虚而已尝因宴集为族人所怒举樏掷其靣衍初无言引王导共载而去然心不能平在车中揽镜自照谓导曰尔看吾目光乃在牛背上矣父卒于北平送故甚厚为亲识之所借贷因以舍之数年之间家赀罄尽出就洛城西田园而居焉后为太子舎人迁尚书郎出补元城令终日清谈而县务亦理入为中庻子黄门侍郎魏正始中何晏王弼等祖述老庄立论以为天地万物皆以无为为本无也者开物成务无徃而不存者也隂阳恃以化生万物恃以成形贤者恃以为徳不肖恃以免身故无之为用无爵而贵矣衍甚重之唯裴頠以为非著论以讥之而衍处之自若衍既有盛才美貎明悟若神常自比子贡兼声名籍甚倾动当世妙善元言唯谈老庄为事每捉玉柄尘尾与手同色义理有所不安随即改更世号口中雌黄朝野翕然谓之一世龙门矣累居显职后进之士莫不景慕放効选举登朝皆以为称首矜髙浮诞遂成风俗焉衍尝丧防子山简吊之衍悲不自胜简曰孩抱中物何至于此衍曰圣人防情最下不及于情然则情之所钟正在我軰简服其言更为之恸衍妻郭氏贾后之亲借中宫之势刚愎贪戾聚敛无厌好干预人事衍患之而不能禁时有乡人幽州刺史李阳京师大侠也郭氏素惮之衍谓郭曰非但我言卿不可李阳亦谓不可郭氏为之小损衍疾郭之贪鄙故口未尝言钱郭欲试之令婢以钱绕牀使不得行衍晨起见钱谓婢曰举阿堵物却其措意如此后歴北军中候中领军尚书令女为愍懐太子妃太子为贾后所诬衍惧祸自表离防贾后废有奏衍曰衍与司徒梁王肜书写呈皇太子手与妃及衍书陈见诬之状肜等伏读辞旨恳恻衍备位大臣应以义责也太子被诬得罪衍不能守死善道即求离防得太子手书隠蔽不出志在苟免无忠謇之操宜加显责以厉臣节可禁锢终身诏从之衍素轻赵王伦之为人及伦簒位衍阳狂斫婢以自免及伦诛拜河南尹转尚书又为中书令时齐王冏有匡复之功而专权自恣公卿皆为之拜衍独长揖焉以病去官成都王頴以衍为中军师累迁尚书仆射领吏部后拜尚书令司空司徒衍虽居宰辅之重不以经国为念而思自全之计说东海王越曰中国已乱当頼方伯宜得文武兼资以任之乃以弟澄为荆州族弟敦为青州因谓澄敦曰荆州有江汉之固青州有负海之险卿二人在外而吾留此足以为三窟矣识者鄙之及石勒王弥防京师以衍都督征讨诸军事持节假黄钺以拒之衍使前将军曹武左卫将军王景等击贼退之获其辎重迁太尉尚书令如故封武陵侯辞封不受时洛阳危逼多欲迁都以避其难而衍独卖车牛以安众心越之讨茍晞也衍以太尉为太傅军事及越薨众共推衍为元帅衍以防贼锋起辞曰吾少无宦情随牒推移遂至于此今日之事安可以非才处之俄而举军为石勒所破勒呼王公与之相见问衍以晋故衍陈祸败之由云计不在已勒甚悦之与语移日衍自说少不豫事欲求自免因劝勒称尊号勒怒曰君名盖四海身居重任少壮登朝至于白首何得言不豫世事邪破壊天下正是君罪使左右扶出谓其党孔苌曰吾行天下多矣未尝见如此人当可活否苌曰彼晋之三公必不为我尽力何足贵乎勒曰要不可加以锋刃也使人夜排墙填杀之衍将死顾人言曰呜呼吾曹虽不如古人向若不祖尚浮虚戮力以匡天下犹可不至今日时年五十六衍儁秀有令望希心元逺未尝语利王敦过江尝称之曰夷甫处众中如珠玉在瓦石间顾恺之作画赞亦称衍岩岩清峙壁立千仞其为人所尚如此子元字眉子少慕简旷亦有俊才与卫玠齐名荀藩用为陈留太守屯尉氏元素名家有豪气荒之时人情不附将赴祖逖为盗所害焉澄字平子生而警悟虽未能言见人举动便识其意衍妻郭性贪鄙欲令婢路上担粪澄年十四谏郭以为不可郭大怒谓澄曰昔夫人临终以小郎属新妇不以新妇属小郎因捉其衣裾将杖之澄争得脱逾窻而走衍有重名于世时人许以人伦之鉴尤重澄及王敦庾敳尝为天下人士目曰阿平第一子嵩第二处仲第三澄尝谓衍曰兄形似道而神峯太儁衍曰诚不如卿落落穆穆然也澄由是显名有经澄所题目者衍不复有言輙云已经平子矣少歴显仕累迁成都王頴从事中郎頴嬖竖孟玖谮杀陆机兄弟天下切齿澄发玖私奸劝頴杀玖頴乃诛之士庻莫不称善及頴败东海王越请为司空长史以迎大驾勲封南乡侯迁建威将军雍州刺史不之职时王敦谢鲲庾敳阮修皆为衍所亲善号为四友而亦与澄狎又有光逸胡母辅之等亦豫焉酣防纵诞穷懽极娱惠帝末衍白东海王越以澄为荆州刺史持节都督领南蛮校尉敦为青州衍因问以方略敦曰当临事制变不可预论澄辞义锋出筭畧无方一坐嗟服澄将之镇送者倾朝澄见树上鹊巢便脱衣上树探鷇而防之神气萧然傍若无人刘鲲谓澄曰卿形虽散朗而内实动侠以此处世难得其死澄黙然不答澄既至镇日夜纵酒不亲庻事虽防戎急务亦不以在怀擢顺阳人郭舒于寒悴之中以为别驾委以州府时京师危逼澄率众军将赴国难而飘风折其节柱会王如防襄阳澄前锋至宜城遣使诣山简为如党严嶷所获嶷伪使人从襄阳来而问之曰防阳防未答云昨旦破城已获山简乃隂缓澄使令得亡去澄闻防阳陷以为信然散众而还既而耻之托粮运不赡委罪长史蒋俊而斩之竟不能进巴蜀流民散在荆湘者与土人忿争遂杀县令屯聚乐乡澄使成都内史王机讨之贼请降澄伪许之既而袭之于宠洲以其妻子为赏沉八千余人于江中于是益梁流民四五万家一时俱反推杜弢为主南破零桂东掠武昌败王机于巴陵澄亦无忧惧之意但与机日夜纵酒投壶愽戏数十局俱起杀富人李才取其家资以赐郭舒南平太守应詹骤谏不纳于是上下离心内外怨叛澄望实虽损犹傲然自得后出军击杜弢次于作塘山简参军王冲叛于豫州自称荆州刺史澄惧使杜防守江陵澄迁于孱陵寻奔沓中郭舒谏曰使君临州虽无异政未失众心今西收华容向义之兵足以擒取小虏奈何自弃澄不能从初澄命武陵诸郡同讨杜弢天门太守扈瓌次于益阳武陵内史武察为其郡夷所害瓌以孤军引还澄怒以杜曾代瓌夷袁遂瓌故吏也托为瓌报仇遂举兵逐曽自称平晋将军澄使司马毋邱邈讨之为遂所败会元帝徴澄为军谘祭酒于是赴召时王敦为江州镇豫章澄过诣敦澄宿有盛名出于敦右士庻莫不倾慕之兼勇力絶人素为敦所惮澄犹以旧意侮敦敦益忿怒请澄入宿隂欲杀之而澄左右有二十余人持鐡马鞭为卫澄手恒捉玉枕以自防故敦未之得发后敦赐澄左右酒皆醉借玉枕观之因下牀而谓澄曰何与杜弢通信澄曰事自可验敦欲入内澄手引敦衣至于絶带乃登于梁因骂敦曰行事如此殃将及焉敦令力士路戎搤杀之时年四十四载尸还其家刘琨闻澄之死叹曰澄自取之及敦平澄故吏佐著作郎桓稚上表理澄请加赠諡诏复澄本官諡曰宪长子詹早卒次子徽右军司马郭舒字稚行防请其母从师歳余便归粗识大义乡人少府范晷宗人武陵太守郭景咸称舒当为后来之秀终成国器始为领军校尉坐擅放司马彪系廷尉世多义之刺史夏侯含辟为西曹转主簿含坐事舒自系理含事得释刺史宗岱命为治中丧母去职刘牧荆州引为治中卒舒率将士推子璠为主讨逆贼郭劢灭之保全一州王澄闻其名引为别驾澄终日酣饮不以众务在意舒常切諌之及天下大乱又劝澄修徳飬威保完州境澄以乱自京都起非复一州所能匡御虽不能从然重其忠亮荆土士人宗廞尝因酒忤澄澄怒叱左右棒廞舒厉色谓左右曰使君过醉汝軰何敢妄动澄恚曰别驾狂邪诳言我醉因遣掐其鼻灸其眉头舒跪而受之澄意少释而廞遂得免澄之奔败也以舒领南郡澄又欲将舒东下舒曰舒为万里纪纲不能匡正令使君奔亡不忍渡江乃留屯沌口采稆湖泽以自给乡人盗食舒牛事觉来谢舒曰卿饥所以食牛耳余肉可共啖之世以此服其量舒少与杜曾厚曽尝召之不往曾衔之至是澄又转舒为顺阳太守曽密遣兵袭舒遁逃得免王敦召为参军转从事中郎防阳都督周访卒敦遣舒监襄阳军甘卓至乃还朝廷徴舒为右丞敦留不遣敦谋为逆舒諌不从使守武昌荆州别驾宗澹忌舒才能数谮之于王廙廙疑与甘卓同宻以白敦敦不受髙官督防缪坦尝请武昌城西地为营太守乐凯言于敦曰百姓乆买此地种菜自赡不宜夺之敦大怒曰王处仲不来江湖当有武昌地不而人云是我地邪凯惧不敢言舒曰公听舒一言敦曰平子以卿病狂故掐鼻灸眉头旧疢复发邪舒曰古之狂也直周昌汲黯朱云不狂也昔尧立诽谤之木舜置敢谏之鼓然后事无枉纵公为胜尧舜邪乃逆折舒使不得言何与古人相逺敦曰卿欲何言舒曰缪坦可谓小人疑误视听夺人私地以彊凌弱晏子称君曰其可臣献其否以成其可是以舒等不敢不言敦即使还地众咸壮之敦重舒公亮给赐转丰数诣其家表为凉州刺史病卒
　　乐广字彦辅南阳淯阳人也父方参魏征西将军夏侯元军事广时年八歳元尝见广在路因呼与语还谓方曰向见广神姿朗彻当为名士卿家虽贫可令专学必能兴卿门户也方早卒广孤贫侨居山阳寒素为业人无知者性冲约有逺识寡嗜欲与物无竞尤善谈论每以约言析理以厌人之心其所不知黙如也裴楷尝引广共谈自夕申旦雅相钦挹叹曰我所不如也王戎为荆州刺史闻广为夏侯元所赏乃举秀才楷又荐广于贾充遂辟太尉掾转太子舍人尚书令卫瓘朝之耆旧逮与魏正始中诸名士谈论见广而竒之曰自昔诸贤既没尝恐防言将絶而今乃复闻斯言于君矣命诸子造焉曰此人之水镜见之莹然若披云雾而覩青天也王衍自言与人语甚简至及见广便觉已之烦其为识者所叹美如此出补元城令迁中书侍郎转太子中庻子累迁侍中河南尹广善清言而不长于笔将让尹请潘岳为表岳曰当得君意广乃作二百句语述已之志岳因取次比便成名笔时人咸云若广不假岳之笔岳不取广之旨无以成斯美也尝有亲客乆阔不复来广问其故答曰前在坐防赐酒方欲饮见杯中有蛇意甚恶之既饮而疾于时河南听事壁上有角漆画作蛇广意杯中蛇即角影也复置酒问客曰酒中复有所见不答曰所见如初广乃告其所以客豁然意觧沉疴顿愈卫玠总角时尝问广梦广曰是想玠曰神形所不接而梦岂是想邪广曰因也玠思之经月不得遂以成疾广闻故命驾为剖析之玠病即愈广叹曰此贤胷中必无膏肓之疾广所在为政无当时功誉然每去职遗爱为人所思凢所论人必先称其所长则所短不言而自见矣人有过先尽恕然后善恶自彰矣广与王衍俱宅心事外名重于时故天下言风流者谓王乐为称首焉少与农杨凖相善凖之二子曰乔曰髦皆知名于世凖使先诣裴頠頠性方爱乔有髙韵谓凖曰乔当及卿髦小减也又使诣广广性清纯爱髦有神检谓凖曰乔自及卿然髦亦清出凖笑曰我二儿之优劣乃裴乐之优劣也论者以为乔虽有髙韵而神检不足乐为得之矣是时王澄胡母辅之等皆亦任放为逹或至裸体者广闻而笑曰名教内自有乐地何必乃尔其居才爱物动有理中皆此类也値世道多虞朝章紊乱清已中正任诚保素而已时人莫有见其际焉先是河南官舎多妖怪前尹皆不敢处正寝广居之不疑尝外户自闭左右皆惊广独自若顾见墙有孔使人掘墙得狸而杀之其怪亦絶愍懐太子之废也诏故臣不得辞送众官不胜愤叹皆冐禁拜辞司校尉满奋勑河南中部收缚拜者送狱广即便解遣众人代广危惧孙琰说贾谧曰前以太子罪恶有斯废黜其臣不惧严诏冐罪而送今若系之是彰太子之善不如释去谧然其言广故得不坐迁吏部尚书左仆射后东安王繇当为仆射转广为右仆射领吏部代王戎为尚书始戎荐广而终践其位时人美之成都王頴广之壻也及与长沙王乂遘难而广既处朝望羣小谗谤之乂以问广广神色不变徐答曰广岂以五男易一女乂犹以为疑广竟以忧疾卒荀藩闻广之不免也为之流涕三子凯肇谟凯字绪大司马齐王掾参骠骑军事肇字茂太傅东海王掾洛阳陷兄弟相擕南渡江谟字范征虏将军吴郡内史
　　郑袤字林叔荥阳开封人也髙祖众汉大司农父泰扬州刺史有髙名袤少孤早有识鉴荀攸见之曰郑公业为不亡矣随叔父浑避难江东时华歆为豫章太守浑徃依之歆素与泰善抚飬袤如己子年十七乃还乡里性清正时济隂魏讽为相国掾名重当世袤同郡任览与结交袤以讽奸雄终必为祸劝览逺之及讽败论者称焉魏武帝初封诸子为侯精选賔友袤与徐干俱为临淄侯文学转司功曹从事司空王朗辟为掾袤举髙阳许允扶风鲁芝东莱王基朗皆命之后咸至大位有重名袤迁尚书郎出为黎阳令吏民悦服太守班下属城特见甄异为诸县之最迁尚书右丞转济隂太守下车旌表孝悌敬礼贤能兴立庠序开诱后进调补大将军从事中郎拜散骑常侍防广平太守缺宣帝谓袤曰贤叔大匠垂称于阳平魏郡百姓防惠化且卢子家王子雍继踵此郡世不乏贤故复相屈袤在广平以徳化为先善作条教郡中爱之徴拜侍中百姓恋慕涕泣路隅迁少府髙贵乡公即位袤与河南王肃备法驾奉迎于元城封广昌亭侯徙光禄勲领宗正毋邱俭作乱景帝自出征之百官祖送于城东袤疾病不任会帝谓中领军王肃曰唯不见郑光禄为恨肃以语袤袤自舆追帝及于近道帝笑曰故知侯生必来也遂与袤共载曰计将何先袤曰昔与俭俱为台郎特所知悉其人好谋而不逹事情自昔建勲幽州志望无限文钦勇而无算今大军出其不意江淮之卒鋭而不能固深沟髙垒以挫其气此亚夫之长也帝称善转太常髙贵乡公议立明堂辟雍精选博士袤举刘毅刘寔程咸庾峻后并至公辅大位及常道乡公立与议定防进封安成乡侯邑千户景元初疾病失明屡乞骸骨不许拜光禄大夫五等初建封宻陵伯武帝践阼进爵为侯虽寝疾十余年而时贤并相推荐泰始中诏以袤为司空天子临轩遣五官中郎将国坦就第拜授袤前后辞譲遣息称上送印绶至于十数谓坦曰魏以徐景山为司空吾时为侍中受诏譬旨徐公语吾曰三公当上应天心茍非其人实伤和气不敢以垂死之年累辱朝廷也终于不就遵大雅君子之迹可不务乎固辞乆之见许以侯就第拜仪同三司置舍人官骑赐牀帐簟褥钱五十万九年薨时年八十五帝于东堂发哀赐秘器朝服一具衣一袭钱三万绢布各百疋以供丧事諡曰元有子六人长子黙嗣次质舒诩称予位并列卿黙字思元起家秘书郎考覈旧文删省浮秽中书令虞松谓曰而今而后朱紫别矣转尚书考功郎专典伐蜀事封关内侯迁司徒左长史武帝受禅与太原郭奕俱为中庻子朝廷以太子官属宜称陪臣黙上言皇太子体皇极之尊无私于天下宫臣皆受命天朝不得同之藩国事遂施行出为东郡太守値歳荒人饥黙辄开仓赈给乃舍都亭自表待罪朝廷嘉黙忧国诏书褒叹比之汲黯班告天下若郡县有此比者皆听出给入为散骑常侍初帝以贵公子当品乡党莫敢与为軰求之州内于是十二郡中正佥共举黙文帝与黙书曰小儿得厠贤子之流愧有窃贤之累及武帝出祠南郊使黙骖乘因谓黙曰卿知何得骖乘乎昔州里举卿相軰常愧有累清谈遂问政事对曰劝穑务农为国之基选人得才济世之道居官乆职政事之宜明慎黜陟劝戒之由崇尚儒素化导之本如此而已矣帝善之后以父防去官寻起为廷尉是时鬲令袁毅坐交通货赂大兴刑狱在朝多见引逮唯黙兄弟以防慎不染其流迁太常时仆射山涛欲举一亲亲为士谓黙曰卿似尹翁归令吾不敢复言黙为人敦重柔而能整皆此类也及齐王攸当之国下礼官议崇锡典制愽士祭酒曹志等并立异议黙容过其事免官寻拜大鸿胪遭母丧旧制既葬还职黙自陈恳至乆而见许遂改法定令听大臣终丧自黙始也服阕为大司农转光禄勲太康元年卒时年六十八諡曰成尚书令卫瓘奏黙才行名望宜居论道五升九卿位未称德宜赠三司而后父杨骏先欲以女妻黙子豫黙曰吾每读隽不疑传常想其为人畏逺权贵奕世所守遂辞之骏深为恨至此骏议不同遂不施行黙寛冲愽爱谦虚温谨不以才地矜物事上以礼遇下以和虽僮竖厮飬不加声色而犹有嫌怨故士君子以为居世之难子球字子瑜少辟宰府入侍二宫成都王为大将军起义讨赵王伦球自顿邱太守为右长史以功封平夀公累迁侍中尚书散骑常侍中防军尚书右仆射领吏部永嘉二年卒追赠金紫光禄大夫諡曰元球弟豫永嘉末为尚书
　　李允字宣伯辽东襄平人也祖敏汉河南太守去官还乡里辽东太守公孙度欲彊用之敏乘轻舟浮沧海莫知所终允父信追求积年浮海出塞无所见欲行丧制服则疑父尚存情若居防而不聘娶后有邻居故人与其父同年者亡因丧制服燕国徐邈与之同州里以不孝莫大于无后劝使娶妻既生允遂絶房室常如居丧礼不堪其忧数年而卒允既防而孤母又改行有识之后降食哀戚亦以丧礼自居又以祖不知存亡设木主以事之由是以孝闻容貎质素頽然若不足者而智度沈邃言必有则初仕郡上计掾州辟部从事治中举孝亷参镇北军事迁乐平侯相政尚清简入为尚书郎迁中防军司马吏部郎铨综亷平赐爵关内侯出补安丰太守文帝引为大将军从事中郎迁御史中丞恭恪直绳百官惮之伐蜀之役为西中郎将督关中诸军事后为河南尹封广陵伯泰始初拜尚书进爵为侯允奏以为古者三公坐而论道内参六官之事外与六卿之教或处三槐兼听狱讼稽疑之典谋及卿士陛下圣徳钦明垂心万机猥发明诏仪刑古式虽唐尧畴谘周文翼翼无以加也自今以徃国有大政可亲延羣公询纳谠言其军国所疑延诣省中使侍中尚书谘论所宜若有疾疢不任觐会临时遣侍臣讯访诏从之迁吏部尚书仆射寻转太子少傅诏以允忠允髙亮有匪躬之节使领司校尉允屡自表让忝傅储宫不宜兼监司之官武帝以二职并湏忠贤故每不许咸宁初皇太子出居东宫帝以司事任峻重而少傅有旦夕辅导之务允素羸不宜乆劳之转拜侍中加特进俄迁尚书令侍中特进如故允虽歴职内外而家至贫俭儿病无以市药帝闻之赐钱十万其后帝以司徒旧丞相之职诏以允为司徒在位五年简亮持重称为任职以吴会初平大臣多有勲劳宜有登进乃上疏逊位帝不听遣侍中宣旨优诏敦喻絶其章表允不得已起视事太康三年薨诏遣御史持节监丧致祠諡曰成皇太子命舍人王赞诔之文义甚美帝后思允清节诏曰故司徒李允太常彭灌并履忠清俭身殁家无余积赐允家钱二百万谷千斛灌家半之三子固真长修固字万基散骑郎先允卒固子志嗣爵志字彦道歴位散骑侍郎建威将军阳平太守真长位至太仆卿修黄门侍郎太弟中庻子卢钦字子若范阳人也祖植汉侍中父毓魏司空世以儒业显钦清澹有远识笃志经史举孝亷不行魏大将军曹爽辟为掾爽弟尝有所属请钦白爽子弟不宜干犯法度爽深纳之而罚其弟除尚书郎爽诛免官后为侍御史袭父爵大利亭侯累迁琅邪太守宣帝为太傅辟从事中郎出为阳平太守迁淮北都督伏波将军甚有称绩徴拜散骑常侍大司农迁吏部尚书进封大梁侯武帝受禅以为都督沔北诸军事平南将军假节追锋轺卧车各一乘第二驸马二乘骑具刀器御府人马铠等及钱三十万钦在镇寛猛得中疆塲无虞入为尚书仆射加侍中奉车都尉领吏部以清贫特赐绢百匹钦举必以才称为亷平咸宁四年卒诏赠卫将军开府仪同三司赐秘器朝服一具衣一袭布五十匹钱三十万諡曰元又以钦忠清髙洁不营产业身殁之后家无所庇特赐钱五十万为立第舍复下诏曰故司空王基卫将军卢钦典领军将军杨嚣并素清贫身殁之后居无私积顷者饥馑闻其家大匮其各赐谷三百斛钦歴宰州郡不尚功名唯以平理为务禄俸散之亲故不营赀产动循礼典妻亡制庐杖终丧居外所着诗赋论难数十篇名曰小道子浮嗣浮字子云起家太子舍人病疽截手遂废然朝廷器重之以为国子博士祭酒秘书监皆不就钦弟珽字子笏卫尉卿珽子志字子道初辟公府掾尚书郎出为邺令成都王頴之镇邺也爱其才量委以心膂遂为谋主齐王冏起义遣使告頴頴召志计事志曰赵王无道肆行簒逆四海人神莫不愤怒今殿下总率三军应期电发子来之众不召自至埽夷凶逆必有征无战然兵事至重圣人所慎宜旌贤任才以收时望頴深然之改选上佐髙辟掾属以志为谘议参军仍补左长史专掌文翰頴前锋都督赵骧为伦所败士众震骇议者多欲还保朝歌志曰今我军失利敌新得胜必有轻易陵轹之情若顿兵不进三军畏衂惧不可用且战何能无胜负宜更选精兵星行倍道出贼不意此用兵之竒也頴从之及伦败志劝頴曰齐王众号百万与张等相持不能决大王迳得济河此之大勲莫之与比而齐王今当共大王共辅朝政志闻两雄不俱处功名不共立今宜因太妃防疾求还定省推崇齐王徐结四海之心此计之上也頴纳之遂以母疾还藩委重于冏由是頴获四海之誉天下归心朝廷封志为武彊侯加散骑常侍及河间王颙纳李含之説欲内除二王树頴储副遣报頴頴将应之志正谏不从及冏灭頴遥执朝权遂懐觖望之心以长沙王乂在内不得恣其所欲密欲去乂时荆州有张昌之乱頴表求亲征朝廷许之会昌等平乃廽兵以讨乂志谏曰公前有复皇祚之大勲及事平归功于齐辞九锡之赏不当朝政之权振阳翟饥民葬黄桥白骨皆盛徳之事四海之人莫不荷頼矣逆防纵肆猾扰荆楚今公埽清羣难南土以宁振旅而旋顿军关外文服入朝此霸王者之事也頴不纳及乂死頴表志为中书监留邺参署相府事乘舆败于荡隂頴遣志督兵迎帝及王浚攻邺志劝頴奉天子还洛阳时甲士尚万五千人志夜部分至晓众皆成列而程太妃恋邺不欲去頴未能决俄而众溃唯志与子谧兄子綝殿中虎贲千人而已志复劝頴早发时有道士姓黄号曰圣人太妃信之及使呼入道士求两杯酒饮讫抛杯而去于是志计始决而人马复散志于营陈间寻索得数乘鹿车司马督韩元收集黄门得百余人志入帝问志曰何故散败至此志曰贼去邺尚八十里而人士一朝骇散太弟今欲奉陛下还洛阳帝曰甚佳于是御犊车便发屯骑校尉郝昌先领兵八千守洛阳帝召之至汲郡而昌至兵杖甚盛志喜于复振啓天子宜下赦书与百姓同其休庆既逹洛阳志啓以满为司校尉奔散者多还百官粗备帝悦赐志绢二百疋緜百斤衣一袭鹤翎一领初河间王颙闻王浚起兵遣右将军张方救邺方闻成都军败顿兵洛阳不敢进纵兵虏掠密谋迁都长安将焚宗庙宫室以絶人心志説方曰昔董卓无道焚烧洛阳怨毒之声百年犹存何为袭之乃止方遂偪天子幸其垒帝垂泣就舆唯志侍侧曰陛下今日之事当一从右将军臣驽怯无所云补唯知尽防诚不离左右而已停方垒三日便西志复从至长安頴被黜志亦免官及东海王越奉迎大驾颙啓帝复頴还邺以志为魏郡太守加左将军随頴北镇行逹洛阳而平昌公模遣前锋督防冯嵩距頴頴还长安未至而闻颙斩张方求和于越頴住华隂志进长安诣阙陈谢即还就頴于武关复为刘陶所驱廽诣河北及頴薨官属奔散唯志亲自殡送时人嘉之越命志为军谘祭酒迁卫尉永嘉末转尚书洛阳没志将妻子北投并州刺史刘琨至阳邑为刘粲所虏与次子谧诜等俱遇害于平阳长子谌字子谅清敏有理思好老庄善属文选尚武帝女荥阳公主拜驸马都尉未成礼而公主卒后州举秀才辟太尉掾洛阳没随志北依刘琨与志俱为刘粲所虏粲据晋阳留谌为参军琨收散卒引猗卢骑还攻粲粲败走谌得赴琨先父母兄弟在平阳者悉为刘聪所害琨为司空以谌为主簿转从事中郎琨妻即谌之从母既加亲爱又重其才地建兴末随琨投叚匹防匹防自领幽州取谌为别驾匹防既害琨寻亦败丧时南路阻絶段末波在辽西谌徃投之元帝之初末波通使于江左谌因其使抗表理琨文旨甚切于是即加吊祭累徴谌为散骑中书侍郎而为末波所留遂不得南渡末波死弟辽代立谌流离世故且二十载石虎攻破辽西复为虎所得以为中书侍郎国子祭酒侍中中书监属冉闵诛灭石氏谌随闵军于襄国遇害时年六十七是歳永和六年也谌名家子早有声誉才髙行防为一时所推値中原丧乱与清河崔悦颍川荀绰河东裴宪北地傅畅并沦陷非所虽俱显于石氏恒以为辱谌每谓诸子曰吾身没之后但称晋司空从事中郎尔撰祭法注庄子及文集皆行于世悦字道儒魏司空林曾孙刘琨妻之侄也与谌俱为琨司空从事中郎后为末波佐史没石氏亦居大官其绰宪畅并别有传
　　华表字伟容平原髙唐人也父歆清徳髙行为魏太尉表年二十拜散骑黄门郎累迁侍中正元初石苞来朝盛称髙贵乡公以为魏武更生时闻者流汗沾背表惧祸作频称疾归下舎故免于大难后迁尚书五等建封观阳伯坐供给防事不整免泰始中拜太子少傅转光禄勲迁太常卿数歳以老病乞骸骨诏曰表清贞履素有老成之美乆干王事静恭匪懈而以疾固辞章表恳至令听如所上以为太中大夫赐钱二十万牀帐褥席禄赐与卿同门施行马表以苦节垂名司徒李允司王宏等并叹美表清澹退静以不可得贵贱而亲疎也咸宁元年八月卒时年七十二諡曰康诏赐朝服有六子廙岑峤鉴澹简廙字长骏敏有才蓺妻父卢毓典选难举亲姻故廙年三十五不得调晚为中书通事郎泰始初迁冗从仆射少为武帝所礼歴黄门侍郎散骑常侍前军将军侍中南中郎将都督河北诸军事父疾笃辄还仍遭丧旧例葬讫复任廙固辞迕旨初表有赐客在鬲使廙因县令袁毅录名三客各代以奴及毅以货赇致罪狱辞迷谬不复显以奴代客直言送三奴与廙而毅亦卢氏壻也又中书监荀勗先为中子求廙女廙不许为恨因密啓帝以袁毅货赇者多不可尽罪宜责最所亲者一人因指廙当之又縁廙有违迕之咎遂于丧服中免廙官削爵土大鸿胪何遵奏廙免为庻人不应袭封请以表世孙混嗣表有司奏曰廙所坐除名削爵一时之制廙为世子着在名簿不听袭嗣此为刑罚再加诸侯犯法八议平处者褒功重爵也嫡统非犯终身弃罪废之为重依律应听袭封诏曰诸侯薨子逾年即位此古制也应即位而废之爵命皆去矣何为罪罚再加且吾之责廙以肃贪秽本不论常法也诸贤不能将眀此意乃更诡易礼律不顾宪度君命废之而羣下复之此为上下正相反也于是有司奏免议者官诏皆以赎论混以世孙当受封逃避断发阳狂病瘖不能语故得不拜世咸称之廙栖迟家巷垂十载教诲子孙讲诵经典集经书要事名曰善文行于世与陈勰共造防兰于宅侧帝尝出视之问其故左右以实对帝心怜之帝后又登陵云台望见廙苜蓿园阡陌甚整依然感旧太康初大赦乃得袭封乆之拜城门校尉迁左卫将军数年以为中书监惠帝即位加侍中光禄大夫尚书令进爵为公应杨骏召不时还有司奏免官寻迁太子少傅加散骑常侍动遵礼典得傅导之仪后年衰病笃诏遣太医疗病进位光禄大夫开府仪同三司时河南尹韩夀因托贾后求以女配廙孙陶廙距而不许后深以为恨故遂不登台司年七十五卒諡曰元三子混荟恒混字敬伦嗣父爵清贞简正位侍中尚书卒官子陶嗣补巩令没于石勒荟字敬叔为河南尹与荀藩荀组俱避贼至临颍父子并遇害恒字敬则愽学以清素为称尚武帝女荥阳长公主拜驸马都尉元康初东宫建恒以选为太子賔客赐爵关内侯食邑百户辟司徒王浑仓曹掾属除散骑侍郎迁散骑常侍北军中侯俄拜领军加散骑常侍愍帝即位以恒为尚书进爵苑陵县公顷之刘聪逼长安诏出恒为镇军将军领颍川太守以为外援恒兴合义军得二千人未及西赴而关中陷殁时羣贼方盛所在州郡相继奔败恒亦欲弃郡东渡而从兄轶为元帝所诛以此为疑先书与骠骑将军王导导言于帝帝曰兄弟罪不相及况羣从乎即召恒补光禄勲恒到未及拜更以为卫将军加散骑常侍本州大中正寻拜太常议立郊祀尚书刁恊国子祭酒杜彛议湏还洛乃修郊祀恒议汉献帝居许即便郊柴宜于此修立司徒荀组骠骑将军王导同恒议遂定郊祀寻以疾求解诏曰太常职主宗庙烝尝敬重而华恒所疾不堪亲奉职事夫子称吾不预祭如不祭况宗伯之任职所司邪令转恒为廷尉顷之加特进太宁初迁骠骑将军加散骑常侍督石头水陆诸军事王敦表转恒为防军疾病不拜授金紫光禄大夫又领太子太保成帝即位加散骑常侍领国子祭酒咸和初以愍帝时赐爵进封一皆削除恒更以讨王敦功封苑陵县侯复领太常苏峻之乱恒侍帝左右从至石头备履艰危困悴逾年初恒为州大中正乡人任让轻薄无行为恒所黜及譲在峻军中任势多所杀害见恒辄恭敬不肆其虐钟雅刘超之死亦将及恒让尽心救卫故得免及帝加元服又将纳后防难之后典籍靡遗防冠之礼无所依据恒推寻旧典撰定礼仪并郊庙辟雍朝廷轨则事并施用迁左光禄大夫开府常侍如故固譲未拜防卒时年六十九册赠侍中左光禄大夫开府諡曰敬恒清恪俭素虽居显列常布衣蔬食年老弥笃死之日家无余财唯有书数百卷时人以此贵之子俊嗣为尚书郎俊子仰之大长秋峤字叔骏才学深愽少有令问文帝为大将军辟为掾属补尚书郎转车骑从事中郎泰始初赐爵关内侯迁太子中庻子出为安平太守辞亲老不行更拜散骑常侍典中书著作领国子博士迁侍中太康末武帝颇亲宴乐又多疾病属小瘳峤与侍臣表贺因防有讽谏帝手诏报之元康初封宜昌亭侯诛杨骏改封乐乡侯迁尚书后以峤博闻多识属书典实有良史之志转秘书监加散骑常侍班同中书寺为内台中书散骑著作及治礼音律天文数术南省文章门下撰集皆典统之初峤以汉纪烦秽慨然有改作之意防为台郎典官制事由是得徧观秘籍遂就其绪起于光武终于孝献一百九十五年为帝纪十二卷皇后纪二卷十典十卷传七十卷及三谱传序目录凡九十七卷峤以皇后配天作合前史作外戚传以继末编非其义也故易为后妃纪以次帝纪又改志为典以有尧典故也而改名汉后书奏之诏朝臣会议时中书监荀朂令和峤太常张华侍中王济咸以峤文质事核有迁固之规实録之风藏之秘府后太尉汝南王亮司空卫瓘为东宫傅列上通事遂施行峤所著论议难驳诗赋之属数十万言其所奏官制太子宜还宫及安边雩祭明堂辟雍浚导河渠廵禹之旧迹置都水官修蚕宫之礼置长秋事多施行元康三年卒追赠少府諡曰简峤性嗜酒率常沈醉所撰书十典未成而终秘书监何劭奏峤中子彻为佐著作郎使踵成未竟而卒后监缪徽又奏峤少子畅为佐著作郎克成十典并草魏晋纪传与著作郎张载等俱在史官永嘉丧乱经籍遗没峤书存者三十余卷峤有三子頥彻畅頥嗣官至长乐内史畅有才思所着文章数万言遭防乱避难荆州为贼所害时年四十
　　石鉴字林伯乐陵厌次人也出自寒素雅志公亮仕魏歴尚书郎侍御史尚书左丞御史中丞多所纠正朝廷惮之出为并州刺史假节防匈奴中郎将武帝受禅封堂阳子入为司校尉转尚书时秦凉为虏所败遣鉴都督陇右诸军事坐论功虚伪免官后为镇南将军豫州刺史坐讨吴贼虚张首级诏遣归田里终身不得复用勿削爵土乆之拜光禄大夫复为司校尉稍加特进迁右光禄大夫开府领司徒前代三公册拜皆设小会所以崇宰辅之制也自魏末巳后废不复行至鉴有诏令防遂以为常太康末拜司空领太子太傅武帝崩鉴与中防军张劭监统山陵时大司马汝南王亮为太傅杨骏所疑不敢临丧出营城外时有告亮欲举兵讨骏骏大惧白太后令帝为手诏诏鉴及张劭使率陵兵讨亮劭骏甥也便率所领催鉴速发鉴以为不然保持之遣人密觇视亮已别道还许昌于是骏止论者称之山陵讫封昌安县侯元康初为太尉年八十余克壮慷慨自遇若少年时人美之寻薨諡曰元子陋字处贱袭封歴屯骑校尉
　　温羡字长卿太原祁人汉防羌校尉序之后也祖恢魏扬州刺史父恭济南太守兄弟六人并知名于世号曰六龙羡少以朗悟见称齐王攸辟为掾迁尚书郎惠帝即位拜豫州刺史入为散骑常侍累迁尚书及齐王冏辅政以羡攸之故吏意特亲之转吏部尚书先是张华被诛冏建议欲复其官爵论者或以为非羡驳之曰自天子已下争臣各有差不得归罪于一人也故晏子曰为已死亡非其亲昵谁能任之里充之杀二庻陈乞之立阳生汉朝之诛诸吕皆积年之后乃得歴事未有事主见存而得行其志于数月之内也式干之防张华独谏上宰不和不能乘风赞善望其指麾从命不亦难乎况今皇后譛害其子内难不预礼非所任且后体齐于帝尊同皇极罪在枉子事不为逆义非所讨今以华不能废枉子之后与赵盾不讨杀君之罪同而贬责之于义不经通也华竟得追复爵位其后以从驾讨成都王頴有功封大陵县公邑千八百户出为冀州刺史加后将军范阳王虓败于许昌也自牧冀州羡乃避之惠帝之幸长安以羡为中书令不就及帝还洛阳徴为中书监加散骑常侍未拜会帝崩懐帝即位迁左光禄大夫开府领司徒论者佥谓为速在位未几病卒赠司徒諡曰元有三子祗允裕祗字敬齐太傅西曹掾允字敬咸太子舍人裕字敬嗣尚武安长公主官至左光禄大夫






　　通志卷一百二十二
<史部,别史类,通志>
　　钦定四库全书
　　通志卷一百二十三
　　宋　右　廸　功　郎　郑　樵　渔　仲　撰
　　列传第三十六
　　晋
　　刘毅【子暾程卫】和峤　武陔　任恺　崔洪　郭奕侯史光　何攀　刘颂　李重　傅元【子咸　咸从父弟祗】向雄　段灼　阎缵　阮籍【兄子咸　咸子瞻瞻弟孚　从子脩族弟放族弟裕】嵇康　向秀　刘伶　谢鲲　胡母辅之【子谦之】毕卓　王尼　羊曼【弟聃】光逸　庾峻【子珉珉弟敳】郭象　庾纯【子旉】秦秀
　　刘毅字仲雄东莱掖人汉城阳景王章之后父喈丞相属毅幼有孝行少厉清节然好臧否人物王公贵人望风惮之侨居平阳太守杜恕请为功曹沙汰郡吏百余人三郡称焉为之语曰但闻刘功曹不闻杜府君魏末本郡察孝亷辟司都官从事京邑肃然毅将弹河南尹司不许曰攫兽之犬鼷防蹈其背毅曰既能攫兽又能杀防何损于犬投传而去同郡王基荐毅于公府曰毅方正亮直介然不羣言不茍合行不茍容徃日侨仕平阳为郡股肱正色立朝举纲引墨朱紫有分郑卫不杂孝悌着于邦族忠贞効于三魏昔孙阳取骐骥于吴坂秦穆防百里于商旅毅未遇知己无所自呈前已口白今复申请太常郑袤举博士文帝辟为相国掾辞疾积年不就时人谓毅忠于魏氏而帝怒其顾望将加重辟毅惧应命转主簿武帝受禅为尚书郎驸马都尉迁散骑常侍国子祭酒帝以毅忠謇正直使掌谏官转城门校尉迁太仆拜尚书坐事免官咸宁初复为散骑常侍博士祭酒转司校尉纠正豪右京师肃然司部守令望风投印绶者甚众时人以毅方之诸葛丰盖寛饶皇太子朝鼓吹将入东掖门毅以为不敬止之于门外奏劾保傅以下诏赦之然后得入帝尝南郊礼毕喟然谓毅曰卿以朕方汉何帝也对曰可方桓灵帝曰吾虽徳不及古人犹克已为政又平吴会混一天下方之桓灵不亦甚乎对曰桓灵卖官钱入官库陛下卖官钱入私门以此言之殆不如也帝大笑曰桓灵之世不闻此言今有直臣故不同也散骑常侍邹湛进曰世谈以陛下比汉文帝人心犹不多同昔冯唐答文帝云不能用颇牧而文帝大怒今刘毅言犯顺而陛下欢然以此相校圣徳乃过之矣帝曰我平天下而不封禅焚雉头裘行布衣礼卿初无言今于小事何见襃之甚湛曰臣闻猛兽在田荷戈而出凡人能之蜂虿坐于怀防勇夫为之惊骇出于意外故也夫君臣有自然之尊卑言语有自然之逆顺向刘毅始言臣等莫不变色陛下发不世之诏出思虑之表臣之善庆不亦宜乎在职六年迁尚书左仆射时龙见五库井中帝亲观之有喜色百官将贺毅独表曰昔龙降郑时门之外子产不贺龙降夏庭沫流不禁卜藏其漦至周幽王祸衅乃发易称潜龙勿用阳在下也证据旧典无贺龙之礼诏报曰正徳未脩诚未有以膺受嘉祥省来示以为瞿然贺庆之事宜详依典义动静数示尚书郎刘汉等议以为龙体旣苍杂以素文白者大晋之行戢武兴文之应也而毅乃引衰世妖异以疑今之吉祥又以龙在井为潜皆失其意潜之为言隐而不见今龙彩质眀焕示人以物非潜之谓也毅应推处诏不聼后隂气解而复合毅上言必有阿党之臣奸以事君者当诛而不诛故也毅以魏立中正九品之制奸日滋因上书言其害曰中正之设损政者八高下逐彊弱是非随兴衰一人之身旬日异状上品无寒门下品无世族一也置州都者本取州里清议所服将以鎭异同一言议也今重其任而轻其人使驳论横于州里嫌隙结于大臣二也本立格为九品者谓才徳有优劣伦辈有首尾也今乃优劣异地首尾倒错三也陛下赏善罚恶无不裁之以法独中正无赏罚之防又禁人诉讼使受枉者不获上闻四也一国之士多者千数或流徙异邦靣犹不识不过采誉于台府纳毁于流言任已则有不识之蔽听受则有彼此之偏五也凡求人才以治民也今当官着效者或附卑品在官无绩者更获高叙抑功实而隆虚名长浮华而废考绩六也凡官不同事人不同能今不状其才之所宜而但第其九品以品取人或非才能之所长以状取人则为本品之所限徒结白论品状相妨七也所下不彰其罪所上不列其善各任爱憎以植其私天下之人焉得不懈德行而鋭人事八也由此论之职名中正实为奸府事名九品而有八损宜罢中正弃魏氏之弊法更立一代之美制优诏答之后司空卫瓘等亦共表宜省九品复古乡议里选帝竟不施行毅夙夜在公坐而待旦言议切直无所曲挠为朝野所式瞻尝散斋而疾其妻省之毅便奏加妻罪而请解斋妻子有过立加杖捶其公正如此然以峭直故不至公辅帝以毅清贫赐钱三十万日给米肉年七十告老乆之见许以光禄大夫归第门施行马复赐钱百万后司徒举毅为青州大中正尚书以毅悬车致仕不宜劳以碎务陈留相乐安孙尹表曰礼凡卑者执劳尊者居逸是顺叙之宜也司徒魏舒司校尉严询与毅年齿相近徃者同为散骑常侍后分授外内之职资涂所经出处一致今询管四十万户州兼董司百寮总摄机要舒所统殷广兼执九品铨十六州论议主者不以为剧毅但以知一州便谓不宜累以碎事于毅太优询舒太劣若以前听致仕不宜复与迁授位者故光禄大夫郑袤为司空是也夫知人则哲惟帝难之尚可复委以宰辅之任不可谘以人伦之论臣窃所未安昔郑武公年过八十入为周司徒虽过悬车之年必有可用毅前为司直法不挠当朝之臣多所按劾谚曰受尧之诛不能称尧直臣无党古今所悉是以汲黯死于淮阳董仲舒裁为诸侯之相而毅独遭圣明不离辇毂当世之士咸以为荣毅虽身偏有风疾而志气聪明一州品第不足劳其思虑毅疾恶之心小过主者必疑其论议伤物故高其优礼合去事实此为机阁毅使絶人伦之路也臣州茂德惟毅越毅不用则清谈倒错矣于是青州自三品已上光禄勲石鉴共奏尹表宜防评议由是毅遂为州都铨正人流清浊区别其所弹贬自亲贵者始太康六年卒武帝抚机惊曰失吾名臣不得生作三公即赠仪同三司使者监防防事时承汉魏旧制爵非列侯虽有髙行而不加諡羽林左监北海王宫上疏言毅忠允匪躬宜防諡号帝出其表使八坐议之多同宫议奏寝不报二子暾总暾字长升正直有父风太康时为博士会议齐王攸之国加崇典礼暾与诸博士坐议迕防武帝大怒收暾等付廷尉会赦出免官初暾父毅疾冯紞奸佞欲奏其罪未果而卒至是紞位宦日隆暾慨然曰使先人在不令紞得无患后为酸枣令转侍御史会司徒王浑主簿刘舆狱辞连暾将収付廷尉浑不欲使府有过欲拒劾自举之与暾更相曲直浑怒便逊位还第暾乃奏浑曰谨案司徒王浑防国厚恩备位鼎司不能上佐天日调和隂阳下遂万物之宜使卿大夫各得其所敢因刘舆拒扞诏使私欲大府兴长狱讼昔陈平不答汉文之问邴吉不问死人之变诚得宰相之体也既兴刑狱怨怼而退举动轻速无大臣之节请免浑官右长史杨邱亭侯刘肇便辟善柔茍于阿顺请大鸿胪削爵土诸闻暾此奏者皆叹美之其后武库火尚书郭彰率百人自衞而不救火暾正色诘之彰怒曰我能截君角也暾勃然谓彰曰君何敢恃宠作威作福天子法冠而欲截角乎求纸笔奏之彰伏不敢言众人解释乃止彰乆贵豪侈每出輙从百余人自此之后务从简素暾迁太原内史赵王伦簒位假征虏将军不受与三王共举义惠帝复阼暾为左丞正色立朝三台清肃寻兼御史中丞奏免尚书仆射东安公繇及王粹董艾等十余人朝廷嘉之遂即眞迁中庻子左衞将军司校尉奏免武陵王澹及何绥刘坦温畿李暅等长沙王乂讨齐王冏暾豫谋封朱虚县公千八百户乂死坐免顷之复为司及惠帝之幸长安也留暾守洛阳河间王颙遣使鸩羊皇后暾乃与留台仆射荀藩河南尹周馥等上表理后无罪颙见表大怒遣陈顔吕朗率骑五千收暾暾东奔髙宻王略防刘根作逆略以暾为大都督加镇东将军讨根暾战失利还洛至酸枣値东海王越奉迎大驾及帝还洛羊后反宫后遣使谢暾曰頼刘司忠诚之志得有今日以旧勲复封爵加光禄大夫暾妻前卒先陪陵葬子更生初婚家法妇当拜墓携賔客亲属数十乗载酒食而行先是洛阳王棱为越所信而轻暾暾每欲绳之棱以为怨时刘聪王弥屯河北京邑危惧棱告越云暾与弥乡亲而欲投之越严骑将追暾右长史傅宣明暾不然暾闻之未至墓而反以正义责越越甚慙及刘曜寇京都以暾为抚军将军假节都督城守诸军事曜退迁尚书仆射越惮暾久居监司又为众情所归乃以为右光禄大夫领太子少傅加散骑常侍外示崇进实夺其权怀帝又诏暾领衞尉加特进后复以暾为司加侍中暾五为司允恊物情故也王弥入洛百官殱焉弥以暾乡里宿望故免于难暾因説弥曰今英雄竞起九州幅裂有不世之功者宇内不容将军自兴兵以来何攻不克何战不胜而复与刘曜不恊宜思文种之祸以范蠡为师且将军可无帝王之意东王本州以观事势上可以混一天下下可以成鼎峙之事岂失孙刘乎蒯通有言将军宜圗之弥以为然使暾于青州与曹嶷谋且徴之暾至东阿为石勒游骑所获见弥与嶷书而大怒乃杀之暾有二子祐白祐为太傅属白太子舍人白果烈有才用东海王越忌之窃遣上军何伦率百余人入暾第为刼取财物杀白而去暾弟总字纪好学直亮后叔父彪位至北军中程衞者字长元广平曲周人也少立操行彊正方严刘毅闻其名辟为都官从事毅奏中防军羊琇犯宪应死武帝与琇有旧乃遣齐王攸喻毅毅许之衞正色以为不可径自驰车入防军营收琇属吏考问隂私先奏琇所犯狼籍然后言之于毅由是名振遐迩百官厉行遂辟公府掾迁尚书郎侍御史在职皆以事干显补洛阳令歴安定顿邱太守所歴著绩卒于官
　　和峤字长舆汝南西平人也祖洽魏尚书令父逌魏吏部尚书峤少有风格慕舅夏侯元之为人厚自崇重有盛名于世朝野许其能整风俗理人伦袭父爵上蔡伯起家太子舍人累迁颍川太守为政清简甚得百姓懽心太傅从事中郎庾敳见而叹曰和峤森森如千丈松虽磥砢多节目施之大厦有栋梁之用贾充亦重之称于武帝入为给事黄门侍郎迁中书令帝器遇之旧监令共车入朝时荀勗为监峤鄙勗为人以意气加之每同乗髙抗专车而坐乃使监令异车自峤始也吴平以参谋议功赐弟郁爵汝南亭侯峤转侍中愈被亲礼与任恺张华相善峤见太子不令因侍坐曰皇太子有淳古之风而季世多伪恐不了陛下家事帝黙然不答后与荀顗荀勗同侍帝曰太子近入朝差长进卿可俱诣之粗及世事既奉诏而还顗勗并称太子明识雅诚如明诏峤曰圣质如初耳帝不悦而起峤退居恒懐慷慨太息知不见用犹不能已在御坐言及社稷未尝不以储君为忧帝知其言忠每不酬和后与峤语不及来事或以告贾妃妃衔之太康末为尚书以母忧去职及惠帝即位拜太子少傅加散骑常侍光禄大夫太子朝西宫峤从入贾后使帝问峤曰卿昔谓我不了家事今日定云何峤曰臣昔事先帝曽有斯言言之不效国之福也臣敢逃其罪乎元康二年卒赠金紫光禄大夫加金章紫绶本位如前永平初策諡曰简峤家产丰富拟于王者然性至吝以是获讥于世杜预以为峤有钱癖以弟郁子济嗣位至中书郎郁字仲舆才望不及峤而以清干称歴尚书左右仆射中书令尚书令洛阳倾没奔于茍晞疾卒
　　武陔字元夏沛国竹邑人也父周魏衞尉陔沉敏有器量早获时誉与二弟韶叔夏茂季夏并总角知名虽诸父兄弟及乡闾宿望莫能觉其优劣同郡刘公荣有知人之鉴尝造周周见其三子焉公荣曰皆国士也元夏最优有辅佐之才陈力就列可为亚公叔夏季夏不减常伯纳言也陔少好人伦与颍川陈防友善魏明帝世累迁下邳太守防帝为大将军引为从事中郎累迁司校尉转太仆卿初封亭侯五等建改封薛县侯文帝甚亲重之数与铨论时人尝问陈防孰若其父羣陔各称其所长以为羣防略无优劣帝然之防始初拜尚书掌吏部迁左仆射左光禄大夫开府仪同三司陔以宿齿旧臣名望隆重自以无佐命之功又在魏已为大臣不得已而居位深懐逊让终始全洁当世以为美谈卒于位諡曰定子铺嗣韶歴位吏部郎太子右衞率散骑常侍荗以徳素称名亚于陔为上洛太守散骑常侍侍中尚书颍川荀恺年少于茂即武帝姑子自负贵戚欲与茂交距而不答由是致怨杨骏诛恺时为仆射以茂骏之姨弟防为逆党遂见害茂清正方直闻于朝野一旦枉酷天下伤焉侍中傅只上表申明之后追赠光禄勲
　　任恺字元襃乐安博昌人也父昊魏太常恺少有识量尚魏明帝女累迁中书侍郎员外散骑常侍晋国建为侍中封昌国县侯恺有经国之干万机小大多管综之性忠正以社稷为己任帝器而昵之政事多谘焉防始初郑冲王祥何曽荀恺裴秀等各以老疾归第帝优宠大臣不欲劳以筋力数遣恺喻防于诸公谘以当世大政参议得失恺恶贾充之为人也不欲令充久执朝政每裁抑焉充病之不知所为后承间言恺忠贞局正宜在东宫使防太子帝从之以为太子少傅而侍中如故充计画不行会秦雍寇扰天子以为忧恺因曰秦凉覆败闗右骚动此诚国家之所深虑宜速鎭抚使人心有庇自非威望重臣有计略者无以康西土也帝曰谁可任者恺曰贾充其人也中书令庾纯亦言之于是诏充西鎭长安充用荀勗计得留充既为帝所遇欲专名势而庾纯张华温颙向秀和峤之徒皆与恺善杨珧王恂华廙等充所亲敬于是朋党纷然帝知之召充恺宴于式干殿而谓充等曰朝廷宜一大臣当和充恺各拜谢而罢旣而充恺等以帝知之而不责故结怨愈深外相崇重内实不平或为充谋曰恺总门下枢要得与上亲接宜啓令典选便得渐踈此一都令史事耳且九流难精闲隙易乗充因称恺才能宜在官人之职帝不之疑谓充举得其才即日以恺为吏部尚书加奉车都尉恺既在尚书选举公平尽心所职然侍觐转希充与荀勗冯紞承间浸润谓恺豪侈用御食器充遣尚书右仆射髙阳王珪奏恺遂免官有司收太官宰人检覈是恺妻齐长公主得赐魏时御器也恺既免而毁谤益至帝渐薄之然山涛明恺为人通敏有智局举为河南尹坐贼发不获又免官复迁光禄勲恺素有识鉴加以在公勤恪甚得朝野称誉而贾充朋党又讽有司奏恺与立进令刘友交闗事下尚书恺对不伏尚书杜友廷尉刘良并忠公士也知恺为充所抑欲申理之故迟留而未断以是恺及友良皆免官恺既失职乃纵酒耽乐极滋味以自奉养初何劭以公子奢侈每食必尽四方珍馔恺乃逾之一食万钱犹云无可下筯处恺时因朝请帝或慰谕之恺初无言唯泣而已后起为太仆转太常初魏舒虽歴位郡守而未被任遇恺为侍中荐舒为散骑常侍至是舒为右光禄大夫开府领司徒帝临轩使恺拜授舒虽以量寛雅为称时以恺有佐世器局而舒登三公恺止守散卿莫不为之愤叹也恺不得志竟以忧卒年六十一諡曰元子罕嗣罕字子伦幼有父风才望不及恺以淑行致称为清平佳士歴黄门侍郎散骑常侍兖州刺史大鸿胪
　　崔洪字良伯博陵安平人也高祖崔实著名汉代父赞魏吏部尚书左仆射以雅量见称洪少以清厉显名骨鲠不同于物人之有过輙面折之而退无后言武帝世为御史治书时长乐冯恢父为农太守爱少子淑欲以爵传之恢父终服阕乃还乡里结草为庐阳瘖不能言淑得袭爵恢始仕为博士祭酒散骑常侍翟婴荐恢髙行迈俗侔继古烈洪奏恢不敦儒业令学生番直左右虽有让侯防善不得称无伦辈婴为浮华之目遂免婴官朝廷惮之寻为尚书左丞时人为之语曰丛生棘荆来自博陵在南为鹞在北为鹰迁吏部尚书举用甄明门无私谒荐雍州刺史郤诜代已为左丞诜后纠洪洪谓人曰我举郤丞而还奏我是挽弩自射也诜闻曰昔赵宣子任韩厥为司马以军法戮宣子之仆宣子谓诸大夫曰可贺我矣吾选厥也任其事崔侯为国举才我以才见举惟官是视各明至公斯言何乃至此洪闻而重之洪口不言货财手不执珠玉汝南王亮常宴公卿以琉璃钟行酒酒及洪洪不执亮问其故曰虑有执玉不趋之义故尔然实乖其常性故为诡说杨骏诛洪与都水使者王佑亲坐见黜后为大司农卒官子廓散骑常侍亦以正直称
</div>
    <div class="pagination">
<a href="通志_page114.html">上一页</a><span>...</span><a href="通志_page110.html">110</a><a href="通志_page111.html">111</a><a href="通志_page112.html">112</a><a href="通志_page113.html">113</a><a href="通志_page114.html">114</a><span class="current-page">115</span><a href="通志_page116.html">116</a><a href="通志_page117.html">117</a><a href="通志_page118.html">118</a><a href="通志_page119.html">119</a><a href="通志_page120.html">120</a><span>...</span><a href="通志_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
