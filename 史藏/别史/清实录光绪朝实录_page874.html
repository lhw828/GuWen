<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 874 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 874 页/共 1316 页</h1>
    <div class="content">
　　

○又谕、前据军机大臣等、议覆袁昶条陈请清理屯田等语。当即谕令两江、湖广、浙江、各督抚。饬属清查各＜目辟＞行＜匧心＞口＜韦未＞＜夗贝＞所屯田地亩。实在数目。详定徵租章程。迅速奏明。除江西省业经覆奏、其余各省未经奏到。著该督抚迅即认真详筹妥议。请旨办理。毋再延缓。将此各谕令知之。现月　　

○又谕、前据军机大臣等、议覆袁昶条陈请严查官轮兵轮稽税枉漏等语。当于七月闲。谕令南北洋大臣。督饬各海关监督。详议章程。认真办理。现在筹办情形如何。著限一个月内。详细覆奏。毋任延缓。将此各谕令知之。现月　　

○又谕、有人奏、张家口、独石口、多伦诺尔三厅。口外王公。报效马厂地亩。户部奏定开垦。及押荒升科章程。直隶督臣业经举办。请乘此经营伊始。详定屯田章程。切实办理等语。口外马厂地亩。是否定有开垦章程。历来曾否举办。有无窒碍之处。著裕禄确切详查。分别奏明办理。原片著钞给阅看。将此谕令知之。寻奏、查明张家口三厅口外未垦荒地。难以兴办屯田。应请仍照前定章程升科。报闻。现月　　

○又谕、前据端方奏、条陈抽练陆军办法一摺。当经谕令裕禄、就直隶一省。体察情形。切实兴办。俟办有成效。再行推及各省。现在如何筹办。尚未据奏到。著该督即遵前旨。妥速筹议限一个月内具奏。毋稍延宕。将此谕令知之。现月　　

○又谕、前因恭寿奏、德尔格忒土司、禀控张继掠取财物各情。当于三月闲。谕令裕禄确查。现在裕禄业经调任。著奎俊迅即确切查明。秉公断结。据实具奏。毋稍延缓。将此谕令知之。现月　　

○又谕、前有人奏倢■＜曰融＞■＜石木＞署浙江嘉兴县知县金廷栋、贪虐各款。当经谕令廖寿丰查办。现尚未据奏到。著该抚即遵前旨。确切查明。从速据实具奏。毋稍延宕。将此谕令知之。寻奏、遵查所倢■＜曰融＞■＜石木＞各节。或尚无其事。或出自讹传。金廷栋平日居官。查无劣奣＜虘阝＞亦。应请免议。报闻。摺包　　

○又谕、前因有人奏、广西土匪滋事。请饬查祸始。嗣又有人奏称、该省土匪滋事。由于容县团首甘木即甘沛棠、句结会匪。请饬拏办各等语。当经先后谕令黄槐森查办。现尚未据覆奏。著该抚懔遵前旨。确切查明。严拏惩办速即具奏。将此谕令知之。现月　　

○又谕、有人奏、举劾两歧请旨饬查一摺。据称已革奉天东边道张锡銮、已革奉天营口同知陈忠伟、经依克唐阿先后奏倢■＜曰融＞■＜石木＞。系奉旨惩办之员。兹据连顺保举人才。代该员殷殷剖辨。与依克唐阿所倢■＜曰融＞■＜石木＞。天渊悬绝。且张锡銮克复宽甸。是何月日。当时有无奏报连顺未能指实。陈忠伟与余浚、英凯、同摺奏倢■＜曰融＞■＜石木＞。嗣经李培元查明覆奏。当有旨革职永不叙用。连顺于倢■＜曰融＞■＜石木＞案始末。概不声叙等语。事关举劾两歧。著连顺按照原倢■＜曰融＞■＜石木＞各节。据实明白回奏。毋得稍涉回护。原摺著钞给阅看。将此谕令知之。现月　　

○直隶总督裕禄奏、北洋官电拟就局存报费。接通热河至奉天蝱滟戋路。以臻美备。下部知之。摺包　　

○江西巡抚松寿奏、九江关税收数不敷。报解恳恩展缓。并将来年京饷兵饷海军经费。酌量减拨。以资周转。下户部议。摺包　　

○护理四川总督文光奏、防护教堂教士及慎办交涉情形。得旨、即著督饬各属。随时认真保护。毋稍疏虞。摺包　　

○又奏、遵查川省办理昭信股票。尚无摊派扰民情事。报闻。摺包　　

○伊＜覀之＞■牛将军长庚奏、塔尔巴哈台两处官兵。筹集昭信股票银两。已于协饷内拨银五万两。交卢汉铁路公司兑收应用在案。下部知之。摺包　　

○以捐助全节堂经费。予直隶贡生李文东建坊。随手　　

○己巳。命户部右侍郎溥良、查看山东赈务。　　

○庚午。河南巡抚刘树堂奏、近有山东流民。络绎而来。颠连可悯。仍请碾动仓谷。以资抚恤。得旨、即著饬属妥为抚恤。毋任失所。摺包　　

○察哈尔都统祥麟奏、为军台各站。冬雪夏旱。灾荒较重。人畜饿毙甚多。拟亟恤赈户口。补购驼马。免误要差。从之。摺包　　

○乌里雅苏台将军连顺奏、蒙古地方金苗畅旺。亟宜招商开采。以裕财源而尽地利。得旨、著总理各国事务衙门、会商矿务大臣、妥议具奏。摺包　　

○命太仆寺少卿裕庚、在总理各国事务衙门行走。现月　　

○辛未。谕内阁、向来沿江沿海通商省分。交涉事务本繁。即内地各省。亦时有教案应行核办。各直省将军督抚。往往因事隶总理衙门。不免意存诿卸。总理衙门亦以事难悬断。未便径行。以致往还转折。不无延误。嗣后各直省将军督抚。均著兼总理各国事务大臣。仍随时与总理衙门王大臣和衷商办。以期中外一气相生。遇事悉臻妥善。将此通谕知之。现月　　

○谕军机大臣等、电寄奎俊等、电悉。余蛮子抗违如故。要挟多端。实属自外生成。难以典宥。奎俊等远从鄂省借营。能否速赴。所有调募各营。即严密布置。稳慎进取。务期歼厥渠魁解散胁从。毋任分窜肆扰。致滋蔓延。其冒名余党乘势生波者。应即权衡缓急。分别办理以靖人心。但使乱机早定。通省教士教民。从此保全。总署与法使商议结束办法。亦较易就绪也。电寄　　

○又谕、电寄张之洞等、川省余蛮子闹教日久。心怀叵测。势难安抚。已谕令奎俊等相机剿办矣。惟毗连各省。均有教堂。无业游民。难保不为煽惑。乘机起衅。＜圭黾＞滟兄湖北施宜两属。已有焚抢情事。不可不及早防维。著张之洞、崧蕃、王毓藻、黄槐森、各即严饬地方文武。镇静民心。力护教堂。一有谣传。迅即弹压拊定。毋任闻风附和。纷纷效尤。致烦兵力。是为至要。将此各电谕知之。电寄　　

○总理各国事务衙门奏、卢汉铁路借款股票。应由比国使臣就近画押。从之。摺包　　

○湖北巡抚曾鉌奏、请于补官掣签度支讼狱四条。酌量变通成例。以培国本而固民心。下所司议。摺包　　

○甘肃提督董福详奏、估计甘军二十五年分行饷。恳恩饬部指拨的款。以济要需。下户部议。摺包　　

○溥良出差。以正白旗满洲副都统奕功兼署镶红旗满洲副都统。正红旗满洲副都统祥普署正红旗护军统领。理藩院左侍郎清锐兼署户部右侍郎。兼管钱法堂事务。明发　　

○赏义国使臣萨尔瓦葛宝星。摺包　　

○壬申。甘肃新疆巡抚饶应祺奏、新疆吐鲁番迪化等厅县。水蝗偏灾甚重。筹款抚恤情形。得旨、览奏实深悯恻。即著督饬该管道府覆勘被灾情形。妥筹赈抚。毋任失所。摺包　　

○癸酉。谕内阁、御史徐士佳奏、要差不宜兼任请变通旧制将军机总署大臣改为额缺一摺。我朝自雍正年闲。设立军机处。凡充军机大臣之员。皆系由阁部大臣特肬■闲。二百年来。垂为定制。从未闻以兼差本任。稍形窒碍。至于总理各国事务衙门。专办中外交涉事件。亦不得不取材于部院。岂不能办理部务者。转得以交涉擅长耶。至谓兼差之所以多多益善。由于百物翔贵。各大臣念私计之难。是以无或一辞。并拟变通旧制。优给津贴。试思大臣受国厚恩。何至竟以身家为重。所奏语多失体。姑念该御史本有言事之责。是以不予惩处。嗣后言官论事。务须切实可行。毋得摭拾浮词。徒淆观听。现月　　

○谕军机大臣等、御史徐士佳奏、请妥定铁路章程等语。著总理各国事务衙门、暨铁路矿务局大臣、酌核办理。现月　　

○又谕、有人奏、山东武定府被灾尤重。请饬侍郎溥良出京后。顺道首查武定府属。然后南历青州。西历济南各州县。以次达于东昌、泰安、兖州、曹州、程途较顺。可期速蒇厥事等语。著溥良于出京后。斟酌办理。其各处灾册。若俟到省后汇齐稽核转觉迟延。著于沿途经过州县。就近调取赈册。详细查核。以期迅速。原片著钞给阅看。将此谕令知之。现月　　

○甲戌。谕内阁、钦奉慈禧端佑康颐昭豫庄诚寿恭钦献崇熙皇太后懿旨。四川提督宋庆、候补侍郎袁世凯、均著加恩在西苑门内骑马。并乘坐船只暒滟它爿滟木。现月　　

○谕军机大臣等、依克唐阿奏、副都统请拨款召募猎勇据情代奏一摺。兴京为根本重地。该副都统灵熙所请就地召募猎勇之处。自系为慎重边防起见。著准其召募二营。即责成该副都统认真训练。俾成劲旅。毋得虚应故事。有名无实。所需饷项。著户部酌量筹拨。将此谕令知之。现月　　

○又谕、有人奏、直隶水利。请饬筹办等语。据称直隶地方。疏浚各道水利。养田治稻。岁可出谷千数百万石。前任直隶总督王文韶、曾委候补道＜目辟＞行＜匧心＞口＜韦未＞＜夗贝＞杰、试行筹办。甫有成效。请饬该道核实筹办各节。著裕禄体察情形。饬令该道通筹核办。以收实效。原片著钞给阅看。将此谕令知之。现月　　

○又谕、现在练军需用马匹。著长庚由伊＜覀之＞■牛购壮大膘足马五十匹解京。听候拨用。将此谕令知之。现月　　

○又谕、已革提督程允和、著裕禄传知该员来京。豫备召见。将此谕令知之。现月　　

○湖南巡抚俞廉三奏、湖南省应造剥船。援案请由直隶代造。以期肬■闲速。从之。摺包　　

○又奏、江华甯远两县。与广西交界地方。会匪起事。现已拏获匪首唐振邦等正法。余匪正在设法弋获。目下边境讹言已息。迁民复业各情形。得旨、仍著督饬地方文武。将在逃首要各匪。严拏务获。勿任潜踪煽诱。以靖闾阎。摺包　　

○开复四川提督宋庆革职留任处分。　　

○缓徵奉天甯远州老和尚台等、八百六十九村屯积欠钱粮。　　

○乙亥。谕内阁、御史余诚格奏、办理昭信股票。请严禁按亩派捐等语。据称山西四川两省。本年办理昭信股票。因派捐扰民。晶■宜见倢■＜曰融＞■＜石木＞奏有案。此等弊端。他省恐亦不免。著各直省督抚严行禁革。嗣后无论何项公事。需款捐输。俱不准按亩摊派。以纾民力。现月　　

○谕军机大臣等、近来各国交涉事件。日益纷繁。昨已谕令各省将军督抚兼总理各国事务大臣。以便因应。此后遇有交涉细故。应就各该省地方情形。斟酌妥协。即行办理。不得概从延诿。其实在关系重要事件。必须商明总理衙门。方能定议者。亦应随时据实电咨。切勿含混掩饰。以致往还辗转。徒费周章。各该将军督抚等、身膺疆寄。责在治民。自当以守土为重。爱民为先。不当以孟浪为率作兴事之谋。亦不得以推诿为巧取卸责之地。朝廷宵旰忧劳。勤求治理。外省政事。惟疆臣是赖。该大臣等明体达用。虑远防微。必能共体时艰。仰副朝廷为国为民之苦衷也。将此通谕知之。现月　　

○又谕、有人奏、奉天通化县二道沟承办矿务委员阮毓昌、乾没甚多。请饬彻底查办等语。著依克唐阿确切查明。据实具奏。毋稍徇隐。并将该省现办矿务章程。分别奏咨核办。原摺著摘钞给与阅看。将此谕令知之。现月　　

○又谕、电寄奎俊、王之春。数日无电。余蛮子究竟能否收抚。如必以兵取。务当懔遵前旨。解散胁从。以孤其势。官军尤须申明约束。分别剿抚。毋得惊扰乡民。株连良懦。用副朝廷仁至义尽之意。仍将办理情形。随时电奏。电寄　　

○直隶总督裕禄奏、长芦补欠积欠二款。势难补徵。仍请照案推展五年。以纾商力。允之。摺包　　

○以海运奉天米豆出力。予直隶候补知府陈忠俨、奉天岫岩州知州咸斌等、升叙加衔有差。摺包　　

○予故海门镇总兵孙昌凯优恤。摺包　　

○以捐资恤嫠予驻藏办事大臣讷钦建坊。摺包　　

○丙子。谕内阁、学士准良奏、疆臣兼摄总署易滋贻误一摺。前因沿江沿海通商省分。交涉日繁。内地各省。亦皆有教堂教民。及铁路矿务事件。往往事机紧要。刻不容缓。总理衙门王大臣实有不能遥制之处。各该疆臣于所属地方。耳目切近。是以明降谕旨。令各直省将军督抚。均兼总理各国事务大臣。以便遇事及早料理。朝廷权衡审慎。意在各专责成。其有关系重要。必须商明总理衙门方能定议者。仍应随时据实电咨。和衷商办。兹据该学士奏称、此局一定。无望于裨益之实。辄请收回成命。于朝廷办事之苦衷。尚未领会。至谓办理交涉。存乎其人。彼既无因应之方。予之以名。适滋贻误。持论亦属过当。外吏苟因应无方。即不加以总理各国事务。亦岂能免贻误。总之总理衙门诸臣。与各省疆臣。同办一事。要在一气联络。相助为理。既无畛域之见。自无推诿之私。该学士所奏。著毋庸议。现月　　
</div>
    <div class="pagination">
<a href="清实录光绪朝实录_page873.html">上一页</a><span>...</span><a href="清实录光绪朝实录_page869.html">869</a><a href="清实录光绪朝实录_page870.html">870</a><a href="清实录光绪朝实录_page871.html">871</a><a href="清实录光绪朝实录_page872.html">872</a><a href="清实录光绪朝实录_page873.html">873</a><span class="current-page">874</span><a href="清实录光绪朝实录_page875.html">875</a><a href="清实录光绪朝实录_page876.html">876</a><a href="清实录光绪朝实录_page877.html">877</a><a href="清实录光绪朝实录_page878.html">878</a><a href="清实录光绪朝实录_page879.html">879</a><span>...</span><a href="清实录光绪朝实录_page875.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
