<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 100 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 100 页/共 148 页</h1>
    <div class="content">○又奏、请如两江总督等所奏、派候补京堂张煜南往南洋招集华商。经营长江一带实业。均依议行。　　

○马兰镇总兵苏噜岱等奏、豫筹八旗生计。宜试办工厂。下所司议。　　

○成都将军玉昆等筹备旗丁生计。宜随时推广。下所司知之。摺包　　

○豁免云南甯、昆明、晋甯、三州县被灾地方条粮银米。摺包　　

○先师孔子。派豫亲王懋林恭代行礼。早事　　

○谕内阁、周树模电奏悉。黑龙江民政使赵渊。刚很任性。喜怒无常。遇事把持。奴隶属吏。近因该抚责成该司督办防疫。遇有不合。稍加诘问。辄敢肆口漫骂。如此举动。实属不知大体。赵渊著即行开缺。并交部严加议处。至该抚自请罢斥之处。著毋庸议。现月　　

○谕军机大臣等、电寄张人骏等。据电奏、上年运河水涨。启放车逻一坝。冲损情形甚重。此坝为里下河七州县农田场穴■士■黾之保障。关系重要。请拨款兴修等语。著即核实勘修。该部知道。电寄　　

○蠲免浙江仁和、钱塘、海甯、富阳、余杭、临安、新城、昌化、嘉兴、秀水、嘉善、海盐、平湖、石门、桐乡、归安、乌程、长兴、德清、武康、安吉、孝丰、西安、龙游、建德、＜走毕＞滟蜽安、遂安、寿昌、桐庐、分水、三十州县。暨杭、严＜目辟＞行＜匧心＞口＜韦未＞＜夗贝＞。衢、严、二所荒废田地钱粮漕米。摺包　　

○戊寅。祭大社大稷。遣庄亲王载功恭代行礼。　　

○谕内阁、陆军部会奏、遵拟陆军部暂行官制缮单列表呈览一摺。陆军大臣荫昌、著补授陆军正都统。陆军副大臣寿勋、著补授陆军副都统。余照所请。由该大臣等分别咨奏办理。现月　　

○又谕、海军部会奏遵拟海军部暂行官制缮单列表呈览一摺。海军大臣贝勒载洵、著补授海军正都统。海军副大臣谭学衡、著补授海军副都统。余照所请。由该大臣等分别奏咨办理。现月　　

○又谕、专司训练禁＜目辟＞行＜匧心＞口＜韦未＞＜夗贝＞军大臣贝勒载涛等奏、请颁给爵章一摺。陆军贵胃学堂蒙旗监学旧土尔扈特郡王帕勒塔、著赏给藩属郡王爵章。现月　　

○谕军机大臣等、李经羲。电奏、英占片马一案。请饬部坚持。声明办法。并交海牙保和会公断等语。著外务部知道。电寄　　

○举行本届大计。云南卓异官六员。不及官三员。年老官一员。有疾官一员。分别议叙处分如例。摺包　　

○以出洋劳绩。予记名副都统李经迈。以侍郎候补。摺包　　

○豁免安徽洪泽湖滩历年积欠租钱。摺包　　

○己卯。谕军机大臣等、锡良电奏、筹办检疫所。及以后额支经费。为数不赀。请饬邮传部酌量协助等语。著邮传部议奏。寻邮传部奏、无款协助。得旨、依议。电寄摺包　　

○又谕、电寄驻防浦口统领甘肃提督张勋。据电奏、采购军米。请饬免税。著照所请。电寄　　

○陆军部奏、俄患日亟。请饬速筹补救。以维大局。得旨、著各该衙门归入军咨处筹备边事前摺。妥议具奏。摺包　　

○举行本届大计。福建卓异官八员。不谨官一员。罢车滟耎官一员。有疾官一员。不及官一员。浮躁官一员。分别议叙处分如例。摺包　　

○以吉林劝业道徐鼎康为度支使。　　

○以疏防匪犯。革署广西安化同知黄玉森职。并留缉。摺包　　

○予出使比国使臣繙译官即选通判杨殿钧议恤。如积劳病故例。摺包　　

○庚辰。孝康章皇后忌辰。遣官祭孝陵。　　

○谕军机大臣等、张人骏等。电奏、苏属米缺。请将宣统二年新漕截留三十万石。连同应补元年旧漕十万石。一并缓至本年秋后再行补运。其元年旧漕尚有应补之二十万石。并请递缓至四五两年分批补运等语。著度支部议奏。电寄　　

○引见卓异官升用知府在任候补直隶州知州直隶沧州知州万和寅。得旨、著以知府在任即补。现月　　

○东陵守护大臣意普等奏、改建库座。归并收存东陵祭器。得旨、著该大臣等、即行核实估价。奏明办理。摺包　　

○辛巳。谕军机大臣等、都察院奏、据湖南巡抚杨文鼎查覆已革湖南知县胡大庚被倢■＜曰融＞■＜石木＞不无冤抑录咨呈览一摺。胡大庚著送部引见。现月　　

○又谕、电寄孙宝琦。据电奏、东省疫气渐消。应否照常具摺奏事等语。著照常具摺奏事。电寄　　

○以防疫具报不实。革署龙江府知府黄维翰职。电寄　　

○壬午。谕军机大臣等、阿穆尔灵圭奏、蒙疆危急关系全局请实行兴业设治一摺。著会议政务处议奏。现月　　

○又谕、张人骏等。电奏、上海防疫。关系重要。请饬拨银十五万两等语。著度支部议奏。电寄　　

○又谕、电寄张人骏等。据电奏、皖北上年被灾较重。宿州等属。应徵本年上忙钱粮银米。恳准暂缓启徵等语。著照所请。度支部知道。　　

○又谕、李经羲。电奏、越苗窜扰边界。严饬防营扼要堵剿等语。著外务部知道。电寄　　

○以营私舞弊。革大清银行分行总办候选道罗饴职。大清银行总监督张允言。下部议处。现月　　

○癸未。遣官祭文昌帝君庙。　　

○命学部右侍郎李家驹、撰拟讲义。轮班进呈。现月　　

○以呼伦贝尔道宋小濂署黑龙江民政使。电寄　　

○甲申。遣官祭先医之神。　　

○谕内阁、御史玉春等奏、陪祀人员越班失礼据实纠倢■＜曰融＞■＜石木＞一摺。本月十四日。致祭文昌庙。礼部陪祀司员员外郎阎凤诏、跻升殿上。越班失礼。著交部照例议处。寻议罚俸十个月。从之。现月早事　　

○谕军机大臣等、锡良。电奏、请饬部议定往来验疫章程。并订定防疫各种临时规则等语。著外务部、民政部、邮传部、查核办理。电寄　　

○又谕、电寄张人骏等。据电奏、美商丕吉。及红十字会等、捐助江皖赈粮。现将陆续起运。请免入口税及内地转运厘金等语。著照所请。该衙门知道。电寄　　

○赏外务部左丞施肇基二等第二宝星。现月　　

○以办理前锋护军营新班出力。予裁缺陆军部右丞许秉琦、右参议锡嘏、从优议叙。陆军部候补员外郎继昌等十二员。升叙有差。摺包　　

○乙酉。专司训练禁＜目辟＞行＜匧心＞口＜韦未＞＜夗贝＞军大臣载涛等奏、酌拟兵目逃亡。惩劝官长暨查拏逃兵功过。试办章程。依议行。　　

○丙戌。遣官祭关帝庙。　　

○谕军机大臣等、瑞澂。电奏、汉口商人刘人祥积欠华洋各款五百余万。必须力与维持。请用湖北官商。名义。合借洋利银五百万两。订立合同。分二十年筹还。所有刘有祥地皮。及建筑物。作为全省公产。陆续变还借款等语。著度支部妥议具奏。电

寄　　

○又谕、周树模。电奏、呼兰府审判法官。俟交通便利。即行派往等语。著法部知道。电寄　　

○会议政务处奏、驻藏办事大臣联豫奏裁帮办大臣一缺。改设左参赞一员。右参赞一员。应如所请办理。依议行。　　

</div>
    <div class="pagination">
<a href="清实录宣统朝政纪_page99.html">上一页</a><span>...</span><a href="清实录宣统朝政纪_page95.html">95</a><a href="清实录宣统朝政纪_page96.html">96</a><a href="清实录宣统朝政纪_page97.html">97</a><a href="清实录宣统朝政纪_page98.html">98</a><a href="清实录宣统朝政纪_page99.html">99</a><span class="current-page">100</span><a href="清实录宣统朝政纪_page101.html">101</a><a href="清实录宣统朝政纪_page102.html">102</a><a href="清实录宣统朝政纪_page103.html">103</a><a href="清实录宣统朝政纪_page104.html">104</a><a href="清实录宣统朝政纪_page105.html">105</a><span>...</span><a href="清实录宣统朝政纪_page101.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
