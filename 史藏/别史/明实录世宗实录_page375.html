<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 375 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 375 页/共 518 页</h1>
    <div class="content">　　○庚午传制遣武安侯郑纲等充正使大理寺右寺正郭晟等副使持莭册封韩昭王旭櫏世子融燧为韩王妃谭氏进韩王妃东城兵马副指挥张让女张氏为宁远王妃蜀府庆符端顺王申镦庶苐一子镇国将军实沾为庆符王夫人汪氏进庆符王妃徽王厚爝庶苐一子载墩为五城王庶二子载埨为辅城王鲁府乐陵宣懿王阳馆嫡苐一孙辅国将军徤概为乐陵王郑府系昌恭定王见寖庶苐四子镇国将军祐木□芳为系昌王吉王厚焨庶第一字载均为光化王德府泰安恭简王祐楒庶第五子厚燌为泰安王东城兵马副指挥成允弼女成氏为崇世子妃东城兵马副指挥杨遵女杨氏为晋义宁王妃南城兵马副指挥贾梁女贾氏为赵府获嘉王妃
　　○礼部左侍郎黄宗明卒赐祭葬如例宗明浙江鄞县人正德九年进士授南京兵部主事升员外以疾归起家为南京刑部郎中会议大礼宗明与张桂意合遂连名署＜锍-釒＞上升吉安知府转福建运使丁亥召修明伦大典以母忧不至复除升光禄卿兵部右侍郎时编修杨名以言事忤旨诏穷治主者宗明＜锍-釒＞陈非宜乃并得罪谪福建参政俄召还为礼部右侍郎转左是年十一月卒于官初张桂以义礼得幸诸同议者咸驱驾气势更相牵引乃宗明无比周迹故张桂既去人亦无訾之者盖钤名自好士也
○是秋虏入延绥黑河墩蒺藜川等处官兵四战皆败之斩首百余级及入宁夏打硙等口又贩之斩首六十余级虏狼狈遁去揵闻  上大悦命兵部议赏格乃升总督侍郎刘天和左都御史兼官如故赏银伍十两彩叚四表里宁夏总兵王效延绥副总兵白爵各升一级赏银四十两二表里皆降敕奖励延绥参将吴瑛升一级宁夏都御史张文魁升俸一级各赏银三十两二表里余有功人员游击冯大纶而下赏金帛有差是役也虏初大集兵寨外天和策虏目□阙我西有备必东犯阴檄爵将奇游二部兵宵行与瑛合即吾侦王□侯卒勿使觉虏果以四百骑东入黑河墩适与爵伏卒遇大被创而去既又入蒺藜用前与官军接爵覆尾其后急击之虏弃旗鼓奔争绝水渡多死所获器械甚众人入冠家涧爵败之入张家塔瑛败之边人禾稼被野得免于蹂躏虏既不得志乃复以轻骑六千西犯宁夏效侦知之伏军打硙口俟其半入轻车强弩火器四起横绝其中击之断虏为二我兵亦集虏尽气奔渡河我防河卒复以战舰邀击之溺死无算战舰文魁所创制也故诸臣俱从优典云
○敕太师武英侯郭勋辅臣李时夏言审谳法司重囚  上以法官多不谙律比任情出入有冤滥及经会审应办问者又拘泥成案不与开择徒为文具故恩诏有遣大臣审恤之条至是乃命三臣会法司面审在狱重囚谕以殚心竭虑务得真情以称轻恤至意
　　○庆成王府庶人奇氵□临有罪迁发高墙禁住编仪宾李儒郭经口外为民初奇氵□临坐与从兄奇浣奏革爵为庶人憾浣不置儒经各其亲党俱阴贼小人交构不已氵□临乃挟刃笺浣中其股自度不免复诬奏浣子表檬等宫闱隐事及诸人命奸盗重情朝廷为遣中官及刑部侍郎潘且锦衣卫指挥赵俊等往勘具得其实故有是命
　　○辛未吏部尚书许赞至京  上命即日赴任视事赞＜锍-釒＞谢曰臣当格守成＜矢见＞仰遵明诏＜锍-釒＞铨选以决壅阻之毙公荐举以复久任之法停中外无故改调之途抑近年奔竞滥升之习斟酌年资均平劳逸以期报塞万一  上览＜锍-釒＞嘉其忠悃谕以尽心展布力行所言以副简注
　　○致仕太子太保吏部尚书兼兵部尚书汪鋐卒赐祭葬如例谥荣和鋐徽州府婺源县人弘治十五年进士授南京户部主事历佥事至布政司升副都御史提督南赣军务召还院升刑部侍郎进右都御史兼兵部尚书掌院事提督团营加太子太保改吏部尚书兼兵部尚书十四年九月致仕是年七月卒鋐初以才略见称折莭取声誉善窥时好为取舍自佥事至布政使悉任广东因故方霍以纳交张桂自  上登极罢四方献祥瑞鋐在南赣首进甘露诸臣修明伦大典因标之卷未以为  上孝感应无何遂擢内台掌铨衡大被宠任鋐有干局内行修洁执宪秉铨多所建论数汰去不称任者朝廷为肃然然性倾狡好以智阴阳人主外示强真而内以软媚取悦当其蒙幸恩遇台谏诸臣起而攻之者亡虑数十人咸见谴谪有杖死者而鋐每遭论列輙强辩自白指其人为报复及后  上亦颇厌之语辅臣曰汪鋐邪佞诡随其去留不足为有无也鋐不得已乃自陈致仕归未几而卒迹其行事殆汉廷张汤之流欤
　　○癸酉封周府昨城王睦桅庶长男勤燇为长子时王妃薨无嫡嗣从王请也
　　○甲戌加授致一真人邵元莭为礼部尚书给文官一品服俸以
　　○皇嗣诞生录其铸祀功也
　　○己亥命史馆经理礼部尚书兼翰林院学士严嵩管理部事嵩＜锍-釒＞辞不允
　　○武定候郭勋言臣荷国恩始由太子太傅进太师今累典至光禄大夫左柱国太师兼太子太师所有应得诰命请貤封始祖及曾祖父令得并沾殊渥  上以勋元功世胄多效忠勤所请诰命自先世及本身都准锡予不为例
　　○大学士李时以长子光禄少卿坦卒于家上＜锍-釒＞请告  上曰览奏知卿抱痛卿宜仰情自广毋过于伤二三日即可赴阁以副眷怀又命其子尚宝少卿圻驰驿理丧事赐银二十两为赙
　　○旌表孝子石守清等四人莭妇穆氏等二十六人烈妇史氏贞女刘氏从巡按直隶御史苏祐奏也
　　○丁丑初总督仓场兼管西苑户部尚书张云＜锍-釒＞举原任户部郎中今东昌府通判魏珽不当为御史王应所劾云上章引罪且自陈衰病不任仓场职乞骸骨  上曰卿性本纯实误荐匪人未足为罪提督仓场准辞免仍旧专摄西苑农事寻命户部右侍郎王尧封暂管仓
　　○以灾伤免狭西延安等府湖广长沙等府各州县卫所税粮有差
　　○己卯升四川布政使司左参政万云鹏为浙江按察使
　　○有男子朱学者自言为宸濠第三母赵氏育于钟氏当濠发难时甫四岁未名濠败学舅氏赵贤者自舟中员之亡命私命名学挈之往来河南山狭间学长稍自恣贤惧为累弃之去学闱母赵在高墙诣霍丘县陈状欲见母守臣以闻诏下验实太监王德讯之赵氏钟氏其庚申及体中瘢志良于是法司议宜如濠第宸潜烈禁住高墙从之
　　○故事太仆寺寄餋马有老弱者十年一变卖自嘉靖十二年拣卖后至是甫三年以边警兑发多见马止九千余多拣退老病者兵部言不可贻累马户宜特遣寺官拣选变卖以苏民困从之
　　○庚辰吏部＜锍-釒＞荐侍郎陈洪谟都御史高公韶刘大谟布政使顾璘董天锡参政乐頀佥事冯津给事中许相卿御史陈情王德溢郎中黄祯邹守益祭酒崔铣都御史张润少卿徐文华御史程启兖御史张禄侍郎胡琏十八人诏起公韶璘等洪谟大谟报罢文华启充姑从宽宥回籍为民不许叙用
　　大明世宗肃皇帝实录卷一百九十五


大明世宗肃皇帝实录卷一百九十六
　　嘉靖十六年正月辛巳朔  上御奉天殿受文武百官朝贺  昭圣皇太后  章圣皇太后及  皇后俱免命妇朝贺是日赐百官节钱钞  时河南宗室岁录五十六万余石自正德五年以来积逋至二百四十余万诸宗室窘甚群聚呼噪有司莫能给于是巡抚都御史简霄巡按御史王镐疏陈六事一折徵存留税粮一扣还起运嬴余一动支库藏银两一量减粮科料价直一给发邻场盐引一再开原奉事例事下户部部覆扣嬴余减粮料给盐引三事不可行余如议从之  兵部覆太仆寺奏岁取备用马匹旧例本色二万折色上年太仆寺所属七分南京太仆寺所属三分今南马已奉明旨俱改折色北马当尽复本色以足原额其折色银两当依马政条例原系折色者徵银十八两原系本色今改折色者徵银二十两贮库以备买马支用报可
　　○癸未  宣宗章皇帝忌辰  景神殿行祭礼遣彭城伯张钦祭  景陵
　　○戊子以恩诏例荫总督三边右都御史刘天和子漂工部右侍郎潘鉴子温巡抚宁夏右副都御史张文魁子三纲俱为国子生  福建巡按御史白贲请藉本省废寺田以佃穷民岁与民粮带徵仍裒其余为社仓租银以备赈贷户部覆御史言是然覆实召佃毋令势豪侵夺以起弊端诏从之  太常寺以祈谷前五日请  上视牲前三请  太祖配  神于  太庙诏俱武定侯郭勋暂代公朱希忠伯陈鏸辅臣夏言尚书许赞轮视礼部尚书严嵩  泰神殿请  主太常寺卿金赟仁少卿桑友简等各捧  主至是日复传谕兹春稍寒祈谷暂命太师勋代  徵王厚爝得白兔撰颂以进诏嘉王忠爱兔留宫中颂送史官报书回赐如郑府例礼部尚书严嵩等言白兔为瑞前代称奇自  上临御及今再见当  九庙告成之后  圣嗣降生之初产于中州应期适至与前  四郊甫毕郑府奏进灵鹊先后同符宜卜日恭献  九庙  两宫以承灵脱仍听群臣上表称贺  上不许
　　○己丑诏侍养官侍亲终起用时浙江缺佥事吏部奏起侍养佥事马津不听因有是命  御史韩岳言京师米价翔踊请令有司收养贫民及发太仓粮平粜以赈济之户部覆言仓粮既以时放而豪右乘贱居积价复贵宜严其禁  上是其言令所司加意收养贫民各仓官粮有乘时射利者巡仓御史及缉事等官严捕治之都察院即悬榜禁约  兵部覆云南巡按御史董珊所议二事一纪军职罪过以革毙端言军职有犯立功纳赎等项罪名令各都司籍记之岁终类报抚按俟选之期若立功三次者具奏降一级其未及三次果能改过自新方许举用南北直隶卫所则付各兵备道掌之仍咨两京法司岁终各开送南北兵部查照施行一选精兵以扬成武言云南各卫所兵不素练虽设东西二路守备而无部卒请于省城及附近卫所操军内挑选精兵二千各给铠仗分为一路选指挥千百户有谋勇者分练之如西北游击之类往来巡徼互相应援诏可
　　○庚寅升狭西兵备副使侯秩为本布政司右参政狭西佥事张玺为本省按察司副使刑部员外郎黄卷直隶真定府同知赵廷松俱为山西按察司佥事浙江台州府同知施一德为四川按察司佥事  以署都督佥事周尚文充副总兵官镇守山西署都指挥佥事治珍充左副总兵官协守甘州地方
　　○辛卯御史张景论劾国子监祭酒许成名司业童承叙各不职且言前任祭酒吕抩造士有方宜召用时抩任南京礼部侍郎而景该以为工部有旨责令对状成名承叙寻上章自办吏部议覆二臣侍从抩读有年其才行皆
　　圣明鉴照去留请自  上裁  上曰吏部乃公道权衡所在是非臧否宜有定论其更详核以闻于是部奏二臣学行均有可取宜令仍旧供职成名差少振作或量改别用得旨成名既莅任未久与承叙俱令策励供职景论言事不谨错书部分姑从宽罚俸一月  升浙江道监察御史朱廷立为南京太仆寺少卿御史胡守忠言西夷土鲁番来贡方物率于中途抵换又多赍私货贸易为奸沿途验扰驿递苦之自今请令镇巡官阅实所贡方物送部验进其回市及沿途供应官为定制毋令劳扰有不然者罪坐伴逐等官礼部覆议报可
　　○壬辰  革晋府中尉知火□豦知烇隰用府辅国将军成镇各禄米三分之二初诏下各王府约束宗亲烇火□豦杭违石服因遂詈晋王殴长史鐎复抗疏极言顷有司奏请约束乃秦李斯劝二世行督责之术长欺蔽之奸紊家人之礼臣等死不敢奉诏疏累数千百言大要藉口宸濠谓宗室奏请不必由亲王越关奏扰当去其禁且请  上收回成命礼部言烇火□豦鐎无人臣礼不敬故革其禄仍诏巡按御史逮问主使撰草者以闻  发太仆寺寄养马六十四匹给宣大所调辽东官军
　　○癸巳  从荆王厚烇请命其庶长子永定王载墭代行礼仪先是正德中王病其母妃刘奏以王弟富顺王厚焜代行至是墭年已长成具册封为永定王故更命之  湖广承天府学生员王同道奏成天为龙兴根本重地已妃顺天应天二府学例将钟祥县学生员通隶府学其廪增俱六十名则每年起贡之数亦宜如二学例下礼部议覆二岁起贡三人诏可
　　○初正德十六年以登极诏书革退武骧等四卫冒滥军人庄涌等九千六百余人至是奏称皆天顺成化弘治年间收充混被裁革且逃故数多不及原额之半请得收复补伍  上命通与查复兵部言众军阅岁既久中多诡冒未宜概收请核其精壮正丁二千收补之  上以大工缺人诏收四千
　　○甲午以都指挥佥事阎文为分守庄浪左参将署都指挥佥事魏庆为甘肃游击将军
　　○乙未户部覆顺天抚按官奏永平府汉儿庄矿山利源微薄而费县官甚钜请封闭其地并力于蓟州瀑水谷采取从之仍令抚按官严禁侵克科扰
　　○丙申吏部＜锍-釒＞请申明朝觐考察事宜行各该抚按官将所属大小官员手注考语俱要指实明白直书不得拘于对偶虚应故事得旨朝觐考察国家重典近年以来旌别不明黜陟失当甚负朕爱才图治之意尔部院即当先事秉公查访若全据考语未免失实所奏依拟行
　　○丁酉  英宗睿皇帝忌辰  景神殿行祭礼遣定国公徐延德祭裕陵
　　○戊戌给狭西三边熟铁小佛朗机三千八百副铜旋风炮三千副从总督刘天和请也
　　○庚子  上视朝
　　○命武定军民府土官知府瞿氏掌印初本府印自洪武以来俱土官掌管正德间有司议以流官同知署印土知府职专巡捕徵钱粮而已自此继袭二十余年俱未掌印及凤诏故瞿氏以母袭子官而所辖四十七马显阿台等数请以印属瞿氏有司勘议非便吏部覆言土官掌印系旧规宜如其请从之
　　○武定侯郭勋请加其高祖妣永嘉大长公主谥号许之
　　○裁革永平府专管边粮通判一员昌黎乐亭二县主簿各一员增设抚宁卢龙二县主簿各一员
　　○礼部请册立  东宫  上曰卿等以册立请具悉忠思可少待之已而吏部尚书许赞等礼科都给事中李充浊等各＜锍-釒＞请俱报闻
　　○兵部覆大同巡抚樊继祖议上四事一增发太仆寺马匹以备骑征一量宽出战损兵之罪一土民击虏有功者重议其赏或分所获给之一降虏通事杨钺等频年为虏向道今钺已伏诛而薛源梁天城尚在请降黄榜招之待以不死得旨薛源梁天城俱如诏书榜谕赦宥不必用黄榜他如议
　　○以大虏出边诏掣回大同所调辽东游兵仍令此后非有重大边情不得轻调
　　○辛丑升礼部左侍郎兼翰林院侍讲学士李廷相为户部尚书总督仓场先是  上以仓场总督职务繁重命仍用尚书会推素有才力心计者以闻吏部以刑部左侍郎杨志学户部右侍郎王尧封请得旨令更推于是举廷相及兵部左侍郎潘珍  上用廷相
　　○起致仕右副都御史顾璘以原职巡抚湖广
　　○壬寅命云南道监察御史谢少南提调北直隶学校
　　○升两淮运使范鏓为四川布政使司左参政狭西布政使司参议刘从学为狭西按察司副使广东盐课提举方鹏为狭西按察司佥事
　　○礼部覆甘肃巡抚赵载所议二事一言西域土鲁番天方撒马儿罕各国称王者百五十余皆非本朝封爵又额即癿哈辛原非入贡番夷盖西域贾胡诡立名色以徼赉予今宜译审酋长体例使臣名数及查四夷一切事宜定为限制冒滥称王者责令改正违例入贡者以礼阻回每国分为等第每十人许二人赴京余留在边听赏一言外夷通事皆以色目人为之往往视彼为亲视我为疏在京则教其分外求讨伴回则令其潜买禁物且诸夷之中回夷最黠其通事宜以汉人毋令交通以生夷心诏如议
　　○癸卯  皇第三子生礼部请  上御奉天门文武百官致词称贺  上许之诏以二十六日告  庙次日受贺
　　○守制原任都察院左副都御史毛伯温以服未阕辞右都御史新命请终制得旨卿才望素著今安南背叛将以征讨之事付卿宜亟赴京以承朕命仍令吏部趣其就道
　　○甲辰论延宁斩获虏级功升右都督王效为左都督都指挥使白爵为都督佥事署指挥佥事吴瑛与实授是役也战芹菜河蒺藜川打硙等口共斩首虏百八十级
　　○宁夏试百户蔺进守张政堡以虏道遮庆府取粮牛车杀掠人畜论如守备不设律  上曰守备不设律条原为守边将帅言今乃一概引用多致亏枉其会法司详定以闻
　　○前巡抚应天都御史侯位擅用大工银数万赈给为巡按御史游居敬参劾坐违制欺罔令巡按御史逮京究问
　　○乙巳  孝静毅皇后二周年遣英国公张溶等诣  康陵行礼
　　○诏授庶吉士李玑赵贞吉敖铣郭朴骆文盛尹台康太和欧阳＜日奂＞王立道嵇世臣彭凤郑一统俱翰林院编修林廷机黄廷用郭鎜陈东光王维桢卢宗哲全元立俱检讨沈瀚等俱给事中瀚吏科胡汝霖高时户科奚良辅礼科沈良才兵部李秦刑科何维柏等俱御史维柏浙江道赵继本广东道汪集礼部精膳司卫光确祠祭司俱主事
　　○海西呕罕河等卫女直左都督褚餋哈等来朝贡马宴赉如例
　　○初田州卢苏乱后朝廷因立岑猛庶子邦相抚定之而邦相故兄邦彦有子芝依大母林氏瓦氏居官给餋田其后邦相恶苏专权行事密与头目罗玉等谋诛苏及芝苏知之会邦相又侵削二氏原食庄田二氏遂与苏合谋以芝奔避梧州就军门告袭苏又为芝＜锍-釒＞请寻令人剌邦相邦相觉杀行剌者而苏遂伏兵杀罗玉等乘势伏兵围邦相宅计诱邦相出而缚之是夜苏及瓦氏以弓弦勒邦相死而武靖州土官岑邦佐者亦猛庶子先年出继武靖至是镇安府官男岑真宝说邦佐入田州因约泗州官男岑施共以兵内邦佐而归顺州官男岑瓛苏壻也与向武州官男黄仲金皆怨真宝真宝既入田州苏令瓛仲金合兵袭镇安破之真宝闻乱走还苏令目兵追围之武陵寨瓛等遂发真宝父母墓焚其骸分兵占据诸洞寨真宝诉之军门督谕瓛等不退久之乃角□羊官军归真宝而诸目民或告瓛或告真宝及卢苏等互相讦奏于是军门以岑芝承袭未定田州无主致令邻封觊觎当给劄付与岑芝收领管事苏又请早给岑芝冠带以抚田州而身自悔罪愿褁粮立功以赎前罪及追补累年所逋粮巡按御史诸演以闻且言土夷兽类当以兽畜之彼自相讎杀无敢犯华请从末减卢苏革官许令自备兵粮立功三次方准赎罪复官拖欠秋粮照数补纳岑真宝岑瓛黄仲金革去冠带真宝瓛俱立功二次仲金一次方准赎复岑邦佐责令改过自新岑芝听袭俟有功乃给冠带余皆免究兵部覆如御史言从之
　　○御史胡鳌言京师天下之本京师纵淫则天下式之请敕礼部禁约凡僧人娶妻及无度牒者令自首还俗免其本罪又内外居民倡优杂处请下五城诸非教坊两院者尽逐去都御史王廷相等覆可  上曰僧道倡优犯法自有律例御史所言鄙俚亵渎尔等职总风纪不行紏正乃依违覆奏甚乖事体本当查究姑从轻胡鳌降二级调外王廷相等各夺俸两月已乃谪鳌为直隶盐城县县丞给事中谢庭＜艹洍＞上疏捄鳌  上切责而宥之
　　○丙午以  皇子生告  庙命侯郭勋公张溶伯陈鏸卫錞辅臣李时夏言尚书顾鼎臣各行礼
　　○灵藏赞善王端竹坚昝遣番僧劄失藏等哈密卫夷使米儿马黑木等海西兀者等卫女直都督歹出等各贡马及方物宴赉如例
　　○丁未  上御奉天门文武百官吉服致词贺  皇子生
　　○行宫及圣迹亭兴工
　　○发太仓银六万两给甘肃镇八万两给宣府镇先是采都给事中常序等议每岁正月户部奏发各镇年例盐银使得乘时召买自今岁始著为令
　　○复设湖广岳州府管粮通判
　　○礼科都给事中李充浊参论南京守备镇远侯顾寰违例请乘轿诏责寰轻率奏扰罚住禄米一月
　　○鸿胪寺官以  章圣皇太后圣旦请申明宴仪治诸越次諠哗者罪  上从之令礼部先期给示晓谕
　　○戊申海西者帖列山等卫女直都督佥事速纳忽等来朝贡马宴赉如例
　　○先是  上谕内阁春祭  山陵视诸制作此不可已者于是礼官以清明请  圣驾亲往诏候旨行
　　明世宗肃皇帝实录卷之一百九十六

明世宗肃皇帝实录卷之一百九十七
　　嘉靖十六年二月庚戌朔升礼部右侍张璧为本部左侍郎翰林院学士蔡昂为礼部右侍郎俱兼翰林院侍讲学士经筵日讲如故
　　○辛亥刑部奉诏例先后录上充军应赦者一百四十二人内原任御史马录卢琼都御史李璋李珏佥事章纶都指挥马豸给事中刘琦常泰张逵郎中刘仕知州胡伟俱以大狱副总兵赵镇都指挥武漟指挥杨德赵椿俱以大同兵变都御史吕经以辽阳兵变太常寺卿张鹗以行在所乘轿御史冯恩以建言郎中叶应骢以故勘人命学士丰熙修撰杨慎检讨王元正都给事中刘济给事中张翀御史余翱郎中余宽黄待显陶滋相世芳员外郎邵经邦寺正母德纯俱以大礼余俱私罪得旨马录吕经冯恩杨慎王元正刘济丰熙邵经邦不宥余并释之武职原卫闲住文职原籍为民不许朦胧起用
　　○壬子祭大明于朝日坛
　　○授故大学士王鏊孙有壬为尚宝司司丞以身后荫叙请也
　　○安南国世孙黎宁差国人郑惟憭等十人赴京奏称正德十一年逆臣陈暠为乱弑主黎晭本国共立晭之故兄长子譓权管国事十六年讨暠诛之其臣莫登庸等复谋不轨迫逐譓居外胁立其庶出幼弟懬假摄国事寻鸩杀懬伪立己子自称天王由此道路阻截贡使不通譓以是竟忧愤成疾死本国复立宁为世孙权管国事宁即譓之子也屡驰书总镇告难俱被登庸邀杀之于路不得达迩因广东商船潜行取道来京乞兴问罪之师亟救国难奏下礼部覆言安南信使不通者二十余年今朝廷方拟兴师问罪彼国告变之奏遂至事属可疑且惟憭等附舟漂海延住占城二年行至广东地方又不呈身赴告所在官司给文起送亦难尽信今宜将惟憭等暂留在馆令原差锦衣卫等官勘核彼国事情作速具奏以待区处  上从部议诏锦衣卫拘留郑惟憭等听候不许交接外人光禄寺以朝鲜国贡使例供给之
　　○甲寅行人司行人太医院御医鸿胪寺鸣赞等官吴嘉会等并以恩例给本身敕命奏乞貤封其亲吏部覆移封之例凡二一京官考满应得本身诰命或以亲老愿移封者奏请定夺既曰诰命则自六品以下不与也一京官封赠其父或父问革为民不当受恩者亦许奏请然自八品以下止封本身者不与也今嘉会等陈乞于例不合不可许得旨报罢
　　○乙卯勒刑部主事王渐逵冠带闲住渐逵在告十余年起官未久复以母老乞归  上以其欺诈推避黜之命吏部不许朦胧起用
　　○丁巳祭先师孔子命大学士夏言行礼
　　○改南京工科给事中汪宗元为兵武选司主事以父文盛为都御史例当回避也
　　○戊午祭  太社  太稷遣英国公张溶行礼
　　○己未祭  帝社  帝稷遣武定侯郭勋行礼
　　○  孝贞纯皇后忌辰遣京山侯崔元祭  茂陵
　　○周王睦＜木审＞奏本府食盐三百引旧于河东运司关支而汴河至河东不通舟楫关支不便乞如徽府食盐例改两淮支运事下户部覆言王府食盐宜各照运司行盐地方关支不得有所更易且徽府先年改支系河东盐花不结一时权处仍宜更正得旨周府支盐仍于河东徽府既改拨其勿易今后毋得再来奏扰
　　○癸亥礼部以天雨请暂罢  亲耕耤田礼许之
　　○乙丑改河南按察司副使章侨于山西提调学校
　　○升湖广布政使司右参议方升为福建按察司副使巡视海道
　　○升山东兖州府知府潘镒为本省按察司副使整饬霸州兵备
　　○丙寅  上谕内阁朕于今月二十四日春祭  山陵奉  圣母行二十八日行祭礼在山并往视金山回京等日期事务俱临时谕行一准去年秋祭仪示礼部知之于是礼部遵旨悉依秋祭仪注具上诏如拟出入告  祖考于景神殿行礼
　　○戊辰  恭仁康定景皇帝忌辰遣长宁伯周大经祭  陵寝
　　○朝鲜国王李怿以皇嗣生遣陪臣工曹判书丁玉亨等进表及方物称贺诏赐国王敕书及彩叚绒锦宴赉玉亨等如例
　　○己巳礼科都给事中李充浊等言近睹  圣谕窃知  陛下欲亲诣  山陵躬行大祭甚盛举也但臣犬马微忠窃思皇嗣绵绵佳气充溢虽保餋乳哺咸备其人今  大驾一出相违百里恐天性之爱不能不动于  圣虑抚摩之思不能不烦于  圣母况皇嗣疹痘方尔平复尤宜调护且天时之阴晴靡定而行官仅以苇席则余寒微湿难保必无此尤臣子之心所甚不敢安也  陛下鼎建  九庙重修  诸陵  宗庙之享追崇之隆极孝思而冠百王矣若奉慰之心未尽特遣重臣以摄其事则大孝以尽大慈以全天下臣民拳拳仰祝之私少安而祀事亦无不隆矣奏入上曰春秋  陵祀  祖宗旧典兹方初举充浊等即为阻扰所言不识人情父子之间岂待人劝也
　　○诏罢亲蚕礼其养蚕什物仍进用
　　○辛未祭历代帝王遣遂安伯陈譓行礼尚书严嵩李廷相侍郎谢丕张潮分献
　　○壬申升广东布政使司左参议胡廷禄为河南按察司副使户部员外郎郭铿为山西按察司佥事
　　○巡盐监察御史李佶上言两淮灶煎余盐每正盐一引可得余盐二引宜令商人在边中纳正盐一百引勘合至运司加纳引纸银每引六厘行南京户部刷给引目三百道正盐照旧派场纳赈关支余盐自行买补每引止许二百五十斤淮南纳银八钱淮北六钱仍照旧规秤掣免其割没又言淮北行盐地方窄狭盐价太贱宜将今所开中逃亡无徵盐八万引改派淮南掣卖以平盐价其三十盐场屡年逃亡人户遗下无徵引盐听臣查明行两淮运司召商中纳每引每价一两仍于有盐场分自行收买支掣以苏见在人户包贝□皮之苦户部议覆其言可行但正余盐斤两价值割没不宜异目余盐每引淮南纳银九钱五分淮北七钱五分仍行巡盐御史查议酌为中制或渐次递减务令常行无弊庶于盐法有济从之
　　○钦天监冠带阴阳人廖文政等比例求为灵台博士礼部议请先与试职待陵工完日实授  上不允但月给米一石而已
</div>
    <div class="pagination">
<a href="明实录世宗实录_page374.html">上一页</a><span>...</span><a href="明实录世宗实录_page370.html">370</a><a href="明实录世宗实录_page371.html">371</a><a href="明实录世宗实录_page372.html">372</a><a href="明实录世宗实录_page373.html">373</a><a href="明实录世宗实录_page374.html">374</a><span class="current-page">375</span><a href="明实录世宗实录_page376.html">376</a><a href="明实录世宗实录_page377.html">377</a><a href="明实录世宗实录_page378.html">378</a><a href="明实录世宗实录_page379.html">379</a><a href="明实录世宗实录_page380.html">380</a><span>...</span><a href="明实录世宗实录_page376.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
