<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 306 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 306 页/共 367 页</h1>
    <div class="content">　　○南京吏部右侍郎史继偕再＜锍-釒＞称病乞休不允
　　明神宗显皇帝实录卷之四百九十三
明神宗显皇帝实录卷之四百九十四
　　万历四十年四月乙丑朔享
　　太庙遣英国公张维贤恭代
　　○兵部覆贵州抚臣胡桂芳奏金筑土司改流应每年选拨营兵八十名防守从之
　　○丙寅兵部题覆督臣涂宗浚陈御虏机宜谓自扯力克故后六载之中我无日不言封事也卜酋未婚虏妇犹以未婚辞既婚矣而不投结不请封若无意就封以待我之急者我急而彼将愈缓恣意求索而彼之计已行矣夫我自封事以来士马渐耗于豢餋之余四十年不谈自强之策虏习我玩愒以至今日而卜酋遂持封事以难我我所恃之虏妇亦不可知宜一如督臣议以自强为主练士马简精锐实行伍严考成而又勿挑衅纳侮未应先求即虏来求我亦必实觇其虚实情伪勿堕其要挟之谋有旨著督抚总兵官严修内备以固封疆不得轻听要挟苟且完事致启戎心
　　○以南京鸿胪寺鸣赞单餋志兵马王向明到任违限下南京法司提问
　　○以广西佥事陈良才患病私擅离任令冠带闲住
　　○南京河南等道御史等官上言臣等历观  祖宗朝二百余年未有  皇太子六七年不开讲而满朝催请付之不理者未有辅臣孑然孤立劻勷无人而久不枚卜者未有两都六曹正亚卿缺乏至一二人者未有台臣空匮经年不补至科场大典缺监临者未有候命科道至三年外犹然株守旅邸者未有二十余年不接大臣一面不议国家一言者诸如此类皆足为  皇上圣明之累大臣之去留非小臣比顷吏部尚书孙丕扬以不得行其志挂冠以去大臣为之小臣效之即未得请辄悻悻以去国家纪纲之谓何长此不变不知数年后谁与  皇上治多事之天下也
　　○丁卯左给事中周曰庠＜锍-釒＞辞兵垣印务请命李瑾署掌因言见今六科乏人册封典试伊迩转盻  圣寿嵩呼及巡青存恤太仓节慎光禄诸差谁与分理乞令新咨科臣到任供职并允补起复曾六德等三臣有旨印著该科见在官署掌
　　○工科给事中马从龙等言工部紏发湖广角□羊官布政司都事郑士毓角□羊到料银四千四百六十两改作本色希图以滥恶搪塞朋分羡余太监曹壅等因为上＜锍-釒＞朦胧取旨小吏猖獗如此乌用三尺为哉除听该部咨行抚按提问奸毙根繇从重究治外请通行各省直凡钱粮系折色者印封裹护仍给鞘单二本一投部一投库验系原物即与速收如印信有损或不如原式即行查究尽法惩治应角□羊本色者凡可封缄之物俱取彼处有司印信封记略如角□羊银法验试厅留心查核其私自折银入京打点朋分者参送法司重究
　　○戊辰礼部题亲王封久府第工成乞敕出镇以完盛典请命择  福王之国吉期时工部以府第告竣闻乞赐钦定书楼牌坊额名科臣周曰庠韩光祐管工郎中房楠并相继＜锍-釒＞请就封不报
　　○己巳以原任游击李思诚起补宁塞参将
　　○辛未升山西右布政郭光复为本省左布政
　　○以延镇大捷行赏加总督顾其志太子少保荫一子入监读书巡抚涂宗浚荫一子锦衣百户总兵王威实授都督同知荫一子正千户俱世袭各赏银币有差总兵王学书加都督佥事衔候大将员缺推用余有功将吏各升级赏赉原任兵部尚书李化龙优赠原荫锦衣正千户儿男加升一级世袭先是虏首猛克什力等挟赏入犯边臣堵截斩级二百五十一颗夺获虏骑夷器以千计行巡按杨一桂勘明宣捷部覆五请始从之
　　○癸酉大学士叶向高题今日蒙发下黔国公沐昌祚为庄田子粒＜锍-釒＞传旨令自行徵收臣惟此事该省抚按官以庄丁为盗之故屡次＜锍-釒＞争兵部覆奉钦依令有司代徵今若复与该镇地方必复纷纭内外必复争执且诏旨前后相违朝行夕改甚非事体
　　○以山西都司吴国辅侵盗官草遣戍
　　○甲戌升湖广布政司参议周汝登为南京尚宝司卿
　　○起升原任文选司郎中朱世守为太常寺少卿提督四夷馆添注
　　○巡漕御史孙居相奏运船多缺乞速行造有旨责问清江厂船只如何亏欠致误粮运章下所司议
　　○乙亥大学士叶向高奏臣伏枕五旬屡＜锍-釒＞陈请不足以感动  圣心臣之罪也然臣一日未去则朝政一日不行将使纪纲尽坏国体尽伤  皇上即视臣进退去留可以置之不问乃官僚可尽空乎言路可尽废乎各省之按差可终不代乎浙江湖广贵州之科场可不用监临乎恐从古以来无此事也今中外离心人人愁叹即辇毂之下肘腋之间已自如此臣方深忧  皇上之孤危而  皇上顾闭塞愈深务与臣下隔绝帷幄不得关其忠六曹不得举其职至于阁臣冢卿亦视若可有可无举天下无一可信之人而自以为神明不测之妙用臣恐自古  圣帝明王无此法也臣闻之责难于君谓之恭臣之所望于  皇上者皆易事非难事律以责难之义尚为有愧若复畏罪惧谴并此不言则真孟氏所谓泄泄沓沓不忠不敬之大者矣乞将臣罢斥亟下考选推补阁臣点用吏部尚书与卿贰督抚等官
　　○吏部以原任兵部尚书赠少师李化龙有开疆拓土殁于王事之勋请恤赠荫奉旨加赠太师荫一子中书舍人
　　○升南京礼部郎中施浚明为江西参政刑部郎中牛从极为广东雷州府知府辽东宁前佥事高折枝为参议整饬广宁
　　○以广西柳庆参将汪弘器到任违限罚治
　　○升山西水泉守备倪承勋为宣府入卫游击广西都司佥书周天禄为庙湾游击
　　○给事中梅之焕上言纪纲日替国维不张近日中外种种不法见于御史乔允升张五典所论列者皆乱徵也今虽间有处分而未治其本议者以法之不行为诸臣不能举法之过臣以为过不独在诸臣也毁誉之权重斯朝廷之法轻顾毁誉之情重斯奉朝廷之意轻故清议论以申法一也聚众雄行相习为常及至行辟止取一二驽下者塞责甚至波及无辜而有力狡狯者免如南中儒童概停取进乃倡乱之首恶抢掳之奸民果能并案否又如凶徒结把白日杀人元恶渠魁何以竟置不问也是官军固畏贼而不畏我我亦茹柔而吐刚矣故分首从以明法一也近来士习狂澜莫砥不若勤考较精去取使贤得自见不肖不得苟容一年一加澄汰即有不类之徒兢兢救过不暇而敢触禁捍网乎宜令提学官非科岁俱竣不得升转地方寥阔者似应添督学一员故严督率以示法一也
　　○丙子以苏州兵备布政樊东谟考满增秩一级
　　○以代府长史董伉昏庸不堪辅导令革职闲住从大同巡抚参奏也
　　○丁丑  孝懿庄皇后忌辰遣伏羌伯毛国器祭  昭陵
　　○戊寅云南临安府地震
　　○升狭西参政熊应占为本省按察使
　　○起升戎政尚书舒应龙＜锍-釒＞辞简命不允
　　○己卯月有食之
　　○升广西副使赵世徵为云南参政云南副使王之机为四川参政翰林院编修李思诚为福建副使
　　○命兵部主事余大成行人王尊德主考云南刑部主事王家栋行人彭际遇主考贵州各乡试
　　○兵部覆保定巡抚参守备袁一康不职命行巡按御史提问具奏　　○左给事中周曰庠题  温肃端静纯懿皇贵妃王氏金券工程将不日告成引领惟在发引乞敕部择吉举行
　　○庚辰升南京光禄寺卿吴达可为通政使
　　○升编修温体仁为南京国子监司业
　　○升赣州府知府陈宗愈为广西副使
　　○授原任庶吉士麻僖为兵科给事中
　　○命福余卫头目安乜革更名贵英升授都指挥佥事给敕回卫管束部落并力御虏若统驭无法致扰地方即行禠革
　　○降冒袭父功指挥佥事陈彦奎授金华守御所试百户世袭
　　○旧制永宁卫隶黔土司隶蜀自奢从周死奢世统与世续争印水西助续攻统川抚遣张神武周敦吉御安索印时已立奢崇明矣水蔺交攻官兵因焚劫诸堡军民激变自三十七年行勘未报摩尼普市千户张大策等复＜锍-釒＞请将永宁宣抚改土设流兵部言无故改土为流置崇明何地宜照东川改隶滇省例将黔抚及该道敕书内增入永宁宣抚司并听节制仍责令川贵抚按官将张神武等作速勘明按法定拟并将改隶事果否妥便一同回奏从之
　　○命天下军民黄册布政司差官总角□羊故事民黄册如云南贵州广东广西福建浙江江西山西俱布政司汇角□羊直隶及山东河南狭西湖广等处俱州县径角□羊四川按臣朱万春以川道远险角□羊役劳苦繁费请将军黄册比例汇角□羊为言部覆如议通行各省直军黄文册俱角□羊本布政司同民黄册总角□羊因言如经驳回依例司道自造不许复累所属造角□羊之费应于税契银内处给非系京驳不许滥罚从之
　　○辛巳升原任南京大理寺右寺丞叶茂才为南京太仆寺少　　○升福建参政潘阳春为江西按察使广东参议刘毅为本省副使
　　○以承天府知府冯劳谦黄州府知府孙好古从抚臣请互调
　　○命南京御史王万祚巡视下江
　　○兵部题钦州之役俘囚王恭等数十人久系不决宜行广东巡按勘问分别定拟回奏从之
　　○癸未宴四川番僧如例
　　○升户部郎中仝梧为山西汾州府知府户部郎中张我绳为狭西佥事
　　○覆升原任游击郑朝隆以都司佥书管戚家堡游击事
　　○覆延绥巡抚题标下中军副总兵杜文焕补中路添设副总兵镇靖堡参将赵率教调标下中军原任游击李荣起补镇靖堡参将从之
　　○以强贼阮五等越墙脱狱罚治参将王弘爵把总陈元庆等各戴罪缉擒　　○甲申夺钦天监推筭官俸三月仍谕礼部历法紧要还酌议修改先是该监题十五日己卯晓望月食六分二十秒初亏寅一刻复圆辰初初刻至期部委主事一员同五官灵台郎刘臣测得候至寅时三刻初亏东南其体赤色约食三分余与前不合礼臣请加罚治从之
　　○宣大总督涂宗浚辞免延镇捷叙加恩不允
　　○荫保定巡抚王国男淑璟为国子生
　　○乙酉升左给事中吕邦曜为河南副使
　　○升山东潍县知县郭存谦为吏部稽勋司主事
　　○升阳和守备孙谏为天津右营游击
　　○辽东总兵官麻贵称病乞休许之仍著驰驿去
　　○丙戌通政使吴达可＜锍-釒＞辞纳言新命不允
　　○丁亥调福建参政张应槐为湖广参政　　○戊子升山东左布政李同芳为都察院右副都御史巡抚山东仍谕黄克缵代后即赴新任以部言留枢自孙矿去任虗悬五年乞命克缵星赴云
　　○升太仆寺少卿添注何熊祥为大理寺右少卿
　　○升顺天府府丞刘学曾为大理寺左少卿
　　○升湖广按察使饶景晖为山西右布政山东参政卫三省为狭西按察使南京刑部郎中吴撝谦为广西佥事云南参政邓思启为本省按察使礼部郎中陈德元为福建参政福建参议胡琳为广东大同知府汪承爵为四川原任御史周茂相为狭西各副使
　　○命御史毛堪巡按云南
　　○己丑升太仆寺少卿吴华为南京光禄寺卿　　○升广东按察使徐尧萃为广西右布政浙江参政萧近高为本省按察使狭西副使文球为山西参政
　　○升四川总兵侯国弼为南京后军都督府佥书管事
　　○甘肃巡抚周盘＜锍-釒＞辞考满增秩不允
　　○庚寅给事中马从龙言料计三殿并文昭武成阁工作拟以一丈二尺围圆为极数当照细册分发该省最大者无过金柱明梁大额枋皆帮攒用金柱以九攒一径三尺五寸为合式外帮径二尺五寸为合式步柱之类圆形径三尺者不容帮攒各色梁柱方形者不嫌帮用假如高三尺阔八寸长三丈若用独木其价必重若以二帮一不过二三十金而足板枋连二连三大小折筭不必拘定贵州物力不支似宜免派川湖二省各半一殿之木派归一省庶头绪不紊其未采者待皇极门竖柱命下之日采办两省买木银不许分毫别用其各省协济俱当申明停止果钱粮万分无措计方出此民穷财尽已极宁可缓工不可朘削若内监任意坐派该省任意估价各省照数协济漫无算计裁节臣恐以三殿祸天下也至于各作甎石等物亦当如木植法计之沧海漏卮全在料计不审因言监督石料郎中李餋质运过三门石料除足用外尚余七千丈各作所官若能料估精当即重赏赉之可也昔日两宫费不过六十万金加倍足矣似不可逾也并请罢各宫不急营作
　　○辛卯遣太常寺少卿洪文衡翰林院编修孙承宗等十八人充正副使各册封荆府等府慈狄□巾为荆世子蕴铗为江夏等王及王妃
　　○壬辰调验封司员外陈凤翔为考功司员外
　　○升光禄寺寺丞吴炯为南京光禄寺少卿
　　○升兵部郎中程□为浙江参政湖广副使甘雨狭西副使常守信为本省各参政河间府知府陈鸣春为狭西副使简讨陈翔龙为湖广参议四川参政曹学佺为本省按察使翔龙本  福王讲官
　　○升福建按察使陈邦赡为本省右布政
　　○癸巳大学士李廷机等题两直府州卫续到岁贡生员系应三十九年正贡因学臣久缺不得与当年廷试与起复病痊补贡不同应另序本年之末从之
　　○升四川佥事陈经济为本省副使整饬威茂兵备
　　○加升兵部主事卜履吉为武选司郎中管理清黄
　　○以湖广江夏县大盗越狱夺知县瞿溥俸千户王官提问
　　○宣府巡抚薛三才请开牧地以裕边储言宣镇近郊旧有牧地一所原系塉土后变沃饶于是有餋廉地土进宫子粒稻粮银两等项皆取足于此而蒭牧实不与焉近且有暗侵私垦者矣不若分给马军之力能承种者悉听开垦输粮于官既不失牧地之意而且足以少资军饷总计地三百六十五顷五十二亩有奇除二百五十五顷九十五亩已分属前三项外未开荒地内堪种者七十四顷七十亩合之私垦地四十八顷七十三亩岁可得地租银千两可以佐官吏师生俸粮之不足以七十余顷之入岁可得稻秫万石可以供镇城军民之用可以省蔚州召买之苦而又无旱暵之虞杜告讦之扰有五便焉乞敕部查议行
　　明神宗显皇帝实录卷之四百九十四
明神宗显皇帝实录卷之四百九十五
　　万历四十年五月甲午朔日有食之
　　○兵部题覆套虏沙火铁把四酋每因挟赏不遂扰我边疆屡犯屡挫挫而亦复犯今乃归我人口而纳我九九之数也盖知挫败以后市赏又失此其势似屈意似恭直应以犬羊之道纳之请将沙计火落赤铁雷把兔姑准输款已恭顺过万历三十一年以后市赏转赏照例给领沙计作歹在三十七八年火铁把兔作歹在三十九年各年之赏例应停革虽已纳款应俟其恭顺日久永不犯边始准给与从之
　　○升四川总兵官侯国弼为南京后军都督府佥书管事兼提督神机营
　　○乙未覆升江西南昌府知府汪国楠为本省副使管理水利
　　○御史钱桓奏  青宫辍讲已久乞示讲期以慰人心端国本言  太祖高皇帝作储君昭鉴录惓切矣成祖文皇帝作文华宝鉴  二祖明训固万世之法程也今  青宫辍讲因循八载大小臣工竭诚＜锍-釒＞恳亡虑百数十上皆不足以动  圣听举朝皇皇莫得其角□羊窃意天下之任悬于太子是天地之所寄命  祖宗之所寄统何其重且大也而可愒日玩月频年不接师保宫僚之正人不闻诗书礼乐之正论耶
　　○丙申覆升密云兵备副使张朴为河南参政照旧管事
　　○覆起原任山西平阳府知府黄道亨补大同府知府从宣大总督涂宗济奏也
　　○礼部以太仆寺添注少卿何熊祥奉差册封靖江王府今升太理寺右少卿应以新衔前往持节从之
　　○丁酉升云南副使黄文炳为贵州参政御史董绍舒为四川佥事分巡下川南
　　○复除编修马之骐原职
　　○兵部以贵州路山西苗功擒斩四千余级非常大捷请加叙录得旨郭子章升兵部尚书兼都察院右副都御史给与应得诰命终养仍与原荫儿男上升一级世袭赏银四十两大红飞鱼衣一袭陈璘赠太子太保荫一子本卫百户世袭赵健升通政使仍管光禄寺事给与应得诰命金忠士升一级各赏银币有差冯奕垣洪澄源著吏部拟赠相应京职安疆臣赠三品职衔萧大亨著该部给与恤典宋一韩子应降职升一级南京用赵拱极复原职改南京用余文武各赏升赠录俱依拟
　　○戊戌复除原任光禄寺少卿王纪原职添注
　　○吏部覆四川巡按朱万春议增邻番紧要司道将建昌兵备准作边道仍督建昌等所学较从之
　　○云南大理曲靖云南等府地大震有声又连震坏屋
　　○己亥吏部奏言原任宛平知县李嗣善以擅刑内官被旨逮问今三年矣迩因都城饥民充斥顺天府丞乃以本府知事杜冠时题升本县念嗣善久经法司勘明台省申救长系堪怜宽谪唯命
　　○庚子  孝宗敬皇帝忌辰遣官祭  泰陵
　　○署吏部尚书孙玮奏言自众臣孙丕扬去而吏部遂空以臣代庖知人不易责任匪轻若刑部系臣职掌事更繁剧在内词讼日费鞫审在外巡按及恤刑官所奏矜疑等项日烦参阅而热审又已届期即使专力看详犹苦日不暇给况复兼理别部乎臣衰暮之人精神有限虽轮日一进勉强支吾然顾此失彼滋毙长奸废事旷职者诚不知其几也乞将各衙门会推诸＜锍-釒＞亟赐点用
　　○工部覆巡漕御史孙居相奏一议造缺船谓粮船积缺数多欲复旧设南京瓜仪二厂及各府分造而科臣谓二厂不必复唯照苏浙现行事例令各府佐分造之计甚长但缺船逾二千余只合限二年造完报部违者听总漕巡漕查参一议料银船料每年有额银两缺船若干则宜积银若干钱粮各有正项那借定须补还运船原是正供拖欠岂宜坐视此总运之责而难容他诿者一议差官买木厂官专职造船今迺营差牟利任意稽延缺料误事全繇于此或照边镇委买市叚例总漕岁差通判一员前往荆州收买果能费省完速从优奖录亦是一策一议劝惩如三十九年造船不及原额之半岂尽繇厂料之缺应如漕臣议年终总漕会同巡漕查各厂官完欠数欠者分别罚俸降级禠职完者奖叙优擢斯激励人心之大机也一议船式一禁勒索一议造船官员名为注选盘据恣肆牢不可破今后吏部径行裁革听总漕择州县佐贰廉干者委用须一年一更前委造船未完不得再营后委亦不许别营买木致误造船至于提举一官尤宜重其委任庶便责成应移吏部铨注淮安府同知职衔管提举事遇缺择科贡有司材守兼优荐多者升补三年满日核劳荐叙当此船政积坏之日漕臣所谓大破常调者无如择人任事尽洗前毙为第一义也一议慎互稽严催角□羊清江厂之设虽属于漕司而奉差该管官则属于臣部船料盈诎造船完欠原系职掌相关迺从总漕为政工部不一与闻及至料缺船欠议者又责之臣部即如差去司官既为造船专设则钱粮之出纳那移未有判然不相涉者司官呈请发银是其经管银足而船不完是其专责若欲造无银举积欠之船而坐之似亦非情乎合行总漕巡漕将十年内发厂造船料银严行清查某年某月某官经管所造船只是否与发银相当有无银多船少侵隐情毙一并奏报其漕库料银出纳那移俱令部差相闻本部置二部印发该厂详慎旧管新收开除实在清数每季报部查考此项专备造船以后不得再加那用其该厂造过船只完欠数每年终呈报俟本官差满回部严核具奏各关差及各府州县额派料匠等银总漕衙门严行催角□羊全完仍分别完欠并该管职名年终咨部参罚南部协济工料盐薪等银一并完角□羊如此庶宿蠹与逋欠俱清船政可举也有旨该厂船政毙坏已极依议行各该衙门著实整顿如再因循违误责有所归
</div>
    <div class="pagination">
<a href="明实录神宗实录_page305.html">上一页</a><span>...</span><a href="明实录神宗实录_page301.html">301</a><a href="明实录神宗实录_page302.html">302</a><a href="明实录神宗实录_page303.html">303</a><a href="明实录神宗实录_page304.html">304</a><a href="明实录神宗实录_page305.html">305</a><span class="current-page">306</span><a href="明实录神宗实录_page307.html">307</a><a href="明实录神宗实录_page308.html">308</a><a href="明实录神宗实录_page309.html">309</a><a href="明实录神宗实录_page310.html">310</a><a href="明实录神宗实录_page311.html">311</a><span>...</span><a href="明实录神宗实录_page307.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
