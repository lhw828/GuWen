<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1206 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1206 页/共 1316 页</h1>
    <div class="content">
○又奏、学重专门。法宜划一。请派大员赴日本考察。厘订学章。以节虚糜而励实效。下学部知之。现月　　

○辛卯。署贵州巡抚岑春蓂奏、遵义大定二府境内。有川省红镫教匪余党。聚血■乣滋事。获案讯明惩办。得旨、著即督饬切实筹办。毋稍疏懈。仍严拏逸犯徐二喜等务获惩办。摺包　　

○以办理船政。心精力果。予福建知府高淩汉、丁惠钊优叙。摺包　　

○以器识明通。予国川通江县教谕黄桂荣等二员奖叙。革不职之大竹县教谕叶田职。摺包　　

○壬辰。以祈雨未应。上亲诣大高殿吁祷行礼。　　

○遣恭亲王溥伟诣觉生寺。顺承郡王讷勒赫诣时应宫。贝勒载洵诣昭显庙。贝勒载涛诣宣仁庙。贝子溥伦诣凝和庙拈香。内记　　

○奉慈禧端佑康颐昭豫庄诚寿恭钦献崇熙皇太后还西苑驻跸。内记　　

○四川总督锡良奏、川省绿营分别裁留。仍就原议略为变通。筹拟办法。下所司议。　　

○又奏、添改设立陆军中小学堂。又奏、续备军改为巡防队。均下练兵处知之。摺包　　

○又奏、绅民完纳津捐。应广中额。现停科举。请加广优贡额数。以昭激劝。下部议。摺包　　

○以品学端粹。予陕西候选教谕张秉枢等五员奖叙。摺包　　

○以巴塘教案议结。赏四川法领事何始康宝星。摺

包

　　

○癸巳。上诣仪鸾殿。问慈禧端佑康颐昭豫庄诚寿恭钦献崇熙皇太后安。翌日如之。内注　　

○以违制加徵。革署云南河阳县知县吴淞霖职。摺

包

　　

○甲午。都察院奏、安徽京官公呈南昌教案。知县江召棠为教士威逼被戕。法人诬以自刎。计存要索。江令服官二十年。所至多惠政。若不亟与辩明。恐启血■乣怒。并启外人轻视之心。下外务部知之。随手　　

○上以夏至。祭地于方泽。自是日始。斋戒三日。

内注　　

○乙未。以记名副都统昆源为三姓副都统。明发　　

○丙申。御史王步瀛奏、各省学堂渐兴。请速编定教科书。以广流传而资造就。下学部知之。摺包　　

○盛京将军赵尔巽奏、恭勘永陵草仓河及东西配殿工程。请饬择吉兴工。下所司知之。随手　　

○又奏、酌定广甯盘蛇驿地亩课赋。并豫筹办公经费。下户部知之。摺包　　

○察哈尔都统溥颋等奏、各旗君■羊报垦蒙地。亲往覆勘。以期垦牧。两无妨碍。下所司知之。摺包　　

○以捐建民立学堂。数逾钜万。予奉天同知职衔赵清玺以同知分省尽先补用。摺包　　

○纂修官史宝安恭纂　　

帮总纂官蓝钰恭辑监修总裁世恭阅八月初一日正总裁那月日专司蒿■木本陆恭覆阅癸丑十二月十二日　　

徐月日　　

荣月日副总裁唐月日　　

宗室宝恭阅三月初三日

　　

陈恭阅一签八月十七日　　

熙月日　　

郭恭阅七月初十日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之五百六十　　

光绪三十二年。丙午。五月。丁酉朔。夏至。祭地于方泽。上亲诣行礼。外注　　

○诣仪鸾殿问慈禧端佑康颐昭豫庄诚寿恭钦献崇熙皇太后安。至己酉皆如之。内注　　

○御史王步瀛奏、学部既设。拟请饬将小学集注。大学衍义。衍义补辑要。刊布学校。定为教科必读之书。并饬翰林院纂辑中庸九经衍义一书。又奏、请就成均高等学堂。极力整顿。以资造就。均下部知之。摺包　　

○陕甘总督升允等奏、设立甯夏驻防中小学堂各一区。一切科学功课。谨遵定章办理。拟以酌裁额马。拨充经费。从之。摺包　　

○抚恤朝鲜国遭风难民如例。摺包　　

○戊戌。谕内阁、钦奉慈禧端佑康颐昭豫庄诚寿恭钦献崇熙皇太后懿旨。岑春火滟宣奏、广东广肇同钦等府州属被灾情形一摺。本年入春以后。广州等属大雨如注。西北两江。同时暴涨。以致围基冲决。桑禾俱损。房屋倒塌。多伤人口。小民荡析离居。览奏殊深悯恻。著颁发帑银五万两。由广东藩库给发。并著该署督迅饬派出各员。认真查勘。妥筹赈抚。毋任一夫失所。用副朝廷轸念灾黎之至意。现月　　

○谕军机机大臣等、理藩院奏、哲里木盟科尔沁图什业图亲王旗呈报本旗台吉丹赞呢玛等聚血■乣抢夺请饬查办一摺。著赵尔巽查明所指各节。如果属实。即行严拏惩办。原摺著钞给阅看。现月　　

○又谕、电寄岑春火滟宣。电奏请饬于式枚即赴新任等语。著照所请。电寄　　

○外务部奏、遵续修大清会典。开办石印。计共刷印五百部。报闻。摺包　　

○署两广总督岑春火滟宣奏、请将广东阳江直隶同知改为直隶州。并添设广海县知县。拨归管辖。下所司议。寻奏、所请改阳江直隶同知为直隶州知州。应照准。至添设广海县知县之处。毋庸议。从之。　　

○又奏、请饬税务大臣。于通商口岸。广设税务学堂。卒业后详加考验。遇有海关紧要职司。华洋员一体擢用。下税务大臣知之。摺包　　
</div>
    <div class="pagination">
<a href="清实录光绪朝实录_page1205.html">上一页</a><span>...</span><a href="清实录光绪朝实录_page1201.html">1201</a><a href="清实录光绪朝实录_page1202.html">1202</a><a href="清实录光绪朝实录_page1203.html">1203</a><a href="清实录光绪朝实录_page1204.html">1204</a><a href="清实录光绪朝实录_page1205.html">1205</a><span class="current-page">1206</span><a href="清实录光绪朝实录_page1207.html">1207</a><a href="清实录光绪朝实录_page1208.html">1208</a><a href="清实录光绪朝实录_page1209.html">1209</a><a href="清实录光绪朝实录_page1210.html">1210</a><a href="清实录光绪朝实录_page1211.html">1211</a><span>...</span><a href="清实录光绪朝实录_page1207.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
