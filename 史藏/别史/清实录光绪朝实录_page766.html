<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 766 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 766 页/共 1316 页</h1>
    <div class="content">○又奏。遵保人才存记道春顺协领达桂补用知府寿山刑部员外郎那福可备任使得旨春顺等均著送部引见。　　

○又奏。查明吉林各军并机器局现在枪石滟驳。请酌拨南北洋枪石滟驳。以备不虞。得旨、所请添拨枪石滟驳著毋庸议。　　

○豁免安徽省光绪十年至十三年民欠钱粮。　　

○壬子乌里雅苏台将军崇欢奏、乌里雅苏台额设四部院官。除钦派外。余皆由绥远城换防官兵。量才擢用。前任偶有指名咨调之案。相沿弊多。请即停止。其得力人员。请变通换防例限。从权暂留以资办公。如所请行。摺包　　

○癸丑。上诣醇贤亲王府。奠祭醇贤亲王福晋。行礼毕。释缟素。　　

○谕内阁、御史彭述奏、请疏通各项班次变通遇缺先抵补章程并请详定滥保处分各摺片。著该部议奏。现月　　

○盛京将军依克唐阿奏、统筹奉天满汉营制。核实整顿。定为二十八营下部议。　　

○豁免云南鹤庆州被灾田亩应徵粮米。摺包　　

○甲寅。上诣醇贤亲王府。醇贤亲王福晋金棺前、行初祭礼。　　

○署陕甘总督陶模等奏、会攻北大通营城。连克附近十六回庄。出力将弁请奖。得旨、所有出力将弁准其择尤保奖毋许冒滥。阵亡弁勇并著汇报请恤。　　

○以喀尔喀镇国公车林尼玛为车臣汗部落副盟长。摺包　　

○以记名提督万本华为山东曹州镇总兵官。乙卯。谕内阁、前据已革御史敬祐奏、库伦办事大臣衙门。承审已故札萨克台吉车林多尔济妻妾争产一案。滥动非刑。逼伤妇女等语。当谕令桂斌确查兹据查明定拟具奏。此案已故台吉车林多尔济之妾扬吉拉木、以争产细故捏造重情。诬控多人并有行贿情事。扬吉拉木应得罪名著照所议完结。前库伦办事大臣安德轻听捏造之词收受银两。迨经该蒙妇控告。始将原赃退出。实属贪鄙。安德著交部议处。那逊绰克图随同画稿。亦属不合。著交该衙门察议花翎三品衔前五品官巴图成格勒将诬控之案不问虚实一味逼求。虽未受贿实属不安本分著革去翎衔交该旗严加管束。现月　　

○又谕。御史杨崇伊奏总署章京方孝杰、私自出京意图谋利。请饬查办等语方孝杰著开去总理各国事务衙门章京。并著该衙门堂官查明倢■＜曰融＞■＜石木＞奏。现月　　

○又谕翰林院代奏检讨宋育仁条陈理财富国详筹利弊一摺。著户部议奏。现月　　

○又谕依克唐阿奏道员把持税务据实纠倢■＜曰融＞■＜石木＞一摺。奉天东边等处税捐前经依克唐阿奏准。派员会同徵收现派候补道王颐勋等前往设局会徵乃东边道张锡銮并不公同商酌。自行分派总办帮办委员经收。所有税款均送道署。并未解省似此任意把持。显有希图中饱情弊。张锡銮、著先行开缺。交依克唐阿严行查办。现月　　

○又谕、依克唐阿奏已革道员请饬驱逐回籍等语。奉天候补道余浚前经该将军奏倢■＜曰融＞■＜石木＞革职。仍复逗遛奉省招摇滋事实属怙恶不悛已革道员余浚、著即驱逐回籍不准逗遛。现月　　

○谕军机大臣等有人奏道员贪劣请饬查办一摺据称江苏候补道朱之榛屡署臬司地方控案任听家丁舞弊近来总司厘务因加捐机户致被殴辱前署两江总督张之洞欲加收无锡县茧捐。该道在沪私开机厂暗嗾洋人阻挠等语著刘坤一赵舒翘按照所倢■＜曰融＞■＜石木＞各节确切查明据实覆奏。毋稍徇隐另片奏苏城机匠滋事系朱之榛听信劣员马玉田议罚而起请严禁各局罚捐等语。著刘坤一等。体查情形办理又片奏苏城市钱日少。请仿照湖南铸钱章程办理等语并著该督抚核议具奏原摺片均著钞给阅看将此谕令知之。寻刘坤一等奏朱之榛被倢■＜曰融＞■＜石木＞各款。均无其事机捐一案系委员马玉田查漏过严致累总局非该道意料所及。应请毋庸置议马玉田业经撤差亦请免议报闻又奏江苏钱价至今尚未平减商民困累非在江甯设局鼓铸制钱。不足以示平准。而靖民心下户部议。　　

○总理各国事务衙门奏。考试同文馆学生请将候选盐大使周自齐等二十五员分别给奖允之。摺包　　

○又奏请定机器制造物品徵税章程不论华商洋商。于出场后。俱值百抽十以抵厘金又奏、龙州铁路合同与法国费务林公司画押均依议行摺包　　

○泰甯镇总兵祥霖奏各陵尚茶副尚膳副委副内管领等官请改作专缺下内务府议行。予故记名提督广东高州镇总兵左宝贵三等侍＜目辟＞行＜匧心＞口＜韦未＞＜夗贝＞永山于奉天省城西关建立专祠列入祀典从盛京将军依克唐阿请也。摺包　　

○丙辰谕军机大臣等电寄董福祥电悉马安良等数战皆捷已逼卡尔冈彼处尚有湘营著责令合力进剿务使一鼓歼除冶诸麻一犯著尽力＜目辟＞暒穴＜曰融＞夕＜夗贝＞捕毋任窜伏该军月饷已饬部筹拨电寄　　

○热河都统寿荫奏酌修武列河大坝虎皮石坝工程估需银数下部议。　　

○丁巳孝恭仁皇后忌辰遣官祭景陵。　　

○谕内阁总理各国事务衙门奏查明章京私自出京请交部严议一摺总理各国事务衙门章京刑部候补主事方孝杰、托病请假潜赴天津显有谋利情弊方孝杰业经开去章京差使。著交部严加议处寻吏部议降五级调用从之。　　

○谕军机大臣等电寄刘坤一等电悉山东曹单一带。本系盗贼之薮此次刀匪藉毁教堂之名既拆教堂复抢盐店出没山东江南两省之闲该处人民集团守御其肆扰情形已可概见著刘坤一李秉衡各派队伍速往镇压如敢抗拒即就地剿除。慎毋姑息义奸致贻巨患。电寄　　

○又谕电寄刘树堂等山东曹单刀匪藉拆毁教堂为名。出没于山东江南之闲盘聚不散人数极血■乣此等游匪难保无散勇在内该处界连豫皖。著刘树堂福润各饬营伍镇静防范毋使蔓延。

电寄

　　

○以办理洋务出力。予福建道员许星翼送部引见。知府聂元龙俟归道班后赏二品顶戴。摺包　　

○予故辅国公溥丰、故游击刘朝带等恤典如例。早事　　

○戊午。谕内阁、陈宝箴奏、查办劣募任驎倢■＜曰融＞■＜石木＞款。业经据实具奏。现接直隶布政使王廉印电、内称任驎无甚劣奣＜虘阝＞亦。查办不宜太甚等语王廉于并不干己之事。辄用印电请托殊属不合著交部议处。现月　　

○谕军机大臣等刑部奏审明太监纠血■乣逞凶。刃毙捕人按律从严定拟一摺太监李苌材、张受山均拟斩立决。阎葆维范连沅均拟绞监候秋后处决毕汶碌、陈禾钰、均拟发极边足四千里安置。各罪名。系属从严办理惟据另片援引道光年闲上谕、内有伤人致死。按律问拟之语。著该部按照本律。再行分别定拟具奏。现月　　

○又谕、御史庞鸿书奏江苏应还息借商款。移作商务股分。办理未协一摺。据称江苏省开办商务因集股不易将应还息借之款。移作商股商民啧有烦言。请饬江苏督抚。将借款如期归还另招股分办理商务。以昭大信等语此事前经张之洞奏明苏州绅富愿将原借六十余万两。改为商局股本。并派在籍绅士陆润庠会同办理现在商务计已开办。该御史所奏商民啧有烦言拟请另招商股。是否可行著刘坤一赵舒翘察酌情形奏明办理另片奏上年江苏省具题季鸿诒故杀查梁氏身死一案。承审官上元县知县严刑拷讯始行供认恐有畏刑诬服情事等语。著该督抚派员再行研讯务得确情俾成信谳原摺片均著钞给阅看。将此各谕令知之寻刘坤一等奏查苏省息借商款。移作缫丝纺纱两场股本业已动用。现时商股未能招集势难归还下户部知之。　　

○又谕、富勒明额奏、请豫防北路以维边局一摺关内回匪分股出关肆扰。塔尔巴哈台沿边要隘。已据该大臣设卡严防自系未雨绸缪之计。所称北路通甘肃新疆哈密巴里坤古城等处。豫筹边备并请转饬奇台绥来等县停给回缠驼夫。请赴北路贸易执照各节。即著该大臣咨行乌里雅苏台将军新疆巡抚斟酌情形。妥为办理将此由四百里谕令知之。现月　　

○闽浙总督边宝泉奏、前在汀州纠血■乣劫狱抗拒官兵匪首常直臣拏获正法报闻。摺包　　

○以缴清欠款。复已革福建补用同知黎景嵩官。摺包　　

○以不洽舆情。革湖南试用通判蒋联庚职。　　

○予因公伤故福建试用巡检黄闽望优恤。摺包　　

○抚恤琉球国遭风难民如例。　　

○己未。谕军机大臣等讷钦奏藏廓争界事务。查办尚未完结此外并无另有构衅情由。并藏内近日情形各摺片藏廓界务现经该大臣饬传两造呈出实据办理尚为中肯著俟禀覆到日即行派员会勘迅速完结。以弭隐患。至失和决战虽查无其事。惟藏人顽梗成性。受人愚弄据片内历叙可疑形奣＜虘阝＞亦不得不豫为之防。仍著随时访察妥筹措置。毋稍疏虞。另摺奏、印藏界务请饬总理衙门。会商英使暂缓勘办等语。此事英使正拟在总署开议所请五年换约之时再行勘办断不能行现在事机已迫该大臣惟有竭尽心力。设法开导俾藏番憬然悔悟免致酿成边衅。前据鹿传霖电奏文海业抵成都。抵藏之期尚难豫定将此由五百里谕令知之。现月　　

○以技艺生疏予江西南安营把总李鸿飞等二十一名。革降有差。　　

○以交涉持平接待妥协赏法国外部正侍郎尼萨尔等十二员及法边界总税务司巴兰等五员宝星。摺包　　

○庚申。谕内阁张汝梅奏保举贤员请旨奖励一摺陕西兴安府知府童兆蓉老成练达卓著循声候补知府李希哲、精明稳练办事勤能。周铭旂忠诚谨厚。心切爱民。松山整顿厘务。深资得力长安县知县杨调元才长心细措置裕如渭南县知县樊增祥学优才良器识渊通富平县知县傅汝梅、为守兼优实心实政。署华州知州李端矩■木、才识俱优循声卓著。署蒲城县知县张世英廉明精细。知善必为。白河县知县尹昌龄、勤政爱民。舆情爱戴署西乡县知县张会一、慈祥恺悌。实心爱民。镇安县知县林邕实心任事能耐劳苦。以上各员。据该抚胪举政绩均有可观即著传旨嘉奖。仍饬令该员等、益加勤奋勉为循良。毋得始终易辙用副朝廷勤求吏治至意现月　　

○谕军机大臣等、户部奏滇省办解京铜不敷鼓铸。请严饬设法赶办加批起运一摺。前因唐炯办解滇铜。每年止有两批。毫无起色晶■宜经饬令赶紧认真筹办源源解京毋得仍前疲玩兹据户部奏唐炯于奉旨严催之后历陈水陆转运之难即按年两批尚难解到又安望有加批之日。仍请严饬加批起运等语唐炯督办滇铜已阅十年。所有运泸程途皆系当年故道。岂得藉口运途阻滞。即获铜丰旺亦永远不能加批似此玩泄情形。必致贻误鼓铸仍著赶紧设法。务将每年办运京铜遵照部章限期加批起运傥饰词搪塞。即著户部据实奏倢■＜曰融＞■＜石木＞定将唐炯、从严惩处。决不宽贷将此由四百里谕令知之。现月　　

○辛酉。谕军机大臣等李秉衡奏查明黄河海口形势。拟仍由铁门关迤下旧河入海。绘图呈览一摺。韩家垣海口高仰无法疏浚其河身亦不若牡蛎嘴以下之低。既据该抚周历查勘悉心相度拟就吕家洼口门迤下至陈家屋子。仍将黄水引归旧河。并拟赶挑引河建筑横堤所筹尚属周妥即著督饬在工员弁分投赶办务使工坚料实款不虚糜以期一劳永逸该抚统辖东境河工。责任綦重此次勘办之后是否确有把握。即著随时相度。毋稍迁就将此谕令知之。现月　　

○又谕、电寄刘坤一电悉刀匪拒捕开仗情形甚重现虽败回单县其匪首刘士端等尚潜伏东境著刘坤一严饬防堵并电知李秉衡即速掩捕如须会剿即著饬营前进务期速了毋致蔓延为要。电

寄

　　

○又谕、电寄李秉衡据刘坤一电奏刀匪在马良集与官兵开仗鏖战擒获匪血■乣＜目辟＞暒穴＜曰融＞夕＜夗贝＞出会匪姓名簿并符咒等件。该匪败回单县匪首刘士端聚血■乣千余并设中哨名目此等匪类必须速为翦除著李秉稀严饬毓贤等实力＜目辟＞暒穴＜曰融＞夕＜夗贝＞剿毋得养痈贻患。电寄　　

○以亏短交代。革已故署江西甯都州知州金时宣职。并勒追。　　

</div>
    <div class="pagination">
<a href="清实录光绪朝实录_page765.html">上一页</a><span>...</span><a href="清实录光绪朝实录_page761.html">761</a><a href="清实录光绪朝实录_page762.html">762</a><a href="清实录光绪朝实录_page763.html">763</a><a href="清实录光绪朝实录_page764.html">764</a><a href="清实录光绪朝实录_page765.html">765</a><span class="current-page">766</span><a href="清实录光绪朝实录_page767.html">767</a><a href="清实录光绪朝实录_page768.html">768</a><a href="清实录光绪朝实录_page769.html">769</a><a href="清实录光绪朝实录_page770.html">770</a><a href="清实录光绪朝实录_page771.html">771</a><span>...</span><a href="清实录光绪朝实录_page767.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
