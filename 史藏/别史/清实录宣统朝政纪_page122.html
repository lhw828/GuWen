<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 122 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 122 页/共 148 页</h1>
    <div class="content">
○壬午。文宗显皇帝忌辰。上诣寿皇殿行礼。　　

○遣官祭定陵。　　

○谕内阁、湖南京官大理院少卿王世琪等奏、声明湘路股款情形一摺。据称国家特因各省股本不敷造路。故筹钜款以期速成。既准商民一律附股。并无排除民股之心。已为中外所共见。惟湖南商股。不过百五十万。恳将房股租股。皆准作为私股。路用盐斤加价赈粜米捐之款。皆作为地方公股。款皆实银。请一律给与分红分息股票。以后商民继续附股。并请照收以免向隅等语。所陈各节。核与五月二十一日谕旨。各省所抽所招之公司股票。尽数验明收回。由部特出国家铁路股票。按股分利办法。尚属相符。朝廷筹款收路。祇在速成。并非排除民股。湘省绅商。已能仰体。所拟各节。尤见爱国之诚。自应准如所请。即由该部将其公司股票。尽数验明。换给国路股票。其赈粜捐款。盐斤加价两项。既归路用。亦准作为地方公股。俾得一律分红分息。藉充本省备荒。及地方公共实业之用。责成公正绅士。会同经理。官为督察。自经此次颁谕之后。该公司即应遵照迅速交收。著邮传部会同督会办铁路大臣。即日派员接管。赶紧开工。克期告成。以重交通要政。现月　　

○又谕、电寄赵尔丰、电奏悉。川省逆党藉争路为名。鼓动愚民。意图独立。竟于十五日凶扑督署。肆行烧杀。并砍伤哨弁等数人。实属凶恶已极。该署督力饬兵队。将该党分头击退。并先将首要蒲殿俊等、设法诱擒。办理尚属迅速。该署督以该省兵分力弱。请拨得力兵队数千人来川一节。著瑞澂就近遴派得力统将酌带营队。迅即开拔赴川。暂归赵尔丰节制调遣。当此事势急迫。该署督务当督饬兵队。相机分别剿办。一面出示解散胁从。以安人心。一面严饬省外州县。妥慎防范。悉心安抚。免致句结为患。并将剿办情形。随时电奏。电寄　　

○又谕、瑞澂电奏开拔军队。应加行饷柴草两项。由鄂勉筹。其军行川资等项。请由部担任等语。著该部知道。电寄　　

○又谕、电寄增韫、据电奏闰六月十六日起。烈风暴雨。连日不止。水势猛涨。杭嘉湖绍四府。早禾既受摧残。晚苗又被淹没。七月初旬。又复风雨交作。彻夜不休。塘堤圩埂。一片汪洋。家屋人畜。漂失无算。钱塘等县。灾民聚集。要索米粮。请借拨运库银三十万两。查明被灾轻重。平粜赈济等语。著照所请。该衙门知道。并著该抚遴派妥员。分别灾情轻重。核实散放。加意抚恤。毋任失所。电寄　　

○学部会奏、酌拟停止各学堂实官奖励。并定毕业名称一摺。如所议行。现月　　

○癸未。上诣补桐书屋先师孔子前行礼。御涵元殿。受师傅。御前大臣。内务府大臣礼毕。诣补桐书屋。向师傅揖。入座读书。内起居注　　

○谕内阁、电寄端方、电奏悉。借用外国兵轮。诸多窒碍。断不可行。著另行设法。迅速前进。请饬赵尔丰严密防范各节。昨已有旨严饬赵尔丰矣。电寄　　

○又谕、电寄瑞澂、据电奏湖北各州县堤垸被水浸溃。分别筹办工赈等语。著即按照所筹各节。妥速经理。电寄　　

○又谕、电寄程德全、据电奏遵将恩帑核实散放。本年风雨为灾。情形甚重。急赈祇顾目前。来日方长。亟宜绸缪未雨。集议筹办赈务五条等语。著照所请。分别筹办。电寄　　

○甲申。谕内阁、张鸣岐电奏潮州府属地方。本月十一日。大雨。山水暴发。江流陡涨。东津堤骤决。淹没田亩无算。次日海阳澄海等县属各堤。又相继冲决。淹毙人口。不可胜数。受灾均属甚重。已先开义仓赈济。派员办米。赶放急赈等语。潮州府属地方。猝被水灾。冲溃各堤。现在水势虽退。灾区甚广。灾情甚重。小民颠沛流离。殊堪悯恻。加恩著赏给帑银四万两。由度支部给发。该督即派委妥员。核实散放。加意抚恤。毋任失所。现月　　

○又谕、现在四川乱党。藉争路为名。煽惑商民罢市罢课。近复传布自保商搉书。意图自立。并有攻扑督署。肆行烧杀情事。已经电谕赵尔丰、分别良莠。剿抚兼施。乃旅京绅商学界。屡次开会。聚集多人。投递呈词。是不知该省匪徒构乱情形。暨朝廷绥靖地方深意。徒滋扰乱。京畿重地。亟应保＜目辟＞行＜匧心＞口＜韦未＞＜夗贝＞治安。尤须严加防范。著学部严饬各学堂管理各员。认真约束学生。照常上课。不准随意出堂。干预外事。并著民政部。步军统领衙门。严行禁止聚血■乣开会。多派兵警。加意弹压。如仍有开会演说。纷递呈词者。立即劝阻解散。傥或不遵。即行分别拏办。并将自称四川代表刘声元、严密查拏。押解回籍。交地方官严加管束。各该衙门务当实力奉行。毋稍疏忽。现月　　

○御史陈善同奏、川省路事日棘。请将办理不之大臣。量予惩处。并饬妥速设法维持。以安人心而弭巨变。窃维国以民为本。自古未有得民心而国不兴者。即未有失民心而国不危者。传曰。血■乣怒难犯。书曰民可近不可下。此中消息至微。有天下者。不可不察也。此次以铁路干蝱滟戋归国有政策。本极相宜。稍有知识。孰不赞成。比者屡诏蠲除各项杂捐。所以恤民者。固已仁至义尽。而湘粤等省。人心惶骗。扰扰不靖。川患且日以加剧者。则以邮传大臣盛宣怀。于此事之办理。实有未善也。各路商办之局。其始皆历奉先皇帝谕旨。根据大清商律。如欲改归官办。自应统筹全局。划定年限。分期分段。量力递收。于国于民。方为两利。今盛宣怀事前毫无豫备。徒仰仗借款。突然将批准各案。奏请一律取销各该路以十余年之经营。千数百万之筹集。一旦尽取诸其怀而夺之。而所订借款合同。利率之高。虚折之多。抵押之钜。债权之重又著著失败。予人口实。各该省人民痛念前劳怵心后祸。宜其奔走骇告。岌岌若不终日也。查给事中石长信之请定干路枝路办法。在四月初七日。邮传部之覆。奏宣布国有政策。在十一日。而借款合同之签押在二十二日。一似政策之改定。实缘借款而发生也者。举办此等大事。乃平时漫无布置。出以猝遽如此。反使朝廷减轻民累之恉。为之晦没不彰。而复不能审慎临机。强令宜归工程。每月工项。仍由川款开支。实与五月二十一日上谕、川路现存七百余万。愿否入股。或办实业。并听其便等语。大相违背。必欲使我皇上体恤商民之恩。壅遏之不使下逮。陷朝廷以不信。示天下以可疑。君■羊起抵抗。何怪其然。幸以国家三百年来。深仁厚泽。沦浃人心。故虽血■乣怨交集于盛宣怀。终无敢有归怨朝廷者。比闲川省风潮日烈。乐以盛宣怀丧权误国。欲得而甘心。月余已来。屡开全省股东大会。每次到者近万人。誓与路为存亡。在场之人。无不为之泣下。合十余州县地方。并相约不纳钱粮。不上捐输。学堂停课。商民罢市。各户恭设先皇帝灵位。朝夕痛哭。人无乐生之心。士怀必死之志。悉惨萧条。如经大劫。至可怜念。夫今日皇皇失所之穷民。皆国家慽■氂■巙慽■氂■巙在疚之赤子。而业已情形狼狈至此。臣知我皇上闻之。必有恻然动念者。若不亟为拯救。万一相持不解。稍延时日。或有不轨之徒。从中鼓惑。强者并命于寻仇。弱者绝望于逃死。血■乣志一暌。全体瓦解。终非国家福也。现在湘鄂争路余波。尚未大熄。而雨水为灾。几近十省。盗匪成君■羊。流亡彳滟扁野。若川省小有风鹤之警。恐由滇藏以至沿江沿海。必有起而应之者。其为患又岂止于路不能收而已。顷者我皇上谕派鄂粤川湘等省督抚。令于所辖境内铁路事宜。各得会同办理。是路事重要盛宣怀刚愎自用。不洽舆情。难于独任。已可概见。应如何惩处以儆将来。至川民争议。久悬不断。终虑酿成巨变。应责成督办会办各大臣。仰体勤恤民艰之意。酌度情形。妥速维持。或将该路倒帐之款。严予追缴。准照粤路亏耗四成之例。分别有著无著。发给保利无利股票。以示格外体恤。盖损上益下谓之益。损下益上谓之损积民而成国。民利则国无不利也。其借款承修之粤汉川汉各段路蝱滟戋。或由官办。或由包工。应如何斯可以节省糜费。保全利权。并请饬下内阁从速会议。公筹妥善方法。剀切宣布。以息血■乣喙而释君■羊疑。疏入不报。　　

○乙酉。谕内阁、自铁路干路收归国有。凡从前商股民股。均经饬部妥定办法。明白宣示。既已减轻民累。复不令亏损民财。朝廷体恤闾阎。实已仁至义尽。乃川人未明此意。开会演说。藉端争执。始不过无知愚氓。君■羊相附和。继则罢市罢课。奣＜虘阝＞亦近嚣张。屡经电饬赵尔丰弹压解散。并饬邮传部将路款轇轕。妥速清理。明示办法。以释君■羊疑。原冀早就敉平。各安生业。迄不忍加罪吾民。不料抗粮抗捐之议。相继而起。惟恐有匪徒从中煽诱。别滋事端。特派端方前往查办。仅准酌带兵勇两队。俾免惊疑。旬日以来。该省突有人散布自保商搉书。意图独立。并有约期起事之举。经赵尔丰先期侦悉。将首要擒获。本月十五日。竟有数千人凶扑督署。肆行烧杀。并毙弁兵。似此目无法纪。显系逆党句结为乱。于路事已不相涉。万难再予姑容。已电饬赵尔丰相机分别剿办。该署督迅即懔遵前次电旨。严饬新旧各军。将倡乱匪徒。及时扑灭。勿任蔓延。其被胁绅民。均系无辜。尤当妥筹安抚。不得稍有株连。免致地方糜烂。如有为逆党强迫。列名会簿者。即将该名册全行销毁。一概不究。端方带队入川。务须申明纪律。严加约束。不准骚扰。并沿途晓谕居民。宣布德意。俾皆晓然朝廷不得已而用兵。纯系为除莠安良起见。以定血■乣志而遏乱萌。至该省商民一切路股。仍著邮传部督办会办铁路大臣。遵旨妥速办理。经此次申谕之后。该省绅民等、勿再轻信浮言。徒滋扰乱。应即照常开市开课。各安本分。用副朕谆谆诰诫之至意。现月　　

○又谕、电寄瑞澂、据电奏遵派步队一标。赴川情形。所请由陕西酌拨军队前往等语。著军咨府、陆军部、速议具奏。此次赴川鄂军。均准暂由端方节制调遣。寻奏、川省城围已解。所调陕西军队。暂令在川陕交界扼要填扎。从之。　　

○又谕、都察院代奏、县丞用兼袭云骑尉李滋然。呈进旧撰书籍四种。著南书房阅看。　　

○丙戌。谕内阁、电寄瑞澂、昨据电奏川省情形吃紧。鄂省援川军队一标。兵力似嫌单薄等语。当经交军咨府陆军部速议具奏。兹据覆奏遵旨速议各节。湖北兵力尚敷分布。著该督体察情形。随时请旨。由该省添拨营队。逐节前进。以为后援。至该督请由陕西等省。酌增兵队。由驿而往。协同肆力。然后再饬近畿各镇。赴陕填扎各等语。著军咨府。陆军部电商陕甘总督陕西巡抚。通盘筹画。请旨办理。至近畿各镇。拱＜目辟＞行＜匧心＞口＜韦未＞＜夗贝＞京畿。未便远调。以致牵动大局。所请著毋庸议。鄂省援川军队。已有旨一并暂归端方节制调遣矣。电寄　　

○丁亥。谕内阁、禁烟大臣奏、职官烟廦未除。据实纠倢■＜曰融＞■＜石木＞各摺片。开缺典礼院直学士李擢英。前军机章京孙笥经。均著革职永不叙用。所有为孙笥经出结官。典礼院学士易贞。内阁阁丞华世奎、该大臣等奏称、出结系在本年续定章程以前。可否量予末减等语。易贞。华世奎。应得降一级调用处分。均著改为罚俸一年。现月　　

○又谕、电寄瑞澂、近阅重庆等处电陈。四川省城城外。聚有乱党数万人。四面围攻。势甚危急。与瑞澂来电。大致相同。成都电报。数日不通。朝廷殊深焦虑。该处被围日久。恐滋大乱。著瑞澂严饬所派赴川军队。不分水陆。设法兼程前进。务令克日抵川。不得稍有延缓。约于何日可达成都。迅即电奏。此刻调拨他省军队。路途愈远。为时愈久。恐不足以济急。现在专恃鄂军就近前趋。迅平此乱。该督务当妥速筹画。毋误事机。电寄　　

○又谕、电寄瑞澂、现在川省事急。调鄂兵队。已经电催克期前进。端方应迅速到川。现行抵何处。约计何日可到成都。著即日详细电奏。电寄　　

○又谕、电寄松寿、据电奏阅省本月初三日。飓风大作。连日大雨如注。河水陡涨。城内外积水四五尺不等。衙署营房民房。倒塌无数。并有压毙人口情事等语。著松寿督饬所属。赶放急赈。加意抚恤。毋任失所。余著照所议办理。电寄　　

○又谕、孙宝琦、电奏本月初五六七等日。大雨如注。山河暴涨。济南及东西路各州县。陆续报灾。东路尤重。又黄河上游民土滟念漫决。被灾州县。亦应分投拯济。东省库款奇绌。恳恩饬部迅拨的款等语。著度支部拨给银五万两。并著盛宣怀派员迅赴胶高即一带加放急赈。以拯灾黎。电寄　　

○又谕、电寄松寿、据电奏福建提督驻扎厦门。该处华洋杂处。督队巡防。极关紧要。请饬提督孙道仁、先赴新任。暂缓陛见等语。孙道仁著毋庸来京陛见。电寄　　

○引见县丞用兼袭云骑尉李滋然、得旨、著以学部七品小京官用。　　

○引见陆军贵胄学堂毕业考列上等之陈绳、得旨、著补授陆军副军校。　　

○引见北洋大学堂毕业学生考列优等之陈紽、得旨、著赏给进士出身。改翰林院庶吉士。　　

○引见进士馆游学毕业之陆军部候补主事饶孟任、法部候补主事王汝揄、得旨、均攻以员外郎仍留原衙门补用。　　

○戊子。谕内阁。前因四川逆党句结为乱。当饬赵尔丰分别剿抚。并饬端方带队入川。现据瑞澂及重庆等处电陈、四川省城城外。聚有乱党数万人。四面围攻。势甚危急等语。成都电报。现已数日不通。附近各府州县。亦有乱党煽惑鼓动。川省大局。岌岌可危。朝廷殊深焦虑。昨已电饬端方克期前进。迅速到川。开缺两广总督岑春火滟宣、威望素著。前任四川总督。熟悉该省情形。该督病势闻已就痊。著即前往四川。会同赵尔丰、办理剿抚事宜。岑春火滟宣向来勇于任事。不辞劳瘁。即著由上海乘轮即刻起程。毋稍迟延。此次川民滋事。本系不逞之徒。藉端诱惑。迫胁愚氓。以致酿成此变。现在办法。自应分别良莠。剿抚兼施。其倡乱匪徒。亟须从严惩办。所有被胁之人。均系无辜赤子。要在善为解散。不得稍有株累。以期地方早就敉平。岑春火滟宣未能立时到川。端方计已行抵川境。著先行设法。速解城围。俾免久困。并沿途妥为布置。毋任滋蔓。该大臣等、其各懔遵谕旨。迅赴事机。以纾朝廷西顾之忧。而免川民涂炭之苦。现月　　

○又谕、都察院代奏、四川京官曾鉴等、为川民争路。致酿重案。恳饬秉公查办。以维大局而遏乱源原呈一件。著端方按照所陈各节。查明实在情形。秉公分别核办。毋枉毋纵。据实具陈。原呈著钞给阅看。廷寄　　

○御史范之杰奏、咨议局议员改选期迫。请饬遵章认真办理。下内阁议。现月　　

○庚寅。仁宗睿皇帝忌辰。上诣寿皇殿行礼。遣官祭昌陵。　　

○谕内阁、专司训练禁＜目辟＞行＜匧心＞口＜韦未＞＜夗贝＞军大臣郡王衔贝勒载涛、辅国公衔镇国将军载＜目辟＞暒甫嗷＜夗贝＞、训练有方。不辞劳瘁。均著加恩赏穿黄马褂。所有该训练处当差各员。自军咨官以下。准照异常劳绩。择尤酌奖。现在尚未成军。训练处暂毋裁撤。仍责成载涛等、认真训练。随时妥拟一切扩充办法。候旨遵行。现月　　

○又谕、前据专司训练禁＜目辟＞行＜匧心＞口＜韦未＞＜夗贝＞军大臣载涛等奏称、禁＜目辟＞行＜匧心＞口＜韦未＞＜夗贝＞军两协。已经成立。请旨校阅等语。昨经监国摄政王亲往校阅。并颁给标旗。该两协官兵。均精神振奋。动作如法。颇能仰体朝廷整军经武之意。成效昭著。深堪嘉许。所有两协各官长。著载涛等、择尤以军官拟补。其补有军官者。著按其职任。酌量提升。各目兵等、著每名赏银二两。由度支部发给。以示鼓励。现月　　

○又谕、电寄瑞澂、据电奏鄂省援川军队。拟定水陆兼行办法。分作三段前进等语。筹画尚属妥协。惟成都被围日久。待援甚急。但能早到一日。庶可早解一日之围。仍著督催迅速进发。不得稍有迟延。电寄　　

○又谕、李经羲等、电奏拟请撤销协饷名目。饬协出省分。将应协款目。及历次协款。一律解部。协入省分。将受协款目报部请领各节。著度支部议奏。寻奏、电陈各节。较现在办法。徒增周折。不独财政无统一之效。且于清理益多窒碍。碍难照准。从之。　　

○又谕、余诚格、电奏衡永宝溢销销监厘一款。原案声明作为官股。一律认利。恳将此次所填股票息摺。交由财政公所管理等语。著该衙门查核具奏。电寄　　

○辛卯。谕内阁、出使大臣沈瑞麟奏、水灾晶■宜见。亟宜兴修水利。以裕国计而利民生一摺。著各该督抚将所管境内应修水利。详细查明。妥筹办法。迅速具奏。原摺均著钞给阅看。廷寄　　

○又谕、电寄沈瑜庆、成都被匪围困。势甚危迫。已饬鄂军前往赴援。惟路长且险。诚恐缓不济急。著沈瑜庆酌派得力兵队。迅即开拔。克期抵川。毋稍延缓。该军队抵川后。暂由赵尔丰节制调遣。电寄　　

○又谕、电寄办理四川剿抚事宜岑春火滟宣、电奏悉。所陈川事办法。尚合机宜。著即选带得力员弁。星驰就道。所有川省水陆各军。及各省所派赴川援军。俟岑春火滟宣抵川后。一并归该督暂行节制调遣。至所请饬龙济光抽拨得力滇兵。按照新军营制。编列步队两营。配齐枪械。乘轮径赴宜昌。以备调用。龙济光能否自行统领。抑交由碣石镇总兵吴祥达、统率赴川等语。著张鸣岐酌量办理。迅速电奏。并著度支部筹拨的饷。源源接济。岑春火滟宣未到川以前。仍著端方督队前进。迅解城围。该衙门知道。电寄　　

○又谕、电寄端方、电奏均悉。筹画办法。尚属妥协。岑春火滟宣业经电奏料理就道。惟抵川究需时日。现在川事危急。刻不容缓。岑春火滟宣未到以前。仍著该大臣督队趱程前进。迅解城围。不得稍有诿卸。并已电饬沈瑜庆酌拨兵队。迅速开拔赴川矣。电寄　　

○又谕、电寄张人骏、据电奏甯属被灾。米粮缺乏。分赴邻省及南洋各岛。购运米粮。恳恩展免沿途厘税六个月等语。著照所请。电寄　　

○壬辰。谕内阁、南书房片奏、阅看学部七品小京官李滋然呈进书籍四种。综观所著各书。于经学研究甚深。堪备乙览。应否加以褒奖等语。李滋然著赏加主事衔。现月　　

○又谕、御史路士桓奏、四川不靖。宜统筹全局。请饬边疆各省。严行防范。以杜蔓延一摺。所奏不为无见。著各该督抚各饬所属。加意防范。毋任川匪窜扰句结。并饬地方文武严密稽查。遇有藉川路为名。开会演说情事。即行解散禁止。免致暗中鼓惑。其沿江沿海一带。暨滇越各界。尤宜严防军械输入。接济川匪。毋稍疏忽。原摺均著钞给阅看。廷寄　　

○又谕、端方、电奏近日布置情形。并商调浅水兵轮等语。著海军部知道。电寄　　

○又谕、电寄程德全、据电奏苏省采运湘章滟贡等省米石。请饬各该省抚验照免完税厘等语。著照所请。电寄　　

○又谕、沈秉＜辶黎＞方■土、电奏川省变乱。谨陈管见。拟请饬邮传部分备银两。散还零星民股。其川路亏倒股本。并饬部垫认。按股散还。追缴归款等语。著邮传部速议具奏。寻奏有愿附股者。按照湘股给发国家铁路股票一律分利分红。不愿附股者。照粤股一律实发六成现银。四成另给国家印票。分二年给还。该公司实收股本。国家既全数认还。虚糜及倒帐之款。已包括在内矣。从之。　　

○又谕、电寄岑春火滟宣、据电奏请准令高而谦随同赴川。并请刊刻关防等语。云南布政使高而谦。前经面谕一切。催令迅速赴滇办理紧要事件。未便饬令赴川。著岑春火滟宣另选得力人员。奏调随同前往。并准其刊刻关防。电寄　　

○御史忠浩奏、币制重要。宜再详定收换办法。以防流弊。下度支部议。现月　　

○癸巳。谕内阁、赵尔丰电奏、自十五日乱民围攻督署之后。是夜即有大麦＜虘阝＞丏铺牛市口民团数千人。鹿＜虘阝＞囷集城下。连日又到有温江、郫县、崇庆州、灌县、成都、华阳、双流、新津、卬州、蒲江、大邑、十余州县民团。每县数起。每起数千人。或至万人。所到之处。抢掠烧劫。无自不为。附近居民。纷纷逃徙。当经调派陆军及巡防军＜目辟＞行＜匧心＞口＜韦未＞＜夗贝＞队迎剿。乃各该团恃其势血■乣。分四路围城。并放枪石滟驳伤亡军士。迨经回击。犹敢抵死抗拒。及势难支。始行败退。嗣有大股匪团数千人。盘踞距省城五十里之龙泉驿山顶。扼守险要。密列石滟驳械。扬言进攻省城。迨官军驰往剿击。匪即开石滟驳轰打。经军队于黑夜猛扑山上。占据山顶。夺获大石滟驳数十具。枪弹刀矛无算。匪遂下山纷窜。而西路犀浦中和场等处匪徒。亦经击退。匪复分股围攻双流县城。焚烧关厢街寺。官军与之相持一昼夜。城围始稍松解。窜扰犀浦中和场。并续窜唐家寺之匪。亦先后败退。自十六日至今。连战七日。擒斩甚多。夺获刀矛旗帜。约二千余件。各路电蝱滟戋。悉被砍断。驿递文件。皆被截阻＜目辟＞暒穴＜曰融＞夕＜夗贝＞杀。现在各处仍复警报频闻。拟俟城守稍固。即抽队迎剿。先后阵擒被胁愚民。均开导宽免等语。办理尚合机宜。该匪等先期散有调兵木签。足见谋逆已非一日。及至逆谋败露。立时四处响应。胆敢围城抗拒。肆行焚掠。扰害良民。使闾阎不得安堵。又复扼险固守。截断声援。并有砍断各路电蝱滟戋。截阻驿递文件。及＜目辟＞暒穴＜曰融＞夕＜夗贝＞杀情事。实属有意作乱。似此悖逆情形。业已血■乣目昭彰。岂容任其糜烂。亟宜早图廓清。现在鄂军已经行抵川境。黔省援军。亦经开拔。仍著赵尔丰严饬各军。分路剿办。迅速击散。毋令匪焰日张。仍分别良莠。剿抚兼施。凡有被胁愚民。悉从宽宥。彳滟扁行晓谕。妥筹安抚。以免株连而释疑惧。仍将办理情形。随时电奏。至所奏设立筹防局办理筹饷各事宜一节。著度支部知道。现月　　
</div>
    <div class="pagination">
<a href="清实录宣统朝政纪_page121.html">上一页</a><span>...</span><a href="清实录宣统朝政纪_page117.html">117</a><a href="清实录宣统朝政纪_page118.html">118</a><a href="清实录宣统朝政纪_page119.html">119</a><a href="清实录宣统朝政纪_page120.html">120</a><a href="清实录宣统朝政纪_page121.html">121</a><span class="current-page">122</span><a href="清实录宣统朝政纪_page123.html">123</a><a href="清实录宣统朝政纪_page124.html">124</a><a href="清实录宣统朝政纪_page125.html">125</a><a href="清实录宣统朝政纪_page126.html">126</a><a href="清实录宣统朝政纪_page127.html">127</a><span>...</span><a href="清实录宣统朝政纪_page123.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
