<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 52 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 52 页/共 148 页</h1>
    <div class="content">
○京师高等检察厅检察长徐谦奏、编定现行刑律。应遵宪政筹备清单。豫为规画。以便逐渐施行新律。盖新法未实行旧法未遽废之时。其闲必应编定经过法以调和之。其大端有五。一分别民刑。一重罪减轻轻罪加重。一停止赎刑。一妇女有罪应与男犯同一处罚。一次第停止秋审。请饬下宪政编查馆。将现行刑律参照新刑律妥为核订。以臻完善而资进步。下宪政编查馆知之。摺

包

　　

○调署湖广总督江苏巡抚瑞澂奏、海军关系极重。筹办宜有次第。今议规复海军。而于将士之人才。舰石滟驳之制造。筹备之经费。三者无一。未见其可。为海军教育计。沿海七省。先设海军中学。为养成将领之用。广设初高两等小学。使士卒同受教育。复酌设商船专学。注重于驾驶管理。此为将士人才之计也。今谋海军。而枪石滟驳所资。唯倚外人。是竭本国人民之赀财。为他国工业之代表矣。宜饬福建船政专重造船。设工科大学。就上海制造局为实习之地。扩充湖北上海枪石滟驳厂。又复奖励工商。开炼钢铁如是则料为中国之料。工为中国之工。造成之舰石滟驳。为中国之舰石滟驳矣。此为舰石滟驳制造之计也。综计两端。分十五年规画。教育费、统凡二千九十余万。制造费、计亦达一千万之外。共须三千余万元。十五年中。以十八行省平均摊筹。每年每省。约计不及十二万元。此筹备经费之计也。此外则亲贵子弟。必相其年龄。使历京师高等小学。由海军中学而入大学。庶平日侪伍士庶。共竞长于学问之途。临时任用将弁。得不误于指挥之用。下所司议。摺包　　

○以捏报盗案。革补用副将孙国标职。永不叙用。并交地方官严加管束。摺包　　

○乙丑。谕内阁、度支部奏、陈明淮浙盐务大概情形一摺。朕详加披览。深悉各省盐务。纠轕纷纭。疲敝日甚。非统一事权。修明法令。无以提挈大纲。维持全局。著派贝子衔镇国公载泽、为督办盐政大臣。凡盐务一切事宜。统归该督办大臣管理。以专责成。其产盐省分。各督抚本有兼管盐政之责。均著授为会办盐政大臣。行盐省分。各督抚于地方疏销缉私等事。考核较近。呼应亦灵。均著兼会办盐政大臣衔。该大臣等。务当和衷共济。通盘筹画。尤须体恤民艰。一切事宜。随时奏明办理。以示朝廷整饬鹾纲兴利除弊之至意。现月　　

○谕军机大臣等、有人奏、官办商报私用公款请旨徵处追款停报一摺。著张人骏按照所奏各节。秉公查办。据实覆奏。毋稍回护。原摺著钞给阅看。寻奏、各报既经收归官办。虽不居其名。而又君■羊知为官报。办法诚有未善。应请一律退归商办。收还垫款。蔡乃煌办理此事。系禀承前督臣端方咨部核准。查无私擅纠结实据。应免予置议。报闻。廷寄　　

○御史麦秩严奏、各省开办警察以来。惟天津武昌两属。颇著成效。其余大都敷衍塞责。藉口款绌。然广东房捐等项。岁充警费七十余万。而命盗等案。层见晶■宜出。一省如此。他省可知。是非款绌之故。能筹款而不能用人之弊也。今各省主持警务。如民政司巡警道等官。非明定选任章程。不足以得人才。请饬民政部援照法学两部成案。切实保荐。并将民政司巡警道选任章程。妥速编定。奏准颁行。如各省果有历办警务成绩卓著之员。准由该督抚送部考验。毋庸由督抚奏保。以示统一。下民政部议。摺包　　

○调署湖广总督江苏巡抚瑞澂奏、请将候补知府应德闳留苏。仍办清理财政事宜。得旨、仍遵前旨。饬应德闳赴滇差委。所请留苏之处。著毋庸议。摺包　　

○丙寅。谕军机大臣等、电寄赵尔巽。电奏悉。该喇嘛等即著迅速回京。并饬喇嘛侍＜目辟＞行＜匧心＞口＜韦未＞＜夗贝＞章京等、沿途毋得骚扰。余著照所请办理。电寄　　

○又谕、电寄李经羲。电奏悉。马使克地方边防第三营。中右后三哨同时兵变。著李经羲严饬各边军。防守＜目辟＞暒穴＜曰融＞夕＜夗贝＞捕。并将详细情形。随时奏闻。龚心湛有无办理不合之处。著一并查明具奏。电寄　　

○又谕、李经羲电奏、请迅饬张继良克日来滇等语。著赵尔巽仍遵前旨。候川藏军事稍松。即饬张继良赴滇差委。电寄　　

○专司训练禁＜目辟＞行＜匧心＞口＜韦未＞＜夗贝＞军大臣贝勒载涛等奏、挑选兵丁。请兼挑闲散宗室。如所请行。摺包　　

○御史萧丙炎奏、正途部员壅滞。外省州县需才。拟请量予保送截取。以裨用人行政。下吏部议。摺包　　

○东三省总督锡良奏、查明已革黑龙江民政使倪嗣冲赃款二万九百余两。悉数追出。拨归屯垦经费。其屯垦总理安徽阜阳县附贡生华鉴章、浮冒钜款。胆大妄为。请革去附贡生。驱逐回籍。补用游击华钧章、曾经代理屯垦总理。倚势把持。败坏局务。应请革职。永不叙用。此外不肖员役。一律斥逐离江。如所请行。摺包　　

○命协办大学士吏部尚书陆润庠为大学士。法部尚书戴鸿慈协办大学士。现月　　

○以恭办陵差出力。予内务府堂郎中荣铨等、升叙加衔有差。摺包　　

○准故大学士直隶总督李鸿章保定专祠。列入祀典。并入祀省城贤良祠。摺包　　

○丁卯。给事中陈庆桂奏、广东粤汉铁路。晶■宜起风潮。并陈办理粤路要务数端。一劣绅宜去。一议权宜限。一选举票宜酌定。一大股东宜保全。一事权宜专。一请饬部认真整理。派员查核。以维路政。下邮传部议。摺包　　

○护理云贵总督云南布政使沈秉＜辶黎＞方■土奏、遵照陆军部奏定巡防步队暂行章程。现已改编一致。至酌定饷章。则以地方情形不同。粮价各殊。薪饷均仍其旧。惟滇省地方辽阔。铁路各营。尤为特设。难遽以前后左右等路识别。开广边防二十营内。有十四营系部拨之款。现在边氛未靖。未能遽撤。铁路巡防豫备队一营。亦系随时备调。均请暂勿改编。以省繁扰。下所司知之。摺包　　

○又奏、滇省筹办锑矿。请援广西成案。暂免出井税项。并免提官股红利各五年。以纾商力。得旨。边省筹办维艰。著均允所请。该衙门知道。摺包　　

○又奏、滇边土民学塾。创办伊始。事务綦繁。地方官庶政丛集。断难一意兴学。酌仿四川关外学务局成案。暂设永顺普镇沿边学务局。凡分区设学。及核拨经费。遴选学务人员各事宜。均归该局专任。俟沿边学塾。办理就绪。即将此项学务局裁撤。如果办有成效。应请将在事出力员绅。择尤保奖。以示鼓励。下学部知之。摺包　　

○以正黄旗汉军都统李殿林为吏部尚书。贝勒载润为正黄旗汉军都统。现月　　

○以办理交涉和平。赏驻津法国副领事官兰必思宝星。摺包　　

○戊辰。谕军机大臣等、向来各省奏报雨水粮价。原为考察雨旸慎重民食起见。乃近来奏报。几等具文。惟四川尚属详细。余俱不免肬■闲略。虚应故事。嗣后除四川仍照章办理外。其余各省奏报得雨情形。务将某府某州县属得雨次数分寸。详细陈明。各处米麦杂粮价值。务须分晰核实开报。著各直省督抚等。严饬所属。按月切实办理。毋得稍涉敷衍。以副朝廷轸念民依之至意。廷寄　　

○又谕、电寄瑞澂。据电奏、病尚未痊。恳恩续假等语。瑞澂著再赏假一个月。电寄　　

○又谕、段祺瑞奏、恳请开去陆军第六镇统制之差一摺。著不准行。　　

○吏部以大学士世续、那桐、鹿传霖、陆润庠应定何殿阁请。得旨、世续著授为文华殿大学士。那桐著授为文渊阁大学士。鹿传霖著授为东阁大学士。陆润庠著授为体仁阁大学士。早事现月　　

○安徽巡抚朱家宝奏、安徽省被水各属。来春青黄不接。豫筹款项。专备赈抚。并灾情较重。赈款拮据情形。得旨、著该抚于明春体察情形。再行奏明。候朕加恩。摺包　　

○以恭办典礼要差出力。予前内阁中书御史萧丙炎等、升叙加衔有差。摺包　　

○己巳。直隶总督陈夔龙奏、恭报抵津接印日期。得旨、直隶为畿辅重地。举凡地方要政。及一切新政事宜。均关紧要。卿到任后。体察情形。随时妥筹。加意整顿。以副朕望。卿其勉之。摺包　　

○又奏、开平矿案。非有熟悉情形大员。随同筹办。仍虑难得要领。三品京堂张翼、系关系此案之员。原难置身事外。前署直隶臬司周学熙、总办开平矿局有年。于此案始末。极为明悉。请派令随同筹办。得旨、著责成张翼、周学熙、随同该督妥筹办理。该部知道。摺包　　

○河南巡抚吴重喜■心奏、筹办省城各级审判厅情形。曰编制。曰建筑。曰储材。曰经费。此外司法巡警。检验吏。亦须造就。以备应用。下部知之。摺包　　

○又奏、豫省自厘税局筹款所粮盐道裁并。均归藩司兼辖。该司请将各股所得之款二万三千余两。悉数归公。拨充学务实业经费。下部知之。摺包　　

○以亏款延缴。暂革已故安徽合肥县知县郑秉璘职。勒限严追。摺包　　

○庚午。谕军机大臣等、电寄李经羲。电奏悉。仍著督饬刘锐恒认真详查。据实电奏。电寄　　

○吉林巡抚陈昭常奏、勘放附近省垣教场官地。招商价领。开作街基。分晰奏报所收地价包租钱项。又奏、查明吉林、新城、伊通、榆树、四府州县应行升科地二万三千六百余晌。由各衙门徵租抵饷。又奏、勘放吉林、新城、榆树、拉林、双城、五常、各府厅县生熟零荒晌亩。徵收钱文数目。并分定升科年限。又奏、续勘新城、榆树、方正、各府县民户原纳大租地内清出浮多地亩。请升科以济饷需。均下度支部知之。　　

○辛未。以贝勒毓朗服阕。实授步军统领。　　

○调镶白旗护军统领善豫为正黄旗护军统领。以正黄旗汉军副都统卓淩阿为镶白旗护军统领。　　

○壬申。谕军机大臣等、电寄川滇边务大臣赵尔丰。电奏悉。川兵由三十九族闲道入藏。沿途如有需用乌拉之处。应即酌量犒赏。以免赔累。用示体恤。边军仍应遥为声援。俾助川兵入藏之势。但须严申纪律。毋任扰害。惟军情重要。尤当加意防范。不得稍涉疏忽。并将进藏情形。随时电奏。电寄　　

○御史赵炳麟奏、财政学务。亟须整顿。财政之必须整顿者略有三事。第一早定币制。币制不定。其害有四。一外币充斥利权外溢。二纸币过多实银过少。三铜圆流行上下交困。四畛域各分交通不便。宜专用圜法。确定十进位。使流行不阻。庶利益可以挽回。第二烟草专卖。南北各省纸烟通行。漏卮较鸦片尤钜。仿行日本烟草专卖。必先议改税则。派员出洋调查。法律之调查。宜往日本。技术之调查。宜往欧洲埃及。我国产烟草之地。所在皆是。傥能议改税则。讲求制造。行专卖法。他年海军经费。此项已可敷用。第三加税免厘。宜定期实行。欲改税则。必藉加税免厘方可与各国开议。闻美国极愿赞成。且愿列国联合扶助。正可乘机议增入口洋税。此机一失。税则永无议增之时。应请妥筹办法。挽回利权。学务则宜将学堂章程详议变通。学部图书局。不作功课挂名人员。应予裁汰。各省提学使。尤必严定甄别章程。以上两端皆当加意经营。以期无误。得旨、著会议政务处妥议具奏。寻奏、币制一事。造端宏大。请饬下度支部。将画一国币章程。暨一切关系币制条例。克期议定。早日施行。以便民用。至纸币过多一层。必俟新币推行。将旧币收换。方无纷扰。烟草专卖。事关条约。必须遇有机会。方能与外国商办。加税免厘。关系财政大局。应饬下度支农工商等部。于商约所载各要端切实从速筹办。至变通学堂章程。应请饬下学部酌照该御史所奏。拟定施行。其整顿图书局及甄别提学使各节。查图书馆编译已成之书。计有七十余种。成效尚属可观。章程亦称严密。似可无庸另定。至各省提学使。学部本有三年任满考察撤换之条。现又定为每年年终将任满者考核密陈。即与甄别无异。自毋庸另定科条。从之。摺包　　

○山东巡抚孙宝琦奏、东省滨海临河。淤滩荒地。所在多有。经前抚臣周馥。设局试办。嗣复扩充。于省设立垦务总局。今已遵章奏设劝业道员缺。自应将垦荒事务。并旗民生计事宜。均并归该道管理。原设之总局。即行裁撤。下所司知之。摺包　　

○癸酉。谕军机大臣等、已革前护理陕甘总督甘肃布政使毛庆蕃具奏摺七件。片十三件。著交长庚覆核具奏。廷寄。　　

○都察院代奏、候选训导王元禾滟犀呈请以汉儒赵岐从祀文庙。下礼部议。摺包　　

○又代奏、四川京官民政部主事王荃善等呈称、川盐收票改官。其弊害必至井穴■士■黾受亏。贩负失业。人民淡食。井穴

■士■黾受亏则倒闭日多。卒有不能追比之官款。贩负失业则啸聚滋衅。或有不时支出之军需。纵无虑此。而六十八州县。以官运盐贵之故而淡食。则在民闲需用一斤者。只用半斤。即在官局应销十载者。只销五载。所谓将来收数。约可岁增数百十万者。亦万无增收之实。应请另筹办法以安民生而靖乱源。下所司议。摺包　　

○又奏、酌拟各部院衙门官互选资政院议员详细规则二十三条。从之。摺包　　

○附录各部院衙门官互选资政院议员规则二十三条。第一章。总纲。第一条。本规则遵照资政院选举章程第十七条关于互选各事宜规定。即名曰各部院衙门官互选资政院议员规则。第二条。资政院选举章程。各部院衙门官互选资政院议员在都察院举行。以本院堂官为监

督。凡互选事务。为本院权限所及并为资政院选举章程所规定者。均当一律照办。第二章。关于互选事务。第三条。凡关于互选事务。由本院堂官实行监督。其一切设施及应需款项。即由互选监督随时奏请。或酌核施行。第四条。以本院大堂为互巽票所。设匦投票。第五条。互选事务繁要。自应特设办公及储卷处所。拟以本院旧有之督催所为办公处。以查旗处为储卷所。第六条。互选以前。由本院查照资政院选举章程通行各衙门咨取合格人员名册。俟一律汇齐。即照章榜示。并分咨各部院衙门。第七条。互选票纸。由本院刊印发给。以昭划一。第八条。每届互选年分。以二月初一日为互选期。本院拟定自二月初一日起。至初四日止。各部院衙门。分日投票。以免拥挤。将排定次序列下。初一日。内阁外务部吏部民政部。初二日。度支部礼部学部陆军部。初三日。法部农工商部邮传部理藩部。初四日。翰林院掌印给事中给事中各道御史。第九条。各衙门互选人。如有要差或因事故临期未能投票者。统于初四日补行投票。第十条。自初一至初四。每日均巳正刻开始投票。酉初刻截止。逾时概不接收。第十一条。互选人如有不遵资政院定章并下列各项。其所投之票即行作废。一不遵定式填写者。二字奣＜虘阝＞亦模糊不克辨认者。三不用投票所票纸填写者。四所举之人未列名互选人名册内者。第十二条。本院拟设投票簿。各互选人。均须亲赴投票所自行划到。如代人投票。须呈验凭证。并于委托人名下书明某人代投字样。以便稽核。第十三条。互选投票。宜有秩序。届期揭示规则。并拟咨调巡警若干员名。藉供指挥。各互选人。均当遵守。以免紊乱。第三章。关于互选管理员事务。第十四条。互选管理员。照资政院选举章程由互选监督遴选相当人员。奏明派充。第十五条。互巽管理员。自应按照资政院选举章程并承互选监督之命令。执行关于互选一切事宜。第十六条。互选管理员。应兼理收发文书监造名册并稽核收支款项等事。第十七条。互选管理员互选时。职务如下。一投票互选。届期除由互选监督亲莅监视票匦外。其一切布置场所。分派巡警。以及监守投票簿。呈验委托凭证等事。均由互选管理员分任之。二开票。投票既讫。由互选管理员检查投票簿。呈明互选监督。当堂公同开票。三检查。开票后。由互选管理员当堂检查被选人得票数目。逐一登记簿册。其所投之票。如有疑义。即时呈由互选监督决定。第十八条。检齐票数是否当选。由管理员呈明互选监督公同决定。第十九条。当选人数。

应由互选管理员查照资政院定额。检足一百六十名。呈由互选监督榜示本院大堂。并分咨各部院衙门。第二十条。榜示逾三日后。由互选管理员。造具当选人名册。载明得票数目。连同票纸。呈由互选监督咨送资政院。第二十一条。互选期内。互选管理员。应常川到署。分班直宿。不得无故旷废。致误要公。第二十二条。互选管理员。如有洩漏贻误以及藉端招摇各情事。一经查出。或别经发觉。由互选监督查明。分别惩办。轻者撤差。重者倢■＜曰融＞■＜石木＞处。第四章。附则。第二十三条。本规则未尽事宜。及应行变通之处。由互选监督随时增改。增改。陕甘总督长庚奏、恭报到任接印日期。得旨。陕甘省分边远。一切新政。须查看风土民情。因势利导。化诱愚顽。妥为筹画。毋负委任之至意。摺包　　
</div>
    <div class="pagination">
<a href="清实录宣统朝政纪_page51.html">上一页</a><span>...</span><a href="清实录宣统朝政纪_page47.html">47</a><a href="清实录宣统朝政纪_page48.html">48</a><a href="清实录宣统朝政纪_page49.html">49</a><a href="清实录宣统朝政纪_page50.html">50</a><a href="清实录宣统朝政纪_page51.html">51</a><span class="current-page">52</span><a href="清实录宣统朝政纪_page53.html">53</a><a href="清实录宣统朝政纪_page54.html">54</a><a href="清实录宣统朝政纪_page55.html">55</a><a href="清实录宣统朝政纪_page56.html">56</a><a href="清实录宣统朝政纪_page57.html">57</a><span>...</span><a href="清实录宣统朝政纪_page53.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
