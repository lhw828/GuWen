<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 126 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 126 页/共 1316 页</h1>
    <div class="content">
○以崇厚来京陛见。命盛京户部侍郎岐元署盛京将军。兼管奉天府府尹。岐元所署之盛京刑部侍郎。命盛京礼部侍郎苏勒布兼署。随手　　

○壬申。孝恭仁皇后忌辰。遣官祭景陵。照例　　

○谕军机大臣等。近日京师钱价长落不定。由于民闲挑剔小钱。而小钱之夥。由于私铸之盛。于闾阎生计大有妨碍。著步军统领衙门、顺天府、五城御史。一体严密查拏。毋令私铸肆行。致坏钱法。并闻钱店纷纷关闭。殊属不成事体。并著妥为弹压。毋任奸商藉故歇业。罔利营私。以致小民苦累。将此各谕令知之。现月　　

○山东巡抚文格奏、筹款修理泰山碧霞祠。报闻。摺包　　

○乌里雅苏台将军额勒和布等奏、已革花翎即补防御甲兵永春、被□□□尔□后深知愧奋。请赏还原官翎枝。下部议。摺包

　　

○江南织造明勋奏、制帛诰轴等款。请复旧制以节帑金。下部知之。摺包　　

○以乌里雅苏台防剿出力。赏员弁孙秀等翎衔顶戴有差。摺包　　

○以管台出力。予台吉奇达喇巴拉等、翎衔顶戴有差。摺包　　

○廓尔喀国王恭进谢恩表文。并贡物金丝缎一疋。押表金丝缎一疋。廓尔喀金钱五圆。摺包　　

○甲戌。以神灵显应。甘澍均沾。特颁浑源州恒岳庙。五台山龙神庙。扁额二方。曰。三农有庆。六穗告登。现月随手　　

○谕军机大臣等。曾国荃奏、晋省续得雨泽。请颁扁额。并现在筹办情形一摺。已明降谕旨。颁给扁额矣。山西被灾较重。现虽叠沾雨泽。而粮价仍未平减。南路播种无多。民生困苦。轸念殊深。仍著该抚妥为赈抚。并筹给籽种。督饬民闲广为种植。以资接济。前据该抚奏报三月分粮价。与此次所奏河东粮价。大小米每石四十五六两不等。省城大小米每石钱三十五六吊文。何以大相悬殊。著即查明具奏。上年五月二十八日。据曾国荃奏、请颁给晋省关帝庙等处扁额八方。当经谕令俟得有甘霖。即行具奏。本年四月十七日。该抚请颁省城关帝庙及本日请颁浑源州恒岳庙各扁额。是否即在上年所请之内。及此外未经颁扁各庙。著曾国荃即行查明。奏请颁发。将此谕令知之。现月　　

○哈密办事大臣明春奏、伯克密尔杂特等殉难。请暂给伊弟拜杂特、三品阿奇木伯克衔。下理藩院议。随手　　

○以伯锡尔福晋迈哩巴钮、旋回哈密。情形困苦。加恩赏银二万两。明

发

　　

○乙亥。谕内阁。前因京师钱价长落不定。钱店多有关闭。于民闲生计殊有关系。谕令步军统领等衙门。严拏私铸。妥为弹压。兹据步军统领衙门奏称。近因私铸搀杂。街市挑剔小钱。致钱价无定、钱店关闭者不少。现将藉端滋扰抢夺之犯。及有意牟利潜逃之奸商。拏获数起。拟先行枷号。押赴各街示众。再行按律治罪。以儆效尤。至私铸人犯。现已拏获数案。送部讯办。日来市肆渐次安帖等语。仍著该衙门督饬员弁。随时妥筹整顿。毋任奸商藉端罔利。至累闾阎。并仍严拏私铸人犯。以重圜法。现月　　

○谕军机大臣等。给事中舒璧奏、请严拏私铸一摺。近日京师市肆。私钱充斥。以致物价翔贵。于闾阎生计。大有妨碍。业经谕令步军统领等衙门。一体严拏私铸矣。兹据该给事中奏称。直隶一带。私铸匪徒。或在河内船中。或在山隅。或在幽僻村庄等语。私铸坏乱圜法。亟应严拏惩治。著李鸿章饬所属州县。随时认真查拏。务获惩办。毋稍疏纵。将此谕令知之。现

月

　　

○又谕。顺天府奏、八旗兵饷。请加放官铸大钱等语。著军机大臣。会同户部妥议具奏。再各省应解云南铜本银两。欠解若干。并著户部查明。催令迅速筹解。毋稍延缓。现月　　

○库伦办事大臣英奎等奏、帑项支绌。请将调库防察哈尔马队官兵。暂行酌减。并请拨部款以济兵食。下部议。摺包　　

○命户部右侍郎潘祖荫、礼部右侍郎松森、刑部右侍郎钱宝廉、都察院左副都御史张澐卿、为考试汉御史阅卷大臣。现月　　

○丙子。署吉林将军铭安等奏、请将候补知府余沛恩等、留营差委。允之。摺包　　

○又奏、加饷练兵。渐著成效。剿捕吃紧。请免扣底饷。从之。摺包　　

○察哈尔都统穆图善奏赴库官兵。酌撤一半。拟令前起前进赴库。后起缓进。得旨。此项后起官兵。即著毋庸派往。摺包　　

○又奏、请拨驼马。调济台务。允之。摺包　　

○丁丑。谕内阁。前据御史邓庆麟、奏□□□尔□光禄寺署丞敬惠揽权营私各款。当派贺寿慈、恩承、秉公查办。兹据查明敬惠被□□□尔□拨借款目等节。或遵照例章办理。或有案可循。或已回堂。或未遗失。尚无揽权营私积压克扣各情弊。惟于应放油行银两。因当日传领未到。以后并不认真催领。辄以纂办则例。率行具稿借用。且称系已放未领之款。情近挪移。虽未动支。而从前蒙混之咎。究无可辞。其另加平余一节。虽为办公之用。亦非始自该员。惟经手动支。并不立案。办理殊属草率。敬惠著即撤去一切差使。交部议处。即著该衙门将加扣平余一项。详细查核。如可裁减。即行改归旧章。傥必须藉资办公。亦应妥议章程。务昭核实。其所短铜器三千余件。应如何勒限赔缴。并以后派带印钥。如何添派同办或帮办人员。以杜专擅之处。一并奏明办理。现月　　

○又谕。铭安奏、遵查遣犯刘鸿恩私逃回籍。闻拏复回配所。来去日期。确有实据。并胪列该犯恶迹。请饬严办等语。著刑部按照所陈各节。研讯明确。从严惩办。毋稍宽纵。现月　　

○谕军机大臣等。御史英俊等奏、郎中刘绳治。捐助资善堂经费银一千二百两。请照晋省赈捐章程给奖等语。著户部议奏。现月　　

○又谕。铭安奏、遵查遣犯刘鸿恩在配脱逃。闻拏仍回配所。确有证据一摺。已明降谕旨。令刑部确审严办矣。该犯匪党李幅。业经拏获。其余党与甚众。现在是否安静。该署将军务当随时查拏惩办。以靖地方。犯子刘麟书。平日能否安分。有无劣迹。并著饬属查访。据实具奏。将此密谕知之现

月

　　

○又谕、沈葆桢奏、洪泽湖水江水同时并涨。运堤吃重。吴元炳奏、近日捕蝗情形。暨派兵协同扑捕各摺片。江南各属蝗孽萌生。上年冬闲。及本年叠次摉捕。已有一百数十万斤之多。现在上元等州县。及何垛等场。又有蝻子萌生。其余各处。尚未据报。亟宜速行扑灭。弭患未萌。吴元炳现派新兵等营。协同各处农丁。合力摉捕。即著沈葆桢、吴元炳、严饬各该地方官。督率农佃。多雇人夫。会同所在防营。饬派勇丁。趁此甫经萌动之时。尽力摉穵。务期一律歼除。毋留遗患。洪泽湖水陡长。江水同时并涨。运堤叠出险工。著沈葆桢、文彬、饬令淮扬海道。实力保护。随时认真防范。毋稍疏虞。并饬令各营。竭力捕扑蝗蝻。以期彼此兼顾。将此各谕令知之。现

月　　

○以捐设粥厂经费逾万。予候选运同王海建坊如例。现月　　

○戊寅。热河都统延煦奏、围场应徵课银。拟照地丁钱粮章程办理。报闻。随手　　

○以玩视民命。革土默特旗署印务协理巴萨尔多尔吉等职衔。并将札那希里札朗阿、交部严议。随手　　

○纂修官田智枚恭纂　　

总纂官熊方燧恭辑监修总裁世恭阅三签三月二十三日正总裁那恭阅四月十六日专司藁本陆恭覆阅壬子六月十三日　　

徐恭阅一签闰六月十二日　　

荣恭阅八月十五日副总裁唐恭阅一签九月二十日　　

宗室宝恭阅三签三月二十一日

　　

郭恭阅四月十六日　　

熙月日初校修改上卷叁拾陆签张振湘恭校陈恭阅五月二十一日覆校修改上卷无宋子联详校宗室麒月日总校修改上卷贰拾伍签商衍鎏总校蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之七十五　　

光绪四年。戊寅。六月。己卯朔。上诣钟粹宫问慈安端裕康庆昭和庄敬皇太后安。长春宫问慈禧端佑康颐照豫庄诚皇太后安。至戊申皆如之。　　

○庚辰。谕内阁、前任都统奕山。由侍卫出师回疆等处。荷累朝知遇之隆。洊升将军都统。补授御前大臣内大臣。前因年逾八旬。蒙恩准其开缺。仍留一等镇国将军。赏食全俸。方冀遐龄克享。恩眷长承。兹闻溘逝。殊深轸惜。加恩著赏给陀罗经被。派贝勒载滢带领侍卫十员。即日前往奠醊。赏银一千两。经理丧事。由广储司给发。并照例赐恤。任内一切处分。悉予开复。应得恤典。该衙门查例具奏。伊曾孙头品荫生毓照。著赏给郎中。应封宗室毓楷。著赏给主事。用示笃念耆臣至意。现月　　

</div>
    <div class="pagination">
<a href="清实录光绪朝实录_page125.html">上一页</a><span>...</span><a href="清实录光绪朝实录_page121.html">121</a><a href="清实录光绪朝实录_page122.html">122</a><a href="清实录光绪朝实录_page123.html">123</a><a href="清实录光绪朝实录_page124.html">124</a><a href="清实录光绪朝实录_page125.html">125</a><span class="current-page">126</span><a href="清实录光绪朝实录_page127.html">127</a><a href="清实录光绪朝实录_page128.html">128</a><a href="清实录光绪朝实录_page129.html">129</a><a href="清实录光绪朝实录_page130.html">130</a><a href="清实录光绪朝实录_page131.html">131</a><span>...</span><a href="清实录光绪朝实录_page127.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
