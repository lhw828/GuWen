<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 464 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 464 页/共 523 页
  </h1>
  <div class="content">
   ○丙申。上御懋勤殿。勾到山西、直隶、热河、情实罪犯。停决山西斩犯八人。绞犯六人。直隶斩犯七人。绞犯十三人。余一百一人予勾。　　

○谕内阁、王大、杨三、二犯入教。听纠同往宋家庄、赴荣华会。至中途畏惧。始行逃回。已有助逆之情。法无可贷。王大、杨三、俱著即处斩。王左虽经入教。与知逆情。惟该犯曾充眼目。拏获逆犯四名。均系凌迟斩枭之犯。尚可贷其一死。王左著照刘六斤之例。在刑部永远监禁。遇赦不赦。刘第四、张其信、王璧、随同入教。并未助逆。其得受白布。止系图免杀害。刘第四、张其信、王璧、俱著解交直隶省城。永远监禁。遇赦不赦。如有拏获逆犯。令其识认质对。　　

○丁酉。谕军机大臣等、孙玉庭等奏、现在之御黄坝、过于刷深、不能施工、束清坝、亦因御黄坝掣溜太急、难期稳立、不得不添建重坝、以资擎束、查旧二坝地方、系曾经立坝之处、可以照旧修筑、原设之御黄坝、现已收窄、照旧修守、并非听其废弃、止系添建一坝、期为重门擎托等语。新御黄坝口门。刷深至八丈有余。捆埽进占。难以施工。自系实在情形。现在清水出口过畅。若不加收束。冬令消水太多。来年清水不足。所关更钜。该督等所议、祇系就水势较浅之处。添筑重坝一道。将口门收窄。藉以钳束清水。不使过于宣洩。其现在之御黄坝基。照旧修守。并未废弃。且相距亦仅一百九十丈。并无五六百丈之遥。著即照该督等所奏、迅速兴工。妥协办理。惟是该督等既再四酌筹。移建此坝。务期于蓄清敌黄机宜。实有裨益。傥建坝之后。或不能收效。则错误之咎。惟伊二人是问。彼时不但将所用钱粮。全行著赔。仍必严惩不贷。将此谕令知之。　　

○戊戌。上御懋勤殿。勾到朝审情实罪犯。停决官犯一人。斩犯五人。绞犯十三人。余十六人予勾。　　

○谕内阁、我朝列圣相承。广开言路。朕虚怀纳谏。凡科道所上章疏。其言是者。无不采纳施行。即或识见迂陋。所言不当。亦每曲示包容。不特不肯诛戮言官。即如前朝秕政。廷杖谏臣。亦从无其事。本日朝审勾到官犯内。伊绵泰、萧镇、二名。俱予勾决。伊绵泰枉法婪赃。法所难宥。至萧镇职居言路。得以上章言事。徇情听嘱。已干法纪。乃竟贿卖条陈。以奏事为纳赂之具。欺君罔上。孰大于此。若不加严惩。则言以贿行。颠倒是非。变乱黑白。势将何所不至。特将该犯明正典刑。以昭炯戒。内外臣工。当知朕所诛者。乃坏法营私、行同市侩之小人。于上章言事之谏官、毫不相涉也。将此明白通谕知之。　　

○又谕、内阁参奏、陈预具题李升魁、疯病痊愈、限满释放一本。声明本内于恭书孝圣宪皇后误书一字。票拟严加议处签进呈。朕每日披览奏章书籍。遇有列圣列后庙号。俱敬谨捧阅。内外臣工。尤应敬谨详校。从前緼布、英和、成宁等、均因擡写错误。立予降调。今该省具题本内。于擡写之处、误书一字。实非寻常错误可比。巡抚陈预、臬司张五纬、本应即予降调。惟东省现当整饬之时。办事需人。若将伊二人同时降黜。乏员更换。陈预著仍降为三品顶带。张五纬著降为四品顶带。俱仍交部严加议处。其缮写错误之人。著陈预自行查明。从重定拟具奏。寻议陈预、张五纬、俱革职。得上□日、加恩改为革职留任。　　

○又谕、巴哈布奏、善化县知县王余英、缉捕认真、恳恩鼓励等语。近来各督抚、每于属员办事稍有微长。辄滥行保举。藉以市惠。殊为陋习。即如此案王余英缉获邻境越狱盗犯谭三一名。该抚暂行存记。如该员始终奋勉。再有出力之处。始行保奏。有何不可。至该员将本境盗犯。于疏防限内。全行拏获。功过仅足相抵。何得遽请恩施。所奏著不准行。　　

○又谕、前据巡视南城御史广泰等奏、拏获私造火药之黄朋等一案。当经降上□日交刑部审讯。兹据该部讯明黄朋等、系开设花爆作坊。其所用硝黄、均买自官行。确有来历。并经刑部司员、会同该城指挥、查验封存料母。实系秸灰。黄朋等并非私造火药。不在例禁。无罪可科。该城前此并不查明。妄行拘拏。奏请交部审办。实属错误。广泰、蒋诗、俱著传上□日申饬。黄朋、魏思清、孙锦义、陈明、魏大成、即著省释。步军统领、顺天府、五城、均有缉捕之责。原以除莠安良。肃清辇毂。乃于降上□日饬缉要犯。不能捕获一名。日久恐干饬责。辄将寻常案犯逮系多人。张皇入奏。甚至不察虚实。滥及平民。及讯系无辜。始行释放。而其人业己家产荡然。京师为万方辐辏之区。市廛阗溢。若缉捕衙门。皆似此苛扰。胥役藉爪牙之威。肆行索诈。必致民不聊生。迥非除莠安良。转成病民苛政。但不可因有此上□日。又形怠玩。著通谕步军统领衙门顺天府五城、所有饬缉要犯。务各上紧严拏。毋稍疏懈。其不在禁令者。勿许率意妄拏。致多株累。若官吏人等、藉端苛扰。从中需索。至有如近日西城查封米铺朋诈钱文情事。一经发觉。定行严惩不贷。　　

○缓徵湖南澧州、被水田亩新旧额赋。　　

○贷陕西靖边县、被雹灾民一月口粮。　　

○己亥。上诣奉先殿寿皇殿行礼。　　

○谕内阁、方受畴等奏、拣员升署大兴县知县一摺。前任大兴县知县黄万里、因延案不办。拖毙人命。革职治罪。近日顺天府属事件。因循疲玩。积压累累。大兴宛平二县者居多。方受畴、章煦、汪如渊、会同拣员升补大兴县。自应秉公遴选。择其办事认真、振作有为者。奏请升调。本日据该督等、请以玉田县知县黄克昌升署。朕阅该员参罚单内。开载共六十余案。多系经徵不力、缉捕未获事件。前曾降上□日通谕各督抚。不准以参罚过多之员。违例请升。直隶州县。共有一百余缺。其中岂乏能胜京县之任者。即谓黄克昌才具尚优。其本任玉田、来年巡幸盛京。跸路经临。尽可留该员在任经理。何必转令升署大兴。该督等不过为该员升迁起见。故尔违例陈请。除黄克昌不准升署大兴县知县外。方受畴、章煦、汪如渊、俱著交部议处。大兴县一缺。著另行会同拣员请补。傥再以黄克昌渎请。定将该督等治罪不贷。　　

○缓徵直隶河闲、肃宁、任邱、沧、南皮、冀、武邑、衡水、新河、隆平、献、交河、景、故城、东光、天津、青、静海、盐山、庆云、邢台、沙河、唐山、广宗、钜鹿、南和、内邱、延庆、保安、蔚、宣化、西宁、怀来、易、涞水、南宫、枣强、赵、高邑、宁晋、柏乡、临城、阜平、阜城、平乡、永年、邯郸、成安、肥乡、曲周、广平、鸡泽、磁、大名、元城、清丰、五十六州县、旱灾霜灾雹灾新旧额赋有差。　　

○是月。山西巡抚和舜武奏、查阅省城营伍。得上□日、山西营伍。大半庸劣。必须力加操练。不可怠惰。　　

○陕甘总督长龄奏、遵谕严防采买兵粮积敝□大。得上□日、能不徇隐。不顾情面。有敝□大即参。力加振作。自然积习可除矣。若稍姑息。则朕之谕。与汝之奏。皆成空谈。将来又烦朕心更易大吏。太不成事矣。　　

○新调四川总督蒋攸铦奏报、交篆起程驰赴新任日期。得上

□日、西南保障。疆宇寥廓。五方杂处。讼狱滋繁。以清慎居心。勤明任事。察吏宜严。治民以正。切忌疲玩因循。常思威克厥爱。勉之勿怠。

大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百三十六　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆二十二年。丁丑。十一月。庚子朔。　　

○辛丑。上御乾清门听政。　　

○以故浩齐特扎萨克郡王端多布多尔济子额琳沁诺尔布、袭爵。　　

○以詹事府詹事和桂、为通政使司通政使。三等侍卫明志、为太常寺卿。通政使司副使常起、为太仆寺卿。　　

○壬寅。上诣雍和宫行礼。宣仁庙凝和庙火神庙拈香。　　

○癸卯。谕内阁、督抚违例保题。系属公罪。其应得处分。本可准其抵销。惟前曾降上□日通谕不准以参罚过多之员奏请升用。今方受畴等以参罚六十余案之黄克昌、奏请升署大兴县知县。实属故违谕上□日。方受畴、章煦、汪如渊、著各实罚俸九个月。不准抵销。嗣后各省保题官员、除寻常违例处分、仍准其查抵外。其奉特上□日交议者。俱不准抵销。著为令。　　

○谕军机大臣等、松福等奏、霍罕伯克爱玛尔、遣使入觐、因所呈奏书、不合体制、向该贡使指明晓谕、驳饬遣回、其安集延回子所带货物、姑准贸易、并请于该伯克下次遣使入贡、一面奏闻、一面即令随年班伯克入觐等语。此次霍罕伯克爱玛尔遣使入觐。其奏书擅自矜夸。不合体制。经松福、素纳、向该贡使指明驳饬遣回。所办甚是。该贡使遣回后。松福等总不必与之通问。向其招徕。傥该伯克再行遣使赍呈奏书、恳请入觐。松福等将其奏书译出。如果情词恭顺。俱合体制。并于筵宴时、察看该贡使行礼均各如仪。方可据情入奏。并将译出奏书、及原奏书、一并呈览。一面传谕该贡使在喀什噶尔、安静候上□日。至霍罕遣使入觐。原不必拘定随年班伯克一同到京。松福等所请一面奏闻、一面即令起程之处、殊不可行。总须候上□日遵办。彼时朕必降上□日指示。令其定于何月到京瞻觐。松福等再约计程途。令该贡使自彼起程可也。将此谕令知之。　　

○甲辰。遣官祭先医之神。　　

○乙巳。谕内阁、从前皇考高宗纯皇帝御门办事。遇有内阁学士读本错误者。立即降革示惩。昨同麟读本错误。交部议处。已属从宽。本日吏部议上请将该员罚俸一年。仍声明例准抵销。殊属不合。同麟著实罚俸一年。不准抵销。　　

○给安徽五河、凤阳、灵璧、宿、怀远、泗、六州县、及屯坐各卫、被水灾民一月口粮、并蠲缓五河、凤阳、灵璧、宿、怀远、泗、盱眙、天长、寿、凤台、定远、潜山、芜湖、怀宁、东流、当涂、繁昌、无为、巢、庐江、二十州县、及建阳、泗州、凤阳、长淮、四卫、新旧额赋。借欠耔种口粮有差。　　

○丙午。谕内阁、前经降上□日各部院遇有议处事件。被议之员。有应以级纪议抵者。毋庸先行查计。于摺尾声明可否准抵。请上□日遵行。昨日吏部具题议处工部迟误武殿试黄案一本。将堂司各员分别议以罚俸。并查明各该员纪录。分别抵销。办理殊属错误。吏部堂官、著传上□日申饬。此次姑免交议。若再错误。定行议处。况昨早议处同麟、即系摺奏。此件又系具本。何以两歧。实不可解。除此案迟误黄案本系公罪、均准其抵销外。嗣后议处事件。该部照例定议分别公罪私罪。其应以级纪议抵者。俱于摺内声明请上□日。经朕降上□日准其抵销。该部再行查核。其有级纪可抵者。分别查销注册。无庸再行具奏。不得先查级纪径行抵销。以归画一。　　

○旌表守正捐躯广东乳源县民女李氏。　　

○戊申。谕内阁、前棍楚克策楞、随同松筠、率请于张家口驻防、设立前锋参领、前锋校等官、并加给协领翎枝、任意更张。朕不加重谴。仅将伊革去副都统。仍留散秩大臣。已属格外恩施。昨棍楚克策楞回京召见时。并不知感恩认罪。伏地痛哭。以手拊地。哓哓剖辩。所言多不成话。并称众人代为抱屈、伊传到郭什哈三十名、逐一晓谕等语。实属妄诞无知。棍楚克策楞于召对时肆意妄言。且役使兵丁多至三十人。仍沿郭什哈之称。亦属违制。棍楚克策楞、著交部严加议处。限五日内具奏。又据棍楚克策楞称该处都统衙门、亦有郭什哈四十名、松筠到任后。并无增减。松筠并著交部议处。　　

○以故镇国将军亮魁孙文谦、降袭辅国将军。　　

○己酉。命吏部左侍郎熙昌、驰往直隶朝阳县审案。　　

○庚戌。谕内阁、御史周鸣銮奏请整饬学校一摺。直省各府州县建置学校。官以教谕训导为名。原令其训诲士子。宣扬教化。即书院义学之设。亦以讲明正学。造就人材。非徒为庸儒脩脯地也。如该御史所奏、各省教官废弃职业。懒于月课。书院义学。夤缘推荐。滥膺讲席。并有索取束脩、身不到馆者。殊失慎选师资之义。著该督抚学政等、于所属教官时加考核。令各勤修职事。以明伦讲学为士子倡率。其书院义学。务延经明行修之士。讲习讨论。如有学品庸陋之人。滥竽充数者。立即斥退。以励师儒而端教术。　　

○又谕、御史王允辉奏请严笔帖式考试章程一摺。各衙门实缺笔帖式人员。三年考试一次。原以考验其繙译之优劣。俾知有所劝惩。本年七月考试各衙门额设笔帖式一千五百余员。咨送赴考者仅止三百八十余员。其余率注患病出差。显系藉词规避。嗣后笔帖式三年考试。如该衙门需员办公。不能同时送考。务遵照定例。祇准酌留十之一二。其余概不准托故不到。并于考试时严加查察如查有枪代等敝□大。即行参奏。其各衙门章奏稿件、均责令自行书写。勿许倩人替代。傥有差使怠惰、不谙清文者。该堂官随时参革。毋稍瞻徇。　　

○又谕、吏部议处事件。奉特上□日交议者。仍依定限于五日内专摺具奏。其各衙门自请议处、及参奏议处者。事件繁多。若概用摺奏。未免烦琐。均照例具题。惟此内应专案具题之件。亦当予以限期。著定限二十日具题。如有违踰。即将该部堂司官议处。余俱照所奏章程办理。　　

○又谕、近来内外管理官兵大员。亲随兵丁。率多逾额。殊乖体制。著军机大臣会同兵部。将在内之都统、副都统、及管理营务大臣、在外之总督、巡抚、将军、都统副都统、提督、总兵、所有亲随兵丁。分别酌议人数具奏。候上□日遵行。　　

○又谕、棍楚克策楞、随同松筠率请于张家口驻防、添设前锋参领等官、并加给协领翎枝、实属任意更张。朕施恩格外。仅将伊革去副都统。仍留散秩大臣。并未加以严谴。乃伊于回京召见时哓哓剖辩。并称伊因此奏获咎。众人代为抱屈。感伊之恩。转使怨归于上。所奏太不成话。内外大臣。代属员乞恩。经朕降上□日饬驳。并将原奏之大臣议处者、不知凡几。从未闻敢有怨及君上者。君臣之义。昭如天壤。即获罪者亦不敢怀怨。况寻常小事不遂所请乎。棍楚克策楞倡为此论。摇惑人心。纰缪已极。其意总自以为负屈。而巧托其词于属员之口。其居心实不可问。况召见之时。痛哭流涕。指天誓日。实属胆大狂妄之极。至所用亲随兵丁逾额、犹其咎之轻者。棍楚克策楞、著即照部议革职。交该旗王大臣严行管束。不时稽察。若再抱不平。生事妄为。即行奏交刑部从重治罪。其世袭散秩大臣、著该旗照例办理。　　

○辛亥。上以冬至祀天于圜丘。自是日始。斋戒三日。　　

○壬子。圣祖仁皇帝忌辰。遣官祭景陵。　　

○谕内阁、前据御史熊墀条奏漕敝□大三款。当交李奕畴、于督趱回空途次。留心察访。并逐款议奏。兹据该漕督按款查明覆奏。南漕自水次受兑、以至抵通起卸。弁丁官役节节交涉。查察稍有不周。即易滋敝□大窦。尚不止如该御史所陈。原摺内运弁乘坐花船一节。据该漕督查系划船音近传讹。尚属可信。至牌灯皆沿途催趱所需。与糜费无涉。均无庸置议。其每帮头伍承办应领应用款项。亦不能不于众丁内选派一人。以专责成。惟在该管官秉公遴选。并令众丁公同具保。如承充后有侵吞派累情事。查出严行惩办。其敝□大自除。至漕委一项。遇有河路浅涩、口门扪阻、必须派员催趱者。原不能尽行裁革。但该委员等沿途挟制帮丁、需索规礼。事所难免。多一人即增一人之累。该漕督总当大加裁减。慎选诚实之员派委。如有婪索滋敝□大者。立即严参治罪。随时整饬。毋苛毋纵。漕政自日就肃清矣。　　

○癸丑。上诣南郊斋宫斋宿。　　

○甲寅。冬至。祀天于圜丘。上亲诣行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭孝淑皇后陵寝。　　

○遣官祭端慧皇太子园寝。　　

○停次日朝贺。
  </div>
  <div class="pagination">
   <a href="清实录嘉庆朝实录_page463.html">
    上一页
   </a>
   <span>
    ...
   </span>
   <a href="清实录嘉庆朝实录_page459.html">
    459
   </a>
   <a href="清实录嘉庆朝实录_page460.html">
    460
   </a>
   <a href="清实录嘉庆朝实录_page461.html">
    461
   </a>
   <a href="清实录嘉庆朝实录_page462.html">
    462
   </a>
   <a href="清实录嘉庆朝实录_page463.html">
    463
   </a>
   <span class="current-page">
    464
   </span>
   <a href="清实录嘉庆朝实录_page465.html">
    465
   </a>
   <a href="清实录嘉庆朝实录_page466.html">
    466
   </a>
   <a href="清实录嘉庆朝实录_page467.html">
    467
   </a>
   <a href="清实录嘉庆朝实录_page468.html">
    468
   </a>
   <a href="清实录嘉庆朝实录_page469.html">
    469
   </a>
   <span>
    ...
   </span>
   <a href="清实录嘉庆朝实录_page465.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
