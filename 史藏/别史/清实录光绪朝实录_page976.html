<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 976 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 976 页/共 1316 页</h1>
    <div class="content">○以临阵＜目辟＞＜走毕＞兟曰＜夗贝＞逃。纵兵扰民。革山东守备于凤鸣等四员职。置诸法。其在逃之都司刘凤鸣等二员并革职。拏办。　　

○丁丑。谕军机大臣等、电寄奕劻等、阳电悉。条款大纲。固已照允。惟详细节目。仍须设法婉商磋磨。力图补救。本日张之洞电奏、条款内第五款。专为制造军火之材料一句。如果照允。中国永无御侮之具。即会匪溃勇。亦不能镇慑。且各省制造枪石滟驳局厂。均须停闭。关系匪轻。查伍使杨使来电。皆云俄美外部所告只言暂禁。是此条必可商改等语。著奕劻、李鸿章、与各使婉切相商。将专为制造军火之材料一句删去。并议以暂禁年分。较为妥协。电寄　　

○又谕、电寄奕劻等、张之洞初九两电悉。所筹回銮一节。甚属周密。不为无见。即著将原电电知奕劻、李鸿章、参酌办理。该督与刘坤一均奉有会商便宜行事之旨。但有所见。即著径电该亲王等商酌以期妥速。奕劻、李鸿章、现议条款。如有应行参酌之处。亦随时电商该督等互相斟酌。期臻妥协。

电寄

　　

○以亏款延缴。革河南温县知县秦本提职。籍产备抵。　　

○以沿途骚扰。革定威军营官都司杜召堂职。递解回籍。交地方官严加管束。　　

○以遵命捐助团练经费。予河南固始县候选训导姚鉴明为其故生母建坊。　　

○戊寅。谕军机大臣等岑春火滟宣奏、陕西赈务方殷。款项已罄。拟暂借拨甘肃新疆协饷。以应急需一摺。本年陕西灾区甚广。饥民血■乣多。赈务为日方长。所筹各款。缓不济急。自系实在情形。惟甘肃新疆两省。常年例有专饷。是否能移缓就急。暂行挪借一百万两。俟筹有的款。再行埽数归还之处。著岑春火滟宣咨商陕甘总督通筹兼顾。方无窒碍。另片奏、严＜目辟＞暒穴＜曰融＞夕＜夗贝＞囤户。劝捐富户等语。奸商囤积居奇。情原可恶。但操之过蹙。亦多流弊。该抚务当严饬地方官稳慎妥办。至富户谊应周恤桑梓。但必须善为劝导。毋任吏胥绅董等有掯勒之弊。方为允协。将此谕令知之。电寄　　

○以粥厂挤毙饥民。革陕西试用通判陈思权职　　

○己卯。召见记名直隶州知州吏部主事洪嘉与。得旨、著以直隶州知州发往广东。交陶模德寿差遣委用。　　

○江苏巡抚松寿奏、拏获九江会匪康党李炳荣等讯明正法。请奖出力员弁。得旨、著准其择尤保奖数员。毋许冒滥。

现月

　　

○庚辰。谕军机大臣等、电寄奕劻等、张之洞电奏、条款总冒第二项内遵奉内廷谕旨一语。句中有眼。请饬婉商删去等语。此句实有关系。闰八月初二日。惩办首祸诸臣谕旨内。早有实非朝廷本意之语。著奕劻、李鸿章、据此力为辩论。总以删除为妥。电寄　　

○又谕、电寄奕劻等、杨儒著授为全权大臣。与俄国商办接收东三省事宜。此事俄廷深敦睦谊允许交还。一切办法。须臻妥协。著杨儒审时度势。悉心筹画。随时电商奕劻、李鸿章、互相参酌。并著奕劻等、传谕东三省将军遇事妥为经理毋稍歧误　　

○召见工部学习主事夏震武。得旨、著交军机处存记。湖广总督张之洞奏、遵旨选拨湖北制造枪石滟驳药弹。解赴西安。得旨、著岑春火滟宣统收。随时酌拨。　　

○又奏、武昌城北十里沿江地方。为粤汉铁路马头。将来商务必盛。自开口岸。以杜攘利而保治权。下所司知之。　　

○辛巳。谕军机大臣等、电寄奕劻等、细绎条款第二款内有日后指出一律严惩等语。日后二字。甚属不妥。以前所指之人。朝廷已分别轻重办理。若不划清界限。后患无穷。著奕劻、李鸿章、婉切相商。务将日后字改去。至一切节目内偿恤款改约章两条。尤须细酌。此外亦多有须详切磋磨之处。并著该亲王等悉心讨论。随时电商刘坤一、张之洞、互相妥酌。切勿草率画押为要。召见记名道李毓森。得旨、著仍交军机处存记。遇有道员缺出请旨肬■闲放。　　

○湖南巡抚俞廉三奏、长沙等府属因旱成灾。请开办赈捐以济民食。报闻。　　

○又奏、劝办赈捐。请减成核奖。以广招来允之。电寄　　

○湖广总督张之洞奏、请将汉阳县丞移设刘家庙。改为夏口厅分防县丞。从之。　　

○以逃匿无踪革直隶昌平州知州裴敏中职。　　

○以奉委招摇。革湖北试用知县张巽亮、补用县丞陈长卿职。摺包　　

○壬午。谕军机大臣等、本日据荣禄等据情代奏、西林果尔盟长多罗郡王杨桑等呈报、该盟挑选精壮兵二千名。并报效银一万两等语。具见悃忱。所有挑选兵二千名。仍著就地认真训练。报效银两。著理藩院核给奖叙。现月　　

○又谕、电寄盛宣怀、前有旨令周馥速赴直隶藩司调任。现在该藩司行抵何处。著盛宣怀迅即电催到沪后暂缓赴任。即令乘坐海轮。取道秦王岛。迅赴京师。随同奕劻、李鸿章、办理和议条款事宜。详细磋磨。务期妥协。并著盛宣怀将此旨电知奕劻、李鸿章遵照。电寄　　

○会办陕西赈务署刑部左侍郎薛允升等奏、甘饷截拨为难。请饬借拨钜款办赈。得旨、著户部暂行借拨银五十万两。

摺包

　　

○陕西巡抚岑春火滟宣奏、饥民孔多。赈款支绌。请饬山东河南两省。措汇前欠银两。得旨、著袁世凯、于荫霖、迅速筹拨接济。摺包　　

○又奏、岁荒食艰。防军月饷。糊口不赡。请裁额增饷。以足军食而作士气。如所请行。摺包　　

○以扼守要隘。力拒洋兵。予山西龙泉关都司秀昆以副将即补。摺包　　

○蠲免驆路所经山西各州县本年应徵钱粮十分之二。摺包　　

○癸未。命宗人府府丞盛宣怀充会办商务大臣。现月　　

○甲申。谕内阁、据昆冈等奏、遵旨续查殉难各员名。恳恩赐恤一摺。当谕令军机处酌核具奏。兹据该大臣等开单呈览。或临难捐躯。或阖门殉节。允宜悉予褎扬。以彰忠烈。承袭三等承恩公葆初、著照例赐恤。伊长子候选员外郎廉定、著照郎中例赐恤。次子候选笔帖式廉容、三子候选笔帖式廉密、四子监生廉宏、均著照主事例赐恤。伊堂弟分发广东盐大使受恒、著照知县例赐恤。葆初之母瓜尔佳氏、妻爱新觉罗氏。子妇巴禹特氏、女二名、并受恒之妻李氏、女一名、均著准其旌表。正蓝旗蒙古副都统兼公中佐领耆龄、著照都统例赐恤。伊子户部候补主事崇绶、著照员外郎例赐恤。三等侍＜目辟＞行＜匧心＞口＜韦未＞＜夗贝＞崇坤、著照二等侍＜目辟＞行＜匧心＞口＜韦未＞＜夗贝＞例赐恤。耆龄之妻、并子妇二名、孙一名、孙女二名、均著准其旌表。湖广道监察御史宋承庠、著追赠四品卿衔。从优赐恤。骁骑营参领兼公中佐领锡昌、著照副都统阵亡例从优赐恤。伊母及伊妻那氏、妹一名、子奇光、奇生二名、女一名、均著准其旌表。銮仪＜目辟＞行＜匧心＞口＜韦未＞＜夗贝＞冠军使文琭、著照副都统例赐恤。伊妻赵氏、妾王氏、女一名、均著准其旌表。兵部候补郎中魁麟、著照四品例从优赐恤。兵部候补主事王铁珊、刑部主事韩绍徽、均著照员外郎例赐恤。工部候补主事白庆、著照员外郎例赐恤。伊妻刘氏、子联泉、女一名、均著准其旌表。副将用京师左营参将兼袭云骑尉王长荫、著照总兵例赐恤。奉恩将军宗室公中佐领札隆阿、著照三品例赐恤。伊子宗人府笔帖式朴诚、著照主事例赐恤。子妇舒舒觉罗氏、女一名、孙女一名、均著准其旌表。举人宗室恩煦、伊子宗学副官继勋、四品宗室楙勋伊侄启勋、世勋均著照四品官例赐恤。伊妻禹佳氏、女一名、启勋之妻完颜氏、均著准其旌表。参将世袭骑都尉兼一云骑尉京城左营游击王燮、著照参将例赐恤。候补知县刘恭辰、著照直隶州知州例赐恤。骁骑校海昌、著照佐领例赐恤。妻何佳氏、著准其旌表。护军凤来、著照护军校例赐恤。伊弟亲军凤鸣、著照亲军校例赐恤。凤鸣之妻赵门佟氏、并凤来之女三名、均著准其旌表。銮仪＜目辟＞行＜匧心＞口＜韦未＞＜夗贝＞鸣赞官英瑞、著照六品官例赐恤。编修支恒荣之妻樊氏、及伊子懋慈、著再行查明具奏。　　

○以乾清门头等侍＜目辟＞行＜匧心＞口＜韦未＞＜夗贝＞善豫为镶黄旗蒙古副都统。工部右侍郎溥兴为正蓝旗蒙古副都统。现月　　

○以正白旗满洲副都统兜钦为正红旗护军统领。　　

○以捐助陕赈钜款赏湖南布政使余联沅头品顶戴。现月　　

○乙酉。谕军机大臣等、电寄奕劻等、据奏、请调大员随办各国税则条约一摺。盛宣怀已有旨派充会办商务大臣。徐寿朋著即来京帮同办理此次商务条约事宜。韩国交涉事件。暂派参赞办理。电寄　　

○又谕、电寄奕劻等、据奏大理寺卿常明。因信函被洋官牵涉。请派大臣讯办一摺。即派奕劻、李鸿章、秉公办理。电

寄

　　

○又谕、电寄奕劻等、盐电悉。董福祥受恩深重。即使加以重处。该提督当亦无词。惟素为陕甘两省汉回所倾服。设办理稍涉操切。深恐激而生变。后患无穷。所难在此。实非有人庇护。应仍遵前旨。不惮烦言。开诚婉告。以后仍随时相机办理。此时万难遽定。各国既重修前好。当亦愿中国之平安无事也。至各国使馆留兵。合之不过数百名。是否业经商定。确有把握。至津沽沿路之兵。分扎几处。共计若干。各使有无回信。应即查明电奏。又遵奉内廷谕旨一语。据奏各使但藉空文洩愤。当面并未挑过等语。既登诸笔牍。较面挑为尤要。已降旨引咎自责。并有实非朝廷本意之谕。自以删去为妥。如各公使果祗空文洩愤。该亲王等确知此语必无后患。原不必求之字句闲也。电寄　　

○丙戌。守护西陵大臣奕谟等奏、各国洋兵。于九月初十日后。陆续退出。惟法兵二三百名。尚分踞慕陵内务府新营及易州城。报闻。摺包　　

○陕西巡抚岑春火滟宣奏、陕省军装局借拨给安定营及西安满营军火。请饬部拨发价值。下部议。　　

○命三等侍＜目辟＞行＜匧心＞口＜韦未＞＜夗贝＞倭恒额在乾清门行走。现月　　

○以捐助陕赈钜款。赏浙江乌程县在籍郎中邢传经四品卿衔。摺包　　

○丁亥。谕内阁、李鸿章奏、胪陈知县风节。请旨奖励等语。直隶迁安县知县李映庚、著开缺以知府仍留原省即补。现

月

　　

</div>
    <div class="pagination">
<a href="清实录光绪朝实录_page975.html">上一页</a><span>...</span><a href="清实录光绪朝实录_page971.html">971</a><a href="清实录光绪朝实录_page972.html">972</a><a href="清实录光绪朝实录_page973.html">973</a><a href="清实录光绪朝实录_page974.html">974</a><a href="清实录光绪朝实录_page975.html">975</a><span class="current-page">976</span><a href="清实录光绪朝实录_page977.html">977</a><a href="清实录光绪朝实录_page978.html">978</a><a href="清实录光绪朝实录_page979.html">979</a><a href="清实录光绪朝实录_page980.html">980</a><a href="清实录光绪朝实录_page981.html">981</a><span>...</span><a href="清实录光绪朝实录_page977.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
