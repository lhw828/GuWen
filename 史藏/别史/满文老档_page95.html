<!DOCTYPE html>
<html>
<head>
    <meta charset="UTF-8">
    <title>满文老档 - 第 95 页/共 213 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>满文老档 - 第 95 页/共 213 页</h1>
    <div class="content">二十一日，赐自黑龙江来贡貂皮大臣费杨古蟒缎无肩朝衣、缎衬衣、裤、帽、靴、腰带、缎一、缎女裙一、佛头青布十、烟十五刀、零星财帛一皮箱。赐二等卓嫩、吴墨特依缎袍、
衬衣、裤、帽、靴、腰带、缎各一、缎女裙各佛头青布各十、烟各十刀。三等六人，赐佛头青布袍、衬衣、裤、腰带、帽、靴各一套，缎各一，佛头青布各十、烟各五刀。跟役二人，赐佛头青布袍各一。


第十二函　太宗皇帝崇德元年四月至五月
第七册　崇德元年四月
外藩蒙古十六部四十九贝勒以定汗尊号来朝。初二日，汗至大衙门升坐。各部诸贝勒、众台吉等以所携马二百三十三、驼二十七、蟒缎八、缎四、琥珀素珠一、绿壶二、貂皮百张貂皮一、白狐皮一，陈列进献，遥拜一次毕，孔果尔老人自跪处起立，进前，时汗离座，迎面而跪，行抱见礼。次为首贝勒自跪处起立，近前，叩拜一次，抱汗膝见毕，以筵宴礼，其所携酒、肉献汗。朝见时蒙古诸贝勒所进马、驼、貂皮、蟒缎及缎等物，汗阅毕，纳宾图貂皮六十，达尔汉洪巴图鲁马三，卓里克图黄台吉马三，蒙夸马二，多尔济伊尔登马二，布木巴马一，扎木巴拉马二，达尔汉卓里克图马二，桑阿尔寨马一，图门马一，阿玉希马三，巴雅尔图戴青马一，古鲁斯喜布蟒缎四、缎一，沙木巴蟒缎三，缎三，庚格儿琥珀素珠一、绿壶二，色本达尔汉巴图鲁貂皮三十。札萨克图杜棱之三马，亦纳之，馀悉却之。
朝鲜国王遣参议罗德宪、参判李廓来朝献春礼。来使所献财帛、豹皮、虎皮、水獭皮等物陈列於衙门前案上，捧国王所奉之书遥跪，内院文官受其书毕，入见，行四叩头礼。来使所赍书曰：“朝鲜国王奉书於金国汗。时值春季，新祉益茂，不胜想慕。贵使还时，已尽申微忱。至土产礼物，亦令部臣与贵使商议增定。其馀之言，毋庸赘述。邻国之义，虽不视财帛之多寡缘敝国贪匮，物不称情，致被贵国谴责，我不胜惭愧。仅此所增之数，力这不逮，想贵国谅之。祈即收纳。”
朝鲜国王奉答书於金国汗：“前申年之丧蒙贵国特遣使来吊慰，记忆犹新。今又远致厚礼祭奠。前後盛意，实出寻常，愧荷冈喻。贵使归时，即遣敝使，兼携菲仪往询问起居。区区微悃，想在崇谅矣。前日敝国人等潜越边界捋参，贵国捉捕，未加屠戮，足见贵国敦邻国之义至矣。深谢，深谢。此等违法之人，即杀之亦不足惜也，贵国既已存活，请即解送敝国，一一究问，分别轻重，依法处治，以示边民，庶可惩戴将来。此亦贵国之惠也。贵使来告，故敢言及，惟望深思。”所献春季礼物之数：红棉绸二百，草绿棉绸二百，白棉绸二百，增加二百，白高丽夏布二百，白布四百，增加二百，红布三百，青布三百，蓝布四百，粗白布一千，又粗布五千，增加三千　豹皮五十，水獭皮二百，绿斜皮一百六十，增加四十，大纸五百刀，为大纸增加小纸五百刀，小红一千刀，彩花席五十，花席五十，绘龙席一，苏木二百斤，上等腰刀八，增加十二，小刀八，增加十二，胡椒十斗，栗子十斗，大枣十斗，白果十斗，匣干五十串，螺蛳肉十串，天池茶五十包雀舌茶五十包，潞洲缎十，红缎十五，绿缎十五，紫缎十五，白棉绸三十，白高丽夏布三十，
佛头青布三百，白布五十，水獭皮二十，绿斜皮二十，大纸五十刀。
初三日，正白旗赖荪原系牛录章京，因病故後，无人承袭，注销其职。镶蓝旗下王旗鼓隐匿其贝勒下汉人听差搜硕色吴正因为秀才离差，王旗鼓将补缺之丁隐匿役使，将齐参将下一男一女隐匿役使，将李二之妻卖与王银匠，将戴纸匠之妻卖与西乌里额驸下张长山；向汉人听差取银十七两，声言交与本德依，然并未与之，自行吞没，为该牛录下戴夜不收手，王胡子首告，法司审实，革王旗鼓职，催办事务司勒令辞离。以李八为牛录章京，授为旗鼓。
是日，和硕额尔克楚虎尔贝勒、博洛阿哥、尼堪阿哥、洛托阿哥，率每牛录护军一名，出猎祭大庙之鹿麅。
初四日，汗御内殿，召外藩蒙古诸贝勒，设大宴，扮狮身，陈百戏，宴之。
初八日，召驻守边城年满诸臣至盛京城，察其逃人船只曾否捕获，城池军械曾否修整，分别功罪。驻守海州河口伊勒慎、莽奈、丹达里等扑获逃人一百九十二名、船三十只，以彼等称职，赏莽奈，丹达里各马一。驻守兰磐喀尔喀玛、庆善、宁古塔，萨哈廉等捕获逃人一百六十八我，船四只，以彼等称职，各赏马一。驻守盖州雅西塔、扎努、宗萨、格木布禄、董阿密、扈习、察罕、硕塔、齐尔格申、图里、海色等捕获逃人二百六十名，以彼等称职，各赏马一。驻守碱厂张习巴捕获逃人一百三十二名。驻守岫岩嘉木苏甫获逃人一百名，船三只。驻守海州富岱捕获逃人一百四十八名，船八只。驻守牛庄哈尔萨捕获逃人三十九名、船二只。驻守东京哈囊河、乌尔噶纳捕获逃人二百九十名。此五城守臣，不赏不罚。获罪之臣：驻守耀州城英俄讷，曹广弼，驻守兴京扈希塔、对阿、鄂尼拉、王参将，驻守通远堡真珠肯、王可代，驻守鞍山城胡钮、马福等，一应器械，未加修整，皆有缺失，均囚禁二日，不予饮食。
是日，遣镶句旗、正红旗、镶蓝旗三旗蒙古护军往换阿尔津等。汗乃谕前锋主将硕翁科罗巴图鲁劳萨、苏达拉、席特库、鄂硕及蒙古护军甲喇章京、镶白旗下琛特依希福、正红旗下阿兰泰、布丹、镶蓝旗下布舒库、海赖等曰：“尔等於阿尔津札营之地外，另勘适宜之处扎营，尔等皆熟悉地势。遣尔等往者，特为隐军诱歼来敌也。倘见敌来，其前队兵少，先宜放过，遣相等之兵追击。尔等从军追其在後众敌。若以我全军追敌前队，恐被後敌掩杀。尔等务宜谨慎，又恐马匹为逃人盗去，昼日则牧放，夜则皆拴系之。设兵一百二十五看守。”
是日，满洲、蒙古、汉人内外诸贝勒、文武大臣跪於大清门，上表文请汗受遵号。
自初九日始，汗与诸贝勒、大臣皆斋戒祭大。
初九日，汗於斋戒祭天期内，在院中射矢，都察院满、蒙、汉承政及参政等谏曰：“斋戒之际，恐不宜射矢。”汗曰：“所谏甚是，昔大辽太宗汗，曾於祭天之处射柳木，射矢之事不可忘也。”遂命侍卫等射矢一次。
祭天斋戒之际，刑部承政索海、孟副将、谷副将等，食韭菜，故均坐以应得之罪。
初十日，往征瓦尔喀之两白旗下胡辛泰霍儿敦还。获男丁一百一十五名、妇女一百四十口、幼小五十七口，共人口三百一十二。马二十七、牛三、出众妇女九十八口，貂皮五百六十一、貂皮筒子二十三、貂皮袄六、猞猁狲皮三、猞猁狲皮袄一、元狐皮十四、狐皮被一、黄狐皮三十、黄狐皮袄六、被二、貂爪皮筒子二、貂背皮筒子一、貂、猞猁狲皮袄四、狐爪皮短马褂二、水獭皮八、狼皮二、灰鼠皮二千五百七十、灰鼠皮袄五、黄鼠狼皮九十九皮袄三、貉皮十七、皮袄三、蟒缎朝衣一、礼部诸臣出迎五里外。杀羊二十，宴携户口前来之军士。两白旗甲兵一百八十五人，以每甲兵赏银八两计，其所得人口、皮张折银，共赏银一千五百一十二两。其留守家产，随仁喂马及取粮之甲兵，计一百六十二名，未分给俘获。
是日，索伦路萨哈尔察地方巴尔达齐额驸率十四人来朝，贡貂皮。
是日，和硕额尔克楚虎尔贝勒出猎，获祭天鹿麅以献。












第八册　崇德元年四月
十一日，汗率诸贝勒大臣祭上帝神位毕，汗即大位。是日，一等公杨古利率满、蒙、汉诸臣祭太祖庙，诵读祝文。
是日，圣汗率满、蒙、汉诸贝勒，大臣等拜天行礼。时朝鲜国王使者罗德宪、李廓拒不叩拜。礼毕，圣汗曰：“朝鲜国王使臣罗德宪、李廓无礼之处，难以枚举。此皆国王有意构怨，
欲我先起衅端，杀彼使臣，然後加我以背弃天盟之名，故令其如此耳。我之素行，断不为似此小事所怒，即两国已成仇敌，兵刃交接混战之际，遣使来，亦无杀戮使者之理。杀之非人
君之义也。”
十二日，宽温仁圣汗率诸大臣祭太祖、太后宗庙。
十三日，圣汗以即大位礼，集内外诸贝勒大臣於大政殿大宴庆贺，宣读诏书，教诲人民，颁赦诏，免犯人罪。
十五日，文员仿效明制，题写新筑城门名日杨威门、昭德门、永安门、兴化门、定远门，进呈御览。汗曰：“题写此等矜夸僭越之字，素与我意不合，兴之，杨之、定之、皆在於天，
不在人之骑矜僭越也。此等字样，俱著停用，唯以字义相当者书之。”遂改书其名日巩固门，靖远门、镇西门。
往征瓦尔喀部之吴什塔等遣人奏言：“八旗俘获男丁一千一百六十名，出从妇女一百四十口，共计人口二千八百，马二百三十七、牛一百八十、貂皮九百三十二、猞猁狲皮十四、元狐皮一、狐皮三十三、水獭皮七十九、狼皮二、灰鼠皮四千有十、貉皮五十七、黄鼠狼皮一百四十六、貂皮筒子三十一、灰鼠皮、貂皮内接黄鼠狼皮筒子二十九、狐皮袄五、狐皮被黄鼠狼皮袄八。”
十五日，往征瓦尔喀部之两红旗下多济里、胡西率兵还。彼等俘获男丁三百七十五名、妇女二百六十二口、幼小一百八十五，共计人口七百九十五、马十、牛十七，呈进出众妇女三
十三口、男童三、女童二、貂皮一百有六、貂皮袍一、猞猁狲皮三、猞猁狲皮袍一、狐皮二、水獭皮十九、海獭皮二、又五鬼、貂皮、灰鼠皮、黄鼠狼皮拼缝皮袍十、黄鼠狼皮袍三、灰
鼠皮袍三、灰鼠皮一百四十、黄鼠狼皮四十二、虎仔皮三、貉皮袄一、貉皮四十二。户部诸大臣迎於五里外，杀羊四十，宴之。两红旗甲兵二百五十六人，以每甲兵赏银八两计，其所得
人户、皮张折银，共赏银二千四十八两。在旗甲兵二十一人、与聂纽克一同被杀之甲兵十、逃走甲兵十四、与诺依莫洛一同被杀甲兵七，共五十二甲兵，均未分给俘获。
是日，汗以受尊号礼成，命出库银，按品级赏给满、蒙、汉诸臣。
是日，朝鲜国王使臣罗德宪、李廓归国。赠其王：黑貂皮十、又黑貂皮四十以代人参四十斤、满洲貂皮一百。赐二使臣各彩绘鞍马一、人参五斤、貂皮十五。随侍及通事二十五人，
各赏貂皮四、银八两。庶人二百五十九，各赏银二两。俾罗德宪、李廓赍书云：“大清国汗致书朝鲜国王。所赠春季礼物，悉受。今遗方物，以为还礼，望受之。”
“大清国汗致书朝鲜国王。遣使吊死问丧，乃兄弟相好之情，非国报以财物也。薄具菲仪，遣人致祭，聊以展忱，何必赠若许礼物？受之非宜，即令附还。多谢！多谢！”
“汗致书朝鲜国王：此次，国中诸贝勒及外藩归附各部诸贝勒致书尔国，尔以向无比例为辞，竞置不览。我大臣出使尔国，遽变接待成礼，我国佩刀，向不令离身，今遣大臣往吊尔妻丧，彼所佩腰刀，俱令解之，是何意也？又令我大臣至尔阁老衙门议事，我大臣等向有赴尔阁老衙门议事之例耶？此实有意启衅端也。诸贝勒使臣所赏之书，虽出诸贝勒之意，亦禀报於我，奉我之命而行者，若诸贝勒向无致书之例，置之不览，则诸贝勒等往征尔国，尔遁岛中，不曾书使往来，对天盟誓，结为兄弟乎，岂我亲往监誓，结为兄弟耶？尔有意构乱，故
不留览诸贝勒之书也！今尔虽巧辩，天自有明鉴也！天岂可欺乎？初我两国并无怨隙，尔国无故助明，先起战端，发兵来侵，欲谋害我等，乃天以我为是，尔国兵将悉为我擒，我念和好，
未加屠戮，仍以额礼优养之。尔兵若胜，能如此优养我之人乎？虽然，我亦黑然未语也。至我征明时，蒙天垂佑，以辽东地方畀我，然尔等容留明人於尔地，助给粮饷，引诱我民助明侮我，故我怒而兴兵，征尔之由，盖以此也。岂似尔国无故兴兵耶？出征诸贝勒盟好毕还军时，尔遣一同姓之人，诡称胞弟，岂非虚耶？我诸贝勒还时，掳掠尔民，我闻而斥之，所谓我国之非理者，仅此一端。是以，凡我方所获之人，有逃去者，我令从容求索，後又免追求，亦此故也。我念和好，先将阵获之官员等，悉归於尔，尔反诛之，其所遣随从汉人，悉行执之，即付大明。此等之人，非尔力战所得者也！尔为何将我所遣之人付之与我为敌之大明耶？初尔曾言，我两国既结为兄弟，我与明人贸易，若得佳货，转售於贵国，亦有裨益等语。然商人有佳缎售於我者，反遭杀戮。兄弟之忠义果如是乎？尔曾约不得容留大明人於陆地等语，尔复食言，留之尔境内，并暗中援助大明，又命禁止我国大臣坐椅，屡纵尔民侵扰我地。我所属东瓦尔喀路人，有进尔国者，曾令归还，尔竟不与。因尔等不知过愆，故始令增纳岁礼，吾初我岂不知取财物乎？我常以礼待尔，尔反轻视我，增取之由，盖以此也！尔见我国之人逃往明国，尔等见之，要而取之，送交明国，明国之人，投归於我，则进击之，尔等所行，果合义理乎？昔孔元帅、耿总兵官叛明来降时，尔等助明，向来归者战，及我往迎诸贝勒至彼尔明识之而复与交战，是争战之端，又尔先启矣。我严敢我民，尔国地方，秋毫无犯，尔纵尔民，於我境内渔猎采参，是亡乱之端，复启
於尔矣。今又听信文人之言，背弃盟誓於天地之大礼，实失策也。文人若果忠诚，则当和睦相处之际，无端起兵伐我之时，尔等何不谴责耶？凡文人能明析是非，应时权变，俾国民安
享太平者，此乃贤者为民，忠心效力於君上之道也。倘不相度时势，无为国为民，经纶权变之才，徒以虚言饰伪，若胶柱而鼓瑟，仅拘守篇章，不知军民疾苦，实乃上辜君主，下负军民之奸十人也。古云：君之待臣怪礼，臣之事君以力，皆为军民也，军民之仰赖於君臣，犹如父母也，今毁弃十年和睦之道，此岂君臣扰军民之意耶？尔文人若败两国和睦之道，致兴大战，则尔文人搦管在前攻战乎？抑勒令诸军战耶？倘军民罹祸，文人岂能操书中之言以相救乎？王宜深思之。兄弟之谊，诚可惜也！昔魏武侯，浮西河而下，顾而谓吴起曰：‘美哉乎山河之固，此魏国之宝也！’吴起对曰：‘在德不在险。昔三苗氏左洞庭，右彭蠡，德义不修，禹灭之。夏桀之居，左河济，右泰华，伊关在其南，羊肠在其北，修政不仁，汤放之。商纣之国，右太行，常山在其北，大河经其南，修政不德，武王杀之，由此观之，在德不在险。若君不修德，舟中之人尽为敌国也。’王若效
彼，不行德义，恃海岛之险，听书生之言，败兄弟和好，设两国构兵，祸及国家，仓皇流离争相逃遁，王之臣民将与王为敌也！王当此危急之际，纵欲杀怂恿之文人，以求太平，恐悔之无及也。蒙古察哈尔汗，仁德不修，听信大臣之言，与我构兵，我发兵征之，被迫逃遁。时其谗臣，反尽夺察哈尔汗之妻子，牲畜诸物叛彼来投我。今王之文臣劝王毁弃盟天修好之道，一旦国家罹祸，彼劝王之臣及军民等，岂皆从王乎？其势必各相抢夺，即为仇敌也！尔朝鲜国以明为天子、父王，视他人为隶人，岂大明国朱家之人自古为帝王乎？古云：‘天下者，非一人之天下，乃天下人之天下也。’此言诚是。虽素为贪贱，若有大德，其人可为天子；向为帝王者若无德，可为小人。是故，古
之大辽乃东北夷，而为天子鑫乃东夷，而有大辽之天下，招安宋国大元乃北方蒙古，而有金之天下。大明洪武乃皇觉寺僧，而有大元之天下，尔朝鲜国世向彼国朝贺贡方物。以此推之
据天下者，惟有德之故，非世为君长之故也。凡国岂有常强常弱之理乎？尔以明为皇父，搆怨於我，取明人之祸为已祸，果能胜之乎？尔既欲先启衅端，我复何待？尔所恃者，不过船
与岛耳。船非人造之乎？船行水上，亦非人荡桨而行乎？船能自生能自行乎？尔等以岛中可居而往居之，岂尔等可至之地，他人独不能至乎？倘尔国八道之民皆往海岛，其田岂足耕乎？
坐拿太平之时，愿起衅端，倘若国人散离，各投他国，恐祸患及身也。我两国结为兄弟，十年以来，我之心内，丝毫无存与尔搆怨之意，今王听书生之言，败和好之道，以起兵端，我若兴兵，则降者抚养之，拒者杀之，无知之民避於山野，国破人亡，此非我乐为杀之害之，王实自杀之害之也。此亦天人所明鉴者。我屡观王之使者每来进见之礼，且听所陈之言，更改规矩，渐归异样。我使臣还时，亦言我使臣每往尔国，王之诸臣变更成例，言语矜夸，渐致更新，至於见王，无违成例等语。若此者或王固知之而故纵尔诸臣变更盟约以慢我，亦未可知，抑或大臣等设心沮坏和好，亦未可知。王此所遣使臣李廓、罗德宪，其无礼之处，更难悉数，此皆王心存恶念，欲以搆怨之名，推之於我，有意寻隙，令我先进衅端，杀尔使者，然後将毁弃盟纳之恶，归咎於我耳。我之所行，从不为此等琐事。两国虽成仇敌，兵刃相接，乱砍混战，其间即遣使往来，岂有杀来使之理？若是则不义也。亮兵交战，可知强弱胜负，即杀一二使者，可谓之强者乎？反示人以量之浅也。”
朝鲜国春季来使罗德宪、李廓详告金国驻守通远堡大臣曰：“我等奉主命出使。贵国猝生异心，以势逼迫。但自有不能自断，一切羞辱，业已受尽，受尽耻辱。此等情形，古今所未有者也。今幸得抵我界，愿受国法而死，更复何言？我等临行时，英古尔岱、马富塔二臣付以国书，封之甚固。时我等悉该书中更改成规，遂请开阅，当即修改。二臣拒之，驮书於马，农我等出城。抵十里河後，我等启视，凶此书封面称呼押印，与前不同。书中称我国尔国，复加斥责，无兄弟相敬之礼，视如奴仆。我国大臣尚不忍观之，倘携此书归国呈阅，是自辱君父也。虽斩万万次，亦不足以伸国法也。故我等至尔城後，将此书以纸一百刀、绿斜皮二十张包之，藏於鱼米驮内，佯称为病，留於借宿之家。该家之人尽如之。望贵城大臣开驮取是书，转达於汗，俾贵国明知我等不辱我国也。贵国既以无礼之书强令遣地，我等亦其异於规矩者，留之而来。请贵大臣思之。”






第九册　崇德元年四月
十六日，恩格德尔额驸病故。恩格德尔额驸原系北方喀尔喀蒙古巴岳特部达尔汉巴图鲁贝勒之子，英明汗时，越敌国辟路初来朝，汗嘉许之，以弟达尔汉巴图鲁贝勒之女孙岱格格妻之，授为总兵官，赐城一，并赏民、诸申、奴仆、庄子、金、银、闪缎、蟒缎，其应需物件，具备焉。更加优宠，与诸贝勒并列。
是日，遣固山额真拜章图、谭泰、叶克舒叶臣、伊尔登、阿山、达尔汉额驸、费杨古阿哥等往察噶海地方所筑城，并令筑台，又阅驻军器械，如有劣者，将换给之。
是日，以宽温仁圣汗受尊号礼成，外藩蒙古左翼科尔沁土谢图济浓，宾图、卓里克图黄台吉、扎萨克图杜棱倡首，率诸贝勒进盛宴於大政殿。诸贝勒以筵宴礼进马五十九、驼二、貂皮袄一。圣汗阅毕，悉却之。
十八日，尼堪阿哥、博洛阿哥、马占阿哥、洛托阿哥、汤古岱阿哥、护军甲喇章京索犯豁，沃博依、杜木拜、喀尔胡吉、洪果、博尔惠、巴都里、喀拉等率每牛录护军一、赴阿喇赖地
方驻守。以护畜群外侧。
是日，以宽温仁圣汗受尊号礼成，外藩蒙古右翼贝勒阿鲁部济浓、达赖楚呼尔，奈曼部洪巴图鲁，扎鲁特部内齐，巴林部阿玉希、土默特部古鲁思辖布、耿格儿倡首，率诸贝勒进
盛宴於大政殿。诸贝勒以筵宴礼进马五十七、驼五，汗阅毕，不纳悉却之。
十九日，炼金地方金千总下孙登云、刘维文二人自皮岛来，并获奸细一名以献，故赏银三十两，其奸细讯毕杀之。
是日，有弋人获铜嘴雀，盛三笼来献。圣汗阅毕，曰：“此雀有好章，闻之诚可悦耳。然玩物丧志。都察院诸臣知而责之，此事与义不合。”谕毕却之。
是日，阿塞牛录下莽加首称：“不使南楚、奥色、妙色等六甲兵之马，专使我马七次。”法司审实，责莽加曰：“尔何偏私专使莽加之马七次。”是以鞭五十，革甲喇章京职，罢管牛录。
是日，阿尔津等赴噶海筑城地方哨探，遇四人，杀三人，擒一人送来，讯毕杀之。
是日，圣汗召左翼外藩蒙古科尔沁部诸贝勒至清宁宫，大宴之。
二十日，阿什达尔汉舅舅进金箔一千张，毕礼克图朗苏进金二钱八分。
二十一日，圣汗召右翼外藩蒙古巴林、札鲁特、敖汉、奈曼、阿鲁、喀喇沁、土默特等部诸贝勒至清宁宫，大宴之。
二十二日，往土默特贸易之鄂木布楚虎尔还。
二十三日，奉宽温仁圣汗之颁谕，分叙诸兄弟子侄功，册封大贝勒为和硕礼兄亲王，济尔哈朗贝勒为和硕郑亲王，墨乐根戴青贝勒为和硕睿亲王，额尔克楚虎尔贝勒为和硕豫亲王，
豪格贝勒为和硕肃亲王，岳托贝勒为和硕成亲王，阿济格台吉为多罗武英郡王，杜度贝勒为多罗安平贝勒，阿巴泰台吉为多罗饶馀贝勒。均於大清门依齿序行叩贺礼。诸王之福晋等亦於各府第向王叩贺。又照诸王、贝勒之品级，各赐银两有差。分叙外藩蒙古诸贝勒功，封巴达里为和硕土谢图亲王，乌克善为和硕卓里克图亲王固伦额驸额哲依为和硕亲王，布塔齐为多罗扎萨克图郡王，满珠习礼为多罗巴图鲁郡王，奈曼部洪巴图鲁为多罗达尔汉郡王，孙杜棱为多罗杜棱郡王，固伦额驸班迪为多罗郡王，孔果尔为宾图王，东为多罗达尔汉戴青，鄂木布为多罗达尔汉卓里克图，古鲁思辖布为多罗杜棱，沙木巴为多罗达尔汉，耿格尔为侍卫多罗贝勒昭渚王，贝勒品级，厚赏雕鞍辔、盔甲、金银器皿、闪缎、蟒缎有差。
是日，宽温仁圣汗以即大位礼，赐外藩蒙古诸贝勒。赐土谢图亲王、卓里克图亲王各倭缎一、蟒缎一、缎八、佛头青布三十、有脚银酒海一、盔甲亮袖一、雕鞍辔一、水獭皮四、绿斜皮四，杜棱郡王、达尔汉郡王、扎萨克图郡王、巴图鲁郡王等四人各蟒缎一、倭缎一、缎六、佛头青布三十、银茶桶一、水獭皮三、绿斜皮三、雕鞍辔一、盔甲一，扎萨克之达尔汉卓里克图缎五、佛头青布二十、银酒海一、倭缎一、水獭皮二、绿斜皮二、并盔甲、雕鞍辔，扎萨克之达尔汉戴青缎四。佛头青布二十，倭缎一、银酒海一、水獭皮二、绿斜皮二，并明叶盔甲、镀金亮袖，扎鲁特部马尼青巴图鲁、科尔沁部拜斯噶儿，科尔沁部蒙夸三人各银酒海一、缎五、佛头青布十、水獭皮二、绿斜皮二，巴林部阿玉希、满珠习礼，四子部伊尔扎木，杜尔伯特部嘎尔玛，扎鲁特部内齐、哈巴盖，阿鲁部达赖，翁牛特部萨杨，乌喇特部色棱、喀喇车里克、嘎尔玛，科尔沁部拉玛斯希、穆寨、大桑阿尔寨、穆章等十四人各倭缎一、缎四、佛头青布十、水獭皮二、绿斜皮二，乌喇特部图门、杜巴，郭尔罗斯部古木，布木巴，杜尔伯特部色棱、车根古木，科尔沁部孔果尔老人等七人各缎四、佛头青布十、水獭皮二、绿斜皮二，扎萨克之杜棱银百两，扎萨克之侍卫诺颜银五十两，扎萨克部之达尔汉银五十两。
是日，宽温仁圣汗以内库财帛诸物赏外藩蒙古诸贝勒。赏索诺木台吉蟒缎一、倭缎一、缎四、佛头青布及布三十、绿斜皮一，开赖缎缎三、佛头青布十、鞋带一，达尔汉卓里克图蟒缎一、缎七、佛头青布及布三十、镀金银鞋带一、雕鞍一、雕花撒袋一、明叶甲一，巴雅尔图蟒缎一、缎三、佛头青布十、暗甲一、雕鞍一，班第龙绸一、妆缎一、缎六、佛头青布及布三十、暗甲一、雕鞍一、雕花腰带一、兜底撒袋一、缎披领一、绿斜皮二、水獭皮二、杀一百包、银杯一，巴特玛蟒缎一、缎六，佛头青布及布二十、暗甲一、雕鞍一、兜底撒袋雕花腰带一、弓一，蒙夸蟒缎一、缎六、佛头青布及布二十、暗甲一、雕鞍一、雕花撒袋一、腰带一，嘎布楚喇嘛缎一、各色布十、
雕鞍一、茶一百包，色本达尔汉巴图鲁龙绸一、缎一、毛青布二十，吴巴喇缎一、毛青布八，小妈妈蟒缎二、缎十、毛青布二十、巴图鲁郡王蟒缎二、倭缎一、缎六、披领一、佛头青布
及布二十、镀金腰刀一，喀喇沁部古鲁思辖布之母银百两，薰水獭皮二、貂皮四，其使者银五两，跟役银二两，顾鲁古银五十两、雕花撒袋一、弓一，章济轮蟒缎一、花倭缎一、缎八毛青布四十、带韂雕鞍一、暗甲一、兜底撒袋一、雕花腰刀一，东戴青蟒缎一、大缎六、佛头青布及布二十、骨腰带一、雕花撒袋一、马鞍一、暗甲一，阿玉希蟒缎一、倭缎一、缎八、佛头青布及布四十、茶桶一、雕鞍一、暗甲一、雕花撒袋一、鞋带一，扎木巴拉龙缎一、缎六、佛头青布及布二十、暗甲一、雕鞍一、撒袋一、腰带一、嘎尔玛蟒缎一、缎二、毛青布十五、
雕花撒袋一，绰克托缎二、毛青布五十、烟十刀、雕花腰带一，古木毛青布十，哈坦达尔汉缎一、佛头青布及布八，托诺蟒缎一，卓里克图亲王蟒缎二、倭缎服一、缎八、缎披领一、
金线钱底袍一、佛头青布及布二十、鞍马一，多尔济蟒缎一，锦缎一、缎四、毛青布三十、绿斜皮二、烟五十刀、海参二包、茶二百包、玲珑雕鞍一、雕花腰带一、撒袋一、暗甲二、雕花腰刀一。圣汗赏多罗扎萨克图郡王蟒缎一、缎八、绫龙绸缎一、蟒缎无扇肩朝衣一、雕花腰刀一、象牙鼓子一、雕鞍一、绸子甲一、毛青布二十、硕罗部小刀一，宾图王蟒缎一、缎八、剪绒一、佛头青布及布二十、明叶盔甲一镶金盔镶金亮袖暗甲一、镀金鹤瓶一、兽角碗硕罗部鞍一、雕花腰刀一。颁赏已毕，宾
图王扎萨克图郡王至北辰殿，向圣汗行三跪三叩首礼。对汗屈膝答拜三次毕，宴於北辰殿。
二十四日，伊勒慎，後三年考绩时，复於海州河口获船二十七只、逃人一名七名，堪称嘉许，升一等甲喇章京伊勒慎为三等梅勒章京。加世袭二次，准袭八次。
布尔堪病故，以其兄之子谭泰袭二等甲喇章京职，准袭五次。
是日，圣汗召蒙古科尔沁部格格至清宁宫，大宴之。
二十七日，往喀喇沁部贸易之诺木图等还。
是日，往征瓦尔喀部之两蓝旗扎福尼、道兰还。彼等获男丁二百九十五人。妇女二百一十四口、幼小九十口、老人二，共人口六百有一，马二十四、牛五、上好妇女七十三口、女童十一、男童八、貂皮二百有一、貂皮筒子八貂皮及黄鼠狼皮拼缝皮筒子四、猞猁狲皮九、虎皮四、水獭皮四十八、狼皮二、狐皮四、灰鼠皮筒子三、灰鼠皮五百六十三、黄鼠狼皮筒子二、黄鼠狼皮一百八十七、貉皮六十六、貂尾五十六、塔貂爪皮片十二、塔狐爪皮片一、狗皮八。两蓝旗甲兵二百一十人，以每甲兵赏银八两计，其所获人口、皮张及库中佛头青布一百四十四，又佛头青布二庹，共折赏银一千六百八十两。与特木鲁同驻甲兵五十八人樵采甲兵八、遣往喂马之甲兵三人，因病留宁古塔之甲兵七人、纵逃人脱逸之甲兵二人、道兰之幕宾一人，追赶逃人之甲兵十人、被杀之甲兵一人。同队之甲兵六人，共甲兵八十五人，均免赏。
是日，奉宽温仁圣汗谕旨，分叙汉军都元帅孔有德　、总兵官耿仲明、总兵官尚可喜等功，封孔为恭顺王、耿为怀顺王、尚为智顺王。圣汗大宴於崇政展，照品级赏银两有差。
</div>
    <div class="pagination">
<a href="满文老档_page94.html">上一页</a><span>...</span><a href="满文老档_page90.html">90</a><a href="满文老档_page91.html">91</a><a href="满文老档_page92.html">92</a><a href="满文老档_page93.html">93</a><a href="满文老档_page94.html">94</a><span class="current-page">95</span><a href="满文老档_page96.html">96</a><a href="满文老档_page97.html">97</a><a href="满文老档_page98.html">98</a><a href="满文老档_page99.html">99</a><a href="满文老档_page100.html">100</a><span>...</span><a href="满文老档_page96.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
