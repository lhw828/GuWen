<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 508 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 508 页/共 523 页</h1>
    <div class="content">
○谕军机大臣等、吴璥等奏、马营坝大工需料甚多。现筹采办碎石。于大坝上水、抛做坦坡。包护坝根。兼可节省秸料一摺。吴璥到工日久。前次奏报、请于十一月兴工。此次则于兴工日期全未提及。惟请照南河碎石护埽之法。委员采办碎石运工。据称、近日南河每遇险工。埽段频蛰。一抛碎石。立臻稳定。拟于大坝每进一占。即于上水跟抛碎石。包护坝根。使溜势不能直搜埽底。又称、恐碎石闲有淌入口门。致滋窒碍。须于口门三十丈、随埽跟抛。岂非自相矛盾。此事在南河曾于何年何月何处工段行之有效。此次豫省大工。是否必应仿照办理。著戴均元、那彦宝、二人秉公再行熟筹妥议。若实应如此办理。可保稳固。即迅速会同、由驿覆奏。若无庸用石。切勿回护。亦迅速单衔具奏。仍遵前上□日克日兴工。不可任意延缓。至另片奏、兰阳仪封等处补还大堤。需用土料过多。请分别镶做柴坝。估筑越堰。并于旧有圈堤处所。估筑格堤。毋庸补还缺口。堤身所需秸麻土方。照奏定例加二价给发。俱著照所议办理。统俟工竣。核明分别赔销。摊徵归款。将此谕令知之。　　

○又谕、庆保奏现回长沙、审讯湘潭县商民互殴一案。犯供旋认旋翻、王调松等所供情形、及被杀幼孩年貌服色、俱有互异等语。此案、江西客民与湖南土民、因此事势同仇敌。非寻常讦讼之案可比。庆保系满洲大员。江西湖南。两无偏袒。惟当严究虚实。以成信谳。至王调松、邓士湖等、于杀人祭符一节。旋认旋翻。又焉知非闻知周系英、现已降黜。顿思翻案。总不可稍存成见。该督即会同李尧栋、虚衷研鞫。务使两造之心。俱已折服。方可定案。不致再有翻控也。至周系英前因致书吴邦庆降调。昨又因失察伊子周汝桢、致书石承藻等革职。即日饬令回籍。伊到籍后。如不知安分、仍有把持干与情事。李尧栋、即行据实严参。勿稍瞻徇。将此谕令知之。　　

○吏部奏、查明钦差那彦宝请带赴工次道员、系例应终养之员一摺。得上□日、原任河东道河洲、系例应终养之员。前那彦宝奏请带往河工。并未声明。实属朦混。现在武陟大工。调派多员。岂独缺少河洲一人。河洲、著即饬令回旗终养。那彦宝著传上□日申饬。　　

○以巴里坤领队大臣果齐斯欢、为镶黄旗汉军副都统。正红旗满洲副都统松福、兼正蓝旗护军统领。　　

○给陕西潼关、华、华阴、朝邑、大荔、五厅州县、被水被雹灾民一月口粮。贷给耔种房屋修费。并缓徵本年额赋。及榆林、怀远、二县、额赋。　　

○乙卯。谕军机大臣等、程国仁奏筹办明年重运经行事宜一摺。本年黄流穿运。回空帮船。现经设法挽过张秋缺口。催趱南下。尚可不误归次。至明春重运北来。该抚既称东坡尚有九年粮船挽渡旧道。较之正河挽纤。工费倍省。西坡本年办有成效。来年亦仍可冀顺行。无论东西两坡。该抚总当豫筹万全。不但粮艘乃天庾正供。断不可令其阻滞。即铜铅船只。鼓铸攸关。亦须跟接前进。其商船民船来往流通。亦不可使有停阻之患。程国仁、此时不可豫存明年春闲大工定可合龙之见。务将运道一一筹备周妥。即或武陟漫口。迟至夏闲蒇工。各船只行入东境。总可畅行无阻。方不致临事周章也。将此谕令知之。　　

○缓徵江苏上元、江宁、句容、高淳、六合、盐城、高邮、泰、东台、江都、甘泉、兴化、宝应、长洲、吴、常熟、华亭、奉贤、娄、金山、上海、武进、阳湖、无锡、金匮、江阴、宜兴、荆溪、丹徒、丹阳、金坛、溧阳、山阳、桃源、安东、铜山、丰、沛、萧、砀山、邳、宿迁、睢宁、海、沐阳、四十五州县、淮安、大河、徐州、三卫、水灾旱灾本年及上年额赋漕粮。　　

○丙辰。谕内阁、朕阅宫史恭载乾隆二十六年九月内皇考高宗纯皇帝谕。九月初四日三更后。寿安宫遮阳席片失火。外面护军巡更看见。急唤开门。始将首领太监等惊醒。讵伊等竟不开门。自行扑救。幸是席片烧毁。易于扑灭。傥火势稍大。不能救时始行开门。岂不迟误。伊等不但失火有罪。其不开门之罪更大。在伊等或以宫禁严密。不敢擅行开门为辞。此时进内救火人等。断无敢行偷窃、暋不畏死之理。嗣后凡宫内园庭。傥遇此等意外之事。该总管等即行开门。放外边人等进内扑救。如不即行开门。必将该总管等从重治罪。钦此。仰见我皇考思深虑远。睿照如神。其时首领太监等、俱分别发遣。及罚当折磨差使。本月十九日、文颖馆不戒于火。朕当即传上□日、令开西华门、放人扑救。并未令其拦阻。乃该护军等、竟敢违背上□日意。或称阿哥或称中堂不准开门。率将进内之王公大臣官员兵丁、概行禁止。甚至伊等该管之前锋护军统领等、在栅外露面。令其认识。仍不放进。实属悖谬。是以降上□日、将是日直班之苏冲阿革去护军统领副都统。以示惩儆。兹特再行晓谕前锋护军营官员兵丁。职司门禁。关系綦重。该管统领等、平日当详加教训。凡事有经权。时有缓急。应查禁者。严行查禁。应放行者。即刻放行。不得任意张皇。有乖职守。亦不得因有此上□日。概从疏懈。　　

○又谕、御史王家相、条陈豫省赈务一摺。本年直隶河南山东安徽等省、均有赈恤事宜。秋闲近畿一带。办理粥厂。朕特派卿员。分往督放。亲身周历。穷黎均得沾实惠。至外省怠玩成风。委员查赈。往往视为具文。并不亲历村庄。逐户挨查。一任胥吏虚开丁口。侵冒赈银。如该御史所称、托名使费、开销供应等敝□大。皆所不免。甚至如山阳冒赈之王伸汉、谋毒同僚。酿成巨案。尤出情理之外。此次凡办理赈务省分各督抚、务当仰体朕视民如伤之意。虽不惜钜万帑金。仍恐救困拯危。未能周遍。若再任墨吏奸胥。从中染指。是直夺食于饥民之口。苟有人心。何忍出此。其各实力稽察。革除积敝□大。确查户口。多设赈厂。并严禁调验克减浮开、及册费名目。俾恩泽下究。以恤民艰而崇实政。　　

○又谕、御史牟惇儒奏、请杜书吏占缺一摺。直省州县书吏。充当经承者。例有年限。惟贴写则无报满日期。如该御史所奏、近来往往以贴写代办经承。占缺多年。不行更换。实滋盘踞舞敝□大之渐。嗣后各该管官、务严行查察。如有贴写代办经承者。即照经承著役之例年满更换。不准复充。以杜巧伪。　　

○旌表守正捐躯四川彭山县民妇徐陈氏。　　

○丁巳。谕内阁、御史蒋云宽、条陈河工积习一摺。所奏俱是。国家兴办大工。不惜钜万帑金。以卫民生。一切工料。均应核实。如该御史所奏、麻料搀杂沙土。秸垛外实中空。实难保其必无。著吴璥等、即责成李鸿宾、并由京带往司员等、认真查验。如有前项敝□大端。即行严参惩办。再朕闻本年豫省除被水之区。俱属丰收。产料甚多。不过距工较远。运费增多。前已准其量加例价。吴璥等、务饬广为购运。勿使工用缺乏。如有赢余。亦可留备岁修。不致虚糜。其堆料厂座。并严饬文武员弁、昼夜巡查。防范火烛。勿稍疏懈。至在工人数众多。一切需用什物。不能不资商贾贩运。该御史奏称、工所玩好充牣。甚至元狐紫貂、熊掌鹿尾、无物不有。河员等、随意购置。为钻营馈送之资。亦系从前陋习。琦善、系本省巡抚。著严行查禁。此次工所、除寻常衣服食物外。如有珍奇玩饰、开廛列肆者。立即驱逐。毋准停留。该御史又称、向来河工事竣。所保人员。多系亲旧。甚至有身未赴工、名列荐牍者。殊不足以服人心。此次务当核实办理。将来大工合龙。保奏人员。不得稍有瞻徇冒滥。其投效人员内、如有曾经奉上□日、永不叙用者。著即行驳回。不许留工委用。傥有朦混保奏者。一经查出。不特将本员黜退。仍必将吴璥等治罪不贷。该御史又称、在工各员。领有帑金。任意挪移捐升。希冀工竣。照新衔议叙。实开巧捷之门。著明定章程。凡办工出力人员。祇准照现在官职、奏恳恩施。不得以捐升阶级。请邀议叙。以杜幸进。　　

○又谕、御史俞肯堂奏、偏隅被水勘不成灾之区、请饬地方官劝谕绅民、豫筹疏浚蓄洩之方、以工代赈一摺。本年河南黄河漫溢。下游被水之区甚广。业已蠲赈频施。俾灾黎不至失所。惟勘不成灾各乡村、为例赈所不及者。全在地方官妥为安抚。如该御史所奏疏消积水、修治沟洫、浚淤筑陂各事宜。不但有裨田庐。兼可便穷民工作。著该督抚转饬各州县。因地制宜。劝谕绅民捐赀妥办。保卫桑梓。以敦任恤而佐善施。　　

○命停止纂辑治河方略。　　

○旌表守正捐躯山东阳谷县民女李氏。　　

○戊午。上诣奉先殿寿皇殿行礼。　　

○谕军机大臣等、程国仁奏勘明黄流入海情形一摺。并绘图贴说。马营坝漫口夺溜。穿运东趋。现据勘明汇入大清河。由青城一带归利津牡蛎口入海者。约有六分。由大清河溢出分流、入徒骇河之沾化久山口入海者。约有四分。黄河全势东注。大清河不能容纳。是以分支洩入徒骇河、两道趋海。其势不能使之合而为一。图内所绘惠民县哨马口滨州姬家沟等处。两岸均有黄水漫溢。所有惠民、沾化、滨州、利津、蒲台等州县、被淹村庄。谅必不少。其迤上之菏泽、濮州、范县等州县、及附河沿海各属。闲亦同被淹浸。著程国仁即速查明。将应行抚恤之处。奏请恩施。现在正值冬令水落之时。大清河南北两岸。已不免漫溢。明年春水方生。合龙以前。水势自必增长。该抚当豫为筹及黄水经过之处、附近民堰堤岸卑薄处所、分饬各州县劝谕居民。早为筹备。毋使河流纵横旁溢。多淹田亩。以卫民生。将此谕令知之。　　

○户部议准、陕甘总督长龄疏报、乌噜木齐芦草沟、塔西河、头屯、三所、开垦地九顷三十亩有奇。照例升科。从之。　　

○蠲缓山东章邱、邹平、长山、临邑、德、汶上、定陶、钜野、兰山、郯城、茌平、莘、馆陶、恩、临清、夏津、武城、济宁、金乡、嘉祥、鱼台、朝城、新城、齐河、禹城、单、二十六州县、及德州、济宁、东昌、临清、四卫、水灾雹灾本年及上年额赋。　　



大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百六十四　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆二十四年。己卯。十一月。己未朔。谕内阁、礼部议驳御史保福奏、请添繙译乡会试誊录一摺。所驳甚是。繙译试卷。与汉文试卷不同。笔迹本难认识。且誊写点画稍讹。即于文理有碍。乾隆年闲。曾经奉上□日、祇须弥封。无庸另行誊录。著为令。此时若仍用八旗领催入场、充当誊录。该领催等不尽通文义。徒滋讹错。亦于防敝□大无益。现在繙译乡会试。已照文闱一律覆试。自可鉴别真才。其添设誊录一事。仍不准行。　　

○又谕、斌静等奏、请留减等废员办公一摺。所奏非是。贾炳系由遣罪减等仍应杖徒之人。如喀什噶尔一时乏人差委。暂留该废员办公。候人接替。尚属可行。不能因再留二年、即将其杖徒之罪宽免。著晋昌迅速派人前往喀什噶尔接办。所派之人到日。即饬令贾炳回籍。定地充徒。　　

○谕军机大臣等、戴均元等奏、驰抵武陟查看坝工引河、及购运料物情形一摺。本年马营坝漫口。自夺溜以来。已一月有余。两坝运贮秸料。仅有一千余垛。是大工办理迟缓。竟由购料稽延所致。吴璥等因屡经降上□日饬催。始奏于十月二十七日开工。现在所购料物。不过十分之一。即使尽数动用进占至五六十丈时、料物不能接济。势必停工以待。所关匪细。吴璥系钦差驻工。其购料乃巡抚专责。现在拨发帑项。已将及千万陆续到工。无虞缺乏。朕于来往河南大臣官员、时常询问。佥称该省本年未经被水地方。秋成俱十分丰稔。是产料不为不多。虽距工较远。总当设法赶紧购运。历来兴办大工。原不尽在附近地方采办料物。豫省本系产料之区。尚谓转运艰难。岂邻省购运。转能捷于本省耶。琦善本有疏防之咎。今督办料物又如此延缓。著先革去顶带。暂留河南巡抚之任。戴罪图功。即严饬所属于邻近府州、广为购买。无分昼夜。转运赴工。如再有贻误。吴璥等即行严参。定将该抚革职治罪。不稍宽贷。吴璥等一面督催挑挖引河。一面克期进占。务期明年桃汛以前合龙。全蒇大工。不可迟延。将此谕令知之。　　

○赏顺天等省乡试年老诸生熊清泰等二十二名、举人、副榜、有差。　　

○庚申。上御乾清门听政。　　

○谕内阁、本日刑部议覆顺天府审拟盗犯辛五、请即处决一摺。初六日恭遇冬至南郊大祀。明日即应斋戒。此等立决重犯。自应暂行停待。著刑部查明大祀斋戒前期。如有停止立决重犯之例。此次办理错误。该堂官等即自行奏请议处。若向无此例。嗣后每届南郊北郊大祀之期。前五日后五日。凡在京立决重犯。俱停止具奏。著为令。所有辛五一犯。著于十二日办理。　　

○谕军机大臣等、陈若霖奏、查明各州县垫解民欠银米、分限摊赔一摺。浙江省民欠地漕银米。有先经州县垫解、于奏销案内报完。现届普免积欠之后。自不能再向花户催徵。此在从前经徵之员。规避处分。挪款垫解。以欠作完。本有应得之咎。但念事阅多年。官非一任。且垫解完公。究与侵亏入己者有别。著免其治罪。所有自嘉庆元年起、至二十二年止、无著民欠银、及米谷折价银、共九十五万四千八十五两零。著即照该抚所请、在通省现任各州县、分限十年按数摊赔归款。该抚当责成各该知府。饬属屏除浮费。节省济公。自二十五年正月为始。每年应补银九万五千四百八两零。按季批解司库。该抚仍按年将提解归补实数、具奏一次。毋任延宕。嗣后严饬各州县尽徵尽解。核实开参。毋得辗转流交。日久滋敝□大。将此谕令知之。　　

○命裁养鹰处养狗处拜唐阿缺各一半。　　

○以光禄寺卿海龄、詹事府詹事杜堮、为内阁学士。兼礼部侍郎衔。　　

○辛酉。谕军机大臣等、前派文孚、帅承瀛、前往山东。原为审办徐文诰控案。其兰山赵宗裕等控案、不过就便交令审讯。帅承瀛一人、足敷办理。文孚接奉此上□日。即日带司员一二人驰赴张秋查看、明年重运北来、由该处行走、究以东坡西坡孰为顺利、先行具奏。一面前往河南、察勘引河高仰之处。现在办理情形若何。所挑工段。已有几成。如有草率怠玩之员。即行指名参办。顺诣马营坝工次、点查运贮料物。实有若干垛。琦善等、督办是否认真。抑或仍前迟缓。据实秉公具奏。文孚仍在工次暂驻二十余日。专催料物。饬令昼夜趱运。不准片刻耽延。如有延玩者。即行严参。切勿回护。约计催集料物、可以接济工需。不致停工以待。文孚一面奏闻。再行回京覆命。文孚驻工之日。即留心察访此次工所、有无奢靡习气、珍奇什物。大小官员、是否俱能实力办公。回京之日。据实面奏。将此谕令知之。　　

○上以冬至祀天于圜丘。自是日始。斋戒三日。　　

○壬戌。谕军机大臣等、本日据戴均元等覆奏、筹议采办碎石、抛护坝根一摺。此事当行则行。当止则止。戴均元等应据实直陈。乃游移其词。先称南河抢办险工、往往以此著效、至堵合漫口、建筑大坝、从未抛填碎石、伊三人均未经议办及此。又称、此次坝基土性沙松、抛护碎石、亦系有备无患之道、现在尽力采办、拟于坝尾浅水处、约抛若干丈、即收护扫若干丈之益等语。看来伊等于此事、仍属依违两可。漫无定见。戴均元、吴璥、那彦宝、均著传上□日申饬。堵筑大工。以挑挖引河、赶购秸料、为最要之务。至此项碎石。系为豫防坝身蛰塌之用。俟临时相机抛护。此时且可置为缓图。吴璥等仍遵奉历降谕上□日、令琦善赶紧筹运料物。一俟料物应手。即克期进占。又本日御史李莹奏、严禁包办引河积敝□大一摺。大工挑挖引河。以备合龙时启放。必须一律深通。溜势方可建瓴直注。著吴璥等严饬承挑各员认真办理。严禁包工夫头、从中偷减。挑成时、该大臣等亲往验收。如有情敝□大。据实严参。毋稍徇庇。将此谕令知之。　　

○蠲缓直隶通、武清、大兴、宛平、霸、保定、大城、雄、安、高阳、新安、长垣、东明、开、安肃、青、静海、滦平、赵、宁晋、蓟、宁河、文安、滦、清苑、容城、博野、蠡、河闲、献、交河、天津、沧、盐山、元城、大名、清丰、南乐、钜鹿、冀、新河、衡水、隆平、四十三州县、暨津军同知所属、水灾本年额赋。及旧欠粮租仓谷。并赈通、武清、霸、保定、大城、固安、永清、东安、雄、安、高阳、新安、长垣、东明、开、十五州县、旗民。　　

○癸亥。上诣南郊斋宫斋宿。　　

○甲子。冬至。祀天于圜丘。上亲诣行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭孝淑皇后陵寝。　　

○遣官祭端慧皇太子园寝。　　

○遣官祭先医之神。　　

○停次日朝贺。　　

○以南郊大祀。执事人员、恪恭将事。赏还内阁学士色克精额、二品顶带。赞礼郎哈宁阿、四品顶带。并花翎。明志蓝翎侍卫仍兼赞礼郎行走。　　

○以都察院左副都御史龄椿、为盛京工部侍郎。工部左侍郎穆彰阿、户部右侍郎王鼎、署刑部右侍郎。　　

○命塔尔巴哈台参赞大臣贡楚克扎布、乌噜木齐领队大臣多庆、库车办事大臣来灵、喀喇沙尔办事大臣祥启、回京。赏已革陕甘总督先福、三等侍卫。为塔尔巴哈台参赞大臣。以二等侍卫玉芳、为乌噜木齐领队大臣。赏内阁侍读学士嵩安、二等侍卫、为库车办事大臣。盛京工部侍郎明叙、副都统衔、为喀喇沙尔办事大臣。　　

○乙丑。命刑部尚书韩崶、在紫禁城内骑马。都察院左都御史刘镮之、仍在紫禁城内骑马。　　

○丙寅。上诣雍和宫行礼。宣仁庙凝和庙火神庙拈香。　　

○命驻藏帮办大臣珂什克回京。赏内阁侍读学士灵海、二等侍卫。为驻藏帮办大臣。　　
</div>
    <div class="pagination">
<a href="清实录嘉庆朝实录_page507.html">上一页</a><span>...</span><a href="清实录嘉庆朝实录_page503.html">503</a><a href="清实录嘉庆朝实录_page504.html">504</a><a href="清实录嘉庆朝实录_page505.html">505</a><a href="清实录嘉庆朝实录_page506.html">506</a><a href="清实录嘉庆朝实录_page507.html">507</a><span class="current-page">508</span><a href="清实录嘉庆朝实录_page509.html">509</a><a href="清实录嘉庆朝实录_page510.html">510</a><a href="清实录嘉庆朝实录_page511.html">511</a><a href="清实录嘉庆朝实录_page512.html">512</a><a href="清实录嘉庆朝实录_page513.html">513</a><span>...</span><a href="清实录嘉庆朝实录_page509.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
