<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1182 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1182 页/共 1316 页</h1>
    <div class="content">
○以力战捐躯。遗爱在民。予故直隶肃甯县知县升署大顺广道秦聚奎、宣付史馆立传。摺包　　

○乙亥。庄顺皇女滟巳忌辰遣官祭园寝。　　

○丁丑。改铸河南汝甯府新息通判印信。从河南巡抚陈夔龙请也。摺包　　

○以战功卓著。予故记名提督李宝林、照军营立功后病故例议恤。摺包　　

○以剿匪立功、积劳病故。予署广西象州知州孙文达、守备李德林照军营立功后病故例优恤。摺包　　

○戊寅。以黄河霜降安澜。发大藏香十五枝。交署江北提督刘永庆、祗领。虔诣河神庙祀谢。现月　　

○谕内阁、本日刑部奏、朝审册内绞犯李氏情节稍有可原请旨遵行一摺。据称反狱案内守法未动各犯。遵旨量予核减。惟李氏同羁北监。因系另屋。不得一体查办。未免向隅等语。此次未经反狱各犯。前经降旨饬查。业经分别施恩减缓。该绞犯李氏、既系另禁一屋。且案情残忍。何得迟至数日之后。率相牵引。奏请恩施。李氏著仍入情实予勾。该部堂司各官。于人命出入重案。率意奏请。均著交部分别议处。寻议、堂官溥兴等降一级留任。司官吉同钧降一级调用。系公罪可否准其抵销。得旨、均著不准抵销。　　

○署两广总督岑春火滟宣奏、遵将捕务督饬司道筹议整顿。得旨、著即认真办理。加意整饬。以靖地方。摺包　　

○予御贼被戕广东陆路提标千总陈玉盛等优恤。摺包　　

○予棠军阵亡弁勇从祀湖南桂阳州昭忠祠。从署两广总督岑春火滟宣请也。摺包　　

○勾到朝审情实罪犯三人。均予勾。现月　　

○己卯。谕内阁、本日政务处学务大臣会奏、议覆宝熙等条陈一摺。前经降旨停止科举。亟应振兴学务。广育人才。现在各省学堂。已次第兴办。必须总汇之区。以资董率而专责成。著即设立学部。荣庆著调补学部尚书。学部左侍郎著熙瑛补授。翰林院编修严修、著以三品京堂候补。署理学部右侍郎。国子监即古之成均。本系大学。所有该监事务。著即归并学部。其余未尽事宜。著该尚书等即行妥议具奏。该部创设伊始。兴学育才。责任甚重。务当悉心考核。加意培养。其于敦崇正学。造就通才。用副朝廷建学明伦化民成俗之至意。现月　　

○署两广总督岑春火滟宣奏、筹议广东添设廉钦道。裁改粮巡各道。及升改州县各缺事宜。缮战呈进。下所司议行。摺包　　

○改铸广东廉钦道、广肇罗道、高雷阳道、琼崖道各关防。崖州直隶州、万州、广州府经历、万州龙滚司巡检各印信。万州儒学教谕、高雷阳道广济库大使、琼崖道丰裕库大使各条记。从署两广总督岑春火滟宣请也。摺包　　

○添铸驻和兰国使臣关防。从外务部请也。摺包　　

○以户部右侍郎铁良为户部尚书。热河都统松寿为兵部尚书。未到任前。以巡警部尚书徐世昌兼署。现月　　

○以督办土药统税大臣柯逢时为户部右侍郎。兼管氏法堂事务。仍督办各省膏捐事宜。未到任前。以商部右丞绍英署理。现月以候补侍郎廷杰为热河都统。现月　　

○以纵匪劫掠。革广东在籍安徽即用知县黄嘉礼、捐分福建知县王天泽职。并讯办。摺包　　

○庚辰。谕军机大臣等。学部次序。著在礼部之前。现月　　

○又谕。奉恩镇国公全荣府第。著作为学部衙署。全荣著赏银一万三千两。由学部给发。现月　　

○又谕。有人奏、顺天东咱同知许元震纵匪玩命失出重罪请饬查办一摺。著袁世凯按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。寻奏、查许元震既未纵匪。又未玩命。王海一案。所拟罪名。亦未失出。请毋庸议。报闻。　　

○以捐资建学。予道员职衔林庆纶、以道员分省补用。　　

○辛巳。塔尔巴哈台参赞大臣安成奏。体察塔城地势情形。亟应切实练队。拟就现有兵力。于农隙朝夕训谏。得旨、著即认真整顿。切实训练。以固边防。随手　　

○蠲缓山东青城、利津、肥城、东平、东阿、平阴、济甯、历城、章邱、邹平、淄川、长山、新城、齐河、齐东、济阳、禹城、临邑、长清、泰安、惠民、商、河、滨、蒲台、邹、汶上、阳谷、寿张、菏泽、曹、钜野、郓城、濮、范、朝城、聊城、馆陶、金乡、鱼台、胶、沾化、滋阳、益都、博山、临淄、博兴、乐安、昌乐、安邱、昌邑、潍、高密、即墨、平原、单、城武、定陶、观城、高苑、临清、陵、德、德平、阳信、曲阜、甯阳、泗水、滕、峄、堂邑、博平、茬平、清平、莘、冠、高唐、恩、夏津、武城、邱、嘉祥、海丰、兰山、郯城、费、莒、沂水、日照、寿光、掖、文登、荣成、九十二州县。及＜目辟＞行＜匧心＞口＜韦未＞＜夗贝＞所、盐场、被灾地方额赋漕课有差。现月　　

○壬午。圣祖仁皇帝忌辰。上诣寿皇殿行礼。遣官祭景陵。准故袭封果勇侯杨建煐子国墀袭爵。摺包　　

○赏乾清门侍＜目辟＞行＜匧心＞口＜韦未＞＜夗贝＞荣昌副都统衔。为伊＜覀之＞■牛额鲁特领队大臣。明发　　

○甲申。谕军机大臣等、电寄丁振铎。电悉。李祖祜著先行革职监禁。电寄　　

○又谕、电寄马亮。电悉。仍著随时妥筹防范。以靖边疆。

电寄

　　

○乙酉。谕军机大臣等、电寄吴引孙。电悉。昨据马亮电奏、已谕令随时妥筹防范。喀什噶尔一带。同关重要。并著不动声色。认真密防。毋稍疏懈。电寄　　

○又谕、电寄升允。电悉。各省旧欠新疆饷项。著户部饬催速解。电寄　　

○丙戌。谕内阁、丁振铎奏、特倢■＜曰融＞■＜石木＞办事荒谬贻误地方之通判一摺。据称本年三月闲。川境巴匪倡乱。扰及维西厅之阿墩地方。业经击退。讵通判李祖祜、带团前往该处。率将土千总禾文耀正法。并有勒索供应情事。以致血■乣情激怒。酿成重案。复委咎幕友汪如海、通事赵天锡、竟将两人处斩。请将该员革职。发往军台充当苦差等语。昨已有旨将李祖祜先行革职监禁。似此滥杀无辜。糜烂地方。实属荒谬已极。罪不容诛。仅如该督所请。不足蔽辜。李祖祜著即行正法。以昭炯戒。现月　　

○云总督丁振铎奏、剿办巧家叛夷。厅境肃清。请择尤保奖。得旨、著严拏禄汶义、务获惩办。以净根株。出力各员。俟获首要。再行酌保。随手　　

○。予故云南普洱镇总兵屈洪泰、照军营立功后积劳病故例优恤。并宣付史馆立传。摺包　　

○己丑。以京汉路成、来观庆贺礼。赏比国外部总办部禄宝星。　　

○以办事平允。赏新嘉坡政务司奚尔智、工程司夏溥、宝星。摺包　　

○庚寅。闽浙总督崧蕃、奏病请开缺。得旨。赏假一月。毋庸开缺。现月　　

○以调度有方。予河南河北镇总兵张相泰、河陕汝道崇缮、优叙。摺包　　

○辛卯。上奉慈禧端佑康颐昭豫庄诚寿恭钦献崇熙皇太后还宫。内外起居　　

○侍讲学士达寿奏、旗营积弊太深。生计艰迫。拟请变通旧制。统筹教养之方。其要曰除积弊。改兵制。谋生计。筹经费。下练兵处户部议。寻奏、所拟裁革莫吉格一节。应照准。所称旗营各兵。归练兵处巡警部挑选训练一节。查陆军须按格遴挑。请饬巡警部多选旗员。入堂肄习。其余军屯工艺等事。请从缓议。改兵制一条。事多窒碍。请毋庸议。从之。　　

○壬辰。上诣宁寿宫乐寿堂。问慈禧端佑康颐昭豫庄诚寿恭钦献崇熙皇太后安。　　

○谕军机大臣等、电寄周馥等、各电悉。据称上海会审公堂。因黎黄氏眷属回＜目辟＞＜訁冉＞米＜度攵＞＜夗贝＞。诬指诱拐。逼押西牢。西捕逞横激动民愤一案。外务部已与驻京公使正在磋商秉公查办。乃有无知之徒。藉端罢市。焚毁捕房。致有伤人情事。上海为通商口岸。关系紧要。竟出此等重案。该地方官等、所司何事。著两江总督、江苏巡抚、迅速严拏此次滋事首要各犯。讯究惩办。并将疏防之地方文武各官。分别奏倢■＜曰融＞■＜石木＞。著周馥即日前往上海。确切查明情形。妥筹办理。并一面严切晓谕。以靖地方。电寄以冬至祀天于圜丘。自是日始、斋戒三日。内外起居　　

○癸巳。署黑龙江将军程德全奏、统筹江省善后情形。缕陈应裁者四。应变通者七。不可缓者三。得旨、所陈均极切要。具见认真。即著该署将军妥速筹办。爱珲一事。著外务部查核办理。随手　　

○又奏、江省原设之齐齐哈尔、呼兰、通肯、布特哈副都统四缺。揆之时势。衡以现在情形。去留实无关轻重。下政务处议。寻奏、请将四缺裁撤。责成该署将军督同府厅总管等整顿。依议行。　　

○云贵总督丁振铎奏、会泽县霪雨为灾。已饬员履勘。分别赈恤。得旨、著即妥为抚恤。毋任失所。摺包　　

○甲午。谕内阁、兵部理藩院会奏、议覆溥颋等奏、沥陈台站扰累积弊请申明定章开单呈览并酌给津贴各摺片。据称台站定例。本属甚严。日久弊生。官员弁兵。肆行扰累。亟宜严定章程。变通办法等语。著各都统及将军大臣等、遵照单开各节。一体办理。遇有驰驿公务。暨差遣员役。准照议定章程。核实填给。不得瞻徇情面。稍涉浮滥。各站供应。亦著一律遵办。此项出差人员。著户部按照程途远近。酌给津贴。以利遄行。如再有前项扰累情事。即著该都统等、据实纠倢■＜曰融＞■＜石木＞。从严惩办。以肃台政而恤蒙艰。现月　　

○谕军机大臣等、程德全奏、时机危迫。亟宜开通各蒙一摺。据称蒙古各盟。世为北边屏蔽。承平日久。习于便安。比年时局变迁。亟宜设法经营。以资控制。所陈垦务各节。不为无见。著该亲王、理落院、及各将军都统督抚等、各就地方情形。妥筹办理。详晰具奏。原摺著钞给阅看。将此各谕令知之。现月　　

○又谕、电寄赵尔巽。廷杰现在补授热河都统。即著索赴新任。奉天垦务事宜。著赵尔巽妥筹办理。电寄　　

○乙未。冬至。祀天于圜丘。上亲诣行礼。记注　　
</div>
    <div class="pagination">
<a href="清实录光绪朝实录_page1181.html">上一页</a><span>...</span><a href="清实录光绪朝实录_page1177.html">1177</a><a href="清实录光绪朝实录_page1178.html">1178</a><a href="清实录光绪朝实录_page1179.html">1179</a><a href="清实录光绪朝实录_page1180.html">1180</a><a href="清实录光绪朝实录_page1181.html">1181</a><span class="current-page">1182</span><a href="清实录光绪朝实录_page1183.html">1183</a><a href="清实录光绪朝实录_page1184.html">1184</a><a href="清实录光绪朝实录_page1185.html">1185</a><a href="清实录光绪朝实录_page1186.html">1186</a><a href="清实录光绪朝实录_page1187.html">1187</a><span>...</span><a href="清实录光绪朝实录_page1183.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
