<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 518 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 518 页/共 681 页</h1>
    <div class="content">
○壬午。兵部议覆、原任湖广总督喻成龙疏言、湖广南北、各土司子弟中、有读书能文者、注入民籍、一同考试。应如所请。从之。　　

○癸未。上自畅春园回宫。　　

○上御经筵。讲毕。赐大学士、九卿、詹事、及讲官等宴。　　

○甲申。上幸畅春园。诣皇太后宫、问安。　　

○升吏部右侍郎希福纳、为都察院左都御史。　　

○升山东布政使范时崇、为广东巡抚。山东按察使梁世勋、为山东布政使司布政使直隶巡道叶九思、为山东按察使司按察使　　

○以镶黄旗护军统领苏永祚、为归化城左翼副都统。升骁骑参领了图、为归化城右翼副都统。　　

○以正红旗汉军都统达佳、为江宁将军。调镶黄旗蒙古都统吴达禅、为正蓝旗满洲都统。正黄旗蒙古都统兼正红旗护军统领孙渣齐、为正黄旗满洲都统。　　

○乙酉。以一等侍卫杜敏、为吏部右侍郎　　

○转工部右侍郎穆和伦、为左侍郎。调盛京刑部侍郎巢可托、为工部右侍郎。　　

○喀尔喀车臣汗、遣使进九白年贡。宴赉如例。　　

○丙戌上诣皇太后宫、问安。　　

○户部议覆、江苏巡抚宋荦等疏言、江宁、淮安、扬州、三府属之泰州、六合等十州县、及江都县之邵伯一带、淮安、大河、扬州、三卫、今秋被水田地、请照例按分数蠲免。应如所请。从之。　　

○丁亥。上诣皇太后宫、问安。　　

○戊子。孝慈高皇后忌辰。遣官祭福陵。　　

○上奉皇太后、自畅春园回宫。　　

○直隶宣化总兵官尚宣、以老病乞休。允之。　　

○己丑。谕兵部、护军统领宗室塞伯礼、为人糊涂。著革退。　　

○庚寅。琉球国中山王尚贞、遣陪臣温开荣等进贡。宴赉如例。　　

冬。十月。辛卯朔。享太庙。上亲诣行礼。　　

○遣官祭。永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○颁康熙四十五年时宪历。　　

○重修。华阴西岳庙成。御制碑文曰、天地定位。山岳效灵。体发育之能。赞生成之德。尊踰四渎。秩视三公。祀典之于五岳、礼綦重矣。矧华山峻峙雍州、雄踞西土。辨方维酉、兆□山戊不□事于有秋。盛德在金、助气机之始肃。兴雨则膏流河渭。出云而气接恒嵩。尤宇宙之奥区、神祗之灵府也。岳庙当华阴衢道、基址崇宏、栋梁巍焕。明禋肹蚃、降格居歆。国家之邀福迓禧、以大庇我陕东西数千里之苍黔者、于是乎在。而年岁浸久、则倾圯漫漶、不能无虞。朕于癸未冬、省方西巡。莅止少华之麓。瞩云台。望仙掌。灵踪胜迹仿佛于烟岚霭闻。而西连陇坂。东接函关。土俗民风停车备悉。秋露凝而勤收获商飙起而谨盖藏。年谷屡丰、闾阎日阜。自非神庥、曷克臻此。于是入祠展谒。遣祭致虔。特命所司鸠工载葺。不兴一役。轮奂丕新。蓐收之别馆增辉。少昊之下。都弥绚。自今以始、达精忱于玉帛。陈黍之馨香。默佑潜孚、嘉祥翕集。佐坤灵以作成万物。弘兑泽而利济群方。岂有量哉。爰勒丰碑、用垂奕禩。壬辰。免直隶保安州、怀来县、本年分水灾额赋有差。　　

○癸巳。皇太后圣寿节。上率王以下文武大臣侍卫等、诣皇太后宫行礼。遵懿上□日、停止筵宴。　　

○工部议覆、河道总督张鹏翮疏言、高良涧越堤、塌卸危险。请建砌石工、以资捍御。应如所请。从之。　　

○甲午。谕工部、方今海宇昇平、惟以安阜黎元为急。东南要务、莫重于河防。朕数。经南巡、指示修筑方略、凡以筹运道、济民生也。自曩□山戊不□两河、先后冲决、而黄流淤垫、继以高家堰、唐埂六坝、久决未塞、而洪泽湖水、直从决口旁洩、以致淮水力弱、黄水倒灌、全河几至溃坏。于是分遣廷臣、发帑金数百万、增筑高堰、尽闭六坝、俾淮水全注清口。又特筑挑水坝、以逼黄溜、趋向北岸。仍开浚陶庄引河、以导黄北流。然后黄水无倒灌之。患。康熙四十二年、以河工渐可底绩、躬亲临视。时高堰石工尚多未竣。饬令迅速修筑。又因仲庄闸水势湍急、恐逼黄流倒浸清口、遂命闭仲庄闸、改建杨家庄闸。闸工既成。今年春复往巡阅、比至高堰、见石工仍有未完、旧埽亦多朽塌。谆谕河臣张鹏翮、谓水势无常、修防宜豫、一有疎忽、则前功尽隳。且甫奏安澜、旋报冲决、天下其谓之何。张鹏翮犹奏称堤工捍御可以无虞迨伏汛大水骤发、果冲决古沟唐埂、清水沟等处淮扬一路、田亩被淹者甚众、今已严饬堵塞决口、刻期竣工朕屡亲莅河干、详度形势。当水涨之时、若高堰及运河减水坝、不令开放、则堤堰甚为危险。若开坝宣洩、则闾阎陇亩、必致淹伤。方春水涸、民间尽皆播种。一经夏水骤涨、开坝放流、而所播之种、悉被淹没朕心恻然、殊为不忍。使不设法导流、俾水有所收束、则濒湖、及下河民田、究不免于水患。朕再三筹画、宜于高堰三坝之下、挑浚一河、两旁筑堤、束水入高邮邵伯诸湖。湖外亦量筑土堤、不使漫溢。其高邮减水坝下、亦挑浚一河、两旁筑堤、束水由串场河、入白驹、丁溪、草堰等河白驹等河淤浅之处、并开浚深通、俾之入海。如此、则各坝所出之水、不致有涣散冲流之害。又洪泽湖水势大涨、泗州、盱贻等州县、俱被水灾应于泗州一带受水之地、亦酌量筑堤束水、毋令汛滥、则所全于淮安、扬州、凤阳、三郡民生者多矣此事原于河道无涉在河官止知保护河道、不复详讣民生朕惟民间田亩、所系甚重宜图万全可久之策筑堤束水、行之北河、业有成效、则施之南河、当亦有济。应从何地筑堤、延袤若千里、需费几何、行令江南江西总督、漕运总督、河道总督、江苏巡抚、会同确勘详议具奏。尔部即遵谕行。　　

○免广东高要、高明二县、本年分水灾额赋有差。　　

○升广东香山副将朱鸣、为福建南澳总兵官。陕西西凤副将康泰、为直隶宣化总兵官。　　

○以正黄旗汉军都统兼镶红旗护军统领宗室爱音图、为正黄旗蒙古都统。升京口左翼副都统赵玥、为正红旗汉军都统。镶黄旗满洲都统班滴、为镶黄旗蒙古都统。正红旗满洲副都统希思哈、为正红旗护军统领。镶红旗满洲副都统赵赖、为镶蓝旗护军统领。正白旗满洲副都统席柱、为正蓝旗护军统领。调正蓝旗护军统领宗室伽蓝保、为镶黄旗护军统领。　　

○乙未。上御太和殿视朝。文武升转各官谢恩。　　

○免江南寿州、临淮等十州县、凤阳等三卫、本年分水灾额赋有差。　　

○免偏沅岳州卫、本年分。水灾额赋十之三。　　

○以喀尔喀故固山贝子丹津子齐宾阿拉卜坦、袭镇国公。　　

○丙申。升都察院左副都御史布尔赛、为盛京刑部侍郎。　　

○正黄旗满洲副都统沙赖、以老病乞休。允之。　　

○丁酉。刑部左侍郎苏赫纳、以病乞休。允之。　　

○戊戌。上诣皇太后宫、问安。　　

○兵部左侍郎布雅努、以老病乞休。允之。　　

○庚子。以扎鲁特故多罗达尔汉贝勒毕立克土子、诺木拉拜、袭爵。　　

○喀尔喀泽卜尊丹巴胡土克图、土谢图汗、遣使进九白年贡。宴赉如例。　　

○辛丑。谕大学士等、甘肃布政使朝琦、山西按察使巴哈布、声名俱不佳。著来京以旗员用。　　

○壬寅。上诣皇太后宫、问安。　　

○癸卯。刑部等衙门议覆、吏部尚书管理直隶巡抚事李光地、疏参革职原任云南布政使张霖、假称奉上□日、贩卖私盐、得银一百六十一万七千八百两有奇。又纵子张埙张坦、骄淫不法、肆行无忌。应将张霖拟斩立决。家产入官。张埙、张坦、杖责折赎。应如所请。得上□日、张霖、著改监候秋后处决。余依议。　　

○甲辰。谕大学士等、通政使司通政使李沙、为人甚劣。著以原品休致、随旗上朝。　　

○转兵部右侍郎满辟、为左侍郎。升内阁学士殷特布、为兵部右侍郎。内阁学士鲁瑚、为刑部左侍郎。　　

○添设贵州永宁、麻哈、独山、三州学正各一员。普定、平越、都匀、镇远、安化、龙泉、铜仁、永从、八县教谕各一员。　　

○以左春坊左庶子杨瑄、为顺天武乡试正考官。翰林院编修赵申季、为副考官。　　

○乙巳。上诣皇太后宫、问安。　　

○大学士等、奏刑部题康熙四十四年朝审事。上曰、今年情实罪犯少。著停止处决情有可矜名犯、著分别。核议、照例减等发落。再各省秋审、尚无可议。朝审则太宽书云、罪疑惟轻。以其罪之情由、有可疑之处而轻之也。若无可疑、则以公平为贵。现在杀人之人、情罪显然、又何所疑而欲从宽乎执法之人、但当详情据理以定罪一味从宽、则恶人何所儆戒。可以此谕刑部　　

○丙午上幸畅春园。　　
</div>
    <div class="pagination">
<a href="清实录康熙朝实录_page517.html">上一页</a><span>...</span><a href="清实录康熙朝实录_page513.html">513</a><a href="清实录康熙朝实录_page514.html">514</a><a href="清实录康熙朝实录_page515.html">515</a><a href="清实录康熙朝实录_page516.html">516</a><a href="清实录康熙朝实录_page517.html">517</a><span class="current-page">518</span><a href="清实录康熙朝实录_page519.html">519</a><a href="清实录康熙朝实录_page520.html">520</a><a href="清实录康熙朝实录_page521.html">521</a><a href="清实录康熙朝实录_page522.html">522</a><a href="清实录康熙朝实录_page523.html">523</a><span>...</span><a href="清实录康熙朝实录_page519.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
