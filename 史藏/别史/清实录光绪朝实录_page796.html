<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 796 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 796 页/共 1316 页</h1>
    <div class="content">
○谕军机大臣等、电寄史念祖、广西泗城一带。游匪肆劫。居民受害。并有伤毙洋人之事。晶■宜经总理衙门电询。始据史念祖电覆。实属不知缓急。著史念祖、苏元春、饬派兵队。四面兜捕。并查被杀洋人。速将凶犯拏获。此股贼匪。究系从何路窜入。如再饰词诿卸。任意耽延。惟该地方官是问。

电寄

　　

○四川总督鹿传霖奏、川省铜乏钱少价昂。上年制造官票。以济钱荒。且准完纳粮厘。并广采铜矿。远购机器。以裕圜法而利市廛。至重夔绥忠等府州属灾歉。劄饬设法平粜。复借拨仓粮十余万石。分赈。并筹款十万两买粮。源源运济。地方均各安谧。至川省矿务团练学堂商务。事方经始。经费撙节。未敢徒托空言。报闻。　　

○驻藏办事大臣文海奏、所部勇丁三百名。因瞻事未能前进。已于二月底酌裁一半。拟再陆续遣撤。俟后定期前去。就近召募。得旨所募勇丁。著全行裁撤。摺包　　

○庚戌。谕内阁、胡聘之奏、查明已革署大同镇总兵沉玉贵、侵扣兵饷马价。修建营房等款。该总兵业已身故。任所寓所并无隐匿寄顿财产。请饬查原籍家产备抵。该总兵在任银钱。出入均系伊土滟胥已革府经历贾象谦、一手经理。该半员现已潜逃无踪。并咨明各省通缉等语。著湖南巡抚、将该革镇原籍家产。即行查追备抵。并著各直省督抚严饬地方官通缉贾象谦到案。彻查讯究严行追缴以重帑项。　　

○谕军机大臣等、有人奏浙江归安县知县朱鉴章、惑于差役门丁之言徵收地丁并不照章设柜。并有纵役毙命情事当谕令廖寿丰查明倢■＜曰融＞■＜石木＞办。兹又有人在都察院衙门联名呈控。据称上年十二月闲。乡民纳粮入城向庄差索看前藩司批饬该县遵例设柜。并禁科派告示。庄差放枪轰伤一人。并拏吴金高等三人严刑拷掠。吴金高数日身毙。该县相验时使役强令尸母画押。致伤手指庄差肆出滋扰六安坝张姓致殒二命。门丁陈宝受贿进言。倾陷绅士该县受其欺罔等语。案关地方官纵役殃民。违禁科敛若不从严倢■＜曰融＞■＜石木＞办何以禁官邪而苏民困著廖寿丰归入前次交查之案。一并确切查明据实倢■＜曰融＞■＜石木＞奏毋得稍有徇隐。原摺呈均著钞给阅看将此谕令知之。现月　　

○又谕、文海奏瞻事尚无端倪碍难即行入藏。并敬抒管见及吁恳开缺各摺片瞻对一案业经兵力收复祗宜妥筹善后。未便再有游移该大臣既称碍难入藏。即著暂驻成都与鹿传霖和衷商办。以期早日了结。前据讷钦奏称达赖虽无输复之意。讷钦再三晓谕。该噶布伦等。颇有耸动之色。允为开譬僧俗不敢复逞兵戈等语并无达赖喇嘛来京控诉。请派大员查办之说。与此次文海所奏。词意不同究竟情形若何。著讷钦详细开导。并将量为加赏之意。斟酌宣示。据实覆奏。文海所请派员查办。著毋庸议。此次朝廷特肬■闲文海为驻藏大臣。原为藏事棘手起见。该大臣正当力任其难方为不负委任。何得藉词推诿。率请开缺。著不准行。文海摺一件。著钞给讷钦阅看。将此由五百里各谕令知之。现月　　

○盛京将军依克唐阿等奏、遵旨勘办大围场荒务。现续派委员携带绳弓赴围绳丈。俟四十五围丈毕后。实得荒地若干亩。汇计领户照章掣签分拨。以昭公允下部知之。摺包　　

○库伦办事大臣连顺奏、前任大臣桂斌奏请将库伦迤南十四台官兵各裁三户。并南北二十五台应领之米。均一律改折银两。查台差较昔尤繁。米银碍难改折。恳仍照旧章。南北台站。毋庸裁折。允之。摺包　　

○以镶黄旗满洲副都统彭寿、署正黄旗汉军副都统。正黄旗满洲副都统色楞额暂署镶红旗蒙古副都统。　　

○辛亥。贵州巡抚嵩昆奏、采办京铅。黔饷奇绌前垫银二万七千余两。请饬部指拨赶解。又奏、黔省改兵为练汰存练勇九千四百八十六名。业经奏准在案。惟精练营新设管带营官会办等拟以从前裁撤三分统薪水分给。以节饷项。均下部知之。

摺包

　　

○派工部左侍郎凤鸣、查勘东陵岁修工程。　　

○以记名总兵杨国宝、为贵州镇远镇总兵官。现月　　

○以扣饷钻营。革奉天佐领韩兴杲等职。并勒追。摺包　　

○豁免贵州铜仁、青溪、两县被水田亩。应徵粮赋。摺包　　

○壬子。穆宗毅皇帝诞辰。上诣奉先殿寿皇殿行礼。　　

○谕内阁、李秉衡奏倢■＜曰融＞■＜石木＞开缺道员张上达、请旨严惩等语。开缺山东济东泰武临道张上达、前充河工总办。凭权藉势。贿赂公行。属员求得差委。拜认师生。购买桩料等项。任意克扣。若不予以严惩。无以挽回积习张上达著即行革职。以示惩儆。记注　　

○又谕、杭州副都统常恩奏、二次任满吁恳陛见一摺。向来各省将军都统等员。奏请陛见摺件。例用清字缮写。该副都统率用汉字陈奏。殊属不合。常恩著交部照例议处。记注　　

○吏部尚书李鸿藻、因病乞假。以礼部尚书孙家鼐兼署吏部尚书。记注　　

○予积劳病故。山东尽先补用副将陈大胜优恤。摺包　　

○癸丑。上诣颐和园乐寿堂。问慈禧端佑颐昭豫庄诚寿恭钦献崇熙皇太后安。至乙卯皆如之。　　

○谕军机大臣等、有人奏、藩司骄贪不职。据实纠倢■＜曰融＞■＜石木＞一摺。据称福建藩司黄毓恩、骄恣贪诈。婪索门包门丁高二、高三、最为信任。税厘局提调平元煃、善后局支应。唐而时、皆与之缔结朋比为奸等语。藩司为通省表率。责任极重。所奏如果属实。必应从严惩儆。著边宝泉按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。将此谕令知之。现月　　

○又谕、有人奏、浙江归安县知县朱鉴章、诬指乡民。纠血■乣抗粮。有吴姓者。受棰垂毙。竟死乌程县狱中该管知府委长兴县知县相验。受朱鉴章属托。许给尸亲银钱。希图了结。尸亲不允。强捉其手画押。竟有折损手指之事。请饬查究讯办等语。朱鉴章从役毙命一案。屡经有人陈奏。晶■宜谕廖寿丰认真查办。此奏所倢■＜曰融＞■＜石木＞长兴县知县相验不实等款。著廖寿丰归入上两次交查之案。一并确切查明。据实倢■＜曰融＞■＜石木＞奏。毋得稍涉徇纵。原片著钞给阅看。将此谕令知之。　　

○直隶总督王文韶奏、遵旨裁兵。直隶新城练军。应即裁撤。天津练军五营。酌裁一成。义胜后营步队一营。并洋枪队乐字营。新募马队两哨。大名正定二镇石滟驳队。各两哨。步队练军保定四营。大名正定古北口各三营。马队宣化四营。保阳军练勇步队中营一营。均裁二成。淮军宏字四营。胜字五营亲兵前副两营。各裁一哨。提督何永盛石滟驳队一哨。全行裁撤。统计每年省银二十五六万两。下部议。摺包　　

○又奏、豫省芦盐加价。每引交银六钱。改归随引完交。免在浚县设局徵收。以免阻滞。下部议。摺包　　

○又奏、芦沟桥河防局归并天津水利局。已于上年十二月撤局。移交永定河道接收。下部知之。　　

○乙卯。上还宫。　　

○谕内阁、依克唐阿、钟灵奏、勘估永陵明堂前草仓苏子两河泊岸。宜修工段。请择吉兴修一摺。著钦天监迅速选择吉期。即行知照著该将军等、届期督饬敬谨兴修。记注　　

○谕军机大臣等、电寄崧蕃等、广西游匪。出没于泗城一带。并窜及滇黔边界。非三省合剿。恐致蔓延。著崧蕃等严饬各队。上紧兜捕。王毓藻计已到省。并著一体派队严追。不得因塘寨小捷。匪已渡河。辄形松劲。总期三省合力。不分畛域。殄此余氛。电寄　　

○又谕、电寄史念祖、电悉。可十二股匪前在该省受抚。何以复致蠢动。今既窜至滇黔三省交界。著该抚会同苏元春、饬令派出各队。上紧追蹑。毋任蔓延。一切情形。随时电奏。至滇黔两省。已有旨饬该督抚调兵会剿矣。电寄　　

○直隶总督王文韶等奏、筹办干路次序。卢汉铁道。近三千里。费逾四千万。以借款招股工程为三大端。以赶紧造轨为先著。恳饬户部将准拨官款银一千万两。即日发给承领。以成分道开工之策。以操洋款招商之枢。下部议。寻奏、请于英德借款内先行拨银四百万两。俾资应用。从之。　　

○丙辰。谕内阁、御史李擢英奏交议事件。请饬分案奏结。并由年终汇奏一摺。著各直省督抚。恪遵定章。将交查及饬议事件。随时覆奏。并于年终汇案奏报。不准稍有延宕。记

注

　　

○谕军机大臣等、电寄苏元春、电悉。曾国良既经拏获正法。所讯供词。著电知总理衙门办理。其余股匪。聚散无常。著次第＜目辟＞暒穴＜曰融＞夕＜夗贝＞捕。如窜入滇黔境内。亦著跟踪追蹑。务绝根株。电寄　　

○御史李擢英奏、请饬长江水师。裁去二分。酌留一分。并认真裁汰各省勇营。又奏、出使外洋及钦差查办各省。随员。宜有限制。不得过多。并下所司知之。摺包　　

○丁巳。总理各国事务衙门奏、请设立俄境海参岁商务委员。从之。　　

○陕西巡抚魏光焘奏、请将陕省厘金。每年酌提二成。采买粮石。豫备荒歉。下部议。摺包　　

○又奏、陕省铸钱。光绪十八年奏定。每年额铸十卯。因铜苗未旺。迄未如额。请暂变通办理。就铜厂每年解铜。尽数鼓铸。不必拘定卯数。下部知之。摺包　　

○以大学士麟书、署步军统领。摺包　　

○以久病未愈。休致直隶密云正红旗满洲佐领塔里杭阿。

摺包　　

○以谊笃睦邻。赏俄国提督特尔忒福等五员宝星。摺包　　

○上以孟夏等太庙。自是日始。斋戒三日。　　

○戊午。加封直隶金龙四大王等神封号曰福荫翊运。广泽昭感。　　

○以神灵显应。颁江苏省龙王庙扁额。曰润施万物。敷惠宣仁。捍御功崇。　　

○谕军机大臣等、前据盛宣怀条陈自强大计。请开设银行。业经谕令招商集股。合力兴办。兹据御史管廷献奏银行官设流弊宜防一摺。缕陈原定章程。窒碍多端。有不可解者六条。大致谓银行不必冠以中国字样。官款拨存。亦须指定抵还的款。及殷商担保。汇兑官款。须交实银。设立商会公所。止议商务。不得干预金矿等务。银行设有暒滟它欠。与国家无涉。自系慎始图终豫防流弊起见。平心而论。银行之设。固属富强要图然兹事体大。中国情形。与东南各国亦有不同。现当创办伊始。自应通盘筹画。计出万全。该御史所指官设银行各流弊。固宜防范。惟中国不自行举办。一任外人在内地开设。攘我利权亦非长策。著王文韶、张之洞、会同盛宣怀悉心妥议。究竟官设银行。利弊若何。彻始彻终。详细具奏。并将该御史所奏。逐条声覆。以凭核办。另片奏卢汉铁路。息借洋款。国家不宜代商作保等语昨据王文韶等会奏筹办干路。请准拨借官款。现尚未据户部议覆。该御史所奏。息借洋款。不宜国家担保。并铁路万不可作为抵押之处。并著王文韶等统现在筹办情形。权衡轻重。酌量缓急。悉心妥议具奏。原摺片均著钞给阅看。将此各谕令知之。寻王文韶等会奏、核议银行利弊。拟请仍归商办。官为扶持保护。每半年由南北洋大臣稽查一次。以保利权。下部知之。摺包　　
</div>
    <div class="pagination">
<a href="清实录光绪朝实录_page795.html">上一页</a><span>...</span><a href="清实录光绪朝实录_page791.html">791</a><a href="清实录光绪朝实录_page792.html">792</a><a href="清实录光绪朝实录_page793.html">793</a><a href="清实录光绪朝实录_page794.html">794</a><a href="清实录光绪朝实录_page795.html">795</a><span class="current-page">796</span><a href="清实录光绪朝实录_page797.html">797</a><a href="清实录光绪朝实录_page798.html">798</a><a href="清实录光绪朝实录_page799.html">799</a><a href="清实录光绪朝实录_page800.html">800</a><a href="清实录光绪朝实录_page801.html">801</a><span>...</span><a href="清实录光绪朝实录_page797.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
