<!DOCTYPE html>
<html>
 <head>
  <meta charset="utf-8"/>
  <title>
   明实录世宗实录 - 第 463 页/共 518 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明实录世宗实录 - 第 463 页/共 518 页
  </h1>
  <div class="content">
   ○庚申总督宣大侍郎苏祐报虏犯大同参总兵吴瑛副总兵赵臣参将焦泽张涞麻隆佐击朱汉不能防御罪  上命瑛等姑停俸戴罪任事俟秋防毕奏夺隆等付巡按御史逮问  祐又言先年摆边诚为无益宣府之边千有余里一镇之军不过七八万每里七八十人岂足守御又分有信地人不敢离虏聚而多我分而寡势自不支一处溃入千里之守俱为  设虏既入边我兵反后此摆边之失也臣以为兵少不足以守边不若聚而守堡各路步兵尽分冲要堡寨并力固守马兵则屯劄要害相机战御其各城入卫兵暂驻怀保隆永侯侦虏果东犯径自入援大同新旧敌台堪据者各设长枪火器简精兵并力哨守其各营兵马亦分地驻守察贼所向即移军以遏其冲亦制虏之一策也兵部言边墙为已成之业一旦举而弃之似为可惜随宜脩补量拨军夜巡了尤可为耳目之先至若延绥入卫兵乞如前议令七月入关若待警报恐不及事  上从部议
　　○壬戌倭贼攻浙江乍浦所陷之知县罗拱辰督兵来援贼引去流劫奉化宁化等处参将汤克宽追围于独山民家以火爇之贼半死余众夺路走遁于海  起服阕原任礼部左侍郎王用宾为吏部左侍郎原任刑部左侍郎杨行中为户部左侍郎□□□口心□督仓场督理西苑农事  虏五百余骑犯辽东上榆林堡副总兵岳懋游击苏澄督兵御之虏走出塞懋等追奔四十里及于小长山斩虏四十七级事闻  上命赐懋澄各白金三十两纻丝二表里其余功罪下巡按御史核奏  命分守宁夏左参将王宝充左副总兵协守甘州
　　○癸亥韩府襄阳王府奉国将军旭柱收买流民女生二子融＜火业＞融□一女融火□□已封镇国中尉余未封事觉诏夺旭柱禄三之二革融＜火业＞官职追夺诏命冠服房屋从人等与未封者止给婚资口粮如擅婚子女例
　　○甲子经略边务侍郎杨博条上蓟州保定二镇事宜一清兵马之本源将各营补过军士买过马匹修过军装并虏曾否入犯有无获功失事军马训练有无精锐月一开报虚文槐报者以军法重治二正兵马之纪纲责成兵备官不时巡莅各区凡兵马钱粮边备一一按核修否每季上之幕府俟岁终奏请黜陟三严兵马之稽考卫所关营参将守备各发印钤尺籍令填注官军姓名年貌及马匹年齿毛色候□才□口心□督抚按巡历查阅以杜虚冒侵克之毙四苏兵马之困惫预处粮刍以时给散毋乏军兴致令失所诏可  添设金山参将一员分守直隶苏松等处防海备倭
　　○庚午南京兵科给事中贺泾奏上年海寇突犯浙东未遭挫衄今岁勾煽丑类连艘内讧以浙省防御渐密乃泊守宝山窥苏湖等郡窃惟晋都根本重地海洋密迩镇江京口乃江淮咽喉瓜埠仪真又漕运门户今贼势披猖防制疏略万一黠寇匪茹横掠而西将致根本震动运道艰阻为害非浅鲜也矧今西北疲于边烽而疮痍未苏中原困于饥馑而萑符不靖其财赋供亿所仰给者唯东南数郡已尔复被寇燹若此真可寒心臣考嘉靖八年十九等年皆因海寇窃发添设总兵官驻劄镇江事平而罢今请暂设此官俾整饬上下江洋□才□口心□制淮海并辖苏松诸郡庶事权归一缓急有赖南京广西道御史汪克用亦以为言兵部覆总兵官如议添设令驻劄金山卫节制将领镇守沿海地方调募南北徐邳等处官民兵以克战守其操江都御史敕内未载海防并当增易  上命暂设副□才□口心□兵一员提督海防应用兵粮巡抚并掺江官协议以闻操江都御史敕书不必更换余如所议已乃命分守福兴漳泉参将汤克宽充海防副总兵提督金山等处  上谕兵部南墙之筑贼之余孽岂不怀逆计者内外皆湏加严自昨大犯已又三年今秋必须慎防尚尽聂豹等对言辽东延绥二镇数报斩获军威稍振重城之筑刻期可完  上仍命各镇严加备御毋忽
　　○辛未朝鲜国王李峘遣陪臣李铎等来献咨纸千张宴赉如例仍降敕答赐银币
　　○癸酉套虏久住山后窥伺宁夏镇巡官王梦弼等奏乞量留本镇正奇游兵及中卫官军防守河西其玉泉大坝等处分布游兵策应仍调邻镇兵马于河东花马池地方防御报可
　　○甲戌  命延绥游击将军李珍固原游击将军施霖俱充左参将珍分守宁夏西路霖分守山西东路
　　大明世宗肃皇帝实录卷三百九十八


大明世宗肃皇帝实录卷三百九十九
　　嘉靖三十二年六月丙子朔
　　○丁丑总督京营平江伯陈圭请发子粒银修造营厅器械户部复议留前银凑支马草兵部言如户部议则工费无从处办宜仍依圭请且今营操犒赏费无所出请并令户部给之  上以让户部户部请以顺天保定二府子粒银万三千五百余两尽输兵部供脩造犒赏之需报可
　　○戊寅南京科道祁清徐栻各奏言迩因山东徐邳岁荒特轸  圣慈遣重臣赈恤苐今天下被灾之地不独山东徐邳为然若南畿山西陕西顺德等府及湖广江浙所在凶歉或经岁恒旸赤地子里或大水腾溢畎甽成川或草根木皮掘剥无余或子女充飱道馑相望其归德滕沂诸处则盗贼公行道路梗塞大江以南苏松滨海诸处则倭夷狂噬井邑丘墟饥馑师旅交兴沓至非破格蠲赈不足以苏民穷而延国脉也乃京师之帑藏既虚各省之摉括已竭额外之徵求未已军兴之供亿尤烦工作之役蝐兴挑河之费日广司农方懔懔朝不给夕百方谋画求所以生财者未得也而蠲赈将安所取耶臣等愚昧求所以阜国安民者莫知计之所出窃谓燃眉已及改弦难缓似当于汰冗费省繁文加之意耳乞下司农通行内外诸司议所以捄目前乖永久者户部覆各处灾伤自奉钦命赈贷外其余宜敕各抚按官多方赈恤至于军国调度臣等日所筹料今京营正备兵止十二万计而旗手等卫官军大兴等卫民兵武骧等卫新军乃二十万其他官校厨匠勇士旗士又数万皆仰给官食光禄寺岁派银二十四万两连岁额外奏讨又十余万内府洪用如黄白蜡昨岁坐派一十七万五千余斤而又召买一十八万五千余斤沉速香坐派一万五千余斤又召卖一十四万二千余斤诸所敷率盖可类推其无用之兵无事之官无名之支无益之费不可胜纪总太仓银库一岁之入民屯粮赋商盐税课不过二百万余两京边岁用大约以五百万两计入少出多无可抵补而近来缮边抚夷修城浚河衣装赏赐皆出岁额会计之外将来制用盖不可支又安有余裕以佐百姓急哉宜如清等议通行两京各部院科道部属大小臣工及各省抚按官今各条上冗费繁文病国伤民者本部总挈所陈审较取中议为定制庶徵求可缓而民困可苏耳＜锍-釒＞入报可  巡抚宁夏都御史王梦弼言本镇仅二三百里乃三面受敌官军按伏者东西奔驰终岁勤苦然不出百里外乞无拘近例给以行粮料草因请发帑银应用部议按伏兵马行粮料草于迎敌对垒时全给余月半之请给以太仓银一万两佐其支费从之
　　○庚辰旌表福建等处孝子方重杰节妇罗氏等二十人  巡抚山西都御史赵时春＜锍-釒＞陈边务一并力拒战先年摆边殊为失策宜止守墩堡仍屯大兵据要害以备应援每营务足五千人一镇约立三四营选官兼领设法教练轮大营之精骑往来巡罗以联声势随虏入之多寡走报赴援以遏贼锋一振肃纪纲议将平日逃亡军士及临阵失陷将领者务尽法例以齐众心成功大赏不吝千金畏怯妄报即行军法一节省行粮该镇宁武偏关老营军士各存本处操备免其更调军无更戍之劳官省行粮之费兵部议覆报可
　　○辛巳礼部会议王府庶人口粮如成化十三年例则过多如嘉靖四年等例则过少今当视中尉岁未减三之一岁给米七十石妻妾子女及使女皆衣食其中不必计口更给庶人口粮既定则擅婚者减庶人三之一得五十石传生者减庶人之半得三十五石增损适中矣至于安媵之数宜如律年四十以上无子者乃听娶妾有子则否议者又谓限其妾媵不若限其子女窃以为限其人数又不若限其口粮今宜备查见在庶人传生等食粮名数自今为始除子女未出幼者从父及女将出嫁者给婚资从夫养赡外其子应请口粮者查其父生子多寡三子以上者无问长子众子并与半给若止一子二子俱与全给传世以后半给者如故全给者仍查其父生子多寡定拟如前庶几下有一定之志上无难继之恩通行各王府著为例此后有违例妄请者坐之奏可  南京工部右侍郎欧阳塾三载绩满荫其子铣为国子生  录虏犯宣府西路新问口堡死事功参将史略赠右军都督府左都督荫一子指挥佥事赐祭葬立祠如郭都例守备任镇指挥杨伦各加赠指挥同知附祠仍量给葬费子孙升祖职一级并淮世袭宫兵死者恤录之  是时虏势甚炽朵颜诸夷挟以恐喝中国不时索赏额办不给守臣乃奏留山海商税银佐之诸夷益骄肆逻卒出塞輙捕而束缚之叩关取赎诸将校苟幸无事每歛军资贿之去其有不得贿輙杀所执卒恬无顾忌巡按御史蔡杨金白其状请下守臣诘问所部酋部令执作孽恶夷送中国正法不则闭关绝贡严兵往问其罪兵部覆请令各该将领于抚赏时宣布朝廷恩威以谕之俾如御史言报可
　　○壬午谪总督漕运兼巡抚凤阳都御史连矿于外任坐地方灾盗匿不以闻故也  户科都给事中王国祯言顷者经画大同给事中徐纲议增本镇兵马粮料户部请以先年尚书梁材查出余银及多发去各堡募军银共十万余两给之臣等以为前银虽有此数恐历年既久已需别用又纲言屯田粮草及牧地秋青草俱已折银徵收而部臣指以为本色纲言山西额解银止五十一万三千两而部臣乃言五十四万八千余两此其处报互异之大较也且京运年例银三十八万三千两内九万五千八百余两系抽补兵马粮料今部臣以抽补文册未到即如数扣留止发年例银二十八万七千两是于三十八万之中已减九万余两其于本镇钱粮有加增之名无加增之实矣凡此皆宜核实章下户部户部覆奏先年余银及募军多发银俱未见支销其山西额解五十四万并本镇屯牧粮草亦无减折事例乞行巡按御史查奏但国祯以镇兵单弱加给本色事不宜缓宜再给发太仓库银四万七千两报可已而徐纲言山西额解及本镇屯牧粮草皆漫以灾伤减折臣所议乃仰遵明命处给见在兵马粮料如以山西额解不得减少亦宜檄彼处守臣速为徵解其屯牧之政则责成抚臣加意脩复庶于经费有济复下部议覆如纲言行之  发太仆寺马价银四万八千两于宣府买马
　　○乙酉改赈济淮徐刑部左侍郎吴鹏为兵部左侍郎兼都察院右副都御史总督漕运兼巡抚凤阳
　　○庚寅总督宣大山西军务兵部左侍郎苏祐六年考满升都察院右副都御史兼原职管事
　　○辛卯经略边务侍郎杨博上言镇巡官专辖一方军务皆其统理今蓟州总兵官成勋制内止称节制参将所统官军巡抚吴嘉会敕内止节制分守守备等官而副总兵游击未经开载俱宜增入以重事权紫荆关马水口沿河口大龙门三处密迩畿甸地广且冲而马水口原设守备未奉敕书何以展布宜给敕责付本官行事沿河口大龙门二处各止立总管亦难责成宜改设把总其莱树庵口城垣既筑尤宜添募官军多置客兵防守黄土岭关外连辽东鉄厂诸堡正当虏冲兵马单弱防御甚疏大毛山提调既有长谷驻掺营统辖听调已足防守宜将黄土岭营官军仍听一片石提调管辖庶为适均又广昌县南直紫荆倒马二关北接宣大二镇诚为重地而守备权轻宜改设参将官兵数少仍宜将乡夫抽选辏足三千之数听其统领防守分据险要方为得策兵部议覆  上悉允之
　　○壬辰  睿宗献皇帝忌辰  奉先殿行祭礼  巡抚应天都御史彭黯巡按御史陶承学等言倭势日炽非江南脆弱之兵承平纨裤之将所可办者请得以便宜调山东福建等处劲兵及敕巡视浙江都御史王忬督发兵船犄角攻剿＜锍-釒＞下兵部覆山东陆兵不娴水斗福建海沧月港亦在威严岂能分兵外援宜令黯等就近调处州坑兵一二千名仍随宜募所属滨海郡县义勇乡夫分布防御并请命王忬互相应援其应用兵船粮饷器械火药许徵发在所支用南京署兵部事尚书孙应奎亦言倭夷劫掠渐近留都沿江津隘已议调官军防守应用甲仗粮刍乞命南京户工二部给发  上俱允之
　　○癸巳升刑部右侍郎王学益为本部左侍郎巡抚云南都察院右副都御史鲍象贤为刑部右侍郎巡抚河南右副都御史谢存儒为南京兵部右侍郎  山西巡抚都御史赵时春以虏犯老营堡偏头关自劾不职并参总兵官李涞参将孙宝守备高尚右马应期失事罪且言游击麻禄转官不候交代擅离职守乞正其罚诏宥时春涞停俸六月宝等二月
　　○甲午以侵盗沿边束草论宁夏中卫左所百户方瑛罪斩副千户等官张翥李墌削职为民  经略边务侍郎杨博言蓟镇往岁建议合数村筑一空堡不惟收歛无及亦且劳费不赀乞如甘肃地方五七家共筑小城中立一墩上盖楼房天棚设拦马墙墙壕悬置板桥大村令其左右夹峙各筑二墩或四墩六墩随处可筑数人可守而费不过百金分置步兵兴土人相兼按伏贼小人可以邀击其昌平等六州县被虏残伤不能举役乞发真定等府所输民夫银一万两助之报可  慱又言阅过蓟镇平山营起至昌平居庸关沿河口止修完边墙墩台已踰太半冷口关外极冲边墙亦已增筑其未完边城万四千三百五十六丈墩台九十二座附墙敌台一百三座房二百一十三间乞命总督镇巡官严督所司及时修治以固保障候巡关御史阅奏抉可博寻以事竣回京＜锍-釒＞辞宪职许之
　　○丁酉荆王厚烇薨讣闻辍朝三日遣官祭葬如例
　　○戊戌起服阕原任都察院右副都御史孙世祐巡抚云南原任右佥都御史杨宜巡抚河南
　　○庚子设陕西甎井堡新建仓大使副使各一员
　　○辛丑  孝庄睿皇后忌辰  奉先殿行祭礼遣恭顺侯吴继爵祭  裕陵
　　○壬寅补荫故太子太保吏部尚书唐龙孙廷佐为国子生以其子汝楫登苐援例乞补故也
　　○癸卯  孝穆皇后忌辰遣长宁伯周大经祭  孝陵
　　○甲辰顺天府尹雷礼条上恤灾六事  一通涿良乡固安诸州县水灾重大请下抚按官查核赈恤蠲免  一迩来户部运饷派取府属州县大军扰民非便自今穵运军饷宜官募大通桥等处车户厚给工价量蠲襍差人自乐从不必重派民车  一府属州县自赋役正供外有内府及部寺岁派乞一切蠲除以固根本一永乐间取浙江等处富民实京师号厢民后因供输浩繁移徙日众乃于原籍每户徵银三两助之令户以解银渐多移为边用每县止给三百两而厢民所供办实数倍之宜复旧制以厚厢民  一宛大二县佥派殷实人户供办  上用诸物原非本等繇役宜平准其直以时给与  一所属州县额派内外衙门皂隶门子几四千人各项京差官又于额外取皂隶几二百人乞查议酌损以苏困惫章下户部户部言各州县车不能輙罢但当厚其工直其有损折官偿其半富民银已入边储不可尽给厢民余如礼言诏从部议
　　大明世宗肃皇帝实录卷三百九十九


大明世宗肃皇帝实录卷之四百
　　嘉靖三十二年七月乙巳朔  时享  太庙命成国公朱希忠代  礼部以  万寿圣节请令  裕王景王入宫行庆贺礼  上曰二王非群臣比且未奉  庙殿之遣姑俟明秋行  升都察院右佥都御史倪嵩为本院左副都御史协理院事  时九门列营以备战守  命户部左侍郎马坤督理给军粮饷  宣府蓟镇守臣各报虏将入寇兵部会议虏驻商都地临宣蓟如果人犯必由古北口若冷口则辟在东隅喜峰则路经朵颜比之右北似为稍次若自宣府入犯西必由横岭镇边东必由黄花镇张家口自大同入犯东必由广昌直趋紫荆西必越宁鴈直抵山西今诸要害俱有正奇兵拒险设伏以待然蓟州密迩京师备宜周悉卢沟桥畿辅喉咽尤须预防乞命提督时陈统入卫兵分布昌平怀柔侯警遏剿宣大山西蓟辽总督镇巡官整饬戎师如虏犯京东则辽东宣府京西则大同山西各率奇游兵入援其冷口喜峰应援付之辽东横岭马水防守委之山西保定正兵驻通州奇兵驻良乡山东河南保定侯调民兵各移驻德磁易三州近地以侯策应而京营听调官军则令副将萧汉副怀柔孙勇赴顺义赵乡赴通州与入卫兵互为声援参将李光启赵应二营赴蓟镇助守扼塞游击刘岳袁洁二营赴卢沟据桥防护仍命陕西守臣潜师捣虏巢穴榜谕属夷毋俾助逆再敕纪功给事中一员同巡关御史往核功罪总督陈圭候近京有警以兵往合时陈协战  上曰营兵留护京师萧汉等止勿调陈圭帅师当请何地与时陈合兵防护事宜议明具奏余从所拟兵部覆议时陈兵分驻昌平顺义怀柔若虏犯古北横岭奋力迎敌遏其入路陈圭驻郭门与八营连兵坚守耳调山西老营堡游击刘承惠以兵赴良乡仍分时陈兵一枝抵通州与保定正奇二营原赴良乡通州者属圭统领策应诏俱从之仍命礼科给事中王正国随营纪功
　　○戊申  仁孝文皇帝忌辰  奉先殿行祭礼遣武定侯郭守乾祭  长陵  晋府奉国将军表衬以越关革为庶人礼部议宗室来京无问事情轻重俱发高墙奏词立案为法未免过严故不能尽法若酌量行勘具奏论治行法渐至过宽而越关日众计其驿递需索所得倍于岁禄及勘又从末减是以无复畏惮请自今越关者先革为庶人然后行勘情有可原则为请复仍查所过需索革禄示惩如无迫切事情不启各王不告有司輙听拨置而来者尽法如例奏可  巡抚应天都御史彭黯巡视浙江都御史王忬各以倭寇出境浮海东遁来间倭自闰三月中登岸至六月中始旋留内地凡三月若太仓海盐嘉定诸州县金山青山钱仓诸卫所皆被焚掠上海县昌国卫南汇吴淞江乍浦山□秦屿诸所皆为所攻陷崇明华亭青浦象山嘉兴平湖海盐临海黄岩慈溪山阴会稽余姚等县乡镇焚荡略尽向来所称江南繁盛安乐之区骚然多故矣
　　○己酉掌锦衣卫事左都督陆炳请祭旗纛之神于射所从之即遣炳行礼  命太仆寺发寄养马一千匹给大水谷新设游兵
　　○辛亥  命兵部发帑银二万五千两分犒陕西八卫边兵仍赐提督时陈银四十两游击丁碧孙邦陈凤朱玉等各十两
　　○壬子发太仆寺马一千九百二十五匹给延绥入卫兵
　　○戊午升大理寺卿卢勋为南京刑部右侍郎左少卿冯天驭为都察院右佥都御史协管院事  升刑科都给事中姜良翰为广东左参政  福建道监察御史陶钦皋论劾南赣巡抚都御史张烜南京提督掺江都御史蔡克廉各不职宜罢诏俱回籍候勘  □才□口心□督陕西三边侍郎贾应春言各省钱粮本自足用今士马消耗而粮不足者法令废弛催督怠缓政也臣先任陕西巡抚见各卫府民屯粮完者十二负者十八而管粮管屯官不闻催督上之人又无以惩之其惰益甚臣请著为令自今粮草未完三分以下者管粮管屯官停俸五分以上者府州县管粮官降调卫所管屯官革管事二司管粮管屯及府卫州县正官俱停俸七分以上府州县管粮官革职卫所管屯官调卫二司管粮管屯及府州县正官俱降调其司府州县官升迁给由行取必完过八分以上者方许离任户部覆如其言报可  虏酋俺答把都儿等大与入寇分道由大同弘赐堡等边进境合众下浑源州东犯灵丘广昌等处
　　○己未中元节遣定国公徐延德恭顺侯吴继爵长宁伯周大经玉田伯蒋荣分祭  八陵都督佥事王朝用祭  恭仁康定景皇帝都督佥事沉至祭  孝洁皇后及  哀冲  庄敬二太子中官祭  恭让章皇后各陵坟  上谕礼部朕丕承  父天  母地洪眷  大道帝师匡扶内完殛灭外虏平宁  恩佑加隆勿谓尔君弗似臣邻之义当为民先兹月下旬及八月初旬  高玄等帝坛修  景庆等仪诸司止常封生辰免贺毋得违怠
　　○庚申未封妃褚氏薨诏葬礼如睦妃例赐号曰曰□女
　　○壬戌  成祖文皇帝忌辰  奉先殿行祭礼遣长宁伯周大经祭  长陵  少保兼太子太保礼部尚书东阁大学士徐阶三年满遣中官赍赐羊酒钞贯进柱国给诰命  升太仆寺少卿黄如桂为大理寺左少卿  设山西神池堡仓利民堡仓平刑关仓大使各一人  巡抚直隶御史陈学夔上言渤海所镇关城黄花镇口门家峪灰岭口青龙桥石峡峪诸隘俱虏入要害乞各增兵防守镇边城东北街马跑泉为高崖口剧冲乃止列卒十八人请分参将王臣所部原募兵千人守之分选勇略指挥千户统领且边兵艰苦军需告乏更乞发帑银万三千三百五十两补前借脩边银募兵者其军士月粮刍粟准令常支本色以赡之兵部覆议许之
　　○癸亥  赐敕葬谕鲁王颐坦贤孝王父端王病尝药祷神请以身代居丧卧苫醊粥者期月徒跣扶辒百里衰经三千又捐千金及湖数顷以赈饥有司以闻故有是命
　　○甲子升抚治郧阳都察院右佥都御史沈良才为大理寺卿广东左布政使谈恺为都察院右副都御史巡抚南赣河南右布政使史褒善为南京都察院右佥都御史提督掺江  兵科都给事中王国祯等言迩者海氛弗靖臣等日阅彼中当事诸臣及南京府部科道章奏凡夷寇交衅之由群凶狡谲之熊党与分布之广城池失陷之多官民屠戮之惨与夫兵将柔脆之实国赋亏损之虞  祖宗根本重地惊惶震撼之情臣等深切殷忧周爰咨度求所以俾庙谟销后患者谨列三事幸命筹国计者择焉一明委任机不并掺权无两在海防要害以一重臣任之足矣乃命掺江与巡抚协同行事平居既苦于牵制临事又易于推诿非计之得也宜稽往牒相时宜酌定归一以专任而责成之便且近日登莱亦传倭警凡氵□顗海郡国将来恐俱不免其山东辽东巡抚亦乞赐以专敕俾无海防今亟于先事图之一重事权昨岁因黄岩之破复设巡视浙江都御史惟是经理海上事宜诸凡黜陟减否之权一功不与是以钱粮出纳动支为难司府奉行多见窒碍有如都御史王忬所陈者亦何以展其犹为责之底绩哉请如各省例更为巡抚浙江兼理海防职衔更敕赐之其福兴漳州等府军务仍令提督如故一奖才杰访得寇入之初凡守土诸臣莫不心丧胆落狼奔鼠窜而松阳知县罗拱辰六合知县董邦政乃能手握孤军深入重地独当勍敌立有战功即其忠勇一节寔超恒品乞不拘赀格量升滨海地方一官俾得展竟底里为一方保障＜锍-釒＞下吏兵部议覆海防宜属之应天巡抚巡视浙江都御史宜改敕加抚衔其浙江省钱粮原属应天巡抚者当仍其旧勿易拱辰邦改请加以按察司佥事职衔仍各随原任地方巡抚就近委用得旨王忬令提督军务兼巡抚浙江并福兴泉漳地方应天凤阳山东辽东巡抚都御史以本职兼理海防各别给敕书行事罗拱辰董邦政添注浙江按察司佥事余如拟行  虏移营窥紫荆指挥袁鏳遇于广昌县石门村败没
　　○乙丑套虏数万骑寇延绥由米脂川入南犯鄜州甘泉等处  巡抚山西都御史赵时春言老营堡须骁将新任游击刘承惠不足任请以立功副□杠□口心□兵王怀邦代之诏复怀邦冠带领职罢承惠候用  总督陕西三边侍郎贾应春言各边以间谍不通每虏欲入寇绝不知所向往是以无所不备兵分势寡往往败事大虏将内犯必会众聚兵晒肉晾马传前祭旗形常先露而中国被虏之人亦多临墩传报颇有左验若使边臣如意招抚要以官赏误计散遣务结其心今侦虏纠聚向往道路时日预来潜报我得专力为备其视泛然散守者功相千百也乞命镇巡诸臣遴通事人等患心招致应时犒赏如得虏情实因致成功者即将原报人役定为首功擒斩五十级以上授百户予三百金百级以上授千户予五百金百五十级以上授指挥予千金世袭其招诱通事等役并加升赉又总兵以镇守为职而巡抚则赞理军务至统摄调遣又总督事也今宜申明职守如督理不周调度失宜总督任之防守疏虞军饷不继奸毙不厘责在巡抚若训练不精兵革不利士马不强至于畏缩残害罪在将官其有摧锋破敌奋勇血战之功抚臣不得同其赏如抚臣身督战阵躬冒矢石及设策出奇指授方略者则议赏以为任事者之劝兵部覆俱如其言从之
　　○戊辰金星昼见四日乃伏
　　○己巳虏入宁静庵口散掠大峪南沟等处急攻插箭浮图等峪关南大震
　　○辛未固原游击陈凤宁夏游击朱玉率兵援紫荆时虏前哨已有越浮图峪而南者凤玉夹击之虏驰去凤玉督众急追之过浮图守者其蓐犒凤玉曰稍缓恐不及贼俟旋军飨之不立马而去及虏于三家村大战竟日杀伤过当壬申虏欲北遁虑为凤玉所蹑乃以骁骑来战缀凤玉兵其众分道自广昌红沙坡石门峪大金井等处北遁是时虏氛甚恶中外戒严京师惩于庚戌之变人情恇惧及闻凤玉力战退虏  上大悦乃不俟勘报命升二人者俱署都督佥事仍各赐白金四十两文绮二表里阵亡重伤及获功官军优恤升赏如例
　　大明世宗肃皇帝实录卷之四百
大明世宗肃皇帝实录卷之四百一
　　嘉靖三十二年八月乙亥朔  虏分兵东犯蔚州西闯平刑关入掠代州繁峙县等处  升湖广道监察御史鄢懋卿为太仆寺少卿  升云南右布政使王钫为广东左布政使湖广按察使陶钦夔为河南右布政使  陕西兵出坞虏巢于牛儿营斩首一百一十六级获马三百匹  诏发太仓库银五万两给大同客兵粮饷  陕西督抚官贾应春等言宁夏镇入卫边兵频年赴调往返罢劳乞精选宁夏奋游兵一枝与游击罗贤兵马一枝固原镇旧游兵二枝与游击陈凤兵马一枝各务足三千员名以后每岁更番入卫便报可
　　○丙子以灵丘王聪隔年踰八十赐敕遣官存问  虏酋小王子率众由宣府独石入犯赤城滴水崖等处攻毁屯堡焚戮甚惨凡四日驱掠人畜而去  淮阳都御史连矿巡按黄国用各言侮寇掠淮安新兴海门吕四等场诏革守备陈律指挥李显王桓职与千户冯仁百户贾勋州同知陈姓等俱下按臣逮治赏获功大使袁希乾百户周俊等
　　○丁丑祭先师孔子命礼部尚书兼翰林院学士欧阳德行礼  起服阕户部尚书张经为南京户部尚书  应天巡按御史陶承学孙慎以倭寇既遁详核地方失事颠未因分别诸臣功罪以闻谓备倭都指挥王世科兵备副使吴相知州熊桴知县喻显科指挥张弓等各有地方专责寇至不能御当罪原任都指挥韩玺守备解明道太仓州判官金汝州等各有率兵追剿擒斩焚溺之功当录得旨相停俸戴罪管事世科并弓桴等付按臣提问具奏  广东肇庆府德庆州东西二山猺贼李朝卿等四千余众据山为乱巡按御史郭文周以闻诏提督总兵等官克期剿之
　　○戊寅祭  大社  大稷遣英国公张溶代溶行礼仓遽科官纠其厌怠不敬＜锍-釒＞入  上手批曰遣官如此陪官可知诸执事者可知是何礼法君逸臣劳之义何在溶动臣之首报以世禄摄祀不敬他任可推姑罚俸一年今后被命代摄者务加敬慎毋得慢神欺君二王今方成人俟三年后命摄监礼官宜事事举劾毋得怠视  秋分祭夜明于夕月坛命遂安伯陈鏸仪尚书万镗分献  山西太原府地震有声
　　○己卯祭  帝社  帝稷遣成国公朱希忠代公张镕徐延德驸马邬景和谢诏伯陈主大学士严嵩徐阶李本尚书万镗欧阳德侍郎程文德闵如霖陪祭  未封妃张氏薨诏丧礼如曰□女妃例赐号曰常  黜太子少保吏部尚书万镗及兵科右给事中朱伯辰为民时提督抚治郧阳都御史员山□夬镗会官推通政使赵文华可任伯辰随劾文华邪媚奔竞宠赂曰童不宜复玷台宪有旨令别推而以伯辰章下部文华因言通政使在朝廷左右将事例不推外今镗意在出臣又嗾所亲言官谕劾期必去臣而后快且镗前为右都御史后以侍郎起用进尚书乃通计前俸考满事涉欺罔又以不得一品为怨  上遂恕镗并伯辰黜之而留文华供职如故  巡按直隶御史陈学夔言虏越大同趋浮图峪总兵徐珏巡抚艾希淳副使毕竟容防御无策总督何栋按兵不援大同巡抚侯钺摠兵吴瑛贼入不能沮遏越境不能邀击均宜治罪  上命诸臣如戴罪防剿候事宁分别功罪以请
　　○壬午  孝康敬皇后忌辰  奉先殿行祭礼遣玉田伯蒋荣祭  奉陵
　　○癸未  万寿圣节遣定国公徐延德恭顺侯吴继爵长宁伯周大经玉田伯蒋荣分祭  八陵都督王朝用祭  恭仁康定景皇帝都督沉至祭  孝洁皇后中官祭  恭让章皇后各陵寝  孝慈高皇后忌辰  奉先殿行祭礼  复原任吏部尚书李默职趣令之任管事时廷臣会推都察院左都御史屠桥刑部尚书何鳌南京都察院右都御史周延  上特旨用默
　　○甲申  万寿圣节告祀  大于  玄极宝殿  命成国公朱希忠代  上不御殿文武百官朝服诸奉天门行五拜三叩头礼各上表称贺免百官宴赐节钱钞赐王府进贡人员及四夷朝贡使宴于阙左门  朝鲜国王李峘遣陪臣吏曹参判朴仲原等来贺  万寿圣节贡马及方物宴赉如例
　　○丙戌山东即墨县地震声如雷  套虏驻鄜延半月余延庆诸州县为所屠掠且遍乃移营中部以□泾原关中大震会霖雨连日夜虏乃由安塞保安趋把都河遁  河南归德府柘城县盗师尚诏反诏抚按官督兵讨之尚诏本盐徒初以私败作奸结山东向马贼攻剽远近邻里畏之官府不能制由是党与渐盛人皆知必为乱先任巡抚都御史谢存儒苟幸无事假以总保长令□才□口心□诸镇民捕盗尚诏遂擅听民讼肆为威虐民甚苦之而无敢忤者至是守臣欲诛之事泄遂反七月二十六日夜攻入归德府劫库狱杀检校董伦焚掠城内外居民屠戮甚众次日午方鼓行而西攻破枯城辰邑等县巡按御史霍冀以其事闻因劾存儒苟安待迁养寇遗患及归德知府尹一仁守备谢居防御无策俱宜罢黜诏存儒一仁居俱革职回籍听勘  山东盗李自名等百余人流劫邹县济宁郓城泗水等处剽卤漕粮船只杀伤运军抚按官沈应龙马荐以闻诏守臣相机剿捕
　　○甲午祭历代帝王遣公徐延德行礼伯陈圭都督陆炳尚书聂豹欧阳必进分奠
　　○丙申  宪宗纯皇帝忌辰  奉先殿行祭礼遣恭顺侯吴继爵祭  茂陵  升太仆寺卿张舜臣为都察院右佥都御史提督抚治郧阳河南贼师尚诏攻围大康县都司尚允绍指挥李瑭等以宣武睢陈兵援之与贼战于鄢陵官兵败绩
　　○丁酉吏部左侍郎兼翰林院学士程文德三年考满荫其孙光裕为国子生
　　○戊戌以灾伤诏免山东兖州东昌济南青州所属州县税粮有差仍命有司设法赈济先是广西桂林平乐猺獞据险肆乱杀知县张  毅伤百户曹恩焚劫岁无虚月提督两广侍郎应槚总兵官顾寰督兵进剿至是讨平之凡擒斩四百八十四俘虏男女三百四十四牛马器械甚众守臣以捷闻并上佥事茅坤参将王宠朱昇都指挥钟坤秀参政张谦百户吴通等功状  上嘉诸臣劳绩命槚荫一子入监读书仍与□各赏银四十两纻丝二表里坤升二级宠坤秀各一级昇银十两谦已去任升一级致仕通等给赏有差  增设浙西杭嘉湖参将一员分守其地以福建行都司署都指挥佥事张宗克之复于三府增兵备副使一员以常州府知府陈宗夔升任
　　○己亥少师兼太子太师吏部尚书华盖殿大学士严嵩几年满后再历二考遣中赍赐银币宝钞珍馔羊酒荫其孙绍康为中书舍人  治四月中海寇破福宁州山□秦屿澳当事诸臣罪停总督备倭指挥戴冲霄俸六月海道佥事徐老启汪垍各一月指挥张玺百户陈钺等付按臣逮问
　　○庚子授故少傅兼太子太傅吏部尚书武英殿大学士刘忠孙绍恩为中书舍人援大臣身后录荫例陈乞也  巡按御史赵炳然录上倭犯浙江地方尖事诸臣罪状谓参将汤克宽俞大猷海道副使李文进俱有斩寇功可赎分守参政顾中孚分巡佥事李廷松知府刘懿梅守德功不掩罪备倭都指挥王钦月输把总指挥张瓒知县林大梁而下百八十八人俱偾事当问死事指挥陈善道采炼满朝把总马呈图及千百户典史等官一十九人宜恤录诏克宥姑宥不问大猷夺俸与文进俱戴罪剿贼中孚懿等各夺俸二月钦瓒大梁等付按臣逮问其奏善道等令有司立祠致祭阵亡被兵者赈恤之
　　○辛丑河南诸军击贼于霍岩集毛葫芦吴峪二军冲其前锋贼纵骑围之后兵无敢进者副使曹邦辅捉及驱之诛其最后者士卒皆竞赴敌贼不支遂溃斩首四百余级坐擒百余人夺获辎重马驴车辆无筭贼奔临頴西华等境败众稍稍集比至大康贼势复振
　　○壬寅南直隶巡抚都御史彭黯巡按御史孙慎给事中王国桢南京给事中张承宪南京御史赵宸宋贤先后各上御倭方略黯慎言三事  一南汇所吴淞江刘家河镇江宜增置把总四员防守  一调太仓镇海二卫中所官军移驻吴淞  一土民有擒斩获功授之职衔仍复其家  国桢言七事  一固民心凡急用军需悉听动支在库无碍官银不得派徵小民其宣布德意招集流亡谕安迁徙优恤蠲赈等项亟议施行  一广责成督率沿海乡民团结训练约束策应应设敌楼栅栏墙垣壕堑量力修筑务足防御  一议添设杭嘉二府守备一员属金山副总兵节制备倭都司驻劄定海兼辖定海海宁二把总屯兵控御  一选将材不分见任闲住职任崇卑如果智勇出  详开奏实迹以凭推用  一精拣练通查正余军丁定为二等以备战守各责副总兵参将依法训练不时试阅  一重赏罚查照先年擒斩倭贼流贼事例定为赏格准与升级不愿者给赏船主渠魁另行超格议处  一宽法禁除通番大船及贩易接济应禁外其捕鱼樵采无碍海防者编立字号验放出入  承宪言六事  一调募援兵水陆夹剿  一申饬赏格军法以作用命  一立保甲法团结乡民协力战守  一正将领有司失事罪及赈恤死于兵者  一朝鲜贡使至日赐敕令宣谕日本国王数以纵恶寇边之罪  一招抚归正以散党与  宸言六事  一宜行浙直福建抚按官严督所司建立城垣顺民举事务堪保障  一宜行各府州县随宜招募使人自为战家自为守如果杀贼有功照官军升赏  一各该官军严加选汰将精壮克没令统领人员用心掺练多方点验及严更替卖放役占之毙  一倭寇狡猾又善操舟我兵乘胜长驱深入海洋恐堕其计不宜穷追  一江北之兵不习舟楫不宜署湿劳师费财顾彼失此务求长策以禆实用不得概调  一处造战舰及连珠乌嘴火铳之类操演习熟以备攻击  贤言五事  一直隶金山卫近设副总兵浙东西俱设参将苐未有主将节制宜设总兵一员统领之  一钱塘江口宜增置守备  一捍海塘宜增筑高峻杂植荆棘列兵防守  一募土人习水者为篙师有力者为战卒仍调温处坑兵或山东长枪手有警则随机策应无事则分投教习  一两浙苏松防守渐严寇必蔓及两淮山东宜各行备御兵部议覆  上多采行之  升通政使司右通政罗廷绣为太仆寺卿  升直隶苏州府同知任环为整饬苏松兵备山东按察司佥事
　　○癸卯晋王新＜土典＞奏西河王长子表相有孝行父母有疾弥月不解带感双鹤之祥诏赐敕奖谕  升福建按察使范钦为云南右布政使
　　大明世宗肃皇帝实录卷之四百一防守渐严寇必蔓及两淮山东宜各行备御兵部议覆  上多采行之  升通政使司右通政罗廷绣为太仆寺卿  升直隶苏州府同知任环为整饬苏松兵备山东按察司佥事
　　○癸卯晋王新＜土典＞奏西河王长子表相有孝行父母有疾弥月不解带感双鹤之祥诏赐敕奖谕  升福建按察使范钦为云南右布政使
大明世宗肃皇帝实录卷之四百一


大明世宗肃皇帝实录卷之四百二
　　嘉靖三十二年九月甲辰朔礼部进明年大报等祀日册
　　○乙巳诏发宁化王府镇国中尉表榙及其子辅国中尉知火□姜俱高墙禁住夺知火□隽知□火□奜□知爃禄米各半年榙以细故我杀妻子及婢媵等计二十余人火□姜顺父殴其嫡母致令自尽而火□隽等复逞忿殴及内外姻亲抚按官会勘奏报故有是命
　　○丙午虏万余骑□大同平虏卫入犯山西神池利民等堡巡抚山西都御史赵时春帅马步军自出御之至广武诸将皆会是时虏纵掠八角堡忽谍者报曰有虏骑二十余去此两舍许疾掩之可尽得时春擐甲欲驰□才□口心□兵李涞等固止曰虏悍狡未可易公弟驻此涞当督诸将尽力抗敌必不贻公忧时春大言曰虏知吾来必遁少缓即追不及矣攘臂而前及虏于大虫岭虏伏兵四起涞太息曰公速去吾死于此矣时春弃众而奔虏欲取时春涞等殊死遮斗逡巡虏骑益众涞与其子松及大同参将冯恩游击李桂神池守备孔宾偏头守备高迁太原指挥陈金中军尹忠把总俞辉皆战死涞所将全军皆没时春仓皇投一墩守哨卒以绳引之而上乃免虏寻引去  河南贼师尚诏引众自永城而东攻掠宿州拟乘虚犯凤阳取高墙罪宗奉之官军急追及于直隶五河县贼夺舟分其众为水陆营以待都思尚允诏督众四面环击须臾水陆营皆破贼遂四散奔溃不复能军
　　○丁未  孝恭章皇后忌辰  奉先殿行祭礼遣都督王朝用祭  景陵
　　○戊申升吏部郎中刘养直为通政使司右通政提督誊黄  升刑科左给事中李敏为都给事中吏科右给事中徐公遴左给事中户科给事中蓝璧兵科给事中黄元白刑科给事中丘预达俱右给事中敏公遴元白预达俱本科璧兵科
　　○己酉霜降节遣英国公张溶恭顺侯吴继爵长宁伯周大经玉田伯蒋荣分祭  八陵都督王朝用祭  恭仁康定景皇帝都督沉至祭  孝洁皇后  哀冲庄敬二太子中官祭  恭让章皇后各陵坟  唐府新野王宇沪薨赐祭葬如例  韩王融燧参奏襄陵王府镇国中尉旭榠旭被奉国将军融煓仪宾王廷宪王廷臣与其妻妾出游夜醉捶死平民诏旭榠等革爵候勘廷宪等下巡按御史逮问  宣大山西保定总督镇巡官苏祐等各奏虏从紫荆关浮图峪分突山西取道宣大诸镇兵前后邀击之于广昌灵丘代州蔚州至磁窑口为伏炮所中而去捕斩凡三百九十有五虏以八月七日出塞乞录效劳诸臣功巡按宣大御史毛鹏言虏自七月十六日入境至八月初七日始出以二十余万之众经二十余日之久地方遭其杀戮抢掳殆无余类臣访将总督苏祐督山西总兵李涞及游击赵纶刘承惠参将殷尚质麻禄等兵马合营广昌御虏于永安堡贼纵精骑冲其四面数日而大同总兵吴瑛等壁土黄沟宣府总兵刘大章等壁黑石岭皆闭垒观望莫敢犄角是以战各失利贼遂无忌应州浑源广昌蔚州等处被其荼毒惨不忍言及贼既饱欲而还则取其畸零病弃陈功告捷其败丧则减百而为一其斩获则增十而为千互相效尤公为欺罔因循不改将不知强事所终矣臣谨按守土文武诸臣之罪若总兵吴瑛刘大章者当服上刑巡抚侯钺刘玺总督苏祐法亦难贷乞朝廷速正其罚其余副将守巡而下臣当详核事状分别功罪续具以闻山西巡按御史李一输亦以神池失事总兵李涞等败已具奏因参山西巡抚赵时春玩寇无谋以兵予敌繁峙之疮痍未复西路之溃败继闻大将骈亡匹骑不返所当重究兵部覆称寇入虽不无卤掠而诸臣力战杀虏过当俾之失利引去寔  上天垂祐  陛下威灵所致请择吉告谢论功行赏  上曰今岁丑虏拥众犯官诸官兵拒遏出境奋勇冲击擒斩数多仰荷玄祐参举谢典诚勿容已诸臣效有劳勣兵部分别奏请升赏其失事者令各按臣核实以闻礼部因请以奏谢次日百官吉服诣午门行五拜三叩头礼报罪  闲住南京后军都督府掌府事怀远侯常文济以母病＜锍-釒＞乞仍于南京带俸侍养允之
　　○壬子鹞子坪草坡巴咂等族番人盔列等来朝贡马及方物宴赉如例
　　○癸丑总督粮储巡抚应天侍郎彭黯以江南连年倭寇兵饷不给乞暂留布疋船料事例折粮民壮弓兵银以济军兴又言太仓上海嘉定被患特甚宜破格优恤抚属兑军粮米每于年终徵完俟兑而运船多至次年三四月始至水次时海潮风泛事妾可虞乞敕漕运都御史将减存未运见在粮船先拨于海嘉定昆山海盐常熟江阴丹徒诸处于年终兑载章下户部言布疋船料事例折粮银皆内府太仓急需非所敢议惟去年巡按御史徐落藉报苏松常镇四府实在银二十八万两有奇可备军饷其优恤太仓嘉定上海及漕运兑载事宜请如黯识报可
　　○甲寅建秋报大典于大高玄殿七日停刑禁屠正封如例  陕西西宁卫地震有声如鼓
　　○乙卯江西右参议王乔龄奏  献皇帝始封之国舟泊龙江关慈乌以万数集江柳向舟鸣噪江西提学副使李梦阳恭述于文集可考其事神异宜录付吏馆礼部议复诏可
　　○丁巳福建莆田县地震有声如雷
　　○戊午行大享礼于  玄极宝殿先期视牲告请  皇考配  帝及是日行礼俱命成国公朱希忠代  致仕前军都督府署都督佥事孙堪卒加祭一坛赠都督同知  改刑部右侍郎鲍象贤为兵部右侍郎兼都察院右佥都御史提督两广军务兼理巡抚
　　○己未户部言光禄寺自顷岁以来屡奏匮乏臣等已请发太仓库银十三万两有奇工部补还原借本寺银三万两有奇而本寺所收各司府厨料果品杂粮牲口银又十万两有奇今甫数月复称不敷请再以太仓银二万两给发供应仍遣寺属官二员于江南北地方查催积逋本寺钱粮至于酌量樽节厘革冒破诸毙是在寺臣矢志效忠以禆国计耳得旨银两准支用查催钱粮本寺官毋遣令各抚按作速徵解  以灾伤免河南开封河南彰德卫辉怀庆南阳各府属州县及各卫所税粮屯粮有差仍诏有司设法赈济并以河南兑运米三万石改兑米二万石折银起解
　　○庚申南京左军都督府掌府事南和伯方东卒赐祭葬如例  以灾伤免大同府所属州县皮卫所税粮有差
　　○辛酉以诸边报捷奏谢  郊庙  社稷  历代帝王  命成国公朱希忠英国公张溶驸马邬景和谢诏平江伯陈圭大学士徐阶各行礼  兵部尚书聂豹等录上诸臣御虏功以总督苏祐为首何栋次之总兵刘大章战功为最提督时陈与辽东副总兵岳懋游击孙邦丁碧王允中王重禄苏澄山东河南参将李逢时吴旂兵备张祉郭鉴十里入卫又次之徐珏虽能守关而失于应援未可言功宣府巡抚刘玺督参将李贤欧阳安力挫虏锋功当与刘大章并论保定巡抚艾希淳力拒浮图保金重地山西大同巡抚赵时春侯钺游击王怀邦功罪相当御史陈学夔登陴策众都给事中王国桢历有建明左给事中徐纲都御史艾朴经略筹画悉著劳勤督储郎中范充浊主事张愉张守宋赞昼主事王扇山西右布政王崇右参政传学礼兵备副使马九德赵大纲等咸禆边务副总兵张涞游击朱云汉指挥马芳等斩获独多副总兵焦泽参将殷尚质游击周邦坐营张镔许经达官刘淮等次之勇士把总王介李继孜郭周奋起行伍力折虏冲并宜旌异大同千总张咸守备王堂等一百八人协力战守保定参将高金守备夏宗禹等三十二人效劳防御均宜叙赉其阵下千总李时袁鏳土官萧文见镇抚张弟史书等并宜优录宣府听抚夷人拒虏阵亡尤宜抚赏至失事副使毕竟容佥事蒋勋参将麻禄仝江守备许昭训张勇宋朝知县唐纪等罪俱当问保定都指挥白兰等十人失律尤甚  上曰今岁大虏寇关诸臣拒过斩获多效劳绩祐升兵部尚书兼右副都御史照旧总督仍荫一子锦衣卫千户问栋各赐白金五十两文绮四表里大章升署都督同知玺希淳俱升右副都御史仍镇巡地方陈懋各白金三十两文绮二表里邦等各白金二十两珏姑准贿国梢等各白金十两彩币一表里网朴学夔各进俸一级充浊等崇等各白金十两涞等各升一级泽等各白金十两怀邦准复职俸介等升所镇抚堂等查助咸金等分别犒赏时鏳等各赠官祠荫竟容勋各停俸六月昭训禠职禄勇等各戴罪任事江朝等革任听勘兰等逮问聂豹加太子少保仍荫一子锦衣卫千户侍郎杨慱翁漙各升俸一级赐白金二十两文绮二表里郎中谢孟金升俸一级协司郎中朱国华而下各赐白金五两承差吏人各赐银布抚赏夷人如议
　　○壬戌  命礼部左侍郎闵如霖兼翰林院学士同教习庶吉士
　　○癸亥兵部右侍郎许纶三载秩满荫其子倓立为国子生  河南诸军分道追贼指挥袁火□桀击之于蒙城县都指挥张国彦击之于商丘十字河各有斩获诸有名贼首多被俘馘师尚诏乃弃车械变服散其徒而遁贼起且四十余日凡破府城一州县城八屠毁乡镇杀戮千余万人三省为之震动至是乃平  降原任巡抚宣府右副都御史楚书秩一级调外任书以查盘科道官劾其侵盗官银并多不经之费下巡按御史勘明故有是命
　　○甲子吏部右侍郎葛守礼三载秩满荫其孙断为国子生  以灾饥诏免庐凤淮阳四府所属州县及各卫所税粮有差仍敕有司出赎金赈济  增设分守直隶通泰等处参将一员升鄱阳守备鲜明道为署都指挥佥事克之  总督蓟辽保定军务侍郎何栋奏总兵赵国忠督参将李广备御杨照于狮子口追虏出境斩获五十级国忠先以失事停俸戴罪乞宥之并录其功诏复国忠俸仍赐白金四十两广等十两
　　○乙丑升协守蓟州永平等处副总兵韩承庆为署都督佥事充总兵官镇守山西  给锦衣卫带俸副千户王绘房价银一千二百两绘庄妃弟也
　　○己巳武举开科取文质等九十名
　　○辛未升礼部右侍郎吴山为本部左侍郎左春坊左庶子兼翰林院侍读学士郭朴为右侍郎  倭贼百余由华亭县漴缺登岸流劫戚水泾金山卫等处自六月中大举倭东遁江南稍宁惟崇明南沙泊失风倭几三百人舟坏不能去总兵汤克宽佥事任寰列兵守之日久未克至是倭警又作远近震恐
　　大明世宗肃皇帝实录卷之四百二
  </div>
  <div class="pagination">
   <a href="明实录世宗实录_page462.html">
    上一页
   </a>
   <span>
    ...
   </span>
   <a href="明实录世宗实录_page458.html">
    458
   </a>
   <a href="明实录世宗实录_page459.html">
    459
   </a>
   <a href="明实录世宗实录_page460.html">
    460
   </a>
   <a href="明实录世宗实录_page461.html">
    461
   </a>
   <a href="明实录世宗实录_page462.html">
    462
   </a>
   <span class="current-page">
    463
   </span>
   <a href="明实录世宗实录_page464.html">
    464
   </a>
   <a href="明实录世宗实录_page465.html">
    465
   </a>
   <a href="明实录世宗实录_page466.html">
    466
   </a>
   <a href="明实录世宗实录_page467.html">
    467
   </a>
   <a href="明实录世宗实录_page468.html">
    468
   </a>
   <span>
    ...
   </span>
   <a href="明实录世宗实录_page464.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
