<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 331 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 331 页/共 523 页</h1>
    <div class="content">
○是日。驻跸避暑山庄。至丁亥皆如之。　　

○乙酉。上御依清旷。勾到广东情实罪犯。停决斩犯十四人。绞犯十九人。余七十八人予勾。　　

○给河南永城、夏邑虞城三县、被水灾民一月口粮。蠲缓永城、夏邑虞城考城、新旧额赋。及衡工加价银有差。并缓徵汲、新乡、淇、封邱、延津、五县、雹灾水灾、新旧额赋、及加价银、应还仓谷。　　

○缓徵浙江诸暨、新昌嵊、天台、永康、武义、浦江建德遂安寿昌桐庐分水丽水、缙云、青田、松阳、宣平富阳十八县、及杭严卫旱灾本年额赋。　　

○丙戌。免直隶文安县、大洼地额赋。　　

○丁亥。上诣永佑寺行礼。　　

○御依清旷。勾到四川情实罪犯。停决斩犯三十五人。绞犯四十二人。余一百三人予勾。　　

○戊子。上自避暑山庄回銮。　　

○诣城隍庙拈香。　　

○以福州协领喀勒冲阿、为荆州左翼副都统。　　

○旌表守正捐躯山东城武县民傅鸣臣女傅氏。　　

○是日。驻跸喀喇河屯行宫。　　

○己丑。上御行殿。勾到奉天、湖广、情实罪犯。停决奉天斩犯二人。绞犯三人。湖广斩犯五人。绞犯六人余八十五人予勾。　　

○谕内阁、本日勾到奉天省情实人犯。内张保儒一犯、因患疯疾殴死伊妻小王氏并医生姚魁。疯病连毙二命。依律拟绞。已将该犯免勾、照例永远监禁矣。惟细核案情。张保儒陡患痰迷。经伊父张银、延医士姚魁诊视。即留在伊家住宿。已经十日。是夜姚魁在里屋炕上睡卧。张银与伊妻老王氏在外屋炕北就寝。张保儒与妻小王氏睡在炕南。张保儒疯发下地。忽取木菜板、先将伊妻小王氏殴伤。复跑进里屋、将医士姚魁殴伤先后殒命。姚魁为张保儒医治疯病。何必留住其家过夜至十日之久。且在里屋睡卧。张保儒如系痰迷忽发。将伊妻小王氏殴伤。或执持凶器。逢人乱殴。或颠狂向外奔跑。何以随进里屋将姚魁连殴致毙。或张保儒尚有知觉。疑奸狂杀。或姚魁在伊家住宿日久。竟与伊妻小王氏有暧昧情事。均未可定。且招册内并叙有张保儒目瞪神迷。所供均系不经之语。所谓不经者究系何言。恐承审之员。因两命已毙。有意不加深究。将就完案殊不足以成信谳。著盛京刑部侍郎会同奉天府尹等、提集犯证再行研鞫。讯取确情据实具奏。　　

○河东河道总督李亨特奏报、秋汛安澜。出力员弁下部议叙。　　

○是日。驻跸常山峪行宫。　　

○庚寅。驻跸两闲房行宫。　　

○辛卯。遣官祭都城隍之神。　　

○是日。驻跸要亭行宫。　　

○壬辰。上御行殿。勾到陕甘、浙江、江西、情实罪犯。停决陕甘斩犯十四人。绞犯十四人。浙江斩犯五人。绞犯六人。江西斩犯九人。绞犯八人。余九十四人予勾。　　

○是日。驻跸罗家桥行宫。　　

○癸巳。两广总督松筠奏、审拟民妇陈朱氏挟嫌教唆伊女邹陈氏毒毙亲夫及夫兄身死一案。得上□日此案陈朱氏、因挟邹阿齐、邹陇章、斥逐之嫌。辄商令伊女邹陈氏、毒死其夫及夫兄二命。致令邹姓绝祀。除邹陈氏业已凌迟处死外。陈朱氏、造谋陷伊女于极刑。实属凶残。著即处斩。　　

○以故云南南越宣抚司刀维翰弟维周、袭职。　　

○旌表守正被戕山东钜野县民王希韩妻孙氏。守正捐躯河南郑州民金赐福女金氏。　　

○是日。驻跸＜髟了＞髻山行宫。　　

○甲午。上御行殿。勾到江苏、安徽、河南、情实罪犯。停决江苏斩犯十人。绞犯九人。安徽斩犯十五人。绞犯四人。河南斩犯五人。绞犯八人。余九十七人予勾。　　

○谕内阁、温承惠奏、请将直隶省州县养廉办公银两、照数解司收支一摺。州县坐支养廉。著为定例。今直隶省以司库垫款繁多。急须归补。援照河南州县赴司请领养廉、扣抵藩库垫发河工岁料帮价积欠之例。请将直隶各州县养廉办公二项。仍行解司兑收。著照所请准其自嘉庆十六年为始。将各州县养廉办公银两。仍照数解司。随时支放。如有应归司库垫项。即分别扣抵。以清库款。　　

○旌表守正被戕直隶束鹿县民王明子妻谢氏。　　

○是日。驻跸大新庄行宫。　　

○乙未。谕内阁、前据御史刘奕煜参奏、吏部铨选兵部主事员缺错误一摺。当交吏部明白回奏。吏部各堂官覆奏。均自认错误未经更正。旋据兵部候补主事程同文等具呈申诉。由都察院奏闻。朕核其情节。即觉吏部办理未协。特派勒保等四人秉公查核。勒保等初次覆奏。即意存偏袒吏部。并将吏部司员及郑敏行辩诉呈词、一并进呈同日又据邹炳泰将司员回护坚执并办理实在缘由、具摺陈奏。朕复明降谕上□日、令勒保等再行详查。续据勒保等援引旧案、并签注则例、具摺覆奏。朕详加披阅核其粘签贴说、及所引案据。均于定例不符。因改派庆桂、刘镮之覆查。兹据庆桂等奏称、各衙门敝□大窦之滋。在于舍例言案。此次吏部扣选五缺、第一次徐名绂系捐复人员、祇准于本衙门留题之缺先补、岂能再占吏部应选之缺、吏部不行扣选、率准留补、与例不符、系属错误、李銮宣放道遗缺、定例截缺后奉上□日补放者即算一班、下月不必还缺、吏部仍将哀应惇补选、以还上月之缺与例不符亦属错误、吏部于此二案显有成例、竟不遵行、转将从前未经入例旧案牵连援引、请上□日将吏部堂司官交都察院分别议处、并将勒保等交部察议等语。所奏甚为明晰。本日并据副都御史诚安、给事中乔远煐各将吏部参奏。吏部综理铨政。必应谨遵定例。严杜牵混。以绝敝□大端乃此次吏部任听司员、将久应注销之尘案。牵引枝梧。而各堂官亦不详察。转惑于其说。固执回护。瑚图礼系吏部满尚书不能虚公定议。以致曲直混淆。瑚图礼庸碌无能。不胜吏部尚书之任。著降为副都统职衔。另降清字谕上□日、补放阿克苏办事大臣。仍交部加等议处。玉麟、戴联奎、秀宁、宋镕、随同画稿。茫无定见。俱著交都察院议处。邹炳泰前经自请处分。业经交议。毋庸再行察议。勒保久膺外任。于吏部事务本不谙习。此次伊管理吏部。奉特上□日交查吏部事件。乃并不公慎查办。殊负委任勒保著无庸管理吏部。伊旧系兵部司员出身著管理兵部事务仍交部议处刘权之、于此案先曾异议。后亦随同入奏。曹振镛、吉纶、唯诺附和。俱著交部议处。郑敏行、承办错误。又肆言诋毁堂官。著照都察院所议降三级调用。怀裕、孙益廷、熊如澍、于庆桂等查办时。又复具帖置辩。经庆桂等逐一签驳。怀裕等附和妄言。俱著交都察院议处。至徐名绂、袁应惇业经引见。应无庸议嗣后捐复奉上□日留于本部之员、应积缺不积缺之处。著吏部再行妥议具奏。庆桂、刘镮之、查办此案。甚为公允。如任内有降级处分。著开复一级。如无处分。著各加一级。以示鼓励。　　

○又谕、御史杨怿曾奏请严申停徵蠲免事宜一摺。向来各省偶遇水旱偏灾。由该督抚报明分数。降上□日分别蠲缓。其各省蠲免、以奉上□日之日为始。奉上□日之后。部文未到以前。已输在官者。准作次年正赋。惟奉上□日日期。以及蠲免分数。村野小民。无由周知。而不肖官吏。藉以因缘为奸或于部文未到之前。催比更急私图肥己。且有奸猾书役。藉名垫纳。加倍索偿等情。即各督抚颁示恩上□日。通谕各州县而各州县尚有隐匿不急为悬挂者。嗣后著各督抚严查。饬令各州县遇恩上□日颁到之日。即将奉上□日日期遍行晓谕。并刊刷实徵额册串票等、注载明晰。俾小民得知蠲免分数。官吏无从欺隐。务期实惠及民。以副朕爱育黎元至意。将此通谕知之。　　

○又谕、松筠等奏、拏获反狱脱逃寄监遣犯陈亚贵等、审明办理一摺。游击马兆鲲、并无管辖监狱之责。当该犯等分投逃走时。即能督饬千把外委、同署典史倪瑍、巡检严绍陵、带领兵役。在城厢内外。将陈亚贵等二十八犯。即日全数拏获。实属奋勉可嘉马兆鲲、著加恩赏戴花翎。遇有参将缺出即行升用。外委梁占鳌、带兵拏获首犯陈亚贵、并从犯黄锡组等九名、著加恩遇有把总缺出。即行升补。千总梁耀昌、把总杨清巡检严绍陵、俱著加恩以应升之缺。先行升用以示鼓励。其有狱官署清远县知县杨景泰、经松筠带往查勘该县属大埔坪地方。于陈亚贵等反狱时。该署县未在县城。管狱官署典史倪瑍、于该犯等反狱。虽未能觉察于前。旋同营员督带兵役全数捕获。不使一名漏网。均著加恩免其议处。松筠办理此案。于审明后、即将陈亚贵等二十五犯。立予正法。毫不姑息。所办甚是。其自请议处之处。著加恩宽免。其余杨亚同等各犯、著刑部核议具奏。　　

○以协办大学士两广总督松筠、为吏部尚书、兼镶红旗满洲都统。浙江巡抚蒋攸铦、为两广总督。喀什噶尔参赞大臣铁保、为浙江巡抚。　　

○调阿克苏办事大臣范建丰、为喀什噶尔参赞大臣。降吏部尚书瑚图礼、副都统衔、为阿克苏办事大臣。　　

○拨长芦运库银五十万两。分解河南安徽备赈。　　

○免河南被水之永城县、额赋三年。夏邑县、二年。虞城县、一年。　　

○是日。驻跸白涧行宫。　　

○丙申。谕军机大臣等、昨据长龄奏、河南永城、夏邑虞城三县被水情形。朕复详加体访。河南三县系被漫水经过。被淹已如此深广其江南砀山、地处顶冲。安徽宿州以下。为全流汇归。其被灾情形。自必更重。朕轸念灾区。宵旰焦劳。未尝暂释。试思此十数州县居民。悉在巨浸之中。流离颠沛。惟赖官为赈恤。稍资接济。若明岁不能复业。其患岂复可言。为今之计。惟有将李家楼以下淤垫处所。与王营减坝以下各工。同时并举。庶减坝合龙后。李家楼漫口亦即接手堵筑。早一日合龙。则灾民早一日安堵。朕亦可早赎一日之咎。该督等即决意速筹。分投趱办不可再存观望之见。将此传谕知之。　　

○是日。驻跸隆福寺行宫。　　

○丁酉。上恭谒昭西陵。孝陵。孝东陵。景陵。裕陵俱未至碑亭。即降舆恸哭。步入隆恩门。诣宝城前行礼。躬奠哀恸。王以下文武大臣官员、均随行礼。　　

○以喀什噶尔帮办大臣哈丰阿、为伊犁总兵官。古城领队大臣庆格、为喀什噶尔帮办大臣。正红旗汉军副都统富宁阿、为古城领队大臣。　　

○是日。驻跸桃花寺行宫。　　

○戊戌。谕军机大臣等百龄等奏、查明李家楼漫水安豫两省被灾情形、筹议办理缓急次第、又兴挑减坝以下河身淤垫各一摺。本年江境两开漫口。现有王营减坝李家楼两处钜工未堵。其被灾地方亦广。朕宵旰焦劳。时时轸念。普天之下。未有重于此事者。百龄等所奏、欲堵减坝。必须大挑云梯关内外河身。欲堵李家楼。必须大挑邳北上下河身。减坝不能遽堵。李家楼口门亦不能即堵。此乃事理之自然原不待烦言而解。惟有设法赶紧办理。成功愈速。则人事尽而灾患可弭。现在减坝以下挑工。业已分段兴挑。若如百龄等所议、俟减霸工竣。再筹办李家楼浚河筑口之事。此则实不能待。朕已通盘筹画。惟有将王营减坝以下挑工。与李家楼以下挑工。同时并举。可以将时日趱前。于全局补救甚大。在该督等之意。不过以帑项不足工员不敷二事为词。昨不待奏请。已发给长芦备。办直隶水利银五十万两。兹又降上□日令粤海关拨给银五十万两。迅速解工应用。傥仍有不敷据实奏请朕不少靳惜。其需用工员、奏请到日。亦即发往。想该督等亦更无掣肘难办之处。至若仍执借黄助清之说。迁延观望。此则太不权利害轻重大小。甚属非宜。非大清之臣仆矣。从古治河重在宣防。皆以河决为患。未闻有言河决转受其益者。刻下安豫十余县灾地。尽在洪涛巨浸之中。民情急迫。其可虞之处。昨降谕上

□日。已言之甚明且该督等此次摺内、并言洪泽湖已日形涨满。开放智礼二坝之后。又须启放仁坝。是黄水入湖。不但无益且恐有害。现值霜降水落之时。湖内尚不能容。若李家楼漫口。不及早堵合。明年伏秋大汛。涨水日增。安豫被灾之区。益形泛滥。所不待言。而以全黄之势。直注洪湖。设盱堰不能保守。其患尚可言乎。彼时不但河工无从措手。漕运又将如何措办。百龄等岂可轻听曲说、而不远虑及此。至该督等现欲于萧南工次、搭盖棚厂。姑示克期进堵。以安民心。此说亦非长策。民不可欺。指日汛水方来。漫口未筑。何忍将此数十万良民、尽付洪水。不思援救。朕承天考付托。岂肯为此暴虐之事。朕锐意速办。以赎己咎。著百龄等即遵照昨降谕上□日。克期兴挑李家楼以下河身淤垫。其所需人夫。不患短缺。王营减霸以下挑工。所用者系海沭一带民夫。李家楼以下挑工。切近安徽河南被灾各县。一闻兴举大工。数十万之夫。可以一呼而至。既可以工代赈。使灾民藉资糊口。并可晓谕该处绅士、使知国家不惜重帑。同时趱办钜工。用以救灾恤患。恩意传播。民情自必大安。其李家楼以下挑工。亦著分为三段。吴璥虽不能奔走河干。若专驻一处督办。伊力所优为。著伊承管一段。徐端承管一段。张鼎承管一段。百龄等即酌分派定。并每段各拨给委用员弁。示期一同兴挑。愈速愈妙。但不可稍有草率。挑工一竣王营减坝合龙后。即将两处熟谙工程员弁人夫、并力堵筑李家楼漫口如此同时兴工。而次第自在其中。可冀于明年桃汛前使河复故道。以拯灾黎。以释朕忧。百龄等即勉力筹办。以副委任。若再饰词推诿。必将倡议之人正法示众。凛之将此由四百里谕令知之。　　

○以前任镶白旗满洲副都统长庆、为正红旗汉军副都统。　　

○调江宁布政使史积容、为广西布政使。广西布政使陈预、为江宁布政使。江苏按察使福昂、为云南按察使云南按察使巴哈布、为江苏按察使。　　

○免被水之江苏砀山县、额赋三年。萧县、一年。安徽泗州、额赋三年。宿、灵璧、二州县二年。五河县、一年。　　

○是日。驻跸白涧行宫。　　

○己亥。缓徵河南原武、阳武、正阳、罗山、信阳、光、光山、固始、息、九州县、旱灾新旧额赋。及衡工加价银。　　

○是日。驻跸烟郊行宫。　　
</div>
    <div class="pagination">
<a href="清实录嘉庆朝实录_page330.html">上一页</a><span>...</span><a href="清实录嘉庆朝实录_page326.html">326</a><a href="清实录嘉庆朝实录_page327.html">327</a><a href="清实录嘉庆朝实录_page328.html">328</a><a href="清实录嘉庆朝实录_page329.html">329</a><a href="清实录嘉庆朝实录_page330.html">330</a><span class="current-page">331</span><a href="清实录嘉庆朝实录_page332.html">332</a><a href="清实录嘉庆朝实录_page333.html">333</a><a href="清实录嘉庆朝实录_page334.html">334</a><a href="清实录嘉庆朝实录_page335.html">335</a><a href="清实录嘉庆朝实录_page336.html">336</a><span>...</span><a href="清实录嘉庆朝实录_page332.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
