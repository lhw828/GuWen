<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 375 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 375 页/共 523 页</h1>
    <div class="content">
○礼亲王昭梿等奏、于万寿圣节前后初三、初四、初八、初九、四日俱穿补服。初十日、皇后千秋令节。拟穿蟒袍一日。得上□日、勉从所请。实深愧愤。初十日不必穿蟒袍。稍示区别。愿诸王大臣清夜扪心。究竟欲作何等人。成何等事业。三思而行。勿甘暴弃。朕亦无颜渎告矣。　　

○以詹事府少詹事宝兴、翰林院侍读学士黄钺、为内阁学士。兼礼部侍郎衔。黄钺仍留山东学政任。　　

○己丑。谕内阁、高杞奏、浚县贼匪、经前次官军歼擒数千名后、余匪窜回道口滑县等处、连日仍敢前来窥伺、该署抚督同色克通阿、张拱辰、陈弼、带领备弁兵丁、枪炮齐发、贼匪抵死抗拒、官兵奋勇直前、歼毙贼匪三百余人、生擒六十一名、夺获骡马器械甚多、搜出册档四本、首页开载有后天祖师林清字样、提犯严审、内蔡成功一犯、众贼呼为蔡四大王、其伪职即系林清所封、浚滑一带听伊勾结调遣、并有被获之徐梦林一犯、亦受林逆伪封宰相、该署抚于审明后、即将该犯蔡成功等脔割示众等语。高杞于驰抵豫省。即督率将弁奋勇杀贼。生擒受贼伪职之著名贼目蔡成功、徐梦林等、审明正法。并获贼党册籍。甚属可嘉。高杞、著交部议叙。浚县知县朱凤森、经贼匪屡次攻城。该县守御完固。并将城内奸细查拏正法。以绝内应。朱凤森、著加恩赏加同知衔。先换顶带。以示鼓励。　　

○又谕、据弘谦等奏、于马兰峪迤东南新城地方、盘获形踪可疑太监、解交刑部审讯一摺。所有拏获匪犯之总管魁绵、郎中文勇、员外郎舒明阿、云骑尉品级章京双喜、俱著交部议叙。校尉方文俭、马甲常寿保、赛宁阿、达星阿、著每人各赏银十两。即在本处库帑支给。其卢喜一犯、交刑部归案严讯。　　

○又谕、本日福庆条奏防守稽察各章程一摺。各城门原有额设该班官兵。现又添派护军营及八旗官兵、于九门驻守弹压。著各旗营大臣、认真选派精壮官兵。毋得以老弱充数。禁城出入人等、皆应稽查严密。各馆供事人等、均有例给腰牌。著内务府大臣以实查核。毋任敝□大混。堆拨栅栏。以时启闭。彻夜支更。悉属旧制。近年积久废弛。甚至步军缺额。虚冒钱粮。不敷拨派差使。实属懈驰。著步军统领等实力整顿。傥有仍前怠玩。著严参究办。其铺面庵观寺院。著交步军统领衙门、顺天府、五城、认真稽查。近畿各州县。著交顺天府转饬各该州县、实力编查保甲。庶令奸匪无所容留。以靖地方而安良善。　　

○又谕、御史孙升长条陈一摺。国家设兵以资捍卫战守之备。全赖军器精良。仍承平日久。各管兵大臣一任废弛。竟至军器缺额。或敝坏不堪。不足以彰武备。著各该旗营大臣、将所属官兵军器、实力点验。悉令补制足额。经此次训饬之后。傥军器再有缺额损坏者。一经查出。必将该管大臣从重治罪。兵数缺额。虚冒钱粮。最为营中积敝□大。现当整饬之时。内外统兵大臣督抚提镇、务当各矢天良。实心稽察。傥有仍蹈故辙者。查出严参究办。门关讥禁。所以防奸。近日门禁废弛已极。著步军统领衙门、转饬所属、实力稽查盘诘。仍不得藉端需索。以安行旅。内监交结匪人。总由告假出外。得有暇隙。著内务府大臣详议规条。务令防微杜渐。以绝奸萌。奏准实力奉行。永远遵守。　　

○谕军机大臣等、据和宁奏、查勘大凌河养息牧旷地被年试种、著有成效一摺。大凌河东岸一带、及养息牧空旷厂地。经该将军等派员划定地界。分投试种。现在大凌河一处、垦成熟地五十顷。计四年加垦。可得熟地一千顷。养息牧河一处、垦成熟地一百六十八顷。计五年加垦。可得熟地八千四百顷。该旗佃等甚为踊跃。和宁办理此事。一年已有成效。著即循照办理。自可冀地利日辟也。　　

○又谕、刻下官兵四面兜巢□刀。贼氛不日即可殄灭。念各处胁从附和之众。本系乡愚被贼匪诱惑。著温承惠、高杞、同兴、于附近州县村庄。广行出示晓谕、以首逆林清倡立邪教。图谋不轨。该逆党奉若神明。及破案时、不过二三捕役即刻锁系送狱。身罹寸磔。现将该犯首级传往豫东一带悬竿示众。可见鬼蜮伎俩。不过自取诛灭。现在滋事匪徒。渠魁已戮。悉皆丧魄亡魂。不难克期殄灭。其无知乡愚。平日为邪说所诱、及临时被其裹胁者。此时当深明利害。自顾身家。或能立时悔悟。据实首明。尚可贷其一死。或先行解散。各归乡里。亦可概免诛夷。若冥顽不灵。始终从逆。指日大兵云集。悉数翦除。无能脱者。祸福两途。惟其自取。该督抚等多张告示。如此明白晓谕。贼众中凶狡者、必闻而股栗。愚懦者、必相率解散。贼党渐孤。于巢□刀办当更易为力也。将此传谕知之。　　

○又谕、同兴奏、逆匪现在附近曹定一带、分作三股、聚于该境之牛家集、何家楼、仿山等处、该抚一面飞催在后各起官兵、并续调青州驻防兵二百名、仍使兵力歇足、以期一鼓扑灭等语。同兴于二十一日已到曹州。此数日内所调官兵、亦应到齐。著即督同将弁、将屯聚贼众迅速巢□刀捕。勿任贼势散漫。致延时日为要。其所请令朱锡爵前往东昌办理军需一节。刻已降上□日派文孚驰赴东昌、会同朱锡爵经理。同兴一面劄知朱锡爵起身前往。俟文孚到彼。与朱锡爵议定章程。交文孚驻劄东昌、督率妥办。山东省城紧要。即令朱锡爵回省弹压。将此传谕知之。　　

○又谕、章煦奏称、接据东明县禀报、有贼匪裹胁良民、向西奔窜等语。豫省贼匪、现在卫辉滑县一带屯聚。今直隶东明之贼、向西奔窜。必系与卫辉等处之贼联合。杨遇春此时由潼关进发。卫辉系必由之路。著探明贼匪所在。会同豫省官兵迎头截巢

□刀。勿令奔逸。计温承惠彼时大营、亦必相距甚近。杨遇春逼贼东向。正可与温承惠将贼匪一鼓歼除。再接办东省贼匪。以次肃清。毋稍稽迟。将此传谕知之。　　

○又谕、直隶保定河闲一带。章煦务时刻留心。相机镇抚。并督办军火粮饷各事宜。毋稍缺误。该督探有豫东边境情形。仍随时具奏。将此传谕知之。　　

○命二等侍卫文孚、驰往山东东昌、会同布政使朱锡爵、经理粮饷。　　

○命署古北口提督马兰镇总兵官福长安、选兵六百名、赴总督温承惠军营随同巢□刀贼。　　

○除江苏昭文县民捐义冢田十亩额赋。　　

○缓徵山东德平、平原、清平、馆陶、冠、恩、惠民、青城、商河、乐陵、汶上、峄、阳谷、武城、济宁、嘉祥、钜野、曹、定陶、郓城、城武、范、观城、朝城、单、金乡、鱼台、博平、茌平、堂邑、濮、邱、历城、章邱、齐河、齐东、禹城、临邑、长清、三十九州县、并德州、临清、东昌、济宁、四卫、被旱村庄新芬额赋。　　

○庚寅。孝慈高皇后忌辰。遣官祭福陵。　　

○颁朱笔尽心竭力仰报天恩谕曰。九月十五日之变。吏册所无。我君臣相率怠玩于平时。方罹此重罚。幸承天祖垂佑。雷厉风行。大逆立诛。余邪渐熄。若仍诸事怠忽。苟且依违。是自作孽不可活矣。只知私家为重。国事为轻。诚昏愚之极矣。有国然后有家。国破家岂能存。保国斯能保家。一定之理也。为今之计。密访以涤其源。安良以杜其慝。譬诸虎狼噬人。焉能绝其种类。曳尾潜逃。亦可网开一面矣。以仁心化天下。尚有此等逆徒。若专事残暴。祸不旋踵而至。上苍断不保佑。可不畏乎。自今各思尽心竭力。保国保家。平日恩怨。勿借此有事之秋、先图报复。先公后私。正心为主。先本后末。安民为急也。邪教之起。匪伊朝夕。操刀犯阙。诡计有年。州县惧干处分。隐忍姑容。养痈贻患。至于如此。试问地方大小官员何国之人。则曰大清国之人也。问其禄。则曰君上所赐也。问其职守。则曰我不知也。或曰与我何涉也。朕用是寒心。况本无才德之主。而庸碌者居半。实心保国之臣。力不能敌。深可悲也。诸臣各尽乃心。各竭乃力。办实事与朕看。庶几仰答天恩。转祸为福。在此寸心耳。勉听朕言。愿同朕志。特谕中外文武知之。　　

○军机大臣等奏、查明本月十五日、伤亡及受伤各员名。得上□日、览奏实深哀悯。那伦等四十一员名、俱照阵亡例赐恤。观定保等六十员名、俱照军营受伤例给赏。　　

○辛卯。谕内阁、仪亲王奏、请无庸增设团练一摺。所奏甚是。国家养兵之道。在精而不在多。现在八旗及前锋护军健锐内外火器步军各营额设之兵。数本不少。惟在训练严明。技艺精熟。悉成劲旅。自足备干城腹心之用。若另议添设团练。既于营制不协。徒增糜费。于守卫镇抚、毫无裨益。所有成宁前请八旗挑选团练之处。著无庸议。　　

○谕军机大臣等、据同兴奏、钜野县知县王朝恩、于所属田家集地方、杀死拒捕贼犯二名、拏获匪犯李忻登等十五名、内马朝栋一名、讯系曹县戕害县官姚国旃之犯、现已先将该犯凌迟处死等语。逆犯马朝栋手刃县官。不法已极。今于窜逸后即被拏获。予以寸磔。可见该逆等罪大恶极。天理不容。此等凶逆匪徒。应手就获。天道助顺。看来逆匪必可迅速刬平。该抚当思一战成功。不待吉林黑龙江官兵到彼。已将全境肃清。方为实心任事之大臣。现据该抚奏称、曹定匪徒人数虽多。被胁者众。已出示遍谕、令其及时投诚。予以生路。所办甚是。该抚于临阵对敌时。饬知领兵将弁、如系白布缠头及腰系白巾、持械抵御之贼。即痛加歼戮。若胁从之众。或降或窜。不妨网开一面。不可妄杀被胁良民。使其无路可归。转与贼众结成死党。至接仗之时。匪徒蜂聚。毫无纪律。其器械不全。所最畏者火器。官兵宜令鸟枪在前。迎头轰系。自能所向克捷。但当于贼匪临近、枪力可到之处。始行打放。并严禁枪口向高。铅弹虚发。方能发必中的。贼众一经枪毙。无不转身奔逸。再令弓箭刀矛并力齐施。何难一鼓歼除。该抚若能巢□刀杀多贼。得有大胜仗。即由六百里驰奏。但不可以少报多。以轻报重。蹈从前军营陋习。即保奏出力人员。亦当择其打仗立功、实系奋勇者。核实保奏。无稍冒滥。将此传谕知之。　　

○又谕、据温承惠奏称、探有山东贼众三千余人、窜入滑浚一带、拏获贼犯、据供该匪等有欲行入山之语、现札会高杞派兵堵御等语。河南卫辉西北附近太行山。与山内泽州潞安两府地方、在在毗连。该处山径纷歧。如贼匪乘隙窜往。巢□刀办更为费手。著衡龄饬知该处文武员弁、先事团防。凡卡隘处所。悉留心堵御。大同镇总兵张绩、久历戎行。派令选带弁兵、前往山外扼要处所驻劄。如有贼匪窜近。即迎头巢□刀击。勿令一名阑入山内。　　

○又谕、豫省贼匪、现在卫辉滑县一带屯聚。卫辉迤西、系怀庆洛阳。接连陕州。其迤北、由彰德近接太行。界连山西泽潞。恐贼匪狡计百出。乘闲四窜。那彦成接奉连次谕上□日、自已由兰州起程。著迅速行走。带领西安马队官兵、探明贼踪。迎头截巢□刀前来。毋稍稽迟。　　

○命服阕总兵官刘荣庆、暂充京营额外总兵、在前三门外驻劄。　　

○命吉林副都统德宁阿、色尔衮、带兵一千名、黑龙江副都统苏青阿、达期呼勒岱、带兵一千名。由京分赴河南山东军营、协同巢□刀贼。　　

○裁翰林院笔帖式四员。添设步军统领衙门笔帖式四员。从步军统领英和等请也。　　

○调浙江衢州镇总兵官呢玛善、为河南南阳镇总兵官。南阳镇总兵官纳尔松阿、为衢州镇总兵官。　　

○旌表守正捐躯直隶天津县民祁遇春妻高氏。　　

○免直隶长垣、开、东明、三州县、未完新旧额赋。及口粮仓谷。　　

○上以孟冬时享太庙。自是日始。斋戒三日。　　

○壬辰。孝敬宪皇后忌辰。遣官祭泰陵。　　

○谕内阁、那彦成奏、孳生马匹、因灾倒毙、亏额无著、据实参办一摺。巴里坤孳生马匹、偶被风雪。何至冻毙二千七百七十余匹之多。点查皮张。又复短少。恐有捏词抵饰情敝□大。所有总理东厂护游击守备龙九成、经牧东厂五群外委千总讷恩德布、俱著革职。如已提至兰州省城。著长龄秉公审办。如尚未解省。即交松筠就近审办。　　

○谕军机大臣等、豫省贼匪。现在屯聚滑浚一带。亟须兵力巢□刀办。著富僧德即将挑出马队官兵一千名、带领迅速驰赴河南滑浚一带高杞军营。帮同巢□刀捕。其另备官兵一千名。著穆克登布等挑选齐全。并豫备军装等项。一俟那彦成行抵西安。即交与统率前赴河南督巢□刀。穆克登布、与额勒金泰、应留驻西安镇静弹压。毋庸请赴军营。收此传谕知之。　　

○又谕、本日据高杞奏称、滑浚一带屯聚贼匪、约有二万人。其附近村庄尚多潜匿。豫省兵力单弱。不敷巢□刀办。现已有上□日传谕富僧德、先带西安马队官兵一千名、驰赴高杞军营。帮同巢□刀捕。并谕穆克登布、另派西安兵一千名。豫备军装等项。那彦成行抵西安。即自行统率续派官兵。或添调绿营兵五百名、一千名、径赴河南滑浚一带相机进巢□刀。彼时温承惠军营、亦近在该处。那彦成即接受钦差大臣关防。总统办理。将此传谕知之。　　

○又谕、前派徐州镇总兵沈洪带兵一千名、在江南山东交界防堵。现在百龄已亲往徐州一带相机防御。著沈洪即统领原带兵一千名、迅赴同兴军营。帮同进巢□刀。同兴处又添此一路兵力。声势壮盛。务即亲身督率。向贼匪屯聚处所痛加巢□刀洗。毋再迁延观望。致令贼势日张。将此各传谕知之。　　

○命工部右侍郎护军统领庆祥、乾清门侍卫副都统桑吉斯塔尔、带领外火营兵五百名。副都统长庆、积德、带领健锐营兵五百名。驰赴温承惠军营、协同巢□刀贼。　　

○以乌噜木齐都统长龄、为陕甘总督。前任伊犁将军晋昌、为乌噜木齐都统。　　

○拨长芦运库银二十万两、解往直隶省城、以备军需。　　

○癸巳。谕内阁、日前奸民突入禁门。仰赖天地宗社灵佑。渠魁就戮。余孽肃清。朕钦感鸿慈。涓吉于十月初一日虔申告祭。前降谕上□日甚明。并令翰林院特撰祝文。敬达祀谢之忱。乃太常寺拘泥是日为每岁时飨之期。于太庙后殿用新撰祝文。太庙前殿朕躬亲告祭。转沿用时飨祝文。实属昏愦错谬。该衙门二十八日具奏之摺。前祇声叙告祭所用祭品。其于恭读祝文、并未明白请上□日。非寻常错误可比。太常寺堂官、俱著交部严加议处。速具摺奏。不许稍迟时日。德文、著先摘去顶带。听候部议。寻议、礼部尚书兼管太常寺事务德文、太常寺卿书兴、朱绍曾、省卿舒宁、鲍勋茂、均应革职。从之。　　

○又谕、董诰等遵上□日查明苍震门东华门西华门各该班官兵、于贼匪突入滋事时、不能堵捕、分别定拟一摺。所议俱是。各官兵直班禁门。稽查出入。乃于贼匪阑入时、不能抵御擒缚。任令突入禁垣。其罪甚重。但其中亦有差别。当贼匪突入东华门时。东华门官兵均曾上前扑捕。立将门扇扃闭。在后贼匪不得续入。现在审讯逆犯、抢入东华门者不过四五人。是该官兵尚知奋力防守。惟不能捕御净绝。究属懦弱。所有东华门该班之副参领双福、护军校真武保、双全、均著革职。护军巴彦图、官绍、傅林布、泳恰布、全泰、昆仑保、钟安、玛达春、双祥、富清阿、德克金布、富克精额、严喜、那林、均著责革。原拟发往吉林当差之处。著加恩宽免。其西华门该班官兵。若亦如东华门之奋力扑捕。贼匪纵或阑入。为数无多。易于擒歼。亦可宽减其罪。乃该官兵等疏懈畏葸。致贼匪拥进数十人之众。禁门被贼先行关闭。在内滋扰。其罪无可末减。所有西华门该班之副参领双全、护军校达哈布、均著革职。护军八十九、忠贵、德成、富桑阿、舒灵阿、长庆、春和、常年、常保住、长麟、多隆武、伊克敦布、那清阿、倭升阿、那林保、赓音额、伟格、海禄、达兴等、均著革退。并照原拟先行枷号两个月。发往黑龙江当差。至苍震门切近内廷。该班官兵责任尤重。乃不能竭力抵御。至贼匪阑入二名。本罪无可宽。姑念人数众多。概寘重典。朕心不忍。所有苍震门该班之副参领齐钦、护军校明昆、堪明、均著革职。护军福珠隆阿、富伦保、锁住、关隆、瑞长、荣泰、依灵阿、凌住、得胜保、岳得、福保、讷苏肯、海长、均著革退。原拟绞决。著从宽改为绞监候。入于本年朝审情实。　　

○又谕、御史恒麟奏敬陈管见一摺。满洲蒙古骁骑营护军营。向俱设有鸟枪。自设立内外火器营。将各营鸟枪裁彻。今该御史奏请仍令兼习鸟枪。著八旗满洲蒙古都统护军统领会议具奏。内外火器营火药火绳。系按季支领。八旗汉军于开操前期计日支领。铅弹则计数支领。向无余存。有枪无药。又无铅弹。譬诸有弓无箭。同归无用。应如何酌支存贮备用之处。著该旗营速议具奏。不可迟延。京城内九门、外七门、额设兵丁为数无多。应酌拨增添若干名。著兵部步军统领衙门会议具奏。至所称文武疏防一条。文武地方官所辖境内、如有惑众不法之徒。该管官能查出究办。准其将功抵过。其始终讳匿不举者。事发从重治罪。如此显为区分。规避之敝□大可除。转免致养痈贻患。著吏兵二部将旧例酌为变通。宽小过而收实效。奏明颁发直省。一体遵行。　　

○又谕、昨都察院奏、据革职应行发遣之卢沟桥巡检陈绍荣呈控、本月十三日、访有宋家庄匪徒滋事、十四日曾经报县请拏等语。当令刘镮之、费锡章、秉公明白回奏。本日刘镮之等奏称、陈绍荣于十四日、将宋家庄匪徒滋事禀报宛平县、该县于十五日巳刻、至顺天府署面禀该府尹、该府尹等当即差探、差役未回、俄顷已报东华门有匪徒突入等语。首逆林清在宋家庄潜匿滋事。分遣逆匪等于十三十四等日进城。当该巡检报县之日。逆匪等先已潜入京师。迨该县面禀府尹时。已将在逆匪突入禁门之际。该巡检何能以临期一禀。诿过上官。情节甚属刁玩。陈绍荣、著先行枷号一月。满日仍著发往伊犁效力赎罪。发遣之已革宛平县知县陈钜銂、亦毋庸截回。　　

○谕军机大臣等、安省颍亳所属地方、在在与豫省毗连。凤阳府属之宿州、接壤徐州。亦与东省密迩。现在豫东二省贼匪屯聚浚滑定曹一带。各路官兵四面云集。一经巢□刀杀。该匪等势必纷纷四窜。胡克家现饬知署寿春镇带兵一千名、前赴交界处所分驻防守。本任总兵喀勒吉善、已令星驰回任。该抚惟当督率地方文武各官、加意巡防。无令贼匪一名阑入境内。安省颍亳一带地方、民情素称犷悍。该抚当时刻留心镇静弹压为要。将此传谕知之。　　

○军机大臣会同步军统领议覆、御史程赞宁奏稽察京城内外章程。一、请多设兵卫。查紫禁城内外、及京城九门。现已奉上

□日暂派内火器营、八旗骁骑营、及护军营、各兵分驻。毋需添拨。惟所称派统领大员督率之处。应如所奏。一、请编查保甲。查顺天府五城所辖地面甚广。应令分别旗民、造册编排。并刊刻＜闲＞明条约。使人易晓。严禁胥役藉端苛扰。其步军统领所属官兵、向有稽查居民之责。应仍照旧例办理。一、请令各城营汛司坊、夜闲实力巡查。堆房栅栏。责成官兵看守巡缉。应如所奏。至所称令官宅民居铺户、每家各出一人、于所住各街彻夜巡更。查按户派人。无所统属。于巡缉无益。转令兵役藉口偷闲。且此内单丁贫户。未免苦累。窒碍难行。又所奏门禁宜严。现已奉上□日敕令实力稽查。亦无庸议。至圆明园增设兵卫章程。本年十月。圣驾暂缓临幸。容臣等察看情形。再行议奏。从之。　　

○调工部尚书成宁、为礼部尚书。兼镶蓝旗汉军都统。以步军统领英和、为工部尚书。　　

○赏广宁门外普济堂煮赈小米三百石。　　

○是月。直隶按察使庆格、以失察匪徒潜匿。奏请交部严加惩处。批、总朕之咎。罪汝何益。但京中如此大变。通省文武。将来史册为何等样人。惟有尽一分心力、赎一分罪耳。无可再谕矣。此上□日通谕道府知之。　　

○新授山东学政黄钺奏谢。得上□日、山东士习宜加整饬。下帷读书者少。包揽公事者多。勉力教诲。勿专以文章为事也。试思学政为名。政者正也。正人心厚风俗之责。非浅鲜也。汝人品学业。朕所深知。从此循分做去。自能永承恩泽。大吏官声。民闲疾苦。随时密奏。切不可隐饰。但须字字切实。勿以风闻塞责。志之。特谕。又批、朱锡爵才胜于德。汝应念石君师傅之旧恩。时加训诫毋忽。此一节。传谕朱锡爵令伊回奏。　　


</div>
    <div class="pagination">
<a href="清实录嘉庆朝实录_page374.html">上一页</a><span>...</span><a href="清实录嘉庆朝实录_page370.html">370</a><a href="清实录嘉庆朝实录_page371.html">371</a><a href="清实录嘉庆朝实录_page372.html">372</a><a href="清实录嘉庆朝实录_page373.html">373</a><a href="清实录嘉庆朝实录_page374.html">374</a><span class="current-page">375</span><a href="清实录嘉庆朝实录_page376.html">376</a><a href="清实录嘉庆朝实录_page377.html">377</a><a href="清实录嘉庆朝实录_page378.html">378</a><a href="清实录嘉庆朝实录_page379.html">379</a><a href="清实录嘉庆朝实录_page380.html">380</a><span>...</span><a href="清实录嘉庆朝实录_page376.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
