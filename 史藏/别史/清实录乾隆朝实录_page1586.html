<!DOCTYPE html>
<html>
<head>
    <meta charset="UTF-8">
    <title>清实录乾隆朝实录 - 第 1586 页/共 1860 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录乾隆朝实录 - 第 1586 页/共 1860 页</h1>
    <div class="content">
○豁贵州沉溺乾隆三十九、四十、等年运京铜六万二千二百斤有奇。　　

○是日、驻跸避暑山庄。至辛酉皆如之。　　

○乙卯。谕军机大臣曰、阿桂奏、清口淤垫情形一摺。称本年湖水极小。不但黄强清弱。至六月以后。竟至清水涓滴无出。黄水又值盛涨。以致倒灌入运。直达淮扬。现在萨载等所开祥符、五瑞、二闸。自引河至湖边。有四十里之遥。或可不致淤湖。且任其权时开放。为今之计。惟有借已灌之黄水以送回空。蓄积弱之清水以济重运。此时湖水不能复出。竟应筑坝煞住。使湖水停蓄。明春重运北上时。即可启坝。下注引河。抵出清口。以资利济等语。亦祗可如此办理。本年春夏以来。既因雨泽短缺。湖水甚小。六月后清水至涓滴无出。萨载等即应先事豫筹。将清口两坝。酌量收束。以为蓄水地步。何以并不筹及。亦并未奏闻。伊等之意。不过以筑做坝工。未免需费。遂尔因循不办。不知彼时筑坝。所费尚属有限。今黄水倒灌。淤沙梗垫。始议煞坝蓄水。已属迟误漕运。将来清挖非易。所费更属不赀。岂非因小而失大乎。是萨载、李奉翰、于此一事。实难辞咎。著阿

桂查明。据实□□□□尔□奏。现在清口既已于垫。自祗可借已灌之黄水。俾回空得资浮送。俟回空船过完。即当筑坝。令黄水不复倒灌入湖。庶湖水日渐停蓄。以济明年重运。阿桂即当相度机宜。迅速妥办。俾明□山戊不□新漕。庶有裨益。据阿桂奏称、江北之淮、徐、等处。麦收失望。秋禾俱未补种。目下正届播种秋麦之时。必须九月内得有透雨。方可乘时翻种等语。江北一带。既久经缺雨。田禾未能播种。地方官早应设坛虔祈。以冀甘膏速霈。何以萨载总未奏及。看来伊等因湖河淤垫。一错百错。知识昏瞀。竟至诸事茫无所措。阿桂必须为之主持定见。并传谕萨载、李奉翰、当安心勤事。倍加奋勉。以期补过。仍著该督等。将何以并不收束两坝。及曾否饬属虔祈雨泽之处。据实回奏。　　

○又谕、据福崧奏、浙江杭、嘉、湖、三府属。雨泽愆期。秋成不免歉薄。外省米船到浙稀少。粮价较前渐增。体察情形。□山戊不□内民食。尚不至于缺乏。至明□山戊不

□青黄不接之时。恐米少价昂。请照乾隆四十三年之例。招商贩运闽省台湾仓谷。以资粜济等语。前浙西杭、嘉、湖、三府属缺雨歉收。已节次降旨、令该抚饬属开仓平粜。俾市价不至日增。虽现在民食有资。而明□山戊不□青黄不接之时。本境米粮渐少。外省商贩不前。必须豫为筹画。今该抚请招商贩运台湾仓谷。以资接济。是亦筹办之一法。闽浙境壤毗连。雅德系两省总督。浙西民食。该督亦应悉心筹办。著传谕雅德、饬属俟浙省商人至台湾贩运时。妥为照料。俾商贩迅速开行。得以源源赴浙。米粮充裕于粜济方为有益。至福崧奏、请派员赴四川采买。所办亦属可行。前已节次谕令李世杰、遇有各省赴川贩买米粮。该处不得居奇。并谕湖北省毋得拦截。则贩运可以流通。浙省米粮。自更为充足。将此传谕雅德、仍将筹办情形。速行具奏。并谕福崧知之。　　

○丙辰。上御依清旷。勾到秋审官犯服制、及云南、贵州、情实罪犯。停决官犯七人。服制斩犯二十八人。云南斩犯三人。绞犯九人。贵州斩犯一人。绞犯七人。余三十六人、予勾。　　

○黑龙江将军宗室恒秀奏、黑龙江职官内。凡年老残疾告退员缺。例于本处题奏后。候部覆到。始行拣员送部引见。往返需时。以致久悬额缺。请嗣后遇有告退缺出。即于题奏时拣员送京。其告退人员。应否予俸。仍听部咨。得旨允行。　　

○丁巳。谕曰、王杰前已补授兵部尚书。现在服阕。前来行在陛见。已令其即行回京办事。伊系新任。且在外城居住。所有兵部印钥。仍著刘墉带管。俟福长安回京接任后。再行交卸。　　

○又谕、据书麟奏、安省桐城、庐江、等处绅士。有谊笃桑梓者。或出余米减粜。或醵金禀县请票。前赴江西贩米。至本籍减粜等语。安省安庆、庐州、等府属。被旱成灾。该处绅士谊敦任恤。减价出粜属可嘉。著该抚查明共有几人。据实奏闻。照例赏给议叙。以示优奖。至江西、四川、二省。节据李世杰、舒常、覆奏。俱已遵照节次所降谕旨。设法调剂。俾商贩通行无滞。各灾区自当米粮汇集。市价日就平减。小民口食。足资接济。略纾朕南顾之忧矣。　　

○又谕、前因湖北省报销潜江、钟祥、二县兴修堤工银两。经工部驳减至一万九千六百余两之多。疑部中胥吏。或因需索不遂。有意苛求。特命留京办事王大臣秉公查讯。嗣据王大臣以工部核销此案。系照则例驳减。并无不合。复谕特成额。将何以并不遵照定例。任意浮销。及工员有无侵

冒。据实详查具奏。兹据该督覆奏、此项堤工。系四十四年兴修。四十五年工竣题销。节据工部驳饬删减。经前任督臣富勒浑等、以此次筑堤。取土较远。兼有应填坑塘。是以夫工递有加增。请仍照原册核销题覆在案。至承办工员。有无侵蚀之弊。现在切实究查□□□□尔□奏等语。该省钟祥、潜江、二县堤工。既据特成额查明。经历任督臣四次题销有案。其应减银两。自应遵照部例。不得以民价浮销。业经该部行令在承办各员名下追缴。已可完案。所有从前工员。毋庸再行查究。至此项银两缴齐之日。该督请发商营运。遇有大工勘明支给之处。应如特成额前奏办理。该部知道。　　

○又谕。前因湖南桑植县民郭大至、妄编狂悖词话。在学政处呈递。该学政钱沣、因何并不奏闻。仅咨抚臣查办。令其明白回奏。兹据奏称、接收该犯呈词。即移咨督臣抚臣究办。未经自行陈奏。实属糊涂。请交部严加议处等语。学臣本有奏事之责。况遇此等编造狂悖词语。既在该学政处投递。自应一面奏闻。一面咨送督抚查办。乃钱沣并不自行具奏。其咎实无可辞。钱沣、著交部严加议处。　　

○谕军机大臣等、据孙永清奏、恭城县地方。盘获游僧元采、元贵、二名。起出护身榜文。捏写明时谕旨。大臣衔名。及地藏路引各一纸。据供、路引系安徽青阳县九华山僧人月朗、及在九华山出家之江西赣州僧人道立、给与募化。其榜文系义宁县僧人广盛给钞。一面将元采、元贵、严审定拟。一面飞。咨各省缉拏月朗、道立、广盛、各犯等语。游僧募化。编造榜文路引。辗转传播。最易滋生事端。安徽青阳县僧人月朗、江西赣州僧人道立、俱在九华山出家。捏造路引。妄行传给。均非安分之徒。自应查拏严办。至元采等所携榜文。系义宁县僧人广盛给钞。该犯欲赴江西、湖广、各处募化。其榜文来历。又系湖广僧人洪慧所遗。该犯等妄以护身榜文。互相传播。必须彻底严究。以杜煽惑。著传谕舒常、书麟、特成额、吴垣、一体饬属躧缉务获。严审定拟具奏。　　

○以故四川建昌道属普济州长官司吉廷桂子荣秋、袭职。　　

○予广东出洋遭风淹毙吴川营把总傅君召、兵丁郑国荃等十六名、恤赏如例。　　

○豁云南沉溺乾隆四十四年分运京铜六万六千斤有奇。　　

○戊午。上御依清旷。勾到四川情实有罪犯。停决斩犯十一人。绞犯十人。余一百一十人、予勾。　　

○谕、据李世杰奏、现在钦遵谕旨。将附近水次各州县常平义仓等谷。先碾动三十万石。令各州县收贮。俟楚贩到境。设市集之米。不敷应粜。即将仓米按照每月报部时价发粜等语。所办甚好。前因江浙等省。皆仰给川米。惟恐湖北商民赴川贩运。该省产米。或有未敷。特谕李世杰、即将常平义仓等谷。先行开粜。以资接济。今据该督奏到、已遵旨将仓谷碾动三十万石。俟楚贩到境。按照时价发粜。又同日据舒常奏。楚省商船过境。已有一千三百余只。从江西贩去米谷。约有数十万石等语。是楚省米粮已经汇集。四川、江西、二省、自必将余米运往江浙贩卖。安徽、江苏、浙江、各灾区。既有两省之米。源源接济。小民口食有资。免朕南顾之忧。览奏为之稍慰。将此通谕知之。　　

○又谕、刑部具题江苏省秋审缓决人犯一本。朕详加披阅。内有绞犯范关胜一起。该犯因伊妻王氏。嫌伊贫穷吵闹。妻母孙氏、护女。将伊逐出。嗣王氏与鲍四通奸。孙氏知情纵容。该犯闻知。起意捉奸洩忿。乘鲍四走出。用刀戮伤肚腹。并见孙氏站立门首。亦用刀戳伤肚腹。复至厨房。戳伤王氏肚腹。均各殒命。声明杀虽三命。均属罪人。实系出于义忿。范关胜应缓决等语。范关胜之妻王氏、与鲍四通奸。伊妻母知情纵容。范关胜一时逞忿。将奸夫奸妇杀死。虽杀非奸所。其情尚有可原。至伊妻母纵奸。该犯原可鸣官究治。乃竟擅行杀死。不得谓之激于义忿从末减。范关胜、著改入情实。勾到时原其情不予勾足矣。即如昨日所进浙江缓决本内、冯阿才一案。因王学泗等欲图占种油菜。夤夜纠众过渡。私行拔毁。冯阿才等知觉追捕。王学泗等左拥下船。翻跌落水身死。经刑部将冯阿才等问拟缓决。此案虽淹毙多命。但究因王学泗等、私行拔毁油菜。及被追赶。又以船小人多。以致拥挤覆溺。冯阿才等、尚无欲杀之心。是以即照拟缓决。至范关胜一案。其情节固自不同。自当问拟情实。朕于命案可缓可实。务期准情酌理。一归允当。从不肯畸重畸轻。亦不固执己见也。　　

○又谕、步军统领衙门奏、宗室分永芝、棍责木匠吴国祥、因伤身死一摺。已交宗人府、会同刑部查审定拟具奏矣。此案据三达子供、因伊主人永芝、令木匠吴国祥、修盖房屋。原议工料银一千七百两。先领过银一千两。吴国祥陆续止盖房十七间。八月间永芝向该匠询问。吴国祥要找发银七百两。才肯修理。永芝因所修房屋。不值所领银一千两之数。不肯再发。吴国祥倔强不服。遂令三达子殴责。并自用棍责打。以致因伤身死等语。吴国祥既领银一千两、承揽修屋。如果止盖屋十七间。不值所领银数。又复勒掯找发价银。倔强不服。则吴国祥本有不合。永芝用棍责打。尚非无因。但恐永芝因吴国祥、业经被责身死。自干罪戾。思欲避重就轻。所供情节。未免捏饰。不可不切实查究。著传谕宗人府、刑部堂官、即应派员前往永芝家中。勘明吴国祥所盖房屋。是否与所领银两相值。且吴国祥虽已身死。其铺夥陈如有、现在到案。即可向伊询问、所盖房屋。实在值银若干。其余有无侵冒。自无难研究得实。以成信谳也。　　

○又谕、据穆精阿奏、刑部因办理直隶、河南、等省军犯定地发配一事。胡季堂就其现配地方、计程发配。穆精阿则以应由籍定地。商之胡季堂不允。军犯发配。刑部办理。历有成案。乃胡季堂、穆精阿、并不和衷商议。各执一见。阿桂出差后。为日无几。而该部堂官、即如此争执聚讼。殊属可笑。除现在传讯胡季堂、琅玕、并令军机大臣、详查妥议。以归画一办理外。将此遇便谕令阿桂知之。　　

○又谕、本日李庆棻、前赴行在陛见。召见时询据奏称、江南无锡一带。河水现在乾涸等语。该处为运道所经。本年粮艘回空在即。若河水乾涸。漕船何以浮送。所谓罔水行舟。殊属不成事体。萨载等何以羔未豫行筹办。亦并未奏及。此事最关紧要。非可颟顸混过。即云该处居民灌田车戽。亦何至竟成乾涸。况现在亦车水灌溉之时。萨载等竟智识昏庸。一筹莫展。诸事不知所措矣。著传谕阿桂、即将无锡一带。河道因何乾涸。详晰查明。据实具奏。并一面设法筹办。或赶紧挑挖。或将支干来源疎浚。江南向称泽国。果竭力挖挑。俾泉源涌发。或再遇雨水。河道自可渐冀深通。此事关系现在回空。及明□山戊不□重运。阿桂等务须迅速查办。毋致贻误。并令萨载等、将因何并不豫行办理。并总未具奏之处。据实回奏。　　

○谕军机大臣等、据舒常奏。楚省商贩米船过境。已有一千三百余只。从江西贩去米谷。约有数十万石。嗣商贩陆续采买。官为照料。更可迅速。无价昂之弊等语。湖北灾区。急需客米接唐。前已节次降旨。令江西、湖南、四川、各督抚帮同料理。遇有湖北商贩到境。毋稍留难阻滞。并出示晓谕各该省民人。毋得居奇。又因安徽、江苏、浙江等省。必须川米接济。其商民贩运者。必经由湖北。该省毋得中途拦截。似此通盘筹画。方于各省民食有裨。今江西省商贩赴楚。已有一千三百余只。米谷约有数十万石。嗣后陆续采买。官为照料。更可迅速运往。本日又据李世杰奏、将常平仓谷碾出三十万石应粜。是商贩运楚米石日渐充裕。民间可无虞艰食。其有运往安徽、江苏、浙江、粜卖商船。该省断不可于中途遏粜。务俾商贩流通。灾歉之区。均资接济。以副朕廑念民依。一视同仁之至意。将此传谕特成额、吴垣、书麟。闵鹗元。福崧。并谕舒常知之。　　

○军机大臣等议覆、刑部侍郎穆精阿奏称。军流各犯在配所脱逃。拏获后改发。应由原籍定地。向有就配所定地者。均系错办。臣等酌议。应将军罪脱逃改发人犯。均照流罪人犯脱逃就配所改发例。由配所定地。交刑部载入例册。庶军流改发条例。均归画一。若现配地方。应配之所。即与原籍相近。又地处边境。别无可以改发者。仍从原籍改发。倘原籍改发之所。又较原配相近。则视其拏获地方改发。请行知各该督抚照办。并于咨文内、将由配所改发。及较原籍地方远近里数。声明报部。从之　　

○以江西巡抚永保、陕西巡抚何裕城、对调。　　

○己未。谕军机大臣曰、阿桂奏、筹办清口情形一摺。据称、拟于陶庄河尾近溜。另开口门。过水较深四五尺。并筑兜水坝以蓄其势。至湖水出路。自筑坝拦截后。日内高堰志桩。已长水寸余等语。清口既经于浅。若又引黄灌湖。自非善策。阿桂等媒相度形势。于陶庄河尾。另开口门。并筑兜水坝以蓄其势。即使黄水消落。口门不致浅阻。此亦调剂补救之一法。著绘图贴说呈览。至洪湖水势。自筑坝拦截后。渐已长水寸余。可见早应如此办理。萨载等于清水消缩时。果能豫行筹办。则两坝收束一丈。湖水即可得一丈之益。何至日渐淤垫。乃竟置之不办。并不拦截收蓄。以致清水益日弱黄水倒灌。停沙淤梗。前已降旨询问萨载等、再著阿桂传旨面行申饬。并令萨载等。将因何并不及早筹办。并亦未具奏之处。据实回奏。至无锡一带河路乾涸。昨据李庆棻奏及。已降旨令阿桂查明妥办。该处为漕运经行要路。若竟至乾涸。即日漕艘回空。何以行走。此事所关尤为紧要。并著传谕阿桂、务须悉心筹办。设法疎治。务俾今□山戊不

□回空。及明□山戊不□新漕。均无贻误。方为妥善。　　

○又谕、据徵瑞奏、北河剥船。必须吃水不过二尺。仍可受载二三百石者。方为得用。现在开明丈尺做法清单。并烫样进呈。以便江西、湖广、二省照办等语。所办甚好。北河杨村一带。多有横浅。剥运船只。自应制造合式。方能行驶便利。今徵瑞烫样贴说进呈。办理颇为周到。即将所进烫样一分。寄交吴垣、令其赶紧照办。再著徵瑞、照式烫样一分。速军机处发往江西、令其照式成做。仍遵前降谕旨。先造一半。或三分之一。送到直省。自可无误。其应造船只数目。及板片厚薄分寸。俱经徵瑞酌定咨明。该督抚务饬承办各员。如式造办。毋得草率贻误。将此传谕吴垣、舒常、并谕徵瑞知之。　　

○又谕、昨据穆精阿奏、军流各犯在配脱逃。拏获后改发。应由原籍地方。向来办理。就配所定地。均系错办。商之胡季堂不允。应请检举一摺。当令军机大臣、询问胡季堂、琅玕、并公同酌议。军罪改发。亦照流罪改发由配所定地之例。均归画一。将此条载入例册。并行知各省督抚一体办理。已依议行矣。部中办理案件。该堂官等自应和衷商酌。即有例意未明之处。不妨声明具奏。增入条例。画一办理。何至彼此意见不和。龃龉若此。若使阿桂在京。该堂官等必无此争执聚讼之事。喀宁阿、系刑部尚书。亦应主持一切。何以任意置身局外。此事竟系穆精阿过于拘泥。而喀宁阿又茫无主见所致。均属非是。俱著传旨申饬。　　

○庚申。上御依清旷。勾到广西、广东、情实罪犯。停决广西斩犯四人。绞犯二人。广东斩犯八人。绞犯十人。余七十八人。予勾。　　

○谕军机大臣等、据毕沅奏请销支给赴甘官兵车船价值廪给口粮银两一摺。已批交该部议奏矣。此案系上年甘省逆回滋事、派调京兵剿捕豫省供支之项。军务久经告竣。其支给银两。何以直至此日。始行奏销。自因前任抚臣何裕城、已经迟延。毕沅又复延缓不办。即云今□山戊不□该省有灾赈事宜。未能核销。其未办灾赈以前。为时甚宽。何以并不赶紧办理耶。著传谕毕沅、将此案因何至今始行奏销之处。据实回奏。　　

○吏部议覆、御史刘绍锦奏称、佐杂等官。例不引见。惟俸满卓异荐举者。俱令赴部引见。微员往返。资斧维艰。应如所请。嗣后从六品至未入流。除奉特旨调取引见。及举人出身之盐场大使期满。并教职俸满保题。凡系留部以知县升用者。仍送部引见。其佐杂内保荐卓异人员。该督抚具题。俟奉旨后。准其加级注册。按原班升用。统俟升至知县以上等官。再行送部引见。如因才具平庸。不准保荐。即将历经荐举之督抚司道各官。分别议处。至投效河工佐杂人员。应一体停其送部。再各督抚有奏请拣发佐杂各员。照各馆期满人员例。由钦派大臣验看发往。均无庸引见。从之。　　

○建直隶提标属古北口新添兵五百三十九名。应需营房三百五十间。从总督刘峨请也。　　

○辛酉。谕军机大臣等、节次据阿桂奏到筹办清口情形。借黄水以送回空。蓄清水以济重运。并于清口筑坝煞住。及陶庄河尾另开口门各节。已屡经降旨、令其相机妥办。绘图贴说呈览矣。从前治河之道。惟有导清拦黄。不使倒灌。今转引黄水入清口。以资浮送。自属下策。但该处既经淤沙梗塞。舍此别无引水善策。亦不得不如此办理。然其事究属可暂而不可久。必须设法疎治。俾清水日渐旺盛。以期畅出刷沙。于事方有裨益。又无锡一带河路竟至乾涸。不特明□山戊不□新漕可虑。目下回空船只。何以行走。所关尤为紧要。应如何酌筹办理之处。更当及早施工。俾漕艘得以通行无滞。至一切收蓄疎浚事宜。非一时可以完竣。阿桂自不能久稽该处。著将清口及无锡一带紧要处所。料理妥协。定有章程后。即交与萨载、李奉翰、遵照妥办。阿桂酌量情形。于今□山戊不□回空、及明年重运。均可遄行无误。不须在彼久稽。即当回至山东。阅视湖河。再赴豫省查勘新堤。及灾赈事宜。于年底可以顺道回京。将此谕令知之。仍将现在洪湖清口情形。及无锡一带作何筹办之处。迅速覆奏。以慰廑注。　　

○又谕、据毓奇奏、截卸江南各州县存贮之江西漕粮十八万余石。若交明春江南粮船搭运。一卸一交。即有折耗。旗丁不无赔补之累。请拨给江宁省仓七万石支放兵粮。其余米十一万余石。一并交江南省。以备冬春平粜赈借之用。酌定所值价银。即行全数解交江西省。于今冬十月采买之期。照数买米贮仓。于新漕开兑时。一同兑交该省各帮。搭运赴通交纳等语。所办是。江宁省仓。例支八旗及各标营□山戊不□需米石。向系江宁府属、及安徽省屯漕米款徵收济放。本年安徽等属被旱成灾。无米可徵。而淮扬一带。亦系被灾之区。恐无余粮以供采买。自应核计江宁应需支发兵米若干。即于此项截卸漕粮内。拨给六七万石应用。再安徽省歉收州县甚多。前已截留漕粮平粜。以资民食。今冬明春。恐尚需接济。亦应即于截卸漕粮内。拨给十余万石。以备平粜赈借之用。至江西省本年秋成丰稔。采买米石。不至昂贵。应酌定拨给江南米石所值价银若干。全数解交江西省采办。交该省帮船带运。似此一转移间。既免江南省截贮日久耗折之累。而江西省应行搭运米石。即于该省帮船兑收。办理较为妥协。著传谕萨载、书麟、舒常、迅速筹办。仍各速行具奏。并谕毓奇知之。　　

大清高宗法天隆运至诚先觉体元立极敷文奋武孝慈神圣纯皇帝实录卷之一千二百三十八

大清高宗法天隆运至诚先觉体元立极敷文奋武孝慈神圣纯皇帝实录卷之一千二百三十九　　

监修总裁官经筵讲官太子太傅文渊阁大学士文渊阁领阁事领侍卫内大臣稽察钦奉上谕事件处管理吏部理藩院事务正黄旗满洲都统世

袭骑都尉军功加七级随带加一级寻常加二级军功纪录一次臣庆桂总裁官经筵讲官太子太傅文华殿大学士文渊阁领阁事稽察钦奉上谕事件处管理刑部户部三库事务世袭骑都尉军功加十九级随带加二级又加二级臣董诰内大臣户部尚书镶蓝旗满洲都统军功纪录五次寻常纪录十四次臣德瑛经筵讲官太子少保工部尚书纪录六次臣曹振镛等奉敕修

　　

乾隆五十年。乙巳。九月。壬戌。上自避暑山庄回銮。　　

○遣官祭历代帝王庙。都城隍之神。　　

○谕、据曹文埴等奏、北河粮船、全行卸竣回空一摺。内称、二进抵坝各帮。业于九月初八日卸竣。饬令回空。其全用剥船轮转迎卸之三进各帮。迅速催趱。并因浅湾处所。祇容一舟南下。未便令剥船于该处同时北上。致有停避稽迟。即将在前之剥船起卸露囤。俾军船得以衔尾南下。而此后剥船。仍令以次抵坝。速行兑收。所有三进漕粮。克期于本月二十内起卸完竣。军船可以一律及早回空等语。所办好。本年漕艘行走濡滞。视往年抵通日期。迟至数月。而今

□山戊不□回空。较之上年十月中回空者尚早。各该帮衔尾南下。竟无守冻之虞。可见事在人为。果能实力筹办。自必立见成效。前谕曹文埴等赴通。令其察看情形。通权办理。兹漕船俱已起卸完竣。一律回空。洵不负朕委任之意。曹文埴、伊龄阿、俱著交部议叙。以示嘉奖。　　

○谕军机大臣曰、曹文埴、伊龄阿等奏、本年三进在后粮船。于本月二十日内起卸完竣。漕船一律回空。自出江家厂以下。河道深通。无虞浅阻等语。前因粮船抵通后。恐该仓场等收兑迟延。特派曹文埴。伊龄阿。前往督办。今三进帮船。业经全行起卸。计其回空日期。转较去年尚早。且自江家厂以下。河道深通。无虞浅阻。是回空船只。可以接续遄行。北河一带。竟无守冻之虑。若入江南境后。转因河路乾涸。不能行走。以致稽迟冻阻有误归次日期。更属不成事体。江南无锡等处。相距苏州不过数十里。其河水来源。系由太湖注入。非若江北运河。有藉旁湖坡水支港、委输灌注者可比。太湖古称三万六千顷。为东南巨浸。即今□山戊不

□雨泽较稀。来源不能旺盛。该处河道亦何至竟成乾涸。自必另有致此之由。著阿桂务须查明实在情形。是否支干不通。及别有受病之处。一面查访具奏。一面赶紧设法妥办。俾无锡一带。运道日就深通。漕船经行时。不至守候濡滞。方为妥善。又本年夏秋缺雨。江宁。常。镇、等府属。田禾被旱。收成未免歉薄。并著传谕萨载、闵鹗元、详晰查勘。其成灾处所。应如何分别抚恤之处。即行奏闻。照例办理。毋使灾黎失所。　　

○又谕曰、何裕城奏、刨验城工、核实办理一摺。据称、该处原筑土牛。间有坚实之处。若照初估、尽行刨切另筑。甚为可惜。现在逐段拆刨。详看旧土情形。分别坚松。核定应铲应留。加紧赶办等语。西安城垣工程浩大。必须核实办理。方可永期巩固。今何裕城亲加查勘。分别土性坚松。核定工料做法。所办尚为妥协。著传谕永保、接任后即可查照。督率工员。实力赶办。俾帑项不致虚糜。钜工益资坚实。　　

○是日、驻跸喀喇河屯行宫。　　

○癸亥。浙江巡抚福崧奏、杭、嘉、湖、三属。本年收成歉薄。请借盐库银十五万两。派员赴川采买。以备明□山
</div>
    <div class="pagination">
<a href="清实录乾隆朝实录_page1585.html">上一页</a><span>...</span><a href="清实录乾隆朝实录_page1581.html">1581</a><a href="清实录乾隆朝实录_page1582.html">1582</a><a href="清实录乾隆朝实录_page1583.html">1583</a><a href="清实录乾隆朝实录_page1584.html">1584</a><a href="清实录乾隆朝实录_page1585.html">1585</a><span class="current-page">1586</span><a href="清实录乾隆朝实录_page1587.html">1587</a><a href="清实录乾隆朝实录_page1588.html">1588</a><a href="清实录乾隆朝实录_page1589.html">1589</a><a href="清实录乾隆朝实录_page1590.html">1590</a><a href="清实录乾隆朝实录_page1591.html">1591</a><span>...</span><a href="清实录乾隆朝实录_page1587.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
