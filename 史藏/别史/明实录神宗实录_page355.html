<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 355 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 355 页/共 367 页</h1>
    <div class="content">　　○升蒋克谟为神机二营参将祝世昌为锦州参将杜逢春为神枢营参将周文炳为神枢九营佐击张体乾为真定标营游击喻成名为辽东中左所游击王豸为蓟镇大水峪游击何世延为辽东左屯卫游击
　　○江西道御史唐世济言九事一修内备二防奸细三移积储四练土兵五验火器六募步兵七增大将八明赏罚九议充饷不报
　　○戎政兵部尚书薛三才言京营额设战车火
　　$$$$-11000-&&&&
　　器所以备缓急预不虞之用也查得军营十枝额该战车一千四百辆自三十六年间已多破坏移文工部先修二百五十辆至今止修完二十辆耳续又破损三百五十九辆臣等与巡视衙门计议权借京营积贮见在修理又双轮火车御虏最得力每具费不过五六两边北尝用之营中不当添造乎火器枪炮原额七万九百九十二具内查堪用者止四万六千余近以辽左告急借发三千六百具止存堪用者四万二千余具盔甲十五千余顶副内破坏者一万八千余而选锋之明盔甲七千顶副帽儿盔紫花甲九千零二十顶副则大半破坏又内库所贮铜铸火器如灭虏炮佛郎机之类略一试用便即炸碎此皆须逐一试验另行补造者也日见工部争执  大工钱粮一＜锍-釒＞亦谆谆以修造战车火器为言但工费烦多尚无诚议伏乞敕下
　　$$$$-11001-&&&&
　　兵工二部刻日会议前项器具应修造者若干应另造者若干合用钱粮若干属之巡视京营科道如法制造庶官有专责工无冒破留中
　　○兵部尚书黄嘉善题遵旨酌议遣将调兵先后各该经抚按镇诸臣奏报战守事宜节奉  明旨议覆又该经略揭称欲将山海关镇守柴国柱调取出关又议昌平总兵王国栋应挑领蓟镇兵一万宣府总兵刘孔胤应挑领宣府兵一万大同总兵王威应挑领大同兵一万兼程救援仍以蓟镇总兵朱国良移驻山海关接应目前之著无过于是乃蓟镇奉谕谓空虚可虑应调拨兵马贴守则山海关总兵柴国柱难调遣矣昌平密迩  陵京大同虏款未定大将俱难轻动惟宣府一镇稍稍安枕宜令该镇总兵刘孔胤领精兵共一万名俱听节制刻期出关以救焚溺至于镇守山海总兵柴国柱宜速照原
　　$$$$-11002-&&&&　　题各拨标兵一千名再发新饷一万两行令该道会同本官就近招募壮丁二千名抑臣所能议者调兵而同心忧国戮力奉公则在各镇臣所能调者兵将而审量彼已相机应变严节制而保封疆则在经略一切制御机宜事关重大乞敕下廷臣再行会议施行得旨俱依议行一切制御机宜还令廷臣会议详确具奏
　　○癸卯兵部等衙门奏辽事益坏中外震惊请发帑金二百万以济危急并恳速点杨应聘祁伯裕刘国缙等立赐允行得旨览卿等奏虏患方殷用人宜亟杨应聘著以兵部左侍郎祁伯裕以兵部右侍郎俱回部管事刘国缙准照原推升用帑银俟即简发
　　○大同入卫游击董继舒留管宣府标下中军事从总督吴崇礼咨用也
　　○升芦沟守备孟应徵为都司佥书　　○调永昌参将包天吉为甘肃镇番参将宁夏西路参将王世
　　$$$$-11003-&&&&
　　钦为镇靖营参将
　　○兵部尚书黄嘉善题亟议招兵查得北直山东河南山西狭西地方饶有骁勇壮丁谙习武技堪充选用应行该管督抚衙门各于所属州县每处招兵四十名火速汇解至京听臣分拨团练奉旨近省招兵乃防御京城至计该督抚官严行所属作速如数召募务精锐有禆实用如以游棍充数及解发稽迟者有司从重参处
　　○兵科给事中吴亮嗣言礼部主事夏嘉遇曾拟考选之列有议其狂躁反覆仍拟礼部夫礼部最为清曹嘉遇不胜厌薄出＜锍-釒＞改南近来辽左有事嘉遇自言有足兵足食之良谋自宜入告而今日讦科臣赵兴邦明日讦科臣亓诗教如诸事之否鬲果繇诗教则窜逐诗教以谢嘉遇如其事不繇诗教亦宜显斥嘉遇以省烦嚣时兴邦诗教及吏科张延登御史房壮丽等亦交章劾嘉遇借事发端党邪
　　$$$$-11004-&&&&
　　害正所言在东事而所以言之意则不在东事也俱不报
　　○浙江道御史杨鹤言辽之错不料彼己情形丧师辱国误在经略不谙进止机宜马上催战误在辅臣调度不闻束手无策误在枢部臣观今日功罪不别赏罚不明风闻杜松鏖战身死杀贼亦多经略反言杜松之轻进不问李如柏之逗遛何以服死事之心且同罪异罚麻承恩亦有后言矣近者周永春因辽人之心欲用李如桢切谓奴酋作逆宠之龙虎将军养虎遗患致有今日李成梁父子也李氏所遗之患自当责李氏收拾之然如柏兄弟与奴酋有香火之情三路之兵俱败何以如柏独全且镐之令箭何以独不止杜松刘綎司马昭之心路人所知也今如桢之威名果出如柏上乎逗遛观望能不类如柏乎职未敢信也如桢见在阙下奴酋包藏祸心他人不知如桢必知之彼
　　$$$$-11005-&&&&
　　中厄塞险易如桢必知之长安中有无细作侦我中国虚实为奴酋腹心如桢必知之此可令在朝诸臣保之请如先臣梅国桢故事至如都城把棍亡命作奸实繁有徒五城御史杨州鹤等下令召募已有应之者矣职愚以为谁无忠义之心今但将杜松刘綎立庙京师燕赵悲歌慷慨之性必有誓不与贼俱生者此又鼓舞之一术也其京城内外小民有倡为讹言移家远徙摇动人心者令五城兵马縳而悬首藁街以靖乱萌若诸臣误国罪在诸臣若我  皇上优游不断是自误矣不报
　　○甲辰大学士方从哲言连接巡抚周永春揭帖海州有白虹贯日之异神机库有军器被焚之异沈阳有风折旗杆之异凉马甸有五星相斗之异大清堡有门楼火起焚毁火药火器及延烧民房数百间烧死男妇数十人之异又十一日夜狂风骤起将抚院
　　$$$$-11006-&&&&
　　门前旗杆平根摧折镇虏台旗杆三处火起夫广乃镇地首地旗杆系远近观瞻此之为变比前更为重大丧败之余群情汹惧加以天象若此军气日益灰沮人心日益惊惶开原商贾士民逃窜几半宽叆城堡奔溃一空辽之为辽真岌岌乎有不保之势矣辽失而祸立至于山海立至于京师患切燃眉救同拯溺其一切遣将练兵护畿辅卫都城节经兵部题覆与台省诸臣条议已纤悉靡遗臣不敢复赘但望  皇上即日出御文华殿召集文武百官令各摅所见备陈御虏方略庶几天威一震国势自张不报
　　○乙巳沈王捐禄一千两助饷
　　○延绥总兵杜文焕以病免
　　○升广昌守备白世爵为万全都司佥书
　　○山西巡抚陈所学以疾乞归不免
　　○以辽东阵亡功赠副总兵颇廷相为都督同知袭升三级伊长男重光为实授百户仍准世袭
　　$$$$-11007-&&&&
　　兵部题请见在伊嫡长孙颇广宁应袭祖职并承父职伊次男重耀应袭父阵亡三级从之廷相字清野宣府人慷慨有瞻略善译夷语每遇战阵以身先士卒多所斩获岁戊午奴陷抚顺廷相死之伊长男重光闻父战殁奋勇纵马□失骑直捣重围父子同时蹈白刃呜呼烈矣
　　○丙午赐肃王绅尧谥曰宪
　　○怀隆兵备胡思伸加升山东左布政易州兵备张经世加升山西左布政各照旧管事以考满故也
　　○起升原任守备张应震为山西宁武关守备
　　○升山西都司张玘为通州游击
　　○大学士方从哲奏再被人言义难就列以礼部主事夏嘉遇再＜锍-釒＞论及也
　　○命原任御史熊廷弼起升大理寺左寺丞兼河南道监察御史宣慰辽东从吏部等衙门连＜锍-釒＞奏请也
　　○总督京营忻城伯赵世新奏六事一议将领二议选锋三议马匹四议火器五议器械
　　$$$$-11008-&&&&
　　六议钱粮不报
　　○兵部尚书黄嘉善题分发帑金照得辽师失利请发内帑原为调募援兵之费今于本月十八日节奉  圣谕发内帑三十九万六千一百七十三两给与户部作速差官星夜解赴该镇以作军饷等项支用该臣题请调宣大山西等处兵六千八百名赴辽应援伏乞于三十九万六千一百七十三两分发一半容臣部酌量支给从之
　　○福建道御史杨州鹤言三大营系  天子之六师所称卫内捍外居重车□又轻简练责成尤宜加毖顷协理戎政兵部尚书薛三才屡＜锍-釒＞请告委非假托虽就中不无巡视科道二臣然不过纠察其功过审问其情形合无比照户部总督仓场各官例令以兵部司官分管之按营而责其成效如五军营应否坐名二员神枢营应否坐名二员或责以操练之实或责以战守之实或责以将领之实或责
　　$$$$-11009-&&&&
　　以军士之实或责以火器之实或责以兵车之实或责以城守之实或责以弹压之实或责以哨探之实或一年一满或三年一满考过复职称职优擢又查得武选司主事韩原善职方司员外尹嘉宾主事王弘祖魏运开车驾司员外解经传主事张振秀之数臣者刚明果毅绰有担当今事急矣量才委任并乞施行留中
　　○丁未  皇太子才人王氏于万历四十七年三月二十三日巳时薨逝合行事宜命照  皇太子妃郭氏例行礼部题上合行丧礼仪注一闻丧自四月初三日起至初七日止辍朝五日不鸣钟鼓  上位服浅淡色衣服于文华门视事文武百官  各具青素服黑角带朝参钦命  皇长孙主馈奠之事一初丧  皇太子素冠服举哀设奠  皇长孙诸孙诸孙女皆素服举哀设奠次日及第三日同一成服  皇太子举哀设
　　$$$$-11010-&&&&
　　奠私居服素冠十二日而除以后过七七百日一周年祭日暂服玄冠素衣一  皇长孙率诸孙诸孙女哀服哭行四拜礼视小殓大殓成服后朝夕哭临三日以后每日一奠通前二十七日而止其斩衰三年当避  君父之尊止于燕居私尽以伸子情一初丧  御祭一坛  穆庙皇妃共祭一坛  中宫祭一坛皇贵妃等妃共祭一坛  皇太子祭一坛  皇长孙诸孙诸孙女共祭一坛  瑞安长公主祭一坛  瑞王祭一坛荣昌公主  寿宁公主  共祭一坛六尚局祭一坛内官内使共祭一坛俱光禄寺办祭是日内使陈设祭馔并位如常仪内导引官导  皇长孙诸孙诸孙女诣拜位赞礼赞四拜奠酒读祝四拜举哀兴哀止望瘗礼毕一行钦天监选择小殓大殓焚黄日时一钦定谥号一行
　　$$$$-11011-&&&&
　　翰林院撰谥册文各祭祝文圹志文一焚黄用黄绢装褙如册样两叶写册文是日陈设祭仪以祝文及册文置于灵前内导引官导  皇长孙诸孙诸孙女诣灵柩前赞四拜礼赞跪执事以爵进于  皇长孙之右赞受爵  皇长孙受爵讫赞献爵  皇长孙献爵讫赞读祝跪读讫赞宣册女官取册立宣讫赞俯伏兴平身赞四拜礼毕焚祝文及册一七七百日周年二周年每次  御祭一坛  穆庙皇妃共祭一坛  中宫祭一坛  皇贵妃等妃共祭一坛  皇太子祭一坛  皇长孙诸孙诸孙女共祭一坛  瑞安长公主祭一坛  瑞王祭一坛  瑞王妃祭一坛  惠王  桂王共祭一坛  荣昌公主  寿宁公主共祭一坛六尚局祭一坛内官内使共祭一坛俱光禄寺办祭在殡皇长孙率诸孙诸孙女行礼仪如初丧葬后遣内官坟园行礼
　　$$$$-11012-&&&&
　　一  皇长孙禫服日遣内官于坟所致祭光禄寺办祭一安葬先期启土遣官祭告  后土钦天钦差官二员候时执事官陈设祭馔如常仪赞再拜兴酬酒读祝赞再拜兴毕一工部于坟园及各坛路祭并灵柩顿歇处所预撘盖行享席殿仍量盖小席房以置仪仗等物一发引前一日晚设奠辞灵内侍官陈设牲醴如常仪  御祭一坛  穆庙皇妃共祭一坛  中宫祭一坛  皇贵妃等妃共祭一坛  皇太子祭一坛  皇长孙诸孙诸孙女共祭一坛  瑞安长公主祭一坛  瑞王祭一坛  瑞王妃祭一坛  惠王  桂王共祭一坛  荣昌公主  寿宁公主共祭一坛六尚局祭一坛内官内使共祭一坛俱光禄寺办祭一钦遣大臣一员题主一发引前题差工部司属官入山送葬一送葬入山官员素服步送至德胜门外骑送至葬所步行
　　$$$$-11013-&&&&
　　至享殿安葬毕还日朝见一发引启奠祖奠遣奠  御祭各一坛  皇太子各祭一坛  皇长孙各祭一坛俱光禄寺办祭仪如初丧是日执事者先以方相□方□童□童车驼马鼓乐真亭彩亭以次排列于玄武门外内使捧铭旌魂帛遵引柩出玄武门外捧柩就舆内官以魂帛置小车中  皇长孙步送至京城外路祭毕还宫文武百官免朝参各素服黑角带随方相后行至路祭处所致祭而还一鸿胪寺差序班八员于德胜门外摆列致祭官员务敬谨一过门太常寺办祭品内门遣内官行礼外门遣太常寺官行礼一路祭  皇长孙祭一坛皇亲并驸马共祭一坛公候伯文武衙门共祭一坛俱于德胜门外祭命妇共祭一坛于鼓楼迤西俱光禄寺办祭一擡柩挽歌执翣夫役行顺天府擎执旛□方□童□香炉纸案等役军役行兵部转行戎政厅各发用
　　$$$$-11014-&&&&
　　其孝巾孝带行工部转行内府该衙门制造一灵柩前仪仗内使女乐三十二人花旛雪柳女队子二十八人女将军二十四人一灵柩至坟园奉安  御祭一坛  皇长孙祭一坛俱光禄寺办祭护丧内官行礼祭毕执事者整理圹中安顿玄緟玉璧匣五谷下棺并以铭旌魂帛置棺上翣六置棺之两旁一下葬日文武百官免朝参一下葬迁奠  御祭一坛  皇长孙祭一坛俱光禄寺办事护丧内官行礼一通行该衙门造办铭旌及坟茔志石丧仪冥器等项一掩圹毕遣官祭谢  后土  御祭一坛太常寺办祭一题神主行享礼毕内侍官设香案于门外陈设酒馔如常仪设题主案于香案前西向捧神主置案上护丧官就位北向立题主官与手西向立内侍与手出主题主官恭题讫内侍捧主置于神座藏神帛于箱中置其后内侍跪奏
　　$$$$-11015-&&&&　　请  皇太子才人神灵上神主奏讫赞献酒护丧官以酒授执事者进献赞读祝立读毕焚祝文内侍启柜受主讫跪奏请  皇太子才人神主降座升舆内侍捧神主升灵舆至行享殿内侍跪奏请  皇太子才人神主降舆升座内侍官捧神主安奉灵座讫行安神礼如前仪一神主还京内侍于神主前奏请  皇太子才人神主降座升舆还京奏讫俯伏兴于灵座上奉神主升灵舆进行仪仗侍卫如常仪护丧官后随在途仍朝夕奠一迎神主先期于城外置幄次至日执事官备仪卫教坊司备女乐鼓吹文武百官青素服黑角带出城奉迎神主入幄次行四拜礼毕神主进行百官随后至德胜门外仪卫等退护丧亦退至内宫  皇长孙以下俱迎神主于门以次后随神主至内宫内侍于灵舆前跪奏请  皇太子才人神主降舆升座内侍
　　$$$$-11016-&&&&
　　官捧神主安奉于灵座讫内执事官陈设牲醴如常仪  皇长孙以下入拜位谒见四拜安神礼如常仪
　　○戎政兵部尚书薛三才奏三大营官军约十万有余分为上下班操演阅操既毕量留若干队亲较技艺以行赏罚余发各将官分投较比竟日之力每营不过较千人而止十万官军亦逾月而后周其日所肄习者惟是金鼓旌旗之节已尔夫较阅遍然后赏罚明赏罚明然后诸军争自鼓舞而投石超距之气奋日者台臣建议请以兵部司官分营简练三大营每营二员专任其事而责其成效日与巡视二臣互相稽察营务必有涣然改观者合照巡视事例一年一满则精神益锐耳目益新至于犒赏一节应视常格稍为加厚以示鼓舞且较阅既频犒赏亦增不得不于太仆寺子粒银内量为请益俟辽事既宁照旧止用巡视不必更添
　　$$$$-11017-&&&&
　　司官故因今日之请而并议及之伏乞敕下吏兵二部亟为覆议施行留中
　　○兵科给事中吴亮嗣言五事曰募新兵以作战气曰重将才以备安危曰节靡费以给军实曰速遣援辽之人曰预择大臣之选留中
　　○吏部验封清吏司主事李夔龙言十事一条陈方略二挑选京营三措处钱粮四召募丁壮五解散内患六申饬漕运七督造军器八调兵勤王九门禁出入十救援辽阳不报
　　○夜火星顺行在翼宿十六度十一分
　　○戊申大学士方从哲奏用人停税二议乞补大僚下考选起废臣罢榷税并请遣姚宗文以重阅视释刘光复以备参谋不报
　　○升兵部郎中李春茂为狭西西安参政
　　○起升原任吏部郎中孙鼎相为屯田参政
　　○升山东副使杨述程为河西道参政松江知府张光缙为兵粮道副使安庆知府杨尧粹为汉羌道副使凤
　　$$$$-11018-&&&&
　　翔知府沈自彰为关西道副使山西按察使沈演为福建右布政四川副使彭自新为云南参政
　　○荫兵部右侍郎吴崇礼长子以恂为国子生
　　○升兵部郎中魏诏为江西提学副使河南开封府知府王之臣为怀隆副使浙江参政杨一葵为贵州按察使
　　○升河南参政袁应泰为永平兵备按察使永平副使刘泽深为湖广参政
　　○升狭西右布政赵可教为贵州左布政
　　○升南工部郎中孙＜棥心＞昭知云南楚雄府南刑部郎中徐良栋知广西浔州府南工部郎中孙弘绪知广东雷州府
　　○起升原任浙江佥事王钟岱为山西参议
　　○户科给事中李奇珍言属者奴酋发难四路进剿三路败没始误于李成梁再误于杨镐李如柏也先是成梁剿平兀堂孟草塔王杲等诸丑类用奴父他失为向导借其髑髅以博封拜因割我膏膄以结戎心二姓之
　　$$$$-11019-&&&&
　　好既联三韩之备尽弛开门揖盗养虎自贻此祸本乱源也然使诱陷抚顺之后料理得策犹不致一败涂地孰意付托者又杨镐李如柏乎夫龙虎将军之号奴方戴镐为恩主而如柏又式相好毋相尤者欲其一旦急公议而后私交庸可冀乎是以三堡清河相继被克而如柏若罔闻也三路尽没独如柏一路未尝一矢相加遗也顷见兵部＜锍-釒＞议以李如桢往代岂不能得之如柏者独可望之如桢乎但恐他日之如桢不异今日之如柏前车之鉴业已昭昭覆辄之寻岂容数数伏乞  皇上立召廷臣试问辽东败坏谁为作俑成梁割地媚虏应否追论杨镐如柏是否与虏交结一路独全就中系何机关如桢镇辽果否允协舆论再加商确务求至当毋以一时弥缝苟且之计而贻日后噬脐剥肤之患不报
　　○南赣巡抚钱桓引疾乞归不允
　　○援
　　$$$$-11020-&&&&
　　辽总兵官秉忠以病免
　　○山东巡抚李长庚＜锍-釒＞请发饷以济危边章下户部
　　○浙江道御史刘蔚奏守辽四事明情形以慎侦探择大将以责报效练士卒以备调发破恒调以急用人不报
　　○原任编脩李光元以病痊复除原职　　○己酉升淮安知府蔡侃为广东道提学副使户部郎中王维章知浙江杭州府工部郎中丘志充知河南汝宁府
　　○以贺世贤加升副总兵专管援辽总兵李如柏专御东虏总兵李光荣专御西虏从兵部覆议也
　　○庚戌以御史孙之益为两浙巡盐
　　○户部给事中官应震奏辽左之役战固难言守亦未易臣考全辽图宽奠叆居辽之东开原铁岭居辽之北而沈阳一城尤开铁宽叆与辽东之咽喉奴若一军繇抚顺直犯沈阳则沈阳必不能支潘阳破而辽阳之藩篱撤东西两路之血脉断矣目今急务似当以重兵屯沈
　　$$$$-11021-&&&&
　　阳犯其直犯而分兵以防各路则又开铁急而宽叆次之盖开铁与宰暖诸酋密迩恐宰暖奴酋互为结连乘机大举而宽叆尤远尚可徐图此臣遥度之私总在彼中酌量而轻重布之耳虽然论缓急则捄辽为要论根本则京师并重而乃若衡量本末主持急缓则总在  皇上与廷臣之一德一心而毋以宵人间正人毋以谗言夺忠言是尤所谓本之本急之急者正统己巳之变唯是中官王振寔肇衅端今  升下数十年不见士大夫而独有是中官辈是信是使恐异时有不忍言者矣不报
　　○仓场尚书张问达奏臣所司者仓场自边警一报斗米顿加价十余钱万一城下戒严其踊贵当何如见在仓粮五百五十五万四千一百石平时止敷二年之支万一内地蹂践黍麦不收其仰给又当何如而时事汹汹在在宜防使奴不悔祸长驱直
　　$$$$-11022-&&&&
　　入于浅阻处塞一杯之土于渟泊处施一炬之火则四百万之粮适为盗资矣所当申严防护毋致沿途少有疏虞至于五城场所垛草束不过一岁之额数亦无多如或兵马调集草从何备办户部亦应再查何项银两可动即酌买草束四五十万以备缓急则军不虑粮马不虑草庶京师根本之地可保万全章下户部
　　○辛亥升湖广右布政洪佐圣为江西左布政
　　○升工部郎中黄元会知江西南昌府刑部郎中郑崇岳知贵州思南府刑部郎中雷思焕知云南顺宁府
　　○大学士方从哲题三路失利全镇空虚请就辽镇籍民为兵辽自宁前广宁以及辽沈开铁金复海盖大城十余每城不下二三万众此外各处城堡屯寨难以悉数总计当有四五十万若汰其老弱搜其强壮可得精兵十余万人授之铠仗给以月粮无事则保固城池且耕
　　$$$$-11023-&&&&
　　且守有警则捍卫强圉足食足兵不行屯田之法而获屯田之利不垦屯田之地而有屯田之兵救时急著无便于此或者又谓新饷有限今猝增多兵月粮岂能遍给臣愚窃计三路损伤之卒奚止数万若即以缺额之粮充民之饷剂量多寡不甚相悬且土著之人既无安家又无内顾较募兵之费所省更多乃概用于调募之客兵而独靳于地方之死士岂计之得也至为根本之计仍须将宣大延宁敢战之士各抽一二千并调山东文登武定等营防倭之兵河南毛葫芦等兵共得万余择一智勇大将统之驻劄关内近地东事急则与蓟兵犄角而为捍御之师东事缓则率之出关与辽兵联络以待征剿之用再选真保山西腹里军兵共二三万与前兵互为声援分置永平蓟昌通涿等城一面操练一面防守捍御与进剿机宜一如前议说
　　$$$$-11024-&&&&
</div>
    <div class="pagination">
<a href="明实录神宗实录_page354.html">上一页</a><span>...</span><a href="明实录神宗实录_page350.html">350</a><a href="明实录神宗实录_page351.html">351</a><a href="明实录神宗实录_page352.html">352</a><a href="明实录神宗实录_page353.html">353</a><a href="明实录神宗实录_page354.html">354</a><span class="current-page">355</span><a href="明实录神宗实录_page356.html">356</a><a href="明实录神宗实录_page357.html">357</a><a href="明实录神宗实录_page358.html">358</a><a href="明实录神宗实录_page359.html">359</a><a href="明实录神宗实录_page360.html">360</a><span>...</span><a href="明实录神宗实录_page356.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
