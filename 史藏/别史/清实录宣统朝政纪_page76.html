<!DOCTYPE html>
<html>
 <head>
  <meta charset="utf-8"/>
  <title>
   清实录宣统朝政纪 - 第 76 页/共 148 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录宣统朝政纪 - 第 76 页/共 148 页
  </h1>
  <div class="content">
   ○遣官诣梁格庄德宗景皇帝几筵前行礼。　　

○遣官祭端慧皇太子园寝。庄顺皇贵妃园寝。醇贤亲王园寝。　　

○谕内阁、张人骏、朱家宝电奏、皖南五月下旬。连日大雨。南陵县圩堤溃决。淹田二十余万亩。六月下旬。又猛雨三昼夜。宿州灵壁等属。田产粮食。均遭漂没。饥莩载道。灾情甚重。请赏发帑项。以济灾黎等语览奏殊深悯恻。著赏给帑银四万两。由度支部发给著该督抚派委妥员。查明灾区妥实散放。毋任失所。　　

○谕军机大臣等电寄瑞澂、电奏遵旨入觐等语。瑞澂著来京陛见。湖广总督著王乃徵暂行护理。　　

○吏部奏、现届三年大计之期。各省新设之提学提法度支交涉等使均应照藩臬两司。缮具履历。咨部核奏东三省新疆均改行省。应一律办理。惟所设员缺。尚未尽补。能否按额举荐。由该督抚奏明办理。至教职名省现裁若干缺。如员数不敷。仍不得照定额保送。再查旧例荐举。卓异人员。任内如有正项钱粮未完。果系居官清廉能干。或现映■位兼三兼四繁缺。在本省历俸已满三年。或并非兼三兼四繁缺。在本省历俸已满五年。均准其送部引见否则议驳。臣等查各省考核事实。训入最优等优等人员。但考其一年之政绩。无论缺分繁肬■闲。不计历俸年限。均准保列。但卓异人员。自应历俸三年。方合黜陟幽明之意。惟任内有钱粮未完处分。并非兼三兼四繁缺。例应扣历俸五年人员。一经列入最优等优等。亦得引见。反视计典为无足轻重。臣等商酌。除任内有钱粮未完。现映■位兼三兼四繁缺在本省历俸已满三年者。仍照旧办理。其任内有钱粮未完处分。并非兼三兼四繁缺。例应扣俸五年人员。如经考核列入最优等优等者自未便仍以五年历俸之例相绳。应亦以三年计俸核办。其非最优等优等人员。仍照旧办理。　　

○又奏、各省近年保列卓异人员。赴部引见。有迟至两三届之久者。亟应申明定例。嗣后按照定限。其历届保列卓异未经引见人员。拟限于本年封印前给咨赴部带引。再延即照例议处。均从之。　　

○东三省总督锡良奏、东三省久成日俄分据之势。近两带协约成立。而大局益危该协约文第一条云。两国相与协力目的进行。不为有害之竞争。是其在东省之势力范围。已划分认许。第三条云。傥有侵迫之事件发生时。两国认为必要措置。随时相互商议。是直视若己国领土。将来无论何事。两国有认为不便者。皆得协力抗我。不特蔑视中国主权。且不许第三国插足。＜圭黾＞滟兄正约外必有特别附约。虽未深悉。而一则合并朝鲜。一则侵占蒙古。均在意中。今虽补救稍迟。然以三省壤地之广。物产之饶。锐意振兴。未始无转弱为强之日。伏维积弱之故首在土旷人稀。吉江两省。荒凉尤甚。东南东北沿边数千里。毗连俄韩。有土地无人民。犹自弃也。俄人于沿海岁移民数十万。分屯开垦。以荒废之区。经营十余年。遂成繁盛。一入我境。荒芜满目。弱肉强食。何以图存。近者日俄两国。皆设拓殖局。以大臣领之权重力宏。实逼处此。我亟应设垦务局。特肬■闲大员督办派员前往内地招垦移民。岁以若干万人为率。分段垦辟。按年进行。内力渐充。乃可制外。无款可筹。自惟有议借外债之一法彼以全力逼我疆土。我亦当以全力经营。如责令东省担任筹借。亦不敢辞且江省之甘河。与吉省之蜂蜜山煤矿。外人垂涎已久。甘河须筑铁路六百余里蜂蜜山须筑二百余里此外森林局牧。均有大利。臣拟借外债二千万两。以一半设实业银行。一半移民开垦开矿筑路。必惟经政府承认于合同内声明。始得见信。现锦瑷铁路。虽未议定。若先修锦洮一段。俄国当无异议。葫芦岛开辟商港。主权在我亦与他国无干。一俟筹款有著。同时并举。得寸得尺。固未始非图存之策也。得旨、外务部度支部妥速议奏。寻奏、该督此次拟借外债银二千万两。以一千万两。设立东三省实业银行以五百万两为移民开垦之万。以五百万两为开矿筑路之用。拟请照准。由东三省商借妥订合同。至于东省设立垦务局。特肬■闲大员督办一节。俟借款定议。再行请旨办理。从之。　　

○湖南巡抚杨文鼎奏、查照民政部逐年筹办宪政未尽事宜清单。指定湘潭武陵洪江等处繁盛地方暨省会长沙、善化两首县。先行筹设议事会。限今年十一月成立乃自三月闲省垣大乱各属响应。地方分投捕治。又以米谷缺乏省城长沙善化湘潭办理平粜。五月闲常德大水。武陵灾最重。洪江亦被浸。现在筹办赈抚。经费尚无著落。拟请将筹设议董各会。缓至宣统三年五月。至本年应将指定中等城镇地方。督催照章筹设议董各会等事。亦请以次递推其他各厅州县应办调查户口区域。选民资格。以及设立研究所。宣讲所。仍遵照原限奉行。下民政部知之。　　

○以补徵舞弊革奉天补用知县吕能翱拣选知县石斗南职究追。纂修官何国澧恭纂　　

总纂官熊方燧恭辑监修总裁世恭阅四签正月初四日正总裁那月日专司蒿■禾本陆恭覆阅甲寅正月二十八日　　

徐月日　　

荣月日副总裁唐月日　　

宗室宝恭阅二签八月初七日

　　

陈恭阅十三签二月初十日　　

熙月日　　

郭恭阅十一月十七日　　

宗室麒月日



大清宣统政纪卷之三十九　　

宣统二年。庚戌七月。丁巳。谕内阁、法部会奏编辑秋审条款告成缮单呈览一摺。秋审条款一书。本与刑律相辅而行现行刑律。业经详加修订饬令刊印成书。颁行京外所有秋审条款。自应按照现行刑律妥速厘正免致纷歧。兹据法部会同修订法律大臣奏称编辑告竣。共订定为一百六十五条加具按语进呈。朕详细披览。尚属周妥。著即与现行刑律一律颁行。新刑律未经实行以前。凡有应归入秋审核办案件。均即遵照此次所定条款。悉心拟勘毋得少有出入。以昭画一而利推行。　　

○农工商部奏、各省现办农林工艺大概情形。据湖南湖北江西新疆四省咨送官民荒地图册。奉天黑龙江陕西三省咨送造林区域图册均随时咨覆务期一律迅速筹办惟直隶江苏安徽山东山西陕西福建浙江四川广东云南贵州十二省。尚未造送图册到部至各省办理情形。如设立农业学堂农林试验场暨垦牧树艺凡关农林各项公司。以及工艺厂。工业学堂。纺织制造凡关实业各项公司除上年五月经详列奏陈外。其续行咨报到部者农林项下黑龙江奏准变通沿边荒务。设法推广。安徽奏设安阜农务公司。四川奏明开办乐山汶川工滟隁州雷波等处林垦。广西奏明设立桂林平乐梧州柳州浔州南甯太平各属垦牧公司二十五处。新开水利二百九十处修浚旧有水利三百六十余处。新疆奏设农林试验场。农林讲习所农务研究所水利公司。其林业分南北两路计栽种成活之树数百万株。此外如江苏江西等省。则有绅办方麓裕农垦牧公司。树德垦牧公司。并于庐山东林寺筹办造林区域工艺项下。密云驻防奏设工厂。奉天奏设八旗工艺厂。并锦州八旗工艺分厂。吉林奏设实习工厂。工艺教养所黑龙江奏设工艺制造局。福州奏设工艺局。两江湖北均奏设刷印局厂。陕西奏设西安驻防工艺传习所。伊＜覀之＞■牛奏设皮毛制革各公司。两江奏设实业学堂湖南奏设工业学堂。广西奏设模范工厂艺徒学堂。肬■闲易工艺教员讲习所。新疆奏设织造局。艺徒学堂并于各属分设工艺局厂奉天安徽均奏设电镫厂四川奏各属设有劝工局七十余处。此外各省咨报到部。及绅商禀办电镫火柴烛皂麦＜虘阝＞丏粉纺织各项实业局厂公司。尚有四十余处。此各省续行具报办理农工实业之大概情形也。得旨、著该部按照奏定章程。通行各省切实。筹办毋任延玩。　　

○湖南巡抚杨文鼎奏、湘省财殚亏钜惟有援照直隶湖北成案。试办公债票但须指项的实足以取信于人各属矿务办理有年。而常甯县水口山之铅砂尤为地产大宗。一年约得银五六十万两。除用费外。可获余利三十万两。兹按照鄂省折半计算。募积公债一百二十万两即以售砂利银作为偿还专款。本息分摊六年足敷抵拨。每年提出售砂利银二十六万五千两。另款存储。以备按期照付本息抵款。所有递年加息。及收付办法。酌照鄂省成规。归湖南官钱局经理。下度支部议。　　

○河南巡抚宝棻奏豫河伏汛安澜。现交秋汛。仍饬加慎修防。得旨、知道了。近来雨水既多。总以严密筹防为要。　　

○予已故革职闽浙总督何璟署山西巡抚布政使郭梦龄。开复原衔。　　

○戊午。文宗显皇帝忌辰。遣官祭定陵。　　

○督办盐政处会奏酌拟整顿淮北票盐办法四条。一曰规复西遂废岸。一曰撤退边芦店一曰包缴豫厘价。一曰体恤路捐商累　　

○又奏、规复废岸。于西平遂平确山三县办理官运。抵制芦私。　　

○又奏、淮北票贩困难请于运库正款内拨银十万两。发贩具领。限本年年底归还实于北盐全局不无裨益均从之。　　

○己未。谕军机大臣等、电寄联魁、电奏新疆素称贫瘠。专恃协饷。支搘全局。近年解不足数。恒恃铺商腾挪周转今因匪徒滋扰。延祸商民。全省精华损伤大半财政奇绌。请饬下各省关将应解新省协饷迅速筹解等语。新省边圉关系紧要现被匪扰。需饷孔亟。所有各省关应解新省协饷。著度支部严催各督抚迅速筹解。　　

○广西巡抚张鸣岐奏、广西法官现已考取原设之审判研究所录事书记承发吏检验吏各学习所均毕业。各厅建筑亦告竣。参酌目下情形议于高等审判厅内。分设民刑第一庭。桂林地方审判厅内分设民刑各一庭。临桂初级审判厅内亦分设二庭。并配置各级检察厅。六月一律开厅下所司知之。　　

○实授叶尔恺云南提学使。署甘肃提学使陈曾佑开去署缺。以道员发往陕西差遣委用。以署江西赣南道俞明震署甘肃提学使。　　

○庚申。谕内阁、张鸣岐奏考察属员据实举劾一摺。广西署思恩府事补用知府余炳忠、署南甯府事试用知府廖廷铨、署龙州同知请补归顺直隶州知州周易、署富川县事拣发知县修承浩、署永安州事拣发知县操持、署苍梧县事正任龙州同知金开祥、署融县事正任贵县知县张礼干、署东兰州事补用知县陈廷杰、署宾州事正任河池州知州马振滨、代理桂平县事试用县丞刘锡纶、署贵县事正任隆安县知县林枚、署隆安县事补用知县周光宇、署甯明州事补用知州夏观天署镇边县事补用知县许克襄、既据该抚胪陈政迹。均著传旨嘉奖。奏留补用道庄蕴宽、前充兵备处兼参谋教练处总办。经手款项多未报销。现在请假回籍。延不来省。著暂行革职。勒令回省清理经手事件。前署融县事拣发知县曾宪勋、疏脱罪犯。报多不实。前署榜墟司巡检试用府经历姚传骥、擅受滥刑。婪赃有据。前署武宣县典史试用府经历杨景台、串同劣绅。演戏开赌。沙子县丞唐烈、结交滥棍。包赌擅受。前署秦川司巡检试用县丞黄之华、违例受词。传押被告。致令畏罪自尽。前署潞城司巡检试用县丞高夔光、纵子纵役。索扰乡民。请补长安镇巡检王步洲、志卑量褊。昌言牟利。前署容县典史试用从九品汪敬、收受赃银。均著即行革职。曾宪勋、姚传骥、黄之华汪敬并著归案查办。署陆川县事补用知县郭炳元、失察户书浮收税契著交部议处。又片奏署崇善县事试用知县谢崇光、徵收税契。加索小费。并在县署创设待质所。规避四种册报。于命债等案人证。任意拘押民怨繁兴等语。谢崇光著即行革职。　　

○又谕、军机大臣呈递开缺江西提学使浙路总理汤寿潜来电。据称盛宣怀为苏浙路罪魁祸首。不应令其回任。请收回成命。或调离路事以谢天下等语。措词诸多荒谬。狂悖已极朝廷用人。自有权衡。岂容率意妄陈。无非为藉此脱卸路事。自博美名。故作危词以耸听。其用心诡谲。尤不可问。汤寿潜著即行革职不准干预路事。以为沽名钓誉。巧于趋避者戒。　　

○东三省总督锡良奏、奉省先后添设长白府知府、辉南直隶厅同知、安图抚松醴泉县知县均经声明先派员试办设治。其未尽事宜。续行奏报在案。兹谨分条开列。一分别核定缺分。一分别兼衔。一缓设佐治员。一筹备巡警。一酌定廉费。一铸给印信。一修建衙署。一酌设拘留所。一酌定审判权限。下部知之。　　

○拓修奉天省文庙。从东三省总督锡良请也。　　

○辛酉。谕内阁、山东莱阳、海阳两县匪徒滋闹一案。前经谕令陈夔龙派员详查具奏。兹据查明覆称莱阳则由绅民相仇。积怨生变。曲士文劫杀官兵。围困城池。实属罪不容诛。海阳则因徵收钱粮。搭配铜圆制钱。前后两歧致酿重案。均系地方官办理不善所致。孙宝琦派兵弹压。实出于万不得已等语。所有此次办理不善之莱阳县知县朱槐之、海阳县知县方奎业经孙宝琦奏倢■＜曰融＞■＜石木＞革职。并将登州府知府文淇开缺另补。莱阳一案。半由绅董敛而起。自应择尤惩办。曲士文与其弟曲桂舟均非善类。曲士文尤为此案罪魁。著孙宝琦责成营县严拏务获。按律惩办一面。饬由地方官亲赴各乡。明白晓谕。务释君■羊疑海阳此次首犯。一并择要拏办。其余两邑被胁愚民概不得少有株连。免致无辜受累。余著孙宝琦按照所奏。体察情形。分别妥筹办理。以靖地方。　　

○谕军机大臣等、袁励准奏皖北水灾甚重。请饬邻省毗连各府协筹赈抚一摺。著张人骏、程德全、宝棻、孙宝琦、雷震春、通檄距皖较近各属遇有饥民至境妥为赈抚。无任失所。致滋事端。原摺著钞给阅看。　　

○又谕、电寄广福等、广福、忠瑞、电奏均悉。科布多办事大臣已有旨肬■闲放忠瑞矣伊＜覀之＞■牛副都统兼塔尔巴哈台参赞大臣额勒浑到任需时。著忠瑞先行署理。迅赴塔城接查哈台吉玛木尔伯克控告一案。其科布多办事大臣。著忠瑞遴保妥员奏明接护又谕、联魁。电奏续制官票。必须豫筹实币请饬度支部由大清银行暂借银一百万两。电兑来新以恤商艰等语。著度支部议奏。法部奏、准贵州抚臣电称法官考试。期在八月。黔省应考人员。合格无多。将来恐不敷考选。查本省法政毕业人员。有二年以上程度者。又留学日本法政速成毕业、充当本省法政教员三年者。可否通融准考等语。查宪政编查馆奏核法院编制法。所定法政法律学堂毕业人员与考资格。均以三年为断。惟查法官考试今年为创始之端审判设厅。待人而理就目前论。各省法政等学堂。或开办未届三年。或原定毕业之期。本非以三年为限。则三年毕业人员。自不多觏至举贡出身等项合格虽多。而入学堂者少是此项三年以下毕业人员若仍加限制。不令与考。恐应考者多不中程。而毕业者反形观望。臣等咨商宪政编查馆核议。现准覆称黔地偏僻风气未开。自应暂准该省凡留学外国法政速成毕业。在本省充当法政教员三年以上者。及本省法政二年以上毕业。领有优等文凭者均与第一次考试。仍仅以此次为限。将来仍照定章办理等语。臣等更有请者。合格应考人员无多恐不独黔为然。现有江苏抚臣电称招考以来。报名无几他省可知。现拟推广办法请将京外凡留学外国法政速成毕业。在本省充当法政教员三年以上者。及本省法政二年以上毕业领有优等文凭者。均暂准其于此次收考又如在审判研究所接续有二年程度毕业领有优等文凭者本届亦准此例从之。　　

○壬戌。农工商部奏、近年义国开办万国农会。该农会函请将各省五谷烟草木棉每年播种收获各数。较往年盈缩成数若何并本省天时旱涝情形列表报告等语。臣部查该农院所列各项。正臣部历经咨查之件。惟天时地质各省不同。随时互异。必须按季咨报。应由各督抚实力调查。限期咨报到部。以资考镜。　　

○又奏、请旨饬下各省督抚察哈尔热河。都统饬属清查商办各矿。凡领有探矿执照者如已勘穵即换领开矿执照傥不遵限勘办。应缴照注销其领有开矿执照者。如已开采。应查明矿产衰旺。运销畅滞出入盈亏。先行报部。仍饬矿商将矿质矿税按月呈报劝业道。或矿政局。汇核详部。如领有执照。并不兴工。须查勘情形果系认真筹办。或资本不敷。或办法未善。或矿地争执。或特别事故。应由官代为清理维持。并即限令开工仍先将现在情形报部。傥于领照后并不切实筹办。延不开工更有招摇撞骗情事。除将矿照缴销外。仍究办。并将矿地另招商。至从前商办旧矿。暨各处小矿本应一律补领矿照。现各省多以商力薄弱或作辍无常请予通融。惟各商所占矿地。所采矿质各数目亦应清查汇报。既可杜绝私穵且藉以周知全国。矿山区域。暨各省每年矿产总数。以备编订统计之需。均从之。　　

○添铸安徽省城高等地方初级审判厅。芜湖地方初级审判厅。并各厅内附设之检察厅印信。从巡抚朱家宝请也。　　

○命甘肃新疆巡抚联魁来京。另候肬■闲用。以甘肃布政使何彦昇为甘肃新疆巡抚。　　

○以各直省按察使为各该省提法使。齐耀琳直隶、左孝同江苏、吴品珩安徽、胡建枢山东、王庆平山西、惠森河南、锡桐陕西、陈灿甘肃、鹿学良福建、李传元浙江、陶大均江西、周儒臣湖南、江毓昌四川、俞钟颖广东、王芝祥广西、秦树声云南、文徵贵州、其各道员有兼按察使衔者。均改为兼提法使衔。　　

○癸亥。以甘肃按察使陈灿为甘肃布政使。军机处三品章京刘谷孙为甘肃提法使。　　

○以获匪奖叙回子郡王叶明和卓赏穿黄马褂。　　

○甲子。谕内阁。著派奎俊承修崇陵第四段工程。　　

○又谕、大学士鹿传霖忠清亮直刚正不阿由翰林改官知县。受先朝特达之知。晶■宜膺疆寄。洊陟兼圻。实心任事。不辞劳怨。规画要政。虑远思深。所至吏畏民怀。成效卓著。前以率师入＜目辟＞行＜匧心＞口＜韦未＞＜夗贝＞扈跸。两宫定计决疑。厥功甚伟。擢任正卿。进参机务协赞编扉。朕御极后眷顾老成优加倚任授为大学士。递加太子太保衔。阳滟＜扌戋＞历中外五十余年。一事不苟。一语不欺。公而忘私。始终如一。入直枢廷为时最久。竭诚尽瘁。赞助尤多。前因患病。请开要差。晶■宜经赏假并屡次赏给人＜目辟＞映＜走毕＞鹍＜夗贝＞。方冀早日就痊。长资辅弓滟＜兪＞滟弓遽闻溘逝。悼惜殊深际兹时事多艰。耆旧雕零。倍增凄恻。著赏给陀罗经被。派贝勒载润带领侍＜目辟＞行＜匧心＞口＜韦未＞＜夗贝＞十员。即日前往奠醊。并赐祭一坛。加恩予谥。晋赠太保。照大学士例赐恤。入祀贤良祠赏银三千两治丧。由广储司给发。任内一切处分。悉予开复。应得恤典。该衙门查例具奏。灵柩回籍时。沿途地方官妥为照料。伊子军机处存记江苏补用道鹿浔理、著以四品京堂候补。伊孙一品荫生鹿学槃、著赏给郎中分部补用。用示朕笃念荩臣至意。寻谥文端。　　

○江西巡抚冯汝骙奏、查明积谷确数。并拟稽核整顿章程。下度支部知之。　　

○命甘肃新疆巡抚何彦昇迅速赴任。毋庸来京。
  </div>
  <div class="pagination">
   <a href="清实录宣统朝政纪_page75.html">
    上一页
   </a>
   <span>
    ...
   </span>
   <a href="清实录宣统朝政纪_page71.html">
    71
   </a>
   <a href="清实录宣统朝政纪_page72.html">
    72
   </a>
   <a href="清实录宣统朝政纪_page73.html">
    73
   </a>
   <a href="清实录宣统朝政纪_page74.html">
    74
   </a>
   <a href="清实录宣统朝政纪_page75.html">
    75
   </a>
   <span class="current-page">
    76
   </span>
   <a href="清实录宣统朝政纪_page77.html">
    77
   </a>
   <a href="清实录宣统朝政纪_page78.html">
    78
   </a>
   <a href="清实录宣统朝政纪_page79.html">
    79
   </a>
   <a href="清实录宣统朝政纪_page80.html">
    80
   </a>
   <a href="清实录宣统朝政纪_page81.html">
    81
   </a>
   <span>
    ...
   </span>
   <a href="清实录宣统朝政纪_page77.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
