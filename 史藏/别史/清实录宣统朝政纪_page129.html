<!DOCTYPE html>
<html>
 <head>
  <meta charset="utf-8"/>
  <title>
   清实录宣统朝政纪 - 第 129 页/共 148 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录宣统朝政纪 - 第 129 页/共 148 页
  </h1>
  <div class="content">
   ○又谕、电寄张人骏现在匪势日炽。九江以上黄州大冶田家镇武穴。处处堪虞。著张人骏体察情形。迅饬提督张勋酌派得力兵队。迅速前往。扼要队堵。毋稍延误。　　

○又谕、电寄沈秉＜辶黎＞方■土、据电奏请将各项行政应办应停指定事项等语。著该抚体察本省情形。分别缓急。奏明办理　　

○又谕、电寄冯汝骙闻瑞澂潜赴九江。是否属实著冯汝骙迅饬九江道查明。据实电奏。大学士陆润庠奏军事孔棘费用浩繁财力枯竭请将新政酌量停办窃闻古人有言。利不百不变法害不百不变法所谓变法者。求其有百利而无一害也现在所行新政。悉遵先朝谕旨。就各国之政而仿行之仰孜孜求治之深心。自必期其有百利而无一害。果能如此岂不甚善乃在他国则利多害少在我国则利少害多。此非政治之有亏。实皆奉行之失当而苟不至于变乱晶■宜生尚不知其害之至于此极是岂先朝所及料哉今日之害。先由于督抚无权渐而至于朝廷无权。库储之困难。寇盗之充斥。犹其显而易见者也。镇兵之设也。所用皆未入行伍之留学生。其言论则纸上空谈其作用则徒取形式。甚至有不击同胞之谬说。国中有事督抚非但不能调遣今且反戈相向其不可用也明矣则莫如停办镇兵仍取巡防队而扩充之。统领或用文职将弁必取武员军法纪律悉仍旧章军声庶可一振。则练兵经费可移用也。审判之立也所授皆未经听讼之法官黑白混淆是非颠倒其老吏之善于断狱者督抚不得而用之州县捕役轰然各散司法巡警缉盗无能现今审判成立不过各省都会及通商口岸数处而寇贼之多日益猖獗已至于此若将来各府州县一律办齐必至彳滟扁地皆盗则莫如停办审判仍以听断缉捕归之州县尚得惩凶暴而安善良则审判经费可节省也咨议局之设也所举皆不谙掌故之议员逞臆狂谈箝制当道督抚不得而禁之。其甚者借筹款之名鱼肉乡里窃自治之号。私树党援。上年资政院开议。竟至戟手谩骂藐视朝廷以辩给为通材以横议为舆论血■乣说沸腾莫可究诘则莫如停办国会仍以言语之科。归之谏院。尚得抒谠论而废邪谋。则咨议经费可销除也。学堂之设也。除洋员外所聘皆未读古书之教习其沿用之教科书。仅足以启发颛蒙。不足以裁成国士。章程悉由部定督抚不得而参豫焉其甚者倡毁弃五经之说而祸等秦燔禁穷乡私塾之开而毁同郑校。暑假星期毫无拘束。彼血气未定之子弟结党为非膳赀学费。莫可通融彼贫穷聪颖之士流。进身无路。则莫如停办中小学堂仍用经策取士俾有治者尚得尽力于家修。则学堂经费。可裁并也。凡此数端皆与财政有关。以臣所见所闻。其害已在目前。其利实不知在何日。窃恐变本加厉。势将至于朝廷无权大局不可收拾。又将急而借贷外债。以至还款无期伏乞皇上熟虑深思统筹全局革除流弊由渐而复旧观。则帑项无俟外求民生稍得休息亡羊补牢未为晚也若曰新政谕旨出自先朝。则凡所损所益之成规。仍列祖列宗所手定开明堂而议之又孰敢訾为非是乎疏入留中以补用副将孔庆塘为云南普洱镇总兵官。　　

○江北提督段祺瑞出差。以江苏福山镇总兵杨慕时护理江北提督。未到任前。以淮扬道奭良暂护。　　

○丁卯。谕内阁、监国摄政王面奉隆裕皇太后懿旨。今年各省水灾甚多。其被灾尤重之直隶吉林江苏安徽山东浙江湖南广东各省。垂念殊深。著每省拨出宫中内帑银三万两。由内务府发交该督抚派委妥员。核实散放。以赈饥民。　　

○又谕、陈夔龙电奏前请添募巡防队二十营克期成立十营。所有开办费约须四万余两常年额饷银二十万六十余两。杂支银四万余两。拟在天津运库。暨津海关六成项下。各拨开办费银二万两。自本年九月起。每月各拨饷银一万两。恳饬度支部盐政院查照立案等语。著该衙门知道。　　

○又谕、电寄袁世凯、据电奏、驻鄂师舰及鄂兵船均缺米煤各物。请饬由两江江西委员筹办。俟事定分向部鄂造报拨款归垫等语。著张人骏、冯汝骙。饬令上海九江两道。迅速筹办接济。勿稍贻误。　　

○又谕电寄袁世凯据电奏官军石滟驳队较少又乏子弹请饬将江甯新军管退快石滟驳三十六尊及全数子弹暂行拨用由海道解赴信阳以应急需其前敌石滟驳位子弹缺乏者由陆军部查明名色迅速订购再第二军之三五镇皆系管退快石滟驳并请饬军咨府转饬该镇将全数石滟驳位子弹。整备完善以待调用如马匹不敷可由该省防营马队及本镇马队凑拨等语。所需子弹。著张人骏迅速酌量拨解。以应急需余均照所请。该衙门迅速办理。　　

○又谕电寄张人骏据电奏前经奏准借轻息长期洋债五百万两。除还重息短期债项三百五十万两外加以清付利息挪支军储赈粜。所余无几。鄂事剿抚以及江防招勇购械开办制造赶拨鄂省军械。在在需款均应豫筹的款。为之应付。拟请向洋行加借二百万两。即以已还腾出之官产为之抵押等语著照所请。该部知道。　　

○又谕电寄松寿据电奏闽省上年奏准编练巡防队十二营现在已成九营。察看情形实难分布。拟将陆军步队四十标一二两营改编巡防五营合共十四营分驻省城各处以资镇慑等语著照所请该衙门知道。　　

○又谕电寄岑春火滟宣川乱蔓延日久为患已深。该督威望素孚。向为川民所悦服。著即料理起程早日到川。速靖此乱。并将规画情形。随时电奏。　　

○又谕、电寄张勋、据电奏、前以军队不敷分布。电请增募现派将领驰赴皖豫开招。俟成军后即分配各要隘。江甯一带已审度形势分别扼险以守。复派两营前往安庆驻扎。以阻逆党下窜等语。所筹尚属周妥著即商承张人骏迅速办理。妥筹布置。　　

○又谕电寄沈秉＜辶黎＞方■土据电奏拟援湘保桂桂省防军分扎本不敷用请调内阁中书周先稷充北路巡防队统领在衡永一带。募足三营克日成军直趋长沙藉助防守应需经费五万两请饬部照数追加备支等语著照所请该衙门知道　　

○又谕冯汝骙电奏此次军务困难全在公司轮船畅行无阻不但该党运械运饷。莫可究诘即公然载匪。亦防剿俱窃请饬外务部切实与各国公使磋商等语著外务部酌核办理。又谕电寄陆钟琦据电奏晋省南路界连直豫关系重要现统前路巡防队太原镇总兵谢有功。到任数月情形尚未熟谙请改派前路帮统知府陈政诗就近接统等语。著照所请。该衙门知道　　

○专司巡护大臣载涛等奏禁＜目辟＞行＜匧心＞口＜韦未＞＜夗贝＞军暨陆军第一镇。已编为第三军当即督饬两军人员悉心筹画。除将步队第二标调拨两营专司守＜目辟＞行＜匧心＞口＜韦未＞＜夗贝＞禁门外。并将第三标移驻内城。步队第一标调拨一营机关石滟驳抽调一队移驻步队更番所。另以机关石滟驳三队移驻宝禅寺陆军游艺院内其马队更番所仍驻马队一营另调拨步队一营。驻扎松树畦。保＜目辟＞行＜匧心＞口＜韦未＞＜夗贝＞颐和园。及第一第二武库。其余步队第一标之一营四标全标石滟驳标全标马标六队。工程辎重警察各营队。陆续移驻畅春园新建营房。以期调动灵通。陆军第一镇队伍。已先派步队二营开往河南。保＜目辟＞行＜匧心＞口＜韦未＞＜夗贝＞黄河铁桥。又拨步队一营驻扎三家店。保＜目辟＞行＜匧心＞口＜韦未＞＜夗贝＞陆军军装库。其余步马石滟驳工辎各队。仍驻原镇。听候调遣。随时与民政部步军统领衙门。互相联络弹压地方。总期内筹战备。外靖人心。并拟第三军军司令处编制表应需款项。暂由军咨府垫拨事竣作正开销。从之。　　

○察哈尔都统溥良奏察哈尔居西北要冲。张家口当内外孔道。为畿辅之项背库恰之后援。自来有事于西北者莫不于张家口屯驻重兵。以资拱＜目辟＞行＜匧心＞口＜韦未＞＜夗贝＞循至今日全防仅有巡防马队一营。步队二营弁兵七百余名所存枪枝大都为旧式毛瑟不适于用兵单地要。环顾忧心现拟就察哈尔八旗兵中挑选精壮。编练马步队一千名。不足则兼招土著。互相维持马匹由本君■羊挑取。饷糈按陆军给发。并与口内巡防马步队三营。一律添换新式快枪庶可少资凭藉保＜目辟＞行＜匧心＞口＜韦未＞＜夗贝＞边隅计约经费银十余万两。恳饬部筹拨以裨急需。下所司议。西陵守护大臣奎瑛等奏遵章清除隆恩殿草茨。恭请神牌谨择奉移还位各吉期。得旨著照所请敬谨将事。　　

○内阁印铸局局长陆宗舆请假回籍。以副局长黄瑞麒署局长礼部郎中欧阳熙暂署副局长。　　

○命三姓副都统昆源迅速来京豫备召见。戊辰。谕内阁陆军部奏资政院核定陆军部试办宣统三年豫算款目。分别照减及实用不敷各情叙明理由缮单呈览一摺著度支部知道　　

○又谕电寄袁世凯据电奏现在宜昌黄州长沙先后。不保军情益紧亟宜厚集兵力。拟请先派冯国璋充第一军总统迅赴前敌商承荫昌先布守局俟筹备完善再图进攻并请饬下军咨府陆军部即调第二军陆续开拔在信阳一带择地集合俟段祺瑞北来。即派充是军总统。会合第一军早图规复等语。著即照所拟办理。迅筹布置以图进取。　　

○又谕、电寄岑春火滟宣据电奏、所调粤军两营。断不足用应请添招八营等语著照所请。迅速召募成军克日前进所需枪石滟驳子弹著军咨府陆军部两江总督迅即设法匀拨配用至请拨饷银一百万两一节著度支部迅速筹拨　　

○又谕、电寄宝棻、据电奏豫省新募防军十一营。尚须陆续添招。以鲜得力统将最为棘手查有因案发往巴藏当差已革副将刘洪顺。管解到豫传验该革员朴实勇敢似系可用之才。请留豫督率防军等语。刘洪顺著准暂留河南差遣委用。以观后效。　　

○又谕、电寄朱家宝、据电奏、皖省增募防营。因无饷不能开招邻氛甚恶大局急江南协款。又不能如部议照拨。请饬部另筹现银五十万两。从远汇皖等语。著度支部速议具奏。寻议。现在事势危迫。防务万分吃紧。应即由两淮运库借拨现款十万两。迅解该省应用。从之。　　

○又谕、电寄李经羲、两次电奏均悉。现在武汉相继失陷。宜昌长沙九江又有乱耗。与该督所筹办法。情势又有不同前经命袁世凯总督湖广。所有援鄂之水陆各军。均归节制调遣袁世凯请调段祺顼吴凤岭等。均已准如所请。派赴前敌。并由度支部宽筹款项以济军需。自鄂乱起后。各处人心摇动。在在堪虞滇省为边疆重地尤宜严密防范。著该督即照所拟筹防办法认真办理毋稍疏懈。又谕、电寄程德全据电奏自鄂省兵变咸谓新军为不可恃。以致军心不安情形颇为岌岌现在人心不靖尤宜处以镇静。以释猜疑等语。朝廷于新旧各军。本无歧视。当此事变日亟。正赖推诚布公。以信相符。著各省督抚镇静筹防。毋少张皇以固军心而弭隐患。　　

○又谕、电寄冯汝骙、据电奏、准陆军部电。黄州有变。可否饬两营往剿等因。前已派陆军一营扼扎瑞昌。现九江只有三营。万难抽调。宜以兵轮扼守黄石港等处。若匪由陆窜。黄州以南二百余里。即与义甯武甯接壤山乡闲道。处处可通。现饬左路统领袁坦调吉安哨移扎义甯该统领带一哨驻吴城。并饬召募三营分驻吴城义武一带。相机剿办等语现闻九江亦有警耗。该处为鄂省下游。至为紧要著该抚迅饬该处军队。极力防堵若吴城义武一带有可抽调之兵。并著酌量调赴九江以资协助其义武等处。再行添招填扎。毋令匪势蔓延。昨已有旨饬张勋酌拨兵队。速往防堵矣。近日匪势情形。并著随时详探电奏。　　

○又谕电寄孙宝琦、据电奏遵旨采购麦麦＜虘阝＞丏大米一万石。解豫备用等因查山东非产稻之区。大米无从采购麦粮一项。因连年灾歉。粮缺价昂。采购能得若干。殊无把握。请饬河南巡抚在他省采办等语。麦粮为豫省军食所关。亟应采备。仍著该抚量为设法派员分购。迅速接济。如果不敷再由河南巡抚向他省采办。以免贻误。　　

○又谕、电寄孙宝琦据电奏、京外财政。因鄂乱牵动请旨通谕人民。照常通用纸币再由各省出示晓谕钦遵等语。著度支部迅速会商各省督抚酌核办理。　　

○出使美墨秘古国大臣张荫棠奏、中国外交失败。其订结条约已不得平允公正而海关税权之沦失。领事裁判之施行。损害独立之权为有国者所共耻。窃以为对外之方。其要在于毋忽略国际公法。毋放失土地主权。毋懵昧于列国情势。而又不可不昭示大信于各国欲昭各国之信。先须本国政府有一定之政策。明定权限以办事。然后折冲坛坫。有程效赴功之望。其应付之方。一宜加入美国建议之和平公判约内。以期暂收国际关权之效。一宜速开国会。议员协赞结约之事。以为外交之后盾。而肬■闲放使臣之际尤宜宣示外交之方针。俾使臣得循以行事但期无背于宣示之方针不逾于使节之权限。则政府亦须承认。所以能见信于所驻国之政府。遇事交涉。易于奏效为使臣者。皆须有法律专门之学。又必其才长于机变敏于肆应始足以胜任愉快。臣学识谫陋。性尤迂直且于外国语言文字。非所素习。伏乞准臣辞职肬■闲授贤能。得旨、张荫棠著准其辞职。　　

○以外务部右丞周自齐署左丞。　　

○以外务部左丞施肇基为出使美墨秘古国大臣。　　

○以出使法日葡国大臣刘式训为出使法国大臣。　　

○命山东布政使志森开缺另肬■闲。以开缺湖南布政使赵滨彦为山东布政使。　　

○己巳。谕内阁、监国摄政王面奉隆裕皇太后懿旨。现在设立慈善救济会。著赏宫中内帑银三万两以资拯济。　　

○又谕资政院奏、部臣违法侵权激生变乱。据实纠倢■＜曰融＞■＜石木＞一摺据称祸乱之源。皆邮传大臣盛宣怀欺蒙朝廷。违法敛怨。有以致之。该大臣手握交通机关。不惜专愎擅权隔绝上下之情。于应交院协议交阁议决之案。一切不顾于阁制发表之后二日。首先破坏单衔入奏罔上欺民。涂附政策酿成祸阶。此次川乱之起。大半原因。即以该部奏定仅给实用工料之款。以国家保利股票。不能与鄂路商股一律照本发还。又将施典章等所亏倒数百万。弃置不顾怨苦郁结。上下争持川乱既作。人心浮动革党叛军。乘机窃发该大臣实为误国首恶等语。铁路国有。本系朝廷体恤商民政策乃盛宣怀不能仰承德意。办理诸多不善。盛宣怀受国厚恩。竟敢违法行私。贻误大局。实属辜恩溺职。邮传大臣盛宣怀著即行革职永不叙用。内阁总理大臣庆亲王奕劻。协理大臣大学士那桐徐世昌于盛宣怀蒙混具奏时。率行署名。亦有不合著交该衙门议处。嗣后该大臣等于一切用人行政事宜务当不避嫌怨。竭诚赞画以维大局而济时艰　　

○又谕昨据盛宣怀奏、设立慈善救济会派员赴鄂救济被难人民一摺。此次湖北变乱武汉居民同遭惨祸。现既不得已而用兵。凡军前之受伤被难军民。其困苦尤堪悯念。著即设立慈善救济会。盛宣怀现已革职。著尚书吕海寰妥速筹办。并督饬派往各员于医伤救难两事。认真救济又片奏派令沈敦和福开森前往办理救济事宜。又片奏、在京设立会所。选派得力人员随同规画各等语。均著吕海寰酌核办理　　

○又谕、前派端方前往四川查办铁路事宜。嗣据都察院代奏、四川京官曾鉴等为川民争路。致酿重案。恳饬秉公查办。以维大局而遏乱源呈一件。又经谕令端方按照所陈各节秉公查明具奏。兹据端方电奏称行抵川境晶■宜据各属士绅代表呈诉并先后接据委员报告。及所闻官绅议论。详加考核查得川中罢市罢课。不戕官吏不劫仓库。绝非逆党句结为乱其七月十五日民居失火。仅系南打金街民人自行失慎。人民因蒲殿俊罗纶等被拘。赴辕请释。统领田徵葵擅行枪毙街正商民数十人。附近居民闻知。遂首裹白巾。奔赴城下求情。又为枪毙数十人。以致血■乣情愤激。其所传告之自保商榷书。并无独立字样。亦无保路同志会及股东会图记。其中且有皇基万世等语。并非出自蒲罗等之手。又有＜目辟＞暒穴＜曰融＞夕＜夗贝＞获之木牌血书。皆匪徒假托非士人所为。川中官吏周善培、王掞、饶凤璪等复挟咨议局纠举之嫌。构成冤狱不纳捐粮一说。系官绅联合会内提倡。有缓办捐输以请息扣粮之议并非股东实行徵收国家租税等语此次川事糜烂。既据端方查明。实由官民交鬨而成所有办理不善之地方官。自应分别惩治前护四川总督王人文现署四川总督赵尔丰身任封圻。既不能裁制于前。复不能弭患于后。实属咎无可辞。王人文赵尔丰均著交内阁议处。署松潘镇总兵营务处总办候补道田徵葵、贪功妄举。擅毙平民。著即行革职发往巴藏。责令戴罪图功。署提法使劝业道周善培、轻躁喜事。变诈无常。候补道王掞、王梓、结怨绅商。声名素劣。均著即行革职。候补道饶凤璪、资轻望浅。舆论不孚。著以同知候补。以昭炯戒。四川咨议局议长法部主事蒲殿俊、副议长举人罗纶、度支部主事邓孝可、翰林院编修颜楷贡生张澜民政部主事胡嵘举人江三乘、叶秉诚、王铭新对于匪事绝无干涉。均著即行释放。法部主事萧湘前被拘留著一并免其置议现在川省土匪窃发。蹂躏地方煽胁良民蔓延日久。著端方传旨责成蒲殿俊等分投开导。迅速解散不得藉词诿卸。其有抗拒不服。甘心作乱之匪徒。仍著端方赵尔丰严饬地方文武切实剿办。总使良莠分明。毋枉毋纵以副朝廷绥靖地方之至意。　　

○又谕、现在防务紧要。著姜桂题迅速添募十营。并添购枪械。驻扎近畿。所需饷项。著度支部速筹拨给。　　

○又谕、资政院奏、请将改订院章交院协赞一摺所有此次改订之资政院院章。著交该院协赞。再行奏请钦定。　　

○又谕、修订法律大臣奏、编辑民律前三编草案告成。缮单呈览一摺。著内阁覆核具奏。　　

○又谕、御史麦秩严奏豫省为京鄂枢纽。亟宜清土匪以遏乱萌一摺著宝棻按照所奏各节。切实防范认真＜目辟＞暒穴＜曰融＞夕＜夗贝＞捕以靖地方。　　

○又谕、电寄袁世凯、据电奏现召募军队。需用枪石滟驳甚夥东三省协拨快枪五千杆直隶省协拨快枪三千杆实不敷用。现闻奉省尚存有八十八年式枪四万杆。请饬该督迅速借拨一万杆。每杆子弹一千粒。直隶总督仍借拨快枪三千杆。每杆子弹一千粒。并请饬直东两省协拨快石滟驳五十四尊。以备应用等语。著赵尔巽、陈夔龙按照所奏。迅速如数协拨。　　

○又谕、松寿电奏、部电催解京饷。防营陆军需饷亦复浩繁。请息借外款二百万两。专作京饷兵饷之用等语。著度支部速议具奏。寻议、应准如所拟。从之。　　

○又谕、电寄铁良等、据电奏现准军咨府电属派得力军队赴鄂。袁世凯亦电达调营应援。且长江伏莽素多。不增加兵力。实不足资策应拟由铁良召募十营。每营二百五十人江防原有十八营。拟由张勋每营招足五百人。并另招两营合共二十营请仍饬部先筹的款一百三十万两。分拨应用等语。著照所拟迅即召募添练。请拨的款一百三十万两一节。著度支部速议具奏。寻议江甯为东南根本。现在军需万紧。铁良等所奏招营各节。极关紧要应由江甯造币厂存款内。先拨用二十万两。余俟借款议定。再行指拨。从之。　　

○又谕、电寄赵尔丰、二十一日电奏近日情形并称川省匪乱以来省城附近。未增一兵苦战月余。疾病伤亡相属。默察匪情实难即时戡定。恳拨兵队等语。川乱月余。军士劳苦极为悯念。著赵尔丰妥为拊循。激励将士。以固军心。现在岑春火滟宣已调有粤军二营。并添募八营赵尔巽亦于奉省代募五营。召募成军后。即可开拔赴川有此兵力。当敷调遣仍著端方赵尔丰会商剿抚。毋稍疏懈。　　

○又谕、增韫、电奏、浙省库储艰窘。收绌用繁。请息借大清银行现银二百万两照市兑换银圆。以济要需等语。著度支部速议其奏。寻议。查银行系商业性质。各省借款。向系自行商办。兹复据该银行声称。刻下市面紧要。周转为难实属无款借给。该抚所请。应毋庸议。从之。　　

○又谕、电寄第二军总统段祺瑞、据电奏、起程日期并酌带石滟驳七标标统吴光新等径赴鄂境。所有江北提督关防。委淮扬道奭良暂行护理等语。著即赶速北上。迅赴事机。毋稍延缓。　　

○贝勒载洵等奏谨陈现修崇陵工程情形。报闻。　　

○以开缺邮传部尚书唐绍怡为邮传大臣未到任前以右侍郎吴郁生暂署。　　

○以度支部右侍郎陈邦瑞充筹办江皖赈务大臣。　　

○命直隶军事参议官舒清阿驰赴前敌。交袁世凯差遣。　　

○以烟癖未除革度支部候补主事杨典诰职。永不叙用。出结之度支部员外郎色克图、主事黄凤藻、均降一级调用。
  </div>
  <div class="pagination">
   <a href="清实录宣统朝政纪_page128.html">
    上一页
   </a>
   <span>
    ...
   </span>
   <a href="清实录宣统朝政纪_page124.html">
    124
   </a>
   <a href="清实录宣统朝政纪_page125.html">
    125
   </a>
   <a href="清实录宣统朝政纪_page126.html">
    126
   </a>
   <a href="清实录宣统朝政纪_page127.html">
    127
   </a>
   <a href="清实录宣统朝政纪_page128.html">
    128
   </a>
   <span class="current-page">
    129
   </span>
   <a href="清实录宣统朝政纪_page130.html">
    130
   </a>
   <a href="清实录宣统朝政纪_page131.html">
    131
   </a>
   <a href="清实录宣统朝政纪_page132.html">
    132
   </a>
   <a href="清实录宣统朝政纪_page133.html">
    133
   </a>
   <a href="清实录宣统朝政纪_page134.html">
    134
   </a>
   <span>
    ...
   </span>
   <a href="清实录宣统朝政纪_page130.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
