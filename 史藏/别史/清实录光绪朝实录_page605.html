<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 605 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 605 页/共 1316 页</h1>
    <div class="content">
○又奏、提督刘鹤龄缉匪出力。恳恩录用。得旨、刘鹤龄著交兵部带领引见。摺包　　

○以湖北续获著名会匪出力。予记名提督谢得龙优叙。副将蒋泽斌以总兵记名＜闲＞放。署汉阳府知府沈保祥俟补缺后以道员用。余升叙加衔有差。摺包　　

○以捐赀助赈。予陕西布政使张岳年。为其故父母建坊。摺包

协修官尹庆举恭纂　　

总纂官钱骏祥恭辑监修总裁世恭阅十一月初二日正总裁那月日专司藳本陆恭覆阅癸丑七月十五日　　

徐月日　　

荣月日副总裁唐月日　　

宗室宝恭阅四月初一日　　

陈恭阅二月初七日　　

熙月日　　

郭恭阅五月廿二日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之三百十七　　

光绪十八年。壬辰。冬十月。乙卯朔。享太庙。上亲诣行礼。外记注　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。　　

○醇贤亲王园寝。　　

○诣仪鸾殿。问慈禧端佑康颐昭豫庄诚寿恭钦献皇太后安。至壬戌皆如之。　　

○颁光绪十九年时宪书。　　

○以河工安澜秋成丰稔发大藏香十枝。交漕运总督松椿、祗领。虔诣河神庙祀谢。　　

○谕内阁、本年江苏江甯扬州府属。入夏以后。雨泽愆期。田禾未能及时栽插。甘泉一县。被灾最重。句容仪徵六合江浦等县。收成亦极歉薄。小民困苦情形。深堪轸恻。自应妥为赈济。加恩赏给江南海运漕米三万石。所有水脚运费等款。一并截留。为甘泉等县赈抚之用。即著刘坤一、奎俊、督同司道、勘明被灾处所。严饬印委各员。确查户口。核实散放。总期实惠均沾。毋任吏胥舞弊。用副朝廷轸恤灾黎至意。　　

○黑龙江将军依克唐阿奏、省城词讼纷繁。拟请添设发审处。并以请假回旗之刑部员外郎德色勒布、留于本省清理积案。得旨。该处原有刑户各司。足敷办理。所请著毋庸议。摺包　　

○又奏、黑龙江人烟渐密。牲畜税课酌量加增。下部知之。摺

包

　　

○两江总督刘坤一等奏、江甯扬州各属旱灾。请劝办赈捐。照顺直推广章程给奖。允之。摺包　　

○湖南巡抚吴大澂奏、湖南省未经校阅各营。请派员查阅。得旨、著派吴大澂认真查阅。摺包　　

○又奏、湘军风气未开。拟购后膛枪等件。俾资演习。从之。摺包　　

○旌表五世同堂吉林呼兰厅民乔芳。　　

○丁巳。上御紫光阁。阅中式武举马步射。外记注　　

○谕军机大臣等、本年顺天直隶各属。雨水过多。闾阎困苦。谕令李鸿章截留河运漕米十万石。分拨散放。并因江苏丹徒甘泉等县被旱两次。特谕刘坤一等截留漕米八万石。藉资赈济。山东黄河盛涨。惠民等州县被淹。谕令福润将该省应行运通米石。悉数截留备赈。云南昆明等州县被水。特饬户部拨银十万两。发交王文韶等赈抚。河南汲县等处被淹。准如该抚所请。截留帮丁月粮银四万两办理工赈。山西汾州等府属被旱。陕西延安等府属被淹。甘肃泾州等州县被旱。叠准该督抚所请。将上忙钱粮分别缓徵。湖北东湖县被火。河南卫辉府属被淹。山西归化等厅被旱。甘肃兰州等府属被水被雹。庆阳府属被旱。新疆疏勒等州县被水被旱。广东恩平等县被水。福建漳州府属被水。均经该督抚等查勘抚恤。小民谅可不至失所。推念来春青黄不接之时。民力未免拮据。著传谕该督抚等体察情形。如有应行接济之处。即查明据实覆奏。务于封印以前奏到。候朕于新正降旨加恩。再直隶承德府属被霜。安徽安庆等府属被水被旱。江西建昌等县被旱。吉水等县被淹。浙江杭州等府属被旱被风被雹被虫。福建顺甯县被水。台湾台南等府属被风被水。湖南龙阳等县被淹。陕西富平等县被雹。榆林等县被水。甘肃巴燕戎格厅隆德县被雹。古浪县被水。云南武定等州县被淹。均经该督抚等委员查勘。即著迅速办理。并将来春应否接济之处。一并查明。于封印前奏到。此外各省。有无被灾地方应行调剂抚恤之处。著该将军督抚等一并查奏。候旨施恩。将此各谕令知之。现月　　

○直隶总督李鸿章奏、密云官兵。折色米价不敷糊口。请每石加银二钱。从之。摺包　　

○又奏、芦纲各岸滞销。原停引目。实难复额。请照原案推展五年。以恤商艰。允之。摺包　　

○又奏、沧州驻防请改用洋枪操演。从之。摺包　　

○以总办漠河金厂出力。予知府袁大化道员用。加二品衔。摺

包　　

○以捐助棉衣。予浙江归安县州同陈士炳为其故父母建坊。摺包　　

○戊午。上御箭亭。阅中式武举技勇。外记注　　

○御乾清宫。引见中式武举。亲定甲乙。外记注照黄绫本例　　

○热河都统奎斌奏、上年防剿承德府教匪。军饷不敷。请饬部续拨银两。并请将挑募闲散旗丁口粮。免其追缴。均从之。摺包　　

○赏科尔沁多罗贝勒温都苏、双眼花翎。侍卫荣和等、升擢有差。　　

○以剿捕教案逸匪出力。予署四川大足县知县桂天培、以直隶州升用。加知府衔。游击方玉兴、以副将用。余奖叙有差。阵亡什长闪得胜。勇目张宗裕等。优恤如例。　　

○以剿办川北土匪出力。予道员徐春荣、提督刘玉田等。升叙加衔有差。　　

○以亏短交代。革署山东昌邑县知县白书林职。并勒追。　　

○己未。上御太和殿传胪。赐一甲卞赓、张连同、李连仲、三人、武进士及第。二甲仝云龙等二十人、武进士出身。三甲易国相等一百三十二人、同武进士出身。外记注书法照黄绫木名□□摺包内□□

　　

○予故原任漕运总督苏凤文宣付史馆立传。从广西巡抚张联桂请也。摺包　　

○庚申。仁宗睿皇帝诞辰。遣官祭奉先殿。　　

○山东巡抚福润奏、白茅坟工程浩大。请由藩运库筹拨银两以济河工。允之。摺包　　

○湖南巡抚吴大澂奏、拏获醴陵县会匪。照章惩办。出力员弁。恳恩酌保。得旨、即著将匪首李金山等严拏务获。毋任漏网。出力员弁。准其酌保。毋许冒滥。摺包　　
</div>
    <div class="pagination">
<a href="清实录光绪朝实录_page604.html">上一页</a><span>...</span><a href="清实录光绪朝实录_page600.html">600</a><a href="清实录光绪朝实录_page601.html">601</a><a href="清实录光绪朝实录_page602.html">602</a><a href="清实录光绪朝实录_page603.html">603</a><a href="清实录光绪朝实录_page604.html">604</a><span class="current-page">605</span><a href="清实录光绪朝实录_page606.html">606</a><a href="清实录光绪朝实录_page607.html">607</a><a href="清实录光绪朝实录_page608.html">608</a><a href="清实录光绪朝实录_page609.html">609</a><a href="清实录光绪朝实录_page610.html">610</a><span>...</span><a href="清实录光绪朝实录_page606.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
