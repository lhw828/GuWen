<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 860 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 860 页/共 1316 页</h1>
    <div class="content">
　　

○又谕、端方呈进劝善歌。著不军统领衙门、顺天府、五城、各行刊印。于京城内外地面各处张贴俾民闲一体周知。摺包

　　

○伊＜覀之＞■牛将军长庚奏、伊＜覀之＞■牛距京万里。与腹地情形不同。陈奏摺件请仍由驿驰递以期妥速。如所请行。摺包　　

○以内阁学士准良署礼部右侍郎。崇勋署工部左侍郎。外

记注

　　

○以镇国将军载瀛署正黄旗汉军副都统。镶蓝旗蒙古副都统爱隆署镶黄旗汉军副都统。外记注　　

○以镶黄旗蒙古副都统官祥署正红旗护军统领。外记注　　

○以办理交涉。遇事和平。赏俄员东海滨省总督都尔平等宝星。摺包　　

○丁未。谕内阁、钦奉慈禧端佑康颐昭豫庄诚寿恭钦献崇熙皇太后懿旨、为治之道。以得民心为本。频年以来。海宇多故。物力维艰。小民困苦情形深宫时廑轸念。各直省督抚。皆有保＜目辟＞行＜匧心＞口＜韦未＞＜夗贝＞民生之责。务当加意抚循。州县为亲民之官尤当慎选循良尽心民事。保甲团练。皆以绥靖地方。审时度势勿得藉端滋扰。水利蚕桑以及制造贩运。有资民闲利赖者。皆当因地制宜。随时教导。务期家给人足。民心固结。以迓咸和而消隐患。将此通谕知之。外记注　　

○又谕钦奉懿旨、联名结会本干例禁。乃近来风气。往往私立会名。官宦乡绅。罔顾名义。甘心附和。名为劝人向善。实则结党营私。有害于世道人心。实非浅鲜。著各直省督抚严行查禁。拏获入会人等。分别首从。按律治罪。其设会房屋。封禁入官。该督抚务当实力查办。毋得阳奉阴违。庶使奸党寒心。而愚民知所儆惧。将此通谕知之。外记注　　

○又谕、钦奉懿旨、大学士荣禄奏、开用关防日期一摺。现当时事艰难。以以练兵为第一要务。是以特肬■闲荣禄为钦差大臣。所有提督宋庆所部毅军。提督董福祥所部甘军。提督聂士成所部武毅军。候补侍郎袁世凯所部新建陆军。以及北洋各军。悉归荣禄节制。以一事权。该大臣务当统率有方。认真督练。随时稽核。毋稍疏懈。俾各军悉成劲旅。用副朝廷整饬戎行至意。外记注　　

○又谕、钦奉懿旨、湖北广东云南三省巡抚。现经裁撤。地方一切事宜。总督能否兼顾。究竟巡抚是否可裁。著军机大臣会同吏部妥速议奏。外记注　　

○又谕、御史攀桂奏、玉田县属水灾甚重。请饬筹赈恤一摺。本年七月闲。直隶玉田县属霪雨为灾。黑龙双城二河。同时涨发。小民流离冻馁。情殊可悯。著裕禄遴派妥员。迅速查明。筹办赈抚。以苏民困。外记注　　

○谕军机大臣等、张荫桓发往新疆。现已起解。不准沿途逗遛。所有经过地方。著各该省督抚随时电奏。电寄　　

○湖广总督张之洞奏、湖北厘金。查无中饱。拟将外销赏款。提解充饷。下部知之。摺包　　

○以正黄旗汉军副都统德魁署正蓝旗蒙古副都统。外记注　　

○戊申。谕军机大臣等、本日赵舒翘奏、铁路矿务局事宜应归总理衙门兼办一摺。著仍遵前旨。交王文韶赵舒翘督办。毋许推诿。并由总理衙门认真查核。随手摺包　　

○又谕、户部奏、请催解京饷摺。现在部库支绌。各省关欠解京饷统于年内解齐。原单钞阅。将此由五百里谕知各直省督抚并传谕各海关知之。随手摘由　　

○己酉。谕内阁、卢汉等处铁路。著裕禄会同张之洞督率筹办。外记注　　

○谕军机大臣等、袁世凯奏、夷情叵测。亟筹防范摺。据称本月十七夜闲。有英兵五十余人。由塘沽登岸。搭乘大车。迳来天津。俄德兵陆续踵至等语。似此漫无稽查。后患何可胜言。著胡燏棻将塘沽车站各员。查取职名议处。裕禄遴派熟习洋务委员。分往各口侦探。遇有洋兵登岸随时阻止。并飞报该管督抚、及总署王大臣、豫筹防范。将此谕令裕禄、胡燏棻、知之。随手摘由　　

○又谕、五城练勇。缉捕巡防。素称得力。著各该巡城御史。督饬练勇局员弁。带领练丁分段巡逻。遇有洋人经过。认真弹压保护。傥有闲杂人等。藉端滋扰。即行严拏惩办。毋稍疏懈。摺包

　　

○又谕、所有内务府幼丁。著总管内务府大臣分饬三旗该管各员。查明幼丁内精壮者。共有若干名。汇报军机处。摺包　　

○又谕、所有八旗兵丁。除业经挑取神机营、武胜新队、骁骑营等处外。其余马甲闲散养育兵内。尚有精壮者若干。著直年旗传知八旗满蒙汉都统。查明人数。由直年旗汇报军机处。摺包　　

○又谕、端方著开去三品卿衔。以按察使候补。现月　　

○又谕、徐建寅著开去三品卿衔。以道员请旨肬■闲放仍发往福建船政局差委。现月　　

○又谕、电寄文光、前电谓华铎难以权术智谋凭空取回。不能一意主抚。固不为无见。但事须远虑。勿图近功。该匪现在所虏华黄两人。并不戕害。如果操纵得宜。当亦不难就范。著该护督遴派妥员。迅即前往宣布慈禧端佑康颐昭豫庄诚寿恭钦献崇熙皇太后懿旨、余蛮子如能就抚立释华黄。解散附从调和民教。不特可邀宽典且当令其效力。以励将来。向化归诚。是在善为抚驭耳。该护督即懔遵慈训。妥慎筹办毋得迟误。电

寄

　　

○又谕、电寄任锡汾、余蛮子纠血■乣劫掠。匪焰已张。此案皆由任锡汾当时办理不善。以致激成事变。民教两伤。该道自问当得何罪。现在近逼官军。即使易于剿除。而教士被戕。必滋轇轕。通盘筹画。仍以救出华铎等为上著。著责成任锡汾亲身驰往宣布慈禧端佑康颐昭豫庄诚寿恭钦献崇熙皇太后懿旨、民教皆朝廷赤子。一视同仁。无分畛域。但余蛮子将华铎等献出。即日解散党与。安分归农。必当立沛恩施。免其治罪。以后办团得力。消融民教之隙。永息争端。并当从优奖拔。以励其余。该道即懔遵妥速办理。傥再依违观望。坐失机宜。致酿巨患。定惟任锡汾是问。决不稍从宽贷也。电寄　　

○又谕、电寄苏元春、苏元春向来公忠体国。办理军务。声威卓著。广西贼匪。久未肃清。朝廷实深廑念。著苏元春督率各军。协同黄槐森。迅饬埽荡逆氛。克期蒇事。并将现办情节。即日电寄。电寄　　

○总理各国事务衙门奏、山东威海＜目辟＞行＜匧心＞口＜韦未＞＜夗贝＞地方。事务较繁。请将登州府海防同知。移驻威海城内。作为海防同知要缺。从之。摺包　　

○以罔恤民艰。革甘肃直隶州知州李钟辰职。摺包　　

○庚戌。谕内阁、钦奉慈禧端佑康颐昭豫庄诚寿恭钦献崇熙皇太后懿旨、国家振兴庶务。凡有益于国。有利于民者。均应即时兴办。以立富强之基。前因商务为当今要图。特谕刘坤一、张之洞、就沿江沿海一带。先行试办。兹据张之洞奏称、应于上海汉口分设两局。其上海一局。由两江总督委员开办。现于汉口设商务局。以联络川陕、河南、云贵、湘粤、等处工商讲求工厂制作商货销路等事。并酌拟办法等语。商务为利源所系。创办之始。不在恢拓规模。而在考求实际。现在财力未裕。所需经费。无论官筹商借。皆当以核实为主。毋稍虚糜。该督所拟办法八条。均尚扼要。江汉上游。为商务大宗。张之洞责无旁贷。即著督率在事各员。加意讲求。认真经办随时会商刘坤一。与上海局联络一气。务期中外流通。确有成效。不得徒饰空言。致负朝廷力图振兴至意。外记注　　

○又谕、内务府奏、护军参领率请坐补护军各缺。请旨惩儆一摺。内务府三旗护军守＜目辟＞行＜匧心＞口＜韦未＞＜夗贝＞禁门出入扈从。差务重要。遇有缺出应由该参领等照军分别班次。并禀由该堂挑补以昭慎重。乃本年七月闲。出有护军各缺。该参领等并未照章声明。率请一律坐补。实属办事糊涂。奣＜虘阝＞亦近蒙混。所有镶黄旗护军参领顺保、正蓝旗护军参领通庆、正白旗护军参领恒裕、均著一并交部议处。以示惩儆。外记注　　

○以詹事府詹呈载萼为通政使司通政使。外记注纂修官黎湛

枝恭纂　　

帮总纂官李端棨恭辑监修总裁世恭阅二签三月二十日正总裁那月日专司蒿■禾本陆恭覆阅癸丑十一月十三日

　　

徐月日　　

荣月日副总裁唐月日　　

宗室宝恭阅九月初十日　　

陈恭阅七签又二签十月初十日　　

熙月日　　

郭恭阅十月初十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百二十九　　

</div>
    <div class="pagination">
<a href="清实录光绪朝实录_page859.html">上一页</a><span>...</span><a href="清实录光绪朝实录_page855.html">855</a><a href="清实录光绪朝实录_page856.html">856</a><a href="清实录光绪朝实录_page857.html">857</a><a href="清实录光绪朝实录_page858.html">858</a><a href="清实录光绪朝实录_page859.html">859</a><span class="current-page">860</span><a href="清实录光绪朝实录_page861.html">861</a><a href="清实录光绪朝实录_page862.html">862</a><a href="清实录光绪朝实录_page863.html">863</a><a href="清实录光绪朝实录_page864.html">864</a><a href="清实录光绪朝实录_page865.html">865</a><span>...</span><a href="清实录光绪朝实录_page861.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
