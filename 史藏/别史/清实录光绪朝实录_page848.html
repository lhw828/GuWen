<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 848 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 848 页/共 1316 页</h1>
    <div class="content">○又谕、户部奏、候补主事李经野以山东办理股票。实系苛派请旨饬查。据呈代奏一摺。前因安邱县办理股票。有苛派扰民情事。曾经谕令张汝梅确查具覆。兹据该主事呈称、该抚覆奏不实。流弊愈滋。并历指当日办理情形。恳请除去计顷按亩之弊等语。昭信股票。愿借与否。本属听民自便。若计亩摊派。即不免抑勒之弊。著张汝梅通饬各属。懔遵晶■宜次谕旨。断不准稍有苛派。并将该主事批饬各节。确切查明。据实覆奏。不准稍有回护。寻奏、覆查东省劝办股票。实无苛派情事。报闻。　　

○谕军机大臣等、总理各国事务衙门奏、各关提存出使经费。汇核收拨总数。并各省关欠交此项银两。请饬赶解清还各摺片。所有各关提存银两。暨收拨总数。据该王大臣等按年逐款分列。统计南北洋、各省关、户部、共欠出使经费银三百五十七万八千三百十六两零。此项经费。关系紧要。现又用款浩繁。该衙门拨付各出使大臣常年应销费用。已虞支绌。各处延欠之款。岂容久假不归。著户部南北洋大臣、赶紧如数筹还。一面飞咨欠解各省关督抚监督等、将所欠银两。按款清解。不准再有蒂欠。嗣后内外各衙门。无论何项要需。不得率请借用此项经费。以重专款。原摺片均著钞给阅看。将此由四百里各谕令知之。　　

○又谕、现在盛宣怀督办卢汉铁路。借定比利时国银款。所有售卖股票。无论华洋人等。应均准其购买。务当详登告白。并宣布各国。立定切实章程。以杜后患。著总理各国事务衙门妥议办理。即行具奏。寻奏、卢汉路款。已照会比国使臣。将来卖票之时。应无论华洋商人。均准购买。以免他国籍口。该使臣覆允照办。是虽未明载合同。已别有确据。至详登告白。及另定切实章程。应转告盛宣怀与比公司妥酌办理。从之。　　

○又谕、电寄罗丰禄等、英美日本各埠。流寓华民最多。亟应创立学堂以广教育。著该大臣等即行妥筹劝办。议定章程。详晰核奏。至繙译西书。为方今要务。罗丰禄、庆常、伍廷芳、熟于英法文字。就近购译。尤为便捷。著即选择善本。陆续编译成书。咨送总理衙门呈览。电寄　　

○又谕、电寄恭寿、余蛮子一案。即责成恭寿遴派妥员前往。迅速办结。毋任迁延。致生枝节。　　

○引见八旗及直省考取拔贡生。得旨、庆珍等七十二名。以七品小京官分部学习。增元等八十六名。以知县试用。永同等七十九名。交吏部询问以教职佐贰等官分用。　　

○吉林将军延茂奏、勘办吉林蚂蜒河私垦余荒。遴委妥员丈放归公熟地一万七千三百余晌。一律升科。未垦生荒六百二十余晌。照章予限五年后一律升科。又奏、三姓五站地方关系最重。现在遵查边荒。拟先接放五站余荒。一面设局招户。一面画井度田。务使村屯联络。守望相助。藉资固圉。均下部知之。摺包　　

○以都察院左副都御史曾广汉署礼部右侍郎。现月　　

○开复前江西巡抚德馨头品顶戴花翎。并赏布政使衔。会同翰林院编修贵铎办理奉天矿务。现月　　

○以创办学堂。讲求实学。户部郎中王宗基等传旨嘉奖。

现月

　　

○丁巳。谕内阁、御史张承缨奏、川省昭信股票。摊派扰累。请饬妥办一摺。前因各省昭信股票。不无扰累情事。晶■宜经谕令妥为办理。不准稍有苛派。若如该御史所奏。川省办理此事。扰累闾阎。与开办股票任听乐输之初意。大相刺谬。著恭寿严饬所属。懔遵晶■宜次谕旨。慎防流弊。不准抑勒。一面确切查明各该地方官。傥有藉端骚扰情事。即著从严惩办。昭信股票。惟直隶办法。尚属妥协。该督应即咨取该章程。妥筹办理。已革知县费秉寅、委办股票。有无苛派。并著据实覆奏。毋稍回护。寻护理四川总督文光奏、查明川省办理昭信股票。与咨取直隶章程相符。实无苛派扰累情事。报闻。

摺包

　　

○又谕、文海奏、遵旨严定瞻对约章。取具达赖确据。缮单呈览一摺。瞻对地方。前经降旨赏还。谕令文海与达赖严定约章。宣布朝廷德意。兹据该大臣将约章复行删定。办理尚属妥协。即著恭寿迅派道员庆善前往交代。仍由该大臣咨行达赖。慎选审官。赴瞻戍守。毋致滋生事端。至章谷朱窝瞻对三处屯官。应即一律撤去。用示开诚布公。抚绥藏＜目辟＞行＜匧心＞口＜韦未＞＜夗贝＞至意。现月　　

○又谕、张汝梅奏、黄河伏汛盛涨。上中两游漫溢。并济阳县属之桑家渡等处。先后漫溢。自请议处各摺片。本年六月二十一日。山东黄河上游南岸黑虎庙漫溢。溜由寿张、郓城、两县地界。穿运河东洩。寿张县杨家井临黄堤漫溢。平地水深盈丈。被淹四百余庄。中游历城南岸杨史道口民土滟念漫溢。济阳县属之桑家渡大堤漫溢成口。刷宽至十五六丈。深二丈余。东阿境内王家庙漫溢十余丈。其余东平、肥城、长清、各境内。亦漫溢多处。此次山东黄河上中两游。晶■宜报失事。总办河工道员丁达意等未能先事豫防。著该抚查明确实情形。另行奏倢■＜曰融＞■＜石木＞。张汝梅著交部议处。现在秋汛方长。仍著该抚督饬在事各员。认真防守。毋得稍有疏虞。现月　　

○谕军机大臣等、劝学篇一书。著总理衙门排印三百部。内明纲一篇。自议婚有限至皆不为婚二十一字。注语自七等至无为婚者三十四字。著删去。余俱照原文排印。现月　　

○又谕、张汝梅奏、沿河地方。时出盗劫重案。请添置石滟驳船。责成河防各营。常川梭巡。并饬直豫两省会同查缉等语。著荣禄、刘树堂、于沿河地方。一体添设石滟驳船。督饬员弁。会同东省加意巡缉。以息盗风。原片著钞给荣禄、刘树堂阅看。将此各谕令知之。现月　　

○又谕、有人奏、四川江北厅教案。尚未议结。合州、荣昌等处。晶■宜出教案。哥老会匪蔓延川西南一带。富民多被迫胁入会。地方官不敢过问等语。恭寿现署川督。责无旁贷。即著督饬所属认真办理。毋得存五日京兆之见。致涉疏懈。将此谕令知之。寻护理四川总督文光奏、核陈川北合江教案。及地方现在安谧情形。得旨、即著饬印委各员。迅速持平办结。毋致另生枝节。　　

○又谕、御史张承缨奏、各省捐案。请扣限咨奖换照等事。著户部、国子监、督饬书吏。于各省捐案到日。扣限一月内。分别准驳发照。并通行各督抚督饬司局。遇各委员造报到日。亦扣限一月内奏咨。其实收有伪造者。亦著彻底查究。以重名器而防流弊。现月　　

○又谕、电寄荣禄、昨于初三日。降旨催办各省学堂。计已电达。直隶为畿辅重地。亟应赶紧筹办。以为倡导。著荣禄迅饬各属。将中学堂小学堂一律开办。毋稍延缓。并将筹办情形。即行电奏。电寄　　

○又谕、电寄黄槐森、粤西各路官军。晶■宜破匪巢。擒斩无算。惟首要未获。难保不再图窜扰。著黄槐森严饬各营。克期＜目辟＞暒穴＜曰融＞夕＜夗贝＞捕。务将各匪巢一律埽荡。歼厥渠魁以除萌薛■木。电寄　　

○又谕、电寄黄遵宪、刘坤一电称、康有为电。奉旨改时务报为官报。汪康年私改为昌言报。抗旨不交等语。该报馆是否创自汪康年。及现在应如何交收之处。著黄道宪道经上海时查明原委。秉公核议电奏。毋任彼此各执意见。致旷报务。电

寄

　　

○陕甘总督陶模奏、甘肃前办河湟军务需用车辆。按照旧章。加价雇觅。现在军事虽平。车价迄未减落。若照旧章给价。鲜有应者。拟请一应杂差。所需车昬＜虘阝＞马按照前次加价。酌量减少。俟数年后。再请规复旧例。以免赔累。如所请行。　　

○山东巡抚张汝梅奏、应领昭信股票本息银两。拟请捐助东省学堂经费。得旨、所请捐助学堂经费。著准行。并交部核给奖叙。摺包　　

○以行为邪僻。革甘肃知县冯椿荫职。摺包　　

○戊午。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。翌日如之。外记注　　

○谕军机大臣等。电寄增祺、徐建寅现已赏给三品卿衔。督理农工商总局。著增祺迅即遴员接办船政提调。传知该员赶紧交卸。启程来京。勿稍延缓。电寄　　

○又谕、电寄文光等、恭寿现在出缺。四川总督著文光暂行护理。成都将军著恩存署理。奎俊著即速赴新任。毋庸来京请训。德寿亦著毋庸来京。迅即赴江苏新任。并著张之洞等饬催王之春速赴四川藩司新任。电寄　　

○己未。上还宫。　　

○谕内阁、整军经武。为国家自强要图。现当参用西法。训练各军。尤宜及时校阅。以振戎行。现择于九月初五日。朕恭奉慈禧端佑康颐昭豫庄诚寿恭钦献崇熙皇太后慈舆。由西苑启銮。诣南苑旧宫驻跸。初六日。由旧宫诣新宫驻跸。初七日。由新宫诣团河驻跸。初九日。阅视御前大臣等马步箭。除奕劻、晋祺、毋庸豫备。其御前乾清门行走侍＜目辟＞行＜匧心＞口＜韦未＞＜夗贝＞等。或步射。或马射。著先期自行报明。以备届时阅看。初十日。阅视神机营全队操演。十一日。阅视武胜新队操演。十五日。自团河启銮。御轮车由铁路诣天津行宫驻跸。二十五日回銮。其天津应行豫备各项操演。著俟驻跸南苑时。听候谕旨。所有应行事宜。著各该衙门参酌成案。敬谨办理。现月　　

○又谕、张之洞等奏、沙市客民细故肇衅。焚毁关局。延烧华洋房屋。获犯讯结一摺。本年闰三月闲。沙市地方。因湖南帮客民与招商局更夫滋事。焚毁关局囤船。延烧华洋房屋。经该督抚委员会同地方官查办。先后拏获首要各犯。现据讯明拟结。此案该客民等因细故肇衅。辄敢纠血■乣放火。焚毁房屋。实属目无法纪。除情节最重之余以仁、李得胜、张太贞、袁煇煌等四犯。业经讯明正法外。所有听从滋闹之易跛子即易成应等、及倚势行凶之更夫周顺兴、均著照所拟分别监禁枷杖。招商局董同知衔候选知县张鸿泽、袒护更夫。致酿巨案。南帮会首从九品职衔杨明阶、于该帮纠血■乣滋事。不能约束。著一并斥革。永不准投效军营。更名捐复。并即行驱逐回籍。毋任逗遛。管带沙防营勇总兵江得意、近驻该镇。于匪党滋事。不能弹压解散。著以都司降补。哨官游击李心鉴、把总池士祥、均著即行革职。江陵县知县刘秉彝、甫经到任。事起仓猝。骤出巨案。虽据将首要各犯拏获多名。究属防范不严。著降一级留任。管带荆州水师副将张国栋、因所带各船。一时难以调集。尚非保护不力。著俟补官日降一级留任。以示惩儆。至英日两国公寓洋行。损失货物。业经该监督会商各该领事分别赔补。沙市关税务司毁失衣物。亦经另行补给。嗣后仍著该督抚严饬该地方官。遵照五月二十四日谕旨。凡通商各埠地方。尤当实力保护。毋任以薄物细故。轻启衅端。傥有疏虞。定将该管各官从严惩办。现月　　

○又谕、前经谕令各衙门删订则例。并令各堂官督饬司员。限期速办。现已将匝月。著各衙门将办理情形。先行具奏。现月　　

○湖广总督张之洞奏湖北荆州沙市镇。开关通商以后。交涉愈繁。地方尤为紧要。应请将沙市关监督荆宜施道、并江陵县知县衙门。移驻沙市地方。以资镇摄。下所司议行。　　

○奉天府府丞兼学政贵贤因病解职。以鸿胪寺卿张仁黼为奉天府府丞兼学政。现月　　

○以江西布政使翁曾桂暂护江西巡抚。电寄　　

○庚申。孝静成皇后忌辰。上诣建福宫圣容前行礼。　　

○遣官祭慕东陵。　　

○谕内阁、刚毅奏、提讯敖汉郡王达木林达尔达克被倢■＜曰融＞■＜石木＞案件。谨就现办情形。先行拟结一摺。前据理藩院奏、敖汉郡王达木林达尔达克呈称、遵赴热河听候传质。惟恐冤抑莫伸。请派员讯办。当谕令荣禄、刚毅、确切研讯。据实具奏。兹据刚毅奏称、讯据案犯各供。与该郡王所递供词。其中疑窦甚多。自非传集证佐。四面环质。不足以成信谳。惟乌拉白依一犯。晶■宜经饬催。尚未到案。李长安等犯。该管各官纷纷禀报病故脱逃。无从质讯。请先行拟结等语。敖汉郡王达木林达尔达克于傅思文一案。虽系奉文派弁往缉。并无纵令杀害情事。惟所派弁兵。枪毙多命。该郡王不能约束。致酿重案。实属咎有应得。著交理藩院议处。其看守要证不力各官。并著该都统查明指名倢■＜曰融＞■＜石木＞办。李长安、乌拉白依、赵秀、仍著寿荫、理藩院、转饬迅速解送讯办。现月　　

○又谕、御史杨福臻奏、武科章程。宜合学堂营制科举为一事一摺。著兵部归入变通武科事宜内。一并妥议具奏。现月　　

○谕军机大臣等、户部奏、各省关欠解京饷等款。查明开单。分别奏倢■＜曰融＞■＜石木＞等语。各关自光绪十一年起。至二十三年止。欠解部库各军京饷、近畿防饷、筹办军饷、筹备饷需各款。共银六百万九千六百余两。现在部库艰窘情形。各省关均当深悉。何得任意暒滟它欠。置部库要款于不顾。所有应行议处之闽浙浙江各督抚藩司、两淮盐政运司、粤海淮安各关监督、著吏部查取职名。照例议处。仍著直隶两江闽浙两广江西浙江各督抚。督饬各省关。迅将欠解展缓分年带解各款。限于年内按照所欠应行补解之数。报解清楚。俾济急需。傥再行迟延诿卸。即著户部随时严倢■＜曰融＞■＜石木＞。原单均著钞给阅看。将此由四百里谕知各督抚、并传谕粤海关淮安关各监督知之。现月　　

○又谕、衣部奏、请旨催解京饷一摺。本年京饷原拨续拨共银八百万两。截至五月底止。除划拨解到及报解启程外。尚欠解银四百八十一万两。现在部库支绌。应放各款。均关紧要。所有各省关欠解京饷。亟应源源报解。以济要需。著该将军督抚监督等各将欠解银两。赶紧陆续提前解部。统于年内埽数解齐。傥敢诿卸暒滟它欠。即由户部照章奏倢■＜曰融＞

■＜石木＞。其解不及半及丝毫未解等处。经此次严催后。傥仍不完解。即著户部随时指名严倢■＜曰融＞■＜石木＞。原单均著钞给阅看。将此由四百里谕知福州将军、直隶两江湖广闽浙四川两广各总督、江苏安徽江西浙江湖北湖南河南山东山西广东各巡抚、并传谕粤海关淮安关各监督知之。现月　　

○又谕、户部奏、各省关奉拨二十四年分筹备饷需银两。除两浙运库应解银两。已解及半外。福建广东两省应解银两。闽海粤海江海江汉四关应解四六成税银。均解不及半。江苏江西安徽浙江四省应解银两。粤海关应解六成税银。均未报解。请旨饬催等语。各省关应解筹备饷需银两。关系紧要。现在库款支绌。著各该省将军督抚监督等各将欠解银两。迅速筹解。统于本年十月底埽数解清。傥仍延不完解。即著户部指名严倢

■＜曰融＞■＜石木＞。原单均著钞给阅看。将此由四百里谕知福州将军、两江湖广闽浙两广各总督、江苏安徽浙江江西湖北广东各巡抚、并传谕粤海关监督知之。现月　　

○又谕、有人奏、何垛场大使刘昌和、枪毙穴■士■黾丁。伤及多人一案。几酿巨变。难保无克扣情事。盐商交通场员。克捐窜丁。各场恐皆不免。请饬查办等语。著刘坤一转饬两淮运司彳滟扁查各场。如有克扣穴■士■黾丁情事。即著从严惩办。毋稍徇纵。原片著钞给阅看。将此谕令知之。现月　　

○辛酉。孝懿仁皇后忌辰。遣官祭景陵。　　

</div>
    <div class="pagination">
<a href="清实录光绪朝实录_page847.html">上一页</a><span>...</span><a href="清实录光绪朝实录_page843.html">843</a><a href="清实录光绪朝实录_page844.html">844</a><a href="清实录光绪朝实录_page845.html">845</a><a href="清实录光绪朝实录_page846.html">846</a><a href="清实录光绪朝实录_page847.html">847</a><span class="current-page">848</span><a href="清实录光绪朝实录_page849.html">849</a><a href="清实录光绪朝实录_page850.html">850</a><a href="清实录光绪朝实录_page851.html">851</a><a href="清实录光绪朝实录_page852.html">852</a><a href="清实录光绪朝实录_page853.html">853</a><span>...</span><a href="清实录光绪朝实录_page849.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
