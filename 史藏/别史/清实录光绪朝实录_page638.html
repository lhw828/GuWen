<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 638 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 638 页/共 1316 页</h1>
    <div class="content">○蠲缓山西阳曲、太原、徐沟、文水、兴、临汾、浮山、朔、右玉、左云、沁源、代、保德、垣曲、霍、归化城、清水河、萨拉齐、十八厅州县被水被早地方钱粮有差。现月　　

○壬申。以祥霙渥沛。上诣大高殿报谢行礼。遣贝勒载濂诣时应宫。贝勒载澍诣昭显庙。贝子溥伦诣宣仁庙。辅国公载泽诣凝和庙拈香。现月　　

○谕内阁、明年恭逢慈禧端佑康颐昭豫庄诚寿恭钦献皇太后六旬万寿。元旦令节。慈宁宫行庆贺礼。朕钦奉懿旨。皇帝亲进表文。钦此。所有应行礼节。该衙门敬谨豫备。现月　　

○又谕、顺天府奏来岁春抚。需米孔殷。请添拨米石等语。著照所请。再赏给京仓米三万石。通仓米二万石。以惠穷黎。现月　　

○又谕、孙家鼐、孙楫奏、甄劾知县一摺。准补顺天大兴县知县陈寿椿、人尚有才。未能谨饬。首邑事繁难期胜任。怀柔县知县刘俊升、资质迟钝。不知振作。人地亦属未宜。均著开缺另补。以肃官方。现月　　

○谕军机大臣等、朕钦奉慈禧端佑康颐昭豫庄诚寿恭钦献皇太后懿旨。明年正月二十六日。皇后率领妃嫔等位及公主福晋命妇诣慈宁宫筵燕。现月　　

○出使日本国大臣汪凤藻奏、修建日本长崎口文庙落成。请颁扁额。得旨著南书房翰林恭书扁额一方。交汪凤藻祗领敬谨悬挂。寻颁扁额曰文教东渐。　　

○加赏京师西城资善堂暖厂籼米四百石。　　

○癸酉。孝庄文皇后忌辰。遣官祭昭西陵。　　

○谕内阁、前据内务府奉。年终欠款需用甚多。声明请旨当谕令户部妥议具奏。兹据该部奏称可否援照近年成案。由部凑拨银三十万两。俾应要差。明年既有新增之款。不得再向部库借拨等语。著依议行。库款出入。岁有常经乃近年以来。内务府屡请借拨有加无已。福锟等平日不能严饬司员。力求撙节。实属办理不善。总管内务府大臣福锟、容贵、崇光、立山、巴克坦布、均著交部议处。现月　　

○又谕、刑部奏、遵议革员周福清罪名一摺。据称革员周福清于考官中途。递信函求通关节。当被举发破案。较之已成未中者。情节稍有区别。应于斩罪上量予末减拟以杖一百。流三千里。恭候钦定等语。科场舞弊。例禁綦严。该革员辄敢遣递信函。求通关节。虽与交通贿买已成者有闲。未便遽予减等。周福清著改为斩监候秋后处决。以严法纪而儆效尤。现月　　

○谕军机大臣等、张煦奏。湖北织布局前借山西善后银二十万两。张之洞前奏请自本年三月起。分作八年还清等语。山西筹办善后。待用孔殷。著张之洞将前项借款。分作四年归还。不得再行延缓。原片著钞给张之洞阅看。将此各谕令知之。现月　　

○以捍卫桑梓。累著战功。予故山东巡抚陈士杰于湖南省城、及桂阳州本籍、建立专祠。列入祀典。事迹宣付史馆立传。其随同剿贼之故分省补用知府颜锡审。并准附祀。　　

○甲戌。钦奉慈禧端佑康颐昭豫庄诚寿恭钦献皇太后懿旨。明年正月二十五日慈宁宫筵燕。予入座时。皇帝在纳陛下东行三叩礼。入座。总管进奶茶。赏皇帝奶茶时。茶房侍卫等由殿门外捧进。交总管递与皇帝。皇帝在纳陛下跪受。行一叩礼。饮毕。复行一叩礼。以次赏诸王大臣等。俱由侍卫分赏。派庆郡王奕劻进爵。赏皇帝及王大臣等酒。照前仪。俟蒙古乐曲进殿时。皇帝登纳陛上。总管递与皇帝酒。皇帝跪受行一叩礼。饮毕。复行一叩礼。仍不纳陛。入座。以次御前大臣晋祺、奕劻、那彦图、载漪、军机大臣世铎、额勒和布、张之万、孙毓汶、徐用仪、睿亲王魁斌、郑亲王凯泰、肃亲王隆勤、庄亲王载勋、怡亲王溥静、蒙古亲王色旺诺尔布桑保、德木楚克多尔济、郡王旺都特那木济勒旺楚克察克达尔札布、达木林达尔达克乌泰布彦乌勒哲依、多尔济帕拉穆等、分左右上纳陛。总管以次赏毕。仍各入座。俟舞狮子上。总管太监撤燕卓毕。皇帝在纳陛下居中向上行三叩礼。诸王大臣等随行三叩礼。现月　　

○又钦奉懿旨。光绪二十年十月初三日申刻。皇帝率领王公百官诣仁寿殿筵燕。皇帝进爵。初四日巳刻。皇后率领妃嫔等位公主福晋命妇等诣仁寿殿筵燕。皇后进爵。初五日辰刻。还宫。初六日午刻。诣寿皇殿行礼。初八日午刻。还颐和园。初十日巳刻。御排云殿受贺。十二日卯刻。皇帝率领近支王公等诣仁寿殿筵燕。进舞。十三日申刻。皇后率领妃嫔等位公主福晋命妇等家燕。十七日辰刻。还宫。皇帝在万寿寺进膳。现月　　

○谕内阁、给事中洪良品奏、请严禁科场传递之弊。以除积习等语。著礼部议奏。现月　　

○谕军机大臣等、给事中洪良品奏、河务积弊宜除。敬陈管见一摺。所称任艰钜以除因循。勤审度以除浮衍。严考核以除粉饰。明赏罚以除冒滥。广延访以除壅蔽各条。并另片奏军士治河。恐有草率偷减情弊。不如募用民夫。较为有益等语。著许振祎会商李鸿章体察情形。斟酌办理。原摺片均著摘钞给与阅看。将此谕令知之。现月　　

○又谕、有人奏、直隶臬司周馥治河数次。专用私人。所筑工段溃坏。隐匿不报。而以未经作工处弥缝之。上则藉工程为汲引。下则资钱粮为钻营。以故直隶委员有利于河决之谤等语。著许振祎确切查明。据实具奏。毋稍徇隐。将此谕令知之。寻奏、查明原参各节。均无其事即可毋庸置议。报闻。现月　　

○以唆使词讼。革云南在籍都司刘三聘职。　　

○予劳伤病故。安徽记名提督徐名扬等十三员名优恤。　　

○蠲缓江苏长洲、元和、吴、吴江、震泽、常熟、昭文、昆山、新阳、娄、金山、青浦、武进、阳湖、无锡、金匮、江阴、宜兴、荆溪、丹徒、丹阳、金坛、溧阳、太仓、镇洋、沭阳、太湖、华亭、宝山、嘉定、靖江、泰、泰兴、江都、三十四厅州县。暨苏州、太仓、镇海、金山、镇江、五卫被灾地方应徵钱粮。　　

○蠲缓河南祥符、孟、杞、尉氏、郑、荥泽、汜水、商邱、甯陵、永城、鹿邑、虞城、夏邑、睢、柘城、考城、安阳、汤阴、临漳、内黄、汲、新乡、辉、获嘉、淇、延津、滑、浚、封邱、河内、济源、修武、武陟、温、原武、阳武、洛阳、偃师、孟津、宜阳、永宁、南阳、内乡、裕、叶、淮甯、项城、沈邱、太康、扶沟、光山、固始、陈留、中牟、五十四州县被水被旱地方钱漕。　　

○上以岁暮祫祭太庙。自是日始、斋戒三日。　　

○乙亥。予积劳病故。江西补用副将杨友胜优恤。附祀故陕甘总督杨岳斌专祠。　　

○丙子。谕军机大臣等、明年正月初一日诣慈宁宫行礼之福晋命妇等、现在尚未报齐著宗人府、内务府直年旗刻即传催。迅速报到毋再迟延。现月　　

○又谕、明岁皇后千秋。于正月十三日行礼。所有应行礼节。著礼部迅速具奏。现月　　

○丁丑。祫祭太庙。上亲诣行礼。　　

○遣官祭永陵。福陵。昭陵昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。醇贤亲王园寝。　　

○遣官祭太岁之神。　　

○诣仪鸾殿问慈禧端佑康颐昭豫庄寿恭钦献皇太后安。　　

○谕军机大臣等。明年元旦令节。朕诣慈宁宫行礼。亲进表文时。毋庸止乐。现月　　

○又谕、明年正月二十六日筵燕。敦宜皇贵妃、瑜妃、珣妃、＜王晋＞嫔、均著予坐。现月　　

○是日甲午年立春。礼部进春山宝座。顺天府进春牛图。　　

○戊寅。上奉慈禧端佑康颐昭豫庄诚寿恭钦献皇太后幸潄芳斋。侍晚膳。起居注　　

○御保和殿。赐蒙古王贝勒贝子公额驸台吉暨文武大臣朝鲜国使臣等燕。　　

○恩赏朝鲜国使臣李正鲁等如例。早事　　

○酉刻。诣储秀宫慈禧端佑康颐昭豫庄诚寿恭钦献皇太后前行礼。　　

○纂修官朱国桢恭纂　　

帮总纂官程棫林恭辑监修总裁世恭阅一签正月十一日正总裁那月日专司藳本陆恭覆阅癸丑八月十一日　　

徐月日　　

荣月日副总裁唐月日　　

宗室宝恭阅一签五月初七日

　　

陈恭阅三月初三日　　

熙月日　　

郭恭阅一签六月十一日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之三百三十二　　

光绪二十年。甲午。春正月。己卯。朔上诣堂子行礼。　　
</div>
    <div class="pagination">
<a href="清实录光绪朝实录_page637.html">上一页</a><span>...</span><a href="清实录光绪朝实录_page633.html">633</a><a href="清实录光绪朝实录_page634.html">634</a><a href="清实录光绪朝实录_page635.html">635</a><a href="清实录光绪朝实录_page636.html">636</a><a href="清实录光绪朝实录_page637.html">637</a><span class="current-page">638</span><a href="清实录光绪朝实录_page639.html">639</a><a href="清实录光绪朝实录_page640.html">640</a><a href="清实录光绪朝实录_page641.html">641</a><a href="清实录光绪朝实录_page642.html">642</a><a href="清实录光绪朝实录_page643.html">643</a><span>...</span><a href="清实录光绪朝实录_page639.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
