<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 502 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 502 页/共 681 页</h1>
    <div class="content">
康熙四十三年。甲申。夏。四月庚午朔享太庙。上亲诣行礼。　　

○上幸畅春园。诣皇太后宫、问安。　　

○壬申。升刑部左侍郎管右侍郎事舒辂、为都察院左都御史。　　

○升内阁侍读学士舒虎鼐、为内阁学士兼礼部侍郎。詹事府少詹事穆丹、为内阁学士兼礼部侍郎。兼管詹事府詹事事。　　

○癸酉。转兵部右侍郎屠粹忠、为左侍郎。调礼部右侍郎王九龄、为兵部右侍郎。兵部左侍郎胡会恩、为礼部左侍郎、管右侍郎事。　　

○以喀喇沁故多罗杜楞郡王扎什之子噶尔臧、袭爵。　　

○甲戌。上诣皇太后宫、问安。　　

○乙亥兵部尚书范承勋、以老病乞休允之。　　

○丙子。旌表直隶宁晋县烈妇、朱可宗妻范氏、逼奸不从、自缢完贞。束鹿县烈女王氏、弱龄烈性、拒奸殒命。俱给银建坊如例　　

○升都察院佥都御史傅作楫为左副都御史　　

○戊寅。礼部议覆、朝鲜国王李焞、奏伊国人越界杀伤内地人命拟遣大臣前往审理。上谕大学士等曰、朝鲜国王李焞、敬慎素著。其国人越界行劫、随经捕获监禁、奏请勘断。此案不必复遣大臣前往察审。可即令该国王、审明拟结具奏　　

○直隶巡抚李光地、因河间水灾饥民流入京师、自陈不职、请解任。上谕大学士等曰、李光地著留任。其居官有何可议。但彼专信门生、常为所诳。凡人口讲道学、彼即深信之。夫道学岂易言哉。孔子曰、先行其言而后从之。人之品行、必始终不易、朕始信之。若徒托之空言而无实事、则亦何益之有。非特此也、凡有职任者、一有所为、善恶立见。更不宜轻言也、　　

○己卯。上幸＜髟了＞髻山。自畅春园启行。是日、驻跸牛栏山。　　

○升内阁学士常授、为刑部右侍郎。　　

○庚辰。上驻跸＜髟了＞髻山。　　

○河南巡抚徐潮疏言、臣遵上□日查勘汴河。其故道、惟贾鲁河。自中牟县经祥符等县、至江南太和县达淮。今虽通流、但不甚深广。应加挑浚、再郑州之北新庄地方、有一支河、可筑坝建闸、以通黄河。下部知之。　　

○辛巳。上驻跸通州　　

○壬午。上回宫。　　

○礼部尚书韩菼、以病求罢。命在任调理。　　

○癸未。上幸畅春园。诣皇太后宫、问安　　

○乙酉。调湖南布政使施世纶、为安徽布政使司布政使。升安徽按察使董昭祚、为湖南布政使司政使。　　

○丙戌。孝端文皇后忌辰。遣官祭昭陵。　　

○上诣皇太后宫、问安。　　

○戊子。贵州巡抚高起龙、以老病乞休。允之。　　

○河道总督张鹏翮疏言、山东赈济、臣等误用常平仓谷。今臣属河员、愿将俸工、清还山东仓粮。得上□日、山东省昨

□山戊不□歉收、若将河员俸工银两、解至山东买谷、则谷价必至腾贵。江南产米之地、又水路易于挽送、著总河张鹏翮等、即从江南购买谷石、运至山东、交仓还项。　　

○山西巡抚噶礼疏言、臣遵上□日查勘汾河、自河津县至洪洞县、船皆可行。惟自赵城至省城、石多滩浅、非制造小船、实难行走。应仿麻阳船式制造、始可济运。下部知之。　　

○己丑。上诣皇太后宫、问安。　　

○上阅永定河。自畅春园启行。是日、驻跸赵家营。　　

○升翰林院侍读学士阿世坦、为内阁学士兼礼部侍郎　　

○调正黄旗汉军副都统图思海、为正红旗满洲副都统江宁副都统克齐为正黄旗汉军副都统正黄旗汉军副都统马云霄为正红旗汉军副都统。升步军总尉新泰为正黄旗汉军副都统多罗平郡王长史汪悟礼、为镶红旗蒙古副都统。　　

○庚寅。上遍阅永定河堤。驻跸郭家务。　　

○上谕大学士马齐曰、永定河关系紧要、巡抚李光地、奏分司郭治、不能办理河务、祈另简授。尔可问李光地、补用何等人、方于事有禆益。再向原任分司齐苏勒、问分司佘图浑何如。笔帖式内、有谙练河务可用者否。马齐问明、奏曰、臣问李光地、据云、应仍用分司二员、笔帖式四十员、臣又问李光地、尔前奏请裁分司一员。笔帖式一半。今何故又请补授。据云、臣一时昏瞆、奏请裁汰。伏祈皇上仍照前补设分司、笔帖式、始于河工有益。问齐苏勒、据云、佘图浑、任分司三载、办事勤慎。笔帖式格浑、皂保、崔廷栋、色白黑等、办事无误。上曰、齐苏勒任分司已六年、著停其赴分司之任。佘图浑、著再留三年。皂保、以主事补授永定河分司。格浑崔廷栋色白黑、并旧任笔帖式、共补十人。新笔帖式、可补十人。俱令速赴工所。　　

○辛卯。上阅河堤。自新安登舟。泊屠家口。　　

○壬辰。上阅子牙河。舟泊王庆坨。　　

○癸巳。御舟泊韩口。　　

○甲午。御舟泊河西务。　　

○乙未。御舟泊新河口。　　

○命截留漕米二万石、收贮河间沙河桥地方、以备平粜。　　

○丙申。上回宫。　　

○陕西巡抚鄂海疏言、臣遵上□日查勘渭河、惟宝鸡至郿县一百四十余里、水落之时、重载难行郿县以东、河深水平、重船无阻、可以挽运。下部知之。　　

○丁酉。九卿遵上□日议覆、四川陕西总督博霁等题勘三门底柱事。得上□日、此事、并巡抚鄂海、噶礼、徐潮所题、由汾河渭河汴河挽运事、俱交九卿一并议奏。　　

○戊戌。上幸畅春园。诣皇太后宫、问安。　　

○詹事府詹事陈元龙、请假省亲。允之。　　

五月。己亥朔。上诣皇太后宫、问安。　　

○升内阁侍读学士魏齐、为光禄寺卿。　　

○辛丑。仁孝皇后忌辰。遣官祭陵。　　

○升福建协领高登符、为杭州汉军副都统。　　

○壬寅。谕满洲尚书侍郎等、天下之民、所倚以为生者、守令也。守令之贤否、系于藩臬。藩臬之贤否、系于督抚。督抚又视乎部院大臣而行部院大臣所行果正、则外自督抚而下、至于守令、自为良吏矣。今工部弊端发露、尔等亦知愧否。工部之弊、朕屡降严上□日切责、并不悛改、以至于此。郎中费仰嘏等、俱九卿保举之人、仍尔作弊、侵蚀河工帑金、殊属不堪。堂司官上下扶同、但利之所在、罔顾身命、此何谓也。尔等身为大臣、诚能彼此箴规。有所见闻。即为剖示。属官有品行不端者。即罢斥之庶几无玷厥职。今部院诸弊、尔等岂果不知、但恐结怨于人、隐忍不言。科道官员、亦因彼此掣肘、不肯条奏举劾耳。嗣后如有不谨识朕谕、仍循故辙、经朕察出、必不姑宥。　　

○癸卯。上诣皇太后宫、问安。　　
</div>
    <div class="pagination">
<a href="清实录康熙朝实录_page501.html">上一页</a><span>...</span><a href="清实录康熙朝实录_page497.html">497</a><a href="清实录康熙朝实录_page498.html">498</a><a href="清实录康熙朝实录_page499.html">499</a><a href="清实录康熙朝实录_page500.html">500</a><a href="清实录康熙朝实录_page501.html">501</a><span class="current-page">502</span><a href="清实录康熙朝实录_page503.html">503</a><a href="清实录康熙朝实录_page504.html">504</a><a href="清实录康熙朝实录_page505.html">505</a><a href="清实录康熙朝实录_page506.html">506</a><a href="清实录康熙朝实录_page507.html">507</a><span>...</span><a href="清实录康熙朝实录_page503.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
