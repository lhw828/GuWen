<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 154 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 154 页/共 367 页</h1>
    <div class="content">　　○先是辽东生儒许附顺天乡试量加额五名皆为内地所占御史胡克俭请于卷面注边字阅时少加宽收部覆以宣府辽东均试顺天今独优处辽士似难轻议惟合将下第朱墨卷转发各处照文理厚加奖赏从之
　　○庚午大学士申时行六＜锍-釒＞乞休以  圣谕勉留谢恩即日到阁办事
　　○以河南副使周梦旸升山东右参政
　　○以户部山东司郎中周文卿升狭西副使
　　○以原任四川右参政王淑陵复除湖广左参政○以原任云南副使高则益调补四川副使
　　○以原任翰林院编修吴应宾补除原职
　　○户部尚书石星题甘肃巡抚贾待问条议谓支放钱粮稽核最要宜置立饷册饷票预行各将领查实见在军马册报给票照数给散月粮如有逃故军马应扣者一一登入册票之尾临散扣除还官毋得隐匿着依议行
　　○阅视宣府边务左给事中钟羽正题称该称钱粮有用之市赏不尽者谨酌定额数开款以闻一定抚赏之额查得会计录抚赏除哨赏外止用银二万而今节加至五万二千零此俱地方官阴加暗派宜每岁定银五万二千两其不足者合将都司各卫课程及仓蓆皮剩银并各衙门纸赎驿递等项顶抵此外上下西路中路等处尚有哨赏每岁用减哨银一万四千八百余两仍旧动支俱不得科派官军亦不淂加添夷人一定市马之额宣镇市马万历三年报一万八千匹银一十二万两乃历年递至三万六千匹长此安极合以费银一十八万五千两为率除用客饷及太仆寺发本镇扣兑马价并各项等银外尚少二万四千一百两零查得该镇有旧例朋合银肉脏银河南班价各项等银共可足十八万五千之数一议市赏之使查得本镇有久猾通使为夷人指引索货或以他马使卖而分其直为罪莫甚合宜专委中军参将等官有能杜其要求者即不次擢用照旧量行犒赏如加增则通使通官及抚夷官照分数论罪章下所司
　　○以光禄寺卿陈大科任太常寺卿
　　○兵部题四川巡按御史李化龙奏称新桥堡失事审获逆番阿呼等俱言受豊□阝承业扰害故恣狂逞宜加重辟以服番心于是新桥堡千户梁继武宁州卫百户谢继祖以寇来疏防逃窜罪掌所印百户陶克孝以索取番货惹祸罪至指挥曹守爵怯懦不前千户张启轻信掣军各着巡按御史提问
　　○壬申以江西道御史苏鄼为大理寺左寺丞
　　○云南巡抚吴定以抱病忧亲乞休部覆谓云南外则缅酋侵犯未宁内则镇臣议论未息宜令照旧供职从之
　　○癸酉建州等卫女直野人差阿台等进贡着临淮侯李言恭待
　　○兵部题经略尚书郑雒奏称巡抚叶梦熊叠书谓火酋率众复过黄河而西宁侦探却称火酋尚巢海脑两报互异又据梦熊书称苗兵已至狭境必尽诛火酋因与约日出兵但西宁及两川布满皆番番抄虏形差别不远恐将卒要功杀番充虏屠戮无辜宜经略主河西之兵仍以万世德为赞画巡抚主河东之兵即以梁云龙为监军两军前驱必用熟番能辨识生番曾经杀虏者以为向导庶成犄角之势又无玉石之□□参着如议行
　　○巡按山东御史胡克俭上＜锍-釒＞曰总兵李成梁虚张贼势去年十月闻虏大举奔逃今春阅科到镇乃袭杀板升汉人二百余颗以张功回兵遇贼李宁先奔蹂躝死者无算臣扼腕边事参李宁微及成梁大学士申时行与许国各为曲庇本兵王一鹗遂半年不覆李宁参＜锍-釒＞矣督臣蹇达亦受成梁金帛置巡抚郝杰会稿功罪一＜锍-釒＞另行具奏岂杰亲临者不知其罪而达遥制者乃又知其功耶兵科给事中张应登结如桢为兄弟甘作李氏鹰犬而劾申维岱刘葵更欲甘心于抚臣杰三窟自卫百足势成矣成梁自知袭杀属夷已盈众口遂密教郭梦徵诱夷人以石门花谷之富指引道路啖令抢掳以证属夷之罪又忌副将孙朝梁恐其成功令李平胡贿买夷人专抢辽阳一日二三次又密令备御张栋等策应支吾俾朝梁不得与贼合阵于是应登题参石门之事以实成梁掩杀之功一唱一和捷如响应又其甚者十一年冬贼犯十方等寺共割汉人首三百余级报验十六年春剿那林孛罗攻围不克军丁死者半又复割死军五百五十余颗报验掩败冒功前御史陈登云许守恩各欲参劾而巡抚张学颜乃比功尹吉甫遽请封伯遵何例也总之成梁于前后巡抚异己者挤之附己者姑容之鼓弄圈套以致边事大坏惟核虏入犯不战之罪与严核出塞斩获之功则全辽幸甚有旨先年节次边功俱系巡按御史核实具奏方与叙录彼时胡克俭不曾亲验如何悬度妄议牵蔓多端
　　○大学士许国尚书王一鹗以胡克俭参劾扯及各求去位俱不许
　　○巡按山东御史胡克俭参论左都御史李世达所紏御史刘思瑜为作威行媚与前所驳犯官李惟萼宜分赃不宜并赃为曲庇盗官不可令其窃位于是世达请休并乞劄行辽东巡按将前狱虚心研审左副都陈有年等题胡克俭挟私妄奏大学士申时行亦题克俭妄排执法之堂官应拟降调  上曰李世达参驳事情正见表率僚属振肃纪纲胡克俭輙敢党护同官挟私丑诋好生狂肆本当重处姑从轻降二级调外任用李世达着供职如故○甲戌西宁巴暖等处星陨天鼓鸣
　　○以南京光禄寺卿谢杰任光禄寺卿
　　○以云南副使王士性调河南提学副使
　　○以原任河南道试御史梅国祯复除浙江道御史
　　○兵部覆总督两广刘继文等题称琼南黎岐错居始因上舍庄佃之克剥复以安贼逃兵之交通紏党出劫杀掳男妇乃显示诛剿乘机安抚一时诸黎归命恐后所据与事各官宜分别叙论仍咨吏部将琼州府通判带衔抚黎及咨礼部请铸关防赍发行事从之
　　○乙亥大学士许国题谢恩入阁办事
　　○礼部题延长王真滰病故○经略尚书郑雒狭西巡抚叶梦熊各题称哨获奸细阿歹完卜领贞等已经角□羊审正法其有功员役分别拟奏乃洮州西宁二报互异所据虏王收拾行李约于六月内回巢火真住牧海南河脑若虏王果遣留部落复犯两川当严兵擐甲以待决战抚镇二臣于归德临河地方称兵堵截至于属番剌麻每以往乌思藏为由经过虏地私通传洩务严加抚谕以固藩蓠部覆从之
　　○丙子以原任南京太仆寺卿沉思孝为南京光禄寺卿
　　○狭西巡抚叶梦熊题称贵州苗夷骁勇欲募三千以充选锋已经部覆移文经略从长酌处乃议奏未见报而苗兵三千各已于四月内起程自备银米盘费进狭境矣于是科臣王德完劾奏梦熊轻召苗兵请加敕罚  上令免之而经略郑雒以苗兵赴义难以阻回奏乞犒赏并处月饷部覆以统领安插教习调辑一切事宜俱当酌议停妥从之
　　○直隶巡按御史荆州土举劾副参游守等官史宸等三十五员俱附记将籍循资推用王弘羊革任回卫张守职吴惟璘候改调用着依议行
　　○扯酋假道言归复变路从镇羗愈变愈狡吉囊亦诈为罚服暗招套虏复图后举西海诸虏列市延宁而驰蹂五郡要币宣大而流毒两河狭西巡按王有功请合各镇以制之各责其越扰革赏捣巢以绝火酋党与使不能横行甘肃洮巩一带其虏王一年停赏二十万金当给甘肃为战守之资且西海之虏自宣大延宁而来甘洮之患自宣大延宁所贻当借财宣大借力延宁协同夹击庶易为力仍谕扯酋作速东归海上诸虏亦谕令角□羊散若扯酋已归即探火酋住止以得元凶以申群愤着如议行○阅视辽东科臣侯先春题兵部＜锍-釒＞称将领贩易夷马之蠹军士买补营马之苦自今以后凡营马尽数官买之将领富□不得私买一马凡军马尽数官给之将领富□亦不得私卖一马私买既禁收马自良利一价无高擡马价自省利二马少疲驽操马充实利三军由官给军免稍银利四倒死渐半军不赔偿利五马无私收军不受累利六收马愈多子银愈积利七厘弊苏军法无便此章下所司
　　○戊寅遣武定侯郭大诚等往各陵行礼
　　○吏部题台谏乏人委应选取以充任使将在外推官知县历俸四年八个月以上查得考荐优异者行取从公选授从之
　　○己卯以户部狭西司郎中张悌任狭西左参议
　　○以原任贵州副使冯时可任提学副使
　　○以南京太仆寺少卿胡用宾乞休请恳准致仕○巡按御史贾名儒条议漕务一申明兑限以速粮运一议加润米以弭争衅一申明职业以苏偏累一减运官以省冗员一议催白粮以重例限部覆谓加润米是许收润米也将黑腐充数大坏漕规矣余俱如议行从之
　　○山东六月中预传主考给事中李周策副考主事杨凤巡按何出光先贻揭于御史李以唐至是礼部请题山东考官果周策与凤为李以唐所劾乃改给事刘为楫主事蔡应麟  上命罚礼部堂上官司官各俸有差
　　○庚辰松江太阴等处飓风海啸坍房害人
　　○降湖广道御史胡克俭为湖广蕲水县县丞添注
　　○工部题甘肃巡抚贾待问条议一挑渠坝谓甘镇屯田惟藉水利且渠坝故道具在合严行修浚一精器械谓甘镇地当虏冲战守器械尤宜整齐合行沿边各道严令管局官员督率工匠如法打造务期精坚足以御敌从之
　　○辛巳  成祖文皇帝忌辰遣永康侯徐文炜行礼
　　○壬午以江西副使袁国臣任山东右参政刑部贵州司郎中阎芹任湖广副使以张栋补兵科都给事中钟羽正补吏科都给事中
　　○命给南京巡视京营御史兼管巡视仓场敕一道仍铸关防一颗
　　○癸未大学士许国等题昨得浙江福建抚臣共报日本倭奴招诱琉球入犯盖缘顷年达虏猖獗于北番戎蠢动于西缅夷侵扰于南未经大创以致岛寇生心乘间窃发中外小臣争务攻击始焉以卑凌尊继焉以外制内大臣纷纷求去谁敢为国家任事者伏乞大奋乾刚申谕诸臣各修职业毋恣胸臆  上谕六部都察院曰  祖宗设官分职使之上下相统内外相维体式俱存纪纲攸系是以官守言责各有司存岂容紊乱近年以来人各有心众思为政或以卑凌尊或以新间旧或以僚属而詈官长或以外吏而排阁臣以致国是纷纷朝纲陵替大臣角□羊体争欲乞身国无其人谁与共理内治不举外患渐生四夷交侵职此之故今后但有干名犯分抵冒诬蔑肆无忌惮者宪典昭然定不轻贷仍行与南直隶浙江福建滇广镇守督抚等衙门预讲调度兵食之计申严备御海汛之方钦哉故谕
　　○河南道御史傅光宅题乞还胡克俭原职如郭惟贤邹元标例不许
　　○甲申吏部题总督粮储南京户部右侍郎董尧封宜照旧供职从之
　　○吏部奏湖广巡抚李桢条陈吏治六事一守令臧否宜责成司道考语抚按荐举明开某官所举与某咨访相同以防阿庇一考语宜直书事实毋得支蔓徒列套语一论剌宜公虗如知县梁道凝治行循良反注劣考合行巡抚查其狥私注考姓名以儆将来一有司曾经荐举恐末路隳节宜遵时查参以励宦成一不得崇显秩而略小官合自州县佐贰下至驿递河泊诸职如有赵蛟扬果之流不妨举荐以寓鼓舞着如议行
　　○乙酉吏科给事中吴之望条上行取官员四议一议绝私揭之淆乱以定公论一议酌中外之推升以鼓吏治一议禁入觐摉括以安地方一议慎佐贰委署以绝弊端章下所司
　　○礼部题礼科都给事中胡汝宁所奏科场事宜一访棍徒禁投匿以绝浮议一分责任明职守以便查核一别字号宽法禁以惜人才着依议行
　　○以宁夏镇中军坐营郭淮任分守延绥清平等堡参将○各监局匠先是隆庆元年额定一万五千八百八十四员名此为旧典至隆庆三年额定一万三千三百六十七员名此为新典科臣杨其休以诈冒多端蠹耗为甚请于新典额数之外有缺勿补  上谓匠役额数已有明旨只照旧行不必议减
　　○以甘肃流虏未归兵荒钱粮缺乏准于四川贮库银二十一万五千二百两内量支一十二万起角□羊甘肃济用从兵部之请也
　　○丁亥火星犯南斗
　　○革福建佥事李琯为民李琯奏大学士申时行十罪一寝训导庞尚鸿玄宫有水之疏一唱为欲易储之说使已有拥立之功一请敕谕以禁言路一司业刘应秋御史章守诚主事蔡时鼎开列时行罪状乃留中不下甚于张居正之欺蔽一其子用嘉以冒籍浙江中其婿李鸿冒籍纳监沈璟强汪让代为取中一纵家人宋九通贿纳京卫经历未尝历俸竟得只□只封一受郜光先之贿授以总制致火真盘据两州一受李成梁之金辽阵没者八百人以奏捷议赏一代秦燿报怨而阴挤尚书宋熏为徐泰时复讎而令张餋蒙外补一受听勘胡维新之珠宝而起用一受提问李时孝之宝玉而免勘王锡爵感时行援引之私情而攻李植玄宫有水之议其女为妖蛇所污计为掩饰作昙阳子传自称曰奉道弟子私黄洪宪主场而其子王衡幸中角□羊元排公一扬受贿建言使  皇上疑言官皆为阴私以遂指鹿为马之谋同恶相济宜亟罢斥以正欺蔽之奸  上着部科参看来说于是吏部等衙门会题李琯以外吏而诋辅臣名为建白实肆倾危似宜禠革以为妄言之戒  上曰寿宫储典皆出朕断今大工已就绪美完定册久有谕旨李琯如何横生异议且妄引  先朝凶逆排诋辅臣不但倾陷忠良实挠乱  宗社大计狂肆欺罔本当拏问姑革职永不叙用
　　○推蓟镇沈阳秋班游击卞时雍为神枢营参将
　　○戊子阅视宁夏边务尚宝司司丞兼御史周弘禴题参巡抚梁问孟取行银御史钟化民致敬而化民取银复礼又取银与总兵官致敬而总兵官倍致谢礼查抚臣取银则票称纸赎然纸赎已经报部则其取即军储也按臣取银票称赃罚然巡茶赃罚绝无分文贮库则其所取亦皆军储也又何以绳将领而核冒破哉章下所司
　　○以原任广东副使古之贤调补云南兵备副使
　　○原任南京刑部尚书魏时亮准照例予祭时亮由进士授中书舍人历吏科兵科出使朝鲜升太仆寺少卿餋病回籍被察闲住复以科道交荐起南京大理寺寺丞历升南京工部尚书
　　○桐柏县知县刘弘祚太和县知县潘应期俱以论赃革职为民
　　○庚寅赐辅臣杨梅各一篓
　　○都察院左都御史李世达兵部尚书王一鹗各以疾求去位不许
　　○五经博士曾承业比颜孟例奏讨祭田庙户户部请将前所原有者先行拨给其不足俟该县渐次增补从之
　　○以辽东石门失事议义院口提调程灿革任游击陈愚闻沈茂任自强梁心等戴罪立功各降职有差李尚仁等提问其余有斩贼功者照例升赏阵亡者照例恤录
　　○以山东佥事白栋任山西兵备佥事
　　○壬辰辽数年中虏患最忄□参于是阅视科臣侯先春议以镇臣于八九月宜尽率所部兵马移驻辽阳虏信渐急则率营中禆帅军于辽阳之中辽阳副将军于辽阳之北海州参将军于海州之东各据要害互相犄角不得株守城中逗遛观望又檄开原铁岭将领移军沈阳等处金复将领移军耀州宽奠将领移军拆木以备策应其有功将领以振威堵截虏不入境为上夜击惊扰虏即出境及救回掳掠多人者次之不能堵截不能惊扰止击惰归邀回被掳人口功罪相准其婴城自卫纵贼杀掠及割夺首级报功者究问如律总之抚道以稽察得实为功不以获截为功以扶同隐蔽为罪不以损失为罪则勘官不至迎承而将官无所假借矣章下所司
　　大明神宗显皇帝实录卷之二百三十八
大明神宗显皇帝实录卷之二百三十九
　　万历十九年八月癸巳朔时辽东敝坏已极边臣罔欺太甚科臣王德完以李成梁李如松一门兵权太盛乞量加裁抑
　　上以秋防在迩李成梁父子都着策励供职
　　○经略尚书郑雒上疏曰自五月以来虏王迟归群疑复起所哨报卜酋调兵未必有据但边臣各有职掌封守各有疆域在甘肃抚镇宜慎守堤防如松套诸虏蠢动亟称兵堵截在固原抚镇宜因火真二酋远遁慎守归德遏其南渡次亦当称兵拒堵使洮河之地堂奥无虞至松山之虏实在贺兰山后安牧无他宜照常市抚又慎修战备则宁夏抚镇之责也若延绥一镇大烦经画宜权术制驭无事暂与相安有警则飞报甘肃互为犄角此延绥抚镇之责也职掌分明战守各得于安边制虏稍有禆矣章下所司○兵部题兵科给事中王德完奏称辽左安危自今日功罪核实始西陲安危自今日假道内地始辽东按臣宜将孛罗湖获功失事公研勘明至若扯酋之归复请由镇羌不无骇听合移文经略各该督抚按臣严查扯酋果归不归作何进止诸酋见遁何处作何剿伐毋因循迁就致误事机从之
　　○科臣王德完题近云南所报夷贼乘机蠢动又接福建所报贡夷附报倭衅在滇惟患缅酋与丁苴白改不同且患沐昌祚骄纵与抚按藩臬久相矛盾也若倭则与虏共称桀黠而堤防宜得要领者一议兵必广募善游以御之海精练土著以御之陆二议船造福清之大舰以资冲突僦仓沙之快舸以便哨望三议食前倭患称息户部岁取福建济边银约有四万今宜存留本省四议将往年大将俞刘戚皆称智谋勇略今闽越总兵刘大勋侯继高皆骄纵不简谋勇无闻宜会荐将材就近速补五议禁倭奴煽祸皆私贩为外援恶少为内应宜令通倭者必诛举首者重赏六议法宜队伍森严赏罚不爽精器械以制挞伐革陋规以化骄悍  上曰滇中夷寇纷扰皆守土之责抚镇官共事地方岂可自相矛盾致误军机务在同谋力图戡定刘大勋革任听用侯继高策励供职其余各省修防事宜都依拟行
　　○兵科给事中王德完上＜锍-釒＞曰今士气日弱戎事日废边陲日坏以三蠹未除而二策未审也何谓三蠹一曰欺边吏以谩罔为生计也二曰狥市赏以虏求为曲应也三曰虗失事已经一年未见某处设险某处置防聚粮若干益兵若干苟且虗文后将何底止也何谓二策有目前之策有经久之策虑众寡强弱之不敌而恐一战贻九边之衅谨守誓盟蕲不搏噬此计在目前大修战具务令虏不敢窥则百年可保无事此计在经久经略郑雒抚臣叶梦熊责任本同意见各异此曰虏可和彼曰虏可创试看擒获奸细之＜锍-釒＞方疑其为讹而逆酋潜窥之奏始知其为确则安可为梦熊非国乎决战非良药也  上曰据所议御虏事宜便行经督镇抚官务实心修备合志筹边勿以偏见互相耽误国事
　　○甲午丁改等处贼首普应春霸生等剽劫村寨流毒州县巡抚吴定请发土汉官兵令杨威攻其东邓子龙攻其西而移檄元江土舍那怒擒角□羊逋逃毋令窜匿诏从之
　　○阅视宁夏寺丞周弘禴题虏酋逆顺未可知诸部落去不去未可凭惟宜以市赏牵制之盖虏西行似在七八月其开市湏待十月如虏恋市必不西行则吾可不糜市赏非徒为宁镇计实为甘固谋也若扯酋前约由扁都口归五月约由嘉峪关归今已六月无归志宜迟市赏而系未动之酋预收敛而防过轶之寇张疑兵而遏其必趋之路分重兵而尾其既退之辙此备目前之计也若善后之策有三来春马弱虏复远遁遣众分据二州召生熟二番共为犄角南联松茂北联甘宁拓地千里随议屯种俟秋高虏至我险已守番翼已成上策也移督帅于洮河委归德为孤注修二十四关隘而分兵守之二川之虏往来弗定久之虏必疲于奔命而照旧求款中策也若虏退议款虏来议战往来无定战款孟浪下策也虏且笑中国之无人矣章下兵部
　　○福建巡抚赵参鲁奏称琉球贡使预报倭警法当御之于水勿使登岸奸徒勾引法当防之于内勿使乘间岁角□羊济边银两乞为存留推补水寨将领宜为慎选至于增战舰募水军齐式廓添陆营皆为制胜之机足为先事之备部覆从之
　　○丙申巡按辽东御史胡克俭审问犯官李惟萼高应登王俊并赃引例之罪时李惟萼等罪止分银赃非满贯左都御史李世达为之驳回台臣刘怀恕科臣吴之佳亦各以赃罪不协律例未明归咎于辽海道鲍希颜也合照例改拟并前案论斩徐仲魁等一十名论戍郭宗善等一十九名俱宜以误拟题覆改正着依拟行仍罚鲍希颜俸二个月
　　○丁亥命礼部尚书于慎行致祭于  至圣先师孔子○以韩学信为吏科罗大纮礼科许子伟兵科王建中刑科张辅之工科俱给事中陈容淳南京吏科给事中
　　○以顾龙祯为山东道徐兆魁山西道邹德泳云南道戴燝南京浙江道各试御史
　　○以原任浙江道御史李天麟复除云南道御史
　　○以河南地方连岁灾伤民困已极准于十六年分如新乡获嘉汲县等十三州县不分起运存留尽行蠲免温县孟县济原等十一县系存留者听留本处支用如系起运京边钱粮现贮在库者限一月内角□羊部十七年未完银两尽数徵完十五年带徵二分一并角□羊部从抚按之请也
　　○浙直诸郡今岁漕运黑润之米几一百万余石仓场尚书杨俊民请饬有司等官十九年漕粮如有湿米搪塞照前起运者责在有司运官交兑之后纵容旗军沿途盗取插和责在运官悉听漕运衙门与巡漕御史查参究治从之
　　○临巩兵备道刘光国同将领出塞招谕报收过生熟番人部落二万一千三百余名安插原住牧地方于是经略郑雒巡抚叶梦熊奏请熟番则照原额生番则依定数一体中马领茶以示羁糜如遇掳掠一面堵截一面报道发兵应援今次有功文武各官宜分别叙录着依拟行
　　○西宁分巡肃州等道报招过熟番八万二百七十余名经抚题称熟番复归生番亦附番既慕义虏亦畏威甚获其利又据各道臣石槚等所酌议安插保护六事一湔除往罪一番族不得苛绳汉法一议升国师协管生番货物审听熟番引至城下交易一各道审时谐俗便于番情一番僧班著＜人＞等七名升受国师各请敕印或先给剖劄责成管理并加赏赉议有功文武各官并应叙录诏从之
　　○戊戌以  万寿圣节赐大学士申时行等银币各有差
　　○科臣杨文举奉命发帑救荒贪肆不简为汤显祖李用中论劾南道臣章守诚复紏其公论不容者十事部覆以闻  上命降极边杂职
　　○己亥礼部奏请经筵御讲  圣旦受朝  上曰览奏具见忠爱但朕尚在调摄经筵暂免朝贺候旨行
　　○命左春坊左中允管国子监司业事萧良有充经筵讲官
　　○河南道御史傅光宅题京师天下根本古北口前辙可虞宜于京营十万军中挑选勇敢者一万五千人择将领五员统摄之又择文臣一员监督之
　　○庚子  孝康敬皇帝忌辰遣新宁伯谭国佐行礼○礼部尚书于慎行以御史何出光论劾考官传洩事上疏求去不许
　　○辛丑以甘肃嘉峪关守备查勇为甘肃镇海堡游击
　　○以宁夏横城堡守备江廷辅为宁夏城中军坐营
　　○壬寅辽东巡抚郝杰以老病求去不许
　　○兵部题辽东巡按胡克俭疏称副参游守等官祖承训等十一员附记将籍擢用参将郭梦徵等俱革任回籍从之
　　○癸卯  皇第五子生
　　○兵部尚书王一鹗以老疾求去位不许
　　○礼部题朝鲜供报倭奴声息与琉球所报相同宜奖赏激劝从之
　　○以广西都司佥书张启贤升广东掌印都司
　　○以原任昌平总兵标下游击王国柱起五军九营游击以大宁都司佥书赵以钦升蓟镇沈阳秋班官军游击
　　○以真定车营游击方时春任蓟镇墙子路参将
　　○甲辰试庶吉士十五名上卷八名黄辉庄天合王肯堂刘曰宁区大相周如砥林尧俞冯有经铨注翰林院编修简讨中卷七名吴鸿功罗栋郭士吉乔□亻ㄠ月□□徐彦登冯从吾顾际明授科道等官
　　○南京黄船改编未久复称不便南京部请将管船军头驾船旧军新募驾军及增议修理事宜一如科臣所议仍晓谕各黄船军头刊刻书册遵守部覆从之
　　○浙江巡抚常居敬以倭奴警息请备查险要修理城垣制造火器拣选将领仍将切要事宜列为三款一增造一号福船三十二只每只兵七十名并现在福船及草搬等船共兵三千二百二十名一于临观二卫及定昌二卫军役各选练一营以备协守至舟山越在海中合于金衢募精兵五百名汛期调赴其珠明炎亭合于温处参将标下添设陆兵一总于金乡盘石等卫挑选军兵一总以备策应一前项添造兵船增置营伍计费银八万四千八百余两浙中并无措处惟有两关□税银抚按司道府县赃罚银蜡茶折银派剩米折银户部事例银俱乞暂留一年俟下年加派庶沿海地方不至误事矣章下所司
　　○总督两广兵部侍郎刘继文题新升广东总兵官朱先广西总兵官童元镇宜为更调从之
　　○经略尚书郑雒题据镇道各塘报夷酋撤户阿赤克等至镇羌出境并无停留骚扰此酋既为前导则扯酋与卜永诸酋亦相继东还宜严行该镇道文武将吏将镇羌堡一带弹压制驭不许曲狥虏情筵赏供馈从之○乙巳山东巡按何出光题称武场伊迩将材宜储一所重在骑射而文墨次之二额数当增而束省尤所重三试日当宽勿以日逼而苟且试事四遗材当录勿以短文采而手□宾弃五武学当建勿徒设于北直等处从之
　　○阅视蓟昌保定右通政穆来辅题称西史夷名下夷人并赶兔营达子讨赏又达贼百余潜伏该总兵麻承恩统家丁攻斩虏首级五颗兵部覆称史夷以背叛革赏今复索讨理宜出剿赶兔营原非史夷之属其抚赏自在蓟镇何敢助彼讨赏其所斩五颗果系是史夷部落或有赶兔部落未免藉口生衅合行核勘从之
</div>
    <div class="pagination">
<a href="明实录神宗实录_page153.html">上一页</a><span>...</span><a href="明实录神宗实录_page149.html">149</a><a href="明实录神宗实录_page150.html">150</a><a href="明实录神宗实录_page151.html">151</a><a href="明实录神宗实录_page152.html">152</a><a href="明实录神宗实录_page153.html">153</a><span class="current-page">154</span><a href="明实录神宗实录_page155.html">155</a><a href="明实录神宗实录_page156.html">156</a><a href="明实录神宗实录_page157.html">157</a><a href="明实录神宗实录_page158.html">158</a><a href="明实录神宗实录_page159.html">159</a><span>...</span><a href="明实录神宗实录_page155.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
