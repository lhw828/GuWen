<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 84 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 84 页/共 148 页</h1>
    <div class="content">○又谕、电寄瑞澂、据电奏、步队第三十标第一营右队第四棚副兵依克坦、挟恨枪毙队官楚垿身死。请将依克坦即行就地正法。并请将楚垿交部从优议恤等语。著照所请。电寄　　

○又谕、袁树勋。电奏、粤省市面危迫。请由造币分厂。赶铸龙毫。以资接济等语。著度支部速议具奏。电寄　　

○引见各省孝廉方正。得旨、考取一等之举贡朱炳灵、陈垿、陶峻、卢庆家、黄泽深、周凤璋、邱日华、徐淮生、徐让、孟振先、教授葛潮、县丞张道瀛、蓝晋琦、八品录事王进贤、教谕夏文彬、均著以知县用。廪增附监生魏炳文、晏祖树、孙嘉锡、王泰阶、顼鼎馨、罗万藻、沈树木滟撆、谭瀛、朱凤霄、曹徵蕃、张树鼎、郑德佳、苏钟正、薛懋官、聂辛炼、陈光荣、周纮顺、刘汝岩、舒家骏、黄鸿澄、韩志璟、曹官■寸礼、朱家训、王永晋、汤松年、刘振镛、单金铭、曹汝骧、李敬珍、燕诒、黄经阁、古肇文、李士选、杜履贤、温凤翔、均著以直隶州州判州判盐运司经历用。考取二等之举人刘庆鸿、刘鉴古、均著以直隶州州同布政司经历理问用。五贡安于恒、高培英、张业燿、贾善政、林挺芝、阎士相、高祖莫■言、邹开俊、王海山、景艺林、均著以直隶州州判州判盐运司经历用。廪增附监生王调元、王世清、王兴仁、吴琨、梅宝瑗、曾韵松、孟荧、陈公宜、邱昆玉、罗锡华、王锡圭、萧锡藩、朱炳华、罗绍文、屈开坊、刘震、喻明德、殷铭湛、李锦心、邓振鳌、饶应铭、刘昶育、洪绍庆、翟相臣、石凤翥、司椿华、游日滟丙锟、王培基、焦怀炳、刘澍、杜毓清、王亮臣、许圭封、张青选、淩鸿鼎、刘树声、祝宗礼、张锡鞶、杨廷俊、张牧韩、魏梦云、郑敬涛、房步瀛、台世桢、赵麟台、裘章淦、刘子镇、方道南、王绪昌、李学宗、苏鹏赓、梁文礼、尚桂文、陈鸾谔、张永源、王任、陈涵章、陈仰宸、余师端、黄汉章、赵泽春、高世杰、均著以府经历县丞州吏目县主簿道库大使用。其余未经录取各员。均著赏给六品顶戴。现月　　

○闽浙总督松寿奏、闽省原设各营。营制饷章。参差不一。先后查照奏定章程。将驻扎厦门汀漳各防练营勇。分别改编。俾归一致。计中路四营。右路二营。后路二营。共计八营。中路四营。仍由福建提督洪永安统领。右路二营。以漳州镇总兵马金叙为统领。后路二营。以汀州镇总兵崧煜为统领。刊刻关防。分别移咨启用。应给薪饷。按照原有之数。酌量改订。下部知之。摺包　　

○以力顾邦交。赏法国驻广西总领事魏武达等宝星。摺包　　

○以教练留学武生出力。赏奥国军官男爵陶尔卢斯等宝星。　　

○丙辰。谕内阁、诏举孝廉方正。本系覃恩特典。亟应严行甄核。切实选举查此次各省所保。多至百数十人。少亦数十人。虽因考试缩短年限。亦岂可过于冒滥。嗣后各省保举此项员生。著各督抚通饬所属。按照定例。悉心选择。从严甄取。必其人品行卓著。乡望素孚。确有事实者。方准列保。以重名器而励风俗。现月　　

○谕军机大臣等、刘若曾等奏、开平矿产关系主权。利益亟应收回以维大局一摺。此案已派载泽。盛宣怀。查明具奏矣。惟谁是谁非。必须彻底清查。仍著载泽、盛宣怀、秉公彻查。务期水落石出。据实具奏。原摺著钞给阅看。廷寄　　

○派贝勒载涛。镶黄旗汉军副都统段祺瑞。内阁学士那晋。考试陆军游学毕业生。现月　　

○以随办剿匪出力。复已革江西新昌县知县马肇修职。仍留原省补用。摺包　　

○丁巳。旌表贞烈河南柘城县民女李冷姐。摺包　　

○戊午。东三省总督锡良奏、东省自日俄协约告成。继以日韩合邦。吞噬之心益炽。沿安东南满路蝱滟戋所至。其铁路警察及车站人员。多系陆军军队。安东、辽阳、海城、铁岭、长春、且均有联队驻扎。吉林则延吉一带。亦骎骎逼处。俟朝鲜全境布置粗完。势必席卷而西。踞吉奉以窥顺直。俄则进规蒙古。如在掌握。近于西伯利亚沿路车站。增建营房。添扎军队。＜圭黾＞滟兄自伊＜覀之＞■牛以达吉江。沿边万里。处处毗连。随地可以侵扰。一旦有事。日人调全国之军队兵舰。二三日可达。俄人调沿海州及西伯利亚一带驻扎数十万之兵。亦二三日可达。东省并客军计之。仅止二镇两协。岂能一撄其锋。即再练一二镇。亦不足言战守。若能倾全国之力。以谋东三省。即以保固全国。将近畿陆军。勤加训练。再罢可缓之举。节可省之费。添练数镇。以为后劲。敌或有所惮而不敢轻发。我再及时修明内政。固结民心。筹办移殖路矿等事。以为补牢之计。否则东省旦祸发。将何所恃以抵御之。是舍练兵无以图存。然使枪石滟驳子药。仍须购外自洋。平时操练。不足以支配。及兵事既起。无制造厂接济军火。则有兵与无兵等。查沪鄂有厂。能造枪而不适于用。德州有厂。能制弹而不应所需。川粤道远。不能救急。自非于北省设大工厂。并聘各国名匠。极力讲求。赶速筹办。不足以顾东陲。若武备不修。恐不出三稔。关以东将为朝鲜之续耳。应恳俯念东省危迫情形。采纳施行。又奏、枪械为行军命脉。东省现有枪弹。不能备一日之战。昨饬军械局电商德州制造厂。定造枪弹五百万颗。据覆三年方能交齐。我国立于竞争世界。果何所恃乎。查各国兵工厂。多有商办。我国亟宜择地设厂。召募外商。或华洋合股。明定年限。妥定合同。由部督饬制造。以为统一各省军械之豫备。将来厂内工匠学徒。精习其艺。并可收回自办。应请饬令陆军部筹办。然为目前救急计。速宜借债数千万。购枪三十万枝。每枝随带子弹一千颗。俾应急需。此款为数甚钜。责之度支部。实属困难。拟创办京外官吏所得税。分别等差。约计每年可得银二三百万两。如借债银二千五百万两。不及廿年。本利可以清偿。且事权易举。上不亏国。下不病民。恳准严饬施行。均下所司知之。摺包　　

○驻藏办事大臣联豫奏、前辈第穆呼图克图被屈瘐毙。已阅十有余年。其转世之呼毕勒罕。先经第穆寺僧血■乣访获迎回。现蒙赏还名号。仰恳将该僧等迎回在寺。前辈第穆呼图克图转世之呼毕勒罕。免其掣瓶。赏给第穆呼图克图。并靖善禅师名号。从之。摺包　　

○己未。谕军机大臣等、禁烟大臣恭亲王溥伟等奏、禁烟期限紧迫宜促进步一摺。著各直省将军督抚。认真查禁。切实整顿。不得稍形懈弛。现月　　

○湖南巡抚杨文鼎奏、查湖南常德府同知、长沙府通判、衡州府通判、布理问、按照磨、长沙县县丞、善化县县丞、七缺。均与本管长官同城。位属闲曹。缺亦清苦。又宝庆府长安营同知、桃花坪通判、桂阳州州同、三缺。名虽佐理分防。实则无所职掌。又凤凰厅得胜营知事、光州厅凉伞巡检、茶陵州视度巡检、武冈州石门巡检、湘阴县大荆巡检、浏阳县永安巡检、修县凤岭巡检、甯远县九嶷巡检、宜章县赤石巡检、桂阳县益明巡检、临湘县桃林巡检、沅陵县马底巡检、会同县堡子巡检、十三缺。地方僻陋。缺瘠事肬■闲。其地均与各印官相距非遥。似无须多此官员。以上二十三缺。考察情形。均今昔繁肬■闲互异。应请分别裁撤。以符定章而归核实。下部知之。摺包　　

○庚申。谕军机大臣等、会议政务处王大臣奏、遵议度支部试办宣统三年豫算请旨饬交资政院照章办理一摺。著依议。现月　　

○又谕、张人骏。电奏、沪市空虚。商明英领事等。由各业商以货产押借洋款。借券内盖用沪道关防。以昭凭信等语。著度支部速议具奏。电寄　　

○又谕、袁树勋。电奏、广东咨议局呈、请明定广东赌博一律禁绝期限。一再陈议。请词迫切。请旨办理等语。著该衙门察核具奏。电寄　　

○陆军部奏、查陆军行政事类殷繁。臣部为军政总汇之区。责任尤重。即前兵部太仆寺归并事项。亦关紧要。均待核议施行。现查各司承办事务。有与军事毫无关系者。杂出其闲。旧制相沿。未议并改。际兹部务日繁。断难照章经理。拟将臣部现行事宜。无关军事各条按类相从。分别划归各衙门掌管。以一事权而符名实。下所司知之。摺包　　

○辛酉。以舆情爱霬。复已革浙江前署黄岩县知县周延祚职。摺包　　

○壬戌。谕军机大臣等、张鸣岐奏、请设责任内阁以尊皇极而巩政权一摺。著宪政编查馆知道。现月　　

○引见州县事实最优等山东武定知府李维諴、直隶枣强县知县李盛銮。得旨、李维諴著在任以道员尽先补用。李盛銮著在任以直隶州知州尽先补用。现月　　

○补行引见孝廉方正。得旨、考取二等之举人蔡以时。著以直隶州州同布政司经历理问签掣照例用。现月　　

○补行验放陆军游学毕业生。得旨、考列优等之黄承恩、著赏给陆军工兵科举人。并授副军校。世铭著赏给陆军步兵科举人。并授副军校。考列上等之彭琦。著赏给陆军石滟驳兵科举人。并授协军校。现月　　

○农工商部等会奏、查宪政编查馆奏定劝业道官制细则内。仅有督饬地方官切实奉行考察勤惰之权。而无实行考核纠举之责。若不稍为变通。重其职掌。恐不足以资督率而利推行。查劝业道一职。管理全省农工商矿及各项交通事务。较新设之巡警道。职掌尤为繁重。拟请仿照民政部厘定巡警道职权办法。凡已设劝业道各道。遇有关于地方官员补署举劾等事。一律会详。以符督饬考察之实。从之。现月摺包　　

○广西巡抚张鸣岐奏、桂省矿藏甚富。必须延聘矿师。将各属矿山查勘明确。俾人民知有利可图。招商乃有把握。亟应筹款举办。又官办之富贺煤矿。渐著成效。煤质甚佳。运售广东。销场甚畅。惟由矿山至贺县一段。滩高水浅。运载无多。难期赢利。亟宜敷设铁路。制备轮暒滟它。扩充举办。拟请借用洋款二百万两。饬度支部核议遵行。下部议。摺包　　

○癸亥。谕军机大臣等、绥远城等处垦务紧要。所有沿边道厅以下各官。遇有应办开垦事宜。均著归＜辶黎＞方■土岫节制。＜辶黎＞方■土岫未到任以前。著瑞良暂行节制。廷寄　　

○又谕、陈夔龙。电奏、时事艰难。臣民望治。内阁为行政枢纽。宜先组织等语。著该衙门知道。电寄　　

○甲子。谕军机大臣等、袁大化奏、皖北灾情奇重民困已深筹款赈济。并沥陈被灾各处情形各摺片。著该部议奏。现月　　

○又谕、张翼奏、续陈开平矿案始末详细实在情形一摺。著载泽。盛宣怀。按照所陈各节。一并确查。原摺并单三件钞给阅看。廷寄　　

○乙丑。谕军机大臣等、电寄贝勒载洵等。电奏悉。日皇赠给勋章。均著准其收受佩带。电寄　　

○又谕、袁树勋电奏、分路募兵陆续编配各队。规复混成一协等语。著该衙门知道。电寄　　

○又谕、恩寿。电奏、请先立责任内阁。再行酌定召集国会日期等语。著该衙门知道。电寄　　

○出使义国大臣吴宗濂奏、财用日绌。专兴日用工艺实业。饬部会议通行各省。每省各筹款三万余金。派遣学生来义肄习工艺。以裕利源。傥虑库款支绌之省。不克实行。莫若令各省本业巨商。集款支绌之省。不克实行。莫若令各省易。并请饬农工商部通饬各省工商总会。各业公司。酌量筹议。下部议。摺包　　

○丙寅。谕军机大臣等、本日资政院具奏、据顺直各省咨议局及各省人民代表等陈请速开国会一摺。又据锡良等、及陈夔龙恩寿、电奏、组织内阁钦颁宪法。开设议院等语。著将原摺电。交会议政务处王大臣公同阅看。豫备召见。现月　　

○又谕、御史盛昆奏、宗室侍＜目辟＞行＜匧心＞口＜韦未＞＜夗贝＞升阶壅滞请酌量变通一摺。著该衙门议奏。

现月

　　

○又谕、张人骏等。电奏、维持沪市办法。请饬度支部、邮传部、各拨银二百万两。分交大清交通二银行。会同沪道。妥商办理等语。著该部速评具奏。电寄　　

○出使比国大臣杨枢。因病解职。以农工商部左丞李国杰充出使比国大臣。并赏给二等第一宝星。现月　　

○赈抚黑龙江各属被水灾民。摺包　　

○丁卯。孝慈高皇后忌辰。遣官祭福陵。　　

○谕军机大臣等、有人奏、州官庇匪纵盗玩视民命一摺。著陆润庠、丁乃扬、按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给部看。寻奏、原倢■＜曰融＞■＜石木＞刑毙弃尸等情。系出传闻之误。郭振扎伤韩振连身死一案。核与原倢■＜曰融＞■＜石木＞情节不符。惟刘善亭及王建章各案。事隔经年。均未被获。应请将霸州知州刘传祁。摘除顶戴。勒限严缉。从之。廷寄　　

○度支部奏。与北京花旗银行会议借款。总数不逾美金五千万圆。利息照周年五厘。每一百圆准扣五圆。已由美国资本家摩根公司、昆勒贝公司、第一国立银行、国立城市银行、四家。联合承办。先议草合同六条。该公司等公派在京花旗银行总办梅诺克。臣部即派左丞陈宗妫等。于九月二十五日签字。应请饬下外务部迅速照会美使。以便循照合同所订各事宜。赓续妥议详细条款。从之。摺包　　

○热河都统诚勋奏、巴林等旗报效蒙荒。偏居大漠。地瘠土寒。原定荒价。钱粮既属过重。升课期限亦觉过迫。以致领户畏葸。裹足不前。谨拟变通旧章。将荒价钱粮。分别酌减。设法招来。并体察情形。将巴林三旗。两垦局。归并一局。另派专员总办其事。勒限二年一律竣事。以免糜费。下部知之。摺包　　

○实授熙彦为农工商部左侍郎。现月　　

○予农工商部右丞沉云沛以侍郎候补。仍署邮传部左侍郎。现月　　

○以农工商部左参议祝瀛元为左丞。右参议袁克定为右丞。郎中诚璋为左参议。郎中邵福瀛为右参议。现月　　

○署两广总督袁树勋、因病解职。以广西巡抚张鸣岐署两广总督。未到任前。以广州将军增祺暂行兼署。现月　　

○以云南布政使沈秉＜辶黎＞方■土为广西巡抚。现月　　

</div>
    <div class="pagination">
<a href="清实录宣统朝政纪_page83.html">上一页</a><span>...</span><a href="清实录宣统朝政纪_page79.html">79</a><a href="清实录宣统朝政纪_page80.html">80</a><a href="清实录宣统朝政纪_page81.html">81</a><a href="清实录宣统朝政纪_page82.html">82</a><a href="清实录宣统朝政纪_page83.html">83</a><span class="current-page">84</span><a href="清实录宣统朝政纪_page85.html">85</a><a href="清实录宣统朝政纪_page86.html">86</a><a href="清实录宣统朝政纪_page87.html">87</a><a href="清实录宣统朝政纪_page88.html">88</a><a href="清实录宣统朝政纪_page89.html">89</a><span>...</span><a href="清实录宣统朝政纪_page85.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
