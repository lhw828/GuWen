<!DOCTYPE html>
<html>
<head>
    <meta charset="UTF-8">
    <title>国朝献征录 - 第 230 页/共 245 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>国朝献征录 - 第 230 页/共 245 页</h1>
    <div class="content">　　可大名瑛姓钱氏本吴越王镠之后历庐陵剌史汇再世曰和自庐陵徙吉水又四世曰程程之子诚可皆以科第有声而可大之祖本和号梧冈先生者尤笃行士也可大生八月而狐稍长性颕敏年十三以书经中临江路赏试既又中抚州路赏试然是时元祚日非红巾盗起所在皆争雄长自至正丁酉五六年士大夫颠顿甚矣可大奉其祖及其母崎岖以避之走庐陵之富田又迁泰和之梅冈既又走其邑之大洲寻又奔雷川后又奔庐陵之李坑季坑路极险盗又追及之梧冈被鎗不死缚之可大闻即曰刃奔欣乞以身代盗并絷之可大欣不巳梧冈亦哀欣无子惟此一孙耳两人争相代死情极悲惨贼怜其意遂两释之可大方脱时其母寻亦被执而可大妻张氏翳伏丛薄中窥见贼巳执其始即自出迎谓贼曰姑老矣请释姑而缚我贼熟视良久即解其姑缚缚张氏张氏既就缚掷所携□中双鞋与其姑诀曰妇无用此矣且行□□□其姑稍远即骂贼不肯行遂死之嗟□变故仓卒之顷而愤然求死以全坐者若素约然何其悲也　国□□□有司以可大之贤凡三荐皆以亲老辞亲既没终身之悲痛梧国故所筑楼可大每一登之辄流涕因名之曰思楼其孝行笃至世岂多见也然其人颇豪徤慨然以气自负乡有剧寇尝杀人有司惮不敢捕以属可大可大立捕杀之年若干卒于家一子曰遂志今以科第得官山东按察佥事云 

　　○崔孝子敏传（张昌） 

　　张昌 
　　孝子崔姓名敏字好学平阳襄陵邑崔村里人也□子生四十日其父仕元代蜀川绵竹县尹父子不相知识者踰三十年孝子独依母氏洎兄居幼而好学壮而弥笃遭元末兵乱干戈抢攘居民逃避母氏及兄亦各离散不知所向好学孑然独居思其父母永怀于心乃辞其室家身往求之入秦地徧访其母氏无有也乃由秦入蜀经褒邪履云栈度剑关达于蜀中抵于绵竹其城邑数经兵乱莽然荒塘询诸遗民求其父丘垄所在邑人无一知者乃独彷徨踯躅荒榛丛棘间仰天号恸顿绝方苏者数四既无所见复自蜀经秦行次凤翔于亲戚处访之知其祖父丘垄所在即启歹赞负其骸以归葬于先茔呜呼人子不幸生而不识其父世乱又失其母若崔孝子何独痛哉而孝子追念二亲罔极之恩不惮一身之苦跋涉山川奔走道路备经险难往还不啻万余里焦心劳思胼手胝足亦极劳矣况又负其亲骸归葬先茔兹皆人所难也而孝子能之故乡党闾里皆穪其孝焉惜乎当时官守者不闻其行不能上达于　朝旌表其门孝子所居与予相距仅一舍许耳闻其□窃恐岁久湮没无人知者故传其行实以俟他□太史氏采风者之张本云 

　　○贞孝郑仲涵渊墓铭（宋濂） 

　　宋濂 
　　呜呼自道废民散之后世之师子弟者朝离书□夕若秦肥之视越瘠比比而是有如仲涵之于予义则师友情如父子也仲涵之死予宁得不哀乎仲涵初年学举子业把笔文春葩蒲林色泽明解而生意津津敷畅予意仲涵必先登再践场屋皆不合有司绳尺仲涵叹曰吾恶用是哉乃弃去益潜心秦汉以来诸文章大家无所不窥亦无所不辨畜之既深发之亦盛商敦周彝籍以五采五就陈列天禄石渠间人见之者双目辄运眩仲涵复叹曰吾恶用是哉又弃去取群圣人之经而燖温之穷其道德性命之秘质于濂洛关闽之说久之充然如有所得仲涵复叹曰车成矣轮辕美矣不行何以涉于远首乎益思明体而适诸用母夫人病逾年仲涵保抱扶持终日不离侧夜则泣祷于天请以身代忽臂患恶疽不能坐跪炼药剂以进膝生胝夫人病革思食西域既食而卒仲涵见终身弗忍食因悬悬念母不置气郁结弗舒遂得瞶疾迨居父丧拊膺悲号绝而而再苏者数四杖而后起脤虽阕凡遇讳辰却酒肉弗御者七日至期哭奠如初丧癸卯之夏诸暨戍将谢而与以贼叛浦阳与诸暨邻壤讹言寇且至□□兄弟皆避地东阳或移金□是年冬寇压东阳囊台皆无遗仲涵时在金华闻之泣尽持所服衣衾往分之虽身罹寒冱不恤也从弟沣与妻早夭三女傫傫然无依仲涵鞠育尽道各选名冑而配供张之丰逾于巳女仲涵家义居十世族属颇众或有疾不择疏戚夜必四三起视遇有死□慧难不顾利害身任之至于周旋事之间条理□然必期于集且不与人较曲直或以非理相让但俯首默受而巳其内行如此达之于外者尤伙也蕲春王烈家毁于红巾帅其族五十乞食浙河之右仲涵馆之数月而后去同县骚人贫不能养母来愬于仲涵仲涵曰吾何无母可养耶厚周之仲涵负笈从师道遇十余人襁负其子且行且泣试叩焉则山水暴溢室庐漂没欲求给于县大夫不食者日再周矣仲涵亟倾箧中钱与之村氓王氏患多男子仲涵至其家闻儿啼声甚悲葢氓将溺之于水仲涵陈父子至情且惠以粟氓大感悟生之并舍三里所溪流湍悍遇雨则人踪绝仲涵造舟渡之金华洞溪其悍尤甚旧有石梁久坏而弗葺仲涵捐白金八百一十八铢倡众翕然而和未几梁成当夏五六月赤日流金道多病暍者仲涵设汤茗济之冬大雪仲涵晨出见寒士衣不掩胫齿相击下上仲涵呼酒饮之爇火温之乃解目衣□裘赠又尝祷于庙寡妪困卧庙门无衣愈于寒士仲涵与妻周寯谋制衣一袭与之凡纳交仲涵者无不曰此古仁人也或又曰其内外行如一者哉仲涵自试艺不中遂不复有仕进意有荐月泉书院山长者仲涵辞不就及入　国朝会求贤之诏下郡府络绎致请仲涵辄以耳聩辞巳而部使者赵君寿奉　旨搜材浙水东以荐绅交誉力迫仲涵就道仲涵冠带谒君辞意悃款君察其诚也不敢强仲涵禀赋孱弱虽癯然若不胜衣而其精神紧峭矩度峻整人莫不亲而爱之其于伦品之间驩然相聚睦然相惇有如春气流浃不知泰和之袭人也性虽好施与丝毫事必咨禀于长者不敢私奔走兵燹中人见其袖二书以行顷刻弗少离及事平还家取而视之乃宗谱家范也仲涵所著书有遂初斋槖十卷续文类五十卷藏于家呜呼仲涵之死予安得不哀乎初予读书浦阳山中仲涵即从予游先后十有余年予初无益于仲涵而仲涵之相助予者怕多时予执经山长吴公待制柳公侍讲黄公之门仲涵每侍予往拜三公见其文亦以远大期之自时厥后人事不齐不聚首者数载及予赴召总修元史与仲涵约曰子非青年矣予春□亦渐高行当俟汰而归与子婆娑一丘一壑间圣贤心学之秘尚相与穷之史事虽毕复待罪禁林留南京者四年仲涵忽不远千里来见且申前言予诺之而未及践岂意仲涵先予而逝乎仲涵之子楷自状来求冢上之铭其辞缠绵悲怆尤足以动予之哀思每一读之泪澘然下所以久而不能成文虽然予于仲涵忍不抆泪而言乎昔者徐仲车以孝行著称惜以聋废而仕不大显君子以节孝谥之今仲涵之事无媿仲车者也宜私谥以贞孝处士勒石墓门而埋予文墓中庶几少慰仲涵于九泉之下乎仲涵姓郑氏渊其名 

　　○简祖英传（黄佐） 

　　黄佐 
　　简祖英字世英东筦人学问该慱且有才畧事元江西都省员外又从左丞何真起兵保护乡邑赞尽平邵宗愚之功居多廖永忠克服广东乃征祖英赴阙锡燕劳之赉以緟帛拜建平县知县以母辞归其陈表畧曰臣祖英九岁失怙惟慈亲鞠育逮长知训冀或用世以酬罔极之恩臣之志也向以叨食元禄何左丞参佐适值三山强寇剽掠广城一门妻女死节五人而老母陈氏所拘囚臣祖英隐忍不能即死有媿于石苞之殉国也多矣兹遇　圣朝维新征讨不服率土效顺咸蒙嘉休乃者三山逆虏悉□鈇锧臣母得以生还虽不孝之罪固所难逃而得以展区区羝乌私情者陛下之赐也臣母子离散得完白骨复肉铭感　圣德彻于肝肺虽九死其能报耶陛下又复甄录寄以民社此正臣陨首思效之秋也而臣俛愿自惭不敢拜命者以罪戾巳深不宜职在民牧钦惟　圣朝以孝道治天下以仁心怀远人臣经事元朝幸巳逃诛母年逾耄孤苦特甚尤宜□怛而钦恤者也伏望　圣慈矜其爱日之短俾遂归养之愿则臣母子拭目清平讴歌德泽赐多矣今臣□四十有九老母年八十有一鹤发垂堂西山之日巳薄苟违亲而事主　陛下安所用之果尽奉欢之期然后复求仕进以尽忠罄节非惟尽人子私亦　圣朝孝理之道也　上俯从之人荣祖英之能养焉时　上方以道德风厉天下几元朝皈降之臣始虽荣遇终必摈辱名士如危素张以宁辈皆所不免盖亦汉祖戮丁公之意云尔祖英之见卓哉 

　　○孝子丘铎传（宋濂） 

　　宋濂 
　　丘铎字文振汴之祥符人故御史中丞刘基先生弟子也通儒书兼习医家言声动一时至正末父诚湖广等处儒学提举铎侍母马夫人留吴越欲御车往从江右兵大起武昌陷二浙绎骚忧惧不知所□急避地四明暨江南皆归职方复奉母至南京每□向翘首曰武昌有来者庶几知吾父之所在乎巳而其父果至自武昌父子相见悲喜交集铎卖药□中以自给亲驩然忘其贫曾未几何母弟钧擢会稽上虞廵检铎与父母皆同赴官夫人疾铎昼夜泣祷上下神祗乞以身代及殁铎哀恸几绝卜葬鸣凤山之原哭曰铎生也咫尺不离吾母膝下令逝矣可委体魄于无人之墟乎乃结庐墓侧朝夕上食如生时当寒夜月黑悲风萧□如临鬼神铎恐母岑寂也辄廵墓号曰铎在斯铎在斯其地多虎闻铎哭声辄避去故会稽人异之穪真孝子云先是铎在四明从祖父母居汴者八人贫不能自存铎咸迎养之死皆返葬先茔人以难其姑适河南匡氏者年十八夫亡誓不再适铎义之养其终身凡二十年如一日然其制行峻绝它皆类此文不能尽载也说者曰予翻鸣凤山当白马上妃二湖间人迹罕至白昼虎狼旁□铎茕然独处心无畏慑者岂不以亲之体重于身□然身者亲之枝也可不敬乎敬其身斯孝其亲矣□情固迫切当知以礼自节哉 

　　○毛聚传（宋濂） 

　　宋濂 
　　毛聚德玄者莱之掖县人也幼有异质事继母□□孝里中尝寇至众惊走秦老不能行聚独侍左右弗去寇问曰尔不畏死耶何不避我也聚泣曰我老母在安敢自求活乎寇义之不忍犯父尝病疫居昆仑山中夜渴求酒山深多狼虎聚弗惮跣走出山乞得酒以还父饮而愈与兄弟分财恣其所取而受其弃遗者长兄葬柩将及圹讹言盗且至人惧欲□□聚曰兄柩在斯忍弃之以图生□□□而还再从母殡城隅人取其砖殆尽聚买地痊之族女六人贫不能嫁聚出私财嫁之族中不克葬者十余丧聚皆葬之岁食有余粟则推以济邻里贷不偿者则焚其券有客宿其舍且遗钱数百缗而行聚徒步追五十里还之邻人耕侵其畔或以告聚聚曰宁知非彼地耶其居家待人无长幼皆以诚久而人咸信之穪善士聚生二子蔚炳蔚生二子弦□皆好学弦今由国子生殿廷仪礼司序班与余孙□□官相友善史官曰孝同慈爱人性所发也宁□□□哉莱在东海上其俗从古号难治禹书春秋外之今去古二千载乃有毛君之行是恶可以习俗古今论耶语曰善必有后毛君之善卓然可称矣其子孙殆将有□者耶 

　　○孝子瞿嗣兴传（宋濂） 

　　宋濂 
　　瞿孝子嗣兴字华卿苏之常熟人父达元初百夫长迁苏州廵盐大使兼管内六县捕盗转怯怜口提领母某氏孝子天性纯悫依依亲侧若不忍斯须释者母患痈痈溃当长夏臭秽不可近孝子燖汤洗涤执扇驱蚊蚋靡昼靡夜至月余乃休既而又罹积气疾冲击下上百药不治或授以刲股可疗法祝刀于天俟刀跃方可用孝子顿颡流血刀弗动孝子情迫切强取刀刲股肉作羹以进母不食巳五日忽尽啖之气销如失一旦母思芰食时芰始华孝子求诸市不获凡川有芰者解衣入水历覆其叶觅之双胫皆赤肿孝子号呼曰神胡不相我乎俄得二芰人以精诚所感然其宅心仁厚单窭者必思赈给而不欲使其知毡工王氏家无担石储且卧疾不能兴鸡初鸣孝子往其门以钱二十缗投窻隙而去民有告籴者鹑衣百结孝子受其直五千复徉问曰吾性多忘若欲籴十千耶遂如数与之鬻蔬翁过门孝子市钱五十文以楮币五百文授翁合补余钱翁愠而辞孝子曰汝第持去他日见还未晚也负贩夫或来贸迁孝子一听其言不与较家人怪之孝子曰彼竭汗血以逐什一之利宁能吾足欲乎岁大俭来相依者□十人孝子择旁近舍舍之会厉气作病者相枕籍孝子每晨躬携粥药抚视卒赖以全孝子朝出道中拾遗囊孝子悉归求者一金不自私未几又有忘契券及白金者孝子蹙额曰白金固易致质剂乃资业所凭借其必起争端乎密侦其人还之某人势家奴因失主物畏惧几欲死谢曰□尺微命孝子所赐也孝子虽不读书其笃行类邹鲁士州里翕然穪之孝子年且耄儿介子庄宦学有立洪武初擢礼部员外郎喜动颜色其后病且革言不及家事惟曰死生怕理尔烦语吾儿庄善事　圣天子无以老身念也遂终史官曰濂待罪禁林日与庄同官庄念及父在远一语及之涕泗澘然流濂因叹曰非诚心爱日者乎巳而苏人来言孝子之贤绝于丑夷有未易追蹑之者濂又叹曰非是父焉能有是子传所谓以身教者孝其庶几乎是有关世教民彝之大故造瞿孝子传使圆冠方履者读之必将愓然而自省矣 

　　○姚甫担骸传（姚夔） 

　　姚夔 
　　元失其鹿天下分裂兵争不休杭浙之地据于□氏桐庐在浙上游密迩于杭独当其冲邑隘滨江水陆交值无城郭沟池之固无甲兵备御之具寇盗旁午络绎下上纵肆剽掠民无聊赖逃匿山泽父母妻子骨肉长幼各自生邑居数百家一旦毁瓦烁于乎是何可言也时邑人姚伯华甫身长秀拔生二十年未娶事父母极孝晨昏定省未尝去左右父母年俱六十余家颇温厚值时艰难度不能存躬奉二亲去匿阆原山中各挟资费以行仓卒群盗所迫投丛莽间散失不知所在盗过父不虞后盗之至也出呼其子遂盗所得妻闻知赍所挟物驰救其夫盗并驱以去至一山涧路崎险夫妇老不能步哀欣乞免盗怒并推崖下坠石死明日盗稍退伯华遍野号呼追求不可得哭声彻天忽有指示曰尔亲在崖下趋视之则皆死矣伯华甫计盗来未巳用绛紬被一褁其父母以肩担之乘夜由问道奔桐江下时江无舟渡踌蹰问俄渔人棹小舟远远向岸来若有使之者甫出银镯一只付之载以渡南岸复肩担二骸至姚家山祖坟之右采树叶掩之徐用木锥穵土且饥寒无力又虑他盗之窥觊也昼伏夜作二昼夜宂成深可丈余负二骸殡于宂仍负土筑垒高三尺痛哭呕血而出未几我　明有天下四海大定羣盗屏息民各复业于是伯华甫归即旧基而屋之孑然一身形影相吊乃因其族嫂宋氏聘钱塘杨氏妇生三子家业渐饶伯华甫恨二亲死非其所每一念辄号恸对人语及悲不自胜计其遇难时二月也不知其死日故每临二月则终月绝酒食不茹荤不接宾客独拥炉自泣手持火杖画灰隐痛裂肺肝泪倾注灰尽湿不巳家人妻子或问之故不荅劝之益呜咽弗能声进饮食推去不能举筯奉祭祀执爵哀哀呼爷娘如在膝下时虽路人闻之无不感动伯华甫记逃难日乏草履几不免寻以银金购得之始获济遂终身手织草履以施贫乏弗取直此盖得之予先妣申屠氏淑人之言如此三子长唯可次唯善次唯大仕洛阳令唯可三子曰岱曰山曰稷稷今领乡贡补安福训导唯善五子曰鸿曰鹉曰楚曰鹗曰夔夔吏部左侍郎唯大一子曰龙河南左参政暨子孙男女不下七百指伯华甫寿七十卒赠通议大夫礼部右侍郎杨氏寿八十有五卒赠淑八合葬于祖坟之次人号延庆墓云 
　　赞曰夔幼时闻乡长老云伯华甫善人也家倩工□直平不爽约人争投焉绫帛衣件以数百计一夕火发家资煨烬一不顾急移所寄物或谓掩之绐以火可信人亦自信无存也甫不然明日按籍各还其主无一□□有过其肆少憩出遗下一巨囊甫视之乃□也□□还弗及矣逾年遇其人延至家询之其人□不知所遗处亦无更求意甫出囊掷还封识宛然客叹谢而去兄伯荣洪武闲任河南永城典吏以事坐台狱既释乃死其内弟方姓者化其骸携归匿之诒甫曰得钱事可解甫闻罄聚具所有不足复鬻畬田四十余亩得白金若干两并所聚物付方氏去既而归语甫曰货行幸弗累家矣不意病卒吾巳骨殖顿黄山寺盖往取之众知所诒欲暴其情甫曰弟得兄骸归葬足矣置勿问一日服新衣携杖出街行羣少年侮之既而叩门顿首谢甫嬉然命之去乡有巨豪恃赀□官府手反复成祸福甫谨避之或过门辄屏户弗与近其存心之厚与物之宏守身之谨类如此是乃所谓善人也于乎积善之家必有余庆甫不自□厥庆而持以遗后之人后之人可忘其所自来也耶不忘其所自来而复以遗之后人庶乎知手泽勿斩也子孙者可不勉夫因着担骸传敢并及此 

　　○毕孝子鸾传（刘俨） 

　　刘俨 
　　孝子毕鸾真定井陉人父文显莒州学正有文学德行学者所宗年六十有五以疾卒于官鸾时少年巳克自树极哀痛凡丧礼当尽者不肯苟且而力不能归其丧遂藁殡于莒独奉母李孺人暨□幼弟归井陉家业稍荒落鸾则经营助甘旨夜则读书文章尤以父骨未归葬恨与人言辄涕泪交流下众谓其纯孝人也正统纪元冬母李亦以天年终鸾哭踊媿绝水浆不入口者四日念父不及于养母存犹可效报万一今若此不孝孰甚焉乃喻诸弟曰母殁无事于养我其归父骨以葬遂衰绖衘哀徒步走莒负父骨躬营冢圹合考妣葬邑之良都西山既襄事乃庐于墓侧朝夕哀临闻者之凄恻有野鹿闻哭声亦之悲鸣若助其哀者又有兔领其雏游于庐之前后动息自如若家所畜者有巨蛇蟠庐门之右不惊不愕若有所守者众始以异后时时见如初乃惊叹曰是孝感所致鸾曰适然耳有司具其事以闻诏旌表其门鸾后举进士监察御史以清慎贤明穪其进未可量呜呼孝者德之本而送终其大也鸾于送终之大既非众之所能以其感通虽鸟兽微物亦皆来格是又足以见其诚于孝而非矜时矫俗之鸾信其孝子矣鸾之功名事业异时信史必有大书之者予故特传其孝之一事以世劝示承世且使后之传信史者有所考征云 

　　○刘先生镐墓志铭（王直） 

　　王直 
　　先生讳镐字武性系出汉楚孝王嚣五季之末由金陵徙居泰和东门世大家至先生又徙居龙泉五世祖天定宋理宗时取进士著作郎出知宝庆府卒高祖崇甫岳阳军节度推官曾祖昌武以长子明叟贵赠同知吉安路总管事至封彭城郡伯骑都尉祖坚叟广州路学正考允中洪武壬子领乡荐授安远县学教谕以母丧不赴洪武甲子又举教官至京试诏书一道穪　旨授翰林检阅辞以疾改广西凭祥廵检先生其次子也幼丧母哀慕如成人从尊府矣中先生习举子业迥然出侪辈允中先生既没于□祥在广西穷处与交趾接境风气既殊人迹罕及先生以不得归骨恨每一念之辄悲恸乡先生晏彦文知而怜之欲成其志乃言于广西藩宪大臣使聘临桂县学训导先生以疾辞职而往授经焉因以具情告之郡慱土陈廷器廷器达于参议班公班公嘉其孝假以公事往焉先生至凭祥求之容冢累累荆棘中莫可辨识允中先生在任时所养家僮刘四者既转入交趾蛮夷殊俗莫右知其墓者先生日夜环而哭几欲无生既数日忽刘四从暮来若有凭之者因得知其处启视故衣衾宛然又刺血验之诚是遂负骨归葬然尤恨昔者不得躬侍疾营医药故久而犹悲若先生庶几能永慕者矣先生得家学之懿于经史子集皆研穷其理而乐以教人门人弟子官太学登宪府仕州县者比比而先生亦颓然老矣永乐丁酉广西聘典考试人服其公性豁达好施赈人匮乏惟恐不及至有托其妻孥者则护视赒给如骨肉与人交未尝以盛衰易意其内行既充而施于外者类如斯平生攻古文今有集若干卷以永乐十六年二月二十二日卒享年六十四 

　　○陈孝子淮传 

　　陈淮字臣渊教谕贤之子幼有至性在父母侧必躬视膳服有疾侍汤药不顷刻离愈而后止随贤官南康每日鸡鸣而起所须皆先具洪熙元年贤入觐卒于京淮迎衬归至宁化河浒夜宿柩旁岸多虎或劝之避淮曰吾父在此竟不去夜大雨惧河溢柩且没抚柩呼号雨忽止人以孝感遇父母忌日必缟素哭奠哀慕终日女兄嫡出也有赘壻母欲析箸淮重违其情涕泣引咎逊姊膄田美器而取其余母乃悦复许同爨焉郡庠弟子员力攻问学值圣贤要语辄讽诵千百过不休年四十贡充南京国子生后□限年例过五十五者罢归或请淮减年籍淮曰籍可咸心不可欺也吾宁言之于朝因上疏谓太学不论贤否而计壮老其弊徒启奸伪丧士心疏下不报准遂归置义塾训乡子弟家门肃睦诸子妇皆遵教无违礼远祖尚书仁璧仆射靖祠墓被侵毁淮焦恩十余年百计陈恳上官卒复而新之县上其孝淮居乡凡法令有弗便者必民白之郡邑台司一大夫怫□不□□厉声□天生君子道固然尔与彭司寇部相□□□□□□□□者谓□纯孝似子骞浩气似子□实庶几□□大同亦孝谨林司寇俊题其居□□□□ 

　　○杜用嘉瑷传 

　　杜琼字用嘉吴县人生一月而孤母顾育而教之长从陈继先生学慱综古今文和平醇实而必本于理诗尤沉着古雅有风致间写山水尤润秀可观性至孝父早亡念不得见从人问知其容仪往往形诸梦寐以父名玉终身讳之尝刲股巳母疾有司将上其孝琼曰此岂得巳邪惟母节未白可念耳有司以闻遂得旌其母每求贤　诏下有司辄以琼应皆辞不就虽介特有守而不过矫之行所居在城西有隐居之趣其东有原学者称东原先生年七十有九卒三吴交从会葬者千余人因私谥曰渊孝先生今列祀乡贤祠所著有东原斋卷纪善录耕余杂录 

　　○隐德先生洪祥传略 

　　洪祥字士高黄梅人德性浑成无疾言遽色事亲孝养备至服劳终身不怠父友璋病□延年余起卧粥饵衣被垢秽必躬治之未尝解带于左右妻完颜氏贵家女也璋念儿即孝而妇或少嗔心终不安一日强坐谓祥曰吾病将愈汝姑去就室留一仆扶我足矣士高阳诺而阴伏父寝旁夜父欲起溺呼仆不窹力殆而仆忽一人参胁惊曰尔谁士高曰儿也知父昼所云者漫语特候于此则相持泣曰天乎儿□至矣吾其痊乎巳而果痊祥与妻益竭力承欢优游十余年及父卒思慕不置见父形于蘸荐镜中人谓诚孝所感云士高喜读书明义理死生利害了无凝滞尝值暴雨或劝急行笑曰不免一身湿寿九十七方终里闬评祥有隐德因号曰隐德洪先生子六人□曰贤亮者金华武毅丞亦曲尽孝爱云 

　　○庞公景华墓志铭（倪谦） 

　　倪谦 
　　公讳景华字宇春别号松云世吴之松陵人曾祖积之祖升甫父彦恭俱有隐德洪武间以产殷徙京师占籍应天今上元人居长安街西彦恭号安分平生行履见侍御金公庠所撰墓志母吴氏有懿德公幼有至性彦恭殁方九龄即知哀毁母孀居守节慈训有方屏膏沐躬俭素粥簪饵以市书籍遣公就学里塾归则课其所业公佩慈训力学不懈人以非是母无是子也比长娶妇徐氏服从姑命勤于纺绩织纴家因以饶孝养丰腆母心安且乐焉宣德戊辰母尝得疾阽危公汤药必亲尝夜则稽颡北辰以祷差而复作乃刲股糜以进疾果瘳又尝作痢刲股如初复尝粪甜苦谓其妻曰粪苦母不死矣果复瘳尝至龙百子江浒时大风丹多覆见有溺水起附舟底者十六人公即捐金购人驾舟往救之赖以全活又丹阳道上有井夜行不知者多失坠公见而病之命工凿石栏以护其拯济多类此天顺戊寅春邻火爇近所居乃吁天曰吾母老矣愿天留此终余年顷之风反火息人皆以孝感所致母寿九十余有司以其事闻天顺己卯诏旌其门曰孝行复其家丁役成化初纂修实录尝采其行迹以进母至九十有二而终公号恸痛绝衣衾棺殓悉合于礼太史安成彭先生铭其墓葬凤台门外安德乡王家山之原与父合窆遂庐墓侧朝夕哭奠有强盗十余人欲发其墓闻其哭声曰此孝子也遂各遁去有慈乌集于松栢灵芝产于阶□缙绅多诗文美之成化丁亥府尹王公弼江宁丞廖公世清欲举其孝廉不果乃以宾礼请预乡饮乡人慕之成化乙未二月二十六日以疾卒卒时取纸笔述身后事以遗诸子享年六十有五 

　　○曲祥传（金□□） 

　　金□□ 
　　曲祥字景德其先永平人永乐初侍父百户亮调□金山年十四被倭虏去转商日本其王知中国人召见之留左右改名元贵因得力学遂土官畜妻子然心未尝一日忘中国也屡讽主入贡宣德中与使臣抵京上疏陈情臣夙遭虏抱衅痛心死生路梗流离田顿辛苦万状生还中国夫岂由人伏乞归省侍　上柔远方隆不欲迟留之遣令还国许给驿暂诣金山乃惟母存耳母曰果吾儿则耳阴有赤痣验之信然抱持恸哭悲动邻里咸叹异再生未几重违　上命别去祥至日本启以　圣论蕃王允之仍令入贡复申前请诏许袭职归养祥母子相失几二十载又有华夷之限得遂初志难矣祥事母备甘旨闻言及父事辄哽咽不巳后母寝疾三载朝夕扶持不离左右及卒哀毁骨立衰绖三年祥愽览经史通左氏春秋学善吟咏年八十余以寿终 

　　○檀孝予郁传 

　　檀孝子名郁桐乡人家贫少孤母汪氏孀居不二有古节妇风郁事之极孝晨昏定省愉色婉容言动兢兢怕恐辱及其亲凡汪氏饮食衣服悉躬致之无难色汪氏疾郁昼夜扶持汤饵不解带夜则稽颡北辰求以身代岁丙辰母卒哀毁踰礼葬县治西北二里许山多石不可以穴郁彷徨悲泣焚香叩神曰郁不孝使吾母葬无处所罪莫大焉神其牗之越四夕乡人胡伯恭梦一人伟衣冠告之曰檀孝子有穴涌泉可丈余耳既觉走语郁询堪舆家无所谓涌泉穴者医士程伊闻之曰吾医家有涌泉穴在足心意者山之麓乎因求之果得土仅容棺母遂得葬郁庐其侧哀慕常如初丧蓬首垢面三易寒暑山素无泉每食必下山取水往返甚艰后忽有泉自石鏬涌出流于坎色莹而味甘郁资之得免下汲至终丧而泉随意始郁之居庐也人念其贫且难其事或止之或议之及孝感致异始翕然穪贤周其不及郁受之免死而巳余分邻里之贫者邑令郴阳李公请于直指使奏闻正统丁卯诏旌其门复其身方生曰孝子既受旌典作家训七十章其论子职二十有五余皆修身正家事施于有政非耶且谆谆以勿负朝廷言□□亲终于君也今距正统百三十有余年吾登其堂其曾玄出孝子手泽及当时名贤咏歌卷玄纁重袭孝子庶不死哉孝子有祠里门有表山有庐墓亭犹岿然眉睫间涂人语遗事津津然人子笃一念夫何求哉而何至神于天泉于地誉于乡贶锡于朝声名垂奕世不斩也吁是可风矣 

　　○孝子杨旻传（张汝弼） 

　　张汝弼 
　　杨孝子淮安人名旻字克彰然乡族之长老交游之士夫未尝名之字之虽田夫市卒庐儿爨妇咸呼之曰杨孝子杨孝子故杨孝子之名达诸京师闻诸四远也孝子天性端悫自幼事父母孝事兄极恭父蚤世哀毁甚母陆慰解之即强颜以悦母心而哀不衰事母之道备至家无厚资而甘毳馈养必如母志母酷爱其孙峕牵率抱弄于前枚指之曰某可承家某可事生业某当作官以显门闾母闻之大悦门户有忧戚不即告母尝愉色婉容在左右以安母心暇则坐塾中诲诸子及乡邻之秀彦必以躬行孝弟先才质轻俊善文章者少忽于孝弟则恳恳谕之弗改则厉声斥绝之母尝病医祷无所不至昼夜未尝安寝饱食母殁哀号顿仆水浆不入口者数日及葬遂庐于墓侧衰绖不解晨奉栉颒夕奉浣濯如生时不少废哀号之声闻者感动鸟之翔兽之伏左布政使兰阳丘陵峕太守兵部尚书王竑时都宪镇淮闻孝子名廉得其实遂　上闻旌其门则孝子之名益彰大矣自后以其子理贵封刑科给事中乌纱鹤发徜徉京邸以就养老而不衰人以孝道之报东海张汝弼曰予尝过淮问杨给事则有知有不知者曰杨孝子则皆能道其居处指其里巷噫孝子之孝诚可谓人不间于其父母昆弟之言者乎然夷考其事亲则不过日用之常委曲致力耳初无剔肝刲股之奇白乌紫芝之瑞也噫此其所以孝也得曾闵之遗者耶不鼓虚以钩名惟践其实也若庐墓之事礼经所不载未可以训特孝子之诚心可矜也故备录之 

　　○虞孝子讙传（沈恺） 

　　沈恺 
　　孝子姓虞氏讳讙字静之世居南村之桃浦乡孝子匍匐时即依依恋父母父母行辄抱持不忍舍緫发就外传读诗至明发有怀苏苏陨涕尚书杨文懿公见而拍其首曰笃孝儿笃孝儿既长迎颜承志惟诚成化甲子从兄谦以富民籍亡归有司逮捕甚亟翁怜其衰且老命孝子代之行孝子曰父命也恶敢辞行无难色入吴拜陆绩墓次彭城访刘士隽遗事过沛哭王陵像抵安定毅然就役若忘其他人役文懿公之请得免归拜父母跪且泣曰儿不孝不能朝夕左右乃贻亲万里忧罪何言弘治辛亥父遘痢孝子侍疾医祷备极恳恻每夜稽颡北辰祝曰宁悔于予身无灾吾亲久之颡坟赤血缕缕见及卒哭绝复苏敛殡率中度丧三日水浆不入口母劝之阳一举母入复彻去坐卧苫块怛发面黑如囚垢尝念其父好老氏日诵道经一遍毕乃哭哭至泪下寝砖砖毁裂丧毕悬像置器如所生备陈平生若所见又作哀文五篇以见志丁已母病剧痛不欲生及逝哭敛哀奠一如其父至远其内子非祭不相接非病不入问如此者十五年或劝之曰人孰无室家之养子何自苦乃仰天拊心叹曰予天地间一罪人也吾身亦巳多矣遑顾其它孝子体貌壮伟至是哀毁骨立不复旧容因自号曰瘦斋尚书碧川杨公大参白斋张公侈歌章以怜其志里中人亦穪曰虞孝子及虞瘦斋云先是月朔哭有白鸲鹆来巢寝室驯若依人闻哭声则鸣呜呜若助之者是可以观孝感矣 
　　吴沈子恺曰恺吏明州吏事暇辄召父老问民间贞孝事父老率能道某妇贞某子孝及道虞孝子至孝纯笃尤凿凿若见恺闻而叹曰明有若人可以风世鼓化矣或者又疑其十五年至远其家室非病祭不相间接似非人情所常予以不然孝子之孝孝之过者世有丧居婚聘顾击皷聚会恬然不以威者又何人哉 

　　○孝行王原传（县志） 

　　县志 
　　文安民王原在襁褓其父珣贫甚苦于里役谋于□张氏曰吾单弱不能支门户今躬耕薄田数十亩其值不能办一岁之差使地去差存吾与汝俱不免饿殍吾将逃焉汝母子守薄田勤纺绩庶可以存活别后勿相念也出而不告以所往张氏抚原茕茕以□原幼多病及长问父存亡母曰汝父累于贫不能顾我母子弃家避差今巳二十年往矣泪下如雨原酸痛不能言及冠娶氏月余一日跪其母曰吾将去寻吾父以归母曰母妻与夫子与父悲喜离合其情□□遭切□汝父去家三十年不通音耗寻讵可得□原仰天号曰人而无父何以人泣与母别初□涿鹿境转而□行周旋齐鲁之郊者数年经于田□□时日巳西沉□□甚急止宿于坌路口上神祠夜□古剎寺日近午见廊僧煮饭就乞食与一盂曰此□米饭□味苦汝浇以羹乃肉汁也曰甘乎曰□曰如来个来好去还须去忽惊祠门轧然有声一丈夫携杖而入问原奚自原以实对丈人曰鹤鸣于天其子随其影以和之今形影不相属而卒以相合不敢□尔原语以夜梦曰吉梦也人非匏爪焉能系于一回梦日当午南方也莎草根附子也□以□汁附子脍也可急去当于寺中求之原如其言趣□源而上渡淇水昼行夜祷逾月入辉县县带山有名寺名曰梦觉曰愍报原雪夜造梦觉寺寝于门下天将曙一苾蒭出见而骇之曰少年何处人何以至此原噤噤曰文安人寻父而来曰识其面乎曰不识也引至禅堂住持哀而食之粥珣方与禅僧供晨炊住持素知珣文安人因召而问曰汝识此少年乎曰不识也曰同桑梓曷叙寒温珣曰汝父谓谁曰某珣□原乳名不觉欷歔原曰是也相抱而哭珣绝无归意曰弃妻子二十余年有何颜见汝母乎不免辉山下孤魂耳原以头触地牵珣衣望住持哀而大号住持曰天作之合非人力也强之行住持号法林名僧也口占七言以赠之曰丰干岂是好饶舌我佛如来非偶尔昔日曾闻吕尚之明时罕见王君子借留衣钵种前□但笑懒牛鞭不起归家日诵法华经苦恼众生今有此援纸笔并述其始末以付原时珣年巳六十有四归而国□原生男六人孙男十有五曾孙男一十有二俱业耕读有司嘉其行以寿官荣之速近乡闾□□盛传以□感之余庆予之传非□于王氏□□之革心□□如原者不可以不传也且父子之感天人之应云日之祥雷霆之击语其常不语其变□原之获有足征矣 

　　○谢孝子用传 

　　孝子姓谢名用字希□□□□银青光禄大夫后世祈门人其父永贞□□汪氏无出纳妾□氏生一女永贞客外嫡苦之姑氏不得巳还其母家改适孚溪不知马氏巳姙四月矣月足姙生即用也明年永贞归怏然于怀其伯父废翁宽之曰妇去而子存亦不幸之幸也永贞即抱归寄乳邻母孙氏嘱曰此离蚌之珠也幸善保之嫡闻之遂自而鞠之踰年嫡生同爱无厚薄用不知其异出也十五习举子业善属文嫡慰永贞曰有此可忘蚌矣永贞意终不释用甫冠始知其马所生恐拂嫡意乃谋于族人珦密询之则又改适不知其所矣用曰弗得吾母弗巳也遂因事与珦偕行日则哀询于路夜则焚香以吁天如是者几一载千里之内水村山郭觅不殆徧弘治壬戌孟夏望日暮宿休宁黄畬农家一寡妪出问曰子谁用告以名氏及寻母之苦曰汝母谁曰马氏曰汝非永贞之子欤曰然妪即抱用曰汝母即我是也于是子母相告故□泣不能巳闻者皆之挥涕明日归告其父语未讫仆地既而得命乃并其同母弟余浩迎归别室以居用敬奉二母曲尽其诚抚二弟恩爱俱至乳母孤用养之不缺亲族朋友咸称之嫡卒感悔令用迎马同居无间言焉尝语其族之女妇曰用善事我无怼心诚孝子也必食天报一日邻不戒火延及数十家至用舍风反无恙其考墓木拔势西压祠屋用惧急趋之木忽东坠祠墓亦俱无恙人以孝诚食报之验时用补弟子员观风使者闻其事列于德行优等月饩之廪粮所以敦世教也君子曰用之寻母与处同母弟视宋朱寿昌一揆也一判河中一膳于庠同一见旌于时也至谓诚足以感嫡而动天则寿昌所无焉呜呼孰谓今人不如古耶 

　　○栢墩居士陈伦傅（李汛） 

　　李汛 
　　居士讳伦字斯常姓陈氏世居祁门之桃源居之□墩墩上多植栢皆数百年物居士因以自号焉宋季有讳鼎新者由名进士令咸宁居□其七世孙也性警悟少从少宗伯康先生受春秋作文有奇气先主每见批点必数行下居士亦自雄其才锐意远图适二弟继殇家政多累之志遂寝父文耀公推重乡邑宾客曰集觞豆之需及嫁妹氏四人费皆出居士虽囊槖屡空卧不帖席见父则喜见辞面不合知之故文耀公得以放情事外每谓人曰吾儿孝子也弘治改元夏夜失火家皆奔窜时文耀公在殡居士仓皇无措抚其棺而号曰父若有灵默相吾力以脱此灾即与其妻舁□之后数人莫能举时以异感世父文日永文晖蚤无子居士皆父事之而忘其劳训诸子业商者曰富贫命也无求非分适取人轻业儒者曰洽羣书自然有得若执一说以横于中则吾道□矣应事不任术惟因于心尝曰天理只在人心心术坏天理亏矣予每惧焉又曰吾人所以多事者起于小不忍也若宁少宽自无事矣时以格言乡氓延火毁其木之可材者价可数十金诣门引罪居士悯其误慰而遣之清宁宫灾诏徽输木京师众推居士总其事或导以私居士曰因人信巳而逞其诈可乎□沮而退常卖于苏郡守类给商钱数千缗有乘众不如而易其半者居士以正言责之易者惧曰不失君利可矣居士坚不听悉追原给者公散之岁侵县□□赈饥里胥缘奸有涕泣而空返者居士即抗声白之赖以举火者十余家陈某犯不法祸延旁□有司索之甚严居士适长于里代释之后以金来□居士却之曰吾所以若释者怜若无辜也岂望报耶乡曲不相能争往质之居士如身当其忧虽损巳废时不恤也人益恩之遇事多得力年六十七而于 

　　○程孝子振事纪（李汛） 
</div>
    <div class="pagination">
<a href="国朝献征录_page229.html">上一页</a><span>...</span><a href="国朝献征录_page225.html">225</a><a href="国朝献征录_page226.html">226</a><a href="国朝献征录_page227.html">227</a><a href="国朝献征录_page228.html">228</a><a href="国朝献征录_page229.html">229</a><span class="current-page">230</span><a href="国朝献征录_page231.html">231</a><a href="国朝献征录_page232.html">232</a><a href="国朝献征录_page233.html">233</a><a href="国朝献征录_page234.html">234</a><a href="国朝献征录_page235.html">235</a><span>...</span><a href="国朝献征录_page231.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
