<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 338 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 338 页/共 367 页</h1>
    <div class="content">　　○凤阳府天鼓鸣地震
　　○加升狭西参政赵可教左布政使仍管参政事
　　○乙亥  仁宗昭皇帝忌辰遣官祭  献陵
　　○凤阳天鼓复鸣地复震
　　○以光禄寺添注少卿周希圣为通政使司右通政　　○铸给＜锍-釒＞理两淮盐法关防
　　○丙子进封荣王常滚原配夫人黄氏为妃
　　○礼部奏祈祷雨泽得旨今岁亢旱异常秋成无望人心思乱可虞宜上下交修图回  天意事关朕躬自宜法古勤政宣郁导和尔大小臣工俱宜涤虑修身竭诚祈祷庶精神感格雨泽沾濡称朕敬  天子民之意祭告  郊坛并应祀神庙遣公张惟贤侯陈良弼驸马侯拱宸伯王承勋侍郎林如楚少詹事韩爌都指挥李承恩指挥同知许浚祥并顺天府官各行礼
　　○大学士方从哲吴道南请将部推左通政林学曾即赐点用俾令署掌司事以所点右通政周希圣前奉差回籍故也不报
　　○丁丑命前军都督府带俸优给清平伯吴遵周承袭祖爵仍入监习学先是遵周父国乾于三十九年身故乾继妻秦氏妄以乾弟国坤奏袭随查乾实有子遵周妾李氏所出也时年八岁已登世系图册李氏亦奏称其子应袭比例优给  上从之
　　○升山东参议陈其猷为本省副使登州府知府陶朗先为山东驿传道副使
　　○吏部尚书郑继之言鸿胪寺正卿员缺乞复旧制用甲科以重典礼之任
　　○户部覆广东巡按田生金＜锍-釒＞粤中水旱异常流亡满境乞将广东监税暂留一年以抵蠲赈修筑等项之费
　　○吏部尚书郑继之奏考选诸臣自四十一年题留以来候命几五年余矣目今六垣科臣无都并无左右给事迨至册封者捧节以行而省班为之一空矣各省按差无人巡方久缺迨蒙点者持斧而出而台班又为之一空矣乞将原拟科臣李若圭等台臣孙之益等候补科臣张孔教等台臣吴之皞等散馆暴谦贞等各照原拟速赐允用
　　○戊寅内阁会同翰林院考试愿就教职岁贡取中上卷四卷中卷二百九十一卷
　　○己卯礼科给事中余懋孳因旱陈言指称用人之郁如大僚言路废臣及谪系郭尚宾刘光复刘文炳诸臣以  上有宣郁导和之旨也＜锍-釒＞留中
　　○差江西道御史骆骎曾提督淮扬学政
　　○加升山东提学佥事王宇参议仍督学政　　○礼部署部事左侍郎何宗彦言顷接祷雨  明旨窃窥我  皇上钦若昊天忧念百姓远媲成汤之桑林周宣之云汉矣顾有一得之愚系回天第一义敢不上闻臣闻天之爱人甚矣爱之则欲生之举世安于室家田里之乐生之道也合天意者也一或丽于桁杨圜土之苦死之道也非合天意者也天意合则和气应而雨晹为之时若天意不合则乖气应而水旱为之频仍是故明主谨于尊天惟重人命而慎刑狱瑞应图曰灵雨者瑞雨也遇岁亢旱责躬引咎理察冤枉退黜贪残则降以灵雨我国家设立三法司以平庶狱又设锦衣卫镇抚司谓之诏狱岁一热审五年一朝审所以理冤抑释轻系体  上帝好生之德而开下民自新之路者也年来热审愆期朝审又复格而不行至于诏狱理刑无人一或诖误遂同永锢有不干阴阳之和而召水旱之灾者乎矧如御史刘光复性笃忠贞才优经济当召对之奇逢抒忠爱之夙志声音过激礼度未娴诚有何罪而使之久淹系狱也夫兴王赏谏臣逸王罚之罚且不可况可久系而不为之矜恤乎臣窃谓热审必不可愆期朝审必不可废格诏狱理刑必不可无人速发恩纶释刘光复还其原职如是而天意不回甘澍不降臣等甘受妄言之罪不报
　　○兵部署部事左侍郎崔景荣覆应天巡抚王应麟条议七款一议水营以制险夷据称吴淞江海道咽喉三吴门户其外有行泊沙又属吴淞之门户国初海运特筑宝山其山外有李家浜新为海潮冲啮议以吴淞水营把总移驻宝山原设总练兵听其节制水陆互应内外协防其上流稗草沙仍拨尤兵哨驻轮月更代出汛即以奇兵营官兵尽数替守一添水兵以备缓急谓沿海地方处处皆冲而青村南汇对峙羊山倭夷东风瞬息可至青村向有军选六百名南汇军选五百六十六名画地分防循塘拒守足资捍卫旧各有唬舡三只俱招民兵管驾向因汰革民夫止存船只汛时则抽选锋三十六名驾使不习风涛易至偾事议子奇兵营不时调取合操一增船兵以壮敌忾金山卫介于柘林乍浦之间为浙直要冲而本卫水营兵夫日渐汰减见在沙船十五只每只捕柁兵夫十八名唬船十只每只十四名唬船差小已难撑驾而沙船尤藉以冲犁贼舟堵拒倭寇者兵少则驾使尚不能前何暇冲锋陷阵耶查得海防旧例每沙船一只用兵夫二十五名又有遇汛则选军贴驾兵十名军伍之说有谓军不惯海以应得月粮酌扣在官另募壮勇务足二十五额数始堪实用一分信地以便责成先年于吴淞总督标下选奇兵一枝专令上下海洋平时则巡缉盐盗冲击大艧有警则陷阵扼险随敌堵剿今议将奇兵部下船兵三百八十八名除分发各营一百零二名外尚存兵二百八十六名沙船八只每只见存兵二十五名唬船五只每只存兵十六名余存六名充为识字等项汛时调往稗草沙该代尤兵防守汛毕驻劄烂沙头信地督捕盐盗仍与各水营轮番羊山哨守是昔以正为奇兹复变奇为正惟调度责成有禆戎务耳一更信守以固内地谓杨舍堡守备所分信地专守谷渎港其堡外江中有平宁沙例拨浙兵三十名守之今渐长至三十余里可为盗贼窟穴而谷渎港日就污塞则险已移平宁矣议将官兵专守平宁以浙兵守谷渎则移易就险诚为得策一集沙船以备缓急沿海民多造沙船始贾装运之利继为通夷之谋酿衅招尤启岛酋叵测之大患闽浙屡屡见告今议藉其船以为冲突藉其人以资捍御编号立甲刻字给繇无事听其内地贸易有事收为海上折冲诚官民两便至计第禁例宜严作何稽查盘验以觉察奸宄销弭患萌一革掾史以祛冗费吴淞总镇衙门旧有京拨掾史一名日资廪饩岁多犒赏徒縻军实宜议裁革第掾史之为妒不独吴淞一处其各镇省之额设者蚕食路将剥削官军营伍侧目莫敢谁何相应一体汰革诚节冗祛蠹之一端也
　　○庚辰以祈祷雨泽祭告  南郊  北郊  社稷  山川风云雷雨坛  护国济民神应龙王之神  太岁之神  东岳庙收回脯醯果酒颁赐辅臣三卓
　　○升京城巡捕参将侯之渊为神枢营副将甘肃左卫指挥佥事刘国栋为河东备御都司甘肃镇番卫指挥使方昇为南川守备
　　○兵部覆贵州抚按＜锍-釒＞乌撒为滇蜀咽喉夙称夷方重地所设土府及卫犬牙相临彼此牵掣  祖宗立法固有深意乃疆土错文黔域府卫并在一域而卫则属黔府则属蜀其间驿站之供亿官属之统辖粮马之徵收盗贼之窃发未免有便于彼不便于此宜于昔不宜于今者今据贵州抚按欲将乌撒土府改隶于黔区画便计最称苦心但事关两省夷情舆论未审会同候命下臣部移文四川贵州抚按从长会议妥确具奏定夺
　　○兵部奏查万历四十三年举行大计如五府佥书朱纯臣宋光夏锦衣卫佥书李如桢陈胤徵南镇抚司佥书扬宗吾北镇抚司千户陆逵被紏未处分军政大典不几废弛  祖宗旧章不几决裂乎伏乞  皇上大奋乾断亟简臣部原＜锍-釒＞将府卫佥书王国柱等敕令供职如故朱纯臣宋光夏等俱各革任闲住庶黜陟明而军政清矣
　　○辛巳大学士方从哲吴道南言部科诸臣因旱陈言皆以慎刑用人为请慎刑如举热审清诏狱释戆臣之系点理刑之官诸事用人如点大僚补科道录废弃诸事亟请允行不报
　　○兵部覆广东巡按田生金会同总督周嘉谟条陈六款一并事权以便调度谓海道巡道事权最宜合一内海外海呼吸贵其相通议除南番等县十二属及陆路军兵仍属巡道管辖其禀海官兵及船器兵饷等项仍并属海道统辖汛期则巡视外海一遇夷气可调内兵以策济汛毕则巡视内海或有盗警可调外兵以擒获实为长便一精船器以禆实用战船则仿闽中体式酌用松杉障以猫竹务期坚厚便捷修造责之捕队督工责之将领稽核责之防海道官而船有实用矣火器则自乌铳佛朗机外凡百子铳神机枪一窝烽火球喷筒等物酌增料价加意制造及时晒晾而火器有实用矣仍将督造及工匠姓名刊刻于战船火器之上如遇绽裂炸损即将工匠及督造之人从重究治更申饬将领勤加操演务使人器相习斯于缓急有禆一简将卒以壮威武议将习海将官久任加衔俟有成绩不次超迁其水寨总哨捕盗查果惯习风涛无偾事者俱当久留不得拘三年更替旧例若夫水兵收汛月饩酌定七钱杜买闲离伍之毙申训练作率之实将人不苦于枵腹而饱歌超距有余勇矣一定汛规以便责成谓防海春冬二汛原有定期今酌每遇汛期各道先十日于附海县分驻劄其总兵官移驻虎头门俱俟汛汛毕方回海防官常川于分派地方驻劄每遇汛期不得别委管署致妨汛务即督臣亦于汛期移镇会省为道镇先则汛规肃而百凡皆可振举一酌众论以定机宜澳夷去故土数万里居境澳六十年驱之未必脱屣歼之恐干天和且地仅弹丸黑子无险可恃所通止香山一路有关可绝仅同孤雏腐鼠似可相安无事第狼子野心终属叵测凡所以防患未然随宜禁戢在该督按加之意耳一预绸缪以弭衅隙谓倭奴入犯皆繇奸人为之乡导近闽粤多贩海奸徒而境＜氵粤＞亦蓄奸薮泽议将广州海防同知出镇雍防会同钦总官严加查察不许违禁夹带陆路则谨塘基环一线之关夷商入广验明给票方许停泊海道每巡历濠境一次宣示恩威申明禁约更吴越闽广声势相联以唇齿之谊效犄角之谋并力同心何贼不殄其浙直避税奸商大洋越贩动为盗囤应移文各抚按申严海禁预遏乱萌至于海道一官综理稽核责任最钜必择才品威望夙著者铨补庶制驭有人而衅孽可潜消矣
　　○壬午兵部覆宣大总督吴崇礼＜锍-釒＞言独石以一尖隅孤悬虏中虏人互市径拥众入城盘桓浃辰而去致大奸范雄等交结输情外向关门不鐍遂致捶杀酋首几酿祸变宜于城外北关内另筑一垣多置夷房每月定期启门交易事毕即出如非市期不许一人潜入又独石西南为马营堡南为云州堡极称要害两城蛊裂鹻烂夷而为隍而马营生齿尤繁宜亟查议修理其粮议于客兵粮内银则独石用范雄赃银节年积旷工银一千余两马营云州用雇工逃粮剩银一千余两不足以河南及万全班价继之  上允之
　　○直隶巡按王象恒请点总漕总河大臣并仓场督臣不报
　　○升狭西参政冯盛明为河南按察使浙江副使杨一葵为本省参政湖广副使刘大文为本省参政工部郎中张孝为江西参议
　　○癸未夏至大祭  地于  方泽遣公张惟贤恭代侯梁世勋伯李守锜尚书李汝华侍郎何宗彦分献
　　○时通政司堂上缺官各巡抚本章无人封进大学士方从哲吴道南因以速点左通政林学曾为请不报
　　○兵部左侍郎崔景荣言套酋吉能因前讲八年之赏未允补给欲紏各酋首猛克什力沙计歹宾娘子挨太台吉等住牧边堡随便窃抢且延宁两镇同谋要挟火落赤丑气威正等尽怀观望两市之不可许甚明也夫已许不与其曲在我以无岁不犯而致其压欠又以合套齐犯而要其全补则我直虏曲为今之计惟有战而已矣又言边镇当申饬者七事一卖占挂名之毙一守御宜派信地一收歛人畜宜预一多备援兵粮草一选择侦探宜确一墩军烽火毋误一援兵观望重惩  上命督抚诸臣便宜行之
　　○甲申升吏科给事中角□羊经雅为山东副使福建道御史钱春为福建参议湖广道御史周起元为广西参议龙安知府袁养和为贵州副使
　　○差御史龙遇奇两淮巡盐傅振商狭西巡茶
　　○狭西山峒峪答利等族番人纳麻节等一百四十三名各贡腰刀准进收赏给如例
　　○乙酉礼科给事中余＜棥心＞孳＜锍-釒＞紏英国公张惟贤怠祀先是夏至日  上遣惟贤代祀  北郊天明甫至三献毕而日已高监礼御史薛贞紏之惟贤具＜锍-釒＞自辩至是＜棥心＞孳复言其饰词之妄＜锍-釒＞留中
　　○丙戌大学士方从哲吴道南复请速点左通政林学曾令刻期署事不报
　　○戊子  上以御史薛贞紏参张惟贤代祀不敬因简礼部所进大报祀册原未写时因命阁臣传谕礼部以后大祀  天以子时大祭  地以卯时祭  大明以卯时祭  夜明以酉时明注祀册以便遵守并宥张惟贤之失
　　○大学士方从哲言顷数月以来该臣请补大僚补科道停皇税宥戆臣点按差署科印既因祈祷雨泽  圣心焦劳又请点刑官以清冤狱举热审以释累囚而  九重深远概未报闻近日点用一二总督三五巡按外尚寥寥焉又如顺永二府零税数止二万所捐几何而  圣意尚迟疑未发固知已传之旨终难反汗则曷若慨赐蠲免惠此一方足以明德意而慰群情耶
　　○刑科给事中姜性等言热审岁一举行  祖宗旧制皆以孟夏小满之候为期矧今岁亢旱瘟疾交作入夏以来即爰居爰处之民尚且病亡相属彼关三木锢圜墙以恒饥之腹触薰蒸之气者将何以堪除重辟不论外其一应轻比与情可矜疑者所犯原非不赦之辜而何以置之必死之地耶况数月以来各省直恤刑之＜锍-釒＞随下而在京狱犯反不得一视同仁臣等不知其角□羊矣今逾小满已一月有余惟愿  皇上率循旧章亟发明诏使应减者减应释者释所谓导和宣郁莫急于斯矣不报
　　○以太常寺少卿林学曾为通政司左通政署掌印务
　　○湖广叛苖龙滔诱杀指挥魏绳武巡按御史彭宗孟以闻下兵部治生衅同谋把舍张良谟等罪
　　○枭斩河南劫贼程正国张明吾等擒获有功员役奖赏如例
　　○己丑  穆宗庄皇帝忌辰遣官祭  昭陵　　○升少詹事韩爌为礼部右侍郎协理府事右庶子张邦纪为左庶子掌左春坊印原任谕德黄国鼎为右庶子掌右春坊印左赞善郑以伟为右谕德掌司经局印
　　○户部覆奏畿辅旱形可危乞赐蠲税以存孑黎  上谕畿辅近地灾荒朕心恻悯其顺天永平二府州县过路落地二税银两准免今年一年以昭朝廷宽恤穷黎至意其明年税银仍徵收角□羊监应用以济缺乏待三殿工有次第奏请停止
　　○起升原任吏部文选司郎中周应秋为太常寺少卿添注
　　○南京江宁县夜有妖鼠万余衔尾渡江入田食禾稼
　　○辛卯以上饶王载塙嫡长孙翊金□亘袭封为王夫人刘氏进封为妃
　　○大学士方从哲以病乞假因请早行热审不报
　　○壬辰大学士吴道南复＜锍-釒＞乞休不报
　　明神宗显皇帝实录卷之五百五十七
明神宗显皇帝实录卷之五百五十八
　　万历四十五年六月甲午朔
　　○升户部主事王维章为贵州司郎中密云管粮黄衮狭西司郎中甘肃管粮
　　○升谕德龚三益湖广参政吏部郎中魏时应福建参政江西道御史孙居相江西参政兵部郎中高桂贵州副使江西道御史朱万春江西参政吏科给事中姚永济湖广副使山东道御史李邦华山西参议兵科给事中熊明遇福建佥事山东道御史金汝谐湖广佥事
　　○乙未升绍兴知府杨思谦为山东副使
　　○大学士方从哲以危疾未痊复乞宽假且请将科道诸臣各照部原拟职衔悉令到任供职不报
　　○南京礼部奏奉旨发遣远夷王丰肃等递送广东抚按督令西归本国
　　○兵部左侍郎崔景荣＜锍-釒＞覆职方司郎中陆问礼条陈数事一候补将官系考察论革患病调用非该管衙门＜锍-釒＞名上请决不推用起送候推者俱赴督抚衙门听用不必赴部京营武举卫官听用者推坐营一官年久荐多者挨序轮推一武弁优劣抚按衙门备将各营中军千把总各卫所指挥镇抚千百户及会试三科武举各官通查某系世职某系纳级有以世职加纳者仍以世职论仍查某年某衙门荐举几次堪补极冲次冲每年都司进表入京俱填注册籍投部其有砥行于先改节于后曾被究处及病故者即于材簿内除名一本部用人论俸论荐论地一定不移今将天下见任大小将官悉照历俸次序世职武举等项备查新旧荐次逐一详注明白揭示堂屏除总兵廷推京营淡薄及冲边将领如辽东延绥甘肃战地多于本镇升转或繇各镇选择而推不必通论俸次外其余有荐者挨俸而及但不可远转二千里外如俸虽居首而缺在二千里外不妨暂候另以次俸近地者越推听用将材除新科会试中式武举四十名留部及中式内世职三科不论荐数挨推外其余世职一款旧三科中式一款会试武举一款除旧荐多而无新荐者暂停余各照合式正荐数多者居前挨次推用提荐揭荐以二准一其分数照依旧格世职七分新科三分旧科武举于世职七分内量推一人三科武举荐多者亦间一酌用分数在武科之内其革后将官照例以五正荐合式方入堂屏仍听该管衙门＜锍-釒＞名题用下此纳级冠带总旗无实职等项概不叙用一严饬到任限期凡天下将领等官有劄付限期各宜依期赴任各该督抚即以到任日期咨报本部注于俸簿之内倘有因循自便无故违限半月至一月重加参罚违限二三月参提问罪违限四五月提问降一级管事守把提调坐营于实职内降一级违限六月以上罢斥不叙如因稽延失误军机者坐以失律之罪  上以其有禆邦政令永远遵守其到任违限尤加申饬
　　○丙申巡按御史周师旦言大同杀胡堡为云中第一冲要地虏自献琛以来汉夷贸迁蚁聚城市日不下五六百骑甚至有杯酒流连喧嚣讧殴者希近利迷远害莫此为甚急宜就近另筑新堡中建商店令夷人入市者尽赴此中不得仍入杀胡城限定日期逐时稽察以防意外其物料价银于西路所贮市税动支军夫匠役于中西威远三路城堡查刷口粮盐菜亦取市税商店盖造悉责军民兵部如议覆允行
　　○直隶巡按刘廷元奏畿南亢旱异常既失望于夏麦又难有收于秋成途中有掇树草而啖者有环室家而号者有扶老襁幼而南奔者情状殊不堪观迩来如白莲红封等教如棰手窃盗千百成群若以奄奄待尽之此辈诱而致之云合响应猘瘈鹿铤何所不至此其故所不忍言矣伏乞霈发德音破格赈恤庶沟瘠可起跋扈可销不报
　　○丁酉升礼部郎中林宰为江西参政礼部郎中卢维屏河南参政浙江佥事王应乾本省参议刑部郎中陆梦龙广西提学佥事
　　○戊戌兵部署部事左侍郎崔景荣等奏顷皇亲郑养性乞袭父职遂得左都督侯昌国比例求官遂得都指挥使一时冒滥实犯万世公议受所不应受在二姓为幸得之官与所不当与在  圣明亦为盛德所累戚畹干宠最易赖有  祖宗一定之法为之限制故上下相安而矫假不生今  皇上一旦决其堤防开此滥觞之例自今日而言诚不敢有援例者然我国家历数无穷戚畹何限将来妄邀恩于  皇上之  圣子神孙者岂不援二臣以为例彼时部臣欲如臣等之执持抑又难矣伏乞收回成命则于  祖制为不悖于  圣德为有光于臣等之职掌为无亏于二臣之名分为不越留中
　　○己亥大学士吴道南复乞归＜锍-釒＞凡二十四上不报
　　○庚子大学士方从哲言热审一事行之甚易而惠泽之及人者甚宏在  皇上不过一启口之劳而囹圄千百人咸有更生之望此甚盛德甚羙政也今踰时已久而  明旨未颁于是道路之人妄相猜度谓  皇上于刘光复未肯遽释故连熟审并欲已之者不知  皇上好生之心矣目今天时亢旱溽暑薰蒸哀此累囚奄奄待毙望此一举以为起死回生之路乞将热审谕旨慨赐批发并将北镇抚司理刑官速点一员以清滞狱不报
　　○贵州巡抚张鹤鸣奏克平洪边十二马头之捷计擒斩共一千二十七名颗俘获贼属六百四十三人抚剿有功知府孙崇先守备孙开祚指挥王建中等章下所司
　　○掌河南道御史韩浚言台班寥落差用不敷  祖制日坏政体日乖吏治日窳民生日蹙乞允选补诸臣
　　○贵州巡按杨鹤奏请以按察使黄文炳升右布政杨松年升按察使＜锍-釒＞下部议
　　○辛丑户科给事中官应震言比者恒晹为灾千里若焦  皇上犹天也大小臣工所连篇累牍而徼灵几幸于  皇上者犹其望雨露于天也惟  皇上能不靳雨露而以应臣工之祈请然后天不靳雨露而以应  皇上之祷求请举热审清诏狱及释系臣刘光复有九善一曰止孝二曰止慈三曰止仁四曰法律愈平五曰人心愈畅六曰旌直之羙七曰矜愚之德八曰回元气九曰培福寿＜锍-釒＞留中
　　○升南京兵部员外汪元极为尚宝司司丞
　　○推原任山西副使吴士琦为浙江副使
　　○以先贤周惇颐十七代裔周汝忠承袭翰林院五经博士
　　○湖广巡按彭宗孟奏起角□羊  福府地租四十三四年分银七千三百五十八两九钱四分七厘五毫八丝四忽
　　○壬寅册封赵王慈■益王由木并妃黄氏韩王亶睿妃慕容氏庆世子倬＜氵隺＞益府嘉祥王由柽延宁王由梿妃宋氏韩府乐平王郎鎏并妃赵氏福府德昌王由崧德府宁阳王由椅蜀府南川王至湘秦府永寿王存桑并继妃袁氏周府修武王肃＜氵累＞妃魏氏曲江王朝□□毁妃周氏命彭城伯张嘉猷刑科给事中姜性往赵府武安侯郑惟孝工科给事中归子顾往益府丰城侯李承祚户科给事中□周祚往韩府左春坊左赞善徐光启行人殷＜棥心＞新往庆府左春坊左赞善丘士毅行人龚世法往福府礼科给事中余懋孳行人陈良训往德府右春坊右赞善韩文焕中书舍人于纬往蜀府左春坊左谕德公鼐行人魏光绪往秦府礼部祠祭司主事杨弘备行人苏琰往周府
　　○升山西左布政郭显忠为南京太仆寺卿
　　○升南京刑部郎中张汝霖为贵州提学佥事四川成都知府江和为云南提学佥事
　　○癸卯差御史吴之皞巡按四川御史杨一桂巡按辽东
　　○甲辰大学士方从哲吴道南复请允补编纂官周延儒等不报
　　○乙巳大学士方从哲言我  皇上一日万几所为左右匡弼者惟密勿之臣是藉臣以极庸极劣之资当极重极繁之任兼以只身在事独力难支即无病之时犹惧不能勉效驰驱禆时事于万一矧今疾势沉绵鞭策不前又安能以衰病之身效赞襄之职耶日者天时亢旱雨泽稀微赤日流金土焦泉涸都城内外属疫盛行说者咸谓朝政壅淤人情郁所致揆之天人感应之理诚为不诬盖人君发号施令即天之风霆布德行仁即天之雨露未有人事以戾感而天心以和应者今大僚半缺台省几空朝宁萧条囹圄充斥几务废而不举德泽壅而不流远迩多怨讟之声中外鲜发舒之象又如待命各官困守多年势同禁锢戆直之臣一经幽系肆赦无期如此举动岂不上干天和而  君臣之间方且饰雩祷之靡文忽躬修之实事无云汉忧勤之意而欲冀桑林昭假之庥宁可得哉不报
　　○加云南寻甸知府赵祖荫苑马寺少卿职衔仍管府事　　○礼部覆江西巡按陈于廷题淮府上饶王长子翊金□亘承袭  上谕以后各王府名封婚禄等项俱依期奏请毋得留难阻抑以滋敝端违者该部科及本处抚按官据实参奏
　　○丙午刑部奏狱者天下之大命也民之悲愉忻戚关天之灾祥休咎又况狱之悲戚更万倍乎彼其以桎梏之系幽圜土之中神枯形槁天下之至痛也天日不得见父母妻子不得见天下之至悲也更值炎暑薰灼疫痢死亡无日不见告又天下之至惨也  皇上于热审重典需忍不下岂以此狱已定销锢之无伤也不知死刑重系之狱有年老笃疾之一途情法矜疑之狱有改遣改配之一途狂戆诖误之狱有赦过放生之一途热审不行则狱囚虽有可生之路尽至于死亡臣知  皇上之不忍也况时值亢晹河流涸竭微察天意明以屯膏不施感动  圣主乃  天听弥高一切废阁天人相与之际诚可畏也万望俞允容臣等刻日举行下以慰人心上以对天命不报
　　○南京署刑部大理寺卿李炳言帝王之制刑也必先曰眚灾肆赦而后曰怙终贼刑雨露霜雪兼施而并用也今热审逾期纶音未涣或者曰  皇上免刑之命无岁不下所赦多矣何必热审而后赦乎不知免刑者免其所当刑者也怙终者得缓须臾之死而热审不行则眚灾无赦反不如怙终之徒一年蒙一赦耳非法之不平也不报
　　○工部奏河臣自刘士忠角□羊任推补未奉俞纶历今多年而总漕则陈荐久已坚志乞归今且奉旨致仕上无实政下有玩心百事隳颓诸方决裂有谓自清河口上达济汶泇黄两道皆非利涉安澜者有谓河决清河则全河之水书漫于田畴墟里间者有谓自徐至邳宿险阻艰难舟多滞留者甚至吕梁至深至险之处几于褰裳可涉此于运道为梗实切剥肤之灾漕河两缺总理无人除总漕听户部催请外伏望  皇上即简吏部原＜锍-釒＞将总督河臣王佐陈禹谟点用一员令刻期赴任视事使统驭专而综理常周则河渠通而挽输益利矣
　　○丁未礼科给事中余懋孳言册封之典必太常寺卿一员祗候  圣驾致告  列祖奠献礼毕奏请还宫昨册封之命初九始下而领节之礼初十即行本寺止以白本题遣官而以寺丞代卿事非  祖宗旧制且孟秋祭享又已届期乞将部推少卿徐绍吉立赐点用以肃盛典＜锍-釒＞留中
　　○戊申大学士吴道南复＜锍-釒＞恳辞不报
　　○庚戌赠原任巡按贵州监察御史冯奕垣光禄寺少卿奕垣巡按贵州于三十四年十一月内剿平路苖山苖两寇核功已明寻以积劳身故随奉旨准赠至是奕垣子钟奇奏请  上如部议予之
　　○兵部题叙延镇甘肃斩获功原任狭西三边总督兵部尚书顾其志加太子少保荫一子锦衣卫副千户世袭赏银五十两大红飞鱼衣一袭原任甘肃总兵柴国柱加右都督原荫男正千户加升二级赏银四十两大红纻丝四表里
　　○辛亥原任都察院左副都御史许弘纲以疾辞不允
　　○丰城侯李承祚中书舍人于纬册封行礼后期各罚俸
　　○壬子大学士吴道南二十二＜锍-釒＞恳辞  上曰阁务繁重朕日夜望卿速出共济时艰宜善加调摄稍可即入阁佐理慎勿以水涨为辞再萌去志负朕惓惓眷留至意
　　○操江都御史沈蒸以疾＜锍-釒＞辞  上谕以在任调理供职
　　○原任浙江参议真宪时补本省参议
　　○癸丑发下大学士方从哲前请告＜锍-釒＞得旨朕以亢旱雨泽应祈尚未沾足朕衷忧思又被暑热以致腹生一热毒见今敷药调摄览卿所奏偶尔触冒寒热未愈准宽假调理著太医院堂上官率御医前去诊视机务重地倚毗方殷岂可以小恙言去卿宜慎加调摄稍可即出赞理以副朕眷注至意
　　○是日大学士方从哲以孟秋时享伊迩请点用新推太常寺少卿徐绍吉考选候补科臣张孔教李若圭暴谦贞等并补台臣点按差点会推卿贰督抚等官不报
　　○是日大学士吴道南因二十二＜锍-釒＞奉旨具＜锍-釒＞谢因言目病难痊无能复效佐理  上命调摄以俟全愈毋再以目疾为辞
　　○吏科给事中徐绍吉言六科之设原与六部相表里缺一科抄发则寝一部章奏章奏寝而职掌废政事隳矣今在礼科候补者则有杨道寅工科候补者则有范济世吏科候补者则有顾士琦张孔教户科候补者则有李奇珍散馆候旨者则有暴谦贞等此诸臣者十年不调三载覊旅阅历既深漫无事事倘即简发部＜锍-釒＞皆可朝拜命而夕效忠者也至若癸丑考选候旨李若圭等五年于兹进退维谷候代台臣经年乘骢缺且数岁乞蚤俞考选御史孙之益等散馆御史史永安等需次差遣＜锍-釒＞留中
　　○巡按云南监察御史吴应琦言天下最穷若者无如世职而滇中为甚道路往返数倍他省百舍重趼始一得至司马门若一经驳回其不为沟中瘠者鲜矣以后起袭人员除旁枝借袭及自愿赴京者仍旧给文起送外其余勘查无碍免其赴部俱行都司造册附搭两院承差投递府部查明贴黄奏准替袭其造福于遐荒者非浅鲜也如曰  祖制必不可废或先据册查定应否准袭随即劄取赴部验黄比试然后授官斯于令甲不悖巡按贵州监察御史杨鹤言黔省远在天末又当苗仲猖獗频年用兵公私交困卫职官员先世并无田土止靠俸粮度日近因川湖缺饷数年不得关支以故通省袭舍多系一贫彻骨查其违限之故或因伶仃孤苦年幼不能赴袭或因家道贫难无力起文告袭或勘结详允疾殒中途人文未经到部种种情节实有可原伏乞垂怜远方破格优恤仍照恩诏宽以二十年之内勿拘邦政条例事下兵部以为驳查跋涉之若当怜而岁月之耽延尤可虑凡应袭舍人保勘无碍者该卫所照旧填造供结宗图并号纸投巡按衙门随便顺赍投部应准者立限劄取该省巡按即给文起送或劄到该省而按臣偶缺不妨按察司呈报勒限起送文给本舍亲赍俱要或巡抚或巡按印信则文移不致耽延而穷弁亦早沾一日之禄矣此赍册之迟速当讲也驳查之法宜宽于远弁而姑息滋弊尤宜严之始事凡起送舍人遵照邦政条例该道悉心逐一结勘毋令卫所官扶同作毙必使结册与黄选合然后劄取收选则真赝分而侥幸之心息矣此起送之关头当慎也至于文到之日但在十年限内便不以违限论及劄取之后虽本身到在十年限外所不问也如此则不蕲宽而自无不宽矣  上是其议
　　○乙卯以大学士方从哲患病乞假遣御医诊视随赐猪羊米酒瓜茄等物
　　○兵部左侍郎崔景荣言辽镇以二千里长边无一墙捍隔驱八九万馁卒御十数种悍夷奴酋耽视北关日图搏噬戕我樵采时露爪牙近复缔姻西虏出入内地庆云威远屡被侵残向为蕴火今更益薪开铁之间渐见多事矣虎墩兔憨名号虏王雄长三卫蟒会昂超连合助虐左窥右突锦义宁前惨受攻剠自大定八塔之战戎心稍警勉就覊勒第可谓旦暮无事耳彼其桀骜故态能遽驯乎蓟镇三协环卫  陵京令甲以匹马不入为功尔者满旦以酋妇横肆豕突骆驼以百骑恣行鸱张兀鲁以裔夷潜为鼠窃三协盖无地无日不戒严矣虽孤山斩获差强人意而贼夷狡诈或密阴平之缒或溷白衣之橹时时见告防之胡容不亟也宣大山西顺义诸大部联络住牧自虏王嗣封受我戎索边鄙不耸颇称宁谥第闻卜石兔素囊俱以免荒怠于部署而互争家事西哨茕茕老寡妇皈心竺乾统驭旁落明暗土慢得儿摆腰永邵卜诸部落互相攻杀吞噬不已虽夷狄相讐为中国之利而虏王失驭实中国之忧也倘乘套虏构衅二心于我既乞款滋贪又党逆射利疆事又何藉焉延镇宿称劲兵处也自卧虎山之役虏我副帅没我全师士气遂凌夷不振嗣后我兵数出捣剿未足相当而高家墩路将又陷伏被杀虽吉能诸酋旋叩关寻盟匄复市赏然尤要挟压穴尝试贪谋脱或狥之是虏视明安铁雷不殊麟凤我视偏禆将领等于蠛蠓忘报复而长寇讐未可令四夷闻也近纵零窃以瞰内防扑墩路以挑衅蘖为谋益狡会须严加讲折毋狥夷情有伤国体此延绥一镇更当谨而熟计者也宁夏著宰诸酋续守款约火落赤丑气威正等观望延镇不即赴厂银定近紏流虏窥视新疆总属可虑甘固海酋结亲瓦剌拥聚海上银歹数犯河西镇番之役轻骑驰袭稍禠狂魄而讐构日深备御宜力总之用款者戒处堂之安周彻桑之备毋以度支刍饷为啖虏金缯则守御严而虏不敢骄用战者惟以直前为功不以小蹶为罪令将士退而死法方不难进而死敌则威武振而虏不敢纵此战款之大凡而恃款忘战尤今昔之炯戒也得旨秋防伊迩备御宜周便著各总督抚镇严督将吏实心经理相机战守以保万全将帅身任边疆尤宜再加申警
　　○升湖广大围山把总曾羙中为中都都司佥书大同威虏堡守备周义为山东都司佥书蓟镇大毛山提调苏从训为山东都司佥书广西巡抚标下中军赵元祯为江西都司佥书蓟镇墙子岭提调陈尚智为山西都司佥书两广军门标下坐营李可久为广西掌印都司福建都司佥书陈承祚为本省掌印都司蓟镇都司佥书管德州秋班游击事詹继曾为大宁掌印都司山西总兵标下守备吴重阳为万全都司佥书浙江昌国把总王施仁为河南都司佥书甘肃水泉堡守备守国臣为狭西都司贵州毕节等处守备薛绍瑄为四川行都司
　　○丙辰南京刑部右侍郎宋仕应天巡抚王应麟原任大同巡抚汪可受俱＜锍-釒＞辞任  上令俱遵旨供职不允辞
　　○丁巳颁赐二辅臣鲜藕
</div>
    <div class="pagination">
<a href="明实录神宗实录_page337.html">上一页</a><span>...</span><a href="明实录神宗实录_page333.html">333</a><a href="明实录神宗实录_page334.html">334</a><a href="明实录神宗实录_page335.html">335</a><a href="明实录神宗实录_page336.html">336</a><a href="明实录神宗实录_page337.html">337</a><span class="current-page">338</span><a href="明实录神宗实录_page339.html">339</a><a href="明实录神宗实录_page340.html">340</a><a href="明实录神宗实录_page341.html">341</a><a href="明实录神宗实录_page342.html">342</a><a href="明实录神宗实录_page343.html">343</a><span>...</span><a href="明实录神宗实录_page339.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
