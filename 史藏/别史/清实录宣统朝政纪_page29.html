<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 29 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 29 页/共 148 页</h1>
    <div class="content">○丙寅。谕内阁、此次续经报到保荐人才。经派那桐等查验询问。兹已一律召见完竣。所有单开之特用员外郎陶葆廉著以郎中分部补用。试署贵州劝业道都司府知府王玉麟著俟补道员后以应升之缺升用。分省补用道钟文耀著仍以道员交军机处存记。发往云南差遣山东补用知府前东昌府知府魏家骅著以道员仍发云南尽先补用。湖北举人丁保树著以知县分省补用。　　

○谕军机大臣等、电寄专使日本大臣载振、电奏悉。日皇颁给祝瀛元等宝星。均著准其收受。　　

○顺天府奏、顺直绅士魏震等现于宣武门内创设京师蚕业讲习所。选购桑株。置备图书器具。延聘蚕学毕业女教习。招考女学生。讲授育蚕缫丝诸法。开办经费。业由本省官绅筹捐数万金。常年经费。除已呈由农工商部奏明每年拨助银三千两外。豫计不敷尚钜。恳援照农工学会成案。于备荒经费项下岁拨银一万两。俾资补助。从之。　　

○抚恤朝鲜遭风难民如例。　　

○丁卯。谕内阁、姚锡光奏、遵旨校阅陆军第五第六两镇一摺。据陈此次校阅该两镇官兵学术暨内务外场各项情形。均属精娴。著有成效。深堪嘉许。仍著陆军部督饬专司训练大臣认真训练。力求精进。逐渐扩充。俾成劲旅。用副朝廷修明武备。振励戎行之至意。　　

○贝勒载洵等奏、崇陵工程拟请暂停工作。俟经过暑夏。再行奏报开工。报闻。　　

○东三省总督锡良等奏、前以哲里木盟达尔汗王旗售荒得财。抗不拨地。饬高等审判厅讯结。现两造均服。自应从速拨地。俾安生业。一切办法。悉本原奏。以顾全大局。下部知之。　　

○又奏、本届己酉科拔贡。海龙、新民、兴京、凤凰、镇安、通化、怀仁、安东、宽甸、怀德、康平、奉化、绥中各府厅县未设拔贡定额。不能一体与试。拟请将海龙等十三学生员添设拔贡六名。下部议。　　

○又奏、驻奉日领事送到日皇赠给奉天各员梁如浩二等宝星。王怀庆三等宝星。沈承俊等四员四等宝星。倪文德等四员五等宝星。徐思明等二员六等宝星。得旨、准其收受佩带。　　

○以殉难惨烈。遗爱在民予故署沛县知县丁灵在沛县建立专祠。　　

○戊辰。以甘霖晶■宜沛。遣贝勒载洵诣大高殿恭代报谢行礼。贝勒载涛诣时应宫、贝子溥伦诣昭显庙、镇国公载泽诣宣仁庙、镇国将军载扰诣凝和庙拈香。　　

○谕军机大臣等、有人奏、议员系立宪根本。初选监督不慎。贻害无穷。请旨饬查一摺。著朱家宝按照所指各节。确切查明。据实具奏。毋稍徇隐。并妥筹整顿办法。以防流弊。原摺著钞给阅看。　　

○又谕、农工商部、度支部会奏、议覆护理云贵总督沈秉＜辶黎＞方■土奏陈滇省禁烟情形。并恳筹办矿务。以资抵补一摺。著依议。　　

○又谕、邮传部奏、统筹添设护路巡警一片。著该部妥定章程。咨商有路各省切实办理。　　

○又谕、邮传部奏、匪徒窃毁铁路要件。请明定治罪专条。及承缉处分一摺。著该部议奏。　　

○又谕、农工商部奏、筹议农林工艺要政。兼陈历年办理情形。并拟大概办法。著依议行。　　

○两江总督端方奏、淮南盐引向行销鄂湘西皖四岸。而尤以鄂湘占大半。兵燹后。各处邻私侵占。致南盐引额短缺。请酌加湘岸引盐七十票。合盐三万五千引。鄂岸引盐三十票。合盐一万五千引。遵章每票缴捐银一万两。又以近时湘鄂商票获利较丰。请于正项外每票加捐银二千两。归入江南财政局。暂抵拨补厘金各省欠解之项。俾充本年要需。经招商认足。银两亦陆续缴齐。援案归入现行纲分。与旧票一律挨售。三纲以内。免予输捐。庶旧商无积压之虞。新引得转输之利。下部知之。　　

○予故革户部尚书协办大学士翁同和开复原官。　　

○己巳。东三省总督锡良等奏、吉林省城创设图书馆。首储四库之书。兼收五洲之本查省垣东北有初等小学堂两所。暂就该校略葺。以资开办。亦足敷藏书及阅览室之用。并附设教育品陈列所。如校具器械标本模型各物。或自行仿制。或略加采购。至应用图书。未能遽备。应分年采办。遇有储藏之家。亦劝令捐置。援案请奖下学部知之。　　

○命奉天巡抚唐绍怡开缺以侍郎候补。　　

○予故江苏巡抚陈启泰优恤。　　

○庚午。监国摄政王代诣孝钦显皇后几筵前行月祭礼。　　

○谕军机大臣等、电寄陈夔龙、电奏采运米粮赈粜。请饬湘章滟贡皖三省免收税厘等语。著照所请。度支部知道。　　

○又谕、电寄专使俄国大臣戴鸿慈、电奏悉。俄皇所赠该大臣暨参随等宝星。均著准其收受。　　

○又谕、电寄出使大臣萨荫图、奏悉。俄皇所赠该大臣暨馆员等宝星。均著准其收受。　　

○又谕、电寄出使大臣胡惟德、电奏悉。日皇所赠宝星。著准其收受。　　

○肃亲王善耆等奏、遵筹海军基础。自应熟权财力。专举闳纲。先植兴复之基。再谋扩充之策。拟就现有款项。画一海军教育。编制现有舰艇。开办军港。整顿厂历滟乌台垒。以期根基日固。凭藉有资。查现有海军官兵教育所在凡四。曰烟台。曰黄埔。曰南京。曰福州。原系各省自筹自办。虽皆有成就。然各有短长。必分门专课。庶造诣能精。必增设枪石滟驳鱼雷练习所。练勇雷勇等队。及海军大学等。庶教程乃密。应请将烟台学堂改为驾驶专门。黄埔学堂改为轮几专门。福州前学堂改为工艺。定额收学生。陆续扩充。并就浙江之象山。设枪石滟驳练习所。附以练勇队。水雷练习所。附以雷勇队。至海军大学为官长研究高等学术之所。设于京师。分选科。将校轮机科。各科甲班专设高深战术、及海军机要。其将校轮机之乙班。专课高等石滟驳术鱼雷水雷航海轮机造船。此先就现有学堂练营量为增损。以储人材之基础也。查各省现有舰艇。或拨款购造。或各省自购。制异饷殊。有乖统一。今计暂可编成队者。如海圻、海容、海筹、海琛四艘。堪充巡洋舰。飞鹰、飞捷、建安、建威、楚材、楚同、楚泰、楚谦、楚有、楚豫、楚观、伏波、琛航、元凯、南琛、福安、宝璧、镇涛、广玉、广金、广庚二十一艘。堪充沿海巡防舰。镜清、通济、超武、保民四艘。堪充练习舰。江元、江亨、江利、江贞、广元、广亨、广利、广贞、策电、登瀛洲十艘。堪充长江巡防舰。雷龙、雷虎、雷艮、雷乾、雷坎、雷震、雷坤、雷巽、湖鹏、湖隼、湖鹗、湖燕、及辰、宿、列、张十六艘。堪充守口雷艇。其余各船艇。祇可内河巡缉。此先就现有舰艇。量为编制。以立舰队之基础也。海军根据地。择适中之浙江象山先行开筑。除建灯塔、设浮标等。应就海关船钞项下动支外。拟先将海军办公处所、演武厅、操场靶场、瞭望台、旗台、贺石滟驳台、仓库、码头、医院、枪石滟驳鱼雷练习所、练勇雷勇营房、修械厂等。即行建设。并购置浚港轮剥等项机船。布置粗完。舰艇即可湾泊。至现需开办经费约银八十万两。常年约银十六万两。此择定军港。以为海军根据地者也。制造厂船历滟乌为海军命脉。近象山港择地兴建。以资联络。但现在度支奇绌。惟有将现有厂历滟乌之大沽上海福建黄埔四处先行整顿。选熟悉人员经理。就该历滟乌原有经费应付。此整顿厂历滟乌。以备修理舰艇者也石滟驳台与舰艇战守相资。当会商各督抚切实改良。随时考察。各台官兵。即以海军人员陆续更替。薪饷亦由原发省分应付。此整顿石滟驳台。以为海军策应者也。从之。　　

○东三省总督锡良等奏、吉省田宅税契。光绪三十四年经照湘鄂奏定税契章程。参订章程二十四条。试办半年。税收已旺。而民情亦相安。比较旧额。增逾数倍。办理似尚有成效。下度支部知之。　　

○辛未。孝恭仁皇后忌辰。遣官祭景陵。　　

○谕军机大臣等、电寄沈秉＜辶黎＞方■土电奏悉。著张人骏速饬龚心湛克日起程。取道越南赴滇。　　

○外务部奏、美国减收赔款。业于本年正月起实行。则选派学生出洋即应举办。非徒酬答与国。实乃推广育材。臣等拟在京师设立游美学务处。管理考选遣送稽查等事。并附设肄业馆。选学生入馆试验。随时送往美国肄业。以八分习农工商矿等科。以二分习法政理财师范诸学。专派监督驻美。管理学生学费功课起居等事。至于学生名额。案照各省赔款数目匀给。其满汉蒙藏亦酌给名额。以昭公溥。从之。　　

○换铸山东兖沂曹济道关防。从巡抚袁树勋请也。　　

○壬申。谕内阁、恩寿电奏、西安驻防及留坝厅请添选拔等语。该部议奏。　　

○四川总督赵尔巽奏、川省饷项以盐务为大宗。自光绪二十八年设局开办。至三十四年底。共销过水引四万四千五百九十四道六则八包。尚积水引七千九百零二道四则八包。现届销期。盐停引滞。碍难造报。查宪政编查馆奏颁财政统计表式第三条。内开鹾纲疲滞。饷案稽延。惟有新限截清。和盘托出各等语。是积滞情形。已为部臣所深悉。恳恩俯念川省计岸官运。虽压积戊申水引七千余引。系由顾销余引所致。而统计六纲行引。与原奏所认销数。实已及额。准予照章更新。不咎既往。本年先尽现积之引全数销竣。不敷再行己酉额外。截至本年底止。共销正余水引若干。同戊申纲销数。限于宣统二年三月并案奏报。所余未行之引。及已行各引。一并解部缴销。即以庚戌年为始。按照岑春火滟宣奏定引额。依限实销实报。以符新章。下度支部议。　　

○又奏、大甯县学数已足额。恳准予分设拔额一名。自本年己酉科为始。照章加倍考取。下部议。　　

○陕甘总督升允奏、甘省上年被灾。业经随时赈济。今春雨泽愆期。二麦未种。加以连年旱歉。饥民牲畜已多饿踣。现于司署设筹赈局。经电奏蒙恩赏拨帑银六万两。催各省筹赈。亦已陆续汇甘。第办赈莫难于筹款。尤莫难于用人。非力求核实。不足以苏民困傥承办各员奉行不力。或侵吞肥己。自当立时严倢■＜曰融＞■＜石木＞。其能洁己奉公、勤劳罔懈者。亦拟奏恳奖励。得旨、著毛庆蕃按照所定劝惩章程。如办有成效者。准予请奖。玩忽滋弊者。即予严惩。务使实惠均沾。毋令灾黎失所。　　

○又奏、甘肃甯灵厅、化平直隶厅、海城、平远二县分设未久。未有拔额。本年届选拔之期。计各处生员足额。请将甯灵厅。化平直隶厅。平远县各考取拔贡一名。海城县并加倍甄录。下部议。　　

○癸酉。河南巡抚吴重喜■心奏、豫省防军本有豫正左右军各五营。及上年改编巡防十营。新募游击队一营一哨。又有自北洋回豫之毅军三营一哨。自应照章改编。第查豫正左右军及三镇分辖巡防各营。原分五段。其带队之多少。视分段之广狭。如必裒多益寡。使营数相同。则管辖之区。分扎之队。不免纷纷更易。情形不熟防捕两难。且查巡防队制。官多兵少。若照现有之饷以编营。必需裁兵。就现改之营以添官。必需增饷。以现在豫省情形论之。裁兵则力单。添官则饷绌。惟有就各统带原辖地段以分路。庶区画尚易为力。就各军原有之饷以统计。庶筹款尚易腾挪。统筹兼顾。应以豫正左军为中路。以原辖马步五营。兼游击队马步二哨。改编为步队五营。马队三营。以南阳镇为前路。原辖豫南马步三营。又毅军步队一营。改编为步队五营。马队二营。以归德镇为左路。原辖豫东马步三营。改编为步队三营。马队二营。以河北镇为右路。原辖豫州马步三营。又毅军二营一哨。改编为步队七营。马队二营。以豫正右军为后路。原辖马步五营。改编为步队五营马队二营此外抚标亲兵马步合营。又游击队一营一哨。改编为抚标亲军步队三营。马队一营。以二营＜目辟＞行＜匧心＞口＜韦未＞＜夗贝＞省垣。以二营备调遣派员分统。各专责成。俾防段可不移。而捕务可整饬。其各营已减弁兵。拨补缺额。马队应添马匹。请款采买。均应次第办理。至各路拟暂减帮统。并照豫省向章。统带兼带坐营。减去管带官。自领中哨。不设哨官。司书生护兵亦即随减。共减帮统五员。管带七员。哨官四十员。司书生八十名。官弁名下护兵一百四十八名。统计通省巡防步队二十八营。马队十二营。全年薪费饷乾需急五十八万七千一百余两。较历年原饷尚可有余。留补各路营队不时之需。至鼓号旗帜军衣等项。即以每年应发旗帜号衣棉衣帐棚等款抵补如此办理。营制并无出入饷项无事增添。于军务似不无裨益。下部知之。　　

○贵州巡抚庞鸿书等奏、黔省下游一带。与湘省西路处处毗连。节节瓯脱现黔湘电蝱滟戋之在黔境者。仅由威甯毕节等处通至贵阳省城。在湘境者。亦仅通至靖州属之洪江而止。臣鸿书臣春蓂彼此电商。拟湘省由洪江经沅州府晃州厅接至贵州玉屏县境。黔省即由玉屏县境经镇远以达贵阳省城。当经电商邮传部覆允照办。查展设电蝱滟戋工程。于测勘道路。估计工料。安置杆蝱滟戋。设立局所诸端非由部派员经办。不足以期妥速。至需用工料。应查照黔省前次添设贵兴电蝱滟戋成案。所有电蝱滟戋钩木滟宛。概由上海电政局购运。其电杆木料。仍归黔湘两省各自购备。似此通力合作。庶几易于集事。下邮传部知之。　　

○甯夏将军台布等奏、甯夏满营。前设中小学堂。惟学生程度。于中学不及。现拟改为高等小学。初等小学各一区。共合一百二十名之额。以符前奏。此外又设两翼蒙学堂二区。各四五十名。清文学堂一区。亦约四十名。本年六月第一学期起。将各学应报部者。照章报部立案。下学部知之。　　

○又奏、俄文为甘新两省必需之学。新疆当日设专门二十余年。成就寥寥。今甘新两等学堂。均将俄文附入高等。统习普通。万难成就。拟改为专门。庶可于五年毕业后。得交涉之助。下学部议。　　

○予故贵州提督潘万才于立功省分暨阜阳原籍建立专祠。　　

○以和衷兴学。赏给奥员阿克第三等第一宝星。　　

○甲戌。护理云贵总督沈秉＜辶黎＞方■土奏、凉山猓夷介在川滇之交。横亘千有余里。久为政教所不及。与滇之永善巧家等厅州县接壤。时出劫掠。赵尔巽奏请由两省会筹大举。剿抚兼施。实一劳永逸之策。惟是滇省兵力。悉注重于西南两边防。凉山居金沙江之外。偏在东隅。猓夷过江肆掠。恒以秋后江水涸时为最甚。设有江防各营。专司巡缉果能两省会筹。惩其顽野。不第为川省除心腹之患。亦为滇民清肘腋之忧。特滇为著名边瘠。兵力不足。饷项难支。大举深入。实有未逮。惟有川任剿而滇任堵。就江防现有各营队。肬■闲选将弁。择隘驻扎。扼守江岸各渡口。与川兵遥为声援。川击则滇应。俾该夷无渡江逃窜之虞。庶几兵不多增。饷不多费。而成效可收。报闻。　　

○又奏、云南甯州于本年三月地震。倒城垣百余丈。营房民房数百闲。压毙十余人。得旨。著妥为赈抚。　　

○闽浙总督松寿奏、现设调查局。委藩司为总办。分派科长股员。经费由藩库筹拨。作正开销。至各衙门应添设统计处。亦经通饬遵章设立。下所司知之。　　

○以认购路股钜款。予云南职绅李正荣奖叙。　　

○豁免云南恩安县被水地方钱粮。　　

○乙亥。以援皖得力。赏给鄂军记名肬■闲放总兵王得胜健勇巴图鲁勇号。予四川松潘镇总兵壮勇巴图鲁张彪以提督记名。并赏换奇穆钦巴图鲁勇号。　　

○予湖北军营病故把总孟宪德优恤。　　

</div>
    <div class="pagination">
<a href="清实录宣统朝政纪_page28.html">上一页</a><span>...</span><a href="清实录宣统朝政纪_page24.html">24</a><a href="清实录宣统朝政纪_page25.html">25</a><a href="清实录宣统朝政纪_page26.html">26</a><a href="清实录宣统朝政纪_page27.html">27</a><a href="清实录宣统朝政纪_page28.html">28</a><span class="current-page">29</span><a href="清实录宣统朝政纪_page30.html">30</a><a href="清实录宣统朝政纪_page31.html">31</a><a href="清实录宣统朝政纪_page32.html">32</a><a href="清实录宣统朝政纪_page33.html">33</a><a href="清实录宣统朝政纪_page34.html">34</a><span>...</span><a href="清实录宣统朝政纪_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
