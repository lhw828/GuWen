<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 244 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 244 页/共 367 页</h1>
    <div class="content">　　○南京大理寺卿游应乾再＜锍-釒＞以病乞休不允
　　○礼部覆南京司业傅新德条陈监规一崇规制令南京工部照比雍规制正庙两门易以青琉璃瓦一正堂署南雍以祭酒司业而署反居旁以博士而厅反居上非体也应令祭酒居于东堂司业移于博厅而博士则西向与监丞相对一革差役过湖刷卷之差俱以一月为期将诸生笃学有行谊者充之次则用年月深者补之次则用告旷者补之亦均节劳逸之义也一复盛典近议开选贡之例臣以为选贡行则岁贡壅矣况试京闱则又增额日后选皆有司今户工大开事例十年之后必无缺可容选贡已经停止非奉恩例不必议开一严戒董议于春秋季考甄录德行量加优奖至祯钝无耻众所共摈者不分在监在历每季径革一二人仍开具实迹呈部除名一励术业未成材者所读书以压拨免拨为劝惩已成材能于本经外读旁一经成诵者量免拨外课兼出论策以崇实学其未成材者须熟诵孝经曲礼与讲明孝顺事实为善阴隲  大明律历三书一重德行每堂令各公举有学行者一人以为会长专以行业互相规劝一明职守置薄一扇列厅堂各官分注监生之贤不肖于各官之下率教者多则本官之能不率教者多则本官不任岁终送部考语据此以殿最各堂不必数数移换诏从之
　　○朝鲜国王李昖奏倭使之来至再至三觇该国之虚实探天兵之去留阴假送还人口潜行虏掠且要胁和款渐露兵端请选委知倭水将一员领兵数百督同该国训练修防诏该国请将请兵人数不多有何难发惟前此曾将士在彼教习今始还成法具在宜益加意修演以图自强所请兵将不必再遣
　　○丙子  圣母瑞献皇太后万寿节赐辅臣上尊珍馔辅臣诣慈宁门叩贺赐元辅烧割次辅三辅各酒饭  圣母赐寿面膳酒万寿松四枝
　　○丁丑大学士沈一贯谢恩进阁办事
　　○工科都给事中白瑜言开取煤窰之旨径下内官不关六科损在国体在民生请收回成命不报
　　○乙卯宴朝鲜遣贺冬至贡种马陪臣金劲等三十六员命尚书曾朝节待
　　○辛酉周府安吉王朝堤于二十九年十一月二十六日薨逝遣官往掌丧葬
　　○大学大沈一贯沈鲤朱赓题臣等忝为阁臣无所补报苐思奠宁邦域以释  皇上宵旰之忧比来天时人事数见灾异诚恐夷狄盗贼乘间而起揆度机宜惟在使人各举其职以镇戢之此急务也蓟辽内护  陵京外控倭虏总督万世德身故两月而未有代者人人皆以为虑延绥与套虏为僯新许款市戎心叵测孰能保之巡抚孙维城身故半年矣狭西关辅奥攘又有洮岷防边之急巡抚贾待问近亦报故至于河南巡抚曾如春已升总河而中土为四方交会又有治水之事浙江巡抚刘元霖已经丁忧首藩财赋所出而又有防倭之责凤阳巡抚李三才允去未代淮徐水陆之冲而又有总漕之任以上一总督五巡抚所辖居天下之半且关军旅重务而官缺事废可为寒心吏部屡经推上具在御前此臣等日夜望简用以充者也臣等又闻天下两司方面官缺至六十员未经补足此皆有地方专责者倘有盗贼谁任其咎今九卿会推该部选拟具有成法谅无敢私若有不堪昭在耳目科道纠弹谅无遗漏所望  皇上思患预防命官分治各加委任严责成功凡有题请随赐点用则朝廷之精神膂力充满于寰中而四方之夷狄盗贼无逃于掌上矣
　　○户部尚书赵世卿言二十九年分金花银两各省俱于三十年解足惟江西止解二十八年分竟压徵一年例应儧解请定限三十一年内儹旱两季三十二年内儧早两季以后年分俱照各省挨接当年完解勿得仍前坠欠以便本部按季供进诏依拟
　　○壬午韩王朗琦以年老有疾世子已故乞赐世孙逵杞翼善冠服代行礼许之
　　○补原任山东按察司副使李开藻为浙江按察司副使
　　○甲申升南京太常寺少卿郑汝璧为都察院右佥都御史巡抚延绥等处地方赞理军务
　　○起都察院右都御史蹇达总督蓟辽保定等处军务兼理粮饷经略御倭右佥都御史尹应元巡抚浙江等处地方提督军务
　　○南京大理寺右寺丞丁宾引疾辞任不允
　　○乙酉升南京太仆寺卿詹沂为太常寺卿
　　○丁亥通政使司左通政李应策引病乞归许之
　　明神宗显皇帝实录卷之三百七十八
　明神宗显皇帝实录卷之三百七十九
　　万历三十年十二月戊子朔朝鲜国差陪臣李光庭等进献方物马匹请给新妃李氏诰命冕服仍附奏备倭水将官兵兵部题倭奴狡诈异常情形叵测则自内及外先事设防皆今日所当亟讲者况闽广浙直沿海地方无处不可通倭则随处皆当戒严而辽左之镇江城为华夷分界旅顺口为津登咽喉其于朝鲜利害尤属切近宜行各该督抚加意堤备共保无虞其镇江旅顺防援事宜仍令辽东山东各抚道官悉心议处时常作何简阅临时作何防御朝鲜有急就近兵将作何调度合用粮饷将何处措处万一缓急彼实介在属藩中国自当防护但彼因循积习天兵既撤守御尽弛倭缓则缓倭急则急如是其何能自强且其人长衫大袖不便衣甲夏秋归耕春冬团聚不便训练行间褁粮以从粮尽则去不便转输以东中西三路地方城或依山易踰民或散处难制地或延亘难守如是其何能自强为今日计应责成该国若臣于前年善后事宜讲求注借不徒托之空言平时得有备无患之策有事无顾此失彼之虞转弱为强端在此举伏望  皇上赐敕一道遣官往谕以副该国望救之心存  天朝字小之体  上深纳其言第撰敕一道就令该国使臣赍去训谕不必差官滋扰如有应奏请者令彼不时奏来毋有所讳
　　○兵部议阅视赏格李汶田乐各赏银五十两大红蟒衣一袭李汶男李桢国升一级田乐原荫指挥同知男加一级世袭杨时宁加太子少保赏银四十两大红纻丝三表里徐三畏赏银三十两纻丝二表里荫一子入监读书贾待问恤典从优例赵楫升右副都御史仍旧巡抚王见宾刘敏宽俱准勘明叙用尹应元即起用张悌升俸一级仍与达云萧如薰各赏银二十两纻丝二表里达云萧如薰仍各升祖职一级世袭孙仁等各二十两马孔英仍候播功并叙刘广业等六员各赏银十五两乔学诗等十二员各十两刘广业吴鸿功各升职一级李景元等仍与荆州俊等各升俸一级董元学朱朝聘邢云路仍各优用卢传元秦大夔各候服阕起用范守已准优升司道官马应龙等九员各赏银十二两柴国柱等六员各十两姚德明准升参将冯时复原职柴国柱等仍各升俸一级张承胤等十员各赏银八两刘九思等九员各六两报可
　　○己丑大学士沈一贯等以都御史温纯再三告病＜锍-釒＞留中乞  上俯念纲纪总司无人或  亲谕即出或发臣等票拟以请不报
　　○抚治郧阳都御史胡心得以疾乞休不允
　　○辛卯赐内江王府镇国将军宣土□保五子名奉金□简东会王府朝堡嫡三子名在鏦京山王长子萧沛嫡二子名恭探鲁山王府镇国将军勤煐嫡七子名朝□□土夆□原武王勤堆□□嫡五子名朝土□荣彰德王府镇国将军朝墌嫡二子名在金□荐沈丘王府辅国将军勤谯嫡一子名朝墎汝阳王府奉国将军勤鲧庶三子名朝土□劦曲江王府奉国将军朝替□隹嫡一子名在锈河清王府奉国将军勤□□鱼□□嫡一子名朝僖鄢陵王府奉国将军朝＜夬隹＞嫡一子名在金□畺鲁阳王府奉国将军勤鲲嫡七子名朝赽封丘王府镇国中尉睦櫐嫡三子名勤炆永宁王府镇国中尉睦悸嫡二子名勤□□火忽□镇平王府辅国中尉勤鱼□餋嫡一子名朝石□垔南康王府镇国将军载□□坚嫡二子名翊金□奏德兴王府辅国中尉载车□坴嫡一子名翊金□奏永丰王府奉国将军载堤嫡三子名翊锡泰安王府辅国将军翊金□简嫡二子名常汴高密王府奉国将军寿铊双生一子名以涣二子名以涿钜野王府奉国将军颐壏嫡三子名寿鐈安丘王府镇国中尉颐□月兹土□嫡一子名寿錍雒川王府镇国中尉载墨嫡六子名翊鍭汤阴王府镇国中尉载垙庶四子名翊鏦辅国中尉翊鋾嫡双生一子名尝濎二子名尝濨襄邑王府辅国中尉翊稽嫡一子名尝□□辇义宁王敏□□犀嫡一子名求□河东王长子敏淴嫡双生二子名求杚三子名求楠宁化王府镇国将军新土□□嫡一子名慎錉宁何王府镇国中尉知灰□页嫡二子名新角□戋方山王府镇国中尉知软嫡二子名新角□少云丘王府镇国中尉新趁嫡二子名慎镇乐昌王府辅国中尉慎金□□嫡一子名敏心新野王石□粲灿庶一子名器垌卫辉王府镇国将军硕火□槁嫡三子名器厓文城王府奉国将军硕熇庶三子名器土□废褒城王府奉国将军融鸟□炎嫡一子名谟觚
　　○辽东巡抚赵楫言辽左为蓟镇外藩而金复海盖乃全辽之腹心东自黄骨岛南至旅顺口转折而北跨金复盖三卫北至海州娘娘庙迂回一千五百余里其间金州之归复堡红嘴堡望海埚并三犋牛喝散岛白庙儿羊头凹等处各海口复州之青山嘴石家岛奶奶庙等处各海口在在可以泊船登岸皆倭奴入犯之地也然惟黄骨岛东接朝鲜实辽左之咽喉旅顺口南对登州为天津之门户海口冲要莫此为甚倭虽远遁归巢为谋叵测增设水陆官兵诚为善后至计但添兵必须添饷查复州参将金州守备原为防倭而设复州营见在马兵一千名步兵一千名金州营见在马兵六百七十名步兵七百五十名其海口附近金复二卫者倘有倭警二营兵马齐赴堵截救援可恃无恐惟是黄骨岛旅顺二冲海口各原设兵一百余名极为单弱难以防御又查旅顺口见有山东登州游击一员统领水兵一千余名驻劄旅顺以防倭患近因倭平山东海防道议欲撤之夫旅顺虽辽左地方南距登州水路止八百里倭奴入犯山海天津必繇此路盈盈一水扬帆可渡若此兵一撤不惟辽左可虞即天津山东恐亦不能安枕而卧矣议将此游击水兵责令驻劄旅顺以备不虞至于黄骨岛离金复窎远止一守堡官领兵百余倘零倭窥犯何以防御宜于复州营内拨步兵二百兵金州营内拨步兵一百名再添千总一员统领驻劄黄骨岛并本堡步兵共四百名就选南兵营惯习水战者时时训练以防倭警其应用船只有先年采取造船余剩木植可以打造其金复二营存留步兵各固守城池分防海口马兵传报声息调遣应援二将官往来相机调度则水陆有兵南可以备倭北可以御虏兵不加添而自足饷不增而可省亦为一举而两利者虽然盖州距旅顺口五百里黄骨岛六百里于凡传报倭情该道耳目一时难及且金州地方广阔愚民山野十勾九抗奸商违禁私自下海贩卖私货夹带逃军而武官不遵明禁贪肆无怠莫敢谁何宜如山东闽浙事例于金州添设海防同知一员于凡海防哨探战守机宜同游击并金复将官商确计议而行兼理军民一切事务稽查往来奸商船只并覆仓库各项钱粮悍野官民赖以弹压水兵海禁俱有责成矣兵部覆如议从之
　　○江西巡按吴达可因矿税内监潘相诱开采广信封禁山添委卫官得旨又请开采泰和县石羔变价解进得旨上＜锍-釒＞言  圣帝明王未尝言利虽宝藏于山玉韫于石亦置不问况山木石羔为利几何而可听奸谋以累  圣德哉试以封禁山木言之木山虽属广信实连闽浙三省而又建康  祖陵发脉之处王气攸钟岂可以开采损之昔年巨寇叶宗留邓茂七等啸聚其中焚掠城邑指挥戴礼以战死都督陈荣以败死令邓颙以被执骂贼而死迨本兵勋贵发兵京营徵兵各省会计剿灭历数年而后定嗣后封禁不开夫亦谓利小害大云尔今屡奉  严旨臣何敢抗违顾揆之事势实有必不可行者藤萝丛棘塞其径陡崖峭壁当其户入之难猛兽毒龙据其穴蛇埏岚瘴漫其谷居之难陆无寸径涧无尺水出之难今潘相所责于有司不过召商借库与防守委官四事耳类皆牵肘难行相亦自知商人不至计无所施矣独以起衅自彼势难议寝不得已为是激切展转之词臣愚以为开采禁山速宜罢也试以娬姥山石羔言之本山切近泰和为县米龙为郡前障凿山去羔伤损龙脉障屏是无郡县也且该县人文自昔最盛硕辅名臣如杨文贞罗文庄文章勋业济济为国柱石稍有所损科名尚尔减额而况于凿石乎连岁疫厉盛行民力凋耗岂得伤残其命脉乎皇上与其积金以富国孰若树人以匡时养民以卫国也且石羔之为物甚贱为利亦甚微居民赖以养生即富室大户且不屑与小民争＜此夕＞须之利而相乃以此进  圣主乎据所称岁可万石每石银一钱官四民六所归于公家者四百金耳国家视此四百金不过太仓之梯米而遽尔夺小民咽喉之食不几于亵朝廷之体乎况该县密迩赣州贼巢至今尚属南赣抚臣提督万一啸聚亡命变生肘腋谁执其咎臣愚又以为采取石羔亦宜罢也江右上瘠民贫连岁荒歉正赋常供苦于不足此潘相所目击乃必须启无端之衅困此一方之民耶幸而  皇上洞鉴一则曰不必差官以滋烦费一则曰土民自备资本惓惓体恤臣等犹淂仰承德意上渎  宸听不然江右之民其不为奸究所鱼肉者无几矣伏乞亟行罢采将苍赤欣欣颂祝  圣德而微臣亦淂少逭巡察之咎焉复具图说随＜锍-釒＞进不报  甲午大学士沈一贯等言江西税监潘相初到任时颇称安静今年遽尔改节致一省军民及宗室生儒几酿大变身犯众怒不知自省而更为酷烈欲以威服之江西贫瘠之民不能无反侧之虑矣相之诸舛姑未备论只主张开广信封山一事真为失计此山止有一二杂木万山深处悬崖难出若使可采彼界在江西福建浙江之间人烟甚众当争相贩鬻久矣岂淂留于至今宣德正统间叶宗留邓茂七等贼巢穴于此僣王聚党杀官害民大费狂讨历十余年而仅淂招安未尝以战胜也是以  严旨封禁今若再开则三省之患不知所终相又奏税监勘合马牌不许驿传有司挂号擅改  祖宗成法尤为不可国家政务无一不相制辖虽  御前驾帖亦赴该科挂号岂独相之差遣不许各衙门预闻何奸不可为而何乱不生所当禁止者也相又请添角□羊送磁器舡只每府各造一只每只当费万金江西十三府当费十三万夫磁器岁角□羊未闻缺供何独今日而议造舡不资之费又将何出即使用舡一只所载亦已无筭何用此多舡为也  皇上圣明可以洞烛其故矣至于泰和石膏其利益微而其害益大江西习俗尤重风水此山乃一省龙脉所系岂忍伤之彼中士民必不相安乱虞之作又在眉睫以上四事臣等深为地方危深为  朝廷危亦深为潘相危也宣正间叶邓之乱起于广信封山正德间宸濠之乱起于南昌省城当时缙绅士民亦靡然从之为乱今相既撄宗室之怒又开贼巢之衅丛怨太多酿祸不小尔来司道等官畏其横噬概不相接而巡抚夏良心一意请告远近地方益以汹汹恐湖广覆辙又在于此伏望  皇上乾断取回潘相而以其所领诸务交付湖口税监李道兼管李道颇有贤声必能上体  皇上之意下安军民之心庶  圣虑康宁而臣等亦淂少宽危悚也不报
　　○乙未升詹事府詹事郭正域为礼部右侍郎掌翰林院印信兼官如前
　　○礼部题奉  圣谕近来本章字画太细不便观览且易作洗改等毙令通行体式与各省直遵守如有参差者该科参究仰见  皇上总览万几留神投阅然臣等犹有请焉本章者臣子所以陈于  君父之前而输忠效□者也取其足以达  宸聪通下情已耳历代名臣奏议皆明白正大垂之至今乃比来诸臣建白往往有过于修饬冗长奇僻隐秘悁忿者臣等以为皆宜禁如作字必依正韵不淂问写古字用语必出经史不淂引用子书及杂以小说俚语荐举但论其行能政业之实不淂过于虗称参劾但指其贪鄙昏谬之实止用散文开列不淂牵合对偶文致人罪论人论事必须明显不淂阴摘其人而隐其名姓及不直斥其人而微阐其事条陈利毙必须简切有一字数语可了不淂敷演款项类一篇策套者天下事非一家争论是非必须公平不淂有偏执成心而盛意气以求胜盖  君臣之间贵于洞见□□互里在下者披忠直陈则在  上者一览可决所干系人心治体非细应并行申饬诏是之曰本革字画令查嘉靖八年体式刊印颁行余依拟严行申饬违者参究
　　○系锦衣卫江西饶州府通判陈奇可卒于狱奇可原署浮梁县印因景德镇激变为潘相所诬被逮者也刑科都给事中杨应文上＜锍-釒＞乞释见系诸臣以广好生不报
　　○丙申与原任都察院左佥都御史陈荐父陈良能及母雷氏并葬祭一坛
　　○丁酉命翰林院编修顾起元李思诚温体仁简讨丘禾实张邦纪编纂六曹章奏
　　○戊戌工科都给事中
　　○瑜等劾逃商张学未半月而三上＜锍-釒＞冀幸旨从中免即便脱身且＜锍-釒＞内祈下厂卫衙门一旦欲坏  祖宗下部成法及今不惩该部亦安用审商亦何以服都会小民之心哉请敕法司正学欺渎之罪仍严谕以后各商不许妄奏渎扰不报
　　○己亥礼部尚书冯琦请点用侍郎以理部务俾臣淂专心调理诏报闻左侍郎李廷机令吏部即行文催任右侍郎员缺候旨行
　　○补原任山西佥事周应中为湖广佥事抚治荆州等府流民兼整饬施归等处兵备
　　○从户部之请诏各处未完民屯严行该巡抚及管粮郎中依限奏报以后民运未完者不许将京运请补有司完欠尔部细加磨对边郎回部着实考核诏编定岁会京边钱粮册分发省直各填完欠送部查比亦因户部请也
　　○总河都御史曾如春请将河工派夫山东之东昌兖州河南之开封归德四府所属各州县三十年分漕粮通行改折户部以太仓储乏惟有严禁改折可以少救万一然河工重大又难以胶柱论者覆请将河南二府内除开封所属禹州许州襄城临頴堰城长葛六州县仍徵本色兑运其余俱准改折山东二府内除兖州所属曹州曹县定陶城武单县金乡鱼台七州县俱准改折其余仍徵本色兑运报可
　　○庚子补原任福建布政使司右参议王志相为四川右参议兼按察司佥事整饬松潘等处兵备
　　○普陀山在浙之定海县三百里外洋海中旧有寺  上尝钦颁藏经于寺彼寺被焚至是复遣中官相度营建巡抚刘元霖＜锍-釒＞言构宇聚徒恐以多蓄起衅勾倭为患昔寺之毁所钦颁藏经无恙嗣复赐藏经本年旋造大殿五间可以贮奉不宜大兴土木内为亡命之渊薮外启狡夷之垂涎请将见议兴工停止不报
　　○辛丑  世宗肃皇帝忌辰遣官往  永陵行礼
　　○  皇帝敕谕朝鲜国王李昖王以倭使数至胁言兴兵奏请遣调以壮声势朕览之惕然谓宜体悉但遣将一员调兵数百以战则寡以守则弱亦何济之有惟尔恭顺有年世称藩服向既再勤师旅哀存式微岂忍今日而置度外兹特降敕以慰朕心夫绥怀以文戡定以武古之经也尔国北有辽东之蔽以无虏忧南有大海之限以无寇忧以享太平尚文其可今倭既生心而无变计非愚则怠虽岁岁勤戍声尽形见终不能久乘敌而幸无事矣故莫如自强一改弦辙大修耕战国内沿海地方逐一料理某处寇可登犯某处险隘难入某处应筑城堡某处应设墩台某处应哨防某处应戍守一如天朝昔日列兵制御之法某可训练水兵某可训练陆兵分投演习教以枪筅刀牌及鸳鸯三叠常用阵规一如天朝昔日留官训练之法庆尚全罗两道田土果否荒芜作何开垦或招徕土著赋粟饷师或拨派防兵就近耕种一如天朝昔日留屯之法核实诛名信赏必罚时遣使者巡行讥督不逮王亦夙宵忧励增修未备昔老子贵慈犹不讳战文王明德亦肆钩援郑侨葛亮皆皆以严理岂以儒缓为弘仁苟安为休息哉壬辰之事至今毛竦可不戒欤夫一旅中兴于今为烈千里畏人举世所笑王其勉之毋辜朕意
　　○大学士沈一贯等题北镇抚司乃诏狱之所职掌止是打问问过即送法司暂将犯人寄监故监房不多而监地亦窄近来打问过犯官冯应京等积下数多更无容处杂嚣臭秽瘟疫流行冬来寒气异常尤难存活一墙之隔即是通衢抢地呼天惊远震迩静夜之际尤不忍闻前此王之翰周应麟等溘亡外适又报陈奇可死于卫禁吴应鸿死于司禁沈希孟死于刑禁兔死狐悲人人洒泪臣等敢斋沐上请倘蒙大霈弘恩如春间  圣旨赦罪还职不胜大愿万一  圣心犹有所待乞送发刑部分别拟罪请自  上裁亦  明主如天之德解网之仁副春初钦恤之心而慰道路行恻之意也不报
　　○总督宣大尚书杨时宁＜锍-釒＞辞边功加级不允
　　○御史康丕扬言臣近见一二臣工意见相持竞以党与为论恐日事忿争见在之人无多不至以党尽去不已伏乞  皇上乘此群疑之初亟下荡平之诏令人之今后臣以尽职为能无取多事生扰此外有怀私观望淆乱国是如  圣谕所云者则请一责之诸大臣等令其主张群议力挽嚣纷务期执法持平诏今朝堂人心有何不平不定何须申饬以后各爱君体国务修职业毋得言党
　　○壬寅命礼部铸给金州地方海防同知关防
　　○吏部以两京大小九卿各省直巡抚司道知府员缺原推姓名备开乞简补以＜锍-釒＞仕路不报
　　○癸卯准故定国公徐文璧孙徐希皋袭祖爵
　　○升狭西右参议杨继先为山西副使兼右参议管辖曲江等县
　　○以漕运总兵官新建伯王承勋督漕久劳加太子太保
　　○诏宿直不到者张栾等法司提问以后严加申饬从尚宝司卿刘日升等请也
　　○甲辰大同兵备副使樊东谟以三年考满加升山西按察使□□□□兵备道事
　　○升江西南昌知府陈鹤为按察司副使兼右参议分守南昌道
　　○丙午宁夏河西兵备粮道佥事高世芳以三年考满加升狭西副使仍管宁夏河西兵粮道事
　　○宴哈密卫贡夷畏兀儿肃川东关寄住贡夷癿右禄孛剌等三十五名侯陈良弼待
　　○予南京太常寺卿王应显祭葬二坛如例
　　○丁未补荫原任辽东巡抚李松孙李培贞送国子监读书
　　○遣官存问原任兵部尚书王遴
　　○己酉大学士沈一贯题御史宪纲内外中差凡有十三处今缺至九处昨都察院两疏上题请乞  皇上发票俯准各御试史实授分往交代行事庶监察有官而纲纪振举不报
　　○庚戌大学士沈一贯等类进年终讲过大学衍义讲章共八本以备  上览
　　○壬子立春令节顺天府进春赐辅臣上尊珍馔甲寅补赐辅臣  端献皇太后万寿圣节银纻及讲官有差
　　○礼部题河工鸠众二十余浚二百里此国家非常之役乞仿古人沈璧之意允总河所请令择告致祭庶赖神庥以便经理命可
　　○乙卯崇王翊＜釒爵＞奏称世子常澕没欲将世子额外妾遗腹子黄氏填补为第一妾礼部覆议国家之待亲藩滥妾之禁至严然应继王爵之人虽滥妾子亦得奏请良以国脉所系不容紊乱亦不容轻靳恩义尽至家法最美崇王春秋高矣又素有疾而世子复没幸私收妾黄氏遗腹生男他日可以请  旨继绝收补黄氏无益于王而祗启诸宗滥收之端应行彼处查明遗腹子母来历报部以凭覆请  诏即王特请不必行查准与项额妾不为例
　　○  准蜀王庶第七子奉＜釒爵＞为郡王
　　○丙辰以告祭  太庙  祧庙收回脯醢果酒赐辅臣
　　○是岁户口田赋之数户共一千三万二百四十一户口男妇共五千六百三十万五千五十口半官民田土共一千一百六十一万八千九百四十八顷八十一亩有奇夏税米一十三万三千四百三石四斗有奇麦四百五十三万四千四十三石四斗有奇秋粮米二千三百七十万一千八百一石二斗有奇草二千五百八十一万三千七百五十一束有奇丝绵三十一万四千六百四十四斤有奇丝二百二十四斤有奇绢一十四万八千一百二十九疋零绵花绒二项共三十七万四千八百七十八斤零绵布三十六万二千四百一十一疋阔梭布三万三千疋土苎四万七千七百七十四疋户口盐钞折银起运共四万六千九百七十四万两有奇盐课额引共二百一十五万六千六百九引盐课银共一百一十五万一千五百一十九两五钱茶课钞一千一百八十三锭一十五贯五百九十二文屯田子粒地共六十三  万五千三百四十三顷七亩八分六厘三毫有零
大明神宗显皇帝实录卷之三百八十
　　万历三十一年正月戊午朔  上不视朝在廷文武等官于五凤楼前行庆贺礼辅臣沈一贯沈鲤朱赓复诣宫门拜贺
　　上赐上尊珍馔
　　○庚申吏部以推补各官未奉  明旨开其原推职名以请
　　○辛酉兵科都给事中田大益因江西按臣吴达可论税监潘相擅请勘合牌票不经驿传挂号特紏正之＜锍-釒＞留中乃上言国家设置驿传考验邮符森严详慎二百年来无敢有不挂号径行者税监潘相阴欲滥牌票以便私遣而阳托勘合留滞乞览发按臣近＜锍-釒＞置相于理仍一体申严挂号旧令以苏驿困不报　　○  宣宗章皇帝忌辰遣官祭  景陵
　　○癸亥辅臣请  东宫  福王讲读择吉如常例从之
　　○甲子孟春享  太庙遣官祭  太岁月将司户之神
　　○乙丑以左中允兼编修全天叙为左谕德兼侍讲掌司经局印修撰翁正春为右中允兼编修
　　○工部言山东巡抚黄克缵奏开王家口固为得策而塞蒙墙口亦属急务盖王家口为蒙墙上源上源既达则下流不宜旁洩下流洩则沙易壅沙既壅则上源溃决之虞必有所不免者宜命总河酌处从之
　　○辅臣沈一贯等以礼部年终类奏灾异不报言  皇上自万历十年以后群言嚣凌旷官离局政权旁落莫适主持然犹可诿曰此朝士之纷纭耳哱贼首乱倭寇继之煽动干戈群雄肆起然犹可诿曰此外患之侵凌耳矿税兴而部院诎敕使出而民心摇则谓非盛德之累不可矣惟亟除矿税权宜之法务修初年恭俭之政  社稷幸甚奏入不报
　　○工部覆总河曾如春条议核支放杜浮言二款诏以河工钱粮著专官支放以防侵冒尤宜蚤计措处依期给发使小民得沾实恩不许克减招怨如有夤缘捷径飞语惑众者指名参处
　　○以平播功优擢原任四川巡按崔景荣京卿景荣＜锍-釒＞辞不允
　　○浙江江西南直隶积欠折马银甚多苏州淮安至二十年不角□羊顺天府尹许弘纲请查额立限守催以济畿辅驿递之困下之所司
　　○丙寅辅臣等＜锍-釒＞请撤采煤内监王朝并停煤税拟谕安小民敕旨一道以进先是采煤止奏内官监马鞍山黄树园地方官窑一处后王朝蔓将西山一带概行徵扰且私带京营选锋劫掠立威激变窑民几至不测朝恐遽以欺隐阻挠  上闻邀厂卫扭角□羊之旨于是黧面短衣之人填街塞路持揭呼冤辅臣言煤利至微煤户至苦而其人又至多皆无赖之徒穷困之辈今言利者壅蔽  圣聪搜朘太细不顾叵测之虞鸟穷则攫兽穷则啮一旦揭竿而起辇毂之下皆成胡越岂可不念据朝原奏一年可得数千金利亦甚微乞即下严旨取回王朝立止煤税见取煤原非  皇上本意刑科给事中杨应文亦言严旨一下民志必携彼火于临清水于湖广鼓噪于苏州此非殷鉴工科都给事中白谕言  皇上试取朝原奏今奏与民揭一览则虚实不辨而自白盖朝谋利与惧祸之心交战于胸故借  天威为骗网而指阻挠为乱阶朝谁欺乎今者萧墙之祸四起有产煤之地有做煤之人有运煤之夫有烧煤之家关系性命倾动畿甸  皇上圣明何所不烛而柰何轻信王朝一面之辞哉兵科都给事田大益言  天子之权莫大于兵国曰军国兴曰军兴创以兵制调以兵符纵之者罚盗之者诛今朝以内＜监-皿立＞而收营军投金钱而役徤卒  皇上竟置不问何也节甫引虎贲之卒季述陈宣化之兵逆瑾藏兵仗之衣甲而吉祥战东华之门古今祸变肘腋相寻可不戒哉宜急诛朝以肃群珰巡视西城御史沈正隆奏言五千金之入不足当一朝饔而以此结匹夫匹妇之怨贻天下后世之讥臣窃惑之金吾官旗原以示不测之威  累朝以来问一行之今贫窭小民不足烦有司之治而以此降尺一辱缇骑臣窃惜之俱不报已而从太监陈永寿奏令王朝回监应役其原管窑座照上林苑监事例征税角□羊监进用
　　○丁卯谪原任翰林院简讨王肯堂为海盐县丞
　　○江西税监潘相妄信泰和县民叚永寿言本县娬姥山岭产石膏岁采可收万担奏请开之南赣抚臣李汝华言石山开采凿伤郡县来龙于人文民命所损实多且每担价值五六分所利几何而招集亡命为忧方大不报
　　○广东市舶太监李凤请得巡历南雄府桥税许之
　　○戊辰  孝恪皇后忌辰遣官祭  永陵　　○己巳辅臣沈一贯等请允钦天监所择  福王婚礼吉期并陈搬移在本月十九日以闻
　　○庚午北虏顺义王扯力克并各部夷酋恭进表文鞍马弓矢准赐敕并遣官赴边宴给
　　○甲戌  英宗睿皇帝忌辰遣官祭  裕陵
　　○乙亥承运库太监孙顺妄据机户王一卿等言请将常州徽州宁国扬州广德五处选殷实机户先纳后领每疋扣羡余四钱随叚角□羊进为官民两便因荐附近内监鲁保兼管浙直等处有旨从之工科都给事中白瑜奏神奸借每疋四钱之小术开半壁天下之大网若有心为公家之织纳实作意为鲁保之私谋臣请悉数其官民两不便之状四不但不便官民富室一空织造日少且损  龙袍正额不但损正额家家闭户割机贫匠倚织为命酿乱焚庐苏州葛贤可鉴不但苏州衅端一开狭西之羊绒山西之潞闻风皆欲归并内监在在皆为乱阶矣不报
　　○封朝鲜国王李昖继妃金氏赐敕命冠服如例
　　○丁丑赐鲁府东原王颐埨谥温懿邹平王颐在谥康顺
　　○改四川副使播州兵备傅光宅提督学政
　　○升蓟镇总兵尤继先为都督同知照旧镇守
　　○戊寅工科都给事中白瑜等以总河曾如春揭称河工见在银七十万两尚欠三十万两钱粮不继恐尽弃前工因上言国家既欲护  帝乡陵园之气又欲漕江南百万之粟挽全河而还之故道  皇上何爱三十万不为  陵运民生永远计乎且河程四百里而遥其钱粮分管当先立碑碣自司道以下承委诸官某人某地一一勒名若开归地方堤防与防边同增卑培薄岁有修银候人番卒各有疆界与其查参于后来不若严核于今日碑碣分立功罪自明不报
　　○庚辰以四镇边务修举予巡抚甘肃徐三□银币荫一子入太学予总督狭西三边李汶银五十两大红蟒衣一袭升其子李桢国爵一级三畏汶俱领赏辞升荫不允
　　○辛巳  孝静毅皇后忌辰遣臣祭  康陵
　　○以督漕功加提督漕运总兵官新建伯王承勋太子太保
　　○南京户部尚书张孟男以考满赴京引疾乞休不许
　　○壬午复建乾清坤宁宫辅臣入视工程赐茶　　○户部覆总督仓场尚书谢杰条议四款一儧运御史宜速七省官旗云合鳞集动至十万非御史不能弹压则巡漕不可一日缺者二起剥主事宜复申饬河西务分司及通粮郎中凡粮船所至各照信地加意稽察督催前进三人心侥幸宜绝旗军敢有希望截留逼遛不进者巡漕御史即时拿究各省直地方非遇大灾祲不许轻议改折四中途刁讼宜禁所在漕司但有旗甲中途讦告运官者即便移文本部及总督仓场衙门知会俟事竣申理不得輙自拘问俱从之
　　○云南道试御史史学迁奏查在京七十七卫所当该吏计一千三百名因卫所事简俱给假回籍人月米一石假三年则遗米三十石每年假千石则遗米三万余石尽为书吏班皂人等乾没殊可痛恨请断自今一切告假吏俱移文粮厅扣除满假之日准作实历推之各衙门吏员告假者皆然至如营伍之役占守御之包揽锦衣之官旗侍卫之充选光禄之厨役局厂之匠役国学之生儒各部之代历余如礼部之译字神乐观之乐舞监局之勇士途路甚多窝巢更巧俱当厘剔以佐国计下部知之
　　○癸未起升原任右都御史蹇达为右都御史兼兵部右侍郎总督蓟辽保定等处军务达辞不允
　　○故事吏部司官两广云贵四省共一员时四川巡按李时华黔人也请增一员以待云贵其旧额一员专畀两广下之所司
　　○甲辰以湖广右布政薛三才为本省左布政
</div>
    <div class="pagination">
<a href="明实录神宗实录_page243.html">上一页</a><span>...</span><a href="明实录神宗实录_page239.html">239</a><a href="明实录神宗实录_page240.html">240</a><a href="明实录神宗实录_page241.html">241</a><a href="明实录神宗实录_page242.html">242</a><a href="明实录神宗实录_page243.html">243</a><span class="current-page">244</span><a href="明实录神宗实录_page245.html">245</a><a href="明实录神宗实录_page246.html">246</a><a href="明实录神宗实录_page247.html">247</a><a href="明实录神宗实录_page248.html">248</a><a href="明实录神宗实录_page249.html">249</a><span>...</span><a href="明实录神宗实录_page245.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
