<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1170 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1170 页/共 1316 页</h1>
    <div class="content">
○调广东巡抚张人骏署山西巡抚。山西巡抚张曾阳滟＜扌戋＞署湖南巡抚。现月　　

○命广西布政使张廷燎、开缺候肬■闲。以广西太平思顺道张鸣岐署广西布政使。现月　　

○以捐款二万两。裨益学务。赏直隶总督袁世凯扁额曰嘉惠儒林。兴贤育才。随手　　

○以历任交代无亏。予河南长葛县知县邱缙奖叙。　　

○庚申。以吏部右侍郎寿耆为都察院左都御史。现月　　

○调兵部左侍郎增崇为吏部右侍郎。以裁缺盛京礼部侍郎景厚为兵部左侍郎。现月　　

○辛酉。谕内阁、我朝开国。以弧矢威天下。故向制考验官员。训练军士。均用骑射。所以崇尚武功。昭示来许。惟近来兵法日变。器械日新。当仰体列圣重武之精心。力行有用之实政。嗣后八旗王公大臣。均当深求兵学。修明武备。勿尚虚文。所有引见人员例应持弓者。著毋庸持弓。其出入扈从宫禁守＜目辟＞行＜匧心＞口＜韦未＞＜夗贝＞官兵。所备军械。尤应变通尽善。不准虚应故事。至挑取各项侍＜目辟＞行＜匧心＞口＜韦未＞＜夗贝＞。拔补内外官员。挑选满汉兵丁。应如何验其学识。试其膂力。考其艺能之处。均著御前大臣会同兵部、妥定章程。奏明办理。现月　　

○解甘肃布政使何福＜辶黎＞方■土职。以浙江按察使丰伸泰为甘肃布政使。直隶天津兵备道王仁宝为浙江按察使。现月　　

○以裁缺盛京刑部侍郎儒林为山海关副都统。　　

○调正黄旗汉军副都统＜辶黎＞方■土岫为镶蓝旗满洲副都统。以裁缺盛京工部侍郎钟灵为正黄旗汉军副都统。　　

○壬戌。陕甘总督崧蕃、奏委古浪县绅士苏潮等试办蒙古黑尔岑地方铅矿。以储军需。下所司知之。摺包　　

○浙江巡抚聂缉规奏、海甯海盐二州县境内念尖盐三汛。应行加高修砌各塘坦石工。拟将念尖汛兹稼等十三号。先行筹款兴修。余俟接续办理。下部知之。　　

○癸亥。谕内阁、广东巡抚著即裁撤。两广总督著兼管巡抚事务。现月　　

○出使比国大臣杨兆鋆奏、赛会关系商务。向由税司领办。以西人置华货。所择己未必精。陈所不应陈。每贻笑柄嗣后应由商部。奏派熟悉商情丞参。充当监督。会同驻扎该国使臣办理。下外务部商部议。寻奏、嗣后遇有会事。按地方大小。日期久暂。程途远近。由外务部、商部、会同酌核办理。依议行。　　

○直隶总督袁世凯奏、直隶徵收菸酒税。请明定奖章。按照各分局收数核计。凡一局经收银数至十万两以上。准保异常一员。五万两以上。准保寻常一员。其收数逾额。加保员数。亦以此数为率。于鼓励勤劳之中。仍寓慎重名器之意。下部知之。摺

包

　　

○又奏、已革北洋海军都司蔡廷干、其才可用。甲午之役。委系被虏并非潜逃。请将该员严拏正法罪名销去。仍留北洋差遣委用。如所请行。摺包　　

○又奏、欲开民智。非由官绅入手不可。拟分遣官绅赴日本游历。报闻。摺包　　

○予故大学士直隶总督李鸿章、直隶提督聂士成、天津专祠。列入祀典。从直隶总督袁世凯请也。摺包　　

○甲子。谕内阁、商部奏、厦门商政局积弊请将闽省保商事宜改归商务总会经理一摺。现在振兴商政。关系紧要。华商回籍。晶■宜经谕令地方官切实保护。兹据该部奏称、厦门商政局种种弊端。实属不成事体。嗣后厦门保商事宜。著即改归商务总会。选派员董。认真经理。仍由该部责成该会董等。妥定章程。力加整顿。并饬该管道员等遇事维持。联络一气。以资保＜目辟＞行＜匧心＞口＜韦未＞＜夗贝＞。现月　　

○署两江总督周馥奏、淮北甲辰纲加增新引。势难依限销完。酌拟变通办法。下户部议。　　

○又奏、查办徐州府属微山湖淤滩地亩。缴价升科。并筹备徐防兵饷情形。下户部知之。　　

○又奏。江南水陆各营军实不充。饷需告匮。拟徐图整顿办理情形。下练兵处知之。摺包　　

○三品顶戴督办云南矿务唐炯奏、威甯妈姑镰铅厂。仅敷工本。碍难遽行徵课。请展限免课三年。其价值仍照原定银数发给。照章核扣减平。俾纾厂困。下户部知之。摺包　　

○乙丑。遣官祭火神庙。　　

○署奉天府府尹增韫奏、奉省积弊日深。亟宜力图整顿。谨拟四事。曰肃吏治。修戎政。改官制。固疆宇。所陈在在需款。请饬各省将军督抚。胥泯畛域。分助饷需。得旨、著赵尔巽会同增韫妥筹办理。摺包　　

○江西巡抚胡廷干奏、库储竭蹶。部提弥补镑亏。前抚认解之四十万钜款。力难筹解。恳免予提拨。下户部议。摺包　　

○又奏、部咨新设虔南厅廪增各额。即于龙南信丰两县抽拨。请自本年七月始。龙信二学廪增出缺。即行停补。作为裁缺。裁足抽拨之数。再有缺出。始照考案序补。俾清界限。下礼部知之。　　

○丙寅。上奉慈禧端佑康颐昭豫庄诚寿恭钦献崇熙皇太后幸颐乐殿。侍早晚膳。内记　　

○吏部以大学士孙家鼐等应定何殿阁诣。得旨。孙家鼐著授为文渊阁大学士。裕德著授为东阁大学士。世续著授为体仁阁大学士。现月　　

○署盛京将军廷杰等奏、整顿警察。创设警务学堂。期于逐渐推广。并设立＜目辟＞行＜匧心＞口＜韦未＞＜夗贝＞生所。各筹款项情形。下部知之。摺包　　

○又奏、拣派学生出洋。肄习武备。并捐廉拨充学费。下部知之。摺包　　

○又奏、分饬各府厅州县挑选品行端正学有根柢之学生。送往日本。学习速成师范。报闻。摺包　　

○署两江总督周馥奏、各省贩卖铜圆。流弊无穷。亟应豫筹补救。俾有限制而维圜法。下财政处户部议。寻奏、所言极有见地。请饬各省督抚。酌量情形。遵照办理。依议行。　　

○甘肃新疆巡抚潘效苏奏、湖南平江县寿妇乌什协副将吴首怀之母冷氏、现年一百一山■＜木学＞。吁恳恩施。下礼部议。　　

○命前四川重庆镇总兵章高元、参将刘长清等四员。交署两江总督周馥差委。摺包　　

○丁卯。上奉慈禧端佑康颐昭豫庄诚寿恭钦献崇熙皇太后幸颐乐殿。侍晚膳。　　

○谕军机大臣等、著派商部右丞绍英、随同出洋。考求各国政治。随手　　

○云贵总督丁振铎奏、派在籍编修陈荣昌、赴日本考察留学事宜。剔退惰废。更易学科。会同留学监督酌核办理。下所司知之。摺包　　

○续予云南防边剿匪阵亡伤瘴淹毙文武员弁三十九员。兵团八百五十三名、分别议恤如例。摺包　　

○命广州将军寿荫、尚书衔工部左侍郎盛宣怀、在紫禁城内骑马。现月　　

○戊辰。万寿节前期。上诣乐寿堂慈禧端佑康颐昭豫庄诚寿恭钦献崇熙皇太后前行礼。　　

○御仁寿殿受贺。　　

○直隶总督袁世凯奏、添练陆军。需用战马日多。拟于口外黑峰河海流台两处。安设牧场。请饬下察哈尔都统转饬定界。下所司知之。摺包　　

○换铸直隶深州直隶州印信。从直隶总督袁世凯请也。摺包　　

○命署兵部左侍郎徐世昌在紫禁城内骑马。现月　　

○命新授浙江按察使王仁宝来京陛见。摺包　　

○以历任交代无亏。予甘肃皋兰县知县潘龄皋等九员、奖叙。摺包　　

○己巳。上奉慈禧端佑康颐昭豫庄诚寿恭钦献崇熙皇太后幸西苑驻跸。内记　　
</div>
    <div class="pagination">
<a href="清实录光绪朝实录_page1169.html">上一页</a><span>...</span><a href="清实录光绪朝实录_page1165.html">1165</a><a href="清实录光绪朝实录_page1166.html">1166</a><a href="清实录光绪朝实录_page1167.html">1167</a><a href="清实录光绪朝实录_page1168.html">1168</a><a href="清实录光绪朝实录_page1169.html">1169</a><span class="current-page">1170</span><a href="清实录光绪朝实录_page1171.html">1171</a><a href="清实录光绪朝实录_page1172.html">1172</a><a href="清实录光绪朝实录_page1173.html">1173</a><a href="清实录光绪朝实录_page1174.html">1174</a><a href="清实录光绪朝实录_page1175.html">1175</a><span>...</span><a href="清实录光绪朝实录_page1171.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
