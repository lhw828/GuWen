<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 57 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 57 页/共 367 页</h1>
    <div class="content">　　○丁亥  上视朝
　　○先是俺答之子宾兔率众拨掠熟番甘藏等族头畜及岷州军马声言要在旧洮州境外开中市马至是兵科都给事中光懋上言西番以茶为命国初于西宁甘州洮河诸处立茶司岁事招番中马以羁縻之且以制御北虏若假茶市以与虏人我须以茶易虏之马虏转以茶系番之心各番所资以为命者既不在我而其势不得不与虏合伏乞敕下督抚官留心防御传谕虏王钤束各酋速归原巢住牧仍申明茶市禁例不许再请部覆如议  上曰这防虏保番事宜都着督抚官悉心举行如虏人再索茶市及马市亦停止之
　　○戊子升广西副使吴善为四川右参政
　　○辛卯升河南副使孙錝为广东提学副使直隶太平府知府钱立为广西副使
　　○壬辰  上御文华殿讲读
　　○大学士吕调阳六＜锍-釒＞乞归  上曰元辅暂归朕正倚任卿岂可以疾求去所辞不允是日遣御医蔡文亨视疾调阳＜锍-釒＞谢  上报闻
　　○以天气暄热命法司并锦衣卫狱囚笞罪无佐验者释之徒以下即从末减重囚情可矜疑并枷号者具录以闻
　　○礼部覆荣昌王翊镜奏称家庙应祧神主一节照得亲王止立五庙会典开载甚明今家庙以盈七座则似上同于天子七庙之制揆之典礼殊为不合行令改正依昭穆定序以次奉迁随将淮王升祔以足五庙之数每遇岁暮则奉请祧主出临以享合祭礼从之
　　○癸巳  上御经筵
　　○升四川重庆府知府朱孟震为河南兵备副使
　　○赏广州海防参将胡震银二十两纻丝二表里总兵张元勋兵备孙光祖各银十两纻丝一表里以擒斩倭贼有功也
　　○兵部题俺答西行部落颇众其言请佛复讎皆不可信而狭西甘肃诸镇各官须照依分管信地堤防或抚或御相机行事毋得疏虞以启衅端得旨这抚御事宜该镇总督镇巡督率该文武官协心着实行事完仍分别功罪来说
　　○乙未  上御文华殿讲读
　　○是日赐辅臣吕调阳羊酒等物调阳＜锍-釒＞谢  上报闻○减四川报存边腹未完钱粮自隆庆二年至万历二年共三十八万六千六百九十四两其湖广武汉黄岳承德长宝衡水辰常彬靖等府并夷陵归州枝江宜都远安长阳巴东兴山等八州自隆庆二三四年未完者尽数豁免
　　○丁酉  上视朝
　　○改礼部主客司郎中王鼎爵为南京吏部验封司郎中以兄锡爵为礼部右侍郎故回避也
　　○升白石口守备以都指挥体统行事署都指挥佥事孙锦大同右卫城守备以都指挥体统行事署指挥佥事林鹏各署都指挥佥事充神机佐击将军锦四营鹏五营
　　○以五军二营练勇参将署都指挥佥事陈推为署都指挥佥事充神枢营右副将
　　○戊戌  上御文华殿讲读
　　○降原任山东副使洪忻为狭西参议管理榆林兵备○复除原任四川道御史刘维起为四川道御史
　　○己亥妖僧如礻□登等声言建塔募化造捏谤言为东厂拏获得旨这僧稔恶惑众着锦衣卫着实打一百棍递回原籍为民仍着礼部出榜严禁游僧及五城御史力加驱逐以后违例来京并容隐的都令各城与缉事衙门访拏重治
　　○辛丑户部题福兴众延建邵汀等府及福宁州首报屯田该增米二千一百八十七石九斗八升六合三勺四抄漳州镇海二卫清出屯田该增粮二百一十五石三斗五升五合五勺九抄除米一百四十八石三斗二升七合六勺六抄抵补铜山陆鳌玄钟三所卫陷田粮外该粮米六十七石二升七合九勺三抄二项连前屯志额粮共一十五万三百三十六石九斗六升一合七勺五抄通行该卫照数完纳其有开荒充拓费工力者宽限听其自收以补工食待后方与收科从之
　　○升延绥领军入卫游击署都指挥佥事何极充参将分守狭西等处地方分守南赣署都指挥佥事郭坚加副总兵职衘管分守福建南路地方参将事神枢九营佐击署都指挥佥事秦岐充五军二营练勇参将
　　○阳曲王府奉国将军知煹镇国中尉新峙皆以殴死服亲降职有差
　　○壬寅  上御文华殿讲读
　　○河东岁额盐课止六十二万至是巡盐御史陈用宾奏称设法给单稽查完欠增至三十一万七千零引即以补作万历元年四月欠数其已追在库银三千一百三两九钱原系盐丁出办应当准作办课修堤之用不得别项那移部覆如议
　　○益王孙翊鈏奏臣祖益王受封之初禄米一万石因奉例免二千石今臣祖薨逝禄米截日住支但宫眷人口众多别无庄田可资查照德韩二府事例请给养赡米五百石得旨着遵会典支给今后不得增损有紊典制
　　○癸卯升江西九江府知府李得阳为广东副使整饬岭东兵备兼分巡惠潮
　　○南京吏部尚书潘晟以改礼部尚书＜锍-釒＞辞不允
　　○升刑部右侍郎潘季驯为都察院右都御史兼工部左侍郎总理河漕兼提督军务已而季驯＜锍-釒＞辞  上以河漕多虞总理重任不许
　　○甲辰  上视朝
　　○革宁化王府镇国将军知覝辅国中尉知犭□炎禄米一年覝隐匿妾媵娶妻犭□炎听奸人改勘合故皆得罪
　　○乙巳  上御文华殿讲读
　　○升延绥清水营守备以都指挥体统行事指挥佥事杜桐为都指挥佥事充延绥领军游击统领蓟镇德州秋班官军游击署都指挥佥事尹湘充参将分守南赣地方蓟镇白马关提调以都指挥体统行事署指挥佥事郭珍为都指挥佥事充神枢九营佐击
　　○丙午大学士吕调阳等题称  圣谕每节供进  两宫及各宫例赐缺乏猫晴珠宝等物下部取用臣维  两宫圣母万福无疆而  皇上孝亲尊养方将樽节物力以广孝思勿贵异物以滋侈靡  上曰卿等言是但朕方以天下孝养  两宫岂敢俭其亲今于旧例一百二十八万两只着户部每季加银五万两一应买办以展孝思卿宜仰体朕意行
　　○升四川佥事任惟一为浙江右参议
　　○工科都给事中王道成题当今之事莫急治河日者黄淮水发势且滔天以数千里之巨津而仅洩于云梯之一线于是南北并受其害谓宜塞崔镇之决口筑桃宿之长堤修理高家堰开复老黄河仍严督当事诸臣务在＜锍-釒＞通壅滞庶几有济议下所司
　　○户科都给事中石应岳题窃惟人主好尚所系甚重  列圣相承敦行俭约是以会典开载各省课程止于钱钞金帛并未采纳珍宝玩好等物章章明著可为龟鉴迨嘉靖末年隆庆初年虽尝降谕户部暂为收买亦偶一为之非例也  皇上登极之初诏停采买谕樽节用正供之外未常妄费万历四年间常取用盖为大婚伊迩经费必资非得已也今嘉礼告成大典毕举臣民仰睹制度之节者皆以  皇上俭约之心始终如一真能慎守  祖训虽古之明圣何以让焉乃于本月十九日接得尚衣监太监崔敏等一本题为年例金两宝石珍珠等项事内开金两睛绿宝石珠料香品等件各数目不同欲令户部作速买进奉有  明旨天珠宝晴绿寒不可食体质虽微价值不赀即旧例所有者方望我  皇上置之不用禁之勿采示宫壶以俭约之风防天下以华靡之渐使千万世而下知所为逈出于寻常万万况  祖宗朝原无此年例即隆庆二年传奉  穆宗圣谕买此猫睛绿宝石珍珠来随该户部题请停免奉旨且罢夫不以  祖宗之明训不取及罢取者为言举一二次之偶取者以为例今且引以为年例矣其可哉诚恐此名一立则买办渐广财用渐诎而国计民命深可为隐忧矣伏乞赐行停止明示后不为例以杜将来惟金两于云南年例内香料于广东买进内酌量取用则好尚克端而  圣德益光矣
　　○丁未  上视朝
　　○户部尚书殷正茂题嘉靖末年间买珠宝或十年一行或八九年一行乃今万历四年五年以大婚之故本部如数买进两次臣等窃为十余年足用矣昨者忽奉前旨取用许多以为年例伏乞减省数目宽臣时月陆续收买恭进得旨这岁用珠石内库已少既这等说不必买罢且将夏季金花银五万两并进
　　○戊申  上御皇极殿传制□遣翰林院侍讲韩世能等持节册封崇府崇王翊＜釒爵＞庶第一子泰和王常氵□疌改为崇世子蜀府蜀王宣圻嫡第一子奉铨为蜀世子德府德王翊錧世孙常邦清为嫡世子嫡第二子常安清为安陵王嫡第三子常澍为纪城王楚府楚恭王英煊庶第一子华奎为楚世子沈府辽山恭靖王勋澄嫡长子胤杞袭封为辽山王夫人崔氏进为辽山王妃山西潞安府长治县儒士栗永庆女栗氏为德化王埕玑妃唐府新野康静王宙木□充庶第七子镇国将军硕灿袭封新野王夫人李氏袭封为新野王妃嘉定王妃嘉定王府新昌端僖王厚燇长子载墇袭封为新昌王南城兵马副指挥张檀夫女张氏封为永和王慎金□审妃
　　○己酉调原任湖广副使史嗣元为四川副使分巡川东兼理兵备以考察不及用也
　　○推原任昌平总兵下标兵营游击署都指挥佥事陈伯怿充统领蓟镇德州秋班官军游击
　　○庚戌大学士张居正奏自  圣恩许臣归葬之后即宜遵旨同臣母星驰赴阙但母高年多病进退踌躇容臣停止秋爽一同入京＜锍-釒＞入上遣文书官持至内阁曰朕日夜望其蚤来如何又有此奏即写敕差锦衣卫堂上官赍奉即便驰驿星夜前去守催务于五月末旬回阁办事以慰朕怀仍留先差太监魏朝待秋凉伴送卿母北来
　　○吏科都给事中陈三谟继上＜锍-釒＞请敦趣元辅作速还朝＜锍-釒＞中自谓效忠修职第一义词意极为恳切
　　○以翰林院侍讲李长春等编纂六曹章奏修撰张元忭充会典纂修官
　　明神宗显皇帝实录卷之七十四
　明神宗显皇帝实录卷之七十五
　　万历六年五月辛亥朔弋阳王府镇国将军拱＜扌豖＞觊管府事用银装盛酒镡投送南昌府知府王三锡三锡会官举发抚按奏闻革拱＜扌豖＞禄米一年不许管理府事
　　○太子少保都察院左都御史葛守礼卒赐祭葬如例赠太子太保谥端肃守礼立朝四十余年周旋于权要之会而正色独立危言危行去就不关其心里居恂恂若儒生时人重之
　　○壬子  上御经筵
　　○天津右卫军余张荣等十余人聚众立炉私铸发觉刑部责令该卫掌印巡捕官拟罪上请有旨这私铸奸徒聚众贩易各地方设有巡捕及巡简司官乃全置之不问如何独责卫所等官还着巡按官备查该衙门巡捕盘诘员役通行提究奏闻○癸丑  上视朝
　　○乙卯赐辅臣吕调阳等上尊殄馔时元辅张居正给假未归仍赐于第
　　○戊午夏至祭  地于  方泽遣英国公张溶行礼
　　○己未以斩获土蛮速把亥共四百七十员级  上御皇极门鸿胪寺宣奏捷音仍遣官祭告  郊  庙以彰盛举
　　○升四川佥事石槚为甘肃行太仆寺少卿兼狭西佥事整饬庄浪兵备兼理马政
　　○庚申  太祖高皇帝忌辰  奉先殿行礼
　　○大学士吕调阳八＜锍-釒＞乞休具言杜门旷职不当支俸又阁中封进本章犹列臣名亦涉虚冒  上曰卿引疾已累旨谕留如何又有此奏署名准暂免支俸照常
　　○录辽镇斩获功赏总兵李成梁银八十两大红纻丝蟒衣袭荫一子世袭本卫指挥佥事游击陶承喾升署都督佥事赏银五十两纻丝四表里仍荫一子世袭本卫所百户总督蓟辽巡抚右都御史梁梦龙赏银六十两纻丝四表里仍荫一子入监读书巡抚都御史周咏升右副都御史赏银五十两纻丝四表里副使翟绣裳升一级参将李澄清等二级仍与兵备佥事张崇功等各赏银有差出边官军除候核勘外升恤如例仍发马价银一万两差官给赏本兵方逢时调度有功并与先任巡抚张学颜赏银币有差
　　○辛酉升南京兵部武选司郎中李可久为四川佥事分巡上川南道
　　○户部尚书殷正茂以老病＜锍-釒＞乞休致不允
　　○兵部题沿河口系保定镇要害墙垣颓倾防御为难要砌新城三百五十四丈于紫荆关中千户所库贮修台支剩银内动支二百九十两为修筑之费从抚按之议也
　　○以高邮湖堤告成赠恤原任工部侍郎吴桂芳如例淮扬海防副使程学博等十员升赏有差
　　○免河南班军三年即令折价角□羊到宣府巡抚衙门收贮以备修工及军器之用
　　○壬戌  上御皇极门百官以辽东大捷称贺
　　○晋府郡王迎诏行礼错乱抚按官以闻礼部酌议以后凡遇诏赦亲王率郡王将军中尉于殿前台上行五拜礼毕亲王遵照祖训升殿侍立龙亭之傍其郡王以下侍立台下俟文武百官行四拜礼毕俱跪听宣读仍分班侍立候文武百官行八拜礼毕以次而退得旨纂入会典永为各宗遵守
　　○修砌宣府上西路宁远站等堡以见在步军夫役分为二班更番修筑其工料等银即于河南班价内动支
　　○旧例清黄各添差科部一员至是兵部以请  上曰这所拟就着曾省吾督令王象乾悉心经理不必添差○上御文华殿讲读
　　○添设狭西阶州同知一员驻劄西固所城专管收放民屯钱粮并管四里百娃及洮州卫二里土民亦令监收之
　　○改迁萧县治及城垣衙宇儒学淮留徐州角□羊部税银一千四百七十九两二钱五分二厘其不敷银八百九十两二钱六分亦于所属收贮抚按赃罚内动支凑用
　　○乙丑南京狭西道御史孟一脉奏伏见  皇上年来覃恩文武藩服与内外百姓及一切罪人无不广被乃御史傅应祯父年七十谪戍穷边进士邹元标母年六十谪谴绝域他如员外艾穆主事沉思孝虽父母之存殁不可知而亲亲之意亦未始不思聚首于家庭而乐天伦之乐者夫鸿钧之世何物不熙一夫向隅满堂废笑伏愿  陛下同仁一视俾祯等得照例生还得旨孟一脉借言恩诏轻肆奏扰姑从＜宀十见＞革职发回籍为民○夺安定王府管理府事镇国中尉廷埽禄米一年该府辅导等官一并提问廷埽坐冒称安定王嫡长玄孙为部驳发故也
　　○丙寅  上视朝
　　○户部尚书殷正茂再＜锍-釒＞乞休不允
　　○戊辰封万安王褒火□危已故长子褒煇未配李氏为长子夫人褒煇病故李氏随即进府守制事姑故有是命
　　○免江西原编协济顺天保河真定凤阳山东等府并徐滁二州马价自万历三年以前拖欠银两其四年五年以十分为率除已前完角□羊外七分追角□羊各驿接济三分听留烧造瓷器纸张等用六年以后照今议派七分之数永减三分以为定例
　　○己巳升河南右参政吴文佳为贵州按察使○庚午  上御文华殿讲读
　　○辛未以吏部左侍郎严清为刑部尚书已而辞免  上曰卿端介清敏已而辞免  上曰卿端介清敏遍历司法邦刑重任特兹简畀不允
　　○升河南副使唐汝迪为右参政
　　○湖广木壕寨黄廷全等负固流劫地方官兵设计擒捕斩获廷全等议将厘坪寨移于木壕寨以其田地召令里民佃种纳粮免其均徭里役通令各家编佥壮丁八十名协同该堡戍守仍将贼居改造衙门营房其指挥马希孔等分别奖赏纪录不一
　　○癸酉  上视朝
　　○先是江浙矿徒流毒议以金衢兵巡道兼理徽饶严三府与玉山永丰遂安松龙三县兵备至是寇平该部请将移咨吏部以整饬饶金衢等处兵巡道止管金衢二府其饶州一府与玉山等县仍归并本道管理另请换给敕书从之○甲戌升山西右参议梅友松刑部广东司郎中庄钦大俱副使友松河南钦大四川
　　○巡按广东御史龚懋贤题该省广宁一县居当大罗山之下为两省盗贼之冲先年议省良有所见乃知县叶寿春谓其城孤人少借住四会三年且构衙廨设库狱以图久远则是显然弃城矣守巡道蔡汝贤等均有察吏之责各以升任丁忧去不能觉举其应否罚治听自  上裁得旨寿春旷职玩法革了职为民汝贤等罚俸半年今后若有扶同欺蔽的一体重宄不饶
　　○录征剿广西昭平等处斩获功赏平乐府署印同知林焜章等各银十五两黄保等各十两
　　○丙子  穆宗庄皇帝忌辰  奉先殿行祭礼遣定西侯蒋建元祭  昭陵○丁丑升神枢二营练勇参将署都指挥佥事管英加副总兵职衔分守金山地方参将事大同镇虏堡守备以都指挥体统行事署指挥佥事戴采署都指挥佥事充神枢九营佐击
　　○复思州府治仍旧建在都坪司工料等费即于该府剩银支用
　　○戊寅湖广抚按官王之垣等奏称元辅张居正于五月二十一日起程还阙  上曰元辅正在籍起程朕心甚慰章下所司
　　○升山西佥事王子蕙为左参议分守河东
　　○除原任山西佥事季遐龄为佥事管理兵备
　　○都御史陈炌题巡按御史赵应元差满出境之后忽尔称病乞休诈托规避甚失台规亟宜罢黜以为欺肆之戒  上曰御史差满依限赴京考察回道宪禁甚严近来托病回籍殊为蔑法赵应元革职为民今后有仍前故犯的照例行于是户部浙江司员外王用汲奏臣读邸报见大学士张居正一本内叙葬父之时巡抚湖广都御史陈瑞抚治郧阳都御史徐学谟及地方司道等官毕来会葬之情独巡按御史赵应元奏内不见叙及夫抚臣千里来临足以荣亲固居正之所深嘉按臣特秉风裁不为私交亦必居正之所甚重臣窃为台中有人庆矣未几赵应元患病乞休＜锍-釒＞入掌院都御史陈炌遂以托病欺罔参之夫疾病人所时有内臣得以病告自  祖宗朝至  陛下今日概不绝其向用之途今在廷小大臣工其曾经告病者何限如近日巡按广西御史陆万钟等皆奉差方回中途遽以病告与应元一体也何不论其托病而卒听吏部题覆乎  陛下试举以诘陈炌将谁为欺乎谁为不欺乎  陛下但见炌之论劾谓应元恣肆任情巧为趋避即罢斥之有余辜也至其意之所从来不为其事而为其人不为此事而为他事  陛下安得而知之孟子曰长君之恶其罪小逢君之恶其罪大臣谓逢君之恶其罪小逢相之恶其罪大今之时则逢君之人少而逢相之人多若炌者又其彰明较著也  陛下之圣柰何不日取大小章＜锍-釒＞私自省览然后宣副辅臣俾得□确可否施行不然万一时移势改有一憸人居鼎轴之地亦循今日故事而悉以委之则政柄下移极重难返何所不至臣非不知应元之斥已奉  明旨但见群情汹汹率与臣同而卒惧辅臣威无敢怀忠以入告故不避斧钺之诛效其枉瞽得旨  祖宗宪制御史不法都御史得指实参治赵应元托疾乞休蔑视法纪朕特黜之这厮乃敢逞肆浮辞越职妄奏好生怀奸比党挠乱国是本当重处姑从轻革了职为民再有这等的并这厮重治不饶亡何炌＜锍-釒＞辩乞罢斥  上曰近法纪纵弛朝廷但一加振饬憸邪辈以不便己私即为无端捏谤百计挠阻殊为蠹政卿正已执法朕所鉴知妄言的已处分了宜安心供职不准辞
　　○己卯留福建角□羊部济边外见在仓粮二万六百余石并未完侵那银四万六千六百三十六两米三万六千九百一石以备地方紧急之用从巡按御史□为正之请也
　　明神宗显皇帝实录卷之七十五
明神宗显皇帝实录卷之七十六
　　万历六年六月辛巳朔  上御皇极殿受朝
　　○巡按直隶御史林应训题臣为开浚吴淞江中叚久驻昆山乃知安亭东西等都沙土瘠薄国初每亩仅从五升一斗起科复经派以官布等项轻赍故小民犹得存活至嘉靖十七年于今徵三斗重额以致贫民逃窜田地益荒今欲复荒田必先开水利欲复荒民必先停逋追次议减则盖各区地方地废人亡钱粮无所出且各区岁徵平米大约六万有余石而极荒逋负仅万余耳其兑军正粮率皆粮里赔贝□皮而极荒逋负仅折银数十两耳在国家缓此为足为损在穷民负此实不能完臣谓宜令该县极荒之田未完逋负尽行停追将来荒芜可垦而新赋犹可望其不废也至若田有上下区之分查得嘉靖三十八年间曾将下区每亩减耗七升八合止科二斗二升九合二勺共该减米一万一千余石当时荒民稍稍安集未几而法随坏矣臣均查滩占田地以资工费即昆山一县已经查出涂田万余亩若就中分别新旧科粮大略可补该县荒田减则之数至嘉定县东北皆上区滨临江海历年新涨涂田亦不下数千亩久享厚利俱未升科以之补荒有何不可臣谓宜将二县新涨滩田委官尽数丈量明白定为等则升科若干然后将荒区之田斟酌赃罚庶几粮轻而民无畏将来荒芜可垦而正赋可望其能充也部覆如议
　　○癸未  上视朝
　　○免保河间所属十四州县河南所属永宁五县拖欠带徵柴直银共一万三千三百七十二两七钱三分零其河南见徵的姑准完限仍饬各省直务要当年完角□羊不许过期岁终查参从之
　　○乙酉兵部题山西冀宁守巡二道驻劄省会所属州县有司之事本宜综理但中间道里辽远遥制为难况事权不一遇警调发动多掣肘今议鴈平兵备道管辖代州繁峙五台崞县四州县岢岚兵备道管辖岢岚保德州兴岚河曲五州县其余各道分管州县地方及守巡兵备分任各有职掌不得相紊鴈岚二道原拟责任添入分管州县即为换给敕书从之
　　○丙戌衡州府民李仲都计同罗才爵谋娶已故罗才鼎妻邓氏不从率众强殴伊翁罗宪清致令自尽巡按以闻得旨这凶犯谋夺节妇统众强劫毁屋伤人情罪深重着依原拟监候详决○丁亥  上御文华殿讲读
　　○大学士张居正奏臣于本月二十一日更服墨缞星驰就道但臣原籍去京师几三千里加以道途霖潦每至迍邅哀毁余生难胜劳顿今计五月终旬之限已属稽违此心不遑宁处除候到京之日待谴外谨先奏闻以慰  圣怀得旨知卿已在途朕心慰悦炎天远道便从容＜此夕＞行不妨
　　○升狭西汉中守备夏年为都指挥佥事铨注河南都司军政佥书
</div>
    <div class="pagination">
<a href="明实录神宗实录_page56.html">上一页</a><span>...</span><a href="明实录神宗实录_page52.html">52</a><a href="明实录神宗实录_page53.html">53</a><a href="明实录神宗实录_page54.html">54</a><a href="明实录神宗实录_page55.html">55</a><a href="明实录神宗实录_page56.html">56</a><span class="current-page">57</span><a href="明实录神宗实录_page58.html">58</a><a href="明实录神宗实录_page59.html">59</a><a href="明实录神宗实录_page60.html">60</a><a href="明实录神宗实录_page61.html">61</a><a href="明实录神宗实录_page62.html">62</a><span>...</span><a href="明实录神宗实录_page58.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
