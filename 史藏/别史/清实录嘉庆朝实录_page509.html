<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 509 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 509 页/共 523 页
  </h1>
  <div class="content">
   ○户部议准、浙江巡抚陈若霖疏报、富阳、宁波、定海、宁海、象山、常山、瑞安、开垦沙地荡田一百八十七顷四十三亩有奇。照例升科。从之。　　

○丁卯。除江苏长洲县、捐置义冢地四十一亩有奇额赋。　　

○戊辰。谕内阁、初九日吏部议叙救火之王大臣一本。过于优厚。十九日紫禁城内直班之庄亲王绵课、托津、常英、瑞盛、色克精额、阿勒精阿、不遵谕上□日、开门迟而关门早。岂可邀恩甄叙。六人俱著彻回议叙。是夜幸未延烧。若致蔓延。朕必仰承皇考不开门之罪。更大之上□日重惩不恕。其礼亲王麟趾等、议以给予纪录八次。英和等加二级。俱属逾分。王公等各赏给尚书。纪录四次。大臣等各赏加一级。会议此本之堂官。俱著交部察议。司官俱著交部议处。此上□日通谕京中大小衙门知之。　　

○又谕、御史喻士藩奏、祭祀礼成、恭彻祭品、严禁夫役混杂一摺。所奏甚是。坛庙大祀。典礼綦重。朕行礼以前。执事之人。尚知共矢恪恭。至祭毕后。各夫役等、辄藉捧彻器品为名。喧哗杂沓。殊不足以昭敬慎。嗣后太常寺堂司各官、于祭祀礼成后。不准先行散去。即在彼督率夫役、恭彻祭品祭器。如有闲杂人等、混入喧哗者。立即查拏究办。以昭严肃。　　

○又谕、御史喻士藩奏、请饬禁驻防兵丁指饷借债、关粮折价一摺。各省驻防兵丁。计月给饷。按季支粮。俾得养赡身家。专心操练。乃近来渐染外省侈靡习气。如该御史所奏。竟有任情挥霍。豫指月饷。抵偿债负并将季粮先向粮员借支折色者。陋习相沿。殊于生计有碍。著各该将军副都统等、随时查察。训诫所辖兵丁。勿许奢华妄费。以时操演骑射。如有指饷借债关粮折价等敝□大。严行禁止。庶生计日裕。亦营规整肃矣。　　

○又谕、御史尹佩棻奏、请禁河工报销使费一摺。河工需用工料。价值均经奏定。果能实用实销。何虑书吏从中驳斥。若如该御史所奏、办工之时。先扣存银两。工竣解交工部。以为书吏使费。报销时冀免挑驳。实属大干法纪。现在兴办马营坝大工。著驻工各大员严行查察。务令帑项咸归实用。不准豫扣使费。以为将来弥缝地步。并著工部堂官认真稽核。秉公销算。不得任意挑斥。如查出书吏等有需索陋规情敝□大。即行严究重惩。以除积蠹。　　

○又谕、朕每岁阅看宗室、及左右翼前锋营、八旗护军营、圆明园八旗官兵等步射、共二十二处。人数较多。是以自二月起。陆续阅毕即接阅随围人员步射。因思二月初闲。天气尚寒。官兵等因朕阅射。掣办衣服。不无浮费。且近年官兵步射亦觉熟练。若自二月二十日以后阅射。天气渐暖。该官兵等制备衣服。亦无需多费。于生计不无裨益。嗣后著将该二十二处人员作为两班。于明年令宗室、左翼前锋营、左翼护军营四旗、官兵豫备步射。后年令右翼前锋营、右翼护军营四旗、圆明园八旗、官兵豫备步射。其派出阅射之王大臣等、将应看之官兵。亦照此分看。此内宗室等、与各营官兵不同。人数较少。除豫备朕阅射之一百名外。其王大臣阅看人员。著裁去一百名祇阅一百名。明年朕即于二月二十日以后起、阅看步射。　　

○谕军机大臣等、方受畴奏本月初八日由省前赴正定大名查阅营伍、并督同道府妥办开东长三州县赈务等语。前经降上□日、令方受畴派人赴豫。密访工次情形。现在方受畴亲往正定大名一带。密迩武陟著该督即遴派妥员。改装易服。前赴马营坝、密行察访。此次大工办理迟延、究竟有何棘手之处。所领帑项。是否均归实用。有无似前次衡工奢侈滥费之事。驻工各大员。孰为实心任事。竭力办公。孰为自图逸乐。恣意养安。方受畴曾任河南巡抚。该省属员内、如素知诚实可信之员。并可就近咨访。务得确情。据实密奏。不可稍有隐讳。再此次大工所用秸料。约需二万垛。昨据吴璥等奏、请令直隶协济料一千垛。朕因该督曾经面奏、与豫省接壤州县、亦被淹浸。难于购料未允吴璥等所请。但近日体察豫省办料情形。其近工二三百里以内者。俱已采买无遗。此时已在距工四五百里以外购办。车运颇艰。若岁内料垛不齐。则桃汛前合龙之期。恐致迟误。方受畴、现赴省南。除大名府属灾区外。其广平、顺德、产料处所。有水陆运道可通者。该督再悉心筹画。亦不必拘定一千垛之数。计可协济若干垛。亦稍收集腋之助也。将此谕令知之。　　

○又谕、御史黄大名条陈粤东积敝□大一摺。据称、粤东有三合会名目。即从前之添弟会。招党呼群。多在广州府属之清远、从化、韶州府属之英德、及广西之梧州、北流、迁江、百色等处。且有入会之在官人役。豫为通信包庇。扰害闾阎。著该督随地随时。留心察访。并饬属认真缉拏。从严惩办。以靖地方。该御史又称、粤东承办战船员弁。向有克扣工料价银成数之敝□大。因此战船不能坚固。出洋弁兵。益加胆怯。嗣后该督于此等船只。务须亲行查验。严禁克扣。有敝□大即参。以期有备无患。该御史又称、粤省夷船。带来鸦片烟泥。一至海口。辄有馈送海关监督家人银两。每岁约十余万。或二三十万不等。名曰私税。鸦片流毒。为害甚钜。而私税之风。尤不可长。若有私税。阿尔邦阿、及前任祥绍、必有入己之项。不可因系常福之子。稍存回护。著该督严行查察。如有前项情敝□大。据实严参。毋稍徇隐。该御史又称、粤东向多停柩不葬、溺女不举之家。此等恶俗。均为人心风俗之害。该督当通饬各州县实力劝化。出示严禁。以挽颓风。至所称粤东会试举人应得水脚银两。辄为藩司书吏克扣无余。又称学政衙门、有勒索新科举人、填写亲供费用、及勒取新进文童门礼等敝□大。会试水脚银两。乃朝廷嘉惠士林德意。如有蠹吏侵欺。即行严办示惩。至亲供规费。新进门礼。种种需索。殊非体恤寒畯之道。并著该督确查。如有此项陋规。严行饬禁。傥该学政教官、以及书吏人等、阳奉阴违。即行严参究办。以袪积敝□大。将此谕令知之。　　

○以云南督标中军副将文禄、为普洱镇总兵官。　　

○己巳。晋封三等伯大学士明亮、为三等侯。　　

○拨江南太湖营千总一员、移驻徐州丰汛。添丰汛额外外委一员。丰汛原设经制外委、移驻赵庄集。原设把总、移驻蟠龙集。夏镇外委、移驻双沟集。添马良集经制外委一员。杨家集经制外委一员。裁提标中左前后城守五营、并太湖、福山、江阴、靖江、杨舍、孟和、六营步军二十名。马兵守兵各五十名。添设赵庄集马步守兵三十九名。蟠龙集马步守兵三十名。双沟集马步守兵三十名。马良集马步守兵三十名。杨家集马步守兵三十名。从两江总督孙玉庭请也。　　

○庚午。谕内阁、帅承瀛奏、覆审徐文诰家被盗一案。所讯盗犯王大壮、王三壮、拒捕放枪。伤毙工人柏泳柱各情节。与按察使童槐原讯无异。童槐于审讯此案。秉公办理。不避嫌怨。著交部议叙。程国仁、前于按察使任内、审转错误。著交部严加议处。其初审原禀、因疑妄断之前任泰安县升任知州汪汝弼、革职发往乌噜木齐。承委覆讯草率之候补知县周承宽、前任济南府登莱青道胡祖福、俱著即行革职。吏部知道。部驳后。委审仍照原拟顶详之前署济南府知府候补道钱俊、著交部严加议处。奉委讯供率将事主掌责之候补知州李冈、前经革去顶带。著不准开复。交部严加议处。余著刑部速议具奏。　　

○户部议覆、尚书吴璥奏改投效章程一摺。得上□日、部驳甚是。河工投效。历经办有成案。并非始于此次。吴璥等前既援例奏请、令投效人员、赴工捐输。嗣因御史条陈。遂奏请归部办理。实属有心推诿。此次武陟大工投效。仍著吴璥等、于部议条款奏定行知后。照历届章程。在外收捐。俟合龙后再行归部办理。余依议。　　

○旌表守正捐躯山东汶上县民张自书妻张氏。　　

○给山东濮、范、利津、寿张、东阿、东平、阳谷、沾化、蒲台、滨、惠民、十一州县、被水灾民一月口粮。及房屋修费。并蠲缓本年额赋。及菏泽、肥城、聊城、三县、额赋有差。　　

○辛未。圣祖仁皇帝忌辰。遣官祭景陵。上诣寿皇殿行礼。　　

○壬申。谕内阁、朕本年六旬万寿。普免天下历年正耗民欠。及缓徵带徵银谷。节经各督抚查明具奏。以次降上□日豁免。内惟四川、贵州二省。并无丝毫蒂欠。特加恩宽免该二省明年正赋十分之二。以示嘉奖。计所蠲各省积逋全数。共银二千一百二十九万六千八百余两。米谷四百四万五千二百余石。此皆国家惟正之供。朕以大庆普惠群黎。原系特沛之恩。若小民等心冀七旬八旬九旬、每届十年。必有蠲除。遂不踊跃输将。州县官更从中影射。以完作欠。则大违尊君亲上之义。即如此次各省积欠银谷、数至二千五百万之多。而江苏、安徽、山东、三省居其过半。皆由该三省官疲民玩积习、较之他省为尤甚。嗣后各省督抚应随时训饬地方官、催徵各宜尽职。并晓谕小民应输正赋。及时完纳。其惰徵州县。责成督徵之员。层层稽察。如有捏报侵挪者。据实严参。其江苏、安徽、山东、三省。更当整饬吏治。化导民风。湔除积习。用副朕仁寿斯民至意。　　

○又谕、御史陈鸿奏、请清厘驿站积敝□大一摺。所奏是。直省驿站。夫马车辆。各有定额。由京奉差人员。部颁勘合。其应用夫马。俱按官职大小。填注数目。乃外省由驿差员。竟不填注牌票。于定例外多用车马、至数倍十数倍。并有夹带客货者。不特疲劳驿骑。且派用民车。扰累闾阎。不可不严行查禁。著各督抚严饬有驿州县。一应差务。俱遵照定例支应。其本省差员。亦照部颁勘合式样。填注夫马数目。如有额外需索者。报明该督抚据实劾参。至上司家眷幕友。尤不应擅用官驿夫马。并著通饬严禁。傥倚势骚扰。州县滥行供应。一经查出。定行严惩不贷。　　

○谕军机大臣等、戴均元等奏、查勘估挑引河、并严催赶紧兴办各摺。马营坝漫口。前于十月二十七日兴工堵筑。朕朝夕盼望驰奏进占情形。夜不成寐。乃本日报到、吴璥等所奏、祇系筹挑引河、催解饷银。进占事宜。并无一字奏及。其摺系初十日由工次拜发。距兴工之期已十三日。何至尚无丈尺可报。吴璥等迁延观望。实属疲玩极矣。吴璥、那彦宝、叶观潮、琦善、著传上

□日严行申饬。此时寰宇乂安。惟此河工一事。关系国计民生者甚钜。朕宵旰焦劳。无时或释。吴璥等奈何不知仰体朕意。上紧趱办。至挑挖引河。集料进占。原可同时并举。吴璥等屡奏、皆云于明年桃汛前合龙。即应按日排算。方可克期无误。今兴工后、已虚抛半月之久。节候已届隆冬。屈指桃汛以前为时有几。岂不坐误事机。伊等每云一气呵成。亦复谈何容易。且亦必须呵而后成。岂空言坐待、即能集事耶。此次大工。朕定于桃汛前蒇事。届时傥有迟误。吴璥、那彦宝、琦善、三人皆当治罪。叶观潮、本系弃瑕录用。尤当从重治罪。吴璥等不可不勉之又勉。一面催办秸料。一面挑挖引河。即行赶紧进占。按期奏报。勿再迟延。至下段引河内仪封三堡。长五六里。应挑深二丈七八尺、底宽二十六七丈。及积淤稍薄者五十余里、应挑深二丈内外。此一段。著专派按察使德奎、驻工督办。其挑挖土方。办有若干成。由该臬司自行随时具奏。限于两月内挑竣。不准踰期。其上中两段、及下段之睢宁迤下。俱著吴璥等立定限期。督催赶办。总期合龙时、开放一律通畅。速蒇大工。将此谕令知之。　　

○甲戌。谕内阁、御史俞肯堂奏蠲缓恩上□日、请饬禁吏胥捺搁誊黄一摺。各直省奏到偏灾。应缓应徵。一经奉有恩上□日。即当誊黄宣布。俾小民及早周知。若吏胥得以任意捺搁。则影射朦徵诸敝□大、由此而起。本年直隶、河南、山东、安徽、江苏等省。均有加恩蠲缓地方。著各该督抚严饬被灾各州县、迅速宣贴誊黄。务令城乡市集、共见共闻。该地方官、仍随时亲历稽查。庶隐漏侵欺之敝□大、易于发觉。实惠得以下究。用副朕轸恤穷黎至意。　　

○乙亥。谕内阁、前派曹振镛、穆克登额、查估正阳门城楼应修工程。本日据曹振镛等奏、正阳门大楼等处、虽有曹□少旧处所、大段情形、尚属稳固、时届寒冻、难以施工、明岁南北方向、亦属不宜、请暂缓兴修等语。所奏甚是。向来钦派查估大臣。总不过据原报情形、迎合见好。附会覆奏。以便徇私冒销。其方向应否修造。并不讲求。殊失辨方协纪之义。嗣后凡有勘估工程。著钦派大臣带领钦天监官一员。同往相度。方向如果合宜。将应修情形、核实勘估。若方向不宜。即工程紧要。亦据实奏明。暂缓兴修。摺内俱将钦天监官员衔名声叙。以昭详慎。勿得稍有迁就　　

○丙子。上幸瀛台。阅冰技。　　

○缓徵安徽太湖、望江、阜阳、盱眙、天长、寿、宿、定远、桐城、潜山、十州县、及屯坐各卫、水灾旱灾本年及上年额赋。赈亳、蒙城、太和、怀远、凤阳、灵璧、凤台、五河、泗、九州县、及屯坐各卫灾民。并给泗、亳、蒙城、太和、盱眙、天长、六州县勘不成灾地方贫民一月口粮。　　

○丁丑。谕内阁、御史李莹奏、请禁八旗官学积敝□大一摺。所奏是。国家建立官学。设有满洲蒙古汉人教习。分别训课。原以培养人材。兼资教育。乃近来视为具文。渐形废弛。如该御史所奏、各学官学生。并不常川入学肄业。该教习等、亦祇于查学之期、始行到学。虚开功课。至报满时、如无成效。辄以通融塞责。陋习相沿。殊失设学本意。著通谕查学大臣、及国子监堂官、不时前赴各学稽查。毋许豫示日期。如教习内、查有旷功不到者。即行指名参处。其官学生不入学肄业。及到学而不遵约束者。亦即严行戒饬。教习报满若无成效。仍令留学。不准通融捏报。务使师道克端。生徒向学。用收兴贤育材之效。　　

○谕军机大臣等、据给事中王允辉奏、十八年黑龙江凯旋官兵、携带幼孩共四百八十八名、幼女十七口、惟查出王玉等九名、解送原籍、交亲属认领、近闻从前查办时、该弁兵利其服役、或希图、售卖、逼令自认并无亲属、不愿回籍者甚多、嗣于二十二三年、有滑县民人张均、刘之瑶、傅学曾等、前往认领、刘之瑶、又与其同乡张氏之子名扁头者相遇、曾托伊寄信家属、又有刘学曾在黑龙江城内、与其亲甥撞遇、赴刑司认领、以言语参差、不准给领、又有永顺纸房周文献、买作养子改名周继善、及得胜弓铺买作奴仆者、皆查办以后之事、可见前此办理不实不尽等语。前此吉林黑龙江凯旋官兵携带幼孩。交该将军等查明有家可归者、俱解交原籍。令亲属认领。现在黑龙江官兵所带幼孩。又屡有续往认领者。则前此查办不实可知。吉林亦事同一律。著富俊、松宁、再行确查。并晓谕该官兵等、所带幼孩。现多长成。如有记忆乡里、及亲属姓名、愿回原籍者。俱令报出。照十九年成案、一体解送回籍。俾令完聚。如有抑勒隐匿者。查出照例治罪。勿得仍前草率。致多遗漏。将此谕令知之。　　

○戊寅。谕军机大臣等、朕闻盛京近年赌风甚炽。往往开场设局。招集多人。群小狎居。习于匪僻。大为风俗之害。从前富俊在将军任内查禁颇严。稍为敛戢。及赛冲阿接任。一味和平。该赌匪等、又复肆无忌惮。松筠素性宽缓。当力加振作。访有聚赌场局。即行严拏究办。使兵民等咸知戒惧、不敢为非。正所以保其身家。不独赌博一事。凡事皆当留心约束。不可一味姑息也。将此谕令知之。　　

○命裁黏竿处拜唐阿缺三十六员。　　

○抚恤琉球国遭风难夷如例。　　

○己卯。除江苏元和县、捐置义冢地一十二亩有奇额赋。　　

○庚辰上幸瀛台。阅冰技。　　

○刑部尚书韩崶、因病乞假。允之。以户部尚书卢荫溥、署刑部尚书。　　

○以江南河标中军副将塔青阿、为江西九江镇总兵官。　　

○辛巳。命直省各将军督抚等、嗣后凡回赏如意。俱无庸奏谢。　　

○壬午。谕内阁、国家优待臣工。王贝勒等、例在紫禁城内骑马。满汉大臣年老者。恩赏在紫禁城内骑马。原以曲示体恤。节其趋步之劳。近闻满洲大臣中、有年老艰于上马者。汉大臣中、有本不谙乘骑者。虽蒙恩赏。仅令人牵马随行。严冬风雪。依然徒步蹒跚。深堪怜悯。现在仪亲王年逾七旬。成亲王将届七旬。均系朕兄。定亲王绵恩、虽系朕侄。亦年逾七十。均著加恩即令肩舆入直。庆郡王永璘、俟年至六十、亦准肩舆入直。其例应禁城骑马之王贝勒等、及曾经赏马之文武大臣。满洲人员年至六十五岁以上、汉员年至六十岁以上者。俱准其肩舆入直。至应下马处下舆。朕厚恤臣工。若此次降上□日之后。应乘舆者仍徒步行走。牵马后随。则是不知朕恩。其矫情之过。难以宽恕。其精力强健尚能策骑者。亦不能因有此上□日、概坐肩舆。以耽安逸。　　

○又谕、成格奏、晋省缺额丁银、请捐廉归款一摺。岢岚、保德、二州。地本苦寒。罕通贸易。现在寄籍者陆续还归。即土著亦多迁徙。以致丁银缺额。摊赔滋累。该抚奏请在通省养廉内每年照数摊捐。殊可不必。国家惠爱黎元。既知小民瘠苦情形。岂尚计及锱铢、徵收缺额之赋。所有岢岚州缺额银一千五百八两零、保德州缺额银七百一十七两零。著即加恩按年豁免。以示朕勤恤民瘼至意。　　

○又谕、御史喻士藩奏、请严饬交审案件、不得偏听委员审断一摺。直省京控之案。一经降上□日、交该督抚审办。即与钦差无异。自应提案亲鞫。即或案犯众多。不能不委员集讯。亦当详辨曲直。自持主见。岂可偏听委员。致有屈抑。嗣后各该督抚遇有交审案件。务当一秉大公。持平听断。实则执法严究。虚则按律坐诬。以息告讦而清讼源。　　

○又谕、御史蒋云宽条奏慎重河防一摺。所奏俱是。各省沿河设立厅汛员弁。原应驻居堤所。常川保护。若仅于大汛时驻工防守。平日任其偷闲。远离汛地。则兵夫等无所统束。亦必相率走避。一切防范之具。尽成具文。著各该河督严饬各员弁、无论是否汛期。均督率兵夫巡逻堤岸。如有擅离汛署者。指名严参。以重职守。其河营兵丁、例有定额。平日应责令学习桩埽、并填补沟窝、堆土植柳等事。以习劳苦。若空缺不补。一遇险工。不敷差委。现募民夫应役。岂不坐致贻误。著该河督严行查察。均令挑补足额。以裕巡防。至沿河工段。平时虽分界址。遇抢险时、皆当不分畛域。并力防护。傥值溜势改趋。本汛官力难兼顾。其上下汛官、即应督率兵夫。帮运料物。彼此互相策应。方能不失机宜。若旁观推卸。致误要工。查明一并参处示惩。该御史又称、各处兵夫筑堤、有即在堤脚下刨挖取土者。修堤取土。应在十五丈以外。本有定例。若近堤刨挖日久。堤身单薄。何以抵御洪流。并著该河督严申禁令。责成厅营员弁。认真稽查。有犯必惩。以固堤防而重修守。　　

○福建漳州镇总兵官马建纪、因病休致。以兴化城守协副将苏勒芳阿、为漳州镇总兵官。　　

○免浙江仁和、钱塘、海宁、余杭、临安、嘉兴、秀水、海盐、石门、桐乡、归安、乌程、长兴、德清、武康、安吉、孝丰、十七州县、及嘉湖卫、水灾本年额赋。并缓带徵银米。　　

○癸未。上诣寿康宫行礼。　　

○以候补三品京堂王引之、为通政使司通政使。　　

○甲申。赏八旗兵丁一月钱粮。　　

○乙酉。上幸瀛台。阅冰技。　　

○丙戌。缓徵广东归善、博罗、增城、三县、水灾本年及上年额赋。并给房屋修费。赏恤淹毙人口银。　　

○除江苏川沙厅、义冢地三十八亩额赋。　　

○丁亥。吏部奏、查明坐选原缺知州袁煇、并未回籍起复、钻营保举、例应革职、钦差侍郎那彦宝率行保奏、应降调一摺。得上□日、袁煇著照部议革职。那彦宝率行保奏。本应照部议降三级调用。但伊现在武陟督办大工。一时未便更易。著加恩改为降三级留任。那彦宝如能迅将大工堵筑合龙。仍当量予恩施。傥不知愧奋。未能克期蒇事。则降调不足蔽辜。定行治罪不贷。　　

○戊子。调江西按察使诚端、为甘肃按察使。以内阁侍读学士程祖洛、为江西按察使。　　

○以乌噜木齐都统庆祥、为伊犁参赞大臣。前任塔尔巴哈台参赞大臣贡楚克扎布、为乌噜木齐都统。
  </div>
  <div class="pagination">
   <a href="清实录嘉庆朝实录_page508.html">
    上一页
   </a>
   <span>
    ...
   </span>
   <a href="清实录嘉庆朝实录_page504.html">
    504
   </a>
   <a href="清实录嘉庆朝实录_page505.html">
    505
   </a>
   <a href="清实录嘉庆朝实录_page506.html">
    506
   </a>
   <a href="清实录嘉庆朝实录_page507.html">
    507
   </a>
   <a href="清实录嘉庆朝实录_page508.html">
    508
   </a>
   <span class="current-page">
    509
   </span>
   <a href="清实录嘉庆朝实录_page510.html">
    510
   </a>
   <a href="清实录嘉庆朝实录_page511.html">
    511
   </a>
   <a href="清实录嘉庆朝实录_page512.html">
    512
   </a>
   <a href="清实录嘉庆朝实录_page513.html">
    513
   </a>
   <a href="清实录嘉庆朝实录_page514.html">
    514
   </a>
   <span>
    ...
   </span>
   <a href="清实录嘉庆朝实录_page510.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
