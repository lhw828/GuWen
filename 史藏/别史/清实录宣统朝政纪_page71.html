<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 71 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 71 页/共 148 页</h1>
    <div class="content">○顺天府奏、整顿顺属州县巡警。并创置警务公所。改编马巡探访两队。下部知之。摺包现月　　

○又奏、嗣后拏获各属劫盗等犯。拟请仍援上年法部奏案。以顺天府署警务公所为起诉。发审局为豫审。录具犯供。咨交大理院审讯议结。下所司议。现月摺包　　

○派广西巡抚张鸣岐监临广西法官考试。早事　　

○以署广西提学使李翰芬、广西按察使王芝祥、为广西法官考试官。早事　　

○赏德上议院议员黑师、前驻沪德副领事胡思格等宝星。摺包　　

○丙辰。谕内阁、本日引见之应袭三等伯爵李香滟宾、著准其承袭。赏给二等侍＜目辟＞行＜匧心＞口＜韦未＞＜夗贝＞。在大门上行走。现月　　

○谕军机大臣等、都察院代奏、据翰林院五经博士卜宪章等、以先贤祭田被占。公恳归复等情呈一件。著孙宝琦按照所呈各节。确切查明。据实覆奏。原呈著钞给阅看。廷寄　　

○又谕、电寄宝棻、据电奏情将雷元澍留汴承办河修矿务等语。雷元澍著暂缓赴滇。电寄　　

○引见办学翰林院庶吉士吴震春、得旨、著授职编修。现月　　

○补引见陆军贵胄学堂毕业生二品荫生承启、得旨、著以陆军部员外郎用。现月　　

○引见已革在任候补知府直隶沙河县知县吴鸿祺直隶新乐县知县王志范、直隶安肃县知县甯济、在任候补直隶州知州直隶迁安县知县孔宪廷、得旨、均著开复原官。降补府经历县承前山西试用直隶州知州姚振国、得旨、著以知州用。现月　　

○镶黄旗汉军都统凤山奏、近畿陆军各镇。应需额设马匹。拟照案派员采办。下所司知之。现月　　

○筹办海军大臣贝勒载洵等奏、世爵报效府第地段。恳赏收拨建海军学校。依议行。摺包　　

○广西巡抚张鸣岐奏、遵设宪政筹备处。内设考核文牍两科。按期筹备一切应办事宜。下所司知之。摺包　　

○戊午。夏至。祭地于方泽。遣庄亲王载功恭代行礼。　　

○谕内阁、驻藏大臣联豫奏称、光绪二十五年。已革达赖喇嘛咨称、第穆呼图克图阿旺罗布藏称勒饶结贿瞻对康巴喇嘛、使用邪口滟兄。图害达赖生命。请撤销呼图克图及靖善禅师名号等因兹据布赉蝱滟朋寺洛岭札仓喇嘛等偕同第穆本寺喇嘛等、联名禀称第穆呼图克图阿旺罗布藏称勒饶结、并无劣奣＜虘阝＞亦竟被奇冤。胪列案情。恳请恩施等语。此案既据联豫查明第穆呼图克图无端受祸。良堪矜悯。第穆呼图克图旺罗布藏称勒饶结著加恩复其靖善禅师名号。并赏第穆呼图克图。准其转世。所有该寺内财物田产。饬由商上查明。如数给还。以彰公道而维黄教。现月　　

○又谕、瑞澂杨文鼎电奏、湖南常德府滨河筑城。地势低洼。本月初闲。黔省久雨。山水下灌。又因上游发蛟。河水陡涨。初五日以后。大雨如注。昼夜不息。城根水深八九尺。下片滟臿坍塌。堤障溃决。沿河田庐。悉遭漂没。小民荡析离居。览奏深堪悯恻。加恩著赏给帑银二万两。由度支部给发。著该督抚派委妥员。前往详累查勘。办理急赈。毋令灾民失所。并设法补筑围堤。俾得复业。用副朝廷轸念灾黎至意。现月　　

○谕军机大臣等、电寄瑞澂、据电奏湖北承办建筑审判厅工程委员候补知县杨葆初承办工程。营私浮冒。请革职查抄等语。杨葆初著即行革职。查抄押追。电寄　　

○度支部奏发行纸币。固属国家特权。而政府要不可自为经理。近世东西各国。大都委之中央银行。独司其事。诚以纸币关系重要。傥发行之机关不一。势必漫无限制。充斥市廛。物价因之奇昂。商务遂以不振。贻害于国计民生。何堪设想。现拟将此项纸币一切兑换发行之事。统归大清银行管理。无论何项官商行号。概不准擅自发行。必使纸票于纷纭杂出之时。而立收集权中央之效。此其要义一也。纸币发行总数。查东西各国。除法美二国外。大率无法律明文。豫定发行数目。诚恐事变无常。需要之范围。亦有所伸缩。中国事同一律。其在平时。自应以准备数目。为发行数目。一过银根吃紧。需要较多。即由银行体察市情。酌量增发。其应如何明示限制之处。届时由部核定。以资遵守。必使银行任接济市面之责。而仍不准有任意滥发之弊。此其要义二也。纸币之流通。全恃兑换以维信用。傥听其肆意发行。毫无准备。万一变生不测。市面恐慌。兑现者纷至沓来。危险殊难言状。查各国纸币条例。规定綦详。而于准备金尤为最严之监察。中国发行纸币。事属创图。万不可稍涉空虚。致失国家信用。现拟于现款准备以外。概以有价证券。作为担保。必使银行于孳生利息之中。而仍不失保全信用之道。此其要义三也。发行机关。既已委之银行。则酌收税银。亦属国家应得之利益。惟收税之法。考诸各国。不外发行税余利税二种。揆之中国情势。民力既瘠。利率复昂。傥更按发行成数以徵税银。则银行必以借贷为难。恐不免于农工商业多所阻碍。应请于纸币发行之次年起。视银行所得余利。按年徵收若干。并以税率分作三期递进。必使银行于税额增长之时。而仍不觉义务负担之重。此其要义四也。兹经督率币制调查局各员。悉心研讨。本此要义。厘订兑换纸币则例十九条进呈。又奏、通用银钱票。流通市面。殊于币制有碍。上年臣部奏定通用银钱票暂行章程。严定限制。斫豫为推行币制之地。应与此项纸币则例。一体遵守。其业经发行各行号。应即照章按年收回。未经发行、及以后新设各行号。即不准再为发行。违者无论官办商办。查明奏倢■＜曰融＞■＜石木＞。照章惩罚。均依议行。摺包　　

○盐政处奏、请停止分发两淮盐官。依议行。早事　　

○安徽巡抚朱家宝奏、皖省遵设财政公所。拟筹统一办法。下部知之。摺包　　

○云贵总督李经羲奏、永昌府属镇康土州改流。拟请添设知州一缺。巡检二缺。分司治理。下部议。摺包　　

○蠲免云南陆凉州被旱地方条粮银米。摺包己未。追予拒贼被害安徽监生鲍崇贤优恤。如生员军营阵亡例。　　

○庚申。谕军机大臣等、电寄联魁、电奏悉。仍著随时＜目辟＞暒穴＜曰融＞夕＜夗贝＞查遗苗。务期一律净尽。一面将流民设法安插。一面妥筹生计。并赈抚被灾户民。毋任再滋事端。电寄　　

○云贵总督李经羲奏、援案恳准滇省杂粮出口。纳税一次。内地经各关卡。概免重徵。并提倡垦植。暂免升科。下所司议。

摺包　　

○又奏、筹办滇省积谷。拟以各属现存谷数。作为定额。责成官绅。切实管理。酌拟章程。通饬各属试办。下部知之。摺包　　

○科布多办事大臣锡恒奏、塔属阿勒依哈萨克恳求归阿住牧。请旨遵行。得旨、前已有旨交锡恒查办矣。摺包　　

○辛酉。谕军机大臣等、增韫电奏、请饬两江安徽江西各督抚。申运米出洋之禁。内地毗连各省。如非大宗私运。仍准照旧通流等语。著该部议奏。电寄　　

○又谕、有人奏、吏部穵改档册。听人贿买难荫。冒名承袭。请饬查办一摺。著廷杰、林绍年、按照所奏各节。确切查明。据实具奏。毋稍徇隐。原摺著钞给阅看。廷寄　　

○又谕、湖南试用巡检黄启捷、冒名难荫黄祖诒。以知县验放。现住广西老馆。著民政部、步军统领衙门、迅速拘留。毋令逃匿。听候查办。廷寄　　

○御史赵炳麟奏、仕途滥杂。蠹国贼民。请饬参酌中外古今。订定一切官规。以饬吏治。得旨、会议政务处议奏。摺包现月　　

○两江总督张人骏等奏、海州宿迁清江扬州泰州等处麦＜虘阝＞丏粉公司。专利病民。晶■宜滋事端。拟请酌定限制。嗣后各公司制成麦＜虘阝＞丏粉。祇准行销内地。不准贩运出洋。如遇荒年。无论购存之麦。及已制之粉麦＜虘阝＞丏麸。悉尽本地售卖。不许出境。请饬部劄各公司遵照。以顺舆情而维民食。从之。　　

○又奏、江北海州等处水灾极重。现办理春抚工赈。筹办各属平粜。并重申米禁。得旨、著妥筹接济。以恤民艰。　　

○希朗阿因病解职。调镶白旗护军统领卓淩阿、为镶黄旗护军统领。以镶蓝旗蒙古副都统岳梁。为镶白旗护军统领。调镶红旗满洲副都统英信、为镶黄旗满洲副都统。镶黄旗蒙古副都统文泰。为镶红旗满洲副都统。正黄旗蒙古副都统景麟。为镶黄旗蒙古副都统。　　

○蠲缓萨拉齐厅被灾地方租银。　　

○壬戌。谕内阁、鹿传霖奏、久病请开去军机大臣要差。续假一个月一摺。大学士鹿传霖久直枢廷。勤劳倍著。兹因久病未痊。朕心实深厂＜虘阝＞堇念。著再赏假一个月。并赏给人＜目辟＞映＜走毕＞鹍＜夗贝＞二两。俾资调摄。一俟病痊。即行销假。所请开去军机大臣差使之处。著毋庸议。现月　　

○又谕、瑞澂奏、湖北劝业道邹履和才难胜任一摺。邹履和著即开缺。湖北劝业道著高松如试署。现月　　

○谕军机大臣等、瑞澂杨文鼎电奏、湘省匪乱。赔款无著。拟由大清银行息借银一百二十万两。分年归还。请饬度支部知照大清银行总监督。豫为借备等语。著度支部议奏。电寄　　

○农工商部奏、湖南华昌公司。试炼纯锑。渐著成效。请将直隶两江山东湖南湖北五省补助官款。共十六万两。奏明立案。永远作为补助。以符奏案。从之。摺包现月　　

○癸亥。谕内阁、据都察院奏代递咨议局议员孙洪伊等、并直省旗籍各代表呈请速开国会一摺。披览均悉。速开议院一事。上年十二月闲。据直隶各省咨议局议员等联名呈请。已经明白宣谕。俟九年豫备完全。国民程度普及。必毅然降旨。定期召集。朝廷慎重国维之意。无非愿我臣民勿骛虚名而隳实效。本年复经宪政编查馆奏派妥员。分起前赴各省。按照筹备清单。认真考核。并饬各省将筹备事宜。应需之款。详加豫算。本日复面询各衙门行政大臣。亦皆奏称按期次第筹备。一切尚未完全等语。朕仰承先朝付托之重。俯念臣民呼吁之殷。夙夜孜孜。深望宪政早一日成立。即早纾一日忧劳。亦何所靳于议院耶。惟思国家至重。宪政至繁。缓急先后之闲。为治乱安危所系。壮往则有悔。虑深则获全。论议院之地位。在宪法中祇为参预立法之一机关耳。其与议院相辅相成之事。何一不关重要。非尽议院所能参预。而谓议院一开。即足致全功而臻郅治。古今中外。亦无此理。＜圭黾＞滟兄以我国幅巾滟员之广。近今财政之艰。屡值地方偏灾。兼虞匪徒滋事。皆于宪政前途。不无阻碍。而朝廷按期责效。并未尝稍任松懈。宵旰急切图治之心。当为薄海臣民所共谅。本年九月。即届资政院开院之期。业已降旨选定议员。先期集会。如能上下一心。共图治理。不惟立议院之基础。兼以养议院之精神。朕缵述前谟。定以仍俟九年筹备完全。再行降旨定期召集议院。尔等忠爱之忱。朕所深悉。惟兹事体大。宜有秩序。宣谕甚明。毋得再行渎请。兹特通行谕令知之。现月　　

○会办盐政大臣湖广总督瑞澂等奏、湖南衡永宝三府官运。拟请改运芦东晒盐。以济民食而裕饷源。得旨、督办盐务大臣查核具奏。摺包　　

○浙江巡抚增韫奏、裁撤浙省厘饷收支等局。并附隶各局。归并藩司接收经管。下部知之。摺包　　

○又奏、试办各级审判厅。先就臬司署内分科治事。下所司知之。摺包　　

○甲子。谕内阁、意普苏噜岱奏、库存祭器亏短。现将看守经管官役。严行审讯。并自请议处一摺。库存祭器。关系最为重要。应如何敬谨看守。乃菩陀峪定东陵库内所存金银器皿。竟致失去六件之多。实属异常疏忽。意普苏噜岱。均著交该衙门议处。该管官员。一并查取职名。分别交部议处。并著民政部、步军统领衙门、顺天府、直隶总督、严饬所属。一体勒限严缉。务获惩办。现月　　

○谕军机大臣等、电寄出使大臣贝勒载涛、电奏悉。奥皇赠给宝星。均著准其收受。电寄　　

○又谕、电寄科布多办事大臣锡恒、据电奏哈萨克玛木尔伯克等来阿控诉一案。牵涉该城章京。可否将塔城章京奇兰、花沙布二员。先行暂开差缺。解阿归案讯办等语。奇兰、花沙布、均著暂行开去差缺。迅速解阿。听候审讯。电寄　　

○陆军部奏、援案给与军事机器制造局工匠。实职。拟于制造科协军校以下。添设司务长、上士、中士、下士、各阶。一俟制造人材。自司务长以下。能以石滟驳队人员兼任。即行停止。又奏、改良马政办法。约计须有军马马分监七处。惟事体重大。需款浩繁。拟请于分监七处之中。先设南北监。北分监、就两翼牧场改设。南分监。现拟创办。其开办常年经费。请饬部转行各该省按照应编镇数。均匀筹拨。尽于本年整备试办。均依议行。摺包　　

○山东巡抚孙宝琦奏、裁并河防筹款善后筹赈四局。悉归藩司管理。筹设财政公所。分科治事。以期统一财政。又奏、酌拟东抚公费。暨酌议司道各府公费确数。统归藩库支给。并下部知之。摺包　　

○甘肃新疆巡抚联魁奏、新省筹办统一财政。裁并局所。于藩司署内分科治事。以资整理。下部知之。摺包　　

</div>
    <div class="pagination">
<a href="清实录宣统朝政纪_page70.html">上一页</a><span>...</span><a href="清实录宣统朝政纪_page66.html">66</a><a href="清实录宣统朝政纪_page67.html">67</a><a href="清实录宣统朝政纪_page68.html">68</a><a href="清实录宣统朝政纪_page69.html">69</a><a href="清实录宣统朝政纪_page70.html">70</a><span class="current-page">71</span><a href="清实录宣统朝政纪_page72.html">72</a><a href="清实录宣统朝政纪_page73.html">73</a><a href="清实录宣统朝政纪_page74.html">74</a><a href="清实录宣统朝政纪_page75.html">75</a><a href="清实录宣统朝政纪_page76.html">76</a><span>...</span><a href="清实录宣统朝政纪_page72.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
