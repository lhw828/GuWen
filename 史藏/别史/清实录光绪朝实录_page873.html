<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 873 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 873 页/共 1316 页</h1>
    <div class="content">○大学士荣禄、奏酌拟中军营制饷章。并请拨款开办。得旨、即著该大臣分别咨行各处遵照办理。随手　　

○顺天府奏、请酌拨米石。接续平粜。得旨、著拨给粟米二万石。接续平粜以济民食。现月　　

○吉林将军延茂奏、吉林试铸银圆。一年期满成效昭著。在事人员。仍拟豫定奖励章程。以所积赢余银数。为核奖人数之标准。以昭激劝。下部议摺包　　

○办理奉天矿务德馨等奏、遵旨查勘奉天各矿情形。现正设法招商。拟俟来岁春融。再行举办。报闻。摺包　　

○以筹办川东赈务。始终罔懈。予升任贵州巡抚前四川布政使王毓藻等升叙加衔有差。予各省督办赈捐之盛京将军依克唐阿等分别奖叙。其筹备购运之江南义绅严作霖等、传旨嘉奖。　　

○以捐银助赈。开复已革江苏补用直隶州前吴县知县淩焯原衔。摺包　　

○协修官朱点衣恭纂　　

总纂官熊方燧恭辑监修总裁世恭阅二签三月二十日正总裁那月日专司蒿■禾本陆恭覆阅癸丑十一月十四日　　

徐月日　　

荣月日副总裁唐月日　　

宗室宝恭阅二签九月十二日

　　

陈恭阅二签十月十三日　　

熙月日　　

郭恭阅一签十月十二日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百三十四　　

光绪二十四年。戊戌。十一月。乙丑。谕内阁、昨据两广总督谭钟麟、在康有为本籍。抄出逆党来往信函多件。并石印呈览。查阅原信。悖逆之词。连扁累牍。甚至称谭嗣同为伯理玺之选。谓本朝为不足辅。各函均不用光绪年号。但以孔子后几千几百几十年。大书特书。奣＜虘阝＞亦其种种狂悖情形。实为乱臣贼子之尤。其信件往还。牵涉多人。朝廷政存宽大。不欲深究株连。已将原信悉数焚毁矣。前因康有为首倡邪说。互相煽惑。不得不明揭其罪。以遏乱萌。嗣闻无知之徒。浮议纷纭。有谓该逆仅止意在变法者。试证以抄出函件。当知康有为大逆不道。确凿可据。凡属本朝臣子。以及食毛践土之伦。应晓然于大义之所在。毋为该逆邪说所惑。以定国是而靖人心。将此通谕知之。现月　　

○谕军机大臣等、德馨奏、续查奉天各矿办理情形一摺。奉天产矿之区。业经依克唐阿委员。分投开采。渐著成效。即著责成该将军督饬在事各员。认真办理。以一事权。德馨著毋庸前往。将此谕令知之。现月　　

○护理四川总督文光奏、川省遵铸八分制钱。请于多铸钱内开支加增工料。并弥补铜铅不敷价值。下户部议。摺包　　

○又奏、遵旨办理团练。就地筹款。并定期集操情形。得旨。仍著督饬所属认真办理。毋得徒托空言。摺包　　

○蠲缓安徽泗、宿、怀远、灵壁、凤台、颍上、五河、东流、太和、望江、建德、亳、桐城、贵池、无为、寿、定远、宿松、铜陵、阜阳、霍邱、涡阳、潜山、太湖、巢、盱眙、庐江、蒙城、天长、怀甯、当涂、芜湖、繁昌、合肥、三十四州县被灾地方新旧漕粮有差。现月　　

○缓徵安徽泗、宿、凤阳、怀远、灵壁、凤台、颍上、五河、东流、太和、来安、望江、建德、亳、桐城、贵池、无为、寿、定远、宿松、铜陵、阜阳、霍邱、涡阳、和、潜山、太湖、巢、盱眙、庐江、蒙城、天长、全椒、怀甯、当涂、芜湖、繁昌、合肥、三十八州县。暨临清、旧虹两乡。建阳、安庆、庐州、凤阳、长淮、泗州、六＜目辟＞行＜匧心＞口＜韦未＞＜夗贝＞、被灾地方钱漕杂课有差。现月　　

○丙寅。谕军机大臣等、徐桐奏、时局艰难。请饬吉林黑龙江将军、挑选八旗精壮子弟万人。加意训练等语。练兵为自强第一要义。吉林黑龙江逼近强邻。尤为当务之急。我朝以八旗劲旅定天下。著名夙将代不乏人。傥能挑选精壮若干。认真训练。必当事半功倍。其所需饷项。能否就地筹画之处。著依克唐阿、延茂、恩泽、于奉到谕旨后。会同妥议。限一个月内具奏。将此由五百里各谕令知之。现月　　

○又谕、都察院奏、编修王廷相等、呈称口外州县旱冻成灾恳恩抚恤。据情代奏一摺。据称直隶承德府赤山■夆等县。春雨过晚。田苗枯槁。七月闲。又遭霜冻。民闲颗粒未收。嗷嗷待哺。兼之该处地方。马贼盘踞。金丹教匪。余孽未净。饥民恐被煽诱等语。该处被灾情形。究竟如何。是否应行赈抚之处。著裕禄迅速查明具奏。原呈著钞给阅看。将此谕令知之。

现月

　　

○大学士李鸿章奏、遵旨查明山东巡抚张汝梅、于地方一切情形熟悉。以及河防海防赈务。均能实力整饬。尚可胜东抚之任。报闻。现月　　

○又奏、函劝前臬司周馥、来东商办河工要务。得旨、周馥著俟查工事竣。即行来京。豫备召见。随手　　

○山东巡抚张汝梅奏、鼓铸银钱。请饬部厘定成色式样。暨部库兑收搭放章程。以广圜法而利民用。下户部议。摺包　　

○云贵总督崧蕃奏、滇省开矿借款等事。遵旨不敢擅立合同。报闻。　　

○丁卯。谕内阁、为治之道。在于务实。近因时势艰难。朝廷励精图治。无时不以吏治民生为念。一切臣工条奏。凡有关军国大计者。莫不立见施行。数月以来。所降谕旨亦已多矣。内外衙门。果能实力奉行。何难渐臻上理。无如积习相沿。牢不可破。各直省于奉旨事件。不过通行晓示。假托空言。并不见诸实事。以致徒烦文牍。成效无闻。该督抚等身膺疆寄。受国厚恩。当此时艰孔亟。岂竟一筹莫展。不能稍分宵旰之忧耶。兹特再加申谕。所有现在切要之事。如练兵、办团、保甲、积谷、以及农工商等务。均著懔遵晶■宜次谕旨。其已经覆奏者。即行认真举办。未经覆奏者。将筹办情形。于奉到此旨后。限一个月内迅速具奏。仍将办理成效如何。随时奏闻。以便派员考察。经此次训谕之后。该督抚等、务当振刷精神。共襄治理。勿狃因循之习。勿存诿卸之私。傥或偏听劣幕猾吏。以向来通套具文。颟顸敷衍。希图塞责。则是甘心欺饰。自负委任。必当治以应得之咎。勿谓不戒视成也。将此通谕知之。现月　　

○谕军机大臣等、前据廷杰奏、奉天贡生程九式控案。牵涉依克唐阿之侄德英阿。当经谕令良弓滟＜兪＞滟弓查覆。嗣后该侍郎覆称德英阿等、于被控各节。坚不承认。请旨革讯。已准如所请。将德英阿、贾元桂、革职归案讯办。现尚未据奏结。著良弓滟＜兪＞滟弓即提该革员等并一干人证。严行质讯拟结。限一个月内具奏。毋再延宕。将此谕令知之。现月　　

○又谕、前因有人奏、何垛场大使刘昌和枪毙穴■士■黾丁一案。恐有盐商交通场员。克扣穴■士■黾丁情事。当经谕令刘坤一转饬两淮运司。彳滟扁查各场。如有前项情弊。即行严办。现尚未据覆奏。著刘坤一即将查办情形。限一个月内据实具奏。毋再延宕。将此谕令知之。现月　　

○又谕、前据贵恒、志锐奏、蒙古事务处章京麟镐、串通该管上司宝昌、朋比为奸一案。当经谕令贵恒等查办。嗣因贵恒请假开缺。复谕令连顺、于到任后会同志锐确查具奏。现在该将军计当赴任。著于到任后。会同志锐、将所倢■＜曰融＞■＜石木＞各节。确切查明。限一个月内据实具奏。毋稍徇隐。将此谕令知之。现月　　

○又谕、已革山东济东泰武临道张上达、候补道黄玑、降补通判陶锡祺、前经有人倢■＜曰融＞■＜石木＞奏、张荫桓蒙混列保。本年七月闲。谕令张汝梅查明该员前在山东。才品究竟如何。迄今尚未覆奏。著该抚确切查明。限一个月内迅速具奏。将此谕令知之。现月　　

○又谕、前因有人奏、金旅租界旗民亟宜安插。奉天围场尚有四十余围。足敷分拨等语。当经谕令依克唐阿妥议具奏。现尚未据报到。著依克唐阿即遵前旨。体察情形。限一个月内奏明办理。毋稍延宕。将此谕令知之。现月　　

○又谕、前据给事中托佛欢奏、热河之张三营等处。绵长二百余里。若一律开垦。可得熟地数万亩。所奏是否属实。于本年七月闲。谕令色楞额派员查勘。妥议具奏。所有查勘情形如何。著该都统于一个月内迅速覆奏。将此谕令知之。现月　　

○又谕、前据总理各国事务衙门、代递道员恽祖祁条陈鄂省民团办法。当经谕令张之洞斟酌情形。先行试办。现在未据奏到。著张之洞即遵前旨。妥速酌办。并将办理情形。限一个月内即行覆奏。将此谕令知之。现月　　

○又谕、前据军机大臣等、议覆袁昶条陈请加重川盐盐课等语。据称淮课原额。应如何加徵之处。于本年七月闲谕刘坤一、张之洞、奎俊、会商妥议。奏明办理。现在尚未奏到。著该督等即行会议。妥定章程。迅速覆奏。将此各谕令知之。现

月

　　

○又谕、前据左庶子庆颐奏、奉天防营积弊。暨奉天省城抢劫各案。当经谕令依克唐阿查办。并令延茂、恩泽、将吉林黑龙江防守各营。有无此等积习。严密查覆。迄今仅据延茂覆奏。其余尚未奏到。著依克唐阿、恩泽、即遵前旨。限一个月内确切查明。据实具奏。毋得廷宕徇隐。将此谕令知之。现月　　

○派户部右侍郎溥良、承修恭忠亲王园寝营房工程。现月　　

○予故陕甘总督杨昌浚、在浙江省城建立专祠。从浙江巡抚廖寿丰请也。摺包　　

○戊辰。谕内阁、从来亲民之官。莫切于州县。欲望其政平讼理。移风易俗。非久于其任。则地方情形。民闲利病。不能周知。近见各省。往往以实任人员。调署别缺。甚有缺分稍优。不令实缺到任。调剂候补。轮流接署。此等积习。州县居多。而道府各缺。闲亦不免。将以一官为传舍。不肖者惟知迫切取求。贤者转不克从容展布。利何以兴。弊何以革。下民又何所适从耶。推原其故。皆由督抚藩司。不能破除情面。或因属吏营求。或受他人属托。遂置吏治民生于不问。以致候补者蝉联署事。实缺者经岁向隅。是岂国家设官牧民之意。嗣后各省实缺人员到省。均著即行饬赴本任。不准任意调剂私人。如实缺人员。确系不能胜任。即当随时据实奏倢■＜曰融＞■＜石木＞。或开缺另补。或降等补用。均毋稍事姑容。其有应行互相对调者。亦当为地择人。不得为人择地。庶几吏治澄清。日臻上理。朕有厚望焉。将此通谕知之。现月　　

○谕军机大臣等、九月闲。钦奉慈禧端佑康颐昭豫庄诚寿恭钦献崇熙皇太后懿旨。谕令各省举办积谷保甲团练各事宜。并谕沿江沿海各将军督抚、筹办渔团。现在各该省筹议情形。究竟如何。著各该将军督抚、于奉至此次谕旨后。查明如办已就绪。即行据实具奏。若尚未一律举办。应克日筹定章程。勒限办理。毋再延宕。将此各谕令知之。现月　　

○又谕、前据总理各国事务衙门、议覆黄思永条陈请各省广设口岸等语。当于本年六月闲。谕令各将军督抚、悉心筹度。推广口岸。详定章程。迅速具奏。现在各省多未奏到。著各将军督抚、从速妥筹办法。即行奏明办理。将此各谕令知之。现月　　

○又谕、词讼为吏治最要之端。晶■宜经谕各督抚将清讼事宜。认真整顿。现在各省。多有未经奏覆者。著即将现办章程。迅速具奏。毋得因循延宕。视同具文。将此各谕令知之。

现月
</div>
    <div class="pagination">
<a href="清实录光绪朝实录_page872.html">上一页</a><span>...</span><a href="清实录光绪朝实录_page868.html">868</a><a href="清实录光绪朝实录_page869.html">869</a><a href="清实录光绪朝实录_page870.html">870</a><a href="清实录光绪朝实录_page871.html">871</a><a href="清实录光绪朝实录_page872.html">872</a><span class="current-page">873</span><a href="清实录光绪朝实录_page874.html">874</a><a href="清实录光绪朝实录_page875.html">875</a><a href="清实录光绪朝实录_page876.html">876</a><a href="清实录光绪朝实录_page877.html">877</a><a href="清实录光绪朝实录_page878.html">878</a><span>...</span><a href="清实录光绪朝实录_page874.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
