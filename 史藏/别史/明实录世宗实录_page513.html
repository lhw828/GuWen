<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 513 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 513 页/共 518 页</h1>
    <div class="content">　　○乙未  宣宗童皇帝忌辰  奉先殿行祭礼遣广宁伯刘允中祭  景陵
　　○戊戌立春顺天府官进香  上不御殿命司礼官捧入
　　○己亥金星昼见
　　○庚子时享  太庙命驸马都尉谢诏代
　　○癸卯改建真庆殿
　　○甲辰  敕南京兵部尚书莭制振武诸营领兵都督以下仍会同操江及应天淮杨两巡抚从宜调度兵食以备倭患
　　○丙午  命神机营副将置都督佥事表正佥书中军都督府事原任湖广靖州参将置都指挥佥事袁吉掌南京锦衣卫事
　　○丁未免其元宴
　　○戊申大风扬尘四塞  上御辅臣曰今日风色甚异其传示本兵豫防兵火兵科都给事中邢守庭因＜锍-釒＞陈边毙一蓟镇总督监司纵士卒横暴为居民害宜禁戢一天城迤北虏不时入犯輙取利去宜谨备一边将畏而不畏法无肯决一死战者宜申入＜锍-釒＞入  上以言示兵部今严督各边臣如议整理不得玩视
　　○己酉  英宗睿皇帝忌辰  奉先殿行祭礼遣兴安伯徐梦赐祭  裕陵
　　○发太仆寺马价银三万两充蓟镇修边军饷仍令总督刘焘从公支用官库无劳者不得滥给
　　○辛亥  诏查军器鞍辔二局食粮军匠实数逃故者勾捕老弱者更代冒滥者裁革从给事中严从简奏也
　　○壬子  命南和伯方炳佥书后军都督府事彰武伯杨炳管理红盔将军
　　○甲寅顺昌王祐拟梦赐祭葬如例
　　○录四十四年五月大同镇边外双墎子及辽东镇武堡有功官军尚智等十八人李承武等五百人升赏有差
　　○丙辰
　　○升吏部右侍郎毛恺为本部左侍郎都察院右副都御史吴岳为吏部右侍郎巡抚湖广右佥都御史谷中虗为右副都御史巡抚狭西
　　○丁巳  孝静毅皇后忌辰  奉先殿行祭礼遣玉田伯蒋荣祭  康陵
　　○戊午四川官兵讨妖贼蔡伯贯等擒之降其众七百余人伯贯大足县人本以白莲教诳众其后从之者日盛遂挟众为乱伪号大唐大宝元年旬月之间连破七州县诏停巡抚刘自强及守臣俸讨之贼以妖诞相诳惑虽群党向应所在螽起然实乌合无纪律遇官兵輙败衄不支一时瓦角□羊诸首恶多被擒戮伯贯忄□具还走大足旧巢官军破巢擒之余党悉降伯贯举事三十六日而烕捷闻会自强升户部右侍郎  上从部议先令自强开俸候代至之日还京伯贯等讯实处决其余功罪下巡按御史勘实以闻
　　○己未先是兵科都给事中刑守庭因御史钟沂参论延绥黄甫川镇静堡相继失事之罪遂言总督郭乾巡抚胡志夔仍当议处且谓各边巡抚全在得人与其治之失事之后不若核之未事之先请敕吏兵二部慎评去留已而二部奉旨具覆诏志夔回籍听勘乾夺俸二月宣府巡抚李秋辽东巡抚张西铭回籍听用巡抚张邦彦致仕于是巡抚河南右佥都御史冀练巡抚宣府升太仆寺少卿张志孝光禄寺少卿魏学曾原任山东按察司副使王遴俱为都察院右佥都御史志孝巡抚大同学曾辽东遴延绥
　　○巡按江西御史成守莭籍上原任大学士严嵩家藏敕谕诘命二十轴敕命三轴御制诗一轴钦赐大道歌一轴御笔御笔诗赋三道御笔珍藏二册册副三册御笔殄藏二封圣谕五十六轴圣谕一百七封钦赐银牙图书各一面俱设入内府
　　○门化矿贼攻徽州婺源县破之流劫德兴玉山等处事闻诏夺巡抚周如斗俸一月知府何东序二月下知县李志学及置县事同知张子瑫等巡按御史问
　　○庚辰令甘肃兵备副使张廷槐原任西宁兵备副使张国珍闲住以御史雷稽古劾其不职也
　　○御史张槚追论狭西巡抚今升大理寺卿张瀚先任布政时御史潘一桂劾具贪鄙不宜骤陟崇阶吏部覆言巡抚改系常调且＜锍-釒＞中所论皆风闻无事实诏瀚遵新命供职
　　○裁革湖广沆州添注判官一员原设税课局大使一员卫知事一员
　　○革惠湖总兵俞大猷职闻住命福建总兵戚继光兼管惠湖二府并伸威营总兵事先是四十四年十月初官单围海贼吴平于南澳继光将升兵火猷将水兵夹击大破之平仅以身免奔饶平县之凤凰山其众稍稍集势复振时继光留击南澳余贼独大猷所部参将汤克＜宀十见＞李超都司白瀚纪传应嘉等引兵蹑平后连战俱不利平遂趋□□章林掠民舟出海事闻福建巡按御史陈万言奏平初溃围得脱系大猷等所分信地及追战又不力法当重处广东巡按御史陈联芳复劾大猷在广数肆民兵相继煽乱束手无策宜急择良将代之  上乃黜大猷而命继光兼镇闽广时克＜宀十见＞已升狼山副总兵因广寇未平复留听继光莭制候功成之日方许离任
　　○治安定堡失事罪革原任宁夏北路参将升延绥副总兵何其昌任同原任宁夏总兵官李琦东路参将何遵道各降二级用余各降罚有差
　　○辛酉升真人府焚脩制药官王中敬为太常寺少卿欧阳中衡加俸一级李中阳为道录司左正一陶仿为太医院使加道录司掌司事左正一屈存辉为清微奉教演法高士内局高士包存兰为清微脩诚高士
　　○先是唐土宙栐薨无嫡子庶第一子方五岁未能承袭王母唐敬王妃丁氏乃援赵世孙常清例为之先请名封而以国事属承休王字渊暂理俟庶子壮而立之事下礼部覆亲王子五岁请名十岁请封此祖宗定制常清事不可为训且托孤摄事嫌隙易生亦非承休之利也今宜正赐庶子名其府事姑令丁妃经理免进庆贺表笺各府名封听经自具奏不必关白本府俟庶子年长嗣爵然后一遵旧制报可
　　○巡抚山西兵部左侍郎兼右佥都御史万恭为其母太宜又胡氏请祭葬  上念恭尝有边功许之
　　大明世宗肃皇帝实录卷五百五十四


大明世宗肃皇帝实录卷五百五十五
　　嘉靖四十五年二月癸亥朔
　　○户部云南司主事海瑞言人君尊居九重而能周知民瘼者无他其道在使臣工能尽言而已人臣务为容悦使实祸不闻固无足言矣过为计者则又危明主忧治世盖亦眩瞀名实非通论也臣请执有犯无隐之义羙曰羙不一毫虗美过曰过不一毫讳过披肝胆为  陛下言之昔汉贾宜陈政事于文帝曰进言者曰天下已安已治矣臣独以为未也曰安且治者非愚则谀夫文帝汉贤君也贾谊非苛责备也文帝柔慈恭俭虽有近民之美优游退逊尚多怠废之政不究其弊所不免概以安且治当之愚也不究其才所不能概以致治安颂之谀也  陛下天资英断睿识绝人可为尧舜禹汤文武即位初年刬除积弊焕然与天下更始天下忻忻然以大有作为仰之识者谓辅相得人太平指日可期也高汉文帝远甚然文帝能充其＜宀十见＞仁之性莭用爱人一时天下虽未可尽以治安予之而贯杇粟陈民生康阜三代下称贤君焉  陛下则锐精未久忘念牵之谓神仙可得一意玄脩竭民脂膏侈兴土木二十余年不视朝纲纪弛矣数行推广事例名爵滥矣
　　○二王不相见人以为薄于父子以猜疑诽谤戮辱臣下人以为薄于君臣乐西苑而不返宫人以为薄于夫妇天下吏贪将弱民不聊生水旱靡时盗贼滋炽十余年来极矣迩者严嵩罢黜世蕃极刑差快人意一时称清时焉然严嵩罢相之后犹之严嵩未相之先而已非大清明世也不及汉文帝远甚天下之人不直  陛下久矣内外臣工之所知也知之不可谓愚诗云兖职有阙惟仲山甫补之今日所赖口□人弼棐臣救格非而归之正诸臣责也乃醮修相率进香天桃天药相率表贺兴宫室则工部极力经营取香觅宝则户部差求四出  陛下误举诸臣误顺无一人为  陛下一正言焉谀之甚也然愧心馁气退有后言以从  陛下昧没本心以歌颂  陛下欺君之罪何如夫天下者  陛下之家也人未有不愿其家者内外臣工其官守其言责皆所以奖  陛下之家而安固之也一意玄脩是  陛下心之感也过有苛断是  陛下情之偏也而谓  陛下不顾其家人情乎诸臣顾身念重得一官多以欺败赃败不事事败有不足矣当  陛下之心者其不然者  君心臣心偶不相值也乃疑  陛下为贱薄臣工诸臣正心之学微所言或不免己私或失详审或挠乱政体有不足以当  陛下之心者其不然者  君意臣言偶不相偶也乃疑  陛下为是已拒谏执  陛下一二事不当之形迹亿  陛下千百事之尽然陷  陛下于误终身不复诸臣欺君之罪大矣夫为身家心与□□瞿心合臣职所以不明也臣既以  陛下一二事形迹之说为诸臣角□羊之矣求长生心与惑心合君道所以不正也臣请再为  陛下开之  陛下之误多矣大端在修醮脩醮所以求长生也自古尧舜禹汤文武之君圣之盛也未能久世不终下之亦未见汉唐宋方外士有存至今日使  陛下得以访其术者陶仲文  陛下以师呼之仲文则既死矣至谓天赐仙桃药丸惟妄尤甚宋真宗获天书于乾祐山孙奭进曰天何言哉岂有书也桃药得微天书类与此左右奸人开  陛下妄念而肆其侮弄也太甲曰有言逆于汝心未求诸道有言逊于汝心必求诸非道言顺者未必为道也即近事观严嵩有一不顺  陛下者乎昔为贪窃今为逆本梁材守官守道  陛下以为逆者也历任有声官户部者至今首称之虽近日籍没嵩百官有惕心焉无用于积贿求迁稍自洗涤矣然皆乐为嵩之顺不为材之执甚者贪求未甚者挨日其见称于人者亦庙廊山林依违鹘突交战热中苟举故事而已求其洁已格物任天下重使  社稷灵长终必赖之者未具其人焉  陛下欲诸臣效忠付以翼为明听之责又欲其顺吾玄脩土木之误是使股肱耳目不为视听持行用也  陛下诚知玄修无益臣之改行民之效尤天下之不安不治者由之翻然悔悟日视正朝与宰辅九卿侍从言官讲求天下害利冼数十年道君之误置其身于尧舜禹汤文武之上使其臣亦得冼数十年阿君之耻置身与皋夔伊传相后先明良嘉起都俞吁咈内之宦官宫妾外之光禄厨役锦衣恩荫诸衙门带俸举凡无事而官亦多矣上之内仓内库下之户工部光禄寺诸厂藏叚绢粮料珠宝器用木材诸物多而积于无用用之非所宜用亦多矣诸臣必有为  陛下言者在  陛下一莭省间而已官有职守今日职守之苟且因循不认真不尽法而自以为是久矣其若敦本行口□人端士习止上纳以清仕途久任将吏以责成功练选军士以免召募驱缁黄游食使归士民责府州县兼举富教使成礼裕复屯盐本色以裕边储均田赋丁差以苏困敝举天下官之侵渔将之怯懦吏之为奸刑之无少姑息为必世之仁博厚高明攸久之业诸臣必有为  陛下言者在  陛下一振作闻而已夫一莭省一振作非有所劳于  陛下也九卿总其纲百职分其绪抚按科道紏率清肃于其间  陛下持大纲稽治要而责成焉尔矣此恭纪无为之道也民物熙洽薰为太和道与天通命由我立而  陛下性分中有真寿矣此理之所有可旋至而立效者也不此之务而区区于服食超举之说散爵禄竭精神悬思凿想庶几一遇之其可得乎此理之必无也乃大臣持禄而外为谀小臣畏罪而面为顺无有肯为  陛下一开陈之者是以  陛下不得知而改之臣窃恨焉用敢昧死为  陛下一言惟  陛下留神省察之按瑞＜锍-釒＞言谠而意忠非故欲批逆鳞以沽直者  上初览之怒甚抵其章于地已复取置御案日再三读之为感动太息留中数月余会  上有疾烦懑遂下诏曰瑞置主毁君不臣悖道锦衣卫捕送该司严刑追究主使及同□者以闻已而该卫谳上狱辞法司拟大辟  上竟留中不下盖  圣意渊矣
　　○吏部覆湖广巡按御史徐大壮紏劾湖广不职官拟右参政罗一鸑等闲住知县杨＜宀十见＞等为民同知张瞹逮问  上以＜宀十见＞赃多命御史同瞹逮问余如拟
　　○令应天府府尹王鹤回籍听调革治中潘德元闲住德元苏州人家有重徭诉于有司不得脱乃求鹤移文苏松巡按孙梦豸梦豸怒其不孙因白奏之并劾鹤阿意诡随无表率僚属体因有是命
　　○甲子
　　○祈谷视牲遣成国公朱希忠代镇远侯顾寰安平伯方承裕尚书郭朴杨博轮视
　　○改分守辽阳副总兵为协守副总兵节制关海险山一带从抚臣张西铭奏也
　　○以万法宝殿工完加内官监太监王锡恩二等贾＜彳胤-丿＞一等加工部尚书雷礼少保升徐杲男父灿一级侍郎李登云张守直俸一级仍赏银二十两郎中曾省吾员外吴一价主事徐学古等一级赏银十两余升赏有差
　　○乙丑升提督誊黄右通政杨豫孙为都察院右佥都御史巡抚湖广河南左布政使孟餋性为都察院右副都御史巡抚河南
　　○令锦衣卫南镇抚司指挥佥事陈翱致仕掌左军都督府抚宁侯朱岳锦衣卫北镇抚司指挥同知阎庭用掌南京前军都督府事怀宁侯常文济锦衣卫置指挥同知徐继勋闲住俱以考选拾遗被论故也
　　○丁卯
○祭先师孔子命礼部尚书高拱行礼
　　○致仕南京工部尚书王钫卒浙江奉化人嘉靖癸未进士授南京工部主事累升都察院右副都御史提督南赣汀漳军务进兵部右侍郎总督两广军务召为南京都察院右都御史寻改前职以病致仕卒诏赠太子少保谥恭简赐祭葬如例钫笃实清谨始终一莭士论称之
　　○戊戌祭  太社稷遣镇远侯顾寰代
　　○己巳祭  帝社稷并行祈谷礼于  玄极宝殿俱命成国公朱希忠代
　　○庚午兵部议覆应天抚臣周如斗言徽州府属歙休婺源三县与浙之淳安开化遂安江西之德兴乐平万山接壤群盗出没不便逐捕请于三县适中之所创筑城堡以本府巡抚同知专驻其地并将徽州府改隶浙江金衢严分巡道仍听节制于应天抚按官其沿江浮寇责令江西九江兵备道严行缉捕不得嫁祸邻境诏允行
　　○壬申  孝贞纯皇后忌辰  奉先殿行祭礼遣彭城伯张熊祭  茂陵
　　○添设大同新平堡参将一员分守新平堡平平远三堡兼辖原属天城参将山北十四堡隶之三堡挺出山后自大边二边废没孤悬虏巢中贼至輙纳赂以免昨岁九月中三堡兵掩杀虏首三十余级虏恨之分众攻扰宣大总督赵炳然虏三堡不守乃请于大同北东北西例设参将一员募军千名给马五百疋与天城参将分地而守因请用原任副总兵麻禄并举应州城守备张纲可用新平守备充军听用刘挥可任保平守备诏俱从之
　　○甲戌史馆诸臣纂修承天大志成礼部拟上进呈仪注一钦天监择本年二月二十二日辰时吉一前期一日鸿胪寺设表案于皇极殿册陛东设书案二于丹墀东设香亭一表亭一彩舆五于史馆前其彩舆行内府[内]官监借用一至日百官具朝服侍班总裁官率纂修官俱朝服总裁官捧表置于表亭纂修官捧太志置于彩舆鸿胪寺官导引用鼓乐伞盖由会极门下由左门入至皇极殿丹墀内总裁官捧表纂修官捧承天大志各置于案香亭表亭彩舆鼓乐伞盖俱退鸿胪寺官赞入班总裁等官序立讫鸿胪寺序班举书案由道中升至于殿中赞跪总裁等官皆跪赞俯伏兴序班举表案置于殿中书案之南赞跪总裁等官皆跪赞俯伏兴赞行五拜三叩头礼毕司礼监官将大志表文捧进百官退诏如所拟
　　○广东听抚贼王西桥等复叛劫掠东莞县都司刘世恩肇庆府同知郭文通引兵击之贼袭败我军杀百户王銧等执文通为质求抚提督吴桂芳等许之文通乃得脱归事闻诏世恩文通姑准戴罪立功自赎督抚官仍密图剿贼以靖地方
　　○乙亥
　　○禠原任通政吕希周御史严杰副使茅坤知府潘仲骖冠带黜为民希周等皆浙江嘉湖人罢官家居横甚仲骖尤淫纵乡人苦之巡按御史庞尚鹏行部至其地廉得诸人不法状悉收捕家人子弟置之法乃上言仲骖等既角□羊位夫势与齐民等而犹敢肆虐里中此徒挟冠带为重得以出入公庭故细民莫敢谁何耳非痛裁抑之恐为一方之害无已章下吏部议覆因有是命
　　○覆论辽东镇夷堡失事之罪免辽东三万卫纳级指挥佥事王世禄死谪戍本镇杀贼立功复桃林口提调指挥佥事杨继奇职降广宁佥总指挥陈可行镇边堡守备指挥孟朝用各二级下指挥宋继殷并分守锦衣参将刘印等于巡按御史逮问初镇夷堡之战总兵杨照死马世禄力战擒斩二百余级收其军而还犹以失主将坐死至是巡按李辅为言世禄受将令守营禁无趋利非拥兵观望者比可以自战一地以隔远难策应亦非逼遛且兵回复能殿后捕虏朝用力战以坏墙为虏所乘情皆可原世禄宜减死戍边可行朝用宜降罚维奇先以练兵不精参降今能新斩虏级亦应复职其刘印退缩出怨家宋继殷之口未可全信宜按问既而巡抚都御史张西铭复持＜锍-釒＞为世禄辩且称其材勇可贵后效并下都察院议覆乃并得末减云
　　○丙子降太仆寺少卿王时槐为光禄寺少卿时马政积弛时槐志在振刷然综理无方一以严行求济其行县所至榜掠惨毒往往有死者印马御史顾廷对以其状闻诏降二级用
　　○御史成守莭类勘江西平寇功次四十二年九月副使李祐等击广贼吴志高等于曲江并五岗梅花诸寇败至四十三年四月守备蔡如兰等败程卿剿贼叶册楼等兵于大田□□只头贼奔归善未几复寇始兴充军守备李宁把总李＜棥心＞元等帅诸军趋南安提督两广侍郎吴桂芳亦遣兵应之以六月二十八日进剿大破之俘斩二百余人章下兵部议赏格桂芳及先任江西巡抚周相南赣巡抚陆稳金吴百朋调度应援功宜首论李祐等宜量赏李宁宜赎罪李懋元等宜升一级得旨桂芳百朋稳金相各赏银二十两纻丝二表里余升赏赎罪俱如仪
　　○戊寅以吏部左侍郎掌翰林院事高仪三年考满荫其子循学为国子监生
　　○庚辰升原任大理寺右少卿赵镗为提督誊黄右通政尚宝司卿李际春为南京太仆寺少卿南京通政司右参议徐应为应天府府丞  命镇守湖广总兵官临淮侯李廷竹掌左军都督府事右军都督佥书南宁伯毛国器掌南京前军都督府事  上谕大学士徐阶曰朕病十四月矣不见全复兹就大志成一南视承天拜  亲陵取药服气此原受生之地必奏功诸王不必朝迎从官免朝用卧辇至七月还京阶奏  圣躬既月久未平正宜加意就摄若复远涉长途不惟失崇护之道亦非所以上慰  二圣之心所用药品只须谕抚按官取进为便  上曰朕取龙飞等殿图一看远近谣传南幸已旬余顺天之祐一行我必万康先理途居为要阶曰臣昨奉谕不敢仰赞者为苐一  圣躬计第二为国计盖己亥迄今二十七矣  皇上自度精力何如彼时岂禁长途劳顿  圣躬天祐亦岂必侍远行而后臻万康之庆也己亥之前边境无事彼时尚命大臣行边及增京城并居庸等处守备令边境多虞兵马积弱而大飞远狩根本空虗万一狡逆窃发  圣驾在外能无惊扰此其可大虑者伏乞深留  圣恩母致轻举以贻后悔于是  上乃罢南幸之议犹时念郢中不置云
　　○辛巳  恭仁康定景皇帝忌辰遣都指挥同知王极祭  陵寝
　　○礼部议上考选译字生十一事一考选世业子弟以畨交定其法取一各生赴考先自报已通未通二等未通者限年二十五岁以下审验得实取其分数多者作餋已通者不必限年必积熟然复入选一教师妄保者作各生面讦坐罪一往年请托成风以致当事者引嫌自避久不举行宜严禁一临考时杂取汉文三十字今译畨文各馆教师先将底本送部以凭验封卷皆弥封校阅一考题各按九馆所习畨汉文就中摘出其名数之多寡视馆事之繁简或一馆无人习学者则取他馆有余之数补之今其改习一送馆之后行提督官如例季考惩戒其有终难策励者径请罢革至于三六九年会考照例食粮冠带授职其三年不中者重加责治姑容习学又三年不中者黜退为民其食粮三年不中者亦行黜退为民其冠带三年不中者令冠带闲住三年会考例有黜陟人数渐少宜以六年为率每考取二三十人补之会考之期严查在馆各生若无故给假至三月以上已食粮者住支未食粮者令补足前旷方许送考至于丁忧起复者亦必扣满三年不许与庭试岁贡同考一官生不得营求差遣旷废本业一缅甸馆师生俱已故绝宜行该镇巡官方多访补诏允行
　　○升刑部右侍郎迟凤翔为兵部左侍郎协理京营戎政都察院右佥都御史王本固为左副都御史
　　○掌南京五军都督府事魏国公徐鹏举豊城侯李儒豊润伯曹文炳诚意伯刘世延发书官置都指挥佥事唐玉刘岳昌寿以考选各自陈乞罢不允
　　○甲申
　　○春分大明于  朝日坛遣英国公张溶行礼
　　○升广东左布政使万士和为应天府府尹江西布政使司左参政李德甫为本省按察使工部郎中施笃臣为湖广副使光禄寺寺丞万思谦为四川布政使司右参议
　　○遣工科右给事中何起鸣往勘河工时尚书朱衡定计开沂山一带新河筑堤于吕孟等河以防渍决河道都御史潘季驯独以为新河土浅泉涌劳费不赀不如浚留城故道由是与衡有隙衡持前议益坚身自督工吏卒不用命用重法绳之时浮议籍籍有谓衡违众自用故兴难成之役以要功者有谓衡擅用腰斩截发之刑致使万余人者给事中郑钦信之上＜锍-釒＞言伏工部覆非常之功怨谤易起请
　　○遣官勘视开新河与旧河孰便然后议衡功罪报可
　　○调吏部考功司郎中毛汝贤于刑部以御史周弘祖劾其不职故也
　　○户部进黄白玉五百余斤  上命内监收拾黄者甚多行访买并采大小珠一号至十二号者以进  命锦衣卫指挥佥事许郁佥书南京锦衣卫
　　○史馆纂修官进承天大志百官朝服侍班  上不御殿命司礼监官捧入已礼部请刊布中外并以兴都新名及兴都事迹纂入一统志易故安陆州名诏可
　　○乙酉巡按直隶御史尹枝以徐沛萧砀之间运道以塞请暂免进鲜以苏民困事下部覆枝言良是但岁时奉  先进御之需不当概议裁削臣等窃以为舟船固多烦滥非尽贡物今宜移咨南京兵部及该抚按官每值进贡查验贡物多寡参酌船只大小定拨只数取足装运毋容虗滥仍示南京司礼等监诸内臣痛革夹带需索一切扰民宿毙有仍踵故习者抚按官参奏之报可  命神枢营练勇参将隆平侯张桐充总兵官镇守湖广怀宁侯孙世忠佥书右军都督府事
　　○丙戌升通政使刘体乾为刑部右侍郎提督誊黄右通政赵镗为都察院右佥都御史
　　○刑部左侍郎陈尧以疾乞归许之
　　○丁亥祭历代帝王遣镇远侯顾寰行礼
　　○论户部主事王嘉言韩珊各监兑失期罪嘉言夺职闲住珊降调外任时二承已臣委年余尚未至水次尚书高燿等劾其怠玩旷职因并发嘉言管银库时受□人贿擅发金价三千故嘉言得罪独重云
　　○湖广山寇黄中降中四川万县人从父俊入湖广支罗山为盗既而听抚击俊狱中死脱归旧巢筑牛栏平寨守之广袤六十里自号天城流劫奉莭云阳等处四十四年十月川湖会丘夹剿中□□瞿乃诣湖兵降湖广巡抚谷中虗驰＜锍-釒＞告捷称首恶面縳余党悉平四川抚按官刘自强李廷龙恨其背约受降乃上言黄中寔挟楚中重质非以穷降且余党方焚劫奉莭县夺南浦军粮湖兵实阴助之劾参将洪逵守备汤世杰等罪诏下所司问状仍令二省守臣协心抚剿以靖地方会中虗自强俱升兵科都给事中刑守庭乃追论其同事异词非人臣协恭体国之义户科给事中郑钦亦言中虗奏捷不实中虽得诱降然官军为盾于牛栏坪者陷没几千百人自强但知与湖兵争一黄中而纵蔡伯贯等连破七州县咎各有归请切责二臣令其削平余寇方许交代离任  上从部议诏川湖二省巡按御史从公会勘以闻斩中枭示胁从者贯之餋廉晓逵世杰俱以属吏既而中虗闻川臣破坏其功复奏臣初定议降中先遣指挥马图入寨抚谕乃以诱贼非为质也中既约降我兵不亡一矢何名陷没楚中所调止永顺兵一枝径抵支罗未尝入四川界何名助贼逵士杰皆受计于臣劾劳有功何得与餋廉等同罚＜锍-釒＞入  上以其言并下二省勘官核实具奏
　　○戊子以灾伤免徐州及萧砀豊三县马价一年
　　○己丑  命勋卫应瑞张元功徐文壁俱管理红盔将军
　　○庚寅造御憩等殿于大道殿果园中  诏移苏镇镇边参将驻横岭以横岭守备驻镇边裁  革原设镇边把总改长谷把总为提调从督抚官奏也
　　大明世宗肃皇帝实录卷五百五十五


大明世宗肃皇帝实录卷五百五十六
　　嘉靖四十五年三月壬辰朔  孝肃皇后忌辰遣都指挥同知陈书祭  裕陵
　　○祭巳诏更定册封遣使除亲王正使仍用勋爵外其世子郡王正使止用翰林坊局六科尚宝司官副使止用行人行人不足则以中书充之若差多人少就近并差不得概用各卿寺及部属毋有所与时因册封新例多用文臣充使各衙门争欲得之礼部以其人求自便恐妨职守乃建议更正从之
　　○虏千余骑突犯宣府龙门等处总兵马芳师参将袁世械等追袭之斩首三十六级捷闻赏总督赵炳然及芳等银毙各有差
　　○甲午太常寺卿管国子监祭酒事胡正蒙卒正蒙浙江余姚人嘉靖丁未进士及第授翰林院偏修九年考满升侍读充
　　○裕府讲官主顺天府辛酉乡试升左春坊左谕德兼侍读进侍读学士总校永乐太典主乙丑会试升前职以疾请告许之未行卒隆庆改元始赐祭葬赠礼右侍郎
　　○戊戌以清明莭遣玉田伯蒋荣清平伯吴家彦兴安徐梦赐成安伯郭应乾分祭  八陵指挥佥事文承武祭  恭仁康定景皇帝中官祭  恭让章皇后废后吴氏都指挥佥事卢瓒祭  孝洁皇后  哀冲  庄敬二太子各陵坟
　　○升河南道御史李邦珍江西布政使司左参政李一元俱为太仆寺少卿
　　○令户部右侍郎黄餋蒙工部左侍郎李登云回籍听用罢浙江左布政使李盘江西左布政使侯一元贵州右布政使丘预达广东右布政使陈暹致仕调福建左布政使王遵广东右布政使林懋举于简僻用时给事中胡应嘉论劾餋蒙登云磐一元各不职宜罢因请命吏部不待考察之期将各省布政通行简法以重方岳之选吏部乃会都察院以预达等四人应诏因拟餋蒙登云听别用磐一元致仕从之
　　○汤阴王府镇国中尉载坉坐淫纵杀人欧伤其母赐死
　　○革抚沼郧阳都察院右佥都御史陈志职闲住志先为御史巡按江西代归过家至荣安遇盗亡其四箧建宁府推官吴维京时置县事为捕获而还之志犹有恚色维京大以为恨至是维京入官礼部扬言志前所失箧为盗发中悉金宝且有赂籍二扇计不啻数万金志故无洁称遂为给事中何起鸣所追劾故罢
　　○己亥升巡抚山东户部右侍郎霍翼为刑部左侍郎太子少保户部尚书高燿六年考满太子少保南京吏部尚书王用宾九年考满俱加太子太保
　　○改封韩府镇国将军朗锜为韩世孙管理府事朗锜韩悼恭世子谟＜土典＞庶第二子也辛丑改延绥新修古梁城名为保宁堡命绥德守备王国武驻兵守之
　　○壬寅以协理京营戎改兵部左侍郎迟凤翔三年考满荫其子尚莭为国子监生
</div>
    <div class="pagination">
<a href="明实录世宗实录_page512.html">上一页</a><span>...</span><a href="明实录世宗实录_page508.html">508</a><a href="明实录世宗实录_page509.html">509</a><a href="明实录世宗实录_page510.html">510</a><a href="明实录世宗实录_page511.html">511</a><a href="明实录世宗实录_page512.html">512</a><span class="current-page">513</span><a href="明实录世宗实录_page514.html">514</a><a href="明实录世宗实录_page515.html">515</a><a href="明实录世宗实录_page516.html">516</a><a href="明实录世宗实录_page517.html">517</a><a href="明实录世宗实录_page518.html">518</a><a href="明实录世宗实录_page514.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
