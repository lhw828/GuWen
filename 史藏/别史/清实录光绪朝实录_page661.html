<!DOCTYPE html>
<html>
 <head>
  <meta charset="utf-8"/>
  <title>
   清实录光绪朝实录 - 第 661 页/共 1316 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录光绪朝实录 - 第 661 页/共 1316 页
  </h1>
  <div class="content">
   ○甲辰。谕军机大臣等、电寄李鸿章、前据张之洞奏保总兵张春发潘瀛、曾在广西立功。当谕李鸿章传令该二员募勇北上。兹据李瀚章电称、南勇不宜于北。路远难以速北。北洋冻阻后。南洋吃紧。或令酌带亲军饷械。赴津听候派营给管等语。著李鸿章酌量情形。应否饬令该二员来津调遣之处。即行电覆。寻李鸿章奏、遵查张春发潘瀛、法越之役。颇著战功。现在一任右江镇总兵一署高州镇总兵。均系两广极边之地。若召募由陆北上。南勇不宜于北。路远难以速到。且以新来之将。统素不相习之兵。缓急断难得手。所请将张春发等二员调津派营给管之处。应请毋庸置议。得旨、著即电知李瀚章。毋庸令该二员赴津。摺包　　

○又谕、电寄李瀚章、电奏已悉。冯子材著毋庸北上。电寄　　

○户部尚书熙敬等奏、覆勘醇贤亲王祠工程。将原估钱粮扣除。以期撙节。从之。摺包　　

○以恃符抗玩。革琼州镇标试用参将吴世恩职。摺包　　

○纂修官王大钧恭纂　　

帮总纂官程棫林恭辑监修总裁世恭阅七签正月十一日正总裁那月日专司藳本陆恭覆阅癸丑八月十三日　　

徐月日　　

荣月日副总裁唐月日　　

宗室宝恭阅五月十五日

　　

陈恭阅十八签三月十六日　　

熙月日　　

郭恭阅六月十一日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之三百四十六　　

光绪二十年。甲午。八月。乙巳朔。上诣仪鸾殿问慈禧端佑康颐昭豫庄诚寿恭钦献皇太后安。至丙辰皆如之。　　

○谕军机大臣等、熙敬等奏、醇贤亲王祠内西跨所各房座。请略加修葺。一并派员守护。抑或暂缓兴修一摺。朕钦奉慈禧端佑康颐昭豫庄诚寿恭钦献皇太后懿旨。醇贤亲王祠。现经官为修葺后。应由载沣派员看守。祠旁房屋。亦由该王府自行经管。熙敬等所请分别修理之处。著毋庸议。　　

○又谕、前因海军统领。亟须得人。丁汝昌畏葸无能。屡被参劾。谕令李鸿章遴员接替。兹据李鸿章奏称、自近年部议停购船械。十四年后。我军未增一船。各船行用日久。愈旧愈缓。前曾奏明海上交锋。恐非胜算。今日海军力量。攻人不足自守有余。应遵旨严防威旅门户。为保船制敌之计。不敢轻于一掷。丁汝昌前剿粤擒。叠著战功创办海军。情形熟悉目前海军将才。尚无出其右者。总兵刘步蟾、林泰曾、未经战阵。难胜统率之任。若另调他省水师人员。更虑偾事贻误。恳请主持定断等语。朝廷赏功罚罪。一秉大公。丁汝昌统率全军战舰。未能奋勉图功。以致众口交腾。当此军情紧急之时。不得不严行查究免致贻害。将来。既据该大臣密筹海军彼此情势。战守得失详晰覆奏。自系实在情形丁汝昌暂免处分。著李鸿章严切诫饬。嗣后务须仰体朝廷曲予保全之意。振刷精神尽心防剿。傥遇敌船猝至。有畏缩退避情事。定按军法从事。决不姑宽。威海旅顺为北洋门户。必须加意严防勿得稍有疏失。此次大东沟侦见红色船既经远去。该提督仍应驰回威旅一带。梭巡固守。并随时勤加侦探。相机迎击。以期力挫敌锋。藉观后效。洋务河南巡抚裕宽奏。改派精锐军四营。迳达天津由铁路至山海关。进趋朝鲜义州扼扎报闻。摺包福建台湾巡抚邵友濂奏、筹备海防。谨陈全台布置情形。饷械支绌并恳饬拨的款。一面先向上海洋商筹借银一百五十万两。以应急需下户部速议。寻奏、各口戒严用款日繁。进款骤减各海关拨款解台。一时实难设筹至订借洋款。前奉通饬不得轻借。应否准其订借之处。请旨裁定。得旨、仍著户部筹拨的饷。毋庸借用洋款。初九摺包命工部右侍郎徐会沣提督顺天学政。刑部右侍郎龙湛霖提督江苏学政。太常寺卿李端遇提督安徽学政。詹事府詹事黄卓元提督江西学政。翰林院编修庞鸿文提督湖北学政编修江标提督湖南学政。编修徐继孺提督河南学政。检讨钱骏祥提督山西学政编修赵惟熙提督陕西学政。编修刘世安提督甘肃学政。山西道监察御史吴树棻提督四川学政。内阁学士恽彦彬提督广东学政。掌京畿道监察御史冯金鉴提督广西学政。检讨姚文倬提督云南学政。编修严修提督贵州学政。以詹事府少詹事李培元为奉天府府丞兼学政。浙江学政徐致祥、福建学政王锡蕃、山东学政华金寿、俱留任。现月以兵丁殴毙洋人。不能约束革吉林练军马队营官乌拉正蓝旗佐领依升阿等职。并讯办摺包上以祭社稷坛。自是日始、斋戒三日。　　

○丙午遣官祭文昌帝君庙。　　

○谕军机大臣等、内阁侍读学士隆恩奏、请整顿保甲一摺。据称直隶顺天各属地方。近来日以抢劫为事自通州至朝阳门一带。劫去行路资财者。层见叠出请饬查拏等语。著直隶总督。顺天府饬查被劫各案。严拏盗犯。务获惩办。一面饬令各州县整顿保甲。毋稍疏懈。京城地面缉捕保甲事宜。并著步军统领衙门。五城御史一体认真办理。以靖地方原摺著犮给阅看将此各谕令知之。现月又谕、李鸿章电奏、七月闲拏获改装倭人义仓告、又名石仓五一、供出向在洋行贸易。改装多年领事行后。租界不能住。因托王大代觅书吏刘姓之屋暂住等语。领事既行该犯何以不随同回国。仍复溷迹寄居。情殊可疑著李鸿章督饬严行审讯如究出探听军情等确据即行正法。王大、刘姓如有通同情弊。并著按律惩办。不得稍涉宽纵将此密谕知之。洋务又谕、刘坤一电奏、陈湜已召募五千人。于八月内兼程北上。程文炳亦经召募五千人。陆续起程。该两军所需子药。到直隶后著李鸿章随时拨给。毋于缺乏应需月饷。著户部照数筹拨所请如部款不敷。准在豫徵两淮盐厘内支应。以济要需等语著户部酌量办理刘坤一原电。均著钞给阅看将此各谕令知之。洋务又谕、电寄吴大澂电已悉该抚到威海后。一切进止应候旨遵行。何得率行督军出海。至前此张曜帮办海军。系奉懿旨特派。并无总署奏派之事。该抚竟自行陈请。殊属冒昧著传旨申饬。电寄以礼部右侍郎李文田兼署工部右侍郎。管钱法堂事务。工部左侍郎汪鸣銮兼署刑部右侍郎。现月命礼部右侍郎李文田仍在南书房行走。　　

○以秉铎称职。予直隶怀来县学教谕王煜等升叙。　　

○丁未。祭先师孔子。上亲诣行礼。外起居谕军机大臣等、电寄邵友濂电奏已悉。杨岐珍著驻扎台北。总统基沪诸军以一事权刘永福著即赴台南会同镇道筹商布置务臻周密。电寄又谕、电寄李鸿章、龚照瑗所购阿摩士轮船。议定包送各费即著李鸿章电饬照所议办理。赶早开行。秘鲁兵轮行驶迟缓。著毋庸购买。电寄戊申。祭大社大稷。上亲诣行礼。外起居驻藏办事大臣奎焕奏、靖西厅防营饷需紧要。请饬川省筹解。得旨即由奎焕咨催该督如数拨解。摺包湖南巡抚吴大澂奏酃县等处查拏匪。自七十余人照章正法出力员弁请奖。得旨准其择尤酌保毋许冒滥。摺包河南巡抚裕宽奏、南阳府火药局被雷轰毁。事出不虞。请将疏防各官。从宽免议。得旨、仍著查取该管各官职名。照例议处。摺包山西巡抚张煦奏、遵调山西练军。由大同镇总兵带赴九连城驻扎。并挑练绿营。添募步勇。暂藉填防。俟调军凯旋。酌量归伍遣散。如所请行。摺包以获匪出力复已革湖南衡阳县知县黄济川职。仍留原省补用。摺包以滥刑毙命。革湖南永绥直隶厅同知王恂职。并讯办。摺包以恃符藐玩。抗不交凶革湖南在籍贵州都司吴文明职。并讯办摺包己酉。谕内阁、吴大澂奏、大员在籍病故。代递遗疏恳恩赐恤一摺。前任甘肃新疆巡抚刘锦棠秉性忠勇卓著勋勤。同治年闲随同刘松山剿办回匪。接统湘军。克复金积堡身经数十战屡破回巢廓清关陇。由道员荐擢京卿。授为钦差大臣。督办新疆军务。运筹决策悉合机宜。于抚辑民回创办屯垦事。尤臻妥协。补授甘肃新疆巡抚。赏加尚书衔。办理新疆善后及地方事宜。均能悉心规画。劳瘁不辞。前经叠次恳请终养赏假回籍省视旋以丁忧开缺。本年正月钦奉懿旨。晋封一等男爵。六月闲有旨召令来京方冀长资倚畀。遽闻溘逝。悼惜殊深刘锦棠著照巡抚例赐恤。加恩予谥准其于立功省分。建立专祠。生平战绩事实。宣付国史馆立传赏银一千两治丧。由湖南藩库给发任内一切处分。悉予开复。应得恤典该衙门查例具奏。伊子监生刘道谦。著以员外郎用。优增生刘笃烈著赏给举人。准其一体会试。伊孙刘家璠著以主事用。以示笃念荩臣至意。寻赐祭葬谥襄勤。　　

○谕军机大臣等、李鸿章电已悉。据叶志超电称倭兵万余人。由元山登岸。前队已抵阳德看此情势。战事在即而如何布置迎击分守之处叶志超既未电知。李鸿章于电后亦未置一语且马玉昆等前电称须三万余人。方可成功。今叶志超又称必四万余人。始敷分布览奏殊深疑闷。叶志超前在牙山。兵少敌众而词气颇壮。今归大军后。一切进止。反似有窒碍为难之象。聂士成打仗素称勇往。今忽拟回直募勇。均难保不另有别情。叶志超与盛毅诸将平日分属等夷。今身膺总统。同人中或各存意见。不服调度。则措置一切。必难自如军情紧迫之时。深虑因此偾事。李鸿章于诸将性情才略。知之素悉此时军中调遣。何人奋勇宜于前敌何人稳慎宜于坚守。均应悉心派拨。随时电知叶志超严饬照办。则诸将自必懔遵。不可以全军重任付之叶志超一人现在敌氛已逼。所有分布进剿机宜。著即妥筹具奏。不得以兵未全到。束手以待敌人之攻。而于敌之分兵修道听其来往自由。不思半济而击之术也聂士成募勇。尽可遣员弁代办。何必自行。著仍留营剿贼如已起程亦电令速回。毋庸来直。前该大臣称、周馥与诸将气谊素洽。是以特旨派往。现未接覆奏。究竟何日启行。何日可到并著即日电覆。朕为军情至急。昕夕焦急。该大臣慎毋稍涉大意。致有疏虞。自干咎戾也。懔之慎之。将此由四百里谕令知之。洋务吉林将军长顺奏、吉林防练两军。应备马匹。无款可筹。恳准援照齐字营捐马。酌给功牌成案。仍由呼伦贝尔劝捐马匹。以资应用。下部议。　　

○两广总督李瀚章奏、筹备海防谨陈省河琼州潮州三处布置情形。此外沿海各处。已督饬文武。会合兵团。加意防范。报闻。摺包黑龙江副都统文全。因病解职。以前镶红旗蒙古副都统景祺为黑龙江副都统。明发庚戌。谕内阁、谦光奏本月初五日。经东华门直班委护军参领福保、拏获内务府正黄旗闲散于德立包裹铜甎一块。言语支离。请饬部审讯一摺。于德立著交刑部严行审讯。按律惩办。　　

○谕军机大臣等、前因京师五方杂处。最易藏奸叠经谕令该衙门查拏究办。此事总以遴选长于缉捕之番役弁兵。多方诇察。设法破获为最要。步军统领衙门所属各营兵勇人等。为数较多。著责成该统领等、遴派妥人分投躧缉。务期不动声色认真缉拏。不准任令属员等敷衍塞责。致滋他患。将此谕令知之。洋务又谕、有人奏、卫汝贵恇怯无能。性情卑鄙。且平日克扣军饷。不得兵心。并闻此次统军。经过牛庄一带地方不胜骚扰。若令久领偏师。必至败事等语卫汝贵驻军平壤日久。并未进兵。据参恇怯无能。不为无因著李鸿章严加查察。据实覆陈。不准稍涉回护。至其平日发饷。是否有克扣情事。此次统军经过地方。有无骚扰。著一并查明具奏。将此谕令知之。洋务又谕、电寄李鸿章现在平壤进兵后路。亟须填扎接应。所有姜桂题、程允和、卫汝成等、添募各营。已否成军。著李鸿章赶紧催办。克日遄发其河南大同正定宣化等军。著一并迅催前进。以资厚集。电寄又谕、电寄刘坤一、现在平壤进兵。北洋海口防务亦亟著刘坤一饬催陈湜、程文炳、赶紧召募。克日启行以资厚集。电寄又谕、电寄张之洞、前令魏光焘募勇北上。据电奏已饬飞速禀覆。现在有无覆信。拟募几营。何日启行著张之洞再行催询电覆。电寄以刑部尚书薛允升为顺天乡试正考官。都察院左都御史徐郙、内阁学士长萃、都察院左副都御史杨颐为副考官。外起居注以礼部尚书李鸿藻兼署刑部尚书。兵部尚书孙毓汶兼署都察院左都御史。通政使司副使顾璜署都察院左副都御史。现月以大理寺少卿徐承煜署太常寺卿。太仆寺少卿岑春煊署大理寺卿。现月辛亥。谕军机大臣等电寄李鸿章、前议购鱼雷猎船。据清单内开、行程颇速。价亦合宜著即于汇丰现存之二十万磅内购买四只。其每点钟能行二十八迈之说。究竟能如所言否应如何试行验看。购船系由何人经手是否即在德国购定。现在各国禁船出口。运送有无阻滞。均著李鸿章详细筹画。迅即电覆。电寄刑部奏本年秋审情重人犯应否停办。得旨著停办现月直隶总督李鸿章奏营口为奉省海疆门户。东岸炮台守兵太单。应再添募以足五百名之数。下部知之。摺包江苏巡抚奎俊奏、苏省防营。不敷分布现饬道员黄立鳌、在江甯一带暂募湘勇两营。统率来苏以资策应。下部知之。摺包又奏、现值办理海防。水陆各营分扎防守。炮难调回操演。请暂缓查阅营伍如所请行。摺包壬子。谕军机大臣等电寄李鸿章、电奏已悉初六日叶志超电称已与诸将各派弁兵。至阳德一带详探贼踪所向。即分道进剿。现已三日。探兵应陆续回营。如探明图窜何处共分几道。即著督同各统将率领精兵迎头痛剿。不得专待后路。坐失事机昨因虑平壤诸将。或有各存意见之处。降旨询问今阅。叶志超覆电、亦有此意虽经李鸿章屡次戒饬。并称断不至。不服调度。仍恐难免此弊。著李鸿章传谕叶志超、力矢公忠。破除情面。如遇有前项情事。即行据实电告李鸿章。立予严参惩办。不得一字掩饰。致误戎机是为至要。电寄广西巡抚张联桂奏、广西边界绘图立石。暨全省舆图测绘。一律完竣。下所司知之。　　

○又奏、办理绘图立石员弁。请照异常劳绩予奖。得旨。著准其照异常劳绩酌保数员。毋许冒滥。现月以学堪师表。赏奉天辽阳州学正司空群等国子监学政衔。　　

○癸丑。太宗文皇帝忌辰。遣官祭昭陵。　　

○谕内阁、步军统领衙门奏、拏获结夥抢劫拒伤事主盗犯。请交部审办一摺。所有拏获之郑六儿、张幅、刘元幅、田狗仔、李发等五名。均著交刑部严行审讯。按律惩办未获之王大个仔侯满付、祁麻子等、仍著步军统领衙门、顺天府五城御史、一体严拏。务获究办。现月谕军机大臣等、户部奏请饬各省息借商款等语。现在倭氛不靖。购船募勇需饷浩繁息借商款。京城业经创办。即著各直省督抚。遍谕官绅商民人等如有凑集赀本。情愿借给官用者准赴藩司关道衙门呈明即照户部办法议定行息。填给印票其票钤用藩司关道印信填明归还本利限期准于地丁关税项下。照数按期归还不得丝毫挂欠。如集款至一万两以上。准将筹集之人先行请奖虚衔封典。以示鼓励。此举系属创办。总须各督抚力矢公忠。督率属僚。示人以信收发之际务须严禁需索留难抑勒诸弊。有犯立予严惩。各商民具有天良但使本息无亏。当无不踊跃从事也原片均著钞给阅看。将此各谕令知之。洋务又谕、电寄李鸿章前奏威海卫后路海＜氵义＞甚多。深虑敌船抄袭。请俟吴大澂到后。查酌进止等语。现在吴大澂已航海到威。著即察酌形势。驻扎后路以固威防。其由清江起陆四营。何时可到。并著查明电奏。电寄又谕、电寄李鸿章、年叶志超电称、安州现仅马步六营。殊嫌太虽所有定安前派驻扎九连城之马步六营。即著移驻安州。以厚兵力。依克唐阿统带马步四千余人。著进扎九连城。以为后劲李鸿章接奉此旨。即迅电定安依克唐阿、遵照克期遄发。不准稍延。电寄又谕、电寄李鸿章、前据电称、拏获倭人石川五一。讯无传播军情惟形迹可疑。押候讯办等语倭奸埋藏地雷炸药。屡经言官以该督隐匿不即参奏。天津距京甚近。若其事毫无影响。何至众口喧传。所获倭人既形迹可疑岂宜含糊轻纵。著李鸿章饬将该犯石川五一。严行审讯务得确情。明正其罪并将有无埋藏炸药这事。据实覆奏。电寄又谕、电寄刘坤一、电悉倭犯悯内福原二名。既经供认探报军情其为奸细无疑。著刘坤一饬令江海关道。取具供伺即行就地正法。电寄河东河道总督许振祎奏、江北江苏全漕挽出东境员弁请奖。得旨、著准其择尤酌保。毋许冒滥。电寄准镶黄旗三等侍卫钟祺投效黑龙江将军依克唐阿军营。听候差委镶黄旗汉侍卫陈国璧、投效直隶提督叶志超军营。听候差委。洋务甲寅。宣宗成皇帝诞辰。上诣奉先殿。寿皇殿行礼。外起注谕内阁、前因御史郑思贺奏、河南按察使长禄、并署开封府知府濮文暹、骫法营私。养奸纵盗各节。当谕令许振祎、按款确查。兹据查明覆奏。河南按察使长禄、原参性耽逸乐。纵容盗贼。信任家丁。滥收馈赠各款均经查无实据。惟于家丁爰茂臣、挟妓买娼。失于觉察。究属疏忽。长禄著交部议处。署开封府南阳府知府濮文暹、结案极多能任劳苦。并无收受贽敬。姑息养奸情弊。会匪刁老八。由其拏获禀请永远监禁。亦无释放之事即著毋庸置议。寻吏部议。长禄应得罚俸一年处分。系公罪可否抵销。得旨、不准抵销。摺包谕军机大臣等电寄李鸿章前据奏称派总兵吴殿元、挑练一千人。作为团勇等语刻下谅已成军。所练人数应否酌量加添。以免单薄之处。著李鸿章妥筹办理。总期精悍可恃。不得以疲弱充数。电寄又谕、电寄李鸿章电奏请饬聂士成暂回天津。商定募勇事宜。仍催令回韩等语。聂士成著准其回津交派营官召募。仍于旬日之闲。赶赴平壤大营。合力剿贼不得迟误。电寄又谕、电寄李鸿章有人奏军械局总办张士珩、向来置买军械。即与验收者通同一气。器多窳败。又复偷盗抵换。不堪应用者多有谓平壤不战之故。实因枪械子药缺乏无以应前敌之需。故屡为迁延。冀幸速和以免败露等语。张士珩经管军械所有年。如果办理得宜。何至屡被弹劾现在军事方殷枪械子药。最关紧要。岂得任令贻误偾事。况该大臣系该员至戚。傥有此等情形尤当速为参撤。著李鸿章即行查明军械所枪械子药。究竟用销各款是否相符。并有无窳败不堪应用之器据实覆奏。不准稍涉回护。电寄山东巡抚福润奏、烟台海口华洋杂处。弹压不容稍疏。练军兵数较单。不敷分布。请将前裁练军枪炮兵丁五十名。添补足额。以资巡防。下部知之。摺包乙卯。太祖高皇帝忌辰。遣官祭福陵。　　

○谕内阁、御史端良奏、请将革员驱令回籍。以免贻误事机等语。革员张佩纶、获咎甚重。乃于发遣释回后。又在李鸿章署中。以干预公事。屡招物议。实属不安本分著李鸿章即行驱令回籍。毋许逗遛。现月谕军机大臣等、御史端良奏、京师内外城楼。暗藏奸宄请饬查拏。并严禁闲杂人等登眺偷越一摺。据称正阳崇文等门迤东观象台。至朝阳门迤北城垣之上。时见有人登越。至夜并见灯火。又德胜门城楼。有聚赌情事请饬拏办等语。禁城重地。该管官弁人等。理应随时巡查看守。以昭严肃若如该御史所奏。闲杂人等。任意登眺偷越尚复成何事体。著步军统领和门。严饬该管各官督率兵役。认真巡缉。如有前项不法情事。即著拏交刑部。从严惩办另片奏、近来各项工程。各部院堂官之车夫轿夫每纠集多人向商人索诈钱财。并有句结匪徒。拘人勒赎之事。著该衙门一体查拏惩办。毋稍徇纵。将此谕令知之。现月又谕、电寄张之洞张之洞电奏、据魏光焘呈称、遵旨赶于长沙一带。召集刘锦棠旧部。刻期成军。惟丁忧未满三年。恳请终制等语现在军务紧急。该藩司吁请终制。碍难准行。惟现召湘勇已不为少所请募成十营。为数较多著挑选精锐敢战之卒。共募六营已饬户部筹拨的饷。到直后由李鸿章拨给子药。该藩司接奉此旨。即迅速带勇北上。不得稍涉延缓。电寄东三省练兵大臣定安等奏吉林出征官兵在途殴毙英国教堂洋人。逞凶兵丁王江、审明正法以肃军律。下部知之。摺包绥远城将军克蒙额等奏、萨拉齐厅所属包头镇为口外门户。酌调绥远马队旗兵。选派妥员管带驰往包头暂行驻扎以资镇摄下部知之。摺包准道员春顺员外郎寿山三等侍卫贵权蓝翎侍卫贵珊、投效黑龙江将军依克唐阿军营听候差委。洋务赏五世同堂。前安徽寿春镇总兵郭宝昌之母曹氏扁额曰庆笃云礽。　　

○丙辰。上奉慈禧端佑康颐昭豫庄诚寿恭钦献皇太后还宫。幸阅是楼侍晚膳。谕内阁、本月十五日。恭上慈禧端佑康颐昭豫庄诚寿恭钦献皇太后徽号。朕钦奉懿旨。十四日。皇帝亲进奏书十五日亲进表文。钦此。所有应行礼节。该衙门敬谨豫备。现月谕军机大臣等。电寄李鸿章。张之洞电奏。现月现由许景澄密购大批精抢一万三千枝。弹六百五十万颗。连珠快炮八尊。弹配足。约两个月到沪。共价约二十四万两。运费未言。先汇定银七万两。日内即可起运等语。现在军火需用正亟。此项枪械。订购甚属合宜。已谕许景澄照办。并令商订径运天津。著李鸿章即饬江海关道。无论何款。先垫付定银七万两。汇交许景澄办理。电寄又谕。电寄张之洞。许景澄订购枪械一事。现在北洋需用甚急。所订尚属合宜。著张之洞即电知许景澄照办。能与订明径运天津。更为省便。其价银已谕李鸿章拨付矣。电寄丁巳。高宗纯皇帝诞辰。遣官祭奉先殿。　　

○上诣乐寿堂。问慈禧端佑康颐昭豫庄诚寿恭钦献皇太后安。　　

○以恭上皇太后徽号诣慈宁门外率领王公大臣等演礼。　　

○谕内阁。朕御用马匹。理应敬慎豫备。屡经谕令上驷院认真餧养。乃仍多不堪乘骑者。总由该堂官等、漫不经心所致。嗣后著上驷院堂官。督饬牧长厩长。加意餧养。务须一律膘壮。傥仍前怠玩。以致不堪乘用。定将牧长厩长等、从重惩办。该管堂司各官。一并惩处不贷懔之。现月礼部奏。会议四川太平县请加文武学额。依议行。　　

○护理河南巡抚刘树堂奏。豫省防营。不敷分布。现值东路。边防吃紧。遴派记名提督武朝聘等。克日召募两营。以资控驭。又奏河北滑浚等县。与直东接壤近年东省曹州府属。时有匪徒窃发。现饬河北镇暂添六哨。分布要隘。以重边防。均下部知之。摺包漕运总督松椿奏、筹办防堵。檄饬管带淮海水师营弁。率领炮船巡防沿海各口。一面严禁奸商运粮济寇报闻。摺包以札萨克多罗郡王密什克洞固罗布、为科布多土尔扈特正盟长。札萨克固山贝子玛克苏尔札布、为副盟长。明发以收回俄国原借巴尔鲁克山、在事出力。赏额鲁特营副总管敏珠二品顶戴。予防御奢哩等升叙。复已革提督刘文和等官。摺包戊午。以崇上慈禧端佑康颐昭豫庄诚寿恭钦献皇太后徽号。前期。遣官告祭天。地太庙社稷。上礼服御中和殿。恭阅奏书毕。诣慈宁门。皇太后御慈宁宫。大学士捧奏书跪进上受奏书。恭献大学士跪接。置于案。宣读官恭捧跪宣奏书曰。福缘善庆。寿为德符。胪欢合万国之心保定上九如之颂。隆称益晋钜典光昭。钦惟圣母慈禧端佑康颐昭豫庄诚寿恭钦献皇太后。安贞应地。仁厚同天。极恩勤覆育之深慈。致亲睦平章之盛治。六经三史。悉禀心传一日万几亲承指授归政训政。成功固前古所未闻。安民养民。大泽实敷天所同被。兹际孟冬初吉。欣逢周甲昌辰。中秋之圆月腾辉。赓喜起而瑶函先进。万寿之名山献瑞。祝颐和而宝殿新成。敬展颂忱。仰祈慈允。臣不胜庆忭之至。谨奏上率王大臣等行礼。礼成奉皇太后幸阅是楼。侍晚膳。外记注谕军机大臣等现在海防紧要。长江水师提督。责任綦重。著刘坤一酌举一二人。专摺驰奏。候朕＜闲＞用。将此由四百里谕令知之。洋务山东曹州镇总兵王连三奏、请抽调东省陆路劲旅数营。进援朝鲜。得旨、览奏具见诚悃。惟现在曹州捕务紧要。仍著会同地方官认真办理。将来如需添调。再候谕旨。摺包署安徽巡抚德寿奏、奉派进京祝嘏。可否将抚篆交署布政使员。凤林护理得旨、如福润未到。即著员凤林暂行护理。摺包准候选道员左孝同甘肃甯夏府知府黄自元。调赴湖南巡抚吴大澂军营。听候差委。洋务己未。恭上慈禧端佑康颐昭豫庄诚寿恭钦献皇太后徽号册宝。上礼服御太和殿恭阅册宝毕。诣慈宁门。皇太后御慈宁宫。大学士捧册宝跪进。上受。恭献。大学士跪接。置于案。宣读官恭捧跪宣册文曰。璇宫介祉开昌运于甲符金境延洪。应重光于午位。敬崇茂典。用迓繁厘钦惟圣母慈禧端佑康颐昭豫庄诚寿恭钦献皇太后陛下。德懋徽柔。性弥纯嘏。垂帘听政。勤宵旰者三十年。筹策安边。播声威于六万里极文治武功之盛。手致太平举敬天法祖之谟躬亲训迪。兹际阏逢敦牂之岁。允符绾绰眉寿之期。恭聆懿旨之重申。深念民生之至计。内帑颁而普加振贷。贡珍却而力戒浮华凡此巍焕之成功。实为古今所罕觏。翠辇经行之地。夹道欢呼彩衣抃舞之辰。捧觞喜起。既进联珠之颂。敢陈刻玉之词谨告天地宗庙社稷。率诸王贝勒文武群臣。恭奉册宝。加上徽号曰慈禧端佑康颐昭豫庄诚寿恭钦献崇熙皇太后伏愿崇鸿益显。熙皞咸登。衍箕畴而敷锡庶民。备九五六三之福德。仰姒幄而永承慈荫。绵百千万亿之春秋。臣诚欢诚抃。稽首顿首谨言上率王大臣贝勒贝子、及朝鲜国使臣等、行庆贺礼。礼成奉皇太后幸阅是楼。侍晚膳。　　

○遣官祭关帝庙。外记注谕军机大臣等、电寄李鸿章电已悉前派叶志超总统各军以一事权。所有前敌各军自应归其节制调遣著再传谕叶志超。将一切战守事宜认真经理。严驭诸军咸遵约束不得稍涉瞻徇推诿致误戎机。电寄纂修官王大钧恭纂　　

帮总纂官程棫林恭辑监修总裁世恭阅四签正月十一日正总裁那月日专司藳本陆恭覆阅癸丑八月十三日　　

徐月日　　

荣月日副总裁唐月日　　

宗室宝恭阅一签五月十五日

　　

陈恭阅三签三月十七日　　

熙月日　　

郭恭阅一签六月十一日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之三百四十七　　

光绪二十年。甲午。八月庚申。上诣乐寿堂问慈禧端佑康颐昭豫庄诚寿恭钦献崇熙皇太后安。外记注　　

○恭上慈禧端佑康颐昭豫庄诚寿恭钦献崇熙皇太后徽号礼成。颁诏天下。诏曰朕惟圣人孝治天下尊养兼隆。王者身先万民显扬立极在昔雅歌京室。肇成周忠厚之基颂美有娀。启亳邑宽仁之治。矧迈前徽而介祉。宜颁旷典以胪欢。钦惟慈禧端佑康颐昭豫庄诚寿恭钦献崇熙皇太后德配乾元。道昭坤厚。萱？宫垂训。深仁裕福禄之原兰殿延厘。纯嘏勰升恒之吉五福一曰寿。纪鹤算而彩绚瑶图。大德必得名。膺鸿号而华镌玉检。届六旬之庆节。际九有之昌期爰晋荣称。式符茂矩。谨昭告天地宗庙社稷。于光绪二十年八月十五日率诸王贝勒文武群臣。恭奉册宝。加上慈禧端佑康颐昭豫庄诚寿恭钦献崇熙皇太后徽号。曰慈禧端佑康颐昭豫庄诚寿恭钦献崇熙皇太后崇高式度。八绂戴德于仁天。熙洽绥猷六幕依光于爱日。用承景祚。特沛洪施所有应行事宜。开具于后。一、历代帝王陵寝。孔子阙里及五岳四渎等祀。应遣官致祭者。照旧例举行。一、历代帝王陵寝有毁坏者该督抚查明具奏。核实修葺。一、凡岳镇海渎庙宇。有倾颓者该地方官估计价值具奏修葺。以昭诚敬。一、各省道路桥梁。闲有损坏者地方官查明修理。以利行旅。一、在京在外诸王以下至公等以上。俱加恩赐。一、内外自公主以下至格格。各加恩赐。一、王妃以下。奉恩将军之妻以上。俱加恩赐。一、外藩王妃以下。公妻以上俱加恩赐。一、满汉大臣命妇年六十以上者。俱加恩赐。一、内外满汉文武大小官员。俱加一级。一、内外大小各官。除各以现在品级。已得封赠外凡升级及改任者。著照新衔封赠。一、文官在京四品以上。在外三品以上。武官在京在外二品以上。照现任品级各荫一子入监读书一。内外文职自四品以下。武职自三品以下。降革留任。及住俸罚俸处分。准其开复。一、在籍休致告假官员。来京庆祝万寿除从前已经得过封典毋庸另给外其现在京师者著加恩一体准其照原衔请封一。会试额数。俟礼部临期奏明人数请旨酌量广额乡试大省加三十名。次省加二十名。小省加十史满洲蒙古加六名。汉军加三名。一、各直省入学额数。大学加七名中学加五名。小学加三名一八旗满洲蒙古汉军兵丁。及内札萨克喀尔喀等蒙古。年七十八十九十以上者分别赏赉。至百岁者。题明给与建坊银两一。军民年七十以上者许一丁侍养免其杂派差役八十以上者。给与绢一疋。棉一斤米一石肉十斤。九十以上者倍之。至百岁者题明给与建坊银两。一、太监等著赏给一月钱粮。一、八旗昂阿什妇人。著酌议赏赐。一、各处养济院。所有鳏寡孤独及残疾无告之人。各地方官酌筹款项。以时养赡毋致失所。一、官吏兵民人等有犯。除谋反叛逆。子孙谋杀祖父母父母内乱妻妾杀夫。奴婢杀家长杀一家非死罪三人。采生折割人谋杀故杀真正人命、蛊毒魇魅毒药杀人强盗妖言、十恶等真正死罪不赦外。军机获罪。隐匿逃人及侵贪入己。亦不赦外。其余自本年正月初一日以前已发觉未发觉已结未结者。咸赦除之。于戏。永锡尔类。有道至于万年长发其祥。惟天佑于一德。布告天下咸使闻知　　

○上御太和殿。王以下文武大臣。暨蒙古王公贝子朝鲜国使臣等。行庆贺礼外记注
  </div>
  <div class="pagination">
   <a href="清实录光绪朝实录_page660.html">
    上一页
   </a>
   <span>
    ...
   </span>
   <a href="清实录光绪朝实录_page656.html">
    656
   </a>
   <a href="清实录光绪朝实录_page657.html">
    657
   </a>
   <a href="清实录光绪朝实录_page658.html">
    658
   </a>
   <a href="清实录光绪朝实录_page659.html">
    659
   </a>
   <a href="清实录光绪朝实录_page660.html">
    660
   </a>
   <span class="current-page">
    661
   </span>
   <a href="清实录光绪朝实录_page662.html">
    662
   </a>
   <a href="清实录光绪朝实录_page663.html">
    663
   </a>
   <a href="清实录光绪朝实录_page664.html">
    664
   </a>
   <a href="清实录光绪朝实录_page665.html">
    665
   </a>
   <a href="清实录光绪朝实录_page666.html">
    666
   </a>
   <span>
    ...
   </span>
   <a href="清实录光绪朝实录_page662.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
