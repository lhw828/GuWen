<!DOCTYPE html>
<html>
 <head>
  <meta charset="utf-8"/>
  <title>
   清实录光绪朝实录 - 第 116 页/共 1316 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录光绪朝实录 - 第 116 页/共 1316 页
  </h1>
  <div class="content">
   ○以办理库伦喇嘛事务出力。加堪布诺们汗巴尔当吹木巴尔颖善名号。　　

○庚戌。谕内阁。国子监司业汪鸣銮奏。州县藉赈营私。请旨严惩一摺。据称山西吉州知州段鼎燿。请拨赈银三千两。全数寄回江西原籍。迨绅民纷纷求赈。诡称南省粮贱。遣人采购。该员实系寄回家用。岳阳县知县张容安。于开放仓谷时。故意留难。各乡约守候多时。盘费告罄。该员始创变价散钱之说。给予半价。将仓谷尽数收回。供县署上下之食。灾民所得钱文。转致不给。荣河县知县王性存。侵吞赈银数百两。绅民切齿。上控有案。署阳曲县知县王珠燿之家丁。与书吏将省城饭厂存粮粜出数十石。该员毫无觉察。什贴转运局委员候补知县葛士达。亦有家人粜出赈粮情事等语。地方官吏承办赈务。应如何洁己奉公。核实经理。兹据该司业所□□□尔□各员。或将帑项仓谷。侵吞入己。或于家丁书吏舞弊。漫不经心。殊出情理之外。著阎敬铭、曾国荃、即行确切查明。据实从严□□□尔□办。不准稍涉徇隐。该管道府见闻较近。于属员藉赈营私。并不认真查察。所司何事。并著查明□□□尔□奏。山西河南被灾甚广。筹赈维艰。即使涓滴归公。已虑未能遍及。岂可再任不肖之员。稍有侵渔。致灾民益形困苦。著阎敬铭、曾国荃、李鹤年、袁保恒、破除情面。严密访查。傥有侵冒舞弊情事。及办理不善之员。立即严□□□尔□惩治。毋稍轻纵。现月　　

○又谕。翰林院代递检讨王邦玺奏。京师自去冬以来。城市卖食物者。每被贫民抢夺。现在外来饥民日多。恐转相效尤。易致生事。请饬巡查弹压等语。著步军统领衙门、顺天府、五城御史、将如何设法巡查弹压之处。妥筹办理。现月　　

○又谕。左宗棠奏。城守尉强占农民水利。据实□□□尔□劾。崇志奏。特□□□尔□劣员任意妄为。有碍体制。各一摺。甘肃庄浪城外。水分四坝。系民闲旧有水利。同治九年闲。回匪扰及平番县境内。四渠百姓。多入满城避难。前庄浪城守尉庆志。商令百姓暂让渠水入城。俾兵民灌园汲饮。上年该处亢旱。民闲引入城之水灌田。庄浪城守尉崇光。禁阻不准。茶马同知平治。越职干豫民事。将民人陈文耀拘押。经地方官会同妥员勘明。该营官员。及五旗头人。亦愿将渠水依旧还之于民。崇光仍坚执不允。平治阿附崇光。勒民修坝让水。因陈文耀不肯具结。笞责数千。以致众论沸腾。崇光图占水利。已属乖谬。该员并买民闲孀妇费氏为妾。索取该氏前夫遗债。以图肥己。办理营务。不知体恤兵丁。整顿营务。种种殊出情理之外。著交部严加议处。平治于地方水利事件。妄行干预。滥刑枉断。谬妄糊涂。著即行革职。以示惩儆。现月　　

○又谕。左宗棠奏。特□□□尔□贪劣不职之员。请革职永不叙用一摺。前署安西直隶州知州升用知府尽先选用直隶州知州刘馨山。于署任内。竟有捐摊草束。贩卖料豆。因公歛费。勒赔公款等情。实属丧耻昧良。刘馨山著即行革职。永不叙用。以儆官邪。现月　　

○谕军机大臣等。翰林院侍讲廖寿恒奏。请上下交修。并训责疆臣以弭天变一摺。据称去年河闲等属。被旱较重。地方州县。捏报六七分收成。藩司孙观。并未查驳。迨编修何金寿疏陈直境荒旱。李鸿章责问该藩司。始行改详。据以覆奏。该督未能觉察于先。难辞其责。近日直境流民。纷入都城。亦见该督办理赈务之未善。至招商之弊。物议滋多。开矿之举。亦无把握。皆于国计民生。大有关系。属吏逢迎献謀。该督隐受其欺蔽而不觉等语。近因天时久旱不雨。朝廷遇灾修省。期与内外臣工。实事求是。共济时艰。李鸿章身膺畿疆重寄。倚任尤专。自应将被灾地方。应办赈务。悉心筹画。认真办理。俾穷黎不致流离失所。至招商开矿等事。有无流弊。亦宜详慎筹办。方不致虚糜帑项。属吏贤否。尤应秉公考察。分别劝惩。不得稍有瞻徇。该督当仰体朝廷宵旰焦劳之意。力戒因循。用副委任。原摺著钞给阅看。将此谕令知之。现月　　

○又谕。翰林院代递检讨王邦玺奏。请禁民闲溺女一摺。据称民闲生女。或因抚养维艰。或因风俗浮靡。难于遣嫁。往往有溺毙情事。此风各省皆有。江西尤甚。该省旧有救溺女六文会章程。行之多年。全活不少。无如地方官奉行不力。致良法未能遍行。请饬责成州县劝办等语。民闲溺女本干例禁。若如所奏各情。亟应设法拯救。著刘秉璋查照该检讨所递章程。因地制宜。量为变通。责成所属州县。实力劝办。仍随时督催访查。不得视为具文。一面晓谕居民。嫁娶务从＜闲＞俭。以清其源。并著咨行各直省督抚。一体查照办理。原摺暨章程。均著钞给阅看。将此谕令知之。现月　　

○闽浙总督何璟奏。暹罗国人、在厦门伤毙华民。获讯明确。拟将犯人阿山。发还该国。自行办理。如所议行。摺包　　

○热河都统瑞联奏。剿办乌拉山内外贼匪情形。得旨。仍著该将军督饬总兵马升。统率各队。巡防□□穴□又□捕。以靖地方。在城官兵。并著勤加训练。毋稍疏懈。摺包　　

○以甘肃镇迪道福裕、署西甯办事大臣。明发　　

○缓徵直隶唐、完、交河、阜城、景、东光、献、肃甯、行唐、开、大名、元城、东明、长垣、枣强、武邑、定、曲阳、雄、满城、望都、新乐、吴桥、青、静海、沧、南皮、盐山、庆云、武强、安平、武清、蓟、大城、文安、滦、清苑、安肃、蠡、安、高阳、河闲、任邱、故城、甯津、天津、藳城、邢台、沙河、南和、唐山、平乡、广宗、钜鹿、任、永年、邯郸、成安、曲周、广平、鸡泽、磁、南乐、清丰、遵化、丰润、新河、衡水、甯晋、饶阳、等七十州县。上年正杂粮租灶课。　　

○蠲缓直隶阜城、景、交河、东光、河闲、献、甯津、任邱、肃甯、吴桥、故城、唐、完、行唐、武强、枣强、武邑、等十七州县。灾歉各村庄地租粮赋。　　

○蠲免福建侯官县、被水各乡丁银粮米。协修官许承尧恭纂　　

帮总纂官王同愈恭辑监修总裁世恭阅三签三月二十三日正总裁那恭阅四月十五日专司藳本陆恭覆阅壬子六月十二日　　

徐恭阅一签闰六月初六日　　

荣恭阅一签八月十一日副总裁唐恭阅三签九月十八日　　

宗室宝恭阅二签三月十九日

　　

郭恭阅四月十五日　　

熙月日初校修改上卷肆拾伍签石登垲恭校陈恭阅二签五月十七日覆校修改上卷贰拾壹签



大清德宗同天崇运大中至正经文纬武仁孝睿智端俭宽勤景皇帝实录卷之六十九　　

光绪四年。戊寅。三月。辛亥朔。上诣钟粹宫。问慈安端裕康庆昭和庄敬皇太后安。长春宫问慈禧端佑康颐昭豫庄诚皇太后安。至己卯皆如之。内

起居注

　　

○谕内阁。前据詹事府左庶子黄体芳奏。李鸿章请禁烧锅。户部因烧锅领帖。向有该部饭银。是以议驳。降旨令户部堂官明白覆奏。兹据奏称前次所议。实恐千余家烧锅。同时歇业未免坐失生计。兼恐胥役藉端讹诈。是以拟将顺天直隶各属烧锅、前经领照者。准其开设。嗣后不准新开。将烧锅不禁自少。并不因办公之费议驳。且此款尚有帮贴内阁等衙门办公等语。该部前议。既据奏称。系恐失业人多。且虑藉端骚扰。并非别有意见。黄体芳所奏。著毋庸议。现月　　

○又谕。御史余上华奏。京师外城地面。经李鸿章派员设局平粜。日来民闲购买较多。恐原办米石不敷。请饬采买奉天小米杂粮运京等语。现在天时亢旱。京师粮价昂贵。贫民糊口维艰。自应宽为筹备。著李鸿章酌量拨银数万两。迅派妥员前赴奉天采买小米杂粮。由海道运至天津。陆续转运京城平粜。以资接济。现月　　

○又谕。御史余上华奏。觉生寺祈雨设坛之所。俗称九龙冈。祷雨辄应。上年总管内务府大臣茂林。与其兄庆林。占此官地营葬传闻揠断龙脉。本年易地设坛。以致祈祷无灵。请旨饬查等语。著全庆、徐桐、前往觉生寺。确切查明。据实具奏。现月　　

○吏部奏库房不戒于火。请将堂官及直班司员议处。如所议行。摺包　　

○壬子。谕军机大臣等。翰林院编修吴观礼奏。请饬召募晋豫流民等语。据称晋豫两省。匪徒蠢动。流民被胁。势将他出。请饬秦楚皖驻兵境上。且召且遣。以靖乱萌。自系为安插流亡起见。著沈葆桢、李瀚章、吴元炳、裕禄、谭钟麟、邵亨豫。勒方锜、体察情形。迅速筹办。务臻妥协。毋任沿途宵小句结。致滋扰害。至所称流民入秦。分拨玉门关内外垦荒一节。恐多窒碍之处。是否可行。著左宗棠酌度办理。原摺均著摘钞给阅看。又前据御史梁景先奏。陕西潼关大庆关各厘卡。遇有晋省饥民。贩运油渣度荒者。亦照百货抽收厘税。请饬查明永远禁止等语。著谭钟麟即行查禁。以惠穷黎。将此谕知左宗棠、沈葆桢、李瀚章、吴元炳、裕禄、谭钟麟、邵亨豫、并传谕勒方锜知之。现月　　

○又谕。翰林院编修吴观礼奏。请节省海防经费。移济赈需。并海防漏卮宜塞各等语。筹办海防。本为自强之计。该编修以今之患在北三省。须急筹救济之方。请查明海防经费实存若干。移作赈需。系为救灾恤民起见。著李鸿章、沈葆桢、吴元炳、悉心商酌。此项经费。能否移缓就急。匀拨若干。拯济灾黎。即著迅速奏明办理。至漏卮宜节。经费始不虚糜。所有修筑炮台。购买船械各事宜。均当相机布置。期于撙节适用。毋得藉口筹防。徒耗帑项。原摺片均著钞给阅看。将此各谕令知之。现月　　

○又谕。有人奏吉林马贼尚炽。金匪势难就抚。奉天将军所报获贼。多受人欺。吉林将军信奸慝。杀无辜。失人和。长寇盗等语。奉天吉林地方。从前积弊甚深。现经崇厚、铭安。力图整顿。叠次所奏筹办各节。均尚妥协。业经照准施行。兹既有人陈奏。朝廷开诚布公。无所用其秘密。崇厚、铭安。务当益加奋勉。随时随事。实力讲求。以重地方而副委任。原摺著摘钞给阅看。将此各谕令知之。现月　　

○又谕。毛昶熙奏。豫省赈务方亟。请饬本任巡抚先行到任一摺。前允该抚所请。谕令来京陛见。惟河南赈务方亟。李鹤年办理河务。刻下桃汛已届。河工紧要。恐难兼顾地方。著涂宗瀛迅即赴任。务将荒政一切事宜。认真督率办理。俟赈务办竣。地方安谧。再行奏请陛见。将此谕令知之。现月　　

○又谕。毛昶熙奏。豫省赈务方亟、请饬本任藩司。先行到任一摺。前允该藩司所请。谕令来京陛见。惟河南赈务方殷。需人经理。著裕宽迅即赴任。务将荒政一切事宜。认真办理。俟赈务办竣。地方安谧。再行奏请陛见将此谕令知之。现月　　

○又谕。翰林院编修吴观礼奏。请详计西域善后以固边防等语。新疆地方。现经次第收复。一切善后事宜。自当度势揆时。规画久远。该编修所称深恐大功既蒇。将士思归。则相度形势。督理屯垦。安设郡邑。布置营汛。将无所措手。请悬懋赏。以期人人急于赴功。所筹不为无见。左宗棠老成持重。谅必通盘筹画。措置咸宜。仍著按照该编修所陈。加意图维。悉心商酌。凡办理善后各员。务使始终其事。见诸实效。以期一劳永逸。久远可行。原摺著摘钞给阅看。边陲地方紧要。将材难得。现在西路大臣中。如有韬略素娴。通达事理。堪膺将军都统重任者。著左宗棠会商金顺。确切查明。据实保奏。以备＜闲＞用。将此各谕令知之。剿捕　　

○署吉林将军铭安等奏。东山一带围场荒地。请酌量放垦。以免匪徒藏匿。得旨。该署将军等、即饬派出官军。认真□□穴□又□捕毋使伏莽句结为患。一俟东山□□穴□又□捕事竣。即派委员查明围场荒地。分别封禁放垦。总期除暴安良。以弭后患。摺包　　

○以正红旗汉军副都统璟德、署正黄旗护军统领。明发　　

○癸丑。清明节上诣奉先殿寿皇殿行礼。　　

○遣官祭永陵、福陵、昭陵、昭西陵、孝陵、孝东陵、景陵、泰陵、泰东陵、裕陵、昌陵、昌西陵、慕陵、慕东陵、定陵。　　

○遣官祭穆宗毅皇帝、孝哲毅皇后。暂安寝殿。　　

○遣官祭端慧皇太子园寝。　　

○谕内阁。兵部代奏主事蒋元杰条陈一摺。所称求实政、急赈务裕食源、端吏治、严烟禁、慎名器、重首善、肃戎行各条。不无可采。近来大小臣工。封章入告。凡有可采择者。均经分别降旨。次第施行。内外各衙门。自当体朝廷实事求是之心。切实奉行。力图整饬。嗣后如有阳奉阴违。虚应故事者。一经察出。或被人□□□尔□奏。必将该衙门堂司各官。严加惩处。以儆玩泄。北数省灾黎。待赈孔殷。业经各该省督抚筹措款项。分往各处购粮。以资接济。该主事所请借洋行银三四百万。事属窒碍难行。前经詹事府左庶子黄体芳奏请。已明降谕旨晓谕。所请著毋庸议。各省设立常平仓。原以备凶荒之用。近来地方官。往往视为具文。一遇凶年。补苴无术。著各省督抚严饬所属。将常平仓实力整顿。更于各乡设立社仓。责成公正绅耆经理。以补城仓之不足。至足食尤当节用。靡丽纷华。最为风俗之害。嗣后无论官绅。务宜黜华崇实。图匮于丰。为庶民表率。州县为亲民之官。得人则治。著各省督抚大吏。懔遵叠次训谕。整躬率属。严行考课。随时秉公举劾。总期上行下效。以肃官方。鸦片烟有害民生。实堪痛恨。近来民闲栽种鸎粟。流毒愈深著各省督抚严行禁上。并明白晓谕。有犯必惩。毋任自贻伊戚名器最宜慎重。近日捐纳人员甚多。流品愈杂。必须出结官员。严密稽查。方可杜其蒙蔽。嗣后如有身家不清。冒捐冒考者。一经发觉。必将出结官惩处。京城地面。四方杂处。宵小易于藏奸。著步军统领衙门、顺天府、五城御史。严行稽查。应否于团防局外。添设兵丁。分按各段昼夜梭巡之处。并著会商筹办。京外各营兵勇。该管大员。务当随时认真训练。以成劲旅。新疆各营勇丁。如何分别去留。及各城如何兴办屯田。均著左宗棠酌度情形。奏明办理。现月　　

○又谕。昨据翰林院代奏编修吴观礼应诏陈言各摺片。其可备采择者。已分别交各该督抚核办。所请激劝台谏一节。朝廷诏求直言。原欲其确切指陈。以收谠论之益。岂可妄生揣测。缄默不言。冀避嫌怨。军机大臣、及各部院堂官、各省督抚均当竭虑殚精。各尽职守。以为僚属表率。何得存因循诿卸之心。致负委任至请将粤海闽海两关。改归疆臣督理一节。粤海关收税事宜。从前曾改隶将军督抚等官经理。自乾隆十五年后。专设监督。著为成例。左宗棠前有请由督抚设法筹办之奏。经户部议令该省督抚查办。旋据瑞麟等奏。体察情形约有三难。不必改由督抚办理。业经降旨允准。是粤海关专设监督。未可轻议更张。闽海关事同一律。亦应循旧制办理。吴观礼所奏。著毋庸议。惟书吏侵牟。家丁蒙蔽。不免有偷漏隐匿等弊。该将军监督等。务当激发天良。实力整顿。俾税务日有起色。傥仍蹈从前积习。一经查出。或被人□□□尔□奏。定将该将军监督等、惩处不贷。现月　　

○谕军机大臣等。前据左庶子黄体芳奏。请将海防经费、制造机器各项。酌充京饷。昨复据编修吴观礼奏。请将海防经费移作赈款。均经谕令李鸿章筹商办理。兹又据给事中李宏谟奏。晋豫两省饥民。待赈孔急。用款难筹。请饬南北洋大臣。将各省协解轮船机器各局用款。暂提十分之五。分解晋豫办赈。仍留五成为各局委员工匠一切用项。俟赈务稍松。仍照常办理等语。所奏是否可行。著李鸿章、沈葆桢、吴元炳、归入黄体芳等前奏。一并妥筹其各省局用。并著通盘筹画。迅速奏明。将此各谕令知之。现月　　

○以伊犁屯田丰收。予锡伯营领队大臣喀尔莽阿等、优叙有差。摺包　　

○甲寅。谕军机大臣等。给事中周鹤奏。请饬被灾省分、广种区田一摺。前据洗马温忠翰奏。请饬山西陕西河南各省劝办区田。当谕令各该抚酌办。兹据该给事中奏称区田之法。可拯灾荒。请谕令被灾各省督抚。责成地方官。于办赈之时。以区田为急务。果能处处开办。于民生赈务、实有裨益等语。现在直晋秦豫各省。灾区甚广。区田一法。如能办有成效。亦足以裕民食。即著该督抚体察情形。妥为筹办。并遴选贤能之员。董率经理。毋得视为具文。原摺均著钞给阅看。又据编修崔志道奏。陕省赈务。需款尚多。西征现已报捷。兵饷如有可以酌裁之处。请饬左宗棠腾挪拨济一摺。著该大臣权衡缓急。酌度办理。原摺著钞给左宗棠阅看。将此由四百里各谕令知之。现月　　

○又谕。广寿奏。急筹备荒之策。暨请将各旗营兵丁。加放籼米。再行展限半年各摺片。著户部议奏。现月　　

○乙卯。谕内阁。前据御史余上华奏。觉生寺祈雨设坛之所。总管内务府大臣茂林、与其兄庆林、占地营葬。当派全庆、徐桐、查奏。兹据奏称查勘茂林所立茔地。确是擅用官地。虽据寺僧称有坛基。并未易地设坛。惟以坛位逼近茔墓。地势殊形狭隘。绘图呈览等语。茂林因何侵占官地。该庙僧人。因何听其擅用之处。著全庆、徐桐、会同该管衙门。查明具奏。毋稍含混。奉宸苑卿庆林。于全庆等在庙内查询时。径往进见。饰词剖诉。实属不知远嫌。著先行交部议处。寻议。庆林应得降三级调用处分。得旨改革职留任。现月　　

○丙辰。上以京师及近畿等省。雨泽未沾。诣大高殿祈祷行礼。诣昭显庙拈香。遣惇亲王奕誴诣社稷坛恭代行礼。遣恭亲王奕、恭祀天神坛、惠郡王奕详、恭祀地祇坛、礼亲王世铎、恭祀太□山戊不□坛。贝勒奕劻诣时应宫、贝勒载澂、诣宣仁庙、镇国公奕谟、诣凝和庙、怡亲王载敦、诣关帝庙、委散秩大臣载瀛、诣城隍庙、科尔沁亲王伯彦讷谟祜诣觉生寺。贝勒奕絪诣黑龙潭。科尔沁镇国公那尔苏、诣清漪园龙神祠。辅国公载濂诣静明园龙神祠。拈香。内起居注现月　　

○谕军机大臣等。国子监司业宝廷奏。请饬将甲米加成展放两季等语。著户部归入广寿前奏加放籼米请展限半年片内。一并议奏。现月
  </div>
  <div class="pagination">
   <a href="清实录光绪朝实录_page115.html">
    上一页
   </a>
   <span>
    ...
   </span>
   <a href="清实录光绪朝实录_page111.html">
    111
   </a>
   <a href="清实录光绪朝实录_page112.html">
    112
   </a>
   <a href="清实录光绪朝实录_page113.html">
    113
   </a>
   <a href="清实录光绪朝实录_page114.html">
    114
   </a>
   <a href="清实录光绪朝实录_page115.html">
    115
   </a>
   <span class="current-page">
    116
   </span>
   <a href="清实录光绪朝实录_page117.html">
    117
   </a>
   <a href="清实录光绪朝实录_page118.html">
    118
   </a>
   <a href="清实录光绪朝实录_page119.html">
    119
   </a>
   <a href="清实录光绪朝实录_page120.html">
    120
   </a>
   <a href="清实录光绪朝实录_page121.html">
    121
   </a>
   <span>
    ...
   </span>
   <a href="清实录光绪朝实录_page117.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
