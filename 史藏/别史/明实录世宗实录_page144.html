<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 144 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 144 页/共 518 页</h1>
    <div class="content">　　○朵颜卫都督革兰台既不得增贡于是  万寿及期而贡不入守臣以闻礼部议当下抚按总兵等官省谕若其悔改姑容补贡仍前不悛即申明国法大张天威以讨之更令兵部亟调兵马广储蓄以防不虞已而革兰台等悔罪请贡如期抚臣以闻因言山海关沿边一带自去冬以来晏然无警亦本夷收捕之功乞量加升赏得旨朵颜属番入贡愆期法当究治既称两寇所阻姑宥其罪今提督主事严谕自今毋得违慢以取罪戮其收捕功如抚臣奏今次正卖外量加赉以示酬奖不为例已乃遣头目土儿罕等三百人以马来补贡宴赏如例仍加赐革兰台织金纻绿衣一袭彩币二表里其在卫都督各加彩币一表里
　　○己丑  太子宾客吏部左侍郎兼翰林院学士张潮陈言六事一抑奔竞迩士风卑陋请求滋多及有不遂横议四出乞严饬庶官各务清共违者听部院参究罢黜一重恩典国朝封赠之典至严且慎迩牵比请乞纷纭不已宜行裁止其五品以下或考满称职或见任遇恩并外官七品以上考绩旌异者方与请给其考无称职开读例前事故例后到任实授复除者并不得牵附奏渎一人惜才凡诸司及抚按等官举劾考语务在虗心公道舍短取长先观大节中略细遇无以一青掩其大德一广发遣士素养自重者类耻于干谒宜行抚按官从公廉访询察妄实＜锍-釒＞名奏荐一公举剌凡抚按等官于所属贤否务鉴别精当议论归一如举劾互异者听部院科道参究旌举官有犯罪革职者连坐举主一惩贪墨凡奏办赃官必委廉正守巡官详审问断果有亏枉必将原问官参奏拟罪方准起送改选仍申明科罚事例严行禁约＜锍-釒＞入  上曰览奏具见留心职掌痛切时毙依拟从实举行
　　○庚寅
　　○升大理寺左寺丞虞守遇为本寺左少卿
　　○改工科给事中张思为翰林院检讨以兄忠任通政奏乞调除吏部援许诰例请改前职
　　○辛卯
　　○升都察院右佥都御史刘仞为左佥都御史大理寺右少卿梁尚德为右佥都御史
　　○兵科都给事中王继宗等言前虏间石天爵虽我边岷久住虏营专为乡道顷执箭求贡不过诡词谋缓我师乘间为患也近奉命究问而都御史史道乃敢俟奏请輙自放回是天爵往来去留操纵之机在虏而不在我也□知道有虏势之可畏而不知君命之当遵也天爵去不数日虏遂大同左卫直抵山西则其反覆谲诈之言□集昭煦矣且大同全镇为三关门户门户严密则堂室无虞矣乃闻更不道催督将领交一锋发一矢以合南下之势致虏杀损官兵三路并进如入无人之境发宜重惩以为边臣不职之戒得旨降道奉二级已而巡按御史谭学论参议郭铿勘天爵事稽迟诏夺俸半年已御史李遂等亦劾道及总兵王升祝雄等拥兵自卫不能邀击宜重治以警诏道升各戴罪剿虏若仍前观望坐失事机纪功科道官即参奏以雄素著忠洁又前已降级今虏警未息急需将材姑宥之
　　○壬辰以  敬皇后丧罢百官重阳宴
　　○升工部右侍郎郑绅为本部尚书掌通政司事
　　○致仕大学士夏言诣迎和门辞诏赐酒馔无逸殿仍令还私宅理调以俟后命
　　○癸巳  皇第五女剪发命名素媜诏礼部行宗人府登识玉牒
　　○甲午行  大享礼于  玄极宝殿先期视性命公朱希忠代伯卫錞焦栋辅臣翟銮侍郎张潮轮视  睿宗庙请  皇考配  帝及是日行礼俱命公朱希忠代辅臣翟銮尚书严嵩捧  主先是谕礼部朕内热明堂权命公希忠代朕虔诣竭诚行礼卿等用心督视百执事勿怠
　　○是日  大享礼毕礼部尚书严嵩棒进明年  大报等祀日册
　　○遣驸马京山侯崔元  景神殿荐新稻
　　○乙未
　　○升南京工部右侍郎叶相为刑部左侍郎都察院右副都副史周煦为左副都御史改致仕佥都御史张景华为右副都副史
　　○巡抚山西都御史陈讲＜锍-釒＞言大同游击戴昇承调逗遛迂道避贼大误军机而壮夫刘文明等乃能奋勇御寇斩虏六十四级生擒十人获间谍二十三人功出官兵上宜重治昇而显录文明等八角游击周宇于太原府塌地沟与虏战移日斩获颇多以援兵不至死之参将邵邦等避敌不救宜罪＜锍-釒＞入  上加文明功先授所镇抚挨首功簿上再议升赏宇死事忠勇可嘉先赐殓殡银五十两候事宁议加优典锦衣卫械系昇至京拷讯邦等下所司按治总督尚书樊继祖＜锍-釒＞报八月十六日虏二千骑入大同长安岭我兵与战斩虏一百三十一级逐之出边毁其营帐  上嘉继祖尽忠运筹斩获功多命所司议赏已而复报八月十九日宣府旧手虏等墩斩虏百一十七级二十日大同五堡壕外斩虏百一十一级至九月五日大虏深入山西者由大同左卫石门儿出官兵追击斩虏百七十五级  上复嘉其连捷并下所司议奏给事中龙遂御史傅镇寻上言继祖累＜锍-釒＞奏捷盛张功伐及阅巡按山西御史王达直隶御史谭学所报则有大不然者在达言虏从容出关调至延绥大同兵并未见敌在学言虏回未战失此机为之扼腕二臣与继祖同时驰奏矛盾若此事涉欺诞宜行查核而都御史史道玩寇养乱总兵王升等避难纵贼皆不可不问  上即命纪功科道官勘实限半月回奏仍令遍阅大虏所边杀卤蹂躏者具以状上及详核至客官兵功罪以闻
　　○继祖又报九月七日虏酋吉囊拥众自平虏八十日至朔州欲复犯山西  上命继祖严督宣大将领随所向遏剿都御史翟鹏总兵官赵卿驰赴宁武关合狭西并本镇兵极力御之敕守臣所报所隶坚壁清野并敕直隶河南山东抚臣刘隅魏有本曾铣同修警备如虏止犯宣大命总督官策励将士致死奋击抗违畏缩者即斩以狥仍赴以空名告身一万纸有斩护者即给之以励用命者
　　○工部虞衡司郎中何城报湖广黄□□八一山□县秉一真人雷坛工完  上嘉其能体朝廷崇玄至意诏升城俸一级陶典真寻奏雷坛二成欲遣子壻送安神像并令其妻展墓诏给传以去仍命内使一人卫行
　　○翊国公郭勋有罪下诏狱先是四月中给事戚贤勘勋呈肆凶狂假擅威福督理营工占役卖放恣为贪横田园甲第吞并偏子京师水运陆输捂克及于天下勋＜锍-釒＞辩乞罢  上优诏报曰卿勋阀重臣国典家法已自慎守朕方以团营重务委卿其勿以人言辞已而六科给事李凤来等以  庙灾陈言内一款称迩来勋戚权豪家广置店房滥收无籍索取地钱擅科私税折男女稍有违抗即挟以官刑幽系私狱＜锍-釒＞下都察院都御史王廷相复参当禁得旨令指实陈奏于是都察院下巡城御史核勘未覆给事中张允贤复言  皇上侧行事天特咨民隐一闻臣等豪强擅利小民受害之奏即令都察院指实奏闻命下四十余日而该院乃迁延不举是畏豪势而慢朝廷也其如国典何得旨勋戚私开大店横索民财白昼大都敢于公行作奸犯法该院既已参论必是廉得其真如何逡巡畏势久不回奏其亟以实上于是院以五城御史车邦祐所核京城内外诸勋戚店舍详例以闻内惟郭勋事迹为多余则英国公张溶惠安伯张镧皇亲指挥钱惟垣夏勋方士叚朝用等因参劾骄恣贪纵民之怨恨深入骨髓足以干天和致灾变请敕锦衣卫逮其党奸恶少孙澐孙淮李福邓钦等  上曰国家权货之法有宣课等司系  祖宗旧制  先朝权奸假讫朝廷开立皇店罔利害人朕即位之初也经除革治罪郭勋等乃敢藐视国法广置店舍几千余区滥收无籍擅用官刑阻绝经商暗损国课既经御史查参明白奏内孙澐等悉逮送镇抚司拷讯张溶等俟问明一并参究令勋从实陈状既而副都御史胡守中复讦勋以族叔郭宪理东厂刑而以后府监狱侵匿无辜甚重得旨勋朝廷自有处宪已辞退余犯令镇抚司一并拷讯已勋＜锍-釒＞辩所置店房但赁人居住未尝擅索地钱令孙澐看守经理具乘机生事臣多不知  上准勋辩初春月巡视工程科道官各将工军役奸毙难查＜锍-釒＞乞敕团营提督文臣与勋同为派拨  上允之命给以敕勋私心不便敕具久不领至是科道官复究其抗肆谓其作奸植党以骫国法勋＜锍-釒＞辩中有臣奸何事臣党何人又有何必更劳赐敕等语多不逊  上大怒曰各工官军因营中占冒作毙管工科道奏朕亲批答用勋文大臣协仝派拨此于事体何尝不便况成命已下敕书写完勋抗拒不受及被人论劾奏辩且有何必赐敕等语岂是对君之言殊为强悖无礼陈鏸王廷相扶同抗违不自奏白其各从实对状余情镇抚司一并勘奏鏸廷相各引罪且言勋列名敕前领出即勋收奉非臣等所能强  上曰敕书威重人孰敢违郭勋强悖欺慢不行遵领尔等朋党阿附不行奏白殊为不道鏸夺俸六月廷相革职为民于是刑科都给事中高时等遂尽发勋奸利事言南京淮扬临清徐德财赋之地皆置有私店水陆舟车皆悬翊国公金字牌骚扰关津侵渔民利太监萧敬魏彬韦霦甯瑾温玺等各庄田宅舍每一处值银十数万輙用强占管各处官护敕  御制龙牌并所创庵寺毁废无存复将银货出贷于运粮军士就将官船准折拆卖每年领班各官到京俱有见礼将班军行粮赏米扣除交送故转徙流离者今已过半入如京卫操备官军计日役占者不知其数任令办纳月钱买闲回籍损坏营务可胜言哉至其举动乖方踪迹可疑者又非一事加重犯张延龄包藏祸心罪在不赦勋敢与交通代管庄店家事京师旧例不许堆积粮食勋之庄第所贮各以万计又令漕运参将李节铸造圆炉方炉计百面令术士叚朝用造有金山银山建议革去巡关御史令家人往朵颜边郡贩隔盐茶市易马匹恬无忌讳勋之捻恶怙终神人共愤逐宜究治以正欺罔以杜后患  上曰郭勋受朕眷恩出群臣上不意交结逆囚包藏祸心代管家店迹此一端概可知矣朕承  天命以备序入承天位张延龄谋为不轨人谁不知勋也敢复为之令锦衣卫逮送镇抚司一并究问来说科道官朝廷耳目何通无一言俱当追究姑记之高时能于终言加俸一级时十三道御史董汉臣等亦＜锍-釒＞讦勋恶章下所司寻有旨谕卫同念勋曾赞大礼并刻太和传等劳令释刑具即问奏处分已镇抚司参鞫具奏奉旨郭勋位居勋旧宠眷非常不思感恩图报专一收揽恶棍苦害军民科刻商贾折占庄田侵夺房店擅违成命变乱国法交结术士造办龙鼎金山篾视敕命抗违不行尊领情罪深重尔等既追问明白送法司拟罪以闻孙澐等亟为问拟奏请处治于是法司奏据勋罪当论死系应议人犯请会官廷议报可随镇抚司讯实孙澐等赃罪奏报得旨孙澐等倚恃凶恶势要苦害军民刻剥商贾刑虐无罪抢财夺屋有同投没殊为欺篾国法眇视朝廷尔等既勘究明实不必送法司拟罪令锦衣卫挐赴人烟凑集地方以三百斤大枷枷号三月各押发烟瘴地面永远充军张溶张镧等送法司依律议罪顷之  上复谕法司曰锦衣卫枷号人犯中未必无可矜者朕仰体上天好生德偶形梦寐俱加枷号即行发遣郭勋先该言官论列及经坐城御史勘报罪犯多端累旨令追问明白乃该问刑衙门全不遵奉以致情词截略议拟不明令三法司即同锦衣卫及科道官查照言前官＜锍-釒＞会审明确奏治于是十三道御史周亮等因参镇抚司指挥孙□□□二山□纳贿曲比刑部尚书吴山昏耄依违该司郎中钱得洪不谙刑名本部主事冯焕任意供招与镇抚司掌印指挥倪旻扶同推鞫故将勋结党乱政交结逆囚张延龄代管家店强占萧敬等田地弃毁  先朝敕牌及于山西浑河一带  陵寝龙脉所在取土开窰等项重情俱隐饰不究乞将孙纲罢斥吴山等爵诒及孙澐等所受赃物追严进入官得旨下纲焕法司逮问德洪镇抚司拷讯夺山旻俸三月澐等赃俟会问明白奏治已给事中刘大直等复核勋未尽奸恶数起变乱朝政凡十二事若请复太监镇守改领勋臣折俸取用失事将官四途并用吏胥奏讨外卫军粮私与侍卫将军娶妻许令运军夹带乞免边军桩朋擅更军政官员议革督逈边即为祖滥乞配享概令武臣乘轿皆见诸章奏可徵者并列其考杀官军多命诏并下三法司究问已都察院拟德洪罪上有指刑官不习法律必致狱情冤枉为害非细昨法司初拟勋狱但知置人重典全不审究狱情何以献服罪人之心有旨令卫司宽刑散收如何又敢违旨即与不领敕者罪仝钱德洪仍执下镇抚司再加拷讯于是法司集各官会讯始尽依科道诸＜锍-釒＞所指郭勋罪状若交结逆囚张延龄代管家店等情悉从供实坐交结朋党紊乱朝政律论死孙纲比依官挟私故禁平人因而致死者律绞余各拟罪有差得旨郭勋今法司详议孙纲典司诏狱乃敢贪受巨赃卖放国法非刑杀无辜二命其处绞如律家产没官冯焕降边方杂职钱德洪革职为民孙澐孙淮孙听李福陈禄郭勚郭敕郭劝郭守仁等俱发烟瘴地面充军家产没官连及韩□□一□□并杰思恭等各追公私赃完如律发遣未获张维并夏锦等百二十余人行所司严捕治罪复命刑部以淹禁人众亟于问结公张溶伯张镧指挥钱继垣夏勋等输赎还职余如拟比法司再会官详议郭勋情罪勋仍依前律论斩妻子给付功臣之家为奴财产入官并追一应公私侵夺赃银百有余万追夺封爵銕券诰命其霸占强夺房舍庄寺等俱给还原主＜锍-釒＞入留中不下
　　○戊戌
　　○南京给事中王烨等言新升兵部左侍郎费采才望庸力不堪重任且今点虏蠢动边圉多警本兵张瓒既久著贪婪樊继祖等又恇＜忄厷＞畏避正宜妙选才杰以备策用采诚不协众望诏下其章于所司采＜锍-釒＞辞不允
　　○荫故大学士梁储孙敕为尚宝寺丞敕援辅臣身后录荫例以请也
　　○己亥
　　○改太子太保南京户部尚书刘天和为兵部尚书提督团营军务命成国公朱希忠提督团营并五军营希忠＜锍-釒＞谢  上以鉴观往毙励忠勤杨威武训之
　　○庚子以修  天寿山各陵寝工完荫提督尚书甘为霖子芥为国子生升郎中陈冠吴会期都给事中王继宗正四品御史曾守约郎中费完正五品俱京堂官郎中廖希颜按察司副使各候缺升补员外郎傅颐主事熊楫各照资升授
　　○掌詹事府事礼部尚书兼翰林院学士温仁和以衰病再乞致仕  上以其情辞恳悃允之命驿归
　　○升通政司右参议兼礼科都给事中李凤来太仆寺少卿
　　○辛丑  命发太仓库银六万两于宣府镇以巡抚都御史楚书言本镇米价腾贵而山东山西河南民运银未至官军月粮久缺故也
　　○癸卯
　　○建秋报大斋于朝天宫三日夜
　　○以灾伤免浙江台州府属六县并台州松门等卫所税粮所例仍命巡按御史设法赈济
　　○甲辰
　　○狭西淳化县有星大如斗东南流其声如雷
　　○总督蓟州军务右侍郎胡守中条上边事谓本镇军民兵多耗减宜通核原额其逃故者取壮丁补役每兵量给事资银二两参游把总官不职者听紏察易置石匣营去潮河川墙不岭诸处地俱适中最为要害宜分拨建昌等营兵二千五百人付新设游击吴尚贤驻守应援自黄花镇至山海关诸险隘与喜峰口来远楼俱宜大加修葺请再发马价银万两济之兵部议覆  上允其请守中复奏朵颜三卫夷情叵测革兰台骁勇绝伦今虽通贡乃私壮虏和亲广诏达子数万治边抢掠况密云一带路口甚多去小王子驻牧仅一二日程恐一旦勾引入寇闻喜峰口三卫入贡之路故有来远楼一座上可容万人水冲未葺各夷过之曰一楼尚不能修岂能调兵伐我臣已修葺此楼乃各夷冬贡时臣愿以身临边召集楼下宣谕威德始知畏怀情时颁彩叚布疋以充犒赏下礼部议今革兰台等补贡既赦后期之诛复加殊格之赏各夷感悦此举出自边臣行之犹恐后遂为例若以钦降角□羊送出关长骄骜之习滋贪得之望犬羊无餍将执为岁例适足启衅不若令守中会巡按官从宜置办后不为例从之
　　○乙巳
　　○会豊城侯李熙充总兵官提督神机营
　　○丙午
　　○节霜降遣西宁侯宋良臣安仁伯王桓长宁伯周大经分祭  七陵定国公徐延德祭  恭仁康定景皇帝陵寝安仁伯方锐祭  哀冲太子坟中官祭  恭让章皇后陵寝  宪庙废后吴氏陵寝  谕礼部  五祖南向之位左  二庙  帝右  后左盖妇无近舅之礼  太庙中亦当如此奉设令太常寺知之
　　○升工科左给事中沈良才吏科左给事中李泰俱为都给事中吏科右给事中余爌为左给事中刑科给事中刘大直工科给事中戴梦桂俱为右给事中良才吏科泰爌礼科大直兵科梦桂本科
　　○丁未
　　○给事中王继宗苏应旻御史陶谟等以虏警先后＜锍-釒＞言边事  上命兵部集廷臣议至是条上十二事一请会推知兵大臣一人专督鴈门宁武偏头三关一切修筑兵饷事宜悉为经略凡奏请马匹钱谷之类所司毋得阻格军民诸司悉从委用仍改原设副总兵为总兵官其山西抚臣止令经理内地毋得与三关军士令设兵三千人镇城而增一参将领之听抚臣节制一九边兵马虚耗过半请如先年例遣科道官分诣各边同抚按官核实汰其老弱补其逃故凡募军买马之费即以原发马价银充之不敷者奏请一团营旧制有阅视有考选三岁兼举乞遵成典凡生营把督诸将领特命司礼监同团营本兵科道校其贤否上请大□□留每岁终则巡视者具列其功过以备三年类考其在营官军亦详阅汰补如各边例仍遣官之河间等府招募充伍一河南山东北直隶武备久弛乞敕三省抚臣加意设备如编保甲修险隘之类悉为综理至于民壮之设诚有益保障宜量州县大小各议增设每农隙则督之操练有擅役者罪之一令甲凡京营文武提督大臣不得署府部事故职专政举乃令营务久隳调拨旁午尤非可兼摄者乞令成国公朱希忠兵部尚书刘天和并角□羊府部事另给关防专理兵政一各边抚臣先年选之最严任之最久是以人怀固志事有远图今迁代既速而其中亦有才力不宜边方者请自后著为定例非两考不迁若三年卓有成绩者增其秩仍令巡抚而才堪别叙者则听吏部奏改一山西频年被虏荼毒可悯请发帑银命大臣一人往赈之仍各蠲常税二年一京营兵马专备后发  先朝因大工告急暂借五军三千营军兵充役近年一既借拨且并乞团营而复借发马价银三十余万军有不赴者又追徵工价遂使诸军一闻赴操如探汤火  皇上间尝下诏禁革乞申明此意凡有工作不得概借一武举原以摉罗将才近以所举非人輙为报罢今给事中任瀛＜锍-釒＞请再举幸俯从之仍分边方内地如每科取五十人边方则三十内地则二十庶获材武之用一迩来盐法壅遏不行实以豪猾占窝私出越禁故耳当择一都御史专理之务尽厘宿毙庶内帑可省边储渐裕一旧设各边管粮郎中得专敕行事且系御户曹意相联属制甚善也今乃革之而更设一参议使权归巡抚事体枝梧宜复设郎中如旧一属者虏复南下各镇虽已有备而诸臣建议若守险隘励义勇理粮饷等未尽事宜乞下各边守臣酌议得旨允行
　　○先是巡抚保定都御史刘隅上言井陉故关城狭且险不足恃宜改建于其西甘桃铺仍筑城于平定州柏井驿以就井泉使贼不得据并拓修娘子关营房设守备一人以守之至于兵备副使驻大名者职称闲旷宜革而更设一人驻井陉使带御山西以辖真定顺德广平诸处其驻易明者止令专辖紫紫荆倒马二关及保定所属若通州宛平涿州良乡则改隶霸州兵备其定州神武右等卫所京操班军乞留戍真定以备山西缓急事下吏兵二部会议言增设故关守备当下守臣议处诸道兵备职掌以不可易惟宜添设井陉兵备一人改一大名副使张素为之而别择人以代素其班军值方有警听暂留一岁得旨如议
　　○辛亥
　　○虏犯山西者由岚县赤壁岭深入至石州守臣以闻  上命总督尚书樊继祖督宣大三关兵都御史翟鹏总兵官赵卿督所部兵狭西诸路兵随虏所尚御之将领有畏缩者即以名闻如戴昇例执赴京重罪之仍敕狭西河南山东守臣严为之备其居庸以西至偏头宁武地方分隶翟鹏赵卿整理保定副总兵周彻京营参将任凤兵专听节制令继祖自后并免调遣
　　○壬子
　　○从肃王弼桄请追封其故父母安和肃世子真淤为肃王世子妃甘氏为肃妃
　　○山西按察司副使胡松＜锍-釒＞陈边防事宜一惩苟玩谓虏自去秋寇掠兴岚之后即传箭调集诸部期于深犯大同镇巡当稔闻之乃不湏图方略并力捍御待其拥兵压境始以求贡上间矧又还其间课绝不设备且阴纳贿遗令勿践以地盖缘都御史史道日冀迁拜汲汲思去而总兵官王升等又欲侥幸苟免嫁祸于人致贼敢于深入是山西之祸大同入成之乞将各镇巡官械系来京寘诸重典以风励诸镇一修障塞谓今日御虏之策莫急于修边今议者每以财用不足为角□羊臣闻通德临清诸仓实有数年之积若有司能勿泥故常以明年诸仓漕粮尽令折银并其般剥蓆耗与漕官卫卒行粮之费率每石可得银八九钱再出太仆马价或损光禄岁供或议开纳事例或扣损中外百官俸廪期于办此而后已乞敕该抚按臣西自黄河偏头关起东至平虏鴈门一带止亲诣相度某处系紧要禁处系稍缓次第修举一怀擕二大同士卒自叛后泫久不行乞明赐诏谕且言阃帅抚养不素至刍饷不给不以时奏故朝廷不及悉闻自今当诏有司足尔饷馈给尔器械缮尔墙堡以安尔室家尔等当如尔祖父共效忠勇若能杀贼则高官大爵不尔靳即不幸死亦必重加恤典褒尔忠魂其或不悛必挐戮不赦其被虏驱胁或私逃往者许令归首所带牛马夷器俱听自用仍给银五两或三两为牛种费予之旷地优复数年或者以财匮为患此不知权者今使人诚给银五两也则万两可得人二千十万两可得人二万使抚驭训阅之配以征骑皆劲兵也孰与绝其归路使为贼用哉一慎选授大同镇巡官宜慎选其人毋拘资格毋避贵近毋遗微远要在得人又必假以便宜豊其禄入便得收募死士絭养家丁而又久其秩任期非十余年不得调夫既知不可骤徙必不敢为旦夕苟且之计以希迁秩必且以其地无事重为已贵而亲爱其下若夫选授既定务宽其文法自非大干纪宪言官毋得妄行紏论以坏其成一广间谍今山西郡县诘得虏谍前后数十人他镇称是故备得中国虗实臣愚欲厚养死士诈充投降使得亲幸得间则斩其名上酋长与用事之人不得间亦采听诸部强弱虗实而阴为之备又虏贪而好利吾诚不爱金赠东赂黄毛三卫以牵其左右收亦不制遣种与之善地以曳其右使首尾牵制内相狼顾不然则下黄榜于大同诸路但有能斩吉囊俺答猛毒儿子首与爵都督仍赏千金其余酋长亦得为都指挥以下官秩使自相猜疑互屠剪一严备御虏知我虗实渐图深入不一惩创势必难御宜申饬内外主事者严为之备而又敕下山东河南北诸郡教练民壮缮城修械俾知吾有备以逆折其阴计又特设逸材一科令所在抚按收召膂力骁雄计虑深远者许得自荐试实则量给廪食使训练乡兵效则给以冠带渐阶流品如才堪大受即授以阃将一核屯戍山西河南岁发班军数千人戍大同大率拨充私用及修筑诸役并无执戈履行阵者加以粮饷不继往往客死乞令大同镇巡召募土著抵补戍卒而扣除两省轮戍之粮以给其食兵部议覆诏准行仍以松所陈多出忠虑命加松官以旌之已升松为山西布政司左参政于三关备用  诏复河道都御史郭持平俸及管河郎中郭应奎等原职先是持平降俸三级应奎降职一级至是河通复之从都御史王以旂言也
　　○升工部侍郎杨麒为本部左侍郎巡抚贵州都察院右副都御史韩世英为工部侍郎南京太常卿屠楷为南京工部右侍郎
　　○升监察御史曾守约为大理寺右寺丞
　　○给事中余爌奏边务举废皆由抚臣今山西巡抚陈讲寇至闭关一筹莫展大同巡抚史道擅放奸细篾视明示龙大有濡滞就任回遵严命蓟州巡抚徐嵩辽东巡抚孙禬才行无闻躐升阃职宜以都御史曾铣任大同张景华任蓟州韩邦奇任山西参政于敖任大同而黜罢道讲大有以为失事欺罔者戒量移嵩禬内地以便其才力章下部议谓人才难得亦其难知必试久乃见激劝始成今龙大有徐嵩到任未久孙禬尚未到任宜令勉修职业以副简命俟不胜任方知爌所论量与改调其曾铣见抚山东张景华见任右副都御史难遽更改韩邦奇屡经言官论荐未奉俞旨宜如爌所举特赐起用于候有相应员缺另行推举诏如议
　　○升太仆寺少卿杨行中为大理寺右少卿河南道监察御史董珊为大理寺左寺丞
　　大明世宗肃皇帝实录卷二百五十三


大明世宗肃皇帝实录卷二百五十四
　　嘉靖二十年十月癸丑朔
　　○钦天监奏进明年大统历颁赐百官
　　○纪功科道官张翼相张光祖奏山西三关先于八月间被丑虏俺答阿不孩深入数百里杀掠极人烟断绝于时  皇上责大同诸将不行截遏谕总督樊继祖令严加督励虏回邀击明旨非不严也乃诸将漫不加警俾虏得志徜徉而去曾未三日而吉囊之众复自大同平虏卫而入时继祖驻师大同左卫诸将咸会若能合力拒战使虏知我有备必引去矣乃畏虏如虎争相敛避虏遂长驱入宁武关而兴岚纷石之间再遭屠剥计今地方伤残之惨当不啻八月真可痛心扼腕夫俺答之入寇也当继祖承简命之初仓卒调度责效固难及吉囊之入寇也正继祖阅兵大边之日将师云集发纵甚易顾复漫无筹画纵虏入关受命云何节制安在伏乞  圣明亟加训饬责以后功其三路大将若大同总兵王升宣府总兵白爵延绥总兵王缙等委靡不振当速行议罚以作士气其副将参游等官若戴廉云冒张达等亦宜量加惩治得旨虏再深入内地惨不可言各将官王升白爵等逗遛畏避不行截剿所当亟治第大虏在境未可易将姑令带罪自效如仍前退缩必逮系诏狱置之极刑樊继祖亦令戴罪务遵照敕旨严督兵马极力血战大著奇功以副朝廷简在责成初意其诸将帅有见敌畏避者悉以名闻
　　○以山西连被虏患诏复徭役二年仍发帑银六万两遣户部侍郎张汉往赈之
　　○又淮扬灾伤诏以兑运米二万石改徵折色改兑米二万石于临清仓支运从巡抚都御史周金奏也
　　○隆庆州妖贼张雄等诱众作乱巡抚都御史楚书督所部讨平之赐书及参议刘珂等银币有差
　　○甲寅  孝洁皇后忌辰  奉先殿行祭礼遣西宁侯宋良臣祭  陵寝
　　○内苑先蚕坛进绢
　　○衡王厚燆＜锍-釒＞请沂州故泾王府弟以居其二弟高唐王厚煐齐东王厚炳下礼部议郡王受亲王约束衡国青州而沂远初封郡王无出居别境例宜令有司于境内盖造从之
　　○升守备镇虏堡指挥佥事梁玺为署都指挥佥事充大同游击将军命江西都司署都指挥佥事张鲸掌广东都司事
　　○丙辰
　　○升兵科给事中樊深为通政使司右参议
　　○戊午  皇太子千秋节罢文华殿称贺及百官宴
　　○朝鲜国王李怿遣陪臣李希雍等采贺进马及方物宴赉如例
　　○己未
　　○南京给事中高节等御史陆瑚等各＜锍-釒＞论兵部尚书张瓒阿附郭勋自累世通家凡推举将官题请功次必潜通关节然后行事今勋已属吏而瓒犹晏然居位其何以塞众乞即赐罢黜章下该部瓒随＜锍-釒＞辩求去而允
　　○辛酉
○立冬时祫享  祖宗列圣于景神殿命公朱希忠代功徐延德侯崔元伯陈鏸焦栋大学士翟銮尚书严嵩瓒李如圭捧  主是日太常寺误作乐礼部紏奏得旨  敬皇后未葬已谕悬乐不作太常寺官不行敬谨伤朕孝诚各夺俸两月
　　○复设宣府大同蓟东辽东兰州永平苑马池等边管粮郎中以员外褚宝郭朝宾张天麟张旦胡汝翼刘栋各升署职令之任各与专敕行事从兵部议也
　　○甲子
　　○升湖广左布政使刘彭年为都察院右副都御史巡抚贵州
　　○升通政使司左通政蔡子举为南京太常寺卿
　　○乙丑
　　○宁夏卫地震
　　○丙寅
　　○吏科左给事中李泰条奏用人六事一慎官职为官得人须求才力凡选人到部查核先年系籍年数有老疾者授以散官致仕仍行抚按官严核所属牒部议黜一重师儒凡就教生员拣取年力精壮其老疾者授之散官系考查调用并科罚降级者不许改教一革滥设在京官员若系额外冗滥应革者奏请查革改用一禁保升王府长史等官如有员缺按季奏报凭本部择人升补有该府自行请保者将所保官坐不谨罢黜一恤凋毙沿边郡县守令宜兼选年力相应进士举人及岁贡精敏者为正官纳粟吏员出身止授佐贰才力不及者不许调改一究代替诸司历事监生并办事官吏俱令亲历政务有代役者监生送问如律官吏承差照例问革＜锍-釒＞下吏部覆如其言得旨俱依拟从实举行
　　○丁卯
　　○复原任大学士夏言少傅兼太子太师礼部尚书武英殿大学士仍赴阁办事复赐假调理令于十一月朔谢恩入阁
　　○起原任少保兼太子太保吏部尚书许赞原职
　　○戊辰
　○巡按狭西监察御史浦鋐请宥在狱御史杨爵以开言路  上怒命锦衣卫械鋐至京讯之
　　○己巳
　　○升通政使司右通政刘继德为左通政
　　○庚午  诚孝昭皇后忌辰  永孝殿行祭礼遣安仁伯王桓祭  献陵
　　○辛未  命故锦衣卫前所副千户齐仁兄子完所镇抚齐臣子邦及衣前所试百户夏林子珍各袭职一世仁臣俱仁和大长公主子林从事藩邸者也
　　○兵部覆巡按狭西御史浦鋐勘上虏入清平神水等堡先任参将王缙把摠都指挥高尚志指挥王佐百户呼麒俱有功先任副总兵杨信功可进罪把摠指挥徐锐赵澄千户张佐百户张辅俱有罪先任摠兵官周尚文部下虽有斩获而私授其功于千户骆大鹏宜并治之诏停尚文俸三月缙尚文佐麒俟首功簿上议奏信准准赎罪锐登佐辅及大鹏下巡按御史仍饬各镇自后有私以首功相鬻者不分受财与否俱问发充军著为令
　　○以  庙灾脩省诏两京法司俱暂免行刑
　　○甲戌
　　○升通政使司左参议唐国相为本司右通政  命分守兰靖右参将署都指挥佥事郑东宁夏游击将军署都指挥佥事何堂俱充右参将东分守巡绥东路堂分大同守西路
　　○丙子
　　○总督宣大兵部尚书樊继祖以给事中龙遂御史傅镇论劾奏捷欺罔上章辩理并乞休致不允
　　○丁丑
　　○巡抚延绥兵部右侍郎兼都察院右佥都御史尹嗣忠卒赐祭葬如例
</div>
    <div class="pagination">
<a href="明实录世宗实录_page143.html">上一页</a><span>...</span><a href="明实录世宗实录_page139.html">139</a><a href="明实录世宗实录_page140.html">140</a><a href="明实录世宗实录_page141.html">141</a><a href="明实录世宗实录_page142.html">142</a><a href="明实录世宗实录_page143.html">143</a><span class="current-page">144</span><a href="明实录世宗实录_page145.html">145</a><a href="明实录世宗实录_page146.html">146</a><a href="明实录世宗实录_page147.html">147</a><a href="明实录世宗实录_page148.html">148</a><a href="明实录世宗实录_page149.html">149</a><span>...</span><a href="明实录世宗实录_page145.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
