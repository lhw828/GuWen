<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 20 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 20 页/共 518 页</h1>
    <div class="content">○是日  上御西角门服黑翼善冠素服乌犀带不鸣钟鼓文武百官俱浅淡色服乌纱帽黑角带侍班奏事如常仪礼毕  上还宫仍素冠素服先是三日  寿安皇太后服除部臣毛澄等请  上即吉御奉天门视事议再上不许命考  孝肃太皇太后丧礼行之澄等又言  孝肃太后崩时距葬期不远故暂尔持凶以待  山陵事竣与今事体不同况当正旦朝元之会亦不宜素冠缟衣临见万国若孝思未忘第毋御中门及不鸣钟鼓足矣  上不得已从之仍免朔望日升殿
　　○庚寅升吏科都给事中张九叙为太仆寺少卿
　　○左春坊左谕德兼翰林院侍读顾鼎臣上＜锍-釒＞称病不能赴阙乞假暂留  上不许趣召供职
　　○南京守备魏国公徐鹏举等奏南京大小教场神机营新江口浦子口等处操备官军并传操按伏等项及把总守哨卫总指挥等官旧规俱听内外守备节制推委与操江都御史原不关涉观  英宗  武宗前后诏条可考也今都御史胡瓒等兵援专委任明约束之言欲以侵夺事权变更甲令而又专疾武臣彳独任地方失事之罚非故事不可听兵部议覆浦子口地方与新江口关昼操夜守及上下江旱巡按伏官军先因彼此隔陟守备官徒以文书遥制不救缓急故瓒等欲令操江兼辖浦子口及与内外守备协同选委各营卫官军事非为私不足引他故以争也其奏拟文武官失事情罪揆之先年事例亦略相同臣等不敢复议＜锍-釒＞入  上报如弘治年间例行以弘治时曾敕兵部尚书王继与守备成国公朱辅公同计议军事故也  上意盖欲使权归本兵不专任操江都御史云
○辽东开原大饥诏免催徵桩棚马价候嘉靖二年秋成带徵其业已输官者各该所司籍记贮库不得浸没
　　○辛卯命户部以宝坻县李子沽庄仍给还仁寿宫
　　○壬辰添注服满佥事牛鸾于山东按察司令其军前督兵剿贼时流贼猖獗都御史李瓒荐鸾在山西时勇略过人因有是命
　　○癸巳提督南赣汀漳等处军务都御史聂贤乞恩加赠故父聂濂吏部覆请许之
　　○顺天府府尹万镗奏弘治间定各州县计亩徵银之法军需料价俱从此出其文武职官及诸当优免者止免人丁不及地亩近来差繁赋重援例投充及陵坟海户一概优免偏累小民逃亡殆尽请申明旧制以苏民困户部覆议请如镗奏申明均徵地亩之法及禁约各陵户不得倚内臣声势规免地税沮挠县官  上曰然今后顺天府所属州县编审均徭仍酌量人丁地亩兼徵银两应免之家炤例止免人丁不得滥将地亩一概折免
　　○原任南京刑部尚书致仕戈瑄卒诏赠太子少保给祭葬如例
　　○甲午上  寿安皇太后谥为  孝惠康肃温仁懿顺协天祐圣皇后更定葬地于  茂陵玄宫之右命所司择日兴工从侍郎贾咏等奏也
　　○诏革冗官各司府州县添注添设署职之员除钱粮重繁者炤旧存留外其余参政参议同知通判县丞不系额设者悉令回籍待缺取补
　　○以山东流贼久不获命逮青州兵备副使黄昭道佥事王浚下法司问分守东兖道右参议吕经分巡海右道佥事谢芝分巡东兖道佥事萧瑞俱待事宁之日一并具奏
　　○提督巡捕参将桂勇奏臣受命逾年前后捕获盗贼五百余人乞代还坐营  上以其巡捕有劳赐之银币不许更替○乙未新改南京国子监祭酒鲁铎以久疾未痊＜锍-釒＞乞休致  上不允趣起视事
　　○礼部尚书毛澄再＜锍-釒＞乞骸骨  上仍慰留不允
　　○丙申吏科右给事中李学曾＜锍-釒＞荐原任佥都御史林廷玉在  先朝以触忤权幸致仕学行才谞公论归重宜及时召用吏部覆奏从之
　　○提督宣大侍郎臧凤奏先任镇守太监今充军马锡巡抚都御史胡瓒见任总兵官杭雄擅支官银数千馈送江彬又有分守太监李睿副总兵林宽都指挥等官田云或那借侵欺或支领克落罪各有归宜治如律  上以锡瓒雄事已遇革诏勿问宽等下巡抚都御史鞫实拟罪以闻
○虏寇山西掠偏头关外镇巡官以闻乞亟发延大二镇游奇等兵并力战守得旨命提督侍郎臧凤督同宣大镇巡官严督所属加谨堤防遇有警报各该镇巡官分遣官兵彼此应援相机战守不许互相推调致误事机仍将近日贼情及调遣官军数目不时奏报巡按御史亲诣近边城堡剌访功罪实迹以闻
　　○丁酉  上始御奉天门朝见群臣时礼部及科道官俱言  寿安皇太后服制已满宜渐从吉典御奉天门视之久之乃允仍令不鸣钟鼓不鸣鞭
　　○印绶监左少监谷岫正德中差管杨村皇庄科扰生事侵占民田为有司所发下言官核实有验  上命逮其家人谷经等鞫之候问明并奏地亩当入官者召民开种徵银解部
　　○己亥罢光禄寺添给岁支钞关银三万两仍留户部充供应买办急用之费
○提督南京操江襄城伯李全礼贪纵不检家人刘宏倚势作奸威逼指挥佥事革辅至死事闻诏逮宏法司讯治充军仍切责全礼令带俸闲住
　　○庚子大学士杨廷和复以衰病上疏乞休  上曰卿朝廷元臣德望素隆出处进退系国轻重近因连疏乞休朕念卿以经济宏才匡弼  先朝辅佐新政备尝艰险曲尽心力转危为安功在社稷孤忠大节中外共知已屡有旨慰谕为天下留卿柰何复有此奏至以老病为词览之良用怃然吏部官宜往谕朕意趣起就职用副朕拳拳至怀所辞不允
　　○原任延绥巡抚右副都御史姚镆以  天变自陈乞免  上谓镆素有才望近又升秩命疾驱赴任不允辞
　　○周府汝阳王同铚薨诏给祭葬赐谥
　　○左军都督府带俸成安伯郭宁卒命如例与祭三坛侄瓒复以斋粮麻布请仍乞扶柩至永平府安厝不许
　　○时西北边多事坐不材将官罔利营私军储半入其家如报纳粮草则占窝转卖而令贫卒包贝□皮开支帑藏则任意侵渔而以空文出纳召□中盐则通同克扣而斗库官攒得以上下其手甚而逃卒之口粮死马之草料皆寄名见在之籍而乾没入已边政大坏御史张鹏翰条奏其弊户部覆议令各该抚按守巡严禁诸弊将官有犯追赃揭黄停袭文官容纵者一体治罪诏如议行
　　○命工部增给光禄寺薪炭如弘治十七年例薪二十万斤炭五万斤以供  寿安皇太后丧礼之费其买办价值取之原修  康陵所余银不以烦民
　　○辛丑以岁暮祫祭遣建昌侯张延龄等告  太庙及  懿祖皇帝  熙祖皇帝  仁祖皇帝庙  上自告  武宗毅皇帝几筵
○御史朱寔昌条陈严考察以禆新政四事其一谨核实谓考语保荐不可尽信须博访精察使人心服其二表贤能谓洪武天顺间计吏有循良卓异者锡宴礼部赐以衣钞今宜举行故事仍不次升擢以昭激劝其三一制度谓在外正官考察之后凡任满三六年者当取出亲供牌册如法收考不必令回任给由两烦簿书其四均劳逸谓京官如科道部属宜尽补外任而以方面之贤者入补卿寺之缺略如汉剌史入为三公唐宰相出领方州之意庶令外官自爱而重犯法章上吏部核议表贤能一事最为有益新政宜按行之独考满事例于法不得纷更而所谓谨核实均劳逸者本部已有处分  上是之
　　○户部奏宣府大同辽东延绥宁夏甘肃各镇军需岁支岁办之数因言各镇额办粮草先年未尝告乏比乃奏讨频仍额外给发视岁派之数不啻加倍所以然者一则由民运屯运之积负二则由逃亡兵马之冒支三则由势要中盐之虚出凡此三弊得各镇巡官留心计处自不必全倚京储例外供亿矣  上深然之因戒饬各该镇巡官悉心经画有仍踵前弊者听科道从实参劾追赃治罪
　　○肃王贡錝自称老病不任行礼请以世子真淤代许之
　　○刑部左侍郎兼都察院右佥都御史臧凤至自大同  上命暂回本部管事待有边报仍往提督军务
　　○旧例厂卫赍驾帖提人必由刑科佥批锦衣卫千户白寿等赍驾帖提东厂访获犯人诣科给事中刘济谓当以原本送科方知其事乃敢批行寿等执不肯与语并列上  上命会查弘治成化年间事例以闻既而该科覆奏不但  二庙时为然自天顺以至正德厂卫节奉明旨俱同原本送科以凭参对寿等争之不已谓驾帖送科旧皆开写事略会同署名实不系御批原本  上竟从之因责济等纷更旧章门自以状对既而宥之
　　○壬寅岁暮祫祭  太庙奉  武宗皇帝神主诣庙享祀遣太常寺官祭五祀之神以明日元旦遣寿宁侯张鹤龄安仁伯王桓都督同知陈万言分祭  七陵遣仪宾周钺祭  景皇帝陵寝
　　○命工部右侍郎童瑞不妨部事往来督修京通二仓
　　○原任兴府伴读章槐上＜锍-釒＞自陈侍从旧臣援赵铭陈庠例乞恩收用吏部言槐在告六载与二臣见任不同觊非其分当治  上特宥之且命量改在京相应职事
　　○改总督仓场户部右侍郎沈冬魁为工部右侍郎添注管
　　○冬魁自以原籍浙江引嫌避位故有是命
○漕运总兵官都督佥事杨宏奉请以漕运轻赍银两悉听各该运官沿途动支为雇僦车船之用不必装鞘印封计算羡余以苦运卒户科驳奏以为此开以人冒破之端非轻远至计而御史向信则欲令运粮官军凡领银雇脚必先赴察院报数关支为籍以记其多寡不得擅动下户部议宏所言乃弘治成化以前旧规而科道官之论至于救弊防奸不为无见大要漕运之法无他惟在舡不守冻粮不挂筹军不借债三事为急若使官得其人自无此毙但轻赍折银本以资转搬之费今若虑官军侵耗尽取其赢余归太仓则以脚价为正粮又非立法初意今宜令有司如期徵收余耗如例角□羊赴漕运衙门候各总运船过淮照数领给运至通州方许发封听巡仓御史管粮员外会同查核验给仍酌量各项支用实数者为定规不许扶捏浪费如有羡余不必输之太仓即将各总分各卫所查开缺舡应补者若干敝船应修者若干什物应办者若干各发银修造每银百两令造新舡一只该管官旗侵欺花费别用者参呈重治果有三年粮无挂欠银有积余者照例旌擢得旨如议
　　○是岁天下户口田赋之数户九百七十二万一千六百五十二口六千八十六万一千二百七十三田地四百三十八万七千五百二十六顷二十亩有奇米一千八百二十二万四千六百七十石有奇麦四百六十二万五千七百七十三石有奇草二千五百九十万九千四百四十二束有奇丝锦七万三千一百七十斤有奇绢三十二万四百五十九疋有奇绵花绒二十四万六千五百五十九斤有奇布一十三万三千二百六疋有奇土苎六十五斤有奇户口钞一千七百五十五万六千五十锭有奇杂课钞六百五十八万七千七百五十八锭有奇盐课盐一百六十七万一百二十二引有奇盐课银五十三万三千八百一十一两有奇茶课五十六万八千九百七十九斤有奇屯田子粒三百七十四万二千五百五十石有奇屯田银一十四万八千一百四十五两有奇例金一千两水银二百二十九斤朱砂四十六斤八两漕运米四百万石内除改折四十四万石实运米三百五十六万石
　　大明世宗肃皇帝实录卷二十一
大明世宗钦天履道英毅圣神宣文广武洪仁大孝肃皇帝实录卷之二十二
　　嘉靖二年正月癸卯朔  上谒  奉先殿  奉慈殿  昭圣皇太后  兴国太后  武宗皇帝几筵毕出御奉天殿文武群臣及四夷朝使行庆贺礼△兵部尚书彭泽以科道官交章劾其沮塞言路上＜锍-釒＞乞休得旨卿所论关系国体非有沮塞言路之意其安心供职以副委任泽又言给事中章侨前劾工部尚书赵璜欲伸徐景嵩松怨耳璜实无罪侨亦上＜锍-釒＞自劾乞休且白公论在天下扬之不能高抑之不能下非臣与泽所得私也泽所诬不足辩顾泽倡禁言之说得罪天下贻祸不浅  上曰言官论事或各陈所见或公同举秦朝廷未尝有禁泽亦未尝沮塞令侨供职如旧泽再＜锍-釒＞请去不允△巡抚狭西都御史王翊言凤翔所属县险阻多盗巡捕卑官不能制请以分巡关西道佥事王汝舟改注抚民佥事专注凤翔府整饬兵备仍管分巡兵部覆请从之△甲辰  命工部左侍郎童瑞豊城侯李旻  寿安皇太后山陵△兵科给事中夏言勘明戚里沉传言让庄田系民产请给还各主别以没入间田给傅让户部覆如拟报可△乙巳  宣宗章皇帝忌辰  奉先殿行祭礼遣驸马都尉蔡震祭  景陵△丁未△时享  太庙遣太傅寿宁侯张鹤龄行礼△遣内官祭司户之神△己酉△朝鲜国王李怿遣陪臣甲公济等奉表具方物入贺正旦复遣陪臣孔瑞麟等贡马并赐宴给赏如例海西兀者等卫女直都指挥同知尹答温等泰宁卫夷人头目把儿把等来朝贡并赐宴如例户科给事中张汉卿等言日者  皇上念畿辅庄田之害命给事中夏言御史樊继祖主事张希尹会勘安州鹰房草场涿州薰皮场敕曰自正德元年以来朦胧役献及额外侵占者尽给原主管庄人悉取回大哉  王言民切仰戴及言等勘报户部覆请而□奉明旨曰仍旧曰留用该部执奏再三竟不之从是非所以全大信昭至公也  先帝时群奸擅政八党为首恶故薰皮厂起于马永鹰房草场创于谷大用今马俊赵霦恃藩邸旧恩妄乞免查是复蹈永大用故辙也渐不可长乞察诸臣查勘之明从部臣执奏之正尽革鹰房草场薰皮厂并罪俊霦以为欺妄之戒不允△流贼二千余人至考城县兵备副使李珏都指挥凌俌等合兵击之斩首数十余级贼势少沮诸部骄怠掣兵贼复聚堰厢城中都留守颜恺率兵千六百人会佥事郭震御之河南守备廖泾都指挥蓝佐知州颜木等师亦至俱次郭村而廖泾浊退缩不进河南新募降贼张进父子引三百骑驰至遂前与贼对垒张进言贼众我寡且俟河南兵毕会乃战恺不听麾兵击贼贼见我师无后援奋死斗张进队中忽徭旗者三遂先却贼乘之我师大溃蓝佐等歛兵不救指挥赵泰等三十余员官军八百人死之巡按御史任洛以闻且言各巡抚名位相垀事权不一往往观望偾事乞暂设总制大臣奉敕开府庶有成功下兵部议言颜恺轻率寡谋廖泾引兵退缩宜逮至下法司究治蓝佐等十五人宜革去冠带充为事官郭震等五人俱住俸李珏凌俌有斩获微劳姑免住俸俱命(代)[戴]罪杀贼张进父子徭旗先遁疑有内应请下河南抚按密访处分各巡抚都御史周季凤陈凤梧何天衢并降敕切责令督兵平贼自赎仍敕提督军务都御史俞谏申明军法以肃士心重悬赏格以赎贼首  上从之△分守延绥东路右参将署都指挥佥事李永定生贪暴以功得赎调烟瘴卫△夜一更月生连环晕昴毕二宿及五车等星俱在晕内左右珥各苍白色△庚戌△初冠带军匠柯琳夤缘得官南京锦衣卫指挥使与太原指挥佥事江昌龄等共为奸利矫诏科索诸郡县赃至数十万琳又党江彬诱  武宗皇帝巡幸偏头关文致山西布政使胡玥副使秦玮罪逮诏狱彬伏诛琳昌龄等俱逃御史张钺捕鞫之都察院坐琳罪当斩昌龄等充烟瘴永远军具狱以请诏宥琳死发两广极边卫永远充军昌龄等如拟俱遇赦不宥△夜五更火星入太微垣犯内屏西南星△辛亥△大学士杨廷和言佥事史道论臣荷  皇上圣明下道于诏狱而令吏部鸿胪寺官临慰臣至于再三公议明而国是定矣苐间道有老母随餋京邸今道冒不测之罪臣窃惜之乞曲赐矜全以慰其母俾道改过自劾诏曰卿忠诚体国正大光明史道挟私诬罔取罪卿更为之陈乞具见奉公任怨休休有容之量俟鞫明自有处分是日  上复遣中使至廷和苐赐之羊酒廷和具＜锍-釒＞谢后温旨慰之  先是  上不豫百官赴左角门问安司礼监官传旨言朕躬已安大臣免问候山东盗贼亟宜用心平定于是给事中汪应轸上言弭盗大略不过安之胜之安之之策择守令而已胜之之策有六曰离间贼党收用豪杰开紏告扼险要明赏罚以劝士分首从以招降且言弭盗与驭夷不同驭夷之法遂之境外而已弭盗而纵之出境是以邻国为壑也请为定例凡一方盗起彼此玩视不即扑灭以致出境流劫则两处镇巡以下官俱坐罪兵部覆议应轸言是请敕抚按官督所属行之报可△奋武诸营军有逃至二百余名者夺坐营官英国公张仑左都督时源等禄俸一月△夜昏刻月犯昂宿西北星△壬子以大祀  天地  上御奉天殿誓戒文武群臣致斋三日△六科给事中李学曾等十三道御史汪王□朋等各连章极论彭泽沮言路吏部奉旨看详言泽与学曾等所论皆是然皆过激  陛下已鉴泽之忠矣宜促使视事科道进言者人各有见仍听自当合奉者仍旧连＜锍-釒＞  上是之诏泽遵前旨供职科道官言事如故务秉公直毋自疑阻△御史简霄言松茂建昌钱榖为官攒侵没者至千万督理粮储副使胡礼等当以故纵不谨罪之而山西右布政使杨惟康等刑部尚书林俊等先任兵备巡抚查核综理不严亦宜有罪户部覆请得旨礼任康等吏部兼访行能黜调俊等勿问霄又劾四川左布政使沉恩按察司副使吕翀宜逮治诏免逮俟钱榖覆实以闻△癸丑△命九江兵备副使兼节制黄州府蕲州与国州广济黄梅等县从御史程启充请也△给事中刘洪言山东益都县颜神镇旧设通判巡检职散且卑不足制盗请即其地置县治而移青州兵备驻劄县中于弭盗安民便兵部请下抚按议行报可△敕靖远伯王瑾御史张景华勘蓟州团营牧马草场追录开原庆云堡功次官军周尚文等八十九人升赏有差△乙卯△大祀  天地于南郊毕  上还宫谒  昭圣皇太后  兴国太后出御奉天殿文武群臣行庆成礼是日立春顺天府官送春如常仪△丙辰△免庆成宴赐分献陪祀及该宴官胙其四夷朝使仍宴于阙左门以是月二十日恭上  寿安皇太后尊谥册宝遣武定侯郭勋驸马都尉崔元惠安伯张伟各祭告  天地  宗庙  社稷△以是月十九日  寿安皇太后山陵兴工遣寿宁侯张鹤龄建昌侯张延龄都督同知陈万言分祭  七陵工部尚书赵璜祭天寿山后土之神内官监太监陈工祭司土之神△御史曹嘉上言窃闻大顺之道大匠法夫法者人君与天下共者也孰可以不法而独责之大臣盖大臣者近君秉政权以统摄庶官者也夫君近则势易逼秉权重则事易擅统众则下之附者易以合三者之形成然后大臣之强不可制君威弱而国法斁治乱安危之几转目变矣比大顺之道所以必言大臣法也顷者佥事史道劾大学士杨廷和严旨切责下之诏狱至廷和＜锍-釒＞辩及尚书彭泽讦奏则温旨慰奖谆谆数百言是为大臣者真能擅威权以移主柄党大臣者真能取容悦以惑  圣德矣谓之法可乎且正德间权奸用事直言触忤者輙下诏狱以箝天下之口此尤非  圣世所宜有＜锍-釒＞下所司△丁巳礼部言  寿安皇太后梓宫在殡是望后请  上具黑翼善冠浅淡色服乌犀带御奉天门视朝仍鸣钟鼓鸣鞭朔望免升殿俟  梓宫发引更具仪以闻  上曰朕方在疚视朝仍不鸣钟鼓不鸣鞭△赐钜野王府辅国将军当濆四书集注孝顺革实为善阴骘各一部从所请也△海西玄城卫女直都指挥佥事末希察等朵林卫女直都指挥额真哥等法因河卫女直都指挥佥事土刺等俱来朝贡马△戊午△大学士杨廷和以曹嘉之论求去益力  上曰卿  累朝勋旧德望素隆赞理天工多效劳勋勿以人言自沮其亟出供职大学士蒋冕亦上＜锍-釒＞求去  上亦温诏答之于是数日辅臣无至阁者  上累遣内臣及吏部鸿胪寺官至其家宣谕敦促廷和等廷和上＜锍-釒＞谢宣谕恩复固辞乞休  上曰卿肝胆忠义有功  社稷公论难泯籣在朕心内阁典司政本卿与同官累曰俱避位于事体非便朕甚不悦故遣官责以大义其遵朕命勿更固辞△林家山大小六十九族番人尸□占尸□立等好地平大五十五族番人月斜等各贡方物马匹△己未  英宗睿皇帝忌辰  奉先殿行祭礼遣建昌侯张延龄祭  裕陵  颁是岁于朝鲜  敕太仆寺少卿张九叙提督京营及宣府等处马政△庚申△应天府尹王震致仕以南京科道交论其不职也录宋家泊堡斩获功升赏官军张质等一百三十四人有差△户部上天下所负供御物品数诏自正德十五年以前已徵未解者合各按御史查督完解△巡抚大同都御史张文锦言大同一岁经费计银八十万四千余两而奇兵游兵援兵岁不下万人所费行粮刍菽之值又计银三十余万两本镇常赋所入及河东运司所输且不及经费之半乞转发太仓银数万济春夏之饷又言行粮料豆折银旧无定额宜令定拟边城几处米石银七钱米豆银六钱内地五城各减一钱户部覆议发太仓银七万两并下巡按御史追徵张輗等没官银数万济之折银例如拟报可△辛酉△大学士蒋冕毛纪各再上＜锍-釒＞乞休俱慰留不允刑部尚书林俊引年乞休不允△壬戌△大学士杨廷和复上＜锍-釒＞乞休  上曰卿元臣重望赤心为国赞襄新政多效忠谋诸所禆益外庭虽不尽知而朕心洞察非人言所能离间近因卿屡＜锍-釒＞辞避已遣官再四宣谕朕之视卿盖如手足卿乃不以腹心侍朕于义安乎吏部即往谕意可即出勿再辞△兵部尚书彭泽为御史曹嘉所劾上＜锍-釒＞乞休得旨群盗猖獗戎务方殷本兵重地赖卿筹画乃以人言輙自疑沮岂大臣体国之意鸿胪寺官即往谕朕意令亟出辨事△御史张钺论尚书张子麟交通逆濠下丁忧南京兵部尚书王守仁看核守仁言子麟启本诚于濠所见之当即烧毁但当时奸党为濠经营布置于外容有诈为贵人书启以欺濠而罔利者或亦未可尽信耳诏下都察院知之△癸亥△巡抚河南都御史何天衢言洛阳周公经营之地宜建庙赐额令府臣春秋致祭登封县旧有观星测景二台公遗迹也土圭表漏具存乞敕钦天监委官考正制度尺寸书之史册礼部覆请报可△招募兵三百人守居庸关常峪城从御史李俨请也△五更月犯日星△甲子△大学士杨廷和以数日中  上三遣中使至苐宣谕上＜锍-釒＞谢恩报曰朕以机务至重湏卿辨理屡遣官促卿早出乃不体朕意再三辞避义寔未安乞休之＜锍-釒＞慎勿再上司复遣中使宣谕令即入阁供职廷和固称疾不出明日又上＜锍-釒＞复报曰朕知卿忠义辅导重地推诚委任遣官再四宣谕犹称疾偃蹇高卧朕甚疑焉陈乞之章不必再上是日大学士蒋冕毛纪亦以中使屡至其苐俱上＜锍-釒＞谢亦并乞休  上并答曰朕念卿不置屡遣官宣谕早出示推心委任之诚乃俱偃蹇高卧如大义何其亟出勿烦再告△礼部尚书毛澄致仕优诏不许△乙丑△命原任户部右侍郎边宪总督仓场△御史张衮言史道曹嘉极论杨廷和致大小臣工互相诋訾此非  社稷之福也廷和当  武庙时权奸窃柄既不能积诚意以格君心又不能决去就以明臣节是则可议自  陛下登极以来拨乱反正足称救时宰相矣史道一旦指为元恶不已甚乎夫避人焚草入以告后此言官之体而道乃先扬其声邀人浼上及至外补而始发之此其心迹诡秘可见  陛下何不以此罪道而概以排陷大臣下之理是使道之有辞也且廷和因史道之论而累＜锍-釒＞乞休同官以廷和之去而骈迹求退臣恐政柄潜移隐忧□畏幸敕吏部谕廷和等亟出视事毋要洁己之名以妄委身之义庶几古大臣之用心诏下其章于吏部△礼部言二月三日  兴国太后令旦  武宗皇帝服制未阕  寿安皇太后初丧宜免命妇朝贺亲王贺表送司礼监收进表人如例赏钞及彩段报可△丁卯△吏部会都察院考察天下诸司官年老为左布政彭杰等一千九十一人有疾副使顾英等一百九十七人罢软为左参政俞泰等五百十一人不谨为左布政沉恩等一千三百三十一人贪酷坐事在逃为知府宋隆等四百十三人寸力不及为布政闵楷等一百五十六人得旨黜调如例兵部覆给事中张原论锦衣卫掌印朱宸等不法事诏宸革任闲住骆安留用今后东西司房辨事毋用查革之人△虏酋小王子万余骑入沙河堡总兵官杭雄与战却之△戊辰△户科给事中郑一鹏言顷御史曹嘉论大学士杨廷和因言内訚之权太重非也我  太宗始立内阁简儒臣角□羊缙等七人日造扆前商机密承顾问进呈文字率漏下数十刻始退自  陛下即位大臣蒙宣召者凡几亦有以忠谠之论面陈  陛下如  祖宗时乎如往年张锐魏彬之狱  兴献帝典礼之议  陛下未尝召廷和等面论使礼乐刑罚多所失中诸凡票拟中多更定此未可以谓之重也御史陈讲亦言内阁之位不可一日虗其权不可一日假自阁臣称疾拟票遂从中出履霜坚冰渐不可长乞诏廷和等亟出供职以终太平之功章并下所司户部尚书孙交以疾请告不允△己巳△御史曹嘉极论吏部尚书乔宇奸邪诏下所司会宇亦上＜锍-釒＞称疾乞休报曰卿才行老成誉望素著掌钤甚服舆论岂可以疾求去鸿胪寺亟往谕朕意令亟出录山西平凉泉等处斩获功赏官军宋宸等一百人有差△升达官指挥使柴钺为署都指挥佥事管理保定达官舍余△庚午△十三道御史刘廷簠等言大学士杨廷和吏部尚书乔宇被论不出非大臣以身殉国之谊夫大臣身任天下之重死生且不顾岂以人言可否为去留况廷和宇心迹既明  陛下春顾复至义固不可去也迩来灾异非常盗贼滋蔓重以边方有警天下多事皆大臣之任之忧何不先去以为民望自古去大臣者以朋党为说然大臣去而国事危  武庙时刘徤谢迁刘大夏韩文张敷华等俱以朋党去而逆瑾宁彬寘鐇宸濠之禂接迹继踵其危有不可胜言者当其时刘徤等恸哭不忍遂去盖虑此耳今日深忧远虑正在于是且乔宇孙交林俊同时召用廷和宇求去此交与俊所以不安其位也幸敕吏部谕廷和等亟出以全君臣之义以成一代休明之治  上是其言曰朝廷清明岂可輙以朋党之说指斥大臣为大臣者身任天下之重岂忍轻易求去杨廷和心迹既有公论宜同孙交林俊即出供职吏部其往廷和宅宣谕朕意△命右副都御史盛应期巡抚江西应期＜锍-釒＞辞不允四川播州宣慰使杨相贡马赐相文锦彩段及差官钞币有差△湖广浏阳县洞贼王周春祥等流劫江西袁州府焚杀甚惨守臣以闻兵部请住袁州浏阳掌印巡捕官俸令(代)[戴]罪捕贼报可△辛未△朝鲜国王李怿遣陪臣李思钧等二十九人奉表具方物马匹进贺册立  中宫赐宴并给赏袭衣彩段有差△南京守备魏国公徐鹏举等奉旨会议应天府匠役人夫事条例以上一南京司礼监神帛堂匠役洪武时定额四百户后太监安宁奏增四十户俱免杂差奸民利之寅缘窜籍其中至一千一百十四户顷奉明诏以正德时投充者革去百八十九名而该监仍复护留请查旧例复四百四十户之数余尽革之一南京内府九库洪武时额编库夫五十七名宣德成化间有修理之役暂借人夫百五十一名工竣仅以二十三名发回两县而占留百二十八名南京里外花园原额匠九十名而后复借占八十名南京内官监原额军民匠三千九百余名天顺间复借占百五十五名俱非制宜尽查革一各监局人匠有逃故者宜行原籍勾捕户绝者宜除令使上元江宁两县赔偿不便一南京鲥鱼厂岁取里长二十名名索银二十两正德时复倍取其数起运内臣索茶果银百二十两水夫银二百两及鲜舡将发又取夫四千三百有奇民不堪命宜有以禁之兵部覆议得  旨俱遵旧例行
　　大明世宗肃皇帝实录卷二十二
大明世宗肃皇帝实录卷二十三
　　嘉靖二年二月壬申朔△致仕大学士刘忠以登极恩加荫一子为中书舍人具书辞免  上优诏答之不允辞△癸酉△延绥巡抚右佥都御史周金升任未行以御史曹嘉论吏部语及之乞休不允△南京给事中鲁纶监察御史史梧等言往者甘肃总兵李隆鼓众倡乱杀都御史许铭又故纵首恶取无罪四人斩首灭口太监董文忠分守总兵官李义都指挥支永等或坐视不救或符同紏结乞明正隆罪而按鞫文忠等都察院覆议李隆前已奉旨捕获系狱按讯请逮文忠等并问得旨文忠姑勿逮李义等巡按御史同镇抚官速勘以闻△甲戌△吏部尚书乔宇再＜锍-釒＞乞休不允△乙亥△兵科给事中等官夏言等以查勘庄田事毕因陈四事其一言  祖宗以来各官原无庄田天顺间始立顺义庄田一处其后增设渐多以宫壸之贵下与闾阎争利似为不雅请以负郭大兴县庄田改为各宫亲蚕厂公桑园仍敕礼部具  皇后亲蚕仪以进其余一切改为官地给民佃种岁输子粒银两户部转角□羊承运库分进各宫以充支用其二言勋戚凭籍宠昵奏讨无厌如庆阳伯夏臣等得地至万三千八百余顷多受奸民投献侵夺民业请查  累朝皇亲侯伯赐田多寡定为中制量给养赡过制者一切裁革其三言查勘过各项田土俱是退给侵牟开豁荒鹻核实之数请一准新册移文所司出给由帖执照以便徵收其四言山东河南等处奉例开垦之地多被奸徒投献王府及诸势家宜一体差官查勘禁革户部覆议谓亲蚕厂公桑园原无葛制即今皇城之内地多空闲乞  敕司礼监查处植桑以供蚕事俟礼部议奏举行亲蚕之典山东河南以剿贼用兵差官未便合行榜谕禁革其余宜皆如给事中言得贡各宫庄田子粒银两仍办纳角□羊部年终类进应用顷亩数目止照新册改为官地不必称皇庄名目皇亲侯伯及在外王府庄田除见今管业不动外以后不许妄受投献侵占民业夏臣等姑置之禁革奸猾势要事宜如拟晓谕惩治其亲蚕处所礼部议处以闻役礼部覆议皇城西苑隙地宜桑且合唐苑中之制请建蚕于此诏姑已之△丙子△镇抚司以史道狱词上闻得旨责道先任言官不顾公议论救有罪之人既升外任仍冒旧衔肆为挤排姑贷罪降二级用遂谪道河南南阳府通封△丁丑△祭先师孔子遣大学士毛纪行礼△发太仆寺寄餋马一千五百匹于宣府二千五百匹于大同并  命各巡抚查追椿朋银两以套虏过河二镇缺马故也△戊寅△祭  太社  太稷△遣顺天府官祭先农之神△会试天下贡士命太学士蒋冕吏部尚书兼翰林院学士石＜王卸-卩＞为考试官△监察御史朱约言致仕少傅大学士杨一清熟知夷情练于边事南京操江左副都御史伍文定伟度劲气可以佐之乞石一清总制三边而改文定西北巡抚章下所司△提督巡捕参将桂勇以流贼猖獗恐潜奔京师请添拨官军以备巡警兵部议增拨团营官军二千分布巡逻从之△兵部以大同虏警请行宣大山西镇巡各各督所属严加堤备又以宣大与山西三关唇齿之地事权不一请改敕侍郎臧凤提督宣夫并山西三关及紫荆倒马居庸等关黄花等镇镇以下俱听节制督同战守毋偏执遗拗从之仍命巡按御史查勘以闻△己卯△礼部尚书毛澄以会试期近例当充知贡举官而久疾未痊＜锍-釒＞请住俸及别委官署部事不允△总理河道工部右侍郎兼都察院左佥都御史李瓒以病乞休不许  命故安成伯郭宁侄瓒龙祖爵△先是套虏犯邠州宁夏巡抚张润总兵官张輗俱以失事被论  上令自陈至是各引罪求罢命姑宥之△庚辰△给事中李学曾等御史张仲贤等以考察拾遣劾奏不职者二十三人吏部覆议止黜二人为按察使沙鹏参议刘成调用三人为按察使于鏊副使江文敏知府马龠余俱拟留用已奉俞旨而给事中周卿言其紏众黜寡过为姑息＜锍-釒＞下吏部议谓人才难得宜去其太甚赦其小过若江西参政邢珣徐琏原在黜例特以军功未录暂拟存留请加授布政使职衔致仕以塞公议诏邢珣徐琏升职致仕余仍留用△辛巳△南京大理寺卿陈琳被论乞休不允△复除云南布政司右参政周火□问于原任四川按察司佥事杨勋于贵州△升浙江布政右布政使孙禄河南右布政使章极云南右布政使黄衷俱为左布政使禄湖广拯广西文庄琏衷俱本布政司△海西撒刺儿等卫女直都督都指挥都鲁花等来朝贡马给赏马价如例△以山西偏头关龙湾乾柴渵等处斩获达贼升赏有功官旗李永等四十六员名有差△壬午△升直隶常州府知府王教于狭西山东莱州府知府常道于山东俱为布政司左参政礼科都给事中朱鸣阳于浙江福建兴化府知府冯驯于江西河南按察司副使王诞于山俱右参政南京吏部文选司郎中方鹏于浙江户部贵州司郎中李绯于狭西礼科左给事中吴廉于四川广东按察司佥事李中于广西俱左参议南京刑部山东司郎中尹元于狭西兵部武库司署郎中事员外郎陆杰于湖广刑部浙江司郎中顾可适于广西云南按察司佥事陈卿于本省俱右参议△升贵州道监察御史江良贵刑部广东司郎中王世文四川保宁府知府李仲直隶宁国府知府胡东皋于四川狭西布政司右参议狭鼎云南大理府知府高公韶于狭西江西按察司佥事董相于山东山东按察司佥事杨辅于山西湖广长沙府知府刘＜艹洍＞于江西福建按察司禁廷会于广西广西太平府知府邓炳于本省俱为按察司副使吏科给事中阎闳南京广东道监察御史熊允＜棥心＞于浙江刑部广西司署员外郎事主事方蒙浙江道监察御史郑维新于湖广刑部山东司署员外郎事主事祝品南京刑部山西司署员外郎事主事李阶南京浙江道监察御史方凤于广东山西道监察御史杨百之于广西刑部福建司署员外郎事主事周忠于河南户部云南司署员外郎事主事周汝勤云南道监察御史李献河南河南府同知桑漙于狭西浙江宁波府同知李濂于山西大理寺左寺署左寺副事右评事蔡时于四川大理寺右寺右寺副傅尚文于云南刑部广东司署员外郎事主事王舜渔于山东浙江道监察御史沈灼于福建俱按察司佥事△升浙江按察司副使张淮为河南按察使山西按察司副使袁槟为狭西按察使升长芦都转运盐使司管司事右参政刘思贤为山东布政司右参政△寨平等几族番人纳节来朝贡马并方物给赏彩縀绢钞及马价有差△兵部类奏捕盗功升提督巡捕参将桂勇一级把总河洛等给赏有差△升锦衣卫指挥同知骆安署都指挥使命掌卫事提督官校署都指挥使王佐提督巡捕指挥佥事刘宗武署指挥使王兰指挥佥事陈寅俱佥书管事△以流贼未平命留凤卫所春班京操官军之半护  祖陵皇城及高墙△癸未△升浙江绍兴府知府郑琼湖广汉阳府知府欧阳诘黄州府知府郑信俱为都转运盐使司运使琼福建诘山东信河东△复除病痊湖广按察司副使张邦奇于四川仍提督学校△升河南布政右参政董锐为甘肃行太仆寺卿河南按察司佥事郭震为狭西苑马寺卿△总理河道工部右侍郎兼都察院左佥都御史李瓒以有疾且被论再＜锍-釒＞乞休不允  命广东存角□羊京粮银五万两转角□羊广西布政司预备王府禄米并官军俸粮支用从广西守臣奏也  诏发淮浙盐四十万引于宣府大同从提督侍郎臧凤请也△辽东旱灾巡抚都御史李承勋奏请赈恤户部议发太仓银十万两两淮盐价银五万两布花麦钞银六万六百余两两淮山东盐引银八万一千两以备赈济并补足屯粮仍许商人载粟出关毋禁从之  命广西都司佥书都指挥同知沈希议掌本司军政以庆边卫带俸都指挥佥事戚钢代仪△甲申△遣户部官祭太仓之神△遣顺天府官祭宋丞相文天祥△复除服阕顺天府府丞黄钟原职命添注管事调狭西按察司副使徐文华于河南提调学校△乙酉△以旱灾免府等卫徵收粮草之半△丙戌△刑部尚书林俊以衰老三＜锍-釒＞乞休  上曰卿清忠大节著住  先朝召用以来每有论奏朕多嘉纳有疾宜照前善调痊可亟出供职赞成新政以副眷注至意毋再辞△先是都察院＜锍-釒＞请差御史巡盐批答稍误以未下阁臣票拟也刑科右给事中黄臣谏曰我  朝设立内阁处以文学之臣凡百章奏先行票拟今使内阁虚代言之职中贵肆专擅之奸关系匪轻渐不长可容臣封还原本以重命令＜锍-釒＞入即改批如制△夜月一十分六十八杪△丁亥△礼部上  孝惠皇太后梓宫发引礼仪一二月十八日太常寺奏斋戒是日敕大臣一人护丧并领在途诸祭祀事其把总内官及入皇堂内官内使匠作各奉敕行事禁屠宰至葬毕止禁音乐至卒哭止各衙门俱预定送葬官姓名以请二十日文武百官及命妇各具缞服晨诣清宁宫门外哭临自是至奉迎  神主还京日具免朝一十九日遣官以葬期告  天地  宗庙  社稷  上以葬期告  几筵内使陈酒馔如常仪内导引官导  上诣拜位奏四拜奠帛献酒读祝再四拜举哀哀止焚帛祝礼毕二十日遣内官祭告清宁门清宁中门清宁前门并桥左顺门午门端门承天门御桥大明门遣太常寺官祭告玉河桥德胜门并桥清河桥沙河安河济朝宗桥关王庙天朝庙灵济宫城隍庙东岳庙真武庙一二十日晚  上衰服告辞  几筵内侍陈牲醴如常仪内导引官导  上诣拜位行礼如前毕次  昭圣慈寿皇太后祭次  庄肃皇后祭次  兴国太后祭次  宪庙皇妃祭次  武庙皇妃祭次  皇后及宫眷祭次  淳安太长公主等及亲王妃祭次内官内使祭一二十一日  梓宫启行先一日司礼监礼部锦衣卫官督诸执事设大昇舆于午门内陈设葬仪于午门至大明门外一内侍陈酒馔拜位如常仪  上衰服诣拜位行启奠礼如前仪毕  上于  几筵殿内稍东西向立执事者升彻帏幕等物拂拭  梓宫一内侍设启奠内执事官进龙輴于  几筵殿设真亭神帛舆谥册宝舆于丹陛上内侍陈酒馔拜位如常仪  上诣拜位行祖奠礼如前仪毕  上诣殿上  梓宫前稍东西向立内侍奏请灵驾进发内侍先捧谥册宝由殿中门出置舆内次奉神帛由中门出安奉舆内神帛箱置于后次真亭安置讫内侍捧铭旌由中门出执事官升奉起  梓宫内执事持翣分在右障  梓宫降殿内侍官奏请  梓宫升龙輴执事官奉登龙輴讫以彩色帏幕障饬  梓宫遂启行执事翣者仍列左右内使擎伞扇侍卫如常仪仪杖用存曰所御者谥册宝舆神帛舆真铭旌以次先行  上由殿左门出及宫眷皆哭后随宫眷哭于帏中  梓宫至午门内侍官奏请升大昇舆执事者安置讫宫眷立于  梓宫之右一内执事官设牲醴如常仪设  上拜位于进前帛进爵读祝官各随地之所宜立  上诣拜位行遣奠礼如常仪毕内侍官奏请灵驾进发司礼监官率仪卫谥宝册舆等前行  上哭进哀内侍官奏请还宫宫眷俱还  梓宫由午门中门出葬仪等以次前行一太常寺先设香烛执事官先设褥位于  太庙中香案前  梓宫至端门外少驻导引官导钦遣官浅淡服色诣神帛舆前跪礼官跪于钦遣官之左奏请  孝惠皇太后朝  祖礼官兴钦遣官俯伏兴诣舆捧神帛由庙街左门入至  太庙褥位跪置神帛于褥位兴钦遣官立于神帛后赞跪钦遣官跪礼官跪于钦遣官之左奏  孝惠皇太后谒辞礼官兴赞俯伏兴钦遣官俯伏兴赞行五拜三叩头礼赞礼毕钦遣官跪捧神帛兴仍由庙街左门出至舆前以神帛安奉讫礼官奏请灵驾进发钦遣官仍衰服随行梓宫由承天门大明门中门出女乐前导至清河沿途市巷军民男女人等辏集处遇  梓宫至皆＜锍-釒＞俯伏举哀候  梓宫过兴  梓宫在途并至  陵朝夕奠哭临及葬毕回途虞祭俱护丧官行礼大昇舆行沿途每程预设校尉舁送选委内官同锦衣卫官专一提督务起止有节行步安稳沿途宿顿于蓆殿内一  梓宫至鼓楼前皇亲命妇及文武官三品以上命妇祭至城外公侯伯及五府六部都察院等衙门官员耆老人等祭至清河僧道官祭至沙河皇亲及驸马祭  梓宫至  陵执事官先陈龙輴于献殿门外候大昇舆至执事官奉  梓宫升龙輴由中门入护丧官由左门入诣献殿上安奉讫执事官陈酒馔内侍官引护丧官诣拜位赞四拜跪奠帛献酒读祝俯伏兴赞四拜举哀哀止焚帛祝百官俱于  陵下鸿胪寺官传赞行礼同内外官俱赞礼毕是日遣官祭告  后土  天寿山及  七陵一二十五日将掩玄宫执事官陈酒馔内侍引护丧官诣拜位行迁奠礼如前仪退俟掩玄宫时至内侍引护丧官诣  梓宫前跪内侍奏请灵驾赴玄宫护丧官俯伏兴执事官引奉迁  梓宫进皇堂安奉讫内侍官奉谥册宝至于前陈列冥器等物仍于献殿上设灵座以俟奉安  神主遂行赠礼一内执事官陈设酒馔于皇堂门外奉王币案置香案前内侍引丧丧官诣拜位赞四拜赞跪奠酒赞进赠执事官捧玉币跪进于护丧官之右护丧官受玉币献毕以授内执事捧入皇堂安置讫赞俯伏兴四拜举哀哀止赞赠事毕内侍出遂掩玄宫行享礼一执事官陈牲醴于玄宫前内侍引护丧官诣拜位行礼如前仪百官俱于  陵下传赞行礼同遂题  神主一内侍设香案于玄宫门外陈酒馔如常仪设题主案于香案前西向设护丧官拜位于前北向侍盥手出主于案题主官盥手西向题主毕内使捧主置于神座藏神帛于箱巾置其后内侍奏请  孝惠康肃温仁懿顺协天佑圣皇太后神灵上  神主行礼如前仪毕内侍启匮覆主讫奏请  神主降座升舆至献殿上内侍奏请  神主降舆奉即座讫行安神礼如前仪一是日别遣官以掩玄宫祭谢  后土并  天寿山一  神主将四京之日遣官以葬毕告  七陵遂虞祭一执事官陈酒馔于  神主前内侍引护丧官就拜位赞四拜跪初献奠帛献酒读祝亚献终献再四拜举哀哀止焚帛祝礼毕内侍官捧神帛箱埋于殿前屏处洁地焚丧仪于野遂奏请  神主降座升舆还京灵舆进行仪仗侍卫如仪护丧官后随在途仍朝夕奠是日既初虞二虞三虞二十六日四虞五虞六虞二十七日七虞在城外是日至京安神后八虞九虞在途护丧官行礼还京  上亲行一  神主还先于城外置幄次至日内执事官备仪卫教坊司备女乐鼓吹设而不作文武百官缞服出城奉迎  神主至幄次百官行五拜三叩头礼  神主进行百官后从至午门外仪卫等退护丧官亦退  上缞服奉迎于午门内  神主至  上举哀步行导随至清宁宫门外  昭圣慈寿皇太后  庄肃皇后  兴国太后  宪庙皇妃  武庙皇妃  皇后皇妃公主王妃宫眷等迎  神主于宫门内举哀以次后随  神主至  几筵殿内  昭圣慈寿皇太后以下序立于殿西稍北东向  上立于殿东稍南西向内侍官奏请  孝惠皇太后神主降舆升座  上捧  神主安奉于灵座讫行安神礼执事官陈牲醴如仪  上诣拜位奏四拜兴奏跪献酒读祝奏四拜举哀哀止焚祝毕  昭圣慈寿皇太后以下入拜位举哀行谒见四拜礼百官于清宁门外传唱行礼同既安神内侍官复陈酒馔拜位如常仪  上缞服诣拜位行四拜礼初献帛献酒读祝亚献终献四拜举哀哀止焚帛祝毕以后虞祭如前仪明日  上黑翼善冠淡浅色服乌犀带御奉天门百官行奉慰礼一二十八日内侍官陈牲醴如仪  上缞服诣拜位行卒哭礼如前仪毕  上释服还宫明日  上黑翼善冠浅淡色服乌犀角带御奉天门百官浅淡色服乌纱帽黑角带行奉慰礼制曰可△是日礼部复上奉安  武宗毅皇帝神主一三月十一日太常寺奏斋戒一十三日免朝一日遣官  太庙行祭告礼一十四日  几筵殿行大祥祭礼毕设酒果于  几筵殿设  神主辇一并册宝亭二于殿前丹陛上  上服浅淡色服行祭告礼如常仪祭毕司礼监诣  几筵前跪奏请  神主升辇诣  太庙奉安奏讫内待二员捧  神主内侍四员捧册宝俱由殿中门出安奉于辇及彩亭册宝亭前行内侍檠执伞扇侍卫如仪  上随行至右顺门  神主辇稍缓行待  上易祭服升辂后随至午门外仪卫伞扇前导至庙街门内仪卫伞扇分列于  太庙南门外之右  上降辂司礼监官导  上请  神公辇前奏跪  上跪司礼监官于  上左跪于  神主辇前奏请  神主奉安  太庙奏讫奏俯伏兴  上俯伏兴导引官前导内侍二员捧  神主内侍四员捧册宝前行  上后随由中门入至  寝庙奉安讫  上叩头兴导引官导  上由殿东栏于内转至丹陛上祭祀如时祭仪文武官依常仪具祭服随班行礼祭毕  上诣  奉先殿行奉安神位礼一大乐并金鼓俱设而不作一先期奉天门写神位写毕令内臣捧去武英殿庄漆完备置于殿中彩亭内候  太庙祭毕  上仍祭服升辂诣武英殿前降辂升殿奉迎神位内侍八员举神位亭前行由中门出  上升辂后随由思善门入至  奉先殿门外  上降辂司礼监官导  上诣神位亭前奏跪  上跪司礼监官于  上左跪于神位亭前奏请神位奉安  奉先殿奏讫奏俯伏兴  上俯伏兴导引官前导内侍二员于亭内捧神位前行  上后从由中门入至  奉先殿奉安讫  上叩头兴就位用酒果行祭告礼用乐一俟  神主辇出  几筵殿内侍即撤去  几筵帷幔等物于洁处焚之制可△吏部言顷言建议来朝官员治行称最者请如  先朝故事赐衣锡宴以宠异之臣等谨推访治行廉能声实卓异者得布政使王荩孙禄张琏副使王廷相袁槟周广魏校徐文华汪玉参政顾璘郑毅林富知府罗侨欧阳铎朱裳翟鹏俱可与旌奖之列但来朝者俱已回任请行抚按官遣人赍赐彩叚羊酒用彰激劝报可△升工部营缮司郎中徐金陵湖广郧阳府知府郑谏俱为都转运盐使司运使金陵长芦谏两浙△户部尚书孙交以病请辞印调理不允△镇远侯顾仕隆以被论辞免提督营务及掌府事不允△戊子△升服阕江西临江府知府戴德孺为云南布政司右布政使德孺先以征宸濠功得升三级故有是命△升湖广道监察御史江珊于河南广东布政司左参议周用于浙江江西建昌府知府赵春于山东直隶保定府知府王光于山西江西按察司佥事余珊于云南云南府知府邵镛于四川河南怀庆府知府韩士奇于狭西俱按察司副使南京河南道监察御史曹轩于广东直隶淮安府同知袁经大理寺署右寺副事左评事汪和于河南礼部精膳司署员外郎事主事高尚贤于山东南京刑部广西司员外郎聂珙于福建广西道监察御史朱冠于江西山西道监察御史邵清于云南俱按察司佥事△升福建按察司副使潘珍辽东苑马寺卿舒晟俱按察使珍山东晟福建  命杭州右卫署都指挥佥事张奎充协同漕运参将△己丑△以  孝惠皇太后梓宫将赴  山陵命京山侯崔元护丧  命故广宁伯刘佶嫡长刘泰袭祖爵△升山西按察使孙修于河南右参政马卿于浙江俱布政使司右布政使四川按察使林茂达广东按察使张鋐各本省右布政使广东按察司副使陈祥为河南右参政户部广东司郎中赵载为狭西右参议江西按察司佥事王崇庆为山西左参议△以驸马都尉崔元进封京山侯命岁食禄米本色千石折色五百石△户部请定淮盐每引七钱浙盐如故报可△庚寅  恭仁康定景皇帝忌辰遣仪宾周钺祭  陵寝△以  孝惠皇太后葬期遣镇远侯顾仕隆等祭告  天地  宗庙  社稷△升湖广布政司左布政使孙禄为应天府府尹△提督宣大军务侍郎臧凤言宣府西路参将署都指挥佥事陈谨官守无议而折冲非其所长分守南路参将署都指挥佥事李贤生长边方曾经战阵宜相更调兵部覆议从之△辛卯△遣内官祭清宁等门并桥及诸神庙  上具缞服诣  几筵行告辞礼△提督四夷馆太常寺卿杨一渶以御史马录论劾乞休不允  诏许开中淮浙长芦山东盐六十三万引于狭西固原等处从巡抚右副都御史王翊请也△壬辰  孝惠皇太后梓宫发引遣安仁伯王桓建平伯高霳泰宁侯陈儒护送吏部等衙门右侍郎何孟春等俱送至  山陵△总督漕运巡抚凤阳兼提督山东河南止直隶军务右都御史俞谏及总理河道工部右侍郎李瓒巡抚河南保定山东都御史何天衢周李凤陈凤梧巡按刘奕喻汉王溱提督军务总兵官署都督佥事鲁纲等报河南山东流贼平  上命各赐敕奖励并升赏捷报员役有差△时方面官被抚按论列者多有摭拾奏辩御史马禄请行禁约以重风纪都察院议行各抚按备行各属凡经参劾者俱听吏部查访覆奏期合与论毋辄诬诋中伤营求报复违者参究罢升从之△致仕户部尚书侯观卒赠太子少保给祭葬如制△革保定真定管理紫荆倒马龙泉等关通判二员以复设兵备故也  命山西都司都指挥佥事刘漠充山西鴈门等三门游击将军△乙未△易  兴献帝陵庙用黄瓦命南京兵工二部及湖广抚按官修置△丙申  孝惠皇太后梓宫至  山陵遣成国公朱辅武定侯郭郧镇远侯顾仕隆豊城侯李旻祭告  后土  天寿山及  七陵是日奉  梓宫葬  茂陵毕辅等仍各祭告如仪△丁酉△国子监祭酒赵永以被论乞休不允△会试取中式举人李舜臣等四百名  命兵部论各巡抚都御史毋请调马匹时保定巡抚周季凤以河南剿贼急兑马匹后多损耗太仆寺奏其非例故也△总督两广都御史张嵿言广西左江道所辖浔州等府猺獞纵横九要害乞敕按察司副使一员驻劄太平兼管分巡兵备其思明等处守备宜裁革兵部覆议从之△戊戌  孝惠皇太后神主还京△户部右侍郎边宪服阕辞总督仓场之命不允  命广东清军御史兼理盐法△己亥△海西建州益实等卫女直都指挥佥事撒哈答等来朝贡马赐宴并彩叚绢钞金织衣及马价有差△庚子  上御奉天门文武百官行奉慰礼是后始鸣钟鼓鸣鞭悉从吉典△辛丑  昭圣慈寿皇太后圣旦免命妇朝贺△礼部尚书毛澄乞休许之先是澄屡＜锍-釒＞乞归  上遣医赐药优诏谕留是以哀年久病＜锍-釒＞辞恳甚  上曰卿危成旧德供奉  累朝逮事朕躬忠勤益著考礼逮议禆益良多新政之初方切倚任乃屡以疾辞情词恳切特准致仕调理照前敕加太子太傅仍赐敕奖谕驰驿以归差本部司属官一员护封有司月给米四石岁拨夫四名应用时加存问病痊具奏起用  补荫先任都察院右都御史秦会子汴为国子生以长子泮中顺天乡试故也△工部左侍郎童瑞通政使司左通政张瓒提督誊黄右通政安金太常寺卿汪举大理寺左少卿张缙俱以御史曹嘉论劾乞休不允  命工部修浚德胜门东至朝阳门北城垣河道
　　大明世宗肃皇帝实录卷二十三
大明世宗肃皇帝实录卷二十四
　　嘉靖二年三月壬寅朔  孝肃皇太后忌辰  奉慈殿行祭礼遣英国公张仑祭  裕陵△御史朱寔昌言佥事史道论大学士杨廷和  陛下烛其怨望慰籍廷和至矣廷和不宜屡辩伤大臣之体兵部尚书彭泽又缘是欲为督察之法以阻言路则是因噎而废食也今日欲定国是在  陛下正心务学亲近儒臣日受启沃而又详览章奏与二三元老图谋揆择可者用之不可者置之诸臣有徇私负国者听科道官奏劾则国是定矣如泽之言是恶水之泛滥而障之也因论泽当一面之寄则有余处本兵之地则不足南京吏科给事中彭汝寔等御史周允中等皆以为言俱下所司△给事中安磐上言顷御史曾嘉陈公议辨邪正至以廷臣五十人列为四等过矣夫以一人议众人如唐土垚之论房玄龄等本朝角□羊绅之论黄福等皆承君命而品藻之未有无上事而举朝缙绅在其口吻者也且上有礼貌大臣之心而小臣肆其轻侮上有信任大臣之意而小臣启其猜疑恐非太平之世所宜有也  上曰人才难得知人尤难诸臣公议推举试有劳  鉴在朕曹嘉以一己之见妄加评品殊昧大体其各安职守竭忠图报无相诋讦乖雍穆之风顷之户科右给事中毛玉复劾嘉违背成法变乱国是乞斥之以为言官恣律之戒  上是其言命吏部出嘉外任遂调昌邑县知县△以流贼荡平命总兵官鲁纲班师还京提督军务右都御史俞谏仍总督漕运巡抚凤阳△癸卯△初  景皇帝陵及申懿王等坟供祀柴薪取辨有司民甚苦之顺天巡抚孟春建议令陵户自备已可其奏而  司香内使张允凤又乞如旧例归有司复从之△甲辰△南京礼部尚书杨廉乞致仕许之赐敕乘传归仍命有司月给米三石岁夫四名△乙巳△刑部尚书林俊乞致仕  上仍优诏慰留不允  敕镇守云南黔国公沐绍勋提督屯田△虏大举寇大同总兵官杭雄不能慰言官劾其怯懦  上降旨切责之雄因自劾乞角□羊兵柄不许△丙午△赐致仕礼部尚书毛澄路费钞三千贯△丁未△以是月十四日  武宗毅皇帝大祥遣驸马都尉蔡震先期一日行告  庙礼△海西益实左卫都督佥事台东病死赐谕祭如例△御史向信刘廷簠各言史道曹嘉之妄奏实浙江佥事阎闳嗾之今道嘉降调闳顾升任不足惩奸邪并宜斥罢  上曰嘉等挟私结党立异邀民变乱是非危疑忠良以误国家各再贬远方吏部拟嘉茂州判官闳蒙自县县丞道兰州金县县丞从之于是给事中孟奇御史芦焕吴铠胡效才各上＜锍-釒＞言三臣不当远窜乞仍前改调章俱下所司△革崞县阳武峪巡检司改设于石州青龙渡△兵部尚书彭泽以被论乞致仕优诏不允△夜二更月犯五车东南星△戊申△建州左卫女直都指挥同知扣你赤等贡马△巡抚甘肃都御史陈九畴劾红城子守备署都指挥佥事张瑾不职诏革任九畴请以兰州卫指挥佥事彭睿代瑾浚兵部尚书彭泽弟也泽言当避嫌诏别推以代△女直撤剌卫都督佥事都鲁花乞大帽金带兵部言其约束部落有功诏赐之△旱  命顺天府祈雨△换给鸿胪寺进出关防及中西南三兵马司顺天府都税司大兴县递运所阳榖县卫州府永豊仓印记△巡抚延绥都御史姚镆建议请以故礼部侍郎河东薛瑄从祀孔庙诏下礼部议△云南府地震有声如雷△己酉△国子监祭酒赵永再乞致仕不允△录新安堡斩获功升定辽后卫指挥使王伦为都指挥佥事余升级有差△庚戌△巡按云贵御史熊允＜棥心＞言永宁赤水毕节鸟撒四卫军伍缺乏甚多乞申明军政例条三犯逃者斩连坐其邻里有司清军不及三分者降黜有差因言云贵系穷边乞顺夷情凡应戍远者悉发二省缺军卫所又宜稍增月粮以恤站军兵部覆皆如议之△并浙江金华县双溪水马所驿为一铸给印记△御史朱豹言预备仓久废凶岁无所赖请如宣德天顺间例守令官考满以积榖多寡为殿最户部覆议从之△御史向信言大通桥至张家湾旧有广利等八闸今宜脩复以纾民陆挽之苦又济宁至临清在在有浅而长蒲靳家口尤甚宜于  处建闸以时蓄洩工部议行河道侍郎相度以间从之△中军都督府带俸都督同知陈万言以赐苐近教坊＜锍-釒＞辞许之命兵部改给西安门外第一区△辛亥△兵科都给事中许复礼等言山东流贼初起颜神镇不过数十骑耳镇巡官不即捕诛及其杀巡检质指挥犹匿不以间至窥东兖掠运河流劫河南南北直隶焚荡杀伤甚惨竟无一人戮力攻贼者而巡抚都御史陈凤梧等方且谬德欺诒輙报贼平归德堰厢城之战凤阳留守颜恺率指挥赵泰等三十余员官军八百余人尽歼于贼毫州知州颜木兵备佥事郭震归德守备廖泾皆败丧辎重百五十余辆向微御史任洛之奏朝廷何自而知今幸事平赏请下四省巡按御史详勘孰有功而无罪孰有罪而无功孰功过相当孰少不足而赎罪孰罪少不足以揜功列上以凭赏罚且赏罚宜信又宜速若旷日持久则人情角□羊体日者江西功罪迄今查勘未完此物议所纶纷也时御史俞集等亦以为言  上悉从之△云南曲靖府地震△壬子△兵部尚书彭泽再＜锍-釒＞乞休  上温旨慰留△改南京吏部尚书罗钦顺为礼部尚书升户部左侍郎秦金为南京礼部尚书四川左布政使张琏为顺天府府尹△癸丑△固安县民张惠等九百人自宫求用礼部言其违例奏扰命笞之百逐归仍敕都察院榜示严禁△御史戴继光劾南京协同守备保定侯梁永福不法兵部请下法兵部请下法司勘问命夺禄米三月△右军都督府管府事武靖伯赵弘泽以所部逃军数多夺禄米两月△甲寅△清明节遣恭顺侯吴世兴彭城伯张钦安昌伯钱承宗分祭  七陵仪宾周钺祭  恭仁康定景皇帝陵寝内臣祭  恭让章皇后陵及废后吴氏坟  以武宗毅皇帝忌辰遣安昌伯钱承宗祭  康陵是日大祥奉安  神主于  太庙遣安昌伯钱承宗行礼△升吏科左给事中俞敦刑科左给事中张翀为都给事中吏科右给事中李学曾刑科右给事中黄臣为左给事中吏科给事中于桂兵科给事中汪思为右给事中敦吏科翀臣桂俱礼科学曾户科思工科△狭西宁夏地震有声△乙卯  上御奉天殿策试举人李舜臣等制曰朕惟自古帝王欲成天下之治必顺时揆事创制立法以尽天下之务顾世有升降而政之因革随之唐虞三代所以致雍熙泰和之盛卓然可为万世法程者具载诸经姑举其大者论之如定礼乐明历历疆理宇内设立庶官分由制赋兴学餋士与夫选举考课之法兵戎刑罚之治其建立有本推行有序可历指其实而言之欤后之称善治者曰汉曰唐曰宋其创业守成亦多英君谊辟而考其治功所就终不及于古何欤岂治理之道固不专恃于法制欤尝观先儒之论有曰善为治者必先有纲纪以持之于上而后有风俗以驱之于下信斯言也则君臣之间转移振举宜莫急于此者三代而上无容议也自汉以来纲纪之张弛风俗之醇杂亦有可言者欤抑斯二者相因而成又岂无所自欤仰惟我  太祖高皇帝肇造区夏创建宏规  太祖文皇帝中靖家邦纂述大统  列圣相承监于成宪益隆不替百五十余年道洽政治盖庶几古帝王之盛朕嗣守  祖宗鸿业抚临亿兆夙夜祗畏图新治理而绩效未臻和气未应其故果安在欤夫事必稽诸古而后有以验夫因革之宜治必端其本而后可以不紊失先后之序此君天下者所当知也兹朕欲励精有为期于化行俗美绍复我  祖宗之旧以上追隆古之治如之何而可子诸生皆学古通今明于五道宜有以佐朕之不逮者其各殚力以对毋泛毋略朕将来而行之  命少师兼太子太师吏部尚书华盖殿大学士杨廷和少傅兼太子太傅户部尚书谨月殿大学士蒋冕少保兼太子太保户部尚书武英殿大学士毛纪费宏少保兼太子太保吏部尚书乔宇太子太保兵部尚书彭泽掌詹事府事吏部尚书兼翰林院学士石瑶户部尚书孙交刑部尚书林俊工部尚书赵璜都察院左都御史金献民大理寺卿郑岳通政使司左通政张瓒为读卷官时廷和以子惇会试中式辞免读卷诏不必避嫌△山东乐安县盗唐经刘笼等起寿光县知县孙峻以邻境预选编勇士备之无何谍知贼且犯寿光即蜜召所选士为正兵又调集市民为疑兵夜袭贼巢围之峻号令素严身自督士殊死战遂擒斩经等二十九人追获二十余人余党悉平巡抚都御史陈凤梧上其功命赉峻银币擢为兵部主事△丙辰△户部尚书孙交再以疾请告不允△御史秦钺言顷以套虏徵兵及辽左缺饷尽发两淮正德十五年余盐七万九千余引于绥辽东开中夫余盐不许开中止令本□纳价输部济边此御史卢楫之＜锍-釒＞  先朝以著为令诚于国课有禆盖本□自纳每引计银一两各边开中每引止银八钱况正盐每也余盐子也正盐守支搬运候久费多故愿中者少余盐勘合一到即时支赏故愿中者多今若舍母求子余盐无自而积矣请以辽东所中引改派嘉靖元年正额嗣后申明前例令本□自纳余盐之价慎勿开中庶几上  有定法下有定守户部覆议两边引自业已发去姑以淮北余盐积至七万九千余引给所中□人以全夫信嗣后悉如前例  上是之敕余盐存留纳价输部济边△工科左给事中安磐言亢旱风霾变不虗生夫霾岂  陛下明有所蔽欤天旱岂  陛下泽不下究欤开岁以来法宫不闻露祷之诚外庭不下求言之诒非所以承天地子万民也乞早御经筵咨询辅弼节宫中宴庆赏赉躬俭约以先万民敕六曹百司各陈所事可行可革一付公议俾政无乖剌民无嗟怨则和气自回灾沴可弭  上嘉纳之△丁巳△建州左卫女直都指挥乃哈等三十二人来朝贡马△南京守备魏国公徐鹏举言两京内府查失铜符十三面参内使纪通等并请如号造补＜锍-釒＞下法司议所失铜符宜行补造以便宿卫请并治典司守卫各官罪  上是其议命逮问纪通余以年远姑贳之△戊午△赐进士姚涞等四百十人及苐出身有差△巡抚延绥都御史姚镆言往者逆瑾弄权尚书韩文等以谏获罪自后莫敢言者而给事中刘莅评事罗侨独昌言之及钱  复起祸不减瑾亦无敢婴其锋而布政使方良永给事张原独昌言之四臣可谓独奋孤忠者也  圣明更化方良永仅升都御史终餋而莅等未蒙殊擢非所以风厉天下诏下吏部议△羽林等卫缺卫士千人兵部请下团营选补从之△庚申△赐进士宴于礼部命成国公朱辅主席以  武宗皇帝甫及大祥免簮花作乐△司礼监右监丞王敏请以宛平县民地一顷三十四亩为顺义郡主坟园户部言非制不当与  上从部议△辛酉△御史谢汝仪言北直隶山东河南种马自  先帝南巡时横加徵发大半耗奚臣顷者奉命督捕小民竭力营辨理完而巡抚都御史周季凤等以军兴便宜调用倒损复甚令太仆寺寺丞核其数仍俾各巡抚出赎锾买补且会典所载凡州县借拨种马及卫所私乘者俱有禁独无巡抚不得擅用之文今宜明敕巡抚非奉诏不得擅用庶马政尽一民力可纾又保定卫指挥刘深奉檄讨流贼给马六百余骑事峻不尽纳主者顾挨其半往紫荆关此强梗非法宜逮治兵部覆请  上曰所调种马分寺丞丞往核实补完郡县奇兵巡抚官当先事处备不许专擅调取刘深逮问△南京神乐观火  御制  圣旨碑文二道皆毁南京巡视御史史梧＜锍-釒＞请脩省诏下所司△御史朱豹言往者登极恩诏狱囚犯赃久击者审轻重释遣诸司不能奉行德意系狱如故多致瘦死乞申明诏旨行天下巡按御史委官分理诸囚凡应释者径以恩例先疏放而后奏闻以重民命回天变诏下都察院看详△壬戌△赐状元姚涞朝服冠带诸进士宝钞△复除原任江西道监察御史杨枢于浙江道△御史许宗鲁言顷者御史曹嘉列廷臣为四等而给事中毛玉劾其背违成宪暗邀人心遂使  圣明误调嘉外任方嘉为吉士时与同馆生谏止  先帝巡游廷杖几死  升下龙飞悯其忠言见放召还台中夫赏其言而召用又恶其言而去之天下后世谓何玉往论江西事舍置元奸而挤陷王守仁今又极力摧挫曹嘉此人在侧非  社稷之福也乞用嘉斥玉以彰  圣明容言去佞之羙章下所司△四川董卜韩胡宣慰使司加渴瓦寺都纲那洛思坚粲等入贡方物□佛朗机国人别都卢寇广东守臣擒之初都卢恃其巨锐利兵劫掠满剌加诸国横行海外至率其属疏世利等千余人驾舟五艘破巴西国遂寇新会县西草湾备倭指挥柯荣百户王应恩率思师截海御之转战至稍州向化人潘丁苟先登众兵齐进生擒别都卢疏世利等四十二人斩首三十五级俘被掠男妇十人获其二舟余贼米儿丁甫思多减儿等复率三舟接战火焚先所获舟百户王应思死之余贼亦遁巡抚都御史张岭巡按御史涂敬以闻都察院覆奏  上命就彼诛戮枭示△南京御史林若周言顷者山东多盗皆镇守内臣残虐诛求所致请自今罢遣天下镇守内并行抚按官罪其参随军伴不法者诏下所司△刑部尚书林俊等会议都督刘晖罪当交结朋党紊乱朝政律斩且言晖罪与许泰等泰之免死人心共愤今宜斩晖以谢天下  上命再议△癸亥  上御经筵次日日讲△升文选司郎中苏民为太常寺少卿△添注服阕光禄寺少卿杨钦为原官以赴部年余无缺也△巡抚河南右副都御史何天衢所部多盗引咎乞休不允△南京刑部尚书赵鉴引年乞休令复供职△毛怜等卫女直都督木哈尚等一百三十四人来朝贡马赐彩币衣钞有差△礼部左侍郎贾咏等以久旱风霾＜锍-釒＞请脩省  上是之命止赍醮及一切兴造不急之务遣定国公徐光祚武定侯郭勋镇远侯顾仕隆惠安伯张伟祭告  天地  宗庙  社稷山川顷之复诏礼部曰亢旱久风霾不息二麦未秀秋种未布朕心惶惶凡政令缺失军民利病有当兴革者在内诸司从实举行或当奏请者详奏无讳户部议处预备救荒事宜抚按官督所属问民疾苦加意存恤省刑薄赋整饬武备脩举荒政尽心职业以称朕敬  天勤民至意于是给事中章侨上言  陛下高拱穆清之上而付万几于章奏之间空文太多未必尽经  睿览臣下得接清光不过早朝顷刻间耳奏天门奏事徒为观听之具文华殿讲读略无问难之言乞举  祖宗故事早朝班退许百官以次门上启事经筵日讲时赐清问密勿大臣时勤召对仍简儒臣十数人使更番入直便殿以备咨访则君臣之间意气交孚壅蔽不生灾沴自消矣  上纳其言△追录开原松山堡斩获达虏功升赏有功及阵亡官军王纲等五百四十八人△兵部尚书彭泽言团营兵弱亟宜简练臣衰病不能兼理乞专命大臣一人董其事又宣大山西边务近命侍郎臧凤提督而不称总制非所以重事权宜易敕与之团营听征军宜命武定侯郭勋更番严练以徵备发侍郎李钺总制狭西三边名绩颇著久任则有成功天下兵备官一方戎政所寄必慎选才者用之以备诸边巡抚之擢不当循年资及徒用谨愿之士也  上命泽兼领营务不必辞凤照原敕提督狭西事宁钺取还朝余悉如泽议行△甲子△升山东右布政使王车□元四川右布政使林茂达俱本省左布政使江西右布政使蒋曙湖广左布政使△初礼科都给事中朱鸣阳言震濠与其逆党既诛原坐妻孥宜有处分适瑞昌荣安王妃袁氏愬其子孙宸潽拱樛等冤而晋府庶人表榍又乞入高墙代具父奇潡罪  上俱下法司回诏高墙庶人数多法司其通查情罪轻重以间已而总漕都御史俞谏奏称高墙庶人有系至三四世者遗孥日增情既可悯而供应不赀亦非凤阳所能辨遂俱下廷臣会议刑部尚书林俊等覆言已成银等五人徽煠二人家属及庶人奇潡宜放归各藩钤束衣粮婚配仍高墙例成钻等膺金□罢等及寘鐇亲属罪重不可赦宸濠亲属情罪请专遣官往江西会勘  上是其言命给事中刑部郎中各一人奉敕会镇巡三司亟审核实以间其余庶人如故仍敕凤阳守备太监加意优恤无克衣粮以负朝廷矜恤至意△工部主事徐曰忠监榷龙江瓦屑坝竹善木其职至是将受代工部请复留一年从之△山东郯城县陨霜伤麦△乙丑△改南京户部尚书杨旦为南京吏部尚书△户部言应天凤阳湖广江西灾请暂免刷卷从之△巡抚宁夏都御史张润言宁夏等五卫屯田有崩于河者乞蠲租其斥卤之地旧徵米一斗二升者改为减徵地税踠豆六升户部覆请报可△初翰林院编修孙承恩礼科右给事中俞敦奉诏敕彩币谕赐安南国王黎晭行至龙州间其臣陈暠叛晭遇害国人立晭从子譓为王其臣莫登庸复叛逐譓道不通使臣不得入还至梧州敦病将卒承恩上＜锍-釒＞言状总督两广都御史张嵿等＜锍-釒＞亦至礼部覆议  上命承恩回京夷方事情令镇巡官查勘以闻追录清阳堡获虏功次升赏官军杨铎等六百四十八人有差△戊辰△初国子监祭酒鲁铎以病再告即其家改南京国子监祭酒铎称病乞休不许至是复上＜锍-釒＞力请从之敕有司俟病愈奏用△己巳△遣太常寺官祭东岳泰山之神△翰林院检讨边宪服除仍补前职△先是四川坝底参将何卿请兵诛芒部叛夷陇政支禄等诏各镇巡官议间于是巡抚四川都御史许庭光请发汉玉兵二万五千人命贵州参将杨仁等将之受何卿节制相机进剿而密谕土舍陇寿及安抚却坐等寨使为内应贵州镇巡官都御史杨沐等言土舍陇政土妇支禄阿黑罪当诛顷佯乞绥师听抚而潜令贼党掠我周泥站七星关后虽悔祸终未詟服宜敕川贵镇巡官先集兵粮备征而后弛檄谕之若果诚心畏服献首恶归流民撤兵请命方释其罪不者即令参将何卿率所集兵尽剿无赦其守备指挥陈武等宜逮问兵部覆请  上是之诏两省镇巡官会同议处毋执己见武等且勿逮令杀贼自赎事平悉查功罪以闻△四川太平长官司土官黄道言都掌蛮出没近地为患猡罗猖獗本司在万山险峻蛮寨之中乞脩城堡为备诏下所部知之△庚午△授苐一甲进士姚涞为翰林院修撰王教徐阶为编修△升江西按察使曾大有湖广按察使杭淮右参政郑毅俱布政使司右布政使大有仍江西淮山东毅四川湖广道察御史李镇为广东布政使司左参议△辛未△户部上言国家令番夷纳马酬之以茶名曰差发非中国果无良马而欲市之番夷也亦以番夷中国藩篱故以是覊糜之耳自金牌制废私贩盛行各番不中马而自得茶边吏不能禁顾私委所属抽税马且贩者不由天全六番故道私开小路径通嗒葛而松茂黎雅私□尤多自是茶禁日弛马政日坏而边方曰多事矣今宜严禁私茶狭西责之巡茶御史四川湖广责之守巡兵备一切市茶未卖者验引已卖者缴引截角凡引俱南京户部印发郡县无得檀印痛革私税一归于批验茶引所茶课司其总镇守备家人头目豪贩者抚按论劾无赦仍以大明会典及律例所载申明榜示从之△巡抚山西都御史胡定言虏骑且至而鴈门宁武偏头门马少乞于太仆寺借给兵部请给马八百匹从之△兵部覆提督军务都御史俞谏所上平流贼功次  上令勘报总兵官鲁纲巡抚都御史周季凤功高先赏银币发太仓银四万赈恤被害地方及阵亡之人未葬者官为掩埋死节死义者核实奏请处分△木星金星俱昼见△殒霜杀禾
　　大明世宗肃皇帝实录卷二十四
大明世宗肃皇帝实录卷二十五
　　嘉靖二年四月壬申朔  太庙  上以灾异脩省敕谕中外文武群臣曰朕嗣大历服抚临亿兆仰惟  上天付托之重俯念小民属望之切蚤夜孜孜图新治理未尝敢懈顷因风雷水溢之变已尝敕谕中外臣工同加脩省天未悔祸粤自去秋历冬以至今春几甸之内雨雪愆期怪风屡作尘霾蔽天四方灾异奏报频仍朕心甚惧深思  上天所以示戒之故岂用舍犹有失其宜者欤刑政犹有乖于理者欤下情未能上通而恩泽未能下究欤朕痛自循省侧身修行思以转灾为祥惟尔两京及南北直隶十三布政使司文武群臣皆为朕分理庶务有抚安军民之责宜各持廉秉公勉脩职业以副朕忧勤惕厉之意惟吏治之得失实民生之休戚所关各该有司多有贪酷害人怠惰废事者务湏惩究罢黜使群臣知所警惧不可狥情曲庇惟斯民之贫富实邦本之安危所系一应钱粮有奏诏蠲除遇灾减免者务湏查勘开豁使穷民得沾实惠不可虗应故事惟刑狱枉滥囚系久淹以致民心愁怨上于  天和各处囚犯除屡审情真者法难宥免其情可矜疑事因注误者在京遣司礼监太监南京守备太监各一员会同法司在外镇巡会同三司从公辩问俱与从轻发落以后但有伸冤诉枉之人问刑衙门俱要上紧归结不可任意监禁致令无辜死于桎梏惟盗贼所过兵革之余闾井萧条僵尸偏野尤可矜悯被劫人户务宜加意存恤流移者招抚复业量免粮差死亡者官与葬埋勿令暴露至于京军之服役频繁边军之战守劳苦天下各卫所军士之月粮久缺该管人员毋淂仍加剥削以伤其心朕深居九重于民情政体岂能周知惟赖尔等输忠竭诚同心匡辅凡利所当兴弊所当革者务臻实效毋事虗文庶几可以尽敬  天勤民之道以保治于无穷尔等其钦承之故谕△升南京刑部右侍郎王镇为南京户部尚书南京太常寺卿王承裕为户部右侍郎总督仓场△升江西瑞州府知府胡尧元为广西布政使司右参政食正三品俸录其宸濠时功也△癸酉△升广东布政司左参政丁沂为江西按察司按察使湖广按察司副使刘志淑为本布政司右参政直隶苏州府知府戴冠为山东按察司副使提督学校  命有司给终养巡抚都御史方良用月米三石仍著令凡致仕终养节行可称者优礼皆如之以都御史姚镆之言也△罢刑部尚书张子麟及总督南京粮储都御史张介令掌通政司事尚书俞琳巡抚汀赣都御史聂贤自陈以南京科道论劾也△甲戌△以灾异脩省遣官祭  天地  宗庙  社稷山川  上谕礼部臣曰  上天示戒灾异频仍朕心忧惶特降敕谕思与内外文武群臣同加脩省凡系吏治民隐兴利除害政务皆从实举行以回  天意往岁以江南水灾亦尝戒谕所司未见施行都察院其并申明使知朕意其行过事迹以闻△南京工部尚书崔文奎乞致仕不允△复除四川道监察御史余翱原职△刑部尚书林俊言祭酒鲁释道足以镇雅绌浮学足以订顽立懦宜如弘治间起谢铎例不宜听其餋疾＜锍-釒＞下所司△御史喻茂坚劾襄陵王府奉国将军偕泓通贼出城刑部覆议诏革禄米三之一因命襄陵王戒谕镇国中尉旭橉勿党父恶△乙亥△给故宁王妃及其子孙餋瞻米岁百石待子袭封日停止△户部言镇国将军成金□阒等子女并乐妇所生于例不得封今复比庶人例请给食末实于  祖训有违臣请断自正德十二年以后凡非例请给者并议罢亲王不得代奏违者并罪其辅导官  上是其议△巡按福监御史王以旂等言盗起广东转入漳泉势其猖獗请罪诸纵盗不捕者淂旨地方多盗所司不能预防遏截法当逮治第时方有事姑停俸令剿贼自输事定别议功罪以闻△丙子△尚书彭泽御史张景卒皆请慎选兵备官吏部覆议顷者兵备官固有用非其才亦有才不尽用者盖抚按制以文法有司忽其事权动相掣肘何以责效请假以便宜稍重其权使淂展布报可△刑部尚书林俊以灾异遵诏＜锍-釒＞狱囚死罪以下发遣有差军官犯赃者复职以俸偿官△丁丑△升南京都察院右副都御史胡攒为南京刑部右侍郎南京光禄寺卿刘瑞为南京太常寺卿翰林院侍讲崔铣为南京国子监祭酒△升浙江右参政顾璘为山西按察司按察使浙江台州府知府罗侨广东布政司左参政湖州府知府刘士元湖广按察司副使起用工科右给事中陶谐为江西佥事△广西左江分守左参将吴启宗以罪革回原卫以右江分守右参将钱勋为左参将代之而以署都指挥李璋充右参将代勋任从巡抚都御史张嵿奏也△先是  兴献帝陵庙当易黄瓦  上令于南京官窑造办而工部以下湖广诸司巡按御史何鳌言湖广灾伤特甚  升下幸哀而赈济之矣今又役其力于千里之外歛其财于悬罄之时民何以堪宜用银三万余两令南京兵工二部共济成务章下所司△戊寅△升河南布政使司右布政使孙脩为浙江左布政使△户部议开封府所属州县残于流贼今岁额粮暂改折银石七钱不为例△户部言遮洋一总漂流漕粮二万余石布花银钞不赀官军溺死者五十余人请治把总王缵等罪诏下澶运都御史按问追偿△巡按御史王钧言山后地方产榛子而  长陵等监占为榛厂请罢之以资官军又蓟州关营赴仓支粮道里回远官军或假以自脱有失守之虞请量以远者改折色令有司就给之便户部议皆可行  上命关支粮银如议行山后地姑仍旧敕管理榛厂官勿侵民利△己卯△升贵州按察司佥事夏邦谟为云南布政司左参议△庚辰△工部以脩省故酌议诸工作缓急以请  上可其议命城垣城濠脩浚如故敕提督官刻期完工尽罢诸不急者△辛巳△升户科左给事中李学曾为吏科都给事中右给事中毛玉储昱汪思为左给事中玉吏科昱兵科思刑科给事中刘穆郑自璧为右给事中穆吏科自璧刑科△升山东按察司副使李珏为浙江布政司左参政河南按察司佥事翟瓒本司副使开封府知府翟鹏狭西按察司副使△左都御史金献民等以脩省敕谕条柳其文列为五事开具上请  上曰朕念天下军民困苦政治多缺失以致灾变频仍再降敕谕令中外文武群臣各脩职业仰答  天戒即通行抚按三司诸臣严督所属务脩实政勿事虗文△驸马都尉京山侯崔元以关说狱情为刑部主事陆澄所劾且并元帖封入  上曰刑官执法不听属说自其职分何必以名帖封奏置之△壬午△改巡抚保定右副都御史周季凤为南京都察院右副都御史协理院事起原任南京都察院右佥都御史林玉总督南京粮储升南京鸿胪寺卿陆淞为南京光禄寺卿△以三岔儿堡等处斩获功百户楚钦等升赏有差△御史郑本公劾分守辽阳副总兵张铭及定辽都指挥周辅奸利事诏辅逮问铭革任△癸未△巡抚山东右副都御史陈凤梧上＜锍-釒＞乞休  上以其素有才望不允  命宋儒朱熹裔孙墅为翰林院五经博士于婺源奉祀初御史王完言熹实徽之婺源人其宗族坟墓在建安已置博士世祀考其次子四世孙勋还居婺源宜如衢州孔庙例官其子孙嫡长者一人以主祀事礼部请下有司核实以闻故有是命△革协守延绥副总兵都指挥同知朱銮回卫以都御史姚镆劾也△甲申△升福建布政司左参政宋宽为河南右布政使云南左参政邓相本司右政政使江西南昌府知府吴嘉聪直隶大名府知府任忠俱按察司副使嘉聪山东忠山西  命祀故工部主事费瑄于吕梁洪瑄于成化间奉命管洪筑石坝捍水以通漕舟作石堤以便挽者岁省脩堤草束役钱各三十余万又时旱疫瑄设法赈济所全活众民思之私为立祠至是知州张淮以请礼部覆议故有是命△添设山东青州兵备以丁忧佥事牛銮铨注从都御史牛凤梧奏也△司礼监太监萧敬奏各监局军臣查革数多供应缺乏请以洪武等年旧例一千五百余名佥补兵科参奏言如是则钱粮何所支给诏书何以取信兵部亦言诏书所革乃正德间新添非洪武以来旧额如复佥补则革者皆淂冒入以致耗损京储与正德中何异其令以未革人数应役有逃亡者乃下清军御史勾捕从之△兵部言狭西总制侍郎李钺既以召还其征剿亦十剌及脩边诸务宜有所属  上乃敕巡抚都御史及镇守巡按等官严率所属行之△先是皇亲陈万言辞黄华坊赐苐有旨卜之西安门外工科给事中郑自璧等言西安门外新宅已官鬻之民不宜夺与万言时方脩省亦不宜妄兴土木且近所籍入苐宅皆可予何必新宅万言复以为请工部尚书赵璜等议以西直门内张雄宅给之可莭省财力  上竟赐苐西安门外于是给事中安磐余瑾等御史屠垚等连章言宠遇戚里不宜太过＜锍-釒＞皆报闻△乙酉△给事中张原言  祖宗寄耳目于言官风闻有谕摭拾有禁所以防壅蔽之患开忠益之门今被劾者率具奏词辩深究穷追甚乃迭相排毁輙肆反噬庶僚同于聚讼朝廷为之多事损伤国体非所以示法导下也官实不职甘受人言请先罢黜  上曰朝廷设置言官正欲扶善抑恶紏枉表忠今后诸臣务公平正大协和趍事以敦雍睦之风原供职如故△逮户部管粮主事罗洪载下镇抚司狱初锦衣卫百户张瑾率校尉杨受等支俸粮通仓横取狼籍洪载捕受等按其罪事连瑾瑾阳惧求杖以脱罪洪载不虞其绐己卒杖之瑾遂奏洪载擅笞禁卫官校且以斋日榜掠人  上怒令下狱考讯于是刑部尚书林浚户部尚书孙交提督仓场太监陈佑给事中刘济张汉卿安磐沉汉葛鴊张逵等御史沉俊杨枢杨鏊秦钺屠侨等户部郎中张好爵等办事进士王召等各上＜锍-釒＞论救请改付法司从公问鞫并下镇抚司知之已镇抚司具狱词上得旨洪载调外任瑾夺俸三月吏部尚书乔守等执奏不允调湖州府通判△丙戌△刑科给事中刘世杨言去冬无雪比来亢旱  陛下侧身修行斋戒省徇雨雪随至此皆一念之所感格愿  升下扩而充之自今罢朝之后日御文华殿与儒臣讲求治道仍采古圣格言书之宫殿日顾諟之燕间独处莫非斋戒之念则可以转灾为祥矣  上嘉纳之△丁丑△户科给事中杜桐劾奏祭酒赵永贪佞不职宜罢下所司知之△户部尚书孙交以病告满三月乞住俸  上不允△户部条上脩省事宜一言救荒之策有二赈贷蠲除贵于并行宜诏兵灾地方逋负皆免而官以羡緍设法赈济仍令天下有司仿古常平义仓之法申明预备社仓之制令监司以积榖多寡课守令殿最一言几辅大旱无麦请自光禄寺正供外凡应输内外诸仓场者顺天全免保定等七府及河南山东本折相半以宽民力一言御马监岁派红花子饲马纳户苦之古者岁凶马不食谷宜查弘治间免苜蓿种子例除之著为令一言南京光禄寺瓶酒不以供御而虗费钱粮劳扰军民自今宜量造以供祭奠祗待之用余改输米麦便一言宝钞局岁派草纸最为瓒屑率以连七十余万用五百余金宜令上部办进可省三之二一言光禄寺厨料如桃枣榛栗类皆北产不宜徵价南方宜令户部给假光禄寺市之京城一言京师米价腾踊宜以闰月折色改本色仍预令官军支京仓八月俸粮以平其价一言畿辅穷困甚于各省积逋宜皆缓征山东河南卢凤诸府被兵者敕有司招抚流移存恤死亡一言今天下民劳而南北水陆之冲尤甚宜务节省令役夫皆得番休及严需索私役之禁一言新任监司好更旧章立新法率意奏行未几辄废自今诏天下诸司悉遵  祖宗成法不得分更则事不烦而民不扰＜锍-釒＞奏  上以为然诏如议行惟御马监并各马房天师庵豆草红花子及南京光录寺瓶酒宝钞司草纸更令所司详议以闻△御马监太监阎洪奏请外豹房永安庄地户部言此地故皆永清右卫屯田洪熙间以半为仁寿宫庄其半以给太清观道士弘治中改给指挥赵良至  先帝始以为外豹房地内官司创廨宇其中臣等奉诏撤毁令故道士及百户赵恺分佃输税以资屯粮业已处分而洪欲私其地利仍以外豹房为诸夫  先帝以豹房之故遗祸无穷△奉明诏革除而洪等仍欲修复以开游猎之端非臣等所愿间也臣请悉还之原卫徵屯田子粒以助军庶可永除祸本诏以地十顷给豹房余令道士及赵恺分佃如故  诏给  恭让章皇后父胡荣母刘氏葬地五顷六十余亩△罢独流厂徵收苇课军道官专责州县起角□羊以主事郑骝言也△戊子△升太仆寺卿刘麟为都察院右副都御史巡抚保定提督紫荆等关△升尚宝司卿刘乾为南京鸿胪寺卿△升广西按察司副使刘莭山东按察司副使黄昭道俱为布政使司左参政莭福建昭道云南升江西按察司佥事林文辂为本司副使山东登州府知府赵祐为山西按察司副使  赐故右军都督府带俸署都督同知金辅祭一坛△己丑△致仕南京刑部尚书陈寿卒寿江西临江之新淦人成化壬辰进士授给事中历都给事中尝以直以被杖弘治中累迁至都察院右佥都御史巡抚延绥虏酋大筛犯榆林寿督兵驱剿有功九载升都察院右副都御史正德间以论救言官忤逆瑾传奉致仕久之以荐起巡抚狭西寻升南京兵部右侍郎累＜锍-釒＞乞休诏以南京刑部尚书致仕命有司给月米岁夫至是卒  上命赐祭一坛减半造坟寿扬历中外以刚正廉介称士论雅重之△建州右卫女直夷人牙令哈等八十余人贡马诏赐织金彩叚折钞靴袜有差  命江西有司春秋祀晋处士陶潜于彭泽从都御史陈琳请也△庚寅△大理寺卿郑岳以  上数不豫因言  陛下春秋方盛  圣体未充尤宜慎重请遵  圣祖寡欲勤政之训宫寝限制进御有时清心省事自然有益退朝之后即御文华裁决章奏日暮进宫不惟脩身立政所以餋寿命之源亦在于此＜锍-釒＞入报闻  兵部言顺天保定河间三府所属州县买补倒失马匹不及五分者请如例夺正官俸从之△诏宣大二镇未徵桩朋银自正德十五年十二月以前者皆蠲之以  先帝巡幸两镇供应不赀军民贫困从提督都御史臧凤请也△赠故英山县知县孙承祖为卢州府通判以尝率生兵擒宸濠伪将特追赠之△初左给事中毛玉以劾御史曹嘉为御史许宗鲁伦以谅所论乃上＜锍-釒＞求退且言人臣立朝当先公而后私宗鲁等知有朋友不知有君臣知顾私恩不知顾国家大体臣一身所系甚微朝廷公论所关甚大乞罢臣以谢嘉  上曰玉所言是非明白公论已定令办事如故△辛卯△吏部尚书乔宇等以奉谕脩省条陈吏治事宜一言国家律例所以警戒贪残甚备宜申明禁约自今有司不得巧取纸赎妄用刑具一言本部所黜陟惟抚按举劾是据今佞谀者取容持法事获罪遂使劝惩不足以服人自今剌举不当老宜并罪之一言外官才力不及例止更调法大轻宜皆降叙与京官等一言及任之法今势不得行宜师其意自方面以下迁转必于本省或邻省可以损送故迎新之费销簿书缘绝之奸一言今御史条格甚密而姅吏舞文愈深甚有诈造文移参拨起送者宜令都察院以编印劄付下之御史每拨吏则人给一纸＜锍-釒＞其实历于姓名之后执以为告身＜锍-釒＞奏  上令诸司督所属从实举行△给事中汪应轸等请革京城铺户言古者徙豪杰以实京师我朝亦有富户皆重根本至于和买之法则自宋南渡始殊非善政今和买不给直独累京城以戕根本其不善尤甚焉臣以为革之便如不可革则宜照例给价务在两平事下户部覆言  累朝旧规及会典所载和买必多其直正德以来始取物于市而令领价于官使民损赀失业困极生怨今铺户卒未可革请令户工二部凡办物纳科皆当先给以价从之△兵部请＜锍-釒＞通寄养马匹言顺天诸府马户数寡无从寄餋而团营官军方缺骑操请以三千匹给之令善牧餋无致倒失仍敕提督少卿趣角□羊今年四月以前桩朋银既徵者贮寺库以备买马从之△壬辰△升大理寺左少卿吴琪为太仆寺卿△起用原任山东道监察御史冯时雍为山东按察司副使升广西布政司左参议李中为本按察司副使△户部尚书孙交等以参奏漕运把总漂粮千石以上者并论总兵杨宏因自劾稽迟粮运请罚治  上切责把总等官薄其罪宥杨宏等以交等引咎自责悉勿问△兵部覆御史陈伯谅所言京营大毙六事一谓  祖宗设草场资牧放其后量予耕者以为稍入而侵牟相仍请下原遣御史及总兵官通查三大营草场安籍履亩核其佃种存留并徵收子粒之数及各营教场菜园地租或侵欺有收者具报以俟奏报一谓外卫京操班军坐把总等利其行粮常私放容隐请自今班军到部令司官照册验实送营诸营仍听科道点视以革卖放之毙一谓诸营提督以下多占军伴者宜皆省入队伍以钦定名数为籍额外占役者黜降参奏如法一谓营官所拣用识字人役妄称掾房主文倚势为奸宜自奏用书掾外悉还营伍容留者罪之一谓诸营各有桩朋银收贮买马其后团营送太仆寺率银十两兑一马着为例今三大营宜如旧自行买补团营按季登籍以倒失马匹追补桩朋之数送部考阅一谓诸营遇科道至輙以他伍并入取具一时积毙已久宜令诸营＜锍-釒＞记食粮官军舍已到班者备着册籍听科道官黜视议  上以兵营重务命尚书彭泽会同提督官同心督理以副委任诸侵欺卖放私役滥充之毙务令禁革不得姑息容隐余皆如议行之△初御史张钺劾尚书张子麟交通逆藩且以王守仁等为证子麟＜锍-釒＞辩其诬  上并命守仁等上其事原巡按江西御史五希儒言所见有子麟名在宸濠馈遗籍中未见子麟启词御史何鳌希儒畏罪讳过故不敢言既而操江都御史伍文定及王守仁具以实对但云濠党多有伪造书启以欺濠罔利者欲以宽子麟而御史沈灼给事中毛玉等并请亟诛逆党以快人心并谓守仁大臣勘事不宜持两端于是都察院覆言子麟交通逆藩有状宜正典刑希儒先为御史不直言比勘报又不以实法宜惩究今据守仁等言则为濠党所诈未可必而原启已毁事且在濠未叛时臣等不敢轻议幸  上裁择  上竟宥子麟苐革原职冠带闲住希儒免逮△癸巳△令两京三品以上及抚按官各举堪任守令者以闻△隰川王俊桓奏请  高皇帝御制文集  仁孝文皇后内训及四书五经大全纲目通鉴诸书  上命赐诗传一部△给事中张嵩以  天戒上言三事一保  圣躬言  皇上春秋方富而数月之内两见违和恐贻  两宫之忧愿崇护周慎亲幸有莭一崇正学言太监崔文等于钦安殿修设醮供请  圣驾拜奏青词是以左道惑  陛下请火其书斥其人惟日临讲读亲近儒臣一务实惠言免租之诏虽下而用费不经征求如故民不蒙泽请崇朴约莭浮冗慎赉予然后责有司从实蠲除章下所司△刑部尚书林俊言廖鹏齐佐王瓛廖铠皆  先朝巨蠹罪恶贯盈国人皆曰可杀天变实其所召请亟诛四凶或先诛廖铠以快人心回  天意  上命仍禁锢于狱△甲午△中书舍人杨绍芳乞假归省许之仍予驰驲绍芳前少傅大学士一清子也△荫故顺天府治中王槐子入监读书槐先为安陆州知府以藩邸扈从例乞赠荫部议不可  上时与之△致仕太子少保南京兵部尚书刘机卒机成化十四年进士改庶吉士授翰林院检讨弘治十一年充东宫讲官历升礼部左右侍郎掌詹事府礼部尚书以母忧守制复除吏部尚书加太子少保寻乞休忧诏许之正德七年起用南京兵部尚书仍兼太子少保九年致仕赐驰驿仍命有司给月米岁夫至是卒  上以春宫旧臣勤劳夙著诏赐祭葬如例△初田州府土官岑猛率兵攻泗城州士舍岑接拔其六寨进薄州城克之接告急军门言猛无故兴兵攻寨猛亦言接非岑氏后据其祖业欲得所侵地时方以上思州之役徵其兵皆不至总督右都御史张嵿以状闻兵部言夷情叵测若连兵不角□羊酿成大患则滋蔓难图请下总督及镇巡官勘奏别俟议拟诏如议行  御史黎贯言广西逆贼黄镠虽平余党尚多猖獗请敕巡抚督责诸守巡将官预严防捕仿占堡伍意之谕令乡民互相卫援凡有功罪一体赏罚又言都御史张嵿可任请假一便宜行事勿令牵制文移坐失军机又请选募精兵量调土兵约万人养于军门管领操练而汰诸弱卒之粮以给之遇警则用韩雍剿捕法随在扑灭有功类奏无俟滋蔓以布升赏兵部覆请如御史议  上然之命自今两广总督都御史俱遵敕旨便宜行事严督所属相机剿抚事重大者以乃闻△乙丑△始命  兴献帝家庙享祀乐用八佾初蒋荣以  上命奉祀安睦乃以祭品乐舞为请礼部议如凤阳例用笾豆十二无设乐奏凡再上不允御史黎贯言  陛下信一謏臣之说委祀事千署官  兴献帝必不享请选宗室近属者主之沈灼言古有七世之庙无墓祭之文庙祭当隆陵祭当杀今  陵祀不用乐凤阳  诸陵皆然何独安陆六科给事中底蕴等亦请如前仪册崇仁王袭封以主世祀然后集廷臣议定乐制期于得中是时监生何渊又上言请立  世室于  太庙东北给事中章乔周琅皆陈具不可于是礼部请以先后诸＜锍-釒＞下廷臣会议至是议言  帝后尊称原于  圣母之懿旨安陆立祠成于  皇上之独断情孝已两尽矣然正统本生义宜有闻乐舞声容礼无可别八佾既用于  太庙则安陆  庙祀自当有辨以避二统之嫌时廷臣集议者数四＜锍-釒＞留中凡十余日特旨竟用八佾△南京户部右侍郎蒋恭卒给祭葬如例△以指挥李瑾为署都指挥佥事充右参将分守大同中路△会试天下武举取三十人赐宴于中军都督府△廖铠死狱中刑部请锉尸于市传首狭西以泄众愤  上命照常相埋△丁酉△都给事中李学曾请信任大臣以广忠益言尚书孙交林俊每议莭财用公刑罚皆正本清源之论  陛下或咈而不从或从而不尽宜其累＜锍-釒＞乞休而不已也请自今大臣建白事关职掌者必亲赐省览付之施行事体未安亦宜面召使之尽言章下所司△给事中王瑄言顷都御史李铎清查宣府隆福清泉时恩三寺凡三千三百余顷俱系屯田故地请量留供俸香火其余以给边军分种输税奏上未获允行使边方贫苦之士不得耕种而惑世诬民之徒乃得坐享衣食且使议者谓朝廷爱将不如佛爱士卒不如僧也＜锍-釒＞下所司户部尚书孙交覆言抚官言官议是且将三寺地量存供俸其余悉召佃种徵其子粒或即令寺僧就佃与军民同输得旨三寺田土各给寺僧三分之一其余召佃起科△戊戌△赐永和王知燠书院名曰乐善从王请也△朝鲜国遣使入贺凡四十余人及辞朝大半不至命逮问序班赵文用等其朝鲜通事金山海奉使不谨命礼部宣谕国王知之△建昌侯张延龄家人张杰以占据军田杀人论死都察院言延龄亦当罚治有旨勿问△巡按山东御史李献按邹县知县沃潮事杖之死其母讼冤都察院请下巡抚都御史覆勘  上特命刑部郎中锦衣卫千户各一人往案之令从公审鞫不淂偏狥△己亥△工部右侍郎陈壅上＜锍-釒＞乞休不允△钜野王府辅国将军当濆请辞禄米以赡其父镇国将军阳与□□  上不听辞命巡抚给原禄以备餋赡△镇宁王见瀷薨  上辍朝一日赐祭葬如例△赐故太子太保南京兵部尚书王轼谥襄简
　　大明世宗肃皇帝实录卷二十五
大明世宗肃皇帝实录卷二十六
　　嘉靖二年闰四月辛丑朔△都察院右佥都御史周伦以母病乞归侍餋  上命给驿暂归未行而母故伦辞免驰驿令遵前旨行△以用药有效命给太医院院使杨立陈宠金带院判郑琇徐镇钑花银带吏目曹鼎并冠带医士许绅等俱升御医礼部执奏不允△壬寅△授服阕庶吉士应良为翰林院编修△武定侯郭勋奏请月放支听征存操马匹草料已得俞旨户部执奏故事听征马匹下场牧放则草料住支不淂与存操一例增给诏从部议△先是内官监太监崔文△门城壕日役三万人经岁不竣工科给事中胡汭言此皆监工等官故延引岁月轧没钱粮宜令限令月内竣工报可△故昌化伯邵喜妻何氏奏乞赠谥及遣官择地造坟吏工二部覆议喜无功德不合赠谥且钦赏庄田亦足营葬或量割没官地一顷给之诏与地八顷仍赠谥△癸卯  命南京光禄寺鲥鱼厂鲊户许三年更替良酝署厨役赴京运酒限一年内还从光禄寺卿刘瑞奏也△故钱宁党廖鹏齐佐王瓛上＜锍-釒＞称冤刑部议称三人朋奸乱政罪不容诛而廖鹏父子流毒两省尤当首论不宜听其诡词脱罪命禁如初△甲辰△司设监更造卤薄大驾从指挥骆安等奏也△赐宣府杂差官军八千一百七人各银一两以岁歉多事奔命劳苦镇巡官请一体收恤故有是命△乙巳△升吏科右给事中刘穆为户科左给事中户科给事中孟奇礼科给事中底蕴兵科给事中夏言工科给事中胡汭俱本科右给事中△先是  上命御马监以牧马草场新旧图册给发科道官自行查勘太监阎洪等请更遣内臣赍册至勘所得从公对状  上复许之于是给事中角□羊一贯等言臣等奉诏查勘十已得六七今若添差内使臣如益薪止沸举前功而尽弃之若必不得已宜别遣一二大臣令体统相当以便行事  上特纳之命内官大臣俱不必遣仍行该监给与原勘官图册从公核实具奏△大学士杨廷和等上＜锍-釒＞曰人君一身天下根本欲令出入起居事事尽善惟在前后左右皆用正人臣等先尝具启请于  昭圣慈寿皇太后务选老成谨厚内臣以待  陛下任使其曾经  先朝随侍遗奸不得滥与又尝极言异端左道亟宜痛绝顷条奏慎始修德十二事其一谓斋醮祈祷必湏预绝其端不可轻信累千百言具书殿庑今乃无故修设斋醮日费不赀至屈万乘之尊亲莅坛场此皆先年乱政之徒芟锄未尽妄引番汉僧道试尝  上心夫斋醮之事乃异端诳惑假此为衣食之计佛家三宝道家三清名虽不同一虚诞诬罔圣王所必禁也昔梁武帝宋徽宗崇信尊奉无所不至一则饿死台城一则累系金虏求福未得反以招祸又如近日刘瑾钱宁辈崇信佛道建造寺宇极其华羙皆杀身忘家略不蒙祐则其无益有损不待辩矣然则行香拜箓之劳孰若移之以御讲筵设醮修斋之费何不移之以周穷困臣等职在辅导不敢不尽其愚惟  陛下留神采纳斥远左右奸人及远人僧道罢停斋醮清查一切冒滥恩赏实万世无疆之休九卿乔宇等亦言  陛下登极诏书首正法王佛子国师禅师之罪木□穸访内府宫观出入引诱之人裁革善世真人爵号及新建寺宇尽行拆毁邪正之辨了然甚明今一旦信用妖幻九重之内建立坛场溷渎明神烦劳  圣体不可之大者也且夫天生圣人为天地神人之主心和则气和气和则天地神人之和应之即如往者祷雨乞雪之事皆由  陛下一念精诚随感随应何必佛力可以禳灾道经可以脩福今天灾屡见四方多警民贫岁凶官无嬴积而斋宫赏赉日增月益此其去正德末年复能几何臣等窃为  陛下忧之统入  上皆报曰览卿等所言具见忠爱至意朕已知之既而给事中郑一鹏等御史张珩皆以为言并下所司知之四川马胡府土巡检安宇自言从征年久累获首功奏乞改注职官兵部覆宇故土官知府安鳌之子法当安置广西先因四川用兵暂留间行虽有功止宜随例给赏今宇乃辞赏乞升阴为复土官之地  先朝岑猛岑浚之事可为明戒法当禁绝  上然之命如原拟加赏不许再行渎奏△丙午  上谕司礼监太监张佐等曰朕惟刑狱重事自嗣统以来未尝不特加慎重大何去年自秋历冬以来今春畿甸之内雨雪愆期风霾屡作四方灾异奏报频仍深思  上天所以示戒之意虞恐刑狱枉滥囚系久淹以致民心愁怨上干  天和特命迩公同三法司堂上官将见监罪囚从公审录除情法难宥者照旧监候听决其有情可矜罪可疑事因注误或无证佐可结正者具为＜锍-釒＞辨处分徒流以下即与减等发落笞罪者释之毋令淹滞夫刑以弼教正德不当宥而宥与不当刑而刑皆足制灾唐虞三代所以钦恤民慎之意正在于此审问之际尤湏详察言词旁询知证而断之以理勿惑于浮言勿拘于成案务得真情以全民命其原问官有故勘失入等罪俱不追究尔为重臣受兹委任务珲心悉虑以称朕好生之意佐等受命未报  上复以天气暄热令太监张淮传示刑部亟如前旨议覆尚书林俊等请移咨南京法司并锦衣卫一体奉行制可△革添设分守擦崖子参将△盗入宿松县劫库纵囚执典史罗让杀其子以去事闻诏停掌印巡捕官俸令抚按严督所属刻期剿捕罗让之子官为歛具送归△盗王祐槟奏本府军校缺粮其原派抚州等处隔远不便关支请行有司改派别项钱粮以建昌豊盈仓米补足其数  上从部议令巡抚都御史便宜处补仍严核本府角□羊纳人员侵欺那借等毙治之勿得改派纷更有违  祖训△丁未△诏各边将领遇虏入犯有能相机决战斩获功次即时颁赏所得驼马器仗悉给与之如有闭门拒守致地方失事者与临阵失机同罪从给事中葛鴊奏也△更定盗卖官马之例有力者照例罚马一匹知情和买邻人牙保罚马一匹无力者军调边卫民发附近卫所永远充军遇赦不宥各该管军官遇有操军盗卖事发三匹以上者降一级五匹以上者降二级  诏赐故给事中郗夔祭一坛夔正德间纪功延绥为逆瑾胁迫自经死瑾败诏恤其家至是夔子元洪为兵部主事请乞赠官故有是命△戊申△中书舍人杨绍芳以先任大学士杨一清之子奉旨许其驰驿归餋而给事中李学曾言其恩礼太过绍芳内不自安再＜锍-釒＞固辞  上曰朝廷优礼旧臣不以去位异施成命已下所辞不允△户部尚书孙交年七十引例乞休  上优诏不允仍命鸿胪寺官宣谕令亟出视事△庚戌△致仕太子太傅礼部尚书毛澄卒澄昆山县人弘治六年进士苐一授翰林院修撰充经筵官纂修大明会典成升右春坊右谕德仍兼修撰充东宫讲读官纂修通鉴纂要升左春坊左庶子兼侍读赐四品束带纂修  孝宗皇帝实录时瑾用事不悦澄侍读寻以侍读学士充经筵日讲官历升学士吏部左侍郎礼部尚书以扈迎功加太子太傅荫一子为锦衣卫世袭指挥同知辞不受纂修  武庙实录充副总裁官引疾乞休章十数上而后许恩礼甚渥行至与济卒讣闻  上为辍朝一日赠少傅谥文简仍荫一子为中书舍人澄逮事  三朝忠勤敬慎始终如一论事侃侃不能为媕婀有古大臣之风云△辛亥△鲁王为镇国将军徤档奏求书籍诏以四书大全给之  命各省清军御史辽东巡按御史兼领本处刷卷其灾伤地方免刷△翰林院编修张潮言宋臣魏子翁曰古之人君自朝至昃兢兢业业居内之日常少居外之时常多所以餋寿命之源保身以保民也  陛下践祚之初觐学亲政召见老成是时  圣躬亦自康豫惟去秋以来经筵临讲转见疏阔传闻  圣体时或违和不知大内何以调摄夫医药奏功不若无疾之为愈也左右以燕间为请或进异端之说是不思致疾之由而反增益之也  陛下幸听臣言仿古帝王朝修夕访之义讲筵临御无间寒暑燕寝兴居必以其莭则  圣体自豫  圣治日隆章下所司△南京通政使司右参议黎奭自以纪功升秩处非其据上＜锍-釒＞辞免不允△左谕德顾鼎臣以疾再＜锍-釒＞乞在籍调治得旨令病痊亟如前旨赴任△壬子  命广宁前屯卫都指挥同知杨镇充分守辽阳副总兵△以襄王祐櫍妃王氏弟国庆为典仗时妃父永昌未授官而没王奏请录其子故有是命△迁玉田县阳樊驿豊润县义豊驿各于本县关厢安插裁革永济驲籍其钱粮器物分之二驲△辽府革职奉国中尉恩＜釒危＞次女请关自称与长姊俱系恩＜釒危＞革前所生例当选婚赐封为长史何宠所抑  上从部议命该府进表内官伴送回府逮治转导官及写本人如例所奏事情令布政司核实以闻△致仕太子太保刑部尚书刘璟卒赐祭葬如例△癸丑△召巡抚宁夏左佥都御史张润四院管事△晋府镇国将军钟铹奏以弟钟锧子奇瀷为嗣许之  诏蠲太岳山太和山香钱一年备赈从湖广守臣奏请也太监潘真奏留不许△革退净身男子李荣潜匿少监汪朋所为逻者所获巡城御史以闻  上命锦衣卫杖而遣之△甲寅△浙江镇守太监刘璟坐违例任所置买田宅为有司所发  上罪其参佐谪戍边者二人而田宅与璟如故刑部主事郑宪执奏不允△乙卯△密云兵备副使熊相奏蓟州三河等处官军乏马  诏以太仆寺寄餋马给之蓟州一百疋三河六十疋凤阳府例有岁供果品  上初即位罢之守备太监张阳以旧规为请礼部覆议明诏以革不宜复增  上命如旧例行苐严为禁约不许生事扰民△丙辰△通政使罗钦忠称疾不能赴阙＜锍-釒＞乞回籍调理不允△户部尚书孙交复上＜锍-釒＞乞  上仍令鸿胪寺承旨谕留之曰卿自召用以来随事纳忠屡有嘉谋禆益新政况精力未衰岂可固求休退其即起视事△丁巳△守备凤阳太监张阳奏庶人总氵□阙纵火焚高墙铁门出不逊语敕令张阳切责之再犯不宥△戊午△罢守备镇羌都指挥佥事汪泽分守大同东路左参将颜龄以岔口把总领军指挥佥事胡玢代泽山西都司军政署都指挥佥事袁网代龄△发太仆寺寄库缺官皂隶草场子粒银一千两运送顺天巡抚孟春募兵守常谷城△己未△楚府奉国将军显棨诣阙奏求料钞厂钱粮支用  上怒其违禁奏扰命差官伴送还府所过驲递口粮脚力外不许索轿马供应仍敕楚王严加戒饬若再不悛如法禁锢其该府教授及本城守把盘诘官俱下巡按御史逮治仍令行谕各王府知之△时涿州多盗常白昼持刃格吏而守备马忠嗜酒纵贼不捕为天顺巡抚孟春所劾得旨罢忠以羽林前卫左所带俸指挥同知郝通代之仍切责军卫有司巡捕官失职纵寇之罪令巡按御史通查＜锍-釒＞名以闻△内官监太监崔文家人李阳凤等抵工部匠头宋玉求贿不获因以他事嗾文杖钰饥死事在法司问永决又为阳凤诉冤得旨改令镇抚司讯理尚书林俊等执送奏以为  祖宗朝以刑狱付之法司罪无大小皆听平决自刘瑾钱宁用事专在镇抚司为爪牙政出多门盗贼滋起此  陛下所亲见更化善治正在今日不宜复以小事诎法场平明之治  上不纳明日又奏  上怒其烦卖责令对状俊曰昔唐德宗相襄延龄阳城欲取白麻坏之唐文宗诏赦左藏使秋兼謩缴还词头自古忠臣爱君大抵如是夫太监崔文乃  先朝之漏奸乃左道之作俑也荡摇  主心排辄言路其罪已不容诛兹复饬词仍辩胁夺见囚谓法司为无人词  祖宗成宪为不足守臣爱国厚恩诚不忍见朝廷百五十年纪纲一旦遂为此辈纷乱人愚言突不敢爱死  上颇优容之已而都御史金瓛民等六科给事中刘济等十三道御史王钧等工科给事中余瓒等五城巡视御史初果交章论谏章凡十有四署名者共八十八人＜锍-釒＞上皆付之所司△庚申△狭西盗杨锦等剽劫延安绥德间格杀指挥翟相千户焦镗等侍郎李钺督诸将士讨擒之兵部具奏得旨相等死事及斩获有功者俱下巡按御史核实失事指挥宋英而下罚治有差△吏部覆都御史张嵿奏两广去中州崄远民夷杂处人不乐君自今广西云贵三省及广东之雷廉高琼四府各该首领杂职及土官衙门并千户所吏目将本省隔别府县及各省临近听选人员相兼选用其狭西黄河迤西甘凉肃等州亦如之报可△南京兵部尚书陶琰再＜锍-釒＞乞休  上仍优诏褒留不允△工部覆湖广巡按御史何鳌奏安陆  皇陵工料不完行督工内臣务从莭省南京工部仍为处补缺乏不必分派各省合用官司廪粮各于所在地方应付  上皆从之△壬戌△以真定府旱灾蠲免存留夏税有差△癸亥△以河南按察司副使徐文华为大理寺右寺卿△赠故兵部侍郎李贡为南京工部尚书贡尝巡抚辽东顺天再忤刘瑾钱罚未罢官卒于家应天巡抚李充嗣言贡有刚正大莭宜加褒赠故有是命△锦衣卫代俸指挥佥事沉得吴让奏求武清豊润二县地一千四百余顷补还给主庄田之数下户部议此地原系庆云侯周英内臣谷岫各妄奏讨奉旨勘明给民佃种非二家所得请宜如原议以难泽永年二县空间地七十顷加没官地六顷给之报可△甲子△四川董卜韩胡宣慰司起送番僧舍利卜等一千七百余人入贡礼部奏弘治以前入贡番僧多不过千人今数增至倍日甚一日若复照例给赏恐将来愈不可继请量裁其赏赐三分之一仍行抚按官查提起送官吏治罪  上从之命自今进贡人数悉如弘治以前例行△提督操江南京左副都御史伍文定称病乞休不允△海西亦卜剌与套虏出没甘凉等处饷道阻绝狭西抚按官陈九畴刘翀上＜锍-釒＞言收  上命总制侍郎李钺暂留甘肃督同镇巡等官调集兵粮相机战守其延宁二镇游奇兵马及甘凉备御官军悉听调发仍令副总兵鲁经并力御寇△论正德十六年瑞昌堡战功官军千户杨铎而下二百七十八人升赏有差原任副总兵张铭守备杨镇各赏纻丝衣一袭△山西威远卫军余乔鸾等奏和川王长子充火□官私赴大同冒支禄粮  上命代王切责充火□官该府教授守门官军俱下巡按逮门△乙丑△南京吏部右侍郎朱希周三年考满诏录其子景固送监读书△河南道监察御史秦武言  陛下嗣登大宝召乔宇于南起林俊于野而寄之以命德讨罪之权中外鼓舞皆称得人今张瑾一卫士耳得侵害部官宇言之而不听李凤阳一役夫耳得牵制法司俊言之而不听臣窃以为此二举动关系国体甚大不可不慎  上下其章于所司△丙寅△故辽恭世子致格援德王幼榕例请不待服满册封  上不许令免丧后行△夜昏刻火星犯太徽垣左执法△丁卯△补荫故户部尚书林泮子先送监读书△升河南道御史萧鸣凤为河南按察司副使提督学校△司礼监太监张佐奉敕同法司审录重囚情真当决者四十七人情可矜疑者二十四人情真奏请定夺者三人依辩奏请者五人律应辩问者二人犯赃监追者一百三十六人免赃发遣释放及免监照例追赃者七十五人已发枷号者二十二人未发枷号者八人犯人家属照旧监候者二十六人保候放遣者三十一人徒杖罪减等发落并笞罪释放者一百十三人得旨俱如拟△庆成王府辅将军寄涏以淫纵不检为巡按御史王秀所劾庆成王切责之治其诱引拨置者△翰林院修撰唐皋言自古及今上下同心则治不同心则乱  太祖大诰首言君臣同游之盛而  孝宗退朝之暇时御使殿延问宰执或赐茶或赐馔一时际遇声施至今今尚书林俊免留未几而继以诘责深藏远举之思已翻然起矣上下乖离何以为治伏愿宪  圣祖之言举  先朝之典咨谋辅弼隆礼大臣餋  圣主迁善之勇全老成执法之忠鉴憸邪兆乱之由消近习保奸之祸格天召和莫切于此下所司知之△戊辰△调补宣城伯卫金□亭于奋武营都督佥事张瓒于耀武营署都指挥佥事申鍚于五军营围子手各坐营管操△己巳△以亢旱谕礼部祷雨
　　大明世宗肃皇帝实录卷二十六
大明世宗肃皇帝实录卷二十七
　　嘉靖二年五月庚午朔  改致仕太仆寺少卿潘府为太常寺少卿致仕时有荐府学行可任国子监祭酒者吏部谓府年老不愿仕进宜量改清秩以边具高尚故有是命
　　○虏犯密云入石塘岭杀指挥隆殷而下四人事闻得旨左参将霍汝忠以失奏报逮治仍责让巡抚都御史孟春镇守总兵官马永等令各以状对署都督佥事武振充总兵官镇守甘肃地方
　　○四川威州茂州地震
　　○辛未
　　○巡抚延绥右佥都御史周金称疾乞休不允
　　○唐王弥鍗薨无子命文城王宇温权理府事候宫人张氏遗腹就馆其奏处分
　　○湖广容羙宣抚司土官田世爵等遣使人入贡
○狭西同州地震
○御史黎贯言国初夏秋二税麦四百七十一万二千九百石今止四百六十二万五千八百四十三石米二千四百七十三万四百五石今止二千二百二十万二十三百七十四石而宗室之蕃官吏之冗内官之众军士之增一切用度俱出其中以赋入则日损以支费则日加虽巧者莫能为之策矣乞敕户部通查  祖宗以来赋额及经费多寡之数一一区画上请则自知赋入有限而用费不容不节矣至于国储耗缺又因各州通负教多而官复以迁除太骤苟利交代漫不警省宜严为查核而给事中赵汉特举贯言切于时务当议亟行于是户部覆议天下钱粮出入数目已经题请责令州县开报其官吏考满升迁必严稽任内钱粮徵角□羊足数方许给由交代仍乞朝廷躬行节俭以先天下  上是之
　　○癸酉
　　○建州等卫女直撒鲁都等入贡命赐宴给赏钞币有差
　　○太傅定国公徐光祚以疾恳辞营务不允
　　○先是隆平候张玮遣祭告西岳及历代帝王陵寝容纵家人张安科索华阴等县民财为狭西抚按指劾玮＜锍-釒＞认罪诏夺禄米半年法司具狱当安边卫充军仍请治玮罪诏追原索赃入官
　　○初哈密都督写亦虎仙伏诛其子米儿马黑麻壻米者马黑木侄婿米儿马黑麻以同密逆俱下吏鞫问至是抚按上其状命斩于市子女没入安置如法
　　○甲戌
　　○升浙江按察司按察使林富广西右参政何诏江西右参政严纮俱布政司右布政使富广东诏福建纮仍江西浙江按察司副使张芹为浙江布政司右布政州部广西司员外郎张邦信为广西按察司佥事谢
○大同总兵官杭雄镇守延绥
　　○山西蒲州地震有声
　　○乙亥
　　○录故刑部尚书量芬曾孙世臣补荫送国子监读书先是芳子宁录荫入监中成化八年进士至是新定补荫之例故从其请云
　　○巡按四川御史杨材兵科给事中张原各劾巡抚四川都御史诉庭光贪暴殃民当罢诏调庭光于贵州而以贵州巡抚汤沭代之  命以孟子五十八代孙公肇暂袭翰林院五经博士公肇故博士元之侄元有子公棨尚初故以公肇权领祀事候公棨长仍袭前职
　　○丙子
　　○御史简霄劾奏道政司左通政张瓒先任给事中查盘四川钱粮私受卫官杨敖等数千金瓒上＜锍-釒＞自辩吏部言事在十五年前请行彼处抚按官覆实具奏从之仍命瓒出供事瓒复上＜锍-釒＞乞休不许
○荣王府承运存心国殿及东西廊房承运门火  上命抚按官严查失火之由并议处修理工料以闻
　　○丁丑
　　○复除翰林院编修林文俊原职
　　○升天津兵备副使钱如京为浙江按察司按察使山东道监察御史鲜冕浙江按察司副使礼部精膳司员外郎郑佐福建按察司佥事
　　○山西大同前卫雨雹大如鸡子深四五尺
　　○戊寅
　　○升浙江按察司副使黄芳为广西布政司右参政
　　○裁革广东永莞县税课局大使以课钞不及三万贯故也
　　○卯时雷雨交作击观象台候风杆连石坐碎之
　　○己卯
　　○复除原任副使何塘于浙江查约于江西俱提督学校
　　○升都指挥同知江桓为署都督佥事充总兵官镇守大同趣赴任
○升金吾左卫署指挥使刘江为署都指挥佥事于三千营坐营营操  命浙江都司都指挥同知韩平佥书本司事
　　○甘肃巡抚陈九畴奏先年本镇官军七万余人今见存不及其半又皆老弱无用乞发内帑银数万或勤支民运银两为召募费兵部覆议先发见在各库官银五七万两付总制侍郎李钺给该镇一面召募余候有银给发仍以亡逃军士责之清军御史使严限清勾以充原伍  上是之
　　○庚寅
　　○致仕南京工部尚书黄珂卒诏赠太子太保给祭葬如例
　　○翰林院修撰吕楠编修湛若水各上＜锍-釒＞言事楠谓辍讲之后深宫燕居易生杂念请以诸臣进过讲章时时省览思绎维持此心若水谓  陛下初政渐不免终右左近习争以声色异教蛊惑  上心大臣不得守法争自引去可为寒心今宜亲贤远奸穷理讲学以漋太平之业章入楠得报闻若水下所司知之
　　○辛巳
　　○建州等卫女直都督枚□育鲁都等来朝贡马给赏金织衣绢叚有差
</div>
    <div class="pagination">
<a href="明实录世宗实录_page19.html">上一页</a><span>...</span><a href="明实录世宗实录_page15.html">15</a><a href="明实录世宗实录_page16.html">16</a><a href="明实录世宗实录_page17.html">17</a><a href="明实录世宗实录_page18.html">18</a><a href="明实录世宗实录_page19.html">19</a><span class="current-page">20</span><a href="明实录世宗实录_page21.html">21</a><a href="明实录世宗实录_page22.html">22</a><a href="明实录世宗实录_page23.html">23</a><a href="明实录世宗实录_page24.html">24</a><a href="明实录世宗实录_page25.html">25</a><span>...</span><a href="明实录世宗实录_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
